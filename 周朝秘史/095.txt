
　　時孫臏被刖，且處龐涓之宅，自思鬼谷之言有驗，取其所遺錦囊，拆而讀曰：「龐涓妒忌，必不能容，事至危迫，速直佯狂免禍。」孫臏即時倒翻地下，佯作嘔吐之狀，不省人事。
　　龐涓回奏魏王，欲挾孫臏傳天書，及至回見孫臏，散髮橫臥於庭，口吐鮮血。詢諸左右，左右曰：「自刖雙足，即中此疾。」
　　龐涓急取湯藥救治，臏即佯為不飲，或談笑自若，或悲啼不勝，或朝出不還，或夜臥於市。龐涓猶恐其假狂，令左右以酒食遺之，孫臏知是龐涓遣來試探之意，將食拋於地下，乃取糞土自吃。少頃，復僕於地，口吐津涎，狂言妄語，左右歸告龐涓，涓曰：「此真中狂疾，焉能再成大事？」遂令左右勿禁，任其出入。一日，孫臏游於城西僻道，拍手閒吟曰：
　　孤高百尺一株松，蔽雲遮日觸蒼空。
　　枝柯茂盛乘吳楚，根鬚盤桓燕趙宮。
　　綠葉枝枝迎彩鳳，青柯曲曲臥蒼龍。
　　若逢天地光明照，散漫清香七國中。
　　有一樵夫無耳目，手中握定無情斧。
　　靠崖砍倒棟樑材，枝葉不堪蓋茅屋。
　　既好哭時又好笑，日日朝朝街上叫。
　　淺潭三尺錦鱗魚，誰人肯把絲綸釣。
　　人不彩時我不彩，到處只媒天地窄。
　　若把困魚救出來，敢與蛟龍爭大海。
又詩曰：
　　浩氣漫漫滿胸臆，皇天何事困男兒。
　　世人再莫登雲夢，雲夢學成反自迷。
　　時，朱亥被廢為庶人，見孫臏談笑自若，乃踵其前，聽其閒吟，知其非狂，以手拍其背曰：「先生得非真狂乎？」孫臏佯而不答。亥又曰：「先生無隱，吾乃都校尉朱亥也！因陳龐涓勿害先生，故被降為庶人。」孫臏見四顧無人，遂揖亥曰：「校尉念臏在困苦之中，幸垂救援！！」亥曰：「途中不便，可到吾宅商議。」孫臏即隨亥歸家，商議歸計，不在話下。卻說徐甲告龐涓曰：「吾觀孫臏行徑，非真中狂，將軍不行防備，倘一旦歸齊，終為吾患。」涓曰：「吾已遣徐公明、張一桂先防城東出入，孫臏如何得脫、』徐甲曰：「將軍誠遠見也！」
　　少頃，緝探軍報，朱亥隱藏孫臏於家。龐涓大怒！率三千鐵騎圍朱亥之宅，孫臏合朱亥曰：「校尉勿懼，速出迎接，吾自有躲身之策！」朱亥出迎。龐涓罵曰：「匹夫！恨吾免汝之官，欲與孫臏謀反耶？」朱亥正色曰：「將軍請搜吾宅，如有孫臏，亥即其罪！」涓即令軍士遍搜。時，孫臏牽一朵黑雲，隱身於西廊下，魏兵遍搜不見。涓曰：「孫臏善能演晦具。」
　　令四門堅守，朱亥送涓上馬。及回宅，孫臏復在堂上。朱亥大服曰：「先生齊人也！何不歸國，投策於王，以報刖足之恨！」
　　孫臏曰：「吾每計及於此，但禁御甚嚴，難以通透。」亥曰：「先生請修書，吾令家僕附帶，則龐涓不知禁備。」孫臏然之，遂作家書，令亥僕投齊。亥又曰：「吾聞龐涓頗達天星，倘觀先生之宿未設，保不再來搜捉乎？」孫臏曰：「吾有疑涓之策。」
　　是夜，在亥園後，布壇作法，口合清水，望本星一噴，揮劍望西北一招，黑雲遂起，掩住本星。時，魏國饑荒，貧民餓死幾萬，孫臏乃取餓夫之屍刖去雙足，以己衣冠於其上，令左右將屍密抬於龐涓府前，以疑其心。
　　卻說龐涓自搜孫臏以後，常夜觀天象，見其星不沒，心甚憂之。忽一夜，又望其宿，全然不見。次日，謂徐甲曰：「孫臏必死矣！」遂將星沒之事告甲。甲曰：「孫臏既有法術，豈無掩星手段？」龐涓復自遲疑。忽小軍報，孫臏死於府前。涓令徐甲驗之，果孫臏也！龐涓大喜，合左右收其屍，自是不復更疑。卻說朱亥之僕，帶書投齊，見孫臏之父孫操，孫操得書，放聲大哭，次日入朝，奏齊王。齊王問於群下，大師鄒忌曰：「國有賢臣而今見辱於鄰國，大不可也，王速發兵，使迎孫臏，以報桂陵之恨！」孫操曰：「龐涓欲陷臣之子，若發兵迎接，必不得回，不如遣一有智略之士，詐稱進貢香茶，設計密載而歸，可保萬全。」齊王大悅！即令上賓淳于髡髡進茶於魏。
　　淳于髡領旨，帶茗三十六車，至大梁，入朝進上貢表，魏王大悅！宴類於偏殿，酒及數巡，王問曰：「昔者桂陵之戰，齊國喪師折將，田忌不敢東歸，齊王亦怨寡人乎？髡對曰：「大王威德著於天下，自桂陵一戰，列國皆服，寡君焉敢蓄怨？
　　如蓄怨則無此貢矣！」魏王大笑曰：「先生之言雖是，然齊有孫臏，舉業雲夢，寡人曾聘下山，委於國事，不意其與齊通謀，故寡人疑齊王有報怨之舉。」髡頓首曰：「臣國並無此意，大王何出此言？」魏王曰：「此特往事，孫臏亦死，寡人但因來貢之由而問也。」髡辭謝而出於客館。
　　是夜，思設一計，次日謀見孫臏而竊歸。卻說朱亥之僕得回書歸告孫臏。孫臏知己災星未滿，不可輕動，迨及春末夏初，南風乍作，乃告朱亥曰：「吾料救兵目下將至，即當出。」朱亥囑其珍重形跡，不可露出根芽。孫臏謹受，相辭而出，扮為遊客，密訪細民，言齊使淳于髡進茶至魏，現在公館。孫臏即扮作奴隸，入見於髡。髡見其話語異眾，乃屏左右，密問曰：「子非孫操大夫之令郎乎？」孫臏默默點頭。髡曰：「先生何能至此？」孫臏以其情實告。髡曰：「吾實奉齊王詔迎先生，吾觀魏城防禦且嚴，先生何計能出？」孫臏曰：「吾聞大使進茶，曾有幾車？」淳于髡曰：「茶車三十六輛。」孫臏曰：「有此數輛茶車，何憂吾不得出？」遂藏於茶車內出城。
　　次日，髡入朝謝魏王，欲辭歸齊。魏王詔龐涓檢點茶車，親送齊使出城。孫臏聞知，即披甲執旗，立於第一輛車旁，扮作守靷之卒。龐涓設祖道，餞於城門，淳于髡迎而戲之曰：「髡非奸細，何必檢點回車？」涓笑曰：「此非防公為奸細，但魏有常典，不拘往來車馬，皆要盤請回報。」於是，龐涓被類一言所挾，即略而不檢，眾車遂擁出城。行不數里，城外百姓有認得孫臏者，奔告龐涓。涓不信，頃刻哨馬又報，孫臏乘茶車出城。龐涓大驚！即點鐵甲兵出城追之。
　　卻說袁達獨孤陳，奉孫臏之令，隱在荊山，插赤旗於山上，而候南風生動，然後下山接應。忽然一夜風生習習，袁達視之，旗飄轉南，忙同獨孤陳率兵殺至大梁城，將近九十里前，有軍馬殺至，袁達掄大斧出馬相迎，喝問：「來者何人？」當先二將曰：「我等魏將徐公明、張一桂也！奉涓將軍之令，聞孫臏出城，故來追訪。」袁達大怒，拍馬便戰，四將各持四般兵器，混戰三十餘合，不分勝敗。淳于髡督催茶車來至，張一桂獨馬來戰，袁達搶入公明懷心，劈落其首。張一桂正欲來搜孫臏，獨孤陳趕來，一槍刺死。袁達見茶車打齊國旗號，忙問：「來者有孫先生否？」孫臏揭帷視之，乃袁達、獨孤陳二將也。連忙謂袁達，速來救護。二將望見下馬拜伏於道，曰：「違令救遲，達等之罪也！」孫臏甚加慰勞，謂淳于髡克曰：「此二將乃吾下山相從之人，遺在荊山，以候相救於難，今日故來接應。」淳于髡曰：「先生誠非俗士，見識通神。」孫臏遜謝。又謂袁達曰：「吾料龐涓必然部兵追至，汝可截其後。」袁達即欠身上馬，要去斬龐涓。孫臏止曰：「吾觀龐涓之宿，尚未當盡，汝有武藝，可顯一手，藉以服魏兵可也！」袁達唯唯。
　　袁達遂行至三峰山下，後面金鼓振天，一彪人馬洶湧殺至。
　　袁達回視其旗，果是龐涓之號也！遂抖擻精神，拍馬迎敵。龐涓見達相貌兇惡，渾似殺神，亦不敢近，但問何人？敢阻吾道！袁達高聲對曰：「吾乃孫先生部將袁達是也！久奉先生之令，隱伏荊山，專候接應，今日果然遇汝匹夫！」龐涓大罵：「強賊！斬吾二將，不擒更待何日？」挺槍殺進，袁達掄斧迎敵，戰至十合，袁達以斧斬其馬足，龐涓倒翻地下，徐甲奮力救起龐涓，望魏而走。袁達乘勢大殺一陣，孤陳守其器械，保茶車而歸。將近齊城，一起壯士向前，眾人視之，乃大夫孫操也。
　　孫臏連忙下車，父子見面，相抱而哭，各訴舊情。淳于髡曰：「大夫焉知我等至此？」操曰：「先生久使於魏，吾恐小兒被難，故率家人前來防備。賴先生維持，得全其命，佩德不負。」
　　髡曰：「皆大夫之福，非髡之力也！」遂令士卒排列隊伍，奏凱入城。
