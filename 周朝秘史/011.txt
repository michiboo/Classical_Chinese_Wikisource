
　　武王病至危篤，宣周公、召公，為太子誦託孤寄命。二人既至，武王謂周公曰：「太子年幼，汝宜攝政，以朝諸侯，輔翌王室。」又謂太子誦曰：「汝宜事叔如父，修德行仁，以繼先王之政！」言罷而崩。在位七年，壽九十三歲，天命方盡。
　　史官有詩贊曰：
　　商綱既喪，天命靡常，維我武王，赫震先光。
　　弓矢斯張，干戈戚揚，掃紂之穢，視民如傷。
　　大位既定，文德隆昌，分茅裂土，韜戈用良。
　　丕顯文烈，光佑後行，千百世下，不泯其芳。
　　成王即位，年幼不能蒞政，乃拜周公位居塚宰，攝行政事，大赦天下，諸侯來朝者，周公扆相成王以朝諸侯。諸侯悅服。
　　卻說管叔、蔡叔，相武庚以守殷祀。天朝使者齎赦書到朝歌，武庚等接旨，問使臣曰：「天子年幼，國中政事，有誰攝行？」使臣曰：「塚宰公姬旦，總決政務，相天子，以朝諸侯。」
　　二叔聽罷，送使臣出，乃相謂曰：「吾二人與周公共是武王之弟，天子之叔，遠守遐方，身居下職，周公乃居塚宰，攝行朝政。天子年幼，倘或一旦謀弒，遂專大位，吾二人豈不束手以觀他人受天子之福哉？」叔度曰：「然則今日之計何如？」
　　叔鮮曰：「合謀諸武庚，起兵打入鎬京，殺了周公，廢卻天子，同享富貴，豈不美哉！」蔡叔大悅，來見武庚，說其起兵。武庚曰：「周公雖居塚宰，以相天子，無過可窺，何敢興兵犯之？」二叔曰：「此事甚易，遂說周公將有纂弒幼君之心，不利社稷之意，使六街三市兒童，傳誦入鎬京。天子年幼，無所決斷，必廢周公，俺這裡即以此事為周公之罪，興兵伐之，則富貴可得矣！」二叔遂作謠言歌曰：嗟彼鳳雛，羽短身孤。
　　初鳴高崗，鴟鴞在旁。
　　周公危社稷，王幼實堪傷。
　　卻說此謠言，互相傳語，不數月間，哄於鎬京街市。近臣錄其歌奏聞，成王覽罷大怒曰：「塚宰公王室至親，受先王遺托，勤勞蹇蹇，安有此事？此必京師妖言！」傳旨令有司收京師兒童盡戮回報。周公見說，免冠頓首曰：「臣罪當萬死，何敢累及兆民，但賜臣死足矣，不必更戮無辜。」周公請死，成王不許。兩班文武見周公被誣，乃一齊跪奏曰：「塚宰公之忠，諒人神共知，賴陛下仁明，全其大節，實社稷生民之福也！且事有根原，陛下命兵馬司傳旨，挨門悄問，倘得其始傳之人，只戮此一民，以儆其餘足矣，何必盡戮無辜，致生民怨。」成王聞奏，漸轉龍顏，傳旨各城兵馬，逐門查究回報。
　　忽近臣奏言：「朝歌武庚、管叔、蔡叔，率兵十二萬殺來，口口聲聲道，塚宰將纂社稷，故領兵前來，去讒輔國。今兵已到潼關，望陛下及早定奪！」成王年幼，決斷不定，乃問群臣曰：「此事真假若何？」周公又頓首曰：「但望陛下賜臣一死，以止潼關二叔之兵，國家萬幸！」群臣忙奏：「即此兵事，便知謠言，的是二叔流言。」王曰：「何以知之？」群臣曰：「塚宰憂勤王室，列國皆知敬服，如果有篡心，今近京諸侯並不起兵討罪，滿朝文武又不動一彈章，朝歌乃遐方小國，安能早知其事，而先興兵以去讒輔國哉？此必二叔之奸謀，使陛下君臣猜忌，彼得乘隙以謀社稷耳！望陛下聖明，決斷此事。」成王猶豫曰：「然則此事如何區處？」群臣又奏曰：「陛下不決此事，令塚宰督軍，退得潼關之兵，即見無此反意！」成王心疑周公得兵於外，恐其速叛，尚未肯許，群臣又奏曰：「陛下如疑塚宰，臣等願以家口作保。」成王見百官所奏甚切，乃傳旨點兵十萬，與周公東征，周公謝罪出殿。
　　次日，周公升帳，點兵練將，一面修書往魯，令伯禽會兵於潼關。即日兵發京城，成王與群臣送出京城之外。成王在馬上口占一律云：
　　彩旗飄飄出鎬城，一杯煩汝往東征。
　　忠貞自信孚天地，貝錦何容陷大臣。
　　拔劍掃開邊塞霧，揚旌收盡野紅塵。
　　王兵奏捷回朝日，鳳閣龍樓畫影形。
周公聽罷大悅，亦在馬上吟出一律，以表其忠曰：
　　平生忠誠諒天知，仗節行藏志不虧。
　　神鬼何人寧可逆，流言陷我實堪悲。
　　指揮擊掃漫天穢，慷慨先吟報國詩。
　　東風若奏三軍捷，早把邊捷報玉音。
　　周公吟罷，君臣相別，大軍望東而進，將近潼關三十里下寨。卻說魯公伯禽，得父之書，率本國精兵五萬，已到潼關，候大軍到日，然後交兵。聞父兵到，與關主皆出迎接。周公到關，謂伯禽曰：「手足之情，不可動兵相鬥，只宜修書，令曉諭之退兵，以待朝廷處決何如？」伯禽曰：「管蔡不念手足，流言陷父，將至極刑，此正宜速交兵而除之，回天子之怒，表我父之忠可也。」周公然之。
　　卻說二叔在關下，聞周公兵到，大懼，將欲退兵。武庚曰：「不可！如不交兵而退，則事機泄漏，得罪反重。」二叔從之。乃各披掛出陣，與魯公伯禽兩下正相廝殺，伯禽手起刀落，管叔死於馬下。蔡叔見管叔被誅，捨命而逃，只見潼關上，鑼鼓震天，走出一員老將，大聲叫曰：「休要走了蔡叔度也！」
　　蔡叔抬頭一看，見是周公，唬得魂飛魄落，拋戈棄甲，往東而走。又被伯禽阻路，掩殺一陣。武庚正欲來救，卻被虞文達一輪刺下馬來而死。
　　周公傳令，命大軍不得停止，趕上蔡叔到朝歌。蔡叔不分晝夜，走入朝歌城內。大軍奄至，蔡叔不及堅守，被虞文達搶入城中，活捉蔡叔鮮，來見周公。周公問曰：「汝等何得流言興兵犯關，以負先王分土之恩？」蔡叔叩頭告曰：「皆是武庚、管叔之謀，小弟不能拒阻，以至如此，望兄救我殘生。」伯禽曰：「此是逆天之賊，宜斬首示眾。」周公曰：「骨肉相殘，古今大惡，彼縱不仁，何忍斬之？」令左右監於南牢，以待朝廷處決。
　　周公傳令，令關上虞文達轉鎮潼關，待奏過朝廷升賞。其子伯禽，亦令轉鎮魯國。誡之曰：「我文王之子，武王之弟，當今天子之叔父也。然猶一沐三握髮，一飯三吐哺，起以待士，恐失天下之賢，辛勤如是，尚且遭讒狼狽，使無文武力奏，身猶難保。汝今鎮魯，行政宜愛恤下民，尊禮賢士，慎勿以國大而驕人也！」伯禽再拜，受命而退。周公謂左右曰：「我原被讒言出師，今二叔雖除，天子尚有疑我之心，只具表奏聞，以待天子回心，有旨宣我歸朝，方可班師，如今只宜居東，以避嫌疑可也。」遂差人奉表入京，出榜安民。
　　卻說成王與群臣正論邊事，近臣奏曰：「塚宰公東徵得勝，齎表回奏。」成王覽表大悅，謂文武曰：「叔父東征，既除二賊，其忠誠固可尚矣！不班師隨駕而歸，又居東土，只具表回奏，此事為何？」群臣奏曰：「塚宰公以大忠見讒，不能自白，今幸天兵一到，二叔授首，此乃陛下之福！以表塚宰之誠，所以塚宰待罪於東，陛下宜差大臣出關迎接，庶可以全兩下之美。」成王沉吟不許。
　　至秋末，時五穀大熟，只未收穫。忽一日，天昏日暗，狂風大作，驅雷閃電，城中揚砂走石，大木連根拔起，郊野禾稻，盡行偃僕，百姓驚怖。成王與百官大懼，不知所之。召公、畢公奏曰：「先王在日，曾遺卜筮之書，藏於殿前金滕匱中，以備吉凶，今遇天變，王曷啟金滕匱，取卜筮之書占卜，以驗天變。」成王准奏，乃與群臣拜告天地先王，啟金滕匱搜卜筮之書，乃得昔日周公欲代武王身死之書，成王問史氏，史氏備述前事以奏。王大泣曰：「叔父功德隆盛，反被二叔讒言，現出於外三年，皆朕之過，是天變欲警朕之無知也！」群臣皆泣。
　　王即差大臣，召公、畢公奉詔迎轉周公。下詔於京師，以明周公無過。風雷遂止，天朗氣清，五穀被風偃倒者皆起。百姓鼓舞，民眾大悅。後宋丞相王荊公，因感王莽之事有詩曰：
　　周公恐懼流言日，王莽謙恭下士時。
　　假使當年身便死，一生真偽有誰知。
又潛淵居士讀史詩曰：
　　左手旋乾右轉坤，群邪嫉正起流言。
　　安安不效旋胡促，凡幾常書赤舄尊。
　　天變風雲昭大節，書藏金匱顯忠臣。
　　成王一整迎歸駕，周室君臣孝義存。
　　召公、畢公奉旨奔潼關，命人報於周公。周公聞聖旨到，俯伏跪聽宣詔曰：朕以幼衝，嗣承大統，愚昧聰明，險失忠良大節。孩提心志，混淆良輔謨謀，過雖已往，悔切未然！伏惟塚宰姬旦，王室至親，百僚總辟，其忠貞信義，表表昭著。蠢茲群小，嫉正流言，征駕久淹於東，皆是朕過，叛首隨傳於北，越顯公忠。
　　今命使臣，齎詔奉章，迎還征駕，輔弼王家，所有叛臣叔度，本該處死，朕念同本，權貶郭鄰。厥子胡仲，率德改行，可續父封於蔡。關守虞文達，汗馬多勞，升受幽州都制。嗚呼！崇德報功，固朝廷之重典；效勞盡職，實臣子之當為。詔書到日，各毋稽延。
　　周公接詔書，並管待召、畢二弟。次日，吩咐叔度之子胡仲守殷。車駕望京而進。行近京師，驛傳報於朝廷。成王率文武百官，出郊迎接周公歸朝。王謂公曰：「朕以幼昧，不辨邪正，是以遠勞叔父，久淹外鎮，皆朕之過也！」周公頓首謝曰：「濟危救險，人臣之職，有何勞焉？」成王大悅，令排御宴，以宴群臣。
　　一日，成王在後宮與其弟叔虞飲宴，庭前桐樹陰濃，王拾桐葉在手，謂叔虞曰：「朕削此桐葉為珪璋，汝能以此吟詩，朕即封汝為候。」叔虞遂吟曰：
　　桐葉落庭除，吾王削作珪。
　　如念連枝秀，春風共暢舒。
　　次日，史佚奏曰：「陛下請擇日行封！」王曰：「朕與叔虞戲耳！」佚曰：「天子無戲言，天子一出言，則史官書之於冊，望我王速封叔虞，不可反覆。」成王乃命設宴，封叔虞為諸侯，國號唐。叔虞謝恩而去。忽近臣奏曰：「有遠方夷人入貢。」王宣入朝，其人相貌迥別，語言不通，王問譯者曰：「此夷來自何國？」譯者曰：「此夷出於交趾之南，國名越裳，言自數十年來，其國中天無烈風淫雨，海不揚波，意者中國有聖人出，故不憚萬里之遙，來貢白雉。」又西旅來貢顑獒，大畜四尺白獒。王問群臣曰：「遠人來貢，方此可受否？」召公奏曰：「陛下當以賢為寶，不可受此。臣聞玩人喪德，玩物喪志，陛下當自思之。」群臣皆曰：「陛下仁德，加於蠻夷，故夷人不憚遠而來貢。古云：『遠人不服，則修文德以來之，既來之，則安之。』今若不受此獻，恐塞四夷來路。」成王遂受其獻，設宴款待來使。欲知後事如休，且看下回分解。
