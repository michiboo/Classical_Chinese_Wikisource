
　　桓公問平戎之策，管仲對曰：「吾聞戎兵只倚弓馬為雄，方今秋高馬肥弓勁，不可與之交鋒，只可燒絕其糧道，設計以去其弓馬，然後圖之。」令大將高奚引兵一萬，銜枚從間道伏於天柱峰，截山戎之救兵。又令仲孫湫引兵五千，從鶴子谷燒其糧草。又令賓胥無引兵一萬，每卒各要縛一草人，夜攻山戎之寨，只許鳴金吶喊，至天明方可交兵。又令易牙引兵二萬，秘密離戎寨外里餘，結草以絆戎馬。三軍聽令已訖，合依計行。
　　是夜，天昏地暗，四野無光。賓胥無令兵卒各左手提草人以隨其身，右手鳴金吶喊，信炮一響，齊兵圍戎寨。前門孤竹王與令支王傳令，賊兵劫寨，昏夜不可交兵，只令將卒亂箭射之，使彼不得近寨。戎卒望空發矢，亂如雨下，盡插於齊兵草人身上，寨中有五十萬騎，一矢皆空。齊人金鼓振天，吶喊愈急，將至四更之末，齊人將草人帶箭盡焚於營外，火光燄燄，昏夜同於白晝。二番王視之，欲奪草人恐速齊兵，慌忙奔走，齊兵悉至，亂斬戎兵如刈草芥。
　　管仲自率大軍殺來，在馬上大叫：「眾將不得走了孤竹、令支！」二國王見四面俱是齊兵，捨命殺出一條血路，望北而走。齊兵追上二十餘里，戎卒只有數百餘人。二王大哭曰：「日已過午，尚未得食，人困馬乏，後兵追趕甚急，奈何？」正嗟歎間，忽一起小卒，焦頭爛額，慌忙走至，大哭曰：「鶴子谷五百萬斛軍餉，今早盡被齊兵所焚，其兵又殺將來！」二王聽說大驚！進退無路，孤竹王曰：「此處有天柱山，且前去據其險要，令人歸國，取討救兵可也！」三軍盡饑，不能速退，只得扶戈倚劍，行上十餘里，山後一聲鑼響，轉出一支人馬。
　　二番王以為本國救兵來至，舉目視之，乃齊將高奚旗號。番兵驚散，自相踐踏，死者不計其數。二王勒馬走回，仲孫湫引兵擋住去路，斬二王於天柱峰下，擄其器甲，與高奚奏凱而還。
　　大軍會於南燕城外，燕莊公與君臣出城來迎，齊桓公令三軍屯於城外，自與管仲、賓胥無數文武入城，燕莊公大排筵宴，謝勞齊桓公，奉金帛犒勞軍士。桓公謂燕侯曰：「明公遠居邊國，久失朝貢，何不修先君之政，致意天王，受其庇護。」燕莊公曰：「敬承明教，敢不修職。」燕莊公收拾金帛，從桓公入朝。齊侯班師奏凱而還，將山戎二王首級及金銀器械，盡獻王朝。周惠王慰勞桓公，令將山戎二王首級號令四夷，金帛犒勞三軍。桓公謝恩奏曰：「南燕侯久失朝貢之札，今臣帶來入朝，望陛下赦其前罪，許其納貢。」惠王大喜，宣燕莊公入朝，受其貢物，厚禮而遣之。桓公與燕侯一同謝恩，各歸本國。
　　卻說衛公子被狄所逐投齊求救，聞桓公南伐，所以隱於草野。至是，聞齊桓公歸，與寧石二大夫入齊告難。
　　三騎既入齊城，號泣於朝外，桓公召入，公子申泣訴狄兵滅邢、滅衛之故。桓公問：「狄兵退否？」申曰：「尚在衛城摽掠，聞盟主班師，令將出城，萬乞起兵趕上，以復此仇！」
　　管仲忙進曰：「南夷北狄交侵中國，不絕如縷，此要速除。但我兵初戰遠歸，不可御狄，速速召諸侯之兵，逐之可也！」公遂令王子成父督宋、蔡之兵往衛。狄聞諸侯兵至，盡擄衛國子女金帛而退。
　　王子成父屯住營寨，遣人回報桓公，桓公令班師。管仲曰：「不可！濟弱扶傾，盟主之事，今邢、衛既遭狄滅，主公宜為之立新君，使其社稷不絕，然後方可抽兵也！」公悅，曰：「仲父之言，正合孤意！」遂令調宋之兵築楚丘城，令公子無虧送公子申立為衛後。調杞蔡之兵，築夷儀城，令仲孫湫立邢公子叔顏為邢之後。各賜稻粟五百斛，金帛十車，牛馬林木悉皆充足。後人有詩云：
　　王道凌遲重可嗟，南蠻北狄亂中華，諸侯只解相吞並，誰似齊桓繼絕家。
　　潛淵讀史侍云：
　　周室東遷綱紀摧，桓公糾合振傾頹，存邢繼衛仁心在，大義堂堂五霸魁。
　　太史公評曰：桓公伐山戎，管仲因之，以召燕侯入覲，北狄滅邢絕衛，管仲因而立後，於是天下諸侯皆服其威，而感其德，宜其成霸者之業雲。
　　且說楚子熊嘉，自承父位，連年沾疾，不能理國，其弟熊惲起篡位之心。一日，藏劍問安，屏開左右，刺楚子於榻。群臣不知其故，遂奉惲立，是為成王。成王問群臣曰：「先王征伐列國，將要圖伯中原，不幸早死。吾兄奄弱，不能繼其大志。
　　今吾帶兵甲百萬，文武多謀，吾欲驅馬中原，卿等以伐何國為先？」鬥伯比曰：「中原列國，鄭為咽喉，齊兵最盛。今若舉荊楚之兵，與列國爭雄，莫如遣一大將，領兵襲鄭為本，然後可挾天子而令諸侯，則齊反為我霸矣！」王悅，遂遣右將軍鬥章引兵二萬，往攻虎牢。
　　鬥章領兵出城，行至齊楚界上，忽山陰後，金鼓闐闐，一簇人馬，緩緩而至，章觀其旗，乃鄭大夫伯之號也。
　　楚兵列開陣勢，射住陣角，問曰：「來者何人？」鄭人曰：「吾乃鄭大夫，奉鄭伯之命，齎物入齊謝德。」鬥章聞其說，乃掩其旗號，詐聲對曰：「吾乃齊大夫仲孫湫，奉公子之命，來迎大夫。」伯下馬相見，鬥章曰：「大夫遠勞，貢車可換齊率！」伯許之，鬥章令人推轉貢車，伯正欲上馬，喝令擒之！鄭兵不知其由，章曰：「吾乃楚將軍鬥章，引兵來攻虎牢，卻好遇汝。」遂囚伯回歸。欲知後事如何，且看下回分解。
