
　　封晏已罷，各個謝恩出朝。顛頡不忿曰：「我等從亡於外一十九年，備歷艱辛，賜爵反居陽處父輩之下，明日必與之爭位！」近臣以其言報文公。次日，文公召從亡九臣，加賜黃金十斤，綵帛各百匹。趙衰功獨是最多，又以長公主妻之。當時，介子推亦從公亡，文公奔曹之時，推嘗割肉以進食，及賞功臣獨遺公不賞，子推亦不告明。魏仇、顛頡等曰：「我等從勞數載，今日始得見功，獨子為何不告？吾代子告明何如？」子推辭曰：「獻公之子九人，惠公無親，自相覆斃，獨重耳得復大位，乃天助其為君也！我等謂為己功而欲干祿，不亦誣乎？吾寧遁名不仕，豈敢貪天之功！」遂逃歸家。其母問曰：「吾聞晉侯大賞功臣，子從出外，割股進之，今日何不求數鍾之粟而養吾乎？」子推以前事告其母。母曰：「雖不求祿，亦宜進朝晉候，使知汝功。」子推曰：「言者身之文也！身將隱矣，焉用文哉？」母曰：「子能棄祿而為廉士，吾獨不能為廉士之母耶？子若逃隱，吾亦從之。」子推大喜，即日遂負母隱於緜山之上。魏犨聞子推遁隱，乃謂衰曰：「功臣名例已定，不可以口舌相告，必以詞章動之。」臼季遂作訴語數句云：
　　有龍矯矯，頃失其所；數蛇從之，周流天下。龍饑乏食，一蛇割股。龍返於淵，安其壤土；數蛇入穴，皆有處所；一蛇無穴，號於中野。
　　大書標於朝門之外。次日，文公設朝，近臣收此詞以進，文公讀罷良久，謂群下曰：「吾等奔曹，介子推曾割股進之，常懷其德，今寡人大賞功臣，而祿忘賜子推，此莫非子推之辭耶！」魏犨進曰：「主公明見是也！臣聞子推見賞不及，身乃負母逃入緜山之中，彼既逃祿不告，今豈肯設以此求祿哉？此必國人代子推訴明其功耳！」文公歎曰：「噫！寡人之過也，誰與吾往緜山上征之！」仇曰：「臣願奉使。」文公途與之車馬，年犨領數眾人至緜山下，訪其鄉人。鄉人曰：「近日誠有晉將軍謂子推才人於此山，此山圍繞百餘里，焉知其在何處？」
　　犨令士卒遍山搜求。子推聞知，告其母曰：「晉侯不早賞我，今來尋我，吾寧就死，不食其祿！」遂放火焚山，子母相抱，死於煙火。潛淵讀史詩云：
　　負紲周流十九年，備嘗艱苦繞天邊。
　　食君割股心何赤，辭祿焚軀志甚堅。
　　玉石昆崗遭火燄，忠良緜山亂煨煙。
　　千鍾雖忍當時餒，百世流芳介子賢。
　　唐有懷古詩曰：
　　獨步緜山極四方，斜陽孤照晉臣堂，千鍾遺向高態齎，六尺甘從燄火亡。
　　雲蓋岩崖猶烈碎，雨滋草木尚焦黃，淒淒夜半鵑啼血，似怨當時割股傷。
　　明居易子弔古二絕云：
　　（一）
　　越國追隨十九年，入曹割股事堪憐。
　　至今緜山一抔土，寒食誰人掛紙錢。
　　（二）
　　寒食家家尚禁煙，介山逃隱至今傳。
　　同游不少王孫齎，那得綿田草色芋。
　　史臣讀史詩曰：
　　晉國英雄，獨羨介子。立志魁人，抱義亙古。
　　辭祿甘焚，愛君割股。不貪天祿，不憚勞苦。
　　同心遁隱，賢哉子母。混滅緜山，昭彰青史。
　　魏犨見此山已焚，草木俱灰，及火息，令軍士尋之，只見山中巖穴，有二骸骨收見，魏犨即帶此骨歸朝，呈晉文公。文公大哭曰：「此誠吾之過也，悔無及矣！」詔有司，立子推子母之廟於緜山上，將其山東西數十里之田以供祭祀，以志吾過，且旌善人，改其山號日「介山」。後人有詩曰：重耳先忘介子勞，既知焚死慟悲號，惕然連想從亡事，立廟園田義亦高。
　　卻說秦穆公既立晉文公而歸，問蹇叔、百里奚曰：「晉侯能定國乎？」二臣曰：「晉侯一登大位，賞力報德，追慕子推，實有寬大之器，必能定國，不比惠公、懷公之無義也！」穆公曰：「然！」遂令子桑領兵五千，送其女還晉。晉文公大喜，宴子桑，又令荀林父迎齊姜歸國。近臣奏：「狄使至。」公召入問其故？使者曰：「狄主聞明公登位，大國各送還親故，令臣送夫人及趙姬與公子等歸。」文公宣入夫人，令趙衰迎叔隗歸家。衰辭曰：「主公在上，臣不敢更迎叔隗！」公曰：「子餘差矣！吾女雖貴，叔隗先配，何可因此而棄彼？」衰再三拜辭。
　　趙姬聞衰拒叔隗，忙入朝告文公曰：「聞近狄姬歸朝，妾夫固拒，望文公宣入，妾願拜見。」文公曰：「汝君恐汝不容，故辭不受。」趙姬曰：「妾夫得寵而忘舊，欲以不賢之罪歸妾。
　　妾願以內子之臣讓狄姬，甘居偏室。妾聞狄姬生於名盾者，雖幼且賢，亦願立為嫡子。」文公撫掌大笑曰：「吾女能以此德推讓，雖周太姒莫能過也！」遂宣叔隗子母入朝為內子，立盾為嫡子。叔隗辭不敢當。趙姬堅謂。文公愈加賞齎，令趙衰引歸。於是，衰之夫婦父子謝恩歸家，合朝群臣皆曰：「賢哉趙姬！」後人有詩曰：
　　貴而忘賤婦偏心，不妒能容有幾人，卓彼趙姬辭內子，周家太似可齊名。
漢劉向頌云：
　　趙衰姬氏，制行分明，身雖尊貴，不妒偏人。
　　躬事叔隗，以盾為嗣，君子美之，厥行見備。
　　文公既定國，寬征賦稅，整日與趙衰、狐偃等修文演武，以圖霸業，故國中家給人足，而晉邦大治。趙衰曰：「朝王入貢，諸侯之禮。」於是文公治裝，駕往周朝。
　　周襄王大賞諸侯，各賜金帛還歸，諸侯俱來朝賀，獨有鄭文公不至。襄王謂群臣曰：「先王常欲奪鄭伯之政，不能制服，後得齊桓公控馭數年，今桓公既歿，鄭伯依舊不朝，朕欲出兵征討，卿等以為何如？」右大夫富辰諫曰：「不可！臣聞大上以德撫民，其次親親以相久也。今周鄭兄弟之國，鄭雖有咎，直寬恕之。」襄王將聽其說，下大夫游孫伯進曰：「鄭伯見齊桓公解伯，所以驕傲不朝，今不早圖，後將並周。」王曰：「若何？」孫伯曰：「臣請奉使往鄭，問其不朝之故？若肯服罪入朝則止；如若不能，然後征討。」王喜，令孫伯往鄭，孫伯至鄭。鄭伯問曰：「大夫有何教諭？」孫伯曰：「天子有言，鄭桓公諫平王東遷，有大功於周室，故賜大政與鄭，夾輔邦家，數年以來卻不鮮解政，又不入朝，不知為何如此？」鄭伯大怒曰：「吾已知之矣！汝君臣欲奪我政，故令匹夫巧言相責，左右為我囚此匹夫！然後與周定論。」武士遂囚孫伯。孫伯從者奔週報襄王。襄王大罵：「匹夫！果欲吞周，今不討伐，更待何時？」遂令前衛龍驤將軍步秀叔，右衛源騎將軍桃子為先鋒，自督兵將繼後，出城伐鄭。
　　卻說二將素怨襄王賞罰不公，累欲謀反，東無兵柄，至是得先鋒之印，乃相謀曰：「今日兵權在手，殺入宮中，別立有德主何如？」桃子曰：「必先尋一主為辭，然後出兵有義，不然無名之師，國人不服，且有後患。」頹叔曰：「何人可立？」
　　桃子曰：「天子之弟叔帶者，昔常召犬戎入寇，與主上爭位，後被齊將隰朋所捉，現今廢為庶人，常欲謀反，只奈無兵，今吾若奉叔帶為主，打入皇城殺無道，而立叔帶，誰敢不服！」
　　頹叔喜。二人夜投叔帶之家。時，叔帶被廢，終朝怨恨，見二人夜至，問曰：「公等何來？」人具其事以告。叔帶大悅，依其所謀。
　　次日，二將推叔帶為主，殺入午門。時，襄王正欲出操演軍兵，聞叔帶作亂，慌忙上馬，遇叔帶之兵於明光宮下。頹叔數王罪曰：「叔帶乃先王愛子，將以大位傳之，汝乃專位廢弟，獨享富貴，吾奉叔帶之命來定大位，汝尚不下馬受誅！」襄王大怒！拍馬來取叔帶，頹叔迎敵，鬥之不數合，桃子放火燒宮，喊聲大震，群臣見王宮火發，勢不能保，共擁襄王出奔於汜，頹叔奉叔帶即位。
　　襄王群下曰：「天於有難，何以處之？」狐偃曰：「欲霸天下，莫如勤王！昔者齊桓公，九合諸侯，天下莫不影從，皆由奉王命故也。今天子蒙塵於外，明公速往定亂，則天下皆知朝晉矣！」文公然之。遂令魏犨為先鋒，狐偃、先軫為保駕，往汜以迎天子。大軍來至黃河，哨馬報：「秦伯大軍浮舡而下，欲往汜迎王！」趙衰曰：「速遣使止住秦兵，若待其會兵，事必不濟。」文公遣臼季使秦，自季登泰舟見駕。穆公問曰：「大夫遠來何故？」臼季曰：「主公以天子蒙塵，敝邑辱在同宗，吾主親率甲兵，已入汜地迎駕。近聞侯伯動兵勤王，遣臣來告知，免勞大軍遠涉。」穆公許之。臼季出，百里奚、蹇叔皆曰：「此晉侯欲專迎天子，以報諸侯，恐主公分其功業，故以此來止我師，不如乘勢而下，共迎天子，有何不可？」穆公曰：「吾既許之，而又進兵，是失信也；不如返師西歸，何必興兵奪利？」遂班師而去。
　　卻說臼季回報晉，趙衰曰：「叔帶聞吾兵至，定然堅閉不出，必為詐計，方可進城。」令晉文公與狐、趙、賈、胥四臣走至城下，守城士卒不肯開門。狐偃曰：「吾主晉侯也，聞天子新即位，入朝稱賀，為何不納？」小卒曰：「吾奉頹將軍之令，言秦兵將送襄王還朝，故令我等堅守，汝等莫非秦人乎？」
　　堰曰：「秦兵屯於陽樊，所以吾主尋夜入城，將助天子，汝等何故以吾為敵耶？」小卒見其只有數十騎，逐開城入。卻說魏犨、顛頡二人扮作商賈，從西門投入。西門是頹叔將軍親自把守，問曰：「汝二人何來？」准曰：「吾乃西岐人也，欲貨綵帛於京師。」頹叔曰：「觀汝二人，似非商賈，無乃秦之奸細也！」犨曰：「大丈夫取金換寶，尚且不暇，豈有閒功為人作諜者耶！」頹叔見其言詞抗直，似無詭計，乃放入城。
　　時當黃昏，巡城兵馬正欲來捉，忽報朝門外火起，四門盡是晉人旗號。原來趙衰往東門放火，欒枝在外攻城，狐偃在南門放火，先軫在外攻城，胥臣在西門放火，舟之喬在外攻城，賈它在北門放火，狐溱在外攻城。魏犨、顛頡跳在古帝王廟屋上大喊曰：「晉兵打入城矣！」四面八方，火熱連天。頹叔忙殺入朝，被顛頡掄起鋼刀，斬於馬下。三軍打入金鑾殿，叔帶與數十宦官慌忙走出北門，卻好遇魏犨，犨橫舞銀斧，砍叔帶桃子於馬下。眾軍一齊擁入，城中大亂。文公忙傳令諸將，救火安民，勿得剽掠百姓。
　　是時，正當三更，諸將收軍，安排鑾駕，出迎天子，行不數里，臼季、狐毛奉襄王入城。城中周晉二國軍民，皆呼萬歲，聲震天地，及登位時，正是五更黎明。文武稱賀，襄王勞晉文公曰：「寡人社稷，非卿不保。」文公曰：「驚駕擾民皆重耳之罪也！」襄王命宴晉侯及諸將佐，賜與陽樊、溫、原、攢茅四邑之田，黃金百斤，綵帛二十車。文公謝出朝，查前夕城中百姓有被火燒者，令趙衰、賈它、臼季、狐偃，將金帛逐門安撫，然後班師。後人有詩曰：兵臨洛邑民亡日，火攻成周城裂時，天子既然復大位，即將金帛撫瘡痍。
　　百姓鼓舞大悅，皆曰：「齊桓公復出也！」晉侯歸國，趙衰獻上一計，令取陽樊、溫、原、攢茅之地。不知其計如何，且聽下回分解。
