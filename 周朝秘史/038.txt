
　　卻說驪姬賀晉獻公曰：「主公威鎮遠國，得勝而還，又與大國結親，誠足慶賀！」公曰：「虞、虢雖滅，耿、霍、魏三國，其勢尚強，吾不日興兵，征此三國，方滿吾意。」次日，公設朝與群臣議伐耿、霍、魏之事。荀息奏曰：「耿、魏小國也！主公乘勝之兵，親自征之，望風而降矣！」公悅，遂令畢萬為先鋒，趙夙為謀主，親率大兵五萬出城，留荀息守絳。驪姬聞公出征，問二五與優施曰：「伐虢之計，本欲害申生，主公乃親徵得勝，今又遠征，而申生安然無事，此計何日而成？」
　　優施對曰：「臣再獻一計，令申生不日而死。」姬曰：「計將安出？」施曰：「主公遠出，夫人可遣人往曲沃，召申生回朝。
　　申生至，夫人詐以夢見申生之母姜氏入來索祭，申生素志孝義，聞知必歸祭其母，祭必分胙以奉夫人，夫人可置毒於內，待主公歸，奉與飲食，知毒必怒申生而殺之，則申生死無騰挪矣！」
　　姬大悅，即日使人於曲沃召申生，申生歸見驪姬，姬佯哭曰：「吾近夕夢見汝母姜氏向我索祭，故召爾告之。」申生聞言，放聲痛哭。姬曰：「慟哭亦無益，汝歸而祭之可也！」申生拜謝，歸曲沃，即祀其母，令使者齎胙以奉姬。太傅杜原款諫曰：「驪姬妒忌，逐出殿下弟兄，豈有誠心相告，其中定然有詐！臣聞主上出征，若進胙肉，恐中其計！」申生曰：「彼既以誠心告我祭，不進胙，得罪反重。」申生不聽而奉胙，驪姬受之，置毒子酒肉中，以待公歸。
　　卻說耿、魏、霍三國，聞晉兵至，寡不敵眾，各個出城，奉表納貢。晉兵不動寸鐵，收三國得勝回朝。卻說驪姬見獻公回，將胙禮進於獻公，公方欲食，姬曰：「食自外來者，不可不試也！」公曰：「然！」與犬食之犬斃，與小臣食之小臣亦斃。姬乃哭曰：「天乎！國，子之國也！何為過急若是？」獻公大怒。遂令殿前將軍奄楚、賈華，各令衛卒五十，前捕太子，取其傅杜原款。二人領兵出朝，狐突謂二子狐毛、狐偃曰：「主上無道，信驪姬殺太子，其禍必及於重耳，吾觀重耳，重瞳駢脅，後必能強大晉國，汝等作速往蒲從重耳，以圖功名。」
　　二子次日奔蒲，狐突又修書，星夜使人教申生逃難。
　　卻說奄楚、賈華二人，引兵圖曲沃，申生知其禍，走人新城，杜原款走不及，被奄楚仗劍斬於馬下。款將死，謂從者為我告太子曰：「款也不才，自知不敏，故有今日之難！臣不敢偷生愛死，然太子不從昔日之諫，以至今日禍臨，請必無悔其死，且臣聞死不遷情，強也，守情全義，孝也，殺身以成志，仁也，死不忘君，敬也！」申生聞言，痛哭受命，乃走至新城。
　　申生走入新城，得狐突之書，泣曰：「伯氏愛我甚厚，然吾想逃走，其罪必歸於君，是悲君也！彰君父之惡，必見笑於諸侯，內困於父母，外困於諸侯，是重困也！棄君去罪，是逃死也！吾聞之，仁不惡君，智不重困，勇不逃死，吾寧待罪俟死，何敢逃死！」令其臣猛足告狐突曰：「申生得罪於君父，不敢逃死，然吾父老矣！願狐氏盡心以助吾父，申生雖死亦不敢忘。」猛足受言既出，申生自縊於新城。賈華兵至聞其自縊，斬其首級回報。後人有待哀申生云：
　　父子本天性，獻公反滅之，卓哉申生子，純孝死不移。
　　又宋賢詩云：
　　父母如天無極思，知而不昧獨申生，刀兵滾滾因讒重，俯首新城只待烹。
　　驪姬問優施曰：「申生既中計而死，如今可請立奚齊否？」
　　施曰：「未可！重耳、夷吾尚在，如不盡除，後必有患，況重耳駢脅、重瞳，狀貌非俗，久後必成大事，宜速除之！」姬曰：「何計可除？」施曰：「此易事也！夫人但奏申生之死，為重耳、夷吾共忿，則公必怒，而一計盡去矣！」姬悅，會獻公退朝，姬泣而訴曰：「妾聞重耳、夷吾怨申生之死，言妾所讒，二人終日練兵，欲人朝殺妾而謀主上，主上寧殺妾身以安社稷，勿致禍臨，後悔不及。」公曰：「申生謀殺君父，其罪合死，何干汝事？」姬泣曰：「重耳、夷吾兇暴不仁，見申生既死，意望東宮之位，恐妾子母相聞，故捏詞陷妾，然後好奪君位！」
　　公大怒，即令賈華領兵伐重耳、夷吾，賈華領兵先至蒲。
　　卻說狐偃、狐毛領父命奔蒲見重耳，俱以父命告之。重耳猶豫未定，忽報賈華引兵到蒲，重耳始信。蒲之百姓皆願出戰，重耳曰：「我父之命，不可校也。」華攻人蒲城，殺人重耳之堂，重耳與狐毛兄弟躍後園土牆而走，寺人李披仗劍追入後園，見重耳正躍土牆，披挺劍望重耳背後便砍，砍之不及，斬重耳衣矜而還。後人有詩云：
　　父失慈兮子盡孝，能知此義獨重耳，文公不校蒲城戰，高出春秋五霸家。
又有一絕云：
　　鳳脫鶚群翔萬仞，虎離豹冗奔千山，要知重耳能成霸，皆在週遊列國間。
　　李披回報：「重耳與狐毛走入翟去，堅閉不出。」
　　頃刻，城下有七八騎相繼而至，叫開城甚急，重耳疑為賈華追至，令勿放吊橋，亂箭射下。城下大叫曰：「我非追兵，乃從公子出奔者，休得放箭！」守城軍卒報於重耳，重耳令開城納之。八騎既願從出走者，卻是誰人：第一騎，能文能武，善謀善斷，中軍謀主，趙衰字子餘。
　　第二騎，博古通今，學問老成，中軍諮謀，臼季字胥臣。
　　第三騎，仁慈愷悌，禮樂周全，上軍大夫，公孫賈陀。
　　第四騎，性氣慷慨，武力超倫，中軍都護，魏犨字公諒。
　　第五騎，守忠秉孝，義氣絕人，中軍裨將，介子推字公恕。
　　第六騎，英雄無敵，不畏強御，下軍裨將，顛頡字高。
　　第七騎，狀貌魁梧，智勇出類，下軍都護，先丹木字時春。
　　第八騎，武藝超群，言辭華彩，上軍裨將，畢萬字極之。
　　其先相從在城二騎，卻是誰人：第一個，英標冠世，才能兼備，國舅狐毛字子羽。
　　第二個，心胸磊落，臨機隨應，國舅狐偃字子犯。
　　此十人者，實晉國棟樑，邦家瑚璉，故不肯諂事驪姬，所以甘心棄位而從奔也。既而入城相見，各個相抱痛哭。重耳曰：「公等在朝，何以至此？」曰：「主上失德，寵嬖妾，戮親子，故我等見公子寬厚，所以甘心棄職，願從出亡。」重耳哭曰：「公等能協心從耳，誓不敢負！」眾皆踴躍願從，魏犨超出謂眾曰：「我等既皆協力，以輔公子，肯助某一陣，某願催兵一陣，打入皇城斬驪姬，誅奚齊，掃盡二五施優，有何難處，又何必外奔？」重耳曰：「公言誠慷慨丈夫之事，奈君父在上，豈敢如此？不如暫避其亂，以作他圖。」魏犨乃一勇之夫，見重耳不從，乃咬牙忿怨曰：「似公子畏驪姬如蛇蠍，何日能成大事？」狐偃謂犨曰：「公子非畏驪姬，君父在上，無奈何耳！」犨雖聞其言，猶自怒氣不息。後人有古風一篇，單道晉重耳得將佐之盛：
　　文公昔日遭讒變，單槍匹馬奔如電。
　　當時輔從有何人，英雄盡是山西彥。
　　山西美彥聚如雲，吞虹吐雨星羅胸。
　　文臣高舉擎天柱，武將雄跨駕海虹。
　　君不見，趙成子，絲綸遽據高千古。
　　舌尖翻起三江浪，筆鋒掃退千峰雨。
　　又不見，魏武子，煙睛藐視千斤斧。
　　十指擒收北海龍，雙拳制服南山虎。
　　狐毛狐偃盡璠璵，予推臼季皆瓊琚。
　　賈佗畢萬珠現藪，顛頡時春錦繡車。
　　執鞭墜凳爭先起，制刃推鋒相翊羽。
　　周流歷遍秦齊楚，自相激勵為股肱。
　　譬猶虎嘯風自生，龍興四海有雲騰。
　　古來真主百靈扶，朝陽將出鳳鸞舞。
　　要知重耳能成業，皆在諸臣抱英武。
　　忽聞有金鼓之聲，重耳又疑有追兵攻城，慌忙與數十從者奔走相答，謂狐偃曰：「試卜一卦，何國為吉？」偃曰：「不必問卜，夫齊楚之路遠，而望大不可，因困以投，不如且回翟城！」重耳曰：「翟近晉國，伐兵必至。」偃曰：「翟雖近晉，而不與相通，且翟人多怨汝父侵暴，但厚恤翟民以圖大事可也！」於是遂奔於翟。翟城百姓皆願與出力戰守。
　　卻說賈華既逐重耳，遂率兵至屈伐夷吾。夷吾問其郤芮曰：「吾欲亦走於翟，與重耳一處何如？」郤芮曰：「不可！兄弟同難，其後必爭，不如人梁，梁於秦，秦與晉婚姻之國，日後或有所助。」夷吾遂同郤芮走入於梁。賈華迫夷吾不及，回奏獻公，欲起大軍伐翟、梁。群臣皆慷曰：「父子無絕恩之理，今二公子罪惡未彰，既出奔外，而欲必殺之，恐見笑於鄰國也！」公意稍回，曰：「狐鼠同謀，不可留於國內。」傳令盡逐公孫宗族，詔立驪姬之子奚齊為太子，令上大夫荀息傅之。群臣見逐公孫宗族而立奚齊，皆稱疾不朝，亦有辭官去位者。後人有詩云：
　　里克人臣弒二君，雖然為國亦強凶，夷吾賜死金鑾殿，始信奸謀天不容。
　　又史臣贊曰：
　　雄哉晉里克，志壯少宏謀，但識寧邦樂，焉知弒主憂，在生雖昧道，視死等鴻毛，仗劍亡金殿，雄哉里克高。
　　谷知後事如何，且聽下回分解。
