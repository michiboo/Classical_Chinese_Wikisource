
　　當時，呂不韋離開秦國，登山越嶺，不覺來到邯鄲。先歸家內見父親，把西行經過說了一遍，父親大喜，不韋即便入城到公孫府前，令人通報。不一時，公孫幹出迎，兩人交拜，分賓主而坐，待茶吃完，公孫幹曰：「賢弟遠路馳驅，有勞跋涉，顧垂青盼，有失遠迎，幸勿見責！」不韋曰：「久違尊顏，未嘗少忘，小弟此番買賣不濟，無甚物相送，只賺得玉帶一條，溫潤瑕，送與將軍，以表寸忱。」幹乃大喜曰：「甚感賢弟，價值多少，即刻奉還。」韋曰：「何用價也？敬留來奉賢兄！」
　　幹受訖，遂整酒相待，二人談笑，飲至半酣，幹醉言曰：「賢弟從容慢飲，我令異人來陪賢弟，我略假寐一時，便來相陪。」
　　於是，幹入內室去了，不韋將玉符與異人而言曰：「吾去西遊，見你國君大人，說立你為嗣，令吾傳此玉符，與你為報，你不必懷憂，我自有計，救你還秦！」異人謝曰：「倘得還秦，必不忘思！」二人話語未完，幹復至言曰：「賢弟如何不飲？」
　　韋曰：「酒多矣！小弟告回，來日再會。」因是，回歸至家，與父言曰：「兒欲謀取強秦天下，無計可施，今聞邯鄲城內，朱家有一女名姬，生得絕美，不如即來與兒為妾，待其有娠，兒與朱氏明說此計，誓不相負，獻與異人，異人在客中無妻，必然納之也！倘生子，必是我子也，異人歿後，必定我兒登基，再改姓號，卻不是吾家之天下乎？」父曰：「其計大妙矣！」
　　於是，令人將百金去朱家說親。朱家聞不韋家中巨富，因此就肯受了財禮，約與擇日，就還其親。媒人回說，親事已成。
　　不韋大喜！至次日，令人去接新人。到晚一行人，簇著轎子前來門首，下轎入門。那新人生得十分美麗，怎見得美處，但見：
　　齊直直髮兒，曲彎彎眉兒，炯青青眼兒，直隆隆界兒，香噴噴口兒，紅拂拂腮兒，美甘甘臉兒，尖纖纖指兒，短細細腳兒，穿一雙翠繡鞋兒。
　　當時不韋接入洞房成親。不覺時光似箭，日月如梭，自成親之後，過了三個月，朱氏有娠，不韋亦知，實告知朱氏曰：「吾娶汝是計也！」朱氏曰：「如何是計？」韋曰：「吾欲謀取強秦天下，故娶汝，待汝有娠，進與秦王皇孫異人。異人今質在於趙，在此無妻，必然納也！倘生此子是男，異人必立為嗣，異人過世後，此子必然登基，你我夫婦之情，說與此計而可謀秦之天下，你可肯乎？」朱氏曰：「夫婦之情，既然如此，怎麼不肯，計將安出？」不韋曰：「吾來日設席請異人和公孫幹來家飲酒，令你勸酒異人見你貌美，必然求你為妾，你卻不可忘前之情也！」於是，二人對天發誓。至次日，呂不韋先去公孫幹府中，幹接入後，時各施禮畢，幹曰：「賢弟有甚貴幹，多時不來寒舍。」韋曰：「小弟上莊收些薄稅，因此久失奉訓。」言訖飲茶，茶罷，韋曰：「小弟此來，無甚別意，敬備蔬酒，有勞賢兄驥足，就同異人去我寒廬少敘，未知尊意何如？倘肯光臨，則小弟蓬篳生輝，望乞勿阻為榮！」幹曰：「既賢弟有請，如何不去？只是不當打擾府上也！」
　　於是，公孫幹與異人、呂不韋三人上馬，前來至呂家門首，日公接入草堂，各施禮畢，然後入席飲酒。只見席上珍饈百味，盈滿筵席，笙歌舞女兩邊排行。公孫幹、異人入席，吃食兩套，酒至三巡，不韋令二青衣丫環，引朱氏出來勸酒。異人見那朱氏，生得十分俊俏，怎見得好處：
　　雲鬢輕挑蟬翠，蛾眉淡掃春山。朱唇點一顆櫻桃，皓齒排兩行白玉。猶如織女下瑤池，好似嫦娥離玉殿。輕移玉步懶散。金蓮千般嬌嬈，萬種風流。擬臨席邊停，羞對尊前言。縱有丹青描不成，每對銀燈看未足。
　　朱氏到席前再拜。幹問：「何人？」不韋曰：「吾之小女也！無可敬將軍，當出妻獻子。」朱氏敬酒進前，先勸公孫幹，後勸異人，異人接酒，左顧右盼，目不捨離，朱氏亦以秋波送情，頻頻勸酒，時，公孫幹飲得大醉，俯挽首撞眠。異人執杯謝不韋酒而言曰：「異人念生身質此處，客館寂寞，欲求朱氏為妻，未知公意如何？」韋詐沉吟不應。異人又曰：「肯念客中孤苦而造之，生當銜環，死定結草，誓不敢忘！」韋佯怒而言曰：「既中殿下意，即就獻之，何以報乎？」於是，令人抬送朱氏與異人先回去訖。公孫幹酒醒，不韋親送回府。麗泉單詠朱氏詩云：
　　一點櫻桃啟絕唇，兩行碎玉嚼陽春，榆錢不買千金笑，元是昭陽官裡人。
　　異人取得朱氏之後，不覺半載有餘，朱氏產生一子，生得隆準長目，方額重瞳，腹下生鱗，出世有齒，容貌甚奇。異人大喜！取名為政。不說朱氏生子，卻說公孫幹，思念日不韋數月不來，正欲令人去請，不韋亦至。相見後遂與攜手同入後廳，施禮分坐。幹曰：「闊別數月，如隔三秋，子飽食終日，無所用心，我欲與賢弟下幾著棋解悶，懸望不至，正欲令人來請，幸汝自降，我心不勝之喜！」不韋曰：「小弟正欲請益，既然如此，與賢兄下幾盤，如輸三盤者，請出一個東道。」幹曰：「可！」於是，二人下了半日棋，不韋連輸三盤。不韋曰：「小弟輸也！來日訪賢見同異人偕去南門池閣內飲酒。今天氣炎熱，其處清涼，一則少敘間闊之情，二則當以避暑。」幹曰：「正合吾意！」不韋辭去，異人送出門外。不韋將還素之計，說與異人，異人大喜！
　　不韋到家令父親收拾家財，亦令人至邯鄲城內朱家說知此計，又令人去異人處接朱氏同於政到家。是夜，都搬在呂不韋家中去下。至次日，不韋令其父帶家小及朱氏一簇車馬先往咸陽去訖。且說不韋只留左右僕介二十人，在城外池閣內排設筵席完備，令人去請公孫幹同異人，不半個時辰齊到，韋即出迎入閣內，各施禮畢，分次而坐，輪杯飲酒，時正當六月，天氣炎熱。怎見得，古人有篇古風為證：
　　祝融南來鞭火龍，火雲燄燄燒天紅。
　　日輪當午凝不去，萬國如在紅爐中。
　　五嶽翠花雲彩滅，陽侯海底愁波竭。
　　何當一夕金風生，為我掃除天下熱。
　　公孫幹與異人、不韋三人同飲，而不韋、異人佯醉不飲，只勸公孫幹，觥籌交錯，不覺飲得大醉，不韋遂扶幹於閣後涼牀內睡了，便叫公孫幹手下左右人員各賞酒一瓶，俱灌醉了，扶去閣內睡著。正是：踏碎玉龍飛彩閣，斷開金鎖走蛟龍。
　　不韋同異人將公孫幹馬騎了，解其創佩出外閣門，奔往咸陽去訖。不韋同異人馬快，趕著朱氏家小同行。
　　公孫幹至晚方醒知覺，一簇人馬已進出五十里之地矣！忙喚左右問曰：「不韋何去？」眾人皆有不知其故，令人往呂不韋莊上去看，回來道：「合家走入咸陽去了！」公孫幹想要去趕，奈天色已晚，日落西沉，不得已悶悶回家。至次日人朝，公孫幹出班奏曰：「臣蒙聖旨，監守秦王皇孫異人，昨日失守。
　　被他逃回咸陽，今日方知，奏聞我王。」趙王大驚曰：「此人還秦，使我曉夜不安矣！」遂怒叱幹曰：「令卿仔細監守在何放走異人？汝即引兵前去捉回，如捉不獲，斬首示眾！」。
　　於是，公孫幹領兵即出朝門，親率精兵五千，隨後就趕，趕了數日，看看趕上，幹高叫異人曰：「趙王令我請殿下還趙！」異人佯笑答曰：「吾料趙王不能容物，方暫回秦，你休趕我，前有伏兵，倘若不退，軍中無情矣！」公孫幹恨不得一步趕著，催軍急追至近，異人謂不韋曰：「後兵追緊，前無救兵奈何？」異人正在慌忙之際，忽見正西上一隊軍來。一將欠身言曰：「吾乃秦將軍章邯，奉國君之命，來救殿下！甲冑在身，不能施札，望乞恕罪。」且說公孫幹正追，忽見西北角上湧出一簇人馬，旗上大書五字「秦大將章邯」。其人拍馬向前，排開一陣，公孫幹慌忙引兵趕至。章邯橫槍勒馬，問曰：「來將何人？願通姓名。」幹曰：「吾趙國大將公孫幹也！因皇孫異人私離趙國，我今奉旨特來拿還。」邯言曰：「吾乃秦國大將章邯，你三合中間勝得我，將皇孫與你歸趙，三合輸於我，連你性命無還！」幹聽罷，舉劍殺向前來，章邯亦挺槍迎敵，兩馬相交，雙器交舉，戰上五十餘合，公孫幹氣力不加，撥回馬便走，章邯隨後追趕十里方回。
　　不說公孫幹敗回趙國，且說章邯保著異人還秦，至晚來到咸陽入城。次日，異人被楚服入宮，朝見太子。卻說國君與夫人，忽見異人歸回，喜不自勝！笑而言曰：「吾子歸矣！」於是異人先拜國君，後拜夫人，言曰：「不肖之男，久違龍顏，不能披彩衣取雙親之樂，如荊刺在背，今僥倖回來，望雙親赦兒之罪！」國君曰：「若非不韋為使報說，險失賢孝之兒耳！」
　　夫人喜與國君言曰：「妾乃楚人也！當更其名曰子楚。」國君曰：「善！」於是，子楚跪告國君夫人曰：「蒙祖皇屢舉兵攻趙邯鄲，趙王幾欲殺我，全賴不韋將金五百兩賂與趙之當權者與看守者，方得命而歸，若非此人，豈得至於今日！再生之德實不可忘此人，伏望殿下，重賞不韋。」國君從之，喚不韋曰：「今將城西腴田一百畝及宅子一所賞汝，侯明日奏知父王，封贈官職！」不韋曰：「承賜！」拜謝而出。
　　卻說子楚與朱氏就在華陽夫人宮中居住。忽一日，秦王升殿，太子安國君出班奏曰：「臣子異人，先因奪璧之仇，為質子於趙，屢被趙王怒詈，欲殺異人，幸得陽翟大賈呂不韋，以金五百兩買賂趙之當權監守之人，僥倖脫亡歸秦，皆此人之功也！伏望陛下封賞此人。」王曰：「依卿所奏！」就宣呂不韋至階下，不韋山呼禮畢。王曰：「朕皇孫異人得卿救還，封卿為東宮局承之職！」不韋叩頭謝恩。秦王謂章邯曰：「聯恨趙王辱罵寡人，封卿為大將軍，領兵二十餘萬，前去伐趙。」
　　於是，章邯謝恩出朝，引兵就行，來到韓國陽城之南三十五里，負黍亭下紮寨。探馬飛報陽城縣令繆名聞知，忙點民兵出迎。當時章邯出馬謂綴名曰：「我秦王攻趙，藉此經過，與你韓國無仇，何故引兵攔吾！」名曰：「吾韓與趙實是唇齒之邦，唇亡齒寒，汝今伐唇，齒又何安？為此拒兵，實不相瞞，若是要過負黍，除非軍生兩翼，馬能駕雲！」章邯大怒！持槍直取繆名，繆名掄刀來迎，兩馬相交，戰二十餘回，章邯賣個破綻，纓名掄刀砍人，章邯躲過，翻身一槍，剌殺繆名落馬，四萬餘人盡皆降伏。章邯入城，下令安民，引兵入趙，以得趙邑二十餘城，直至趙國大城下寨。
　　次日，趙王升殿，群臣奏曰：「今有秦王命章邯為將，領兵二十萬，前來報皇孫被質之仇！今兵已在城下下寨。」王驚謂公孫幹曰：「此禍是汝放異入以致如此，可速引兵迎敵。」
　　於是，幹領兵十萬出城，與章邯交戰，幹與戰三十餘合，大敗，被秦將斬首九萬餘級，遂飛報趙王。趙王懼，問群臣曰：「何計可退此兵？」上大夫藺相如奏曰：「臣有一策名移禍計，可退秦兵！」王問曰：「何計？」相如曰：「可差使命入西週報與赧王，說秦王意欲一統天下，強伯諸侯，先伐趙國，後征西周，赧王知之，安得不驚，必然發符遣使，連合諸侯攻秦，秦自抽兵而西回，我王可以高枕無憂矣！」趙王大喜！即遣穆仲為使入西周去，畢竟使周如何，且看下回分解。
