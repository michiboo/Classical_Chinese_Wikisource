
　　伯嚭獻上圖畫曰：「吳都勝景，無如姑蘇，王若重建姑蘇臺，令其高可望百里，寬可容六千人，何所不樂？」吳王然之，遂使入遍告列國，以求材木。早有人報於越王。范蠡奏曰：「此天將啟滅吳興越之端，大王此機不可失也！」越王曰：「何謂也？」蠡曰：「夫差內不勤政，外不憂敵，耽於聲色，使吾國歲積軍糧，日繕兵甲，待其荒淫已極，一舉而滅吳，易在反掌矣！」王曰：「然！」范蠡又曰：「臣聞將有奪人之心者，必先投人之好，夫差築臺必得美材，王如彩良木以奉吳，吳王必傾心悅我而不疑。」
　　越王大喜，遂使木工人山彩高大之木二百餘株，又選美女五十人。內有一美人名西施者，乃西海濱漁家之女，年方十四，嬌媚無比，管弦音律無不賅備，越王見之，喜不自勝。即令木工將材木雕琢妝飾，修表令文種帶人東吳奉獻。文種領貢物浮江而至，來見吳王，曰：「寡君自蒙宥赦復國，每懷圖報，恨邦徽土薄，無足稱獻。今聞大王重建姑蘇，敬彩良材二百餘株，美女五十人，聊充備用，乞賜嘉納萬幸！」吳王鑒表，受其貢物，厚饋遣歸。
　　吳王自得良材美女，更無疑於越，遂令王孫雄引三千工匠，重建姑蘇之臺。子胥退具諫表，次日呈上吳王。表曰：
　　　　臣聞奢者禍之基，淫者殃之本，昔者桀築夏臺而國隨亡，紂王建鹿臺而身亦喪，此崇臺喪國之明驗也。況三代之季，皆由美色而傾，故夏因妹喜而亡，商以妲己而喪，周因褒姒遂至東遷，此又因色亡國之明鑒也。今王不度明德，外縱強越，內興土木，殫費財力，資益寇讎，大為不可。且越人進貢財物，王自以為傾心慕德，臣切以為助桀為亂。伏願大王罷臺榭，遠讒佞，黜美人，理國政，則社稷生民無疆之福，否則，臣隕首階墀，甘心就戮，上既無愧於先王，下不見辱於強越，臣之肝膽披露，乞惟聖德，照臣愚悃，萬死無恨。
　　吳王覽罷子胥之表，情實違忤。吳王本欲加誅，因是先朝功臣，將納其諫，又慮臺榭不就，但含容受其諫表。子胥頓首而出。吳王召伯嚭商議，忽報：「列國聞吳與越和，遣使入賀！」伯嚭曰：「乘此機會，遣員往列國報聘，則此臺可成！」
　　吳王大悅。次日，即以金帛，詔子胥往列國報聘。子胥心知是伯嚭之計，然君命不可違，謂太常被離曰：「主上惑伯嚭之說，重建臺榭，吾出使列國，不能進諫，子可盡職進諫，勿陷君於不義！」被離受命，相辭而別。
　　吳王即令王孫雄引工匠建修臺榭，務要宏壯秀麗，高可望三百里，寬可容六千人，臺上雕樑畫棟，對下金柱玉欄杆，四圍盡植奇花異草，畜養珍禽怪獸，又引太湖水繞於臺前，通舟往來，左有香水溪，右有百花洲，三秋九夏花香不絕，此臺積三年之財，聚五年之力，方能有成就。離累諫吳王，被斬以示眾！群臣皆懼，不敢復言。吳王日遊姑蘇之臺，美女善歌舞者，數十人列於坐側。時，西施獨奪歌舞之魁，貌又冠諸妃之右，吳王取入後宮，甚加寵愛，儀制稍同后妃，日與西施宴遊歡樂，群臣皆諫為不可，亂卻宮苑，以使貴賤失序，夫差不悅。又令王孫雄於靈宕山築西施臺，開玩花池，辟彩香逕，鑿碧泉井，建館娃宮，遂摯西施，游於八景。
　　春日則令數十嬪妃，擁西施於前，自與伯嚭、奚斯並隨於後，游於玩花池、彩香逕，五十步一亭，八十步一榭，逢亭便宴，遇榭便歌，四顧百花妍媚，夫差親折其豔，插於西施之髮曰：「子如日夜立於萬葩叢下，孤不知花貌類子而子貌類於花耶？」伯嚭進曰：「以臣觀之，西施之於花貌，又有甚焉！」
　　夫差大悅，取酒賞嚭，以其善觀花貌也。明人高啟有詩曰：
　　徘徊駐馬百花洲，日麗花妍玩未休，西子嬌容今不在，教人賦罷枉凝眸。
明姚廣孝先生《題百花洲詩》云：
　　水豔接橫塘，花發礙舟路。
　　波紅映睛霞，沙白寒棲鷺。
　　緣汀魚網集，隔渚菱角渡。
　　不見昔遊人，風煙自朝暮。
　　夏則駕一葉輕舟，載幾船簫鼓，與西施賞蓮於香水溪。令嬪妃裸衣，彩蓮於溪內，西施與夫差撫掌而笑。既而西子酒酣，以手攀隔船之蓮，忽溺於溪。夫差急令嬪妃援起，夫差親自扶入舟中曰：「子之被溺，可謂落花隨水歟！」西子再拜頓謝，夫差即令奚斯於香水溪內，方圓環數丈，皆砌白石，別引清泉。
　　每遇盛暑，令西子潔浴於泉內，其中泉水香馥不散，遂名曰「香水溪」。高啟先生亦有詩云：
　　粉痕凝水春溶溶，暖香流出銅溝宮。
　　月明曾照佳人浴，影與荷花相向紅。
　　秋則攜西子登靈嚴之山，處館娃之宮，朝歌夜弦，宴賞不息。西子晨則照池而妝，夫差並於肩後，親為撩髮施妝。顧謂西子曰：「以子之妍，雖映水亦生輝媚。」西於又頓首謝恩。
　　高啟先生又有詩云：
　　曾聞鑒影照宮娃，玉手牽絲帶露華。
　　今日空山僧自汲，一瓶寒供佛前花。
　　冬則隱於靈巖山西施洞，每遇霜朝雪夜，夫差與西施自著狐裘，令數十嬪御，引車尋梅，若遇崎嶇險道，車跡不能所通之處，然後方返。高啟先生也有詩云：
　　梅雪爭清臘正濃，吳王車出館娃宮。
　　西施不惜芙蓉面，曾向靈岩冒朔風。
　　一年四季，夫差全不歸理政事。或登臨於臺上，或宴賞於館娃宮，弦歌不絕，樂而忘返。
　　及子胥報聘而歸，則臺榭俱成，國政皆荒。子胥忙入諫於姑蘇臺下。吳王全然不納。子胥出而歎曰：「吳之末，如桀紂之世，安能不亡乎？」遂稱疾不出。
　　當時，楚昭王自復國以來，禮賢下士，繕甲利兵，常欲報吳之仇，及聞夫差荒淫，遂與群臣商議東伐。葉公諸梁曰：「吳雖失政，有伍員在朝，未可輕圖！王欲東征，必得天下第一等人，講求治道，方可圖大事！」王曰：「天下第一等人是誰？」諸梁曰：「東海孔仲尼，當世聖人也！聞人之樂而知人之德，見人之禮而知人之政，每講學於洙泗之上，弟子從游者三千，身通六藝者七十餘人。故昔魯公略用於國，便還齊之侵田，可惜魯君臣任賢無終，遂被齊人間出，去衛適宋，週遊列國，當今諸侯，皆不能用，今聞去陳適晉，大王誠能以禮聘歸楚國，授以大政，不待消恨，而王霸之業反手可得！」昭王然之。即具聘禮，遣人入晉以迎孔子。
　　忽階下一人進曰：「孔某乃世之迂儒，所以列國拒而不納，吾王何自輕而詣迂儒乎？」昭王視之，乃下大夫宋木字汝材也。
　　諸梁叱之曰：「仲尼抱經國之猷，一施於魯，便有成功，汝乃凡夫俗目，焉知聖道？」二人爭論不已。昭王曰：「二子且勿爭論，吾昔自隨渡江入郢之日，曾於江洲拾得一物，滿朝不識其名，吾聞聖人心生七竅，知人之所不知，先遣使臣往問異物名實，倘其能識，然後再聘！」王依所言，即遣宋木齎前物究尋孔子所在。
　　當時，孔子去陳過衛，子貢引轡西河，行數里，見一簇人馬來至，原是楚大夫宋木來見。孔子衣蓬掖，戴儒巾，坐車上，其引轡執靷者，皆寬衣大帶，俱有儒風，自思此必仲尼也！即下馬向前長揖曰：「長者無乃孔子乎？」孔子忙下車相見曰：「然！大夫從何而至？敢問高名？」宋木曰：「下官乃楚大夫宋木也！寡君於江洲得一異物，不知吉凶，敬令下官扣審其名義以去疑，夫子幸賜明教！」孔子令取物觀之曰：「此萍實也，可食之，其味甚美！」宋木曰：「夫子此名固有據乎？」孔子曰：「吾昔過宋，道逢童子，謠曰：『楚王過江，得萍實，大如斗，赤如日，剖而食之，甜如蜜。』丘是以知之。」宋木拜辭而去，孔子復歸。
　　衛靈公聞知，謂蘧伯玉曰：「昔孔子來衛，孤不能用，今將又至，吾欲出城遠迎，授以大政，卿以為何如？」伯玉曰：「主公此舉，實衛之福，有何不可？」靈公遂與伯玉出迎孔子，入朝賜坐，講論國政，靈公曰：「夫子聖無不通，然攻戰擊刺之事，坐作進退之方，夫子亦曾知歟？」孔於本欲行道，靈公卻以戰陣為問，故卻之曰：「俎豆禮儀則丘嘗學，若軍旅之事，非吾所知也！」遂辭出朝。明日，即與弟子去衛，將適於曹。
　　卻說宋木歸楚，以孔子之事告昭王。昭王即剖萍實分賜眾臣而食之，果然味甘如蜜。昭王曰：「仲尼聖人也！葉公所薦不差矣！」即以安車駟馬，遣宋木復聘孔子。宋木訪問往來之人，知孔子過魯逕投曹國而來，孔子尚未入城，宋木接見，獻出聘禮，孔子欣然就聘。於貢進曰：「夫子捨宋而奔楚何如？」
　　孔子曰：「楚王以禮來聘，宜往答之。」遂返轡適楚。孔子過楚畢竟如何，且看下回分解。
