
　　楚成王聞重耳至，使今尹子文出城迎之。重耳與從者來見成王曰：「重耳遭國家內亂，亡奔列國，遍告諸侯，無與重耳謀者。今大王一戰敗宋，名震東方，願乞一旅之師，送吾歸國，佩德不忘。」成王曰：「姑容商議！」重耳退，成王問群臣何如？子文曰：「晉乃大國，楚方得志，不如興兵送重耳歸國，然後晉楚連兵，必成霸業矣！」楚子然之。忽一人自階下出曰：「臣觀晉重耳，狀貌驍雄，更有趙狐令賈，皆經世之才，如送其返國，必得志於天下，而奪楚霸，不如殺之，以絕其患！」
　　成王視之，乃大夫得臣也。王笑曰：「子玉差矣！天意助晉，故生重耳，必欲殺之，以成我伯，則冀州晉都之士，豈無令君乎？」遂不聽。
　　次日，宴重耳於金殿。重耳將赴宴，趙衰、狐偃、賈它、臼季等寬衣大帶，從行於左；狐毛、子推、魏犨、顛頡輩操戈仗劍，侍立於右。成王見其君臣慷慨，文武雙全，默然歎之曰：「重耳君臣如此，何患大位不至。」酒將闌，忽報秦使至，言：「晉惠公死，子圉逃歸而立，秦伯大怒，故遣臣迎公子到秦，商議以伐子圉。」楚王謂重耳曰：「孤正欲奉公子歸國，今秦伯欲謀迎公子伐晉，大事必成，公子可承其命。」重耳然之。成王命取良馬十乘，金帛各十車，親送出城。謂重耳曰：「公子得返晉國，將何以報楚？」重耳對曰：「子女玉帛則君有之，羽毛齒革則君地生焉，其波及於晉國者，皆君之餘唾，重耳將何以報？若賴大王之庇，得返晉國，他日晉楚治兵，遇於中原，我當避王三舍之地；如不能返，則與王執鞭引轡，周馳天下！」成王大喜，曰：「公子之志，廣而儉，文而有禮，歸國得位，何難之有？」行上數里，重耳告別，成王回駕。
　　重耳與使者入秦。秦伯聞其至，親自出城迎入。各敘禮畢，遂以五有愛女侍重耳，懷嬴亦在其內。重耳既受，及歸醉甚，欲盥手就睡，懷嬴捧匜樁中，侍於身旁，重耳細觀五女，懷嬴姣媚，但不知為子圉妻子也。既盥之後，以水灑懷嬴之合，曰：「子貌如花承露，令人可愛。」懷嬴怒曰：「秦與晉匹偶也，子何輕我？」重耳曰：「侍妾安敢如此？」贏曰：「吾非妾女，乃君姪子圉之舊配也！何得辱我？」重耳聞之大驚，出外問於臼季曰：「子圉奪君之位，視君為途人，今娶其所妻，以濟大事，不亦可乎？」又問狐偃，偃曰：「欲奪其位，何避其妻也，從秦命，方能濟事。」又問趙衰，衰曰：「欲人愛己，必先愛人；欲人從己，必先從人。今欲以秦勢而圖國，若不從秦之婚，臣不知其可否也！」重耳感三子之言，遂受懷嬴為妻。後人有詩云：
　　三子文公大霸臣，經綸事業甚分明，奈何不識人倫義，啟納懷嬴喪本心。
　　又一絕云：
　　人臣以義格君心，邪道閉閒善道陳，三子謀猷直俊傑，何愁失國啟姦淫。
　　又一律云：
　　重耳之於晉子國，倫班叔姪豈容迷，姪虧天敘據尊位，叔讀閨門陷姪妻，只見家齊能治國，未見身失會家齊，春秋人主難求備，三子英豪忍啟之。
　　次日，穆公召重耳赴宴，重耳與眾從者皆至。公謂重耳曰：「孤聞公子德義高於兄姪，故欲送汝歸國，汝意何如？」重耳對曰：「臣遭內亂，久亡外鎮，賢侯如念孤窮，使重耳得一棲身之所，佩德難忘！」穆公大喜，自引《六月》之詩，以贈公子。詩曰：六月棲棲，戎車既飭。王子出征，以匡王室。
　　歌罷，越衰告重耳曰：「此昔人美周宣王中興之詩，今秦侯歌贈公子，亦望公子能中興晉國，公子何不拜謝？」重耳遂再拜稽首，穆公降階謂重耳曰：「公子有此能臣，何優晉為不中興？」遂命公孫支為先鋒，大發精兵十二萬護送重耳返國，至蒲州黃河界紮寨。是夜狐偃見天空月朗星明，出遊寨外，遙聞滄浪，河心有歌數聲曰：名利羈人勝污塵，人生聚散若浮萍，浮萍散亂難收跡，爭似漁家出污塵。
　　狐偃聞其聲韻清雅，漸近岸口，正欲泛其舟而用之，漁舟遂去波心，又歌之曰：百尺繫綸釣渭湄，吾漁惟願獲蛟螭，蛟螭既獲吾漁手，盡把絲綸棄渭湄。
　　狐僵聽罷，長歎曰：「吾何汲汲，與人執鞭負紲，以求富貴哉？」次日，大軍將渡河，狐偃保駕，及登西岸，重耳令棄所帶邊豆茵席，狐偃聞之大哭，解所佩之璧，奉與重耳。重耳訝之曰：「吾亡於外一十九年，今將返國，舅氏不喜而哭何也？莫非不欲吾之返國耶！」偃曰：「臣負羈翼與公子亡外，十有九年，父死不能歸葬，臣自知罪，但以公子不得歸國，故不念父子之恩也！今絳州咫尺，公子不日復位，臣尚何從？且籩豆茵席，公子舊日所用之物，今將返國，先棄舊物，臣知公子有棄臣等之意也！請以壁還公子，臣願隱於山林，老死巖穴。」
　　重耳知偃疑已，不能保其終始，遂以璧投河中，與偃誓之曰：「禍福利害，重耳不與舅氏同心而全始終者，有如此璧，河水可鑒！」偃喜，復從而進。
　　重耳既濟黃河，大兵紮於首陽山下。重耳與數從者登山遊玩，山頂上有怕夷、叔齊兄弟之廟，甚是清雅，怎見得，唐有李須謁廟詩為證云：
　　古人已不見，喬木竟誰過。寂寞首陽山，白雲空復多。蒼苔掃地骨，皓首採薇歌。
　　畢命無怨色，成仁其若何。我來入遺廟。時候發清和。落日弔山鬼，回風吹女蘿。
　　石門正西豁，引領望黃河。千里一歸烏，孤光東逝渡。驅車層城路，惆悵此岩阿。
　　重耳與數從臣入謁其廟，顧諸從臣曰：「夷齊弟兄，因讓國隱此。吾今為與弟兄爭國而來，甚有愧於二公。」乃取筆題四句於廟碑云：
　　爾為讓國隱，我因爭國來，若推爾我心，我心實愧哉。
　　臼季進曰：「公子久亡，數歲歷遍諸邦，始得秦伯送近，今欲效夷齊之事，遷延不進，他日子國羽翼既成，我軍難進，侮之何及？願公子思之。」重耳遂悟下山，大軍進屯於桑泉。
　　懷公聞秦兵至桑泉，使呂甥、郤芮引兵屯於大慶關，以拒秦兵。秦兵日夜攻關，呂甥曰：「日夜堅閉，豈為英雄？不如開關，以決雌雄！」郤芮曰：「不可！彼眾我寡，難與爭鋒，只堅閉以老其師，彼必自退。」甥不聽，披掛殺下關來。秦兵列開陣勢，當先一員大將，用昔日韓原山下獨戰六將秦大夫公孫子桑也！晉兵一見，更不待戰，披靡上山而去。子桑舞雙支畫戟，掄上關來，晉人不及堅守，秦兵遂亂殺一陣，呂甥引敗兵走回。秦兵遂圍絳州，呂甥逃回，懷公大驚。呂甥曰：「秦兵勢銳，非主公親出，士卒不肯用命。」懷公正率群臣出朝迎敵，聞重耳歸城，群臣亦無鬥心，相率以迎重耳。懷公與呂甥、郤芮三騎，從西門走出高梁。於桑匹馬趕上，三人回頭迎敵。
　　子桑挺戟，直刺懷公於馬下，斬其首級回城。呂郤二人抱頭鼠竄，自相逃命。
　　子桑入城獻捷，秦伯率晉文武，奉重耳即位，是為文公。
　　文公宴秦伯及群臣，群臣皆稱賀？」秦大夫百里奚曰：「子圉之黨尚在高梁，何足為賀。」文公曰：「大夫何計為吾除此二賊！」奚正欲進計，忽近臣奏：「寺人李披求見！」文公大罵曰：「匹夫昔斬吾衣袂於蒲城，吾欲斬之，以消舊恨，尚敢求見？」喝令武士斬之！李披大叫曰：「齊桓公捨管仲之怨，而成霸業，君若斬臣，恐禍將至矣！」待臣奏知文公，文公命釋其罪。後人有詩曰：李披守職奉君令，重耳寬仁釋大仇，設使當時兩相怨，晉邦復起亂離愁。
　　文公宣李披入朝，問曰：「卿來見吾何故？」披對曰：「臣問呂甥、郤芮欲謀就明公，故小巨冒死來告。」文公大驚，曰：「果不出秦大夫所料也！」
　　秦伯辭歸，文公與群臣送秦伯至河口。呂甥、郤芮必知其出，果乘夜潛入皇城，芮曰：「我二人不能成其大事，何以得見而刺之！」甥曰：「重耳新立，必在祖廟中齋祀，不如放火燒廟，待其出救，乘夜亂中刺之，有何不可？」呂、郤二人遂投祖廟放火。左邊突出介子推，救息其火，來尋呂、郤二人。
　　二人見有防備，遂往北門逃走。正遇顛頡，顛頡曰：「二賊往何方去？果不出百里奚所料！」遂斬二人於馬下。次日，文公回朝，顛頡、介子推來獻首級。文公大悅，下令收呂、郤二人宗族誅之。趙衰曰：「不可！呂郤雖有罪過，亦是為主，今既被戮，更滅其族，則國人復亂。」公曰：「然則如何？」衰曰：「初登大位，宜賞功報德，以副民望。」文公依言，大排筵宴，賞勞群臣。
　　趙衰宇子餘，拜上卿，兼領內外諸軍事。
　　狐偃字子犯，拜上卿大夫，兼參軍務事。
　　狐毛字子羽，拜中軍車騎將軍。
　　胥臣字臼季，拜大司空兼知軍國重事。
　　賈它宇守仁，拜大司成兼領內政。
　　魏仇字公諒，拜中軍大夫，兼督閫外軍政事。
　　顛頡字高舉，拜車騎將軍，兼知中軍事。
　　舟之喬字子高，拜上軍參軍護，兼知軍務事。
　　已上九人，皆昔日從文公出走，遍遊天下者，然介子推亦在從中，文公竟忘賞其功耳！
　　趙夙字興起，拜大司徒，兼掌外鎮文教事。
　　先軫字仲車，拜上軍右大夫，兼參內外軍務事。
　　欒枝字子貞，拜左衛將軍，兼知軍務事。
　　狐溱字子清，拜下軍大夫，兼領溫邑政事。
　　郤溱字子澄，拜右衛偏將軍。
　　郤谷字伯祿，拜上中軍大夫，兼咨謀內政。
　　荀林父字伯靈，拜護駕大將軍。
　　士會字子隨，拜下軍護衛將軍。
　　車離字孟群，下軍偏將軍。
　　祁瞞字存忠，拜左司收，兼督糧伯事。
　　陽處父字升秦，拜中軍右大夫，兼參國務事。
　　茅筏字仲喬，拜右司牧，兼督糧餉事。
　　史蘇字子忠，拜左司監，兼知內外事。
　　郭偃字伯啟，拜右司監，兼知內政事。
　　又追贈狐突為太傅。追贈兄申生為晉侯，其傅杜原款為太師。群臣俱各謝恩出朝。畢竟如何，且看下回分解。
