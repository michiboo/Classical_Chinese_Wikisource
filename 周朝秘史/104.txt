
　　卻說周赧王三十二年，趙惠文王者武王之子也，嘗得楚卞和之璧。謂之楚和氏之璧，蓋以楚人卞和得玉璞於楚國荊山，奉獻於楚厲王，厲王使玉人相之，玉人曰：「石也！」厲王以卞和為詐，刖其右足。楚武王即位，又獻於武王，亦以為石，又刖其左足。至文王即位，卞和乃挽璞而哭於荊山下，淚盡而繼之以血，楚文王使人問之曰：「天下之人被刖者多矣！子何哭之甚也。』卞和曰：「我非哭刖也，夫寶玉而呼之曰石，貞士而名之曰詐！我是以哭。」遂使人剖其璞，果得美玉，故謂之楚和氏之璧。
　　趙惠文王國會諸侯於楚得之，秦昭襄王久聞而慕之，乃使人持書於趙，願以十五城易璧焉。書曰：
　　　　西秦王嬴謹再拜奉書於大邦長趙王閣下，竊以講睦修和，乃古今之令德，貴鄰賤物，誠爾我之嘉謨。每欲少致慇懃，恆為多方廢弛。量仁人能察鄙情於纖悉，不遂懷嫌思愚鹵，嚐膽盛節於悃誠，終當弛愛。頃者風聞，良臣勉勵，寶藏克盈，彼和氏之所悲，為我心之所欲。倘大德無私，而見惠必深，懷有感而勿忘，十五之城，願將之以奉易，萬千之諾，望施之以慨然，幸不違求，當圖趨謝不宣。大周赧王三十二年二月初二日謹具。
　　趙王見書，遂送使至公館，而與大臣商議曰：「璧者，我趙氏之寶也！彼必欲求之也。城者，彼秦國之重也！我不能得之也。與之，恐不得城而徒然見笑於彼，不與，恐只為墨而加兵於我。與其受加兵之禍，孰若幸見哄之安。」於是，從厚款待使者，而使人奉璧，又恐使不得其人，亦終不能免禍。於是，下詔書於國中，以求可使之人。宦者今繆賢遂趨朝薦藺相如於趙王。趙王召相如來見，問以奉璧往秦之事。相如奏曰：「秦強趙弱，誠然不可不與之璧。今奉璧往秦，若秦王無意與城，臣當完璧以歸，則曲在秦而不在趙矣！」
　　趙王於是遣相如奉璧入秦，獻於秦王曰：「吾君趙王，承大王書教，欲得和氏之璧，而願易以十五座城，不敢逆命，以絕和好，是以命臣奉璧獻於大王，而易十五城，幸大王勿食前言！」秦王觀璧，見潔白無暇而歎曰：「真天下之至寶也！」
　　傳璧以示內宮美人及左右，皆呼萬歲！以賀秦王。時，秦王得璧，遂無意與城，相如即近前而謂秦王曰：「此璧雖美，亦還微有瑕玷，臣請大王將璧與臣。臣一一指示於大王，大王方才知之，不然大王不能辨也！」秦王遂命取璧與相如指示，相如得璧，遂退殿柱而立，怒髮衝冠，謂秦王曰：「大王初之欲得此璧也！使人持書於趙王，許易以十五座，趙王遂以為大王君子，自食其言必不信，乃齋戒五日，使臣奉璧而獻於大王。大王見臣之來，禮即甚倨，大非交鄰之道，且臣觀大王無意與趙王城，所以臣與大王取璧而歸，大王若以威勢卻臣，臣之頭，即與璧俱碎於此殿柱矣！」相如手持其璧，跟著殿柱欲擊！秦王恐其擊碎而終不得全璧，乃謂相如曰：「寡人失禮於執事，幸勿見罪之深也！寡人既肯十五城，豈敢自食其言，以重得罪於執事乎？」遂召有司，將地理圖來，按圖一一指示十五座城與趙。相如度秦王之意，只要期得其璧，而實無意與城，乃謂秦王曰：「城之與否，在大王，請大王齋戒五日，亦如趙王奉璧與大王之禮，臣乃敢獻璧！」秦王知相如堅執，不可以威勢卻之，遂依從之，齋戒五日，而館相如於廣城傳舍。相如則使從者李受，身穿毛布，懷藏其璧，從舊路歸之趙國。秦王齋戒已完，乃宣相如展禮於殿上，求相如與璧。相如謂秦王曰：「臣之璧只說大王與臣以易城，現人懷之以歸矣！所以然者，亦以秦強趙弱，與璧大王，而大王終不與城，臣將如何與大王取璧乎？臣奉璧而來，不得城而歸，又無璧以還趙王，將何面目以見趙玉乎？大王必欲得璧，請先將十五座城與趙，若不奉璧以獻大王，而大王即將臣加之萬死！大王若欲白得此璧，必不可得也，雖然臣今惟知有死而已！」秦王顧左右而言曰：「我今縱殺相如，終不得璧，而又反以斷絕二國之好，不如因而厚待之。」後秦又使人持書於趙王，書曰：
　　　　西秦王贏謹再拜奉書於大邦長趙王閣下，竊以講信修睦，已大著於前人；赴約會盟，猶相期於今日。觀光陰之迅速，宜情義之綢繆，量君子必與我而同心，知仁人將隨時而有感。願彼西河之主滸，已為可樂之鄉，於此澠池之濱，又實宜歡之地。齊馳並駕，共飲同游。暢數日之襟懷，昭一生之和好。仰瞻來斾，蘊衷曲之倦倦。亟駕行車，每心思之，冗冗不宣。大周赧王三十三年三月初三日沐浴謹具。
　　趙玉閱罷來書，畏秦不敢即往，而惟自狐疑。藺相如與廉頗上表請行。表曰：
　　　　臣亞卿廉頗大夫、臣前相如，誠惶誠恐，稽首頓首上言，伏以聖王御世，萬國修和，賢士當朝，一人悅豫。大王殿下，聰明睿智，文武聖神，襲累世之勛華，為萬邦之翹楚。茲以澠池之會，在彼存信睦之心，而西河之行，在吾奮陽剛之德，誠為不爾，怯必疑焉。苟使能然，弱無議也。有臣二人之輔，相憂渠萬眾之紛爭，伏願抹馬膏車，名區而至。止擁旌馳斾，指勝地以奔趨。彼此情投，終始無差殊之待，邇遐意戀，後先有切至之交。臣相如等，無任瞻天仰聖，激切屏營之至，謹奉表上進以聞。
　　趙王看了表文，遂命駕而往，相如廉頗夾輔左右，而與秦王會之於澠池。
　　秦王飲罷，酒醉曰：「寡人素聞趙王好音樂，而今日之宴雖有侏徘之類，其樂不足以聽聞，請趙王鼓瑟！」趙玉遂援瑟而鼓之。秦之御史進前書曰：「某年某月某日，秦王與趙王會飲於澠池，而趙王鼓瑟。」明以記秦王之辱趙王也。相如遂進請於秦王曰：「竊聞大王善為秦聲，大王擊缶而歌之。」秦王怒形於色曰：「爾小臣何敢為是言？」相如近前執擊而進曰：「臣五步之內，敢以頸血濺大王矣！吾王鼓瑟而大王不擊缶何耶？」秦之左右欲殺相如，相如張目叱之曰：「爾君不義而爾等可復成乎？」秦王亦勉強從事，心甚不悅！相如顧趙御史而命進前書曰：「某年某月某日，趙王與秦王會飲於澠池，而秦王擊缶。」亦將以把趙王之辱秦王也。秦王之群臣皆曰：「請趙王以十五座城為秦王壽！」相如亦曰：「請秦王以十五座城為趙王壽！」秦王罷酒，終不能加兵於趙，趙盛設其兵以待秦。
　　秦不敢伐。趙王歸國，以相如功大，拜為上卿，位於廉頗之右，相如既位在廉頗之上。麗泉談史詩曰：秦王兩侮趙邦君，趙有相如輔國臣。
　　完璧更兼強擊擊，豈宜輕視謂無人。
　　廉頗不悅，而相如解之，廉頗聞而肉袒負荊謝罪，遂為刎頸之交。
　　且說周赧王三十六年七月下旬，樂毅復來攻齊。時，齊城惟莒及即墨未下，齊襄王乃命回單守即墨，而自與田文、田忌、王孫賈守莒城。即墨之人，乃推田單為將軍，田忌恐樂毅兵卒強大，韜略精深，難以拒敵，乃上表於襄王，以請定計。表曰：
　　　　齊宗室臣田單，誠惶誠恐，稽首頓首上言。伏以撥亂興衰，固在乎賢明之主。出奇破敵，尤存智慧之臣。茲以強燕肆暴之彌深，我齊遭殘之益甚，師旅猶大加於境土，干戈尚橫厲於邦家，苟無妙其神漠，難保身亡國破。恭惟大王殿下，聰明睿智，文武聖神。世味備嘗，離險難而登天闕；人情盡識，察變故以總乾綱。實大有為之君，真不世出之主。尚圖思患預防以為計，況適逢危抵敵而定籌，幸集兩班之文武，而決一朝之謀略。削除大寇，奠宗社於泰山，殄滅橫災，安基業於磐石。返此屬邑，回被朝廷，地久天長，永無機捏，河清海晏，綏自昇平。臣單無任瞻天仰聖，激切屏營之至。謹奉表進上以聞。
　　襄王覽表，遂集文武大臣，謀議退兵破敵之策。田單、田文、田忌、王孫賈等謀定而請襄王發田忌召孫臏。詔曰：嘗聞國家喪亂，方知良將之當親。宗社奠安，必賴賢臣之夾輔。孤以燕兵之久因，齊士之難支，仰惟前上卿孫將軍，韜略精深，豐功以著於昔日。經營周密，偉績尚冀於今時。毋辭毋謙，是揚是奮。
　　田忌領詔至雲夢，孫子聞詔至，即出洞門，迎接入堂。忌曰：「有詔在身！」臏自辦香案，開讀已罷，二人禮畢序坐。
　　忌曰：「樂毅復來攻齊，齊王甚憂，故遣忌請先生速臨，方解齊圍！」濱遂畫一卦與四忌，令之先行，曰：「今蒙聖恩，非敢不遵，我來救齊，先至燕國，然後來齊。」田忌辭別，回至莒城，見襄王禮畢。王同田文等問曰：「孫臏來否？」田忌曰：「孫臏來矣！他畫得一卦在此，令我先來，他必先至燕而後復齊。」襄王看卦乃是高卦與坤卦，遂宣田單、田文、田忌、王孫賈等來看卦曰：「離為火，坤為牛，乃要用火牛陣。」襄王曰：「田文可多取民間水牛一千頭，王孫賈可多取油一千斤，田忌可多取蘆葦曬乾，預備臨時應用。」
　　孫臏至燕時，燕王已死，立燕惠王。惠王為太子時，曾與樂毅不睦。孫臏入見惠王禮畢，惠王喜曰：「願先生憫孤之新立，乘齊之不平，而為孤代樂毅將兵，以盡平齊國！」孫臏曰：「臣聞樂毅曾與大王不睦，畏大王誅之，故不欲盡平齊國，來歸於燕，而惟以伐齊為名，且齊人亦不畏懼樂毅，只恐大王又遣別將來，臣承大王美意，固當戮力效死！但齊國乃臣父母之邦也，且臣在齊宣王之時，已受重恩，雖是不盡終始，亦不可背齊而為之！」惠三曰：「既不肯為孤平齊，先生今日至燕何為？」孫瞑曰：「臣所以至燕者，意大王別有征伐，臣求為將，以效忠耳！」惠王曰：「孤今誰以齊地未得盡平，而惓惓以兵事經營，更不欲啟釁召禍，以自損國。」孫子遂辭惠王，說回雲夢山去，其實潛歸齊國。
　　燕惠王信孫臏之言，遂以騎劫代樂毅之職，而樂毅知主不能用，遂逃於趙。騎劫既代樂毅將兵，專攻即墨，田單聞知，乃將牛一千頭，油一千斤，乾蘆葦一千把，入於即墨，以成火牛之陣。先以戰書遺騎劫，以惑亂其心。書曰：
　　　　齊大將軍書通於騎劫足下，竊聞否極泰來，乃自然之天運，福多禍至，亦必爾之神機。今我襄王，鑒前非而修德，天命千龍出海，助其兵威。況爾惠王，恃昔盛而恣情神，驅萬火燒空，滅其將體。勝敗昭於呼吸，興衰著於轉旋。爾是何人，敢來抵敵。是某日謹具。
　　騎劫見書，乃仰天而笑口：「死矣哉！田單也。自古至今，未見有天遣龍來助陣者，且龍為天下之神物，一龍尚不可得，況有千龍乎？我非三歲孩童，信你這般謊說，他既哄我，我亦哄他。」亦先寫戰書遺之田單，書曰：
　　　　燕大將軍騎劫書復於齊將軍田單足下，竊聞天運方事，一時難否泰之論，人為莫及千載，惟敗亡之趨。今我惠王聖明，以智將而代愚將，此兵威之視昔，必有百之增焉。況爾襄王昏昧，以詐人而用譎人，必國勢之猶前，無半毫之異也。死生存於瞬息，吉凶見於須臾。尚何妄言，成茲拙見。
　　田單見書，亦仰天而笑曰：「死矣哉！騎劫也。神謀妙算，爾可知之，兵不厭柞，以虛為實，以實為虛，定要驚得汝魂飛魄散，僕地僵屍，信實則燕可保，信虛則燕危矣！」於是，田單引兵開門出戰，騎劫上馬當先，二人戰上數合，田單佯輸而詐敗，走入齊城，堅閉不出，任從騎勁挑戰辱罵，只是再不出戰，此乃因辦火牛之計也。卻說騎劫下令諸將日夜攻城，田單一面將炮石拋打，一面將油灌浸蘆草，剉為短把結於牛之尾上，牛角纏鈴，牛之前足縛刀，牛身以布裹之，畫為五色龍，又盡搜城中鑼鼓銅器敲打，內穿城百孔，一孔將牛十頭，待燕軍圍城睏倦，將牛尾燒燃，痛不可忍，急奔燕軍，且火光如晝，燕之軍中，看牛尾皆是龍形，觸之無有不死。又城中以五千軍持刀劍隨之，鑼鼓銅器之聲，振動天地，燕兵大敗，積屍滿野，血流成河，燕人遂殺騎劫，獻屍於田單。田單縛至莒城與襄王及田文、田忌觀之，田單遂乘勝而進，盡復齊七十餘城，奉襄王歸於臨淄。襄王以田單有大功，封為平安君。後人讀史詩曰：田單計定火牛奇，又值燕人易將時，乘勝長驅城盡復，襄王自此有全齊。
　　是時，周赧王四十五年也。欲知後事如何，且看下回分解。
