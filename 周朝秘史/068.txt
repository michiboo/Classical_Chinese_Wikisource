
　　平王謂伍奢曰：「汝令太子謀反，本當斬首，但汝次子有功先朝，不忍加罪，汝但當殿寫書，召汝二子歸朝，改封官職，赦汝歸田。」伍奢心知楚王欲召回二子同斬，但君命不敢違，遂當殿寫書呈於平王。平王封好，即遣使往棠邑，來見伍尚。
　　使者忙投入府中，以家書遞與伍尚拆而讀之曰：父書報與二子尚員同見，吾因進諫忤旨，待罪縲紲，今賴主上聖明，群臣力保，念員有功於先朝，以至免死於今日，將欲議功贖罪，改封爾等官職，故示汝等數字，速至無違。
　　武尚拆書看畢，令使者安歇於外所，召伍員以父書示之，伍員謂伍尚曰：「楚王既召吾等議功，以贖父罪！君命必有詔書，何故獨吾父之書，此必無忌之詐，欲殺吾父，又懼吾兄弟報怨，故逼父寫詐書，欲吾父子同刑耳！」伍尚不信，員曰：「吾兄不信，試詐挾來使便知端的！」乃召使者問，書從何而寫，使者話語往來，不能遮掩，子胥撥劍挾之，使者曰：「但見囚太傅當殿寫此書，不知其為何也？」子胥擲劍大罵：「昏君陷我之父，尚欲挾吾兄弟，此仇不共戴天矣！」尚曰：「事雖如此，然又不可不往？」子胥亦欲入朝，伍尚止曰：「父命不可或違，父仇不可不報，然汝才智出類，非吾能及，我奔父死，汝速往奔他國，借兵以消父兄之恨可也！」伍員聞之，放聲大哭，與兄訣別。
　　伍尚尋夜來郢，入見伍奢。時，奢囚南牢，見伍尚單來，仰天歎曰：「伍員不來，楚君臣其能旰食乎？」伍尚入牢見父，二人抱頭大哭，尚遂自上枷鎖，獄司奏聞平王，平王詔無忌斬伍奢、伍尚於天街。無忌押二人至天街，伍奢父子大罵無忌曰：「吾父子死不足惜，但子胥不至，竊恐楚國君臣不能安眠靜食矣！」言罷，父子相向而哭！百姓觀者，無不灑涕。無忌即合斬其首，是夕天昏地暗，悲風慘慘，似有妄殺無辜之意。後世史官有一絕云：
　　慘慘悲風晦日光，伍奢父子陷同刑，從今殿上無忠語，致使吳兵入郢城。
　　無忌斬伍奢父子首級，回見平王。平王問：「伍奢父子臨刑，曾怨寡人否？」忌曰：「伍奢父子並無他詞，但曰伍員不至，楚君臣不能安眠靜食！」王曰：「然則何以能得子胥？」
　　忌曰：「臣諒伍員出奔不遠，請召一大將，給以快馬，追斬子胥；一面出榜，令楚國軍民，有能捉得子胥者，加官重賞，又差各使遍告列國，毋收藏子胥，如是則子胥進退無路，縱不能獲，子胥勢孤，亦不能成大事！」王然之。遂問誰引兵前追？
　　無忌之弟，費師明出班願往。即與鐵騎三千，令其急追。師明引兵往城父殺來。
　　卻說伍員將走，謂妻賈氏曰：「吾欲奔往外國，借兵報仇，都因爾累不能進前！」賈氏睜目以視員曰：「大丈夫含父兄之仇，如負芒刺，今不速往，尚何疑慮於妻乎？」員曰：「吾往之後，楚王必然發兵圍宅，吾慮汝遭戮！」賈氏曰：「父兄之仇大，妻室之恩小，今君不急其大，而懷其小，是妾陷君不孝也！妾豈敢私於一身，而誤君之名聲哉？君請速行，毋掛念妾。」
　　言罷觸牆而死。子胥倚屍悲哭，忽聞門外喊殺震天，家人報費師明領兵圍宅。子胥忙踢倒土牆，用掩賈氏之屍，遂逾後園而走。後人有詩嗟賈氏云：
　　父恨焉能共戴天，私情豈敢把君延，觸牆成就含仇志，誰似當年賈氏賢。
　　費師明打入子胥之宅，見四壁無人；執其家僕問之，知子胥從後園奔走，遂引鐵騎追之。子胥又無馬匹，步走一十餘里，師明馬快趕之，子胥解下衣袍，躲於綠楊樹上，挾弓架箭，望師明端發一矢，師明倒翻馬下。眾鐵奇望見子胥，爭圍楊樹欲捉之，被子胥搶下樹來，步戰諸將，斬卻師明之首，奪跨其馬，望東北而走。諸小卒見師明被誅，不敢苦追，撤兵而回。
　　子胥駕馬走不上五里，見一簇人馬奔來，子胥疑是楚兵，迂延不進，及視之，乃故人申包胥出使外國而還。包胥遙謂伍員曰：「子胥為何披孝單騎至此？」子胥下馬，細把平王殺其父兄之事，哭訴一遍。包胥聞之，亦為動容。問曰：「於今何往？」子胥曰：「吾將奔往外國，借兵報仇！」包胥勸曰：「楚王無道君也，子居其職臣也，臣可仇恨其君乎？」子胥曰：「楚王納子婦，棄嫡嗣，信讒佞，戮忠良，吾借得兵入郢，乃為楚國掃除污穢，焉得為臣恨君？吾不滅楚，誓不立於天地間！」遂拍馬而去，行不數步，員回謂包胥曰：「子回楚必引兵追員，員終死於子手。」乃下馬待擒，包管扶員起曰：「吾與於有平生之交，豈忍引兵陷子。子放心前往，吾必不言，然今日隱子之職者朋友之私恩，他日立楚國之祀者，君臣之大義也。」員曰：「吾子又何為道此？」包胥曰：「子能伏楚，吾能興楚；子能滅楚，吾能定楚。」子胥拜辭，上馬而去。
　　子胥上馬，不知米建投往何國，行數里，見一起田夫相歎曰：「楚王失道，而逐嫡嗣，非國家之福也！」子胥向前曰：「汝見楚王之嫡嗣乎？」田夫曰：「將軍英非伍明輔乎？」員曰：「然！」田夫曰：「日前楚太子挈妻子奔宋國，曾囑某等，言明輔不日即奔至，令明輔從宋相尋，以圖大事！」伍員辭田夫，投宋國而來。
　　卻說米建摯一妻往奔宋國。當時，宋元公多私無信，宋國政事在華氏、向氏之間。當時華亥為太宰，華定為太傅，向寧為太師，元公懼三家權重，欲除之。華亥知其謀乃稱疾不朝。
　　元公往問亥疾，華伏甲士囚元公，元公之子弟八人，共起精兵攻華亥，亥恐懼乃放元公。元公與之定盟，各以其子交質，國中大亂，米建遂不敢入朝，暫安於宋城南門。子胥至宋，遍訪乃尋見米建，二人抱頭而哭，各訴平王之過。子胥曰：「太子至宋幾日矣？」建曰：「我至旬餘，因宋君臣自相攻擊，故未敢進見。」子胥曰：「吾來欲圖大事，宋既自亂，焉能助吾？不如速往他國，以作別圖！」米建然之。即日，四騎奔鄭，宿於館驛。
　　次日，子胥與米建至鄭來見定公。定公素聞子胥之名，親自迎入，忙問其故？子胥與米建，各把平王無道之事，哭訴一遍，定公嗟歎不已。曰：「然則明輔固欲起兵復仇耶？」胥曰：「臣之父兄無辜見戮，屍暴家亡，實為可憐！明公萬望見憐，願乞一旅之師，以消父兄之恨！後當執鞭負紲，以圖報補。」
　　定公令退安歇，姑容商議。員與米建辭出，定公召集群臣商議。
　　上大夫子產進曰：「楚王君父也，米建與員臣子也。今若起兵與其報仇，是助員以臣弒君也！且米建在外，破楚之後，員必立建為楚王，徒費刀兵，無益於鄭，斷乎不可！」子皮曰：「依臣看來，莫若先除米建，然後發兵與員破楚，約定破楚後，封員為楚公，共分荊地，員見米建既死，彼必肯從。」定公曰：「何計能除米建？」子皮曰：「晉常與楚事伯，連年交戰不息，來日召米建，詐告曰：『本當發兵，代太子復仇，爭奈鄭國地小，糧餉不繼，煩太子往晉求糧，然後興師』。米建至晉，晉必擒而戮之，此藉手而殺米建，然後發兵破楚，我謀必就。」
　　定公大悅，即召米建入朝，教其往晉求糧，然後代為復仇。
　　米建欣然辭出，不告子胥，即便往晉。早有人報知子胥。子胥驚曰：「此中鄭計也！」遂駕馬追及米建曰：「太子何不深謀，自己甘為他人作羊以餵餓虎耶！」建曰：「何謂也？員曰：「鄭人慾殺太子，難以動手，欲借晉劍而誅太子，何不深謀遠慮？」建曰：「晉人焉敢害吾？」子胥曰：「晉與楚爭伯，刀兵不息，太子若往晉國，晉侯必誅太子，然後發兵伐楚，子何不省，以陷其計乎？」米建大驚曰：「明輔之料固是，然吾已許之矣！焉可失信而為身謀乎？但吾往晉之後，果墮其計，願明輔保吾妻子，以圖報怨，吾死何恨？」遂拍馬而出。
　　子胥迫留不及，仰天歎曰：「此天陷我，以致所謀不就！」
　　乃轉馬歸於館驛，米建尋夜投奔絳州，入見頃公。頃公罵曰：「楚與吾爭伯，數年截阻中國朝貢，每欲興兵吞平荊楚，以振伯業，今建自來送死，天滅之也！」令囚米建，發兵圍鄭。上卿苟吳諫曰：「欲殺米建，正中鄭計，鄭有破楚之意，本欲殺建，難以為詞，故假吾手！伍員乃世之豪傑，為列國明輔，何國不可投，何兵不可借，吾欲殺建，能保國家寧息乎？近聞鄭用子產、子皮為政，有席捲諸侯之意，鄭伯則晉弱，不如乘此機會，密約米建，裡應外合，遣一大將隨建入鄭，使主內應，然後率大兵，伏於鄭之城下，以候接應，約在滅鄭之後，興兵代建復仇，如此則利在晉矣！」
　　頃公大喜，召建入朝宴之，酒後頃公告以前事。米建曰：「建乃亡國之俘馘，誠恐不能成就所謀，秘得一將隨建同去，大事可圖！」頃公遂命裴炎，以五十大車盡載蘆草乾草，詐號「糧車」，與米建入鄭，以備火攻之具，建辭謝與裴炎去晉入鄭。頃公一面借荀躒、藉談各引精兵五千，伏於鄭之城外，以候接應，不在話下。
　　且說定公，日夜使人打探米建借糧之事，忽一夜得夢不祥，夢見一壯士身著緋衣，手拿兩支火把，旁有一龍，龍著短裳，壯士拔劍引龍從西北來逐我，我因驚覺乃是一夢，不審主何吉凶？次日，令子產占之。子產占之曰：「此主外國有襲鄭之兆也！」公曰：「何以言之？」子產曰：「龍為短衣是個襲字，緋衣是個裴字，二火是個炎字，西北乃絳州之地，此必米建引晉刺客入鄭，不可不審！」定公俯思良久，大喜曰：「子產之言有如卜筮，吾聞晉有勇士裴炎，不避生死，料知必是此人，但何以防之？」子產曰：「吾料米建不日而至，密令四門軍吏，待其入城，必須搜檢明白，方可許入？再伏甲士於四門城下，如若果有是事，擒而斬之，以絕後患。」定公然之，即詔子皮、子羽各引精兵巡守四門，檢點奸細，諸將領命而去。
　　卻說米建時將近鄭，先將五十號草車，盡插晉糧二字旗號，推入西門，又將裴炎藏於己之車中，將入西門，門吏阻之，要檢點明白，方許入城。建曰：「吾奉鄭伯之命，往晉借糧而回，何必檢點？」門吏再三不許，入城務要盤查，相拒一個時辰，裴炎乃一勇之夫，見門吏逗留，搶出門前，大拳歐死門吏突入，鄭城守城士卒大叫：「米建引晉兵入城！」子羽、子皮一齊殺出，裴炎雖勇，手無寸鐵，拔車輗步戰二將，子羽用槍相架，刺死裴炎。米建見事已泄，忙欲走出，城門已關，背後追兵擁至，米建不能遂出，竟死於亂馬之下矣！後人有詩云：
　　反覆無常作禍胎，堪憐米建昧機微，遍趨未復當年恨，六尺徒亡亂馬蹄。
　　子皮、子羽既殺裴炎、米建，回馬檢視糧車，車上悉皆蘆草。子皮大怒曰：「此必伍員匹夫之謀！不除此賊，終為國患。」與子羽雙馬殺向驛來，要除子胥。
　　時子胥正在家聞米建求得糧來，欲出城相接，聞四門喧噪，忽數小卒報米建之事，子胥慌忙無措，急入驛內，叫馬氏上馬。
　　馬氏哭曰：「妾被無忌之讒，陷楚子無道之手，累明輔父兄之命，今太子又遭死，妾焉敢偷生，再適他邦乎？」以子勝交與子胥曰：「但願明輔善保此子，以報前恨，妾甘心矣！」聞驛外喊聲大報，馬氏遂觸牆而死。子胥撤牆掩屍，抱米勝殺出，正遇子羽，伍員大喊曰：「當吾者死，逼吾者亡！」鄭兵漸退，子胥殺開血路，且戰且走，鄭兵追至，復圍數重，子胥左衝右突，殺出城外，人困馬乏。子羽、子皮追至，右手以衣鎧蔽住米勝，左手橫槍大叫：「追吾者死！」鄭兵見其驍勇，不敢相傷。
　　忽有一起壯士，約有八十餘人，各插竹葉為號，手持短劍，爭先殺入重圍，子胥搶三匹馬，今壯士力保米勝，自舞長槍，奮力殺出，鄭兵被傷者甚多，不敢追趕。子胥引一起壯士，走上二十餘里，方見救護者是誰，且看下回分解。
