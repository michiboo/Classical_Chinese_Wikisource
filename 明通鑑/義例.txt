正統改元先明授受第。明太祖天下取之於元而非受之於元，與宋太祖之受周禪者異。若論其自至正十四年下滁州，後平江南、江西，平浙閩，與漢高祖之定關中，取齊楚次第略相似。然漢高之即帝位在五年，而元年至霸上。秦王子嬰降則亦有所受之矣。漢時元建元事，乃以子嬰降之年為元年，以繼秦統，此史例也。若明太祖自元至正十二年歸郭子興，越十五年始即帝位，建元又七月始克元都。中間起兵拓地，節目繁多，非洪武元年之下所可追敘者。爰以圖見，立為明前紀。始於元至正十二年，終於至正二十七年。凡此皆以元紀年。非關涉明事者不書。別為卷目以後始入明紀。又自明崇禎十七年甲申五月我大清兵入京師，福王稱號於南京，逾年明亡。三編輯覽仍存宏光年號於二年五月之前。乾隆間複奉詔，坿唐桂二王本末於輯覽後。今謹遵其例列為坿記於大清紀年下。別書曰：明以存閏位也。不曰紀以非帝不紀也此即晉書載紀之例。凡此皆取關涉明事者書之亦別為卷目，是為前此通鑑未有之創例。
前漢書高祖本紀。高祖起事於秦二世元年之九月，凡三年。紀中皆以秦二世元年、二年、三年為之綱。而於其未為沛公以前稱高祖而已。沛眾立為沛公，則書沛公元年。項羽立為漢王則書漢王。而五年未即位以前不書帝溫公。通鑑書法亦如之。此史例也。若明太祖起自元至正十二年，野史自此以後有但書？陽？陰者，有自至正十五年後以宋龍鳳紀年者皆非也。但系干支是無統也。若紀宋號則是時徐壽輝僭號治平，陳友諒僭號大義，張士誠僭號天祐。何獨林兒若以太祖奉其正朔而書之，則秦楚之際未聞以義帝紀年。義帝立為懷王，在秦二年尊之為帝。在漢元年夫非高祖與項羽之所奉乎？
