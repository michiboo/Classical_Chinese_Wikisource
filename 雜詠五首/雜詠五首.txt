
盤石青巖下，松生盤石中。
冬春無異色，朝暮有清風。
五鬣何人采，西山舊兩童。
得從軒墀下，殊勝松柏林。
生枝逐架遠，吐葉向門深。
何許答君子，簷間朝暝陰。
舞鶴傍池邊，水清毛羽鮮。
立如依岸雪，飛似向池泉。
江海雖言曠，無如君子前。
垂釣綠灣春，春深杏花亂。
潭清疑水淺，荷動知魚散。
日暮待情人，維舟綠楊岸。
幽人下山徑，去去夾青林。
滑處莓苔濕，暗中蘿薜深。
春朝煙雨散，猶帶浮雲陰。

