<目錄>卷之六十一長集·婦人規古方
<篇名>婦人
屬性：\x安胎飲\x 治妊娠五、七個月，用數服可保全產。 
人參 白朮 當歸 熟地 川芎 白芍藥 陳皮 甘草（炙） 紫蘇 炙黃芩（各一錢） 
上為姜、水煎服。一方有砂仁。 
\x安胎散\x 治妊娠卒然腰痛下血。 
熟地 艾葉 白芍（炒） 川芎 黃 （炒） 阿膠（炒） 當歸 甘草（炙） 地榆（各一錢） 
上為姜、棗，水煎服。 
\x泰山盤石散\x 治婦人血氣兩虛，或肥而不實，或瘦而血熱，或脾肝素虛，倦怠少食，屢 
有墮胎之患。此方平和，兼養脾胃氣血。覺有熱者，倍黃芩，少用砂仁；覺胃弱者，多用砂 
仁，少加黃芩。更宜戒欲事惱怒，遠酒醋辛熱之物，可永保無墮。徐東皋曰∶婦人凡懷胎二 
、三個月，慣要墮落，名曰小產，此由體弱氣血兩虛，臟腑火多，血分受熱，以致然也。醫 
家又謂安胎，多用艾、附、砂仁熱補，尤增禍患而速其墮矣。殊不知血氣清和，無火煎爍， 
則胎自安而固。氣虛則提不住，血熱則溢妄行，欲其不墮，得乎？香附雖雲快氣開郁，多用 
則損正氣；砂仁快脾氣，多用亦耗真氣，況香燥之性，氣血兩傷，求以安胎，適又損胎而反 
墮也。今惟泰山盤石散、千金保孕丸二方，能奪化工之妙，百發百效，萬無一失，甫故表而 
出之，以為好生君子共知也。 
人參 黃 當歸 川續斷 黃芩（各一錢） 川芎 白芍藥 熟地（各八分） 白朮（二錢） 炙 
甘草 砂仁（各五分） 糯米（一撮） 
水一鍾半，煎七分，食遠服。但覺有孕，三、五日常用一服，四月之後方無慮也。 
\x地黃當歸湯\x 一名內補丸。治妊娠沖任脈虛，補血安胎。 
熟地（二兩） 當歸（一兩） 
上每服五錢，水煎服。為丸法∶以當歸炒為末，熟地蒸搗膏和丸，桐子大，每服百餘丸 
，溫酒或滾湯下。許學士曰∶大率妊娠惟在抑陽助陰，然胎前藥最惡陰陽雜亂，致生他病， 
惟枳殼湯所以抑陽，四物湯所以助陰耳。然枳殼湯其味多寒，若單服恐致胎寒腹痛，更以內 
補丸佐之，則陽不致強，陰不致弱，陰陽調和，有益胎嗣，此前人末嘗論及也。 
《良方》\x當歸湯\x 治胎動煩躁，或生理不順，唇口青黑，手足厥冷。 
當歸 人參（各二、三錢） 阿膠（炒） 甘草（炒，各一錢） 連根蔥白（一握） 
上水四碗，煎四味至半，去滓，下蔥再煎一碗，分二服。 
《良方》\x阿膠散\x 或頓仆，或因毒藥胎動不安，或脅痛腹痛，上搶短氣。 
阿膠 艾葉 當歸 熟地 川芎 白芍 黃 炙甘草（等分） 
上每服四錢，姜、棗、水煎。 
《良方》\x膠艾湯\x 治妊娠頓仆，胎動不安，腰腹疼痛，或胎上搶，或去血腹痛。又《金 
匱》膠艾湯在後。 
阿膠（炒，一兩） 艾葉（數莖） 
上二味，以水五升，煮取二升，分三服。 
\x七味阿膠散\x 治胎動腹痛。 
阿膠（炒） 白茯苓 白朮（炒） 川芎 當歸 陳皮（各一錢） 甘草（炒，三分） 
上姜、棗，水煎服。 
《良方》\x黃 湯\x 治氣虛胎動，腹痛下水。 
糯米（一合） 黃 （炒） 川芎（各一兩） 
上水煎，分三服。 
《良方》\x鈎藤湯\x 治妊娠胎動腹痛，面青冷汗，氣欲絕。 
鈎藤鈎 當歸 茯神 桑寄生 人參（各一錢） 苦梗（一錢半） 
上水煎服。如有煩熱，加石膏。 
《良方》\x白朮散\x 治妊娠傷寒內熱等證。 
白朮 黃芩（炒，各二錢） 
上用姜、棗、水煎服。若陰證者不可用。 
《良方》\x三味白朮湯\x 治妊娠內熱心痛。 
白朮（四錢） 赤芍藥（三錢） 黃芩（炒，二錢） 
上水煎服。忌桃李、雀肉。 
《良方》\x四味白朮湯\x 治妊娠胃虛，惡阻吐水，甚至十餘日漿粥不入。 
白朮（炒，一錢） 人參（五分） 甘草（炒） 丁香（各二分） 
上姜、水煎服。 
\x全生白朮散\x 治妊娠面目虛浮，四肢腫如水氣，名曰胎腫。 
白朮（一兩） 生薑皮 大腹皮 陳皮 白茯苓（各半兩） 
上為末，每服二錢，米飲下。如未應，佐以人參、甘草。 
\x探胎飲\x 婦人經水不來三月，疑似，用此驗之。 
川芎（不拘多少，為末，不見火） 
空心煎艾湯調下方寸匕，覺腹中動則有胎也。臍之下動者，乃血瘕也；不動者，血凝也，病也。 
\x當歸芍藥湯\x 治妊娠心腹急痛，或去血過多而眩運。 
當歸 白芍藥（炒） 白朮（炒） 茯苓 澤瀉（各一錢） 川芎（二錢） 
上水煎服。 
\x益母地黃湯\x 治妊娠跌墜，腹痛下血。 
生地 益母草（各二錢） 當歸 黃 （炒，各一錢） 
上姜、水煎服。 
《良方》\x獨聖散\x 治妊娠有所傷觸，激動胎元，腹痛下血極效。 
砂仁（不拘多少，帶皮同炒，勿令焦黑，取仁為末） 
上用熱酒調服四、五分，或一錢。此物有安胎導滯易產之功，實妊婦之要藥也。 
《良方》\x安胎寄生湯\x 治妊娠下血，或胎不安，或腰腹作痛。 
桑寄生 白朮 茯苓（各五分） 甘草（一錢） 
上水煎服。 
\x二黃散\x 治胎漏下血，或內熱晡熱，或頭痛頭暈，或煩躁作渴，或脅肋脹痛等證。 
生地 熟地。 
上為末。每服三錢，煎白朮枳殼湯下。 
\x四聖散\x 治漏胎下血。 
條芩 白朮 砂仁 阿膠（各等分） 
上為細末。每服二錢，艾湯調下。一方有芍藥無阿膠。按∶此方若改為湯，砂仁用當減半。 
《良方》\x續斷湯\x 治妊娠下血尿血。 
當歸 生地黃（各一兩） 續斷 赤芍藥（各半兩） 
上為末。每服二錢，空心用蔥白煎湯調下。 
\x枳殼湯\x 治胎漏下血，或因事下血。亦進食和中，並治惡阻。 
枳殼（炒） 黃芩（炙，各半兩） 白朮（炒，一兩） 
上為末。每服一錢，白湯調下。前四證若因脾胃虛弱，宜用補中益氣湯加五味。若因脾 
胃虛陷，宜用前湯倍加升麻、柴胡。若因晡熱內熱，宜用逍遙散。 
\x滑胎枳殼散\x 此方能令胎瘦產易。湖陽公主每產累日不下，南山道人進此方。 
粉草（炒，一兩） 商州枳殼（麩炒，二兩） 
上為末。每服二錢，空心沸湯調，日三服。凡孕六、七月宜服之。溫隱居方加當歸、廣 
木香各等分。或加香附一兩亦可。 
\x枳殼散\x 方在寒陣。治婦人血熱氣滯，經候不調。 
《千金》\x鯉魚湯\x 治妊娠腹脹，胎中有水氣，遍身浮腫，小便不利，或胎死腹中皆效。 
當歸 芍藥（各一錢） 白朮（一錢） 茯苓（一錢半） 橘紅（五分） 鯉魚（一尾，不拘大小） 
上作一服，將鯉魚去鱗髒，白水煮熟，去魚，用汁鍾半入藥，加生薑五片，煎一鍾，空 
心服，當見胎水下。如水未盡，胎死腹中，脹悶未除，再制一服，水盡脹消乃已。 
\x竹葉湯\x 治妊娠心驚膽怯，煩悶不安，名曰子煩。一方有當歸、防風、梔子仁。 
白茯苓 麥門冬 黃芩（各三兩） 
上每服四錢，竹葉五片，水煎服。若因血虛煩熱，宜兼用四物；若因中氣虛弱，宜兼用四君。 
\x紫蘇飲\x 治妊娠失調，胎氣不安，上 作痛，名曰子懸，或臨產氣結不下等證。 
大腹皮 川芎 白芍藥 陳皮 蘇葉 當歸（各一兩） 人參 甘草（各半兩） 
上每服一兩，姜、蔥、水煎服。一方有香附，無人參。若肝脾氣血虛而有火不安，宜兼 
逍遙散；若脾氣虛弱而不安，宜用四君、芎、歸。 
\x安榮散\x 治妊娠小便澀少，遂成淋瀝，名曰子淋，甚妙。 
麥門冬 通草 滑石 當歸 燈心 甘草 人參 細辛（等分） 
上水煎服。一方人參、細辛加倍，為末，每服二錢，麥冬湯調服。若因肺經鬱熱，宜用 
黃芩清肺飲；若因膏粱濃味，宜用清胃散；若因肝經濕熱，宜用加味逍遙散。 
\x天仙藤散\x 治妊娠三月之後，足指發腫，漸至腿膝，飲食不甘，狀似水氣，或腳指間出 
黃水，名曰子氣。 
天仙藤（洗，略炒） 香附（炒） 陳皮 甘草 烏藥（等分） 
上每服三、五錢，加生薑、木瓜各三片，紫蘇三葉，水煎，食前，日進三服。若因脾胃 
虛弱，宜兼六君子；中氣下陷，須用補中益氣湯。 
\x羚羊角散\x 治妊娠虛風，頸項強直，筋脈攣急，語言蹇澀，痰涎不利，不省人事，名曰子癇。 
羚羊角（鎊） 川獨活 棗仁 五加皮 薏苡仁（炒） 防風 當歸 川芎 茯神 杏仁（ 
去皮尖，各五分） 炙甘草 木香（各一分） 
上加姜五片，水煎服。若因肝經風熱，或怒火所致，須用加味逍遙散。 
\x人參橘皮湯\x 治妊娠脾胃虛弱，氣滯惡阻，嘔吐痰水，飲食少進，益胃和中。一名參橘散。 
人參 陳皮 麥門冬 白朮（各一錢） 濃朴（制） 白茯苓（各五分） 炙甘草（三分） 
上加淡竹茹一塊，姜、水煎，溫服。若因中脘停痰，宜用二陳、枳殼；若因飲食停滯， 
宜用六君加枳殼；若因脾胃虛，宜用異功散。 
\x竹茹湯\x 治孕婦嘔吐不止，噁心少食，服此止嘔清痰。 
竹茹（彈子大一丸） 陳皮 半夏 茯苓（各錢半） 生薑（二錢） 
水鍾半，粳米一撮，煎七分，溫服。忌羊肉、雞、魚、麵食。 
《良方》\x半夏茯苓湯\x 治妊娠脾胃虛弱，飲食不化，嘔吐不止。 
半夏（泡，炒黃） 陳皮 砂仁（炒，各一錢） 白茯苓（二錢） 甘草（炒，五分） 
上用姜、棗、烏梅、水煎服。一、二劑後，用茯苓丸（在三九）。 
\x烏附湯\x 治孕婦噁心阻食，養胃，調和元氣。 
烏藥 香附（制） 白朮（土炒） 陳皮（各一錢） 人參 炙甘草（各八分） 
水鍾半，姜三片，煎七分服。吐甚者，加丁香、砂仁各七粒。 
《千金》\x保孕丸\x 治妊婦腰背痛，善於小產，服此可免墮胎之患。此即《良方》杜仲丸，但彼等分用。 
杜仲（四兩，同糯米炒去絲） 川續斷（二兩，酒洗） 
上為末，山藥糊丸，桐子大，每服八、九十丸，空心米飲下。忌酒、醋、惱怒。 
\x一母丸\x 一名知母丸。治妊娠血熱頓仆，胎動不安，或欲墮產。 
知母（炒，為末） 
上搗棗肉為丸，彈子大。每服一丸，人參湯嚼送。或丸桐子大，每服三、四十丸。白湯 
下，或嚼咽之。 
\x束胎丸\x 懷胎七、八個月，恐胎氣展大難產，用此扶母氣，束兒胎，易產。然必胎氣強盛者乃可服。 
條黃芩（酒炒，勿太熟。冬月一兩，夏月半兩） 白朮（三兩） 陳皮（二兩） 白茯苓（七錢半） 
上為末，粥糊丸，桐子大，每服五十丸，白湯下。 
\x茯苓丸\x 治妊娠煩悶頭暈，聞食吐逆，或胸腹痞悶。 
赤茯苓 人參 桂心 乾薑（炮） 半夏（泡洗，炒黃） 橘紅（各一兩） 白朮（炒） 甘草（ 
炒） 枳殼（麩炒，各二兩） 
上為末，蜜丸，桐子大。每服五十丸，米飲下，日三服。上原方仍有葛根二兩，似非所 
宜也，用者當酌之。達生散 妊娠臨月服十餘劑則易產，或加砂仁、枳殼。如兼別證，以 
意增減。《詩》雲∶誕彌厥月，先生如達。注曰∶先生，首生也。達，小羊也。羊子易生，故以此名之。 
人參 白朮 當歸 白芍 陳皮 紫蘇（各一錢） 炙甘草（二錢） 大腹皮（酒洗，曬乾，三錢） 
水一鍾半煎服。一方無當歸、白芍、白朮。 
\x佛手散\x 一名芎歸湯。亦名當歸湯。治產後去血過多，煩暈不省，並一切胎氣不安，亦下死胎。 
川芎（二錢） 當歸（三、五錢） 
上咀，每用半兩，水煎服。若腹疼加桂；若腹痛自汗，頭眩少氣，加羊肉；若不應，用 
八珍湯；若用下胎，當為末，以酒調服。 
（錢氏）\x生化湯\x 此錢氏世傳治婦人者。 
當歸（五錢） 川芎（二錢） 甘草（炙，五分） 焦姜（三分） 桃仁（十粒，去皮尖、雙仁） 熟地（三錢） 
上 咀，水二鍾，棗二枚，煎八分，溫服。一方無熟地。附加減法∶凡胎衣不下 
，或血冷氣閉，血枯氣弱等證，連服生化湯二、三劑即下，或用此送益母丸一丸即下。蓋益 
母草行血養血，性善走而不傷人者也；一、凡婦人無論胎前產後，皆宜此藥；一、凡血暈虛 
暈，加荊芥穗六、七分；一、凡產婦氣虛氣脫，倦怠無力，加人參、黃 ；一、凡陽虛厥逆 
，加附子、肉桂；一、脈虛煩渴，加麥冬、五味；一、氣壅有痰，加陳皮、竹瀝；一、血虛 
血燥便結，加麻仁、杏仁、蓯蓉；一、多汗不眠，加茯神、棗仁、黃 ；上體多汗，加麻黃 
根；下體多汗，加漢防己；一、煩熱，加丹皮、地骨皮；一、口噤如風，反張螈 者，加荊 
芥、防風各三、四分；一、惡露未盡，身發寒熱，頭痛脅脹，其小腹必然脹痛，加紅花、丹 
皮、肉桂各三、四分，玄胡一錢；一、內傷飲食，加山楂、陳皮、砂仁，或神曲、麥芽；一 
、外傷寒濕，或加蒼朮、白朮；一、血積食積，胃有燥糞，臍腹脹痛，加大黃二錢；一、產 
後下血不止，或如屋漏水沉黑不紅，或斷或來，或如水，或有塊，淋瀝不休，此氣血大虛之 
候，不可誤用寒涼。其脈浮，脫者，可加附子輩諸陽分藥，否則無救矣。佛手散單用當歸三 
錢，川芎二錢，此即其變方也。 
會稽《錢氏世傳》曰∶嘗論產證，本屬血虛，陰亡陽孤，氣亦俱病。如大補則氣血陡生 
，倘失調則諸邪易襲。四物避芍藥之寒，四物得姜、桃之妙。氣毋耗散，法兼補虛；食必扶 
脾，勿專消導。熱不可用芩、連，恐致宿穢凝滯；寒不宜用桂、附，反招新血流崩。三陽見 
表證之多，似可汗也，用麻黃則重竭其陽；三陰見里證之劇，似可下也，用承氣則大涸其血 
。耳聾脅病，乃腎虛惡露之停，休用柴胡；譫語汗多，乃元弱似邪之證，毋同胃實。厥由陽 
氣之衰，難分寒熱，非大補不能回陽； 因陰血之虧，豈論剛柔，非滋營胡以潤絡？潮 
熱似瘧，以瘧治則遷延；神亂如邪，以邪論則立困。總屬大虛，須從峻補。去血多而大便燥 
，蓯蓉加於生化，非潤腸和氣之能通；患汗出而小便難，六君倍用參、 ，必生津助液之可 
利。加參生化頻服，救產後之危；活命長生調攝，須產前加意。 
\x當歸川芎湯\x 治小產後瘀血，心腹疼痛，或發熱惡寒。 
當歸 熟地黃 白芍藥（炒） 玄胡索（炒） 川芎 桃仁 紅花 香附 青皮（炒） 澤蘭 牡丹皮 
上水煎，入童便、酒各小半。若以手按腹愈痛，此是瘀血為患，宜用此藥，或失笑散消 
之。若按之反不痛，此是血虛，宜用四物、參、苓、白朮。若痛而作嘔，此是胃虛，宜用六 
君子。若或作瀉，此是脾虛，宜用六君子送二神丸。 
\x加味芎歸湯\x 治分娩交骨不開，或五、七日不下垂死者。 
生男女婦人發（一握，燒存性） 自死龜殼（一個，或占過者亦可，酥炙） 川芎 當歸（各一兩） 
上咀。每用一兩，水煎服，良久，不問生死胎，自下。 
\x當歸黃 湯\x 方在補陣。治妊娠下痢腹痛。 
\x芎歸補中湯\x 治氣血虛半產。 
川芎 當歸 黃 （炙） 白朮（炒） 人參 芍藥（炒） 杜仲（炒） 艾葉 阿膠（炒） 五 
味子（杵，炒，各一錢） 甘草（炙，五分） 
上每服五錢，水煎服。若脾氣虛弱，須用補中益氣湯；若氣虛有火，宜用安胎飲。 
\x保生無憂散\x 臨產服之，補其血，順其氣，或胞胎肥濃，根蒂堅牢者，皆可使之易產。 
又治小產瘀血腹痛。 
當歸 川芎 白芍 乳香 枳殼 南木香 血餘 
上等分，每服二、三錢，水煎，日二服。若胞衣既破，其血已涸，或元氣困憊，急用八 
珍湯斤許，水數碗，煎熟時飲救之，飲盡再制，亦有得生。 
\x人參黃 湯\x 治小產氣虛，血下不止。 
人參 黃 （炒） 當歸 白朮（炒） 白芍（炒） 艾葉（各一錢） 阿膠（炒，二錢） 
上作一劑，水煎服。 
《良方》\x牛膝散\x 治胎衣不下，腹中脹痛，急服此藥腐化而下，緩則不救。 
牛膝 川芎 朴硝 蒲黃（各三兩） 當歸（一兩半） 桂心（半兩） 
上每服五錢，姜三片，加生地黃一錢，水煎服。 
《局方》\x黑神散\x 一名烏金散。《靈苑方》名肉桂散。治產後惡露不盡，胎衣不下，血 
氣攻心，腹痛不止，及治脾腎陰虛，血不守舍，吐衄等證。 
黑豆（二兩，炒） 當歸（去蘆，酒洗） 熟地 蒲黃 白芍 甘草（炙） 乾薑（炮） 肉桂（各一兩） 
上為末。每服二錢，童便、酒各半調服。《良方》黑神散有炮附子半兩，無蒲黃。 
《簡易》\x黑神散\x 方在和陣。治一切失血。 
\x經驗滑石散\x 治產難，凡水下胎干，胎滯不生，用此最效。 
滑石（飛過，一兩） 白蜜 香油（各半盞） 
上將油、蜜慢火熬熟三、四沸，掠去沫，調滑石末頓服，外以油調於產婦臍腹，上下摩 
之，立效。 
\x難產方\x 
令產婦以自己發梢含於口中，噁心即下，亦治胎衣不下。 
《良方》\x桂心散\x 治妊娠因病胎不能安者，可下之。 
桂心 栝蔞 牛膝 瞿麥（各五分，或一錢） 當歸（一錢或二、三錢） 
上水煎。 
\x桂香散\x 治胎死腹中不下。 
桂心（三錢） 麝香（五分） 
上為末。作一服，酒調下。 
下胎短劇方。 
用麥 一升，擂碎，水二升，煮一升，服之即下，神效。按∶麥 能損氣破血 
如此，故凡脾胃虛弱，及飲食不化者，不宜用明矣。又方用牛膝一兩，酒一鍾，煎七分，作二服即下。 
《廣濟》\x下胎方\x 並下死胎俱效。 
天花粉（四兩） 肉桂 牛膝 豆豉（各三兩） 
上咀。用水七碗，煎二碗半，分三服，每服後一時許又進一服。 
\x扶羸短劇方\x 虛弱人慾下胎宜用此。 
人參 粉草 川芎 肉桂 乾薑 桃仁 黃芩 蟹爪 
上等分，每服一兩，水二鍾，煎八分，空心服，未動再服。 
下死胎 凡胎死腹中，其舌多見青黑，口中甚穢而嘔，腹中不動，只覺陰冷重墜者是。 
用平胃散一兩，以黃酒、河水各一鍾，煎至一鍾，入朴硝三、五錢，再煎三、五沸。溫 
服，其死胎即化水而出，萬不失一。又方∶單用朴硝末三錢，以熱酒和熱童便調服立出，或 
用佛手散以酒調服亦妙。 
《千金》\x去胎方\x 
大麥曲（五升） 
漬酒一斗，煮二、三沸，去滓，分五服，隔宿勿食，旦再服，其胎如糜，母無所苦，千金不傳。 
《良方》\x硫黃散\x 治產後陽氣虛寒，玉門不閉。 
硫黃 烏賊骨（各半兩） 五味子（五錢） 
上為末，摻患處，日三易。 
\x硫黃湯\x 治產後玉門不斂，陰戶突出。 
硫黃（三錢） 菟絲子 吳茱萸（各二錢） 蛇床子（一錢半） 
上研勻，用水二鍾，煎湯頻洗自收。 
《良方》\x益母丸\x 一名返魂丹。治婦人赤白帶，惡露時下不止，及治婦人胎前產後經中 
諸般奇痛，無所不療。 
《本草》雲∶此草胎前無滯，產後無虛，故名益母。 
益母草一味 一名充蔚子，一名野天麻。方梗，對節生葉，葉類火麻，四五月間開紫花 
是，白花者非。 
上於五月採取曬乾，連根莖葉，勿犯鐵器，磨為細末，煉蜜丸，如彈子大。每服一丸， 
用熱酒和童便化下，或隨證用湯引送下。一方∶以此為末，每服二錢，或酒或童便，或隨證 
用引服之。一方∶凡產時倉卒未合，只用生益母草搗汁，入蜜少許服之，其效甚大。一、益 
母膏方∶根據前採取搗爛，以布濾取濃汁，用砂鍋文武火熬成膏，如黑砂糖色為度，入瓷罐收 
貯。每服二、三匙，酒、便調下，或於治血湯藥中加一匙服之，尤妙。 
《良方》\x奪命丹\x 治瘀血入胞，脹滿難下，急服此藥，血即消，衣自下。按∶此方頗有 
回生丹之功用，下死胎必效，須用當歸方。 
附子（炮，半兩） 乾漆（碎之，炒煙盡） 牡丹皮（各一兩） 
上為細末，另用大黃末一兩，以好醋一升同熬成膏，和前藥丸，桐子大。溫酒吞五、七 
丸。一方有當歸一兩。 
\x回生丹\x 治婦人產後諸疾，污穢未淨，及一切實邪疼痛，死胎瘀血沖逆等證。 
大黃膏法∶用蘇木（三兩，河水五碗，煎至三碗，去 聽用） 紅花（三兩，炒黃色，用 
好酒一大壺，煮十餘滾，去 聽用） 黑豆（三升，煮熟存汁三碗，去豆去皮，曬乾為末， 
俱聽用） 大黃（一斤，為末，用好醋入碗熬成膏，次下紅花酒、蘇木湯、黑豆汁攪勻，又熬成 
膏，盆內收盛候用。將鍋焦焙乾為末，同豆皮末俱入之） 
人參 白朮 青皮 木瓜（各三錢） 當歸 川芎 元胡 蒼朮 香附（童便炒） 蒲黃 赤 
茯苓 桃仁泥 熟地（各一兩） 牛膝 三棱 山茱萸 五靈脂 地榆 甘草 羌活 陳皮 白 
芍（各五錢） 良姜（四錢） 烏藥（二兩半） 木香 乳香 沒藥（各一錢） 
上為末，用前大黃膏為丸，彈子大，金簿為衣。不拘時，隨證擇用湯引送下一丸。 
\x斷產灸法\x 一傳方欲絕產者，灸臍下二寸三分陰動脈中三壯。此當自臍中至骨際折作五寸約之。 
《千金》\x斷產方\x 
四物湯（一劑） 芸台子（一撮，即油菜子） 紅花 
水鍾半，煎八分，經後空心服則不受胎。 
\x斷產短劇方\x 斷產墮胎有驗。 
故蠶蛻紙（方一尺） 
上燒為末，空心酒調服，終身不受孕。 
（丹溪）\x斷子法\x 
用白面曲一升，無灰酒五升作糊，煮至三升半，濾去滓，分作三服，候經至前一日晚五 
更及天明各吃一服，經即不（一無不字）行，終身無子矣。 
（仲景）\x羊肉湯\x 治產婦腹中 痛寒痛，血氣不足，虛弱甚者，及寒月生產，寒氣 
入於子門，手不可犯，臍下脹滿，此產後之寒證也。並治寒疝腹中痛，及脅痛里急者。 
精羯羊肉（一斤） 當歸（三兩） 生薑（五兩） 
上用水八升，煮取三升，加蔥、椒、鹽，溫服七合，日三服。若寒多者，加生薑成一斤 
；痛多而嘔者，加橘皮二兩，白朮一兩。 
《良方》\x羊肉湯\x 治產婦脾虛，寒邪內乘，以致腹痛，或頭眩，臍脅急痛。 
精羊肉（四兩） 當歸 川芎（各半兩） 生薑（一兩） 
上以水十盞，煎至四盞，分四次空心服。 
《良方》\x黃雌雞湯\x 治產後虛羸腹痛。 
當歸 白朮（炒） 熟地黃 黃 （炒） 桂心（各半兩） 小黃雌雞（一隻，去頭足腸翅，細切） 
上先用水七碗，煮雞至三碗，每用汁一碗，藥四錢煎。日三服。 
母雞湯 治產後褥勞，虛汗不止。 
人參 黃 白朮 白茯苓 麻黃根 牡蠣（ ，各三錢） 
上用母雞一隻，去毛雜淨，水六、七碗，同藥煮至三碗，任意服之。 
\x豬腰湯\x 治產後褥勞，寒熱如瘧，自汗無力，咳嗽頭痛腹痛俱效。 
豬腰（一對） 當歸 白芍藥（酒炒，各一兩） 
上以藥二味，用水三碗，煎至二碗，去滓，將豬腰切如骰子塊，同晚米一合，香豉一錢 
，加蔥、椒、鹽煮稀粥。空心日服一次，神效。或加人參更妙。 
四神散 治產後血虛，或瘀血腹痛。 
當歸（二錢） 川芎 芍藥（炒，各一錢） 炮姜（五分） 
上水煎服。 
\x大岩蜜湯\x 治產後陽氣虛寒，心腹作痛，不食嘔吐，四肢厥逆。 
生地 當歸 芍藥（炒） 乾薑 吳茱萸 桂心 獨活 甘草（炒） 小草（各一兩） 細辛（半兩） 
上每服半兩，水煎服。 
《良方》\x人參湯\x 治產後諸虛不足，發熱盜汗，內熱晡熱等證。此即參歸湯，亦名團參散。 
人參 當歸（等分） 
上為末，先以豬腰子一枚切片，糯米半合，蔥白二莖，入水二鍾，煎汁八分，再入藥三錢煎服。 
\x白茯苓散\x 治產後褥勞，頭目肢體疼痛，寒熱如瘧。 
白茯苓（一兩） 人參 當歸 黃 川芎 白芍藥（炒） 熟地 桂心（各半兩） 豬腰（一對） 
上以水三盞，入豬腰並姜、棗各三事，煎二盞，去 ，入前藥半兩，煎一盞服。 
《良方》\x七珍散\x 治產後不語。 
人參 石菖蒲 生地 川芎（各一兩） 細辛（七錢） 防風 硃砂（另研，各半兩） 
上為末。每服一錢，薄荷湯調服。 
《良方》\x趁痛散\x 治產後骨節疼痛，發熱頭重，四肢不舉。 
牛膝（酒炒） 甘草（炒） 薤白（各一兩） 當歸 白朮（炒） 黃 （炒） 桂心 獨活（加姜，各半兩） 
上每服半兩，水煎。 
\x補脬飲\x 治產後傷動脬破，不能小便而淋瀝。 
生黃絲絹（一尺，剪碎） 白牡丹皮根 白芨（各一錢，俱為末） 
用水一碗，同煮至絹爛如餳。空心頓服。服時不得作聲，作聲則不效。 
《良方》\x止汗散\x 
牡蠣（ 粉，半兩） 小麥麩（八兩，炒黃為細末） 
上每服三、五錢，用豬肉汁調服。 
《良方》\x麻黃根湯\x 治產後虛汗不止，身熱發渴，驚悸不安。 
麻黃根 人參 黃 （炒） 當歸 牡蠣（ 粉） 甘草（炒，等分） 
上每服四、五錢，水煎服。 
\x二味參蘇飲\x 治產後瘀血入肺，咳嗽喘急。 
人參（一兩） 蘇木（二兩） 
上作一劑，水煎服。若既愈，當用六君子以補脾胃。若口鼻黑氣起，宜急用此藥加附子 
五錢，亦有得生者。 
《良方》\x黃龍湯\x 治妊婦寒熱頭疼，嘿嘿不食，脅痛嘔痰，及產後經後外感風寒，熱入 
胞宮，寒熱如瘧等證。 
按∶此即小柴胡湯之去半夏也。 
柴胡（二錢） 黃芩（炒） 人參 甘草（各一錢） 
上用水煎服。 
（陳氏）\x二母散\x 治產後熱血上攻，留於肺經，咳嗽喘促。 
知母 貝母 人參 桃仁 杏仁（俱去皮尖） 白茯苓 
上等分，每服五錢，姜、水煎服。 
\x豬蹄湯\x 治氣血不足，乳汁不下。 
用八物湯加黃 、漏蘆、陳皮、木通，先以豬蹄煮汁二碗，煎藥服之。或加天花粉。 
又方∶用豬蹄一副，通草二兩，川芎一兩，甘草一錢，穿山甲十四片炒。將豬蹄洗切， 
入水六碗，同藥煎煮約至三碗，加蔥、姜、鹽料，取汁飲之。忌冷物。要吃羹湯助其氣血， 
乳汁自下。夏月不可失蓋，時用蔥湯洗乳為佳。 
《良方》\x湧泉散\x 下乳。忌食姜、椒辛辣飲食。 
王不留行 瞿麥 麥門冬 龍骨（各二錢） 
上用豬蹄汁一碗，酒一杯，煎服。以木梳於乳上梳下。 
\x玉露散\x 治產後乳脈不行，身體壯熱，頭目昏痛，大便澀滯。 
人參 白茯苓 當歸 炙甘草（各五分） 桔梗 川芎 白芷（各一錢） 芍藥（七分） 
上水煎。食後服。如熱甚大便秘結，加大黃三、五分炒用。 
《良方》\x漏蘆湯\x 治婦人肥盛，脈氣壅結，乳少。 
漏蘆（二兩） 蛇蛻（一條） 土瓜根 
上共為末，酒調下二錢 
\x栝蔞散\x 治吹乳腫痛。 
栝蔞（一個） 乳香（二錢） 
上用酒煎服。外用南星為末，以溫湯調塗。 
（滑氏）\x補肝散\x 治肝腎二經氣血虧損，脅脹作痛，或脅脹頭暈，寒熱發熱，或遍身作痛 
，經候不調。 
熟地 白朮（炒，各一兩） 棗仁（炒） 獨活（各四兩） 當歸 川芎 黃 （炒） 山藥 五味 
子（炒，杵） 山茱萸肉 木瓜（各半兩） 
上 咀。每服五錢，棗、水煎服。 
《金匱》\x膠艾湯\x 治勞傷血氣，沖任虛損，月水過多，淋瀝不止。 
阿膠（炒） 川芎 炙甘草（各一兩） 艾葉 當歸（各兩半） 白芍 熟地（各二兩） 
上 咀。每服五錢，水煎服。一方加地榆、黃 ，即名安胎散。 
《集驗》\x加味八珍湯\x 治婦人思慮過傷，飲食日減，氣血兩虛，月經不調，夜夢交感， 
或出盜汗，寢成勞損。 
人參 白朮 茯苓 當歸 生地（各一錢） 炙甘草 川芎 芍藥 軟柴胡 黃 （各五分） 
香附（制） 丹皮（各八分） 
水鍾半，大棗一枚，煎七分，食前服。 
《集驗》\x調衛養榮湯\x 治婦人室女一切月經不調，或先或後，或絕閉不通，憎寒壯熱， 
口苦無味，咳嗽躁煩頭眩，漸成勞證者。 
當歸 生地 麥冬 沙參 陳皮 白朮（各一錢） 牡丹皮 地骨皮（各八分） 柴鬍梢 桔梗 
（各五分） 谷芽（一錢） 甘草（四分） 
上加蓮子、姜、棗，水煎服。痰中見血，加側柏葉；煩躁口乾，加炒山梔，倍麥門冬； 
脅下脹疼，加青皮、川芎；胸膈滿悶，加黃連姜炒，枳實，去麥冬、地骨皮；夜出盜汗，加 
黃連、黃 ，去柴胡、桔梗；大便秘結，加桃仁，倍當歸；咳嗽不已，加栝蔞仁、阿膠；小 
水不利，加木通、茯苓。 
《良方》\x當歸散\x 治經水妄行不止，及產後氣血虛弱，惡露內停，憎寒發熱，宜服此去之。 
當歸（酒洗） 川芎 白芍（炒） 白朮（炒） 黃芩（炒，各半兩） 山茱萸肉（一兩半） 
上為末。每服二錢，酒調。日三服。一方無山茱萸。氣虛者，去芩，加桂心一兩。 
《良方》\x丹參散\x 《良方》雲∶丹參一味，其治頗類四物湯，能破宿血，補新血，安生 
胎，落死胎，止崩中帶下，調經，下產後惡血，兼治冷熱勞，腰脊痛，骨節煩疼。 
丹參（酒洗去土，晾乾，切） 
上為細末。每服二錢，溫酒調下。經脈不調，食前服。冷熱勞，不拘時服。 
\x玄胡當歸散\x 亦名延胡索散。治血積小腹疼痛，或因氣逆月經不行，肚腹作痛。 
當歸 赤芍藥 劉寄奴 沒藥 枳殼（麩炒） 玄胡索（炒） 
上為末。每服一錢，熱酒調下。 
\x牛膝散\x 治月水不利，臍腹作痛，或小腹引腰，氣攻胸膈。 
當歸（酒浸） 牛膝（酒炒） 赤芍藥 桂心 桃仁（去皮尖） 玄胡索（炒） 牡丹皮（各一兩） 木香（三錢） 
上為末。每服一錢，溫酒調下。或每服五、七錢，水煎服。 
《良方》\x交加散\x 治經脈不調，腹中撮痛，或結聚 瘕，產後中風。又交加散方在和陣。 
生地（一斤，取汁） 生薑（十二兩，取汁） 
上以地黃汁炒姜 ，薑汁炒地黃 ，干為末。每服三錢，溫酒調服。加芍藥、 
玄胡、當歸、蒲黃、桂心各一兩，沒藥、紅花各五錢，尤效。 
\x薑黃散\x 治瘀血凝滯，肚腹刺痛，或腹脹發熱等證。 
薑黃 當歸（酒拌，各二錢） 蓬術（醋炒） 紅花 桂心 川芎 玄胡索（炒） 丹皮（各五分） 
上水、酒各半煎服。 
\x琥珀散\x 治心膈迷悶，肚腹撮痛，月信不通等疾。 
烏藥（二兩） 當歸（酒洗） 蓬術（醋制，各一兩） 
上為末。每服二錢，溫酒調服。 
\x溫經湯\x 治寒氣客於血室，以至血氣凝滯，臍腹作痛，其脈沉緊。 
人參 牛膝（酒炒） 甘草（炒，各一錢） 當歸 川芎 芍藥 牡丹皮 蓬術（醋炒） 桂心（各五分） 
上水煎服。 
《經驗》\x失笑散\x 治婦人心痛氣刺不可忍，及產後兒枕蓄血，惡血上攻疼痛，並治小腸氣痛。 
五靈脂（淨者） 蒲黃（等分，俱炒） 
上為末。每服二、三錢，用酒煎，熱服。一方∶用好醋一杓熬成膏，再入水一鍾，煎至 
七分，熱服。一方∶用醋糊和丸，龍眼大，每服一丸，以童便和水各半鍾，煎七分，溫服。 
按∶此方若用以止痛，蒲黃宜減半；若用止血，則宜等分，或靈脂減半亦可。 
\x澤蘭湯\x 治勞怯經閉。 
澤蘭葉（二錢） 當歸 芍藥（炒，各一錢） 甘草（炙，五分） 
用水煎服。 
\x當歸沒藥丸\x 治血瘀作痛，及血風筋攣骨痹，手足麻木疼痛。 
當歸 五靈脂（炒，各一兩） 沒藥（五錢） 
上為末，醋糊丸，桐子大。每服三十丸，薑湯下。 
\x醋附丸\x 治元髒虛冷，月候不調，腹中急痛，赤白帶下，渾身寒熱，胎氣壅滯不固。 
香附米（半斤，醋煮，焙乾為末） 
上以醋糊為丸，桐子大。每服三、四十丸，米飲下。 
\x柏子仁丸\x 治血虛有火，月經耗損，漸至不通，日漸羸瘦而生潮熱，慎勿以毒藥通之， 
宜柏子仁丸，或前澤蘭湯主之。 
柏子仁（炒研） 牛膝（酒拌） 卷柏（各半兩） 澤蘭葉 續斷（各二兩） 熟地黃（三兩，酒拌蒸 
爛，杵膏） 
上為末，入地黃膏加煉蜜丸，桐子大。每服百餘丸，空心米飲下。 
\x烏賊魚骨丸\x 此即《內經》治血枯方。 
烏賊魚骨（去甲，四兩） 蘆茹（一兩，即茜根） 
上為末，以雀卵搗丸，小豆大。每服五丸，或十丸，鮑魚煎湯下，以飯壓之。鮑魚即今 
之淡乾魚也。 
\x增損四物湯\x 治脾虛不攝，血去不止。 
人參 當歸 芍藥（炒） 川芎 乾薑（炒，各一兩） 甘草（炙，四錢） 
上每服四錢，水煎服。 
《奇效》\x四物湯\x 治肝經虛熱，血沸騰而崩，久不止。 
當歸（酒拌） 熟地 白芍 川芎 阿膠（炒） 艾葉（炒） 黃芩（各半兩） 
上每服四錢，水煎。 
《良方》\x加減四物湯\x 治婦人血積。 
當歸 川芎 芍藥 熟地 蓬術 三棱 肉桂 乾漆（炒煙盡，等分） 
上 咀。每服五、七錢，水鍾半，煎七分，食遠服。 
\x四物二連湯\x 治婦人血虛發熱，或口舌生瘡，或晝安夜熱。 
當歸 川芎 芍藥 熟地 胡黃連 宣黃連（各一錢） 
上作一劑，水煎服。 
\x人參當歸湯\x 治去血過多，內熱短氣，頭痛悶亂，骨節作痛，或虛煩咽燥。 
人參 當歸 生地 桂心 麥冬 白芍藥（各等分） 
上用粳米一合，竹葉十片，水二鍾，煎一鍾，去米入藥五錢，棗二枚，煎服，或總煎之 
亦可。虛甚者用熟地黃。 
《良方》\x一味防風散\x 治肝經有風，以致血得風而流不歸經者。 
用防風去蘆為末。每服一錢，白湯調服。一名獨聖散，每服二錢，空心食前，用酒煮， 
白面清飲調下，極效。 
\x龍骨散\x 治血崩不止。 
龍骨（ ） 當歸 香附（炒，各一兩） 棕毛灰（五錢） 
上為細末。每服四錢，空心米湯調下。忌油膩、雞、魚炙爆物。 
\x如聖散\x 治血崩，三服全愈。 
棕櫚子 烏梅肉 乾薑（俱燒存性，為末，各等分） 
上每服二錢，空心烏梅湯調服。一方單用棕皮，半燒半生，為末，每空心服二錢亦妙。 
\x槐榆散\x 治血崩及腸風下血。 
槐花 地榆（等分，炒焦） 
上二味，用酒煎飲之。 
\x七灰散\x 治血崩神效。 
蓮蓬殼 罌粟殼 醃蟹殼 益母草 旱蓮草 棕毛葉 藕節（各等分，俱燒存性為末） 
空心醋點湯調下三錢。一秘方用棉花子，以銅鍋炒黑為末，黃酒調下二、三錢，三、兩 
次即止，並治崩漏、小產血不止。 
\x棕灰散\x 方在和陣。治大腸下血，及崩漏失血。 
\x柏葉散\x 治元氣虛弱，崩中漏血，年久不愈，亦治白帶。 
柏葉（炒） 當歸 生地 續斷 川芎 龜甲（炙） 禹餘糧（各一兩半） 阿膠（炒，五錢） 鱉 
甲（炙，兩半） 赤石脂（ ） 牡蠣（ ） 地榆 艾葉（炒） 鹿茸（炙，各五錢） 
上為末。每服二錢，粥飲調下。 
\x子芩散\x 一名黃芩散。治壯熱崩中下血，是陽乘陰分，故經血泛溢，宜清其北方。 
條黃芩不拘多少為細末。） 
上燒秤錘粹酒，食前調下三、四錢。一方有乾薑、白芷。一方以木耳、黃芩等 
分為丸，俱效。 
《良方》\x防風黃芩丸\x 治肝經風熱，以致血崩便血尿血等證。 
條芩（炒黑） 防風（等分） 
上為末，酒糊丸，桐子大。每服三、五十丸，食遠，或食前，米飲，或溫酒送下。 
\x劫勞湯\x 治勞嗽發熱，盜汗體瘦，唾中有血，或成肺痿。此救本也，非劫勞也，能用此 
者，庶可望生，此外恐非佳劑矣。 
白芍藥（炒，一錢） 人參 黃 （炒） 當歸 熟地 甘草（炒） 白茯苓 五味子（杵炒） 
阿膠（炒） 半夏（制，各五分，此上乃其原方，似有不足用者，仍宜加倍） 
上姜、棗、水煎，日三服。鄉人楊元鼎女，及笄病此甚危，百藥無效，偶遇名醫，得此 
方服三十餘劑，遂愈不發。 
《集驗》\x歸神湯\x 治婦人夢交盜汗，心神恍忽，四肢乏力，飲食少進。 
人參 白朮 白茯苓 歸身（各一錢） 棗仁 陳皮（各八分） 圓眼肉（七枚） 甘草 羚羊角 
琥珀（末，各五分） 
上羚羊、琥珀二味不煎，余藥煎熟去 ，入二末和勻。食前服。 
\x白芷散\x 治下元虛弱，赤白帶下，或經行不止等證。 
白芷（一兩） 海螵蛸（二枚，燒） 胎髮（一團， ） 
上為末。每服二錢，溫酒調下。 
（海藏）\x白芍藥散\x 治婦人赤白帶下，臍腹疼痛，如神。 
白芍（二兩，炒） 乾薑（半兩，炒） 
上為細末。每服三錢，空心溫米湯調下，晚又進一服，十日見效。 
\x克應丸\x 治婦人赤白帶下。 
熟地 赤芍（各二兩） 當歸（二兩） 赤石脂（ ，醋淬） 龍骨 牡蠣（ ，酒淬） 茯苓 丹 
皮艾葉（制） 川芎（各一兩） 
上為末，醋糊丸，桐子大。每服五十丸，空心白湯送下。 
《良方》\x滑石散\x 治熱淋。 
滑石（五分，研） 通草 車前子 葵子（各四分） 
上為末，以漿水調服。 
\x芍藥散\x 治婦人血滯腰脅痛。 
白芍藥 玄胡（炒） 肉桂（各一兩） 香附米（二兩，醋一升，鹽半兩，同煮干） 
上為細末。每服二錢，不拘時，白湯調下。 
《良方》\x通氣散\x 治腎虛腰痛神效。 
破故紙（酒炒為末） 
上每服二錢，先嚼胡桃肉半個，空心以溫酒送下。 
\x四制香附丸\x 調經養血，順氣受孕。 
香附米（一斤，分四制，酒、醋、童便、米泔各浸一宿，曬乾用） 當歸（酒洗） 熟地（酒 
洗） 白芍藥（四兩） 川芎（各四兩） 澤蘭葉 白朮 陳皮（各三兩） 黃柏（酒炒） 甘草（酒炒，各一兩） 
上為末，酒糊丸，桐子大。每服七十丸，空心白湯送下。 
《大典》\x女金丹\x 此韓飛霞方也，一名不換金丹。內加熟地黃一兩，即名勝金丹。治婦 
人久虛無子，及產前產後一切病患。此藥能安胎催生，妊娠臨月服五、七丸，產時減痛。婦 
人子宮寒冷無孕，如服月余，男女自至。又治半身不遂，帶濁血崩，及產後腹痛吐逆，子死 
腹中，氣滿煩悶，臍腹作痛，月水不通，中風口噤，痢疾消渴，敗血上沖，頭疼寒熱，血運 
血泄，見鬼迷悶，產後傷寒，虛煩勞瘦。凡婦人諸疾，不問久近，並宜服之，兼治男子下虛 
無力等證。 
人參 白朮（炒） 茯苓 炙甘草 當歸 川芎 白芍 白薇（酒洗） 丹皮 白芷 本 
肉桂 玄胡 沒藥（另研） 赤石脂（另研，上各一兩） 香附（醋浸三日，炒香，十五兩） 
上共十六味，為末，煉蜜丸，彈子大，以瓷瓶收貯封固。每服一丸，空心溫酒化下，食 
乾物壓之；服至四十九丸為一劑，以癸水調平受妊為度。妊中三、五日服一丸，產後二、三 
日服一丸。醋湯下亦妙。 
\x琥珀丸\x 治婦人或老或少，或產前產後百病，及療三十六種諸病，七疝八瘕，心腹刺痛 
，卒中癱瘓，半身不遂，八風十二痹，手足酸疼，乳中結核結毒，懷胎驚動，傷犯不安 
，死胎不下並治。 
琥珀 硃砂（各另研） 沉香 阿膠（炒珠） 附子（制） 川芎 肉桂 五味子 石斛（各五 
錢） 牛膝（酒浸） 當歸 肉蓯蓉（酒洗，曬） 人參 熟地 續斷 木香 沒藥（各一兩） 
一方有牛黃、珍珠、乳香、玄胡（各一兩，共二十一味）。 
上煉蜜為丸，彈子大。每服一丸，空心、食前、午後溫酒化開服。凡服法或薑湯，或米 
湯，或酒，或燈草湯，或隨證用引，皆可下。若傷寒中風，角弓反張，用麻黃湯隨證改湯引 
送下。孕婦臨月，宜一日一服，至產順利，不覺疼痛。凡婦人服至五服十服之後，日倍飲食 
，其功言不盡述，服者當自覺也。 
\x延年益嗣丹\x 滋補元氣，益精黑髮。按∶此方即還元丹也，但製法分兩不同，宜參酌用 
之。方在補陣。 
人參 天門冬（酒浸，去心） 麥門冬（同上，各三兩） 熟地黃（酒蒸，搗） 生地黃（各二兩） 
白茯苓（酒浸，曬乾） 地骨皮（酒浸，各五兩） 何首烏（鮮者，半斤） 
上將何首烏去皮切片，如干者用米泔水浸軟拈切，外用砂鍋入黑羊肉一斤，黑豆三合， 
量着水，上用甑箅，箅上放首烏煮而蒸之，以肉爛為度。鍋蓋須密，勿令泄氣。取起曬乾為 
末，煉蜜丸，梧子大。每服七、八十丸，空心溫酒送下。 
\x續嗣降生丹\x 治婦人五臟虛損，子宮冷憊，不能成孕。並治男子精寒不固，陽事衰弱， 
白濁夢泄，婦人帶下寒熱，諸虛百損，盜汗短氣，無不感應。此方乃溫隱居《求嗣保生篇》 
所載，雲東京焦員外三世無嫡嗣，後遇一神僧，問其故。曰∶無嗣者有三∶一、祖宗無德， 
自身無行；二、夫妻年命恐犯禁忌；三、精神不守，妻外家血寒。焦公曰∶治之有道乎？僧曰 
∶先修德，後修身。三年之後到台山，令行童賜以方藥，名續嗣降生丹，根據方服之，後不及 
二十年，子孫數人皆貴顯。此方無怪誕克伐之品，且溫且固，凡血海虛寒者，服之必佳。但 
溫力有餘，補力不足，倘益以人參、白朮、熟地、川芎、炙甘草各一兩，則八珍全而溫補贊 
育之功當非淺也，因命名曰加味續嗣降生丹。 
當歸（酒洗） 杜仲（酒炒） 茯神 益智仁 龍骨（ ） 桂心 吳茱萸（制） 乾薑（半生 
半熟） 川椒（去目） 台烏藥（各一兩） 白芍藥（酒炒） 川牛膝（酒浸） 半夏（制） 防風 秦 
艽石菖蒲（去毛） 北細辛 桔梗（各五錢） 附子（一枚，重一兩者，臍下作一竅，入硃砂一錢 
，面裹煨熟，取出硃砂，留為衣） 牡蠣（大片者，以童便浸四十九日，每五日一換，取出， 
用硫黃一兩為末，酒和塗遍，用皮紙糊實，米醋浸濕，外以鹽泥濃固之，候干，用炭五斤 
過為末。每料止用二兩，余可收貯再用） 
上為末，以酒煮糯米糊為丸，梧子大，以前硃砂為衣。每服三、五十丸，漸至七、八十 
丸，空心滾白湯，或鹽湯，溫酒下。 
\x河車種玉丸\x 
紫河車（一具，只要母氣壯盛、濃大新鮮者，但去胞內瘀血，不必挑去鮮紅血脈，以米泔 
水洗淨，用布絞乾，石臼內生杵如糊，用山藥末四、五兩收干，捻為薄餅八、九個，於砂鍋 
內焙乾，以香如肉脯為妙） 大熟地（酒洗烘乾，八兩） 枸杞（烘乾，五兩） 白茯苓（人乳拌曬三 
次） 歸身（酒洗） 人參 菟絲（制） 阿膠（炒珠，各四兩） 丹皮（酒洗） 白薇（酒洗，各二兩） 
沉香（一兩） 桂心 山茱萸 香附米（用酒、醋、水三件各半碗，浸三日，曬乾略烘，各三兩） 
大川芎（酒浸，切片曬乾，二兩） 
上煉蜜和丸，桐子大。每服百餘丸，空心或酒，或白湯、鹽湯任下。如帶濁多者，加赤 
、白石脂各二兩，須以清米泔飛過用。服藥後忌生蘿蔔、生藕、蔥、蒜、綠豆粉之類。 
\x八珍益母丸\x 治血氣兩虛，脾胃並弱，飲食少思，四肢無力，月經不調，或腰酸腹 
脹，或斷或續，赤白帶下，身作寒熱，罔不獲效。服一月之後即可受胎；虛甚者，用藥一 ，必能受子。 
人參 白朮（土炒） 茯苓 川芎（各一兩） 當歸（酒洗） 熟地（酒洗，各二兩） 炙甘草（五錢） 
芍藥（醋炒，一兩） 益母草（四兩，五六月採取，止用上半截帶葉者，不見鐵器，曬，杵為末） 
上為末，煉蜜丸，彈子大。空心蜜湯，或酒下一丸。或為小丸亦可。脾胃虛寒多滯者， 
加砂仁一兩，薑汁炒；腹中脹悶者，加山楂肉一兩，飯上蒸熟；多郁者，加香附一兩，酒制 
。此徐思鶴《醫統》方。又一方名八珍益母十全丸，於前方內用益母草八兩，外加沉香四錢 
。思鶴曰∶資益坤元，補養氣血，除淋帶，壯形體，胎前和氣，產後補虛，真婦人之聖劑， 
超古今之神方，有室家者不可不知也。予哂斯世之醫，惟集古方香附勝金丹為女人開郁調經 
之要藥，殊不審古今虛實之異。古人氣實，故可用香附開導，香附味辛性燥，但能開破而已 
，多用之大耗氣血，虛者愈甚，病者愈甚，而於滋補何有哉？今世十婦九虛，非補不可，再 
用香附以耗之，寢成怯弱之證，是辨之不早，則危殆而難痊矣。婦人經脈不調，或氣血兩虛 
而身體素弱者，宜服此以調養之。經不通者，服一料即通；不調者，一月即調。素不孕者， 
服一月即孕。胎前間用一服，則胎固而安。產後用一服，以童便、酒化開調下，則無壅滯血 
運之候。多服之補虛活血，凡治產後諸病極穩。若急欲取效，以酒調化服。 
\x烏雞丸\x 治婦人羸弱，血虛有熱，經水不調，崩漏帶下，骨蒸不能成胎等疾。 
烏骨白毛公雞（一隻，重二斤半許者，閉殺之，去毛雜。外用艾葉四兩，青蒿四兩，切碎 
，納一半在雞肚內。以小酒罈一個，入雞並所剩蒿艾，用童便和水灌令沒雞二寸許，煮絕干 
，取出去骨。余俱同搗如薄餅，焙乾為細末聽用） 南香附（去毛淨，一斤，分四分，用米泔、 
童便、酒、醋各浸一分，春秋一、二日，夏一日，冬四日。取出曬乾，略炒） 人參 熟地 
當歸（酒浸洗） 生地 川芎 白芍（各三兩） 黃 白朮 川牛膝 柴胡 知母 丹皮（各二 
兩） 鱉甲（醋浸炙黃，三兩） 白茯苓（二兩半） 秦艽（一兩半） 黃連（炒） 地骨皮 貝母 玄胡索 
乾薑（炮焦，各一兩） 
上俱為末，用酒、醋各半煮糊為丸，桐子大。每服五、六十丸，漸加至百丸，溫酒、米 
飲任下。忌煎炒辛辣等物及莧菜。 
\x又烏雞丸\x 
熟地 當歸 白朮 山藥 山茱萸 棗肉 柿餅 蓮肉（各四兩） 黃 （蜜炙，三兩） 鹿角 
膠狗脊 杜仲 枸杞 蓮須 香附 阿膠 川芎（各二兩） 烏藥（一兩半） 
上藥制淨，用烏骨雞一隻，悶殺之，干去毛去雜，連骨椎碎，用酒、醋各半同藥煮熟， 
去骨烘乾，共為末，即將余汁少入面打糊為丸。任意用引送下。 
（唐氏）\x烏雞丸\x 
人參 懷生 懷熟 青蒿子（去梗） 香附（四制） 鱉甲（各三兩） 白朮 棗仁肉 枸杞 
麥冬 雲苓 地骨皮（去骨） 丹皮（去骨） 白芍（各二兩） 歸身（二兩半） 川芎 甘草（各一兩） 
上先將諸藥備完聽用，乃取絲毛烏骨白公雞一隻，約重一斤許者，撲倒，去毛穢頭足腸 
雜不用，將雞切作四塊。先以鱉甲鋪銅鍋底，次入雜藥以免焦腐，漸漸加童便約至斗許，煮 
至極爛撈起，曬乾為末。將鱉甲去裙，並雞骨俱以原汁醮炙至干，為末，同前藥煉蜜為丸， 
桐子大。每空心用清湯送下百餘丸。 
《秘方》\x烏雞煎丸\x 治婦人百病，血氣虛勞，赤白帶下。 
人參 官桂 地骨皮（各二兩） 茯苓（三兩） 黃 （蜜炙） 當歸（各六兩） 生地 熟地 香附（各四兩） 
上將烏骨白雞一隻，男用雌，女用雄，籠住。將黃 末和炒麵丸如芡實，餵雞二、七日 
，將雞縛死，干掃去毛，並腸雜令淨，捶碎其骨，入前藥於腹內縫密，用酒、醋各一瓶煮一 
宿，取去骨，焙乾為末，用前汁打麵糊丸，桐子大。每服五、六十丸，空心鹽湯下。 
\x萬病丸\x 治月經瘀閉，臍腹作痛，及產後 瘕等病。 
乾漆（炒煙出青白為度） 牛膝（酒洗，焙，各一兩） 
上為末，生地黃汁一升，用砂鍋慢火熬膏丸，桐子大。每服二十丸，空心米飲下。 

<目錄>卷之六十一長集·婦人規古方\婦人
<篇名>以下通用方
屬性：\x四君子湯\x 方在補陣。治脾肺氣虛諸證。 
\x六君子湯\x 方在補陣。治脾胃虛弱，嘔吐吞酸等證。 
\x五味異功散\x 方在補陣。治脾胃虛寒，飲食少思等證。 
\x補中益氣湯\x 方在補陣。治勞倦傷脾，外感不解，寒熱瘧痢，氣虛不能攝血等證。 
\x四物湯\x 方在補陣。治一切血虛勞弱之病。 
\x八珍湯\x 方在補陣。治氣血兩虛，調和陰陽。 
\x十全大補湯\x 方在補陣。治氣血俱虛，補救元陽。 
\x歸脾湯\x 方在補陣。治心脾虛損。 
\x人參理中湯\x 方在熱陣。溫中，補脾胃虛寒諸證。 
\x逍遙散\x 方在補陣。治肝脾血虛，郁怒傷肝等證。 
\x加味逍遙散\x 方在補陣。治肝脾血虛發熱等證。 
\x七味白朮散\x 方在小兒。治虛熱作渴。 
\x六味地黃丸\x 方在補陣。壯水制火之劑。 
\x八味地黃丸\x 方在補陣。治命門火衰之劑。 
（薛氏）\x四神丸\x 方在熱陣。治脾胃虛寒泄痢。 
\x五積散\x 方在散陣。治感冒寒邪。 
\x參蘇飲\x 方在散陣。治四時傷寒感冒。 
\x人參敗毒散\x 方在散陣。治四時傷寒瘟疫。 
\x當歸六黃湯\x 方在寒陣。治血熱陰虛盜汗。 
\x柴胡清肝散\x 方在寒陣。治肝膽風熱，瘡瘍，怒火寒熱。 
\x梔子清肝散\x 方在寒陣。治肝膽三焦風熱。 
\x八正散\x 方在寒陣。治臟腑秘結，小便赤澀。 
\x五苓散\x 方在和陣。治小便不利。 
\x犀角地黃湯\x 方在寒陣。治心火動血，及斑黃瘡疹。 
\x導赤散\x 方在寒陣。治心火及小腸熱秘淋澀。 
\x桃仁承氣湯\x 方在攻陣。治瘀血小腹作痛，其人如狂。 
\x玉燭散\x 方在攻陣。治血虛有滯，經閉不通。 
\x腎着湯\x 方在熱陣。治腎虛身重腰冷。 
\x舒筋湯\x 方在和陣。治產後血滯作痛。 
\x交加散\x 方在和陣。治產後口吐涎沫，不省人事。 
\x加味小柴胡湯\x 方在散陣。治乳母肝火發熱。 
《良方》\x蜜酥煎\x 方在補陣。補虛潤肺，止咳嗽。 
\x柴胡石膏湯\x 方在散陣。治少陽陽明外感挾火，發熱頭痛。 
\x都梁丸\x 方在散陣。治胎前產後傷風頭痛。 
\x瓜子仁湯\x 方在外科。治產後瘀血、腸癰，腹中 痛。 
（子和）\x通經散\x 方在攻陣。治氣逆經閉。 
\x二神散\x 方在寒陣。治吐血，血崩下血。 
\x小薊飲子\x 方在寒陣。治小焦結熱，溲血崩淋。 
（海藏）\x愈風湯\x 方在和陣。治一切失血及產後搐搦。 
\x鎖精丸\x 方在固陳。治白濁白帶。 
\x青蛾丸\x 方在補陣。治腎虛腰痛。 
\x獨參湯\x 方在補陣。治諸氣虛脫。 
\x奪命散\x 方在補陣。治陽邪傷氣暴脫，煩躁發渴。

