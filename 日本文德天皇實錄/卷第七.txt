文德天皇
　
起齊衡二年正月，盡十二月右大臣-正二位臣-藤原朝臣-基經等，奉敕撰　文德天皇
　二年春正月，壬午朔 ，帝不御大極殿。以雪後泥深。仍停朝賀，敕公卿，賜宴侍臣如常。
　戊子 ，帝御南殿，覽青馬，宴群臣，如常儀。
　加，三品-賀陽親王，二品。從三位-藤原朝臣-良相、橘朝臣-岑繼等，正三位。正四位下-伴宿禰-善男，從三位。從四位下-藤原朝臣-貞守，從四位上。從四位上-正躬王，正四位下。無位-輔世王，從四位下。從四位下-楠野王，從四位上。從五位下-豐井王，從五位上。無位-連扶王，正六位上-清名王等，從五位下。從四位下-清原真人-岑成，從四位上。正五位下-菅原朝臣-是善、在原朝臣-行平、藤原朝臣-仲統等，從四位下。從五位上-高階真人-岑緒、源朝臣-興等，正五位下。從五位下-藤原朝臣-宗善、藤原朝臣-菅雄、春日臣-雄繼、小野朝臣-貞樹、橘朝臣-數雄、紀朝臣-有常、藤原朝臣-良繩等，從五位上。外從五位下-善世宿禰-豐永、上毛野朝臣-綱主，正六位上-源朝臣-謹、藤原朝臣-忠宗、藤原朝臣-常行、安倍朝臣-良行、藤原朝臣-興邦、坂上大宿禰-當道、藤原朝臣-數守、橘朝臣-時茂、藤原朝臣-弘道、藤原朝臣-良尚、橘朝臣-良枝、紀朝臣-弘岑、小野朝臣-春枝、小野朝臣-國梁、縣犬養大宿禰-貞守等，從五位下。正六位上-滋岳朝臣-川人、上村主-宮雄、御船宿禰-佐世、家原連-氏雄、卜部-雄貞等，外從五位下。
　己丑 ，加從四位下-源朝臣-全姬，正四位下。授無位-藤原朝臣-連子、大中臣朝臣-安子等，從五位上。正六位上-紀朝臣-全子，無位-當麻真人-繼子等，從五位下。
　壬辰 ，授無位-良岑朝臣-親子，從五位下。
　丙申 ，中納言-正三位-安倍朝臣-安仁，為陸奧出羽按察使，民部卿如故。參議-從四位上-源朝臣-多，為越前權守。從五位下-橘朝臣-三夏，為山城守。藤原朝臣-良尚，為大和介，右近衛少將如故。縣犬養大宿禰-貞守，為和泉守。從五位上-藤原朝臣-宗善，為尾張守。外從五位下-菅野朝臣-弟門，為介。從五位下-菅原朝臣-河道，為參河介。紀朝臣-弘岑，為遠江守。伴宿禰-安道，為權介。清原真人-清海，為駿河權守。從五位上-春枝王，為下總守。從五位下-源朝臣-舒，為美濃權介。橘朝臣-安吉雄，為上野介。文室朝臣-道世，為下野權介，鎮守將軍如故。正四位下-藤原朝臣-衛，為加賀守，勘解由長官如故。從五位下-藤原朝臣-諸葛，為權介。從五位上-豐井王，為能登守。外從五位下-壹志宿禰-吉野，為越後權介。從四位下-茂世王，為丹波守。從五位上-坂上大宿禰-貞守，為權介，左近衛少將如故。從四位下-在原朝臣-行平，為因幡守。從五位下-讚岐朝臣-高作，為伯耆守。外從五位下-安原宿禰-岳，為出雲介。從四位下-藤原朝臣-仲統，為備前權守。外從五位下-蕃良朝臣-豐持，為介。從五位上-紀朝臣-益雄，為備中守。清原真人-秋雄，為權介，右近衛少將如故。從五位下-長峰宿禰-秀名，為備後守。從四位上-藤原朝臣-輔嗣，為阿波守。源朝臣-勤，為伊豫守，右近衛中將如故。從五位下-藤原朝臣-良世，為介，右兵衛佐如故。正四位下-正躬王，為大宰大貳。從五位下-藤原朝臣-興邦，為筑前介。仲嗣王，為肥前守。正五位下-高階真人-峰緒，為肥後守。從五位下-大原真人-真室，為介。藤原朝臣-友永，為豐前守。石川朝臣-宗繼，為豐後守。藤原朝臣-穎基，為日向守。從五位上-紀朝臣-有常，為左近衛少將，讚岐介如故。清原真人-秋雄，從五位下-藤原朝臣-良尚等，為右近衛少將。安倍朝臣-貞行，為左衛門權佐。藤原朝臣-常行，為右衛門佐。坂上大宿禰-當道，為權佐。藤原朝臣-基經，為左兵衛佐。
　陸奧國奏曰：「奧地俘囚等，彼此接刃，殺傷同種。〈吳起曰，夫發號布令而人樂聞，興師動眾而人樂戰，交兵接刃而人樂死。〉事須警備，以防非常。仍且差發援兵二千人。」許之。
　戊戌 ，帝停觀大射。敕公卿，就豐樂殿下，令諸衛府次射。
　壬寅 ，以伊勢國阿耶賀神，預於名神。
　帝御新成殿，內宴。命樂賦詩，皆如常儀。
　癸卯 ，帝御新成殿，以觀賭射。以前日停也。
　時，京師多盜，掠奪人物。有詔：「搜起自宮中，及於京中。」
　前山城守-從五位下-藤原朝臣-松影，卒。松影，刑部少輔-從五位下-星雄之子也。為人嚴正，鬚眉如畫。起家，補內舍人。累遷，天長四年，為式部大丞。時東宮僚屬，妙選名流。松影風望著聞，遷為春宮少進，還復式部大丞。時當朝會，嵯峨皇子-源朝臣-常，緣敕帶劍。式部詰以未知詔旨，不聽。皇子愧赧而歸。以故，天皇赫怒，貶黜式部官人，左轉松影，為彈正少忠。承和元年，為聘唐使判官，兼山城權介。松影以母老固辭再三請。許之。三年，復為式部大丞，出為丹波介。後復為式部大丞。十一年春，授從五位下，歷左少辨，中務、治部兩省少輔。出雲、山城兩國守。病卒，時年五十七。松影，四入式部，閑練故事，其進退容儀，得於天性。今到吏部者，皆推松影為楷模焉。
　丙午 ，伊勢國阿耶賀神，丹後國大蟲神，並加從四位下。
　戊申 ，陸奧國飛驛奏：「請加發援兵二千人。」敕曰：「夫邊要之寄，安危攸繫。慎微慮萌，理固宜然。但時臨農要，人競耕稼。而多動士眾，遠行屯戍，恐懷患役之嗟，終乏如歸之志。凡用兵之道，未必貴多。苟奮其力，一以當千。宜便簡拔近城兵一千人，和誘其心，精練其武，能守衝要，以備機急。〈衝要，或本作衛要。今依諸本定之。〉又知騷擾之由，發於飢困。故賜賑給料糧一萬斛。事須不論民俘，務加優恤。開以恩惠，慰其窮窘。」
　己酉 ，加陸奧國石椅神，從四位下。
　大判事-兼明法博士-備後介-從五位下-伴宿禰-宗，卒。宗，本姓-伴良田連，後改為伴宿禰。〈良田，續日本後紀作吉田。〉宗出自外國，少入大學，專心法門，習讀律令。始為大宰明法博士。承和八年，遷為右少史。十一年正月，轉為右大史。十二年六月，轉為左大史。十四年正月，敘外從五位下。嘉祥元年二月，為勘解由次官。五月，遷為大判事。二年二月，兼明法博士。三年正月，敘從五位下。仁壽四年二月，兼為備後介。卒時年六十四。
　二月，辛亥朔癸丑 ，以陸奧國永倉神，列於官社。
　有長星，出於東北。
　癸亥 ，備中國言：「吉備津彥名神庫內鈴鏡，一夜三鳴。」
　乙丑 ，從四位下-輔世王，為侍從。從五位下-文室真人-真文，為大舍人頭。外從五位下-讚岐朝臣-永直，為明法博士。從五位下-大宅朝臣-年雄，為散位頭。從五位上-藤原朝臣-常永，為治部大輔。外從五位下-御輔朝臣-永道，為大判事，明法博士如故。從五位上-嶋江王，為大膳大夫。從五位下-藤原朝臣-直道，為木工頭。正峰王，為正親正。從四位上-正行王，為彈正大弼。正五位下-豐前王，為左京權大夫，大和守如故。從四位下-藤原朝臣-良仁，為大夫，中宮亮如故。正四位下-長峰宿禰-高名，為右京權大夫，兼為山城權守。外從五位下-大神朝臣-虎主，為備後介，侍醫如故。
　丁卯 ，詔右大臣-正二位-兼行左近衛大將-藤原朝臣-良房，參議-從三位-兼行中宮大夫-讚岐守-伴宿禰-善男，從四位下-行刑部大輔-春澄朝臣-善繩，正六位上-行少外記-安野宿禰-豐道等，修國史。〈所修國史者，續日本後紀也。其中，藤原良相嬰痾里第，伴善男犯罪公門，不遂其功。俱見續後紀序。〉

　戊辰 ，請一百僧於大極殿，轉讀大般若經。
　辛未 ，讀般若訖。僧年七十已上，及法師位已上者，賜度者各一人。其年六十已上帶法師位者，兼加一階。滿位者，唯授一階。
　三月，庚辰朔壬辰 ，散位-從四位上-道野王，卒。道野王者，大宰帥-二品-賀陽親王第一子也。淫於酒色，頗解絲竹。然性甚謹厚，未曾傲慢。天長九年，敘從四位下。承和三年，拜武藏守。仁壽二年，敘從四位上。病卒。
　丙申 ，大風雨。
　乙巳 ，制：「大和國檢非違使-正六位上-伊勢朝臣-緒繼，預把笏。」諸國檢非違使把笏，始於此人。〈按新撰姓氏錄，伊勢朝臣者，天底立命孫-天日別命之後也。〉
　丙午 ，從五位下-藤原朝臣-興邦，為筑前權守。
　夏四月，己酉朔 ，賜飲侍臣如常儀。
　庚戌 ，地震。
　乙卯 ，遣使者向備中國，奉幣吉備津彥名神。
　戊午 ，禁私養鷹鷂。
　是月 ，寒殞霜。記災也。
　閏四月，己卯朔乙酉 ，從五位下-和朝臣-豐永，為上總介。清瀧朝臣-藤根，為下總守。
　散位-從四位下-清峰朝臣-門繼，卒。門繼，左京人也。達練世俗，無他才學。嵯峨天皇殊錄恩舊，擢為左衛門少尉。弘仁十二年正月，敘外從五位下。四月，除上野介。十三年，遷為右馬助。天長十年，敘從五位下。承和三年四月，出為長門守。四年二月，為典藥頭。八年正月，拜備後守。九月，為縫殿頭。十二年正月，敘正五位下。十五年正月，敘從四位下。隱居難波。病卒，時年七十四。
　壬辰 ，有狐晝見。命近仗駈。走過御前，帝射而獲之。
　癸巳 ，大雨水。
　丁酉 ，分美濃國多藝、武義兩郡，為多藝、石津、武義、群上，凡四郡。
　遣使者賑給相模國飢民。
　辛丑 ，遣使者向丹生川上雨師神社，奉幣馬。請止淫雨。
　丙午 ，大宰府馳驛言：「日向守-從五位下-嗣峰王，發兵，將殺推訴使-正五位下-田口朝臣-房富。」有司奏讞。詔免官爵。
　是月 ，左右馬寮御馬，疫死殆盡。
　五月戊申朔辛亥 ，詔：「能登國氣多大神宮寺，置常住僧，聽度三人。永永不絕。」
　壬子 ，停騎射走馬之觀。不御武德殿。蓋據御馬多斃也。
　詔：「越前國氣比大神宮寺、御子神宮寺，置常住僧。聽度五人，心願住者亦五人，凡一十僧。永永不絕。」
　癸丑，大宰大貳-正躬王，將赴任。詣闕拜辭。殊賜恩餞，絲竹間奏。
　丁巳 ，地震。
　戊午 ，地亦震。
　癸亥 ，加賀國分寺置布薩戒本田二町。
　丁卯 ，加筑後國高良玉垂名神，位田四町。
　庚子 ，東大寺奏言：「毘盧舍那大佛，頭自落在地。」
　六月戊寅朔 ，日有蝕之。
　詔：「以安祥寺，預於定額。施稻一千束，以充燈油。」
　癸未 ，震建禮門前柳樹。
　甲申 ，遣參議-左大辨-兼左近衛中將-從四位上-藤原朝臣-氏宗，東大寺。見大佛頭墮落之狀。
　戊子 ，帝不御神嘉殿。所司奉祭，如常儀。
　戊戌 ，地震。
　從五位下-伊統宿禰-福代，為園池正。藤原朝臣-弘道，為出羽守。
　壬寅 ，地震。
　癸卯 ，從四位下-雄風王，卒。雄風王，贈一品-萬多親王第四子也。為人沈敏，弱冠入學。帝在東宮時，引為侍者。頗習鷹馬。踐祚之日，授從四位下，除左馬頭。補次侍從，給事殿中。進退閑雅，性素寬裕。卒官，時年卌二。帝甚愍悼之。
　秋七月，丁未朔 ，紀伊守-從五位下-紀朝臣-真高，獻甘露。
　戊申 ，遣參議-宮內卿-從四位上-源朝臣-多，安藝守-從四位上-清原真人-瀧雄等，向佐保山陵。〈聖武天皇陵。〉策命云：「天皇恐〈牟む〉恐〈牟毛むも〉，掛畏〈支き〉佐保陵〈爾に〉奏賜〈部止べと〉奏。御願〈止之天として〉奉造〈理り〉給〈倍留べる〉東大寺〈乃の〉盧舍那佛時代久經〈爾太禮波にたれば〉，自然〈爾に〉毀損〈天て〉。去五月廿三日〈乎を〉以〈天て〉，頹落給〈倍利へり〉。今御願〈能の〉破〈奴倍支爾ぬべきに〉依〈天て〉，奉造固〈無止須むとす〉。今〈毛も〉今〈毛も〉畏山陵〈能の〉御本願〈爾に〉顧給〈天て〉，相助護給〈爾に〉依〈天て〉，佛〈毛も〉平〈爾に〉奉造固〈利り〉。天下〈毛も〉平〈久く〉可在〈止之天奈毛としてなも〉，參議-宮內卿-從四位上-源朝臣-多，安藝守-從四位上-清原真人-瀧雄等〈乎を〉差使〈天て〉，恐〈牟む〉恐〈牟毛むも〉奏賜〈久止くと〉奏。」
　丙寅 ，大宰府傳進入唐留學僧-圓載上表。
　壬申 ，地震。
　以紀伊國天手力男神，預於官社。
　戊寅 ，從三位-百濟王-勝義，薨。勝義，從四位下-元忠之孫。從五位下-玄風之子也。少游大學，頗習文章。大同元年二月，為大學少允。四年二月，為右京少進。弘仁七年二月，敘從五位下。十年二月，為左衛門佐。十一年正月，兼為相模介。十二年十月，敘從五位上。十三年三月，遷為但馬守。天長四年正月，兼為美作守，敘正五位下。六年二月，敘從四位下，為右京大夫。十年十一月，遷為左衛門督。承和四年正月，兼相模守。六月，為宮內卿。六年二月，敘從三位。年老致仕，閑居河內國讚良郡山畔。頗使鷹犬，以為養痾之資。卒時年七十六。
　八月，丁丑朔 ，地震。
　戊寅 ，地亦震。
　甲申 ，下總守-從五位下-清瀧朝臣-藤根，上總介-和朝臣-豐永等，並授從五位上。
　丙戌 ，兵庫中鼓自鳴。
　己丑 ，散位-從四位下-當世王，卒。當世王，二品-大宰帥-仲野親王第四子也。天性羸弱，惡當風雨。頗好鷹犬，不敢出遊。
　辛卯 ，散位-外從五位下-上村主-宮雄，右大史-正六位上-河原連-貞雄等，改姓-廣階宿禰。主計頭-兼笇博士-外從五位下-家原連-氏主，主稅助-外從五位下-氏雄，左大史-正六位上-繩雄，右近衛醫師-正七位上-善宗等，賜姓-宿禰。
　癸巳 ，武部卿仲野親王家令-正七位下-宇自可臣-武雄，改姓-笠朝臣。
　丁酉 ，中務卿時康親王家令-從六位下-忍海上連-淨永，改姓-朝野宿禰。
　己亥 ，從五位下-源朝臣-直，為侍從。從五位上-藤原朝臣-冬緒，為肥後守。
　辛丑 ，地震。
　長門國言：「牛產犢，一身兩頭。」
　九月，丁未朔壬子 ，遣少納言-從五位下-利見王，向八幡大菩薩宮，策命曰：「天皇〈我が〉詔旨〈止と〉，掛畏〈岐き〉八幡大菩薩〈乃の〉廣前〈爾に〉恐〈牟む〉恐〈牟毛むも〉申給〈倍止べと〉申〈久く〉。東大寺〈乃の〉盧舍那佛〈波は〉，佐保天皇御世〈爾に〉，〈聖武天皇朝。〉大菩薩〈乎を〉知識〈爾に〉奉唱〈天て〉奉造給〈倍利へり〉。而〈乎を〉時代久經〈爾天にて〉，自然〈爾に〉毀損〈禮天れて〉。去五月廿三日〈乎を〉以〈天て〉，頹落給〈爾太利にたり〉。今本志〈乃の〉破〈奴倍支爾ぬべきに〉依〈天て〉，奉造固〈無止須むとす〉。今〈毛も〉今〈毛も〉，亦大菩薩〈乃の〉相助〈介け〉護賜〈牟爾むに〉依〈天て〉，佛〈毛も〉平〈爾に〉奉造固〈利り〉。天下〈毛も〉平安〈介久けく〉在〈倍支べき〉，故是以少納言-從五位下-利見王〈乎を〉差使〈天て〉，宇豆〈乃の〉太幣帛〈乎を〉令捧持〈天て〉奉出〈須止すと〉。恐〈牟む〉恐〈牟毛むも〉申賜〈久止くと〉申。別辭〈天て〉申〈久く〉，大宰府申〈久く〉：『前〈與利より〉勞〈利り〉繕〈波世はせ〉賜〈不ふ〉宮〈波は〉，去閏四月〈爾に〉作〈利り〉畢。〈奴ぬ〉』〈止と〉申〈須す〉。此〈乎を〉聞食，悅賜〈比天奈毛ひてなも〉悅，太幣帛〈乎を〉令副捧〈天て〉奉出賜〈不ふ〉。掛畏〈支き〉大菩薩，如故〈爾に〉安隱〈爾に〉靜〈萬利まり〉坐〈天て〉，天皇〈乎を〉常磐〈爾に〉堅磐〈爾に〉，夜守〈利り〉日守〈利爾りに〉，護給〈比ひ〉矜賜〈倍止べと〉。恐〈牟む〉恐〈牟毛むも〉申賜〈久止くと〉申。」
　癸丑 ，以園神、韓神，列於名神。
　是夕 ，東宮有狼害人。明旦，有人射殺。
　乙卯 ，重陽節也。帝御南殿，賜宴侍臣。命樂賦詩如常也。是夜，地震。
　丙辰 ，地亦震。
　丁巳 ，大雨。

　癸亥 ，無品-安敕內親王，薨。桓武天皇第十三女，母-從四位上藤原朝臣大繼之女-從四位下-河子也。〈藤原大繼，日本紀略作藤原文繼。〉
　甲子 ，散位-從五位上-嶋田朝臣-清田，卒。清田者，正六位上-村作之子也。少入學，略涉經史。奉文章生試，遂及科第。後為大學少屬，遷為大宰少典，還為內藏少屬。弘仁十四年，改臣姓為朝臣。天長元年，為少外記。三年，兼為勘解由判官。四年，轉為大外記，兼為下野權掾。天長六年正月，敘從五位下。承和二年，為宮內少輔。四年，遷為治部少輔。六年九月，出為伊賀守。仁壽元年十一月，敘從五位上。卒時年七十七。
　乙丑 ，地震。〈同日，有官符。據見三代格第七。〉
　丙寅 ，地亦震。
　己巳 ，僧正-長訓大法師，卒。長訓，俗姓錦氏，近江國滋賀郡人也。師事少僧都-玄憐。延曆年中，受具足戒。後於大極殿，說最勝王經。應問而答，能發疑薈。稍轉，仁壽三年，為僧正。卒時年八十二。長訓，自少至長，固持毘尼，推己及物，博愛為先。白黑至今，稱其慈悲。
　癸酉 ，授正六位上-紀朝臣-夏井，從五位下。從五位下-藤原朝臣-峰主，為左少辨。紀朝臣-夏井，為右少辨。橘朝臣-高宗，為土佐守。
　甲戌 ，以伊豆國大興寺，預於定額，為海印寺別院。大興寺者，孝子-大部-富賀滿為國家所建也。
　修理東大寺大佛司檢校-傳燈修行賢大法師位-真如，大納言-正三位-兼行右近衛大將-藤原朝臣-良相等奏言：「謹案，去天平勝寶四年敕書稱：『朕發菩薩大願，奉造盧舍那佛，廣及法界知識。夫有天下之富者朕也，有天下之勢者朕也。以此富勢，造彼尊像。事也易成，心也難至。恐徒有勞，人預無能感。諸知識者，發至誠心，各人招福。宜每日三拜盧舍那佛，自當存念各造盧舍那佛像。如更有人，願持一枝花一合土造像者，勿禁勿障，同進百姓，催令加造。』者。〈俱見續日本紀天平十五年十月辛巳條。〉即知先皇本願，以一切人眾為善知識。欲共其福利，不專於一己。而今件大佛，已為大破。修理所須，殆及新造。案佛所說：『莊嚴佛事，修理舊物，所得功德，勝於新造。』而獨用官物以充給，恐乖弘濟之本願。望請，令天下人，不論一文錢一合米，隨力多少，以得加進。又一切神祇，不望功德勝利者蓋寡矣。故先皇始自八幡大神，以為善知識，賴其冥助，果彼大願。若諸神祇，望預件功德者，命所司，隨其所願，辨送料物。然則先皇大願，始終不違。人神福利，古今如一。」敕許之。於是，令郡國以米及輕齎等，隨便運送。
　乙亥晦 ，地震。
　冬十月，丙子朔 ，賜飲侍臣如常。
　戊寅 ，地震。
　丙戌 ，夫人-從三位-藤原朝臣-緒夏，薨。夫人，贈左大臣-從一位-內麻呂之女也。弘仁元年十一月，敘從五位上。三年正月，敘從四位下。六年七月，立為夫人，敘從三位。薨後，贈正二位。
　癸巳 ，山埼津頭失火。延燒三百餘家。
　甲午 ，復出羽國百姓困窮者萬九千餘口。
　十一月，丙午朔癸丑 ，筑前國奏言：「上座郡大領-外從七位上-前田臣-市成，理郡年久，善政日聞。百姓同聲，謂之不煩。請假外從五位下，積效為真。」從之。
　庚申 ，地震。
　乙丑 ，從五位下-藤原朝臣-近主，為常陸介。
　丁卯 ，帝不御神嘉殿。所司奉祭如常儀。
　戊辰 ，帝御南殿。賜宴群臣。一如常儀。
　十二月，丙子朔 ，大炊寮大八嶋竈神、齋火武主比命神、內膳司庭火皇神，並授從五位下。
　丁亥 ，地震。
　癸巳 ，禮佛懺悔。
　辛丑 ，中務少輔-從五位下-興峰王，賜姓清原真人。
