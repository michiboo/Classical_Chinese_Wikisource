
占山之法，以勢為難，而形次之，方又次之。
千尺為勢，百尺為形，勢言闊遠，形言淺近。然有大山大勢，大寺大形，則當大作規模，高抬望眼，而後可以求之也。勢有隱顯，或去山勢，從東趨形，從西結勢，由左來穴，自右出勢。又有佯詐穴，亦有花假，此所以為最難也。其次莫如形。有一二里為一形，此形之大者；也有隻就局內結為蜂喋蛙蛤之類，此形之小者也。鵝鳳相肖，獅虎相類，形若不真，穴仍由似？故形亦為難也。又其次莫如方。方者方位之說，謂某山來合坐作某方向之類是也。 
勢如萬馬自天而下，其葬王者。
此下言賓龍降勢大略，可總括天下山成之行度，若欲逐一分類，則反包括不盡矣。其葬王者，言其貴也，不得拘之。 
勢如巨浪花，重嶺疊障，千乘之葬。
峰巒層踏，如洪波巨浪，奔涌而來，當出千乘之貴。 
勢如降龍，水繞雲從，爵祿三公。
星嵐撐漢，踏銜而下，如龍之降也。及至歇處，山如雲擁，水似帶播，烏得不貴！ 
勢如重屋，茂草喬木，開府建國。
真龍隆勢，層層踏踏，如人家之重屋疊架，所以為貴也。 
勢如驚蛇，屈曲徐斜，滅亡家國。
橫竄直播，行度畏縮而不條暢，死硬不委蛇，故葬者家亡國來滅。 
勢如矛戈，兵死形因。
尖利如矛葉，直硬如槍桿，故子孫多死於兇橫非命。 
勢如流水，生人皆鬼。
順瀉直流，會無禁止之情，此游溫之龍也，葬之者主少亡客死。 
形如負峙，有城中峙，法葬其止，王侯崛起。
幾結穴之處，負陰抱陽，前親後倚，此總相立穴之大情也。負峙形如御屏，壁立崎急，不可扦穴，法當於平地，須龍貴朝真，而後可不謂負峙，便能如是之貴也。 
形如燕察，法葬其曲，胙土分茅。
燕窠多于山腰，龍虎包裹，自成形局，入穴不見孤露，所以為貴。 
形如側壘，後岡遠來，前應曲回，九棘三槐。
穴形偃詐，如壘之側， 玄武來上，前朝後應，委曲周回，法當就壘口扦之，主三公九卿之貴。 
形如覆釜，其嶺可富。
覆釜如五星中所謂釜金也，唯挨金下水空。今言形如覆金，則合葬麓，陰龍而陽穴也。若葬於巔，乃是以陰挨陰，不幾於獨陰不成之義乎！近來世俗正坐此病，無不葬壠於巔也，固有照天蠟燭及貫頂法多葬山嶺，亦須有天然成穴方可下。 
形如植冠，永昌且歡。
植冠言其形穴之尊嚴也。後仰前倚，壁立崎急，宜阡緩中。 
形如投算，百事錯亂。
山形如算，橫直亂投，故凶。 
形如亂衣，蕩女淫妻。
山形剝落破碎，如亂衣之不整，故淫亂。 
形如灰囊，災舍焚倉。
大抵即內篇水泉砂礫之意，言生氣不蓄之穴，得雨暫濕，雨止即干，如湯之淋灰，故凶。 
形如覆舟，女病男因。
橫岡無脈，中央四凹，無穴可扦，葬之則男女不利。 
形如橫幾，子絕孫死。
玄武縮頭，入首無脈，穴可扦。然有得幾之正形者，乃水之所變，故出文章科第。世有盧相公祖、楊神童祖、方太監祖皆葬幾形，蓋未可以其凶而棄之也。 
形如臥劍，誅夷逼督。
形狹而長，首脫而瘁，純石剝落，丈理枯燥，故凶。然有劍形而出貴者，如石使相祖曾文遺下托手穴是也。 
形如仰刀，凶祝伏逃。
形如魚之攝，無肥厚氣象，故凶。 
牛臥馬馳，蠻舞鳳飛。
此言各得其本性而應形真。 
媵蛇委蛇。
委蛇則為話蛇，故吉；直硬為死，則凶。 
黿鼉魚鱉，以水別之。
四者皆水族，故以近水而應形真。 
牛富鳳貴。
牛出於土星，故富；風出於木星，故貴。 
媵蛇凶危。
蛇心險有毒，故多凶。遇蛙蛤則貪婪而為小人，蓋蛇之所陷也。逢蜈蚣、金龜、鳩鳥則畏謹而為君子，用欲陷於蛇也。古今阡蛇形地者何限，豈可例以凶危而不用乎！ 
形類百動，葬者非宜，四應前按，法同忌之。
形勢止伏如屍居之不動，方可扦穴，若有不定，豈可用乎！非惟主山，但目前所見，飛定擺竄、於我無情者，悉當豈之。 
夫勢與形順者吉，勢與形逆者凶，勢吉形凶，百[缺]一，勢凶形吉，禍不詐日。
形勢二者，皆以止伏為順，飛走擺竄為逆。順則吉，逆者凶。勢吉形凶，尤可希一日之福；若勢凶形吉，則禍不待終日。極言應之速也。 
經曰：地有四勢，氣從八方。寅申巳亥，四勢也；震離坎兌乾坤艮巽，八方也。
若但言地有四勢，只有朱雀、玄武、青龍、白虎而已；氣從八方，只有四正、四隅而已。兩句下證之以寅申巳亥震離坎兌乾坤艮巽之說，則當以方位解之。四勢為四長生，如火生寅、水生申、金木生於巳亥是也，八方為八勢，東方震艮、南巽離、西方坤兌，北乾坎是也。又有所謂六秀六貴，分金三十吉龍並十六貴龍等說，皆原於此，是星勢之所由興也。 
是故四勢之山，生八方之龍，四勢行龍，八方施生，一得其宅，吉慶榮貴。
四勢者，陳石壁所謂五行生氣之地；八方，八勢方也。八龍不能自生，要得寅申巳亥五行之生氣之地而後能施生也。其大意自亥位發始，即為生氣之地，或從亥上經過亦是，余可類推。但此之生氣與內外篇之言生氣不同。 
土圭測其方位，玉尺度其遠邇。
土圭所以辨方正位，其制見於《周禮》；玉尺所以度量遠跡，其數生於黃鐘。今台司度日影以定侯，多用此制也。 
夫葬乾者，勢欲起伏而長，形欲闊厚而方；葬坤者，勢欲連辰而不傾，形欲廣厚而長平；葬艮者，勢欲委蛇而順，形欲高峙而峻；葬巽者，勢欲峻而秀，形欲銳而雄葬震者，勢欲緩而起，形欲聳而峨；葬離者，勢欲馳而窮，形欲起而崇；葬兌者，勢欲天來而坡垂，形欲方廣而平夷；葬坎者，勢欲曲折而長，形欲秀直而昂。此言八分之山，必欲合如是之形勢，然後為吉。夫天下山川行度，千變萬化，豈有一定之理哉？何者不欲起伏而長，闊厚而方，寧獨乾之一山如是哉？此只言其大概耳。是以形勢為上，而方位次之。必欲如此，又何異於刻舟求劍者乎！[缺]存之以侯參考。 
蓋穴有三吉，葬直六凶，天光下臨，地德上載。
天光地德前見。 
藏神合朔，神迎鬼避，一吉也。
神，吉神；鬼，凶煞。朔謂歲月日時。言藏神合乎吉朔也。神迎鬼避，得吉年月也。 
陰陽沖合，五土四備，二吉也。目力之巧，工力之具，趨全避缺，增高舉國下，三吉也。
解見前。 
陰陽差錯為一凶，歲時之乖為二凶。
此言葬日不得方向年月之通利。 
力小圖大為三凶。
生人福力淺薄，而欲圖王侯之地，是不量力度德也。然此亦不可泥。 
憑福恃勢為四凶。
憑見在之福，恃當今之勢，富貴之家，自謂常如今日，而不深慮有父母之喪者，不思盡力以求宜隱之地，但苟焉寵變而已，正程子之所謂唯欲掩其目之不見，反以陰陽之理為無足[缺]，可勝道哉！《魏志》：管輅遇征東將軍毋丘儉之墓，嘆曰：松柏雖茂，無形可文，碑通雖美，無後可守，玄武垂頭，青龍無足，白虎銜屍，朱雀悲泣，四危已備，法當滅族。後果如其言。又《左氏春秋傳》魯文公十三年：邾文公卜遷於繹，史曰：利於民，不利於君。公曰：苟利於民，孤之利也。左右曰：命可長也，君何弗為？公曰：命在養民，民苟利矣，遷也吉莫如之。遂遷。五月，公果卒。然固有數焉。而陰陽之理，亦有所定矣。 
僭上帶下為五凶。
僭上方庶人墳墓不得如大官司制度，貧家行喪不得效富室眩耀，及不得作無益華靡，亡者無益，存者招禍。逼下為儉不中禮，怪吝鄙澀，父母墳墓不肯即時盡作用之法，因循苟且，致生凶變。作用者，謂如作明堂，通水道，及夫截龐去滯，增高益下，陣水蔽風之類，皆是也。 
變應怪見為六凶。
上言天時人事本能全美。或有吉地吉穴，主人儒滯不葬，或是非爭競而害成，或貧病兼憂而不能舉。或明師老死不復再來，或停喪久遠而兵炎不測，或子孫參差而人事不齊，或官事牢獄而不復可為，或日怠日忘竟成置，或全家絕滅同歸暴露，是皆因葬不即舉而變見多端也。嗚呼，為人者可不凜凜然而知戒謹乎哉！ 
經曰：穴吉葬凶，與棄屍同。
言形勢雖吉，而葬不得穴，或葬已得穴，而不知深淺之度，皆與委而棄之者何以異哉！《錦囊》一書，其大概專以生氣為主，即太極為之體也；其次分為枝城，即陰陽為之用也；又其次日風水、曰止聚，曰形勢，曰骨脈；又其次則驗文理之秀異，明作用之利宜。學者當熟讀玩味，則知景純之心法矣。
