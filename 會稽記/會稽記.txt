會稽記晉·孔曄
●軼雲蔽曰
四明山，高峰軼雲，連岫蔽曰。
●秦望
會稽秦望山，為眾峰之傑，陟境便見。史記雲：秦始皇登之，以望南海。自平地以取山頂七裏，縣嶝孤危，峭路險絕。記雲：扳蘿捫葛，然後能升山。上無高木，當由地迥多風所致。山南有礁峴，峴裏有大城，越王無餘之舊都也。
●映發
會稽境特多名山水，峰崿隆峻，吐納雲霧，松栝楓柏，摧幹竦條。澄壑鏡徹，清流寫註。
●白樓
江夏太守宋輔，於重山南白樓亭立學教授。沛國桓儼避地至會稽，聞陳業賢而往候之。不見，臨去入交州，留書系白樓亭柱而別。
孫興公許玄度共在白樓亭。共商略先往，名達林公，既非所關，聽訖，雲二賢故自有才情。亭在山陰，臨流映壑也。
