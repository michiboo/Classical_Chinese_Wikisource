
　　先生中州弋陽舊族也，姓吳氏，諱貽棠，字蔭南，「愛存」其號也。與先君為莫逆交。鈺當總角，先君即命鈺依先生側，曰：「子其事之如吾可也。」鈺欣然應之唯唯。
　　先生視鈺如己子，令來入家塾讀，凡衣食之類無不過厚焉。後先君見背，先生更厚視之。及先生仕長蘆，鈺以家事故未得隨往。先生歸田越數載，先生之嫡配任母捐世次年，先生續弦於周。周母來歸，其間繁冗多故，皆命鈺為之。又次年，先生抱手足恙，不獲出入自隨，每日寂坐小齋，先生不能時舍鈺，鈺亦不忍一時違先生也。
　　然先生為人，好脫略，性豪邁，常對令窗矩榻，咄咄不自得，因編《可是夢》、《風月鑒》二種以為消遣。書成，親友索觀之，俱喚為靜者心多妙也。鈺思先生生平，其卓卓者若是，固今之不可多見，而以病廢，惜哉！悲哉！但其人不可不使，不借書以何之，烏知先生期頤，後人盡得識先生為何如人耶？鈺堂弟存智為先生理家計，時居其家，鈺與商之，付諸剞劂，庶存先生一時之無聊寄慨雲爾。
　　　　　　　寄男方鈺謹識
