
建文初，封弟允熥爲吳王，允熞爲衡王，允熙爲徐王，皆懿文太子子也。福王時，追諡吳王曰悼，衡王曰愍，徐王曰哀，見福王傳。
成祖四子。仁宗外，高爔未封。其得封者二王，曰漢王高煦，曰趙簡王高燧。

仁宗十子。宣宗外，瞻垠未封。其得封者八王，曰鄭靖王瞻埈，曰越靖王瞻墉，曰襄憲王瞻墡，曰荊憲王瞻堈，曰淮靖王瞻墺，曰滕懷王瞻塏，曰梁莊王瞻垍，曰衞恭王瞻埏。
