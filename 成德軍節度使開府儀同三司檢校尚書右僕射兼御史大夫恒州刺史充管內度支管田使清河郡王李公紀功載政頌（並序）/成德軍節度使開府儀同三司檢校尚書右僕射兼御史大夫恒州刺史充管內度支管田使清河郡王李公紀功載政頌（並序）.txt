惟天正明命，聖人保成；允寧萬邦，克易我沴。嗚呼！君非臣無以化化，臣非君無以讚讚。明明君臣，品配（闕三字），陰陽載（闕一字）草木鹹（闕一字），兆人康（闕一字）。壬寅歲，寶應皇帝嗣位，敬統舊服，惠周於下，下罔不格。冬十一月，我亞相公忠誌率東諸侯（闕一字）出複命，元元以貞，集太和也。先是祿山構亂，朋毒中夏，（闕一字）政恤刑覆忠良，殖奸宄，蒸人側側不貳率乃戮，公越在東土，受制宇下，為侯於恆，克裒複寧，遏在王室，誕宣我化。靡（闕一字）爾凶，敷聞帝庭，奉若元命，帝曰休才，正侯良才，授恆州刺史，封密雲郡公，表獻臣也。越二年，思明肆虐，群侮王度，擅煞無人。薄三川，威五長，搢紳管管不自即乃工，公執在厲階，登若股上，罔咈祗命，命我亞（闕三字）我（闕二字）恤遺（闕一字）人心（闕三字）德式（闕）庶欲歸於本朝，朝廷嘉茂功，錫丕命，授禮部尚書兼御史大夫、成德軍節度使、清河郡王，賜姓李，改名寶臣。詔曰：懿審奉天威，保義邦本，是用司國樞。威憚奸回，政革風俗，是用部朝憲。率寧全趙，開複東土，是用苴白茅。昭崇武功，允正師長，是用授（闕四字）維城宗我姓（闕四字）本爾名銘之景鍾，以憲於後。公固讓不獲，祗奉天之明命。惟祖惟父，佐世有勳，享祿無及，公大其門。公天委全德，（闕二字）有邦忠孝剛義。明明直（闕一字）亮家用自我，位敘宜才。初公牧恆元年偽也，偽師克恆，恆不堪命。群盜眾聚於野，人（闕六字）罔極。公張官具政，明武殄暴。暴服如（闕一字）人諟不虞。廬廬旅旅，以晏以處。士馴業，農力穡，工就務，商通貨。四者各正，爾下日用。乃以（闕二字）二年春，群吏更告公曰：滹沲會流，暨於城下，天雨淫降，鴻湧泄岸。波積如阜，奔貫乃雉，胥恐為魚，其日固久。公以聚人慾經（闕二字），啟導流，（闕二字）天造層城巘巘，居人坦坦，庶（闕一字）德合於無疆。冬十月，公告成於先帝，洎慶緒嗣凶，自洛奔業，修好於公。公不（闕四字），折（闕二字），得請命焉。惟三年二月，上以思明作藩於薊，臨長於恆。夏四月，思明篤敘不供，賊鎮威眾。俾公如薊，將賊公也。公執忠起（闕二字）加害。殆六月，恆（闕二字）複公（闕二字）惟四年夏大旱，滌滌甫田，百穀如焚。人曰祈土龍，公曰非旱備。乃貶躬之食，勤人之（闕二字）神（闕一字）寅（闕一字）朝而雨（闕八字）大（闕一字），恆有年也。惟（闕三字）秋（闕一字）兩旬有五日，匪害稼不書政，冬十一月，思明外公以其黨辛萬寶張軍（闕二字）伺間焉。惟（闕二字）一月，（闕四字）臨公自下流毒畿（闕三字）延？於平人人用齋諮涕洟，籲公如天。公曰：不戢乃暴，負乃人。夏四月，戮萬寶於（闕一字）門，敦行王法，保和（闕一字）極。（闕三字），朝義（闕一字）逆宗公主五州之侯，或曰厚賦人，公盡人蒿焉。封政不賦，乃聳善抑惡，發滯幺刂佚，蕆惠昭利，六教既（闕一字），孳孳等心。於是文訪於易，易獎之；文訪於定，定宗之；文訪於深，深修之；文訪於趙，趙齊之。克諧五州，允奉如一。虜不我制，公用哆然。惟八年（闕二字）月，公大開山東，受命王也。初朝義播亡，係命於公，自公歸朝，是翦厥翼。翌日，公會王師於趙郊，恭行伐（闕一字）獨夫惴惴，天用剿焉。時戎羯飲化，爰方啟行。夫戎性遝貪蔑煞，俘軼殫寶，虔劉暴骨，厚厲於懷人。南自相魏邢貝，東至滄德瀛鄚，匹夫元婦，蕩在草莽。越踐公境，宣服公威，惕惕瞿瞿，攝進成序。若公在首，五州之人無荒寧，風行於冀，冀億之境願附公。昭請於上，上集下望，申命用良，冀人熙熙，嗜化就休。惟九年冬，帝念宗臣，特拜右僕射。端武主戎，總經外政，欽酌彝典，敬揚天心。係公德載於人，人以蕃殖，翼讚三主，鋪敦四凶。聖諮乃賢，神被乃祿，其惟有終旨才，恆中耆老賈審祥等師錫言曰：奸臣反常，迭起東土，人用墋黷，殆無指告。惟公牧恆，天眷爾下。爾有君臣公正，爾有父子公保，爾有災厲公奠，爾有稼穡公成。微公疇依，恆大圯也。賡曰：昭茂德，崇豐碑。阜成於文，庶永於世。克建樂石，勖揚頌聲。頌曰：
惟君配天，惟臣配君。蟜蟜我公，為君武臣。翼讚皇家，奄有世勳。大盜囂囂，荒我東鄙。孔填不夷，元元靡恃。恆人保公，乃有父子。我沴載懲，我年載登。我用有孚，爾無不承。貞石峨峨，永以垂頌，惟公之德不崩。
