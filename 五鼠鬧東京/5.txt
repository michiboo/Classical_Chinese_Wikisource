
　　話說施俊辭別老嫗，沿路徐行，不覺在路二十餘日，才到河清縣界上。天色將晚，小二道：「此去北隅界口，至吾家還有七十里路，縱是趕去，不過只去得十里足矣。況此路我與主人來往稀疏，又無相熟歇店，莫若去投表親劉家歇宿一宵，明日早起到家不遲。」施俊道：「如此卻好。」竟到劉家來。此處姓劉的住在一村，人煙蕃盛，乃施俊姑表兄弟也。名喚劉正興，少時亦讀書，長而廢學，樂守田園，並不理閒事。彼正在家吩咐人何時可以種麥，忽見施俊和小二來到。劉正興迎入坐定，問：「表弟如今才回？」施俊道：「路上遇妖怪，被他用毒，幾乎喪命。」把前事說了一遍，劉正興曰：「喜得表弟平安，乃萬金之幸，功名乃身外之物。我半月以前，聞得人說表弟回來了，幾欲相拜，奈家事羈身，難以丟手，不然枉然空走一遭。」整酒相待，盡醉安歇，睡了一夜。
　　次日早起，請表嫂相見。嫂問云：「多久以聞尊兄回家，奈你表兄為這幾畝田事，所以未曾來相探。」施俊道：「我為功名，險些兒沒命歸家。表兄種田，多少快樂，誠不如也！」嫂又云：「種田辛苦，如今又要收麥，多少不自在。讀書者乃青雲貴客，何人可比！」施俊云：「因問今年幾多麥粟收成？」嫂云：「門外那些田，種麥的都是。」施俊出頭門前一看，無限好麥。正是：
　　　　農事紛紛盡夜忙，河渠餘有許多糧。
　　　　阿婆笑指南山下，大麥青青小麥黃。
　　這幾句單道他田家豐足。施俊口雖稱羨，心中忖道：「表嫂分明把這些麥來形容我，有譏我不第之意，若不務功名，田地尚有餘盈，亦不在你之下。」即時辭歸，趕到家時，方才午後。
　　小二進的門來，此時妖怪正在後堂與何氏飲酒取樂。何氏聞得小二回來，即忙出來問道：「你如何歸得遲？」小二道：「莫說歸得遲，險些兒主人的性命也難保了！」何氏問道：「哪個主人的性命？」小二道：「是我家同上京去的主人，又問這個何故？」何氏笑云：「你這廝好笑！你在途中躲懶，不知你在何處呆多久，至今方回。主人來家將近一月矣！」小二道：「主娘你說哪裡話！主人與我路則同行，寢則同宿，食則同桌，半步不離，你如何說他歸期一月矣？」何氏心中捉摸不定，只見丈夫果自外來，形容不比在家模樣，而豐彩氣象，自然如故。夫婦相見，衷情難忍，抱頭痛哭。有詩為證：
　　　　夫婦重逢喜勃然，如何乍見淚交連。
　　　　只因路上逢邪妖，致使胸中抱大冤。
　　　　苦態未陳心似海，衷情慾訴淚如泉。
　　　　不知妖怪還奇異，已與嬌妻共枕眠。
