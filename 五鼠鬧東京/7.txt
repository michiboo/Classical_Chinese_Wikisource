
　　卻說包文拯把孔雀血吃了幾口，一氣歸陰。那真性靈魂直到天門，遇著把守天門兩員天將，一員是關元帥，一員是趙元帥。一見文曲星包文拯慌忙走到天門，二員天將問道：「包丞相何往，為何如此慌忙？」包公打個稽首道：「二位天將少禮。
　　下官領玉帝敕令，下凡輔佐仁宗天子。向來太平，只因幾個妖魔下界，擾亂朝綱，致使天下不寧，未審何妖怪。臣食天祿，若不為君擔憂，是臣之罪也。故臣捨命特到天庭謁見玉帝，敢煩一位相引。」關元帥道：「小將隨送丞相前往天宮去矣。」包公直到靈宵殿，恰遇兩個司天監內使出來。關元帥道：「今有下界文曲星要見玉帝，你二人相為引進。」關元帥道：「我要回轉天門。」與包公作別去矣。
　　兩個內使引見玉帝。包公手提牙簡，俯伏金階。玉帝問道：「文曲星，孤差你臨凡下界，日則判陽，夜則判陰，清平世界，匡君育民。有何事故，來此為甚？」包文拯將施俊求名，路遇妖怪，複述一遍，奏曰：「如今天子、國母與小臣，妖怪也都變成兩個，滿朝文武莫能辨焉，真偽難分，政令以此不行。國家以政令為要，既政令不行，國何以治之？大則傾危國家，小則惑亂天下。臣既秉心侍君，豈忍坐視。敬叩天庭查究是何妖怪為禍，乞差天兵剿除，以清凡世。非惟國家幸甚，天下生靈亦幸甚矣。誠惶誠恐，冒奏天庭，伏以濟世為心，俯加詳察。」玉帝聞奏，即差檢察司曹十人分往四方察究，是何等物下凡為怪，轉奏施行。
　　十個司曹領旨，各投一方四大部洲去也。一曹查往東勝神洲，一曹查往南贍部洲，一曹查往西牛賀洲，一曹查往北荻廬洲，一曹又去查東八天，一曹就查南八天，又一曹即查西八天，一曹竟查北八天，一曹又查多羅蜜殿，一曹查十殿閻君案前。查得此妖怪乃是西方雷音寺靈怪五鼠精走落中界作怪。一曹又奏曰：「此妖無法可施，只在西天佛國雷音寺世尊殿前寶蓋籠中，有一隻玉面金貓，能伏此鼠。若還到得世尊處，求借得此貓，能捕此鼠，勝過十方天兵矣。」玉帝聞奏大喜，即差天使令玉牒文一封，前往西天雷音寺世尊殿前，求借玉面金貓。天使領了玉牒，腳踏祥雲，竟往雷音寺去。正是：
　　　　行色一鞭驅紫電，不辭千里借金貓。
　　　　世尊若肯除妖怪，分別仁宗定宋朝。
　　天使駕起祥雲，猶似龍飛，不時辰來到西天，逕入雷音寺裡，參見世尊。僧啟：「慈悲，玉皇命使到來，求見慈顏，乞將玉牒奉上。」世尊如來展開玉牒一看，乃是玉皇大帝來借玉面金貓文牒。世尊乃知其意想雲。乃吩咐天使暫且迴避，再容商議。天使退候殿階，聽候回旨。世尊與諸佛會議，世尊云：「玉帝齎下牒文，來借玉面金貓下凡收除妖氣。我思僧家以慈悲為本，救人為心，又是玉帝分上，怎可不借與他去？」時廣方大師進曰：「啟告世尊，此貓殿上離他不得！經卷極多，若此貓不在，卻被群鼠咬壞，可不有誤大事。」世尊云：「若還不藉此貓，怎奈玉帝旨意，誰敢不從？」廣方大師云：「世尊果若借他，可將金睛獅子借之則可。若玉帝究問其貓，只說要留金貓守護金經。玉帝想亦未必加罪於我們。」世尊如來果依其言，遂將金睛獅子借之，付與天使。天使轉接獅子，身駕祥雲，不一時回轉靈宵寶殿，把金睛獅子捧上玉帝案前。玉帝即招包文拯，將此獸交付文拯。
　　文拯欲待要接，值殿司曹見之，向前奏道：「此不是玉面金貓，乃金睛獅子。此物不能捕鼠！文曲星本為東京朝廷有難，不辭一死，來到此間，指望除此妖孽，以上救君，為國扶政，下以拯民，剪除災禍。此謂忠臣良將之為也。除非借得玉面金貓，方可降得此怪，亦不枉其捨死救世之心。今借來此獸不是玉面金貓，如何去除此妖？卻不空費文曲星一場勞也。乞聖上大施惻隱，憐憫此文曲星來此一遭不易，還要再去借得金貓來，才去用得。」玉帝允奏，復差天使同文曲星再往雷音寺去，懇世尊求借一遭。玉帝令文曲星同天使再去懇求：「倘世尊不肯，爾可再三懇借。他是仁心之佛，必然肯借與你去。」
　　包公只得同天使投往西天，來見世尊。參拜已畢，懇借玉面金貓。世尊云：「此貓要守護諸經，其實離不得此獸。不然玉牒先來，自當奉來了。」包公見其遲疑，猶豫未定，文拯哀道：「當今被鼠精脫形，國母亦遭其禍。此時政令不行，國家危在旦夕。臣捨死而來，只為救世耳。伏乞慈佛開天地之心，行惻隱之念，借與此貓，上救朝廷，匡扶社稷，下救黎民。國家再造之恩，永遠不忘。」世尊猶豫未允。有大乘羅漢進云：文曲星捨死到此，亦為生民之計耳。若不憐文曲星之苦，亦可依玉帝之命。當救民為心，理合借他去，以救天下萬民。」世尊依其言，令童子取過寶蓋籠來。包公見籠內一獸。生得甚麼模樣？真個是奇異之寶。有詩為證：
　　　　寶蓋籠中獸，形容不計年。
　　　　張威如虎勢，睡臥似龍眠。
　　　　眼吐金光燄，腳舒鐵爪堅。
　　　　滿身花錦色，吼叫撼山川。
　　世尊令揭開籠蓋，脫出金貓，口誦偈語一遍，那貓頓時伏身短小，縮如一捧之大，付與包文拯，令藏於袖中。又教之捕鼠之法。包公拜辭世尊，同天使回來，復見玉帝。包文拯稽首再拜，奏聞玉帝：「臣在西天懇求世尊借得玉面金貓來了。」玉帝聞奏大悅，又命太乙天尊以楊柳枝水與文曲星飲之，其毒自解。文曲星謝恩已畢，玉帝再令天使送出南天門外而回。關、趙二元帥見包公借得玉面金貓來，各皆歡喜稱賀，送出天門外。
　　且不說包公借貓，又說李夫人見包公吞了孔雀血，一氣昇天。吩咐家人忙扛屍身安頓牀上，將錦被蓋住了，晝夜看守，只等回陽。一連三日三夜，不見動靜。李夫人心中甚憂。又過了一日，仍不見醒來，夫人慌張，守了四日，一連五個晝夜，竟不回陽。李夫人大驚，事在忙逼之間，只聽得包拯喉內一聲響，包公忽然抬身轉動，起來坐於牀上。李夫人見包公回陽，十分歡喜，忙將熱湯飲了。包丞相對夫人道：「我上天參見玉帝，查此妖怪，乃是西天雷音寺如來座下，走去五隻老鼠下凡成精。我又去西方求見世尊，借得除妖之物來了。在我袖中，不可泄漏天機。」夫人問道：「如今何以處置？」拯輕輕付耳云：「爾明日入朝去見國母，道知其詳，請國母擇五月初五日，在南郊築起高臺，方斷此事。」夫人謹記其心。
　　次日起早，乘轎至午門外，步行進宮朝見國母，奏知情由。國母依議，即宣狄青：「密督領兵三千往南郊之外，揀擇平坦去處築起三丈高臺，刻日即成，不可誤事。」狄青受旨，帶領步下軍座前往南郊，下地築臺有三丈之高，周圍方正，上接金木水火土，接起五方旗幡，俱已完備，只等包登臺斷事不題。
　　卻說包公在府衙裡，吩咐二十四名雄健漢各執槍刀器械，擇定是日布列臺前，聽候使喚。是日，包公焚香，登臺坐定，審問施事。鬧動東京城，軍民哪個不來看此事。當日，真仁宗、假仁宗，真國母、假國母，真丞相、假丞相，真施俊、假施俊都在臺下立定。文官居左，武將居右，都在兩班排列。獨有真包公在臺上立定，那假包公卻在臺下爭辯。將近午時，包公在袖中先取出世尊所付經偈念了一遍，那玉面金貓伸出一隻腳來，似猛虎之威。你道五隻老鼠，因何這等利害？正是西天佛國如來法座備貶之鼠：五鼠神通廣大，如何法力無邊？每遇初一十五，世尊說法講經。日則潛蹤滅跡，夜來出首盜聽。只因經法飽滿，可以藏身變形。施俊亦該如此，夫妻陷害不輕。混亂東京世界，故使天下不寧。若無文曲輔弼，江山怎得太平。悲良捨死求候，早賜金貓平定。若無金貓捕鼠，宋朝安得寧靜。
　　若不是文曲星捨死求佛，借來玉面金貓，你道此貓可有些甚的？正是：
　　　　猶如猛虎出山林，腳賽剛叉火眼睛。
　　　　咆哮一聲山嶽響，震天動地鬼神驚。
　　須臾，包公從袖中取出貓來。那貓聞得臺下有鼠，兩隻金睛內金光閃閃，咆哮一聲，如半空霹靂一般，飛下臺去，先將三鼠假仁宗一口咬倒在地。那第二鼠是假國母，露形要走，卻被神貓伸出左腳，一把抓住。一鼠乃是假包公，那神貓再伸出右腳，一爪把一鼠抓來，放開口一連咬倒地下。軍民見者齊的吶喊一聲，那假王丞相是四鼠，假施俊是五鼠，二隻鼠脫身要走上雲霄，卻被神貓飛身趕上咬倒一個下來，乃是假丞相。單走了五鼠，那玉面金貓不捨，一直趕上去，隨著金光飛去了。
　　臺下文武百官及滿城百姓看除了此怪，無不喝采，都來爭看。
　　見咬倒四鼠大奇，約長有丈餘，四爪即如人之手足一般。被咬傷處，皆流出白膏，並無紅血。包公道：「此鼠食人精血所成，故無鮮血。」即令各鄉軍人烹而食之，能助人之筋力。仁宗皇帝降旨，令軍卒抬去分賜，各受烹而食之不題。
　　且說這神貓不捨五鼠，直跟隨金光趕去。那五鼠東逃西竄，後面神貓如飛趕來，他無處逃身，只得走上天去。剛剛走到天門邊，遇著關、趙二大元帥把守天門前，知文曲星借貓收妖之事，二將把妖押見玉帝。玉帝將他解到西天如來處問罪。五鼠拜見世尊，懇求赦宥：「望世尊發慈悲之念，恕小畜之罪，日後再不敢為非。」世尊是好生之德，不忍處死。但五鼠去了靈通，依舊是只碩鼠，化作原形，永在凡間受罪，盜得者食，不盜得者則饑。五鼠只得稽首受領佛命而行。這玉面金貓依舊伏入寶蓋籠中。二天將退守天門去了。天宮自此無事。有詩為證：
　　　　五鼠逃凡作孽多，貪淫作亂後如何。
　　　　包公借得金貓到，一刻清平唱凱歌。
　　五鼠既已剿滅，仁宗大悅，整鸞駕而回。文武百官入朝拜賀，仁宗降旨，宜包丞相上殿。包公即上殿，包公俯伏。仁宗命扶起，道：「多虧卿除五鼠，掃蕩妖邪，平定天下。斯古之伊尹、姜尚無喻卿矣！今斷此怪，卿實天神也，豈可以尋常道哉！」包公頓首叩階道：「皆賴聖上洪福，小臣有何德能，敢言功乎！」上命光祿寺宰牛殺馬，大設太平宴，賞賜眾臣。仁宗親舉御酒，與包丞相把杯，親為插金花四朵，賜黃金十斤，彩緞五百疋。文武又各賜賞，大吹大擂，開懷暢飲，盡夜方散。
　　次日早朝，包公來到金鑾殿上，俯伏金階奏道：「今有淮安府河清縣施俊，原係讀書秀士，來東京赴舉，被妖所害，誤功名以致夫妻遭變，家業荒完。今幸妖怪以除，不敢私自歸鄉，請旨發放。」仁宗聞奏，甚加憐恤，道：「既是讀書儒士，只望功名成就。遭遇妖怪所害，情實可憫。朕就教他特賜進士及第，敕賜黃金一車，白銀一車，彩緞五十疋，夫婦衣錦還鄉。」聖旨降下，包公齎旨來到，施俊焚香接旨跪下。包公宣讀詔曰：朕聞施俊，一個寒儒，十年勤苦，求功名而路遇妖魔。朕雖寢食未嘗不以愛民為心，而於施俊尤可憫焉。特賜施俊進士及第，乃賜黃金一車，白銀一車，彩緞五十疋，夫婦衣錦還鄉，聽候有旨，受任理事。
　　施俊叩首謝恩，夫婦榮歸到家。親朋慶賀，因禍得福。施俊將聖上賞賜銀一車分一半與鄭先生養老。後何賽花腹中疼痛，是受了妖怪毒氣在腸，求董真人丹丸服二十粒，一吐惡涎，自後無恙。後生二子，讀書連登科甲，俱享長壽，安枕善終。
