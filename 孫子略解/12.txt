　　孫子曰：
　　地形者，兵之助。故用兵：有散地，有輕地，有爭地，有交地，有衢地，有重地，有覆地，有圍地，有死地。
　　〔曹操曰：此九地之名也。〕
　　諸侯戰其地者，為散。
　　〔曹操曰：士卒戀土，道近易散。〕
　　入人之地而不深者，為輕。
　　〔曹操曰：士卒皆輕返也。〕
　　我得則利，彼得亦利者，為爭。
　　〔曹操曰：可以少勝眾、弱擊強。〕
　　我可以往，彼可以來者，為交。
　　〔曹操曰：道正相交錯也。〕
　　諸侯之地三屬，
　　〔曹操曰：我與敵相當，而旁有他國也。〕
　　先至而得天下之眾者，為衢。
　　〔曹操曰：先至得其國助也。〕
　　入人之地深，背城邑多者，為重。
　　〔曹操曰：難返之地。〕
　　行山林、險阻、沮澤，凡難行之道者，為覆。
　　〔曹操曰：少固也。〕
　　所由入者隘，所從歸者迂，彼寡可以擊吾眾者，為圍。
　　疾則存，不疾則亡者，為死。
　　〔曹操曰：前有高山，後有大水；進則不得，退則有礙。〕
　　是故，散地則無戰，
　　輕地則無止，
　　爭地則無攻，
　　〔曹操曰：不當攻，當先至為利也。〕
　　交地則無絕，
　　〔曹操曰：相及屬也。〕
　　衢地則合交，
　　〔曹操曰：結諸侯也。〕
　　重地則掠，
　　〔曹操曰：蓄積糧食也。〕
　　覆地則行，
　　〔曹操曰：無稽留也。〕
　　圍地則謀，
　　〔曹操曰：發奇謀也。〕
　　死地則戰。
　　〔曹操曰：殊死戰也。〕
　　所謂古善戰者，能使敵人前後不相及，眾寡不相待，貴賤不相救，上下不相收；卒離而不集，兵合而不齊。
　　合乎利而用，不合而止。
　　〔曹操曰：暴之使離，亂之使不齊，動兵而戰。〕
　　敢問：敵眾以整，將來，待之若何？
　　〔曹操曰：或人問之。〕
　　曰：先奪其所愛，則聽矣。
　　〔曹操曰：奪其所恃之利。若先據利地，則我所欲必得也。〕
　　兵之情主速，乘人之不給，由不虞之道，攻其所不戒也。
　　〔曹操曰：孫子應難以覆陳兵情也。〕
　　凡為客之道：深入則專，主人不克；
　　掠於饒野，三軍足食。謹養而勿勞，並氣積力，運兵計謀，為不可測。
　　〔曹操曰：養土氣、並兵力，為不可測度之計。〕
　　投之無所往，死且不北，
　　死焉不得，
　　〔曹操曰：士死安不得也。〕
　　士人盡力。
　　〔曹操曰：在難地，心並也。〕
　　兵士甚陷則不懼，無所往則固；深入則拘，
　　〔曹操曰：拘，專也。〕
　　無所往則斗。
　　〔曹操曰：人窮則死戰也。〕
　　是故，其兵不修而戒，不求而得，不約而親，不令而信；
　　〔曹操曰：不求索其意，而自得也。〕
　　禁祥去疑，至死無所之。
　　〔曹操曰：禁妖祥之言，去疑惑之計。一本作至死無所災。〕
　　吾士無餘財，非惡貨也；無餘死，非惡壽也。
　　〔曹操曰：皆燒焚財物，非惡貨之多也；棄財致死者，不得已也。〕
　　令發之日，士坐者涕沾襟，臥者涕交頤。
　　〔曹操曰：皆持必死之計。〕
　　投之無所往者，諸、劌之勇也。
　　故善用軍者，譬如衛然。衛然者，恆山之蛇也。擊其首則尾至，擊其尾則首至，擊其中身則首尾俱至。敢問：賊可使若衛然乎？曰：可。夫越人與吳人相惡也，當其同舟而濟也，相救若左右手。是故，覆馬埋輪，未足恃也；
　　〔曹操曰：方馬，縛馬也。埋輪，恃不動也。此言專難不如權巧。故曰：雖方馬埋輪，不足恃也。〕
　　齊勇若一，整之道也；
　　剛柔皆得，地之理也。
　　〔曹操曰：強弱一勢也。〕
　　故善用兵者，攜手若使一人，不得已也。
　　〔曹操曰：齊一貌也。〕
　　將軍之事，靜以幽，正以治。
　　〔曹操曰：謂清淨幽深平正也。〕
　　能愚士卒之耳目，使無知；
　　〔曹操曰：愚，誤也。民可與樂成，不可與慮始。〕
　　易其事，革其謀，使民無識；
　　易其居，迂其途，使民不得慮。
　　帥與之登高，去其梯；帥與之深入諸侯之地，發其機。若驅群羊，驅而往，驅而來，莫知所之。
　　〔曹操曰：一其心也。〕
　　聚三軍之眾，投之於險，此謂將軍之事也。
　　〔曹操曰：險，難也。〕
　　九地之變，屈伸之利，人情之理，不可不察也。
　　〔曹操曰：人情見利而進，遭害而退。〕
　　凡為客：深則專，淺則散。去國越境而師者，絕地也。四徹者，衢地也。入深者，重地也；入淺者，輕地也。背固前隘者，圍地也；背固前敵者，死地也。無所往者，窮地也。是故，散地，吾將一其志。
　　輕地，吾將使之僂。
　　〔曹操曰：使相交屬。〕
　　爭地，吾將使不留。
　　〔曹操曰：地利在前，當速進其後也。〕
　　交地，吾將固其結。衢地，吾將謹其恃。重地，吾將趨其後。
　　〔曹操曰：掠彼也。〕（按：一作「重地，吾將繼其食」，故曹操有此注。）
　　覆地，吾將進其途。
　　〔曹操曰：疾過也。〕
　　圍地，吾將塞其闕。
　　〔曹操曰：以一其心也。〕
　　死地，吾將示之以不活。
　　〔曹操曰：勵士心也。〕
　　故諸侯之情，殆則御，
　　〔曹操曰：相持御也。〕
　　不得已則斗，
　　〔曹操曰：勢有不得已也。〕
　　過則從。
　　〔曹操曰：陷之甚過，則從計也。〕
　　是故，不知諸侯之謀者，不能預交；不知山林、險阻、沮澤之形者，不能行軍；不用嚮導者，不能得地利。
　　〔曹操曰：上已陳此三事，而復雲者，力惡不能用兵，故復言也。〕
　　四五者，一不知，非王霸之兵也。
　　〔曹操曰：四五者，謂九地之利害。或曰：上四五事也。〕
　　彼王霸之兵：伐大國，則其眾不得聚；威加於敵，則其交不得合。
　　是故，不養天下之交，不事天下之權；伸己之私，威加於敵：
　　〔曹操曰：交者，不結成天下諸侯之權也，絕天下之交，奪天下之權，故威得伸而自私。〕
　　故國可拔也，城可隳也。
　　〔曹操曰：言軍法令不豫施懸之，《司馬法》曰：「見敵作誓，瞻功作賞。」
　　無法之賞，無政之令。犯三軍之眾，若使一人：
　　〔曹操曰：犯，用也。言明賞罰，雖用眾，若使一人也。〕
　　犯之以事，勿告以言；
　　〔曹操曰：兵尚詐。〕
　　犯之以害，勿告以利。
　　〔曹操曰：勿使知害。〕
　　投之亡地然後存，陷之死地然後生。
　　〔曹操曰：必殊死戰，或在死亡之地，亦有敗者。孫臏曰：「兵恐不投之死地也。」〕
　　夫眾陷於害，然後能為敗為勝。故為兵之事，在順詳敵之意，
　　〔曹操曰：佯，愚也。或曰：彼欲進，設伏而退；彼欲去，開而擊之。〕
　　並力一向，千里殺將，
　　〔曹操曰：先示之以閒空虛弱之處，敵則並向而利之，雖千里可擒其將也。〕
　　〔一曰：並兵向敵，雖千里能擒其將也。〕
　　此謂巧事。
　　〔曹操曰：是成事之巧也。一作是謂巧攻成事。〕
　　是故，政舉之日，無通其使；
　　〔曹操曰：謀定，則閉關梁、絕其符信，勿使通使。〕
　　勵於廊上，以誅其事。
　　〔曹操曰：誅，治也。〕
　　敵人開闠，必亟入之，
　　〔曹操曰：敵有間隙，當急入之也。〕
　　先其所愛，
　　〔曹操曰：據便利也。〕
　　微與之期，
　　〔曹操曰：後人發，先人至。〕
　　踐墨隨敵，以決戰事。
　　〔曹操曰：行踐規矩，無常也。〕
　　是故，始如處女，敵人開戶；後如脫兔，敵不及拒。
　　〔曹操曰：處女示弱，脫兔往疾也。〕

