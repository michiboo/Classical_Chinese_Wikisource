　　欽定四庫全書　　　　集部六
　　胡文敬集　　　　　　　別集類五〈明〉
　　提要
　　〈臣〉等謹案胡文敬集三巻明胡居仁撰居仁有易象抄已著録居仁本従呉與弼逰而醇正篤實乃過其師逺甚其學以治心飬性為本以經世宰物為用以主忠信為先以求放心為要史稱薛瑄之後惟居仁一人而已居仁病學者撰述繁蕪嘗謂朱子注叅同契隂符經皆可不作故易傳春秋傳外於經書皆不輕為之註講授之語亦惟居業録一編詩文尤罕是集乃其門人余祜網羅散失而成雖中多少作然近裏著已皆粹然儒者之言不似其師呉與弼書動稱夢見孔子也乾隆四十六年十月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀














