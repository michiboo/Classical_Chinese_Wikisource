
開篋淚沾臆，見君前日書。
夜臺今寂寞，獨是子雲居。
疇昔探雲奇，登臨賦山水。
同舟南浦下，望月西江裏。
契闊多別離，綢繆到生死。
九原即何處，萬事皆如此。
晉山徒峨峨，斯人已冥冥。
常時祿且薄，歿後家復貧。
妻子在遠道，弟兄無一人。
十上多苦辛，一官恆自哂。
青雲將可致，白日忽先盡。
唯有身後名，空留無遠近。

