餘少居淮海，日夕觀潮，大抵每日兩湖，晝夜各一。假如月出潮以平明，二日三日漸晚，至月半，則月初早潮翻為夜潮，夜湖翻為早潮矣。如是漸轉，至月半之早潮，複為夜潮，月半之夜潮，複為早潮。凡一月旋轉一匝，周而複始，雖月有大小，魄有盈虧，而潮常應之，無毫釐之失。月陰精也，水陰氣也，潛相感致，體於盈縮也。
