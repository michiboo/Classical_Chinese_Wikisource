
◎部族表
司馬遷作《史記》，敘四裔於篇末。秦、漢以降，各有其國。延續疆此界，道里雲邈。不能混一寰宇，周知種落，鄰國聘貢往來，焉能歷覽。或口傳意記，模寫梗概耳。
遼接五代，漢地遠近，載諸簡冊可考。西北沙漠之地，樹藝五穀，衣服車馬禮文，制度文為，士產品物，得其粗而失其精。部落之名，姓氏之號，得其音而未得其字。歷代踵訛，艱於考索。
遼氏與諸部相通，往來朝貢，及西遼所至之地，見於《紀》、《傳》亦豈少也哉。其事則書於《紀》，部族則列於《表》雲。
天祚播越，耶律大石立燕晉國王淳；淳死，與蕭妃奔天德軍。上誅妃，責大石。大石率眾西去，自立為帝。所歷諸部，附見於後：

