
◎皇子表
帝官天下，王者為焉。至於親九族，敬五宗，其揆一也。三代以上，封建久長，故吳、魯、燕、蔡、衛、晉、鄭，太史遷既者《世家》，又列《年表》，不厭其詳。自漢以降，封建實亡，猶有其名，長世者登《世家》，自絕者置《列傳》，然王子侯猶可以年表也，班固以為文無實，並諸侯削年而表，世君子之韙之。自魏以降，不帝不世，王侯身徙數封，朝不謀夕，於是列而傳之。功不足以垂法，罪不足以著戒，碌碌然，抑又甚焉。
今摘其功罪傑然者列諸《傳》；敘親親之恩，敬長之義，而無他可書者，略表見之，為《皇子表》。

