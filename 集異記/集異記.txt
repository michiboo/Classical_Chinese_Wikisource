《集異記》[南朝宋]郭季產
兗州人船行，忽見水上有浮鎖，牽取得數許丈，乃得一白牛。與常牛無異，而形甚光鮮可愛。知是神物，乃放之。牛於是入水，鎖亦隨去。禦覽九百
吳郡二字類聚引有吳泰能筮。會稽盧氏書鈔引作有人失博山香爐；使泰筮之。泰曰：「此物質雖為金，其象實山，有樹非林，有孔非泉，閶闔興風，時發青煙，乃香爐也。」語其主處，求即得之矣。書鈔一百三十五類聚七十禦覽七百三
陽平宋謹，善解夢。有孫氏求官，睡得夢，雙鳳集其兩拳。以問謹。謹曰：「鳳皇非梧桐不棲，非竹實不食。卿當大兇，非苴杖即削杖也。」後孫氏果遭母喪。禦覽四百廣記二百七十六
張天錫在涼州，夢一綠色狗，形甚長，從地東南來，欲嚙張，張床上避之，乃墮地。後符堅遣茍長廣記引作萇往破張，著綠地錦袍，從東南門入，皆如夢焉。並同上
宋中山劉玄，居越城。三字廣記引有曰？，忽見一人著烏褲褶來，取火照之。面首無七孔，面莽儻然。乃請師筮之。師曰：「此是君家先世物，久則為魅，殺人；及其未有眼目，可早除之！」已上十二字依廣記引補劉因執縛，刀斫數下，變為一枕，乃是其先祖時枕也。禦覽七百七廣記三百六十八
廣平遊先期妄見一人，廣記引作廣平遊先朝喪其妻見一人著赤褲褶，知是魅，乃以刀斫之，乃死。良久方變，是所常著屐也。禦覽六百九十八廣記三百六十八
丹陽張承先家，有鬼，長為其主取物。會有客須蒓二斗，鱧魚二十頭；鬼將一小兒，持籃至驃騎街十字路，令小兒睡，覺，看籃中已有蒓鱧。禦覽七百六十四又九百八十
丹陽張承先家，有一鬼，為張偷得一箭筒，語之，慎勿至新亭射，此三井陶家物。張以借佗，鬼罵欲燒物，禦覽引作屋張馳取還，乃止。書鈔一百二十六禦覽三百五十
劉登往經墳冢邊，曰我偶○餅。徐即為辦置林間，有十餘鬼，皆焦頭來摸餅。書鈔一百四十四
廣陵士甲，市得一宅，但聞中有捶鈴聲，晝輒止。後遂見其真形，乃是其故人。問曰，何以常捶鈴？答曰，我典使君藥物，故夜持時耳。問白晝曰何以不持時？曰：白曰是使道之夜。因別而去。禦覽三百三十八
會稽照誕入海采菜，於山上暴之。夜，忽見群鬼張目切齒，欲來擊誕；誕奮刀砍之，見鬼悉披麻。歷乃就誕乞少紫菜；誕不為與。禦覽九百八十
