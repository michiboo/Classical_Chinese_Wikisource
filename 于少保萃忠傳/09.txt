
　　宣德當日令漢庶人殿廷朝見，庶人猶強辯不服。忽左班中閃出一員官來，眾視之乃是侍御史于謙。謙當殿大聲叱曰：「漢庶人不得強辯，吾今與汝明正其罪。汝且聽著：天生烝民，立君為億兆之主。海內諸侯，莫不臣服，欣戴奉命。今我皇上與汝，名雖叔姪，分實君臣。既有君臣之分，當盡臣子之心。昔者先帝臨御，待汝恩隆無比。今日陛下即位，首加汝之爵封。惟願共輔邦家，睦親骨肉。豈意汝不思盡忠報國，輒敢謀為不軌。初令徐顱四出劫掠，復遣枚青潛結勛臣。用鐵瓜撾死指揮徐鄖，而多營求護衛；陳盛兵赫劫中官侯泰，而強邀絕馬駝。瞻圻是汝之子，寵妾而殺其母，仍絕其嗣。父子夫婦間，垂恩絕義，亦已甚矣。且先帝是汝之兄，讒構百端，謀奪儲位，實欲推刃同氣，大滅彝倫。何忍為哉！散騎軍劫奪旁郡，養亡命橫殺士民。如此逆惡，死有餘辜，尚何強辨？」
　　漢庶人聽於公喝出平日所為，心膽皆顫，不敢復言。兩班文武見於公言詞嚴凜，聲若洪鐘，矢口發出庶人真正情狀，皆暗暗稱羨他。宣德帝聞於公之言，觸起雷霆大怒，曰：「朕宥得汝，國法不能容也。」即令金瓜武士，拿庶人幽於逍遙城中。過數日夕，朝廷令排宴，大宴庶人三日，令其自盡了。
　　宣帝日前因于謙扈車駕從征之際，料度庶人之謀，灼見無差，今又證庶人之罪，言詞嚴厲如此，宸扆大喜，乃屬意用公。不數月，忽有奏山西、河南二省荒亂。有內旨：特差侍御史于謙，即升都察院僉都御史，兼兵部右侍郎，巡撫二省。明朝御史竟升侍郎，於公一人起也。
　　於公聞旨，即辭別父母並夫人董氏，單騎帶二僕人前往到任。公時年三十二歲。行香畢，乃立二木牌於院門首：一寫著求通民情；一寫著願聞利弊。二省里老皆自遠來迎公。公皆和顏悅色，款問風俗。里老見公開誠下問，無不悉言風俗。公曰：「今二省饑荒最甚，此為急務。吾欲與諸里老議平糴之法。汝眾里老，俱將吾善言勸諭富豪之家，將所積米穀麥粟，先扣足本家食用之數，其盈餘者照依時價糶與饑民，以救其急。自古貧富相周，有無相濟，此亦一鄉、一邑鄰里之通義也。若有仗義者，每石肯減價二錢，減價至百石以上者，給與冠帶榮身，免其終身差役，並雜色差役。若一二千石以上者，奏請建坊旌表。若不願減價者，勿強之，但行平糴之法。若有奸民擅富要利，坐視饑民，不與平糴者，汝等里老從實舉呈，吾當重罰不恕。」諸里老唯唯領諾。
　　公又謂里老曰：「今蒙我朝廷發一十三萬銀兩賑饑，吾盡發於二省州、縣官員，分給賑濟。中間多有豪富奸猾之徒，不思饑民得銀止可苟延數月殘喘，反恃強挾逼賑濟銀兩，以償往日拖欠私債者，汝諸里老並饑民被挾逼者，即時鳴告，吾當重治不貸。凡有欠私債者，俱候年豐，漸漸還納。」諸里老唯唯聽命。公又囑曰：「今凶荒之年，多有骨肉至親，不能保全，有遺棄子女者甚多。汝諸里老當即開報州、縣等官，務要設法收養，候歲熟查訪還之。若汝等里甲地方賢良之民，能收養四五口者，吾即犒以羊酒，給尚義之匾；十口以上者，加彩緞，免其各差役；二十口以上者，給與冠帶榮身。汝眾里老當聽吾囑，勿使遺失。」眾里老聞囑，領諾而出。
　　公即領各府、州、縣，一一開報明白，分上、中、下三戶造冊。限半月之間，排門冊籍，俱赴本院稽查。然亦不時體訪。乃大開倉廩，發粟出穀，賑濟饑民。先將前朝廷發十三萬銀兩，分賑二省。仍每里煮粥於通衢，如窮鄉村落之處，亦每里給米四石，令四人兼押一缸粥。每一饑民來就食者，止許吃四、五碗，即令止之，復令他行動半日，再與之食。此乃是公為民深慮，恐一時食之過多，久不得食之饑民，反傷脾胃，損命者有之，故令行動，不使過傷，實救饑民之良法也。於是饑民扶老攜幼，俱來就食。有惜體面者，有年老並少年婦女，不好出外就食者，著查實計口給米。或給粟麥，或頒與粥食，不使失養。
　　公又思饑民雖目下得食延生，奈倉廩空虛，倘再遇凶荒，何以接濟？乃大書榜示，告諭富家巨族，勸其捐貸資粟，以備倉廒，以濟饑荒。告諭才出，早有河南富民趙守賢者，家資巨萬，年近七旬無子，乃親赴院中投詞案下，情願將家資悉捐到官，糴穀賑饑，餘者存之義倉。於公見詞，親令起來，以禮優待之。著府官設席款待，加以賓禮，令簪花賜酒，仍備鞍馬旗鼓旌匾，迎送街衢。又以花紅、羊酒、彩緞犒賜其家。即星夜齎本奏聞。
　　不一月旨下，著有司建坊旌表義民於閭里，仍月給米一石，冠帶榮身。當時趙老冠帶到院拜謝於公。公令免拜，曰：「此是朝廷旌尚義之典，何勞拜謝。」因問趙老：「汝年幾何，有兒子？」趙守賢稟曰：「某今年正七十歲，並無子嗣。」於公曰：「吾觀汝首能尚義，陰德不小。年雖七旬，體貌健厚，非無後者。」乃勸其納妾，以生後嗣。公令里老擇一貧家女到院，命趙老納之。趙老領謝而出。後趙守賢將及一年，果生一子。至院中叩謝於公。公心甚喜，以為天之報施善人，如此之速。於公思：吾才出告諭：趙守賢先來損資賑濟，亦良民之豪傑也。歎羨久之。仍大張榜文勸示。各處張掛。
