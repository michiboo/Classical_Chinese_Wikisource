　　欽定四庫全書　　　　　經部九
　　韶舞九成樂補　　　　　樂類
　　提要
　　〈臣〉等謹案韶舞九成樂補一卷元余載撰載始末無考惟據其進書原序自稱三山布衣前福州路儒學錄又據其門人新安朱模進樂通韶舞補略序知為文宗天厯中人其字曰大車以養親辭官篤行授徒自甘嘉遯而已是編文淵閣書目著録世無傳本惟永樂大典所載編帙猶完首為九徳之歌音圖次為九徳之歌義圖次為九磬之舞綴兆圖次為九㲈之舞采章圖其歌圖以五聲五言相配所謂平濁平清者與沈約徐景安分平聲為上下以配五音者異〈沈約說見米芾畫史徐景安說見王應麟困學紀聞〉與司馬光劉鑑諸家以喉舌脣齒牙配五音者亦異又以六律六呂分用與諸家樂書以十二律相生之次為旋宮七音之次者尤截然不同然考周徳清中原韻所謂隂平陽平即載平濁平清之說也周官大司樂鄭元注所謂六律合陽聲六呂合隂聲即載律呂分用之說也則雖自出新意亦不為無據至於準大衍之數以製河圖準太乙行九宮法以造洛書皆起於陳以後後夔典樂之日實無是文載所定舞圖皆根河洛以起數尤不免附會牽合然數不外於竒偶竒偶不外於陰陽易道廣大事事可通亦未始不言之成理束晳之補六詩皮日休之補九夏不必其定合於古要猶存古義於萬一終勝於側調麼導欲増悲者也則載是書亦不妨存備一說矣其書屢經傳寫誤字多如音圖第八章至哉坤元之坤字據後義圖應在第八格而舊本誤在第七格又如綴兆始成圖中層左右皆闕兩位據舞用八佾當得六十四人不應再成以下皆六十四始成乃止六十且復綴即始成之位次後章采圖內亦各有黃衣二人之位則此國之佚脫顯然今並校正使復其舊其以朱圈墨圈記舞人之位者亦間有淆亂並釐正焉乾隆四十六年九月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀







　　韶舞九成樂補原序
　　臣愚以一介寒微生長遐左首戴皇元之天足履皇元之地目瞻皇元之日月氣體霑被皇元之風雨霜露榖粟其腹韋布其身環堵其居庠序其㳺者凡四十有七年無非我國家煦乳鷇育載生載成之賜幸而目不矇瞀耳不填聵精嘗學問頗有識知矻矻窮年剔經搜史去非即是援古徴今欽惟我元撫應運期奄有區㝢道徳隆厚際穹蟠壤旁覃罔極猗歟休哉聖祖神宗繼繼承承武功遹興文治隨洽加之吾皇以正統膺圖以神孝格天左臯右卨前夔後龍都俞吁咈四方風動是以薄海內外同條共貫氓俗丕變允升大猷時雍之治儕諸隆古無所與譲臣愚竊謂國家積徳百年禮樂可興千載亨嘉適際今日矧為士者冠章衣逄名不混於農工商賈之版位得承於公卿大夫之下有養有造弗鄙弗遺是則䝉國家之休惠徳至渥也是宜夙興夜寐研精覃思凡其矢口而言肆筆而書苟有以裨聖神揚光烈者知無不為庶幾得以涓埃海嶽之萬一又況孔子之道裁自聖心布在方冊髙賢服膺先正討論坦明詳委文有足徴者哉昔孔子以四代禮樂答顔淵為邦之問其一曰行夏之時二曰乗殷之輅三曰服周之冕四曰樂則韶舞夫書紀三正奚獨夏時哉而曰必是之行者蓋取其時令之正也禮盛玉輅詩存黼冔奚獨殷輅周冕哉而曰必是之乗之服者蓋取其質文之中雲咸英莖章夏濩武無一非樂又豈惟韶舞哉而曰必是之為樂者抑亦取其功徳之實既盡善而又盡美也仲尼斟酌四代之典而適厥中以為百王不易之大法然當是時明王不興空言無施雖當何補繇秦漢而下厯魏晉隋唐金宋以來千數百載之餘孔子之道不明不行天下貿貿莫知所適四代禮樂蓋斬焉堙滅無傳無足怪也先儒非不諄誨如時君世主之藐聽何天啟皇元上接羲農軒昊堯舜之統累功積徳本仁祖義其於禹之入聖域而不優湯武之徳未免於慙者尚置勿論也列聖稽古皇上折衷惟孔子之道是信是崇四代之禮樂蓋亦嘗推求講貫而得其三矣臣愚竊謂一人當寧明堂大開在璣衡而窺鑿度謹殷正而授人時斯則無患夫夏時之不行矣載雲旂而䕃華蓋動大輅而遵皇衢斯則無患夫殷輅之不乗矣垂旒蔽明而黈纊塞聦前圜法天而後方象地斯則無患夫周冕之不服矣撞夏後之鐘建成周之簴奏女媧之笙簧播燧人之歌陳葛天之舞似亦毋屑夫樂之必韶舞也臣愚竊謂我元之徳如天之無不覆幬如地之無不持載如日月之無不照臨如風雨霜露之無不漸涵發育是雖有虞之治大舜之徳奚以侈茲誠宜逺尊孔子之訓備用韶舞之樂聖明在上有志復古夏時既行殷輅既乗周冕既服則韶舞之必可作無疑也國家何憚而久不為此昔孔子在齊聞韶音學之三月不知肉味曰不圖為樂之至於斯蓋孔子以心㑹心於千載之上舜以誠感誠於千載之下前聖後聖異世同符不然則何以極其情文之備而不覺其嘆息之深如此哉嗚呼大舜逺矣孔子不復作矣有虞氏之書其不猶有倖存而未泯者乎若夫戞擊鳴球搏拊琴瑟下管鞀鼓合止柷敔笙鏞以間斯則韶之器也六律五聲八音在治忽以出納五言斯則韶之意也詩言志歌永言聲依永律和聲八音克諧無相奪倫斯則韶之音也直而溫寛而栗剛而無虐簡而無傲斯則韶之教也股肱起哉元首喜哉百工熈哉元首明哉股肱良哉庶事康哉斯則韶之文也祖考來格虞賔在位羣後徳讓鳥獸蹌蹌鳯凰來儀斯則韶之功效也至曰人心惟危道心惟微惟精惟一允執厥中斯又韶之所以存心而出治祇載而見夔夔齋慄斯又韶之所以敬身而隆孝徳惟善政政在養民水火金木土榖惟修正徳利用厚生惟和九功惟敘九敘惟歌斯又韶之所以阜物而殷民地平天成萬世永頼斯又韶之所以仁天下而澤後世臣愚竊不自揆是以忘其固陋沉潛反復蓋二紀於茲一旦恍然似有以得夫韶之要領然後乃敢考圖籍書訂度審數諧之律呂被之金石匏繄欲上為國家纂敘遺文鋪揚景鑠聲金振玉始調終理宣協風氣諧和神人顧愚何人敢任是責智小而謀則大位卑而言則髙僣踰之辠雖欲逭之其將能乎然而畎畝願忠之志夙夜靡懈之忱譬則葵藿之傾太陽川瀆之朝鉅海抑曷勝其拳拳也哉或者得以愚之所定著者貢諸天朝藏諸天府近裨皇元一代聖明之製作逺舉隆古帝王希曠之典章茲又夙昔區區之至望伏惟聖明特與留神垂睿俯鑒而逺燭焉古道幸甚天下幸甚三山布衣臣前福州路儒學録余載謹三薰九沐頓首頓首敬擬顓俟采擇貢呈不勝瞻天樂聖激切屏營之至




　　欽定四庫全書
　　韶舞九成樂補　　　　　元　余載　撰














<經部,樂類,韶舞九成樂補,韶舞九成樂補>
<經部,樂類,韶舞九成樂補,韶舞九成樂補>
<經部,樂類,韶舞九成樂補,韶舞九成樂補>
<經部,樂類,韶舞九成樂補,韶舞九成樂補>
<經部,樂類,韶舞九成樂補,韶舞九成樂補>
<經部,樂類,韶舞九成樂補,韶舞九成樂補>












　　〈按坤字據後義圖應在第八格林鍾律位原本誤在第七格今改正〉











　　九德之歌義圖二







<經部,樂類,韶舞九成樂補,韶舞九成樂補>
<經部,樂類,韶舞九成樂補,韶舞九成樂補>



　　右按虞書舜典曰予欲聞六律五聲八音在治忽以出納五言汝聽韶之要領斯言足以蔽之矣夫律之數通十有二何謂欲聞六律而已哉蓋十二之中陽律六為六律隂律六為六呂詳舜之所言是知韶之為樂當用六律則不用六呂明矣知韶之為樂當用六律則不用六呂斯又知韶之為樂當用六呂則不用六律亦明矣何者十有二律還相為宮而迭奏不同藉以黃鍾為宮則太簇為商姑洗為角蕤賔為徴夷則為羽無射為變宮是非當用六律而不用六呂而何藉以大呂為宮則夾鍾為商中呂為角林鍾為徴南呂為羽應鍾為變宮是非當用六呂則不用六律而何當用六律而不用六呂則子寅辰午申戌六陽用事之時也六隂蓋無與焉當用六呂而不用六律則丑夘己未酉亥六隂用事之時也六陽蓋無與焉今而後知帝舜之徳音後夔之製作所以與天地同和其視周人作大武左陽倡三律則以黃鍾為之宮太簇為之商姑洗為之角右隂和三呂則以林鍾為之徴南呂為之羽應鍾為之變宮職於周禮大司樂之官而著其文者異矣繇此觀之又知韶之用六律者倡陽和陽陽主發育和煦極揖遜之至情武之用三律協三呂者倡陽和隂隂主揫歛肅殺寓克伐之微意此韶之所以為盡美又盡善武之所以為盡美而未盡善也歟噫韶主徳武主功周公製作之懿非不能與後夔匹休儷美而終不敢使武與韶同其精意又從而可覘已　或曰何謂六律五聲在治忽以出納五言曰五聲有正聲有協聲五聲之占五律者指正聲而言之也五聲之通六律者包正協二聲而言之者也夫五聲苟有正而無協則琴瑟專一誰能聽之　或曰在治忽以出納五言何也曰治與亂對忽與敬對言治不言敬治者敬之效善必積而後成也言忽不言亂忽者亂之萌惡雖小而可懼也有虞之庭元首股肱之賡歌其曰明良喜起雲者所謂在治以出納五言者也其曰叢脞惰墮雲者所謂在忽以出納五言者歟如舜作歌則出五言者也臯陶賡歌則納五言者也又如九敘惟歌則納五言者也勸之以九歌是又出五言者也　又曰何謂五聲宮商角徴羽是已何謂五言平濁平清上去入是已平濁即宮平清即商上即角去即徴入即羽今之韻書有平上平下而無平濁平清者非是所謂宮商溷淆者也有上有去有入是則角徴羽三者之所配者居然可見已今定著為平中上去入以平代平濁而配宮以中代平清而配商斯二者以義起而當者也繼是則以上配角以去配徴以入配羽悉從其舊而無庸變置雲或者求五言出納而不得其義遂以五言為五方之言其亦昧所由來而擬之以臆度之說歟噫求言必自近易於近者非知言者也　又按虞書益稷曰戞擊鳴球搏拊琴瑟以詠此堂上之樂也曰下管鞀鼓合止柷敔笙鏞以間此堂下之樂也曰簫韶九成斯又堂上下合樂之餘而両階之間干羽之舞亦備舉以終也其曰簫者與箾同舞者所執所以動其容也曰韶者與㲈同蓋兼舞容樂節而命之名不惟有以動其容亦以發其聲也　又曰精一執中斯則聖人之心所以宰萬化也善政養民修和府事斯聖人之仁所以覆天下也元首股肱明良喜起斯則君臣上下所以一於恭敬而更相規戒也是皆韶樂之本文也無偏無陂遵王之義以至於㑹其有極歸其有極斯則一人立標凖於上胥教誨於下意者大夏之遺聲商人傳之見於周書補韶之闕不亦宜乎若夫孔子賛乾坤之彖傳〈按前引易辭係彖傳誤作文言原本此文言字仍誤今改正〉備元亨利貞之四徳抑且明聖人之徳與乾無以異然則賛乾者以郊賛坤者以社賛聖人者以廟且以配天焉寧不謂建諸天地而不悖質諸神而無疑者乎然則孔子所以賛乾坤之言詎非聖人製作之神聖工巧深有待於今日我皇元隆平雍熈之盛世歟至若孔子師表百王儀刑萬世厯代之所崇褒蕆祀未有若我元之盛者也然今之孔廟所用樂歌顧乃因襲宋人之舊大非所以立聖明一代之制而合諸古者帝王不相沿樂之義竊觀聖孫子思子之所稱賛而見於中庸者可謂極乎盛徳形容之美或者朝廷命官蕆祠之際采而被之八音協之五聲六律誠足以補古今千有餘載希曠之典合是數者而觀之九徳之歌亦庶乎其可以備言矣惟聖神留意焉
















　　九㲈之舞圖一　綴兆







<經部,樂類,韶舞九成樂補,韶舞九成樂補>
<經部,樂類,韶舞九成樂補,韶舞九成樂補>
<經部,樂類,韶舞九成樂補,韶舞九成樂補>
<經部,樂類,韶舞九成樂補,韶舞九成樂補>








　　九㲈之舞圖二　采章







<經部,樂類,韶舞九成樂補,韶舞九成樂補>
<經部,樂類,韶舞九成樂補,韶舞九成樂補>
<經部,樂類,韶舞九成樂補,韶舞九成樂補>
<經部,樂類,韶舞九成樂補,韶舞九成樂補>
<經部,樂類,韶舞九成樂補,韶舞九成樂補>
<經部,樂類,韶舞九成樂補,韶舞九成樂補>
<經部,樂類,韶舞九成樂補,韶舞九成樂補>
<經部,樂類,韶舞九成樂補,韶舞九成樂補>
　　右九㲈之舞義曰夫風氣之被物必有自然之聲亦必有自然之容自然之聲之感夫物則凡為物者皆有是聲矣自然之容之感夫物則凡為物者皆有是容矣是故古者聖人之樂既有鐘磬筦之聲則必有手足舞蹈之容聲不徒聲必有所以聲其聲之原容不徒容必有所以容其容之本則其宮商徴羽之入乎人耳者足以流通精神屈信揖譲之接乎人目者足以動盪血脈仁以漸之義以摩之禮以節之無非樂以和之之所極教化其有不行於上風俗其有不移於下矣乎嗟夫唐虞三代之樂不可得而復見之矣聲容之本末不可得而復考之矣若然則今之可以義起者其惟圖書乎夫圖書者天地自然之文初非若古之所謂帝徳王功雲者毅然可以顓於一代而不能行乎萬世者比也洩之於前所以擬之於後晦之於昔所以顯之於今此天意也臣愚不敏請得以畧陳其義可乎夫手舞之容象河之圖足蹈之容象洛之書戴天圓而履地方也舞不踰五播五行也蹈不越九厯九州也復綴則十天包地陽統隂也既瞻前復顧後正中則嚮偏則背也中正不倚俯仰無怍也左右迭為屈信竒耦相為生成也舞左蹈左舞右蹈右圖書相為經緯也每綴跽而戒事靜極而動也亂而皆坐動極而靜也舞蹈皆作之三行綴亦逹之三才之道也行綴之間左前則右後右前則左後旒綴而繩直也其跽其坐一小成也其作其止一大成也其作也稽首而後拜三其止也拜而後稽首三敬以成始敬以成其終也






