
　　話說金挹香在畫舫中設此佳會，已來了十四位美人，十分得意。原來挹香人才風雅，貌亦俊秀，又多情，又慷慨，是以眾美人有愛他的，慕他的，憐他的，所以花國尋芳，獨佔盡許多豔福。此時眾美人咸集舟中，又來了王湘雲、呂桂卿、胡碧娟、陸麗仙、鄭素卿、褚愛芳、陸文卿、謝慧瓊八人，都是認識的，紛紛攘攘，豔麗入艙。挹香想道：「如此盛會，必須邀拜林、仲英來到暢敘方妙。」主意已定，即取名帖，兩處往邀。少頃舟人歸，知仲英有事他出，拜林即來。挹香大喜。未片刻，拜林來，笑道：「賢弟可謂雅極矣！為何不早來邀我？」挹香道：「此刻日在未午，尚不嫌遲。你看美人如此之多，林哥能不銷魂否？」拜林細把美人一數，已有二十三人，說道：「惜乎楝子花未到，尚少一人。不然司空之《詩品》不能專美於前矣。」
　　正說間，忽聞何月娟至，拜林道：「樂哉，花品成矣。」眾美人亦大喜，一齊相見。挹香命舟人就此開船。拜林道：「如今好品花矣。」挹香道：「好。」拜林道：「今日品花，須照各人性情態度，用《紅樓夢》人名，借美分題，並撰以贊，未知可否？」
　　挹香點頭道：「倒也新奇。」於是磨墨伸紙，二人評議。拜林道：「我等亦逢場作戲，決不徇私，諒眾芳卿必不怪我。」大家笑說道：「妾等蒲柳之姿，惟恐不足當二君雅賞，何怪之有。」挹香道：「如此，月素妹妹好品為黛玉。」拜林道：「桂卿姐好品為寶釵。」挹香道：「愛芳妹好品為元春，湘雲妹好品為探春。」拜林道：「這位麗仙姐倒好品為惜春，幼卿姐當品為襲人。」月素道：「飛鴻姐與婉卿姐當品為寶琴、王熙鳳，絳仙姐姐好品為春纖。」麗仙道：「雅仙與寶琴好品為湘雲、紫鵑。」雅仙道：「麗春姐，你好品為妙玉。」挹香道：「碧珠、愛春、秀英、巧雲四位妹妹，好品為鶯兒、小紅、鴛鴦、岫煙。」拜林道：「李紈該品朱素卿妹妹。」挹香道：「春燕該品陸綺雲妹妹。」拜林道：「何月娟、鄭素卿兩位妹妹好品為晴雯、巧姐。」挹香道：「可卿該品謝慧瓊姐姐。」拜林道：「文卿姐當品香菱，何碧娟妹妹宜品為秋紋，素芝妹好品麝月。」
　　不一時，眾美品全，拜林即寫出了，又與挹香同撰贊語，以表其美。上寫著：
　　　黛玉品朱月素。
　　　　贊曰：多愁多病，傾國傾城。以玉為骨，以花為情。
　　　元春品朱愛芳。
　　　　贊曰：才逾蘇小，貌並王嬙。韻中生韻，香外生香。
　　　探春品王湘雲。
　　　　贊曰：舞態蹁躚，憨情蹴踘。遠黛含顰，春山半盛。
　　　寶琴品林婉卿。
　　　　贊曰：好花含萼，明珠出胎。嬌如紅杏，淡擬寒梅。
　　　熙鳳品張飛鴻。
　　　　贊曰：香氣沁骨，寶光襲人。其秀在貌，其媚在神。
　　　襲人品章幼卿。
　　　　贊曰：初日芙蕖，曉風楊柳。玉骨冰肌，錦心繡口。
　　　可卿品謝慧瓊。
　　　　贊曰：卓犖瀟灑，蘊藉風流。春花兩頰，秋水雙眸。
　　　妙玉品陸麗春。
　　　　贊曰：品擬飛仙，情殊流俗。明月前身，可人如玉。
　　　寶釵品呂桂卿。
　　　　贊曰：春風玉樹，秋水冰壺。神清意遠，態豐音腴。
　　　惜春品陸麗仙。
　　　　贊曰：骨柔肌膩，膚潔神清。身輕如燕，語細如鶯。
　　　紫鵑品孫寶琴。
　　　　贊曰：海棠陰護，芍藥霞烘。輕盈合度，穠纖得中。
　　　岫煙品袁巧雲。
　　　　贊曰：美欺西子，貌笑東施。輕盈如燕，柔滑如荑。
　　　巧姐品鄭素卿。
　　　　贊曰：煙輕月瘦，雪韻花姣。慧心香口，蓮步柳腰。
　　　香菱品陸文卿。
　　　　贊曰：冰雪團成，瓊瑤琢就。其態在愁，其韻在秀。
　　　秋紋品胡碧娟
　　　　贊曰：纖音遏雲，柔情如水。活色生香，嫣紅奼紫。
　　　鶯兒品胡碧珠。
　　　　贊曰：纖腰嫋娜，粉面光華。憨啼吸露，姣語嗔花。
　　　晴雯品何月娟。
　　　　贊曰：梨花著雨，芍藥籠煙。姿神娟潔，骨格仙妍。
　　　湘雲品何雅仙。
　　　　贊曰：雙鬟泥綠，高髻蟠雲。芳心脈脈，綺思殷殷。
　　　李紈品朱素卿。
　　　　贊曰：逸氣凌雲，神仙益志。慧心青眼，雅態芳思。
　　　麝月品方素芝。
　　　　贊曰：一彎蹴踘，十指玲瓏。舞如飛燕，態欲驚鴻。
　　　春纖品蔣絳仙。
　　　　贊曰：凌波冉冉，仙骨姍姍。穠如桃李，香逾芝蘭。
　　　春燕品陸綺雲。
　　　　贊曰：志和音雅，氣茂神清。千嬌側聚，百媚橫生。
　　　鴛鴦品陳秀英。
　　　　贊曰：飄香疑麝，吹氣如蘭。柔情脈脈，秀骨珊珊。
　　　小紅品梅愛春。
　　　　贊曰：香溫玉軟，雪豔花濃。榮曜秋菊，華茂春松。
　　拜林與挹香品畢，麗仙道：「金挹香，你自己品為何人？」婉卿接口道：「自然是寶玉了。」拜林道：「我也來撰一贊。」便想了想，寫在眾美之下道：
　　　寶玉品金挹香。
　　　　贊曰：癡別有癡，情獨鍾情。風流公子，豔福書生。
　　眾人俱大贊道：「挹香是寶玉，月妹妹是黛玉，怪不得如此多情。」
　　眾人說說笑笑，已抵虎阜。挹香吩咐兩舟排四席酒肴，一齊暢飲。酒至半酣，挹香道：「如此勝會，不可辜負良辰。眾芳卿可將平生所嗜好，各獻一技於筵前，以博一樂。隨其所好，幸勿謙遜。如違者當以金穀為罰。」
　　眾美歡諾，遂依品花圖為序，首位就是月素。月素道：「我無一技之長，只好罰酒。」眾美道：「不可謙遜，我們當靜候佳作。」月素想了一想道：「我來填闕詞兒可好？」眾人齊聲稱妙。月素道：「即事有題，眾位聽著。」詞曰：
　　珠玉垂肩翠滿頭，蓮想雙鉤，波想明眸。箏弦清脆笛聲幽，燕樣身柔，鶯樣珠喉。綠酒紅燈敞畫樓，唱慣《梁州》，舞慣《伊州》。宜嗔宜喜亦宜愁，吟也風流，醉也風流。右調《一剪梅》。
　　月素寫好，遞與眾美道：「小妹獻醜。」
　　大家接過來細看一回，齊聲稱贊，便道：「如今要請教愛芳姊姊了。」愛芳道：「小妹不才，願奏瑤琴一曲，不識可好？」眾人道：「好好好，我們當洗耳恭聽。」愛芳一面命小婢添香，一面攜琴斂容，屏氣撫之，極目送手揮之妙。清韻悠揚，弦音嘹亮，既而宮變為徵，漸覺激昂慷慨、悲壯淋漓。其聲宏以遠，其調高以抗，細聽之，蓋如《胡笳十八拍》也。又彈《平沙落雁》一曲而罷。
　　挹香大贊道：「高山流水，不亞伯牙。如今要請教湘雲妹妹了。」湘雲道：「我來畫幅梅花罷。」於是橫屏伸紙，唇脂含毫，點染極工致，烘襯極精神。片刻畫成一枝紅梅，似嵰山紅雪，十分清豔，大有橫斜老幹之勢。
　　眾美大喜道：「如今要婉妹妹來了。」
　　婉卿道：「如此佳會，不可無詩。小妹奉題一律何如？」拜林道：「好。」於是婉卿也不思索，即揮毫立成一律，遞與眾人。大家接來觀看，見上寫著詩曰：
　　　　東風淡蕩黯魂銷，一樣梅花趣獨饒。
　　　　素質肌妍消粉本，絳仙春醉暈紅潮。
　　　　光凝錦帳千重疊，色借胭脂一點描。
　　　　流水空山霞自落，憑誰染出幾分嬌。
　　婉卿詩畢，大家道：「吟鹽詠絮，庾、鮑風流。如今要請教飛鴻姊姊了。」飛鴻道：「我來和婉卿姊姊紅梅一律。」乃拈筆寫了一首。詩曰：
　　　　芳訊初看透一枝，誰家詠就訪梅詩。
　　　　縞仙扶醉含嬌態，綠萼添妝鬥豔姿。
　　　　庾嶺春加空濺血，羅浮夢醒漸凝脂。
　　　　前生定是瑤臺種，偶謫人間小別離。
　　月素看畢道：「雅麗之句，不可多得。如今要輪幼卿姊姊了。」幼卿道：「我來擺一局象棋勢，與慧瓊姊姊對弈。」眾人道：「好。」即命侍兒排上棋枰，幼卿東一著西一著，擺成一個車馬臨門勢，與慧瓊二人對弈。兩人參了良久，仍是一盤和棋。
　　陸麗春道：「如今要輪著我了，我與桂卿姊來下盤圍棋罷。」挹香道：「好好好，我來督陣。」於是二人坐下，挹香在旁看著。不一時，知白守黑，麗春三六另起，桂卿下一玉樹，麗春不飛角，拈一子九五鎮，桂卿一折，麗春飛行一子，即來封角，桂卿托一子。頃刻間黑白已成一勢。桂卿正要叫吃，挹香發急道：「這著下不得，下了這一著，這一塊要全軍淹沒了。快些尋劫打為妙。」桂卿依挹香尋了一劫。麗春打了挹香一下道：「你這濫小人，干你甚事？ 」挹香道：「什麼謂之小人？」麗春道：「觀棋不語真君子。你如今開了口，豈不是濫小人麼？」未幾麗春陣勢已敗，挹香在旁道：「嘭嘭嘭！」二人呆倒了一呆，便道：「做什麼？」挹香道：「麗春妹要輸了，若不鳴金收軍，則齊師敗北，誰為孟之反耶？」說得大家俱捧腹而笑。
　　局終，卻是麗仙獻技。麗仙道：「我出一對，與寶琴姊姊對對。」乃說道：
　　「月印波心，波靜月圓人對鏡。」
　　寶琴聽了，笑道：「這個對倒也難對。」便想了一想道：「有了。雲從雨意，雨消雲散客遊山。」
　　對畢，大家道：「如今巧妹妹來了。」
　　巧雲道：「我來彈一曲琵琶。」陸文卿道：「可是我和？」鄭素卿道：「還有我呢，我來品簫相和。」眾人多稱佳妙。於是二人撥弦應節，吹彈一曲《霸王卸甲》。
　　曲終後，陸文卿道：「如今是我了。我來讀篇文字玩玩可好？」挹香拍手道：「好好好，此技新奇。」文卿便飲了一杯酒，潤了喉，即書聲朗朗，詞調藹然，讀的卻是《關雎》「樂而不淫」。讀畢，大家道：「果然好得很，不啻書房中的讀書公子。」
　　說畢，輪著何碧娟獻技。碧娟道：「我也別無他技，僅有一個燈謎在此，欲請碧珠妹妹猜一猜，不知可好？」挹香道：「好好好，快些說來。」碧娟道：「君行好事。打一魚名。」碧珠想了想道：「敢是黃鱔麼？」碧娟道：「一些不錯。」大家聽了道：「『君行好事』打這個黃鱔，做謎的已好，猜謎的更加想入非非矣。如今該著何人？」
　　何月娟將品花圖一看道：「是我，是我。我來臨一頁晉帖罷。」於是磨濃香墨，不多時書好一頁，呈與眾人。見其秀骨天成，筆筆仿簪花體格，大家稱贊了一回。
　　又是何雅仙獻技。雅仙道：「我也有個春謎在這裡，要請朱素卿姊姊猜一猜。」便道：「喜洋洋，兒子之子得還陽。－－打一獸名。」素卿聽了，想了長久，笑指雅仙道：「你這人真有想頭，這個可是猢猻麼？」大家聽了，俱拍手大笑道：「不差，不差，果然刻劃得非凡。如今要輪素芝妹妹了。」
　　素芝道：「我記得秦淮燈舫曲中有《蕊兒樂府》一套，我來唱與各位聽聽。」蔣絳仙聽了，看見艙中掛著一個月琴在那裡，便說道：「吾來彈月琴和你可好？」素芝點頭稱善。於是二人飲了一杯酒，即啟朱唇唱道：「
　　　　〈〔北雙調折桂令〕〉
　　　　莽塵寰一醉陶然。得失雞蟲，富貴雲煙。少日文章，壯年事業，暮歲神仙。早辦取青鞋布襪，再休戀金紫貂蟬。顛也麼顛，且泛秦淮，為五湖先。
　　　　算遊蹤海岳難全。有好湖山，便爾流連。撫薊門松，聽巫峽雨，飲惠山泉。祝融頂雲開萬里，洞庭秋月照雙圓。顛也麼顛，蓑笠煙波，簫鼓畫船。
　　　　向清溪錦纜輕牽。金粉六朝，裙屐蹁躚。心字湖中，丁字簾前，亞字闌邊。譜新曲玉簫再世，感舊愁錦瑟當年。顛也麼顛，酒滿金卮，花滿瓊筵。
　　　　逞清狂逸興高騫。燈月輝煌，絲竹喧闐。是不夜城，是群芳國，是大羅天。丈八溝佳人舟泛，尺五莊詞客吟聯。顛也麼顛，萍蹤浪跡，一笑煙緣。
　　素芝、絳仙二人彈唱畢，眾人一齊稱贊，便道：「如今要輪陸綺雲姊姊了。」綺雲道：「我來彈曲琵琶，唱只情詞，以博諸姊妹一笑。」於是抱了琵琶，婉轉的唱道：
　　【南詞唱句】雅謔風流一個金企真，花前幾度費逡巡。他是負多情不與時流競，願偕姊妹訂知心。是日清和天氣朗，鬧紅會雅集在虎丘濱。品名花才子鍾情甚，又教獻技細評論。有的是一闋豔詞多合拍，揮毫腕底盡生春。有的是瑤琴一曲向知音，奏《胡笳十八》感飄零。也有的寫幅梅花形古峭，唱酬佳什盡清新。打燈謎對對多工巧，更有那圍棋一局費經營。度曲臨書皆穎悟，最可愛讀篇文字好書聲。愧我無才難並奏，又怕那巨觴為罰令須遵。所以麼編就俚詞君莫笑，不將聰慧妒他人，愚鈍亦前因。
　　大家聽了，都拍手道：「出口成章，就題生發。如今要秀英妹妹了。」
　　秀英道：「小妹不才，記得前人《如意曲》一隻在此，我來唱與你們一聽，不知可好？」說畢，便輕啟朱唇唱道：
　　【如意曲】前生夙債今生了，願他生一世逍遙。有椿萱齊眉偕老，有塤篪握手陶陶。妾美妻賢，孫慈子孝。不讀書科名偏早，不導引壽算偏高，盡揮霍家資未耗。合門無病，百歲如年少，親友都教溫飽。湖山居勝地，花月選良宵。游也麼遨，況園林最好，水竹更清寥。聚商彝周鼎，法書名畫，天下推精妙。作詩賦美人手鈔，寫丹青粉黛臨稿，掌圖籍小史苗條。玉笛清歌，金樽檀板，消受隱囊紗帽。文人韻事，四海盡知交。小試牛刀，口碑載道。招邀踐九洲，登五嶽，有十萬纏腰。且喜長途無盜，柔櫓風平如鏡，波澄畫舫輕橈。旅舍絕塵囂，卷湘簾，珠圍翠繞。待學倦飛歸鳥，有孤寒八百，別淚齊拋。五百年升真入道，在梅花深處，在蓮花深處，在桃花深處，建個新祠廟。是才子，是佳人，才許把香燒。恁般快活，果然如願，也不枉紅塵走一遭。
　　陳秀英唱完了，挹香與眾美人大贊道：「好好好，最妙者，『在梅花深處建個新祠廟』。」秀英道：「有什麼佳妙，你們太覺謬贊。」
　　說畢，輪著梅愛春了。愛春道：「如此盛游，不可無詩以志勝。小妹願集名人佳句以志之，不知可好？」眾人多齊聲稱妙。愛春便想了一回，寫出兩絕道：
　　即事兩絕　集名人句
　　　　此日中流自在行，深深綠樹隱啼鶯。
　　　　豪英正約尋芳會，把酒臨風聽棹聲。
　　其二
　　　　一片湖山錦繡中，移家喜近水晶宮。
　　　　乘舟欲波青溪口，細浪遙翻夕照紅。
　　愛春集完後，眾人看了都贊道：「有此二詩，宛如繪出一幅鬧紅圖畫。如今獻技完了。」
　　幼卿道：「金挹香，你自己說些什麼？」
　　挹香道：「我卻別無他技，只會吃酒。你們每人勸我一杯如何。」眾人聽了說道：「倒也使得。」於是月素先斟上一杯，玉手纖纖敬與挹香。挹香也不去接，竟張開了口盛月素這杯酒。月素只得遞與他吃了。飲畢，挹香道：「林妹妹，多謝你。」月素道：「什麼林妹妹，林姐姐？」挹香道：「品花園上妹妹品黛玉，豈不是林妹妹？」大家道：「不差。」於是挹香團團的向眾美討酒吃。吃至第十四位文卿座上，寶琴也斟上一杯，遞與挹香。維時挹香已有八分醉意，又加文卿十分娬媚，不覺逸興悠然，便接了那杯酒，一飲而盡，便倚在文卿懷內，如小兒尋乳吃一般，弄得文卿羞紅暈頰。拜林在旁佯說道：「金挹香身心俱醉，眾芳卿不要與他酒吃了。」挹香聽了這句話，連忙立起來說道：「不醉，不醉，我要酒吃。」於是直飲到愛春為此。
　　挹香已覺醺然大醉，左顧右盼，見諸美人花團錦簇，愈加目眩神迷，恍疑置身於蕊珠宮裡，親按鬢雲小隊，逸興更狂，命酒復酌。少焉紅日銜山，始命舟人理歸棹，蘭槳桂橈，緩緩移來。挹香與拜林擁諸美憑艙延眺，興致悠然。迨回家，已月上矣。正是：
　　　　笙歌畫舫三春鬧，簫鼓龍船五月忙。
　　未識鬧紅會散歸又作何事，且聽下回分解。
