
　　卻說挹香也把愛卿的《問梅》一看，果然比眾姊妹更加獨出心裁，心中十分歡喜。俄而又見兩個美人也來交卷，卻是陸麗仙、章幼卿。
　　挹香立起來接了詩箋，細細一看，見上寫著：
　　◇傍水梅──媚香樓主人陸麗仙稿
　　　　一枝開傍水之涯，寂寞清溪避世嘩。
　　　　倒影川流空色相，側身天地傲名花。
　　　　橫斜老幹爭凡卉，冷澹奇葩異絳霞。
　　　　明月小橋人靜後，暗香浮動到漁家。
　　◇紅梅──錫山舊侶章幼卿草
　　　　一枝冷豔鬥精神，幾使漁郎誤問津。
　　　　砥節欲猜持拂女，占魁還訝點頭人。
　　　　嬌添杏靨三分暈，態異桃花萬種春。
　　　　東閣而今開爛漫，珊瑚樹樹作芳鄰。
　　挹香看罷，見眾美人陸續而來。
　　挹香俱細細的展看，見上寫道：
　　◇落梅──風塵偶謫人陸麗春草
　　　　關情連日落花紅，多少春歸一夕中。
　　　　玉樹歌殘愁莫遏，紅霞舞盡色全空。
　　　　沾泥心事孤芳品，流水年華冷淡衷。
　　　　處士山林休問信，美人今已嫁東風。
　　◇憶梅──秋水詞人何雅仙稿
　　　　管領群芳君獨尊，經年一別暗銷魂。
　　　　者番宛轉尋孤嶺，幾日徘徊到小園。
　　　　有約東風葩尚醞，關心春信夢無痕。
　　　　一枝他日先傳臘，報到園丁笑語喧。
　　◇尋梅──棲霞小隱胡素玉草
　　　　瑤臺乍報返仙姬，好買醇醪泛玉卮。
　　　　扶杖踏殘三徑雪，跨驢吟遍一村詩。
　　　　攜壺挈榼游初到，越嶺穿山意欲癡。
　　　　芳訊幽林如探得，折來供養膽瓶宜。
　　◇折梅──醉月山人褚愛芳求是草
　　　　策驢灞岸不須猜，芳訊沖寒已早開。
　　　　名士雪中添宛轉，美人林下更徘徊。
　　　　露黏玉瓣香盈手，春壓銅瓶粉作堆。
　　　　此日隴頭如遇使，一枝好寄故鄉來。
　　◇寒梅──　一碧女史陸綺雲稿
　　　　誰從冷處著精神，疏影淒然欲泄真。
　　　　色到清嚴方絕俗，香兼慘淡愈宜人。
　　　　北風山外初摶雪，南玉枝頭迥絕塵。
　　　　莫謂閉藏無妙用，寒威徹骨為催春。
　　◇簪梅──傳春使者謝慧瓊草
　　　　一春憔悴為花忙，今日奇葩助曉妝。
　　　　約鬢嫩紅嬌欲語，欹鬟輕暈蕊含芳。
　　　　清臞顧影同卿瘦，冷淡傳春惹客狂。
　　　　膏沐玉人添雅韻，生香活色費評量。
　　◇盆梅──浣春居主人胡碧珠稿
　　　　不與孤山鶴共儔，小齋供養足清幽。
　　　　盆池藻暖香初逗，缽雨泥鬆春漸留。
　　　　顧我無心歌豔曲，願君有夢到羅浮。
　　　　青枝綠葉頻頻護，待到花時契更投。
　　◇對梅──愛雛女史朱素卿草
　　　　霜天日夜獨精神，相狎相親有夙因。
　　　　美酒一尊酬冷況，新詩幾句動幽人。
　　　　臨妝風格清臞甚，索笑情懷旖旎真。
　　　　心契孤山誰與共，天然氣誼好相親。
　　◇孤山梅──霞凝閣主人方素芝稿
　　　　一番花事韻清幽，有客尋芳到古邱。
　　　　枝上狂蜂飛宛轉，林間小鳥語啁啾。
　　　　春歸庾嶺鵑啼血，夢醒羅浮鶴共儔。
　　　　人世繁華何足羨，好扶竹杖賦優游。
　　挹香看到素芝詩十分慘切，替他暗暗慨歎一回。數之已有二十七首了，惟吳慧卿、蔣絳仙未曾交卷。正說間，見那首月洞中，二人冉冉而來。
　　挹香接詩一看，乃是，
　　◇未開梅──佩秋居主人吳慧卿草
　　　　東風待嫁尚含葩，縞女髫年未有家。
　　　　底事瓊姿猶醞釀，關心芳信漸繁華。
　　　　肌如梨蕊將經雨，態似桃花欲吐霞。
　　　　端整新醅東閣裡，明朝延賞興應賒。
　　◇庭梅──翠瑯閒人蔣絳仙初稿
　　　　相對幽芳契早投，如卿標格幾生修。
　　　　草堂春到花能笑，茅舍詩成韻欲流。
　　　　願與一簾明月伴，不隨三徑暗香浮。
　　　　開樽莫負良辰去，何遜吟懷未肯休。
　　挹香道：「如今詩齊了，待我評來。通篇看來，各人有各人佳句，今日公評，眾位姐姐莫怪為幸。」
　　大家都說道：「不錯，自然從公而論。」挹香道：「我看《問梅》第一，《傍水梅》第二，《綠萼梅》第三，《瓶梅》第四，《贈梅》第五，《夢梅》第六，《詠梅》第七，《探梅》第八，《簪梅》第九，《栽梅》第十，《伴梅》第十一，《尋梅》第十二，餘者勝場各擅。眾姐以為何如？」
　　大家都稱公極。愛卿道：「只恐香弟弟謬贊亂評了。」眾美道：「評得很是。」琴音道：「『同夢可容高士伴』，這七字出自天然，使梅花無言可對。」婉卿道：「愛姐姐真個厲害，拿這句話問他，不顧他不好意思的麼？」說著大家都笑。
　　挹香道：「如今我來做《評梅》了。」於是便揮做成一首。其詩云：
　　　　果然無雪不精神，竟比袁安耐性真。
　　　　傲骨何妨資月旦，仙姿詎礙論花晨。
　　　　灞橋端合停鞭訪，苔石宜教點筆頻。
　　　　倘得斡旋天地手，要分三十六宮春。
　　愛卿與眾美讀了挹香這首《評梅》，不勝擊節，大贊道：「繃中彪外，雄健渾成，妙語環生，風流雅賞。」愛卿又細細一誦，喟然歎曰：「此詩在我們三十人之上，真可謂天下才一石，子建獨得八斗。此君筆底真個厲害也。」
　　說罷，復又飲酒，直到譙樓二鼓，挹香與眾美人始各散歸。
　　流光如箭，忽又春暮。那日，挹香至留香閣，見愛卿粉腮凝淚，姣面含愁，甚屬難解，遂婉詰之。愛卿涔涔泣下，不發一言。忽見案頭有高梁一甌，愛卿取而狂飲。挹香素知愛卿不善麴櫱，心益疑甚，又詰之，愛卿惟云為抑鬱故飲耳。
　　挹香見言語支吾，愈加著急，便奪去酒杯，詢婢媼，始知與假母反目，已哭了竟日。
　　挹香熟思之，兼知愛卿固執，恐有他變，盤詰之，愛卿竟秘而不言。挹香遂踘跽於愛卿身畔，請其說，愛卿仍不肯言。挹香見他面色泛青，牙關咬緊，珠淚涔涔，向牀中睡下，連忙立起來，陪他睡下，再四盤詰，見他蒙朧睡去。挹香見事愈奇異，附耳急喚，又在他面上一試，已無溫氣，鼻際忽衝出一陣阿芙蓉膏氣來。挹香大哭道：「好姐姐，你為什麼要尋短見！好姐姐，你若尋了短見，我金挹香也不要活了！」擗踴大哭，驚了假母、侍兒，都來動問。挹香道：「你們這般沒良心的禽獸，終日與他淘氣，如今要尋死路了，你們還不管帳麼？」大家聽了，驚得手足無措。挹香告訴了服阿芙蓉膏之語，命眾人往各處去取解救藥來。
　　挹香便用力扶起愛卿，要他開口。他那裡會開？遂以牙著撬開了口，將指揠起上齶，細向裡邊一望，見無數煙灰滋黏在咽喉之下。挹香也顧不得了，自探舌尖入內，卷了三四錢煙灰出來，復以手指蘸水洗之。愛卿見挹香救他，復將牙關闔緊，將挹香兩指咬碎。挹香忍著痛道：「愛姐姐，你便將我指咬掉，我金挹香只要你活，決不畏疼而縮手的。」說著，見侍兒取了些金魚漿廣東丸來，灌與他吃。愛卿那裡肯吃，挹香看了這般光景，不覺又哭起來，乃道：「好姐姐，你看我金挹香面上，也該憐我些兒，回心才是。你若執性，我也陪你死了罷！」說罷，復命侍兒灌藥。
　　一時你灌我救，愛卿倒醒了些，無如原不嘔吐，但姣啼流淚而已。挹香見事不妙，便對侍兒道：「你們去取些洋油來。」侍兒依命取了，奉與挹香，挹香便將左手三指沾了些洋油，送入愛卿口裡。這油氣味難聞，食之必嘔，過多了又要嘔吐不止，至戕肺胃。故用三個指兒沾了一些，灑向口中。說也奇怪，見愛卿頭搖幾搖，腹中一響，忍不住大吐起來，阿芙蓉膏頃刻吐盡。
　　挹香心稍安，替他覆了錦被。夜已深，挹香在房中照應一切，到五更時分，愛卿方才復原，挹香之心始定。正是：
　　　　生是多情客，為花擔盡愁。
　　不知以後如何，且聽下回分解。
