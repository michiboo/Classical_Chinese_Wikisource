
佳人玉立生此方，家住邯鄲不是倡。
頭髻�鬌手爪長，善撫琴瑟有文章。
新妍籠裙雲母光，朱絃綠水喧洞房。
忽聞斗酒初決絕，日暮浮雲古離別。
巴猿啾啾峽泉咽，淚落羅衣顏色暍。
不知誰家更張設，絲履牆偏釵股折。
南山闌干千丈雪，七十非人不暖熱。
人情厭薄古共然，相公心在持事堅。
上善若水任方圓，憶昨好之今棄捐。
服藥不如獨自眠，從他更嫁一少年。

