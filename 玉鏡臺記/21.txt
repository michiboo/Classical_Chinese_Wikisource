
【陽關引】文命拜中郞。溫省分符節。長驅虎隊出江淮探狼穴。〔淨丑〕虜竈滿荒郊。烽火連三月。是何時哀笳聲斷邊塵滅。
【朝元歌】揚帆海隅。破浪過牛渚。身似憑虛。漂泊隨波遡。你看隊隊旌旄。層層樓櫓。我待把神州撐住。驅石中流。迎還二龍歸鼎湖。跨海淨狼胥。凌波拯溺輿。〔合〕三軍飛渡。齊要去奮威耀武。〔淨〕幾載臨戎禦侮。驍雄赳赳武夫。鳴劍志伊吾。齧雪餐風。沈舟破釜。敢辭金革苦。死䤋生俘。長鯨短狐皆翦屠。塞北望來蘇。諸番空穴居。〔合前丑〕挾取長戈勁弩。憑河捋虎鬚。踴躍志餐胡。旂炫蛟龍。闞如虓虎。須效着鷹揚尙父。千里旌旗。長江一望皆舳艫。你看風順帆輕。遡流西下。好迅利也呵。看蘭槳似輕鳧。濤平如坦途。〔合前末〕辟穀餐霞吸露。生涯一鉢盂。羽化住蓬壺。辭卻蟬纓。棲身豹霧。我特御風軒翥。超海燃犀。湖蛟海噩擲劍誅。〔生〕先生如今何往。〔末〕我拂袖返天衢。淸風吹步虛。
