
【高陽臺】〔生上〕外難初平。蕭牆禍起。堪嗟寶鼎沈溺。百辟顚連。相胥盡罹鋒鏑。但自家腹心幸値君皇寵。須當竭股肱之力。秉忠丹風前勁草。心如金石。
【前腔】目斷河陽。孤雲縹緲。高堂已添垂白。虎鬭龍爭。征人幾時寧息。嘆當年絕裾輕分散。頓敎人飮恨如惄。妻。更憐你塵蒙玉鏡。雲情遼隔。
【駐馬聽】痛憶慈顏。刃剜愁腸血淚澘。也只爲憂先天下。致令母子分離。骨肉摧殘。苦方圖祿養報親恩。豈防今日翻爲患。大慟號天。大慟號天。昔趙苞母爲賊虜。痛恨嘔血而亡。我今日呵。趙苞之恨料應難免。〔末〕樞密不必愁煩。我當以計紿逆敦。必要保全尊眷。請免憂煎。拯溺持危我當自斡旋。你休得要心勞內顧。戀戀私情。忘卻忠丹。勸君努力獨身先。縱橫百戰維多難。此時外多強寇。內有叛臣。正危急存亡之秋也。樞密。你切莫偸安。切莫偸安。將頽漢日賴君揮轉。
【淸江引】邦危主辱王臣蹇。捲甲齊赴援。倚我若長城。怎敢圖身便。披堅執銳甘百戰。〔醜末〕虎臣一身都是膽。叱咤眞梟悍。霜刃氣橫秋。利鏃如飛電。風聲凜凜山嶽撼。風聲凜凜山嶽撼。
