
【一翦梅】〔生上〕槐棘陰濃翠滿庭。簾捲風淸。爐爇香淸。掩書俯幾憶平生。刻鵠初成。畫虎還成。
【懶畫眉】中原戎馬亂縱橫。每見妖星氣不平。平生有志復神京。須敎挽卻天潢水。洗淨山河戰血腥。
【又】欲揮神劍斬長鯨。擬絕天驕拔漢旌。只因日暮念萱庭。孤雲恐切河陽望。且韜跡辭榮暫隱名。〔外扮使臣賚詔幷冠服上〕
【六么令】一函綸命。雨露霑濡日月明。爭看莘野起阿衡。佐聖主寄干城。〔合〕行看四海樂昇平。
