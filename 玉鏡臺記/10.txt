
【番卜算】〔淨扮王敦上〕禦侮握兵權。衞國居垣翰。羣胡分道寇中原。朝野皆驚眩。
【紅繡鞋】強胡劉石呼延。呼延。連兵入寇中原。中原。雲騅鐵騎兩紛然。旗蔽日。皷喧天。傾上郡。破重關。〔末丑〕皇城守禦惟艱。惟艱。移文急召兵援。兵援。將軍且請展愁顏。增樓櫓。固城垣。堅甲冑。整旗旛。
【包子令】膽喪魂驚心憒亂。心憒亂。裂冠毀冕困腥羶。困腥羶。乘輿覆轍遭天譴。思量臣子有餘愆。有餘愆。〔合〕須戮力轉日囘天。轉日囘天。〔醜末〕正氣掃地山河變。山河變。君讎誓不共戴天。共戴天。裹瘡泣血還百戰。三軍怎敢暫偸安。
