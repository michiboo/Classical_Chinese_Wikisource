
【北新水令】〔淨扮石勒上〕金城萬里笑談麾。屈羣雄威加海內。氐羌咸俯首。典午復凌夷奄有寰宇。跨雲龍自稱帝。
【前腔】綺窗斜倚鬢雲欹。對秋空萬般情緖。鬱陶傷漏永。憔悴怯歌吹忽聽綸音。整宮妝趨宸陛。
【石榴花】風雲際會。建極號稱皇。包六合。併遐方。江南餘孽勢猶猖。阻聲敎違我王章。兵臨晉疆。縱長江天塹難爲障。管教他啣璧歸降。遍南服接踵梯航。〔老旦旦〕吾皇。勳業格龍荒。居中土。制皇綱。四方風動配陶唐。又何必黷武遐邦。須當揣量。勸我王早返征南鞅。再休勞旰食宵衣。你且向花前擲舞傳觴。
【北得勝令】雲黯黯煙塵蔽日昏。鬧嚷嚷狐兔亂啼奔。密層層草木皆圖陣。溢漫漫膏血沿淮浸。猛闞闞的劉琨。忽律律被他殺敗謀臣。急忙忙止不住星奔夜遁。
【泣顏囘】秋色已蒼蒼。忽驚看靑鬢摧霜。心懷悒怏。嘆威聲尙阻荊揚。論我兵力最強。投鞭可斷長江浪。須知蕞爾江南地。應敎反掌淪亡。〔旦老旦〕霓裳。舞袖對三郞。恩承蝶幸身御椒房。歡歌燕賞。對芳辰謾自淒惶。看韶華靡常。這浮光倏忽堪惆悵。勸吾皇須惜餘陰。且優游莫爲人忙。
【北鴛鴦煞】猛將軍誤陷傷門陣。烏合衆紛紛蹈白刃。萬乘元戎皆成煨燼。棄了神州。失守了江淮大郡。若大軍威。當不過彈丸遺晉。大王須索要再整牙旗。重興甲冑。蕩平了江南諸鎭。
【北胡蘆尾】萬人敵反遭了烏江刎。三尺劍今向豐城困。怎能彀收復潰陷山河重建了乾旋大運。
