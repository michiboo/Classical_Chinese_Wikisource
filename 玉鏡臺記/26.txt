
【菊花新】〔淨扮王敦上〕朝廷昏眊縱姦謀。淹棄吾曹如寇讎。積忿起戈矛。要使淸流作濁流。
【前腔】圖王霸業藉謀猷。晉國江山撚指收。談笑覓封侯。管葛良平是我儔。
【前腔】無端賊子起邪謀。烈士攢眉把國憂。奮志欲安劉。一劍何能驅沐猴。
【八聲甘州】狂言犯上。對我前輒敢面折強抗。當車奮勇。好一似怒臂螳螂。你逞着如簧辨口相譏誚。到做舌劍脣鎗受禍殃。〔合〕𢟨戇。管敎你族滅身亡。〔外〕強臣肆陸梁。忠良士豈肯附逆阿黨。〔淨〕不附我。就把你凌遲碎剮哩。〔外小外同伸頸介〕反賊。任伊寸斬。難敎我毀裂冠裳。人生自古誰無死。只要死得其所。吾復何恨。生前仗節全忠義。死後千年姓字香。〔小外悲介外〕大丈夫當慷慨赴義。何用悲爲。〔合〕休悵。捨生取義便死何妨。〔小外〕逆賊。何須較短長。論人生須要扶植綱常。丈夫在世。磊落落氣宇軒昂。逆賊。你休猜做萍梗隨波浪。我是松柏堅眞傲雪霜。〔淨〕你死休要悔。〔小外合〕忠讜。亡身狥國萬死甘當。〔醜末〕書生不自量對吾主直恁妄誕猖狂。非吾窘辱。也是你自冒鋒芒。你死何益於世。縱粉身碎骨曾何益。溝瀆沈淪枉喪亡。〔合〕追想。要生全除是俛首歸降。
