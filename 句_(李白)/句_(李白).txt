此處收錄李白詩歌殘句。它們不是一首詩，也不是組詩。

焰隨紅日去，煙逐暮雲飛。〈令一日賦《山火詩》雲「野火燒山後，人歸火不歸」，思軋不屬，白從旁綴其下句，令慙止。〉
綠鬢隨波散，紅顏逐浪無。
因何逢伍相，應是想秋胡。〈白從令觀漲，有女子溺死江上。令賦詩云「二八誰家女，漂來倚岸蘆。鳥窺眉上萃，魚弄口旁珠」，令復苦吟，白輒應聲繼之。〉
舉袖露條脫，招我飯胡麻。〈見《二老堂詩話》〉

《堯山堂外紀》卷二十六：
李白，字太白。母夢長庚星而生，故名。居蜀青蓮鄉，世稱「青蓮居士」。
李太白微時，募縣小吏，入令臥內，嘗驅牛經堂下。令妻怒，將加詰責。太白亟以詩謝云：
素麵倚欄鉤，嬌聲出外頭。
若非是織女，何得問牽牛？
令驚異，不問。稍親，招引侍研席。令一日賦《山火》詩云：
野火燒山去，人歸火不歸。
思輒不屬。太白從傍綴其下句云：
焰隨紅日去，煙逐暮雲飛。
令慚止。頃之，從令觀漲，有女子溺死江上，令復苦吟，太白輒應聲繼之。令詩云：
二八誰家女？漂來倚岸蘆。
鳥窺眉上翠，魚弄口傍珠。
太白繼云：
綠鬢隨波散，紅顏逐浪無。
因何逢伍相？應是想秋胡。
令滋不悅。太白恐，棄去，隱居太匡山。白與孔巢父、韓准、裴政、裴叔明、陶沔同隱，每日沈飲，號「竹溪六逸」。

