
茶經成書於公元760年到780年
其造具，若方春禁火之時，於野寺山園，叢手而掇，乃蒸，乃舂，乃拍，乃復以火乾之，則又棨、撲、焙、貫、棚、穿、育等七事皆廢。其煮器，若松間石上可坐，則具列廢。用槁薪、鼎䥶之屬，則風爐、灰承、炭檛、火筴、交床等廢。若瞰泉臨澗，則水方、滌方、漉水囊廢。若五人已下，茶可末而精者，則羅合廢。若援藟躋嵓，引絙入洞，於山口灸而末之，或紙包合貯，則碾、拂末等廢。既瓢、盌、竹筴、札、熟盂、鹺簋悉以一筥盛之，則都籃廢。但城邑之中，王公之門，二十四器闕一，則茶廢矣！

