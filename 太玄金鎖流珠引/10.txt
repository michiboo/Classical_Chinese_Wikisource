
金鎖流珠引卷之十
中華總真大仙宰王方平張道陵趙升王長司命李仲甫茅盈許玉斧等係代撰述
中華仙人李淳風註
第一星名貪狼，字露神子。二名魁，三名陽明，四名若為，五名神武，六名玄樞，七名天英，八名恥符，正名否留，內名闕。上屬歲星，鎮應徐州也。是天御史中丞，西河人。
〈註：此一星有九名，多是古星官之位名。又言御史中丞者，亦如今國家有此官也。北斗御史中丞，即天曹官位。〉
子生人屬之也。
第二星名巨門，字貞之。二名𩲃，三名喻見，四名陰精，五名敢武，六名天根，七名法提，八名已無，內名(⿵門後)。上應太白星，下應益州也。是天大司馬，南鄉人。
〈註：揚州之南，霍山之側地生也。〉
丑亥生人屬之也。
第三星名祿存，字子宜。
〈註：一本無宜字也。〉
二名𩵄，三名真人，四名歷擊，五名神剛，六名天柱，七名命機，八名老鬼陽，內名
〈註：內名者是真名也。〉
關。上應熒惑星，下應冀州。是天少府九卿，長沙人。
〈古長沙縣。〉
寅戌生人屬之也。
第四星名文曲，字世惠子。二名䰢，三名玄冥，四名庚與，五名天殺，六名集擊，七名天脣，八名索諾，內名(⿵門長)。上應辰星，下應荊州。在天為司徒光祿大夫，會稽人。
〈一雲吳中人。〉
卯酉生人屬之也。
第五星名廉貞，字子衡。二名魓，三名丹元，四名鄒收，五名四王，六名板王，七名魚行，八名樓張，內名□。上應鎮星，下應兗州。在天為大夫鴻臚卿，益陽人。辰申生人屬之也。
第六星名武曲，字大車子。二名𩳐，三名北極，四名度頭，五名生門，六名●●，七名誅兔，八名槖(⿵門叔)，內名(⿲王門夏)。上應歲星，下應揚州。在天為廷尉卿，益陽人也。
〈此縣出兩大夫官，上仙也。〉
已未生人屬之也。
第七星名破軍，字大時賓。二名魒，
〈註：魒主指萬物攝殺之炁，故天上地下，人神龍鬼，萬物被指，七度疾，二七度病，三七度衰，四七度死。世知之常存之，自然通神。存指凶惡鬼賊，應時而伏止，大驗也。〉
三名天關，四名敢健，五名金方，六名執光，七名天衝，八名刺心，內名(⿵門(⿱剌己))。上應太白星，下應豫州。在天為領軍步兵，
〈註：國家舊有步兵官號也。〉
鄱陽人，午生人屬之也。
右七星見，主生民死鬼之事。包指萬象，巡察九天，一日一夜，周天一遍，以管約天地水三官，彈紏萬物，下界人神龍鬼，精邪萬物，皆畏伏而不敢拒。太平金闕帝君故示九等之名於天師，付授有道之子，令不迷惑。
老君曰：七星見者，主理生民萬物。
〈註：言萬者天地之間，但生死之物，皆北斗七星官君主也。上生落死，事事皆由七星之官，不歷於別宮曹〉
也。
莫不生死，皆屬之。故以有道心孝順師父之人，可以口傳九名。如非人，不可妄傳。殃及七祖，非一身也。
第八星名太上真君，一名同玉，二名天樞，三名戢應天蓬。下應坎宮，正鎮冀州，在天為外部，隱形不出，知水官之事。
第九星正是高上玉皇帝。
〈註：高上玉皇帝者，北斗九官之主也。非大道太上玉皇帝。此是天司，糾察七政九宮中，百司君官，司吏萬兵，高上玉皇帝，主判萬象星官內禁殺伐之事，兼主人物，皆總列屬也。外察生死之時，無不先知，以奏大道太上玉皇帝知，不得有非妄也。〉
內名(⿵門榮)，二名天正，三名攝提，四名益陰。事內不見人世，人有見者，益壽三百歲。
後聖君告玄洲二十九真人曰：夫欲知其內道者，先誦中斗九名。
〈註：即今之北斗是也。時人不識，呼為北斗，是中斗也。太上老君傳教，亦呼為中斗，令求道之人但自知之，不用教授凡愚之人。〉
即得除死籍，上生名。心存身著，
〈註：心存尊帝二星之名，入五藏，長日夜存誦之，在心不休。身著是一斗二鬥成，是著為衣。〉
一十四載，使入長生。
法訣授二十九真人法曰：但以本命日，及甲子日、庚申日旦一暮，
〈註：白日午時為上，次巳時，中申時，下夜亥時為上，子時為中，丑時下。〉
存一斗二鬥成法全，至七斗魁、𩲃、𩵄、䰢、魓、𩳐、魒，數足，各誦咒遍。訖更誦地紀天綱咒遍，即畢。得之，一年無災，二年不死。三年得地仙，四年入不死，五年功力甚通天地，救濟人物，皆得應順心口，六年神通長生，自在之驗力。不可妄為之，秘之吉，泄之凶。
〈註：此是太上後聖真言教授，不可妄行之也。〉
老君曰：夫作一斗二鬥成者，各須先捻本訣，然後存履使，
〈註：使者，存魁斗或時使左肩為魁，或為𩲃，心為𩵄，或手為魁之使，謂之履使存用。〉
步成斗，方有神驗，可使使也。乃從一斗，至於七斗，皆本文正訣，捻之而用。第一魁星文，在左手第二指中節上，第二𩲃星文，在左手第二指第一節中。
〈上節是也。〉
第三𩵄星文，在左手第三指第一節是。第四䰢星文，在左手第三指第二節中是也。第五魓星文，在左手第四指第二節是。第六𩳐星文，在左手第五指第二節是也。第七魒星文，大在手第五指第一節是也。
老君曰：夫配衣成斗，皆須前知有七星本訣，即可存步之於身，身即通神。欲使通神，捻此訣，遍七星文，其斗中二尊帝神，三妃二夫人，二嬌女大君官，遙以敬貴於子，與子註上生名，下落死籍。後來至學之士，謹節孝師供道齎金玉寶重之帛，納師玄房寶座之下，請受此訣後，方始依《流珠》上存用之，乃可進入仙階，名書玉籙。北斗之君官，與司命司錄，度名青簡之書，句落黑簿之曆。此皆道力使攝文訣，使使即得，身心通於天地之神，神力可用也。若不知此訣，依經存一百年，存用無益一分也。此法訣得之行用，得知其元，一年便通神使靈，二年去死辟兵，三年仙官矣，一十四年要昇即昇，要住即住，太平金闕帝晨後聖君，補子為世仙官，必任去住。此法祕之，切勿傳非人。直是七百年三傳，一傳只三人。過此師被大考，師退仙階，弟子盜行，滅身殺族，切禁。
後聖君告張天師曰：夫欲行綱，履衣北斗，取成一二三四五六七，用濟身助國安家，救人急疾，兵疫水火者，先須知識手上文訣，此便是得道之力也。
聞見凶惡之徒來，
〈註：聞者猶遠，可得存一斗二斗，見者立到，不可更存。鬥成，便以捻文急指之，即走避之，得元人之地稍寬，即存鬥成，止殺之。〉
便捻一星、二星之文，直到七星之文，足。心急配衣，左手存魁魒止之，立住自伏。且休少時，急去。後到稍無人寬處，捻訣，存鬥成，更止之，凶惡魔難之徒伏心而退，不肯退而死。此法大驗，不可妄行，慎之。
又告王君曰：訣雲一鬥成收魄，二斗收魂，三斗收神，四斗收身，
〈註：罪重便信法得也。〉
五斗飲血，
飲血，是禁訣之別名也。
六斗誅神，
是考責人魂魄別名也。
七斗止身。
〈註：止之不住斬，大約止是斬之別名。〉
又云：志人常修行，長存一鬥成者定魄，二鬥成者鍊魂，三鬥成者調神，
〈註：神是炁之精物，形脈之神，因炁而動。〉
四鬥成治病，五鬥成去賊堅身，六鬥成神靈衛人，七鬥成道備通神，行之七年，上為天真。
〈註：名入天真之位，未得上昇之法，一十四年上昇天，得雲龍鳳鶴，笙歌鼓吹，玉童玉女，夫人衛兵，千萬俱下迎，或全家拔宅而去。〉
老君曰：修至道之士，欲使北斗司命，取長生者，法訣在手法經左肘。
〈註：經是靈書之經，法訣印式之要，符文行用，內秘之訣，是短巷子，錦袋盛，繫肘後也。〉
其行綱步，在經圖。
〈註：綱是天綱，紀是地紀也。〉
老君曰：修行之者，常存斗不離身，夜思斗在頭，蓋身如被周遍。白日思在額之上，小形方寸之斗，
〈註：白日思在額上懸之，逐建時轉，長一寸，已下輪之，於天中之間，印堂之側，令鬼精見而常畏，降伏毒心也。〉
不離於額。祝曰：額懸七星，毒鬼奔驚。敢有祟害，反視斬形。急急如律令。
老君曰：四斗圖者，是一身之上，存作四斗形也。以舉左手額上，如斗之勢，曲仰如圖。掌中仰託魁星，左肘𩲃，左肩下胸上為𩵄，心為䰢，直從左下左腳內陰視為魓，左膝為𩳐，左足內踝為魒。右亦如左邊筭相似，各皆成斗之形。又倒存，亦如之筭。
〈註：倒數即左足內踝為魁，向上筭取七星數足，即此名四斗之法。依圖用無失也。〉
又左手向上托魁星，下至左足內踝為魒星，為左鬥成。又右手向上托魁星，下至右足內踝為魒星，為右鬥成。此說前面一斗，背後亦存如面前。左右為斗。則有四鬥成矣。
〈註：老君法即呼前面為陽斗，背後為陰斗，左右有兩斗，故曰四鬥成。此斗能去萬災。〉
此四斗能消四殺，落滅凶惡災害，兵甲鬼妖，立能消
〈消兵甲。〉
伏。
〈伏鬼妖之祟也。〉
經云：七斗消天上災凶，六曹祟鬼。四斗消地下災殺，太歲土官，地獄四司祟鬼。五斗能消五行，金水木火土之災害也。皆存斗而二等，制伏凶惡
〈凶亞心具上秩注。〉
五兵，瘟毒蛇蟲等獸。訣在五刀支。
〈註：五刀支金水木火土刀支，具掌訣中。〉
老君曰：配衣者將斗為衣，如人著衣也。亦有左右，男子左。
〈註：男左邊先起，女右邊先起是。〉
男子起倚配衣法，先是四鬥成圖，訖即捻訣，
〈註：都監訣是也。〉
少時便存魁星，存左肩下胸上，
〈註：案圖在左肩下，胸左邊，近項，是名胸脅頭，又腋堂是其正名。〉
名左右脅堂。𩲃星居心，𩵄星居左足伏鼠，䰢星居左手腕中，魓星居左手掌中，
〈註：申五指是大掌，當好好乘取。〉
𩳐星居左足膝上，魒星居左足內踝右邊。女思之並同，左邊思存呼用也。此法男女常行之，以辟凶殃災禍。修行人要若欲收凶惡，先用倚配衣也。又修行人入山林深谷之中，恐蛇虎者，先存之為上。
後聖君曰：此法從三元將軍存使，至七斗。七斗至四斗。四斗至倚配衣，倚配衣至立配衣，立配衣
〈註：此法同倚配衣也。倚配衣，面南立，即男迴面向東，女向西是也。圖中有名而無畫，應是同，故不著。本《流珠》中無也。〉
至眠配衣，眠配衣至坐配衣。坐了，即存使擊，捻凶惡刀支訣，而自消。
後聖君再勑天師，此法不得妄傳，妄傳則招禍咎，祕之，真人也。老君授此法，與黃帝伐蚩尤，與禹治水，與周伐紂，乃以伐惡救民，令民為善也。老君常念其善惡不分，故令人君人臣，伐惡取善，以安萬姓，令行天道，濟助國土，及得身安，修生有益。
〈註：史書記歷代相承，皆是天命。天使神人，下授兵法，即此驅役。引書云：代代皆是老君下應號而出，人口知其姓名有改易，不知身是一也，而應時改姓名也。〉
老君曰：立配衣者，立即成也。案上古真人行用此書此圖，兼掌訣受本師付受口訣，修行精熟，立思立念，便是立成，俱使應心順口，無不得者。
老君告西山胡王達利曰：我得天法，教吾眠斗，召兵百千億萬，而下圍吾師，而來攝汝，過度災厄，不被彼害，吾師攝食。吾師畏我天兵，合當救得。汝胡王怕急，唯投老君。老君一念，臥斗少間，百千億萬，而下圍吾師兵馬。吾師知老君意，退而散去。吾師
〈註：吾師是老君弟子，故假變化形，佐助化胡，乃飛身從天下。領天兵欲伐殺胡王兵衆。胡王畏急，乃投老君為計，急求生路，奴僕敢辭。老君即申腳著床，臥存四斗救之。因此胡人大王伏而乞教道，捨位從道，以因眠斗之法。〉
罵胡王曰：我之大衆，有百萬人，皆欲食汝眷屬為飽。今有上天大真仙尊，與汝思眠斗之法，以隔我天兵。我以未能便食汝，後日當下來食汝衆。言訖，當領神兵而去天上。於是胡王以頭首叩地，以石自搏，乞大真仙尊教我王眾等，作思眠斗之法。於是老君遂作誡二百五十條，誠胡王。王依誡不違，其吾師便不下。經數月日，胡王告徒眾，此老道人甚有眠斗之法，能斷絕得吾師不下，吾徒衆故當合學。於是胡王領徒衆，禮老君三拜，長跪前問，請我徒衆非道士所護，皆被天魔吾師殺食。我今叩頭請受，取此法以御此魔怪鬼賊，侵食我等。是時老君受與眠斗之法，胡王精思不退，更請進受道法，後便得正成佛法，皆因臥斗之法，而獲陰仙。
〈註：陰仙是佛也。〉
右以左手蓋頭把魁，𩲃居左肘，𩵄居左胸，
〈胸左邊是也。〉
䰢居心，魓居臍，右手案臍，
〈註：臍不合受星之炁，故將右手以覆臍上。存星居手背之上，如法每夜臥皆如之，長存之長生不死也。〉
𩳐居左膝，魒居左足內踝。
左右同思存。
又右同用。
用以左手魁同，存用右肩為𩲃，𩵄同在胸，䰢在心，以次同用。
又外蓋身者，左即從足魁星，建向頭。
次排魁、𩲃、𩵄、䰢、魓、𩳐、魒，七魒之頭也。
右即從頭魁星，建至足。
〈註：同前也。〉
老君曰：坐配衣者，以斗星左右筭存用也。以坐合兩手，存魁在左肩，𩲃在兩手，𩵄在左腎下一寸，
〈存在衣上是也。〉
䰢在左肘，魓在膝上，𩳐在左膝下三寸，魒在右外踝。右算存亦如是。
太上老君曰：世人學道在人中，或於山林之下，道路之上，忽有凶惡盜賊等吏，橫為身害者。閉炁，捻訣，而兇敵之。
〈經云：及其宅舍遙敵之。〉
其賊自伏而走。此亦避之。
〈註：為其相避，有慈悲之道，故得伏而前避之。彼若不伏，即敵之，至彼賊敗死，為止之驗也。〉
不伏敵之，取上極而止。
〈註：上極是敗，死盡為極。〉
曰：先閉炁捻訣，
〈註：訣是刀支訣，名凶惡鬼賊刀支是。〉
存其彼凶鬼賊
〈具前上袟中註。〉
宅舍，作四斗收凶惡鬼魂魄，令不得東西南北，上下飛走。自身作四斗配衣煎註：前者口，後者後孔，放炁。
便寫炁，交手胸前作弓弩，
〈註：男左肘為弩，右為弓，皆存之，驗用。〉
張捧箭射之。仍踰地三過，叱叱凶惡賊即倒。
〈註：經曰：若展衣步。〉
