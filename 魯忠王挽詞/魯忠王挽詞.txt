
同盟會五月，歸葬出三條。
日慘咸陽樹，天寒渭水橋。
稍看朱鷺轉，尚識紫騮驕。
寂寂泉臺恨，從茲罷玉簫。
邦家錫寵光，存沒貴忠良。
遂裂山河地，追尊父子王。
人悲槐里月，馬踏槿原霜。
別向天京北，悠悠此路長。
樹羽迎朝日，撞鐘望早霞。
故人悲宿草，中使慘晨笳。
氣有衝天劒，星無犯斗槎。
唯餘孔公宅，長接魯王家。

