夫遺體換殼，坐脫立亡，龍盤金鼎，虎繞丹田，此法內也。赤白鉛汞，真金至寶，烹之不走，緞之不飛，此法外也。世之學道而不能答者，蓋能修內而不能修外也，能鍊內而不能鍊外也。所以事不兩全，則道難成。世人分淺福薄，不遇兩全師匠。唯有抱一靈鈔，外可以富家國，內可以成大道，乃長生不死之大藥也。鵪食成鸞，雞食成鳳，犬餌成龍，若人服之，可為聖功，成上仙矣。俗士老者，服之少年。枯骸死骨，得之再生。修道行功上士，得此即躋仙域，乃聖胎靈砂之內景也。假隱名之草，取易得之藥，修鍊不繁，成功甚大，養汞成寶，養藥成丹，以寶濟用，以丹昇道，乃聖胎靈砂之外景也。世人以鉛汞變色不正，以陰陽取與不理，所以汞體不死。兼以下銀為母，以金石貼身，入匱食母，致不虛者，非聖胎也。乃得法不真也。卻怨神仙饅語，此亦輕為輕修之所招也。
聖人授之，或演於密寶，或書於玉版，或收於金匱，非齋沐不可看，非上賢不可聞。其法自老子傳之於葛仙公，仙公傳之於鄭思遠，鄭思遠傳之於葛洪真人，葛洪真人傳之於張虛靖天師，天師於建中靖國元年三月內入朝，次宣張待中到禁位，言種子之術。皇帝與天師，傳之張侍中。因侍中之後入束川之任，傳與鬼眼禪師，今則本末備矣，首尾全矣。獲之者七祖超昇，修之者必登雲路，用之大富國安民，用之小肥家潤己。作匱澆淋，九轉造化，瓊林生而高士欽仰，玉笑長而天仙敬禮，合天地玄理，奪陰陽正氣。《道德經》云：視之不見名日希，聽之不聞名曰夷。故丹千變萬化，為之靈砂。鍾離公曰：金丹一粒定長生。即此丹是也。歷代聖賢，皆修於此，萬卷仙經，不離不說。
夫靈砂者，丹鼇之統轄，修養之領袖，大藥之祖，金丹之宗，硫黃本太陽之精，水銀本太陰之氣，陽魂死而陰魄亡，乃夫婦之合情，陰陽之順氣。無功無行，吝財棄命，不賢不禮之人，秘之不可聞視。為法用二八硫汞砂，成青金十兩。其青砂子，用膽礬半兩，烏梅三兩，砂鍋內米醋浸，將青金頭胎煮一伏時，不用水火鼎打，便入真死硫黃匱中，用砂合鋪底，蓋頭，安輕灰爐內，養火二十一日。取出研細，作匱，脫養白體靈砂。火候法，一日早晚，各用熟火二兩半。第三日早晚，各火二兩。第七日早晚，各火四兩。第十日早晚，各火五兩。第十五日早晚，各火五兩。第十六日早晚，各火六兩。第十七日早晚，各火七兩。第十八日早晚，各火半斤。十九日早晚，各火十兩。二十日早晚，各火一斤。二十一日早，火一斤半，晚，火二斤。候寒爐取出，便要作銀用過，鉛池煎之，要作聖胎匱，可為末，脫養白體靈砂。
詩日：
太一靈砂少有聞，陰陽交感上昇騰。
天地造化分明旨，大道須還內外同。
凡修成聖胎靈砂三兩，可養一兩白體靈砂。煮法同前。養法火候日數，亦同。其白體靈砂，不可煮用。將來為末，作匱脫去，生玉箏靈砂。
第二轉
白體靈砂有一斤，並為末，可入合鋪上下，脫養長生玉箏靈砂半斤，乃一斤養半斤，即是二兩養一兩也。火候十四日，不用煮法。以此玉笑靈砂二錢，可點一兩水銀，成丹陽至寶。若作匱脫養澆淋匱法，火候第一日、二日，早晚熟火各一二兩。第三日、四日，早晚各四兩。第五至七日，早晚各五兩。第八至十日，早晚各六兩。十一十二日早晚，各半斤。十三日早晚各一斤。十四日早晚，各一斤半。候寒爐取出，作匱脫養澆淋。
詩日：
還丹七返又三成，求詩妙旨要分明。
黑白奇珍分造化，華池沐浴自飛昇。
第三轉
長玉笑靈砂半斤，入合澆淋，便可澆汞四兩。早晚養火一日，至來日天明，其汞已死。未可取，便再澆四兩汞，亦養火一日，來日亦死，亦未可取。似此三次澆汞，方可取初頭澆者一次，芽子要常留，兩次澆汞，汞在匱中，此法號朝種暮收之法也。乃為長生不死之匱矣。以一錢澆淋芽子，可點一兩水銀，為上色至寶。若作匱，可脫養丹頭硃砂。火候早用熟火六兩，晚用半斤，只來晚取之。
詩日：
不用凡銀身體輕，離他胎氣自惺惺。
故我通靈能變化，丹陽從此得成名。
第四轉
以採取僥琳芽子四兩，可脫養辰砂一兩作丹頭，火候十四日。若養彩霜一兩，以彩霜一兩，可摻汞成銀，亦可點水銀一兩，成以至寶。以脫養辰砂一錢，可點水銀黑鐵一兩，分胎成寶。若硃砂丹頭四兩，入金合中，可脫金體，丹頭火候斤兩，同白體匱法。
詩日：
榴殼自離披，青分弄月龜。縱橫能變化，引聖破凡迷。只見辰朝種，那知泄聖機。犬餐鸚若食，化鳳作龍歸。
第五轉
將脫出丹頭硃砂四兩，用金合子盛之，須研細入合，如法以藥封固，鐵線擊定，虛實養三七日、每日早晚，只上一兩半，熟火灰高二寸。此砂可點縮諍結硬了，賀成赤金。一錢點賀一兩，成庚半錢，成銀矣。
詩日：
看看功積至靈如，賀賊將來入正徒。
得我化形能改質，玄理無貪是丈夫。
第六轉
取金石養者丹頭硃砂四兩，再研為末，作鋪底蓋頭，似於金石內為匱，脫養金體硃砂二兩，點化汞成庚。以一錢砂，可點二兩汞為上色金。以此四兩，可作匱，脫養三奇匱。其金體硃砂，用楮汁為丸如麻子大，每日空心玲水服一粒。服至一月，延三十年。服一年，可延三百歲。火候養法用十四日，同澆淋火，並同。
詩日：
種功累德遇師傳，大藥金丹不妄言。
更也捨心無誑恪，長生處世證高仙。
第七轉
取出金體匱硃砂，』脫養黃，三黃各三錢，名日三奇也。三黃點化賀成庚一錢，可點一兩。以四兩三奇匱，可脫養一兩大丹頭，點用鐵成上色紫磨金。火候四十九日，一七日四兩，二七日六兩，三七日半斤，四七日十兩，五七日十二兩，六七日一斤，七七日二十兩。日數足，養火丹頭硃砂一兩，三奇丹可點賀四十兩，成至真之寶。
詩日：
丹頭感氣賀黃郎，立見硃砂體放光。
製得五金成大寶，陰陽剝盡見純陽。
第八轉
取出金體硃砂脫養大丹砂，火候八十一日，一兩硃砂，可用楮汁丸一百二十九丸。一丸可點汞銅鐵賀五兩，或紫金。如作丹服，用楮汁丸如麻子大，先將此丹入寶器，或金器瓶中，以油單固口，安井中四十九日，取出，方可香湯沐浴，焚香禮謝三清上真，成道神仙。畢，面北方，可服之。火候一九日半斤，二九、三九、四九日早晚，各一斤。五九、六九、七九日，早晚各一斤半。八九日二斤，九九日早晚不住，三斤火緞之。
詩曰：
真陰真陽轉轉成，自然丹熟性明清。
無為大道通神妙，頂禮三清上太真。
第九轉
取出大丹頭硃砂，養混元大丹，以入金，合硃砂四兩，脫養混元硃砂一兩。養火候一年，逐月一日，取出丹砂，沐浴一次。每一兩丹砂，用半兩水銀浴過，再入匱養火。當熟火一斤，養一年，取出為末，用楮汁為丸如芥子大。只可服一粒。服至一年，可延千歲。須用沐浴淨身齋戒，濟惠貧者，以功行為先。此丹丸了不可便服，須辦香花酒果，供養七日畢，然後盛於玉器之中，油單紙密封固了，安井中，日數足取起，拜謝天地遷用之後，上真存護之德，父母生育劬勞，師尊傳度之恩，懇祝了畢，方可服矣。
詩曰：
混元一黑大丹頭，積行施功幾世求。
真心學道三清許，方得丹成經數秋。
外藥就時家國富，內丹結就上蓬遊。
焚香禮謝諸仙聖，今日方知不早修。
君子四十未會親，
君者，陽也。四十者，四兩硫黃也。
妾守空閨十六春。
妾者，陰也。十六者，水銀一斤也。
欲藉良媒相匹配，
良媒者，先以銀器，不拘多少，入醋內煮半日，去銀器不用。卻將水銀去醋內煮，乾醋為度，取出水銀，以紙拭乾。
大都天意在人寬。
得此法者，寬人心也。玄子日：得之身富貴，聞知道德昌。
入姚炒合夫婦第二
堂上公婆堂下親，
堂上者，姚子也。堂下者，火也。
並皆文武舊功勳。
用文武火炒也。先針姚子，以慢火燒熱，入硫黃在內，化作汁。次下水銀，急用鐵匙攪勻，令乾如塊。有鬼焰起，以醋噴之，莫令焰起為妙。
莫嫌賤妾容枯槁，
汞名妮女，日作莫嫌我顏容枯槁，內懷其真珍寶也。
蓋為懷耽一滴金。
蓋為見其青金黑內，以變成真金也。
入鼎燬鍊第三
今朝方至舅姑家，
舅姑，乃翁婆也。其鼎內有臼，取炒者青金，入乳缽內細研，傾入臼內。上鼎臼內臍上，微閉，蜜調硫黃少許，塗於上。卻於三山處，赤石脂水調令稠，牯固濟，令十分牢。上面鼎口縫，同鹽泥通身固濟。
表裹煎熬六七差。
表者，水鼎，上添水也。裹者，是鼎內藥化成汁。差者，炭也。用炭十二三斤。
門縫彌封無處出，
固濟令密，無令透漏也。易玄子日：水中聞虎嘯，火內聽龍吟，潛身入洞房。
陰陽顛倒作生涯。
乃上水下火也。易玄子日：水虎火龍，此之謂也。
緞鍊未堅其物壞慢第四
出來門外自摧殘，
去鼎內，取出砂子，如一片，未堅硬時，一齊研細，再入鼎打不硬。
卻入家中六七蘭。
依前用炭十三斤也。
庶使依然人不見，
固濟令密也。
願同瑤佩響珊珊。
其逐砂打令硬，如瑤珮聲響也。
懸胎煮鍊第五
斧劈安胎入袋中，
用斧劈破成小塊，如皂莢子大，盛入小布袋中，玄胎煮製。
道君心沸用炎洲。
用火緞之。
硼砲滷滷聖無知，鼎內同熬火逼伊。
汁少時時添上汁，懸胎煮鍊一伏時。
誰知一宿先生意，笑指紅膏下釣磯。
上貼身藥第六
火裹飛砂石裹油，
火飛硼砂，用石腦油煮也。
入門粉霜最堪修。
粉霜，乃膩粉也。將煮靈砂，以水洗淨控乾，於石腦油煮兩三時辰，灑出，入一大盞子內。先將枯硼砂研細，摻在砂子上，拌勻令白色。次摻輕粉，次上鉛白霜，拌勻令白為度。然後入合子內，栽蓮養之。
分明別有窮通理，免向天涯地角求。
若能通得此理，免得去八方尋覓也。
入匱鼎第七
四一元來是五金，
用四兩山澤末，養一兩靈砂也。
母多子少似蓮英，萬錢池內精誠養，火候合天造化機。
蓮英者，如栽蓮子時，勿令相挨也。
母體末一斤，微微醋拌勻。靈砂心內隱，鎖縫兩三擒。紙灰實抱腳，下火節節勻。五兩半斤火，分胎見寶形。
匱母末一斤，用好醋拌令勻。先於合內鋪匱末一重，直後栽盡砂子四兩，上面又用匱末蓋之，無令露出砂子。用赤石脂固濟口縫上，又用泥通身固濟。侯乾了，入灰池內，坐合子在三腳上面，依火侯教養之。
誰知此是超凡路，不種元來莫動心。
明知有昇仙之路，若無宿綠不遇之，休動心，安貧守分，樂天知命也。
用火候第八
一二二加三四五，四八周圍五八身。
第一日下火，去灰池內合子上，用紙錢灰蓋兩指厚，上用熟炭火秤二兩，常換莫令火死。第二日加火三兩，第三日加火四兩，勿令大過。第四日加火至八兩，內將四兩插在合子周迴，將四兩火放在合子灰上，令合子通赤為度。第五日與第四日火侯同o
此是杳冥真像本，勿令大過恐傷生。
其火以小至大，火侯緊大則飛走也。火候須要慢慢停勻，方即成就也。
出匱第九
沒齒無忘嗜臂盟，觀伊心赤未忘形。
七日火候功畢，取出合子，放玲開之，取砂子看之，用牙咬開，其色青黑體重，即成寶也。若色赤，未死也。入匱再養，依前六日火候，須是七日足矣。
分胎第十
二器相投一器盛，和汞分胎要惺惺。
二器，甘鍋與藥鍋也。藥鍋用巴豆、草麻子、知母、貝母等分，一處搗細，用棗同搗，令稠牯捻，作藥鍋子，放於甘鍋內，陰乾。次將養下砂子，投於藥鍋子內，使氣爐溶作汁，不住攪，焰硝在內，直與後藥鍋子，一時作汁，青白色。時成傾在錠槽內，一認打造不懼也。
三車門外宜般運，
三車者，羊車，鹿車，牛車也。此三車能般運眾生，出火宅也。得此法者，離諸煩惱也。
須藉三門鼓煽傾。
入熙爐內傾三遍，則見寶也。又日：三固者，是第三轉也。第一轉未能入聖，至第三轉自然超幾入聖，最奧妙也。
靈砂燬鍊第一
靈砂緞鍊說元因，四兩硫黃二兩銀。
先溶作汁傾鍋內，焰起之時用醋噴。
入鼎青金頭一味，藥瓶泥固莫令津。
度量火候休交錯，前後仍須節次勻。
成後劈為皂子大，製之造化十時辰。
入匱貼身無脫漏，十朝變化始為真。
出鼎觀時顏色黑，炬火應知牙齒痕。
華池脫去硫黃氣，怠時方信汞成銀。
聖胎生產第二
二轉方知點化功，聖胎生產見真宗。
汞末四兩先鋪底，丹砂如蓮栽一重。
次第鋪排四兩畢，匱母從頭蓋一重。
合用盥泥同固濟，養之二七始為終。
開合觀時已成寶，仰贊神仙造化功。
瑤池皓蓮匱第三
三轉瑤池綻皓蓮，焚香諍室要精專。
汞澆二兩無多少，多則力不能加七日成時再用前。
依前在澆收取可為長生匱，靈砂生養理幽玄。
學人同志聽斯語，此訣無令俗士傳。
仙掌月明池匱第四
四轉名為金穀種，鼎中排定得其宜。
流珠二兩澆溫火，火候抽添七日期。
數滿周天奪造化，玉容翻著紫金衣。
暮收朝種分明說，莫使貧夫取次知。
紫府金蓮匱第五
五轉金蓮紫府幽，膽礬煮汞莫淹留。
此名黃笑無轉泄，蓋是從前至藥勾。
入鼎超凡非細事，產生子母是因由。
法中玄妙神仙術，服了乘雲島外遊。
紫府湧泉金匱第六
六轉工夫養就芽，鼎中玉等自然花。
頻頻澆汞鉛中造，暮種朝收見寶華。
燦爛爐中成紫色，玲瓏金碧晃流霞。
須知此道人難會，臧口藏言莫亂誇。
七返金液還丹匱第七
七轉丹成有返還，辰砂養就不須鉛。
五金立點成珍寶，去毒埋時下井泉。
瘦夫得餐熬便化，老翕服了駐童顏。
山林隱士如能遇，一粒吞之上九天。
歸元靈液金丹匱第八
八轉歸元名靈液，陰陽匹配理難詳。
丹砂為末爐中養，七日開時總是黃。
立點五金為至寶，雞餐一粒化鳳凰。
神仙昔日留真訣，輕示凡人九族殃。
九轉金丹匱第九
九轉丹成號大還，八翁昔日授劉安。
幽巖洞府驚神鬼，射日祥光色萬般。
有道服之能變化，陰君吞了躡雲端。
超凡入聖須憑此，事與凡夫總不干。
制度
一轉飛花霜法：雄黃一斤，雌黃一斤，硃砂一斤。各別處治之，合末熟研精細。訖納於土釜中，丹華半兩藉之，次安雄黃末，次安雌黃末，上更丹華半兩覆上，固濟不令洩氣。坐三台五嶽上，用葦荻火緞三日三夜，玲一宿，出之，此藥點成黃金三十斤。
二轉，用前霜納土釜中，用鉛黃華覆上，固濟，陰乾十日，如前法文火三日三夜，候玲發取之，此藥一兩，點成黃金一百斤。
三轉，白蠟河車覆之，三日三夜，候玲發之取。此藥一兩，點成黃金二百斤。
四轉，用鉛白河車，以上礬石粉搜河車，令如泥浥浥，以為覆藉，封火，如前三日三夜，玲取。此藥一兩，勾黃金四百斤。
石綠一兩　烙硝二兩　半硼砂一錢　明信二錢半
右四味研細一處了，以堵脂煎油，調四味藥末，如濕沙相似了。用甘鍋，先安爐內燒，令通紅，用匙逐旋挑入鍋內，令七分滿，用瓦片蓋頭。再簇炭煎，令藥用成汁了妙，用乾柳枝攪數十下，不可令十分透底。候硝汁漸乾，傾出地上，子母分胎。再用鍋子消了，任意勾點打造，細膩甚妙。
皂礬一斤　鹽半斤
作一處研，入瓦罐中，用熟湯煮令成糊，攪令勻約，煮半日，令黃色。用黃麴四兩，入汞一兩，和研作一處，須臾汞攤在整上，瓦盆封蓋固濟，進火昇之。候玲收下掃之。
明信半兩　白礬四兩　鹽二兩　焰硝半兩　汞二兩　皂礬二兩
右同一處細研，不見汞星為度。以鐵跳內炒成末，堆在大碗內，蓋之濕紙塞縫，再用好泥封之。玲取下掃取霜。右取前霜一兩，同鹽、礬各二兩，細研，入水火鼎中，依靈砂法昇之即是。
神丹不值於下士，玉帝賜祿於上仙。感聖人之情憫，以靈砂而口傳。合二味以炒成形，始能見寶。至九轉而吞入腹，立獲昇天。原夫硫郎四十家，未求美人二八身。無主所以兩結，婚姻一憑媒妁。金臺燭焰兮不須生，玉池苦酒兮頻為酌。壺中夫婦意相親，堂上翁婆情不樂。自此憔悴玉顏，合和靈藥。真砂結像，更資文武以調停。至寶潛輝，莫棄形容之醜惡。切以鼎像二儀，堅完最奇。兩番製一兩薑汁，三次固半指斤泥。入洞房兮。杵築其青金末，固口縫兮，蜜調其赤石脂。加蛤粉等分兮，再固黃土泥，緊纏絕白鐵線。方當打板之時，切宜審耳。及待養丹之際，亦復如之。於是鍊日月之精，契坎離之理。鼎置爐內，瓶埋地底。固之密兮，火透一周。簇之遍兮，炭高四指。鼎中堆下四兩火，腹內可容八分水。五金俱熾，聽龍昤虎嘯之聲。二日方開，候火冷灰寒而止。大抵砂猶蔥碎兮，可再緞以加火。體既堅剛兮，方言妙以如神。用刀劈如皂子大，懸胎煮如魚眼勻。加鉛霜以少許，添醞物以斯頻。或伏一晝夜，或煮十時辰。袋中取出兮，浴之以熱水。舌上微潤兮，調之以玉津。同以四粉，鉛白霜輕粉。粉霜硼砂等分，研之極細，貼其一身。十錢靈藥諭為子，四兩匱母還數親。如栽蓮實以斯列，入金鼎以重溫。使排布而勿相投，中問各離。可鋪蓋而勿露，上下埋勻。異哉，《史記》無文，仙人傳訣。草煤玲瓏兮，池腹俱暖。炭火溫養兮，鼎心均熱。灰微焙則氣不散漫，盆坐覆則數難耗折。四進至四兩七八終用八後三錢，依四正以羅列，遍七日而通徹。常令室密無透風，直須灰玲渾如雪。恐未形忘齒嗜，觀心朱而尚赤。且養火更宜如期，透骨黑而全青，成就可次。既而真本已具，丹砂至靈，入華池而緞鍊，加炭火以調停。用鉛二星兮，終久為棄。內子一兩兮，須臾自寧。夫然後陽極陰消，剝見黃華之像。日來月往，愈觀素鶴之形。信夫玄之又玄，祕之又祕。此明變寶之神驗，別有還丹之口議。及指陳於內事，又豈止於小利。是道也，得人而方可以傳。若授非其人，天殃立至。
妙哉神藥，列聖傳方。烹鍊日月，鑽簇陰陽。精調水火，若歷星霜。騰粉硼信，三龍可降。金華作藥，玉樹含芳。壽齡無極，地久天長。宿有仙骨，深可秘藏、傳人不當，己身受殃。僕乃略集京師。交結權貴，性命二理，稍得其趣。常覽丹經，此紫書多說黃白之法，鉛汞之衛，三千餘年，千舉萬敗，歷世無求。一日幸遇高士先生，論金鼎靈砂至藥，孤陰而不生，獨腸而不化。陰藏陽而有孕，陽抱陰而成形。陰氣而產，陽氣而生。浩劫以來，傳氣到今。至精感結，真一生焉。萬物從母而生，千靈感氣而化。子肥母瘦，子大母衰。若不從父母胞胎之中生者，未之有也。夫作丹者，使天之魂，地之魄，金之精，石之液，龍之骨，鳳之髓。此乃和合陰陽，以氣化氣，以人化人，胎卵濕化，山海陸地，飛港動植，皆感氣而生。龍能伏虎，虎能降龍，龍呼虎血，虎吸龍精，遞相制伏，丹道方成。五金之性別，八石之原探，一日之火候，奪千年之造化。設天地於遺巡之內，死鉛汞在頃刻之問。增修鼎鼎，氣變通靈，龍虎交媾，日沸月騰，此中妙用，朝種暮收，陽丹換骨，點化如神，內丹可益壽延年，外丹可以羽化飛昇，分明聖理，顯達天機，恐昧仙蹤，細書終始，僕乃向雙檜堂前，揀良時吉日，都無一日之功，養就千年之寶。非仙骨不能而成，非道德不能而遇。若非祖先久積善慶，豈可得遇哉。
良無頭，釜無耳，庚為表，艮為裹。無別味，直下製，惟有水火相配類。拔茅終是假，縮賀未須真。欲要知端的，無過死水銀。
