穆天子，走龍媒，
八轡冬瓏逐天廻，五精掃地凝雲開。
高門左右日月環，四方錯鏤稜層殷。
舞霞垂尾長盤珊，江澄海淨神母顔。
施紅㸃翠照虞泉，曳雲拖玉下崑山。
列斾如松，張蓋如輪。
金風殿秋，清明發春。
八鑾十乘，矗如雲屯。
瓊鍾瑤席甘露文，玄霜絳雪何足雲。
薫梅染柳將贈君，鉛華之水洗君骨，與君相對作真質。

