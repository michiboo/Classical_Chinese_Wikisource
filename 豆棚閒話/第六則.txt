是日也，天朗氣清，涼風洊至。只見棚上豆花開遍，中間卻有幾枝，結成蓓蓓蕾蕾相似許多豆莢。那些孩子看見嚷道：「好了，上邊結成豆了。」棚下就有人伸頭縮頸將要彩他。眾人道：「新生豆莢是難得的。」主人道：「待我彩他下來，先煮熟了。今日有人說得好故事的，就請他吃。」眾人道：「有理，有理。」棚下襬著一張椅子，中間走出一個少年道：
眾人道：「如今大和尚挨肩擦背，委實太多，那能個個登壇、人人說法？近來人也有些厭薄，不大十分的與他。聚做一團，無有齋吃，只好一個頂著一個，猶如屋角頭的臭老鼠，扯長一串，拿個引磬，托著缽盂，沿街化食，單單學那釋迦乞食舍衛城中光景。這卻是大和尚做出來的下場頭也！」豆棚主人道：「仁兄此番說話，果然說得痛快。豆已煮熟，請兄一嚐，何如？」
舉世佞佛，孰砥狂瀾，有識者未嘗不心痛之。韓文公佛骨一諫，幾罹殺身之禍。然事不可止，而其表則傳，千古下讀之，正氣凜凜。及為京兆尹，六軍不敢犯法。指之曰，是尚欲燒佛骨者。噫嘻！闢佛之神亦威矣。今世無昌黎其人，所賴當事權者，理諭而法禁之，猶不懲俗，乃復為之張其燄，何也？夫彼以為咄嗟檀施，聊以懺悔罪孽而已。豈知上好下甚，勢所必然也。縱不能如北魏主毀佛祠數萬區，又不能如唐武宗驅兆者而盡發，第稍為戢抑，以正氣風之，庶可安四民、靜異端矣。此篇拈出李抱真處分死灰事，為當權引伸觸發之機，雖不必如此狠心辣手，所謂法乎上，僅得乎中。代佛家之示現忿怒，即其示現哀憫也。猶夫梵相獰異，正爾低眉垂手矣。讀者且未可作排擊大和尚觀，謂之昌黎《原道》文也可，謂之驅鱷魚文亦可。
