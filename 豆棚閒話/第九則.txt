眾人道：「我們坐在豆棚下，卻象立在圈子外頭，冷眼看那世情，不減桃源另一洞天也！」
古來天下之亂，大半是盜賊起於飢寒。有牧民之責者，咸思量弭盜。鉛槧家揣摩窗下，誰不把弭盜尋些策料？也有說得是的，或剿襲前人，或按時創論，非不鑿鑿可聽。然問策答策，不過看做制科故事，孰肯舉行。及至探丸滿市，萑苻震驚，乃始束手無策。坐視其潰裂，而莫可誰何。甚至開門揖盜，降死比比，卻悔從來講求弭盜有何相干。嗟乎！此迂儒懈弛之禍也。到不如道人此則原委警切，可醒愚人，可悟強橫。大盜無不歐刀，王章猶然星日。真是一篇弭盜古論也！
