《宋太宗實録》，本八十卷，今厪存十二卷，每卷後有書寫人及初對、覆對姓名，字畫精妙，紙墨亦古，遇宋諱皆缺筆，即「慎」、「惇」、「廓」、「筠」諸字亦然，決為南宋館閣鈔本，以避諱澄之，當在理宗朝也。前朝實録，唯唐順宗一代，附《昌黎集》以傳；宋元絶無存者，蓋正史修扵易姓之後，汗青甫睪，《實錄》遂成廢紙，題有過而問焉者矣。頃蕘圃孝廉岀此見示，雖寸縑斷璧，猶是五百年前舊物，銘心絶品，正不在多許耳。
丙辰臘月十二日  竹汀居士  錢大昕  書扵 吳門寓館
余嘗淂宋時玉押、銅押，以《癸辛雜識》所載十五帝御押證之，一爲宋太祖玉押，一爲太宗銅押，寶蔵之數年矣。今次侯先生出示宋鈔閣本《太宗實録》十二卷，有汪氏士禮居圖章，知係黃氏蕘圃光生舊蔵，每卷後有書冩人及初對、覆對姓名，卷中缺筆字如「慎」、「貞」、「署」、「筠」、「朗」、「構」、「樹」、「玄」、「徴」、「讓」、「敦」、「廓」、「胊」、「詬」、「廵」、「柏」等十餘字，竹汀居士寀爲理宗朝冩本。今世蔵古家淂宋刻印本，書數卷珍如拱璧，況墨本官書乎？況次侯爲趙王孫，數典而不忘其祖，不尤可寳乎？余所淂銅押，爲太宗舊物，亦當與是書同帰趙氏。坿記扵此，以爲券。
光緒乙未臘月 吳大澂 題
光緒己丑八月卄八日  翁同龢  獲觀敬題記
光緒乙未十一月六日 常熟曾之揆、武進費念慈 同觀扵舊山樓  念慈 題記


另請參見章忠信《著作權筆記》句讀的著作權保護。

