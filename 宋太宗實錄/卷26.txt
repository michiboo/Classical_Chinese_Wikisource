Template:本條目需要加入句讀
乙酉，朔，以給事中直學士院徐鉉爲右散騎常侍，以職方員外郎髙繼申為兩浙諸州轉運使。丙戌，河南府言洛水漲五丈餘，壞鞏縣官寺、軍壘、民廬舍殆盡。左諫議大夫知開封府邊珝卒。珝字待價，華州下邽人。父蔚，仕至太常卿。珝，天福六年舉進士登第，解褐授秘書省秘書郎，直昭文舘，遷右補闕起居舍人，改庫部職方員外郎，受詔知通州，以牢盆賦於民，大煑鹽於郎山。歳得萬餘石。國初，岀為洛陽令，徵為倉部郎中。隴、蜀平，命珝知三泉縣，入為職方郎中。揚州言民盜殺廣陵縣尉謝圖父，捕繋民凡三百日，獄未具，州以聞。命珝按之，盡得其實，民抵罪。開寳中，知揚州。會征江表，兼領淮南轉運使。　上即位，遷吏部郎中，嶺南轉運使，徵為右諫議大夫，領吏部選事，移知開封府，至是卒，年六十三。珝強力有吏材，　上方欲倚用，及聞其死，嗟嘆者數四，賜其家絹百匹、錢二十萬，以營葬事。
丁亥，以翰林學士、中書舍人李穆知開封府，膳部郎中、知雜滕中正為右諫議大夫，權御史中丞、吏部郎中許仲宣為左諫議大夫，依前嶺南轉運使兵部郎中劉保勲為右諫議大夫，刑部郎中辛仲甫為右諫議大夫，依舊知益州，以庫部員外郎楊徽之為刑部郎中，大理正孔承恭為庫部員外郎，同考校京朝官殿最。
甲午，河南府言榖水、伊水、洛水、瀍水暴漲，溢出岸，壞官寺、軍壘、寺觀、祠廟、民廬舍萬餘區，溺死者以萬計。
丁酉，詔曰：『自今京朝官知録事參軍及知縣事者，見本郡長吏用賓主之禮，宴集班位，其常參官在判官之上，未常參官在推官之上，所乘馬並不得用繁纓，違者所在以聞，當行責罰。』
已亥，制曰：『漢以尚書平處奏議，魏以中書參掌機密邦國之務，率繋於樞衡，軍旅之謀多出於帷幄，授受之際，厥惟難哉。宣徽南院使兼樞密副使、金紫光祿大夫、檢校司徒上柱國、瑯琊縣開國男王顯，器量恢宏，襟靈秀拔，常事藩邸，備極公忠，累踐榮班，遂膺顯用，風雨如晦，益勵匪躬之誠，夙夜惟寅，愈挺致君之志，樞機之任，獻替尤資，宜正名稱，用伸毗倚。勉堅許國之節，式副知臣之明。可，檢校太保充樞密使，進封本郡侯。』　上召謂顯曰：『卿代非儒門，少罹兵亂，必寡學問。今在朕左右，典掌萬機，固無暇博覽羣書』，命左右取《軍戒》三篇，賜顯曰：『讀此亦可免於面牆矣』。又以宣徽北院使柴禹錫為宣徽南院使，依前樞密副使右諫議大夫王明為給事中，依前充鹽鐵使左衛將軍陳從信為本衛大將軍。依前度支使潭刑言「長沙縣民翟景鴻五世同居，內無異㸑」，詔旌表門閭，常稅外免其他役。陜州言永定澗水漲溢出，岸壞民廬舍、軍壘千餘區。
丙午，乾寧軍言御河水漲七尺五寸。
戊申，新及第進士王世則以下十八人，送中書門下處分，餘並送流內銓，命文明殿學士李昉、樞密直學士張齊賢、王沔、中書舍人王祐，同於吏部注擬。　上謂李昉等曰：『天下州縣闕官，朕親選多士，忘其飢渇，召見臨問，以觀其才。豈望拔十得五，但十得三四，亦巖穴無遺逸，朝廷多君子矣。朕每見布衣搢紳間有端雅為衆所推舉者，朕代其父母喜，或召拜近臣，必擇良日，欲其保終吉也。朕於士大夫無所負矣。』昉等拜謝。
己酉，兗州言「泰山父老並瑕丘等七縣民陳延福等千四百九十三人，自言詣闕，請封禪」，遣觀察判官廖文鐸護送之。
辛亥，賜樞密使王顯開封府道德坊宅一區，賜宰相、文明、翰林、樞密直學士、中書舍人、節度觀察使建州所貢新茶。
甲寅，朔，工部侍郎致仕劉載卒載字德輿范
陽人唐節度使緫之五代孫也父昭任潁州下蔡令
載後唐清泰中舉進士及第解褐授秘書省校書郎
累遷左拾遺集賢殿學士改殿中侍御史周顯德中
歴倉部員外郎知制誥擢拜右諫議大夫給事中國
初出知貝州代還奉使江表復命知鎮州坐與兵馬
部署何繼筠不協為所構　太祖惡之出為山南東
道節度行軍司馬僅十年　上即位徵赴闕復為給
事中以老病乞骸改工部侍郎致仕仍賜一子出身
至是卒年七十六載頗刻勵為學愽通史傳著弔戰
國賦萬餘言行於世雅好釋氏佞佛甚謹晚年專以
蔬食誦經為事雅尚名節頗為流輩所稱
戊午，泰山父老辭歸故郡各賜束帛以遣之以新及第進士王
世則等一十八人並為大理評事知縣録事參軍又
以第二等進士吳鉉為大理評事史館勘書鉉餘杭
人舉進士嘗重定切韻及　上親試因捧以獻旣中
第因令隷史館校定字書故有是命鉉所定切韻多
以吳音作俗字數千増之鄙陋尤甚尋禮部試貢士
為鉉韻所悞有司以聞詔盡索而毀之永不得行用
丁卯，制曰計功稱代則銘於旂常尚齒優賢則賜以
几杖我有舊老時惟宗臣願追赤松之逰盡納水衡
之俸不舉殊典何荅元勲開府儀同三司檢校太師
行右金吾衛上將軍判街仗司事上柱國邠國公王
彥超早擁節旄亟更藩閫許國之誠夙厲臨戎之績
素高為列辟之楷模實累朝之勞舊緹騎二百寵以
執金之權宸居九重聿成高枕之適遽形表䟽願避
官榮爰推進秩之恩以遂懸車之請優以廩給表予
眷懐可太子太師致仕仍依舊給右金吾衛上將軍
俸料
己巳，安化軍節度使沈承禮䘚承禮字正臣吳
興人錢鏐辟置幕下攝䖏州刺史鏐卒子元瓘以其
女妻之署以牙校及錢俶襲位加承禮知威武軍節
度使王師征江南俶命承禮率所部助攻毗陵平之
　又攻潤州吳人夜竊出焚外柵將帥皆欲馳救承
禮曰古人有言撃東南而備西北者此之謂也命士
皆擐甲蓐食堅壁不動他壘不設備者悉驚優獨承
禮所部整肅吳人不敢窺旣平丹陽遂率兵抵建業
江南平　太祖録其功特授威武軍節度福州管內
觀察䖏置等使　上即位錢俶盡獻浙右之地以承
禮為密州刺史安化軍節度使至是卒年六十七詔
輟視朝兩日贈太子太保葬事官給
辛未，制曰中書
舍人參知政事郭贄簮筆持槖獲侍於初潛曵組鳴
珂久塵於清切頃參台席實代天工而啓沃蔑聞屍
素斯極飲酒過量自貽沉湎之譏發言無稽益彰容
易之態所宜左降尚屈典刑可責授秘書少監
壬申，以左衛上將軍向拱領左金吾街仗事宥州刺史李
繼瑗為右清道率府副率
庚辰，以左諫議大夫宋琪
為刑部尚書依前參知政事文明殿學士工部尚書
李昉守本官參知政事辛已詔開封府管內酸棗陽
武封丘長垣等四縣民田為黃河水所害及開封浚
儀中牟尉氏㐮邑雍丘等六縣民田為蔡河廣濟白
溝河溢及水澇所損者並蠲其租鄜州言河水漲溢
入城壞官寺民廬舍四百餘區河南府言黃河水漲
五丈七尺壞河清縣豊饒務倉庫軍壘民廬舍千餘
區荊門軍言長林縣山水暴漲壞民廬舍五十一區
凡五十六人溺死陜州言河水漲㫁浮梁壬午免監
察御史張巽仍削四任坐通判澶州日縱部下館驛
吏擅費用官物而不舉也䕫州言江水漲七尺乾寧
軍言御河水漲六尺襄州言漢水漲三丈二尺破虜
軍言滹沲河水漲一丈四尺祁州言資河水漲溢入
城壞軍壘民廬舍百餘區滄州言葫蘆河漲水八尺
雄州言易水漲一丈三尺壞民廬舍癸未　駕幸含
芳園習射張楽賜從官飲
戊子，朔，以祠部郎中羅延吉兼侍御史知雜事
辛卯，司天言壽星見丙地海門採珠場貢真珠二百
二十八斤
壬辰，制曰古先哲王恭黙思道一物失所
在予之罪實深四時不和責躬之言尤切今歳天降
霖雨自春徂秋水出平原河決近郡下民離於昬墊
大田變於汚萊蓋念尭舜之功格天不能逃陰陽之
數禹湯之言罪已所以致邦國之興朕端居九重夕
惕若厲㓗粢豊盛以懇禱卑宮菲食以隱憂至誠上
通和氣來應氛霾清霽稼穡豊穰取萬箱而可期食
四鬴而何逺宜伸肆眚之澤以荅乃眷之仁應両京
諸道州府軍監縣鎮繋囚限德音到日除十惡官吏
犯正枉法贓及謀殺故殺劫殺人外其餘罪無輕重
特與除放諸䖏亡命軍人及聚山林為羣盜者限詔
到一月並許於所在陳首限滿不首復罪如初配流
徒役人等並具元罪犯以聞別聽進止
癸巳，詔曰桂
州管內先配民歳市沙糖及茶園久荒吏歳徵其課
先以官牛給與民歳取租牛死而吏猶督其直関市
征常額外増錢百八十貫文並除之官牛二百三十
頭賦與貧民
丁酉，山後兩林蠻王子牟昂等二百三
十九人以名馬來貢以右補闕直史館徐休復為職
方員外郎右賛善大夫蘓易簡為右拾遺並加知制
誥詔曰朕選用羣材分領庶職雖九品之賤一命之
微未嘗專委於有司必須召對於便殿親與之語以
觀其能儻敷納之可觀必越次而命賞恩或由於僥
倖理未至於澄清自今應親臨選擢官吏並送中書
更審勘履歴別聽進止辰州言溪錦敘冨等四州蠻
求內附輸租稅詔令州長吏察其傜俗情偽並按視
山川地形具圖來上
戊戌，以故永興軍節度使吳廷
祚次子元扆為右衛將軍駙馬都尉徐州言清河漲
一丈七尺溢出堤塞城三門以禦之庚戌制曰宥密
之務蓋緫於萬機師長之任實參乎百揆職事斯設
在勞逸而則殊名器所先固授受而惟允樞密使金
紫光祿大夫戶部尚書上柱國楽陵郡侯石熙載達
識兼濟偉量旁通早在初潛實預賔佐韋弦之誡動
靜有常金石之誠夷險如一自緫鈞軸屢進讜言方
參帷幄之謀遽嬰寒暑之疾抗章引退瀝懇彌堅宜
推加等之恩即俟有瘳之喜勉思頥飬式副倚毗可
尚書右僕射先是熙載以足疾假滿抗表解職故有
是命
辛亥，詔増周公謚法五十五字美謚七十一字
為一百字平謚七字為二十字惡謚十七字為三十
字仍令翰林學士承㫖扈䝉中書舍人王祐同詳定
蒙等奏議曰上所増五十五字皆可用其沈約宋琛
續廣謚請停廢詔從之詔曰史氏之職歴代所先政
令之大小必書人君之言動皆録累朝多故舊典闕
如䇿書所記言殊為漏落自今軍國謀議宰相與聞
者宜令工部尚書參知政事李昉撰録每季終送史
館樞密院公事亦令副使一人專知纂録送付史氏
昉上言所修時政記每月先以奏御後付所司從之
壬子，詔曰先是祠部給僧尼牒並傳送諸䖏州長吏
親給如聞吏為姦募人以緡錢市取齎以至外郡賣
焉得善價即付與之自今所在宜奉行前詔違者重
致其罪
癸丑，朔，以洛苑使王賔領潭州刺史與儒州刺
史許昌裔同知水路發運軍器庫使順州刺史王繼
昇駕部員外郎劉蟠同知陸路發運先是每歳運江
淮米四五百萬斛以給京師率用官錢僦牽船役夫
頗為勞優至是每艘計其直給與舟人俾其自召募
甚以為便而舟數百艘留河津月餘不得去　上遣
期門䘚偵之計吏自言有司除常載外別科買羊皮
赤堊鉛錫蘓木等物守藏者不即受故也　上怒奪
三司使一月俸分命王賔等領水陸發運自是貢輸
無滯矣以國子監主簿楊文舉為國子監丞史館遍
修宿州言濉河水漲溢䆮民田六十里秘書監錢昱
獻《太平興國録》一卷。
戊午，詔曰近年已來河堤頻決
壞廬舍害田畒數郡被其害先是築遙堤以遏水勢
民利其膏沃多種蓺居䖏於其中河漲即罹其患宜
令殿中侍御史柴成務國子監丞趙孚供奉官萬彥
恭殿直郭載分往河南北岸桉行遙堤有不完䖏發
丁男治之民先占堤內種植者免其稅遷於善地焉
御製晚秋五七言詩二首賜近臣
甲子，詔曰臨淮壽
春浮梁先禁馬高五尺已上不得渡淮今江浙已平
吏猶守舊法宜除之
乙丑，詔曰國家敦本厚生取什一
之稅豊財足用聚九年之儲兵食所資蓋不得已尚
念力耕數耘之苦祁寒暑雨之勞供王租而旣勤獲
地利而甚薄先是兩稅起徵特設三限限外又加一
月州縣吏苟務苛虐㒺守章程施鞭朴以立威用掊
克而為政不體勤恤之意自求課最之名昔之良吏
善治民者有増租從調減年就役之事豈若是乎自
今宜令諸州長吏本判官録事參軍專察所屬縣令
主簿政治善惡書於吏部南曺曆子外以其狀聞當
申黜陟用彰朕愛民之㫖焉先是　上謂宰相曰朕
視萬民如赤子念其耕稼之勤春秋賦租軍國用度
所出恨未能去之此令三限外特加一月而官吏不
體朝㫖自求課最恣行箠楚以求辦事此一事尤傷
和氣宜下令申儆之故有是命丙寅詔曰荊湖江浙
淮南諸州每歲上供錢帛遣部民之髙貲者護送至
闕下非便自今直遣牙校勿復優民先是　上謂宰
相曰諸州於部內擇高貲戶部送官物民家人質魯
無御下之術篙工檝師皆頑猾不逞軰侵盜官物恣
為不法民家多破産償之甚無謂也故有是詔授山
後兩林蠻王弟牟昻懐化大將軍首領王子牟蓋磨
忙卑塊並授歸德郎將副使牟計等一百二十人並
授懐化司戈
丁卯，海州言州城內東山坡先廢佛牙
寺真身塔相傳言隋末土人於巖崖間聞誦經聲一
日天大雨崖崩土人共見桑門坐於崖下逼而視之
膚貌如生人但氣息已絶因立塔廟祠之顯德中詔
毀廢佛寺而桑門真身獨存開寳初節度使張鐸親
禱之有神光之異鐸欲遷於城東天大雨雹不果遷
而止州民列狀願復築宮祠之詔從其請仍賜號聖
因院交州黎桓遣使貢方物
己巳，以軍器庫使王繼
昇為左神武將軍依前領順州刺史洛苑使王賔為
右神武將軍依前領演州刺史庚午吐蕃戎人以名
馬來貢召見其酋長於崇政殿因謂宰相曰蕃戎言
語不通衣服異制朕常以禽獸畜之自唐已來頗為
邊患以國家兵力聊舉偏師即可驅於數千里外但
念其種族蕃熾各安其土儻盡驅之必恣殺戮所以
置於度外存而勿論也各賜酋長束帛以慰撫之
癸酉，詔曰廣州歲貢藤每斤去皴麤外中用者才三兩
大通冶歳輸鐵尚方鑄兵器鍛鍊外十纔得其四五
自今嶺南貢藤取其堪用者大通冶輸鐵先鑄成器
俾官工淬治之無使負重致遠匱民力焉
丙子，占城
獻馴象能拜伏詔飬於寕陵縣丁丑以河決未塞命
樞密直學士張齊賢乘傳詣白馬津以太牢沉祠加
以璧太平軍言颶風拔木壞官寺民舍一千八百十
七區海門採珠場貢真珠一百二十斤
甲申，詔徵侍衛馬軍都指揮使定州兵馬部
署未信赴闕以新譯經五卷示宰相因謂之曰浮屠
氏之教有禆政治而梁武捨身為寺家奴布髪於地
令桑門踐之此真大惑朕甚不取也先是胡僧自西
域齎貝多葉經至朕因令以華語譯之殆百餘卷雖
小道亦有可觀卿等試之蓋存其教耳非溺於釋氏
者也以西天竺中印土譯經三藏僧法護為明法大
師
戊子，詔祀土德於黃帝壇珪幣牢具如大祠制禆
祠官領之
己丑，　乾明節羣臣上壽越州以王羲之
畫像並其石硯來獻庚寅詔賜諸軍校百夫長已上
建州茶有差並賜諸營卒翦草茶各一斤丁酉宴中
書門下翰林學士樞密直學士文武常參官節度觀
察防禦團練使刺史諸軍校百夫長已上諸州進奉
使外國蕃客於大明殿
戊戌，命西八作坊使張璿知
房州詔皇長子衞王德崇改名元佐第二子廣平郡
王德明改名元佑第三子德昌〈真宗舊名〉改名第四子德
嚴改名元雋第五子德和改名元傑皇姪孫文雍改
名惟吉文治改名惟正文起改名惟忠文扆改名惟
貞
己酉，制曰入緫國政實冠三司之崇出分閫寄聿
當二老之任所以推恩禮於輔弼伸倚注於勲賢斯
為大猷豈敢虛授開府儀同三司守司徒兼侍中昭
文館大學士梁國公趙普挺鍾間氣冨稟謀明草昧
之初締構之功克著巖廊之上啓沃之效居多朕疇
咨老成參用舊德再授鹽梅之寄用師薬石之言彌
縫之績既彰調燮之勤期著煩我耆艾職茲樞衡授
以蕃宣均其勞逸用加掌武之秩以増衞社之雄大
啓南陽夾輔王室可檢校太尉兼侍中行鄧州刺史
武勝軍節度使是日制以皇長子衞王元佐進封楚
王第二子廣平郡王元佑進封陳王第三子〈真宗舊名〉第
四子元雋第五子元傑並授特進檢校太保同中書
門下平章事上柱國〈真宗舊名〉封韓王元雋封冀王元傑
封益王以保靜軍節度使劉遇為滑州刺史武成軍
節度使

