Template:本條目需要加入句讀
庚戌，朔，　上御乾元殿，受朝賀。
辛亥，　車駕出南薫門觀稼。召從官列坐於田中，令民刈麥，咸賜以錢帛。回，幸玉津園觀魚。張樂，習射久之。宴飲極歡而罷。
壬子，西州回鶻與波斯外道來朝貢。西州婆羅門僧永世自云：『本國名「利得」，國王姓「牙羅五」，得名「阿喏你縳」，衣黃衣，冠金冠，以七寳飾之。每出乘肩輿，或乘象馬，以音樂鑼鈸前導，多㳺佛寺，博施貧乏。妃「摩訶你尾」，衣大䄂縷金紅衣，歳一出，多振施人。有冤抑，俟王及妃出，即隨之伸訴。置宰相四員，國中庶務、庫藏皆宰相裁製之。五榖、六畜、果實，與中國無異。市易用銅錢，其錢有文縵，大如中國所用者，但無穿耳。東至大食國六月程，又東至西州二月程，又東至夏州三月程。』波斯外道阿里熛自云：『本國王號「黒衣王子」，姓「張」名「㬈里沒似」，衣錦綵衣，好乘馬㳺獵。每出二月至三日即還，委大臣九人同理國事。男子以白㲲布爲衣，婦人豪富者衣錦，綺貧下者止服綃布。種陸田，無稲秝，土産絲蠶、羊馬、果實，無錢，貨以雜物相貿易。東至婆羅門六月程，又東至大食國六月程，又東至夏州二月程。』
癸丑，以西京作坊使、順州刺史李克文起復雲麾將軍、麟州防禦使，依舊知夏州事。詔銀州、宥州復隸夏州。
戊午，詔曰：『國家欽恤刑章，重惜人命，豈容酷吏恣為深文，掠治無辜，致其殞絶，損傷和氣，莫甚於斯！鳯翔司理參軍楊酀、許州司理參軍張睿，並掠囚至死，已從私罪決遣。訖今後犯者，並以私罪罪之。』先是，酀、睿各無辜考掠人至死，法寺定為公罪，上怒，故有是詔。
甲子，以左神武大將軍吳元輔領平
州刺史以監察御史宋璫為陝西轉運使
乙丑，詔曰
司理參軍專於推鞫研覈情實尤在得人如聞諸道
多闕此官蓋吏部拘以資敘難為注擬自今應有闕
處宜令本州於見任前任簿尉判司內選擇明敏有
官業者充秩滿當與陞奨其罷軟不任職者便可選
官代之先是諸處多闕此官而吏部以資敘相妨難
於注擬上以庶獄為重不可暫闕故委本部選擇
焉
庚午，以東上閤門使田仁朗判四方館事辛未以
左拾遺直史館宋凖守本官知制誥壬申歸州刺史
高繼元卒繼元字若虛中書令南平王保融之第二
子也保融承祖父業據有荊南事具五代史及保融
卒弟保朂立保朂卒保融子繼沖立建隆四年朗州
周保權以部內將衡州刺史張文表叛求救於朝
太祖遣山南東道節度使慕容釗帥師援之假道於
荊南繼沖不敢拒之師既入城繼沖乃舉其地內有
屬而入覲焉繼元即繼沖弟也繼沖卒後授繼元歸
州刺史　上親征太原命繼元京師廵檢　車駕還
京以繼元為河陰兵馬都監至是卒年三十一
丙子，以判四方館事田仁朗，自京至泰山，督治道之役。
丁丑，乾元文明二正殿災。是日既夕，陰雲四合，風雷暴作，夜漏初上，澍雨如傾，雷電震激，火發自月華門，抱関者不之覺，延焼漸北，煙焰上出。　上遣小黃門開関，視火勢已盛，亟命宿衛數百人毀迴廊、連屋。比明，役士皆至，併力救之；至辰巳乃息。
己卯，以柳州團練使田欽祚為郢州團練使，知夏州；著作佐郎杜凝除籍為民，以其知道州日，居喪聴樂，為人所訴故也。
壬午，以鹽鐵判官虞部郎中樊若水為荊湖轉運使。封故燕國長公主次女髙氏為「延昌縣主」。
乙酉，麟州防禦使李克文來朝，以唐僖宗賜其祖夏州節度使拓䟦思恭鐵劵、朱書、御紮上獻。　上因觀其詞㫖卑替，謂宰相曰：『朕嘗覧韓偓《金鑾記》，見昭宗在鳯翔，梁太祖引兵至城下，號為迎駕，其實脅君。韓偓為翰林學士，昭宗欲見之，而為中官所隔，潛匿伺便，方遂一見，可為歎息也。』宋琪對曰：『唐末亂離，諸侯彊盛，其勢固不能久。』以雷德驤、石熙古、魏庠、朱昂、李惟清、祖吉、雷有終、陳白、楊緘、李琯、崔邁、呂備，分為兩浙、峽路、京西、西川、淮南、荊湖、江南、廣南、河北、陝西轉運使。
丁亥，詔曰朕以不明託於兆人之上夙夜祗惕罔敢
怠荒賴　九廟儲祥　上玄垂祐萬務粗治於今九
年而數日前雷之中烈火遽作既延哭於正殿蓋示
譴於眇躬祗畏震驚罔敢寕處　上天警戒必有
由然豈非燭理之所未明賞罰之所未當物情尚多
於壅塞政理未洽於和平生靈未息於瘡痍獄訟未
除於枉橈賦調未得均一賢良多所淪滯有一於此
足敗政經載深馭朽之誠思啓納言之路卿等列於
有位咸切致君所宜各竭忠規共申讜議揚朝廷之
闕失陳時務之否臧當悉乃心必期無隱朕將親覧
用自儆焉
己丑，登聞院引對婦人李氏自陳云：『無兒息，身且病，恐一旦溘死，家業委棄，欲未死有所屬。』上因謂宰相曰：『此婦人，數日前朕已令開封府依所欲裁置之。今復來告訴，稱其父已被繋矣。此是小事，何用禁繋？京輦之下，尚敢如此，天下至廣，冤枉可知。朕恨不能遍閱天下獄訟，親行決斷。每見大理寺斷遣諸州刑獄，多為其中小有未盡，即卻之。今國家封疆闊遠，來往動是五七千里，再令勘覆，轉是淹延。今後，宜令遣使分詣諸州，令周細詳酌，如不幹人命，使至便與斷，決不須重勘。』琪等曰：『謹奉詔。』即日，分遣殿中侍御史李範等八人往兩浙、淮南、西川、廣南録問刑獄。以金部員外郎奚嶼為京東轉運使。
壬辰，詔曰
朕恤念烝民憂勤庶政每令詢訪以導鬰堙苟規益
之有聞豈卑髙之是間應天下幕職州縣官俱負吏
才咸通時務其或知民俗利害政令否臧並許於本
州附傳置以聞如所言有可收採必行旌賞或無所
取亦不加罪先是轉運使及知州通判皆得上書言
事而州縣官屬則否　上慮下情壅塞故降是詔乙
未鎮安軍節度使守中書令石守信薨守信字德貞
開封沒儀人事周祖爲小校累遷散指揮使從世宗
征並汾遇敵於高平以戦疾力遷親衛左第一軍都
指揮使師還授鐵騎左廂都指揮使顯德二年從征
淮南以功遷鐵騎控鶴四廂都指揮使領嘉州防禦
使從平関南以功授殿前都虞侯未㡬遷殿前都指
揮使領江州防禦使㳟帝嗣位授滑州刺史充義成
軍節度使軍職如故　太祖陳橋之入也時守信宿
衛內庭聞変登左掖門嚴兵設備閉関以守　太祖
之典親軍官署在門內　太后居其中　太祖未至
先遣帳下親信楚昭輔問　太后起居及昭輔至守
信啓関納之　太祖甚德之踐祚改領宋州刺史歸
德軍節度使從平李筠以功加同平章事李重進據
淮揚叛命守信充行營招討使兼知揚州行府事維
揚平改鄆州刺史天平軍節度使兼侍衛親軍馬步
軍都指揮使上章乞解軍職詔許之以其子保吉尚
許國公主加兼侍中　上嗣位加兼中書令移河南
尹西京留守進位守中書令從征幽州以失律降授
隨州刺史崇信軍節度使兼中書令尋進封衛國公
久之改陳州刺史鎮安軍節度使復守中書令至是
薨年五十七詔輟視朝三日贈尚書令追封衛王謚
曰武烈守信累任節鎮惟以聚斂為事性貪嗇積財
鉅億萬計雅信尚釋教多所施捨在西京造崇德佛
寺役人輦運瓦木督責既急而所給不充其傭直人
皆苦之
丙申，　上岀粟豆數十本以示近臣，因謂樞
密使人顯等曰今年風雨雖調猶慮禾稼未得豊茂
昨令往京城四面百里外取得粟豆凡數種皆長數
尺大是好田喜形於色。是日草澤上書言時政引對
詞甚狂勃　上不之罪慰諭以遣之因謂宰相曰往
昔帝王多以尊極自居詞氣嚴厲左右無敢貢一言
者朕雖布衣言事必溫顏以待之只如每與卿等款
曲商榷時事蓋欲通上下之情無有所隱宋琪等頓
首稱謝
丁酉，宰相以東封在近導駕儀衛合取進止
上曰此行蓋為告謝　天地與蒼生祈福廣陳儀衛
即是勞擾非朕意也但一如令式
己亥，舒州言五色雲見於靈仙觀上。
庚子，詔曰：『先是，六年十二月辛卯，詔書應諸道刑獄長吏，每五日一録問。今天下亦幾於治矣，然頗為煩勞，特示改更，永期遵守。今後，宜令十日一録問，杖罪以下，便可依理踈決。』
壬寅，詔曰朕
以眇躬嗣膺丕構涉道猶淺布衣未孚中心惕然常
所祗懼賴　昊天垂祐黔首小康豊年屢臻四鄙不
聳豈敢暇逸自謂宴安昨者文武羣臣洎手耆耋盈
廷抗䟽連袂扣閽謂乎治平之時請舉升中之禮頋
惟涼德豈可克堪而陳請再三因以俞允載惟盛禮
終覺愧懐況封禪之儀廢之已久百司祇奉辦集尤
難萬姓供輸勞優斯甚且令停罷更俟後期國門之
南圓丘素備宜輟登封之禮聿修柴燎之誠朕以十
一月二十一日有事於南郊凡爾臣僚當體茲意
甲辰，以定國軍節度使宋偓為右衛上將軍。
丁未，免開封府推官張雍，左右軍巡判官韓昭裔、宋延煦，博州博平縣令楊處仁等。左右軍巡使殿直龎則、王業並降充殿前承㫖。醫人陳士良等並決杖流海島。初，寡婦劉氏有姦狀，恐事露，遂成憂悸之疾。復懼其子陳告，遂令侍婢陳訴，稱其子王元吉寘毒於食中、因病但未死，事下開封府，右軍巡按之，未得實狀，移於左軍巡，推典受劉氏賕，掠治元吉，遂自誣。及開封府引問元吉，始以實對。府中不能決，又移於司録司，盡捕兩軍巡元推胥吏，按問之，稍見誣構之跡。而府中以追捕者衆，遂列狀引見。　上以元吉藥母事狀暗昧，令免死決，徒開封府。將杖元吉，元吉大呼曰：『元吉苟受刑，府中官吏豈得了乎？頃盡，還元吉所用貨賂。』府中不敢決，因問元吉行賂之狀。元吉暦指之，遂具元吉詞款上言。元吉復令妻張氏撾登聞鼓以聞。　上覧之臨軒，頋問，悉見其冤枉之狀。亟令中使收捕元推官吏，送御史臺再鞫之。至是，獄具引見，自雍而下，上一一親問。咸伏其辜，特詔免元吉，而有是命。先是，元吉繋左軍巡，爲獄吏繋縛，榜笞備諸，慘毒不勝，其苦至是。　上復令縛獄吏，以其法償之獄吏，宛轉號呌，惟求速死。　上曰：『汝猶不勝其苦，他人能勝之乎？』及解其縛，兩手不能舉，良久方復。　上因謂宰相曰：『刑獄中有如此慘酷，京城尚如此，況僻逺乎？』遂以右諫議大夫辛仲甫代劉保勲知開封府。保勲、洎、判官李繼凝各奪一季俸。郴州刺史張再興責授右率府副，率坐知雄州日，以麤率自任、失政故也。
己酉，朔，以保平軍節度使杜審進為右衛上將軍。
壬子，改乾元殿為朝元殿，文明殿為文德殿，丹鳯門為乾元門。
癸丑，詔曰：『先是，郊禋五使權用他司印，宜令有司各鑄印以賜之。』
乙卯，詔曰御史府憲令
所繋獄訟攸歸凡在官聮皆為要劇所宜恪謹以承
重任彊毅以肅羣姦豈可因循恣成縦弛如聞䑓中
鞫獄多是委之有司御史但雍容端坐飬高自重而
已故令羣吏為姦無所不至豈所謂徇公求理欽恤
慎重之意乎今後凡有刑獄當推御史並頃躬親訊
問研究詞情不得信任胥吏仍令中丞及知雜御史
常加糾舉
庚申，詔改匭院為登聞院，東延恩匭為崇仁檢，南招諫匭為思諫檢，西申冤匭為申明檢，北通玄匭為招賢檢。
壬戌，中元節，上幸建隆觀謂宰相
曰道門以沖澹為本夫道者　天地萬物之祖而其
教終微豈主之者非其人乎移幸太平興國寺回御
東華門樓觀燈賜從官飲夜分而罷己巳兵部侍郎
致仕程羽卒羽字沖逺深州陸澤人少好學能屬文
晉天福八年擢進士第解褐為鄆州陽榖縣主簿秩
滿授易定祁等州觀察支使歴虞郷新都醴泉三縣
令皆有政績開寳中選為兩使判官及引對　太祖
詢其時事稱㫖擢為著作郎出知興州踰年改知興
元府詔歸闕上方尹京邑羽以本官充開封府判
官羽性淳厚蒞事恪謹上亦以長者待之及　上
嗣位拜給事中賜金紫知開封府未幾出知成都府
為政寛簡蜀人便之入朝拜禮部侍郎充文明殿學
士以年老艱於歩履求罷近職拜兵部侍郎請告百
日假滿上章乞致仕詔從之仍給全俸至是卒年七
十三　上嗟悼數四官給葬事贈禮部尚書癸酉有
司言有挾私逼脅人致死者請以抵罪　上曰朕讀
唐書見李義府逼畢正義死獄中然小人之情何所
不至亦不足怪也令論如律歸州言古玉虛觀內天
尊以木為骨其木忽生枝葉乙亥以前朔州觀察使
駙馬都尉石保吉起復雲麾將軍新州刺史威塞軍
節度使以前如京使石保興起復雲麾將軍領順州
團練使

