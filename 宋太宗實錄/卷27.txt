Template:本條目需要加入句讀
壬子，朔，制曰平章百姓唐堯所以疇咨緫領
衆職漢宣由是致治非賢罔乂得士則昌聿求經濟
之才授以弼諧之任枚卜斯允成命以行刑部尚書
參知政事宋琪宇量沖深規模宏逺工部尚書參知
政事李昉欝有公望久服大僚而皆罄竭謨明禆賛
樞軸君臣之際人無間言公家之事行有餘力修經
術以自輔體方直而靡渝是宜擢正台衡職茲調爕
朕所注意不假審象之求汝旣致君更思補袞之效
唯用盡已佇茲沃心欽若訓詞往踐乃位並守本官
同中書門下平章事加金紫光祿大夫琪封廣平侯
郡侯昉封隴西郡侯以皇姪孫惟吉為左監門衛將
軍封平陽郡侯惟正為左千牛衛將軍惟忠惟貞並
為右千牛䘙將軍
癸丑，詔曰先是開寳二年八月丁
亥詔書應廣南東西川峽路諸州民祖父母父母在
子孫別籍異財者棄市自今並除之論如律泗州言
僧伽塔白晝有光民燃頂及焚指㫁臂者數千人吏
不能禁
甲寅，詔曰並建子弟以藩屏王室申命相輔
以羽翼公朝舊邸之任雖崇鈞台之寄尤重聿分內
外須正等威自今宰相序立宜在親王之上刑部尚
書平章事臣琪工部尚書平章事臣昉等頓首言鈞
衡之任止曰台司盤維之封實承天緒漢法丞相在
諸侯王之下唐制元子非百執事之列典故昭晣載
在䇿書伏望聖慈俯遵前䡄　上不允琪等又叩頭
固讓久之　上曰宰相之任實緫百揆與羣官禮絶
藩邸之設止奉朝請而已元佐等尚幼欲其知謙損
之道卿無至固讓也琪等拜舞稱謝
戊午，高陽関捕
得契丹生口送至闕下召見言契丹種族攜貳恐王
師討伐於近塞築城為備上謂宰相曰戎虜以剽
掠為事乃修城壘為自全之計蓋天亡之時也往者
劉繼元盜據汾晉周世宗及　太祖皆親征不利朕
決取之除心腹之患為世宗　太祖刷恥擒劉繼元
致闕下今日視之猶機上肉耳當其保堅城結北虜
為援豈易制乎宋琪對曰臣少陷虜庭備知戎馬之
數自晉末始彊盛然種族蕃多其心不一自石嶺関
之敗平劉継元三交高陽関及沿邊諸郡頻有克捷
以臣度之其部下攜貳必多國家不須致討可坐待
其㓕也
己未，御製《蓮花心輪回文偈頌》十部共二百五十卷，回文圖十軸，以示宰相、近臣。城南太一宮成，命樞密直學士張齊賢、司天春官正楚芝，蘭祠五福太一。齊賢等上言：『太一，五帝之佐，天神之至貴者也。請用祀天之禮，殺其豐又小損之。』　上令増教坊伶官百人，自昬祠至明，如漢祀之制。
丙寅，楚王元佐等五王同日赴中書視事。西八作使郝守濬，責授慈州團練副使，坐護塞河決，懲無狀也。
丁卯，宴近臣於長春殿，餞武勝軍節度使趙普、武成軍節度使劉遇赴鎮也。　上賜普詩，普捧而泣，曰：『陛下賜臣詩，當刻於石，與臣朽骨同葬泉下。』　上亦為之動容，宴罷，謂近臣曰：『趙普於國家有大大力。朕布素時與之游，從今齒髪哀矣。不欲煩以樞務，擇善地俾之臥理。因詩什以導意。普感極且泣，朕亦為之墮睫。君臣之際，亦盡善矣。』時樞密使王顯等側待，頻視　上袴，　上怪而問之。顯等曰：『陛下所衣袴，文縷側倒。』上笑謂曰：『朕未嘗御新衣，蓋澣濯頻所致耳。』　上因言此，偪下已爲冀王府翊善，著作佐郎姚坦為益王府翊善。
己卯，詔『江南、兩浙、劍南、東西川峽路、嶺南、河東知州、通判、知軍、知縣及監掌庶務官等，自今滿三考並與移替。』
庚辰，詔『史館所修《太平緫類》一千卷，宜令日進三卷，朕當親覧焉。自十二月一日為始。』宰相宋琪等言曰：『天寒景短，日閱三卷，恐聖躬罷倦。』　上曰：『朕性喜讀書，頗得其趣，開卷有益，豈徒然也？因知好學者讀萬卷書，非虛語耳。』以著作佐郎呂文仲為翰林侍讀，賜緋魚袋。
辛巳，以郴州刺史孫方進為右領軍衛將軍。
壬午，朔，詔曰綏銀夏等州民多流亡入蕃部
宜令州縣吏設法招誘俾之復業仍給復三年丁亥
詔自京至廣州傳置卒月別給百錢河北河東道沿
邊戍卒人賜黃姢襦一絮以綿京城內外諸軍卒人
給米一石　淮海國王錢俶上言曰臣以蕞爾之軀
䝉被恩寵賦祿百萬兼職數四元帥之任實本於兵
柄國王之號蓋屏於王室尚書則緫百揆之重中書
則掌八柄之繁維師冠於上台開府聿當於極品臣
之眇末罔克負荷邦國之制式著典常名器之間固
有涯分徒速罪戾以取顛擠伏望聖恩特從省罷優
詔不允表三上降制曰分茅胙土所以彰世及之榮
大路繁纓所以表器數之重至若襃寵勲舊度越典
常曲阜肈分得用六代之楽平䑓光啓許載九斿之
旂咨於舊章爰推異數乃有體好謙之德形固讓之
辭三扣帝閽確乎不拔用屈至公之論式光知止之
風天下兵馬大元帥開府儀同三司守太師尚書令
兼中書令淮海國王食邑八萬戶賜劔履上殿詔書
不名錢俶方嶽炳靈風雲玄感奄有勾吳之地不忘
象魏之心挈族來朝舉宗宿衛盡以版籍入於朝廷
爰分寳玉胙之淮海居天子二老之任啓真王萬室
之封併加寵名用荅忠順而乃固形表䟽願避官榮
諭之再三誠不可奪若以靈臺偃伯武庫櫜兵天下
一家書䡄之無外五侯九伯征伐之不行願寢元帥
之名勉徇由衷之請其乃世祚明德存於帶礪之盟
帝賚良弼寵以鈞台之任維師之秩馭貴之階非是
懋功適以昭德勉膺渥澤克副乃懐仍加食采之封
載光書社之數可依前守太師尚書令兼中書令淮
海國王加食邑三千戶
庚子，詔曰：『史館新纂《太平緫類》一千卷，包括羣書，指掌千古，頗資乙夜之覧，何止名山之藏。用錫嘉稱，以傳來裔，可改名《太平御覧》』。
癸卯，滑州言河決已塞，羣臣稱賀。
甲辰，詔曰：『朝廷比設貢舉以待賢材，如聞緇褐之流，多棄釋老之業，反襲褒博，來竊科名。自今貢舉人內有曾為僧道者，並須禁斷。其進士舉人，只務彫刻之工，罕有通緗素之學，不暁經義，何以官人？自今宜令禮部、貢院，特免帖經，只試墨義二十道，較其能否，以定黜陟。其諸科舉人於本業外，別試法書、墨義十道，著為定製。』
乙巳，以著作郎李沆直史館。
丙午，右補闕直史館胡旦獻《河平頌》曰：『巨　宋受命，二十有五載，夏五月，河決於滑，示哭也。冬十有二月，塞之，明功也。古之王者，必有大患，然後彰大聖；必有大災，然後成大成。故堯之水，湯之旱，太宗之蝗，玄宗之彗，皆所以彰哭患而成聖功也。當堯之時，三苗未舉，四凶未除，天示大水，以滌羣凶。湯之時，夏政未釐，商民未熙，天示大旱，以爍澆風。太宗之時，餘寇未平，大政未成，天示其蝗，以噉萬物之豊。玄宗之時，羣賢未集，大禮未立，天示其彗，以掃萬國之雄。則患息而啓聖，災平而著功，斯亦我　宋之大道，聖績之無窮也。「太平興國」，紀號之始，在國家經營克復之際，蠻戎夷狄，罔不來格；礿祠烝嘗，罔不充備。文教被於內，武德煥其外。　天子凝旒以示化，宰相備位以充職，而姦生治平，釁發無事。賊臣多遜，陰泄大政；與孽弟廷美，詋詛不道，衷構大難。頼　天地社稷之福，　聖皇之靈，覺而黜之。時又彊臣普，恃功貪天，違理背正，削廢大典，構豪傑之罪，飾帝王之非，榛賢士之路，使恩不大賚，澤不廣冾，越八年，夏河擁積石、潰龍門、盪砥柱、泊大伾，高峯為覊，長岸為梏，怒無所作，水潦羣洶，大決於滑，漂澶蕩濮，浮曹沈濟，灌於彭門，注於淮泗，孟諸，鉅浸漫漫，而海獸無攸處，鳥無攸居，況於人民乎？況於州邑乎？羣臣僉言，築防以為捍。　帝曰：「非是也。百姓不親，五品不訓，司徒之過也。敷奏不以言，明試不以功，侍中之咎也。壅其下而不聞於上，蔽其賢而不進於位，宰相之罪也。漢家法制，以災異責三公，申命有司，明舉舊典，即譴普於鄧，假節為帥，示優恩也。乃命內客省使郭守文、督內謁者中常侍暨廷臣受㫖者凡數十百人，役兵籍民，凡三十萬，竹木土石之數，不可勝計，以某月日經始，至某日畢功。自始至畢，皆騎置成筭以授之，莫不鳩大功、集巨力，如坻、如阜，如山、如崗，衣土以薪，實舟以石，沈之築之，是壅是塞，濤回浪轉，川動雷駭，截洪流之，迅奔歸故道以長往，巨岸山峙，巨防嶽立，大災以寕，大功以成。是月癸卯，使者馳以奏。甲辰，平章事臣琪、臣昉、參知政事臣穆、臣䝉正、臣至，與將軍、大夫、郎中、博士再拜稱賀，上言曰：玄天降靈，大河已平，聖功巍巍，子孫相承，斯為陛下之德也。小臣職在史氏，位司諫列，豈不以天祐　聖宋，方鳩大功，大功無所發，必有大哭；旱不能有，蝗不能生，彗不能見，必有大水，與堯同休。是　天子前黜多遜，後譴臣普，防大患而遏大哭也。塞洪河之決，䟽德澤之壅，彰大聖而成大功也。功已立而不宣，儒臣之罪也。宜其發頌聲、褒形容，以明萬萬之休烈，臣且不敏不明，謹獻頌曰：「天祚我　宋，以君兆民。配天承休，惟堯與鄰。粵有大水，昬墊下人。非曰聖祚，孰究孰度。蔽賢者退，壅澤者罪。我防大患，河豈雲敗。逆遜逺投，姦普屏外。聖道如堤，崇崇海內。　帝白守文，是塞是親。調爾衛兵，程爾烝民。民以盡力，臣以勤職。役雲其終，河以之塞。唐堯懐山，實警神德。漢武宣防，實彰令德。我塞長河，融流惠澤。明明聖功，萬代成則！」』　上覧之震怒，召宰相謂曰：『胡旦所獻頌，詞意悖戾，朕自擢於甲科，歴試外任，所至無善狀；知海州，日為部下所訟，獄已具，適會大赦，朕録其材而捨其罪，尚令在近列，又領史職，乃敢自恣，凶臆狂躁如此？今朝多君子，如此人豈宜尚列於侍從耶？亟逐去之，宜以其頌下史館。』中書舍人史館修撰王祐等奏議曰：『胡旦幸以常材，謬登上第，職在史氏，身列諫垣，而乃獻頌明廷，發泄私憤，謗讟　聖代，指斥大臣，躁人詞多，前典尤戒，下流訕上，先儒所惡，宜加竄逐，以肅縉紳。』
丁未，詔曰：『右補闕直史館胡旦，猥以庸瑣，謬升科級，兼領太史，為吾近臣，頃以江淮、漕運，俾司其事，賞賜甚厚，恩奨備至。年少氣鋭，所為不法，朕思欲全度，盡與洗滌，俾領東海，欲其自新。而乃沉湎於酒，恣行鞭撲，妄奏部下吏課，最以圖僥倖，増置胥吏，侵用官錢，醜跡升聞。逮捕繋獄，證左已具；適會
大赦，朕猶示含垢之道，未行黜幽之典，俾在禁掖，司吾䇿書，乃敢獻頌闕廷，謗讟公輔，詞意狂悖，莫甚於茲。人之無良，唯曰不足；言之不善，雖逺必違。豈可寘於周行，所宜投諸四裔，尚通朝，俾隷方州。我非無恩，汝宜自省！可，守殿中丞充商州團練副使，依分司官例，支給半俸，仍不得簽署州事。』
戊申，　上於禁中讀書，自巳至申[1]始罷，有蒼䳽自　上始開卷飛上殿吻，殆掩卷而去。　上怪之以語近臣，對曰：『此　上好學之所感也。昔揚震方講間，有觀雀㗸三鱣魚墮於庭，亦同其應。』宥州言戎人二萬衆入寇，廵檢李詢率所部蕃、漢卒撃走之，斬首二千級。
己酉，詔曰先是禁民
於沿邊諸郡私市馬戎人賣官馬市良而棄駑又禁
民不得私市往來死於道者甚衆戎人少利國馬無
以充舊貫自今邊郡吏謹視馬之良駑者刻毛以記
許民私市庶羌戎獲利而歳驅馬通関市有以補戦
騎之闕焉福州言先是錢銅兼用鐵錢三直銅錢之
一吏受賕盜用官物參以銅鐵錢計其贓差重自今
望悉以銅錢定其罪從之以懿州刺史田漢瓊為錦
州刺史錦州刺史田漢希為懿州刺史皆五溪之酋
帥願易其地因而授之也
庚戌，賜左諫議大夫、參知政事呂蒙正麗景門宅，右諫議大夫簽署樞密院事張齊賢宜秋門宅、王沔崇德坊宅各一區。雷州言颶風飄壞官寺、倉庫、民廬舍七百區。
太宗皇帝實録卷第二十七
書寫人 楊思恭　初對 班紹宗　覆對 霍良弼

