
【出隊子】〔丑上〕連營分隊。前纛高張朱雀旗。弓刀簇處列戎衣。萬騎城南戰勝歸。試問三吳豪傑有誰。
【前腔】描紅貼翠。誰似當朝太宰妻。尺三小腳走如飛。八九寸彎彎兩道眉。盡說輕盈略覺胖些。
【前腔】潛攜金幣。打聽前軍在浙水西。日間難行。等到昏黑。扮作吳國將官前去便了。晝行猶恐外人疑。等到黃昏星斗稀。驀地私行有誰見知。
【玉山頽】〔丑〕謝你君王不棄。遠相投金帛禮儀。況纍纍數對璠璵。更纖纖一雙花蕊。我知恩知義。休錯認是無情伯嚭。及早來吳地。莫𥡴遲。管敎羈鶴出籠飛。
【前腔】〔末〕我寡君呵。特差傳遞。念傷殘棲遲會𥡴。欲躬身率領妻孥。入吳庭願稱臣禮。我明朝謁王。望委曲於中周庇。〔丑〕這個都在我身上。不消你叮嚀了。〔末〕深感君高誼。若免凌夷。誓同犬馬效驅馳。
【前腔】雲鬟高髻。繡鴛鴦蹁躚舞衣。遇春風笑摟花間。値秋宵醉眠幃底。偎紅倚翠。看世上誰人百歲。今夜同歡會。夢魂飛。巫山一對暮雲歸。
