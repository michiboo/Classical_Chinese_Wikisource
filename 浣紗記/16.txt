
【剔銀燈】〔淨扮吳王病旦小旦扮宮女扶上淨〕爲遊讌到離宮別館。鎭朝昏獨紅裙作伴。霎時間患病神魂亂。算將來有兩月之半。飯食不喫一碗。幾時得胸膈暫寬。
【前腔】笑君王儀容衰老。沒來由將精神消耗。連宵摟着如花貌。糴的糴糶的要糶。而今看看瘦了。笑你雞皮鼓能經幾敲。
【前腔】聞說道君王困窘。我夫婦特來相問。進宮來正遇中宵糞。適親嘗已探佳信。微臣敢忘大恩。看不一月當除病根。
【駐馬聽】海畔窮囚。何幸今朝到上國游伏願前言莫計。後悔難追。往事休讎。聽微臣將病症說緣由。看吾王玉體還依舊。樂矣忘憂。從今永遠似南山壽。〔貼〕
【前腔】斂袵低頭。不是生前不害羞。爲甚懶舒眉黛。瘦損腰肢。減盡風流。殿庭前灑掃我從頭。洞房中趨走誰落後。〔捧藥送淨介〕願大王爺千歲。湯藥親投。望吾王將舊罪皆寬宥。
【前腔】禮意綢繆。須要分明恩與讎。看你儀容忠厚。度量寬弘。性格溫柔。你兩三年光景易淹留。我萬千遭恩德也難消受。若歸去登樓。姑蘇臺在望須頻囘首。〔淨〕
【前腔】誰肯嘗溲。許我沈痾不日瘳。憐你依林越鳥。走險韓盧。喘月吳牛。我若放你囘去時節呵。你年常貢獻莫夷猶。我病中言語非虛謬。待我病好起身時節呵。贈汝吳鉤。蛇門之外更有三杯酒。〔淨丑旦小旦下生上〕
【前腔】荏苒三秋。不覺年華似水流。在此緊中尋殼。閒處垂鉤。暗裏藏鬮。〔遇小生貼介〕主公夫人。事體如何了。〔小生〕寡人進見。一如大夫之言。吳王不勝懽喜。許病痊之日。放歸故鄕。〔生〕多謝天地。主公。你天時將到莫悲愁。機關做定休泄漏。伏櫪驊騮。康莊有日終馳驟。
