
【金瓏璁】〔淨丑上〕齊邦今服我。要看三晉如何。今轉戰渡黃河。〔丑〕諸侯俱聽命。誰似我功多。看奏凱發長歌。
【六么令】我山河環拱。這威風獨壓江東。越王勾踐昔孤窮。常臣服甚飄蓬他如何擅把兵戈動。如何擅把兵戈動。〔衆〕
【風入松】他秋風劍戟倚崆峒。兕甲十萬喧鬨。六千人君子親隨從。兵戈擺密無纖縫。轅門下都是長刀大弓。人似虎馬如龍。
【六么令】孩兒兇勇。領精兵江上相衝。況彌庸扶助甚豪雄。能殺賊定成功。今朝難道能無用。今朝難道能無用。
【風入松】一身轉戰作先鋒。單鎗獨馬飛鞚。親遭暗箭身重傷。〔淨〕那時節卻怎麼。〔衆〕卽時收兵囘寨。軍馬止存得十分之一。又都是傷刀帶箭的。逃囘寨不禁疼痛。他黑夜斬關入營。我兵和將一齊空。
【六么令】蘇臺雲聳。遍週遭盡是崇墉。我家西施娘娘住在此處。佳人日夜住其中。多嬌怯怕邊烽。兵戎難道也曾騷動。兵戎難道曾騷動。
【風入松】蘇臺燒得遍天紅。駭得人來怕恐。層樓曡閣連飛棟。都做了一場春夢。全虧娘娘建功。由海道入江中。
【六么令】波濤洶湧。況迢遙大海多風。姑蘇隔絕路難通。來江上定相逢。想應要進周家貢。想應要進周家貢。
【風入松】他擁軍江上阻兵戎。若遇着定要交鋒。後軍范蠡前文種。斷歸路無門投送。望吳國雲山萬重。怎能彀出樊籠。
