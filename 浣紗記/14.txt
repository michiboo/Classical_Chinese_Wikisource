
【北醉太平】〔淨丑領旦貼扮宮女衆扮將校上合〕長刀大弓。坐擁江東。車如流水馬如龍。看江山在望中。一團簫管香風送。千羣旌斾祥雲捧。蘇臺高處錦重重。管今宵宿上宮。
【普天樂】錦帆開。牙檣動。百花洲。淸波湧。蘭舟渡。蘭舟渡。萬紫千紅。鬧花枝浪蝶狂蜂。〔合〕呀。看前遮後擁。歡情似酒濃。拾翠尋芳來往。來往游遍春風。〔淨丑衆〕
【北朝天子】往江干水鄕。過花溪柳塘。看齊齊彩鷁波心放。鼕鼕曡鼓。起鴛鴦一雙。戲淸波浮輕浪。靑山兒幾行。綠波兒千狀。渺渺茫渺茫渺渺茫。趁東風蘭橈畫槳。蘭橈畫槳。採蓮歌齊聲唱。採蓮歌齊聲唱。
【普天樂】鬭雞陂弓刀聳。走狗塘軍聲鬨。輕裘掛。輕裘掛。花帽蒙茸。耀金鞭玉勒靑驄。〔合前淨丑衆〕
【北朝天子】馬隊兒整整排。步卒兒緊緊挨。把旌竿列在西郊外。紅羅繡傘。望君王早來。滾龍袍黃金帶。幾千人打歪。數千聲喝倸。擺擺開擺開擺擺開。鬧轟轟翻江攪海。翻江攪海。犬兒疾鷹兒快。犬兒疾鷹兒快。
【普天樂】姑蘇臺浮雲拱。浣花池淸泉瑩。湖光灩。湖光灩。雪浪翻空。見汪洋出沒魚龍。
【北朝天子】遍江南獨我尊。氣凌空將湖海吞。看威行四海聲名振。〔衆合〕英豪勇猛。說甚麼楚秦。半乾坤皆投順。你蕭蕭一身。些些兒海郡。小小君小君小小君。羨君臣夫妻恭謹。夫妻恭謹。待放他歸全恩信。待放他歸全恩信。
【普天樂】貫魚以宮人寵。繡幃裏效鸞和鳳。𢬵沈醉。𢬵沈醉。倚翠偎紅。任年華暮鼓晨鐘。〔合前〕
