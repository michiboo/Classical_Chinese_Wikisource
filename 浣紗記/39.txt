
【天下樂】〔淨旦上〕滿目西風木葉黃。秋來殺氣遍林塘。〔旦〕試聽刁斗疑淸漏。不似吳宮一夜長。
【朝天子】劍氣昏騰牛斗傍。謾對靑燈舞泣數行。怎能彀館娃深處醉紅妝。笑吳王。當初誰遣到齊邦。卻淒涼故鄕。卻淒涼故鄕。
【前腔】舞罷中宵入洞房。笑倚東窗下白玉牀。看微微殘月下迴廊。伴君王。芙蓉小帳焚香。且風流幾場。且風流幾場。
【一封書】皇天降禍殃。老景艱難眞可傷。伊今到彼邦。這言辭要審詳。君請爲臣妻作妾。情願三年住馬坊。〔合〕辦行裝。過錢塘。須萬歲山呼拜越王。〔丑〕
【前腔】別君去異鄕。與伯嚭今朝甚麼相。主公。他的糞也要嘗。這腥臊卻怎當。打點燋頭幷犢鼻。管取和他做一場。〔合前〕
