
【浪淘沙引】〔小生貼生上小生〕徹夜雨潺潺。心事闌珊。〔貼〕薄衾不奈五更寒。夢裏不知身是客。一餉貪懽。〔生〕何處是鄕關。滿目雲山。〔合〕來時容易去時難。受盡千辛幷萬苦。地獄人間。
【鎖南枝】遭身困。値命艱。家亡國破社稷殘。一婦受饑寒。孤臣罹災患。鄕關路。山外山。怕擡頭見北來雁。〔貼〕
【前腔】春衫袖。血淚斑。風沙滿面捲翠鬟。我想起來。就是百姓人家一個婦女。尙得主蘋蘩。足衣食。我也是一國的夫人。到如此困苦。貧女尙主蘋蘩。我今沒處去討茶飯。思量起。難上難。只得且含羞去做寒賤。〔生〕
【前腔】英雄淚。休浪彈。雲鴻暫時鎩羽翰。有日定翩翻。長鳴上霄漢。丈夫志。遊子顏。要崢嶸。莫悲嘆。〔小生〕旣然如此。我與夫人明早就行。〔生〕須要謙恭謹飭。將機就機。不可輕忽。致生他變。〔小生貼〕謹領教誨。
