
【普賢歌】〔丑扮東施做大肚上〕奴家還是個女裙釵。長被姦情弄出來。淸明受得胎。端陽便養孩。未到中秋身子又大。
【前腔】奴家身子生得駝。近日行醫學女科。男人也來拖。近錢又不多。看來不是個道地貨。
【不是路】轉眼殘春。挈伴匆匆去訪故人。〔淨〕忙前進。看幾家煙火隔松雲。妹子。西村去打那一條路近。〔丑〕姐姐。你忘了。過了石橋南去轉西就是西村了。步殷勤。石橋南去西村近。見花落鶯啼半掩門。門兒半開。和你就進去罷。〔淨〕想他得病已久。一向蹤跡不到門前來了。可憐。眞愁悶。蒼苔不見弓鞋印。有誰相問。有誰相問。〔內作犬吠介旦捧心上〕
【前腔】小犬在籬根。爲甚不住的哰哰定有人。〔淨丑〕裏頭有人麼。〔旦〕是那個。〔淨丑〕是我。〔旦〕前來看。呀。卻原來是舊家姊妹訪孤貧。〔淨丑〕妹子。聞你病纏身。我一春疎闊無音信。你臥榻而今有幾旬。〔旦〕姐姐。承憐憫。你不要問我的病。看瘦龐兒不似前春俊。沒些風韻。〔淨〕到添風韻。
【皂角兒】念嬌娘還是閨中的女身。爲甚的頓成心病。料應爲蹉跎未婚。急煎煎苦縈方寸。唯願伊減葷腥。舒愁悶。避風寒。親藥餌。仔細朝昏。姻緣有分。終諧晉秦。莫淹纏。速宜調養。佳期將近。〔丑〕
【前腔】問東西雖然是兩村。念根株原先是一本。論寒微總荊釵布裙。看容貌俱柳嬌花嫩。爲甚的怕黃昏。怕白晝。遇良辰。逢美景。便要消魂。不要說西施妹鎭日坐在家裏。我日常在門首站着呵。東尋西趁。無人上門。算花星。想紅鸞天喜。未曾交運。〔旦〕
【前腔】蹙眉峯春山懶勻。削腰圍羅裙寬褪。怪容顏平消幾分。悵年華又驚一瞬。誰憐我任秋來。憑春去。度朝雲。捱暮雨。獨自溫存。淚痕無盡。傷心有因。瘦伶仃。香消玉減。幾時安頓。
