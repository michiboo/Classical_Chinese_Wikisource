
【鳳凰閣】〔淨丑上淨〕重樓複殿。日對如花嬌面。年來身子甚龍鍾。想是精神勞倦。〔丑〕韶光如箭。便恣意荒淫有幾年。
【獅子序】頻年見國勢顚。怕恩情離間。雖知未言。終豈可坐視。不到親前。〔淨〕你還有甚麼說話。由你說來。〔小末〕若論那廢興的運轉。方將墮社稷。別宗靈。離山川。荒涼宮殿。〔淨〕你那花嘴小廝。不曉世事。只管來胡搊。〔小末〕爹爹眼見此身做鬼。兀自恬然。
【太平歌】爹爹你迷花酒不料已衰年。那越王積怨旣深。日夜招軍買馬。積草聚糧。只要來報仇。不想道他那含忿怨。三江中兕甲能挑戰。六千人君子攻飛箭。只要館娃宮裏去做家園。爹爹你准備殺聲喧。
【賞宮花】爹爹心兒怎偏。齊邦路更懸。總是親得勝。終要受迍邅。〔淨〕我若勝了齊國。則名揚天下。怎麼反受迍邅。〔小末〕爹爹。你齊邦一勝。遂欲霸諸侯。會盟北地。那時節越兵直入我吳國。卻不是進退無門也。偃蹇。不通來去信。卻不隔了江東勾踐路三千。
【降黃龍】是個鷹鸇。他執柄當權。賦性奸邪。害良殘善。〔淨〕我聞你與伍員老賊往來。敢又是他的說話了。〔小末〕爹爹。伍員乃先朝老臣。有功王室。是個好人。前朝大老。若說他丹心堪對蒼天。〔淨〕他旣是個好人。怎麼把兒子寄在齊國去了。〔小末〕他如今家在身存。先把個兒子寄去。只怕我們後日家亡國破。爹爹就要把孩兒寄與別人去。已無及矣。堪憐。他有兒投託。要投託孩兒的孤身是何年。〔淨〕我如今早去早囘就罷了。〔小末〕咳爹爹。我只怕南軍易來。北軍難轉。
【大聖樂】兵家事深奧難傳。這機謀在一着先。若乘風弄檝渾忘遠。逆浪裏怎囘船。〔淨〕好笑伍員那老賊的言語到中聽。我的言語到不中聽。〔小末〕兒須是爹爹的兒子應從敎。難道他是個閒人反受言。〔淨〕我如今存下一萬人馬。令王孫彌庸助你把守在三江之口。防備越國便了。〔小末〕此事非容易也。𢬵孤身報國。命赴黃泉。
【稱人心】招災攬禍。去逆浪狂風尋舵。小殿下。你爹行肯囘船轉舸。〔小末〕這機關渾閉緊。我從頭說過。空費盡萬語千言。只落得兩眉雙鎖。
【紅衫兒】我不信親兒曾說破。今卻如何。我如今一定要死了。見你邦家覆。豈容坐臥。〔小末〕老相國。我只恨那伯嚭的老賊。弄得來遍地風波。我只恨他眼見得敗葉辭柯。我卻而今怎麼。
【醉太平】婆娑。頭顱盡白。誰知陷在地網天羅。小殿下。分離爾我。今生是罷了。他生去再當相助。〔小末〕老相國。你先死。我不久也就來了。知麼。我孤身不久見閻羅。那伯嚭這老賊。我早伸訴。敎他地獄常墮。海深天遠。悠悠此寃甚日消磨。
