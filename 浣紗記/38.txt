
【似娘兒】〔小生貼生末淨丑領衆上小生〕日夕履危基。笑十年未脫戎衣。〔貼〕深讎要報休遲滯。〔生末淨丑〕弓刀簇擁。三軍喧鬨。更兼萬馬奔馳。
【三學士】數載辛勤期雪恥。今朝始得驅馳。營中已聽君王令。看閫外高懸大將旗。〔合〕此去姑蘇三百里。誓鞭敲金凳歸。〔生末〕
【前腔】當日親曾投浙水。而今始整戎衣。看三軍劍掣浮雲氣。況萬騎弓彎明月輝。〔合前〕
