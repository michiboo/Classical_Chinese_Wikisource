
【一翦梅】〔小生生末上小生〕海黑山昏劍氣沈。誓奮雄心。未奮雄心。〔生末〕蟄龍困久夜長吟。欲作甘霖。定作甘霖。
【宜春令】我千年恨數載心。積深讎棲遲到今。勞身焦思。似踏春冰心常懍。喜今日糧足兵強。肯終歲聲呑氣飮。我這衷腸二位大夫須審。〔生末〕
【前腔】須多料。當細斟。奈天時今還未臨。越國呵人民雖衆。未曾遍受吾王廕。看我家計術還疎。料他們驕奢不甚。況彼忠良未死我詎能安枕。
【繡帶兒】淸秋轉又西風凜凜。誰料鬢絲相尋。終不然任歲月奔馳。肯將那志氣消沈。〔末〕間斟。天時人事臣已審。怕苟且機關先滲。窺天道昭昭禍淫。料滿溢招災。宴安生鴆。〔小生〕
【前腔】讎深。靑衫袖重重淚沁。三載苦自顚𡩘。若如今只管牽延呵。可不干費了數載勤勞。枉捱過半世光陰。〔生〕我關心。主公羞愧親見恁。敢淹滯不將身任。觀星象興隆自今。料氣運囘旋。終符圖讖。
