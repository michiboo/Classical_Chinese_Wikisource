　　欽定四庫全書
　　御製佩文韻府序
　　朕萬幾在御日昃宵分未遑自逸時當燕閒不輟問學羣經子史誦其文而晰其義矣以至百家之書凡可以禆世敎勵民風者脩眀補正㒺使闕遺嘗謂韻府羣玉五車韻瑞諸書事繫於字字統於韻稽古者近而取之約而能博是書之作誠不為無所見也然其為書簡而不詳略而不偹且引據多誤朕毎致意焉欲博稽衆籍著為全書爰於康熈四十三年夏六月朕與內直翰林諸臣親加考訂證其訛舛增其脫漏或有某經某史所載某字某事未脩者朕復時時面諭一一增録漸次成帙猶以故實或未極博於十月復命閣部大臣更加蒐采以裒益之既有原本增本又有內増外増將付剞劂矣名曰佩文韻府隨於十二月開局武英殿集翰林諸臣合併詳勘逐日進覧旋授梓人於五十年十月全書告成共一百零六卷一萬八千餘頁嚢括古今網羅鉅
　　細韻學之盛未有過於此書者也書成諸臣請序朕念自初至今經八年矣歴寒暑之乆積嵗月之勤朕於此書政事之暇未嘗惜一日之勞也朕又嘗諭諸臣從來著一大書非數十年之功不能成今數年以來所成大部書凡十有餘種若非合衆人之力豈能刻期告竣故念先後預事諸臣皆命列名其中茲序佩文韻府因備記編撰之始末遂及脩集諸書之大指以見成書之不易如此
　　康熈五十年十月題







　　欽定四庫全書　　　　　子部十一
　　御定佩文韻府　　　　　　　類書類
　　提要
　　〈臣〉等謹案
　　御定佩文韻府四百四十四卷康熙五十年聖祖仁皇帝御定考唐書藝文志載顔真卿韻海鏡原二百卷釋皎然陪顔使君修韻海畢東溪泛舟餞諸文士詩有外史刋新韻中郎定古文菁華兼百氏縑雅備三墳句其自注又有魯公著書依切韻起東字腳語然則分韻𨽻事始自真卿今其書不傳宋元間作者頗夥謂之詩韻〈語詳韻府羣玉條下〉其傳於今者惟韻府羣玉為最古至明又有五車韻瑞然皆疎漏不完舛訛相踵楊慎作韻藻朱彝尊作韻粹其子昆田又作三體摭遺皆欲補陰氏凌氏之闕而仍未賅備是以我
　　聖祖仁皇帝特詔儒臣蒐羅典籍輯為是編毎字皆先標音訓所𨽻之事凡陰氏凌氏書所已採者謂之韻藻列於前兩家所未採者別標增字列於後皆以兩字三字四字相從而又各以經史子集為次其一語而諸書互見者則先引最初之書而其餘以次註於下又別以事對摘句附於其末原本不標卷第但依韻釐為一百六卷而中分子卷二十有四今以篇頁繁重編為四百四十四卷自有韻府以來無更浩博於是者俯視隂氏凌氏之書如滄海之於蠡勺矣考康熙五十九年大學士王掞等恭製韻府拾遺序有曰佩文韻府書成卷帙一百有六聞諸臣分纂之時毎繕初稿先呈
　　御覽我
　　皇上十行並下㸃摘闕遺舉凡六經奧義箋詁之所
　　難通四部僻書棗梨之所未鋟莫不
　　親加批乙宣付諸臣再三稽考雖諸臣衆手合作之
　　書實我
　　皇上一心裁定之書也云云蓋由
　　聖學髙深為千古帝王所未有故是書博贍亦千古著述所未有也乾隆四十五年十二月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀







　　康熙四十九年十一月奉
　　㫖開載
　　佩文韻府纂修監造官員職名五十年十月奉
　　㫖刋定
　　彚閱
　　原任　文華殿大學士兼戸部尚書〈臣〉張玉書經筵講官文淵閣大學士兼吏部尚書〈臣〉陳廷敬文淵閣大學士兼吏部尚書〈臣〉李光地
　　原任　經筵講官吏部尚書兼管翰林院掌院學士事〈臣〉徐潮原任　經筵講官戶部尚書〈臣〉王鴻緒
　　原任　經筵講官禮部尚書〈臣〉李振
　　原任　經筵講官工部尚書〈臣〉徐元正
　　原任　經筵講官戸部右侍郎兼管詹事府詹事事〈臣〉汪　霦原任　內閣學士兼禮部侍郎敎習庶吉士〈臣〉顧悅履纂修兼校勘官
　　原任　經筵講官內閣學士兼禮部侍郎〈臣〉蔡升元原任　經筵講官內閣學士兼禮部侍郎兼管詹事府詹事事〈臣〉楊瑄原任　日講官起居注詹事府少詹事兼翰林院侍講學士〈臣〉查昇原任　日講官起居注翰林院侍讀學士今任編修〈臣〉陳壯履日講官起居注翰林院侍講學士〈臣〉勵廷儀日　講　官　起　居　注　翰　林　院　侍　講〈臣〉錢名世日講官起居注左春坊左贊善兼翰林院檢討〈臣〉蔣廷錫日　講　官　起　居　注　翰　林　院　檢　討〈臣〉張廷玉
　　翰　　　　林　　　　院　　　編　　　修〈臣〉查愼行翰　　林　　院　　編　　修〈臣〉賈國維纂修官
　　原　任　翰　林　院　侍　讀　學　士〈臣〉孫致彌原　任　翰　林　院　侍　講〈臣〉吳　昺左春坊左諭德兼翰林院修撰〈臣〉張元臣
　　原　任　翰　林　院　編　修〈臣〉汪　倓原　任　翰　林　院　編　修〈臣〉陳至言日講官起居注翰林院編修〈臣〉吳廷楨
　　翰　　林　　院　　編　　修〈臣〉廖賡謨翰　　林　　院　　編　　修〈臣〉宋　至原任　日講官起居注翰林院編修〈臣〉趙申季翰　　林　　院　　編　　修〈臣〉吳士玉翰　林　　院　　庶　吉　　士〈臣〉周　彝翰　林　　院　　庶　吉　　士〈臣〉盧　軒校勘官
　　原任　日講官起居注左春坊左中允兼翰林院編修〈臣〉汪士鋐翰　　林　　院　　編　　修〈臣〉陳邦彥翰　　林　　院　　修　　撰〈臣〉趙熊詔內　閣　撰　文　中　書　舍　人〈臣〉王圖炳校錄官生
　　翰　林　院　　庶　吉　士〈臣〉鄭為龍
　　翰　林　　院　　庶　吉　士〈臣〉李同聲翰　林　院　典　簿　舉　人〈臣〉胡期恆國　子　監　典　籍　𠉀　補　主　事〈臣〉王世繩舉人　𠉀　補　內　閣　中　書〈臣〉宮懋諒舉　人　　揀　選　知　縣〈臣〉王懋訥
　　舉　　　　　　　　　　　人〈臣〉孫　順
　　舉　　　　　　　　　　　人〈臣〉田廣運泰　興　縣　敎　諭　𠉀　補〈臣〉叢　潤貢　　生　敎　習　知　　縣〈臣〉逯　選敎　　　習　　　貢　　　生〈臣〉查昌洵
　　貢　　　　　　　　　　　生〈臣〉王　䭲
　　貢　　　　　　　　　　　　生〈臣〉張育徽
　　貢　　　　　　　　　　　　生〈臣〉顧藹吉
　　監　　　　　　　　　　　　生〈臣〉王敬銘監　生　𠉀　選　州　同　知〈臣〉馮守禮監　生　𠉀　選　州　同　知〈臣〉汪　俊監　生　𠉀　選　州　同　知〈臣〉陸箕永
　　監　　　　　　　　　　　　生〈臣〉於樹範監　生　𠉀　選　州　同　知〈臣〉髙　位監　生　𠉀　選　州　同　知〈臣〉潘秉鈞監　生　𠉀　選　州　同　知〈臣〉沈　經監　生　𠉀　選　州　同　知〈臣〉周　旋監　生　𠉀　選　州　同　知〈臣〉錢阿瑛監　生　𠉀　選　州　同　知〈臣〉丁圖南
　　監　　　　　　　　　　　生〈臣〉於　枋監　生　𠉀　選　州　同　知〈臣〉胡宸基監　生　𠉀　選　州　同　知〈臣〉裘嚴生監　生　　𠉀　　選　州　判〈臣〉孫起範監　生　𠉀　選　州　同　知〈臣〉蔣　深
　　監　　　　　　　　　　　　生〈臣〉吳　暄監　生　𠉀　選　州　同　知〈臣〉程　瓚監　生　𠉀　選　州　同　知〈臣〉孫農祥
　　生　　　　　　　　　　　　員〈臣〉楊希曾
　　監　　　　　　　　　　　　生〈臣〉洪　聲監造官
　　養　　心　　殿　總　監　造〈臣〉趙　昌養心殿總監造上駟苑主事〈臣〉王道化
　　原任武英殿總監造內務府會計司員外郎兼佐領〈臣〉赫世亨武英殿總監造內務府會計司員外郎兼佐領〈臣〉張常住武英殿總監造管翻書房內閣侍讀學士兼佐領〈臣〉和　素武英殿總監造內務府會計司員外郎兼參領佐領〈臣〉李國屏









