老子化胡經　　
魏明帝制
渾元未始，老君唯先。長於太初，冥昧之前。無師無祖，誕生自然。 合真散樸，乃微乃玄。仰而舉之，耀乎霄乾；俯而循之，深乎淵源。敷二儀 以布化,燭三光以列天。其性無欲，純粹精也;體虛抱素，妙難名也。撓之 不濁，澄之不清。幽之不眛，顯之不榮。誰謂天高，懸象可標；誰謂地厚， 重泉可洮。然夫道也，標之不高，洮之不浚。物受其形，莫鑒其源；人稟其中，莫識其全。美哉乎道，追之彌遠，挹之彌沖；□□□□，□之彌崇。動之則行，靜之則止；開之則約，□□斯否。為萬物之宗，天地之始。吾欲書之，非筆可記；吾欲體之，無形可擬。飄忽無外，或沉或浮；淪乎九淵，潛豪翳餘。止如響紀，消若雲除。入水出火，探巢捕魚，比之於道，不足稱無。深湣後生，託下於陳，為周柱史，經九百年。金身玉質，口方齒銀。額有三午，龍顏犀文，耳高於頂，日角月玄，鼻有雙柱，天中平填，足蹈二五，手把十文。無極之際，言歸崑崙。化彼胡域，次授罽賓，後及天竺，於是遂遷。文垂後世，永乎弗泯。
　　
是時，太上老君以殷王湯甲庚申之歲建□之月，從常道境。駕三氣雲。乘於曰精，垂□九耀，入於玉女玄妙口中。寄胎為人。庚辰□二月十五日誕生於毫。九龍吐水灌洗其形，化為九井。爾時老君鬚髮皓白，登即能行。步生蓮花，乃至於九。左手指天，右手指地。而告人曰：「天上天下，唯我獨尊。我當開揚無上道法，普度一切動植眾生。周遍十方及幽牢地獄，應度未度，咸悉度之。隱顯人間，為國師範。位登太極，無上神仙。」
時有自然天衣桂體，神香滿室，陽景重輝。九日中，身長九尺。眾咸驚議，以為聖人。生有老容，故號為老子。天神空裏，讚十號名。所言十者，太上老君、圓神智、無上尊、帝王師、大丈夫、大仙尊、天人父、無為上人、大悲仁者、元始天尊。此後老君凝神混跡，教化天人，兼說治身中外法，百有餘載。王道將衰，殺戮賢良，枉害無數。忠臣切諫，及被誅夷。天降洪災，曾無覺悟。如是數載，為周所滅。康王之時，歲在甲子，亦同俗官，晦跡藏名，為柱下史，師輔王者。至於照王，其歲癸丑，便即西邁。過函谷關，授喜道德五千章句，並說妙真西昇等經，乃至太清上法三洞真文靈寶符圖太玄等法，使其教授。至精仁者，羽化神仙，令無斷絕。便即西度，經歷流沙，至于闐國毘摩城所。爾時老君舉如來節，招諸從人。倏忽之間，有赤松子、中黃丈人、元始天王、太一元君、六丁玉女、八卦神君、及龍虎君、功曹使者、金乘童子、惠光童子、天官地官、水官空官、日官月官、山官海官、陰官陽官、木官火官、金官土官、五嶽四續諸神等君，天丁力士、遊羅將軍、飛天神王、仙人玉女。十萬餘眾，乘雲駕龍，浮空而至。於是老君處於玉帳，坐七寶座，燌百和香，散眾名花，奏天鈞樂。諸天賢聖，周匝圍遶。復以神力召諸胡王，無問遠近，人士咸集。于闐國王乃至朱俱半王、渴叛陀王、護密多王、大月氏王、骨咄陀王、俱蜜王、解蘇國王、拔汗那王、久越得犍王、悒怛國王、烏拉喝王、失范延王、護時健王、多勒建王、罽賓國王、訶達羅支王、波斯國王、疎勒國王、碎葉國王、龜茲國王、拂林國王、大食國王、殖膩國王、數漫國王、恆沒國王、俱藥國王、嵯骨國王、曇陵國王、高昌國王、焉耆國王、弓月國王、石國王、瑟匿國王、康國王、史國王、米國王、似沒盤國王、曹國王、何國王、大小安國王、穆國王、烏那葛國王、尋勿國王、火尋國王、西女國王、大秦國王、舍衛國王、波羅柰國王、帝那忽國王、伽摩路王、乾陀羅王、烏長國王、迦葉彌羅國王、迦羅王、不路羅王、泥婆羅王、熱吒國王、師子國王、拘屍那揭羅王、毘舍離王、劫毘陀王、室羅伐王、瞻波羅國王、三摩咀吒王、烏荼國王、蘇剌吒國王、信度國王、烏刺屍王、扈利國王、狗頭國王、色伽栗王、漫吐[口*曼]王、泥拔國王、越底延王、奢彌國王、小人國王、軒渠國王、陀羅伊羅王、狼揭羅王、五天竺國王，如是等八十餘國王及其妃後並其眷屬，周匝圍遶，皆來聽法。
爾時老君告諸國王：「汝等心毒，好行殺害，唯食血肉，斷眾生命。我今為汝說夜叉經，令汝斷肉，專食麥麨，勿為屠殺。不能斷者，以自死肉。胡人佷戾，不識親疎，唯好貪婬，一無恩義。鬚髮拳鞠，梳洗至難。性既羶腥，體多垢穢。使其修道，煩惱行人。是故普令剔除鬚髮，隨汝本俗而衣氈裘。教汝小道，令漸修學。兼持禁戒，稍習慈悲。每月十五日，常須懺悔。又以神力為化佛形，騰空而來。高丈六身，體作金色。面恆東向，示不忘本，以我東來故顯斯狀。令其見者，發慈善心。汝等國王，所有朝拜一像吾面。東向政事。如是不久，過蔥嶺山，中有深池，毒龍居止。五百商旅，宿於池濱，為龍所害，竟不遺一。我遺其國渴叛陀王傳祝與之，就池行法。龍王恐怖。乃變為人。謝過向王請移別住，不復於此更損人民，令後往來絕其傷害。次即南出至於烏場，遍歷五天，入摩竭國。我衣素服，手執空壺，置精舍中，立浮屠教，號清淨佛，令彼剎利婆羅門等而奉事之，以求無上正真之道。歷年三八，穆王之時，我還中夏，使入東海，至於蓬萊方丈等洲。到於扶桑，暫過大帝之所，挍集仙品稱位高下。又經八王二百餘載，幽深演之時，歲次辛酉。三川震蕩，王者將亡。數遭百六，非人可制。我更西度，教化諸國。次入西海，至於聚窟流麟等洲。總召十方神仙大士，及初得道地下主者、並未授任遊散仙人至孝至忠適經歷度者，如是等輩八萬餘人，挍量功德行業輕重，授其職位。五等仙官、二十七品仙真、上聖岳瀆三天，咸悉補擬如是。又經六十餘載，桓王之時，歲次甲子一陰之月。我令尹喜，乘彼月精，降中天竺國入乎白淨夫人口中託廕而生，號為悉達。捨太子位，入山修道。成無上道，號為佛陀。始建悉曇十二文字，展轉離合三萬餘言。廣說經誡，求無上法，又破九十六種邪道。歷年七十，示人涅槃。襄王之時，其歲乙酉。我還中國，教化天人，乃授孔丘仁義等法。爾後王誕六十年間，分國從都，王者無德。我即上登崑崙，飛昇紫微，布氣三界，含養一切。後經四百五十餘年，我乘自然光明道氣，從真寂境飛入西那玉界蘇隣國中，降誕王室，示為太子。捨家入道，號末摩尼。轉大法輪，說經誡律定慧等法。乃至三際，及二宗門。教化天人，令知本際。上至明界，下及幽塗，所有眾生，皆由此度。摩尼之後，年垂五九，金氣將興，我法當盛。西方聖象，衣彩自然，來入中洲是効也。當此之時，黃白氣合，三教混齊，同歸於我。仁祠精舍，接棟連甍，翻演後聖大明尊法。中洲道士，廣說因緣，為世舟航，大弘法事。動植含氣，普皆救度。是名總攝一切法門。」
羅……
有
第二外道名差法智男富……
作師子吼，詐行慈善口口口口口口口口口心供養。  
第五外道名少子騫，有口十口萬口千鬼神以為眷屬，著人口口口口口口口口殺害見者生瘡切筋入口口口口口口口口罪。  
第六外道名賓頭，有口口口口口鬼神以為眷屬僅貪樫濁口口口口口口口口口口口啟告著人之時令人疾病。  
第七外道名遮護神，有八萬七千鬼神以為眷屬。並候照神口口口神，此等諸神，若修定時，作白骨觀口口口口入定則止。  
第八外道名為到見，有五口口口鬼神以為眷屬。好著婦口口口口口口口口者能使和柔，善忍辱者能命口口。  
第九外道名為信行，有十萬鬼神以為眷屬。能口口口為惡。惡者增長，見者即病，形如師子口口口獸，入人身中作神鬼語。  
第十外道名為邊見，有五萬三千鬼神以為眷屬。遊行世間，口口疫氣，住仟黃痘，手足疼痹，令人口口口口口俗。  
第十一道名為見到，有七萬二千五百鬼神以為眷屬，行處無益，化人為惡，亦說諸法苦空無常，示教眾生誡定慧法，說寂滅樂，有無二邊，無想無我，令邪慧解，見聰明相，得禪得果，亦得解脫及無漏智。  
第十二外道名為空見，有二千五百鬼神以眷屬。口口口口是常無常，言無相智佛性身中，何須外求，當自供養心中真佛。  
第十三外道名為虛空，有三萬六千鬼神以為眷屬。能令入定節節火然，自然讀經，不須世間文字章疏，久久生心顛狂癡矣。  
第十四外道名不遮護，有口萬口千鬼神以為眷屬。善巧方便，作口口口口口作唱，言無次第，嗔喜不定，食無多少，猶如餓鬼。  
第十五外道名為首羅，有二千八百鬼神以為眷屬。好習外化諸餘佛道，能作菩薩、帝釋天形，持諸餘食與入定人，七日而死。  
第十六外道名空亂音，有二千五百鬼神以為眷屬。能亂道法，在在處處皆作亂想，口口口口倚定所作福處，皆能惱亂。  
第十七外道名梵缽賒，有三方二千鬼神以為眷屬。多行邪法，壞正真道。若睡若寤，作諸鬼形，或婦女形，妖嫵或人，令其心退。  
第十八外道名為洪照，有三百鬼神以為眷屬。此鬼善作陁羅尼，唱種種歌唄，六時行道，遊行世間，惱亂行者，精神退失，憂惱不樂。  
第十九外道名為普安，有三萬一千鬼神以為眷屬。在天為天魔，在世間為外道，使鬼交戰，乃至乾闥婆、阿修羅、夜叉、鳩盤荼、羅剎鬼等見入定人，漏盡斷或，恐怖失性，忘其正念。  
第二十外道名為張世，有三千七百鬼神以為眷屬。此鬼著人狀似風狂，作師子吼，令人失氣，手中出香，誦陁羅尼，得那解智，說空三昧、無相三昧，承虛論議，愚謂真佛。此神預知他心之事，卻語眾言：欲有惡人壞我正法。  
第二十一外道名為無相，有五千八百鬼神以為眷屬。此神著人乍哭乍啼，或歌或舞，能作天王帝釋之法，所住之處多有毒蛇，又自剋期得道之日，若隨去者，必死不疑。  
第二十二外道名為真帝，有五萬三千鬼神以為眷屬。此神論議無能當者，著人之時作沙門像，持衣缽等遊行世間，亦作神廟諸佛形像，此神化人令入邪道。  
第二十三外道名為梵音，有七萬七千鬼神以為眷屬。能轉人心不信者，信邪覺觀智，修習禪定亦令佈施，能斷他道，壞人善根，敗亂正法，時諸僧尼，入禪三昧，懺入耶網，常墮黑暗，無智之者，呼為正真。  
第二十四外道名曰宗明，有二千鬼神以為眷屬。此神在世名都部將使，常居山澤，亦號山神，亦名林主，若斬伐者皆不免害。修道之人，常持四規明鏡自照，以絕妖嫵。  
第二十五外道名為火祆，有一萬鬼神以為眷屬。著人，之時唯燒甘草，供養火具。  
第二十六外道名為廣學，有二千八百鬼神以為眷屬。入人身中，猶若風狂，詐稱法師，與人論議。身長丈二，目有三角，爪長一尺，毛如豬鬣。若逢之者，無不喪命。
第二十七外道名為清修，有四萬三百鬼神以為眷屬。所作事業，青赤衣，乘金銀車，天女侍衛;或作鬼形、夜叉、虎狼、罔兩等形。  
第二十八外道名為講論，有二千一百鬼神以為眷屬。專行腫節癲狂瘧等。  
第二十九外道名為顯極，有一千二百鬼神以為眷屬。此神在世行饑渴病，無故諍訟，破和合眾，令人墜落水火深坑。  
第三十外道名阿修羅，有四千八百鬼神以為眷屬。善持兵馬遊行世間，有善心者皆能壤之，令人容色變化無定，狀如修羅，手足皆動，吹瑟打鼓，唱唄搖鈴。  
第三十一外道名為舍衛，號師子王，有三萬二千鬼神以為眷屬。入人身中喜樂無常，四支沉重，煩怨濇欠歡不樂。  
第三十二外道名為憩駕女，是象王神，有五萬三千鬼神以為眷屬。此鬼著人，身形班(斑)色，常皺眉語，或哭或歌，乍嗔乍喜。  
第三十三外道名為慧意，有三千七百鬼神以為眷屬。此神在此，臥者皆起，行者即住，目見空中幡蓋形像。能轉人心得自然食，善解三昧，一坐三日，每日誦經近逾千卷。  
第三十四外道名鳩摩毱那，有三萬七千鬼神以為眷屬。若修定時，此鬼即來為人說法，見男見女，為禽為獸，若喪(桑)門、若婆羅門，若摩若梵，若自在天、釋提桓;因見梵音相，誡定慧中，得空三昧、色無想定;若身輕舉，至於他方;若白骨觀，修五門禪、十二因緣、四念處、四正勤、四如意足、五根五力、七覺分、八聖道、三空、四真諦。是為神說鬼著，見種種形，狐狸、雞豘、夜叉、鳩荼、布恆那、畢舍遮、羅剎、阿修羅、半則羅鬼。若二眼四眼、六眼八眼、十二眼，乃至百眼千眼;兩頭四頭、百頭千頭;百手千手，執持樂器，萬種音聲。銅頭鐵頭、金頭銀頭、銅嘴鐵嘴、金嘴銀嘴，或長一尺二尺，乃至一丈。手足亦爾，銅爪、鐵爪，或員或方、或尖或岐。神為說法，鬼為布人，修定見之，戰慄流汗，氣息欲斷。誦祝去之。  
第三十五外道名梵摩者羅，有五萬八千鬼神以為眷屬。其神能作種種形狀，禽獸草木、日月參辰、山川河海種種神祇，蟲獸音聲言語等事。  
第三十六外道名網旗旃陁羅，有八萬六千鬼神以為眷屬。能見種種色像，端正醜陋，乍大乍小，一切禽獸草木等形。  
第三十七外道名那羅延，有九萬三千鬼神以為眷屬。此之鬼神有大力勢，令人心想種種生疑，聞善不信，聞惡多喜，能勸他人生不善心，無誡定慧，令人狂亂，垂誕吐沫，狀似顛人，久久不持，必當狂死。  
第三十八外道名為千炭，有七萬三千鬼神以為眷屬。多有方便，多觸惱人，狀如鬼神，或作海、神、龍蛇烏獸、五道之神，發動三毒。修定之人，見是事已，謂是真佛出法教化，失其定心。世人見之，謂為化佛，禮此神耳，被其化言，勤行禮懺。當授汝法，他心智、無礙智，漏盡正觀，無師獨悟，斷絕煩惱，勤行精進，當得無上正真之道。汝行大空，無怨無親，無彼無我，無男無女，一切色無像，無想推空，達觀見空、行空身空，觀一切因像空、諸法皆空;於修定中不淨觀法，四大觀法，於其中間得自在定。汝以自得解脫，更勤精進，不久成道，出大深泥，度大海水，得到彼岸，無無果，無系無縛，無有對治，誰系此業?業不生果，果不生業，果業不生，以不生故，常樂我淨，唯有空法。是空性因錄中無我故，中道涅盤空故，眾多因緣，一切歸空。  
第三十九外道名毱狀摩，有七萬五千鬼神以為眷屬。多諸方便，種種幻化，變女為男，轉男為女，二根多根，男面女身，女面男身，或為畜生。修定之人得淨之心，或入火光三昧，或入水光三昧，或得如意慈三昧，或得大空三昧，或得如想三昧。如是等種種三昧，皆是外道鬼神之所幻或，非真實也。  
第四十外道名為炎摩，有八萬三千鬼神以為眷屬。能為女物，不自覺知，嗔慢嫉妒，不可捺觸，亦善諂阿似鬼神形，令人邪見，不信罪福。  
第四十一外道名摩醯首羅，有一萬三千鬼神以為眷屬。此神能以種種偈，誦諸法空定、無相定、金剛定、自相定，無因無果法、乘空法、誡行法、染法，諸欲法煩惱滋多，五盈纏縛，煩惱識想、無義想觀空、無我想言持者，何所利也。  
第四十二外道名折羅神，有三萬六千鬼神以為眷屬。遊行世間，所不作者，皆能為之。入人身中，乍寒乍熱，或嗔或喜，或笑或歌。
第四十三外道名拔闍羅，有七萬七千鬼神以為眷屬。能往六欲諸天，作諸過患，又作男女形像，入人夢交，能作萬類鬼神形像。  
第四十四外道名遮文荼，有一千鬼神以為眷屬。其神黃色、四牙，食諸血祀，能治鬼神病，喜能媚人，持其祀者，死入其黨，無有出也。  
第四十五外道名為尼藍，有七百鬼神以為眷屬。其神青色，能治鬼病，受其法者，便入邪道，善為祝咀，敗人善根。  
第四十六外道名商羯羅，有七百鬼神以為眷屬。此神天王，善說因緣，小乘法門能使立破，或亂人心，畢竟不免墮於地獄。  
第四十七外道名央俱施，有七百鬼神以為眷屬。此神善治一切鬼病，持其祝者能縛病人，身滅之後魂屬其部。  
第四十八外道名摩利支，有八百鬼神以為眷屬。是神女身，兼有使者常行日前，無人能見。持其法人，亦能持病，蓋是邪法，非正道也。  
第四十九外道名阿吒薄俱，有五百鬼神以為眷屬。此神著人有大力勢，能除鬼病，善傾倒人。入其法門，為邪所攝，不見正道。  
第五十外道名彌施訶，有一千二百鬼神以為眷屬。入人身中，若行五欲，說煞生得罪，能治眾邪。久事之者，令入邪道。  
第五十一外道名為摩底，有六百鬼神以為眷屬。身作赤色，能治鬼病，獨用威力，不與眾同。持其祝者，轉落邪道。  
第五十二外道名那俱跋羅，有一千鬼神以為眷屬。其神能轉諸天形象，若竹若木，或泥或石，或金或銅，作諸像者，皆能倒之。  
第五十三外道名趙神鬼，有六萬二百鬼神以為眷屬。此鬼神說言：十二時齋我，受婆羅門法，槽中一食，衣足蓋形，不畜長也。  
第五十四外道名缽健提，有五千三百鬼神以為眷屬。令人猶豫，捉心不定。  
第五十五外道名鳩留伽闇，有二千鬼神以為眷屬。若俏定者即來惱人，或作天身，或作佛身，或菩薩形、自在天形，或作六親眷屬形，乃至王難官府，說法令人煩惱，失道心定。  
第五十六外道名為光照，有三萬鬼神以為眷屬。遊行世間，與修定人作諸留難，令人短氣，顏色異常，或複能食，不知飽足。  
第五十七外道名為威嚴，有二萬鬼神以為眷屬。此神嫉嫉，見他利養及得財物，寧自眼瞎，不忍見之。  
第五十八外道名為洪廣，有二十七萬五千鬼神以為眷屬。此神欺〔世（）詐，諂曲規利，多諸種病。，貪鬼、嗔鬼、謠鬼、慢鬼、妒鬼、謗道等鬼，種種不利。  
第五十九外道名為回向，有二十萬六千鬼神以為眷屬。見人善事，即生排謗。  
第六十外道名毘曇修多羅，有二十萬八千鬼神以為眷屬。〔能〕修定慧，真實元二，能去煩惱，無愛無癡，無縛無解，百人塵旁所不能汙。若乞食時從一至七，若過此者無有是處，出家之人二指食飯，亦說罪波逸提等。  
第六十一外道名為振威，有七萬九千鬼神以為眷屬。隨逐婦女，遊行世間，善行祝衛，令人怖畏。  
第六十二外道名闡楊白，有七千八百鬼神以為眷屬。若入定時，喜喚人名，或見低身婦女汙路，或見天人天  
女仗樂。  
第六十三外道名自在廣博嚴淨，有七萬六千鬼神以為眷屬。常伺世人長短之事，令人多睡，或作野狐，或時耳中聞種種聲。  
第六十四外道名伎毱道，有十萬九千鬼神以為眷屬。令人著耶(邪)，聞雜香臭，自言得道作上行人，便即犯誡。  
第六十五外道名求那拔那，有三十萬人千鬼神以為眷屬。口口口相具足，行步之時唱吉阿蒐菩薩、觀世音菩薩、虛空藏菩薩，以誑世人，令人(入)邪道。  
第六十六外道名為依真，有三十二萬鬼神以為眷屬。著人之時遍身體痹，或痛生瘡，或複頑痹，心腹脹滿，喉塞舌痛，或多惡夢。  
第六十七外道名為得爽，有二十萬五千鬼神以為眷屬。令人多慈，作神作聖，其狀似胡，或如婦女，發言恰悅，或複巖旗，外示精進，實完善心。  
第六十人外道名為明練，有二十萬四千鬼神以為眷屬。自稱調禦丈夫、天人師，遊行世間，滅人善心。  
第六十九外道名葛壞衣，有四十萬鬼神以為眷屬。亦行、禪定，愚者謂佛，大致供養。  
第七十外道名為尼利，有四十二萬鬼神以為眷屬。詐為邪善，能令男女種有漏業，生死根茂，日有增長，墜落無窮，未有出期。  
第七十一外道名高望提，有二十萬四千鬼神以為眷屬。能令著者說陰陽界普廣嚴淨，修定無礙於利養，財物如奪己命，凡所食（敢），勻豬狗無異。
第七十二外道名阿求那，有四十萬八千鬼神以為眷屬。威猛各部，遊行世間，號為禪師，不斷煩惱。所有說議，便說斷見言無，自為朋黨，四部弟子各教禪，淫瞋多者令不淨。作是觀者，教令勤心。  
第七十三外道名騰空道畏，有二十萬三千鬼神以為眷屬。此鬼毛羽猶如鐵色，縱暴世間。修定之人神來之時，謂呼得定是善，入空凝然不動;或從空起，乍歌乍舞，鬼氣遍心，令其戰動。，或作諸病，不令入道。  
第七十四外道名弗沙莫沙，有二十萬三千鬼神以為眷屬。令人風冷，或作狂顛，或失音，或身腫。  
第七十五外道名那健陁，有二萬三千鬼神以為眷屬。入人身中，輕舉健行，多愁惱，喜嗔悉，漸漸增長，終能致命。  
第七十六外道名婆摩智那，有四十萬鬼神以為眷屬。修善之處皆悉能壤，為菩薩像，若一若二，及至無量，以或世人。  
第七十七外道名尼連旃，有四十萬鬼神以為眷屬。此神專為菩薩形像，為人說法，為魔事所縛，作魔眷屬。  
第七十八外道名頗梨頗，有四十萬鬼神以為眷屬。初行精進，後便懈怠，入人身中，生大排謗，又複嘿然。其所論議，或發聲言。。我今休息，諸法虛妄，無有一實。於是中作諸倡狂，萬有羞恥。  
第七十九外道名道利道，有四十萬鬼神以為眷屬。雖有道名，不多造惡，獨守一志，清潔梵行，於大道中無所妨也。  
第八十外道名阿扇旃帝，有八萬四千鬼神以為眷屬。其神儒雅，不阻道法，各自倚善，不相侵嬈。  
第八十一外道名空解大道，有八萬四千鬼神以為眷屬。能令眾生為競訟，所為念定，皆失無餘，善守境者乃得脫耳。  
第八十二外道名為妒神，有七萬五千鬼神以為眷屬。入人身中作諸事業，皆言上勝無多造惡，不破壞人所作行業。  
第八十三外道名為道堅，有四十萬鬼神以為眷屬。不殺生，無嗔怒，於彼於此等無差別，皆是不思議力，非世間也。  
第八十四外道名為到行，有八萬九千鬼神以為眷屬。有威德神通，變化無量無邊，大度眾生，不思議也。  
第八十五外道名為梵音，有九萬九千鬼神以為眷屬。處處施化，示見雜食。  
第八十六外道名為大豐，有七千七百鬼神以為眷屬。唯逐女婦有善心者。  
第八十七外道名為超空，有九萬二千鬼神以為眷屬。於黃昏時遍房惱觸坐卦行人，令其驚恐。  
第八十八外道名為善女天，有一萬鬼神以為眷屬。各自行道，不相參合，其性柔軟，每順大道。  
第八十九外道名玄通太虛，有七千鬼神以為眷屬。此諸鬼神於道中出入行來，不覺不知，與眾和合，常聽說法，飲食節度一如常法。  
第九十外道名為戒角，有七千八百鬼神以為眷屬。其神質直，不橫侵擾。  
第九十一外道名為曠賢，有一萬九千鬼神以為眷屬。多諸方便，持齋禮拜，唯能知他，而不自知。  
第九十二外道名燈分化，有三萬二千鬼神以為眷屬。居道法中，染行相似，四眾合和，無能分別，所說空法，不可信盡。  
第九十三外道阿羅羅吒，有二萬一千鬼神以為眷。其神廣德，常居海邊，大施眾生飲食湯藥，及以床塌供養之具。  
第九十四外道名阿盧至，有七萬三千鬼〔神〕以為眷屬。旃頭首檀，如元差等，次轉五清，諸根忽變，凝然自在，住不退地。  
第九十五外道名照明五瞿，有少鬼神以為眷屬。其神微妙，有大功德不可稱量，盈照無量世界。  
第九十六外道名殷阿旃陁利，有九十萬八千鬼神以為眷屬。四眼白眉，作師子吼，將領世人以作法事，無人能見。此鬼著時，或赤白色，或金黃色，多語妄說，蔔度人情。  
爾時老君為諸弟子及眾生故，告〔尹〕喜言：是諸外道鬼神有九十六種，略為說之。此諸鬼神敗亂正法，於修道人能為摩事，作諸變（）種種形像。或複令人墜落〔邪〕道，陷諸眾生便不休息。吾去之後，遍行於世，乃至東夏，專行邪或，迷亂人心，令其顛倒風狂。或著者不悟，或令斷發削須，烏衣跣足，種種形狀，求人利養；行淫慾事，貪取錢財，遣人舍男舍女，口口口命，乃至頭目、國城妻子，無所憐惜。雲過去未來，得諸果報，人無悟者。複令國王帝主口口信向，破亂政事，不自歸道。著此外道，則生我慢，矯誑百端，或亂大道。我故為汝說偈。於是即作誦曰：
天地間炁，主諸妖耶，當以正道，除去氛祲。第一思惟，無我無主，諸法如空，不可轉相。一實境界，非魔鬼神，之所住處，實智方便。假空有故，法性理無，湛然常住，無有去來。一智實故，二智摩故，三除相故，四分別空，乾元利貞，邪不干正，臨兵鬥者，皆列陣前行。  
老君曰：若初著邪，誦前半偈；若全著者，盡誦此偈；若不去者，盡誦斯偈；亦念十方大道，三世天尊。後一行偈是常道祝，心常念之，勿令退散。恆念正真，相績不絕，如是乃能離諸邪鬼外道等也，汝等勤行念之。  
老子化胡經卷第二
老君曰：吾本行道，天柱未立，日月未分，星宿未明，未有參辰，天無南北，地無東西。人有形體，未有六府；心神不能名物，體性專貌；亦無君臣列位，父子之貌，夫妻禮羲，朋友周旋。吾在其中，騰挪精神，分明日月，整理星辰，修立天道，四氣五行，配當陰陽；列注山川，安人六府，初立精神。精神既定，行禮修文，君臣父子，於茲而行。赫骨啟統，造化之元，心凶頑野，不識至真，統領天地，亦無師人。體性強直，無行諮詢，喜則順理，嗔則煞人。亦無法律，師意所行，違天逆理，災氣流行。或及王身，或及臣身，故不醒悟，守迷意堅。吾篇作變，非玄通所聞。雷出青天，雨沙礫石，旋周柱天，白日晝昏，魚形翩翩。國王怖怕，仰喚倉天。天玄遼遠，地亦幽深，所喚空廓，心腹憮然。橫行無道，害煞臣民，朝則五百，夕則五千。生民擾擾，守死萬千，行攻墮淚，亡失精神。國王懊惱，寢計不言，佈告國內，推覓聖人。吾乃出現，與王相聞。
王曰：君是何人？
老子曰：吾是萬歲小童，千成老人，鬢白更黑，齒搖更堅。長生無極，出於自然，臘髓能補，皮膚更鮮。室家眷屬，有一萬七千，亦不田力，衣食自然；亦不樂貴，爵祿自天；亦不災衰，尋常靜然。
王曰：君言奇異，非古非今，其至反覆，敷可平渝。吾聞年多則老，年少則小。如君所論，懷抱有何由緣，白鬢更黑，搖齒更堅，轉老作少，皮膚更鮮？異哉異哉，殊古遂今，君是天人之身，上古之神。道事淵深，曰遠曰玄，吾今聞之，不悶不昏，聽說遼遠，附口而甘。願與先生，深室而淡，同車而載，游涉萬方。朝聞慕老，不願甯康；先因何業，壽命延長。吐氣勃勃，逆風而香，身體容貌，殊姿異光。家眷大小，不嬰災殃。願得聞之。
老子曰：吾受道耳。
王曰：道名何神，威力超然？何方何習，壽命長古？
老子曰：奉道約身，壽命千年；約身奉道，不逢災考。練形受道，天地相保；神亦不遠，由王修造。天受道，日月明，雷雨行；地受道，山川生，百物榮；天子受道，民人滋，國土清。天不受道，日月不明；地不受道，草木不生，結果不成；人不受道，無恩情，災考生。是以有物之類，皆合道而生。
王曰：天地受道，道有何形？
老子曰：道也無形，元氣之精，或散或聚，出幽入冥。或出萬方，造化隨形，藏形匿影，太清之間。
王曰：巍巍之神，無複過焉。
老子曰：道能經天序地，置立乾坤，畫出天道，安動山川，配適陰陽，列影星辰。二十八宿，各有名字，身或長九丈，或長一旬；或籠天合地，日月不明；或整理逆順，轉死易生；或呼召甲子，役使眾神；或吹噓寒暑，呼吸陰陽。
王曰：蕩蕩大聖，天地之大神。願示法律，吾奉之焉。
老子曰：太上者，方物之所尊，上天為眾神之所祖宗，在地為萬國之師君。道是虛無，難名之神，成功不名其效，救死不認其生。或居世界，或居九天，或在宵虛，監視世間，順天者吉，毀聖者亡。或上曆九府，下入黃泉，濤演宵虛，無疋無倫。或嚴莊顯服，受度真賢。或上高疋首，為說死生。或蔽隱合口，與天地相畢。或坐喚六甲，集諸群仙，〔或〕策使飛龍，布火乾坤。或縮地斷火，天地焦然。
王曰：湛湛〔乎〕幽廓之闊深，巍巍乎滄海之彌淪。
老子曰：百億之祖宗，萬天之靈根，乾坤之所出，雲雨之所生。王能事之，風雨順之，鄰國不侵，臣忠子孝，國土長全。
王曰：妙哉聖尊，天地之根，開論時俗，說合人心矣。
老子曰：道身長丈六，金色照天，發言雷電，石劈山崩。或攝奸耶（邪），考煞不仁。
王曰：淵乎，何道之深妙。巖巖乎，真為大神。
老子曰：牽天挽地，走使星辰，驅馳日月，或東或西。一日六時，節度其間，冬溫夏暑，其神序焉。
王曰：慙天之神，一代之君。
王曰：先生內老外少，非今世之人，變形易聖，不示吾真。假道說化，天地投心，說文成行，快不可言。自非玄聖，道不可尊，聽不可厭，披朝尋惟，夕衣不昏。吾雖寡漏，預是國君，今得遭遇，與君相因。經今積載，千有餘年，家口大小，恭奉君身，夙興夜寐，不辭勞勤。望君感悟，屈神哀憐，見示好惡，治國平民。民無惡想，改故就新，民忠子孝，不侵害人。豈非聖人，靈澤之恩？吾聞〔遭〕遇賢聖，前身有緣，福力〔相〕接，得見聖人，勿以寡薄，不為開明。伏願先生，垂憋哀矜，示以聖旨，可以諮承。
老子曰：王大國君，育養群生，開通至教，表裡應明。捐棄王服，下問凡人，屈天覆地，何以答恩。
王心遂悟，請問態蔥，膝行跪起，匍匐而言。
王曰：蓋聞聖者，不苦元元。見聖還隱，違地負天。
老子曰：形餘腐朽，枯稿之人，外有枝條，裡無精神，空作元元，不稱來問。
王曰：向者發跡，見聖人遠地匝天，經歷人荒，呼吸之間，預睹成敗，開解自然。吾雖不仁，荷是國君，天回日運，典知萬乘。向君請問，靜然無言，懷聖置天，亦罔於吾。吾聞天高邀遠，向之元元，亦降靈屈神，雨澤豐沃，恩及群生。體質含耀，外朴內明，自吉終應，響對無窮。秘言不聖，何言而生。吾雖不敏，敬仰先生，伏願體練，為說道元。
老子遂謂胡王曰：統國領民，無所稟承，瞋則與死，喜則與生。不求天謁地，何用問道之元？
王曰：先生雲，道能傾天覆地，輪轉萬方，舉手動足，言合宮商，或深或淺，不可測量。是以吾今敢不奉望。
老子曰：蓋聞天子，非是常人。德應萬物，行合乾坤。開化天地，大國之君。君之有福，國土長全，寢甲休兵，萬國僉然，歸投王命，濟於人民。於民無福，國土覆淪，多嬰災難，毒及臣民。王宜神算，奉道求生，身無災考，國嗣欣然，臨國消服，奸惡不侵。王但叩心迫地，憑神杖靈，壽命永終，與天相傾，月不夜食，日不畫昏，死各以次，不夭天年。父不哭子，臣不謀君。王宜體之，尊道敬天，天能彌覆，地能植生，道能變通，戮倒邪精。
王曰：大道寥廓，造化根元，移天易地，剖利星辰，舒張日月，普照萬天，運籌易算，轉死定生，巍巍蕩蕩，無上正真。朝奉暮老，是吾宿心。中來沉溺，不遇聖人，建國造化，法古唯先。多嬰災禍，毒氣縱橫，雨少旱多，餓煞萬人；星辰青黃，白黑虛盈，五嶽阬崖，河海水生。父子之道，骨肉之親，夫婦禮義，朋友周旋。
老子曰：有天有地，乃有民人；賢愚相對，三才並行。日運天雨，血脈相連，天有南北，地有東西，陰陽相對，男女婚姻。婚姻既立，乃有君臣父子。唯有天地，不可得聞。上有金樓玉殿，鐵城火山；地有二十四獄，主者罪人。傳聞不見，道不至真。王若得知，須吾上間，謂三十六天道主，百千萬重道君、太上皇老、元極之尊，幹忤神顏，與王問焉。
王曰：以吾屈重，遠問聖人。吾是天子，道是天尊，能寒能暑，能死能生。願誓微信，縹繒黃金，為鄙國長短，委曲至誠。蓋聞言者不易，聽者亦難，天明無雪，日役時寒，嬰龍煞人，候色而言，憂未至死，聖不辭煩，天道遼回，路難可經，吾有龍飛大馬，黃金作鞍，行不壞影，日涉三千，願與先生，乘此上天。
老子曰：天道茫茫，不知根源，亦無阪蹬、繩索可攀，
飛鳥不通，馬安能行。吾才雖不敏，候忽而還。
為說天地，青黃泓然，吞列日月，歷數虛盈，
四時節朔，男女婚姻，五嶽阬崖，河海山川。
君臣父子，具釋王情，天王歡喜，咸稱萬年。
王曰：不知何幸，遇值聖人，開通至教，表裡俱明。百節關孔，快不可士一日，盡來承受，慎未自停。
老子曰：擔愚匹聖，豈非逆天。
王曰：舉國臣民，吾鑒之焉，今見相貌，挺智無邊。說微妙理，耳所未聞，開一天之道，九天盡明。金樓玉殿，鐵城火山，地下獄訟，罪人由緣。藏形隱聖，君子所鈞。願乞先生，哀憨元元，留神賜教，示以道元。朝聞夕煩，不願更生。今日拜請，明日複然，弄國逐家，委命先生，示以道形，為居何室，為在何天，身體長短，面目姿顏？威儀幾千？幾年一出，何時見身，左右侍從，斯是何神？
老子曰：威儀相好，不可得論，大王間之，逐國損身，家國大小，何所稟承？·
王曰：棄身求道，亦念於吾，置兵死地，不得更生。火中生花，爾時乃至真不離；數終合會，
自然國非我圈，身非我身。投湯赴火，不顧身形。伏願垂神，示以道要。
老子曰：以王驕霆，喜生退心。百陳取實，冰口不言。左右怪之，舉國愕然，有何不及，不允聖人？請召公臣，八百萬人，七日七夜，修齋湛然。開破獄門，不復煞人，克肌克骨，蕩遊心情。一言不至，不敢悔心，五身亦不動，口亦不敢言。國王自咎，咸激不言，方便佈告國中：有意臣民，各誓信命，縹繒黃金。臣民運集，盡在殿庭，齊說金簡，兩手扶心，手持香火，顛倒吾前，叩頭數百，拜跪萬千，聲淚俱下，歇歇而言。吾知心至，為說道根。
老子曰：道有千二百形影，萬二千精光，七十二相，八十一好。朝入地戶，暮過天門，九龍負水，洗沐身形。九色班錯，金光照天。身長九丈，巨相無邊。面廣一丈二尺，上下齊平。頂有華髮，顏有光明。額有九千，目有九精，鼻有雙柱，耳有三門，足攝二五，手捉十文。項有圓光，睹徹萬天，發言口雷電，萬種音聲。在地為有古先生，在天為元名之君，周行人極，變化一身，窮神盡聖，唯道為尊。無極世界，五億諸天，論說經誡，開度愚聖，莫不從吾教化，以我為先。聞王好道，致此殷勤，吾今去矣，王其奉焉。
胡王再拜，請曰：雲分雨散，重合無期，魚失於水，會未有時。聖人既別，劫載莫知。願得受道，永世奉持矣。
老子曰：吾昔受太上教，吾下戎域，教化諸國。出經說誡，依者幾人，我不為隱，但苦無心。
王曰：伏聞大聖以無上妙道教化罽賓，八十一國皆依正真。吾今劣弱，未蒙樂意，得遇大道，顧示愚冥，使舉國男女，終世奉行。
老子曰：吾中到加夷，其王好煞，淫奢無度，初不信真，反見陵辱。吾以左手把日，右手把月，藏於頭中，天地瞋昧，不見光明。國人恐怖，莫知所依。吾又放頭中日光，明照天地，草木焦枯。複使四方上下，一時雷電霹靂作聲，山飛山裂，人獸震驚，海水逆流，山川空行，白虹貫日，黑雲暗冥。迦夷國玉，臣民男女，一時恐懼，遂舉國盟誓。我方為說法，開度天人，度國人優婆塞五百人作比丘，優婆夷五百人作比丘尼。令持妙誠，若比丘者，受二百五十誡；若比丘尼，受五百誡；若初發心者受三誡，若服心者受五誠，若如王者受十八誡。若優婆塞、優婆夷能受三誡、五誡、十八誡者，誦之萬遍，長齋苦行，練誠持身，得清淨道果。所以名初發心者，謂始有善行之人；服心者，已伏情於法。優婆塞、優婆夷者，迦夷國大兵眾侵煞臨國，奪人男女財寶，人皆忘之，相率於國，男立塞使強兵防守，女人老弱令在家中。胡名劫奪日劫叛婆，故女子居家者憂其男子在塞上，為迦夷所劫奪傷煞，遂呼男為優婆塞；男子守塞者憂其女子在家，複為迦夷所劫奪擴掠，乃呼女為優婆夷。比丘、比丘尼者，乞求以行道也。吾又教剔除鬚髮，指衣偏袒，捧弊持錫乞食，而居常持六齋之時禮拜，不得嫉妒慳貪，煞生淫慾。雖未證泥丸，亦得滅罪生天。王今受道，當行此法，亦得保護國內臣民男女，永世休康。
王曰：吾雖蟲物微賤，亦願長生，永為至極。大聖弘慈，乞垂開悟。複聞有極樂之國，遠在西方，欲彼托生，可得以不？
老子曰：有天地萬物，一切人民，即有死有生。長生之道，最難最貴，皆須累劫種因，今身積行，持齋奉誡，佈施慈悲，行道誦經，方始可得。王先業惡，未得見聞。又極樂國者，在三清之上長樂舍中，果成證道之處。忘心忘念，滅相滅神，不住有空，無為湛寂，常樂我淨，始得托生，常住湛然，不生不滅，無上正真之大道也。王今造次，可得生乎？吾所以言在西方二百六十萬里有極樂國者，欲使諸國胡王伏道繫心於彼故耳，彼實無也。且西方之氣，礦惡凶戾，人多煞伐，不信正真。何得遐絕，更有聖人？吾特欲諸王歸道，故發此吉耳。
王曰：未知何處定可托生，過去捨身，願彼安樂？
老子曰：五方淨土有快樂之處，可生死住持。王恆敬奉正真，即得隨心所願。
王曰：惟乞大聖弘慈，賜見聞悟。
老子曰：佛者，是弟子尹喜託身，一時教化。雖未至極，亦是聖人。王能奉事持誡佈施，令國民男女可生快樂，死得托生，過去未來見存，皆獲福無量。王今信奉，遂誡言：
第一戒者，先須舍離妻子，一生不妻不娶。
第二戒者，不得畜使僕隸下賤，及生噁心。
第三戒者，唯當剔發削須，偏袒露肩赤腳，毀形易貌。
第四戒者，不得耕種五穀，麻麥黍豆儲畜三鬥外施人。
第五戒者，提缽乞食。若至七家，一家不得必作七日虛齋。
第六戒者，三衣瓶缽、六物七筋，不得雜於他人，自用而已。
第七戒者，視地振錫，三步一彈指，十步一罄咳。不得踏蟲蟻，損傷物命。
第八戒者，身披偏袒，手貫散袖之衣。
第九戒者，蠶絲皮革不得服也。布葛毛（*）而已。若無，可取糞掃中破衣，（廠+火）汁九過洗度，然後納成，名曰納衣比丘。
第十戒者，常披壞色赭服之衣，勿著五色華豔之服。
第十一戒者，裙裾向前，不得跨履高床，廣屈容身而已。
第十二戒者，法著鰻袒紗披以為法衣，散福破袖之衣。
第十三戒者，偏袒右肩，合掌向師，心存太上，晝夜不息，即得仙道。
第十四戒者，不得坐於氈耨之上。
第十五戒者，單景獨宿在於巖穴，莫棲於世。
第十六戒者，頭陁山林禪定獨處，不得在世。
第十七戒者，一月三剔發，一日三洗浣，必須香淨。
第十八戒者，比丘、比丘尼不得狡獪於物。
於是，胡王合掌禮拜，曰：能持如戒，不敢有違。
老子又說三戒。一者師教勸化，皆不得違；二者奉道不得中退；三者信行聖言。
又五戒者：
一慈悲萬物，不煞眾生，於諸含識，勿懷損害；
二身心清淨，不起邪欲，於諸男女，莫生色想；
三廣行施惠，救濟貧乏，於諸財寶，不生貪取；
四中平信實，不欺於物，於諸一切，生歸向心；
五永斷酒肉，內外香芳，一切世間，尊卑不犯。
受此戒者，生死護持，劫劫生生，當盡一心，不退不轉，念念不絕，禮敬歸依，克證真道。
胡王稽首叩頭唯唯。願如戒修行，上徹太上，照領丹心，使道備具，永享福佑。
爾時，老子乃說偈言：吾先無先，生於無生，變化恍惚，出入窅冥。在世乘龍，依天禦星，或聚或散，一濁一清：光分萬像，神洞百靈，先天布氣，後天長生。蕩蕩不測，巍巍難名，王期吾道，須盡至誠。吾登九天，上入三清，還歸於世，永念眾生。
爾時，老子偈訖，告諸眾曰：我乘雲禦氣，遊於八極之外，履行十方。教化八十餘國，降伏九十五種邪道，或夏或夷，種種變見，或在火上，或在水中，或作小身，或作大身；何種不涉，何種不經，何國不化，何世不生？或儒或道，或仙或凡，傳經說戒，種種教道，示令開悟一切眾生。胡王既伏教戒，吾當遊於九天。時鬼穀等二十四真，隱影複還於周，唯喜待吾矣。
老子化胡經卷第八
我往化胡時，頭載通天威。金紫照虛空，焰焰有光暉。胡王心憊戾，不尊我為師。吾作變通力。要之出神威。
麾日使東走，須彌而西頹。足蹋乾神橋，日月左右廻。天地晝闇昏，星辰牙差馳。眾災競地起，良醫絕不知。
胡王心怖怕，叉手向吾啼。作大慈悲教，化之漸微微。落簪去一食，右肩不著衣。男曰憂婆塞，女曰憂婆夷。
化胡今賓服，遊神於紫微。　　

我在舍衛時，約勅瞿曇身。汝共摩訶薩，齎經教東秦。歷落神州界，迫至東海間。廣宣至尊法，教授聾俗人。
與子威神法，化道滿千年。年終時當還，慎莫戀中秦。致令天氣怒，太上踏地瞋。寺廟崩倒澌，龍王舐經文。
八萬四千弟子，一時受大緣。輪轉五道頭，萬無一昇仙。吾在三天上，愍子淚流連。念子出行道，不能卻死緣。
不能陵虛空，束身入黃泉。天門地戶塞，一去不能還。雖得存禋嗣，使子常塞心。逆天違地理，災考加子身。
神能易生死，由子行不真。三十六天道，終卒歸無形。　　

我身西化時，登上華岳山。舉目看崑崙，須彌了[?了]懸。矯翼履清虛，倏忽到天西。但見西王母，嚴駕欲東旋。
玉女數萬千，姿容甚麗妍。天姿絕端嚴，齊執皇靈書。誦讀仙聖經，養我同時姝，將我入天庭。
皇老東向坐，身體曒然明。授我仙聖道，接度天下賢。　　

我昔西化時，登上華岳山。北向視玄冥，秦川蕩然平。漢少雜類多，不信至真言。吾後千餘年，白骨如丘山。
屍骸路草野，流血成洪洪。淵不忍見子，苦故作大秦。吟哀歎二十，頭以示通中。賢見機降時，世不值苦以辛。　　

我昔化胡時，西登太白山。修身巖石里，四向集諸仙。玉女擔漿酪，仙人歌經文。天龍翼從後，白虎口馳斷。
玄武負鍾鼓，朱雀持幢幡。化胡成佛道，丈六金剛身。時與決口教，後當存經文。吾昇九天後，剋木作吾身。　　

我昔離周時，西化向罽賓。路由函關去，會見尹喜身。尹喜通窈冥，候天見紫雲。知吾當西過，沐浴齋戒身。
日夜立香火，約勅守門人。執簡迎謁請，延我入皇庭。叩搏亦無數，求欲從我身。道取人誠信，三日口不言。
吾知喜心至，遺喜五千文。欲得求長生，讀之易精神。將喜入西域，遷喜為真人。　　

我昔化胡時，涉天靡不遙。牽天覆六合，艱難身盡嬰。胡人不識法，放火燒我身。身亦不缺損，乃復沈深淵。
龍王折水脈，復不復流行。愚人皆哀歎，枉此賢人身。吾作騰波炁，起立上著天。日月頭上曒，光照億萬千。
胡王心方悟，知我是聖人。叩頭求悔過，今欲奉侍君。伏願降靈炁，怒活國土人。吾視怨家如赤子，不顧仇以嫌。
化命一世士，坐臥誦經文。身無榮華飾，後畢得昇天。吾告時世人，三界裡中賢。欲求長生道，莫愛千金身。
出身著死地，返更得生緣。火中生蓮花，爾乃是至真。莫有生殺想，得道昇清天。未負即真信，喪子千金身。

我昔學道時，登崖歷長松。盤屈幽谷里，求覓仙聖公。食服泥洹散，漸得不死蹤。九重室中，得見不死童。
身體絕華麗，二儀中無雙。遺我元氣藥，忽然天聖聰。
尹喜告世人：欲求長生道，莫求時世榮。

我昔得道時，身為關府君。一日三賞賜，雜綵以金銀。不以為己有，施與貧窮人。白日沾王事，夜便習靈仙。
飡松食苦柏，微命乃得存。精誠神明祐，守真仰蒼天。感得天地道，遇見老君身。難我以父母，卻遺五千文。
祕室伏讀之，三年易精神。授我仙聖方，都體解自然。　　

我昔上九天，下向視玄冥。但見飛仙士，列翼影清天。朝宗九天主，太上皇老君。滌蕩六府中，受讀仙聖文。
王喬得聖道，遊行五嶽間。服炁食玉英，受命與天並。　　

昔往學道時。登岳歷高[堽-正+止]動。見百丈谷，赫赤道里長。有無極神炁，何以到西方。元以度赤谷，垂淚數千行。
自念宿罪重。五內心摧傷。　　

我昔求道時，逕歷數千崖。浮遊八荒外，徒跣身無衣。東過日出界，西潯清山累。足底重躎生，手中把少微。
道見西王母，問我子何歸。恥身不學道，意欲覓仙師。感我精誠至，乞我鞋以衣。爾乃得學道，仙炁漸微微。
父母怪我晚，晝夜悲嘷啼。大道與俗返，一往不復歸。高志日日遠，不覺心肝摧。雖得不死道，氣力甚微微。
心精不退轉，今作天人師。　　

昔往學道時，蹤跡亦難尋。東到日出界，樹木欝欝深。南到閻浮提，大火燒我身。西到俱地尼，但見金城門。
青龍堯城腹，白虎守城前。衝天金樓殿，太上居湛然。光影耀虛空，仙人絕端嚴。齊執黃卷書，口誦長生文。
北向入玄冥，大水湛湛深。遶天數百匝，足底重躎生。爾乃得仙道，把攬天地神。子能述吾道，白日得昇天。
三十六宮主，太上皇老君。哀愍下世士，垂神教世賢。子欲修冥福，先當體窈冥。生時得尊貴，不如過去榮。
仙駕龍車，迎子遊清天。上登金樓殿，坐臥虛空間。行則飛仙從，威儀上柱天。朝登天東頭，暮到於天西。
戲樂九天外，縱意極周旋。驅使役百鬼，總統於萬金。吾哀世愚民，不信冥中神。恃力害良善，不避賢行人。
馳馬騁東西，自謂常無前。善惡畢有報，業緣須臾間。神明在上見，遣使直往牽。從上頭底收，係著天牢門。
五毒更互加，惡神來剋侵。口吟不能言，妻子呼倉天。莫怨神不祐，由子行不仁。　　

吾哀時世人，不信於神明。先人與種福，子孫履上行。衣厚飯得飽，災考不到門。口氣頭噓天，自謂常終日。
看師真遼然，得病叩頭請。外恭心不敬，神明以知人。三魂係地獄，七魄懸著天。三魂消散澌，五神不安寧。
伺命來執載，丞相踏地瞋。左神不削死，右神不著生。生神不衛護，殺神來入身。或患腰背痛，或患頭目疼。
百脈不復流，奄忽入黃泉。天門地戶閉，一去不復還。　　

吾哀世愚人，不信冥中神。生時不恭敬，死便償罪緣。典官逐後驅，牽北走東西。抱沙填江海，負石累高山。
白日不得食，夜分不得眠。朝與杖一百，暮與鞭一千。不堪考對苦，賣罪與生人。兩兩共相牽，遂至死滅門。
皆由不敬道，神明考擿人。何不敬真神，生死得昇天。生榮死者樂，生死得蒙恩。　　

吾哀時世人，不信冥中神。一門有十息，縱意行不仁。神明鑒無外，終不濫殺人。
或[乏-之+(犮-乂+又)]華秀子，或[乏-之+(犮-乂+又)]妙少年。門崩戶以壞，學者如浮雲。死亦不脫歲，悲哭仍相尋。
妻子沈堙澌，一身孤獨存。呼天天玄遠，呼地地亦深。不能自怨責，各道怨師尊。雖欲思善道，十子不復還。　　

吾告時世人，修道宜慇懃。恩亦不虛生，神明必報人。昔有劉仲伯，精誠於道門。勸惡使從善，歲會集群賢。
香火日夜懃，亦能感倉天。命盡應當死，眾神與表天。三魂飛揚澌，七魄入死星。右神削死籍，左神著生名。
伺命來極濟，左相踏地瞋。普告二十獄，柭出仲伯身。三魂還復流，七魄還入身。血脈還運轉，百節方更堅。
面目更端嚴，肉骨更解明。死臥三七日，寢屍還更生。　　

吾告時世人，髐骨不別真。閑時不共語，急便來求人。死者如流水，去者如浮雲。秦川純軍馬，中庭生叢榛。
百中不留一，到思吾本言。何不學仙道，人身常得存。
一變之時，生在南方亦如火。出胎墮地能獨坐，合口誦經聲瑣瑣。眼中淚出珠子[石*果]，父母世間驚怪我。復畏寒凍來結果，身著天衣誰知我。　　
二變之時。生在西嶽在漢川。寄生王家練精神，出胎墮地能語言。晃晃昱昱似金銀，三十六色綺羅文。國王歡喜會群臣，英儒雅士平論。忽然變化作大人，髮眉晧白頭柱天。　　
三變之時，變形易體在北方。出胎墮地能居床，合誦經聲瑯瑯。額上三午十二行，兩手不開把文章。配名天地厚陰陽，從石入金快翱翔。　　
四變之時，生在東方身青[葸-十+夕]。出胎墮地能瞳舂，合口誦經聲雍雍。白日母抱夜乘龍，崑崙山上或西東。上天入地登虛空，仙人侍從數萬重。當此之時神氣通。　　
五變之時，生在中都在洛川。嵩高少室嶺岑顛，中央修福十萬年，教授仙人數萬千。齊得昇天入青雲，降鑒周室八百年。運終數盡向罽賓，化胡成佛還東秦，敷揚道教整天文。
六變之時，生在乾地西北角。圖畫天地立五嶽，處置星辰敘四瀆。二十八宿注鄉曲，日月昭曜為下國，走如流水得周局。智者察之知急速，雨澤以時熟五穀。萬人食之大化足。　　
七變之時，生在北方在海嵎。出胎墮地聲由由，好喜歌舞無憂愁。造作音樂作箜篌，萬帝來請用解憂。黃河為路行竟頭，一身涉世快遊遊。　　
八變之時，生在東北在艮地。圖畫天地我次比，白衣居士維摩詰。欲結坐禪須諳氣，通暢經書有舍利。見吾相好須信企，感子單誠不延次。齊得昇天不墮地。　　
九變之時，下人黃泉正地柱。開闢天地施地戶，四氣非陽立冥所，雖有人民不能語。吾入身中施六府，脇為傍通心為主。從此已來能言語，尊卑大小有次緒。萬天稱傳道為父。　　
十變之時，生在東南出風門。畫出天道安山川，置立五嶽集靈仙。吹噓寒暑生萬民，煩氣眾生人得真。置立五藏施心神，動作六神能語言。有生有死須臾間，如水東流何時還。邂逅相代不得停，何不習善求長生。槃散流俗入膠盆，不能免離喪子身。欲求度世於中禪，搦心不堅固仙根。盲聾音瘂教不倫，由子前身謗經文，論說道士毀聖人。在惡必報受罪緣，但勤自責莫怨天。　　
十一變之時，生在南方閻浮地。造作天地作有為，化生萬物由嬰兒。陰陽相對共相隨，眾生稟氣各自為。番息眾多滿地池，生活自衛田桑靡。劫數滅盡一時虧，洪水滔天到月支。選擢種民留伏羲，思之念之立僧祇。唯有大聖共相知。　　
十二變之時。生在西南在黃昏。時人厭賤還老身，善權方略更受新。寄胎託俗蟒蛇身，胎中誦經不遇人，左脇而出不由關，墮地七步雜穢間，九龍洗浴人不聞。國王歡喜立東宮，與迎新婦字衢夷。八百伎女營樂身，八斛四升不亂禪。破散庫藏施貧人，道十八人詣宮門。賈作大醜婆羅門，借問太子何時還。王心不語動王情，騎王白象觸王瞋。晃師知意不與言，殯著檀特在丘。投身餓虎求道門，變為白狗數百身。積骨須彌示後人。傳語後學須精勤。莫貪穢辱喪子身，沈累六趣更生難。不信我語至時看。　　
十三變之時，變形易體在罽賓。從天而下無根無，號作彌勒金剛身。胡人不識舉邪神，興兵動眾圍聖人，積薪國北燒老君。太上慈愍憐眾生，漸漸誘進說法輪，剔其鬚髮作道人。橫被無領涅槃僧，蒙頭著領待老君。手捉錫杖驚地蟲，臥便思神起誦經。佛氣錯亂欲東秦，夢應明帝張愆迎。白象馱經詣洛城。，家立子無人情。捨家父母習沙門，亦無至心逃避兵。不翫道法貧治生。搦心不堅還俗纏，八萬四千應罪緣。破塔懷廟誅道人，打壞銅像削取金。未榮幾時還造新，雖得存立帝恐心。　　
十四變之時，變形易像在金衛。沙門圍城說經偈，至著罪人未可濟。胡人聞之心恐怪，將從群黨來朝拜。叩頭悔過求受戒，剋肌剋骨誓不退。燒指練臂自盟誓，男不妻娶坐思禪。死為屍陀餧譍鸇，遷神涅槃舍利弗。骨得八斛散諸國。如此遷達離煩欲，苦身求道立可得。　　
十五變之時，西向教化到罽賓。胡國相釐還迦夷，侵境暴秏買育人。男子守塞憂婆夷，吾入國中作善詞，說化男子受三歸。漸漸誘進說法輪，剔其鬚髮作道人。陽為和上陰阿尼，假作父母度僧尼。師徒相度理無私，遷神涅槃歸紫微，四鎮安穆和我神。胡人思念長吁啼，鑄作金像法我形。三時入禮求長生，寂寂寞寞不應入。低頭視地仰看天，大聖正真何時還。　　
十六變之時，生在蒲林號有遮。大富長者樹提闍，有一手巾像龍蛇。遣風吹去到王家，國王得之大歎吒。興兵動眾來向家，離舍百里見蓮花。國有審看一月夜，王心惡之欲破家。忽然變化白淨舍，出家求道號釋迦。　　
五百歲之時。乘龍駕虎道得昌，漢地廣大歷記長。三十六人計弟兄，路度北闕雲中翔。新盧酒出俱行嘗，娥媚山邊作細昌。當此之時樂未央，伊耶樂生壽命長。　　
六百歲之時。一世以去二世歸，城郭如故時人非。觀者眾多知我誰，死生各異令人悲。何不學道世欲衰，踟躕西北長吁誰。伊耶樂生治太微。
老子化胡經卷第十
無極太上，至後天地開闢千六百億年，無世不化。然時人知我者希，在賢知賢，在愚知愚。泛泛然與俗同狀，世人不知。或謂吾是聖，或謂是凡，或謂日月五星之精，或謂是太宗師，或謂之天人帝王之師。不知吾是天尊，不知吾是虛無之母也。道主口。天地合會，三千六百億萬歲一小合會也。大合會之時，天下蕩然，無有人民。伏羲之前，大會無數，吾於其中導引眾生，過度夾厄。伏羲時下為師，號宛華，稱田野子，作《無陽經》三十卷。神農時出為師，號日太成子，作《太一九精經》三百六十卷。祝融時出為師，號日傅豫子，作《案摩通精經》九十卷。三家共倚無為之街，而治萬八千歲，以致太平。人民純樸，正直無為，無有餘法，唯有無始自然法耳。，不侵不害，道原歸身。當此之世，可謂三皇之君矣。伏羲之前八萬歲，於玉京山南作《太清經》三百卷，作太宗守道之法，於座定志不起，曆萬餘年，眾生沉淵而複一見，權變導引而子不知。道言。吾黃帝時出為師，號日力默子，作《道成經》七十卷。帝間盤問時出為師，號日綠圈子，作《黃庭經》五十卷。帝堯時出為師，號日務成子，作《政事宣化經》各四十卷。帝舜時出為師，號日君壽子，作《通玄真一經》七十卷，《道德經》千二百卷，自稱太宗師。世人能念太宗師者，苦痛自止，所願從心。自三五霸之後，帝王相承，人性有好惡，壽命有長短，票之於無焉，遭之於……
地為大動，人民繞壤，無複情計，口口口口。爾時天尊於虛空之中湣念群，口口口口此城中放大光明，普照十方，城中國回回國等百千萬眾來，皆大歡喜，悉為禮拜口口口口。爾時有一大國王，即從坐起，長跪叉手……天尊。我等今日有緣，得見天尊，譬如更生。
爾時天尊在坐中語諸群生曰：我今湣汝前身有福，得為種民。我今安汝等，悉置五方。在東方者號為青帝，在南方者號為赤帝，在西方者號為白帝，在北方者號為黑帝，置在中央者號為黃帝。五方各有日月星辰列布，五穀生於山中，養於方民。從此以來百億國土，共相承習。
爾時群眾言曰：我等今日因緣得見天尊，分別解說開悟，群生為當何……有國等能屬道者，無上最真，樂佛者亦是我身。
有一長者問曰：天下唯言一生，大聖雲何複有二尊？
天尊答曰：我觀見天下邊國胡夷越老，一切眾生心意不同，不識真偽，不信罪福，各行惡逆，是故我今分身二乘，教化汝眾。天尊爾時在大城中，口說演出經教無數無量，宣付天下，及道士道人、沙門羅漢，各自部典，隨所教化。若信佛者，當以教之，而為說法。若通道者，當以教之，而為說法。若善男子、善女人等，愛樂是經，尊奉恭敬，勤行功德，減割身口，月月常能建立齋戒，供養師尊，燒香禮拜，勤身苦行，六時行道，不問男子女人道俗，若能至心聽受此經者，不遭枉橫，所在安隱。命過之者不墮地獄，皆登天堂紫微之宮，衣食自然。若不信經教者，營毀罵道，不崇念善，欺陵孤寡，劫奪人物，煞害眾生，如此之罪，命終之後當墮地獄，刀山劍樹、爐炭獲湯，隨罪輕重，考而治之，千劫無複人形。善者受福，惡者受殃。
天尊言：東九夷、南人蠻、西六戎、北五狄、中殃三秦，東西南北十方世界，恆河沙數，皆由天尊威恩降伏，賞善罰惡。若有魔王眷屬、諸神廟祀，天祇地祇、眾耶魎魎，世間前後死喪升加、輩屍惡注，疾病人民。又諸道士宣威救急，行道教化，降伏諸魔惡鬼，皆由天尊威振神耳。
天尊言：吾遊行方國之地，以道教化，皆悉歸向，唯有胡國不伏。天尊乃變形作凡夫，入其國土。胡人男夫女婦皆共驚榷。
天尊言：汝等有何驚榷？我來化汝也。胡人聞之，舉國大小無不驚笑。
天尊言：汝莫笑我等二老公，今大饑渴，汝一國為吾作食，乃可飽耳。胡人一國即為作食，種種無數。二尊共食不飽，胡人大小皆大驚榷。
天尊言：汝等一國飼我不飽，我今複為汝設食。天尊以金槌打地，五方飲食種種無數，一時來下。胡國大小食此，百方不遺。一胡人心由凶強，乃以天尊囚縛，宣敕一國。聚柴積如丘山，以二尊著於柴上，持火從下燒之。姻火熾盛，七日七夜。柴消火滅，胡人往看。但見天尊顏色豐悅，光耀照天，誦經振動四方。胡人惶怖馳告，胡王聞之，皆大惶榷。便自出將領千軍方乘，以金銀輩學剛取二老公，著於殿上。舉國大小千重方臣，叩頭劄拜，乞存生命。
天尊言：汝等胡人雖爾，心由兇惡，為汝等除落鬚髮，偏肩露膀。不令妻娶，斷其種族。使立塔寺，徒眾朝暮禮拜，奉侍天尊丈六金剛形像，常如今日。起立華香幢悟，真珠瓊瑤，供養形像，燃燈續明，轉誦經文。六時行道，如似原物。 
天尊言：吾化伏胡國，安立形像寺塔，正定天下方國之主。天尊宮殿在於虛空之中，諸音仗樂自然有之。世間愚癡人輩，謂言天尊無像。天尊生出以來，經歷數劫，恆河沙等，不可窮盡。變形世間，或大或小，或老或少。天地大聖，以道為尊。
天尊言：我在宮中觀方民，作善者少，興惡者多。大劫欲末，天尊遣八部監察，以甲申年正月十五日詣太山主簿，共算世間名籍。有倚福建齋者，三陽地男女八百人得道，北方魏都地千三百人得道，秦川漠地三百五十人得道，長安普地男女二百八十七人得道。自余邊國人非人等，或人頭鳥身，一人兩頭，似人非人，恆河沙為數，不知人事，不識真偽，如此人輩，死墮六畜之中，從一劫乃至千劫，輪轉周而復始。有此得道男女，由其前身倚福，奉持經戒，常念三寶。今悉登天堂宮殿樓閣，悉用七寶流泉湧池，池中蓮華皆如車輪，諸音仗樂在於前。後世之難有此，皆福賴巍巍如是。
天尊言：上有卅三天，周回十方，無窮無極，恆河沙數。造立天地以來，有大須彌山，有大鐵圍山、大海，是名三千大千國土，人民滿中。天下亦有百億日月，一日月傍照四天下，輪轉周而復始。地下有大水，風在其上；地下有樹，枝葉四布八方九千里。無邊無畔，不可窮盡，亦不可思議，莫能知者。 
天尊言：天地開闢以來，三皇五帝。爾時吾經百劫，身滅更生，受命八萬七千歲。人民俱爾，共相率生，慈心相向，不賊不害，不偷不盜。四方亦無兵革，國土通同，人民歡樂，受命極長。滿一劫人民死盡，皆生天堂，無有受苦。從來至今，以經九萬年，人民眾多，世亡沒墮，不復更生，人心轉惡。國王帝主，君弱臣強，共相攻罰，或父子自相魚肉，兵刀水火更相煞。人民多作惡，無一善者，貪財愛色，六親相賤，無尊無卑，無大無小。或父煞子，或子煞父，顛倒上下，無常根本。一切眾生競為作惡，不可教化。以是天遣百部使者，行九十種病，頭痛寒熱疫疾，及霍亂轉筋，腹痛赤下，癱腫惡瘡，及官司刀兵，惡賊所煞，水火焚燒溺水，死罪系獄，自煞減盡。哀哉痛哉。我念汝等崩山瓦解，唯善得度，不遭橫死，聖俱出耳。
天尊言：我今湣念群生，可宣吾經教，不問佛道魔俗，男子女人，若能尊奉明法，勤倚功德，建立福田，轉經行道，一日一夜燒香禮拜，步虛詠誦，懸繒幡蓋。監察宜事，月月來下檢察，倚福表上，善者上升天堂，衣食自然，快樂無極。世間愚癡輩，謂呼無是，笑人作善，不作福德，作罪得罪，不信人死神明更生。愚癡迷或惑，信耶到見，死入地獄，陸犁十八地獄、玄沙北獄、太山廿四獄，及在中都大獄。日月所不加，三掠之考，方痛交行，求生不得，求死不得，考楚萬端。如此眾罪，百劫不復。所以者何？譬如王法牢獄，亦複如是。天尊爾時在廣城中，與諸國王大臣、人民百千萬人，及諸道士共會說法。汝等從今以去，廣宣吾教。大劫將終，示化人民勤作功德，起立寺塔精舍，遼理福業，廣救眾生，及一切喧飛歸動，有形之類，過度惡世，得見太平，與真君相值。末劫之後，山河石壁無有高下，香水洗身，然後真君來下。及彌勒眾聖治化，更生日月星辰，列布在空中，普照十方諸天，善神皆共來下。 人民長大，無痛苦煩惱，五穀豐熟，一種三收，米長五寸，食之香美。金銀寶藏悉皆露形，亦無虎狼毒蟲，國土交通，人民歡樂，世之稀有。男子女人，勤誦功德，普救貧窮孤老，師尊道士湣念群生，得見太平。
爾時天尊在大城中教化時，坐中有國王從坐而起，馳到天尊前，長跪叉手，白言：我等今日遇蒙天尊說法教化，安置十方，開悟群生，不勝巍巍布囑。此經何名之也？
天尊曰。此經凡有三名，一名元始大聖、二名老子、三名天尊。於是國王大臣，又諸人民，一時作禮奉行。 
太上靈寶老子化胡妙經 
