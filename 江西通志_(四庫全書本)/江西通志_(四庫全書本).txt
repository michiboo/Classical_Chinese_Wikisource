　　︵字位過密　無法顯示︶〈臣〉謝旻等謹
　　題為欽奉
　　上諭纂修省志成書謹奉
　　表上
　　進者〈臣〉等誠惶誠恐稽首頓首
　　上言伏以
　　皇猷廣被合四表以同文
　　聖教𢎞敷廓九圍而式典
　　運天下於掌上不使一民一物之遺
　　羅宇宙於胸中爰有四目四聰之達觀時世古今之遞嬗載籍可稽閲方州逺近之攸宜𫝊文具在紀撰各隨其地理裁成一秉乎
　　天心謹繕成書恭呈
　　御覽惟茲江右地屬上流為荊畫界之區亦閩粵通衢之要總域中而分部古號南州對江左以標名舊稱西道列宿紀鬥牛之野共仰龍光諸江合章貢之流滙成蠡澤若夫人傑實表地靈溫嶠韋丹之偉績載在豐碑陶潛徐穉之髙風尚存故里臨川旴水曽王之文學無雙信國弋陽文謝之忠誠不貳鹿洞鵞湖之硯席實藉儒先過化之餘獅峰鶴嶺之煙雲亦為仙釋藏修之所凡茲名蹟莫罄鋪張至於山川亭榭之清幽物産土風之殷庶當晉宋始多記載逮元明益富編題書不盡為流𫝊事實資於考訂集而成志爰在於茲欽惟
　　皇帝陛下
　　乾元御世
　　離照中天
　　撫東漸西被之遙象鞮重譯
　　享北矢南翬之獻王㑹成圖
　　一尉候而合車書詳定方州之典冊
　　同衡律而齊軌量廣通山澤之風聲迺於雍正七年
　　特命纂修省志江西於雍正八年三月開局至十年四
　　月告成首登
　　聖諭垂萬世之典謨厯紀
　　皇恩誌兆民之謳頌農田學校積九十年教養之深仁兵衛闗津見十三郡保安之要務星躔疆域必取分明政事人文宜加考核或刪其繁亦補其畧皆因舊志以推尋務求其實勿徇其名俱奉
　　聖心之詳愼今昔不無同異在稽其因革之由彼此或有互淆貴得其徵據之確分門別目如循源以致委可一貫以相通起例發凡若舉網之在綱縦千條而不紊在諸〈臣〉等矢公矢慎不敢私進退筆削之權惟
　　聖天子無黨無偏爰共成正直蕩平之道伏願
　　恩覃大有
　　化洽同人
　　履蕩蕩之堯封光華逺格
　　攬畇畇之禹甸聲教遐宣
　　立三極以制八紘用昭緯地經天之大畧
　　坐一室而知四海實寓省方問俗之勤思將見金甌鞏而玉燭調府修事和書徵五福之備至寶車呈而銀甕出獻琛輯瑞詩歌萬國之來同矣臣等無任瞻
　　天仰
　　聖激切屏營之至謹奉
　　表恭
　　進以
　　聞
　　雍正十年　月　　日署理兩江總督印務蘇州巡撫加四級〈臣〉尹繼善
　　江西巡撫加一級紀録六次〈臣〉謝旻




　　江西通志纂修職名
　　總裁
　　〈臣〉髙其倬
　　〈巨〉尹繼善
　　〈臣〉謝　旻
　　協裁
　　原任提督江四等處學政翰林院編修降二級留任〈臣〉傅王霅提督江西等處學政江西道監察御史紀録二次〈臣〉姚世榮
　　提調
　　〈臣〉李　蘭
　　江西等處承宣布政使司布政使加一級紀録四次　　〈臣〉王　紘原任江西等處提刑按察使司按察使今任湖南按察使〈臣〉胡　瀛原任江西等處提刑按察使司按察使今改𥙷京員　　〈臣〉樓　儼
　　〈臣〉髙　銳
　　〈巨〉魏錫祚
　　江西分巡廣饒九南迫按審使司副使加三級紀録三次〈臣〉劉　均江西分巡吉南贑道按察使司僉事加二級〈臣〉王世繩
　　分理
　　原任南昌府知府今𥙷刑部主事〈臣〉許　鎮南　　昌　　府　　知　　府〈臣〉楊毓健原　任　瑞　州　府　　知　府〈臣〉史　隨署瑞州　府事　吉　安　府同　知〈臣〉黃　堂袁　　州　　府　　知　　府〈臣〉薄履青臨　　江　　府　　知　　府〈臣〉張景蒼吉　　安　　府　　知　　府〈臣〉張坦讓撫　　州　　府　　知　　府〈臣〉羅復晉署建昌府事南昌　府　同　知〈臣〉髙以靜廣　　信　　府　　知　　　府〈臣〉蘇　祉饒　　州　　府　　知　　府〈臣〉青阿立南康府知府　降三　級　留任〈臣〉董文偉九　江　府　知　府在　任　守　制〈臣〉蔡學顥署南安　府事贑州府同　知〈臣〉陳玉□
　　原任贑州府知府今𥙷刑部郎中〈臣〉髙遐年署贑　州府　事試　用　知　府〈臣〉魯之裕
　　纂修
　　原　任　翰　林　院　檢　討〈臣〉陶　成江南常州府武進縣戊子科舉人揀選知縣〈臣〉惲鶴生
　　分修
　　江　西建昌府廣昌縣　學生〈臣〉黃永年
　　江南常州　府陽湖縣　監　生〈臣〉楊松喬江西　吉　安府永豐縣監　生〈臣〉解友梓江西　贑　州府寜都縣學生〈臣〉彭　揆
　　校閱
　　江西建昌府南豐縣嵗貢　生〈臣〉李　灝
　　江南松　江　府上海縣監　生〈臣〉周　銓
　　監刋
　　南昌府南昌縣委署試用知　縣〈臣〉孫師奭南　昌　府　南　昌　縣　知　縣〈臣〉劉德成南昌府新建縣以知州管縣事降三級留任〈臣〉楊廷翼南　昌　府　儒　學　敎　授〈臣〉史　虞南昌府新建縣儒學敎諭〈臣〉饒一辛
　　布　政　使　司　經　歴　司　經　歴〈臣〉陸　埜南　昌　府　經　歴　司　經　歴〈臣〉郁廷華












　　欽定四庫全書
　　江西通志
　　凡例
　　一恭編
　　世祖章皇帝
　　聖祖仁皇帝
　　今上皇帝九年以前詔諭皆係
　　頒到江西省官吏士民欽遵服習者列之首卷不敢類編入藝文內見首出庶物之義將億萬斯年歲可續増綿及久逺
　　一江西省志古無可徵前明嘉靖癸未年參政林廷㭿實輯成書是為林志越百六十年
　　本朝康熈二十二年巡撫安世鼎修之是為安志康熈五十九年巡撫白潢増修名之曰西江志今所稱白志是也林志今已不存僅見於安志白志中所引其體例條目皆本而因之安志頗多絓漏白志
　　加意訂證廣蒐博考實有其長今原跋具存前人苦心不敢輕沒而其中沿襲𫝊訛時所間有亦為校正
　　一志以紀地也而首紀分星以見地統於天之義今按歴史載籍惟取其有關於江西者方以登録附及風土氣候以備考覽
　　一江西古為吳楚之地嗣後置郡分州為道為路為軍為行省而府縣或併入或割置其間節目參互錯綜考諸二十一史及李吉甫元和郡縣志樂史太平寰宇記歐陽忞輿地廣記祝穆方輿勝覽明一統志諸書再加校勘其里數多寡經界逺近一準康熈四十八年本省造報史館原冊至城池官署學宮修作民力攸屬悉以載焉
　　一山川各有封域其或一山而橫亙數縣如匡廬武功之類一水而緜歴諸郡如章貢彭蠡之類則分別山之向背水之來去左右而複出者汰之至於通川巨浸源流分合農田所資尤不可忽故水利特詳
　　一田賦戶口漕運軍屯既稽於昔尤詳於今悉因現在奉行欵項核實登記以資考證至𣙜關置驛鹽引歲銷亦依例詳載
　　一於形勝見地利之要害於風俗見民情之異同於物産見食貨之生息於祥異見天人之感應皆志中切實之務非徒以供眺覽資談説也至武事類則從前紀載有關於地方者亦不敢忽
　　一江西以朱子過化之地名儒輩出書院甲於他省至鹿洞鵞湖豫章三所規模宏逺
　　聖祖仁皇帝親灑宸翰矞皇輝赫照耀古今故學校之外
　　列書院一編以著崇儒重道至意
　　一地以人重而古人遺蹟不經表章恐易湮沒即或久廢亦必仍存其名以俟捜訪至於祠廟邱墓祀典所係匪輕一一徴實登志敬鬼神景前賢之意不敢輕也而寺觀所在每多勝蹟遺留故依舊例具列
　　一省志職官専在統轄以督撫藩臬為主各道各鎮附焉至於府縣以下官例不録以府縣各有志在也惟有功於民不可冺者則詳名宦中舊志有歴數任者各府互見今併歸一傳先按歴代正史繼采名人文集後以志書家乗補其缺務有據方登不容漫録人物亦然
　　一舊志列載鄉賢每以理學儒林文苑忠節孝友隱逸各為一類似有別擇低昂亦恐於兼長者所登未確白志統歸人物按時地先後列之總見俱足以傳也今因之寓賢藉以為重故必詳誌至閨門節烈
　　聖世加意表章一一登載無遺迄於仙釋方伎各以地著
　　無或忽雲
　　一前志既登之人物多仍其舊近來所入必據實以録又因直省各處移來志書草檢互相考證尤為備悉其未及移來者或因無考間遺一二亦未可知以俟續入
　　一志內藝文本取足徵不必太濫如集敘止一人之文譜序止一家之言及讌㑹贈答慶賀誄祭之作概所不録惟有關於土地人民政事足以鼓勵風教標識勝蹟泃為名筆方采存之
　　一志例多以類從顧文之體製不一若零篇斷簡無可附麗而亦可傳為故事者又或前人軼事志傳不能悉載亦采而存之附於後為雜記雲





　　江西通志凡例

　　欽定四庫全書　　　　史部十一
　　江西通志目録　　　　地理類三〈都㑹郡縣之屬〉
　　上諭〈首卷〉
　　星野〈第一卷〉
　　沿革〈第二第三卷〉
　　形勝〈第四卷〉
　　城池〈疆域附第五第六卷〉
　　山川〈第七卷至十三卷〉
　　水利〈第十四卷至十六卷〉
　　學校〈貢院附第十七卷十八卷〉
　　公署〈第十九第二十卷〉
　　書院〈第二十一第二十二卷〉
　　田賦〈戶口附第二十三卷至二十五卷〉
　　風俗〈第二十六卷〉
　　土産〈第二十七卷〉
　　兵衛〈漕運附第二十八卷〉
　　武事〈第二十九卷至三十三卷〉
　　關津〈橋渡附第三十四卷〉
　　驛鹽〈第三十五卷至三十七卷〉
　　古蹟〈第三十八卷至四十二卷〉
　　封爵〈第四十三卷至四十五卷〉
　　秩官〈第四十六卷至四十八卷〉
　　選舉〈第四十九卷至五十六卷〉
　　名宦〈第五十七卷至六十五卷〉
　　人物〈第六十六卷至九十四卷〉
　　寓賢〈第九十五第九十六卷〉
　　列女〈第九十七卷至一百二卷〉
　　仙釋〈第一百三卷至一百五卷〉
　　方技〈第一百六卷〉
　　祥異〈第一百七卷〉
　　祠廟〈第一百八第一百九卷〉
　　邱墓〈第一百十卷〉
　　寺觀〈第一百十一卷至一百十三卷〉
　　藝文〈第一百十四卷至一百五十八卷〉
　　〈詔敕表箋第一百十四卷劄子奏疏第一百十五卷至一百十八卷〉
　　〈狀議第一百十九卷碑碣墓表第一百二十第一百二十一卷〉
　　〈記第一百二十二卷至一百三十五卷序第一百三十六卷至一百三十九卷〉
　　〈書啟第一百四十卷論辨説考疏引第一百四十一卷〉
　　〈𫝊賛頌銘第一百四十二卷題跋志書記畧第一百四十三卷〉
　　〈文青詞第一百四十四卷教䇿講義語録文牒牌檄告約第一百四十五卷辭賦第一百四十六卷詩第一百四十七卷至一百五十八卷詩餘附末〉
　　雜記〈第一百五十九卷至一百六十二卷〉
　　〈臣〉等謹案江西通志一百六十二卷
　　國朝江西巡撫都察院右副都御史謝旻等撰江西省志創於明嘉靖間𠫭政林庭㭿其後乆未纂輯舊聞放失至
　　本朝康熙二十二年巡撫安世鼎始續修之康熙五十九年巡撫白璜又増修之名曰西江志其體例條目雖多本諸舊志而廣蒐博訪訂舛証譌在地記之中號為善本雍正七年巡撫謝旻奉
　　詔纂修省志乃與原任檢討陶成等開局編輯其規模一本之白志而間加折衷文簡事核釐然有序其志人物如宋之京鏜章鑑一以其身為宰輔依附權姦一以其位列鈞衡棄主私遁俱削去不載亦頗有合於大義惟元劉秉忠其先世雖瑞州人而自遼及金北遷已乆乃援其祖貫引入鄉賢將孔子自稱殷人亦可入中州志乗乎是則圖經之積習湔除未盡者矣乾隆四十六年正月恭校上
　　總纂官〈臣〉紀昀〈臣〉陸錫熊〈臣〉孫士毅
　　總校　官　〈臣〉陸　費　墀



　　欽定四庫全書
　　江西通志
　　繪圖













<史部,地理類,都會郡縣之屬,江西通志,繪圖>
<史部,地理類,都會郡縣之屬,江西通志,繪圖>
<史部,地理類,都會郡縣之屬,江西通志,繪圖>
<史部,地理類,都會郡縣之屬,江西通志,繪圖>
<史部,地理類,都會郡縣之屬,江西通志,繪圖>
<史部,地理類,都會郡縣之屬,江西通志,繪圖>
<史部,地理類,都會郡縣之屬,江西通志,繪圖>
<史部,地理類,都會郡縣之屬,江西通志,繪圖>
<史部,地理類,都會郡縣之屬,江西通志,繪圖>
<史部,地理類,都會郡縣之屬,江西通志,繪圖>
<史部,地理類,都會郡縣之屬,江西通志,繪圖>
<史部,地理類,都會郡縣之屬,江西通志,繪圖>
<史部,地理類,都會郡縣之屬,江西通志,繪圖>
<史部,地理類,都會郡縣之屬,江西通志,繪圖>
<史部,地理類,都會郡縣之屬,江西通志,繪圖>
<史部,地理類,都會郡縣之屬,江西通志,繪圖>
<史部,地理類,都會郡縣之屬,江西通志,繪圖>
<史部,地理類,都會郡縣之屬,江西通志,繪圖>
<史部,地理類,都會郡縣之屬,江西通志,繪圖>
<史部,地理類,都會郡縣之屬,江西通志,繪圖>
<史部,地理類,都會郡縣之屬,江西通志,繪圖>
<史部,地理類,都會郡縣之屬,江西通志,繪圖>
<史部,地理類,都會郡縣之屬,江西通志,繪圖>
<史部,地理類,都會郡縣之屬,江西通志,繪圖>
<史部,地理類,都會郡縣之屬,江西通志,繪圖>
<史部,地理類,都會郡縣之屬,江西通志,繪圖>
<史部,地理類,都會郡縣之屬,江西通志,繪圖>
