○漢人注經左氏解經，多不得聖人之意。元凱注傳，必曲為之疏通，殆非也。鄭康成則不然，其於二《禮》之經及子夏之傳，往往駁正，如《周禮·職方氏》：「荊州其浸穎湛。」注云：「穎水出陽城，宜屬豫州，在此非也。」「豫州其浸波搓。」注云：「《春秋傳》曰『除道梁搓，營軍臨隨』，則窪宜屬荊州，在此非也。」《儀禮·喪服篇》：「唯子不報」傳曰：「女子子適人者為其父母期，故言不報也。」注云：「唯子不報，男女同不報爾。傳以為主謂女子子，似失之矣。」「女子子為祖父母 」傳曰：「何以期也，不敢降其祖也。」注云：「經似在室，傳似已嫁。」「公妾以及士妾為其父母」傳曰：「何以期也，妾不得體君，得為其父母遂也。」注云：「然則女君有以尊降其父母者，與《春秋》之義雖為天王后，猶曰吾季姜，是言子尊不加於父母，此傳似誤矣，」《士虞禮篇》：「用尹祭」注云：「尹，祭脯也。大夫士祭無雲脯者，今不言牲號而雲尹祭，亦記者誤矣。」於《禮記》則尤多置駁。如《檀弓篇》：「齊·王姬之喪，魯庄公為之大功」注云：「當為舅之妻，非外祖母也。外祖母又小功也。」「季子皋葬其妻，犯人之禾」注云：「持寵虐民，非也。」「叔仲衍請む衰而環經」注云：「吊服之經服其舅，非。」《月令篇》：「孟夏之月，行賞封諸侯」注云：「《祭統》曰：『古者於諦也，發爵賜服，順陽義也。於嘗也，出田邑，發秋政，順陰義也。』今此行嘗可也，而封諸侯則違於古。封諸侯，出土地之事，於時未可，似失之。」「斷薄刑，決小罪」注云：「《祭統》曰『草艾則墨』，謂立秋後也。刑無輕於墨者。今以純陽之月斷刑決罪，與母有壞墮自相違，似非。」「季夏之月，命漁師伐蛟，取鼉，登龜，取黿」注云：「四者甲類，秋乃堅成。《周禮》曰：『秋獻龜魚。』又曰：『凡取龜用秋時，』是夏之秋也，作《月令》者以為此秋據周之時也，周之八月，夏之六月，因書於此，似誤也。」「孟秋之月，毋以封諸侯，立大官；毋以割地，行大使，出大幣」注云：「古者於嘗出田邑，此其嘗並秋，而禁封諸侯割地，失其義。」《郊特牲篇》：「季春出火」注云：「言祭社，則此是仲春之之禮也，仲春以火田，田止弊火，然後獻禽，至季春火出而民乃用火。今雲季春出火，乃《牧誓》社，記者誤也。」「郊之用辛也，周之始郊日以至」注云：「言日以周郊天之月而至，陽氣新，用事順之，而用辛日，此說非也。郊天之月而日至，魯禮也。三王之郊一用夏正，魯以無冬至，祭天於圜丘之事，是以建子之月郊天，示先有事也。」「屍，陳也」注云：「屍或詁為主。此屍神象，當從主訓之，言陳，非也。」《明堂位篇》：「夏后氏尚明水，殷尚醴，周尚酒」 注云：「此皆其時之用耳，言尚非。」「君臣未嘗相弒，禮樂刑法政俗未嘗相變也」注云：「春秋時，魯三君弒。又士之有諱由庄公始，婦人ヮ而吊始於台駘，雲君臣未嘗相弒，政俗未嘗相變，亦近誣矣。」《雜記·下》：「或曰主之而附於夫之黨」注云：「妻之黨自主之，非也。」「圭子男五寸」注云：「子男執壁，作此贊者失之矣。」此其所駁雖不盡當，視杜氏之專阿傳文則不同矣，經注之中可謂卓然者乎！
《論語》：「子見南子」註：「孔安國曰：行道既非婦人之事，而弟子不說，與之祝誓，義可疑焉。」此亦漢人疑經而不敢強通者也。
宋黃震言：杜預注《左氏》獨主《左氏》，何休注《公羊》獨主《公羊》，惟范寧不私於《毅梁》，而公言三家之失。如曰：「《左氏》以鬻拳兵諫為愛君，是人主可得而協也；以文公納幣為用禮，是居喪可得而昏也；《毅梁》以衛輒拒父為尊祖，是為子可得而叛也；不納子糾為內惡，是仇燃可得而容也；《公羊》以祭仲廢君為行權，是神器可得而窺也；妾母稱夫人為合正，是嫡庶可得而齊也，」又曰：「《左氏》艷而富，其失也誣；《·梁》清而婉，其失也短；《公羊》辯而裁，其失也俗。」今考《集解》中糾傳文者得六事：「庄九年，公伐齊，納糾。」傳：「當可納而不納，齊變而後伐，故干時之戰，不諱敗，惡內也。」解曰：「讎者，無時而可與通。縱納之遲晚，又不能全保讎子，何足以惡內乎？然則干時之戰不諱敗，齊人取子糾殺之，皆不適其文，正書其事。內之大惡，不待貶絕，居然顯矣。惡內之言，傳或失之。」「僖元年，公子友帥師，敗宮師於麗，獲莒·。」傳：「公子友謂莒·曰：『 吾二人不相說，士卒何罪？』屏左右相搏。」解曰：「江熙曰：經書敗莒師，而傳雲二人相搏，則師不戰，何以得敗？理自不通也。子所慎三戰居其一，季友令德之人，豈當舍三軍之整，佻身獨斗，潛刃相害，以決勝負者哉！此又事之不然，傳或失之。」《信十四年，季姬及增子遇子防，使繒子來朝。」傳：「遇者，同謀也。 」解曰：「魯女無故遠會諸侯，遂得淫通，此又事之不然。《左傳》曰：『繒季姬來寧，公怒之，以增子不朝，遇於防，而使來朝。』此近合人情。」「襄十一年，作三軍。」傳：「古者，天子六師，諸侯一軍。作三軍非正也，」解曰：「《周禮》、《司馬法》：王六軍，大國三軍，次國二軍，小國一軍。總雲諸侯一軍，又非制也。」《昭十一年》：「楚子虔誘蔡侯般，殺之於申。」傳：「夷狄之君誘中國之君而殺之，故謹而名之也。」解曰：「蔡侯般，殺父之賊，此人倫之所不容，王誅之所必加。禮，凡在官者殺無赦，豈得惡楚子殺般乎？若謂夷狄之君不得行禮於中國者，理既不通，事又不然。」「『宣十一年，楚人殺陳夏征舒，不言人。」傳曰：「明楚之討有罪也。似若上下違反，不兩立之說。」《哀二年》：晉趙鞅帥師，納衛世子刺胎於戚。」傳：「納者，內弗受也。何用弗受也？以輒不受也。以輒不受父之命，受之王父也。信父而辭王父，則是不尊王父也；其弗受，以尊王父也。」解曰：「江熙曰：齊景公廢世子，世子還國，書篡。若靈公廢蒯·立輒，則蒯·不得復稱囊日世子也。稱蒯·為世子，則靈公不命輒審矣。此矛盾之喻也。然則從王父之言，傳似失矣。經雲『納衛世子』，『鄭世子忽復歸於鄭』，稱世子明正也，明正則拒之者非邪。」以上皆糾正傳文之失。
宋吳元美作《吳縝〈新唐書糾謬〉序》曰：「唐人稱杜征南、顏秘書為左丘明、班孟堅忠臣，今觀其推廣發明，二子信有功矣，至班、左語意乖戾處，往往曲為說以附會之，安在其為忠也？今吳君於歐，宋大手筆乃能糾謬纂誤，力稗前缺，殆晏子所謂獻可替否和而不同者，此其忠何如哉！然則唐人之論忠也陋矣。」可謂卓識之言。
○註疏中引書之誤《爾雅·釋山》：「多草木岵，無草木賅·亥。石戴土謂之崔嵬，土戴石為·且。」毛傳引之互相反。鄭康成箋《詩·采蘩》，引《少牢饋食禮》：「主婦被褐」誤作《禮記》。《皇矣》引《左傳》：「鄭公子突使勇而無剛者嘗寇，而速去之」，「晉士會若使輕者肆焉其可」，誤合為一事。注《周禮·大司徒》，引《左傳·成二年》：「先王疆理天下」，誤作「吾子疆理天下」。引《詩》：「錫之山川，土田附庸」，誤作「土地」。《射人》引《射義》「明乎其節之志，以不失其事，則功成而德行立」，誤作《樂記》。《縣士》引《左傳》：「韓襄為公族大夫」，誤作「韓須」。注《禮記·月令》，引《夏小正》：「八月，丹鳥羞白鳥」，誤作「九月」。引《詩》：「稱彼兄獻，萬壽無疆」，誤作「受福無疆」。范武子解《毅梁傳入庄十八年，引《玉藻》：「天子玄冕而朝日於東門之外」，誤作《王制》。郭景純注《爾雅》，引《孟子》：「止或尼之」，誤作「行或尼之」。引《易》：「鞏用黃牛之革」，「固志也」，誤以《革》《遇》二父合為一傳。韋昭《國語》注「公父文伯母賦《綠衣》之三章」，誤引「四章」，高誘《淮南子注》引《詩》：「鼉鼓逢逢」，誤作「 鼉鼓洋洋」。孔穎達《左傳·文十八年》正義引《孟子》：「柳下惠，聖之和者也」，誤作「伊尹，聖人之和者也」。蘇拭《書傳·伊訓》引《孟子》：「從流下而忘反謂之流」，誤作「從流上而忘反謂之游」。朱震《易傳·井》大象引《詩》：「維此哲人，謂我劬勞」，誤作「知我者謂我的勞」。趙汝梅《易輯聞·蹇》大象引《孟子》：「我必不仁，我必無禮」，誤作「我必不仁不義」。朱元晦《中庸章句》引《詩》：「后稷之孫，實維大王。居岐之陽，實始翦商」，誤作「至於大王」，《詩集傳·閔予小子》引《楚辭》：「三公穆穆，登降堂只」，誤作「三公揖讓」。朱子注《論語》：「夏日瑚，商曰璉。」此仍古注之誤。《記》曰：「夏后氏之四璉，殷之六瑚。」是夏日璉，商日瑚也。《享禮》注引「發氣滿容」，今《儀禮》文作「發氣焉盈容」。漢人避惠帝諱，「盈」之字曰「滿」，此當改而不改也。

《孟子》：「有為神農之言」註：「史遷所謂農家者流也。」仁山金氏曰：「太史公《六家同異》無農家，班固《藝文志》分九流，始有農家者流。《集注》偶誤，未及改，」
楊用修言：「朱子《周易本義》引《韓非子「『參之以比物，伍之以合虛』，誤以『合虛』為『合參』。原其故，乃自《荀子》注中引來，不自《韓非子》采出也。」按伍所以合參，安得謂之合虛？乃今《韓非子》本誤。
○姓氏之誤《毅梁傳》隱九年：「天王使南季來聘，南，氏姓也；季，字也。」南非姓，「姓」字衍文。桓二年：「及其大夫孔父。孔氏，父字溢也。」父非溢，「溢」字衍文。
《詩·白華》箋：「褒姒，褒人所人之女。姒，其字也。」「字」當作「姓」，此康成之誤。孔氏曰：「褒國，擬姓，言擬其字者，婦人因姓為字也。」乃是曲為之解耳。
朱子注《論語》、《孟子》，如大公姜姓呂氏，名尚，其別姓氏甚明。至子夏，孔子弟子，姓卜名商，子禽姓陳名亢，子貢姓端木名賜，子文姓門名毅放菟之類，皆以氏為姓。齊宣王姓田氏，名辟疆，則並姓氏而為一矣，豈承昔人之誤而未之正與？
○左傳注隱五年，「使曼伯與子元潛軍軍其後」。按子元疑即歷公之字。昭十一年，申無字之言曰：「鄭莊公城棟而置子元焉，使昭公不立。」杜以為別是一人，厲公因之以殺曼伯而取棟，非也，蓋庄公在時即以棟為子元之邑，如重耳之蒲，夷吾之屈，故厲公於出奔之後取之特易，而曼伯則為昭公守櫟者也。九年，公子突請為三復以敗戎。桓五年，子元請為二拒以敗王師。固即厲公一人，而或稱名，或稱字耳。合三事觀之，可以知厲公之才略，而又資之以虔邑，能無篡國乎！十一年，「 立桓公而討窮氏，有死者」。

言非有名位之人，蓋微者爾，如司馬昭族成濟之類。解曰：「欲以弒君之罪加寫氏，而復不能正法誅之。」非也。
桓二年，「孔父嘉為司馬。」杜氏以孔父名而嘉字，非也，孔父字而嘉其名。按《家語·本姓篇》曰：「宋·公熙生弗父何，何生宋父周。周生世子勝，勝生正考父，考父生孔父嘉，其後以孔為氏。」然則仲尼氏孔，正以王父之字。而楚成嘉、鄭公子嘉皆字子孔，亦其證也。
鄭康成注《士喪禮》曰：「某甫字也，若言山甫、孔甫。」是亦以孔父為字。劉原父以為己名其君於上，則不得字其臣於下。竊意春秋諸侯卒必書名，而大夫則命卿稱字，無生卒之別。字。」亦未嘗以名字為尊卑之分。桓十一年，鄭伯寤生卒。葬鄭庄上。宋人執鄭祭仲。十七年，蔡侯封人卒，蔡季自陳歸於蔡。名其君於上，字其臣於下也。昭二十二年，劉子單子以王猛居於皇，劉子單子以王猛人於三城。二十三年，尹氏立王子朝。二十六年，尹氏、召伯、毛伯以王子朝奔楚。爵其臣於上，名其君於下也。然則孔父當亦其字，而學者之疑可以渙然釋矣。君之名，變也；命卿之書字，常也；重王命亦所以尊君也。
「其弟以千畝之戰生」。解曰：「西河介休縣南有地名千畝。」非也。穆侯時，晉境不得至介休。按《史記·趙世家眾「周宣王代戎，及千畝戰。」《正義》曰：「《括地誌》云：千畝原在晉州岳陽縣北九十里。」
五年，「蔡人、衛人、陳人從王伐鄭」，解曰：「王師敗，不書，不以告。」非也。王師敗，不書，不可書也，為尊者諱。
六年，「不以國」。解曰：「國君之子不自以本國為名。」焉有君之子而自名其國者乎？謂以列國為名，若定公名宋，哀公名蔣。

八年，「楚人上左，君必左，無與王遇」。解曰：「君，楚君也。」愚謂君謂隨侯，王謂楚王。兩軍相對，隨之左當楚之右，言楚師左堅右暇，君當在左以攻楚之右師。
十三年，「及齊侯、宋公、衛侯、燕人戰，齊師、宋師、衛師、燕師敗績」。解曰：「或稱人，或稱師，史異辭也。」愚謂燕獨稱人，其君不在師。
庄十二年，「蕭叔大心」。解曰：「叔蕭，大夫名。」按大心當是其名，而叔其字，亦非蕭大夫也。二十三年，「蕭叔朝公」。解曰：「蕭，附庸國。叔，名。」按《唐書·宰相世系表》云：「宋戴公生子衍，字樂父。裔孫大心，平南宮長萬有功，封於蕭，以為附庸，今徐州蕭縣是也。其後楚滅蕭。」
十四年，「庄公之子猶有八人」。解：「庄公子，傳惟見四人：『於忽、子·、子儀並死，獨厲公在。八人名字記傳無聞。」按猶有八人者，除此四人之外，尚有八人見在也。桓十四年，鄭伯使其弟語來盟，傳稱其字曰「子人」，亦其一也。
二十二年，「山嶽則配天」。解曰：「得太岳之權，則有配天之大功。」非也，《詩》曰：「崧高維岳，駿極於天。」言天之高大，惟山嶽足以配之。二十五年夏六月，「辛未朔，日有食之，鼓用牲於社，非常也」，惟正月之朔，慝未作，日有食之，於是乎用市於社，伐鼓於朝。周之六月，夏之四月，所謂正月之朔也。然則此其常也，而曰非常者何？蓋不鼓於朝而鼓於社，不用市而用牲，此所以謂之非常禮也。杜氏不得其說，而曰以長曆推之，是年失閏。辛未實七月朔，非六月也。此則咎在司歷，不當責其伐鼓矣。又按。「唯正月之朔」以下乃昭十七年季平子之言，今載於此，或恐有誤。
信四年，「昭王南征而不復，寡人是問」。解曰：「不知其故而問之。」非也，蓋齊侯以為楚罪而間之，然昭王五十一年南征不復，至今惠王二十一年，計三百四十七年，此則孔文舉所謂丁零盜蘇武牛羊，可併案者也。

五年，「太伯不從」。不從者謂太伯不在太王之側爾。《史記》述此文曰：「太伯虞仲，太王之子也，太伯之去，是以不嗣。」以亡去為不從，其義甚明。杜氏誤以不從父命為解，而後儒遂傅合《魯頌》之文，謂太王有翦商之志，太伯不從，此與秦檜之言「莫須有」者何以異哉！
六年，「圍新密，鄭所以不時城也」。實密，而經雲新城，故傳釋之，以為鄭懼齊而新築城，因謂之新城也。解曰：「鄭以非時興土功，故齊桓聲其罪以告諸侯。」夫罪孰大於逃盟者？而但責其非時興土功，不亦細乎？且上文固日「以其逃首止之盟故也」，則不煩添此一節矣。
十五年，「涉河，侯車敗」。解曰：「秦伯之軍涉河，則晉侯車敗。」非也。秦師及韓、晉尚未出，何得言晉侯車敗？當是秦伯之車敗，故穆公以為不祥而潔之耳。此二句乃事實，非卜人之言。若下文所云「不敗何待」，則謂晉敗。古人用字自不相蒙。
「三敗及韓」，當依《正義》引劉炫之說，是秦伯之車三敗。
及韓在涉河之後，此韓在河東，故曰：「寇深矣。」《史記》正義引《括地誌》云：「韓原在同州韓城縣西南。」非也。杜氏解但云「韓，晉地」，卻有斟酌。
十八年，「狄師還」。解曰：「邢留距衛。」非也。狄強而邢弱，邢從於狄而伐者也。言狄師還，則邢可知矣。其下年，「衛人伐邢」，蓋憚狄之強，不敢伐，而獨用師於邢也。解曰：「邢不速退，所以獨見伐。」亦非。

二十二年，「大司馬固諫曰」。解曰：「大司馬固，庄公之孫公孫固也。」非也。大司馬即司馬子魚。固諫，堅辭以諫也。隱三年言召大司馬孔父而屬殤公焉，桓二年言孔父嘉為司馬，知大司馬即司馬也。文八年上言殺大司馬公子卯，下言司馬握節以死，知大司馬即司馬也，定十年，「公若貌固諫曰」，知固諫之為堅辭以諫之也。
二十四年，「晉侯求之不獲，以解上為之田」。蓋之推既隱，求之不得，未幾而死，故以田祿其子爾。《楚辭·九章》云：「思久故之親身兮，因縞素而哭之。」明文公在時之推已死。《史記》則云：「聞其入綿上山中，於是環綿上山中而封之，以為介推田，號日介山。」然則受此田者何人乎？於義有所不通矣。三十三年，「晉人及姜戎，敗秦師於骰。」解曰：「不同陳，故言及。」非也。及者，殊戎翟之辭。
文元年，「於是閏三月，非禮也」。古人以閏為歲之餘，凡置閏必在十二月之後，故曰歸餘於終。考經文之書，閏月者皆在歲末。文公六年閏月不告月，猶朝於廟；哀公五年閏月，葬齊景公是也。而《左傳》成公十七年、襄公九年、哀公十五年皆有閏月，亦並在歲末。又經傳之文，凡閏不言其月者，言閏即歲之終可知也。今魯改曆法，置閏在三月，故為非禮，《漢書·律曆志》曰「魯歷不正，以閏餘一之歲為·首「是也。又按《漢書·高帝紀》：「後九月」，師古曰：「秦之曆法，應置閏月者總致之於歲末，蓋取《左傳》所謂歸餘於終之意。何以明之？據《漢書·表》及《史記》漢未改秦歷之前屢書『後九月』，是知曆法故然。」
二年，「陳侯為衛請成於晉，執孔達以說」。此即上文所謂我辭之者也，解謂晉不聽而變計者非。
三年，「雨蠢於宋」。解曰：「宋人以螽死為得天佑，喜而來告，故書。」夫隕石·退，非喜而來告也。
七年，「宣子與諸大夫皆患穆贏，且畏逼」。解曰：「畏國人以大義來逼己。」非也。畏穆贏之逼也，以君夫人之尊故。

十三年，「文子賦《四月》」。解曰：「不欲還晉。」以傳考之，但云成二國，不言公復還晉。《四月》之詩當取亂離瘓矣，維以告哀之意爾。
宣十二年，「宵濟，亦終夜有聲」。解曰：「言其兵眾，將不能用。」非也，言其軍囂，無復部伍。
成六年，「韓獻子將新中軍，且為仆大夫」。必言仆大夫者，以君之親臣，故獨令之從公而入寢庭也。解未及。大夫，如王之太僕，掌內朝之事。
十六年，「必阝之師，苟伯不復從」。解曰：「苟林父奔走，不復故道。」非也，謂不復從事於楚。
「子在君側，敗者壹大。我不如子，子以君免」。敗者壹大，恐君之不免也。我不如子，子之才能以君免也。解謂軍大崩為壹大，及御與車右不同者，非。襄四年，「有窮由是遂亡」。解曰：「浞因羿室，不改有窮之號。」非也。哀元年，稱有過澆矣，此特承上死於窮門而言，以結所引夏訓之文爾。
十年，「鄭皇耳帥師侵衛，楚令也」。猶雲從楚之盟故也。解謂「亦兼受楚之敕命」者，非。

十一年，「政將及子，子必不能」。解謂：「魯次國，而為大國之制，貢賦必重，故憂不堪。」非也。言魯國之政將歸於季孫，以一軍之徵而供霸國之政令，將有所不給，則必改作。其後四分公室而季氏擇二，蓋亦不得已之計，叔孫固己豫見之者。
十八年，「塹防門而守之廣里」。解曰：「故經書『圍』」。非也。圍者，圍齊也，非圍防門也。
二十一年，「得罪於王之守臣」。守臣謂晉侯。《玉藻》：「諸侯之於天子日某土之守臣某」是也。解以為范宣子，非。
二十三年，「禮為鄰國闕」。解曰：「禮，諸侯絕期，故以鄰國責之。」非也。杞孝公，晉平公之舅。尊同不降，當服緦麻三月。言鄰國之喪，且猶徹樂，而況於母之兄弟乎！
二十八年，「陳文子謂桓子曰：『禍將作矣，吾其何得？』對曰：『得慶氏之木百車於庄。』文子曰：『可慎守也已：』」解曰：「善其不志於貨財，」非也。邵國賢曰：「此陳氏父子為隱語以相諭也。」愚謂：木者，作室之良材；庄者，國中之要路。言將代之執齊國之權。
三十一年，「我問師故」。問齊人用師之故。解曰：「魯以師往。」非。昭五年，「民食於他」。解曰：「魯君與民無異，謂仰食於三家。」非也。夫民生於三，而君食之。今民食於三家而不知有君，是昭公無養民之政可知矣。八年，「輿劈袁克殺馬毀玉以葬」。解以輿為眾，及謂欲以非禮厚葬哀公，皆非也。輿嬖，劈大夫也，言輿者掌君之乘車，如晉七輿大夫之類。馬，陳侯所乘。玉，陳侯所佩。殺馬毀玉，不欲使楚人得之。

十年，「棄德曠宗」。謂使其宗廟曠而不把。解曰：「曠，空也。」未當。十二年，「子產相鄭伯，辭於享，請免喪而後聽命，禮也」。子產能守喪制，晉人不奪，皆為合禮。解但得其一偏。
十五年，「福祚之不登，叔父焉在」？言忘其彝器，是福柞之不登，惡在其為叔父乎？解以為「福祚不在叔父，當復在誰」者，非。
十七年，「夫子將有異志，不君君矣」。日者人君之表，不救日食，是有無君之心。解以為「安君之災」者，非。
十八年，「振除火災」，振如振衣之振，猶火之着於衣，振之則去也，解以振為「棄」，未當。
「鄭有他竟，望走在晉」。言鄭有他竟之憂也。解謂「雖與他國為競」者，非。
二十三年，「先君之力可濟也」。先君謂周之先王，《書》言，「昔我先君文王、武王」是也。解以為「劉盆之父獻公」，非。

二十七年，「事君如在國」。當時諸侯出奔，其國即別立一君，惟魯不敢，故昭公雖在外，而意如猶以君禮事之，范鞅所言正為此也。解以為「書公行，告公至」，謬矣。
三十二年，「越得歲，而吳伐之，必受其凶」。解曰：「星紀，吳，越之分也，歲星所在，其國有福。吳先用兵，故反受其殃。」非也。吳，越雖同星紀，而所人宿度不同，故歲獨在越。
定五年，「卒於房」。房疑即「防」字。古 阝字作阜，脫其下而為<戶方>字，漢《仙人唐公<戶方>碑》可證也。《漢書》：「汝南郡吳房」，盂康曰：「本房子國。」而《史記·項羽紀》封陽武為吳防侯，字亦作哀六年，「出萊門而告之故」。解曰：「魯郭門也，」按定九年解曰：「萊門，陽關邑門。」
十一年，「為王孫氏」。傳終言之，亦猶夫概王奔楚為堂溪氏也，解曰：「改姓，欲以避吳禍。」非。

凡邵、陸、傅三先生之所已辯者不錄。
○考工記注《考工記·輪人》註：「鄭司農云：掣讀為紛容掣參之削。」正義曰：「此蓋有文，今檢未得。」今按司馬相如《上林賦》云：「紛溶忘記{艹削}參，猗·尼從風。」字作{艹削}，音蕭。而上文「既建而迤，崇於軫四尺」註：「鄭司農云：迤讀為猗移從風之移，」《正義》則曰：「引司馬相如《上林賦》。」疏其下句，忘其上句，蓋諸儒疏義不出一人之手。
○爾雅注《爾雅·釋詁篇》：「梏，直也。」古人以覺為梏。《禮記·緇衣》引《詩》：「有覺德行」作「有梏德行」，注未引。
《釋言篇》：「郵，過也。」註：「道路所經過，是以為郵傳之郵。」恐非。古人以「尤」為「郵」，《詩·賓之初筵》」是曰既醉，不知其郵」，《禮記·王制》：「郵罰麗於事」，《國語》：「夫郵而效之，郵又甚焉」，《家語》：「帝而廢裘，投之無郵」，《漢書·成帝紀》：「天着變異以顯朕郵」，《五行志》：「後妾當有失節之郵」，《賈誼傳》：「般紛紛其離此郵兮，亦夫子之故也」，《谷永傳》：「卦氣悖亂，咎徵着郵」，《外戚傳》班亻·什賦：「猶被復載之厚德兮，不廢捐於罪郵」，《敘傳》：「譏苑扦愜，正諫舉郵」，皆是過失之義。《列子》：「魯之君子，迷之郵者」，則又以為過甚之義。
○國語注《國語》之言「高高下下」者二。周太子晉諫靈王曰：「四岳佐禹，高高下下，疏川道滯，鍾水豐物。」謂不墮高，不埋卑，順其自然之性也。申肯諫吳王曰：「高高下下，以罷民於姑蘇。」謂台益增而高，池益浚而深，以竭民之力也。語同而意則異。
「昔在有虞，有崇伯鯀」。據下文「堯用殛之於羽山」，當言「有唐」，而曰「有虞」者，以其事載於《虞書》。

「至於玄月，王召范蠡而問焉」。
注云：「魯哀公十六年九月。」非也。當雲魯哀公十六年十一月，夏之九月。○楚辭注《九章·惜往日》：「甘溘死而流亡兮，恐禍殃之有再」。注謂「罪及父母與親屬」者，非也。蓋懷王以不聽屈原而召秦禍，今頃襄王復聽上官大夫之譖，而遷之江南，一身不足惜，其如社稷何！《史記》所云「楚日以削，數十年竟為秦所滅」，即原所謂禍殃之有再者也。
《大招》：「青春受謝」。注以謝為去，未明。按古人讀謝為序，《儀禮·鄉射禮》：「豫則鈎楹內」註：「豫讀如成周宣謝之榭，《周禮》作『序』。」《孟子》：「序者，射也。」謂四時之序，終則有始，而春受之爾。
《九思》：「思丁文兮聖明哲，哀平差兮迷謬愚。呂傅舉兮殷周興，忌<喜丕>專兮鄂吳虛。」此援古賢不肖君臣各二，丁謂商宗武丁，舉傅說者也。注以丁為當，非。
○荀子注《荀子》：「案角鹿唾隴種東籠而退耳。」注云：「其義未詳。蓋皆摧敗披靡之貌。」今考之《舊唐書·竇軌傳》：「高祖謂軌曰：『公之人蜀車騎、驟騎從者二十人，為公所斬略盡，我隴種車騎，未足給公。』」《北史·李穆傳》：「芒山之戰，周文帝馬中流矢，驚逸墜地。穆下馬以策擊周文背，罵曰：『籠凍軍士爾！曹主何在？爾獨住此？」蓋周、隋時人尚有此語。

○淮南子注《淮南子·詮言訓》：「弄死於··。」注云：「··，大杖，以桃木為之，以擊殺羿。自是以來鬼畏桃也。」《說山訓》：「羿死桃部不給射」，注云：「桃部，地名。」按「部」即「··」字，一人注書而前往不同若此。
○史記注《秦始皇紀》：「五百石以下，不臨，遷勿奪爵。」五百石秩卑任淺，故但遷而不奪爵。其六百石以上之不臨者亦遷而不奪爵也。史文簡古，兼二事為一條。「山鬼固不過知一歲事也。」其時已秋，歲將盡矣，今年不驗則不驗矣，山鬼豈能知來年之事哉！退言曰：祖龍者，人之先也，謂稱祖乃亡者之辭，無與我也，皆惡言死之意。
始皇崩於沙丘，乃又從井陘抵九原，然後從直道以至咸陽，迴繞三四干里而歸者，蓋始皇先使蒙恬通道，自九原抵甘泉，塹山湮谷千八百里。若徑歸咸陽，不果行游，恐人疑揣，故載せ·京辣而北行。但欲以欺天下，雖君父之屍臭腐車中而不顧，亦殘忍無人心之極矣。
《項羽紀》：「搏牛之虻，不可以破蟣虱。」言虻之大者能搏牛而不能破虱，喻距鹿城小而堅，秦不能卒破。
鴻門之會，沛公但稱羽為將軍，而樊噲則稱大王，其時羽未王也。張良曰：「推為大王畫此計者？」其時沛公亦未王也。此皆臣下尊奉之辭，史家因而書之，今百世之下，辭氣宛然如見。又如黃歇上秦昭王書：「先帝文王、武王。」其時秦亦未帝。必以書法裁之，此不達古今者矣。
「背關懷楚」，謂舍關中形勝之地而都彭城。如師古之解，乃背約，非背關也。

古人謂倍為二。秦得百二，言百倍也。齊得十二，言十倍也。
《孝文紀》：「天下人民未有賺志」，與《樂毅傳》：「先王以為謙於志」同，皆厭足之意。《荀子》：「悵然不慊」，又曰：「由俗謂之道盡賺也」，又曰「向萬物之美而不能賺也」，又曰「不自賺其行者言濫過」；《戰國策》：「桓公夜半不賺」，又曰「膳咱之賺於口」，並是「慊」字而誤從口。《大學》：「此之謂自謙 」，亦「慊」字而誤從言。《呂氏春秋》：「苟可以謙劑貌辨者，吾無辭為也」，亦「慊」字而誤從人。
「三年，復晉陽中都民三歲。」《正義》曰：「晉陽故城在汾州平遙縣西南。」此當言中都故城在汾州平遙縣西南、言晉陽誤也，然此注已見卷首「中都」下。「文帝前後死，竇氏，妾也。」諸侯皆同姓，謂無甥舅之國可娶，《索隱》解非。
「十一月晦日，有食之。」《漢書》多有食晦者，蓋置朔參差之失。其雲「十二月望日又食」，此當作月耳。
「民或祝詛上，以相約結，而後相謾。」謂先共祝詛，已而欺負乃相告言也，故詔令若此者勿聽抬。注並非。
《考武紀》：「其後三年，有司言元宜以天瑞命，不宜以一二數。一元日建元，二元以長星日元光，三元以郊得角獸一曰元狩雲。」是建元、元光之號皆自後追為之，而武帝即位之初亦但如文、景之元，尚未有年號也。

《天官書》：「疾其對國」，謂所對之國。如《漢書·五行志》所謂「歲在壽星，其沖降婁」；《左氏傳·襄二十八年》：「歲棄其次，而旅於明年之次，以害鳥帑，周楚惡之」。社氏解謂失次於北，禍沖在南者也。
「四始者候之日」，謂歲始也，冬至日也，臘明日也，立春日也。正義專指正月旦，非也。
「星隕如雨」，乃宋閔公之五年；言襄公者，史文之誤。正義以「僖公十五年隕石於宋五」注之，非也。
《封禪書》：「成山斗人海。」謂斜曲人之如斗柄然，古人語也，《匈奴傳》：「漢亦棄上谷之斗辟縣造陽地以予胡」，又雲「匈奴有斗人漢地，直張掖郡」。「各以勝日駕車避惡鬼。」勝日謂五行相剋之日也，索隱非。
「天子病鼎湖甚。」湖當作「胡」，鼎胡，宮名，《漢書·楊雄傳》：「南至宜春鼎胡，御宿昆吾」是也。
故卒起幸甘泉而行右內史界。索隱以為湖縣，在今之閿鄉，絕遠，且無行宮。「唯受命而帝者，心知其意而合德焉。」按此即謂武帝，服虔以為高祖，非。「奉車子侯暴病一日死。」死於海上，非死於泰山也。索隱所引《新論》之言殊謬。

《河渠書》：「引洛水至商顏下。」服虔曰：「顏音崖。」崖當作『岸』。《漢書·古今人表》屠岸賈作「屠顏賈」是也。師古注謂山領象人之顏額者非，其指商山者尤非。劉·已辯之。
《衛世家》：「頃侯厚賂周夷王，夷王命衛為侯。」是頃侯以前之稱伯者乃「伯子男」之伯也，索隱以為「方伯」之伯，雖有《詩序》「旄丘責衛伯」之文可據，然非太史公意也，且古亦無以方伯之伯而系溢者。
《楚世家》：「武土使隨人請王室尊吾號，王弗聽。還報楚，楚王怒，乃自立，為楚武王。」「乃自立」為一句，「為楚武王」為一句，蓋言自立為王，後諡為武王耳。古文簡，故連屬言之。如《管蔡世家》：「楚公子圍弒其王郟敖，而自立，為靈王。」《衛世家》、《鄭世家》皆雲；楚公子棄疾弒靈王，自立，為平王。《司馬穰直傳》：「至常曾孫和因自立，為齊威玉。」又如《韓世家》：「晉作六卿，而韓厥在一卿之位，號為獻子。」與此文勢正同。劉炫雲號為武，武非溢也，此說鑿矣。項梁立楚懷王孫心為楚懷王，尉忙自立為南越武帝，此後世事爾。「西起秦患，北絕齊交，則兩國之兵必至。」此兩國即謂秦、齊也，索隱以為韓、魏，非也。《越世家》：「乃發習流二千。」習流謂士卒中之善泅者，別為一軍。索隱乃曰「流放之罪人」，非也。庾信《哀江南賦》：「彼鋸牙而鈎瓜，又巡江而習流。 」
「不者且得罪」，言欲兵之。
《趙世家》：「吾有所見子晰也。」晰者，分明之意，《易·大有》象傳：「明辨·也。」即此字。音折，又音制。索隱誤以為「鄭子·」之·。
《魏世家》：「王之使者出過，而惡安陵氏於秦。」安陵氏，魏之別封。蓋魏王之使過安陵，有所不快，而毀之於秦也。

《孔子世家》：「餘低回留之不能去雲。」按《玉篇，彳部》：「彳氐，除飢切。抵徊，猶徘徊也。」然則字本當作「抵徊」，省為「低回」耳。今讀為「高低」之低，失之。《楚辭·九章·抽思》：「低徊夷猶，宿北姑兮。」「低」一作「徘」。
《絛侯世家》：「此不足君所乎？」
謂此豈不滿君意乎？蓋必條侯辭色之間露其不平之意，故帝有此言，而條侯免冠謝也。
「建德代侯坐酎金不善，元鼎五年，有罪，國除。」當雲「元鼎五年，坐酎金不善，國除」，衍「有罪」二字。
《梁孝王世家》：「乘布車。」謂微服而行，使人不知耳，無降服自比喪人之意。
《伯夷傳》：「其重若彼」，謂俗人之重富貴也；「其輕若此」，謂清士之輕富貴也。

《管晏傳》：「方晏子伏庄公屍哭之，成禮然後去，豈所謂見義不為無勇者邪？」此言晏子之勇於為義也。古人着書，引成語而反其意者多矣。《左傳·僖九年》：「君子曰：《詩》所謂『自圭之玷，尚可磨也；斯言之玷，不可為也」，苟息有焉，」言苟息之能不玷其言也。後人持論過高，以苟息贊獻公立少為失言，以晏子不討崔行為無勇，非左氏，太史公之指。
《孫殯傳》：「重射。」渭以千金射也。索隱解以為好射，非。
「批亢搗虛」，索隱曰：「亢言敵人相亢拒也。」非也。此與《劉敬傳》：「扌益其骯」之骯同，張晏曰：「喉嚨也。」下文所謂「據其街路」是也。以敵人所不及備，故謂之虛。
《蘇秦傳》：「前有樓闕軒轅。」當作「軒縣」。《周禮·小胥》：「正樂縣之位，王宮縣，諸侯軒縣。」注謂：「軒縣者，闕其南面。」
「殊而走。」《說文系傳》曰：「斷絕分析曰殊。」謂斷支體而未及死。《樗里子傳》：「今伐蒲人於魏，衛必折而從之。」此文誤，當依索隱所引《戰國策》文為正。魏」。
《甘茂傳》：「其居於秦累世，重矣。」謂歷事惠王、武王、昭王。

《孟子苟卿傳》：「始也濫耳。」濫者，泛而無節之謂。猶《莊子》之·洋自恣也，注引濫觴之義，以為初者，非。
「儻亦有牛鼎之意乎？」謂伊尹負鼎，百里奚飯牛之意，藉此說以干時，非有仲尼、孟子守正不阿之論也。
《孟嘗君傳》：「嬰卒，溢為靖郭君。」以號為諡，猶之以氏為姓，皆漢初時人語也。《呂不韋傳》：「諡為帝太后」，與此同，王褒賦「幸得溢為洞蕭兮」，亦是作號字用。
《平原君傳》：「非以君為有功也而以國人無勛。」當作一句讀，言非國人無功而不封，君獨有功而封也。
《信陵君傳》：「如姬資之三年。」謂以資財求客報仇。
「徒豪舉耳」，謂特貌為豪傑，舉動非真，欲求有用之士也。

《蔡澤傳》：「豈道德之符，而聖人所謂吉祥善事者與？」「豈」下當有「非」字。
《樂毅傳》：「室有語，不相盡，以告鄰里。」謂一室之中有不和之語，乃不自相規勸，而告之鄰里，此為情之薄矣，正義謂必告者非。
《魯仲連傳》：「鄒魯之臣生則不得事養，死則不得賻衤遂。」謂二國貧小，生死之禮不備。索隱謂君弱臣強者非。
「楚攻齊之南陽。」南陽者，泰山之陽。《孟子》：「一戰勝齊，遂有南陽。」《賈生傳》：「斡棄周鼎兮，而寶康瓠。」應劭曰：「斡音·。·，轉也。」「斡流而遷兮，或推而還。」《索隱》曰：「斡音烏活反。斡，轉也。」義同而音異。今《說文》云：「斡，蠡柄也。從斗，朝聲。楊雄、杜林說皆以為軺車輪斡。烏括切。」按朝字，古案切。《說文》既雲朝聲，則不得為烏括切矣。顏師古《匡謬正俗》云：「《聲類》《字林》並音管。」賈誼《服鳥賦》云：「斡流而遷。」張華《勵志詩》云：「大儀斡運。」皆為轉也。《楚辭》云：「·維焉系？」此義與斡同，字即為「·」。故知斡、管二者不殊，近代流俗音烏括切，非也。《漢書·食貨志》：「浮食奇民欲擅斡山海之貨。」師古曰：「斡謂主領也，讀與管同。」
《張敖傳》：「要之置。」置，驛也。如《漢相國世家》：「取祁善置」，《田橫傳》：「至屍鄉廄置」之「置」，《漢書·馮奉世家》：「燔燒置亭。」《淮陰侯傳》：「容容無所倚。」容容即「禹禹」字。
《盧縮傳》：「匈奴以為東胡盧王，」封之為東胡王也，以其姓盧，故曰東胡盧王。

《田榮傳》：「榮弟橫收齊散兵，得數萬人，反擊項羽於城陽。」正義以為濮州雷澤縣，非也。《漢書》城陽郡治莒；《史記·呂后紀》言齊王乃上城陽之郡；《孝文紀》言以齊劇郡立朱虛侯章為城陽王；而《淮陰侯傳》言擊殺龍且於濰水上，齊王亡去，信遂追北至城陽，皆此地。按《戰國策》貂勃對襄王曰：「昔王不能守王之社稷，走而之城陽之山中，安平君以敝卒七千禽敵，反千里之齊，當是時，閻城陽而王天下，莫之能止，然為棧道木閣而迎王與後於城陽之山中，王乃復反，子臨百姓。」則古齊時已名城陽矣。
「無不善畫者莫能圖」，謂以橫兄弟之賢而不能存齊。
《陸賈傳》：「尉佗乃蹶然起，坐謝陸生。」坐者，跪也。
「數見不鮮」，意必秦時人語，猶今人所謂「常來之客不殺雞」也。賈乃引此以為父之於子亦不欲久·，當時之薄俗可知矣。
《袁盎傳》：「調為隴西都尉。」此今日調官字所本。調有更易之意，猶琴瑟之更張乃調也。如淳訓為選，未盡。
《扁鵲傳》：「醫之所病病道少。」言醫之所患患用其道者少，即下文六者是也。

《倉公傳》：「臣意年盡三年，年三十九歲也。」按徐廣注，高后八年，意年二十六，當作「年盡十三年，年三十九歲也」，脫「十」字。《孝文本紀》：「十三年，除肉刑。」
《武安傳》：「與長孺共一老禿翁。」謂爾我皆垂暮之年，無所顧惜，當直言以決此事也，索隱以為共治一老禿翁者非。
「因匈奴犯塞，而有衛、霍之功。」故序匈奴於衛將軍、驟騎傳之前。
《南越尉佗傳》：「發兵守要害處。」按《漢書·西南夷傳》註：「師古曰：要害者，在我為要，於敵為害也。」此解未盡，要害謂攻守必爭之地，我可以害彼，彼可以害我，謂之害。人身亦有要害，《素問》：「岐伯對黃帝曰：『脈有要害。』」《後漢書·來歙傳》：「中臣要害。」
《司馬相如傳》：「其為禍也不亦難矣。」衍「亦」字。
《汲黯傳》：「愚民安知」為一句。

《鄭當時傳》：「高祖令諸故項籍臣名籍。」謂奏事有涉項王者，必斥其名曰「項籍」也。
《酷吏傳》：「屍亡去，歸葬。」言其家人竊載屍而逃也。謂屍能自飛去，怪矣！
《遊俠傳》：「近世延陵、孟嘗、春申、平原、信陵之徒，皆因王者親屬借於有土卿相之富厚。」延陵謂季札，以其遍游上國，與名卿相結，解千金之劍，而系冢樹，有俠士之風也。
《貨殖傳》：「廉吏久久更富，廉賈歸富。」又曰：「貪賈三之，廉賈五之。」夫放於利而行，多怨。廉者知取知予，無求多於人，義然後取，人不厭其取。是以取之雖少，而久久更富，廉者之所得乃有其五也。注非。
「洛陽街居在齊、秦、楚、趙之中。」《說文》：「街，四通道。」《鹽鐵論》：「燕之涿薊，趙之邯鄲，魏之溫軹，韓之滎陽，齊之臨淄，楚之宛丘，鄭之陽翟，二周之三川，皆為天下名都，居五諸侯之衢，跨街沖之路。」
「盡椎埋去就，與時俯仰。」椎埋當是「推移」二字之誤。

《太史公自序》：「申呂肖矣。」肖乃「削」字，脫其旁耳。與《孟子》：「魯之削也滋甚」義同，徐廣注以為·者非。
○漢書注《漢書敘例》，顏師古撰。其所列姓氏鄧展、文穎下亦云：「魏建安中」，建安乃漢獻帝年號，雖政出曹氏，不得遽名以魏。
《高帝紀》：「諸侯罷戲下，各就國。」注引一說云：「時從項羽在戲水之上。」此說為是。蓋羽入咸陽，而諸侯自留軍戲下爾。他處固有以戲為麾者，但云罷麾下似不成文。
「不因其幾而遂取之。」訓幾為危，未當。幾即「機」字，如《書》：「若虞機張」之機。
「遣詣相國府，署行義年。」謂書其平日為人之實跡，如《昭帝紀》：「元鳳元年三月，賜郡國所選有行義者涿郡韓福等五人帛」，《宣帝紀》：「令郡國舉孝弟有行義聞於鄉里者各一人」是也。劉·改「義」為「儀」，謂若今團貌，非。
《武帝紀》：元封元年，「詔用事八神。」謂東巡海上而祠八神也，即《封禪書》所謂八神。一曰天主，祠天齊之屬。文穎以為祭太一，開八通之鬼道者，非。

「天漢元年秋，閉城門，大搜。」與二年及征和元年之大搜同，皆搜索好人也，非逾侈者也。
《昭帝紀》：「三輔太常郡得以叔粟當賦。」漢時田租本是叔粟，今並口算雜征之，用錢者皆令以叔粟當之。其獨行於三輔太常郡者，不獨為·賤傷農，亦以減漕三百萬石，慮儲侍之乏也。
《元帝紀》：永光元年，「秋，罷。」如淳曰：「當言罷某官某事，爛脫失之。」是也。《左傳·成二年》：「夏，有。」亦是缺文，杜氏解曰：「失新築戰事。」
建昭三年，「戊己校尉」。師古曰：「戊己校尉者，鎮安西域，無常治處。亦猶甲乙丙丁庚辛壬癸各有正位，而戊己四季寄王，故以名官也。時有戊校尉，又有己校尉。一說戊己位在中央，今所置校尉處三十六國之中，故曰戊己也。」《百官公卿表》注亦載二說。《漢官儀》曰：「戊己中央，鎮復四方。」又「開渠播種，以為厭勝，故稱戊己焉。」按馬融《廣成頌》曰：「校隊案部，前後有屯，甲乙相伍，戊己為堅。」則不獨西域，雖平時校獵，亦有部伍也。又知其甲乙八名皆有，而西域則但置此戊己二官爾。《車師傳》：「置戊己校尉，屯田，居車師故地。」《烏孫傳》：「漢徙己校屯姑墨，」而《後漢書·耿恭傳》：「恭為戊校尉，屯後王部金蒲城；謁者關寵為己校尉，屯前王柳中城。」故師古以為無常治。
《哀帝紀》：「非赦令也，皆蠲除之，」猶《成帝紀》言「其吏也遷二等」同一文法。蓋赦令不可復反，故但此一事不蠲除也。
《王子侯表》：「<幸瓜>節侯息城陽頃王子。」師古曰：「<幸瓜>即『瓠』字也。又音孤。」《地理志》北海郡下「<幸瓜>侯國」，師古曰：「<幸瓜>即『執』字。」二音不同。而《功臣表》：「<幸瓜>訁聶侯酐」者，師古曰：「釩狐同。」河東郡下作「狐訁聶」，又未知即此一字否也。

《百官表》：「長水校尉掌長水、宣曲胡騎。」師古曰：「長水，胡名也，宣曲，觀名。胡騎之屯於宣曲者。」按長水非胡名也。《郊祝志》：「霸產豐澇，徑渭長水，以近咸陽，盡得比山川伺。」《史記》索隱曰：「《百官表》有長水校尉。」沈約《宋書》云：「營近長水，因名。」《水經》云：「長水出白鹿原，今之荊溪水是也。」
元鳳四年，蒲侯蘇昌為太常。十一年，「坐籍霍山書泄秘書，免。」師古曰：「以秘書借霍山。」非也。蓋籍沒霍山之書中有秘記，當密奏之「而輒以示人，故以宣洩罪之耳，山本傳言：「山坐寫秘書，顯為上書，獻城西第，人馬千匹，以贖山罪。」若山之秘書從昌借之，昌之罪將不止免官。而元康四年，昌復為太常，薄責昌而厚繩山，非法之平也。且如顏說，當雲「坐借霍山秘書，免」足矣，何用文之重辭之復乎？
建昭三年七月戊辰，「衛尉李延壽為御史大夫一姓繁」。師古曰：「繁音蒲元反。」《陳湯傳》：「御史大夫繁延壽。」師古曰：「繁音蒲胡反。」《蕭望之傳》師古晉婆。《谷永傳》師古音蒲河反。蒲元則音盤，蒲胡則音蒲，蒲河則音婆，三音互見，並未歸一。然繁字似有婆音，《左傳·定四年》：「殷民十族繁氏。」繁音步何反。《儀禮·鄉射禮》註：「今文『皮樹』為『繁豎』。皮古音婆。」《史記·張丞相世家》：「丞相司直繁君。」索隱曰：「繁音婆。」《文選》「繁休伯」，呂向音步向反。則繁之音婆相傳久矣。
《律曆志》：「壽王候課比三年下。」謂課居下也。下文言「竟以下吏」，乃是下獄，師古注非。
《食貨志》：「學六甲五方書計之事。」六甲者，四時六十甲子之類；五方者，九州岳讀列國之名；書者，六書；計者，九數。瓚說未盡。
「國亡捐瘠者。」瘠，古「·」字，謂死而不葬者也。《婁敬傳》「徒見贏·老弱」，《史記》作「瘠」。《後漢書·彭城靖王恭傳》：「毀·過禮。」《大戴禮》：「贏丑以·。」皆是「瘠」字。則此瘠乃·字之誤，當從孟康之說。「課得毅皆多其旁田，畝一斜以上。」蓋懦地乃久不耕之地。地力有徐，其收必多，所以作代田之法也。

「天下大氏無慮皆鑄金錢矣。」無慮猶雲無算，言多也。
「布貨十品，」師古曰：「布即錢耳。謂之布者，言其分佈流行也。」按本文，錢、布自是二品，而下文復載，改作貨布之制，安得謂布即錢乎？《莽傳》曰：「貨布長二寸五分，廣一寸，直貨錢二十五。」今貨布見存，上狹下廣而歧，其下中有一孔，師古當日或未之見也。
《郊把志》：「文公獲若石，雲於陳倉北坂城祠之，其神或歲不至，或歲數來也。常以夜，光輝若流星，從東方來，集於祠城。若雄雞，其聲殷，雲野雞夜鳴。」如淳曰：「野雞，雉也。呂后名雉，改曰野雞。」《五行志》：「天水冀南山，大石鳴聲隆隆如雷。有頃止，·雞皆鳴。」師古日／雉也。」竊謂野雞者，野中之雞耳。注拘於苟悅云：「諱雉之字日野雞。」夫諱「恆」日常，諱「啟」曰開，史固有言常言開者，豈必其皆為恆與啟乎？又此文本《史記·封禪書》，其上文雲「有雉登鼎耳ず」，其下文雲「公孫卿言，見仙人跡喉氏城上，有物如雉往來城上」，又雲「縱遠方奇獸飛禽及白雉諸物」，並無所諱。而《漢書·地理志》南陽郡有雉縣，江夏郡有下雉縣；《五行志》：「王音等上言，雉者聽察，先聞雷聲」，則漢時未嘗諱雉也。
「木寓龍一駟，木寓車馬一駟。」李奇曰：「寓，奇也。寄生龍形於木。」此說恐非。古文伊、寓通用，木寓，木偶也，《史記·孝武紀》：「作木偶馬」，而《韓延壽傳》曰「賣偶車馬下里偽物者，棄之市道」。古人用以事神及送死皆木偶人木偶馬，今人代以人紙馬。又《史記·殷本紀》：「帝武乙無道，為偶人，謂之天神。」索隱曰：「偶音寓。」《酷吏傳》：「匈奴至為偶人，象郅都。」索隱曰：「《漢書》作寓人。」可以證寓之為偶矣。
《五行志》：「吳王濞封有四郡五十餘城。」「四」當作「三」，古四字積劃以成，與三易混，猶《左傳》：「陳蔡不羹三國」之為四國也。
「隱公三年二月己巳，日有食之，其後鄭獲魯隱。」按狐壤之戰事在其前，乃隱公為公子時，此劉向誤說，班、史因之，不必曲為之解。

》溝洫志》：「內史稻田租挈重。」挈，偏也，《說文》有用字。注云：「角一俯一仰，」意同。
《楚元王傳》：「孫卿」，師古曰：「荀況，漢以避宣帝諱改之。」按漢人不避嫌名，荀之為「孫」，如孟卯之為「芒卯」，司徒之為「申徒」，語音之轉也。
「上數欲用向為九卿，輒不為王氏居位者及丞相御史所持，故終不遷。」衍一「不」字，當雲「輒為王氏居位者及丞相御史所持」。持者，挾持之義，而非挾助之解也。
《季布傳》：「難近」，謂令人畏而遠之。師古以近為近天子，為大臣，非也。
《樊噲傳》：「項羽即饗軍士，中酒。」中酒謂酒半也。《呂氏春秋》謂之「中飲」。凡事之半日中。《左傳·昭公二十八年》：「中置」，謂饋之半也。畢。《史記·河渠書》：「中作而覺」，謂工之半也。《呂氏春秋》：「中關而止」，謂關弓弦正半而而止也。中酒猶今人言半席。師古解以不醉不醒，故謂之中，失之矣。
《淮南厲王傳》：「命從者刑之」，《史記》作「剄之」，當從剄，音相近而訛。下文「太子自刑不殊」，又雲「王自刑殺」，《史記》亦皆作「剄」也。「孝先自告反，告除其罪。」按《史記》無下「告」字，是衍文，師古曲為之說。

《萬石君傳》：「內史坐車中，自如固當者。」反言之也，言貴而驕人，當如此乎？
《賈誼傳》：「上數爽其憂。」謂秦之所憂者在孤立，而漢之所憂者在諸侯；漢初之所憂者在異姓，而今之所憂者在同姓。
張敖不反，故添一「貫高為相」句，古人文字之密。
「植遺腹，朝委裘，而天下不亂。」必古有是語，所謂「君薨而世子生」者也，季桓子命其臣正常曰：「南孺子之子男也，則以告而立之。」遺腹之為嗣，自人君以至於大夫，一也。
《鄒陽傳》：「宋任子冉之計，囚墨翟。」《史記》作「子罕」。文穎曰：「子冉，子罕也。」按子罕是魯襄公時人，墨翟在孔子之後，子冉當別是一人。「秦皇帝任中庶子蒙之言。」師古曰：「蒙者，庶子名也。」今流俗書本「蒙」下輒加「恬」字，非也。按《史記》，秦王寵臣中庶子蒙嘉為先言於秦王，非蒙恬，蒙亦非名，傳文脫一「嘉」字。
《趙王彭祖傳》：「椎埋」，即掘冢也。新葬者謂之埋。師古曰：「椎殺人而埋之。」恐非。

《李廣傳》：「彌節白檀。」彌與「弭」同。《司馬相如傳》：「於是楚王乃餌節徘徊。」注「郭璞曰：「洱猶低也。節，所杖信節也。」
「陵當發出塞，乃詔強弩都尉，令迎軍。」言當俟陵出塞之後，乃詔博德迎之。
《蘇武傳》：「陵惡自賜武，使其妻賜武牛羊數十頭。」今人送物與人，而托其名於妻者，往往有之。其謂之賜者，陵在匈奴己立為王故也，雲惡自賜武，蓋嫌於自居其名耳。師古注謂，若示己於匈奴中富饒以夸武者，非。
《司馬相如傳》：《子虛之賦》乃「游梁時作」。當是侈梁王田獵之事而為言耳。後更為楚稱齊難而歸之天子，則非當日之本文矣。若但如今所載子虛之言，不成一篇結構。
《張安世傳》：「無子，於安世小男彭祖。」謂賀無見存之子，而以安世小男為子，其早死之子別有一子，乃下文所謂孤孫霸，非無於也。
《杜周傳》：「吏所增加十有餘萬。」謂辭外株連之人。

《張騫傳》：「竟不能得月氏要領。」古人上衣下裳，舉裳者執要，舉衣者執領。
《廣陵王胥傳》：「女須位曰：『孝武帝下我言。』」孝武帝降憑其身而言。「千里馬兮駐待路。」言神魂飛揚，將乘此馬而遠適千里之外，張晏注以為驛馬，非。
《嚴助傳》：「臣聞道路言：閩越王弟甲弒而殺之。」即下文所云「會閩越王弟餘善，殺王以降」者也。當淮南王上書之時，不知其名，故謂之甲，猶雲某甲耳。師古曰：「甲者，閩越王弟之名。」非。
《朱買臣傳》：「買臣人家中。」即會稽邸中也。邸如今京師之會館。
《東方朔傳》：「以劍割肉而去之。」裴松之註：「《魏志》云：古人謂藏為去。」《蘇武傳》：「掘野鼠去[C030]實而食之。」師古曰：「去謂藏之也。」《楊渾傳》：「廷尉當惲大逆無道」者，以書中有「君父送終」之語。
《梅福傳》：「諸侯奪宗。」如帝摯立不善，崩，而堯自唐侯升為天子是也。《梅福傳》贊：「殷鑑不遠，夏後所聞。」謂福引呂霍上官之事以規切王氏。師古注謂封孔子後，非。

《霍光傳》：「張章等言霍氏皆讎有功。」晉的曰：「讎，等也。」非也，此如《詩》：「無言不讎」之讎。《左傳·僖五年》：「無喪而·憂，必讎焉。」註：「讎猶對也。」《律曆志》：「廣延宣問，以理星度，未能讎也。」鄭德曰：「相應為讎也。」《郊祀志》：「其方盡多不讎。」《伍被傳》贊：「忠不終而詐讎。」《魏其傳》：「上使御史簿責嬰，所言灌夫頗不讎。」
《趙充國傳》：「微將軍，誰不樂此者？」言豈獨將軍苟安貪便。人人皆欲為之。師古注以「微」字屬上句讀，非。
《辛慶忌傳》：「衛青在位，淮南寢謀。」謂伍被言大將軍數將習兵，未易當；又言雖古名將不過是，為淮南所憚。
《於定國傳》：「萬方之事大錄於君。」按今所傳王肅注《舜典》「納於大麓」曰：「麓，錄也。納舜，使大錄萬機之政。」蓋西京時已有此解，故詔書用之。
《於定國傳》贊：「哀鰥哲獄。」《毛詩》、《禮記》凡鰥寡之鰥皆作「矜」，此亦矜之誤。哲則「折」之誤也。師古以傳中有哀鰥寡語，遂以釋此文，而以哲為「明哲」之哲。
《龔勝傳》：「勿隨俗動吾家，種柏作祠堂，」師古曰：「多設器備，恐被發掘，為動吾家。」非也。古人族葬，勝必已自有墓，若隨俗人之意，更於家上種柏作祠堂，則是動吾家也。蓋以朝代遷革，一切飾終之禮俱不欲用。

《韋賢傳》：「歲月其祖，年其逮·。於昔君子，庶顯於後。」孟自言年老，慕昔之君子垂令名於後，欲王信老成之言而用之也。在鄒詩曰「既·且陋」，則此為孟之自述可知。
「下從者與載送之。」下如《愛盎傳》：「下趙談」之下，與之共載，復送至其家也。
《尹翁歸傳》：「高至於死。」高謂罪名之上者，猶言上刑。
《王尊傳》：「猥被共工之大惡。」謂御史大夫劾奏尊以靖言庸違，象共滔天。
《蕭育傳》：「鄂名賊梁子政。」名賊猶言名王，謂賊之有名號者也。師古曰：「名賊者，自顯其名，無所避匿，言其強也。」非。
《宣元六王傳》贊：「貪人敗類。」《大雅·桑柔》之詩，師古庄誤以為《盪》。

《張禹傳》：「兩人皆聞知，各自得也。」崇以禹為親之，宣以禹為敬之，故各自得。
《翟方進傳》：「萬歲之期，近慎朝暮。」謂宮車晏駕，故下文郎賁麗以為可移於相也。
《楊雄傳》：「不知伯僑周何別也。」謂不知是何王之別子。
「冠倫魁能。」能字當屬上句，言為能臣之首。
史書之文中有誤字，要當旁證以求其是，不必曲為之說。如此傳《解嘲篇》中「欲談者宛舌而固聲」，固乃「同」之誤；「東方朔割名於細君」，名乃「炙」之誤，有《文選》可證。而必欲訓之為固、為名，此小顏之癬也。《顏氏家訓》云：「《毅梁傳》：「孟勞者，魯之寶刀也。」有姜仲岳，讀刀為「力」，謂公子左右姓孟名勞，多力之人，為國所寶。與吾苦淨。清河郡守邢峙，當世碩儒，助吾證之，赧然而服。此傳「割名」之解得無類之。
《儒林傳》：「弟子行雖不備，而至於大夫郎掌故以百數。」謂不必皆有行誼，而多顯官。

《貨殖傳》：「為平陵石氏持錢。」持錢猶今人言掌財也。如氏、直氏皆平陵富人，而石氏皆亦次之。
《遊俠傳》：「酒市趙君都、賈子光。」服虔曰：「酒市中人也。」非也。按《王尊傳》：「長安宿豪大猾箭張禁、酒趙放。」晉的曰：「此二人作箭作酒之家。」今此上文有箭張回，即張禁也。君都亦邵放也，名偶異耳。
《佞幸傳》：「朕惟噬膚之恩未忍。」是取《易·暌》六五「厥宗噬膚」，言貴戚之卿，恩未忍絕。
《匈奴傳》：「孤僨之君。」憤如《左傳》：「張脈僨興」之僨。《倉公傳》所謂「病得之欲男子而不可得也」。
「衛律為單于謀穿井築城治樓以藏·，與秦人守之。」師古曰：「秦時有人亡入匈奴者，今其子孫尚號秦人。」非也，彼時匈奴謂中國人為秦人，猶今言漢人耳。《西域傳》：「匈奴縛馬前後足，置城下，馳言：『秦人，我モ若馬！』」師古曰：「謂中國人為秦人，習故言也。」是矣。其言與秦人守者，匈奴以轉徙為業，不習守御，凡穿井築城之事，非秦人不能為也，《大宛傳》：「聞宛城中新得秦人，知穿井。」亦謂中國人。
「去胡來王唐兜。」師古曰：「為其去胡而來降漢，故以為王號。」非也。《西域傳》：「·羌國王號去胡來王。」

「臣知父呼韓邪單于蒙無量之恩。」其時尚未更名，當曰「臣囊知牙斯。」作史者從其徑更名錄之耳。
故印己壞，乃雲「因上書求故印」者，求更鑄如故印之式，去新字而言璽。《南粵傳》：「朕高皇帝側室之子。」師古曰：「言非正嫡所生。」非也。《春秋·左氏桓公二年傳》曰：「卿置側室。」杜解：「側室，眾子也。」《文公十二年傳》曰：「趙有側室曰穿。」
《西域傳》：「康居國王東羈事匈奴。」言不純臣，但羈縻事之，與烏孫羈屬意同，當用彼注刪此注。
「宜給足，不可乏。」當作「可不乏」。
《外戚傳》：「常與死為伍。」言濱於死。
「其條刺史大長秋來自之。」「史」當作「使」。元是「使」字。

「丞知是何等兒也。」言藏之以辨是男非女。師古注非。
「奈何令長信得聞之。」謂何道令太后聞之。
「終沒，至乃配食於左坐。」謂合葬渭陵，配食元帝。
《王莽傳》：「治者掌寇大夫陳成自免去官。」蓋先幾而去。
自稱「廢漢大將軍」者，自稱漢大將軍也，下文雲「亡漢將軍」同此意。自莽言，謂之廢漢、亡漢耳。
「會省戶下。」省戶即禁門也。蔡邕《獨斷》曰：「禁中者，門戶有禁，非侍御者不得人，故曰禁中。」孝元皇后父大司馬陽平侯名禁，當時避之，故曰省中。

「右庚刻木校尉。」「刻」、「克」同，取金克木。
《敘傳》：「劉氏承堯之後，氏族之世，着乎《春秋》。」《左氏昭公二十九年傳》：「陶唐氏既衰，其後有劉累者，學擾龍於豢龍氏，以事孔甲。」師古引「士會奔秦，其處者為劉氏」，則又其苗裔也。
「雕落洪支。」謂中山、東平之獄。服虔以為廢退王氏，非。
○後漢書注《光武紀》：「今此誰賊，而馳鶩擊之乎？」註：「誰謂未有主也。」非，言此何等賊，不足煩主上親擊也。
「敢拘制不還，以賣人法從事。」言比略賣人口律罪之，重其法也。
《質帝紀》：「先，能通經者各令隨家法。」註：「儒生為《詩》者謂之詩家，為《禮》者謂之禮家。」非也。謂如《詩》有齊、魯韓、毛。通《齊詩》者自以為《齊詩》教授，通《魯詩》者自以為《魯詩》教授，韓、毛及《五經》皆然，乃所謂家法耳。《魯丕傳》言：「法異者各令自說師法」；《徐防傳》言：「伏見大學試博士弟子，皆以意說，不循家法」是也。

《安帝紀》：「永初元年九月癸酉，調揚州五郡租米，贍給東郡濟陰、陳留，梁國下鄧、山陽。」註：「五郡謂九江、丹陽、廬江、吳郡、豫章也，揚州領六郡，會稽最遠，蓋不調也。」按《順帝紀》：「永建四年，分會稽為吳郡。」安帝時未有吳郡，止五郡，無可疑者。注非。
馮異遺李軼書：「苟令長安尚可扶助，延期歲月，疏不間親。遠不逾近，季文豈能居一隅哉。」言季文於更始為親近之臣，當在朝秉政，豈得居此一隅。註失其指，反以為疏遠，非。
《景丹傳》：「邯鄲將帥數言，我發漁陽、上谷兵，我卿應言然。」謂邯鄲將帥有此言，我亦聊以此言應之，不能必二郡之果來也。本文自明，注乃謂王郎欲發之，謬矣。
《鮑永傳》：「大守趙興嘆曰：『我受漢茅土，不能立節，而鮑永死之，豈可害其子也？』」「永」字誤，當作「鮑宣」。
《楊厚傳》：「陰臣近戚妃黨當受禍。」陰臣謂婦人，下文宋阿母是也。註：「陰，私也。」非。
《郎ダ傳》：「思過念咎，務消只悔。」註：「只，大也。」非也。按《易·復》：「初九，無只悔。」九家本作「多」，古人多、只二字通用。

《朱浮傳》：「自損盛時。」「損」當作「捐」。
《賈逞傳》：「鄉人有所計爭，輒令祝少賓。」云：「祝，詛也。爭曲直者輒言敢祝少賓乎？」非也。言敢於少賓之前發誓乎？事之如神明也。古人文簡爾。《鍾離意傳》：「光武得奏，以見霸。」見當作「視」，古「示」字。作視謂以意奏示霸也。
《張禹傳》：「祖父況為常山關長，會赤眉攻關城。」按《前漢志》，常山郡之縣十八，其十二曰關。《續漢志》無此縣，世祖所省也，其地當即今之故關，建武十五年，徙雁門、代郡、上谷三郡民，置常山關、居庸關以東。
《梁節王暢傳》：「今陛下為臣收污天下。」收污猶《左氏傳》所謂「國君含垢」。
《李雲傳》：「當有黃精代見。」註：「黃精謂魏氏將興也。」按雲本不知是魏，故下言陳、項、虞、田、許氏爾。黃之代赤，自是五運之序，王莽亦自以為祖黃帝也。
《曹騰傳》：「穎川堂溪趙典等。」按《蔡邕傳》作「五官中郎將堂溪典。」註：「堂溪，姓也。」此文衍一「趙」字。

○文選注阮嗣宗《詠懷詩》：「西遊咸陽中，趙李相經過，」顏延年註：「趙，漢成帝後趙飛燕也，李，武帝李夫人也。」按成帝時自有趙李，《漢書·谷永傳》言趙李從微賤專寵，《外戚傳》：「班亻·亻予侍者李平，平得幸，亦為亻·亻予，」《敘傳》：「班亻·亻予供養東宮，進侍者李平為亻·亻予，而趙飛燕為皇后。自大將軍薨後，富平定陵侯張放、淳于長等始受幸，出為微行，行則同輿執轡，入侍禁中，設宴飲之，會及趙李諸侍中，皆引滿舉白，談笑大噱。」史傳明白如此，而以為武帝之李夫人何哉。
○陶淵明詩注《西溪從語》：「陶淵明詩云：『聞有田子春，節義為士雄。』《漢書·燕王劉澤傳》云：『高后時，齊人田生游乏資，以書干澤，澤大悅之，用金二百斤為田生壽，田生如長安，求事幸謁者張卿，諷高后立澤為琅邪王。』晉的曰：《楚漢春秋》云：『田生字子春。」非也。此詩上文云：「辭家夙嚴駕，當往至無終。」下文云：「生有高世名，既沒傳無窮。」其為田疇可知矣。《三國志》：「田疇，字子泰，右北平無終人也。」「泰」一作「春」。若田生遊說取金之人，何得有高世之名，而為靖節之所慕乎！
「遂盡介然分，終死歸田裡。」是用方望《辭隗囂書》：「雖懷介然之節，欲潔去就之分」。
「多謝綺與用，精爽今何如？」多謝者，非一言之所能盡，今人亦有此語。《漢書》：趙廣漢為京兆尹，常記召湖都亭長西至界上，界上亭長戲曰：『為我多問趙君。』」註：「多問者，言殷勤，若今人千萬問訊也。」
○李太白詩注李大自《飛龍引》：「雲愁海思令人嗟。」是用梁豫章王綜《聽雞鳴辭》：「雲悲海思徒掩仰。」《胡無人篇》：「太白人月敵可摧。」是用《北齊書·宋景業傳》：「太自與月並，宜速用兵。」二事前人未注。
太白詩有《古朗月行》，又云：「今人不見古時月。」王伯厚引《抱朴子》曰：「俗士多雲今日不及古日之熱，今月不及古月之朗，是則然矣。」而又云：「狂風吹古月，竊弄章華台。」又曰：「海動山頃古月摧。」此所謂古月則明是「胡」字，不得曲為之解也。然大白用此亦有所本，《晉書·符堅載記》：「古月之未亂中州，洪水大起健西流。」此其本也。或曰析字之體止當着之懺文，豈可以人詩乎？」蒿砧今何在，山上復有山」，古詩固有之矣。

「誰憐李飛將，白首沒三邊。」昔人譏其以「飛將軍」翦截為「飛將」者，然古人自有此語。《後漢書·班勇傳》：「班將能保北鹵不為邊害乎？」後魏唐永，正光中為北地太守，數與賊戰，未嘗敗北。時人語曰：「莫陸梁，恐爾逢唐將。」井以「將軍」為「將」。
「海上碧雲斷，單于秋色來。」單于是地名。《通典》：「麟德元年，改雲中都護府為單于大都護府。領縣一，曰金河。有長城，有金河、李陵台、王昭君墓。」《舊唐書·突厥傳》：「車鼻既破之後，突厥盡為封疆之臣，於是分置單于，瀚海二都護府，單幹部護領狼山、雲中、桑乾三都督，蘇農等一十四州。」《新唐書》言：「磧以北着州悉隸瀚海，南隸雲中。雲中者，義成公主所居也。頡利滅，李靖徙突厥贏破數百帳居之，以阿史德為之長。眾稍盛，即建言：『願以諸王為可汗，遙統之。』帝曰：『今可汗，古單于也。』乃改雲中府為單于大都護府，以殷王旭輪為單于都護。」《通鑑》注引宋白曰：「唐振武軍，舊單于都護府，即漢定襄郡之盛樂縣也。在陰山之陽，黃河之北，後魏所都盛樂是也。唐平突厥，於此置雲中都護府，後改單于府。」《新唐書，地理志》曰：「唐之盛時開元、天寶之際，東至安東，西至安西，南至日南，北至單于府。」徐九皋詩題曰「送部四鎮人往單于」，崔顥詩題曰「送單于裴都護赴西河」，岑參《輪台即事詩》：「輪颱風物異，地是古單于」 是也。
○牡子美詩注《寄臨邑舍弟詩》：「徐關深水府。」《送舍弟穎赴齊州詩》：「徐關東海西。」徐關在齊境，今不可考。《左傳，成公二年》：「齊師敗於鞍，齊侯自餘夫入。」《十七年》：「齊侯與國佐盟於徐關而復之。」
《行次昭陵詩》：「威定虎狼都。」注引《蘇秦傳》：「秦虎狼之國，甚為無理」。此乃用《秦本紀》贊：「據狼弧，蹈參伐。」參為白虎，秦之分星也。「往者災猶降，蒼生喘未蘇」，謂武、韋之禍。「指麾安率土，蕩滌撫洪爐」，謂玄宗再造唐室也。本於太宗之遺德在人，故詩中及之。錢氏謂此詩天寶亂後作，而改「鐵馬 」為「石馬」，以合李義山詩「昭陵石馬」之說，非矣，其《朝享太廟賦》曰：「弓劍皆鳴，汗鑄金之風馬。」在此未亂以前，又將何說？必古記有此事而今失之耳。
《奉贈韋左丞丈詩》：「殘杯與冷炙，到處潛悲辛。」《顏氏家訓》：「古來名士多所愛好，惟不可令有稱譽，見役勛貴，處之下坐，以取殘杯冷炙之辱。」《高都護驄馬行》：「安西都護胡青驄。」《魏書·吐谷渾傳》：「吐谷渾嘗得波斯草馬，放入海，因生驄駒，能日行千里。」世傳青海驄者是也。《送蔡希魯還隴右詩》：「涼州白麥枯。」杜氏《通典》：「涼州貢白小麥十石。」
《天育驟騎歌》：「伊昔太僕張景順，臨牧攻駒閱清峻，遂令大奴守天育，別養驥子憐神駿。」按史言，玄宗初即位，牧馬有二十四萬匹，以太僕卿王毛仲為內外閒廄使，少卿張景順副之。開元十三年，玄宗東封，有馬四十三萬匹，牛羊稱是，上嘉毛仲之功，加開府儀同三司。是景順特毛仲之副爾。今斥毛仲為大奴，而歸其功於景順，殆以詩人之筆而追黜陟之權乎？

《哀王孫詩》：「但道困苦乞為奴。」《南史》：齊明帝為宣城王，遣典簽柯令孫殺建安王子真。子真走入床下，令孫手牽出之，叩頭乞為奴，不許而死。「朔方健幾好身手。」《顏氏家訓》：「頃世離亂，衣冠之士雖無身手，或聚徒眾。」
《大雲寺贊公房詩》：「犭斤々國多狗。」《韓非子·儲說右上》：「夫國亦有狗。有道之士陳其術，而欲以明萬乘之主，大臣為猛狗，迎而·之。此人主之所以蔽脅，而有道之士所以不用也。」
《晚行口號》：「遠愧梁江總，還家尚黑頭。」劉辰翁評曰：「人知江令自陳入隋，不知其自梁時已達官矣。自梁入陳，自陳人隋，歸尚黑頭，其人物心事可知。着一『梁』字而不勝其愧矣。詩之妙如此，豈待罵哉。」按《陳書·江總傳》：侯景寇京都，詔以總權兼太常卿。台城陷，總避難崎嶇，至會稽郡，復往廣州，依蕭勃。及元帝平侯景，征總為明威將軍、始興內史。會江陵陷，不行，總因此流寓嶺南積歲。天嘉四年，以中書侍郎征還朝。以本傳總之年計之，梁太清三年己已，台城陷，總年三十一。自此流離於外十四五年，至陳天嘉四年癸未還朝，總年四十五，即所謂「還家尚黑頭」也。總集有《治孔中丞矣詩》曰：「我行五嶺表，辭鄉二十年。」子美遭亂崎嶇，略與總同，而自傷其年已老，故發此嘆爾，何暇罵人哉。傳又云：京城陷，人隋，為上開府。開皇十四年，卒於江都，時年七十六。去禎明三年己酉陳亡之歲又已五年，頭安得黑乎？其台城陷而避亂本在梁時，自不得蒙以陳氏，何罵之有？且子美詩有雲「莫看江總老，猶被賞時魚」，有雲「管寧紗帽淨，江令錦袍鮮』，有雲『江總外家養，謝安乘興長』，亦已亟稱之矣。
《北征詩》：「君誠中興主，經緯固密勿。」《漢書·劉向傳》引《詩》：「密勿從事」，師古曰：「密勿，猶邑勉。」
「不聞夏殷衰，中自株褒妲。」不言周，不言妹喜，此古人互文之妙。自八股學興，無人解此文法矣。
《晚出左掖詩》：「騎馬欲雞棲，」蓋欲效古人敝車贏馬之意。《後漢書·陳着傳》：「朱震字伯厚，為州從事，奏濟陰太守單匡贓罪，並連匡兄中常侍車騎將軍超。桓帝收匡下廷尉，以譴超，超詣獄，謝三府，語曰：『車如雞棲馬如狗，疾惡如風朱伯厚。』」雞棲言車小也。餘聞之張錦衣紀雲。

《垂老別詩》：「土門壁甚堅，杏園度亦難，」土門在井陘之東，杏園度在衛州汲縣，臨河而守，以遏賊，使不得度，皆唐人控制河北之要地也。《舊唐書》：郭子儀自杏園渡河，圍衛州。史思明遣薛岌圍令狐彰於杏園。李忠臣為濮州刺史，移鎮杏園渡。今河南徙，而故跡不可尋矣。唐崔峒《送馮將軍詩》：「想到滑台桑葉落，黃河東注杏園秋。」
《秦州雜詩》：「西戎外甥國。」注引吐蕃表稱外甥為證。按《冊府元龜》載吐善書，皆自稱外甥，稱上為皇帝舅。開元二十一年，從公主言，樹碑於赤嶺，其碑文曰：「維大唐開元二十一年，歲次王申，舅甥修其舊好，同為一家。」則盟誓之文詔敕之語已載之矣。
「胡舞白題斜。」按《南史》：裴子野為着作舍人，時西北遠邊有白題國，遣使繇岷山道人貢。此國歷代弗賓，莫知所出。子野曰：「漢潁陰侯斬白題將一人。」服虔注云：「白題，胡名也。」然則白題乃是國名。而此詩以為白額，悅亦詞家所謂借用者乎？
《喜聞官軍已臨賊境二十韻》：「家家賣釵釧，準擬獻香醪。」《南史·庾果之傳》：「果之嘗兼主客郎，對魏使。使問杲之曰：『百姓那得家家題名帖賣宅。』答曰：『朝廷既欲掃蕩京洛，克復神州，所以家家賣宅耳。』」
《送鄭虔貶台州司戶詩》：「酒後常稱老畫師。」《舊唐書·閻立本傳》：「太宗嘗與侍臣學士泛舟於春苑池中，有異鳥隨波容與，召立本，令寫鳥。閣外傳呼云：『畫師閻立本！』」
《寄岳州賈司馬六丈已州嚴八使君詩》：「賈筆論孤憤，嚴君賦幾篇。」是用《史記》賈誼至長沙吊屈原事。《漢書·藝文志》：「嚴助賦三十五篇。」古人經史皆是寫本。久客四方，未必能攜，一時用事之誤自所不免，後人不必曲為之諱。子美《寄岳州賈司馬六丈巴州嚴八使君詩》：「弟子貧原憲，諸生老伏虔。」本用濟南伏生事，伏生名勝，非虔。後漢有服虔，非伏也。《示撩奴阿段詩》：「曾驚陶侃胡奴異。」蓋謂士行有胡奴，可比阿段。胡奴，侃子范小字，非奴也。

《佐還山偎寄詩》：「分張素有期。」後魏高允《微士頌》：「在者數子，仍復分張。」《北史》：蠕蠕阿那·襄言：「老母在彼，萬里分張。」後周庚信《傷心賦》：「兄弟則五郡分張，父子則三州離散。」
《蜀相詩》：「三顧頻繁天下計。」《人衡州詩》：「頻繁命屢及。」《蜀志·費諱傳》：「以奉使稱旨，頻繁至吳。」《晉書·刑法志》：「詔旨使間頻繁。」《山濤傳》：「手詔頻繁。」《文選·庚亮讓中書令表》：「頻繁省闥，出總六軍。」潘尼《贈張正治詩》：「張生拔幽華，頻繁登二宮。」陸雲《夏府君誄》：「頻繁幃幄。」《答兄平原書》：「錫命頻繁。」
《題郭明府茅屋詩》：「頻驚適小國。」《左傳·信公十七年》：「楚文王戒申侯：『無適小國。』」
《寄韓諫議詩》：「色難腥腐餐楓香。」《漢書·佞幸傳》：「太子·癰而色難之。」
《送李卿詩》上四句謂李卿，下四句乃公自道。「晉山雖自棄」，是用介之推入綿上山中事。
《傷春詩》：「大角纏兵氣。」《後漢書·董卓傳》贊：「矢延王輅，兵纏魏象。」

「鈎陳出帝畿。」《水經注》：「紫微有鈎陳之宿，主斗訟兵陳。」
「耆舊把天衣。」《南齊書·輿服志》：「袞衣，漢世出陳留襄邑聽織。宋末用繡及織成，齊建武中，乃彩畫為之加飾金銀薄，時亦謂天衣。」梁庾肩吾《和皇太子重雲殿受戒詩》：「天衣初拂石，豆火欲然薪。」唐姚元景《光宅寺造佛像讚》：「姜被承歡，曳天衣而下拂。」
《贈王二十四侍御詩》：「女長裁褐穩，男大卷書勻。」《南齊書·張融傳》：與從叔征北將軍永書曰：「世業清貧，民生多待。榛栗棗修，女贄既長。束帛禽烏，男禮已大。勉身就官，十年七仕。不欲代耕，何至此事？」
《八哀詩》：「長安米萬錢，」《漢書·高帝紀》：「關中大飢，米斛萬錢。」《食貨志》：「米至石萬錢。」
《解悶詩》：「何人為覓鄭瓜州？」公自註：「今鄭秘監審。」劉辰翁曰：「因金陵有瓜州，號鄭瓜州。」謬甚。按瓜洲唐時屬潤州，非金陵。且其字作「洲」，非「州」也。本文並無金陵；即令秘監流寓金陵，遂可以二百里外江中之一洲為此君之名號乎？《唐書·地理志》：「瓜州，晉昌郡，下都督府，武德五年析沙洲之常樂置，屬隴右道。」《蕭嵩傳》：「開元十五年，吐蕃陷瓜州，執刺史田元獻，以嵩為兵部尚書、河西節度使，嵩奏以命張守·為瓜州刺史，修筑州城，招輯百姓，令其復業。」《張守·傳》：「以戰功加銀青光祿大夫，仍以瓜州為都督府，以守外為都督，」岑參《為字文判官詩》：「君從萬里使，聞已到瓜州。」蓋必鄭審嘗官此州，故以是稱之，今不可考矣。
《夔府書懷詩》：「蒼生可察眉。」《列子》：「晉國苦盜，有鄭雍者，能視盜之貌，察其眉睫之間而得其情。」

《觀公孫大娘弟子舞劍器行》，序記於郾城觀公孫氏舞劍器渾脫。《舊唐書·郭山惲傳》：「中宗引近臣宴集，將作大匠宗晉卿舞渾脫。」胡三省注《通鑑》：「長孫無忌以烏羊毛為渾脫氈帽，人多效之，謂之趙公渾脫，因演以為舞。」中宗神龍二年三月，并州清源縣尉呂元泰上疏言：「比見都邑坊市，相率為渾脫、駿馬、胡服，名為《蘇莫遮》，非雅樂也。」
《遣懷詩》：「元和辭大爐。」揚雄《解難》：「陶冶大爐。」
《秋興詩》：「直北關山金鼓震。」《史記·封禪書》：「遂因其直北立五帝壇。」
「波漂菰米瀋雲黑。」梁庾肩吾《奉和皇太子納涼梧下應令詩》：「黑米生菰葉，青花出稻苗。」
《久居夔府將適江陵四十韻》：「擺閱盤渦沸。」《鬼谷子》有《捭闔篇》，「稗」、「擺」古今字，通。
《哭李尚書詩》：「奉使失張騫。」《舊唐書·蔣王渾傳》：渾孫之芳，幼有令譽，頗善五言詩，宗室推之。開元未，為駕部員外郎。天寶十三載，安祿山奏為范陽司馬。祿山反，自拔歸西京，授右司郎中。歷工部侍郎，太子右庶子。廣德元年，遣之芳，兼御史大夫，使吐善，被留境上。二年而歸，除禮部尚書，尋改太子賓客。

「秋色調春草，王孫若個邊？」五臣注《文選·招隱士》曰：「屈原與楚同姓，故云王孫。」
《宴王使君宅詩》：「留歡卜夜·，」「·」字當從月，甫父名閒，自不須諱此·字。《說文》：「·，隙也。」·暇之「·」本從隙生義，只是一字。《至日遣興詩》：「朱衣只在殿中·。」音異字同。
○韓文公詩注韓文公《游青龍寺贈崔大補闕詩》：「側耳酸腸難濯浣。」是用《詩·柏舟》：「如匪浣衣」。《秋懷詩》：「戚戚抱虛警。」是用陸士衡《嘆逝賦》：「節循虛而警立」。注皆不及。
○通鑑注「賦於民而食人二雞子。」賦於民而食者，取之於民也。人二雞子者，每人令出二雞子也。胡氏未注。
「幾能令臧三耳矣。」言幾令人以為實有三耳。
「漢武帝太初三年，膠東太守延廣為御史大夫，」註：「延廣，史逸其姓。」按延即姓也。三十九卷「鄭人延岑」註：「延，姓。岑，名。」四十五卷有京兆尹南陽延篤。

諸葛亮《出師表》云：「後值傾復，受任於敗軍之際，奉命於「危難之間，爾來二十有一年矣。」所謂敗軍乃當陽長扳之敗。其雲「奉命」則求救於江東也，注乃云：「事見上卷文帝黃初四年。」非。
「虞翻作表示呂岱，為愛憎所白。」注曰：「讒佞之人有愛有憎，而無公是非，故謂之愛憎。」愚謂愛憎，憎也。言憎而並及愛，古人之辭寬緩不迫故也。又如得失，失也。《史記·刺客傳》：「多人不能無生得失。」利害，害也。《史記·吳王濞傳》：「擅兵而別，多忙利害。」緩急，急也。《史記·倉公傳》：「緩急無可使者。」《遊俠傳》：「緩急，人之所時有也。」成敗，敗也。《後漢書·何進傳》：「先帝嘗與太后不快，幾至成敗。」同異，異也。《吳志·孫皓傳》註：「盪異同如反掌。」《晉書·王彬傳》：「江州當人強盛時，能立異同。」贏縮，縮也。《吳志·諸葛恪傳》：「一朝贏縮，人情萬端。」禍福，禍也。晉歐陽建《臨終詩》：「潛圖密己構，成此禍福端。」皆此類。
「庾亮出奔，左右射賊，誤中舵工，應弦而倒。船上咸失色，欲散。亮不動，徐曰：『此手何可使着賊。』」注曰：「言射不能殺賊，而反射殺舵工。自恨之辭也。」非也。亮意蓋謂有此善射之手，使着賊身，必應弦而倒耳。解嘲之語也。宋明帝泰始三年，「沈文秀攻青州刺史明僧·，帝遣輔國將軍劉懷珍浮海救之，進至黔陬。文秀所署長廣大守劉桃根將數千人戍不其城，懷珍軍于洋水，遣王廣之將百騎襲不其城，拔之，」注云：「洋水即巨洋水。」按不其城在今即墨縣西南，而巨洋水乃今之巨蔑河，在臨胸、益都、壽光三縣之境，與黔陬、不其相去三四百里，安能以百騎而襲取之乎？《水經注》云：「 拒艾水出黔陬縣西南拒艾山，又謂之洋洋水。」《膠州志》曰：「洋河在州南三十里，發源鐵撅山，東流入海。」此即懷珍所屯軍處耳。
梁武帝大通二年，「魏爾朱榮欲討山東群盜，請敕蠕蠕主阿那·襄發兵，東趨下口，以躡其背。」注云：「下口蓋指飛狐口。」非也。此即居庸關下口。一百六十六卷注曰：「幽州軍都縣西北有居庸關，濕餘水出上谷沮陽縣之東南，流出關，謂之下口。」
周主從容問鄭譯曰：「我腳杖痕，誰所為也？」對曰：「事由烏丸軌、宇文孝伯。」謂由此二人也。下雲「因言軌捋須事」，亦是譯言之也。故軌見殺而孝伯亦賜死。注以字文孝伯屬下讀，而雲「孝伯何為出此言」，誤矣。
「突厥立劉武周為定楊可汗。」注云：「將使之定揚州。」非也。楊者，隋姓，下條云：「劉武周為定楊天子，郭子和為平楊天子。」猶言定隋、平隋爾，「楊」字從木。

武后永昌元年二月丁酉，「尊魏忠孝王曰周忠孝，太皇妣曰忠孝太后。文水陵曰章德陵，咸陽陵曰明義陵。」注云：「武氏之先葬文水，士·及其妻葬咸陽。」非也。後父士·葬文水，母楊氏葬咸陽。後章德改名昊陵，明義改名順陵，其碑文云然。
劉肅《大唐新語》：「中宗宴興慶池，侍宴者並唱《回波詞》。給事中李景伯歌曰：『回波詞，持酒卮。微臣職在箴規，侍宴既過三爵，喧譁竊恐非儀。』」首二句三言，下三句六言，蓋《回波詞》體也。今《通鑑》作「回波爾時酒卮」，恐傳寫之誤。
唐穆宗長慶元年，劉總奏分所屬為三道，以幽、涿、營為一道，平、薊、媯、檀為一道，瀛、莫為一道。注云：「營州治柳城，道里絕遠。劉總奏以為一道，必有說。」按《新唐書。地理志》：「營州，柳城郡。萬歲通天元年，為契丹所陷。聖歷二年，僑治漁陽。開元五年，又還治柳城。」意者中唐之世，復僑治於幽、薊之間。而史家自天寶亂後，於東北邊事略而不詳，故今無所考耶？「李茂貞不敢稱帝，但開歧王府，置百官，名其所居為宮殿，妻稱皇后。」注曰：「自為歧王，而妻稱皇后。妻之貴，逾於其夫矣。」竊謂此事理之必不然，「皇后」乃「王后」之誤。
《後漢·高祖紀》：「吳越內牙指揮使諸溫。」註：「《漢書·地理志》琅邪郡有諸縣，蓋以邑為氏也。」非。按越有大夫諸稽郢。
周太祖廣順元年，慕容彥超遣使人貢。帝慮其疑懼，賜詔慰安之，曰：「今兄事已至此，言不欲繁，望弟扶持，同安億兆。」今兄者，太祖自謂也。事已至此，謂為眾所推而即帝位也，觀下文稱之為弟，語意相對，可知注以漢祖為彥超之兄，改作「令兄」者非。
