
　　話說賢公猶如眾星捧月，前呼後擁，進城入按察衙門，落轎走馬，升堂炮響閃門，眾文武排班稟見。輪到知縣，藍面神膽戰心驚，無奈隨班行禮，兩目邪視，進退張惶，全無官體。
　　賢臣才高智廣，本朝有名人焉，冷眼旁觀，瞧出破綻，往下高叫：「蒲台縣知！」賊人聞聽，勉強打躬答應：「有！卑職鄒其仁伺候。」賢公說：「何方人氏，是哪一科秋闈得中？」惡賊見問，唬得魂飛：這大人問我出身來歷，鄒其仁的根基一概不知，如何答對？賈雄著急，計上心來：前日收拾行李，曾見文憑履歷略記一二　，何不對大人講談？倘若遮掩過去，亦未可定。朝上打躬，口尊：「大人，卑職是己酉科鄉試中第三十四名舉人，本籍山西汾州府人氏，今歲三月內，蒙恩陛授蒲台縣知縣。」賢臣聞聽，腹內暗轉：此人形容兇惡，舉止愴惶，哪裡象個讀書之人！暫且由他，慢慢查訪，再作道理。想罷，說：「貴縣請回，另日再會。」賊人聽見，如同放赦，深打一躬，隨眾退出衙門之外，上轎出城，回轉蒲台。且說賢公公事完畢，退歸後宅，脫了公服，書房獨坐，想起方才之事，只說「奇怪」！未知如何，且看下文分解。
