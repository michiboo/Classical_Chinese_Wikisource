
　　話說山賊手拉向氏，一見落淚，心下驚疑，開言便說：「娘子，你叫柳寧前來通知與我，事情作成，才為夫婦，今日合巹交杯，乃是大喜，不知因何愁煩傷心？」向氏聞聽，暗說：「山賊說話有音，待我問他一問。」想罷，口尊：「員外，未知柳寧所言何事？望乞講明。」
　　山萬里見問，說：「娘子留神聽言：前者我在前廳正坐，柳寧到此，說娘子聰俊風流年輕，現與井純作妾，並非情願，憎嫌遵古貧寒，意欲重婚改嫁，又礙書生，不敢言講，叫我定害他，好成姻緣。娘子吩咐，遵命而行，不顧傷天害禮，花費銀錢，鋪謀設策，買囑婁能，暗殺孤客，夤夜移屍，屈賴井純圖財傷命送官，又賄托康知府，苦拷成招押監，秋後處斬。井純死後，人願天從，樂何如之？」
　　向氏聞聽，如夢方覺，氣得粉面焦黃，暗罵柳寧：「真該萬死，與你何仇？無故生非，折得夫南妻北，只說失節救夫，誰料身入虎穴？」暗說：「大娘，你在家中癡心妄想，指望到此，央求山賊搭救夫主，不啻龍潭，我今不斬山賊，怎稱烈女？只須如此，兇徒一定中計，若得報恨，香傳於後。」向氏回嗔作喜，口尊：「員外，多承見愛，甚感盛情，欲敬三杯，未知員外肯賜薄面否？」兇徒堆歡說：「美人見賜，山某自當領情。」
　　吩咐丫環看吹口之力擺齊。向氏虛意笑臉，親自執壺斟酒，燕語鶯聲，說：「員外為奴使碎心機，深感肺腑，今晚竊喜洞房花燭，無可將意，奉敬三杯。」惡賊說：「遵命！」伸手接酒，口呼：「娘子，昨日小柳誇獎美容私慕於我，是以暗害井純，方得魚水之歡。」酒已飲乾，向氏又斟，惡賊貪色，連飲三杯，歸席對飲，向麗娟七語花言，不住相勸。未知如何，且看下文分解。
