
卷一百八十四 集部三十七
《四庫全書總目提要》紀昀等
○別集類存目十一
國朝孔尚任撰。尚任有《節序同風錄》，已著錄。尚任官國子監博士時，隨侍郎孫在豐在淮揚疏浚海口，因輯其入淮以後詩文，自編此集，故以湖海為名。
國朝黃百家撰。百家有《體獨私抄》，已著錄。是集凡雜文二十篇，其《序〈盧氏春秋三傳纂凡〉》，謂《春秋》之本旨皆顯以示人，無暗藏機括，使人如猜謎射覆者，深得聖人作《春秋》之意。其《王劉異同序》，亦深見兩家之閫奧，大致頗肖其父，但蒼老不及耳。書首題曰《學箕五稿》，則卷帙尚多，此其稿中之一種耳。
國朝高岑撰。岑字峴亭，商邱人，官豐城縣知縣。其詩每卷各為集名，終之以《和月泉吟社》、《田園雜興》六十首。岑為吏部尚書宋犖外孫，故其詩法亦本於犖，與宋至《緯蕭草堂集》體格相近，所謂酷似其舅者也。
國朝孫元衡撰。元衡字湘南，桐城人，康熙中官至東昌府知府。是集，皆其為臺灣同知時所作，以地有「赤嵌城」，故以為名。多紀海外風土物產，頗逞才氣；而未能盡軌於詩律，王士禎為之點定，謂其追蹤建安，躡跡長公。似乎太過也。
國朝範纘撰。纘字武公，婁縣人。其詩源出晚唐，而參以南宋，如「蜂憎綠蟻晴偷蜜，燕覓青蟲晝哺雛。一潭水聚三更月，四野山圍小閣燈。三秋樹老蟬聲盡，八月江寒雁影遲。蟬聲送過秋多少，鶴夢憑他夜短長」之類。皆綽有思致，而格調未高。陳元龍《序》稱，其長堪輿學，蓋嘗館於元龍家，相傳《格致鏡原》即其所纂，亦博洽之士也。
國朝許尚質撰。尚質字又文，山陰人。是集賦一卷，雜文二卷，詩五卷，詞五卷，宋祖煜《序》謂，尚質少而業詩，亦喜飲，指邑中所謂「沈釀川」者自號，因以名集。其文頗有法度，詞亦修整，惟歌詩稍嫌放縱，或不入律雲。
國朝尤世求撰。世求字念修，長洲人，官南充縣知縣。是集分《金台草》一卷，《冰壺草》二卷，《湛華草》一卷，《懷新草》二卷，《沁雪草》二卷，《逢辰草》一卷，《都曆草》一卷。世求為侗之孫，故詩格亦與《西堂雜俎》相近。
國朝陶季撰。季原名澂，字季深，後以一字為字，又以字行，寶應人。王士禎《漁洋詩話》記其與萊陽董樵同以一字為字，因而賦詩定交者是也。其平生足跡半天下，詩多於舟車得之，因名《舟車集》。其詩多才鋒踔厲，風發泉湧，不為邊幅所窘；然有警句，亦有率句；有健句，亦有弱句。蓋跌宕有餘，而陶煉未至者也。
國朝朱徑撰。徑字恭亭，寶應人，喬萊之婿也。是集為徑所自編，自康熙丙寅至己卯凡十四年之詩，緣情綺靡，頗有格韻，特少作居多，尚未能盡謝鉛華耳。
國朝楊兆嶦撰。兆嶦字又平，瑞金人。是集前有《自序》，謂著文三百餘首，汰其三之二授諸梓，則兆嶦所自定也。又有張尚瑗《序》，稱其文似歸有光。使汰其冗句俗字，固亦近之矣。
國朝張吳曼撰。吳曼字也倩，上海人。居吳淞江上，其地多梅，因為集句賦詠，凡《和中峰禪師韻》者一百首，《和陳涉江韻》者三十首，自和者十首；又一百首，則吳曼以同裏沈球本有是體，為繼作而合刻之者；又一百首，則吳曼六十生日，其仲兄文卿取「十月先開嶺上梅」句，集古為壽，吳曼因續為之者。末附《集唐梅歌》一首，乃七十六歲所作，殆終身詠此一花也。
國朝徐志莘撰。志莘字任可，一字商農，德清人。工部尚書元正子，以父蔭，官順天府通判。是編凡《趨庭集》二卷，《壯圖集》三卷，《小草集》三卷，《棄擔集》七卷，《起乾集》二卷，《老傅集》三卷。詩多取法蘇、陸，不事雕飾。蓋其家學然也。
國朝張祖年撰。祖年有《道驛集》，已著錄。是書《釋疑孟》一卷，以司馬光有《疑孟》一書，而祖年逐條為之辨；《廢言》四卷，則其所自著也。中多遊戲之詞，與《道驛集》之正色講學者又殊。
國朝朱樟撰。樟字鹿田，錢塘人，由舉人官至澤州府知府。其詩為《叱馭集》一卷，入蜀時作也；《問絹集》一卷，《白舫集》二卷，《古廳集》四卷，皆令江油時作也；《冬秀亭集》四卷，官澤州時作也；《剡曲集》一卷，則天臺紀遊詩也；《一半勾留集》一卷，則憂歸居杭詩也。
國朝李塨撰。塨有《周易傳注》，已著錄。是集所作古文也，前有其門人閻鎬《序》，稱恕穀者，自名其裏也。後集者，自康熙癸未以前俱置之，而惟存其後焉者也。集首第一篇為《送黃宗夏序》，後有題曰：此王昆繩改本也。恕穀初學八大家，昆繩言當宗秦、漢，章法訂此。恕谷後謂唐、宋，不如秦、漢；秦、漢不如「六經」，於文法一宗聖經，題曰《後集》云云。昆繩者，大興王源字也，嘗撰《文章練要》，分六宗百家，談古文之法，後與塨同師顏元，塨遂從學古文，盡棄其少作。後集之名，蓋別其前之所棄也。今觀其文，根柢仍出八家，但開合斷續，不主故常，異乎明以來學歐、曾者，惟以紆餘曼衍為長耳。遽曰秦、漢，曰「六經」，溢其量矣。塨天分本高，其學自成一家，以經世致用為主，亦具有根柢；然負氣求勝，其文或失之粗豪，少古人淳穆之氣；其持論又自命太高，自信太果，幾於唐、宋、元、明諸儒，無一人能當其意，亦未免傷於褊激。蓋前明自萬曆以後，心學盛行，儒、禪淆雜，其曲謹者，又闊於事情，沿及國初，猶存商俗，故顏元及塨獨力以務實相爭，存其說以補諸儒之枵腹高談，未為無益。然不可獨以立訓，盡廢諸家，譬諸礞石、大黃，當其對證，實有解結滌滯之功；若專服久服，則又生他疾耳。
國朝邱嘉穗撰。嘉穗有《考定石經大學經傳解》，已著錄。其文頗條暢，詩則淺弱。集後舊附《陶詩箋注》五卷，《邇言》六卷，又《考定石經大學經傳解》一卷，今各分著於錄，俾從其類。
國朝儲欣撰。欣有《春秋指掌》，已著錄。欣以制藝名於時，而古文亦謹潔明暢，有唐、宋家法，大致於蘇軾為近。所作《蜀山東坡書院記》，宗旨可概見也；其中如《周公太公論》、《撻伯禽辨》、《挾天子辨》，皆少近迂；《與齡辨》，則先儒久言之，亦不免為屋下之屋；其正統辨不取帝蜀之說，亦不免失之好辨也。
國朝陶爾穟撰。爾穟字穎儒，華亭人。是集前有曹溶《序》，稱其入巧極，天工錯。顏光敏《序》，稱其七古似青蓮、長吉；近體不專一家，而各盡其妙。今觀所作，大抵以才思擅長，品格故未能超詣，《雪美人》七律二首，世所豔稱，實則小巧也。
國朝陳鵬年撰。鵬年字北溟，號滄洲，湘潭人。康熙辛未進士，官至兵部侍郎，河道總督，諡恪勤。是集凡分十編：曰《耦耕集》者，以舍北「耦耕堂」而名也；《水東集》者，以其先人隴墓所在也；《蒿廬集》者，憂居前後所作也；《浮石集》、《朐山集》、《淮海集》者，皆宦遊地也；《於山集》、《香山集》、《武夷集》者，皆往來遊息處也；末附《喝月詞》五卷，則詩餘也。
國朝陳鵬年撰。此本為鵬年所自編，刻於《恪勤集》之前，其生平以清操受主知，詩文非所注意。集中亦皆應酬之作，更不見所長。
國朝高孝本撰。孝本字大立，號青華，嘉興人。康熙辛未進士，官績溪縣知縣。孝本雖年屆四十始為詩，然罷官後放浪山水以老，故其詩灑落有清氣，但深厚不足耳。是編分十七集：曰《趨庭集》，曰《江漢集》，曰《徑山集》，曰《琴溪集》，曰《嶺南集》，曰《秦遊集》，曰《大鄣集》，曰《葛園集》，曰《晉遊集》，曰《津門集》，曰《南州集》，曰《幔亭集》，曰《海岱集》，曰《黃梅集》，曰《台雁集》。皆孝本七十八歲所自編，為雍正丙午以前詩；至丁未，又編其病中所作為《維摩集》，附十七集後，故《自序》但列十七集雲。
國朝劉廷璣撰。廷璣有《在園雜誌》，已著錄。其詩以陸游為宗，《在園雜誌》嘗自記其「童去自埋生後火，飯來還掩讀殘書」一聯，或以為剿襲陸游「呼童不至自生火，待飯未來還讀書」句。自辨其用意不同。是固誠然。然奪胎換骨，要不能謂不出於遊也。又自記有人評其詩曰：此亦出入於香山、劍南之間而未純者，自以為允。可謂自知矣。
國朝劉廷璣撰。《葛莊詩鈔》，止於官九江道時。是編又其官淮徐道時所作，分年排次，起康熙丁巳，止於壬辰，後複有《補遺》一卷。
國朝查旭撰。旭字咸齋，海寧人，康熙癸酉副榜貢生。是集，凡書一卷，序二卷，祭文一卷，論一卷，傳一卷，雜著一卷。旭有孝行，嘗於兵亂中崎嶇萬里，尋父遺柩，士論稱之。其文源出南宋，頗清雅有法度，使假之年，尚可追古作者。前有益都趙執信《序》，作於旭在之日；又有楊中訥《序》，則旭沒後所作也。
國朝懷應聘撰。應聘字莘皋，秀水人。是編，刊於康熙癸酉，蓋所自編，皆散體古文，而時文選本之《序》，最多。
國朝陳璸撰。璸字文煥，一字眉川，海康人。康熙甲戌進士，官至福建巡撫，諡清端。是集，凡文七卷，詩一卷，皆非當行，然璸居官以廉介稱，其節概足以自傳，亦不必以文章傳也。
國朝呂履恆撰。履恆字元素，號坦菴，河南新安人。康熙甲戌進士，官至戶部侍郎。此集，乃雍正乙巳其侄纘曾等校刊，詩以體分，末附詩餘二十四首。前有凡例，稱其詩或經歲一改，或一月數改，如《洛陽秋思》、《河上寓目詩》之頷聯，嫌其調近七子，輒加竄易。《金陵雜感》之結句，嫌其涉於怒駡，亦複易之。又稱《盛朝詩選》載其《秦中懷古詩》、《洛陽秋思詩》、《懷公毅詩》字句皆有所竄亂，今悉從原本云云。或刊版時有所點定歟。
國朝呂履恆撰。是集為履恆歿後，淳安方楘如及其門人石屏張漢所選定。凡一百九十二篇，每篇各有評語，如制義之式。
國朝李鍾璧撰。鍾璧號鹿嵐，通江人。檢討蕃之子也。康熙丙子舉人，官平南縣知縣。考古來集部之名，往往相複，然無一家之中，共一集名者，惟呂本中、呂祖謙俱稱《東萊集》。然祖謙集加「太史」字以別之。（見《文獻通考》。）又洪岩虎及其子希文皆名《軒渠集》，然希文集加「續」字以別之，非竟相同。鍾璧之父蕃有《雪鴻堂集》，已著錄；而鍾璧此集仍以《雪鴻堂》為名，父子竟無所別，亦未有之創例也。其詩皆信筆揮灑，於聲律多未能諧，疊韻詩九十一首，尤多累句。《自序》謂，隨手塗抹，長短得失，在所不計，諒矣！其文亦惟意所如，如《與陳敷相書》，引原憲「貧也，非病」之語，至以聖賢為戲，更軼乎規矩之外矣。
國朝雷鐸撰。鐸字伯覺，蒲城人，康熙丙子舉人。《陝西通志》稱，其事繼母孝，負米他郡以養，遇水幾溺。嘗終日不食，不致母缺於供。家雖貧，養從兄弟及寡姊妹不少懈。朔望聚族人習禮講法，以相勸勉。蓋亦篤行之士，其文章則以人存之耳。
國朝張棠撰。棠字吟樵，華亭人。康熙丙子舉人，官至桂林府知府，告歸後加銜為太僕寺少卿。是編原分五集：曰《白雲吟》，曰《一肩吟》，曰《獨宜吟》，曰《江上吟》，最後所作曰《雪篷吟》。今存者惟《江上吟》及《雪篷吟》，餘俱散佚，其詩欲以風調勝，而骨幹未遒。
國朝周士彬撰。士彬字介文，婁縣人，康熙丙子副榜貢生。世居幹山，其山舟堂額，猶趙孟頫手書也。此集凡古今體詩一千餘首，乃其子忠炘等所刊。其論詩以真朴為主，尤喜讀宋儒語錄，故所作如「存心養性須常靜，莫負吾家太極翁」之類，皆白沙、定山派也。
國朝姜宸英撰。宸英有《江防總論》，已著錄。此本為其未入書局以前所自定，不及大興黃氏本之完備，以別行已久，姑附存其目。
國朝姜宸英撰。此本前有秦松齡《序》，言宸英奉纂修之命，治裝北上，裒為此集，蓋其中年所作，初出問世之本也。
國朝陳至言撰。至言字山堂，一字青厓，蕭山人。康熙丁丑進士，官翰林院編修。早年與同郡張遠齊名，毛奇齡稱其能守古人三義、八法之意而不變。今觀所作，以藻縟為主，音繁節壯，頗似《西河集》中語，宜奇齡之喜其類己也。
國朝周彝撰。彝字策銘，婁縣人。康熙丁丑進士，官翰林院編修。其詩喜作長篇，如《送張長史》、《君山玩雪》、《游江心寺》諸作，皆灑灑千言，才鋒橫溢；然律以和平之義，往往有乖。後附《研山十詠》，別為一卷，蓋刊成之後，又續入者也。
國朝林佶撰。佶有《甘泉宮瓦記》，已著錄。佶工於楷法，文師汪琬，詩師陳廷敬、王士禎。琬之《堯峰文鈔》，廷敬之《午亭文編》，士禎之《精華錄》，皆其手書付雕。廷敬、士禎之集，皆刻於名位烜耀之時；而琬集則繕寫於身後，故世以是稱之。茲集古體詩三卷，今體詩七卷，淵源有自，故體格猶為近古。特才分差弱，出手微易耳。
國朝吳祖修撰。祖修字慎思，吳江人。是集乃康熙己卯其子大庚所編。後有大庚《跋》，稱祖修在時，曾版行五七言古詩，已而悔之，謂詩當以編年為次，不當分體。今所編詩十二卷，其半猶出祖修手定也。祖修詩頗雅馴，嘗作《讀王子淵傳詩》，有「非無聖主賢臣頌，只教宮人記洞簫」之句。後見《升菴集》中有之，喜其闇合，因作詩志之。然此二語，太涉論宗，本非上乘，且慎詩亦即李商隱《賈生詩》：「可憐夜半虛前席，不問蒼生問鬼神」之意，亦非新義也。
國朝徐昂發撰。昂發有《畏壘筆記》，已著錄。是集，諸體雜編，其五言古體大抵刻峭清新，一往駿利，有透空碎遠之音；而下手太快，亦頗乏渟蓄深厚，則思銳而才狹之故也。
國朝張廷玉撰。廷玉字衡臣，號硯齋，桐城人。康熙庚辰進士，官至保和殿大學士，諡文和。是集為廷玉所自編，凡《文存》十五卷，皆乾隆戊辰以前作；《詩選》十二卷，皆雍正乙卯以前作；《載賡集》六卷，皆乾隆丙辰以後作；《澄懷園語》四卷，則所作筆記也。
國朝黃任撰。任字莘田，永福人。康熙壬午舉人，官至四會縣知縣。杭世駿《榕城詩話》，稱其工書法，好賓客，詼諧談笑，一座盡傾。罷官歸裏，壓裝惟「端溪石」數枚，詩束兩牛腰而已。其詩源出溫、李，往往刻露清新，別深懷抱，如《楊花絕句》雲：「到底不知離別苦，後身還去作浮萍。」《春日雜思》雲：「夕陽大是無情物，又送牆東一日春。」所為緣情綺靡，殆於近之。而低徊宛轉，亦或闌入小詞，大致古體不如今體，大篇又不如小詩，故《榕城詩話》獨稱其七絕，蓋才分各有所長雲。
國朝張琳撰。琳字佩嘉，一字玉田，錢塘人。是集，乃康熙丙戌其友趙炎所選定。集中近體多於古體，而七言律詩一種，又多於諸體；大抵圓熟流利，篇篇如一，蓋其瓣香惟在《劍南》一集耳。
國朝沈岸登撰。岸登字覃九，號「惰耕邨叟」，平湖人。是集，乃康熙壬午岸登歿後，其從子黼熊所編，共詩四百四十餘首。其詩瘦削無俗韻，而邊幅微狹，亦緣於是。
國朝王式丹撰。式丹字方若，寶應人。康熙癸未進士第一，官翰林院修撰。是集乃雍正甲辰其子懋訥所刻，分年編次。凡《龍竿集》五卷，《睪蘇集》七卷，《補過齋集》二卷，《忍冬齋集》七卷，《鴻柯集》一卷，《梅花書屋集》三卷。起壬申迄丙申，每年一卷。惟《龍竿集》之第五卷，為其壬申以前詩，不以冠集而以殿集，以少作故也。
國朝吳廷楨撰。廷楨字山掄，長洲人。康熙癸未進士，官至左春坊左諭德。是編，凡詩八卷，末附補遺及詩餘，又雜文二卷，乾隆丙子其孫士端刊於貴州。其名曰，「古劍書屋」者，聖祖仁皇帝南巡，廷楨以舉人召試，禦書《古劍篇》以賜，因以為名，志榮遇也。
國朝宋至撰。至字山言，商邱人。吏部尚書犖之子，康熙癸未進士，官翰林院編修。初刻有《緯蕭堂詩》一卷，附犖集後。此其全集也，至承其家學，兼得新城王士禎之傳，故其詩派亦介出於父、師之間，但才與學均未及耳。集中《孔雀聯句》，父子同為之，蓋用蘇軾與子過聯句例也。
國朝梅文鼎撰。文鼎有《曆算全書》，已著錄。其以「績學」名堂者，初大學士李光地嘗薦文鼎於朝，康熙乙酉恭逢聖祖仁皇帝南巡，文鼎迎鑾道左，蒙召對，禦書「績學參微」四字賜之，因以名堂，並以名集也。然文鼎測驗推算諸法，皆足以自傳於後，詩文特其餘事，非所擅長。蓋算術雖一藝，而非以畢生之精力專思研究，則莫造其微，雖超特絕世之姿，其勢不能以旁及。張衡深通曆算，妙契陰陽，至能作候風地動儀；而文章博麗，又能淩轢崔、蔡之間，千古一人而已，自洛下閎、鮮於妄人以下，淳風、一行，亦未能以詞采著也。斯亦物不兩大之理矣。
國朝沈元滄撰。元滄有《禮記類編》，已著錄。是編，分六集，曰《康瓠集》、《灌畦集》、《今雨集》、《紫貝集》、《勞薪集》、《西徵集》。前有其孫廷芳題識，稱《康瓠集》，為家居侍親及為查氏贅婿時作；《灌畦集》，為移居龍山時作；《今雨集》，為入直武英殿時作；《紫貝集》，為官文昌時作；《勞薪集》為罷官後自京赴粵時作；《西徵集》為由粵赴京，謫居銀州時作。元滄為查昇之婿，久與查慎行遊，故其詩格頗近《初白堂集》雲。
國朝沈翼機撰。翼機字西園，號澹初，海寧人。康熙丙戌進士，官至翰林院侍讀學士。詩分十集：曰《謀野集》，曰《新安集》、附《黃山紀遊》百詠，皆翼機為諸生時作；曰《瀛洲集》、《丹葵集》，皆館選後作；曰《蜀使草》，康熙甲午典試四川時作；曰《黔使草》，康熙丁酉至庚子為貴州學政時作；曰《江右使草》，雍正癸卯至丙午為江右學政時作；曰《兩山集》，乞假歸田後作；曰《覲光集》，乾隆元年翼機複補原官後作；曰《遊衍集》，則致仕後作也。附見《山堂詩鈔》一卷，為其子廷薦之作，廷薦字澄懷，雍正壬子舉人，未仕早卒，僅存詩六十餘首。
國朝方楘如撰。楘如有《離騷經解》，已著錄。其制義最有時名，而散體之文，亦頗奧勁有筆力；然喜雕琢新句，襞積古辭，遂流為別派。蓋其制義，亦喜以新穎為工，天性然也。
國朝張謙宜撰。謙宜號稚松，膠州人，康熙丙戌進士。是集末有法輝祖《跋》，謂全稿三千餘首，暮年自訂，存詩四百餘篇。《自序》凡千言，極述其苦吟之狀，然其詩出入於香山、劍南之間，一吟一詠，亦足自娛。起而抗衡古人，則力尚不逮也。
國朝王蘋撰。蘋字秋史，曆城人，康熙丙戌進士。其詩為王士禎、田雯所稱，而文不甚顯。乾隆癸巳，桂林胡德琳得其本於曆城周氏，為刪訂付梓。德琳為之《序》，稱原本分甲乙二集，自癸亥至庚子三十四年之作，各自編年，惟辛丑以後之文無存。今仍其舊，編為四卷，乙居四之一；惟《書記》、《記傳》注干支於本目之下，使後人有所考焉。
國朝李鍾峨撰。鍾峨號芝麓，通江人。康熙丙戌進士，官翰林院檢討。是集乃其督學福建時所編，凡賦頌一卷，詩一卷，多館課及應酬之作。案：鍾峨父蕃有《雪鴻堂集》，其兄鍾璧《集》襲用其名；鍾峨又襲用其名，殊不可解。如以為家乘之總名，則又各為卷第，例亦難通也。
國朝王珻撰。珻字石和，又字韞輝，孟縣人。康熙丙戌進士，官翰林院檢討。是集中，多議論之文，筆意亦頗縱橫。其記周遇吉死節事，謂賊兵攻城急，城將陷，賊募獻遇吉者。遇吉謂左右曰：「豈惜一死以累眾，可獻我。」兵民環泣。眾遂以繩系公下，有兩賊掖之去。公見賊，罵；倒懸演武廳磔之云云。與《明史》本傳不合；又以「虸蚄廟」為「田子方廟」，與朱彝尊碑不合；其最異者，如《文昌閣碑記》，謂孔子不得帝君之教，天下將有悖心反道，肆然於日用倫常之際，而不復以天地日月為可忌者，尤不可為訓也。
國朝徐基撰。基字宗頊，華亭人，由貢生官訓導。是集自詩、賦、文及填詞，皆集前後《赤壁賦》中字，錯綜盡變，極有巧思。若其中《遊小赤壁賦》、《春日遊小赤壁賦》及《道德篇》諸作，皆洋洋數千言，而伸之縮之，不出四百餘字之外，雖才人狡犬會，不足以語大雅，而專門之技，別開奧窔，亦詞苑中之奇作，亙古所未有者也。末卷，仿梁簡文《蘇蕙蘭古鞶鑒圖》，及宋庠《寄范仲淹諸回文》，皆有思致。卷首有康熙丙戌陳元龍《序》。《序》集《聖教序》中字，亦如自己出，以弁此集，可雲勁敵。然元龍特偶一為之，尚無不可。基則弊一生之精神，成此一集，可謂宋人之楮葉矣。
國朝沈虹撰。虹字渭梁，長洲人。是集其所自編。以作詩先後為次，起康熙丁亥，迄雍正甲辰，古今體共五百四首，每卷之前皆有小引，紀其歲月及所閱歷遭逢。
國朝顧圖河撰。圖河字書宣，江都人。康熙己丑進士，官翰林院編修。圖河為江左十五子之一，其詩古體多學眉山，近體多學劍南，詠物諸作亦頗新穎。而在同時諸人之中，尚未能籠罩一切也。
國朝蔣錫震撰。錫震字豈潛，宜興人，康熙己丑進士。是集分二十二種，曰《輟耕草》、《北徵集》、《渡河集》、《贅疣集》、《北遊草》、《楚遊草》、《還山草》、《汗漫吟》、《北行草》、《歸耕草》、《章江草》、《還山草》、《後北遊草》、《涉江草》、《洛遊草》、《灌園草》、《游燕草》、《廬中吟》、《後章江草》、《還山吟》、《金台草》、《學制集》。自己巳至壬寅，凡三十四年之作，皆以年編次。
國朝黃越撰。越字際飛，上元人。康熙己丑進士，改庶起士。所著《四書大全合訂》，及選刻制義，如《明文商》、《今文商》、《墨卷商》、《考卷商》之類，皆盛行一時。蓋平生精力注於講章、時文，此集所著詩、古文，乃以餘暇兼治者，其《尚書古今文辨》，惟以蔡傳，折服諸家；《三傳得失辨》，惟以胡傳，斷制眾論，亦仍舉業繩尺也。
國朝徐用錫撰。用錫字晝堂，宿遷人。康熙己丑進士，官翰林院編修。是集詩十卷，文十六卷，乃其族子鐸及門人周毓侖所校刊。用錫從學於李光地，作文以樸澹為長。生平書法頗工，集中《字學劄記》二卷，皆自道其心得；其他題跋，亦辨論法帖手跡者居多。
國朝呂謙恆撰。謙恆字天益，河南新安人。康熙己丑進士，官至光祿寺卿。謙恆嘗讀書「青要山」，因以名集，其詩純作宋格，疏爽有餘，而亦頗傷樸直；如《洗象行》之類，皆病於太質。
國朝陶成撰。成有《皇極數鈔》，已著錄。是集為其子其愫所編，皆所作雜文，頗純正有軌度，而稍狹於波瀾；其中《象緯考》一篇，有錄無書，意傳寫佚之或於訂定時刪去，而誤留其目也？
國朝王時憲撰。時憲字若千，號禊亭，太倉人。康熙己丑進士，由宜興教諭，改翰林院庶起士。是編凡八集，集各一卷：曰《水邊林下稿》，曰《桐溪稿》，曰《無隱林稿》，曰《靜寄軒稿》，曰《莊氵婁稿》，曰《荊溪稿》，曰《楚遊稿》，曰《粵遊稿》。其名「性影」者，蓋取邵子「情為性影」之說也。集中近體頗饒風致，擬古諸作則隨意抒寫，不甚求工。
國朝唐紹祖撰。紹祖字次衣，江都人。康熙己丑進士，由庶起士改刑部主事，官至湖州府知府，仍入為刑部員外郎，告歸卒。紹祖少師姜宸英，登第出安溪李光地之門，故其文蒼勁有師法。此集乃晚年手自刪定，僅存四十三篇，皆其生平得意之作也。
國朝方覲撰。覲字近雯，江都人，康熙己丑進士，官至西安布政使。是集，乃其少子柱山所編。凡各體詩二百六十餘首，其《題朱彝尊手書詩冊》，有「曝書亭下自抄詩，想見蒼茫獨立時；不是到門親受業，唐音宋格有誰知。」蓋嘗從學於彝尊者也。
國朝徐文駒撰。文駒字子文，鄞縣人，康熙己丑進士。是集為文駒所自編，凡文十三卷，詩五卷，前有孫勷《序》，稱其浚伊、洛之淵源，探韓、歐之骨髓，沈浸醲鬱，積有年歲。《自序》亦主於自達其情。今觀其集，滔滔而出，足以暢所欲言，然未能固而存之也。
國朝帥我撰。我字備皆，號簡齋，奉新人，康熙辛卯舉人。江西古文，自艾南英倡於前，魏禧等和於後，踵而起者，雖所造深淺不同，而大都循循有舊法。是集亦其一也，舊刊版於南昌，所載未備，雍正乙卯，其子念祖屬徐廷槐，匯取已刻未刻諸稿，裒為此本，凡一百四十篇。
國朝杜詔撰。詔字紫綸，無錫人。康熙乙酉聖祖仁皇帝南巡，迎鑾獻詩，命供職內廷，壬辰會試榜後，特賜一體殿試，改庶起士。是編總題《雲川閣集》，而僅有古體詩，詩又起於卷三，終於第十二，前無目錄，其版又近時新刻，不喻其故，或裝輯者佚之耳。
國朝顧嗣立撰。嗣立有《溫飛卿詩注》，已著錄。《江南通志•文苑傳》稱，嗣立博學有才名，尤工詩，所居「秀野草堂」，嘗集四方知名士，觴詠無虛日，風流文雅，照映一時；曾撰《元詩選》四集，採摭略備。蓋其性之所近，故詩亦往往似之。
國朝程夢星撰。夢星字午橋，號香溪，江都人。康熙壬辰進士，官翰林院編修。家有「筿園」，擅水竹之勝，日與賓客吟詠其中，年七十七乃卒。是編分六集：曰《漪南集》、《蠹餘集》、《五貺集》、《山心集》、《琴語集》、《就簡集》，末附《茗柯詞》。其詩略近劍南一派，而間出入於玉溪生，詞亦具南宋之體，但格力差減耳。△《二水樓詩集》•十八卷、《文集》•十卷（江西巡撫采進本）
國朝李茹旻撰。茹旻字覆如，臨川人，康熙癸巳進士，官中書舍人。嘗預修《廣西通志》、《撫州府志》，所作凡例及諸傳序，皆載集中。
國朝鞏建豐撰。建豐字子文，號渭川，又號介亭，伏羌人。康熙癸巳進士，官至翰林院侍讀學士。是集詩文各六卷，又以補遺之文附於詩末。大抵平實簡易，無擅勝之處，亦無踳駁之處。
國朝梁機撰。機字仙來，泰和人，康熙癸巳進士。是集機所自編，分四子部：一曰《入洛志勝》，多題詠古跡之作；一曰《燕雲詩鈔》，隨侍其父宦遊京邸之作，皆王士禎選定；一曰《徵草》，則乾隆元年薦舉博學鴻詞，召試入都之作；一曰《還草》，則試不入格，歸途之作也。
國朝傅米石撰。米石字立元，鉅野人，康熙癸巳舉人。是集凡文二卷，詩二卷，雜記一卷，前有其門人李包《序》，後有其子爾德所作《家傳》，其古文頗謹嚴有法度。如《琢磨偶記序》，誤以「碧雲騢」為「白獺髓」，引據或疏。《管蔡論》，謂周公勝季友，殊為贅衍，《季劄論》責以當為「伯夷」、「泰伯」之逃，亦為吹索。然其他率不失醇正。《雜說》持論亦平允，其曰：「讀書之人屏伏田裏，不敢為畸邪之行，不敢為詭激之論，不敢著非聖之書，謹身力行以為齊民先，是即所以報君父。」可謂有德之言。其誤以「鉤輈」為蟬之類，特小失耳。惟古詩以文筆為之，猶未乖大雅；近體則皆不入格。甚至以「海若」押入馬韻，是「蘭若」之「若」也；以「刻鏤」讀為平聲，是「屬鏤」之「鏤」也。吟詠非所擅長，而雜然編錄，轉為全集之累，是則其後人之過矣。
國朝郭雍撰。雍字仲穆、一字書禪，福清人，約園其號也，康熙癸巳舉人。是集各體詩共二百餘首。雍自謂前後所作多屬近體，於古體歌行間存一二，《樂府》則有待而未及。今觀其詩，惟五言律詩，頗有局度，餘皆平平。詩不沿泝於古，而先求之偶儷之格，終不能探其本也。
國朝李宗渭撰。宗渭字泰川，嘉興人，康熙癸巳舉人。初於康熙丁亥自編其詩為《瓦缶集》三卷，後又有《永懷集》一卷，附刻以行。宗渭歿後，其婿高衡乃裒其遺詩，編為《樂府》一卷，《古體》九卷，《近體》二卷，仍以「瓦缶」為名，從其初稱也。其詩古體多於近體，五言多於七言，時以漢、魏、六朝、唐人為法，而不肯為宋、元之格，故字句率有古意。昔人論林鴻之詩，如唐摹晉帖者，其庶幾乎。
國朝程庭撰。庭字且碩，號若菴，歙縣人。是集《文》一卷；次《詩》一卷，次《詩餘》一卷，次《停驂隨筆》一卷，康熙癸巳，庭至京祝釐，隨日紀行所作，附以詩詞；次《春帆紀程》一卷，則自揚州至歙，往返所作，亦有詩詞附焉。
國朝帥仍祖撰。仍祖字宗道，號介亭山人，奉新人。是集，乃仍祖自編其康熙癸巳、甲午二年所作，凡詩二卷，文三卷。
國朝張榮撰。榮字景桓，華亭人。《自序》謂，生平共得古文雜作六百餘首，詩三萬餘首，詩餘一千五百餘首，歌謠三百餘首。康熙甲午檢出，盡付祖龍，僅存三十分之一，即是編也，詞意多放曠不羈。
國朝華浣芳撰。浣芳，蘇州女子。華亭張榮之妾也，年二十三而卒。榮刊其遺詩，自為作《序》。述其九歲時夢見唐太宗召有唐一代諸詩人，教之作詩，其事甚怪。榮好為遊戲之文，殆亦寓言耶。
國朝王世睿撰。世睿字道存，章邱人，康熙乙未進士，官上海縣知縣。世睿初改庶起士，及散館，仍外補，故是集多館課之作；至第九卷《金陵宦稿》中《八勸八戒》詩，意求通俗，然太質勝於文矣。
國朝陳撰撰。撰字楞山，號玉幾，鄞縣人。以書畫游江淮間，窮愁寡合，故其詩多悽斷怨咽之音。是編刻於康熙丙申，蓋其中年所作，首曰《繡鋏集》一卷，次曰《玉幾山房吟》一卷，次曰《玉幾山房擬古詩》一卷，皆戛戛獨造，如其為人。雖未及古，要能離俗，惟擬古詩中，多載勝流評語，仍沿明末山人之習耳。
國朝儲掌文撰。掌文字曰虞，一字越漁，宜興人，康熙丁酉舉人，官四川納溪縣知縣。納溪舊名雲溪，故掌文以「雲溪」自號。是集，又名《雲溪隨筆》。自儲欣以古文詞有名，其家父子兄弟多以此相鏃厲。掌文為欣之孫，得其指授為多。今世所傳欣選《左》、《國》、《史》、《漢》，及《唐宋十家文》，即其甄錄以授掌文者也。
國朝管棆撰。棆有《師宗州志》，已著錄。是編凡《吹萬集》二卷，《柏軒草》二卷，《修琴閣集》二卷，《鷗馴集》二卷，《天外集》二卷，《圃華集》二卷，《寓檗稿》三卷。邵長蘅《序》稱：其詩先學劍南，後學少陵。今觀所作，大抵先入者為主也。
國朝陳萬策撰。萬策字對初，一字謙季，安溪人，徙於晉江。康熙戊戌進士，官至詹事府詹事，緣事降翰林院檢討，終於侍讀學士。萬策以康熙癸酉舉於鄉，困公車者二十六年。久從李光地遊，多得其指授，然平生詩文，多散佚不收。此本乃乾隆癸亥，其子冕世所輯。其中《西洋演算法異同論》，頗能究其所以然。李光地、施琅諸《傳》，軼聞舊事，亦多可考雲。
國朝王懋竑撰。懋竑有《白田雜著》，已著錄。是集凡文二十卷，詩四卷，末附《行狀》一篇。其學長於考證，故全集以雜著為冠，詩文則未能過人。其《與方苞書》，自謂筆力拖遝，不近古人。所謂人之知我，不如我之自知，亦足見其學問之篤實也。
國朝莊亨陽撰。亨陽有《算學》，已著錄。此集僅文十二篇，乃其官淮徐道時，所上河防條議也。
國朝胡浚撰。浚字希張，號竹岩，會稽人，康熙庚子舉人。是編文皆駢體，浚自為之注，前有魯曾煜《序》，稱仿《韓非子》有經有傳例。然《韓非子》經傳各自為條，其著書句下自注者，始班固《漢書•藝文志》；作文句下自注者，始謝靈運《山居賦》。浚蓋用靈運例也。
國朝鄧鍾嶽撰。鍾嶽有《知非錄》，已著錄。是集為乾隆乙亥其子汝功、汝敏所編，凡古今體詩一百九十二首。其詩頗溫厚和平，無血脈僨張之狀，而材地稍弱，尚未能頡頏古人。
國朝馬維翰撰。維翰字墨麟，海鹽人，康熙辛丑進士，官至四川川東道。其詩以縱橫排奡為長，意之所向，不避險阻；然神鋒太俊者居多。
國朝魯曾煜撰。曾煜字啟人，秋塍其別號也，會稽人。康熙辛丑進士，改庶起士，未授職，乞養親歸，教授生徒終於家。是集文一百二十一篇，中多考證之作。其文氣頗剽急，蓋才性使然，若《續中山狼傳》之類，雖規橅毛穎，然不作可也。目列《易本末論》六十四篇，《易纂例》八十篇，而有錄無書，蓋均未刻。又《廣東、祥符二志凡例》，亦有錄無書。殆以已見於《兩志》歟。其詩以「三州」名集，《自序》曰杭州、汴州、廣州也。蓋其曆主講席，游蹤所及之地雲。
國朝羅人琮撰。人琮字紫蘿，湖南桃源人。康熙辛丑進士，官至監察禦史。是集，人琮所自定。其雲二編，以尚有《初刻最古園集》二十四卷也，然其初刻今未之見。此集詩文，則大抵以才氣用事，曼衍縱橫者也。
國朝陸奎勳撰。奎勳有《陸堂易學》，已著錄。是集前有《自序》，謂在長洲汪琬、秀水朱彝尊之間。其文內《序問》、《考辨》諸篇，亦頗博辨。然說經好為異論，頗近毛奇齡，尚不及琬與彝尊也。
△《《廣吾》堂集》•六十一卷（江蘇巡撫采進本）
國朝黃之雋撰。之雋有《香屑集》，已著錄。是集凡五十卷，又補遺二卷，續集八卷，皆之雋所手編，各有《自序》。末附《冬錄》一卷，則所自撰年譜也。之雋之學，排陸、王，而尊程、朱，多散見所作詩文中，持論甚正。而綜覽浩博，才華富贍，興之所至，下筆不能自休，往往溢為狡犬會遊戲之文，不免詞人之結習。又名譽既盛，贈答遂繁，牽率應酬，不能割愛，榛楛勿翦，所存者不盡精華。譬之古人，殆陸機之患才多矣。
國朝查祥撰。祥字星南，海寧人。康熙辛丑進士，官翰林院編修。祥早歲嘗舉博學鴻詞，晚乃登第，年至八十餘而沒。詩集未經刊行，此流傳寫本也。
國朝謝道承撰。道承字又紹，號古梅，閩縣人。康熙辛丑進士，官至內閣學士，兼禮部侍郎。是集詩十卷，文二卷。道承假歸養親，故取南陔《補亡詩》語名集。而集中所載，則應制館課之作皆在焉，不專家居作也。其中碑帖題跋，亦頗具鑒賞。
國朝馮詠撰。詠字夔颺，金谿人。康熙辛丑進士，官翰林院編修。是編一卷為一集：一曰《江漢集》、二曰《日下集》、三曰《章江集》、四曰《南海集》、五曰《南海二集》、六曰《公車集》、七曰《玉堂集》、八曰《京口集》、九曰《黔中集》，分年編次，各以作詩之地為名，始於康熙癸巳，迄於雍正己酉，共十七年之詩。前有《自序》，題康熙甲午，蓋《江漢集》之《序》，刊版時取冠全詩爾。
國朝王植撰。植有《四書參注》，已著錄。此集植所自編。其學主於敦勵名節，而事事有濟於物。故集中所載，多居官案牘之文，頗足見其生平，其考論經籍，則好以意推理，斷不能一一徵於古也。
國朝王植撰。是集亦植所自編，植喜講學，故其詩全沿《擊壤集》之派。
國朝王汝驤撰。汝驤字雲衢，所刻制義，或自書曰「雲劬」，又自書曰「耘渠」，皆以同音假借也，金壇人。由貢生官通江縣知縣。此編乃所作古文。其以「牆東」為名，蓋用後漢王君公事，汝驤掉鞅文壇，事殊牛儈，殆以其王姓，斷章取義耶。文凡二十一篇，前六篇皆經說，後十五篇則皆史評也。其《術序記》，謂學記術有序，即「遂」也；辨舊志讀術為州之非，考《春秋•秦伯》使術來聘，公穀作使遂，則汝驤之說實闇合古義。其《荀彧論》上下二篇，反覆推獎，以為有道之士，則過矣。
國朝佟世思撰。世思字儼若，正藍旗漢軍，以蔭生官思恩縣知縣。是集凡詩十卷，詞一卷，雜文一卷，其弟世集裒而刻之，末附《耳書》一卷，皆記所聞見荒怪之事，分人、物、神、異四部；《鮓話》一卷，則以公事至恩平，而記其風土也。
國朝金敞撰。敞字廓明，號闇齋，武進人。其學出於「東林」。是書首載《家訓紀要》，次《默齋湯先生述略》，次其《學山居會約》，次《自知日錄》，次《讀史筆記》，次《古今體詩》，次《雜著》，次《可凡編》，次《客窗偶記》，次《師古約言》，次《宗約宗範》。其中《家訓紀要》一卷，乃其父所劄記，以訓子孫，敞更纂而錄之，故冠首雲。
國朝唐靖撰。靖字聞宣，武康人，康熙中諸生。是集詩八卷，文五卷，二集詩一卷。其詩頗具風骨，間傷率易，其文亦然。五卷論水利、樂律諸條，則科舉答策之類耳。「前溪」在武康縣治南，源出銅峴山，在六朝為繁會地，所謂「前溪舞者」是也。
國朝姚孔釒閏撰。孔釒閏字梁貢，號於巢，桐城人，康熙中諸生。其詩七言絕句工於寫景，如「垂楊枝上鶯捎蝶，撼得飛花破水痕」之類，亦殊有晚唐風味。所謂香車金犢，陌上留連者也。至「黃雲白雪門前路，蕎麥田中作菜花」之類，則刻畫太甚，無情景交融之致矣。
國朝夏熙臣撰。熙臣字無易，孝感人。七歲補諸生，以歲貢官安陸府教授。初著有《巢雲閣詩》十五卷，後增以新作，重編為此集。其詩才情富贍，故往往疊韻至五六；又《和阮籍詠懷》、《擬李東陽樂府》殆遍，然連篇累幅，瑕瑜不免互見。亦所謂武庫之兵，利鈍互陳者矣。
國朝曹煜曾撰。煜曾字麓蒿，上海人，康熙末貢生。是集為其孫錫寶所編《石倉世纂》之第一種也。凡詩一百五十五首，煜曾為雲間董俞弟子，故其詩，聲律格調頗有師法，然卷中但存近體而無古詩。王延年《序》，稱其懶不自惜，散佚頗多，今所傳者皆其孫口授，豈訓課時惟取聲律諧適，易於記誦故耶。
國朝曹煐曾撰。煐曾字祖望，號春浦，上海人，康熙末貢生，炳曾之弟（原文誤刻，應為「兄」）也。是集為《石倉世纂》之第二種。凡詩四卷，後附詩餘一卷，雜著一卷，其生平所注意者，在於詩餘、駢體，其詩亦專學晚唐，以纖麗自喜。
國朝曹炳曾撰。炳曾字為章，號巢南，上海人，康熙末諸生。煜曾之從弟也。是集為《石倉世纂》之第三種。凡詩五卷，後附雜著一卷，並從子一士所撰《墓誌銘》。其詩與煜曾《道腴堂集》格律相近，而才地稍遜焉。
國朝施瑮撰。瑮字隨村，宣城人，侍讀閏章之孫也。此集為杭世駿所編。其詩酷學其祖，而風骨稍峭，邊幅稍狹，則根柢之深厚不及也。
國朝田肇麗撰。肇麗字念始，號蒼厓，戶部侍郎雯之子，官戶部郎中。肇麗負雋才而屢試不第，其入官也以任子，故《述懷詩》有「慚非科名人」句，蓋吟詠之間，嘗以是耿耿雲。
國朝王曾祥撰。曾祥字麟徵，仁和人，康熙末諸生。與厲鶚、金農諸人相唱和。是集前五卷為詩，後五卷皆雜文；「靜便齋」者，館於義橋陳氏時所葺，取謝靈運「還得靜者便」句名之，《有所為記》見於集中。前有雷鋐所撰《兩王生小傳》，一謂曾祥、一謂江都王世球也。
國朝顏肇維撰。肇維字次雷，曲阜人，官臨海縣知縣。是集乃其官浙東時所作，詩多學南宋諸家。
國朝顏懷禮撰。懷禮字約亭，曲阜人，襲世職為「五經博士」。好學，喜為詩，早年夭逝，故骨格未成。此集為其弟懷繹所編，前有康熙後壬寅嶧縣李克敬《序》，亦稱天假以年，俾盡其勤，何遽不如「鏤肝斫髓者」之所為也。
國朝張安弦撰，安弦字琴父，烏程人。其文以才氣勝，而喜事塗澤，詩則音節疏放，亦未能磨礲圭角。
國朝梁文濂撰。文濂字谿父，錢塘人，大學士詩正父也。是集凡詩九百餘首，而同時唱和諸作亦間附錄。杭世駿《序》，稱其壯時南浮衡、湘，北抵碣石，踐曆嵩、華，迴旋宋、衛之郊，蓋頗耽懷山水者，故記遊之詩為最多焉。
國朝朱緗撰。緗字子青，號橡村，曆城人，候補主事。嘗學詩於王士禎，所作具有法程，而早年夭逝，故骨格未成。是集分四種：曰《風香集》，曰《吳船書屋集》，曰《觀稼樓詩》，曰《雲根清壑集》。自《吳船書屋》以下，皆士禎之所評定也。
國朝朱綱撰。綱字子驄，曆城人，官至福建巡撫。與兄緗、絳皆學詩於王士禎；是集亦士禎所評定，詩頗清淺，蓋少作也。
國朝張錫爵撰。錫爵字擔伯，號中岩，嘉定人，寄居吳江。是集前有雍正乙巳張雲章《序》，題曰《原序》，蓋為其舊稿而作。又有乾隆辛酉朱稻孫《序》，則刊此本時所作。其詩酷摹王士禎，亦往往得其一體，其齋名「吾友於」者，取杜甫《嶽麓寺詩》：「山鳥山花吾友於」語也。
