卷首二•進表

多羅質郡王臣永瑢等為奉敕編纂《四庫全書》告成謹奉表上進者：
伏以天璣甄度，書林占五緯之祥。帝鏡懸光，藝苑定千秋之論。立綱維於鼇極，函列雲珠。嫓刪述於龍蹲，契昭虹玉。理符心矩，絜三古以垂謨。道葉神樞，匯九流而證聖。治資鑒古，德洽敷文。臣等誠歡誠忭，稽首頓首上言：竊惟神霄九野，太清耀東壁之星。懸圃三成，上帝擴西崑之府。文章有象，翠媯遂吐其天苞。繪畫成形，白阜肇圖其地絡。
書傳蒼頡，初征雨粟之祥。籙授黃神，始貯靈蘭之典。洞庭秘簡，稽大禹所深藏。柱下叢編，付老聃以世守。秦操金策，聖籍雖焚。漢理珠囊，遺經故在。儒生密寶，維孔鮒之承家。謁者旁求，見陳農之奉使。蝌文以後，篇章自是滋多。麟閣所儲，條目於焉漸備。杖吹藜火，夜仇別錄之編。衣染爐香，坐校中經之簿。王仲寶區其流別，定新志之九條。阮孝緒撮其叢殘，括舊傳之五部。勘書妙畫，世摹展氏之圖卷。幔飛仙史，載隋宮之跡。唐武德訖乎天寶，鈿軸彌增。宋景祐繼以淳熙，牙籤再錄。南征俘玉，元遷三館之廚。北極營都，明運十艘之櫝。莫不前征遂古丹壺，溯合雒之蹤，毖發空林青簡，羾頻斯之篆。西州片劄，辨點漆於將磨。南雍殘文，檢穿絲於巳斷。竹編未朽，名認師春，瓠本猶攜，稾存班固。爬羅纖碎，或得諸玉枕石函。掇拾畸零均給以螺丸。麻紙精鏐，廣購一篇增十疋之酬。華贉重絛，三品別兩廂之等。凡以窮搜放失，獵文林辨囿之精。互鏡瑕瑜，立聖域賢關之訓。結德輿而輨轄軌順經，塗傃學海以沿波源通道筏。然而掇余易匱，四千卷旣丐殘膏。騖廣彌蕪，百兩篇更珍贗鼎。丹青失實，或貽誚於王充。朱紫相淆，孰齊蹤於鄭默。甚乃別風淮雨，惜奇字而偏留。或如許綠紂紅踵，駁文而莫悟。蘭台庋貯，多如賄改漆經。棗板摹傳，遂至誤尊閣本。故秘書總目，鄭夾漈覆議校讎。而文苑英華，彭叔夏重加辨證。從未有重熙累洽，雯華懸紫極之庭。稽古崇儒，冊府辟丹宸之館。彌綸宙合，識大識小之無遺。榮鏡登閎，傳信傳疑之有準。金模特建，寶思周融如今日者也。欽惟皇帝陛下，瑞席蘿圖，神凝松棟。播威稜於十曲，響震靈夔。洽文德於四溟，兆開神鷟。帝媯歌詠巳題九萬瓊箋，臣向編摩更緝三千寶牘，博收竹素，仍沿天祿之名。珍比琳琅，永付長恩之守。乃猶尋端竟委，溯支絡於詞源，緯地經天，探精微於義海。昭陽韶歲，特紬翰府之藏。永樂遺編，俯檢文樓之帙。例取諸吳興韻海，割裂雖多。體宏於孟蜀書林，搜羅終當。榛楛宜翦，命刊削其讕言。瀝液堪珍，剌比排其墜簡。焦桐漆斷，重膠百衲之琴。古罍銅斑，合鑄九金之鼎。複以羽陵蠹剩，或有存留，宛委藏餘不無佚漏，十行丹詔遍征汲古之家，七錄緗囊廣啟獻書之路。逸經斷策，出自大航，雜卦殘篇，發從老屋。錦帆捩舵，孟家東路之舡玉軚，飛鈴吳氏西齋之軸，鱗排玉字多王棨之所未聞，笱束金繩，率張華之所莫識。光明繭紙，朱題芸帙之名。蟠屈鸞章，紫認槐廳之印。紅梨隔院，曹司對設於東西。青鏤濡香，品第詳分其甲乙。
天潢演派，光連太史之河。卿月澄暉，彩接文昌之宿。總司序錄，叨楊億之華資。分預校讎，列任宏之清秩。銀袍應召，驤雲路以彈冠。粉署徵才，記仙郎而題柱。懷鉛握槧，學官願效其一長。切線割圜，博士亦研其九術。遂乃別開書局，特分署於龍墀。增置鈔胥，競抽毫於虎僕。圖與史並陳，左右粉本鉤摹。隸與蝌兼備，古今絲痕竵扁。曹連什五，各屬於寫官。工辨窳良，均稽研於計簿。提綱挈領，董成者職總監修。補闕拾遺，覆勘者官兼詳定。庀器預儲於將作，棐幾筠簾。傳餐遍給於大官，瑉糜珠饀。溫爐圍炭，紋凝鵓鴿之青朗。臨涵冰色，映玻璃之白花。甎入直地，同兠率天宮。蓮炬分行，人到嫏嬛福地。瓊箱牒送，全搜幐囊帷蓋之餘。芝殿簽排，共刊木扇金華之謬。程材效技，各一一而使吹。累牘連篇，遂多多而益辦。香霏辟惡，擁書何止百城。沈漬隃糜，削槀寧惟兩屋。譬入眾香之國，目眩瞀於花光。宛遊群玉之峰，神愕眙於寶氣。豈但鳩都多士，駴聞見所未曾。實令虎觀諸儒，辨妍媸而莫決。所賴恭承睿鑒，提玉尺以量才。仰稟天裁，握銀華而鑒物。
初披卷軸，共掇零璣。即荷絲綸，務礱完璧。吳澄易翼辨顛倒乎陰陽，楊簡詩音斥混淆乎周漢。稗官剿說刪馬角之荒唐，譯史傳聞摘象胥之訛異。醮章祈福發凡於劉跂之詞，語錄參禪示例於齊熙之記。固巳南車指路，陟道岸而衢亨。北斗旋杓，揆文星而度正。洎乎群書大集，品雜金沙。聖訓彌彰，鑒澄珠礫。詁經忌鑿，黜錯簡於龜文。論史從公，溯編年於麟筆。立言乖體，四明之錄必刪。贗古誣真，五柳之名宜辨。七簽三藏，汰除釋老之編。五蠹九奸，排斥申韓之術。毒深孔雀，無容校寫其青詞。巧謝璿璣，未許增添其錦字。小山豔曲，削香奩脂盝之篇。金穀新詞，刊酒肆歌樓之句。凡皆詞臣之奏進，誤點丹黃。一經聖主之品題，立分白黑。至於銅簽報夜，紫殿勤披玉案。開緘丹毫，親詠五家易說。岐塗附辟，其傳燈四氏。書箋餘緒，兼詳乎括地。前車後鑒，陳風雅於經筵。斜上旁行，寓春秋於世本。廬陵處士特申僣上之防，安定門人大著尊王之義。王元傑名同讞獄，為雲穀之重儓。洪諮夔跡類探囊，竊玉川之餘沈。四箴誤注，甯知顏巷之心。二佛同稱，轉隘尼山之量。六經作繪，全收諸楊甲圖中。七緯成編，知出自莊周書後。五音分配，篆文互備其形聲。二史交參，奇字各通其假借。古香馣馤，細辨班書。碎腋穿連，重刊薛史。清流肇釁，示鑒戒於東林。正統明尊，存綱常於西蜀。派沿洓水，袁朱之新例兼存。俗記扶餘，班範之訛傳並訂。黨碑再勒，嗟揖盜而開門。權焰彌張，嗤教星而替月。西湖遊跡，殊憐野老之藏名。北使賓筵，深陋詞臣之校射。宋鈔僅剩，搜舊志於臨安。金刻稀聞，寶遺聞於貞觀。或攻或守，徒存十鑒之兵謀。相勝相生，未信五行之德運。建炎政草，愧彼中興。至正刑章，斥其左袒。李尊洛學，辨道命於天原。酈注桑書，剖源流於地理。史腴詳摘，有逾漢雋之精。經笥懸探，更勝曹倉之富。至於孔庭舊語，首定儒宗。蔡帳秘文，嚴排異說。范祖禹之帝學，具有淵源。曾公亮之武經，姑存崖略。橫戈危堞，節取陳規。握策靈台，參征蘇頌。算窮杪忽，九章研鮑瀚之藏。術雜縱橫，十卷稽趙甤之撰。楚中隱士，互權韓柳之評。婺郡名賢，不廢呂唐之學。臚登讖記，衍洪範而原非。妄議井田，托周官而更誤。錢唐遺事，深譏首鼠於宋元。曲洧舊聞，微憾操戈於洛蜀。絀聰有取，旁通方朔之言。指佞無難，慎聽韓非之說。陳思書苑，列筆陣而成圖。馬總意林，搴詞條而擢秀。黃伯思之博洽，石墨精研。孫逢吉之淹通，雲龍遙溯。多知舊事，病歌舞之銷金。一洗清波，笑詞章之諛墓。太平御覽徒粉飾乎嘉名，困學紀聞偶抨彈其迂論。晚唐小史，入廚寧取乎卮言。南宋枝談，按鞠深嫌其曲筆。十七卷騷人舊制，更證以草木之名。二百年吏部清吟，特賞其煙霞之氣。兼推韓杜，續來鳳觜之膠。並采郊祁，擬以棠華之句。文恭著作，先歐尹而孤行。忠肅風裁，抗蘇程而角立。勤王留守，呼北渡者凡三。殉節侍郎，壯南朝者惟一。學如和叔，原不限以宗朱。詩到儀卿，乃轉嫌其入墨。讀書秘閣，明詹初論古之非。從宦金淵，賞仇遠耽吟之癖。楊維楨取其辨統而頌莽則當誅，劉宗周閔其完忠而吠堯為可恕。凡茲獨斷鹹稟睿裁，懿此同情實孚公義。苞千齡而建極道。岀於天。綜百氏以歸型言，衷諸聖權。衡筆削事，通乎春賞秋刑。絜度方圓，法本乎幹規坤矩。是以儀璘懸耀，揆景鳧趨。鏞棧先鳴，聆音麕集。鯨鐘方警，啟蓬館以晨登。鶴籥嚴關，焚蘭膏以夜繼。披文計數，甯止於萬七千篇。按月程功，務得夫四十五日。裁縫無跡，先成綴白之裘。傳寫相爭，齊炙汗青之竹。架羅黃卷積盈，有似於添籌。幾擁烏皮刊謬，時防其掃葉。畢升活板，漸看字是排成。曾鞏官書，巳見序稱校上。加以乾行至徤，七旬之念典彌勤。離照無遺，一字之褒譏恆審。梁騶練士，庚郵遞初寫之函。雲輅巡方，乙夜展重修之卷。至三至再，戒玉楮之遲雕。數萬數千，摘金根之屢誤。坤原為釜，兼搜刊板之訛。芉或作羊，細檢鈔書之謬。毫釐不漏，戩旁添待補之戈。塗注必嚴，羅上辨續加之網。削除不盡，時飭以妄下雌黃。輪郭空存，常指其竟同曳白。明周纖芥，共欽睿照無遺。報乏微涓，彌覺愧心生奮。
若夫考勤校惰，督課雖詳。荷寵邀榮，恩慈實渥。風雲得路，先登或列於九官。雨露均滋，中考亦賜以一級。柏台聯句，聽鳳律之新聲。芸署題名，踵麟台之故事。墨勻蝶翅，祖帖雙鉤。帙簇龍紋，天書五色。猩毛擢穎，膩魚子之華箋。龍尾雕紋，融麝煤之芳氣。銀罌翠管，細縈百和之香。錦緞香羅，交映五明之扇。繡囊委佩，鋌貯朱提。珍毳豐茸，帕裁白囗。雕盤列飣果，分西域之甘。華俎嘗新瓜，勝東陵之種。自天宣賜，多非夢寐所期。無地酬恩，惟以文章為報。周賅始末，擬勒長編。別采英華，先為縮本。曩長庚之紀歲，慶葉嵩呼。屬太乙之占祥，象符奎聚。八年敬繕，挹古今四庫之精。兩部分儲，合大小二山之數。惟全書之浩博，實括群言。合眾手以經營，倐逾數載。香薰蘭櫝，方粗就而未終。閣聳雲楣，巳先成以有待。文河疏瀹，初如江別為三。筆海朝宗，繼乃瀆增以四。望洋無際，慮創始之為難。登岸有期，幸觀成之可冀。較刪繁之別帙，又閱兩年。勒總匯之鴻裁，巳盈一部。挿簽分帙，次按乎甲乙丙丁。列架臚函，色別其赤青白黑。經崇世教，貴實征而賤虛談。史系人心，削誣詞而存公論。選諸子百家之粹，博收而不悖聖賢。懲十人九集之非，嚴汰而寧拘門戶。上沿虞夏，鹹挹海以求珠。下采元明，各披沙而見寶。六千篋璋分圭合，延閣儲珍。二百卷部次州居，崇文列目。釋名訓義，因李肇之解題。考異參同，近歐陽之集古。事稽其實，循文防誤於樹萓。詞取其詳，求益非同於買菜。人無全美，比量其尺短寸長。語或微疵，辨白其玉瑕珠纇。一經採錄，真同鯉上龍門。附載姓名，亦使蠅隨驥尾。元元本本總歸聖主之持衡，是是非非盡掃迂儒之膠柱。至其盈箱積案，或汗漫而難尋。複以提要鉤元，期簡明而易覽。譬諸典謨紀事，別行小序之一篇。類乎金石成書，先列諸碑之十卷。分綱列目，見義例之有條。按籍披圖，信源流之大備。水四瀛而山五嶽，侔此壯觀。前千古而後萬年，無斯巨帙。蓋非常之製作，天如留待於今。而稀有之遭逢人乃躬當其盛，叨司校錄，實忝光榮。臣等功謝囊螢，識同窺豹。鑽研文字，未能脈望之通仙。延緩歲時，僅類鞠通之食墨。仰旨訓示，得聞六藝之源。曲荷寬容，許假十年之限。百夫決拾，望學的而知歸。一簣成山，營書岩而幸就。欣陳寶笈，對軒鏡之澄光。恭進瑤階，同羲圖之永寶。從此依模笵狀，若疊矩而重規。因之循軌知途，益輕車而熟路。先難後易，一隅可得而反三。謀始圖終，百里勉行乎半九。精心刊誤，八行細檢朱絲。協力鳩工，萬指齊磨烏玉。連綿告蕆，佇看四奏天閶。迅速先期，不待六更歲籥。人文成化，帝機運經緯之功。皇極敷言，王路示會歸之准。觚稜雲構，嵬峨乎銀牓璿題。方策星羅，珍貴乎金膏水碧。曰淵、曰源、曰津、曰溯，長流萬古之江河。紀世、紀運、紀會、紀元，恆耀九霄之日月。並五經以垂訓，道通乎丹書綠字之先。合六幕以同文，治超於元律蒼牙之上。臣等無任瞻天仰聖，踴躍歡忭之至，謹奉表恭進以聞。

欽定四庫全書勘閱繕校諸臣職名
皇六子多羅質郡王臣永瑢
皇八子多羅儀郡王臣永璿
皇十一子臣永瑆
經筵日講起居注官太子太保東閣大臣學士管吏部刑部事翰林院掌院學士劉統勳
經筵講官太子太保文淵閣大學士兼工部尚書臣劉綸
經筵日講起居注官太子太保武英殿大學士管臣吏部刑部事翰林院掌院學士文淵閣領閣事舒赫德
（字位元過密無法顯示）臣阿桂
經筵日講起居注官太子太保文華殿大學士管戶部事臣翰林院掌院學士文淵閣領閣事世襲一等輕車都尉於敏中
（字位元過密無法顯示）臣英廉
經筵講官文淵閣大學士兼吏部尚書文淵閣領閣事臣程景伊
經筵日講起居注官太子太保文淵閣大學士臣兼吏部尚書翰林院掌院學士文淵閣領閣事嵇璜
（字位元過密無法顯示）臣福隆安
太子太保御前大臣議政大臣領侍衛內大臣戶部臣尚書內務府總管步軍統領世襲三等輕車都尉和珅
經筵講官協辦大學士吏部尚書兼管國子監事務臣蔡新
經筵講官太子少傅戶部尚書臣王際華
經筵講官太子少傅工部尚書臣裘日修
厯任副總裁官
經筵講官太子少傅戶部尚書教習庶起士臣梁國治
經筵講官禮部尚書臣曹秀先
都察院左都禦史臣張若溎
內閣學士兼禮部侍郎臣劉墉
吏部侍郎臣王傑
吏部侍郎臣彭元瑞
戶部侍郎臣金簡
經筵講官戶部侍郎臣董誥
經筵講官戶部侍郎臣曹文埴
兵部侍郎臣沈初
經筵講官刑部侍郎臣錢汝誠
工部侍郎臣李友棠
翰林院勘閱編輯四庫全書官員職名
總纂官
文淵閣直閣事兵部侍郎臣紀昀
文淵閣直閣事大理寺卿臣陸錫熊
太常寺少卿臣孫士毅
提調官
日講起居注官司經局洗馬臣夢吉
翰林院編修臣祝德麟
掌河南道監察禦史臣劉錫嘏
日講起居注官翰林院侍講臣王仲愚
文淵閣校理翰林院編修臣百齡
日講起居注官文淵閣校理翰林院侍讀臣張燾
翰林院編修臣宋銑
翰林院編修臣蕭際韶
日講起居注官文淵閣校理翰林院侍讀臣德昌
翰林院編修臣黃瀛元
翰林院編修臣曹城
日講起居注官文淵閣校理翰林院侍講臣瑞保
翰林院編修臣陳崇本
文淵閣校理翰林院檢討臣五泰
翰林院檢討臣運昌
軍機處行走工科給事中臣章寶傳
軍機處行走鴻臚寺卿臣馮應榴
軍機處行走都察院左副都禦史臣孫永清
軍機處行走浙江道監察禦史臣史夢琦
軍機處行走戶部郎中臣劉謹之
軍機處行走工部郎中臣蔣謝庭
軍機處行走翰林院修撰臣戴衢亨
協勘總目官
臣劉權之
文淵閣校理翰林院編修臣汪如藻
翰林院編修臣程晉芳
翰林院編修臣李潢
翰林院庶吉士臣樑上國
禮部補主事臣任大椿
國子監助教臣張羲年
纂修官
日講起居注官文淵閣校理左春坊左庶子臣鄒奕孝
右春坊右庶子臣平恕
翰林院侍講臣劉亨地
文淵閣校理翰林院侍講臣莊承籛
文淵閣校理翰林院侍講臣吳壽昌
文淵閣校理司經局洗馬臣翁方綱
右春坊右中允臣劉校之
翰林院編修臣勵守謙
翰林院編修臣朱筠
翰林院編修臣藍應元
翰林院檢討臣蕭芝
翰林院編修臣鄒玉藻
翰林院編修臣王嘉曾
翰林院編修臣劉躍雲
翰林院編修臣姚頤
翰林院編修臣黃良棟
翰林院編修臣陳昌圖
翰林院修撰臣陳初哲
翰林院編修臣劉湄
翰林院編修臣鄭際唐
翰林院編修臣吳典
翰林院檢討臣左周
司經局洗馬臣黃軒
翰林院編修臣王增
翰林院編修臣範衷
翰林院編修臣王爾烈
翰林院編修臣閔思誠
翰林院編修臣林樹蕃
文淵閣校理翰林院編修臣陳昌齊
翰林院編修臣孫辰東
翰林院編修臣俞大猷
文淵閣校理翰林院編修臣李堯棟
翰林院編修臣鄒炳泰
文淵閣校理翰林院編修臣莊通敏
翰林院編修臣黃壽齡
翰林院編修臣莫瞻菉
翰林院檢討臣王坦修
翰林院編修臣許兆椿
翰林院編修臣於鼎
翰林院編修臣王春煦
翰林院編修臣吳鼎雯
翰林院編修臣吳省蘭
翰林院修撰臣汪如洋
翰林院編修臣陳萬青
翰林院編修臣餘集
翰林院編修臣邵晉涵
翰林院編修臣周永年
翰林院檢討臣穀際岐
翰林院庶吉士臣蔡廷舉
翰林院庶吉士臣楊昌霖
翰林院庶吉士臣戴震
翰林院庶吉士臣祝堃
刑部郎中臣姚鼐
天文演算法纂修官
欽天監中官正臣郭長髮
欽天監靈台郎臣陳際新
算學錄臣倪廷梅
收掌官
翰林院筆帖式臣安盛額
翰林院筆帖式臣文英
翰林院筆帖式臣富廉
翰林院筆帖式臣舒明阿
翰林院筆帖式臣白瑛
翰林院筆帖式臣英璽德
翰林院筆帖式臣榮安
翰林院筆帖式臣明福
翰林院筆帖式臣博良
翰林院筆帖式臣恆敬
翰林院筆帖式臣那善
翰林院筆帖式臣長亮
翰林院筆帖式臣經德
翰林院筆帖式臣慶明
翰林院筆帖式臣盛文
翰林院筆帖式臣張純賢
翰林院筆帖式臣福智
翰林院筆帖式臣承露
翰林院孔目臣熊志契
翰林院待詔臣馬蓁
武英殿繕寫校正四庫全書官員職名
總閱官
經筵講官禮部尚書兼管樂部太常寺鴻臚寺事務臣德保
兵部尚書臣周煌
經筵講官吏部侍郎臣謝墉
禮部侍郎臣莊存與
禮部侍郎臣達椿
署工部侍郎臣汪廷璵
工部侍郎臣胡高望
內閣學士兼禮部侍郎臣汪永錫
內閣學士兼禮部侍郎臣金土松
內閣學士兼禮部侍郎臣尹壯圖
內閣學士兼禮部侍郎臣李綬
宗人府府丞臣竇光鼐
通政使司通政使臣吉夢熊
太常寺卿臣倪承寬
日講起居注官翰林院侍讀學士臣李汪度
日講起居注官文淵閣直閣事翰林院侍講學士臣朱圭
總校兼提調官
日講起居注官文淵閣直閣事詹事府少詹事臣陸費墀
提調官
日講起居注官文淵閣直閣事翰林院侍讀學士臣彭紹觀
翰林院編修臣查瑩
翰林院編修臣劉種之
文淵閣校理左春坊左贊善臣韋謙恆
翰林院檢討臣彭元珫
翰林院編修臣吳裕德
翰林院編修臣關槐
翰林院編修臣周興岱
覆校官
中允銜翰林院編修臣王燕緒
翰林院編修銜臣朱鈐
翰林院檢討臣何思鈞
翰林院庶吉土銜臣倉聖脈
分校官
日講起居注官右春坊右中允臣張書勳
文淵閣校理右春坊右中允臣季學錦
翰林院修撰臣錢棨
翰林院修撰臣金榜
翰林院編修臣張秉愚
翰林院編修臣項家達
翰林院編修臣楊壽楠
翰林院編修臣裴謙
翰林院編修臣張能照
翰林院編修臣汪學金
翰林院編修臣嚴福
翰林院編修臣孫希旦
翰林院編修臣羅修源
翰林院編修臣朱攸
翰林院編修臣邱庭漋
翰林院編修臣錢樾
翰林院編修臣周瓊
翰林院編修臣吳錫麒
翰林院編修臣蔡廷衡
翰林院編修臣翟槐
翰林院編修臣施培應
翰林院編修臣吳舒帷
翰林院編修臣何循
翰林院編修臣顏崇溈
翰林院編修臣張九鐔
翰林院編修臣王天祿
翰林院編修臣馮敏昌
翰林院編修臣朱紱
翰林院編修臣閔惇大
翰林院編修臣劉汝謩
翰林院編修臣高棫生
翰林院編修臣范來宗
翰林院編修臣馬啟泰
翰林院編修臣戴聯奎
翰林院編修臣方煒
翰林院編修臣徐如澍
翰林院編修臣戴心亨
翰林院編修臣戴均元
翰林院編修臣許烺
翰林院編修臣沈孫漣
翰林院編修臣盧應
翰林院編修臣錢栻
翰林院編修臣胡榮
翰林院編修臣程昌期
翰林院編修臣何西泰
翰林院編修臣王嘉曾
翰林院編修臣盧逐
翰林院編修臣沈清藻
翰林院檢討臣孫玉庭
翰林院檢討臣洪其紳
翰林院檢討臣李奕疇
翰林院檢討臣溫常綬
翰林院檢討臣王福清
翰林院檢討臣德生
翰林院檢討臣李鼎元
翰林院檢討臣張位
翰林院檢討臣蕭廣運
翰林院檢討臣蕭九成
翰林院檢討臣王允中
翰林院檢討臣龔大萬
翰林院檢討臣羅國俊
翰林院檢討臣錢世錫
翰林院檢討臣饒慶捷
翰林院檢討臣汪泉
翰林院檢討臣郭寅
翰林院檢討臣王汝嘉
翰林院檢討臣王鐘健
翰林院庶吉士臣馮培
翰林院庶吉士臣李廷敬
翰林院庶吉士臣吳蔚光
翰林院庶吉士臣徐文幹
翰林院庶吉士臣曾廷橒
翰林院庶吉士臣祖之望
翰林院庶吉士臣範鏊
翰林院庶吉士臣胡必達
翰林院庶吉士臣陳墉
翰林院庶吉士臣陳文樞
翰林院庶吉士臣王受
翰林院庶吉士臣王朝梧
翰林院庶吉士臣蔡共武
翰林院庶吉士臣潘紹觀
翰林院庶吉士臣蔣予蒲
翰林院庶吉士臣馮集梧
翰林院庶吉士臣曾燠
翰林院庶吉士臣吳紹浣
翰林院庶吉士臣鐘文韞
翰林院庶吉士臣俞廷掄
翰林院庶吉士臣侍朝
吏部員外郎臣張慎和
起居注主事臣牛稔文
文淵閣檢閱宗人府主事臣呂雲棟
刑部主事臣胡敏
文淵閣檢閱工部主事臣王慶長
內閣中書臣龔敬身
內閣中書臣張培
內閣中書臣李楘
內閣中書臣汪日章
內閣中書臣吳俊
內閣中書臣方維甸
內閣中書臣王璸
內閣中書臣吳紹昱
內閣中書臣毛上炱
內閣中書臣盛惇崇
內閣中書臣杜兆基
內閣中書臣雷純
文淵閣檢閱內閣侍讀臣宋鎔
文淵閣檢閱內閣侍讀臣裘行簡
文淵閣檢閱內閣中書臣李斯詠
文淵閣檢閱內閣中書臣方大川
文淵閣檢閱內閣中書臣金光悌
文淵閣檢閱內閣中書臣劉圖南
內閣中書臣李荃
內閣中書臣胡紹基
內閣中書臣董聯轂
內閣中書臣程炎
內閣中書臣王學海
內閣中書臣楊世綸
內閣中書臣閔思毅
內閣中書臣邱桂山
內閣中書臣馬猶龍
內閣中書臣甄松年
內閣中書臣沈琨
內閣中書臣鮑之鐘
內閣中書臣王照
內閣中書臣王中地
內閣中書臣費振勳
內閣中書臣沈叔埏
內閣中書臣顧宗泰
內閣中書臣楊揆
內閣中書臣洪梧
內閣中書臣江璉
內閣中書臣孫球
內閣中書臣徐秉敬
內閣中書臣秦瀛
內閣中書臣黃秉元
內閣中書臣張敦培
內閣中書臣潘奕雋
內閣中書臣張曾效
內閣中書臣石鴻翥
內閣中書臣趙秉淵
內閣中書臣劉英
內閣中書臣沈鳳輝
內閣中書臣溫汝適
內閣中書臣賈錟
內閣中書臣章煦
內閣中書臣毛鳳儀
內閣中書臣葉菼
內閣中書臣郭晉
內閣中書臣竇汝翼
內閣中書臣張塤
內閣中書臣汪師曾
內閣中書臣言朝標
內閣中書臣趙懷玉
內閣中書臣徐步雲
內閣中書臣宋枋遠
中書科中書臣吳翼成
中書科中書臣李元春
候補中書科中書臣劉源溥
國子監助教臣陳木
國子監助教臣周鋐
國子監助教臣卜維吉
國子監助教臣金學詩
國子監助教臣黃昌禔
國子監助教臣汪錫魁
內閣典籍臣袁文邵
詹事府主簿臣汪日贊
國子監監丞臣金兆燕
國子監監丞臣張曾炳
國子監學正臣沈培
國子監學正臣蔡鎮
國子監學正臣吳垣
國子監學錄臣常循
國子監學錄臣李岩
候補國子監學正臣張志楓
通政司經厯臣劉光第
太常寺典簿臣劉景嶽
太常寺博士臣郭祚熾
進士臣柴模
進士臣吳樹萱
篆隸分校官
翰林院庶吉士臣王念孫
國子監學正臣謝登雋
繪圖分校官
工部員外郎臣門應兆
編次黃簽考證官
候補國子監司業臣王太嶽
候補國子監司業臣曹錫寶
督催官
翰林院編修臣祥慶
內務府郎中臣董椿
翰林院筆帖式臣楚維寧
收掌官
中書科中書臣田起莘
中書科中書臣吳應霞
武英殿收掌官
奉宸院筆帖式臣阿克敦
筆帖式臣敷注禮
筆帖式臣德光
筆帖式臣廣傅
七品庫掌臣陸達塞
七品庫掌臣海寧
七品庫掌臣准提保
七品庫掌臣伊昌阿
委署庫掌臣海福
委署庫掌臣德明
柏唐阿臣福慶
柏唐阿臣永清
柏唐阿臣惠保
營造司庫守臣八十
武英殿監造官
內務府郎中兼佐領臣劉淳
武英殿監造臣紹言
武英殿監造臣伊靈阿
