
卷七十三 史部二十九
○地理類存目二

不著撰人名氏。考國朝雍正甲寅宜興儲大文所纂《山西志》，雲舊志成於成化甲午，督學僉事胡謐創修，則此本為胡謐所撰矣。其後有嘉靖周斯盛志，萬曆李維楨志，皆本此志而增修者也。謐，四川馬湖沐川長官司人。永樂辛丑進士，見《太學題名碑》。修志之時，距其登第之歲已五十四年矣。

明黃潤玉撰。潤玉有《四明文獻錄》，已著錄。是編以舊志太冗，乃刪除繁贅，定為是編。體例簡潔，亦康海《武功志》之亞。然《武功志》藝文散入各類中，此則僅存其篇題而文皆不錄，則未免太簡矣。

明夏時正撰。時正字季爵，仁和人。正統乙丑進士。官至大理寺卿。是書成於成化乙未，因洪武中徐一夔志及永樂景泰續志增修。分《封畛》、《山川》、《公署》、《風土》、《學校》、《水利》、《軍政》、《詔赦》、《恤政》、《壇廟》、《名宦》、《科貢》、《人物》、《墳墓》、《寺觀》、《書籍》、《碑碣》、《紀遺》十八門。所收頗冗濫，如載淩雲翰《嘲析產》小詞之類，皆非地誌之體。其凡例稱，引用諸書皆簡節全文，或因而足以己意，故皆不著所出。其大略可睹矣。

明黃璿撰。璿，建陽人。是書成於景泰庚午。卷首於輿圖之外增以先賢畫像十二，傳刻失真，殆可不必。《雜誌》三卷亦璿所作，而題曰知非子黃景衡集。景衡即璿之字，見前志劉章目錄序中。蓋其書乃修志之餘，摭拾佚事，因同於小說家流，故署其號也。《續志》一卷，乃弘治甲子邑人袁銛所撰。名繼前志，實則體例各殊。

明王亻與撰。亻與字廷貴，武進人。景泰辛未進士，官至南京吏部尚書，諡文肅。是編體例頗詳整，惟齊高、梁武雖從斯郡發祥，然奄有江東，各存國史。修郡志者但可載其軼聞舊跡，以備考徵。乃於人物之首，冠以二帝，附以諸王，揆以斷限之法，於義為濫。蓋輿記務侈土風，而不知著書各有體例也。

明柳瑛撰。瑛字廷玉，臨淮人。天順丁丑進士，官至河南按察使僉事。初，明太祖吳元年，改濠州為臨濠府。洪武三年，改為中立府，定為中都。立宗社，建宮室。七年，又改為鳳陽。此志不曰鳳陽而曰中都，用太祖制也。其書成於成化丁未，體例龐雜，最為冗濫。

不著撰人名氏。前列成化庚子商輅序，稱為知府周宗智撰。而志中乃載及隆、萬時事，豈後來又因宗智之本稍益以近事耶？宗智，大冶人，天順庚辰進士。

明謝鐸撰。鐸有《赤城論諫錄》，已著錄。台州自嘉定以後，建置沿革，宋陳耆卿志已具。鐸因其體例，續輯此編。時台州已升為府，又析黃岩為太平縣，故鐸為太平人雲。

明黃仲昭撰。仲昭名潛，以字行。成化丙戌進士，官至江西提學僉事。事蹟具《明史》本傳。其書於輿記之中較為詳整，然以戶口、水利列之《食貨門》中，則牽強不倫。此創例之未協者也。

明伍餘福撰。餘福字天錫，臨川人。正德丁丑進士，官陝西按察司副使。是編成於成化乙未，以府、州、縣、衛、所、寺、監為綱，而各系門目於其下，如《一統志》之例。陝西為古都會地，舊跡頗多，金石尤富，諸書記載頗詳。其所採摭，尚未能詳備。

明柳琬撰。琬，儀真人。成化丙戌進士，官嘉興府知府。是編成於弘治壬子，以府與所屬七縣各為一志，其例皆分二十一門。序述參差，詳略失當。

明王珣撰。珣，曹縣人。成化己丑進士，官至右副都御史巡撫寧夏。是志乃弘治辛亥珣官湖州知府時所重修。初，宋談鑰嘗輯《吳興志》，而文頗蕪陋。明景泰間，訓導陳碩乃因談志，續為一編。成化甲午，知府九江勞鉞又令郡人張淵補所未備，增為二十二卷。珣以郡縣續有分析，複屬郡人汪翁儀、唐應徵、陳遠等論次增輯，列為三十三目，分《禮》、《樂》、《射》、《禦》、《書》、《數》六集。舊本因前有勞鉞序，遂題為成化志，非也。

明朱昱撰。昱字懋易，武進人。初，成化己丑，常州知府卓天錫聘昱修郡志，書成未刻。越十有三年戊寅，新淦孫仁來知府事，仍屬昱增修之。其書先圖，次表，次志，凡十有七門。昱後序雲，以宋《鹹淳志》為本，次以洪武十年續志及永樂十六年、景泰五年敕天下郡縣纂輯志書之副稿。案，《鹹淳毗陵志》為史能之撰，洪武續志為謝應芳撰，其原書皆有體例，故所修比他志為善。惟命周忱賑荒，以王恕為巡撫諸敕諭，不專為常州一府。而牽連載之，未免失於氾濫雲。

明朱昱撰。其書分類太繁，例多叢脞。如戶口列之《食貨門》，參雜不倫；縣治、官制俱列之《公署門》，亦綱目倒置；人物分十七類，甲科、鄉貢、封贈、蔭敘悉隸焉，而獨以顯達一類別為一卷冠於前，其識趣可知矣。遠不及所修《毗陵志》也。

明汪舜民撰。舜民，婺源人。成化乙未進士，官至右副都御史巡撫鄖陽。是書成於弘治壬戌。分目過多，如《沿革》之外又出《郡名》一門，人物至分為十四類，皆傷煩碎。又《風俗》、《形勝》二門皆標題夾註，有似類書，亦乖體例。

明張愷撰。愷，無錫人。成化甲辰進士，仕履未詳。初，王亻與撰《常州府志》四十卷，止於成化二十年。此續修之，凡見於舊志者不錄。其敍事止於正德七年，則其書當成於是歲後也。《江南通志》載無錫張愷《常郡續志》八卷，與此本卷數相合。其所載惟官署人物，蓋以《沿革》、《山川》各門，已載前志故也。

明楊循吉撰。循吉有《蘇州府纂修識略》，已著錄。是編成於嘉靖八年，較他志乘為典核。然首敘吳國本末為《史考》，已非一邑之事；又引《春秋》所載吳事為《經考》，又並非吳地之事矣。仍不免志書牽引之習也。

明王啟撰。啟號柏山，黃岩人。成化丁末進士，官至刑部尚書。是編取陳耆卿《赤城志》、謝鐸《赤城續志》諸書匯為一帙，而變其體例。自夏後氏迄明，每朝各為一紀，唐以後則一帝為一紀。其載官吏則分《名宦》、《死難儒臣》、《有事實官》、《無事實官》、《有疵官》諸目，紀人物則分《鄉獻》、《死節》、《孝子》、《烈女》、《鄉僇》諸目，散入各紀之下。又有《異聞》、《祠廟》、《鄉試》、《貢薦》等目。分析破碎，殊無體要。至山川、分野無可附麗，則舉而列之《夏後氏紀》，亦可見其例之窒而難通矣。

明顧清撰。清字士廉，華亭人。弘治癸丑進士，官至南京禮部尚書。事蹟具《明史》本傳。其書頗詳悉有體，稍勝他輿記之冗濫。

明林庭《木昂》、周廣同撰。庭《木昂》字利瞻，閩縣人。弘治已未進士，官至工部尚書，諡康懿。事蹟附見《明史•林瀚傳》。廣字充之，崑山人。弘治乙丑進士，官至南京刑部右侍郎。事蹟具《明史》本傳。是編乃嘉靖中庭《木昂》官江西布政司參政、廣官按察司副使時所作。凡《藩省志》三卷，《諸府志》三十四卷。《藩省志》分十二門，《諸府志》分二十七門，體例略同他志。惟《奸宄》一門仿諸史《奸臣》、《酷吏傳》例，以示鑒戒，獨為小異。史載廣在正德中，以劾強尼獲罪，幾死。又載其平生嚴冷無笑容，巡撫江西，墨吏皆望風而去。其嫉惡之嚴，可以想見。此門其廣所創意歟？

明何景明撰。景明字仲默，信陽人。弘治壬戌進士，官至陝西提學副使。事蹟具《明史•文苑傳》。是編為所作《陝西總志》，乃其督學時開局立例，召學官生徒，分輯成編者。訂改甫就，景明以病去官。僉事周宗化攝學政，為續成之。始末具詳於段炅序中。關中自《三輔黃圖》以後，宋敏求、程大昌所作最為簡雅有法。景明廣事蒐采，意欲突過前人，而嗜博務多。如歷代史贊之類，概為收入，未免氾濫。又文字多摹古而失真，如改《沿革志》曰《考易》，改《藝文志》曰《志賁》，名目皆出臆創。幾於鶠閣虯戶，筿驂銑溪。七子末派，為世所詬厲，亦有由矣。

明李讓撰。讓，天臺人。官崇安訓導。書末有弘治癸亥崇安縣丞錢塘沈相刻書跋，而《科第》門中所載乃至正德十四年己卯。蓋書成之後，又有所續附也。其書凡分五十七門，猥雜殊甚。卷首列諸儒圖像，自胡安國以下凡十六人。皆略具眉目，不可別為某某，僅以題識辯姓名，不知何取。與《建陽縣誌》所繪同一鄙陋也。

明崔銑撰。銑有《讀易餘言》，已著錄。是書成於嘉靖壬午，自序謂本宋《相台志》、元《相台續志》而益以諸縣之輿記。其書頗為謹嚴，蓋銑本儒者故也。

明盛儀撰。儀字德章，江都人。弘治乙丑進士，官至太僕寺卿。揚州輿記，宋代有《紹熙廣陵志》、《嘉泰廣陵志》、《寶祐惟揚志》，歲久散佚。高宗本有《惟揚新志》，而採錄未備。嘉靖二十年，知府歸安朱懷榦請於巡按御史胡植，屬儀輯為是書。沿寶祐舊名，以惟揚為稱。且謂《禹貢》淮海惟揚州，寶祐志本此。今作維揚者，誤也。首《郡邑古今圖》，次《建革》以下十八志，又《秩官》、《人物》二列傳。纂次頗有端緒，在明代地誌中差為完善。惟以古今關涉揚州事蹟，仿綱目編年紀載，別為《歷代》一志，則體例殊嫌創見。

明楊子器撰。子器字名父，慈谿人。成化丁未進士，弘治中官常熟知縣。因舊《琴川志》而葺之，改題今名。即其標目，賢於舊志遠矣。

明鄒衡撰。衡，嘉善人。初，宋嘉定甲戌，岳珂守嘉禾，始命關栻創郡志，未成。元至元間，郡博士徐碩續為三十二卷。明弘治中，郡守柳邦用再加纂輯，衡複取宋、元諸志，增所未備。其已見於柳志者不錄，故謂之《志補》。書成於正德元年，卷首並載徐碩舊志，唐天麟、郭晦二人序。蓋欲表舊志義例，故存其原序，以見端末也。

明胡纘宗撰。纘宗字世甫，自號鳥鼠山人，泰安人。正德戊辰進士，官至左副都御史巡撫河南。事蹟附見《明史•劉訒傳》。是編乃嘉靖元年纘宗為安慶知府時所作，為記二、表二、志十二、傳十二，不分細目。其門人王漢序之曰：今《郡縣誌》分門立類，撮要標目，為類書之體，而非史之例。是志一循古文，無複分門立類之規規也。然第四卷已作《職官表》，第七卷又作《職官志》，則於例亦頗不純。又顧炎武《日知錄》曰：「胡纘宗作《安慶府志》，於正德中劉七事大書曰：『七年閏五月，賊七來寇江境。』而分注於賊七之下曰：『姓劉氏。』舉以示人，無不笑之。不知近日之學為秦、漢文者，皆賊七之類也。」是亦好古之過矣。

明費寀撰。寀字子和，鉛山人。正德辛未進士，官至禮部尚書。事蹟附見《明史•費宏傳》。廣信自成化初始有志。嘉靖乙酉，寀以編修家居，乃與同郡江汝璧、楊麟等增修，定為此本，凡八門。

明張欽撰。欽字敬之，號心齋。正德辛未進士，官至工部左侍郎。《太學題名碑》作通州衛人，而此書自署曰潞郡。蓋通州為潞河所經也。事蹟具《明史》本傳。是編乃正德癸酉欽官行人奉使代藩時所作，凡四十門。其《沿革門》紀大同晉置始興郡，後魏徙都平城。不知北魏始為新興，至天興中乃徙平城。《山川門》白帝山只載白登臺為古跡。不知白登有繁畤宮室，武廟諸跡，載於《水經注》及《通典》者甚詳。又黃河在大同廢東勝州南八裏，自榆林北塞，經此乃折而南。書中僅雲自東勝界南流至太原，往往失之舛略。蓋邊地少書，又倉卒脫稿故也。其別立《烽堠》一門，又卷首圖說中有車營戰車諸圖，為他志書所無之例。蓋大同在明代為嚴邊，故尤詳於武備雲。

明任慶雲撰。慶雲，商州人。正德癸酉舉人，官至陝州知州。其書首州志，次鎮安、洛南、山陽、商南四邑志。各分《地理》、《建置》、《學校》、《典禮》、《官師》、《選舉》、《人士》、《雜述》等八門。目錄之前有題詞曰：「今之郡邑，古之國也。國可以言語、言策，郡邑不可以言紀，故言略。」蓋本之華嶠，若《文選》之典引雲爾。然《國語》、《國策》原非地誌，班固典引亦符命之流，引類殊為紕繆。至於華嶠曰略，語出《史通》，亦史志之別名，非地誌之名也。則其書可知矣。

明董穀撰。穀字碩甫。正德丙子舉人，官安義、漢陽二縣知縣。罷官後，自號碧裏山樵，又曰漢陽歸叟。居海鹽之澉水鎮，嘗得宋常棠《澉水舊志》，校而刊之。因采元、明事蹟，續成此編。小變棠之體例，分《地理》、《職官》、《公署》、《貢賦》、《兵衛》、《祠宇》、《人品》、《雜記》、《藝文》九門，規矩在前，弗能偭錯。較他邑志之冗濫，尚有典型。然能知棠書之善，而必欲改弦易轍，稍出入之，猶不免明人自用之習。故精簡古雅亦終不逮棠書也。

明陳沂撰。沂有《維楨錄》，已著錄。是編紀金陵建置，自列國以迄明代，為圖一十有五。又以城郭規制，隨世異態，複作互見圖以辨之。每圖並附有說，首有正德丙子自序。

明陳沂撰。分《都邑》、《城郭》、《宮闕》、《郊廟》、《官署》、《邕泮》、《衢市》、《第宅》、《樓宇》、《山川》、《驛路》、《津梁》、《台苑》、《陵墓》、《祠祀》、《寺觀》、《識遺》、《賦詠》十八門。粗具大略，不為詳贍。沂《金陵古今圖考》乃未登第時所作。後官翰林侍講時，乃續為此書。隆慶中，太僕少卿史際始刊之。

明顏木撰。木字維喬，應山人。正德丁丑進士，官亳州知州。《明史•文苑傳》附見《王廷陳傳》末。是志乃木罷歸後，隨州知州蓬溪任德屬木所作。上卷編年紀事，始自羲皇，迄於明代。下卷皆錄詩文。雖以《隨志》為名，而木籍隸應山，與隨接壤。志中所載，皆合二邑收之。其編年之例，全仿《春秋》經文，稱「隨」為「我」。而以地之沿革，官之遷除，士之中鄉會試、貢太學者，案年紀載，皆地誌未有之例也。史稱嘉靖十八年詔修《承天大志》，巡撫顧璘以王廷陳、顏木、王格薦。書成不稱旨，賜銀幣而已。其書今未之見。觀於是志，亦約略可知矣。

明毛鳳韶撰。鳳韶字瑞成，麻城人。正德辛巳進士，官至雲南按察司僉事。是編乃嘉靖丙戌鳳韶為浦江知縣時所作。分《疆域》、《民物》、《官守》、《城社》、《財賦》、《學校》、《人物》、《雜誌》八門，又分子目四十有五，較他志頗為簡質。而大旨欲仿《通鑒綱目》，以名字爵諡為褒貶。又仿尹起莘例，自為發明，而散署邑人之名，已非志體。至於正傳之外，間有附錄，自雲仿《春秋大全》。不知《春秋大全》何與志書之例！蓋明之中葉，士大夫已如是之陋矣。

明黃佐撰，林富參修。佐有《泰泉鄉禮》，已著錄。富，莆田人。弘治壬戌進士，官至兵部侍郎，兼僉都御史，總理兩廣。是編凡圖經二卷，表八卷，志三十卷，列傳九卷，外紀十一卷，大致頗謹嚴。其《沿革》、《分野》、《職官》、《選舉》皆作表，以省簡牘，體例亦善。惟《土官》已隸職方，命以爵秩，而列之外紀，非大一統之義。《寺觀》亦列外紀，雲辟異端。然《仙釋》則入之列傳中。不外其人而外其人之所居，傎矣。藝文苟無關於土風則可不錄，既以其有關錄之，而列之於外紀中，尤不允也。

明陸釴撰。按，明有兩陸釴。其一崑山人，見《明史•文苑傳》。此陸釴字舉之，號少石子，鄞縣人。正德辛巳進士，官至山東提學副使。與其兄銓並附見《明史•王慎中傳》。是編在地誌之中，號為佳本。體例不務新奇，而詳核有法。惟《海市常變圖》稍嫌枝蔓，幻化無定之形，豈繪畫所可該括耶？

明龔輝撰。輝，餘姚人。嘉靖癸未進士，官至工部左侍郎。是書首陝西省治，次自西安府以下分府紀錄，有《藩封》、《公署》、《官師》、《戶口》、《田賦》、《河防》、《關隘》、《馬政》、《屯田》諸目。末為《邊鎮圖》，於山川形勢、關隘汛地、道裏遠近皆繪而列之。輝初承巡按御史登州浦鎔檄，纂輯《全陝政要》，總督三邊軍務楊守禮為之序。後以卷帙繁重，複節為此本，僅存梗概，故名曰「略」焉。
