
卷一一Ο 子部二十
○術數類存目一

舊本題宋麻衣道者撰。凡四十二章，章四句，句四言。又題希夷先生受並消息。《文獻通考》載李潛序雲，得之廬山異人。馬端臨注曰，或雲許堅。又載張栻跋，亦信為陳摶所傳。惟《朱子語錄》曰，此書詞意凡近，不類一二百年文字，如所謂雷自天下而發，山自天上而墜，皆無理之妄談。所謂一陽生於子月，而應於卯月乃術家之小數。所謂由破體煉之，乃成全體，則爐火之末技。所謂人間萬事，悉是假合，乃佛者之幻語。必近年術數末流，道聼塗説，掇拾老佛醫卜諸說之陋者，以成此書。後二年守南康，有前湘陰主簿戴師愈者求謁，即及《麻衣易》。因複扣之，宛然此老所作，欲馳報敬夫，敬夫已下世。時當塗守李侍郎壽翁雅好此書，亟以書來，日即如君言，斯人而能為此書，亦吾所願見，幸為津致之。戴不久即死，而壽翁亦得請西歸矣。又曰，《麻衣易》是戴師愈所作，太平州刊本第二跋，即其人也。昨親見之，甚稱此《易》，以為得之隱者，問之不肯明言其人。某適到其家，見有一冊雜錄，乃戴公自作，其言皆與《麻衣易》說相類。及戴死，其子弟將所謂易圖來看，乃知真戴所自作也。觀此二則，則是書之偽妄審矣。

宋張行成撰。行成有《易通變》，已著錄。案行成進書狀曰，始得邵氏書，既得司馬氏書，潛思力索，久乃貫勇。考之於《易》，無所不合。因著《翼玄》十二卷，以明揚雄之《易》。又曰：揚雄作《太玄》，義本連山。自蓍言之《易》用七二，極少陽也。《太玄》用三十三，五六之合，十一而三天也。自象言之，《周易》體八用六，天包地之數也。《太玄》體四用三，地承天之數也云云。蓋所進七易之一也。朱彝尊《經義考》注雲：未見。今檢《永樂大典》尚載其本，然《太玄》已贅，《翼》更蛇之足矣。

國朝劉斯組撰。斯組有《撥易堂易解》，已著錄。是編解釋揚雄《太玄》，各以韻語發揮其義，意欲以奧崛配雄。然原書詞意艱深，所以待注。注又僻澀，使人不解，是亦何取於注乎？

宋鍾過撰。過字益齋，廬陵人。其書作於鹹淳中。吳應醜序雲：鍾君取邵子之書類之，圖即書，書即圖矣。其類之目曰道，曰太極，曰陰陽，而以外篇之文分附之。考《皇極經世》外篇本邵子門人所說，故張行成亦別為編次。此書捃拾排纂，初無所發明，更不及行成之索隱矣。

不著撰人名氏。浙江《遺書目錄》題元周爽撰。案朱彝尊《經義考》載《經世節要》宋周奭著。奭湘鄉人。乾道間嘗與胡安國、張栻游，潛心於《易》云云。則是周奭非周爽，是宋人非元人也。然書中推步元會運世至於明嘉靖辛巳登極，壬午改元。則又非奭之舊本矣，蓋明人所附益也。

明朱隱老撰。隱老字子方，號潛峰，豐城人。洪武中大學士朱善之父，蓋元末、明初人也。隱老以邵子《皇極經世》義趣深奧，學者猝不能得其說，因以己意訓解。凡邵子所未及者，皆折衷而論定之。若邵子所自為說者，則又姑取至淺近之理以為之指示，欲令讀者易得其津涯。然邵子作此書，其大旨主於推步。隱老乃多講義理，而於數學罕所發明，則仍未能得其綱領也。

明黃畿撰。畿字宗大，香山人，黃佐父也。是書有佐附記曰：《皇極經世》，未有全書，先君得諸道藏，手自錄之。今《性理》所載乃蔡西山《指要》，非其全也。祝泌氏鈐以泰為元，六十四卦皆用四爻，與邵子異矣，廖應淮《元元集》從之。惟朱隱老始宗本旨為之說，然未盡也。先君自成化乙巳隱居粵洲草堂，始悟氣以六變，體以四分，用九則三十六宮，用六則二十四閏，聲音律呂，圓唱方和，而後乾坤坎離用焉，天地萬物之理貫於一矣。又稱凡所注釋有未備者，佐附以膚見，則推步也。年月日時分杪晝夜進退積成一元消長，則命算工補其闕焉。然則是書佐所續成也。又稱畿有自序，此本無之，殆傳寫佚脫矣。

明楊向春撰。向春字體元，號野厓，普洱人。是書推衍《皇極經世》舊說，立占卜之法，惟論干支生克，五行制化。蓋方技家言，非說《易》之書也。自稱六卷而隆慶二年鄧世芳序稱八卷，與此本合。據世芳序，是書一刻於大理，再刻於京師。及在武定，又集前刻之未備者刻之。蓋自序乃初刻時作，此則增定之本耳。

國朝徐文靖撰。文靖有《禹貢會箋》，已著錄。是編首列邵子起算之術，括為二圖，一曰數皆不離於五圖，一曰皇極經世一元圖，皆隱括王湜《節要》為之。末附三十六宮解，引鄭康成《乾鑿度注》及《黃帝•素問》太乙遊九宮之說為證。皆因論邵子之學偶及之，其大旨則以竹書紀年駁經世紀年之誤，上起唐堯甲子，下迄秦始皇甲寅，備列干支，訂其同異。考顧炎武《日知錄》，備論自王莽以前古人不以甲子名歲，曆引《爾雅》、《周禮注》、《左傳》、《史記》、《呂氏春秋》賈誼《鵩賦》、《漢書》、許慎《說文》，考據甚明。今本竹書不用歲陽歲名，而如後世題甲子，是即明人作偽，非汲塚舊文之證。邵子之學無所不窺，而所推帝王年數無不與竹書相左，絕無一言之考正，是又今本晚出，邵子未見之證。乃文靖不以經世疑竹書，而反以竹書攻經世，蓋文人愛奇嗜博，不加詳考，遂至顛倒是非。毛漸《三墳》，自鄭樵之外，宋以來人人知其偽，而文靖乃據以作竹書前編，其信竹書亦猶是矣。

明熊宗立撰。宗立有《素問運氣圓括定局立成》，已著錄。朱彝尊《經義考》載是書作八卷，與此本不符。然彝尊注曰，未見，恐傳聞訛異也。初，蔡沈作《洪範九疇數》，未竟而卒。今載於《性理大全》及《永樂大典》中者皆非完本，故天臺謝無楙序稱其享數弗遐，釋數未備，猶有遺恨。宗立訓釋其書，複因沈之法而廣之。如沈書釋數之詞，僅有潛之一數，餘但虛標數曰字，而並闕其文，宗立皆一一補作。又沈書以原沖從公中用分戎終九數為九疇之綱，宗立則因而重之，各衍為八十一數；如焦贛《易林》以一卦衍六十四卦之例，排定緝綴，遂為完書。所注推闡易義，曲相比附，百方牽合，使之成理，亦頗能自申其說。惟不注孰為沈之原文，孰為宗立之續補，體例龐雜，茫無端緒，非沈原書尚存，幾不知是書為誰作。是亦自明以來刊古書者之積習矣。

明韓邦奇撰。邦奇有《易學啟蒙意見》，已著錄。是編因蔡沈《洪範皇極》內外篇複為圖解，於每疇所分之九字，系以斷語，俾占者易明。其揲蓍之法，與《易》之蓍卦相同。所言休咎，皆本於《洪範》，亦與易象相表裏。蓋萬物不離乎數，而數不離乎奇偶，故隨意牽合，無不相通雲。

明李經綸注，國朝湯倓增注。經綸有《禮經類編》，已著錄。倓號漫湖，南豐人。經綸先注此書，名曰《範數觀通》，倓又改此名。凡書中稱漫湖曰者，皆倓說也。其書首卷著揲法筮占說辨諸條，以下則分內外篇，末綴以範數之分，而每卷皆系以圖，蓋專為占筮而作。朱彝尊《經義考》載經綸有《詩教考》，極駁其宗王柏之說，刪改聖經，蓋亦好異之士。此書則彝尊不載，不知原本之卷數，中間經倓更定，殆亦非其舊帙矣。

國朝陶成撰。成，南城人。康熙己丑進士，官翰林院編修。其書以《洛書》印合《河圖》，而推其數以占卜。上卷采掇蔡沈之說，下卷采掇李經綸之說，而推衍以己意。大旨重一為三，重三為九，九複合一為十，以通河洛之數。夫奇偶相乘，無不可以成數。成遽謂蓍之生也每一莖而百根，可為大衍之數者二。筮易已用其一，安知非儲其一以待蔡子數筮之用？是剽《易》之旁支，儼然欲以配《易》矣。蔡沈之說何可與羲、文、周、孔並言也？

國朝劉世衢撰。世衢字何甫，永新人。是書成於康熙甲子。以蔡沈《洪範數》為未竟之書，謝無楙之注釋亦未詳備，因補圖數釋二篇，序數釋三篇，對數釋一篇。蒙數原本闕疇傳，豫數原本闕注釋，皆一一補之。又補系九小數詞。凡書中低一格者，皆世衢所續也。書本四卷，別以凡例雜論原序各圖數總名為一卷，冠於首。又以五行等十二圖及其弟世履所作五六天地之中合賦一篇為一卷，附於末。

國朝李灝撰，灝字柱文。卷首自署曰南豐，而前有雍正丁未自序，又自署曰嘉禾，未之詳也。其說取劉歆《河圖》、《洛書》相為經緯之義，以《易》與《洪範》合而一之，分三篇。一曰河洛，其總綱也。二曰易卦，三曰範數，其兩目也。河洛列圖書表裏之圖，易象列伏羲卦圖、文王之易、周公之易、孔子之易，而終以揲法、占法。范數列箕子之範、九峰蔡氏之範、寅清李氏之範，附以所作數詞，又附改定蔡氏占法。夫圖書之說，糾紛極矣，牽《洛書》以解《易》，已為附會，又必取《洪範》以合於《易》，其說於是益支。且以《易》為蓍筮，范為龜卜，是又因龜文之說而綴合為一，於古亦無據也。

國朝潘士權撰。士權有《大樂母音》，已著錄。是編增補蔡沈之書，而於原書之外複多所附益。首卷為疇詞，蔡沈原本，自潛而下，無數曰云雲。其理曰云雲以下則全無之，皆士權所增入。二卷為蔡氏內篇，分章析節，闡其大旨。外篇三卷則皆士權自撰，合蓍龜卜筮五行卦氣聲音律呂交互言之。

不著撰人名氏。朱彝尊《經義考》亦雲未詳誰作，第知為嘉靖間人。其說以乾上九爻為一傳，次以姤及大過十二爻，每爻為一傳，合十三爻，共成十三傳，各證以歷代紀年，蓋仿《皇極經世》而作。然於六十四卦相生圖，則又不主邵子之說。邵《博聞見後錄》記有邱濬者以易數推元豐元年當豐卦，意其學即此術也。論多穿鑿，其於歷代事蹟亦皆附會。蓋術數家之支談，渺無關於經義者矣。

明韓萬鍾撰。萬鍾有《象緯彙編》，已著錄。此雲三書者，《易學啟蒙》、《律呂新書》、《洪範皇極•內篇》也。皆本無性理之名，萬鍾蓋以永樂中修《性理大全》載此三書，故從其後而追題之也。原序稱其於啟蒙有主遇卦之卦之殊，於律呂有管孔之異，於皇極辨止戎之訛，明象占之義。今案其書於啟蒙考變占之三十二圖，每爻必自一爻變至六爻，皆變者依爻位逐次列之，而各系爻辭於下。蓋本之韓邦奇啟蒙意見殊為繁複。其於遇卦之卦並無發明，律呂管孔，仍徑一圍三，最疏之率，亦毫無是正。至燕樂字譜大呂太簇夾鍾清各用五字，而以上下緊別之。蓋唐、宋相傳之舊法，所以取夾鍾為二十八調之准。萬鍾於四清只列黃太夾而遺大呂清聲，又雲旋宮之法未考，是其於燕樂尚茫然無據，何論雅樂耶？《皇極•內篇》系分之八戎，小數縱橫，當以悔凶休祥平災咎吉吝為次。刊本誤以止之縱數，列為戎縱，萬鍾據數正之，則所考良是。然蔡沈此書非聖人而作《易》，《禦定性理精義》已以僣經斥之，世亦無用以占者，其謬否正無庸深辨耳。

明錢一本撰。一本有《像象管見》，已著錄。是編以聖人則書敘疇，以龜坼為卜法。後世蓍重而龜卜不傳，《太玄》、《皇極》皆根據《洛書》而作。朱子議其為零星補湊，因摹仿易象，以龜求《洛書》之舊。契原數以為兆，綜九章以考占，演為繇詞，並自為音釋。卷首冠以衍法，仿《靈棋經》之例而小變之。又總論疇數之義綴於卷末，其意欲以補蔡沈書所未備。然蔡沈書亦何必補也。（謹案：推演《洪範》始自蔡沈，故凡因沈書而作者並類從編次。惟此及顧昌祚、舒俊鯤書雖以《範衍》、《衍範》、《洪範圖說》為名，而與蔡氏各自為說，故仍以作者之時代為次。）

明文翔鳳撰。翔鳳字天瑞，號太青，三水人。萬曆庚戌進士，官至太僕寺少卿。其作此書，蓋以擬《易》，凡四經、十二贊、十二圖、六十四緯、四表為一百篇。其卦畫以白黑代連斷，每卦分上、中、下。始於四象，重之為十六星，之為六十四傃，三百八十四斯。又參其畫為十，為乂，為┴，為┬，凡策數二萬四千五百六十。以參兩之法乘《河圖》之數推之，為日數十八萬兆。乙太微之變爻交太玄之變爻推之，為月數一萬億兆。四經者，一曰昱經，以律天道；二曰廱經，以律王道；三曰堯經；以律聖道；四曰顥經，以律神道。以四經會八卦，列之贊圖，合以緯表，為二十卷。大旨以周子《太極圖說》言無極為未安，故據《虞書》道心惟微語命此名。又以揚雄《太玄》與歷數合，而易理未協，司馬光《潛虛》則參差不倫，邵子開物閉物之數止推至八萬餘年，猶有所極，因旁通交闡，積二十六年而其書始成，其用力亦雲勤至。然易象之精微，六十四卦俱闡之矣，所應發揮者，《十翼》已發揮之矣，外此皆聖人所不言也。聖人所不言，而術數家必強言之，其支離轇轕也固宜。如翔鳳者，所謂誤用其心者歟！

明喬中和撰。中和有《說易》，已著錄。是編凡分五目。一曰正誤，皆踵宋、元諸儒錯簡之說，顛倒經文之序。二曰釋次，明五行之序。其雲五星，惟金、水三十度，殊不可解。案金水附日而行，日行一度，而又有遲疾順逆之差，此雲三十度，是統以月計之矣。三曰廣形、推衍五行之類，其雲百餌為金，薑汁為金之類，分配牽強，毫無確據。四曰辨是，以十為《洛書》，九為《河圖》，申劉牧之說，亦空言聚訟。五曰卜繇，以雨霽蒙驛克錯綜相乘為二十有五，分屬五方，每方得五九四十五疇，各系以詞，如《易林》之體。末為用骰代龜說，殆與盧氏《簽易》同一兒戲。如其說，則神祠珓杯，其法更捷，何必紛紛然繳繞河洛乎？

明陳士槐撰。士槐字植甫，莆田人。明季諸生。是書大義以天一地二至天九地十為《河圖》之位，因位而後有數，位變五，數變十，凡干支卦爻皆以十數推之。又自二畫推之，至千六百七十七萬有奇而止。又雲，有《河圖》之卦，斯有伏羲之卦。其法以五陰五陽彼此交變而成者，謂之位變。以一至十之數乘一而得者，謂之數變。以三畫積至十畫，雲用三用四至用十者為河圖之卦。皆零星補湊，非出天然，至作《河圖》卦於羲卦之上，益杜撰矣。雜說二篇，謂曆家種種不一，總之以九百四十分為一度，不知日法各家不同，九百四十分特太初法耳。士槐不明歲差之理，取十九年一章奇零不盡之數以為定率，殊未考盈縮之變。謂握機八陣前後邊各四曰風雲，左右邊各四曰天衡，並為定局，亦不知奇正相生之妙矣。至雲孔子為一世佛，伯魚二世佛，子思三世佛，奇聖以上過去佛，衍聖以下未來佛，尤不經之甚矣。

△《《石肅》庵槧》•一卷（浙江汪啟淑家藏本）
明陳藎謨輯。藎謨有《皇極圖韻》，已著錄。此本乃所集與黃道周往復書劄四篇。首為崇禎甲戌藎謨論洞璣書，次為道周答書，次亦道周所作三易皇極答，而以藎謨論律呂一書附之。其說不一，無類可入。以所論多律曆之學，姑附之術數家焉。

不著撰人名氏。凡四十一目。起參兩圖說，訖靜生圖說。大約仿《太玄》、《潛虛》、《玄包》、《洞極》之類，而益加以詭異。其圖天止一白圓圈，圖地於白圈中加一黑方作形，圖人於黑方中又一白圈作形，即以是為卦畫。其中曰甹者，猶《易》之有爻，《玄》之有測，《虛》之有辭也。其曰譓者，猶《易》之有象，《玄》之有贊，《虛》之有變解也。大旨以日月星漢雲霞風雨露霜雷電霧虹雪為在天成象，山石金火水田木穀絲鹽為在地成形，而以參天兩地括形象之賾。率煩碎支離，不可究詰。

國朝顧昌祚撰。昌祚號忍園，婁縣人。康熙中舉人，官江夏縣知縣，降補萊州府經歷。是編附刻其子成天文集之前。首為三圖，一曰皇極圖，中為小圈，其狀如轂，圈內書一誠字，外為大圈，其狀如輞，而界畫以三十二線，其狀如輻。一曰老子之極圖，三圈相函如射的，而中一小圈書一虛字。一曰佛氏之極圖，兩圈如月之暈而虛其中，別畫一小圈於外，書一空字。上卷自為之說，下卷引經以證之，大旨以《洪範皇極》貫注萬理萬事，故名曰《衍範》。自朱子傳周子《太極圖》，儒者尊為道學正脈，上接孔子。後來講學者遂紛紛作圖，以希追配，此亦其一矣。

國朝徐燦撰。燦字朗亭，號玉峰，崑山人。乾隆辛酉舉人。其書以太極函三兼綜河洛理數，取周子《太極圖說》引而伸之，以為交兆。又采古今格言，複益以己說，為占詞。法用太極化十六事為綱，曰順，曰矯，曰潛，曰建，曰照，曰勁，曰近，曰約，曰折，曰止，曰回，曰宜，曰練，曰脫，曰經，曰緯。以十六事相錯得二百五十六，每事各為五兆，曰合五，曰八三，曰九二，曰七四，曰六五。皆有占詞，合為一千二百八十兆。其占法以一百二十子陰黑陽白各半揉和，先拈一字居中，以應天一之數，尚虛中位四數，俟後積數補之。次於前後左右，按次列十一數衍之，謂十六兆。內消象，純黑圈。息象，純白圈。交兆，純陽數者，陽極生陰，下半圈黑。純陰數者，陰極生陽，下半圈白。若方數不符，消息犯重者，不列。又以十六綱配二十四氣，前此言數學者所未有也。自序謂夢周子、二程子各書一三字見示。又授筆一枝，冊一帙，顏曰畫前易，因衍為此書云云。可謂語怪矣。

國朝張必剛撰。必剛有《三禮會通》，已著錄，是編以歲時氣候著為論說。先為五圖，首元運圖，次立數圖，次平數圖，次平數奇圖，次平數偶圖。次乃以一歲二氣、三元、四時、五行、六運、十二月、二十四氣、三十六旬、四十八弦、六十子午、七十二候為目，每目發端立義為正文。次為系說。次為贊辭。必剛自言其著述之意，謂易之卦爻錄像，先事立文。春秋之徵伐會盟，後事立文。至於歲時節候，終古共是事，即其是文。幽明俯仰，遠取近徵，參伍錯綜，抉摘發揮，於觀象玩辭，觀變玩占之義，可以竊附云云。其議論宛轉關生，大致本張行成《易通變》之說，而益漫衍之，未嘗不執之成理，而以為《易》之本旨則非也。至所雲天地輪磑之象也，日月者行輪磑之蚍蜉也，即古人蟻磨之喻。又雲時與節令鏤畫輪磑之寸度齒行也，物候輪磑中之穀滓也，即太玄陰陽相磑，物成雕離，若是若非之旨，特小變其字句。又其前所載諸圖，由一歲而二氣，而三元、四時、五行、六運累之為圖，算家尖堆法也。六角全圖以六起數，四角奇偶二圖，一以四起數，一以八起數，算家平堆法也。亦改易其名目爾。

國朝舒俊鯤撰。俊鯤字潛夫，漵浦人。其自序雲，因欽定《易圖說》得《洪範九疇》之數，兼得八十一疇之全數。於欽定《書圖說》得《洪範九疇》之名，兼得八十一疇之本名。從此衍之，分元、會、運、世四卷，元曰述舊聞，會曰形今意，運曰釋名義，世曰通數占。各為之圖，附以論說。述舊聞以《河圖》、《洛書》為主，形今意以《衍範》數為之，釋名義則自五行以至六極皆有詮解，通數占則仿《皇極經世》之意推元會之數。蓋自為一家之學，非經文本義如是也。

國朝秦錫淳撰。錫淳字沐雲，臨海人。是書推演周子太極之說。第一卷為機極圖、衍極圖，發明太極初生陰陽之旨。卷二為六陽、六陰十二節氣。卷三論天象。卷四論地理，而終以潮候。亦各為圖論，發明陰陽變合之理。於萬事萬物一一求其所以然，大抵皆以意見推測也。
──右「術數類」數學之屬，二十八部，一百六十五卷，內五部無卷數，皆附《存目》。

不著撰人名氏。後有總論，稱黃石公以授張子房者，蓋亦術家所假託也。上卷論日月星辰風雲氣候，中卷論鳥雀禽獸，下卷間取六壬天罡遊都之說，詞義殊為淺陋。卷首有望江南詞百餘首，即世所稱李衛公望江南，而又雜以他占法，尤叢雜無可取也。

原本前後無序跋。所載皆測候風雲星月及太歲六十年豐凶占驗之法，其詞皆鄙俚不文。案《隋書•經籍志》有《東方朔占》一卷，《東方朔書》二卷，《東方朔書鈔》二卷，《東方朔占候水旱卜人善惡》一卷。蓋古來雜占之書，托於朔者甚多。然考蔡絛《西清詩話》曰，都人劉克者，窮該典籍之事，多從之質。嘗謂杜詩元日到人日，未有不陰時，人知其一，不知其二，惟杜子美與克會耳。起就架上取書示餘，東方朔占書也，歲後八日，一日雞，二日犬，三日豕，四日羊，五日牛，六日馬，七日人，八日穀。其日晴，所主之物育，陰則災云云。今本無此語，知非劉克所見之舊。又考《北史•魏收傳》雲，魏帝宴百僚，問何故名人日，皆莫能知。收曰，晉議郎董勳答問禮俗雲，正月一日為雞，二日為狗，三日為豬，四日為羊，五日為牛，六日為馬，七日為人云雲，不言出東方朔。則劉克所見之占書已出依託，此又偽本中之偽本也。

舊本題唐李淳風撰。皆雜占天文雲氣風雨並及分野星象之說。按淳風有《乙巳占》十卷，蓋以貞觀十九年乙巳，在上元甲子中，書作於是時，故以為名。《唐志》、《宋志》所載卷數並同，惟《宋志》別出有《乙巳指占圖經》三卷，不言何人所撰，而無此書。尤袤《遂初堂書目》、焦竑《國史經籍志》亦僅載《乙巳占》，不雲別有《略例》。檢《永樂大典》，絕無一字之徵引，可知明以前無此書矣。錢曾《述古堂書目》始以《乙巳占》、《乙巳略例》二書並列，而又不言其所自來。考朱彝尊《曝書亭集》有《乙巳占》跋，是其書近時尚存，今特偶未之見耳。彝尊所論分野，以此本相較，皆參錯不合。且所占至於天寶九載，其非淳風所作甚明。書中援引亦多龐雜無緒，疑後人取《開元占經》與《乙巳占》之文參互成書，而別題此名，托之淳風也。

舊本題唐李淳風撰。歷代史志及諸家書目皆不載，惟陳振孫《書錄解題》有之，卷數與今本合。蓋南宋人所依託也。天文占驗，多不足憑，此書不過採摭唐以前各史天文、五行諸志，略損益之。即真出淳風，亦無可取，況偽本乎。

舊本題唐李淳風撰。凡日月、五緯、經星、雲漢、彗孛、客流、雜氣以及山川、陸澤、城郭、宮室、營壘、戰陣皆著於占，而陰晴、風雨、雹露、霜霧鹹附錄焉。於日月之交會，五星之退留，今所預為推步，歲有常經者，亦往往斷以占候。即日月所不至，五星所不經者，亦虛陳其象，殊不足憑。考《舊唐書•經籍志》有淳風《乙巳占》十卷，《皇極曆》一卷，《河西甲寅元曆》一卷，《緝古算術》四卷，《綴術》五卷。《新唐書•藝文志》有《淳風注周髀》二卷，《注五經算術》二卷，《注張邱建算術經》三卷，《注海島算經》一卷，《注五曹孫子等算經》二十卷，《注甄鸞孫子算經》三卷，《天文占》一卷，《大象玄文》一卷，《乾坤秘奧》七卷，《法象志》七卷，《太白通運逆兆通代記圖》一卷。《宋史•藝文志》有淳風《太陽太陰賦》一卷，《日月氣象圖》五卷，《上象二十八宿纂要訣》一卷，《日行黃道圖》一卷，《九州格子圖》一卷。陳振孫《書錄解題》有淳風《玉曆通政經》三卷。尤袤《遂初堂書目》有淳風《運元方道》，不載卷數。錢曾《讀書敏求記》有淳風《天文占書類要》四卷，《乾坤變異錄》四卷。夫古書日亡而日少，淳風之書獨愈遠而愈增，其為術家依託，大概可見矣。

舊本題唐王冰撰。冰有《黃帝素問注》，已著錄。《素問》序稱詞理秘密，難粗論述者，別撰《玄珠》以明其道，則冰實有《玄珠》一書。然考冰為寶應時人，官至太僕令。而此書序中有因則天理位而乃退志休儒之語，時代事蹟，皆不相合。其書本《素問》五運六氣之說而敷衍之，始言醫術，浸淫及於測望占候。前有自序，稱為其師玄珠子所授，故曰《玄珠密語》。又自謂以啟問於玄珠，故號啟玄。然考冰所注《素問》，義蘊宏深，文詞典雅，不似此書之迂怪。且序末稱傳之非人，殃墮九祖，乃粗野道流之言。序中又謂餘於百年間不逢志求之士，亦不敢隱沒聖人之言，遂書五本，藏之五嶽深洞中。是直言藏此書時其年已在百歲之外，居然自號神仙矣，尤怪妄不可信也。宋高保衡等校正內經雲，詳王氏《玄珠》，世無傳者，今之《玄珠》，乃後人附托之文耳。雖非王氏之書，亦於《素問》十九卷二十四卷頗有發明，則宋時已知其偽。明洪武間呂複作《群經古方論》雲，《密語》所述乃六氣之說，與高氏所指諸卷全不侔，則呂複所見者並非高保衡所見，又偽本中之重台。且鄭樵《通志略》稱《玄珠密語》十卷，呂複亦稱十卷，而此本乃十七卷，則後人更有所附益，又非明初之本矣。術數家假託古人，往往如是，不足詰也。其書舊列於醫家，今以其多涉禨祥，故存其目於術數家焉。

不著撰人名氏。首題原闕文一張，書末亦有脫佚，每卷第一行有姜七、薑八等字，用千字文記數，蓋道藏殘本也。大抵每星為圖，而附以占說，有宋、汴、蔡、幽諸州名，似是唐人之詞。始於紫微垣之四輔，由角、亢曆二十八舍，至壁宿而止。然多舛誤，次第亦顛倒不倫，蓋已為傳抄者所竄亂矣。

不著撰人名氏。考鄭樵《通志》稱，《步天歌》只傳靈台，不傳人間，術家秘之，名曰《鬼料竅》，即《步天歌》也。而錢曾《讀書敏求記》稱，《天文機要鬼料竅》十卷，前半詳解丹玄子之說，後則兼采眾論，附列諸圖，而終以汪默《渾天註疏》、張素宗《渾象圖說》。合二說觀之，蓋《步天歌》稱《鬼料竅》，特轉相珍秘之隱語，而未嘗竟改書名。後人因樵此言，遂輯《鬼料竅》一書，而摭《步天歌》於其內。以實而論，則《鬼料竅》該《步天歌》，《步天歌》不該《鬼料竅》。以名而論，則《步天歌》兼《鬼料竅》，《鬼料竅》不兼《步天歌》也。此本所載，與《步天歌》多有異同，所注占語，亦多冗濫。又不載汪、張二家之書，已非錢曾之所見。蓋儒者講求古義，務得源流，稍篤實者，皆不敢竄亂舊文。方技家一知半解，則必以新說相附益。此不知何人所改，而仍冒原名耳。

首題明昌元年司天臺少監賜紫金魚袋臣武亢重行校正。蓋金章宗時經進之書。案《金史•百官志》，司天少監秩從六品，而武亢姓名不見於紀傳。惟王鶚《汝南遺事》曰，哀宗天興二年，右丞仲德奏，前司天臺管勾武禎男亢（原注曰，徐州人氏），習父之業，精於占候。上遣人召之，既至，與語大悅，即命為司天長行。亢數言災咎，動合上意。是年九月，敵人圍蔡，亢預奏十二月初三日攻城，及期果然。上複問何日當解，亢曰，直至明年正月十三日城下無一人一騎，明年正月城陷，十三日撤營去。其數精妙如此云云。則亢乃哀宗末人，不應章宗時已為司天臺少監，校正此書。疑其出於託名，故時代舛異也。其書諸家皆未著錄，惟晁氏《寶文堂書目》有之。所載恆星及五星次舍占說，皆頗明晰，而繪圖舛錯者多。末附《周天立象賦》，及《五星休咎賦》各一篇，題曰李淳風撰，其詞亦不類唐人。錢曾《讀書敏求記》有明李泰《天文主管釋義》三卷，稱依丹元子《步天歌》分佈垣舍之星為主，當即詮釋此書而作。然不言及此書，殆曾偶未之見耶？

元李克家撰。考《江西通志》，李克家，字肖翁，南昌富州人。至正末，任本學教諭，遷遼陽儒學提舉，即其人也。是書取兵家占候，采輯成編。卷首為天象圖、分野圖，中分天類，日類、月類、星野類、星類、風類、雲氣類、蒙霧類、虹霓類、雨雹類、雷電類、霜露類、冰雪類、五行類、時日類、厭勝類凡十五門。夫天遠人邇，非私智小數所能窺，此甲彼乙，徒熒眾聽，至於厭勝，尤屬鬼謀。郭京六甲神兵，豈足以拒金源耶？此真妖妄之言，法所必斥者也。

舊本題新安胡氏撰，不著名字。其書雜采占候之說，而附以《步天歌》所陳測驗，大抵牽引傅會，純駁溷淆，不出術士之技。前有劉基序，當為元末、明初之人。然詞旨膚淺，基集亦不載，殆妄人所依託也。

明劉基撰。基有《國初禮賢錄》，已著錄。此書乃洪武中奉敕所作。案星土之說本於《周禮》保章氏，而其占錯見《左氏傳》中。其法以國分配。漢、晉諸志，少變其例，以州郡分配。以天之廣大，而僅取中國輿地分析隸屬，本不足信。基作此書，更以一州一縣推測躔度，剖析毫釐，尤不免於破碎。特其不載占驗為差勝術家附會之說。然既不占驗，何用更測分野，於理均屬難通。蓋附會相沿，雖以基之學識，亦不能盡破拘墟之見也。

舊本題明劉基注。是書前有洪武四年基自序。案《明史•藝文志•天文類》載有《白猿經》一卷，不著撰人，疑即是書。書中專論風雨雷電霪旱晦明之兆，末附以日星雲氣圖，殆好事者於《天文祥異》書中掇拾而成。注文及序均淺陋，亦決非基作。考沈士謙《明良錄略》曰，基以洪武八年四月卒，以天文書授子璉，使俟服闋進。且戒之曰，無令後人習也。然則基之術數且不肯傳其子孫，又安有此種注釋流傳於世乎？

不著撰人名氏。首題南極沖虛妙道真君，蓋道家所依託。前有自序，稱輯為三卷，分十二章，條陳一百一十九事。今此本只分上、下二卷，殆又傳抄者所並也。上卷載風雲陰晴之占，以知歲時豐歉。下卷雜述青烏家言，相第宅吉凶，推小兒年命。末及觀物拆字，斬三屍，驗神光，所言極冗雜不倫。自序又謂內篇有神遁天奇之秘，勿敢輕泄，附諸別錄，亦誇誕不足信。中有皇明洪武語，蓋明人所為也。

不著撰人名氏。觀卷末自跋，蓋明萬曆中人。跋稱監台疇人子弟，分科各習一藝，算者昧於象占，占者不達數意，須用象數相參，考其同異，則亦司天之官也。其書前列七政二十八宿變異，及風角星氣諸術，分類頗詳。然大抵雜引諸占書，參以史事，無所考正。末為太陽行度立成諸表，蓋即所謂象數相參者。然言象者逾十之九，言數者不及十之一也。

明汪三益撰。三益字漢謀，貴溪道士。是編采禽遁奇門諸書，裒合成編，以備兵家之占。成於崇禎己卯，楊廷樞為之序。己卯，崇禎十二年也。是時流氛方熾，廟堂主招撫，而草澤則競談兵，乃至方外者流亦炫鬻其術，托於異人之傳。夫天時之說見於《孟子》，則孤虛旺相亦屬舊文。然周興紂滅，同一干支；我往彼亡，難分宜忌。軍政不修而規規以小術求勝負，末矣。

明劉孔昭撰。案《明史•功臣世表》，孔昭，劉基十三世孫，天啟三年襲封誠意伯。是書因基所撰《在齊餘政》為之注釋。其一卷論恆星，繪三垣二十八宿星座形式於前，附《步天歌》於後，於諸星悉加占語，類皆剿襲舊文，稍為損益。二卷論日月五星飛流彗孛天形怪異，以及分野宿次，言月蝕不及日食。三卷論陰晴風雨占候，亦皆雜采觀象玩占、天元玉曆諸書，無所發明考證，惟所載測天賦，較觀象玩占所載之本頗有條理，而孔昭之注則仍不免於支蔓。疑其本別有所受，為熟於干支宮卦者所訂也。末列雨師、雷煞、金虎、火鈴、太乙、天罡訪察使者諸名，全采道家之說。又附日月、星象、雲氣諸圖，亦占書之陳跡，均無足采。

明柯洽撰。洽字九疑，天臺人。是書乃其手錄天官家言，故無卷帙次序。第一冊論垣宿諸星。第二冊論分野。第三冊論五星，皆雜采史傳，綴以諸家占候之法。第四冊論天地列曜交食沖犯，多采《草象新書》，而附以己意。大抵與今法違異，不足以資考核。

不著撰人名氏。考《北史•庾季才傳》，稱所著有《靈台秘苑》一百二十卷，《垂象志》一百四十二卷，《地形志》八十七卷，並行於世。此書書名卷數皆與相合。然書中所徵引故實，迄於元末。又所記冬至以日躔箕宿四度起算，則明人所編輯，仍襲季才之名耳。其書首一卷至五卷論天，六卷至十二卷論日月，十三卷至十七卷論五星，十八卷至二十七卷論三垣，二十八卷至五十三卷論二十八宿，五十四卷論雜星，五十五卷至六十卷論望氣，六十一卷至六十六卷為天象雜占，六十七卷至七十卷論風角，七十一卷至一百二十卷為雜占候。大抵推步緯度者少，測驗祥異者多，體例亦頗冗遝。蓋方技之流雜抄占書為之耳。

不著撰人名氏。專言天象祥異，凡賦七篇。占天地者曰玄黃賦，占日者曰炎光賦，占月者曰元精賦，占五緯者曰躔經賦，占彗孛飛流者曰瑞妖賦，占宮室城郭營壘氣象者曰雰零賦，占風角者曰飆颺賦。各為之注。大致與明仁宗所制《天元玉曆祥異》相類。

不著撰人名氏。上卷為步天歌，下卷為天漢經，各繪圖於上，而載其說及雜占於下。諸家書目皆不著錄。星圖各施采色，頗工整可觀，疑亦從明代內府本錄出者也。

不著撰人名氏。所記潮汐風雨晴晦日月虹霧之類，皆有定驗。乃為泛海占視者而設，故以海上為名。

不著撰人名氏。所載亦多行兵占候之法。其書前半已有闕佚，而後半別題神武金鑒，自相舛異。蓋斷爛不完之本也。

不著撰人名氏。首列步天歌，系以星象各圖。次即詳載諸占法，每一占為一圖，而以占驗附於下。所引不出史志及京房《易傳》、《乙巳占》諸書，大抵附會穿鑿，殊為猥雜。

不著撰人名氏。亦莫詳時代。書中雜占，半出抄襲，半出臆斷。如所注日影一則，謂用竿八尺，立於地中，以度其影，每於當節之日午時，測影之長短，以定豐歉疾疫人畜夭傷，不知太陽、太陰午正高度隨時隨地在在不同，豈能限以成法，泛言占驗？又其注月影一則，謂正月元宵夜月到午中，立七尺竿子，以度其影，八尺水澇，六尺歲稔，一尺饑疫云云。是並不知日月之度數而妄陳休咎，不亦傎乎？

國朝黃鼎撰。鼎字玉耳，六安人。明末以諸生從軍，積功至總兵官，入國朝官至提督。是書乃其晚年所集。以古今天文占候分門編錄，大學士範文程式之。大旨主災祥而不主推步。繁稱博引，多參以迂怪荒唐之說。
──右「術數類」占候之屬，二十六部，三百八十卷，內四部無卷數，皆附《存目》。
