卷首一·聖諭 
乾隆三十七年正月初四日奉上諭 
乾隆三十八年二月初六日奉旨 
乾隆三十八年二月十一日奉上諭 
乾隆三十八年五月十七日奉上諭 
乾隆三十八年八月二十五日奉上諭 
乾隆三十九年五月十四日奉上諭 
國家當文治休明之會，所有古今載籍，宜及時搜羅大備，以光冊府，而裨藝林。因降旨命各督撫加意採訪，匯上於朝。旋據各省陸續奏進，而江浙兩省藏書家，呈獻種數尤多。延臣中亦有紛紛奏進者。因命詞臣分別校勘應刊應錄，以廣流傳。其進書百種以上者，並命擇其中精醇之本，進呈乙覽。朕幾餘親為評詠，題識簡端。覆命將進到各書於篇首用翰林院印，並加鈐記，載明年月姓名於書面頁，俟將來辦竣後仍給還各本家自行收藏。其已經題詠諸本，並令書館先行錄副，將原書發還，俾收藏之人益增榮幸。今閱各家進到之書，其最多者，如浙江之鮑士恭、範懋柱、汪啟淑，兩淮之馬裕，四家為數多至五六七百種。皆其累世弆藏，子孫克守其業，甚可嘉尚。因思內府所有《古今圖書集成》，為書城鉅觀，人間罕覯。此等世守陳編之家，宜俾專藏勿失，以俾留貽。鮑士恭、範懋柱、汪啟淑、馬裕四家，著賞《古今圖書集成》各一部，以為好古之勸。又如進呈一百種以上之江蘇周厚堉、蔣曾瑩，浙江吳玉墀、孫仰曾、汪汝瑮以及朝紳中黃登賢、紀昀、勵守謙、汪如藻等，亦俱藏書舊家，並著每人賞給內府初印之《佩文韻府》各一部，俾亦珍為世寶，以示嘉獎。以上應賞之書其外省各家，著該督撫鹽政派員赴武英殿領回分給。其在京各員，即令其親赴武英殿只領，仍將此通諭知之。欽此！ 
乾隆三十九年七月二十五日奉諭旨 
乾隆四十年十一月十七日奉上諭： 
乾隆四十一年六月初一日奉上諭 
乾隆四十一年七月二十六日奉上諭 
乾隆四十一年九月三十日奉上諭 
乾隆四十一年十一月十七日奉上諭 
乾隆四十二年十月初七日奉上諭 
乾隆四十二年十一月十四日奉上諭 
乾隆四十四年二月二十六日奉上諭 
乾隆四十五年九月十七日奉上諭 
乾隆四十六年二月十三日奉上諭 
乾隆四十六年二月十五日奉上諭 
乾隆四十六年十月十六日奉上諭 
乾隆四十六年十月二十七日內閣奉上諭 
乾隆四十六年十一月初六日內閣奉上諭 
