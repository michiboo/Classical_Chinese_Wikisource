　　欽定四庫全書　　　　　經部二
　　尚書七篇解義　　　　　書𩔖
　　提要
　　〈臣〉等謹案尚書七篇解義二巻
　　國朝李光地撰是書僅解堯典舜典大禹謨臯陶謨益稷禹貢洪範七篇蓋未竟之本所不以訓詁為長詞㫖簡約而多有精義大禹謨篇不以古文為偽而雲孔安國有所刪添東漢以後儒者又有所竊竄以解文詞平易之故未免出於調停禹貢篇解五服五千以飛鳥圖為算謂塞盡處北極出地四十二度至廣海戴日北極出地二十三度一度為二百五十里南北恰距五千以遷就入於南海之文亦由光地閩人不欲其鄉出禹貢揚州之外故立是說與訓洪為大訓範為訓謂洪範即顧命之大訓皆未免巧而不確至於堯典之論𡷫差舜典之論蓋天渾天十有二州與詩歌聲律禹貢之論潛水水相通水渭水不相入彭蠡即今之巢湖㑹於滙為即鄱陽原隰瀦野為非地名則皆實有考證之言非經生家之據理懸揣者矣乾隆四十二年十月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀







