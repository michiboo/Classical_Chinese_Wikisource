　　欽定四庫全書　　　　　子部十一
　　提要
　　元和姓纂十巻　　　　類書類
　　〈臣〉等謹案元和姓纂十巻唐林寳撰寳濟南人官朝議郎太常博士序稱元和壬辰嵗蓋憲宗七年也寳唐書無𫝊其名見於藝文志諸家書目所載並同惟唐㑹要稱王涯撰蓋以涯曽作序而訛鄭樵通志又稱李林寳撰則因李吉甫命寳作是書當日二名連書傳冩脫去吉甫字遂併為一人觀樵姓氏畧中譏寳作姓纂而不知林姓所自出則藝文畧中本作林寳可知也焦竑國史經籍志亦因之作李林寳悞之甚矣其論得姓受氏之初多原本於世本風俗通其他如世本族姓記三輔決録以及百家譜英賢𫝊姓源韻譜姓苑諸書不𫝊於今者頼其徵引亦皆班班可見鄭樵作氏族畧全祖其文蓋亦服其該博也但寳以二十旬而成書援引間有訛謬但當矜尚門第之時各據其譜牒所陳附㑹攀援均所不免觀白居易集自敘家世以白乙丙為祖而雲出自白公勝顛倒時代悖謬顯然其他可知洪邁容齋隨筆稱元和姓纂誕妄最多蓋有由也然於唐人世系則詳且核矣書至宋已頗㪚佚故黃伯思東觀餘論稱得富弼家本已闕數巻陳振孫書録觧題亦稱絶無善本僅存七八此本載永樂大典中皆割裂其文分載於明祖御製千家姓下又非其舊第幸原序猶存可以考見其體例今仍依唐韻以四聲二百六部次其後先又以宋鄧名世古今姓氏辨證所引各條補其闕佚仍釐為十卷其字句之訛則叅校諸書詳加訂正各附案語於下方至原序稱皇族之外各以四聲類集則李姓必居首巻今獨無一字之存殆修永樂大典時已佚其第一冊歟然殘編斷簡究為文獻之所徵也乾隆四十六年九月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀










　　欽定四庫全書
　　元和姓纂目録
　　卷一〈上平聲〉
　　一東
　　馮　洪　弓　熊　童　僮　中　崇　嵩茙　躬　宮　雄　肜　公　酆　蒙　紅鴻　翁　通　鬷　種
　　東里　東方　東樓　東郭　東陽　東邱東宮　公石　公士　公山　公沙　公孫公伯　公父　公成　公齊　公析　公索公祖　公休　公孟　公明　公賔　公正公之　公乗　中行　中英　中野　中壘中黃　桐里　桐門　銅鞮　戎子　終利終古　熊率　熊相
　　二冬
　　彤　宗
　　冬日　宗正
　　三鍾
　　鍾　封　龍　雍　容　松　庸　重　恭龔　從　共
　　鍾離　逢孫　逢門　封貝　封父　封人龍邱　雍人　共叔
　　四江
　　江　龎　涳　雙　逄
　　卷二〈上平聲〉
　　五支
　　支　隨　枝　皮　媯　竒　羲　戲　儀驪　卑　訾　斯　彌　猗　馳　池　眭蕃
　　彌且　戲陽　差師
　　六脂
　　伊　郗　祁　師　資　飢　屍　⿰　□麋　邳　㔻
　　伊婁　祁夜　師子　師祈　師宜　夷鼔夷門　屍遂　葵仲
　　七之
　　時　怡　旗　蘄　狸　菑　治　蚩　慈司馬　司徒　司城　司㓂　司功　司掲司工　綦母　綦連　期引　熙氏　釐子茲母
　　八微
　　韋　奜　非　肥　賁　幾　畿　歸微生　飛亷　圍⻱
　　九魚
　　魚　徐　閭　舒　居　渠　蘧　余　餘輿　胥　疏　樗　儲　如　沮
　　魚孫　諸葛　諸梁　閭邱　沮渠　渠邱渠複　於陵　於邱　舒鮑　舒堅　舒鳩余邱　茹茹　樗里　徐吾　徐盧　如嵇
　　十虞
　　虞　於　須　愚　禺　芻　毋　巫　瞿殳　符　苻　臾　俞　扶　俱　朱虞邱　巫馬　巫咸　巫臣　無婁　無圉無鈎　無弋　毋將　毋終　須遂　須肑須卜　廚人　邾婁　夫餘
　　卷三〈上平聲〉
　　十一模
　　盧　胡　吳　蘇　蒲　烏　狐　屠　蘆壺　吾　辜　軤　苸
　　胡母　胡非　胡掖　呼延　呼母　呼衍蘇農　蒲盧　蒲圃　屠羊　屠住　盧蒲吾邱　壺邱　徒人　孤邱　姑布　烏蘭烏石蘭　烏那羅　烏洛蘭
　　十二齊
　　齊　黎　稽　嵇　奚　鞮　遆　兒　倪西　犀　鮭　𦋅　毒　𡸔
　　齊季　西方　西門　西乞　西鉏　西申西陵　西周　西宮
　　十四皆
　　淮夷
　　十七眞
　　眞　陳　秦　辛　甄　申　仁　神　新堇　賔　頻　邠　茵
　　申屠　申徒　申鮮　辛相　賔牟
　　十八諄
　　荀　郇　鈞　春
　　淳于
　　十九臻
　　莘
　　二十文
　　文　雲　員　芸　雲　軍　薫
　　聞人　軍車
　　卷四〈上平聲〉
　　二十一殷
　　殷
　　二十二元
　　元　袁　樊　原　源　垣　爰　溒　園轅　軒　言
　　原仲
　　二十三魂
　　孫　溫　渾　昆　尊　罇　屯　盆　坤溫孤　溫伯　昆吾　孫陽　盆成　奔水門尹　屯渾　尊盧
　　二十四痕
　　根
　　根水
　　二十五寒
　　寒　韓　單　蘭　檀　安　干　但　丹姍　邗
　　邯鄲　韓言　韓籍　韓嬰　韓侯　韓獻安期　安平　安都　安是　干巳
　　二十六桓
　　桓　潘　盤　莞
　　二十七刪
　　闗　顔　班　環　菅　馯
　　闗龍　顔成
　　二十八山
　　山　間
　　卷五〈下平聲〉
　　一先
　　燕　天　縣
　　肩吾　先縠　㳙濁　填潰
　　二仙
　　宣　鮮　權　連　綿　偏
　　鮮于　延陵　延州　連尹
　　四宵
　　椒　銚
　　朝臣
　　五餚
　　匏
　　茅夷
　　六豪
　　臯
　　髙陵　髙堂　髙車　陶叔　陶邱　臯落曹邱　毛渾
　　七歌
　　羅
　　哥舒　阿蹊　阿單　何邱
　　阿史那　阿史徳　阿伏干
　　八戈
　　波斯　婆衍
　　九麻
　　諸　佘
　　沙咤　沙陀　蛇邱　迦葉　𤓰田
　　十陽
　　強　商
　　陽邱　王孫　王子　王叔　王官　將匠將閭　將鉅　相里　梁邱　梁於　梁成梁其　梁由　梁可　強梁　強牟　商邱商宻　方叔　羌憲　常夀　長仲　長盧長狄　長吾
　　十一唐
　　杭　琅　喪
　　唐相　皇甫　皇子　臧孫　臧文　臧㑹蒼頡　棠谿　桑邱
　　十四清
　　精縱　嬰齊　成陽　成王
　　十五青
　　泠　陘　缻
　　青尹　青牛　泠淪　丁若　令狐
　　十六蒸
　　凌　乘　鄫　勝　稱
　　陵陽　陵尹　陵終
　　十七登
　　曾　滕　恆　騰　宏
　　滕叔　宏農
　　十八尤
　　周　劉　牛　邱　游　鄒　裘　仇　謀州　郵　優　留　攸　犨　儔　疇　求⿴
　　由吾　浮邱　修氏　修魚　邱敦　鳩摩仇尼　周史　舟相　取慮
　　十九侯
　　侯　婁　樓　僂　歐　甌　緱　句歐陽　侯史　鈎弋　羺羊
　　二十一侵
　　侵　林　岑　任　陰　金　琴　湛　郴箴　尋　鐔　鄩　斟　霠
　　林閭　箴尹　沈猶　斟戈
　　二十二覃
　　叅
　　南宮　南公　南郭　南伯　南史　南門甘士　藍尹
　　二十三談
　　三伉　三閭　三烏　三邱　三苗　三州三飯
　　二十四鹽
　　閻　㢘　詹　占　濳　黔　鍼
　　箝耳　瞻葛　占尹
　　二十五添
　　兼
　　二十六咸
　　咸邱　函輿
　　二十八嚴
　　嚴
　　二十九凡
　　凡
　　卷六〈上聲〉
　　一董
　　董　孔
　　孔父
　　二腫
　　鞏
　　三講
　　項
　　四紙
　　紙　是　錡　倚　骩　蔿　䦱　薳　技也　尒朱　尒綿　是婁　是賁　是雲是奴　芉尹
　　五旨
　　履　娝　壘
　　水邱
　　六止
　　史　姒　紀　士　　俟　子　里　理恃
　　子玉　子桑　子我　子叔　子夏　子有子雅　子囊　子家　子革　子州　子孟子建　子伯　子庭　子尚　子彊　子郢子寤　子輿　子干　子季　子羽　子陽子尾　子重　子午　子旗　子獻　子乘子華　子言　子齊　子蕩　子枋　子宋子扁　子工　子鞅　子　子芒　士孫士蒍　士思　士丐　士吉　士成　士弱士華　史葉　史晁　似和　市南　巳氏俟呂鄰
　　七尾
　　尾
　　尾勺
　　八語
　　許　褚　呂　旅　汝　處　所　楚　莒呂管　呂相　楚季　楚邱　莒子
　　九麌
　　武　庾　輔　鬴　羽　禹　豎　主　萭宇文　武安　武城　武彊　武仲　武羅甫奚　豎侯　羽弗　主父　庾采
　　十姥
　　杜　魯　祖　古　扈　五　堵　普　苦皷　浦　補
　　五鳩　五里　五鹿　吐萬　吐奚　吐賀吐突　吐難　古成　古野　古孫　苦成苦乆　仵城　魯陽　祖南　補祿
　　吐谷渾
　　十一薺
　　禮　啟
　　十二蟹
　　解
　　解瑟羅　可足渾　可朱渾
　　十四賄
　　隗
　　十五海
　　海　采　宰
　　宰氏　宰父　倍利
　　十六軫
　　軫
　　十七凖
　　尹　允
　　尹午
　　二十阮
　　阮　偃　圏　卷　娩
　　偃師
　　卷七〈上聲〉
　　二十一混
　　本
　　二十三旱
　　罕夷
　　二十四緩
　　管　纂　琯
　　二十五澘
　　阪上
　　二十六産
　　産　棧　簡
　　二十七銑
　　典　洗
　　二十八獮
　　展　蹇　雋　免　善
　　鮮陽
　　二十九篠
　　蓼
　　鳥俗
　　三十小
　　趙　矯　蟜　繞
　　小王　小施　擾龍　趙陽　表黎
　　三十一巧
　　鮑　絞
　　三十二皓
　　棗　老　保　昊
　　浩星　浩生　老成　老萊　老陽　老城
　　三十三哿
　　左　我
　　左人　左史　左尹　可沓　可地
　　三十四果
　　火㧞
　　三十五馬
　　馬　賈　夏
　　馬師　馬適　馬矢　虵咥　夏侯　夏父夏後　夏里　社兆
　　三十六養
　　掌　仉　鞅　賞　𩦠
　　長孫　上官　壤駟
　　三十七蕩
　　黨　汻　廣
　　廣成
　　三十八梗
　　丙　景　邴　秉　猛　永
　　梗陽　邴意
　　三十九耿
　　耿
　　四十靜
　　靖　井
　　四十四有
　　有　栁　侴　咎　灸　棸　羑　酒有扈　有偃　右歸　右尹　右史　右宰右將　九方　夀西　臼季
　　四十五厚
　　茍　口　耦　郈
　　毋邱
　　四十七寢
　　沈　審　枕
　　沈尹
　　四十八感
　　昝
　　昝盧　坎氏
　　四十九敢
　　啖
　　五十琰
　　冉　染　奄　斂　檢
　　⿱
　　五十三檻
　　撖
　　五十五范
　　范
　　卷八〈去聲〉
　　一送
　　仲　貢
　　二宋
　　宋　統
　　三用
　　雍　用
　　四絳
　　絳　巷
　　五寘
　　賜　㓨　義　智　戲
　　譬厯辰
　　六至
　　季　摯　駟　冀　祕　肆　利　遂　貳翠　匱　備
　　季孫　季連　季融　季隨　季騧　季夙季嬰　季尹　四飯
　　地駱枝
　　七志
　　意
　　侍其　寺人　事父　意如
　　八未
　　魏　費　尉　貴　既　緯
　　魏強　蜚亷
　　九御
　　御　恕　據　鑢　茹
　　御龍　庶其　庶長
　　十遇
　　遇　樹　附　鑄　務　喻　具　住樹機　樹黎　務成　趣馬　具封
　　十一暮
　　路　露　歩　庫　顧　度　潞
　　慕容　慕利　慕輿　庫狄　庫成　素和路洛
　　歩大汗　庫傉管　庫六斤　大洛稽　破六韓　破也頭
　　十二霽
　　惠　昋　計　薊　勵　稅　羿　杕第五　第八　荔菲
　　十三祭
　　衛　芮　彘　裔
　　祭北
　　十四泰
　　蔡　艾　頼　大　㑹　太　帶　兊太傅　太陽　太士　太師　太伯　大羅大季　大臨　蔡仲
　　十五卦
　　解北
　　十六怪
　　祭　蒯　介
　　十七夬
　　快
　　卷九〈去聲〉
　　十八隊
　　背
　　內史
　　十九代
　　代　戴　能　佴　載
　　二十一震
　　晉　藺　進　遴　允
　　信都
　　二十三問
　　奮　運
　　二十四焮
　　靳
　　二十五願
　　蔓　獻　建
　　曼邱
　　二十六慁
　　論　頓
　　二十八翰
　　幹
　　幹獻
　　二十九換
　　叚　灌　爨　冠
　　冠軍
　　三十諫
　　晏　諫
　　豢龍
　　三十一襇
　　蕳
　　三十二霰
　　燃　練　見　薦
　　縣潘
　　三十三線
　　卞　賤　單　眷　變　戰
　　三十五笑
　　邵　少　召
　　邵皓　召伯　少室
　　三十六效
　　校　孝
　　三十七號
　　郜　暴　浩　漕　嫪　到　好
　　三十八箇
　　賀
　　賀㧞　賀蘭　賀遂　賀悅　賀術
　　三十九過
　　播
　　四十禡
　　華　謝　射　柘　𦔯　舎　晉
　　舎利　謝邱　下軍　亞飯
　　四十一漾
　　向　暢　諒
　　上尹　上成
　　四十二宕
　　伉
　　四十三映
　　孟　敬　慶　竟
　　慶師
　　四十五勁
　　鄭　盛　聖
　　正令
　　四十六徑
　　甯
　　四十七證
　　乗馬
　　四十八嶝
　　鄧
　　鄧陵
　　四十九宥
　　富　廖　副　舊　就　晝　右　授富父　廐尹
　　五十𠉀
　　竇　寇　鬭　鏤
　　鬭文　鬭門　鬭班　鬭耆　豆盧
　　五十二沁
　　禁
　　五十四闞
　　闞
　　五十六㮇
　　念
　　五十八鑑
　　監
　　六十梵
　　汜
　　卷十〈入聲〉
　　一屋
　　陸　穆　麴　祝　伏　鞠　鹿　叔　木肅　卜　宿　谷　沐　竹　服　祿　竺鬻　禿　郁　玉　夙　潚　牧　𨞓屋廬　屋南　屋引　叔孫　叔夜　叔帶叔向　叔敖　叔達　叔服　叔夙　叔魚獨孤　祝其　祝固　祝史　榖梁　濮陽斛律　斛斯　禿髪　夙沙　甪里　陸終福子　牧師　宿勤　木蘭
　　谷吐渾　宿六斤　獨孤渾
　　二沃
　　沃　督　僕　褥　鵠
　　三燭
　　續　束　曲　粟　蓐　頊
　　續祈
　　四
　　樂　卓　學　朔　朴
　　樂正　樂王　樂尹　樂利
　　五質
　　畢　吉　乙　帥　郅　栗　宓　漆　實帙
　　漆雕　室中　乙弗　乙干　疋婁　叱奴悉君　宻革
　　叱伏列
　　六術
　　術　䏘
　　八物
　　屈　茀　𨚓　鬱
　　尉遲　屈突　屈侯　屈南　不更　不𫎇不夷　佛圗　弗忌
　　勿忸於
　　九迄
　　乞扶
　　十月
　　越　闕
　　越椒　越勒
　　越質詰
　　十一沒
　　兀　杌
　　紇干　紇骨　紇單　紇奚
　　沒鹿回　骨咄祿　突黎人　紇豆陵
　　十二曷
　　葛　逹
　　葛伯　達奚　逹歩　達勃　鶡冠　褐餘渴單
　　十三末
　　末　脫
　　㧞略
　　末那樓
　　十四黠
　　滑　察
　　滑伯
　　十六屑
　　齧　節
　　鐡伐　鐡弗
　　十七薛
　　薛　列　悅　説　舌　別
　　薛孤　揭陽　列禦　列宗　啜刺　悅刀渴燭渾
　　十八藥
　　藥　約
　　若干　矍相
　　十九鐸
　　鐸　郭　霍　郝　駱　閣　索　鄂　薄莫　幕　作　落　絡　洛　恪
　　鐸遏　莫者　莫折　索盧　落下　拓王拓䟦　諾護
　　莫且婁　莫侯婁　莫多婁　莫胡盧　莫多那
　　二十陌
　　栢　翟　郤　格　劇　伯　赫
　　伯成　伯比　伯昏　伯夫　伯夏　伯宗柏侯　白馬　白石　白狄　白鹿
　　白楊堤
　　二十一麥
　　麥　獲　革
　　麥邱
　　二十二昔
　　石　席　昔　易　藉　射　奭　赤　夕適　釋
　　辟閭　石駘　石之　石伯　赤張　赤章
　　二十三錫
　　狄　酈　戚　錫　㲻　糴　析
　　析成
　　二十四職
　　稷　職　力　棘　息　翼　食　嗇　即即利　稷邱　弋門
　　二十五徳
　　國　塞　勒
　　北人　北宮　北鄉　北郭　北唐　北門北髪　北殷　北野　万俟　黒齒　黒肱
　　二十六緝
　　習　汲
　　邑裘
　　二十七合
　　合
　　二十八盍
　　蓋
　　二十九葉
　　聶　輙　㨗　接　葉
　　葉陽　接輿　𨁂跌
　　三十怗
　　莢
　　牒雲
　　三十二狎
　　甲
　　甲父
　　三十四乏
　　法










　　元和姓纂原序
　　元和壬辰嵗詔加邉將之封酬屯戍之績朔方之別帥天水閻者有司建苴茅之邑於太原列郡焉主者既行其制閻子上言曰特𫎇渙汗恩沾爵土乃九族之榮也而封乖本郡恐非舊典翌日上謂相國趙公有司之誤不可再也宜召通儒碩士辯卿大夫之族姓者綜修姓纂署之省閣始使條其源系考其郡望子孫職位並宜總緝毎加爵邑則令閲視庶無遺謬者矣寳末學淺識首膺相府之命因按據經籍窮究舊史諸家圖牒無不叅詳凡二十旬纂成十卷自皇族之外各依四聲韻類集每韻之內則以大姓為首焉朝議郎行太常博士林寳撰
　　元和中政平刑清聖作賢輔盡雍容揄之羙成緝熙愷樂之化相國趙國公式是古訓毗於大君當八方之樞總萬物之㑹嘗以為聖明臨照思盡物宜每與羣公拱承顧問將謂經之於思慮不若著之以文詞著之以文詞不若騐之於圖牒昔漢祖所以知郡國豐耗山川險夷以蕭何得秦圗書可披而按之故也大凡邦國之㑹計可以備應對者著元和國計簿地形之逺近可以知要害者著元和郡邑圗洎百執事所蒞之司士大夫所分之𨽻族無不窮究其本末申明其憲度今之姓纂即其一也趙公嘗創立綱紀區分異同得之於心假之於手以授博聞強識之士濟南林寳實該覽六藝通知百家東漢有紬書之能太常當典禮之職其為述作也去華摭實忘麄得精條貫稟大賢之規網羅盡天下之族雖范宣子稱其世祿司馬遷序其先業若掲日月備於縑緗昭昭然蔑以加此矣以涯嘗學舊史繆官綸閣授簡為序不敢固辭無能發揮承命而已矣元和七年十月中大夫行兵部員外郎知制誥王涯述


