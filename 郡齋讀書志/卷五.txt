
史之類十有三：其一曰正史，二曰編年，三曰寶錄，四曰雜史，五曰偽史，六曰史評，七曰職官，八曰儀註，九曰刑法，十曰地裏，十一曰傳記，十二曰譜牒，十三曰目錄。合二百八十三部，七千三百八十八卷。後世述史者，其體有三：編年者，以事系月日而總之於年，蓋本於左丘明；紀傳者，分記君臣行事之終始，蓋本於司馬遷；寶錄者，其名起於蕭梁，至唐而盛，雜取兩者之法而為之，以備史官采擇而已，初無製作之意，不足道也。若編年、紀傳，則各有所長，殆未易以優劣論。雖然，編年所載，於一國治亂之事為詳；紀傳所載，於一個善惡之跡為詳，用此言之，編年似優，又其來最古。而人皆紀傳便於披閱，獨行於世，號為正史，不亦異乎！舊以職官、儀註等，凡史氏有取者，皆附之史，今從焉。
△《史記》一百三十卷
右漢太史令司馬遷續其父談書。創為義例，起黃帝，迄漢武獲麟之歲。撰成十二紀以序帝王，十年表以貫歲月，八書以紀政事，三十世家以序公侯，七十列傳以誌士庶。上下三千餘載，凡為五十二萬六千五百言。遷沒後，缺《景》、《武紀》、《禮》、《樂》、《律書》、《三王世家》、《漢興以來將相年表》、《日者》、《龜策傳》、《靳蒯列傳》等十篇。元、成間，褚少孫追補，及益以武帝後事，辭旨淺鄙，不及遷書遠甚。遷書舊有裴為之解，雲：班固嘗譏遷「論大道則先黃老而後《六經》，序遊俠則退處士而進奸雄，述貨殖則崇勢利而羞貧賤」。後世愛遷者以此論為不然，謂遷特感當世之所失，憤其身之所遭，寓之於書，有所激而為此言耳，非其心所謂誠然也。當武帝之世，表章儒術而罷黜百家，宜乎大治，而窮奢極侈，海內弊，反不若文、景尚黃老時人主恭儉，天下饒給。此其論大道所以先黃老而後《六經》也。武帝用法刻深，群臣一言忤旨，輒下吏誅，而當刑者得以貨免。遷之遭李陵之禍，家貧無財賄自贖，交遊莫救，卒陷腐刑。其進奸雄者，蓋遷嘆時無朱家之倫，不能脫己於禍，故曰：「士窮窘得委命。」此豈非人所謂賢豪者耶！其羞貧賤者，蓋遷自傷特以貧故，不能自免於刑戮，故曰：「千金之子，不死於市。」非空言也。固不察其心而驟譏之，過矣。
△《前漢》一百卷
右後漢玄武司馬班固續司馬遷《史記》，撰十二帝紀，八年表，十本誌，七十列傳。起高祖，終於王莽之誅，二百三十年，凡八十餘萬字。固既瘐死，書頗散亂，章帝令其妹曹世叔妻昭就東觀緝校，內八《表》、《天文誌》，皆其所補也。唐太子承乾令顏師古考眾說為之註。范曄譏固飾主闕，蓋亦不然，其贊多微文，顧讀者弗察耳。劉知幾又詆其《古今人物表》無益於漢史。此論誠然，但非固之罪也。至謂受金鬻筆，固雖諂附匪人，亦何至是歟？然識者或以固書皆因司馬遷、王商、揚雄、歆、向舊文潤色，故其文章首尾皆善，而中間頗冗瑣，良田商之才視數子微劣耳。固之自序稱述者，亦謂有所本歟？
△《後漢》九十卷，《誌》三十卷
右宋范曄撰。十帝紀，八十列傳。唐高宗令章懷太子賢與劉訥言、革希元作註。初，曄令謝儼撰誌，未成而曄伏誅，儼悉蠟以覆車。梁世劉昭得舊本，因補註三十卷。觀曄《與甥侄書》敘其作書之意，稱「自古體大而思精，未有如此者」，又謂：「諸序論筆勢放縱，實天下之奇作，往往不減《過秦篇》。常以比方班氏，非但不愧之而已。」其自負如此。然世多譏曄創為「皇後紀」，及采「風俗通」中王喬、《抱樸子》中左慈等詭譎事，列之於傳，又贊辭佻巧，失史之體雲。
△《三國誌》十五卷
右晉陳壽撰。魏四紀、二十六列傳，蜀十五列傳，吳二十列傳。宋文帝嫌其略，命裴松之補註，博採群說，分入書中，其多過本書數倍。王通數稱壽書，今細觀之，實高簡有法。如不言曹操本生，而載夏侯惇及淵於諸曹傳中，則見嵩本夏後氏之子也；高貴鄉公書卒，而載司馬昭之奏，則見公之不得其死也。他皆類是。但以魏為紀，而稱漢、吳曰傳，又改漢曰蜀，世頗譏其失。至於謂其銜諸葛孔明髡父而為貶辭，求丁氏之米不獲，不立儀、傳之類，亦未必然也。
△《晉書》一百三十卷
右唐房喬等撰。貞觀中，以何法盛等十八家晉史未善詔喬與褚遂良、許敬宗再加撰次，乃據臧榮緒書增損之，後又命李淳風、李義府、李延壽等十三人分掌著述，敬播等四人考正類例。西晉四帝五十四年，東晉十一帝一百二年，又胡、羯、氏、羌、鮮卑割據中原為五涼、四燕、三秦、二趙、夏、蜀十六國，共成帝紀十、誌二十、列傳七十、載記三十。例出於播。《天文》、《律歷》，淳風專之。喬以《宣》、《武紀》、《陸機》、《王羲之傳論》，上所自為，故曰「制旨」，又總題「禦撰」焉。按歷代之史，惟《晉》叢冗最甚，可以無譏。至於取沈約誕誣之說，采《語要》、《世說》、《幽明錄》、《搜神記》詭異謬妄之言，亦不可不辨。
△《宋書》一百卷
右梁沈約撰。十本紀，三十誌，六十列傳。齊永明中，約奉詔為是書，以何承天書為本，兼采徐爰之說，頗為精詳。但本誌兼載魏、晉，失於限斷。又王邵謂其喜造奇說，以誣前代，如瑯琊王妃通小吏牛氏生中宗，孝武於路太後處寢息，時人多有異議之類是也。後梁武帝知而不以為非。嘉中，以《宋》、《齊》、《梁》、《陳》、《魏》、《北齊》、《周書》舛繆亡缺，始命館職讎校。曾鞏等以秘閣所藏多誤，不足憑以是正，請詔天下藏書之家，悉上異本。久之，始集。治平中，鞏校定《南齊》、《梁》、《陳》三書上之，劉恕等上《後魏書》，王安國上《周書》。政和中，始皆畢，頒之學官，民間傳者尚少。未幾，遭靖康丙午之亂，中原淪陷，此書幾亡。紹興十四年，井憲孟為四川漕，始檄諸州學官，求當日所頒本。時四川五十餘州，皆不被兵，書頗有在者，然往往亡缺不全，收合補綴，獨少《後魏書》十許卷，最後得宇文季蒙家本，偶有所少者，於是七史遂全，因命眉山刊行焉。
△《南齊書》五十九卷
右梁蕭子顯撰。八紀，十一誌，四十列傳。初江淹已作十《誌》，沈約又有《紀》，子顯自表別修。然《天文》但紀災祥，《州郡》不著戶口，《祥瑞》多載圖讖，表雲：「天文事秘，戶口不知，不敢私載。」曾子固謂子顯於斯史，喜自馳騁，其更改破析、刻雕藻繢之變尤多，而文比七史最下雲。
△《梁書》五十六卷
右唐姚思廉撰。六本紀，五十列傳。唐貞觀三年，詔思廉同魏徵撰。思廉者，梁史官察之子。推其父意，采謝吳等所記，以成此書。徵惟著總論而已。
△《陳書》三十六卷
右唐姚思廉撰。六本紀，三十列傳。其父察在陳，嘗刪撰梁、陳事，未成，陳亡。隋文帝問之，察以所論載，每一篇成，輒奏之，未訖而沒。察且死，屬思廉繼其業。貞觀中，與《梁書》同上之。其書世亦罕傳，多脫誤。
△《後魏書》一百三十卷
右北齊魏收撰。初，魏史官崔浩既誅，太和後，始有李彪、崔鴻等書。魏末，山偉、綦雋更主國書，二十餘年，事跡蕩然，萬不紀一。文宣時，始詔收撰次，成十二紀、十誌、九十二列傳，上之。悉焚舊書。多諂諱不平，受爾朱榮子金，故減其惡；夙有怨者，多沒其善；黨北朝，貶江左。時人嫉之，號為「穢史」。
劉知幾謂其生絕胤嗣，死逢剖斫，皆隱慝所致。後隋文帝命顏之推等別修，唐貞觀中，陳叔達亦作《五代史》，皆不傳，獨收書在。皇朝命劉恕等校正。
△《北齊書》五十卷
右唐李百藥撰。本紀八，列傳四十二。百藥父德林，在齊嘗撰著紀傳。貞觀初，詔分修諸史。百藥因父書續成以獻。諸史稱帝號，百藥避唐朝名諱，不書「世祖」、「世宗」之類。
△《周書》五十卷
右唐令狐德等撰。本紀八，列傳四十二。貞觀中，德請撰次，乃詔德與陳叔達、唐儉成之。先是，蘇綽秉周政，軍國詞令，多準《尚書》。牛弘為史，尤務清言，德因之以成是書，故多非實錄。仁宗朝出太清樓本合史館、秘閣本，又募天下獻書，而取夏竦、李巽家本，下館閣是正其文字，而後林希、王安國上之。
△《隋書》八十五卷
右唐魏徵等撰。紀五，列傳五十五，長孫無忌等撰誌三十。初，詔顏師古、孔穎達修述，徵總其事，序、論皆徵自作。後又詔於誌寧、李淳風、韋安仁、李延壽同修《五代史誌》，無忌上之，詔編第入《隋書》，人亦號《五代史誌》。《天文》、《律歷》、《五行》三誌，淳風獨作。
△《唐書》二百卷
右石晉劉句、張昭遠等撰。因韋述舊史增損以成，繁略不均，校之實錄，多所漏闕，又是非失實，其甚至以韓愈文章為大紕繆，故仁宗時刪改，蓋亦不可巳焉。
△《新唐書》二百二十五卷
右皇朝嘉中曾公亮等被詔刪定，歐陽修撰紀、誌，宋祁撰列傳。舊書約一百九十萬，新書約一百七十四萬，而其中增表。故書成上於朝，自言曰：「其事則增於前，其文則省於舊」也。而議者頗謂永叔學《春秋》，每務褒貶，子京通小學，唯刻意文章，采雜說既多，往往牾，有失實之嘆焉。
△《五代史》一百五十卷
右皇朝薛居正等撰。開寶中，詔修梁、唐、晉、漢、周書，盧多遜、扈蒙、張淡、李、劉兼、李穆、李九齡同修，居正監修。
△《五代史記》七十五卷
右皇朝歐陽修永叔以薛居正史繁猥失實，重加修定，藏於家。永叔沒後，朝廷聞之，取以付國子監刊行。《國史》稱其可以繼班固、劉向，人不以為過。特恨其《晉出帝論》，以為因濮園議而發雲。
△《三朝國史》一百五十卷
右皇朝國史，紀十卷，誌六十卷，列傳八十卷，呂夷簡等撰。初，景德中，詔王旦、先文元公、楊億等十人撰太祖、太宗兩朝史，至天聖五年，詔夷簡、宋綬、劉筠、陳堯佐、王舉正、李淑、黃鑒、謝絳、馮元，加入真宗朝史，王曾監修。曾罷，夷簡代，八年書成，計七百餘傳。比之三朝《實錄》，增者大半，事文贍，褒貶得宜，百世之所考信雲。
△《兩朝國史》一百二十卷
右皇朝仁宗、英宗兩朝國史也，王等撰。元豐五年六月甲寅奏禦。監修王、史官蒲宗孟、李清臣、王存、趙彥若、曾肇賜銀絹有差，蘇頌、黃履、林希、蔡卞、劉奉世以它職罷去，吳充、宋敏求前死，皆有賜賚。紀五卷，誌四十五卷。比之《實錄》，事跡頗多，但非寇準而是丁謂，之神宗詔旨等。
△《荀悅漢紀》三十卷
右漢荀悅撰。班固作《漢書》，起高祖，終於孝平王莽之誅，十二世，二百四十二年，為紀、表、誌、傳，凡八十餘萬言。獻帝以其文繁，詔悅舉要撮總，通比其事，列系年月，為紀三十篇，凡八萬三千四百三十二字。辭約事該，時稱嘉史。
△《袁宏漢紀》三十卷
右晉袁宏彥伯撰。宏在晉末，為一時文宗。性強直，雖為桓溫禮遇，每不阿屈。以東京史籍不倫，謝承、司馬彪之徒錯繆同異，無所取正，惟張璠《紀》差詳，因參摭記傳以損益之，比諸家號為精密。
△《唐歷》四十卷
右唐柳芳撰。初，肅宗詔芳綴輯吳兢書，其敘天寶後事不倫。上元中，芳謫黔中，會高力士同貶，因從力士質開元、天寶及禁中事，識其本末。時舊史已送官，不可追刊，乃推衍義類，仿編年法作此書。起隋義寧元年，迄大歷十三年。或譏其不立褒貶義例而詳於制度，然景迂生亟稱之，以為《通鑒》多取焉。
△《河洛行年記》十卷
右唐劉仁軌撰。記唐初李密、王世充事。起大業十三年二月，迄武德四年七月秦王擒竇建德。第九卷述大業都城，第十卷載宮館園囿。且雲：「煬帝遷都之詔稱務從節儉，觀其宮室，窮極綺麗」雲。
△《大唐創業起居註》三卷
右唐溫大雅撰。紀高祖建義，至受隋禪，用師符讖受命典冊事。
△《通歷》十卷
右唐馬總撰。總纂太古十七氏、中古五帝、三王，及刪取秦、漢、三國、晉、十六國、宋、齊、梁、陳、元魏、北齊、後周、隋世紀興滅，粗述其君賢否，取虞世南《略論》，分系於末，以見義焉。
△《續通歷》十卷
右荊南孫光憲撰。輯唐洎五代事，以續馬總《歷》，參以黃巢、李茂真、劉守光、阿保機、吳、唐、閩、廣、胡、越、兩蜀事跡。太祖朝詔毀其書，以其所紀多非實也。
△《帝王鏡略》一卷
右唐劉軻撰。自開辟迄唐初帝王世次，綴為四言，以訓童蒙。偽蜀馮鑒續之，至唐末。
△《五代通錄》六十五卷
右皇朝範質撰。五代《實錄》共三百六十卷，質刪其煩文，摭其要言，以成是書。自乾化壬申至梁亡十二年間，簡牘散亡，亦采當時制敕碑碣，以補其闕。
△《運歷圖》六卷
右皇朝龔穎撰。起於秦昭王滅周之歲乙巳，止於國朝雍禧丁亥，以歷代興亡大事附見其下。四年，獻於朝，優詔獎之。歐陽公嘗據之考正《集古目錄》，稱其精博。按《晉史》，張軌世襲涼州，但稱湣帝建興年號。其間唯張祚纂竊，改建興四十二年為和平元年。始奉穆帝昇平之朔，始末不聞有改元事。唯穎書載張實改元曰永安，張茂改元曰永元，張重華曰永樂，曰和平，張元龍曰太始，張天錫曰太清，張大豫曰鳳凰，不知穎何所據而言然。或雲出崔鴻《十六國春秋》，鴻書久不傳於世，莫得而考焉。
△《紀年通譜》十二卷
右皇朝宋庠公序撰。自漢文帝後元戊寅止周恭帝顯德庚申為九篇，以本朝建隆之元至慶歷辛已為一篇，皆曰「統元」，以甲子貫之。有五號，曰：正、閏、偽、賊、蠻夷。以王莽十九年系孺子更始，以接建武；東魏十七年附西魏；豫王六年、天後十五年系中宗，緒神龍；朱梁十六年通濟陰天，續同光；捃晉恭帝禪宋之歲，對魏明元泰常五年。尊北降南，始主正朔，乃《通譜》之新意也。別二篇舉字為類，各以部分，曰「類元」。慶歷中上之，優詔褒焉。公武按：《三國誌》，魏景初元年丁已，當蜀建興十五年，次年戊午，蜀改元延熙，訖二十年歲次丁丑，明年改元景耀。今《通譜》載蜀建興之號止於丙辰，凡十四年，延熙改元在丁已，且復增至二十一年，豈別有所據耶？歐陽公《集古目錄》以東魏《造石像記》證《通譜》武定七年非戊辰，蓋自元象以後，遞差一歲。公序聞之，以為宜易，遂著其事於《譜》前。前者編簡浩博，不免時有舛誤也。
△《編年通載》十五卷
右皇朝張衡撰。衡觀四部書至古今纂輯運歷書十餘家，皆淺陋楦釀，無足細繹，乃編歷代年號，貫以甲子，始於帝堯，訖於國朝治平丁未，質之經史，資以傳記百家之書，聖賢勛德、奸雄纂竊及蠻夷盜賊，凡系於存亡綱紀之大者，無不詳錄。總三千四百年。且刊正謬誤，如《史記》
△《編年通載》十五卷
右皇朝張衡撰。衡觀四部書至古今纂輯運歷書十餘家，皆淺陋楦釀，無足細繹，乃編歷代年號，貫以甲子，始於帝堯，訖於國朝治平丁未，質之經史，資以傳記百家之書，聖賢勛德、奸雄纂竊及蠻夷盜賊，凡系於存亡綱紀之大者，無不詳錄。總三千四百年。且刊正謬誤，如《史記》載舜年，《虞書》不同，《漢紀》載魏受漢禪，與《魏誌受禪壇碑》各異之類。熙寧七年表獻之。
△《稽古錄》二十卷
右皇朝司馬光君實編。起自三皇，止皇朝英宗治平末。至周共和庚申，始為編年。
△《編年紀事》十一卷
右皇朝劉因司馬溫公所撰編次。
△《資治通鑒》二百九十四卷，《目錄》三十卷，《考異》三十卷
右皇朝治平中，司馬光奉詔編集歷代君臣事跡，許自辟官屬，藉以館閣書籍，在外聽以書局自隨，至元豐七年，凡十七年始奏禦。上起戰國，下終五代，凡一千三百六十二年。又略舉事目，年經國緯，以備檢閱，別為《目錄》；參考同異，俾歸一塗，別為《考異》，各一編。公自謂精力盡於此書。神宗賜名《資治通鑒》，禦制序以冠其首，且以為賢於荀悅雲。公武心好是書，學之有年矣。見其大抵不採後偉卓異說，如屈原懷沙自沈，四皓羽翼儲君，嚴光足加帝腹，姚崇十事開說之類，削去不錄，然後知公忠信有餘，蓋陋子長之愛奇也。
△《通鑒舉要歷》八十卷
右皇朝司馬光撰。《通鑒》奏禦之明日，輔臣亟請觀焉。神宗出而示之，每編始末識以「睿思殿寶章」，蓋尊寵其書如此。公尚患本書浩大，故為「舉要」雲。
△《資治通鑒外紀》十卷
右皇朝劉恕撰。司馬光作《通鑒》，始於周威烈王命韓、趙、魏為諸侯，下訖五代。恕嘗語光：「曷不起上古或堯、舜？」光答以事包《春秋》，不可。
又以《經》不可續，不敢始於獲麟。恕意謂闕漏，因撰此書。起三皇、五帝，止周共和，載其世次而已。起共和庚申，至威烈王二十二年丁丑，四百三十八年為一編，號曰《外紀》，猶《國語》稱《春秋外傳》也。
△《寶歷歌》一卷
右未詳撰人。以開辟太古，迄於周世宗，正統帝王世次謚號，成七言韻語一通。
△《歷代紀元賦》一卷
右皇朝楊億撰。次漢至五代正統年號，為賦一首，又別為《宋頌》四章。
△《通鑒節文》六十卷
右題司馬溫公自鈔纂《通鑒》之要，然實非也。
