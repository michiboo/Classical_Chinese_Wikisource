
△《度人經》三卷
右元始天尊說。《唐志》有其目，古書也。神仙之說，其來尚矣。劉歆《七略》，道家之學與神仙各為錄。其後學神仙者稍稍自附於黃、老，乃云：有元始天尊，生於太元之先，姓樂，名靜信，常存不滅。每天地開閉，則以秘道授諸仙，謂之開劫度人。延康、赤明、龍漢、開皇，即其紀年也。受其道者，漸致長生，或白日天。其學有授之法，名曰「齊」；有拜章之儀，名曰「醮」；又有符咒以攝治鬼神，服餌以蠲除穢濁。至於存想之方，導引之訣，烹煉變化之術，其類甚眾。又葛洪、寇謙、陶弘景之徒相望而出，其言益熾於世。寶貴者多惑焉，然通人皆疑之。國朝修《道藏》，共六部，三百一十一秩，而神仙之學如上所陳者居多，興道家絕不類。今於其間取自昔書目所載錄之，又而為二；凡其說出於神仙者，雖題曰「老子」、「黃帝」，亦皆附於此，不以名亂實也。若夫容成之術，雖收於歆輩者，以薦紳先生難言之特削去不錄。
△《大洞真經》一卷
右題雲高上虛皇君等。道書，三十七章。晉永和中，上清紫微元君降授於王夫人，是《上清高法》。《道藏》書六部：一曰大洞真部，二曰靈寶洞元部，三曰太上洞神部，四曰太真部，五曰太清部，六曰正一部。李氏《道書志》四類：一曰經誥類，二曰傳錄類，三曰丹藥類，四曰符篆類，皆以此書為之首，然《唐志》不載，故以此《度人經》雲。
△《黃庭內景經》一卷
右題《大帝內書》，藏谷陰，三十六章，皆七言韻語。梁丘子敘云：「扶桑大帝命穀神王傳魏夫人，一名《東華玉篇》。黃者，中央之色，庭者，四方之中。外指事，即天、人、地中；內指事，即臘、心、脾中，故曰『黃庭』。」
△《黃庭外景經》三卷
右敘謂老子所作，與《法帖》所載晉義之所書本正同，而文句頗異。其首有「老子居，作七言解說身形及諸神」兩句，其末有「吾言畢矣勿妄陳」一句，且改「淵」為「泉」，改「治」為「理」，疑唐人誕者附益之。《崇文總目》雲「記天皇氏至帝菪受道得仙事」，此本則無之。
△《真誥》十卷
右梁陶弘景撰。皆真人口授之誥，故以為名。記許邁、許謐、楊義諸仙受道之說，本七卷：《運題》一，《象甄》二，《受授》三，《協昌期》四，《稽神樞》五，《握真輔》六，《翼真檢》七。後人析第一、第二、第四，各為上下。
△《西經》四卷
右題曰太上真人尹君紀錄。老子將遊西域，既為關令尹喜說五千言，又留秘旨，凡三十六章，喜述之，為此經。其首稱老君西，聞道竺乾，有古先生，是以就道。說者以「古先生」，佛也。事見《廣洪明集辯惑論》。
△《韋註西經》二卷
右梁道士韋處玄。分上下經：上經三七，法天之陽數，分二十一章；下經四七，法地之陰數，總四十九章，象大衍用數雲。《唐志》稱處玄《集解》。以「聞道竺乾」為「經道竺乾」，以「古先生」為老子自謂。
△《同玄註西經》四卷
右唐洞玄子註，其姓名未詳。《唐志》有戴詵《註西經》，疑此或詵書也。分三十六章，謂竺乾古先生非釋氏之號雲。
△《徐註西經》二卷
右徐道邈撰。句曲人，未詳何代。其本以「有古先生善入無為」作「善入泥丸」。「古先生者，吾之師也，化乎竺乾」作「吾之身也，化胡竺乾」雲。
△《步虛經》一卷
右太極真人傳左仙公，其章皆高仙上聖朝玄都、玉京，飛巡虛空之所諷詠，故曰「步虛」。
△《定觀經》一卷
右題曰：天尊授左玄真人述，定心惠觀等修，故以為名雲。
△《內觀經》一卷
右老子撰。述人胞胚、魂魄、眾神之名，當謗觀身心，俾不染濁穢，乃可常存雲。凡二十有二章。
△《老子化胡經》十卷
右魏明帝為之序。經言老子歸崑崙化胡，次授罽賓，後及天竺。按裴松之《三國志註》言「世稱老子西入流沙，化胡成佛」。其說蓋起於此。《議化胡經八狀》附於後。《唐志》云：「萬歲通天元年，僧惠澄上言乞毀《老子化胡經》，秋官侍郎劉如璿等議狀。」證其非偽，此是也。
△《太清經》一卷
右《太清護命靈文》，金闕上真按付修道之士，可以除邪治病雲。
△《天蓬神咒》一卷
右未祥撰。《邯鄲書目》載道書最眾，已上八種皆有之。
△《登真隱訣》二十五卷
右梁陶弘景撰。景以為學其訣者，當由階而登，真文多隱，非訣莫登，故以名書。凡七篇十七條，《隋志》雲。
△《神仙可學論》一卷
右唐吳筠撰。嵇康謂神仙不可以學致，筠意不以為然，故演修習之方，以勉學仙之士雲。
△《坐忘論》一卷
右唐司馬承禎字子微撰。凡七篇。其後有文元公跋，謂子微之所謂「坐忘」，即釋氏之言「宴坐」也。
△《天隱子》一卷
右唐司馬子微為之序，云：「天隱子，不知何許人，著書八篇。修煉形氣，養和心靈，歸根契於伯陽，遺照齊乎莊叟。殆非人間所能力學者也。」王古以天隱子即子微也。一本有《三宮法》附於後。
△《抱樸子內篇》二十卷
右晉葛洪撰。洪，字稚川，丹陽句容人。元帝時，累召不就，止羅浮山，釒東丹著書，推明飛升之道，導養之理，黃白之事。二十卷名曰《內篇》，十卷名曰《外篇》，自號抱樸子，因以命書。
△《雲笈七簽》一百二十卷
右皇朝張君房等纂。君房，祥符中謫官寧海。時聖祖降，朝廷盡以秘閣道書付杭州，俾戚綸、陳堯臣校正，綸等同王欽若薦君房專其事。君房詮次，得四千五百六十五卷，於是掇其蘊奧，總萬餘條，成是書。仁宗時上之。
△《群仙會真記》五卷
右唐施肩吾集言煉養形氣、補毓精神、成內丹之法，凡二十五篇。
△《彭曉註參同契》三卷
右漢魏伯陽撰。按《神仙傳》：伯陽，會稽上虞人，通貫詩律，文辭贍博，修真養誌，約《周易》作此書，凡九十篇。徐氏箋註。桓帝時，以授同郡淳于叔通，因行於世。彭曉為之解。隋、唐書目皆不載。按唐陸德明解「易」字云：「虞翻註《參同契》，言字從『日』下『月』。」今此書有「日月為易」之文，則其為古書明矣。
△《張隨註參同契》三卷
右皇朝張隋皇祐中居青城山，註魏伯陽之書，列十數圖於其後。
△《參同契太易圖》一卷
右不題撰人。論周天火候，有《太易》、《太初》、《太始》、《太素》、《太極》、《四象》、《五行》等二十四篇並圖。按《崇文總目》雲「張處撰」。而李獻臣以為「天老神君撰，雲常子張處序。亦名《至藥丹訣》」。未知孰是。
△《混元內外鑒二卷延壽經》一卷
右「混元」，謂老子也，亦導引之術，《內篇》八，《外篇》三。其《延壽經》一卷附後。
△《玉皇聖胎神用訣》一卷
右《玉皇訣》，雲野人郎肇註。
△《太上說魂魄經》二卷
右題曰老子撰。載三魂七魄名字、形狀、好惡，以咒術存制之。《崇文》題曰《太上靈書》。李氏亦有其目。
△《無上秘要》九十五卷
右題曰元始天尊說。《藝文志》止七十二卷，不知何時析出二十三通也。
△《葛仙翁胎息術》一卷
右仙翁葛洪也。
△《太清服氣口訣》一卷，《太起經》一卷，《閉氣法》一卷，《太上指南歌》一卷
右四書皆題曰老子撰。服氣訣也。
△《食氣經》一卷
右太皇子撰。未詳。李邯鄲雲「似雜集之書」。
△《道引養生圖》一卷
右梁陶弘景撰。分三十六勢，如「鴻鶴徘徊」、「鴛鸞戢羽」之類，各繪像於其上。田偉家本少八勢。
△《天真皇人九仙經》一卷
右天真皇人為黃帝說。一行、羅公遠、葉法靜註。論水火龍虎造金丹之術，崇文書也。按《九仙經興廢記》云：「此經黃帝留峨眉山石壁，漢武帝時得之，大中嘗禁斷」。
△《陰府內丹經》一卷
右題曰老子說。
△《日月元樞樞論》一卷
右唐劉知古撰。明皇朝，為綿州昌明令。時詔求通丹藥之士，知古謂神仙大藥無出《參同契》，因著論上於朝。
△《大還丹契秘圖》一卷
右草衣洞真子玄撰。凡十二章。大還丹者，乃日月精氣之所致也。論火候，則以朔望為據，記藥物，則以鉛汞為名雲。
△《紫陽金碧經》二卷
右皇元真人撰，廣成子述，河上公修。為六十四章。上明合和習真之法，中有調神理氣之方，下有還丹鼎上之術。《崇文目》有三卷，今逸其一。
△《金碧潛通》一卷
右題長白山人元陽子解，未祥何代人，不知其撰人姓名。按《邯鄲書目》雲羊參微集。其序言「本得之石函，皆科斗文字。世有三十六字訣，七曜、五行、八卦、九宮，論還丹之事，其辭多隱，人莫之識。劉真人演仰觀上象，以定節度，今之所作，多不成者，蓋不得口訣故也。吾恐墜匿聖文，故著上經，號《金碧潛通》。金者，剛柔得位，火不能灼，服之則仙遊碧落」雲。疑即參微所撰也。《道藏》止收。
△《還丹歌》一卷
右元陽子撰。次序雜亂，非完書也。大旨解《參同契》。《李氏書目》云：「海客李玄光遇玄壽先生於中嶽，授此。」未祥玄光何代人。
△《龍虎通元要訣》一卷
右蘇元朗撰。以古訣《龍虎經》、《參同契秘》、《金碧潛通訣》，其文繁而隱，故纂其要為是書。李邯鄲家本題雲「青霞子，隋開皇時人」，不出名氏，豈元朗之號耶？
△《胎息秘訣》一卷
右唐僧遵化撰。論達磨胎息，總十八篇，歌二十三首，凡一千四百四十言，天祐丁酉書成。
△《易成子大丹訣》一卷
右彭仲堪撰。不知何代人，字舜元。天臺遇一異僧，授此術。論火候。
△《青牛道士歌》一卷
右題曰青牛道士，未祥。
△《八段錦》一卷
右不題撰人。吐故納新之訣也。
△《高象先歌》一卷
右高先撰。象先，其字也，未祥何代人。論《參同契》。
△《金丹訣》一卷
右皇朝張瑾撰。治平中，授丹訣於榮中立，後因敘其事，以教後學。自此以下，皆非古今書目所載。以其世多傳者，不可不收也。至於《北斗經》之類，以為永壽元年老子所說，尤鄙淺可笑，雖行於世，亦削去。
△《真一子還丹金釒龠》一卷？《太清火式經》一卷、《九天玄路秘論》一卷、《靈源銘》一卷、《太清爐鼎斤兩訣》一卷
右五書，不著撰人。論龍虎鉛汞火候之術。
△《玉芝書》三卷
右皇朝陳舉撰。舉，字子堙，蘇州人。
△《授道志》一卷
右皇朝楊谷，真宗朝嘗遇神仙於成都藥市，自授其道本。《李氏書目》亦載，雲谷自號純粹子。
△《通玄秘要悟真篇》一卷
右皇朝張用成撰。用成，字平叔，天臺人。熙寧中，隋陸師閔入蜀，授道於隱者，因成律詩八十一首。
△《養生丹訣》一卷
右皇朝皇甫士安撰。士安，岷山道士也。
△《歸正議》九卷
右皇朝林靈素撰。駁佛書中非道家者。
△《四十二章經》一卷
右天竺釋迦牟尼佛所說也。「釋迦」者，華言「能仁」。以周昭王二十四年甲寅四月八日生。十九學道，三十學成，處世演道四十九年而終，蓋年七十九也。沒後，弟子大迦葉與阿難纂掇其平生之言成書。自漢以上，中國未傳，或雲雖傳而泯絕於秦火。張騫使西域，已聞有浮賭之教，及明帝感傅毅之對，遣蔡愔、秦景使天竺求之，得此經以歸。中國之有佛書自此始，故其文不類他經雲。佛書自愔、景以來至梁武帝華林之集，入中國者五千四百卷。曰經、曰論、曰律、謂之「三藏」，傳於世盛矣。其徒又或摘出別行，為之註釋、疏鈔，至不可選紀，而通謂之律學。厥後達磨西來，以三藏皆筌蹄，不得佛意，故直指人心，俾之見性，眾尊之為祖，學之者布於天下。雖曰不假文字，而弟子錄其善言，往往成書，由是禪學興焉。觀今世佛書，三藏之外，凡講說之類，律學也；凡問答之類，禪學也。藏經猥眾，且所至有之，有錄，今取其餘者列於篇。此經雖在《藏》中，然以其見於《經籍志》，故特取焉。
△《華嚴經合論》一百二十卷
右按《纂靈記》雲，《華嚴》大經，龍宮有三本：佛滅度後六百年，有龍樹菩薩入龍宮，誦下本十萬偈，四十八品，流傳天竺。晉有沙門支法領得下本，分三萬六千偈，至此土，義熙十四年，譯成六十卷。唐證聖元年，于闐沙門喜學再譯舊文，兼補諸闕，通舊總四萬五千頌，成八十卷，三十九品。《合論》者，唐李通玄所撰。通玄，太原人，宗室子也。當武后時，隱居不仕。舊學佛者皆曰佛說此經時，居七處九會，獨通玄以為十處十會雲。
△《華嚴經清涼疏》一百五十卷
右唐僧澄觀撰。澄觀居清涼山，號清涼國師，即韓愈贈之詩者。文元公有言曰：「明法身之體者，莫辨於《楞嚴》，明法身之用者，莫辨於《華嚴》。」學佛者以為不刊之論雲。
△《華嚴決疑論》四卷
右唐李通玄撰。通玄即為《華嚴合論》，又著此書。皇朝張商英使河東，得之壽陽縣東浮屠廢書中。
△《華嚴經略》一卷
右唐僧澄觀撰。澄觀既疏《華嚴》，又撮其大意為此，凡四十二章。
△《華嚴起信文》一卷
右唐僧善孜撰。善孜，潭州太平寺僧也。每品一章，撮其大指，凡三十九章。
△《華嚴經百門義海》二卷
右唐僧法藏撰。法藏，長安崇福寺僧也。分十章。
△《華嚴奧旨》一卷
右唐僧法藏撰。又曰《妄盡還源觀》。凡六門。
△《法界摭要記》四卷
右皇朝僧遵式述。其序云：「元上初，覽清涼《玄鏡》，圭峰註，取其合者錄之。」
△《法界披雲集》一卷
右皇朝僧道述。杜順纂《華嚴經義》，撰《法界觀》，道通又分十玄門。
△《華嚴吞海集》一卷
右皇朝僧道通述。《華嚴經》七處、九會、三十九品、五萬四千偈，其文浩博。澄觀為之疏，尤難觀覽道通約之，成萬三千言，以便初學。
△《註維摩詰所說經》十卷
右天竺維摩詰撰。西域謂凈名曰維摩詰，廣嚴城處士也。佛聞其病，使十弟子、四菩薩往問訊，皆以不勝任固辭。最後遣文殊行，因共變妙道，遂成此經。其大旨明真俗不二而已。凈名演法要者，居世出世也。不以十弟子、四菩薩為知法者，斥其有凈穢之別也。文殊大智，法身之體也。凈名處俗，法身之用也。俾體用相酬對，皆真俗不二之喻也。姚秦僧鳩摩羅什譯。按《開元釋教錄》雲「羅什」者，華言「童壽」，天竺人也。苻堅遣呂光破西域，俘之以歸。姚興迎致長安，譯經於逍遙園。凡四十部，此其一也。本三卷十四品，其後什之徒僧肇、道生、道融等為之註，為十卷。予得之董太虛家，蓋襄陽木本也。唐李繁頗言此註後人依者。
△《法華言句》二十卷
右唐僧智撰。智居天臺山，號天臺教。五代兵亂，其書亡。錢ㄈ聞高麗有本，厚賂因賈人求得之，至今盛行於江浙。
△《金剛經會解》一卷
右後秦僧鳩摩羅什譯。唐僧宗密、僧知恩、皇朝僧元仁、賈昌朝、王安石五家註。予弟公愬日誦三過。予靳之曰：「汝亦頗知其義乎？」對曰：「知之。其義明萬物皆空，故古人謂以空為宗也。」予曰：「金剛者，堅固不壞之義也。萬物之空，何以謂之金剛？」復曰：「『六如偈』其言明甚，獨奈何？」因語之曰：「汝之過，正在以有為法同無為法，以真空同頑空耳。張湛曰：『身與萬物同有，其有不有；心與太虛同無，其無不無。』庶幾知此哉！」
△《禪宗金剛經解》一卷
右皇朝安保衡採摭禪宗自達磨而下發明是經者參釋之。序稱：其有言涉修證者，北宗法門也；舉心即佛者，江西法門也；無法無物者，本來如是者，曹溪法門也。
△《六祖解金剛經》一卷
右唐僧惠能註。《金剛經》凡六譯，其文大概既同，時小異耳，而世多行姚秦鳩摩羅什本。
△《楞伽經》四卷
右宋天竺僧求那跋陀羅譯。楞伽，山名也。佛為大慧演道於此山。元魏僧達磨以付僧慧可，曰：「吾觀中國所有經教，唯《楞伽》可以印心。」謂此書也。釋延壽謂此經，以佛語心為宗，而李通玄則以為五法、三自性、八識、二無我為宗。按經說第八業種之識，名為如來藏，言其性不二，明偽即出世也。延壽所雲者，指其理，通玄所雲者，指其事，非不同也。
△《圓覺經疏》三卷
右唐長壽二年，天竺僧覺救譯，宗蜜疏解。《圓覺》之旨，佛為十二大士，說如來本起因地，終這以三觀。《楞嚴》之旨，阿難因遇魔嬈，問學菩提最初方便，終之以二義。蓋《圓覺》自誠而明，《楞嚴》自明而誠，雖若不同，而二義三觀，不出定慧，其歸豈有二哉！
△《六祖解心經》一卷
右唐僧慧能解。慧能，其徒尊之為六祖。
△《忠國師解心經》一卷
右唐僧慧忠，肅宗師事之。此其所著書也。
△《心經會解》一卷
右唐陳留僧玄獎譯並註。「般若」者，華言「智慧」，「波羅蜜多」者，華言「到彼岸」，謂智可以濟物入聖域也。長安中，僧法藏為之疏。元豐中，僧法泉亦註之。
△《楞嚴經疏》二十卷
右唐神龍二年，天竺國僧彼岸於廣州譯，房融筆授，皇朝了璿撰疏，王隨為之序。
△《楞嚴標旨》十卷
右皇朝僧曉月撰。其弟子應乾錄，範峋為之序。《圓覺經》云：「修多羅教，如標指月。」其名書之意，蓋取此。
△《會解楞嚴經》十卷
右唐僧彌伽釋迦譯語，房融筆授。皇朝井度集古今十二家解，去取之，成書。予嘗為之序。
△《修已金剛經會要》一卷
右皇朝僧修己，住持峨眉山白水寺，道楷之法嗣也。
△《景德傳燈錄》三十卷
右皇朝僧道原編。其書披奕世祖圖，采諸方語錄，由七佛以至法眼之嗣，凡五十二世，一千七百一人。獻之朝，詔楊億、李維、王曙同加裁定。億等潤色其文，是正差繆，遂盛行於世，為禪學之源。夫禪學自達磨入中原，世傳一人，凡五傳至慧能，通謂之祖。慧能傳行思、懷讓，行思之後，有良價，號「洞下宗」；又有文偃，號「雲門宗」；又有文益，號「法眼宗」；懷讓之後有靈祐、慧寂，號「瀉仰宗」；又有義玄，號「臨濟宗」。五宗學徒遍於海內，迄今數百年。「臨濟」、「雲門」、「洞下」，日愈益盛。嘗考其世，皆出唐末五代兵戈極亂之際，意者，亂世聯明賢豪之士，無所施其能，故憤世嫉邪，長往不返，則其名言至行，譬猶聯珠疊璧，雖山淵之高深，終不能掩覆其光彩，而必輝潤於外也。故人得而著之竹帛，罔有遺軼焉。
△《玉英集》十五卷
右皇朝王隨撰。先是楊億編次《傳燈錄》三十卷，隨刪去其繁大半，上之。
△《天聖廣燈錄》三十卷
右皇朝李遵勖編。斷自釋迦以降。仁宗御製序。
△《分燈集》二十五卷
右皇朝井度編。蓋續三《燈錄》也。
△《靖國續燈錄》三十卷
右皇朝僧惟白編。惟白，靖康初住法雲寺，駙馬都尉張敦禮以其書上於朝，徽宗為之序。分《正宗》、《對機》、《拈古》、《頌古》、《偈頌》五門。
△《禪苑瑤林》一百卷
右皇朝井度編。取三《燈錄》所載祖師言行，附入諸方拈提語句，且是正其差誤雲。
△《龐蘊語錄》十卷
右唐龐蘊，襄陽人，與其妻子皆學佛。後人錄其言成此書。
△《雪竇頌古》八卷
右皇朝僧道顯撰。道顯居雪竇山。所謂「頌古」者，猶詩人之「詠史」雲。
△《古塔主語錄》三卷
右皇朝僧道古撰。範文正喜之，嘗親為疏，請說法，有句云：「道行無玷，孤風絕攀」，時以為非溢美也。
△《碧巖集》十卷
右皇朝僧克勤解《雪竇頌古》名曰《碧巖集》。
△《肇論》四卷
右姚秦僧洪肇撰。師羅什，規模莊周之言，以著此書。《物不遷》、《不真空》、《般若無知》、《涅盤》無名四論。《傳燈錄》雲，肇後為姚興所殺。
△《觀心論》一卷
右魏菩提達磨撰。
△《百法論》一卷
右唐僧玄奘譯。西域僧天親所造。所謂一切法者，其略有語：一心法，二心所有法，三色法，四心不相應行法，五無為法。心法八種，心所有法五十一種，色法十一種，心不相應行法二十四種，無為法六種，故曰「百法」。
△《起信論》一卷
右唐僧宗密註，僧真諦譯。天竺第十二祖馬鳴大士所造也。雖雲名相，蓋明心宗，指義玄微，文辭明糸致，故盛行於世，若《肇論》、《百法》、《唯識》
及此學者，皆顓門名家，故《藏》中所收亦錄於此。
△《辨正論》八卷
右唐釋法琳撰。穎川陳良序云：「法琳，姓陳，關中人。著此書，窮釋、老之教源，極品藻之名理。」宣和中，以其斥《老子》語，焚毀其第二、第四、第五、第六、第八凡五卷，序文亦有剪棄者。
△《破邪論》二卷
右唐釋法琳撰。辨傅弈所排毀。虞世南為之序。
△《甄正論》三卷
右唐釋法琳撰。已上三書，皆經宣和焚毀，《藏》中多闕，故錄之。
△《輔教編》五卷
右皇朝僧契嵩撰。藤州人。皇祐間，以世儒多詆釋氏之道，因著此書，廣引經籍，以證三家一致，輔相其教雲。
△《玄聖蘧廬》二卷
右唐李繁撰。繁學於江西僧道一，敬宗時，嘗與丁公著、陸亙入殿中抗佛、老，講論唐、虞。愈稱其家多書，一覽終身不忘。太和中，舒元輿誣其濫殺不辜，系獄。知且死，著書十六篇，以明禪理。自謂臨死生而不懼，賢於顏回在陋巷不改其樂。嗚呼，可謂賢矣！而史載其平生行事甚醜，獨何歟？
△《原人論》一卷
右唐僧宗蜜撰。《斥執迷》、《褊淺》、《直顯真源》、《會通本末》凡四篇。
△《宗鏡錄》一百卷
右皇朝僧延壽撰。延壽，姓王氏，餘杭人，法眼嫡孫也。建隆初，錢忠懿命居靈隱，以釋教東流，中夏學者不見大全，而天臺、成性相三宗又互相矛盾，乃立重閣，館三宗知法僧，更相詰難，至訁皮險處，以心宗旨要折衷之。因集方等秘經六十部，華、梵聖賢之語三百家，以佐三宗之義，成此書。學佛者傳誦焉。天臺者，僧智顗也，解《法華經》；賢首者，僧法藏也，述《華嚴經》；慈恩者，僧玄奘也，譯《般若經》。
△《六祖壇經》三卷
右唐僧惠昕撰。記僧盧慧能學佛本末。慧能號六祖。凡十六門。周希後有序。
△《釋氏要覽》三卷
右皇朝僧道誠集。雜錄釋典，旁采書傳，分門編次，成二十類。天禧三年書成。
△《錦囊集》一卷
右皇朝僧瑞光集。皆教其徒答問也。
△《弘明集》十四卷
右梁釋僧祐纂。僧祐居鍾山定林寺，號祐律師。采前代勝士書記文述有益於釋教者，集之成此書。
△《廣弘明集》三十卷
右唐僧釋道宣撰。道宣，麟德初居西明寺。以中原自周、魏以來，重老輕佛，因采輯自古文章，下逮齊隋發明其道者，以廣僧祐之書，分《歸正》、《辨惑》、《佛德》、《法義》、《僧行》、《慈惻》、《誠功》、《啟福》、《滅罪》、《統歸》等十門。
△《林間錄》四卷
右皇朝僧德洪撰。記高僧嘉言善行，謝逸為之序。然多寓言，如謂杜祁公、張安道皆致仕居睢陽之類，疏闊殊可笑。
