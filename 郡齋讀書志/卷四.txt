
△《何晏註論語》十卷
右魏何晏集解。其序自雲：據《魯論》包鹹、周氏、孔安國、馬融、鄭康成、陳群、王肅、周生烈八家之說，與孫邕、鄭同、曹義、荀ダ，集諸家訓解為之。
按漢時《論語》凡有三，而《齊論》有《問王》、《知道》兩篇，詳其名，當是必論內聖之道、外王之業，未必非夫子之最致意者，不知何說，而張禹獨遺之。禹身不知王凰之邪正，其不知此固宜，然勢位足以軒輊一世，使斯文遂喪，惜哉！鄭同名角先公諱，司馬遷父名談，以趙談子為同子，故公武亦雲。後仿此。
△《石經論語》十卷
右偽蜀張德釗書。闕唐諱，立石當在孟知祥未叛之前。其文脫兩字，誤一字，又《述而》第七「舉一隅」下有「而示之」三字，「三人行必有我師焉」上又有「我」字，《為公》第十五「敬其事而後其食」，作「後食其祿」，與李鶚本不同者此也。
△《皇侃論語疏》十卷
右梁皇侃撰。古今《論語》之註多矣，何晏集八家，復采《古論語註》為《集解》行於世。侃今又引衛瓘、繆播、樂肇、郭象、蔡謨、袁宏、江淳、蔡奚、李充、孫綽、周懷、範寧、王瑉凡十三家之說成此書。其序稱江熙所集。世謂其引事，雖時近詭異，而援證精博，為後學所宗雲。
△《論語正義》十卷
右皇朝邢等撰。先是梁皇侃采衛瓘、蔡謨等十三家之說為《疏》，等因之成此書。
△《韓李論語筆解》十卷
右唐韓愈退之、李翺習之撰。前有秘書丞許勃序，雲韓、李相與講論，共成此書。按唐人通經者寡，獨兩公名冠一代，蓋以此。然《四庫》、《邯鄲書目》
皆無之，獨《田氏書目》有韓愈《論語》十卷，《筆解》兩卷。此書題曰《筆解》，而十卷亦不同。
△《王令論語》十卷
右皇朝王令逢原撰。解《堯曰篇》雲：「四海不困窮，則天祿不永終矣。」
王安石《書新義》取此。
△《王介甫論語解》十卷，《王元澤口義》十卷，《陳用之論語》十卷
右皇朝王安石介甫撰，並其子《口義》，其徒陳用之《解》，紹聖後皆行於場屋。或曰「用之書乃鄒浩所著之用之」雲。
△《東坡論語解》十卷
右皇朝蘇軾子瞻撰。子瞻沒後，義有未安者，其弟子由嘗辨正之。凡二十有七章。
△《伊川論語說》十卷
右皇朝程頤正叔之門人記其師所解《論語》也。不為文辭，直以俚語記之。
△《範氏論語說》十卷
右皇朝範祖禹醇夫撰。亦元中所進，數稱引劉敞、程頤之說雲。
△《謝顯道論語解》十卷
右皇朝謝顯道撰。少嘗師事程正叔。
△《呂與叔論語解》十卷
右皇朝呂大臨撰。大臨雖程正叔之徒，解經不盡用其師說。
△《汪氏論語直解》十卷
右皇朝汪革撰。革，字信民，撫州人。紹聖中試禮部，為天下第一。嘗語人曰：「吾鄉有二宰相，一為天下之福，一為天下之禍。」蓋指晏元獻、王荊公也。即此可見其解經淵源所自雲。
△《景迂論語講義》十卷
右從父詹事公撰。多取古儒之說，以正近世之失。
△《楊氏註論語》十卷
右皇朝楊時中立撰。亦伊川門下士也。
△《尹氏論語義》十卷
右皇朝尹享彥明撰。彥明亦程氏門人。紹興中，自布衣召為崇政殿說書，被旨訓解，多采純夫之說。
△《孔子家語》十卷
右魏王肅序註，凡四十四篇。劉向校錄止二十七篇，後肅得此於孔子二十四世孫猛家。
△《白虎通德論》十卷
右後漢章帝會群臣於白虎殿，講論《五經》同異，班固奉詔纂修。《隋誌》通解群經者系之論語類，又別載《七緯》；《唐誌》讖緯、經解二目；《崇文錄》以緯書各附經末。今讖書蓋鮮，而雜解《七經》系之《論語》為未安，故從《崇文錄》，並讖緯，而經解之目，從《唐誌》雲。
△《蔡邕獨斷》二卷
右漢左中郎將陳留蔡邕纂。撰雜記自古國家及漢朝故事，王莽無，蓋見於此。公武得孫蜀州道夫本，乃閣下所藏。
△《六說》五卷
右唐劉迅撰。迅著書以擬《六經》，此乃其敘篇。唯《易》闕而不言，故止五卷雲。
△《匡謬正俗》八卷
右唐顏籀師古撰。以世俗之言多謬誤，質諸經史，刊而正之。永徽中，其子揚庭上之。
△《演聖通論》四十九卷
右皇朝胡旦撰。論《六經》傳註得失。《易》十六卷，《書》七卷，《詩》十卷，《禮記》十六卷，而《春秋論》別行。天聖中，嘗獻於朝，博辨精詳，學者宗焉。
△《七經小傳》五卷
右皇朝劉敞原父撰。其所謂《七經》者，《毛詩》、《尚書》、《公羊》、《周禮》、《儀禮》、《禮記》、《論語》也。元史官謂：「慶歷前學者尚文辭，多守章句註疏之學，至敞始異諸儒之說，後王安石修《經義》，蓋本於敞。」公武觀原父說「伊尹相湯伐桀，升自而」之類，《經義》多剿取之，史官之言，良不誣也。
△《三墳書》七卷
右皇朝張商英天覺得之於北陽民家。《墳》皆古文而傳乃隸書。所謂「三墳」者，山、氣、形也。按《七略》不載《三墳》，《隋誌》亦無之，世皆以為天覺偽撰，蓋以比李筌《陰符經》雲。
△《六祖經要》四卷
右皇朝任洙撰。洙自言受學於呂隱君，凡五十門皆數學也。
△《爾雅》三卷
右世傳《釋詁》，周公書也。仲尼、子夏、叔孫通、梁文增補之，晉郭璞註。文字之學凡有三：其一體制，謂點畫有縱衡曲直之殊；其二訓詁，謂稱謂有古今雅俗之異；其三音韻，謂呼吸有清濁高下之不同。論體制之書，《說文》之類是也；論訓詁之書，《爾雅》、《方言》之類是也；論音韻之書，沈約《四聲譜》及西域反切之學是也。三者雖各一家，其實皆小學之類。而《藝文誌》獨以《爾雅》附孝經類，《經籍誌》又以附論語類，皆非是。今依《四庫書目》，置於小學之首。
△《爾雅音略》三卷
右偽蜀毋昭裔撰。《爾雅》舊有釋智騫及陸元朗釋文，昭商以一字有兩音，有或音，後生疑於呼讀，今釋其文義最明者為定。
△《爾雅疏》十卷
右舊有孫炎、高璉疏。皇朝以其淺略，命邢、杜鎬等別著此書。
△《小爾雅》一卷
右孔氏古文也。見於孔鮒書。
△《急就章》一卷
右漢史遊撰，唐顏師古註。遊，元帝時為黃門令。書凡三十二章，雜記姓名、諸物、五官等字，以教童蒙。《急就》者，謂字之難知者，緩急可就而求焉。自昔善小學者多書此，故有皇象、鍾繇、衛夫人、王羲之所書傳於世。
△《方言》十三卷
右漢揚雄子€撰，晉郭璞註。雄賫油素，問上計孝廉，異語悉集之，題其首曰：《軒使者絕代語釋別國方言》。予傅本於蜀中，後用國子監刊行本校之，多所是正，其疑者兩存之。然監本以「{秋隹}」為「秋侯」，以「雯」為「更」，引《傳》「糊其口於四方」作「糊予口」，未必盡得也。
△《說文解字》三十卷
右漢許慎纂，李陽冰刊定。偽唐徐鉉再是正之，又增加其闕字。
△《說文解字韻譜》十卷
右南唐徐鍇撰。鍇以許慎學絕，取其字分譜四聲，殊便檢閱，然不具載其解為可恨，頗意再編之。
△《博雅》十卷
右隋曹憲撰。魏張揖嘗采《蒼雅》遺文為書，名曰《廣雅》。憲因揖之說，附以《音解》，避煬帝諱，更之為「博」雲。後有張揖《表》。憲後事唐，太宗嘗讀書，有奇難字，輒遣使問憲，憲具為音註，援驗詳復，帝歡賞之。
△《玉篇》三十卷
右梁顧野王撰。唐孫︹又嘗增字，僧神珙《反紐圖》附於後。
△《廣韻》五卷
右隋陸法言撰。其後唐孫忄面加字，凡四萬三千三百八十三。前有法言、長孫訥言、孫忄面三序。
△《智永千字文》一卷
右梁周興嗣撰，釋智永所書。
△《經典釋文》三十卷
右唐陸德明撰。釋《易》、《書》、《詩》、《三禮》、《三傳》、《孝經》、《論語》、《爾雅》、《老》、《莊》，頗載古文及諸家同異。德明蓋博極群書也。
△《於祿字書》一卷
右唐顏元孫纂。以經史所用為「正」，世所行為「俗」，二者之間為「通」，凡三體。
△《林氏小說》三卷
右唐林罕撰。凡五百四十一字。其說頗與許慎不同，而互有得失。邵必緣進《禮記石經》，陛對，仁宗顧問：「罕之書如何？」必曰：「雖有所長，而微好怪。《說文》歸字從堆、從止、從帚，以堆為聲，罕雲從追，於聲為近。此長於許氏矣。《說文》哭從《口口》、從獄省，罕乃雲象犬嗥，此怪也。」有石刻在成都，公武嘗從數友就觀之，其解字殊可駭笑者，不疑好怪之論誠然。
△《翰林禁經》八卷
右唐李陽冰撰。論書勢筆法所禁，故以名書。
△《佩[Δ]》三卷
右皇朝郭忠恕撰。上篇論古今傳記、小學異同，極為辨博。
△《墨藪》十卷
右高陽許歸與編。未詳何代人。《李氏書目》止五卷，而梁武《評書》、王逸少《筆勢論》皆別出。
△《臨池妙訣》三卷
右未詳撰人。後有江南李煜述書。
△《群經音辨》七卷
右皇朝賈昌朝撰。先是大臣稽古不過秦、漢，引經議政，蓋自昌朝始。此書以古今多通借音詁，乃辨正之，凡五門。
△《古文四聲》五卷
右皇朝夏竦撰。博採古文奇字，分四聲編次，以便檢尋。
△《禮部韻略》五卷
右皇朝丁度撰。元中，孫諤、蘇軾再加詳定。
△《龍龕手鏡》三卷
右契丹僧行均撰。凡二萬六千四百三十字，註十六萬三千一百餘字。僧智光為之序，後題雲「統和十五年丁酉」。按《紀年通譜》：耶律隆緒嘗改元統和，丁酉，至道三年也。沈存中言：「契丹書禁甚嚴，傳入中國者法皆死。熙寧中，有人自契丹得此書，入傅欽之家。蒲傳正帥浙西，取以刻板，其末題雲『重熙二年序』，蒲公削去之。」今本乃雲統和，非重熙，豈存中不見舊題，妄記之邪？
△《類篇》四十九篇
右皇朝景中，丁度受詔修《類篇》，至熙寧中，司馬光始奏書。文三萬一千三百一十九，重音二萬一千八百四十六，以《說文》為本。
△《集韻》十卷
右皇朝丁度等撰。度與李淑、宋祁、鄭戩、王洙、賈昌朝同定，字五萬三千五百二十五，比舊增二萬七千三百三十一。
△《周越書苑》十五卷
右皇朝周越撰。越以善書名世，天聖八年四月成此書奏禦。故其序稱「臣越、臣兄起」，於柳公權書，又雲「亡兄」，間稱名而不臣，似未精討論也。
△《唐藏經音義》四卷
右未詳撰人。分四聲，以類相從。蜀中印本也。
△《英公字源》一卷
右皇朝釋夢英撰。夢英通篆籀之學，書偏旁五百三十九字。郭忠恕雲：按《說文字源》唯有五百四十部，子字合收在子部，今目錄妄有更改；又《集解》
中誤收去部在註中；今點檢偏旁，少晶、蕊、至、龜、弦五字，故知林氏虛誕誤後進，其《小說》可焚。
△《字說》二十卷
右皇朝王安石介甫撰。蔡卞謂介甫晚年間居金陵，以天地萬物之理，著為此書，與《易》相表裏。而元中，言者指其糅雜釋、老，穿鑿破碎，聾瞽學者，特禁絕之。
△《唐氏字說解》一百二十卷
右皇朝唐耜撰。紹聖以來，用《字說》程試諸生，解者甚眾。耜集成此書，頗註其用事所出書，一時稱之。耜知邛州日奏禦。
△《陸氏埤雅》二十卷
右皇朝陸佃農師撰。書載蟲魚鳥獸草木名物，喜采俗說。然佃，王安石客也，而其學不專主王氏，亦似特立者。
△《字說偏傍音釋》一卷，《字說疊解備檢》一卷
右不見撰人姓名。夢英因書此以正之，柴禹錫為立石。
△《復古編》三卷
右皇朝張有謙中撰。有，自幼喜小篆，年六十成此書，三千言。據古《說文》以為正，其點畫之微，轉側縱橫，高下曲直，毫有差，則形聲頓異，自陽水前後名人，格以古文，往往而失。其精且博如此。
△《鐘鼎篆韻》七卷
右皇朝薛尚功集。元中，呂大臨所載，僅數百字。政和中王楚所傳，亦不過數千字。今是書所錄，凡一萬一百二十有五。
△《淳化法帖》十卷
右皇朝淳化中，出禁中所藏歷代君臣書，命刊之板，後大臣二府皆以賜焉。歐陽公雲：「往時禁中火焚其板。」或雲：「尚在，但不賜爾。」
△《武陵法帖》二十二卷
右皇朝王若谷以《秘閣法帖》，合《潭》、《絳》、《臨江》、《汝海》諸帖，參校有無，補其遺逸，成是書。鼎守張斛刊之石。
△《法帖釋文》十卷
右《淳化法帖》既巳焚板，元中，有劉次莊者模刻之石，復取帖中草書世所病讀者，為《釋文》行於世。
△《考古圖》十卷
右皇朝呂大臨與叔撰。裒諸家所藏三代、秦、漢尊彜鼎敦之屬，繪之於幅而辨論形制文字。
△《鍾鼎款識》二十卷
右皇朝薛尚功編。《考古》、《博圖》之類，然尤為詳備。
△《博古圖》二十卷
右皇朝王楚集三代、秦、漢彜器，繪其形範，辨其款識，增多呂氏《考古》十倍矣。
△《切韻指玄論》三卷
右皇朝王宗道撰。論切韻之學。切韻者，上字為切，下字為韻，其學本出西域。今其法類本韻字，各歸於母。幫、滂、並、明、非、敷、奉、微、唇音也；端、透、定、泥、知、徹、澄、娘，齒音也；見、溪、群、疑，喉音也；照、穿、床、審、禪、精、清、從心、邪，舌音也；曉、匣、影、喻，牙音也；來、日，半齒半舌也。凡三十六，分為五音，天下之聲，總於是矣。切歸本母、韻歸本等者，謂之「音和」，常也；本等聲盡、入別等者，謂之「類隔」，變也。中國自齊、梁以前，此學未傳，至沈約以後，始以之為文章。至於近時，始有專門者矣。
