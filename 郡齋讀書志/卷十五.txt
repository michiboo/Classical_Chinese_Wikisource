
△《古畫品錄》一卷
右南齊謝赫撰。言畫有六法，分四品。夫秋之弈，延壽之畫，伯樂之相馬，寧戚之飯牛，以至於曹丕之彈其，袁彥之ヅυ，皆足以擅名天下。昔齊侯禮九九，而仲尼賢博弈，良有以哉。或曰：「藝成而下，奈何？」曰：「經著大射、投壺之禮，蓋正己養心之道存焉，顧用之何如耳，安可直謂之藝而一切廢之？」故予取射訣、畫評、弈經、算術、博戲、投壺、相牛馬等書，同次之為一類。
△《續畫紀》一卷
右唐李嗣真撰。補謝赫之闕。
△《後畫錄》一卷
右唐僧彥撰。品長安名畫，凡二十七人。
△《名畫獵精》六卷
右唐張彥遠纂。彥遠，字愛賓。記歷代畫工名姓，自史皇以降至唐朝，及論畫法並裝背褫軸之式、鑒別閱玩之方。
△《書畫史》二卷
右皇朝米芾元章撰。輯本朝公卿士庶家藏法書、名畫，論其優劣真偽。
△《聖朝名畫評》三卷
右皇朝劉道成纂。符嘉應撰序。集本朝畫工之名世者，第其品，以王瓘之為神品，雲在吳生上。
△《益州名畫錄》三卷
右皇朝黃休復纂。唐乾符初至宋乾德歲。休復在蜀中，目擊圖書之精者五十八人，品以四格雲。
△《射評要略》一卷
右題曰李廣撰。凡十五篇。
△《嚴悟射訣》一篇
右唐王思永撰。思永學射法於成都工曹嚴悟，因取悟法著書十篇，故每篇首必稱「師曰」。
△《益津射格》一卷
右皇朝錢師益序。以《五善圖》及《武陵格》疏密不同，參酌為之。
△《投壺經》一卷
右唐上官儀奉敕刪定，史玄道續註。采周、郝同、梁簡文數家書為之。《唐誌》有其目。
△《木射圖》一卷
右唐陸秉撰。為十五┺以代侯，擊地球以觸之，┺飾以朱墨字，以貴賤之。朱者，仁、義、禮、智、信、溫、良、恭、儉、讓、墨、者、慢、傲、佞、貪、濫。仁者勝，濫者負，而行一賞罰焉。
△《溫公投壺新格》一卷
右皇朝司馬光君實撰。舊有《投壺格》，君實惡其多取奇中者以為僥幸，因盡改之。
△《九章算經》九卷
右未祥撰人姓名，或曰周公。「九章」者，一《方田》、二《算粟》、三《衰分》、四《少廣》、五《商功》、六《均輸》、七《盈不足》、八《方程》、九《勾股》。魏劉徽、唐李淳鳳嘗為之註，則此術起於漢之前矣。
△《求一算經》一卷
右未詳撰人。
△《六問算法》五卷
右皇朝龍受益撰。並《化零歌》附。
△《應用算法》三卷
右皇朝蔣舜元撰。
△《象棋》一卷
右皇朝尹洙撰。凡五圖，今所行者不與焉。
△《溫公七國象棋》一卷
右皇朝司馬光君實撰，周、秦、韓、魏、趙、楚、齊、燕實八國，而雲七者，周室不與焉。
△《經》一卷《格》一卷
右不題撰人。序雲：「，古之戲也。劉毅、李安民、慕容寶之徒，皆擲盧不聞餘采，今以盧、梟為上，雉、犢次之。」
△《釣圖》一卷
不題撰人。凡四十類，各有一詩。
△《採珠局》一卷
右不題撰人。序雲「王公」而不知其名。凡三十餘類，亦各有一詩。
△《彈棋經》一卷
右未詳撰人。序稱《世說》曰：魏武帝好彈棋，宮中皆效之，難得其局，以妝奩之蓋，形狀相類，就蓋而彈之，俗中因謂魏宮妝奩之戲。按《西京雜記》雲：劉向作彈棋。《典論》雲：前代馬合卿、張公子皆工彈棋。然則起於漢朝，非自魏始，《世說》誤矣。
△《捉臥甕人事數》一卷
右皇朝李庭中撰。以畢卓、嵇康、劉伶、阮孚、山簡、阮籍、儀狄、顏回、屈原、陶潛、孔融、陶侃、張翰、李白、白樂天為目，有趙昌言序。
△《雙陸格》一卷
右不題撰人。其法：左右十二梁，設二朋，朋各十五子，一白一墨，用明瓊二，各以其采，由右歸左，子單，則他子得擊，兩子則曰「成梁」，他子雖相當，不得擊。故武後夢雙陸不勝，狄仁傑所以雲無子也。
△《葉子戲格》一卷
右不著撰人。世傳葉子，婦人名也，撰此戲，晚唐之時也。
△《三國圖格》一卷，《金龍戲格》一卷，《打馬格》一卷，《旋棋格》一卷
右不題撰人。
△《漢官儀彩選》一卷
右皇朝劉敞撰。刪取西漢之官，而附其列傳黜陟可戲笑者雜編之，以為博弈之一物。
△《忘憂集》三卷
右皇朝劉仲甫編。載唐韋延《棋訣》並古今棋圖。
△《相鶴經》一卷
右題曰浮丘公撰。其傳雲：「浮丘公授於王子晉，後崔文子學道於子晉，得其文，藏於嵩山之石室，淮南公采藥得之，乃傳於世。」
△《相馬經》二卷
右伯樂撰。
△《相馬經》一卷
右未詳撰人。述相馬法式，並著馬之疾狀及治療之術，《李氏書目》有之。
△《黃帝醫相馬經》三卷
右唐穆蠡集伯樂、王良等六家書成此編。皇帝斤神農也。
△《育駿方》三卷
右未詳撰人。相馬術及醫治畜牧之方。
△《相牛經》一卷
右序曰：寧戚傳之百里奚，漢世河西薛公得其書以相牛，千百不失其一。至魏世高堂生又傳晉宣帝，其後秘之。細字，薛公註也。
△《黃帝素問》二十四卷
右昔人謂《素問》者，以素書黃帝之問，猶言「素書」也。唐王水謂：
「《漢藝文誌》有《黃帝內經》十八卷，《素問》即其經之九卷，兼《靈樞》九卷，其數焉。」先是第七亡逸，水時始獨，乃詮次註釋，凡八十一篇，分二十四卷。今又亡《刺法》、《本論》二篇。水自號啟玄子。醫經傳於世者多矣。
原百病之起愈者，本乎黃帝；辨百藥之味性者，本乎神農；湯液則稱伊尹。三人皆聖人也。憫世疾苦，親著書以垂後，而世之君子不察，乃以為賤技，恥於習之。
由此，稱醫者多庸人，治之常失理，可生而死者甚眾。激者至雲「有病不治，猶得中醫」，豈其然乎？故予錄醫頗詳。《隋誌》以此書為首，今從之。
△《靈樞經》九卷
右王︸謂此書即《漢誌皇帝內經》十八卷之九也。或謂好事者於皇甫謐所集《內經倉公論》中抄出之，名為古書也，未知孰是。
△《呂楊註八十一難經》五卷右秦越人撰。吳呂廣註。廣楊玄操演。越人生於渤海，家於盧，受桑君秘術，洞明醫道。世以其與黃帝時扁鵲相類，乃號之為「遍鵲」。采《黃帝內經》精要之說，凡八十一章。以其理趣深遠，非易了，故名《難經》。玄操編次為十三類。
△《丁德用註難經》五卷
右皇朝丁德用註。以楊玄操所演甚失大義，因改王之。經文隱奧者，繪為圖。德用，濟陽人，嘉末，其書始成。
△《虞庶註難經》五卷
右皇朝虞庶註。庶，仁壽人，寓居漢嘉。少為儒，已而棄其業，習醫術，為此書，以補呂、楊所未盡。黎泰辰治平間為之序。
△《金匱玉函經》八卷
右漢張仲景撰，晉王叔和集。設答問雜病形證脈理，參以療治之方。仁宗朝，王洙得於館中，用之甚效。合二百六十二方。
△《仲景傷寒論》十卷
右漢張仲景述，晉王叔和撰次。按《名醫錄》雲：「仲景，南陽人，名機；仲景，其字也。舉孝廉，官至長沙太守。以宗族二百餘口。建安紀年以來，未及十稔，死者三之二，而傷寒居其七，乃著論二十二篇，證外合三百九十七法，一百一十二方。」善醫者或雲：「仲景著《傷寒論》，誠不刊之典，然有大人之病而無嬰孺之患，有北方之藥而無南方之治，此其所闕者。蓋陳蔡以南，不可用柴胡、白虎二湯，治傷寒。」其言極有理。
△《脈經》三卷
右題雲黃帝撰。論診脈之要，凡二十一篇。
△《王叔和脈經》十卷
右晉王叔和撰。按唐甘伯宗《名醫傳》曰：「叔和，西晉高平人，性度沈靜，博通經方，精意診處，尤好著述。」其書纂岐伯、華佗等論脈要訣所成，敘陰陽表裏，辨三部九候，分人迎、氣口、神門，條十二經，二十四氣、奇經八脈、五藏六府、三焦四之屙，織悉具備，鹹可按用。凡九十七篇。皇朝林億等正。
△《脈訣》一卷
右題曰王叔和撰。皆歌訣鄙淺之言，後人依者，然最行於世。
△《巢氏病源候論》五卷
右隋巢元方等撰。元方，大業中被命與諸醫共論眾病所起之源。皇朝舊制，監局用此書課試醫生。昭陵時，詔校本刻牘頒行，宋綬為序。
△《雷公炮炙》三卷
右宋雷撰，胡洽重定。述百藥性味，炮熬煮炙之方，其論多本之於乾寧晏先生。稱「內究守國安正公」，當是官名，未詳。
△《天元玉策》二十卷
右啟玄子撰。即唐王水也。書推五運六氣之變。唐《人物誌》雲：「水仁至太僕令，年八十餘，以壽終。」
△《金寶鑒》三卷
右魏嵩撰。嵩仕至翰林博士。《崇文總目》雲：「不詳何代人，述脈候徵驗要妙之理。」
△《寶藏暢微論》三卷
右五代軒轅述撰。青霞君作寶《藏論》三篇，著變煉金石之訣既詳，其未善，復刊其謬誤，增其缺漏，以成是書。故曰「暢微」。時年九十，實乾亨二年也。
△《聖濟經》十卷
右徽宗皇帝禦制。因黃帝《內經》，采天人之賾，原性命之理，明營衛之清濁，究七八之盛衰，辨逆順之盈虛，為書十篇，凡四十二章。
△《通真子傷寒訣》一卷
右題曰通真子而不著名氏。用張長沙傷寒論為歌詩，以便覽者，《脈訣》之類也。
△《傷寒百問》三卷
右題曰無求子。大觀初所著書。
△《運氣論奧》三卷
右皇朝劉溫舒撰。溫舒以《素問》氣運最為治病之要，而答問紛揉，文辭古奧讀者難知，因為三十論，七十二圖，上於朝。
△《脈粹》一卷
右皇朝蕭世基撰。世基嘗閱《素問》及歷代醫經，患其難知，因綴緝成一編。
治平中姚誼序之。
△《南陽活人書》二十卷
右皇朝朱肱撰。序謂：「張長沙《傷寒論》，其言雅奧，非精於經絡，不能曉會。頃因投，設為對問，補苴綴輯，僅成卷軸。作於己已，成於戊子，計九萬一千三百六十八字。」
△《存真圖》一卷
右皇朝楊介編。崇寧間，泗州刑賊於市，郡守李夷行遣醫並畫工往，親決膜，摘膏肓，曲折圖之，盡得纖悉。介校以古書，無少異者，比《歐希範五藏圖》過之遠矣，實有益醫家也。王莽時，捕得翟義黨王孫慶，使太醫、尚方與巧屠共刳剝之，量度五藏，以竹導其脈，知所終始，雲可以治病，是亦此意。
△《補註神農本草》二十卷
右皇朝掌禹錫等補註，舊說《本草經》神農所作，而《藝文誌》所不載。《平帝紀》：「詔天下舉通知方術、《本草》者。」《本草》之名，蓋起於此。梁之錄載《神農本草》三卷。書中有後漢郡縣名，蓋上世未著文字，師學相傳，至張機、華佗始為編述。嘉初，詔禹錫與林億、蘇頌、張洞等為之補註。以《開寶本草》及諸家參校，採拾遺逸，判定新舊，藥合一千八十二種，總二十卷。
△《圖經本草》二十卷，《目錄》一卷
右皇朝蘇頌等撰。先是，詔掌禹錫、林億等六人重校《神農本草》，累年成書奏禦。又詔郡縣，圖所產藥，用永徽故事，重命編述。於是頌再與禹錫等裒集眾說，類聚詮次，各有條目雲。嘉六年上。
△《證類本草》三十二卷
右皇朝唐慎微纂。合兩《本草》為一書，且集書傳所記單方附之於本條之下，殊為詳博。
△《本草廣義》二十卷
右皇朝寇宗編。以《本草》二部著撰之人，或執用已私，失於商確。並考諸家之說，參之事實，其情理，證其脫誤，以成其書。
△《子午經》一卷
右題雲扁鵲撰。論針砭之要，成歌詠。蓋後人依者。
△《銅人針灸圖》三卷
右皇朝王惟德撰。仁宗嘗詔惟德考次針灸之法，鑄銅人為式，分腑臟十二經，旁註俞穴所會，刻題其名，並為圖法並主療之術，刻板傳於世。夏竦為序。
△《明堂針灸圖》三卷
右題雲黃帝論人身俞穴及灼灸禁忌。明堂者，謂雷公問道，黃帝授之，故名雲。
△《烙三十六黃經》一卷
右不著撰人。唐世書也。《國史補》雲：「自茗飲行於世，世人不復病黃癉。」
△《千金方》三十卷
右唐孫思邈撰。思邈博通經傳，洞明醫術，著用藥之方，診脈之訣，針灸之穴，禁架之法，以至導引養生之要，無不周悉。後世或能窺其一二，未有不為名醫者。然議者頗恨其獨不知傷寒之數雲。
△《千金翼方》三十卷
右唐孫思邈撰。思邈著《千金方》，復掇集遺軼以羽翼其書，成一家之學。林億等謂首之以《藥錄》，次之以《婦人》、《傷寒》、《小兒》、《養性》、《辟》、《退居》、《補益》、《雜病》、《瘡癰》、《色脈》、《針灸》而《禁經》終焉者，皆有指意雲。
△《外臺秘要方》四十卷
右唐王燾撰。燾在臺閣二十年，久知弘文館，得古方書數千百卷，因述諸病證候，刪集方藥、符禁、針灸之法，凡一千一百四門。天寶中，出守房陵及大寧郡，故以「外臺」名其書。孫兆以燾謂「針能殺生人，不能起死人，取灸而不取針」，識其為醫之蔽。予獨以其言為然。
△《產寶》二卷
右唐昝殷撰，殷，蜀人。大中初，白敏中守成都，其家有因免乳死者，訪問名醫，或以殷對。敏中迎之，殷集備驗方藥三百七十八首以獻。其後周又作三論，附於前。
△《龍樹眼論》三卷
右佛經樹大士者，能治眼疾。或假其說，集治七十二種目病之方。
△《太平聖惠方》一百卷
右太宗皇帝在潛邸日，多蓄名方異術。太平興國中，內出親驗者千餘首，乃詔醫局各上家傳方書，命王懷隱、王、鄭彥、陳昭遇校正編類，各於篇首著其疾證。淳化初書成，禦制序引。
△《太醫局方》三卷
右元豐中，詔天下高手醫，各以得效秘方進，下太醫局驗試，依方制藥鬻之。
仍模本傳於世。
△《和劑局方》十卷
右大觀中，詔通醫刊正藥局方書。閱歲書成，校正七百八字，增損七十餘方。
△《沈存中良方》十卷
右皇朝沈括存中撰。存中博學通醫術，類其經驗方成此書。用者多驗。或以蘇子瞻論醫藥雜說附之。
△《靈苑方》二十卷
右皇朝沈括存中編。本朝士人如高若訥、林億、孫奇、龐安常，皆以善醫名於世，而存中尤喜方書。此書所載多可用。
△《王氏博濟方》五卷
右皇朝王袞撰。袞，慶歷間官滑臺，因暇日出家藏七十餘方，擇其善者，為此書。名醫雲：其方用之無不效，如「還丹」治中風，「太一丹」治鬼胎，尤奇驗。
△《錢氏小兒方》八卷
右皇朝錢乙仲陽撰。神宗時，擢太醫丞。於書無所不窺，它人靳靳守古，獨度越縱舍，卒與法合。尤邃《本草》，多識物理，辨正闕誤，最工療嬰孺病。年八十二而終。閻季忠方附於後。
△《養生必用方》十六卷
右皇朝初虞世撰。序謂：「古人醫經行於世者多矣。所以別著者，古方分劑為今銖兩不侔，用者頗難。此方其證易詳，其法易用，茍尋文為治，雖不習之人，亦可無求於醫也。」虞世，本朝士，一旦削為僧。在襄陽，與十父遊從甚密。
△《嬰童寶鏡》十卷
右題曰棲真子，不著姓名。錄世行應驗方，成此書。
△《小兒靈秘方》十三卷
右不題撰人。辨小兒疾證及治療之方，多為歌訣。
△《傷寒證治》三卷
右皇朝王實編。實謂百病之急，無逾傷寒，故略舉病名法及世名醫之言，為十三篇，總方百四十六首。或雲穎川人，官至外郎，《廠龍》安常之高弟也。
△《小兒玉訣》一卷
右未詳撰人名氏。為韻語以記小兒疾證治法，凡二十三。
△《孫尚秘寶》十卷
右皇朝孫尚撰。呂惠卿帥邊日，尚之子在屬郡，因取此書刻板傳於世。
△《楊子護命方》五卷，《通神論》十四卷
右皇朝楊退修撰。退修以岐伯論五運六氣以治疾病，後世通之者，唯王︸一人而已，然猶於遷變行度，莫知其始終次序，故著此《方》、《論》雲。
