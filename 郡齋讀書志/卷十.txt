
子之類凡十八：其一曰儒家，二曰道家，三曰法家，四曰名家，五曰墨家，六曰縱橫家，七曰雜家，八曰農家，九曰小說，十曰天文，十一曰星曆，十二曰五行，十三曰兵家，十四曰類書，十五曰藝術，十六曰醫書，十七曰神仙，十八曰釋書，合五百五十五部，計七千七百六十卷。序九流者，以為皆出於先王之官，咸有所長，及失其傳，故各有弊，非道本然，特學者之故也，是以錄之。至於醫、卜、技、藝，亦先王之所不廢，故附於九流之末。夫儒、墨、名、法，先王之教；醫、卜、技、藝，先王之政，其相附近也固宜。昔劉歆既錄神仙之書，而王儉又錄釋氏，今亦循之者，何哉？自漢以後，九流浸微，隋、唐之間，又尚辭章，不復問義理之實，雖以儒自名者，亦不知何等為儒術矣，況其次者哉！百家壅底，正塵之弊既息，而神仙服食之說盛，釋氏因果之教興，雜然與儒者抗衡而意常先之。君子雖有取焉，而學之者不為其所誤者鮮矣，則為患又甚於漢。蓋彼八家，皆有補於時，而此二教，皆無意於世也。八家本出於聖人，有補於時，特學者失之，而贓、老猶足以亡晉，申、商猶足以滅秦，況二教無意於世，不自附於聖人，若學而又失之，則其禍將如何？故存之以為世戒雲。
儒家類
△《曾子》二卷
右曾子者，魯曾參也。舊稱曾參所撰，其《大孝篇》中乃有樂正子春事，當是其門人所纂爾。《漢藝文志曾子》十八篇，《隋誌曾子》二卷《目》一卷，《唐誌曾子》二卷。今此書亦二卷，凡十篇，蓋唐本也，視《漢》亡八篇，視《隋》亡《目》一篇。考其書已見於《大戴禮》，世人久不讀之，文字謬誤為甚。乃以《大戴禮》參校之，其所是正者，至於千有餘字雲。
△《子思子》七卷
右魯孔子思撰。載孟軻問：「牧民之道何先？」子思曰：「先利之。」孟軻曰：「君子之教民者，亦仁義而已，何必曰利？」子思曰：「仁義者，固所以利之也。上不仁，則下不得其所；上不義，則樂為詐，此為不利大矣。故《易》曰：『利者，義之和也。』又曰：『利用安身，以崇德也。』此皆利之大者也。」溫公采之，著於《通鑒》。夫利者有二，有一己之私利，有眾人之公利。子思所取，公利也。其所援《易》之言是也。孟子所鄙，私利也，亦《易》所謂「小人不見利不勸」之利也。言雖相反而意則同，不當以優劣論。
△《趙岐孟子》十四卷
右鄒孟軻也。趙岐字臺卿，後漢人，為章指，析為十四篇。其序云：軻，戰國時以儒術幹諸侯，不用，退與公孫醜、萬章之徒難疑答問，著書七篇，三萬四千六百八十五言。秦焚書，以其書號諸子，故得不泯絕。又有《外書》四篇，其書不能洪深，似非《孟子》本真也。按韓愈以此書為弟子所橐集，與岐之言不同。
今考其書載孟子所見諸侯，皆稱謚，如齊宣王、梁惠王、梁襄王、滕定公、滕文公、魯平公是也。夫死然後有謚，軻著書時所見諸侯，不應即稱謚。且惠王元年至平公之卒，凡七十七年，孟子見惠王，目之曰叟，必已老矣，決不見平公之卒也。後人追為之明矣，則岐言非也。《荀子》載「孟子三見齊王而不言，弟子問之，曰：『我先攻其邪心。』」《揚子》載孟子曰：「夫有意而不至者有矣，未有無意而至者也。」今書皆無之，則知散軼也多矣。岐謂秦焚書得不泯絕，亦非也。或曰：「豈見於《外書》邪？」果爾，則岐又不當謂其不能洪深也。
△《孟子音義》二卷
右皇朝孫等采唐張鎰、丁公著所撰，參附益其闕。古今註《孟子》者，趙氏之外，有陸善經。等以趙註為本，其不同者，時時兼取善經。如謂「子莫執中」為「子等無執中」之類。大中祥符間書成，上於朝。
△《石經孟子》十四卷
右皇朝席旦宣和中知成都，刊石寘於成都學宮，雲偽蜀時刻《六經》於石，而獨無《孟子經》，為未備。夫經大成於孔氏，豈有闕邪？其論既謬，又多誤字，如以「頻頗」為「類」，不可勝紀。
△《點註孟子》十四卷
右皇朝熙寧中，蜀州張簡點節經註，附以釋文，以教童子。
△《五臣解孟子》十四卷
右皇朝范祖禹、孔武仲、吳安詩、豐稷、呂希哲元祐中同在經筵所進講義，貫穿史籍，雖文辭微涉豐縟，然觀者誠知勸講自有體也。
△《伊川解孟子》十四卷
右皇朝程頤正叔撰。頤居洛陽，其門人號之為伊川先生雲。
△《橫渠孟子解》十四卷
右皇朝張載子厚撰。並《孟子統說》附於後。載，汴人，居關中橫渠鎮，故學者以其所居稱之。
△《百家孟子解》十二卷
右集古今諸儒自裴日休至強至、賈同百餘家解《孟子》成一編。
△《王安石解孟子》十四卷，《王解孟子》十四卷，《許允成解孟子》十四卷
右皇朝王安石介甫素喜《孟子》，自為之解。其子與其門人許允成皆有註釋。崇、觀間，場屋舉子宗之。
△《刪孟》二卷
右皇朝馮休撰。休觀孟軻書時有叛違經者，疑軻沒後，門人妄有附益，因刪去之，著書十七篇，以明其意。前乎休而非軻者荀卿，刺軻者王充，後乎休而疑軻者溫公，與軻辨者蘇東坡，然皆不及休之詳也。
△《疑孟》一卷
右溫國司馬光君實撰。光疑《孟子》書有非軻之言者，著論是正之，凡十一篇。光論性不以軻道性善為然。
△《楊亻京荀子》二十卷
右趙荀況撰。漢劉向校定，除其重復，著三十二篇，為十二卷，題曰《新書》。稱：卿，趙人，當齊宣王、威王之時，聚天下賢士稷下。是時，荀卿為秀才，年十五始來遊學。至齊襄王時，荀卿最為老師。後適楚，相春申君以為蘭陵令。已而歸趙。按威王死，其子嗣立，是為宣王。楚考烈王初，黃歇始相。《年表》自齊宣王元年至楚考烈王元年，凡八十一年，則荀卿去楚時僅百歲矣。楊亻京，唐人，始為之註。且更《新書》為《荀子》，易其篇第，析為二十卷。其書以性為惡，以禮為偽，非諫諍，傲災祥，尚強伯之道。論學術，則以子思、孟軻為「飾邪說、文奸言」，與墨翟、惠施同詆焉。論人物，則以平原、信陵為輔拂，與伊尹、比幹同稱焉。其指往往不能醇粹，故後儒多疵之雲。
△《董子》一卷
右周董無心撰。皇朝吳秘註。無心在戰國時著書辟《墨子》。
△《新書》十卷
右漢賈誼撰。誼著《事勢》、《連語》、《雜事》，凡五十八篇，考之《漢書》，誼之著述未嘗散軼，然與班固所載時時不同。固既雲「掇其切於世者」，容有潤益刊削，無足怪也。獨其說經多異義而《詩》尤甚，以「騶虞」為天子囿官，以「靈臺」為神靈之臺，與《毛氏》殊不同，學者不可不知也。
△《太玄經》十卷
右漢揚雄子雲撰。雄作此書，當時已誚其艱深，其後字讀多異。予嘗以諸家本參校，不同者，疏於其上。且發策以問諸生雲揚雄準《易》作《太玄經》，其自序稱《玄》盛矣，而諸儒或以為猶吳、楚僭王，當誅絕之罪，或以為度越老子之書。大抵譽之者過其實，毀之者失其真，皆未可信。然譬夫聽訟，曾未究其意，烏能決其曲直哉！今欲論《玄》有方、州、部、家，凡四重而為一首九贊，通七百二十九贊有奇，分主書夜，以應三百六旬有六日之度。首準一卦，始於《中》準《中孚》，而終於《養》準《頤》。二十四氣，七十二候，與夫二十八宿，錯居其問，先後之序，蓋不可得而少差也。夫《易》卦之直日，起於漢儒之學舍，四正卦取六十卦之爻三百六十，各直一日，此《玄》之所準者也。然《易》之卦直日，其亦如《玄》之首有序乎，抑無也？若亦有之，則雄之為《玄》不亦善乎？不然，則《玄》之離亦贅矣。自《復》、《後》而為《乾》、《坤》，十有二卦，皆以陰陽之消長，分居十二月，謂之「辟卦」，則固有序矣。其餘一月而四卦之序云何？且如《中孚》、《頤》，何以為一日之卦也？曰公卿，大夫，侯者、何謂也？其所謂《屯》正於醜間時而左行，《蒙》正於寅間時而右行者，其旨可得聞歟？又一陽一陰者，《玄》相錯之法也，然《養》為陽而《中》不為陰；水、火、木、金、土者，《玄》相傳之法也，然《《爻守》》為金而《羨》不為土，其自相戾類如此，豈得無說哉？
△《范氏註太玄經解》十卷
右吳範望叔明註。其序云：子雲著《玄》，桓譚以為絕倫，張衡擬《五經》。自侯芭受業之後，希有傳者。建安中，宋衷、陸績解釋之，文字繁猥。今以陸為本，錄宋所長，訓理其義，為十卷。且以《首》分居本經之上，以《測》散處《贊辭》之下。其前又有陸績序，以子雲為聖人云。
△《說玄》一卷
右唐王涯廣津撰。涯始以貞元丙子，終於元和己丑，二十六年間，註《太玄》為六卷。今不之見，獨此書行於世。凡五篇：《明宗》一，《立例》二，《揲法》
三。《占法》四，《辨首》五。
△《宋惟太玄解》十卷
右皇朝宋惟註。惟嘗得《太玄》古本於昭應。咸平中知滑臺，取宋衷、陸績、範望三家訓解，別為之註，仍作《太玄宗旨》兩篇附於後。其學蓋師濟東田告。司馬溫公所謂「小宋」者也。
△《徐庸註太玄經解》十卷
右皇朝徐庸註。庸，慶歷間人也。以範望《解》指義不的，因王涯、林氏諸解，重為之註。取王涯《說玄》附於後，及自為《玄頤》，通名之為《太玄性總》。
其自序雲爾。又多改其文字，如以「仡」，以「危」為「卮」，以「壯凡」
為「劄乃」，以「孿」為「絲」，以「稚」為「推」之類。其所謂林氏者，瑀也。
賈文元嘗閉瑀之奸妄於朝。
△《章氏太玄經註》十四卷，《疏》三十卷
右皇朝章詧撰。嘉祐中，成都帥蔣堂獻其書於朝，詔書寵獎，賜號沖退處士。》實錄《稱：詧，字隱之，雙流人，通經術，善屬文，性活淡，屏居林泉，以養生治氣為事。
△《陳漸演玄》十卷
右皇朝陳漸撰。漸，堯佐族子也。《國史》有傳。凡十四篇。漸謂史以揚雄非聖人而作經，猶吳、楚僭王。按子雲《法言》《解嘲》止雲《太玄》，然則經非其自稱，弟子侯芭之徒尊之耳。
△《太玄淵旨》一卷
右皇朝張揆撰。
△《太玄經疏》十八卷
右皇朝郭元亨撰。元亨謂雄之作《玄》，傳之侯芭，後獨有張衡、桓譚、張華見而稱嘆，吳郡鄒伯岐求本不能得。宋衷為訓，陸績為解，範叔明、王涯亦註之，皆未明白。元亨在蜀，自淳化末迄於祥符八年，僅三十年，撰成今疏。又雲《太玄》潤色於君平，未知何所據而言然。
△《溫公集註太玄經》十卷
右皇朝司馬光君實集漢宋衷《解詁》、吳陸績《釋文》、晉範望《解贊》、唐王涯註《經》及《首測》、宋惟通註、陳漸《演玄》、吳秘《音義》七家，為此書。自慶歷至元豐，凡三十年始成。其直雲宋者，衷也；小宋者，惟也。
惟、漸、秘皆國朝人。
△《易玄星紀圖》一卷
右從父詹事公撰。以溫公《玄曆》及邵康節《太玄準易圖》合而譜之，以見揚雄以首準卦非出私意，蓋有星候為之機括。且辨正古今諸儒之失，如《羨》不當準《臨》，《夷》不當準《大壯》之類。凡此難與諸家口舌爭，觀譜則彼自屈矣，此譜之所以作也。
△《李氏註法言》十三卷
右漢揚雄撰。晉祠部郎中李軌註。雄好古學，見諸子各以其知舛駁，不與聖人同，是非頗謬於經，故人時有問雄者，常用法應之，撰此以象《論語》，號曰《法言》。每篇復為序贊，以發其大意。然雄之學，自得者少，其言務擬聖人，靳靳然若影之守形，既錢所發明，又往往違其本指，正古人所謂書者僅毛而失貌者也。
△《溫公集註法言》十三卷
右皇朝司馬光君實集晉李軌、唐柳宗元、國朝宋咸、吳秘註。光自言：「少好此書，歷年已多，今輒采諸家所長，附以己意，名曰《集註》。凡觀書者，當先正其文，辨其音，然後可以求其義。故宋相公庠家有李祠部註本及《音義》，最為精詳。宋、吳亦據李本，而其文多異同。今參以《漢書》，取其通者，以為定本。先審其音，乃解其義」雲。
△《新序》十卷
右漢劉向子政撰。向當成帝時，典校書，因采傳記、行事、百家之言，刪取正辭美義可勸戒者，為《新序》、《說苑》，共五十篇。《新序》陽朔元年上。
世傳本多亡闕，皇朝曾子固在館中，日校正其訛舛而綴緝其放逸，久之，《新序》
始復全。自秦之後，綴文之士有補於世者，稱向與揚雄為最。雄之言，莫不步趨孔、孟；向之言，不皆諸聖，故議者多謂雄優於向。考其行事，則反是。何哉？
今觀其書，蓋向雖雜博，而自得者多，雄雖精深，而自得者少故也。然則向之書可遵而行，殆過於雄矣。學者其可易之哉？
△《說苑》二十卷
右漢劉向撰。以《君道》、《臣術》《建本》《立節》《貴德》《復恩》
《政理》《尊賢》《正諫》《法誡》《善說》《奉使》《權謀》《至公》《指式》
《談叢》《雜言》《辨物》《修文》為目。鴻嘉四年上之。闕第二十卷。曾子固校書，自謂得十五篇於士大夫家，與崇文舊書五篇合為二十篇，又敘之。然止是析十九卷，作《修文》上、下篇耳。
△《鹽鐵論》十卷
右漢桓寬撰。按班固曰：所謂鹽鐵議者，起始元徵文學賢良，問以治亂，皆對原罷郡國鹽鐵、酒榷、均輸，務本抑末，毋與天下爭利，然後教化可興。御史大夫桑弘羊以為此乃所以安邊境、制四夷國家大業，不可廢也。當時相詰難，頗有其議文。至宣帝時，汝南桓寬次公治《公羊春秋》，舉為郎，至廬江太守丞。
博通善屬文，推衍鹽鐵之議，增廣條目，極其論難，著數萬言，亦欲以究治亂，成一家之法焉。凡六十篇。
△《潛夫論》十卷
右後漢王符節信撰。在和、安之世，耿介不同於俗，遂不得進，隱居著書三十六篇，以譏當時失得，不欲彰顯其名，故號曰《潛夫》。范曄取其《貴忠》、《實貢》、《愛日》、《述赦》等五篇，以為足以觀見當時風政。頗潤益其文。
後韓愈亦贊其《述赦》旨意甚明雲。
△《中論》二卷
右後漢徐偉長撰。，「鄴下七子」之一也。曾子固嘗序其書，略曰：
「始見館閣有《中論》二十篇，以為盡於此。及觀《貞觀政要》，太宗稱嘗見《中論復三年喪篇》，而今書闕此篇。因考之《魏志》，見文帝稱著《中論》
二十餘篇，於是知館閣本非全書也。」篤行全道，不耽世榮，魏太祖特旌命之，辭疾不就，後以為上艾長，又以疾不行。夫漢承秦滅學之後，百氏雜家，與聖人之道並傳，學者罕能自得於治心養性之方，去就語默之際，況於魏之濁世哉！獨能考論六藝，其所得於內，又能信而充之，逡巡濁世，有去就顯晦之大節，可不謂賢乎？今此本亦止二十篇，中分為上、下兩卷。按《崇文總目》六卷，不知何人合之。李獻民云：「別本有《復三年》、《制役》二篇。」乃知子固時尚未亡，特不之見爾。
△《家訓》七卷
右北齊顏之推撰。之推，本梁人，所著凡二十篇。述立身治家之法，辨正時俗之謬，以訓諸子孫。
△《續家訓》八卷
右皇朝董正功撰。續顏氏之書。
△《家範》十卷
右皇朝司馬光君實纂，取經史所載賢聖修身齊家之法，分十九門，編類以訓子孫。
△《阮逸註中說》十卷
右隋王通之門人共集其師之語為是書。通行事於史無考，獨《隋唐通錄》稱其有穢行，為史臣所削。今觀《中說》，其跡往往僭聖人，模擬竄竊，有深可怪笑者。獨貞觀時，諸將相若房、杜、李、魏、二溫、王、陳皆其門人。予嘗以此為疑。及見李德林、關朗、薛道衡事，然後知其皆妄也。通生於開皇四年，而德林卒以十一年，通適八歲，固未有門人。通仁壽四年，嘗一到長安，時德林卒已九載矣，其書乃有予在長安，德林請見，歸，援琴鼓《蕩》之什，門人皆г襟。
關朗在太和中見魏孝文，自太和丁巳，至通生之年甲辰，蓋一百七年矣，而其書有問《禮》於關子明。《隋書薛道衡傳》稱道衡仁壽中，出為襄州總管，至煬帝即位，召還。《本紀》：仁壽二年九月，襄州總管周搖卒。道衡之出，當在此年也。通仁壽四年始到長安，是年高祖崩，蓋仁壽末也。又《隋書》稱「道衡子收，初生即出繼族父孺，養於孺宅，至於長成，不識本生。」其書有「內史薛公見子於長安，語子收曰：『汝往事之。』」用此三事推焉，則以房、杜輩為門人，抑又可知矣。
△《元經》十卷
右隋王通撰，唐薛收傳，皇朝阮逸學。起晉惠帝太熙元年，終於陳亡。予從兄子逸仕安康，嘗得其本，歸而示四父，四父讀至「帝問哇鳴」，哂其陋曰：
「六籍奴婢之言不為過」。按《崇文》無其目疑逸依為之。
△《帝範》一卷
右唐太宗撰。凡十二篇，今存者六篇。貞觀末，著此書以賜高宗。且曰：
「修身治國，備在其中。一旦不諱，更無所言矣。」其末頗以汰侈自咎，以戒高宗，俾勿效已。殊不知閨門之內，{斬心}德甚多，豈特太侈而已哉！武后之立，實有自來。不能身教，多言奚益，悲夫！
△《臣範》二卷
右唐則天皇后武氏撰。「範」或作「軌」。武氏稱制時，嘗詔天下學者習之，尋廢。本十篇，今闕其下五篇。
△《大和辨謗略》三卷
右唐李德裕撰。先是，唐次撰《辨謗略》。至大和中，文宗詔德裕、裴等續益唐事，刪為三卷，上之。
△《法語》二十卷
右南唐劉鶚撰。鶚，甲戌歲擢南唐進士第，實開寶七年也。著書凡八十一篇，言治國立身之道。徐鉉為之序。
△《聱隅子欷瑣微論》十卷
右皇朝黃晞撰。聱隅子，晞自號也。其敘略曰：「聱隅者，物之名；欷者，瑣微者，述之之謂，故以名其書。」
△《弟子記》一卷
右皇朝劉敞原父撰。記其門人答問之言。楊慥、王安石之徒書名，王深甫、歐陽永叔之徒書字。
△《潛虛》一卷
右皇朝司馬光君實撰。光擬《太玄》撰此書，以五行為本，五五相乘為二十五，兩之得五十。首有氣、體、性、名、行、變、解七圖，然其辭有闕者，蓋未成也。其手寫草槁一通，今在子健侄房。
△《周子通書》一卷
右皇朝周敦頤茂叔撰。茂叔師事鶴林寺僧壽涯，以其學傳二程，遂大顯於世。
此其所著書也。
△《正蒙書》十卷
右皇朝張載子厚撰。張舜民嘗乞追贈載於朝雲。橫渠先生張載著書萬言，名曰「正蒙」。陰陽變化之端，仁義道德之理，死生性命之分，治亂國家之經。罔不究通。方之前人，其孟軻、揚雄之流乎？此書是也。
△《正蒙書》十卷
右皇朝張載子厚撰。張舜民嘗乞追贈載於朝雲。橫渠先生張載著書萬言，名曰「正蒙」。陰陽變化之端，仁義道德之理，死生性命之分，治亂國家之經。罔不究通。方之前人，其孟軻、揚雄之流乎？此書是也。初無篇次，其後門人蘇丙等區別成十七篇雲。
△《帝學》十卷
右皇朝范祖禹編纂自古賢君下迨祖宗務學事跡為一篇，以勸講。淳夫，元祐時在講筵八年。詰旦當講，前一夕，正衣冠儼然如在上前，命子弟侍坐，先按講其說。平時語若不出諸口，及當講，開列古義，仍參之時事，以為勸戒。其音瑯然，聞起興起。東坡嘗曰：「淳夫講書，言簡義明，粲然成文章，為今講官第一。
△《漁樵對問》一卷
右皇朝張載撰。設為答問，以論陰陽化育之端性命道德之奧雲。邵氏言其祖之書也，當考。
△《程氏雜說》十卷
右皇朝程頤正叔門人雜記其師之言。
△《信聞記》一卷
右皇朝張載撰。雜記經傳之義及辨釋老之失。
△《理窟》二卷
右題曰金華先生，未詳何人。蓋為二程、張氏之學者。
△《儒言》一卷
右從父詹事公撰。其書蓋辨正王安石之學違僻者。
