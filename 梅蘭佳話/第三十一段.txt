
蘭瘦翁見池氏病重心甚不樂，遂到客房與雪香閑敘，因問曰：「昨日秦君往哪裏去了，至晚方歸？」雪香曰：「在西子廟去了。」瘦翁曰：「月鑒回否？」雪香曰：「已回。」瘦翁聽說月鑒已回，欲將女許雪香之事告知月鑒，託他為媒。遂與雪香略坐片時，徑往西子廟來。月鑒見瘦翁至，甚喜，笑迎曰：「違教多時。」瘦翁曰：「月鑒，你出遊已一月有餘，將遊覽的景況說得聽聽。」月鑒遂歷敘所見。瘦翁曰：「山水之間，饒有佳趣。聽你口談亦令人神往。」於是又閑敘一會，瘦翁曰：「我有一事相託，多時望你回來。」月鑒因問何事。瘦翁曰：「小女年已長成，尚未曾許字。我看這西泠無可為東床佳客者，意欲將小女許那武陵秦生，又無相契人作伐，煩你向秦生說合這段姻緣。」月鑒曰：「那秦相公昨日曾到敝寺來，與他談論半日，其人吐屬風雅，舉止安詳，以之乘龍定稱快婿。但我是方外人，怎好作線？」瘦翁曰：「這卻無妨。」月鑒曰：「還是緩些時說，還是此時就說哩？」瘦翁曰：「我已等你多時，也不必緩。」月鑒曰：「要說，今日就對秦相公說。我已與同人約遊終南，明日清晨便去。」瘦翁曰：「今日去說也好。」遂起身邀月鑒曰：「同我到家裏去。」月鑒曰：「何必如此過急，在此喫了午飯去不遲。」瘦翁曰：「又要打攪。」
不多時，有一老人走進廟來，鬚眉皓然，衣履是個商賈模樣。瘦翁見他年老，備與為禮。月鑒迎著，問曰：「貴姓？」老人曰：「姓山。」蓋即救桂蕊之山嵐也。山嵐坐了一時，見壁上有詠西子的詩旁落雪香二字，因問曰：「此人是羅浮梅雪香否？」月鑒曰：「此人姓秦，武陵人也。」瘦翁見山崗說羅浮梅雪香，因問曰：「山翁可認得羅浮梅雪香？」山嵐曰：「頗有瓜葛。」瘦翁曰：「我也認得這姓梅的，於今相隔十餘年，但不知他家近況何如？」山嵐曰：「清白傳家依然如故。」又曰：「翁既認得這梅雪香，若見他時煩指引到舍下。」月鑒曰：「尊府在哪裏居住？」山嵐曰：「離此不過十餘家，是在羅浮新搬回的，他若到此煩指引他，一問便知。」瘦翁曰：「他是羅浮人，山崗怎知他必到這裏來？」山嵐曰：「他已來了兩月。屢次訪問，卻不知他寄跡何處。」瘦翁曰：「彼到西泠何事？」山嵐曰：「因他父親遊西泠半載未歸，一則來省父親，二則欲擇個人家定頭親事。」瘦翁曰：「這梅生又是幾時斷了弦？」山崗曰：「彼尚未婚何斷弦之有？」瘦翁曰：「我聞彼於某月已娶某氏女為妻，何雲未婚？」山嵐曰：「並無此事。」瘦翁曰：「翁或不得其詳。」山嵐曰：「我深知其家事，何雲不得其詳？」瘦翁曰：「或者翁所說之梅雪香，非我所說之梅雪香。」山嵐曰：「同名共姓也不為奇，我所說的這人父字臞翁，母冷氏。」瘦翁曰：「然則我所說的亦是此人，但翁說他未娶，果是真否？」山翁曰：「本來未娶。」瘦翁故問曰：「翁說他到西泠，欲擇人家對頭親事，難道羅浮地方從沒有將女許他的？」山嵐曰：「聞他幼時，曾有個姓蘭的以女許聘，後姓蘭的徙居遠方，十餘年不通音問。今年忽有個姓艾的送蘭氏書至，書中言蘭氏女已別嫁叫他另行擇配，故此時尚未定婚。」瘦翁聽得此言，知從前所得梅氏書，言雪香已娶事，必是艾炙欲來求婚，偽作此書，因自悔曰：「一封書紮，託非其人，致使兩家俱誤。」乃謂山嵐曰：「山翁若見了他，亦煩指引到這寶剎，月鑒可引到舍下一晤。」山嵐曰：「兩下俱留心物色。」謂月鑒曰：「上剎為遠客必到之所亦煩代為留心。」
月鑒應諾。山嵐復坐片時遂去。瘦翁自思曰：「臞翁為人一諾千金，我料決不作此不情之事，誰知兩下俱為艾炙所賺。今既明白其中緣故，若不復申舊盟，其何以對我良友？」因謂月鑒曰：「我說央你為媒妁事，今日不說也可，俟你遊中南回時，緩緩再議罷。」月鑒曰：「這也可得。」瘦翁遂喫了午飯而歸。
走到池氏房中問曰：「病體何如？」池氏曰：「略好些。」瘦翁欲將梅家之事告知池氏，因女兒在旁不便開口，乃謂芷馨曰：「你同小姐煎藥去。」猗猗與芷馨俱出。瘦翁謂池氏曰：「我今日在西子廟聽得一個姓山的說，梅家兒郎依然未娶。」池氏曰：「梅家從前有書來，何以說是已娶？」瘦翁曰：「此是那艾炙假書，欲破我兩家婚姻，彼好來求婚耳。」池氏曰：「書來在前，艾炙求婚在後，也未見得艾炙是假書。或者梅氏欲自毀盟姻，書中託言已娶也是有之。」瘦翁曰：「非也。我聞那姓山的說，有個姓艾的送我的書到梅家去，言女兒已嫁，此明係艾炙假書。彼既假我的書到梅家去，則梅氏來書亦定是他假的無疑。」池氏曰：「這是不錯的。」瘦翁曰：「刻下梅家真個道我女兒已經別嫁，尚在求婚，現今到西泠來了。我欲訪得梅生蹤跡重申舊盟。」池氏曰：「彼既另行求婚，又何必重申舊盟？」瘦翁曰：「彼不知書是假的，故爾另行求婚﹔我既知書是假，豈可因假為真，致為臞翁所鄙？」池氏曰：「既欲重申舊盟，這姓秦的也不必常留他住了。」瘦翁曰：「我今夜便辭他，等他明早好去。」
少時，猗猗與芷馨入，瘦翁遂出。走到客房，見雪香曰：「自八月與君初見，便成莫逆，故留君在寒舍居住以便朝夕談心。目下無奈拙荊病重，家下無人料理不便相留。且君離家數月，家中難免倚閭之望。趁此十月天氣，尚未嚴寒，君宜速作歸計，明早為君餞往。」雪香聞言彷徨失措，祇得應諾。
