
桂蕊自與雪香別後，日日望出院信息，卻數月不見雪香來院，心甚惶惑，憂思過度染病在床，日就清減。菊婢時時勸慰，終莫能釋，自歎曰：「我觀梅郎原不是負心的人，故以此身相托，不料一經允諾反致雁杳魚沉，是何緣故，豈妾命太薄，不負心人亦負心耶？以梅郎義重情深尚且負心，若此這茫茫大海中，我更向何人呼救？刻下留此殘喘，亦惟冀梅郎一見，倘竟棄之如遺，則有死而已。」桂蕊如此著想，時時九轉腸回，真個望得眼穿，想得心窄。
一日聞松、竹至，自思曰：「梅郎胡為不來？」欲起身迎之，覺腳軟頭眩，不能起得，遂命菊婢出迎。松、竹問菊婢曰：「桂姑娘哩？」菊婢曰：「因望梅老爺不至，病不能起。」松、竹遂走到臥室中，見桂蕊瘦似麻秸，竹曰：「月香姊竟如此消瘦了，這是雪香負姊，我負雪香。」桂曰：「病不能起，望恕失迎之罪。」松曰：「月香姊何必拘形跡。」桂曰：「妾奄奄待斃，二君若再遲幾日來，恐妾已登鬼錄，無復相見。」竹曰：「月香姊病根，我已尋著，祇是心要放寬些。」桂曰：「梅君何以不來？」竹曰：「雪香自與姊別後，即以姊相托之事，與我及翠濤商量停當。越數日即來院中欲與姊說知，不意鴇兒支詞說姊被人家接去，並誑以改日再來，致使雪香空走一回。嗣後連來數次，鴇兒俱不容見。雪香深為悵然，適值苦熱，行路不堪，雪香畏熱亦有月餘未至，及殘暑初退，正欲來時，又奉母命，令到西泠省親，雪香恐姐懸望，急到院中欲說明前事，且話暫別以安姊心。無奈鴇兒終不容見，雪香焦思難遣，卻奉母命不敢遲延，遂重以姊事託我與翠濤料理，自己覓舟向西泠去。」桂曰：「我不知其中有許多委曲，錯怪梅君負心，原辛奉母命到西泠去了，這也是正理。」松曰：「這鴇兒真是可惡，自雪香去後，我與嶰谷來了兩次，鴇兒也是支吾其詞。」竹曰：「前日翠濤欲責鴇兒，我恐此事張揚，是以中止。」桂曰：「煩二君費心。這天高地厚之恩，祇好來生犬馬以報。」松曰：「為雪香盡心，是我與嶰谷分內事，何雲報乎？」桂曰：「今日何幸得見二君？」竹曰：「我與翠濤窺鴇兒不容見姊之心，必是為金資起見，今日具數十金來故得一見耳。」桂曰：「梅君既到西泠去了，這出院之事全仗二君。」竹曰：「正為此事而來。」桂蕊聞之甚喜，病勢頓減幾分，坐起來問曰：「二君作何安頓？」松曰：「不瞞月香姊說，雪香世守清貧，原無半點金資，我亦愛莫能助。惟嶰谷稍可為力，但千金重酬嶰谷亦難以應命，今日特來相商。月香姊可先問鴇兒要金多少，然後好去辦理，庶不致作事荒唐。」桂曰：「足見二君誠實。那鴇兒雖欲重價，大抵不過千金，妾有私蓄，頗足此數。改日二君可帶兩個跟隨人役，將金拿了出去，以便事成之日好交鴇兒，或不勞竹君出資相助。但妾望出院，真如望歲，二君速為引手，則感恩靡盡。」松、竹遂以五日為期，定約而去。
不料桂蕊之言卻被鴇兒竊聽，因思：「桂蕊在院中不肯宿客，又時時長病，留在院裏也是無益，不如賣得幾兩銀子到還爽快。祇是賣得這姓松姓竹的，他既說有私積千金，叫松、竹拿了出去，我縱賣得千金豈不暗失千金，不如賣得別人，以他那樣姿色，不愁無千金之價，而他所私積亦無人背地拿去，豈不也是我的？是這樣，卻比賣得松、竹更強得一倍價。」
主意既定，乃暗命小廝去訪買主。時有巨商林某正欲納妾，亦素聞桂蕊才貌。聽得院中欲賣甚喜，遂親向鴇兒言價。鴇兒曰：「非千金不可。」林某即允以千金。次日即交金接人。鴇兒曰：「可詭言是姓竹的贖他出去，不然恐他不肯。」林某依言。鴇兒假謂桂蕊曰：「前日來的竹老爺替你以千金贖身，說是千金已交得你去了，你可將金付出即乘輿去。」桂蕊甚喜，遂將私積千金交付鴇兒，蓋因出院心切，故不疑其為詐，因謂鴇兒曰：「這菊婢是我買的，我當帶去。」鴇兒曰：「竹老爺來人，並未言及菊婢，除非他再出得幾兩銀子方可。」桂蕊曰：「亦將銀交得我了。」遂取銀百金付與鴇兒。鴇兒明知是桂蕊私積所剩之金，欲待不允，恐洩露機關，桂必尋死覓活，事反不成，祇得允諾。
桂遂收拾妝奩，同菊婢出院，乘轎而去。行了數里，即上船行。桂蕊問曰：「我聞竹家相去不過十里之遙，並無水路，今乘船去何也？」役夫詭言竹另有別墅居住，不到家裏去的。桂陡起疑心，暗思曰：「既是竹家接我，竹君如何不來？」回頭，忽見林某在船。問曰：「這位客人從未識面，請問姓甚麼？」林某笑而不答。桂蕊心下明白，是為鴇兒所賺，因曰：「我已知道了，但事既至此何不明言？」林某曰：「不瞞姑娘說，我久聞姑娘才貌，故不惜千金贖你出來，於今你是我家的人了。」桂曰：「家裏離此多遠？」林某曰：「起身得晚，恐不能到哩。」桂蕊故作笑容曰：「今日纔離苦海，得見天日。」行了數十里，日已黃昏，林某命舟子泊船近岸，明日再行。
時至三更，舟中人盡睡熟，桂蕊思念雪香，淚落如雨，曰：「今生不能報答梅郎，祇好來生作犬馬罷。誰想我桂月香出院之日，即是致命之日。」遂悄悄出艙，自投水中。隨浪沉浮十餘里，被一姓山名嵐者救到船上。這山嵐原係西泠人，在羅浮作賈多年，夫婦俱七十餘並無子女，因年老無依仍回西泠。是日天色微明正欲開船，忽見桂蕊浮水而至，急救上船，見桂蕊姿容可愛，以為義女。桂蕊聞是西泠人，因思梅郎亦在彼處，正好訪問消息，遂欣然從之而去。比及林某早起，命人到處尋覓，已杳無蹤跡矣！
