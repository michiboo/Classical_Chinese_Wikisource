95
一　昔知念村有一人名曰古根職在大掟爲人孝順行事正直見人行善喜而愛之或其貧苦出財資之有人爲惡務而敎之竟其不從以義責之訟者經其一諊無不心服惟枉者畏至於其前是以村人爭訟必願大掟前明斷自此郡人呼大掟前皆肅然而畏今稱貴人必加前一字者蓋自此始時王聞之深嘉其人一日幸久高島路經知念村忽遇大雨□王諭從臣曰前路尚遠大雨不止當暫停駕於此村竟臨古根宅召出見之憐其無妻即命娶內閒村女也奈無子乃命妻族一人爲之義子及死義子繼授知名地頭職稱內閒大親嗣而發帑金構屋於知名城使其守之以爲東幸聊憩之所大親深受其寵榮毎新收米必作神酒以獻一日遣使獻之行經佐敷村前被盜民奪去次後亦然大親勇力出衆心設一謀扮爲小民親挑神酒前來果有盜民來奪早被大親擒獲盜民哀求免死大親反覆敎之竟放彼去盜民深感其恩將水田數十畝謝恩報德大親固辭不受盜民泣拜進之大親乃受之其田今在佐敷村而所謂知名田者是也一年凶荒五穀不登惟知名田大熟一日盜民約有四十餘人爲羣割稻大親勵勇擊散暫坐石上而歇一歇惜大親被其暗夜射死至於□尚豐王時以其所守之屋移建知念城內今稱知念御殿至□尚貞王改爲瓦蓋
96
一　徃昔知念閒切安座眞村有一人名叫大神宮身長一丈力大無比年一百二十而死葬後三日隨俗開視只有木葉滿棺其屍無跡裔族以爲神仙建祠村內毎年四月十八日祭之即今之大神宮祭雲爾其子名曰親嶽身長力大不異於父武藝冠衆時大島謀反□王命親嶽討之奈大島兵衆官兵甚寡而歸由是□王親征之親嶽扈從大建奇功賞賜田地其地在南風原閒切與那覇村即今所謂古羽眞志田是也因叫與那覇親雲上父大神宮卵包大至今子孫皆然
97
一　徃古本國未有鐵匠下誌喜屋村有免之大親者七次私自至中國交易終遭兵亂留在七年始學鐵匠而歸
98
一　徃古仲城閒切安里村有一人夜漁爲生毎捕魚而回時徃佐久川【井名】洗足必有一美人在川邊酌酒於壺以賜之曰切勿以語於人其妻見夫毎夜醉回甚疑而問無言可答乃以告焉妻跟夫而徃視果有一壺酒變爲水自此美人不來雲今毎稻祭祝女戴點此川之水
99
一　仲城閒切安里村有神祠名曰安里寺奉置靈石四位而稱安里權現昔有人久患痼疾一日出海魚釣忽然風波起即回船泊於屋宜港歇臥砂涯忽見靈石三塊從地湧出作人語曰吾乃神也汝盡誠尊吾則汝體自健而百福併臻矣其人驚醒乃一夢也怪而掘沙果得其三石占之巫家巫言大吉乃奉之回家即覺身快爰取靈名一曰和良爲喜與二曰宇志安慶嘉那志三日威部津嘉佐未幾又有靈石一塊浮海而來即名曰餘利嘉與良而與前三石合爲四位遂建神祠置之而致虔誠從此其人病癒家而富子孫昌茂於是村人稱爲安里權現而接踵求福雲今有其裔孫女主祭
100
一　昔西原閒切嘉手苅村有一人名叫五郎其勇力過人常好歌絃及相撲【俗戲】當祭遊之日徧過遊場作相撲戲無能敵之者而其名大聞及死葬之御茶多理墓其氣不散或有叫聚羣鬼之聲或有作相撲之喊或有唱歌彈絃之音從此人號御茶多理五郎日暮天陰則人不敢過於其墓邊歴年久而乃止
101
一　昔西原閒切棚原村有一祝女名曰稻福婆曾與諸祝女鳴金鼓唱神歌而遊於本村上嶽獨稻福婆忽然不見其子孫聞而大驚東尋西訪竝無蹤影後三年我謝村有鍛冶屋大主者出而釣魚忽見死屍漂海而來撈而視之頭禿無髮貝螺附體其氣未絶即用粥湯以救未能即言人聚視之其子孫亦來不知爲何人良久自言我乃稻福婆也前年偶遊海底進於龍宮【俗叫儀來河內】賜食以鹽螺類言畢吐者色黃於是人始號儀來婆其子孫問龍宮之事婆諱而不話時王欲問之婆至奉神門外人聚爭視只見其收手於兩腋忽然不見子孫四尋竟得之於其上嶽婆八十餘歳而死曰婆死於嘉靖年閒或曰死於萬暦年閒
102
一　徃昔西原有幸地城其主名曰熱田子勇力過人人皆懼之隣有津記武多按司者與熱田子相交情熟曾見按司夫人甚有艷色心常思之一日釣魚回時見其夫人沐髮於亭良佐井熱田從其背後暗以腳指摸其屁而戲焉夫人怒以告按司按司大怒即欲謀之只懼其勇未敢動兵熱田知之遂召入謀士相議若不早謀之恐被其害乃其謀如此如此便徃見按司按司設酒待之熱田曰吾聞按司有寶劍一口懇求一看寶劍到手便揮其劍斬按司爲兩段妄殺家屬只欲留其夫人納之夫人竟自投河而死今歸仁按司聞之大怒親攜大軍討罪鳴鼓急攻城中兵寡熱田忽生一計出迎謝罪請入城中大設酒席犒之今歸仁三軍大醉而回熱田伏兵於翁長村北山而殺之今歸仁死於此故名之曰今歸仁山時有按司長四人相約擧兵征罪熱田遂亡其墓在石嶺御嶽之東今有其裔多在翁長村守墓
103
一　徃古南風原閒切與那覇村有一人偶拾一髢於與那久濱其髢異常拾者驚怪即欲還之未見其主次日尋主果見一女貌美不俗則受之日此乃我物也汝眞是善人則可隨吾而遊引入海底海開爲路俄到龍宮沙場開座神背屏石而坐其人侍坐大設酒席海中珍味無一不備歌舞管絃何樂可比不覺三月忽起郷思欲歸神曰汝在此已經塵世三十三代子孫無在不如爲神享樂於此何必欲歸其人爲未久而辭乃神授紙包而囑曰汝攜之而去則向處爲路若致故郷無託身處必可帶之又來切勿開之汝其謹之拜受而出果向處有路頃刻到與那久濱訪入郷境果無一人相識者乃向郷人指一宅曰此昔吾之所居歟吾孫何在郷人皆笑以爲癲人無可奈何只得登村前丘頭將所攜桑杖插於坐側而穩作根焉【穩作根者球國古語即坐歇之謂也】於是尋思紙包之中必有良策開而視之包中只是白髮飛起附體即衰老不能動而死葬之於此因名穩作根嶽後世以爲神而尊之今其嶽多有桑樹其杖生而其傳種雲
104
一　徃古神里村有老農夫貧困無比當稻穗祭之日獨耕於竹富森忽有異老問曰是日人皆閒遊何故獨耕答曰吾貧而衰老雖日耕猶不足以供食若今日不耕亦將及餓是以獨耕又問曰別有所苦乎否曰有唯是祭日村人例裒舊米作神酒以祭焉雖極貧亦裒之此吾之所苦也異老曰吾乃此村之神也從今免各殿祭惟作麥神酒以獻於奴留殿內可也言畢化風而去從此唯此村奉遵神命作麥神酒傳至今雲
105
一　徃古南風原閒切津嘉山村安平田子勇而巨富家人亦衆無不備者構大屋於津嘉山與喜武之際而住居焉一日大宴以飲時有具志頭閒切人過其門外酒欲即動遂托辭以口渇而入求水惟與水而不與酒則挾恨進讒於時王以其有逆志王命官軍討而誅之未幾有古葉【樹名】眞根【草名】併樹木叢生於其宅其妻子大驚遷於別地遂以其宅爲嶽名之曰安平田嶽
106
一　徃昔有三十六姓之一之裔姓鄭名憲力大而勇官在大夫人稱鄭大夫一夜天陰忽聞門外勵聲大呼大夫數聲大夫即欲出其妻止之曰異聲可畏當必有故請警防之大夫懷刀而出只見大牛目如日光大吼一聲直向大夫飛來抵觸大夫即揪住其兩角推去推來遂推到唐守森前相鬭一夜勝負未決大夫遂用盡平生之力推住之於一岩壁其牛不能再動至於天明視之乃歴年敗龕也因名曰鄭大夫岩其岩今猶在唐守森前
107
一　昔那覇呉氏比嘉親雲上妻名叫諸樽其力甚大乃力士鄭大夫之妹也其夫家貧諸樽日販於首里市以度日晩回及過浮繩美御嶽前忽有強盜數人來劫奪其貨諸樽一人揪到數盜將大石壓其腳倶不能自脫至次日路人皆不能力救幸見鄭大夫有事於首里而來諸盜哀求救命大夫擧石放之曰非吾之妹不能動之今以此石蓋於其嶽前溝傳叫鄭大夫石
108
一　明弘治年閒久米村有三十六姓之一之後姓鄭名玖俗名與那覇親雲上生性聰俊爲人忠厚性行善事曾當朝□王之日五更正過浮繩美御嶽前路忽遇一老人牽馬匹而來繋鞍以火炭二包乃扯玖袖曰吾遠來見公且時刻太早請必回家玖異其人同回到家老人曰聞公常行善廣施財以濟窮困吾慕其德而來公其彌勉之言訖乃賜炭二包而去後令家僮燒此炭僮言不燒疑視之皆黃金也以致巨富
109
一　讀谷山閒切有一岩之小穴內有二鏡土人爲神祟之徃昔有一商客駕舟來竊取此鏡自此久無順風謝罪奉還即得風而歸
110一　徃昔有喜舍場公者創建此邑因名喜舍場村是故至今毎年二月村長皆祭其墓墓在本村後岩
111
一　徃昔喜屋武閒切束邊村有名曰樽良知者身材雖小力大無比偶有國頭船載材木來賣之樽良知欲一齊收買舟人不肯讓賣即樽良知怒而牽上其船於沙頭而去舟人恊力而不能牽動奈搬材其宅謝罪賣與乃樽良知放船於水而遣回又有一力人號大里鬼聞其力名意欲以力相爭遂攜鐡棒尋樽良知取野路來見一農夫耕田相問言及來意農夫冷然微哂便擧其鐡棒用力插入田地乃謂大里鬼曰吾乃樽良知之家人也吾主之力倍於吾汝試拔是棒則可知其力矣大里鬼不能拔之大懼而歸伊農夫即樽良知也假稱其家人以驚之後樽良知常率家人出耕張傘坐視其耕日晡傘弛便家人罷耕而回一日向晩傘猶不動家人怪而近視其死而端坐遂葬於死處年久試看其髑髏滿內結實略無中虛其筋骨聯屬不解今人送死過其墓前不敢鳴念佛金而擧哀其故不傳
112
一　喜屋武閒切束邊名村奧閒里之子武勇出羣時王加兵於與論永良部二島奧閒亦從師而行臨行時正當其妻生子射弓之日因而設慶宴俗語謂之宇波慶父奧閒食其宴而起程於攻取時奧閒出尖奮勇早被暗箭射中眉閒便拔其箭箭鏃折在頭內奧閒轉加氣力勦勝而歸到家請醫取出箭鏃傷重遂死其遺命子孫勿食宇波慶之飯其裔孫至今不食焉
113
一　潮平村原係北山今歸仁按司裔孫之所建曾有其裔一人隱居安波根下口【地名】即海邊地平處於是造鹽爲生後卜地荒野艾去卉草伐除惡木以開一宅而居至其子孫之繁漸開數十家宅遂爲村因其鹽家一族所居名曰塩平村後改潮平今村人不敢忘其所由出毎年二五八等月會集設祭遙向北山而拜
114
一　久米島仲里閒切阿嘉村原是仲城之下有一人卜地始開一宅於是村而移居稱爲阿嘉大親自是漸漸人聚爲村因名阿嘉
115
一　徃古有僧漂至粟國島見島北洞中盤石立略似佛像乃謂可以爲阿彌陀藥師觀音三佛而崇致奉供遂寓身此洞而居焉後死洞中首西而化故其髑髏化石附西邊石壁今猶省形如髑其餘骨骸不化而有少存者又其所用竈石三塊螺鍋一口亦化附石壁猶亦有其形是以今叫洞爲寺而正五九等月島人詣洞中佛前祈福雲
以上蔡記
116
一　具志頭郡銀河原里中地有一人家住居夫婦家道貧乏釣魚爲業一日其家僕坐駕小舟出海釣魚陡遭颶風漂到南島繋舟登岸周視其地地肥水甘萬物繁茂可有人而居也已過數月南風歸國乃告主人曰吾所到之島有肥土甘泉宜以建邑而棲居願小人與主人相共移居其島哉主人將移南島縁由告其妻預備五穀種子並諸菜種子將開船航海其僕騙告主人曰諸種子皆集在於此唯忘磨石而已請君急去拿來主人回家拿來磨石其時一僕船放中洋主人拿來磨石叫呼其妻妻下涙曰爲僕所騙而去素聞彼島多有大蘆妾遷居之後屢流蘆竿之本刀一切亦末刀一切漂到此地應知未死若不漂到則應知已死請乞約信誓言記心勿忘遂開洋而去家主將其持來磨石投銀河小塘芒芒回家今銀河之邊有磨小塘者是也
117
一　多多那城岩下有多多那按司墓以木板代陶瓦蓋葺其墓中有一個朱塗廚子一日具志頭郡座嘉比邑有眞苅者竊徃墓處盜取板柱作桶作戸從多多那按司墓如虹光氣射眞苅家其夜眞苅家盡爲燒灶自是眞苅不動手足女子染癩朝夕食吃人家終餓死道路
118
一　具志川郡安慶名村有一異地名曰普利久地不甚寛闊放火地上即其地周燃或至七八日或至三四旬其火不滅是以村人不敢放火其地
119
一　徃古之世具志頭郡新城邑有清泉井毎稻大祭前三日邑人擔此水釀作神酒以獻五穀神此時新城邑有眞加戸者好作神酒主人令眞加戸釀神酒眞加戸自晨至暮汲水以甕已身體倦疲將其水甕放在井邊仰天踞坐哭涙如雨忽有白髮老人出現問其縁故眞加戸對曰國中諸郡皆有稻穗祭又有稻大祭毎祭祀時釀神酒祭五穀神今當稻大祭徃來勤苦挑水釀神酒身體憔悴故予啼哭如此老人問其姓名曰新城邑眞加戸也曰汝徃告酋長自今以後具志頭郡稻穗祭一次而可也又此井名叫眞加戸井以給於汝若有汝出門之時必唱積川原眞加戸井産生水之句【俗叫毛武水】而出門他行必無禍難有多福終乘雲上天自是之後具志頭郡稻穗祭一次不敢行大祭之禮焉新城村今有眞加戸井是也
以上樑記
120
一　徃昔之世有根指部親方者在法司官時琉球轄下大島有謀叛之心急整兵不可不拒禦王即命根指部爲大將率領大軍徃征大島小不敵大力窮被擄竟受其誅根指部大得勝其功已畢奏凱而歸厥後大島民人以根指部征大島時擅殺百姓事告訴於王王大怒曰大島在吾外島政敎所施未嘗及也然則有罪者則正之無罪者則勸之是專吾撫恤遠人之至意也汝何違吾意擅殺百姓根指部遂得其罪革去官位由是根指部奏請雖我革去官位少不恨怨只願許着衣冠幸准其請自此要行國頭郡以退隱路經浦添驛之前時有一員朝官亦過其驛之前偶然相遇見根指部所戴之冠冠前爲後冠後爲前以爲經過官員問其故根指部曰我曾征討大島時擅殺百姓故坐其罪因此要隱於遠漫漫以行然我自士籍出身經任法司官蒙多少俸祿養父母妻子浩蕩洪恩頂踵難報是以吾所戴之冠前後相戻前向於王城而拜謝聖主之意未嘗相忘故我冠如此官員聞其言進城直奏王王感其意宥根指部罪即命爲國頭首里大屋子兼拜座安之大屋子今其墓在大宜味郡與國頭郡之境至今子孫致拜祭禮雲爾
121
一　徃古之世與那城郡屋部村毎年屢遭火災燬失房屋民不勝其憂一日有君眞物出現囑村民曰屢有火災乃以有屋部之名也若不改屋部之名不得免其火災早改名以叫屋慶名即火災可以止矣村民聞之拜謝已改叫屋慶名自此以後未嘗有火災雲爾
122
一　自徃昔世與那城郡安勢理村人家悉不蓋屋頂曾有蓋之暴風陡起吹落屋頂由是安勢理村迄於今世不蓋屋頂雲爾
123
一　與那城郡有一深淵其深千尺不見其底【俗曰屋部津美由】左右有嶽其邊有田地安勢理饒邊屋慶名三邑之民浮舟航彼地以爲耕種或取薪材以爲日用若有守制者混在舟上海水忽變爲赤波濤大起船隻難徃屢次效驗是以徃還之民毎過其淵必脫其頭巾不敢言亦兩嶽之頂有光輝上天有從天降下自古至今猶有其驗一説徃古之世倭船飄風過此淵時偶被海水所捲船已覆沈船上之人盡皆溺死自此而後或晴天日有搖櫓歌人出見之倭船揚帆現浮海面暫時之閒不知何處化去人人奇怪之毎過此淵脫去頭巾正襟危坐不敢言云爾自古至今時時有奇怪必見晴天之日雲爾
124
一　徃古之世眞壁郡有眞壁按司者飼一個名馬【名曰白馬】按司愛之如珍寶一般人人看之覓求者甚多然而按司不肯依人之求國頭按司意謂我望他名馬已多年無計可望於是率領軍兵攻圍眞壁城眞壁按司奈小兵不以可拒密招其弟垣花按司請雇他兵即兩按司爲大將出城外相戰未數合爲國頭按司被打滅兩按司遂死其難自是以來但眞壁村未嘗有白馬産下村人亦不飼白馬雲爾
125
一　徃古之世眞壁郡宇江城邑有一個人名曰久嘉喜鮫殿夜夜出海邊以漁爲營一夜有人來而取魚不知爲何處人日徃月來遂以結肝膽交毎夜相共以漁爲營容貌有時變言語亦不常自此鮫殿意謂彼人非人閒鬼變爲人閒不可久交若久相交恐爲之被害一夜漁畢將歸家竊窺見其所徃直徃去當山【在本邑前】化入一株桑樹而不見其跡見是桑樹歴經千古甚爲老木可變妖魔決然無疑鮫殿心中大驚回家説知婦一遍遂令婦窺其出漁時盡燒桑木自是妖魔無所住居即徃國頭住居焉一日鮫殿有事在首里邂逅逢朋友於市共入酒家稍久燕宴説話之閒鮫殿以前燒桑木遂去魔事直話朋友他朋友忽發怒將其所帶小刀刺鮫殿指之閒奈不知鮫殿魔變爲朋友之貌遂被金瘡而死即葬於本邑屬地前原鮫殿其未死時形體異人肌如鯖鮫但其指之閒許如人閒之肌故他妖魔特刺鮫殿指之閒雲爾
126
一　眞和志郡識名村原來茫茫荒野無有人家夜夜有光輝射鬥牛閒時有大阿母志良禮者【崎閒知之妻也】竊行見之嵐風冷冷夜色暗暗四顧無人但有一洞其內安置賓頭盧一體大阿母意謂夜夜有光輝射鬥牛閒此誠賓頭盧爲靈應決然無疑因而尊信之無禱不應人亦聞之尊信者甚多此時尚康伯【大具志川王子朝通】罹於貴恙大阿母聞之到王子府上將他賓頭盧甚有靈應事轉達王子王子大喜恭許願病日愈甚有驗貴體如常由是捐資銀創建宮竝寺亦構房屋於其側令大阿母看守之自是大阿母毎月朔望齊戒沐浴而尊信焉至於其後朝議達□王上遂爲官寺於其側空地墾開一宅賜大阿母而住居他大阿母有一女孫通身悉白髮眉如雪爲其人也謹言語尊佛神常食素菜甚忌魚肉一日他女孫徃去宅邊榕樹之下忽化不見其跡家人奇異之尊以爲神毎奉供物於其神主必用素菜自是大阿母吩囑家人曰自今而後彼榕樹勿伐勿折神靈所在也人亦聞之尊信者多遂以爲神社徃古之世識名村無有人家但有大阿母家宅而已自中古後漸漸人集創建村邑名之曰識名【俗曰寺識名】
127
一　徃古之世中城郡喜舍場村有喜舍場子者一日登喜舍場嶽以爲遊觀閒見有東海一洲乃招其妹眞志良代吩囑之曰我見彼海中之一洲即人可住居之所也後年必可建村邑早與汝共航於彼洲始爲住居如何遂約相窮期一七日齊戒沐浴二人相共泛舟求彼洲以爲住居至今子孫綿綿以致繁衍遂爲一島即今津堅島是也亦本島海邊有一石【俗叫津堅瀨】昔喜舍場子渡海來到時始蹈此石以入其島亦有一石【俗叫祭瀨】眞志良代始蹈此石以入其島喜舍場子眞志良代二人既終天年遂葬於中之御嶽禱之必應故至於今以爲崇信而嚴禁男女入其內毎有許願必在其外恭供祭品致拜祭禮雲爾
128
一　喜屋武閒切上里村之前有一岸其麓在新崎其端臨海中七八閒許【俗叫波那普儀伊部】有人行其邊大出惡聲以呼無鼻即猛浪大起雷霆如驚至今有其驗
以上毛紀
