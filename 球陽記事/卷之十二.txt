十七年，國殿寶座改設於正中。國殿規模，原設王座於偏隅，而君臣之分似不得正。由是令按司向良顯【伊江按司朝良】、向其聖【目取真親方朝儀】等重修國殿之便，改設於正中，而上下之分燦然以明。
東西阿佐那晝夜撞鐘，且禁夜半撞鐘。徃昔以來，至於夜半，自禁城至諸寺院悉皆撞鐘，以報半夜。是年，禁止其撞鐘。且東西阿佐那晝夜撞鐘，令人知時刻也。
改定七月十四日王幸於宗廟，以裁七月初七日幸行三個寺及大美殿之禮。自徃昔時，每年七月初七日，王行幸圓覺廟、天王廟、天界廟，以拜先王神主；後亦幸大美殿，時賜麵於扈從群臣。至於是年，始定七月十四日王率百官拜謁其三廟，十五日王妃亦為拜謁，以裁其初七日之禮。
改定七月初七日當官涼國王衣冠。自徃古以來，唐榮官員七位【長史一員、黃冠二員、通事二員、秀才二員】進下庫理曬涼國王衣冠。是年，改令當官曬其衣冠。只長史一員進至國殿，督理其事，裁去唐榮官員六員。
諭定群臣每逢朔望、五位節皆帶朝冠著衣而見朝。[1]
裁去大世閉開之禮。每年六月朔日時大開城門，暫時亦閉，以為其禮。諺之，此為迎按福神至義也。然未知何代而始也。至於是年，始裁去其禮。[1]
改定元旦、冬至前一日朝晨演禮於天界寺。除夜及冬至前一日，法司官一員、御鎖側等奉命前至天界寺，以為演禮。唐榮士官贊禮數員，演禮已畢，皆宿其寺。至於其年，改定其日朝晨只為演禮，而裁其宿寺之禮。[1]
裁去總橫目，而寺社奉行兼理其事。
始裁下庫理當官三員、里之子三員、花當三人。徃昔之世，國殿下庫理有當官十二員，後亦減為九員。今裁三員，共計六員。且里之子、花當各有九員，亦裁少其三員，今改定各六員。
始裁勢頭並築登之三員。徃昔之世，勢頭有十二引，或有十四引。至於近世，改為九員。今裁去三員，共計六員。且築登之素有九員，亦裁少三員，改定六員。
始裁山留之禁。自徃古時，每年自四月朔日迄五月晦日，謂之山留，而人不許鉦鼓並入山林伐木與入江河漁魚、及婦女遊于海邊。若有人犯此禁制，則大風驟起，吹害五穀，放此人皆不敢犯邊，以致齋戒之義也。一説曰：斧斤以時入山林，數罟以時入江河，不敢放肆之義也。二説不知孰是。至於是年，始裁此禁制焉。[1]
首里翁欽忠等改修庇謝橋。北谷、讀谷山之間有一大川，迋古以來設為木槓，以通徃來，名曰庇謝橋。然而易壞易爛，屢加修葺。康熙丙申，改修石橋二座，其北槓二座未盡改之，姑仍舊貫，攻之修之。至於其年，五穀豐登，四民鼓腹。遂以斯橋非久施之設，王令翁欽忠【宮城親方忠真】、馬文彬【富島親雲上良連】等重修石橋一座。且北槓二座，築石改修。從茲之後，人民免修造之役也。
始裁國書院小赤頭六員。自徃昔時，國書院有兒童內使十二員。而其內六員稱里之子，六員稱小赤頭。至於是年，始裁其小赤頭六員。
始定御系圖座、山奉行所、寺社座、惣橫目座、大與座各官受其職皆亦拜謝。前此惟是數座自王子至中取受其職者，或拜謝，或不謝。至是年七月，奏定亦拜謝。
聖誕賜位士臣不限員數。聖誕之時，賜位百官，例限九十六人。今士家蘩衍，由是每年六月賜位或二百餘人，或八九十人。只酌時宜，而不限其員數。[1]
始置大與座於城內。原是康熙十年始設大與頭於首里三平等，無座，而又各立小與頭，始，使聽爭財之訟。茲始置大與座於城內，專掌札改切支丹宗門，象士嬰死生併首里、泊、那霸、久米村爭財訟事。乃改設奉行王子一員、按司一員、親方一員，中取二員，筆者二人。[1]
収養畫童殷元良於禁中。首里殷元良【仲松眞牛庸昌】，性好丹青。七歲父令始學字書，即偷學畫譜。至九歲，其畫含神。至十二歲，其名大著。王上召入試之，果畫品不凢，即収養之於禁中，以備使令。
嚴禁宰牛、屠豬、設赤飯宴以行葬禮。原國俗葬禮大奢，不顧家之有無，只盡家財，以耀人目，方為盡孝。是以或宰牛，或屠豬，在墓侑酒於客，回家開赤飯宴，以待親戚，甚失哀心，無所不為。因致家敗者比比也。於是始立罰法嚴禁。自此陋俗乃變。
改造小口斗，以行國中。原國中用大口斗，因量者巧拙，有差不少，是以改用小口斗。自此量者不能用巧，而各得公造。
改定王上夏用圓領紗袍。原不分夏冬，王用圓領縀袍。於是改定，夏用紗，冬用縀。
始停圓覺寺、崇元寺之社參。設參者，即令每年正月元日、十五日，衆官三百十一人騎馬詣於諸寺祈福是也。朝議，正月元日、十五日，王遣法司官等行香於圓覺寺，況是國廟，而乃社參人亦詣拜祈福者，固非禮矣。又崇元寺者，歷代國廟也。社參人便路祈福於此者，亦非禮也。乃題請停之。
始定每年正月初二日、七月十四日自王子至吟味官詣天王寺拜先王妃。
始定龍福寺、安國寺、慈眼院、慎終菴谷寺給知行十二石。[1]
立御茶屋裁取歌絃春大鼓供興，又改點燈徹夜為二更之限。按舊冊：先王祭期之年七月盆中【自十三日至十五日，俗叫盆。】，於法堂盛具祭品而奉祀，謂之立御茶屋。是時，召集善歌絃者，外有家來赤頭供役替代。時為春太鼓【戲名】，以供興於神主。又點奇巧燈，通夜如盡。至是年議題，除香案蠟燭外，百燈至二更則滅之。歌絃及春大鼓戲，是褻凟先王，非禮也。乃截去。[1]
奧武村大城墾開水田於白水川，以應村用。玉城間切奧村村舊地窄狹，居民貧弱。且呈墾開水田於白水川，民憚其勞，延挨六年未起工矣。大城自為開田之首，率領村人，用力於本分之餘，比及三年而成其功。每年得米二石五斗，足應村用。[1]
改定殿庭以北為貴，下庫理以南為貴。舊典，百官朝班之時，殿庭、下庫理皆以北為貴。是年改定如此。
改定官品並僧位。正一品紫地併綠地五彩花冠親方。從一品紫地浮花冠親方併法司官。正二品法司官銜並紫衣僧。從二品紫冠親方並紫袈裟僧。正三品申口官並黃衣公寺住僧。從三品申口官銜並黃衣僧。正四品吟味官並黃袈裟公寺住僧。從四品座敷官並黃袈裟僧。正五品當官並綠袈裟公寺住僧。從五品當官銜並侶袈裟僧。正六品勢頭官。從六品勢頭官銜。正七品里之子親雲上。從七品築登之親雲上。正八品里之子。從八品若里之子。正九品築登之。從九品築登之官銜。
始停御法事時國母、王妃並王子、宗族親者及法司輪獻御食籠、神酒於其先王神主。
始加御船手座筆者二員。御船手座素有大屋子二員、筆者二員。至於近世，事務繁冗，難以辦理。由是始加其筆者二員，共計筆者四員。
始裁螺赤頭奉行。螺赤頭奉行事務甚少，由是裁去此職，而鍛冶奉行兼授其事。
始裁鎖之大屋子。鎖之大屋子事務甚少，由是裁去其職，而其公務盡授評定所里之子。
始給大臺所相附庖丁俸米。大臺所素有庖丁三人，以調佳節御盆嘉那志並上好御饌，盡授御料理座，以為烹調。由是裁去其一員，而其餘二員各賜俸米乙石五斗，永著為例。
始裁若秀才年俸。唐榮之士擢若秀才【素稱子和部】，年賜俸米五斗，以供筆資。是年裁去其俸米。[1]
始裁去大臺所庫理當並錢御藏兄部衣服飯米。自徃昔時，大臺所庫理當並錢御藏兄部每年各賜衣服飯米。至於是年，照諸藏手代之例，裁去其衣裳飯米，而年賜俸米。
改定聖誕日國相及王子並法司隨士陞位。自往昔時，國相、王子、法司貢賦之士，隔乎出授諸藏役。然而國貴貢稅專授御物奉行為辦理。由是直擢其供應之士，難授後職。況國相、王子、法司等，若無跟隨之士，出行公務之時使令甚缺。於是乎恭具其緣由，請乞聖誕日期賜位額數之事。幸蒙准允，改定國相隨士三人、王子弟及法司隨士各二人陞位。永著為例。[1]
改定國王及王妃拜謁三廟日期。正月初二日，國王拜謁圓覺寺、天王寺、天界寺先王及妃神主，次百官亦拜謁圓覺寺、天王寺。初三日，王妃並翁主及王親族婦女等拜謁其三廟。
改定拜授采地知行者及其嫡長任職時賜年俸。素授采地知行者及賜知行四十石以上者，嫡長擢授官職，而無給年俸。至於是年改定，不論采地知行之多少，授役職時，即給俸米。永著為例。
始裁每年正、五、九月知事僧祭大臺所竈神。自徃昔時，每年正月、五月、九月三個月擇吉日，令波上山知事僧恭供祭品，誦經設壇，祭祝大臺所竈神。至於是年，裁其祭禮。[1]
奧邑宮城神里加栽鐵樹於奧邑，深蒙褒獎，頂戴黃冠。國頭郡奧邑金城小祿，俱徃邊戶邑取來鐵樹，始種於奧邑，以補飲食之缺。其男宮城神里等追繼父志，克竭心力，培養鐵樹，已致蕃衍。康熙己丑年，大饑饉，人民餓莩。雍正乙巳、丙午年間，五穀不登，民亦失食。彼二名砍取鐵樹，給發國頭大宜味郡，並久志郡川田、平良邑，恩納郡安富祖、名嘉真邑，以為賑救。至於是年，徧發鐵樹種，分給國頭府九郡，預供凶荒之用。
始掛鳳麟畫於下庫理左右床上。國殿下庫理左右之床素掛彌勒並壽星之畫幅，又揷生花。至於是年，始改鳳凰、麒麟之畫，並改揷金梧桐及竹枝於瓶上，以為恆飾。
山奉行兼理假屋事務，加設筆者一員。自徃昔時，平等官員輪流更番，限期一年，掌管假屋事務。至於是年，將其事務兼授山奉行。而山奉行所亦事務繁冗，難以兼理。由是始加筆者一員，兼理假屋之事。
始裁每月例獻御湯並佳節賀饌。自徃昔時，每月例獻御湯粉【叫炒米粉】三升、漿米三升。御時那遠理。且正月朔望、人日、冬至、聖誕日、屋宇嘉日，例獻御祝御盆二通。上巳、端午等節、鬼餅日，例獻御祝御盆及御酢菜。稻穗祭及大祭日、八朔日、歲末、御祝日，例獻御祝御盆一通。柴指日、年浴日、除夜，例獻御祝御盆二通。重九日，例獻御祝御盆一通及上好，並上及中御饌，並白繩、御有楊梅【俗叫山桃】、椎寶等御初【出於諸郡】、石鮔【出渡名喜出沙】毛魚筆御初、蒜子【出於諸邑】、金桔【俗叫金九年母，出佐敷郡】。正月十五日、八朔日，獻那霸町御捧。至於是年，年浴日、柴指日、除夜，除其御盆一通之外，一齊裁去。[1]
改字國殿唐玻豐。素以唐玻豐與唐破風音聲相似，誤書唐破風。由是改字曰唐玻豐。[1]
始裁國殿樑上貼不動金像。自徃昔時，重修國殿，即令銅匠製成不動金像。至告成時，聖家僧誦經設壇，札與其像，貼乎樑上。是年始裁不動金像。
始裁仲秋拜月。每年八月十五日夜，自古於內院及殿庭恭備祭品，待月拜禮。是年裁去其月拜。[1]
始賣嘉真榮宅，並裁去佐加波伊阿母及宇葉武阿母。嘉真榮宅在首里赤平邑上橋邊。昔此二阿母住居於此宅，日煮米飯，以飼禁中宮女。今番賣去其宅，故此其阿母亦以裁去焉。[1]
始裁七月盆御捧、八朔御捧獻上聞得大君宮。每年七月中旬，豐見城郡、兼城郡獻上於聞得大君御殿，八月朔日，與那城、勝連、喜屋武等獻上聞得大君御殿，叫之曰御捧。是年始裁其御捧。【今為知獻何物。】[1]
始減繪師二人。自素畫士有主取一員、繪師六人。至於是年，始減繪師二人，將其俸米均加其餘員，以為勸勵。
始裁知念城、仲城城內之殿。自疇昔時，知念城內修造一殿，世致重修，以為行禮之所。今年為風被壞，由是裁去其殿。且仲城城內亦修造一殿，以為舊蹟。至於是年，亦裁其殿。伹郡內人民仍造一瓦屋，以仲城驛矣。
始裁仲秋拜月。每年八月十五日夜，自古於內院及殿庭恭備祭品，待月拜禮。是年裁去其月拜。[1]
始賣嘉真榮宅，並裁去佐加波伊阿母及宇葉武阿母。嘉真榮宅在首里赤平邑上橋邊。昔此二阿母住居於此宅，日煮米飯，以飼禁中宮女。今番賣去其宅，故此其阿母亦以裁去焉。[1]
始裁七月盆御捧、八朔御捧獻上聞得大君宮。每年七月中旬，豐見城郡、兼城郡獻上於聞得大君御殿，八月朔日，與那城、勝連、喜屋武等獻上聞得大君御殿，叫之曰御捧。是年始裁其御捧。【今為知獻何物。】[1]
始加平等所大屋子一員。
始裁三十三拜、九拜禮。自徃古時，為祈福時，先行四拜，次為三十三拜，又次九拜。至於是年，始裁其三十三拜、九拜等，以定四拜禮。[1]
始許宮古、八重山役人纂修家譜及賜用覆姓。宮古、八重山之人無有家譜。歴過數世，昭穆已亂親疎匪知，而系統沠流，祖宗功德未曾詳明。由是令其役人各修家譜。且賜覆姓並名乘，不敢用諱名。永垂後世，以為傳家至寶。[1]
始免宮古、八重山在番生子賦稅、夫役。宮古、八重山人，嫡子、次男外，屢納賦稅，服為夫役。由是其在番生子，共他島亦有賦稅、夫役。今番改定，在番至於歸朝，將其所產之子題奏載家譜者，即照彼島役人嫡男、次男之例，始免貢賦、丁錢。且亦中山之士流在他島，亦生男產児嬰，雖載各家譜，不免其賦稅、夫役。他島役人設妾於他邑產子亦然。[1]
始裁長月御崇及四度四品御物叅之禮。二月之間恭擇吉旦，為長月御崇。前一夜戌時，於真壁殿內、儀保殿內有夜崇祭。其望日，百官及諸郡邑並外島之長及有位者，恭整衣冠，拜詣各處諸神之前，以祈聖主萬歲、子孫綿延、物阜民樂、國泰海晏也。其願文皆以番字述之。若用漢字改正之，恐失本韻，故不敢正焉。三月、八月之間，謹擇令辰，以為四度物叅。其四度日，勢頭九員、築登之九員、里主部及家來赤頭八十一員、三番親雲上二十七人，分十四人，以為九隊，到各處神前以為拜禮四次而禱福焉。故名曰四度物叅。三月、八月之間，必撰吉旦，且令百官到各處神前為國家禱福焉。此日有百人以為祈福，有順禮以為祈福，有百度以為祈福，以七度以為祈福者，名之曰四品物叅。至於是年，裁去其三物叅之事。[1]
始停邊戶今歸仁百人御物叅。正月吉日，遣下庫理當一員，或遣其勢頭一員，至國頭邊戶今歸仁處祈百福，亦謂之曰百人御物叅。至於是年，停其遣使祈福。[1]
始禁國王及王子、按司、親方時時換用朝冠，以定百官用朝衣冠，或用朝冠色衣。國王及王子、按司、親方素有其品級衣冠，以定尊卑之分。然而其冠時時換用，似乎未一而定。竊按其規，國王多用赤地錦五彩浮織冠；若正、五、九月拜謁各處神社並諸僧授職拜謝時，只用紫地錦五彩浮織冠；每月朔望日，用黃地錦五彩浮織冠；祈甘雨時，用青地金五彩浮織冠。王子、按司、親方，各至元旦、正月十五日，悉用各位品級衣冠；宴鎮守官時，王子用紫地錦五彩浮織冠，按司用紫地五彩浮織冠；接而聖駕【國王出外及謁普天間神社而施】及祈甘雨時，王子及按司用黃地五彩浮織冠，法司及親方用黃色絞冠；佳節、朔望，王子及按司用紫色浮織冠，法司及親方用黃色絞冠。至於是年，始定日官悉用其品級衣冠，不許用他色冠。且定大朝及係大禮時，百官皆用朝衣冠；小朝及係小禮時，皆用朝冠雜色衣。[1]
十八年春秋，始遣使於龍福寺，進香先王神主。春秋仲月初戊日，王遣紫巾官一員前至龍福寺，進香歷代先王神主。永著為例。
始禁春夏祭日人行他邑妄拜稷神。自徃古時，春麥初熟，諸郡邑各備祭品，以祭神社。至於已收，亦祭如前。夏日稲米初熟已收，亦以祭祀，共計四次。竊按此祭，各祭稷神，以報五穀豐登之恩。而首里、那霸等處非農以為業，且他處之神不與某相累。今首里、那霸、泊、唐榮諸郡邑人民各攜妻子行至他邑，以拜稷神，似乎妄祭。由是始禁人至他處以致拜社。
始獻夏稲御初並蓋揚餅於宗廟。夏日稲米之初並八月十五日，蓋揚餅始獻圓覺寺、天王寺、天界寺先王妃神主。而夏稲之初，頒賜王親族及法司、御物奉行、申口等官。永著為例。
始禁離國行旅之家庭歌舞以祝。國俗，凢離國行旅之家，每值其生日佳節，聚女鳴鼓為歌舞，以祝其福。入夜不已，直到天明。或亦戲歌滛詞，無所不唱，誠非婦女所當為者。是以禁止其俗，只許日中唱祝歌而舞。[1]
勢理客邑諸喜田湧川等決開水溝，注入田畝。今歸仁郡真喜屋原有一田畝，其田出米五百石。每遭旱魃時，無有泉注，而田地乾涸，五穀未登民甚憂之。勢理客邑地頭代諸喜田、夫地頭湧川等相共商議，鑿開水溝八百餘步，即引與志古土川之水灌入真喜屋之田。自此之後，恆滿田水，溶溶慢慢，不憂旱魃，稻穀豐登矣。[1]
王舅使向克濟【首里前川親方朝夷】始帶夾竹桃、【花名】白千日光、【花名】御柳【木名】自中國歸。
始設鑄物師主取，以賜年俸。泊邑屋比久跟隨貢使，前至中華，已學熟銅之法，而歸來本國教訓人民。由是前設鑄物師，而無有主取。至於是年，始設其主取，以賜年俸三石。
始命未繼家統按司入見三大朝，並拜謁王廟。自疇昔時，按司嫡長子孫已為加冠而未襲家統之間，正月初七日一次見朝。至於是年，始令其按司等冬至、元旦、正月十五日見朝。及正月初二日、七月十四日拜謁圓覺廟、天王廟先王及妃神主，且附給黃冠儀者一員。永著為例。
宮古、八重山島船隻改為馬艦。宮古、八重山貢船規模甚異且重，難以敲撐。由是改定馬艦，以得徃來自由矣。
諸家來赤頭實授首里百姓。
改令士臣把守三闕門。王城有三門，西曰歡會門，北曰久慶門，東曰繼世門。素有家來赤頭看守其門。至於是年，每其闕門改令首里、那霸士臣黃冠三員、築登之三員，每名賜年俸貳石，把守各闕門。永著為例。
始定諸郡邑丁錢。【俗叫日用錢】諸郡邑人民每名年納日用錢【即丁錢是也。】六十貫，而居民日增繁，丁錢日愈多，以致郡邑人民日疲。由是王令御物奉行始定公司費用肆拾萬九千百貫零，均分諸郡邑人民，以定丁錢若干。永著為例。[1]
始定螺赤頭盡戴赤冠。自徃昔時，螺赤頭或賜赤冠，或賜綠冠，而螺赤頭供奉聖主時不能相對。由是盡賜赤冠。
改設御系圖、寺社、大與、高所、筭用座公事拜每名賜年俸。自徃昔時，有家來赤頭御轎夫等，每日一名，輪流換班，徃至於御系圖座、寺社、大與、高所以辦其事。至於是年，裁去家來赤頭等，以設公事拜三名，每名賜年俸二石。且筭用座設公事拜二名辦理其事，每名賜年俸三石。
始設掃除下代六名。自曩昔時，家來赤頭掃除城內。至於是年，始設此職，每名賜年俸三石，箒除禁城內外地。
改定御廄屋作事授於首里之人。自疇昔時，典廄署【俗稱御廄屋】有勢頭五名、作事六名，皆以諸郡邑人民實授此職，以辦其事。至於是年，除去其勢頭五名，將其作事六名盡授首里百姓。
始裁醫士獻萬金丹。徃昔之時，自太醫至醫士正月元旦及每逢大朝之日，皆與百官仝致見朝。至於後世，王念醫士廵至諸邑療治人民，無有餘力，竟免其見朝。至於此時，始獻萬金丹於王上，永著為例。自戊申年，亦以見朝。由是令醫士與百官仝獻御甕酒，而裁其獻萬金丹之典。
勘定座改立每月查明之規。原是俟諸座交代之後，確查前吏全簿。或有遺漏者，或有等錯者，而不自覺，遂被查出而䧟罪。是以每月查明，以便無失矣。[1]
十九年，蔡宏謨、翁國材始燒石灰。自古以來，本國船隻皆用螺灰。是年正月，蘇州府鎮洋縣商船壹隻漂到本國赤九崎，引到運天港。其難人吳自成能知曉燒石灰之法。由是副通事蔡宏謨【久高里之子親雲上克定】、御評定所筆者翁國材【伊舍堂里之子親雲上盛孟】奉憲令學其燒法。隨即作陶窯於運天邑，以燒石灰。其燒費甚減，而灰品更好。從此之後，本部、今歸仁兩郡皆燒此灰，每年燒納公庫。由是貢船及楷船皆用石灰。[1]
始獻春麥御初並艾餅粽及蒸糯飯鬼餅於宗廟。春麥之初並上巳，艾餅、端午粽，六月蒸糯飯，八月赤飯，十二月鬼餅，始獻圓覺寺、天王寺、天界寺先王及妃神主。而春麥之初，頒賜王親族並法司官及御物奉行、申口等官。永著為例。
宮城村喜也宇大翁死，而唱歌於墓中。與那城間切宮城村有喜也宇大翁者，七十歲而死。臨終時謂子孫曰：「我能唱神歌，汝等所共知也。若陰間不異於生前，則死後三日，必唱之，以聽汝等。」至期俱徃聽之，果有歌聲。
親泊邑湧川諸喜田鑿溝引泉，注入農田。今歸仁郡親泊邑惣耕作當湧川、地頭代諸喜田等，決開水溝五百餘步，即引親川之水，灣灣曲曲，注至農田。自此之後，田水巳滿，稲穀豐饒矣。
始置國書院嗩吶役，以賜年俸。國書院無有此役，恆奏音樂時，僱得能吹嗩吶者，以為奏聽。至於近日，已為習吹者甚少，再歴數年，則善吹嗩吶之人將有缺乏焉。然而聖主每登寶座，亦欵待賓客，必也奏樂行禮，而音樂甚係緊要，非他技之可比也。由是於御書院始設置嗩吶役，年賜俸米五石，限期二年以為交代。
始裁今歸仁女官阿應理屋惠職。今歸仁郡內設置阿應理屋惠按司職，歴年久遠，莫從稽詳焉。然而尚韶威【今歸仁按司朝典】次男向介明【南風按司朝句】女授阿應理屋惠按司職，傳至向介昭女宇志掛按司，共計五員。今按其事職，五穀祭祀之日，伹為民祈禱之事耳。而他郡祭祀只有祝女以為其祈。由是議裁其職。
始置宮古長間與人及目指役。雍正乙巳年，將其宮古島大神邑人七十二名移居於長間地，以設一邑。此時他邑與人目指兼理其事。然大神邑田地甚狹，只出海漁魚恆為事業。雖移此邑，仍嗜漁魚，不盡力于田畝，而人民貧困，多缺飲食。由是題奏，將他邑人民二百餘名亦移居此邑，即設置與人、目指，以為勸農整俗焉。
始裁大美殿家來赤頭。自徃昔時，擢郡邑人四十六名，扣去丁錢，以為大美殿赤頭。其丁錢係乎公司。然而大美殿每年授知行高一千石，無有出稅。而殿內費用無有缺乏，則不宜扣筭公司丁錢，以為赤頭。由是裁去其役。
改定各處橫目員數，輪授在番。自徃昔時，首里、那霸、唐榮、泊邑等處各置橫目，觀風整俗。而其人數神多，難賜年俸，亦難以授職，由是皆致懶怠，不敢辦理。至於是年，改定首里橫目設置三十員，那霸設置十四員，唐榮、泊邑各置三員，通共五十員。而貢船徃來，每船橫目八員坐其船上，以為把守。亦貢船赴閩時，遣橫目各一員於久米、慶良間島，以致護送。貢船歸回時，各遣橫目一員於久米島、三員於慶良間、二員於伊江島。又二員於伊平屋島，以為迎接。此時只授口糧。且五年一次，五十員輪流實授國頭、久志、本部、今歸仁、讀谷山、勝連、喜屋武、伊江、慶良間九處在番職。此時拜授年俸。永著為例。
始定圓覺、天王、天界廟元旦、冬至並朔望佳節及聖忌日、春秋二分、於蘭盆等日期焚香、獻茶、點燈。圓覺寺、天王寺、天界寺等，正月初一日迄二十日、七月初七日至十二日，自十六日至二十日，冬至朔望，每逢佳節春秋二分，且先王五位聖忌，【圓覺廟有圓王、質王、貞王、純王、益王等聖忌及御宿忌之禮。天王廟只有四位聖忌及御宿忌之禮。天界廟無有聖忌之禮】各日二次，點燈、焚香、獻茶。且又春麥、夏稲初薦，且先王五位御宿忌等日期，各日一次，點燈、焚香、獻茶。七月十三日、十四日，每日三次，點燈、焚香、獻茶。十五日，四次點燈、焚香、獻茶。
始定唐榮勤學在閩年數。洪武以來，唐榮之人或入閩，或赴京，讀書學禮，不定囬限。通於諸書，達於衆禮，待精熟日而後歸國。今年新定以七年為囬來限。醫生上國學醫術者，亦以七年為囬來限。獨衆僧上國參禪學道，又以十五年為歸國限矣。[1]
始定龍福寺行香禮式。自昔龍福寺奉安先王神主，而未有行香禮，似乎禮甚缺。由是舊年，始遣使於龍福寺，春秋行香。又每偶五節朔望，【正月初七日、三月初三日、五月初五日、七月初七日、九月初九日、冬至、歲暮、十二月晦日】設卓一，廟之正面餙香爐一、燈籠一對，每朝行香。起七月十三日，至十五日，進御茶湯，朝夕行香。
二十年，改筭用座為勘定座。
創建佐敷御殿於繼世門內。素無王后之殿，其殿內役人暫挪東宮，以辦公務。然而急有公務時，相離王城，難以辦理。今番王命輔臣運材鳩工，創建此殿于禁城美福門外、繼世門內東地，而其役人皆居乎此，以為辦理。
創建御藏於世誇宮東。自素無貯寶物之庫，分貯各處。今番新建藏庫一坐于禁城世誇宮東地，金銀器物並珍寶皆貯此藏。[1]
毛鴻基、童能秀改修報得橋。兼城邑東有一長江，名曰報得川，其源出自東風平村。且東西之間群山深谷，諸水皆注斯江，而與海相通。況山南人民有事於首里、那霸者，莫不由此地。由是自古設槓，以濟人民。然暴風洪水之時，未免屢次傾圯。王命毛鴻基【奧平親雲上安三】、童能秀【安仁屋親雲上長義】等改修石橋一座，另開小兩口，吐出諸水，以利徃來。而人民免坎難之苦焉。
龍過於豐見城間切，引起暴風，吹破民屋。三月間，忽有龍風，將我那霸村比加屋壁一片吹起，飛來置於樹上。又將南風原村赤嶺之屋吹分兩段，擲其上段於數百步之外。其戶二扉不知何去。
始定御醫者並相付於聞得大君御殿輪流宿衛。自素聞得大君御殿無有醫師衛宿，恐有殿人不虞之病。是以御醫者一員，或相付一員，交代輪流，以為宿衛。
旨定每年三時自國相、法司迄吟味官，恩免朝勤或五日或三日。國相及法司官每年春夏秋三時，每其一時，恩免朝勤五日。御物奉行、申口、吟味役等官，恩免朝勤三日。其故者當大任者，千計萬慮，已勞其心。是以王深恤之，始定此例。
始定宮古山、八重山酋長書姓、名乘於所賜御印判。宮古山、八重山人員等原無有姓、名乘，任公職以拜謝日，只蒙御印判。本國員人任地頭職，或任官職，而拜謝之日，書姓、名乘於御印判以賜之。茲照本國例，書姓、名乘於御印判以賜之。
創建八重山野底村分移於黑島民人。八重山黑島相離本島在海路五里外，田地甚狹，人民增繁，飲食難堪。川平村屬地有一曠野，名叫野底，泉甘土肥，宜種五穀。黑島民人徃來，用舟耕田鋤地，以為勞苦。由是在番官、酋長呈請分彼島民人四百餘名而移居於此，乃叫之曰野底村。因設與人一人、目指一人而總理焉。
創建八重山桃里村分移於石垣、登城、平得、宮良、白保等民人。八重山石垣、登野城、平得、宮良、白保等五村田地甚狹，食用屢缺。本島屬地有一曠野，名叫多宇田，泉甘土肥，宜種五穀。五村百姓盡徃此地耕鋤，以為日度。然離各村在四里外，徃還甚勞。由是在番官、酋長呈請分各村民人七百餘名而移居於此，乃叫之曰桃里村。因設與人一員、目差一員而總理焉。
創建八重山高那村分移於離島等民人。八重山古見、西表兩邑之間有茫茫曠野，名叫由珍，泉甘土肥，宜種五穀。且有繫船港，宜可建村邑之地也。小濱村百姓盡賴由珍地以為耕鋤，而得食營。然小濱與由珍相隔海路四五里許，每為耕種，只用舟徃還，勞苦極甚。是以在番官、酋長呈請分離島等民人六七百名而移居於此，乃叫之曰高那村。因設與人一人、目指一人而總理焉。
始止貢使歸國日將其帶來官香並氷糖、桔餅等即獻王上。
始定諸間切遷建村邑並驛宅業經題奏。前此遷建村邑並驛宅不經題奏，只郡民之酋長呈請總地頭官轉達朝廷，以為遷建。然非事之輕，是以題奏，自此而始。[1]
加設久米島在番一員。久米島有兩間切，一曰具志川，一曰仲里。自古遣在番一員監守兩郡，伹令一員兼衛兩郡。不但公事難辦，百姓多有不便。由是總地頭官呈請加設一員。幸蒙俞允。
都通事蔡其棟、大文金文英、宰領魚苟美、鄷世功等查出前站所詐匿站銀，乃蒙褒賜。自昔貢使每上京，皇上加意於球人，每所経驛站，賜銀兩，以為日給。福洲人三名為前站役，引導貢使到所経驛，先領站銀，而後授與球人。至雍正庚戌年，王舅向克濟、正議大夫蔡文河奉使赴閩。轉上京時，特召譯通事謝道武曰：「前站所帶之勘合疑有詐匿。若詐冒不顯，恐違皇上柔遠人之至意。汝用心查騐。」道武奉命查之，所詐匿者果有四百餘兩，遂以查出。於是王舅、大夫相議革去前站役，取其所帶勘合，即令宰領帶去各驛，以為抄牌。此時都通事蔡其棟【具志親雲上】、大文金文英【津嘉山親雲上安垣】、宰領魚苟美【比屋定築登之親雲上普成】、鄷世功【金城築登之順珍】四員相共兼前站役，北京徃還，勞苦甚大。乃褒賜蔡其棟、金文英糸綿各三把，魚苟美、鄷世功各二把。
始裁御系圖座中取一員。[1]
始給御系圖座花當一人，年俸一石。[1]
始給御系圖座中取及筆者自朝廷題奏。御系圖座中取及筆者素有自其奉行擇取，中取某、筆者某薦舉以請朝廷，轉以題奏王上。今番商議，照諸役座例，以定自朝廷題奏，而不許其奉行之薦舉。著為定規。
減去御系圖座花當一人。原是有花當三人，無有賜俸。今年商議，減去一人。其餘二人，內一人曰本花當，賜俸米三斛；一人曰假花當。退役，則假花當陞為本花當，因賜俸米，自此而始也。
國頭郡驛移置奧間邑。國頭郡驛原設濱邑，僻置一偏，號令難傳，人民徃還不有均一。由是移建奧間邑。
始賜元旦及十五日素麵於該班國殿士臣。自徃昔時，元旦大臺所以芋御汁乙器、米圓【俗叫團子】一器、赤飯一通，獻於內院。即頒賜赤飯於百官，以勞朝賀之禮。厥後亦議止其頒賜百官之禮，但賜宴當番諸臣。至於後年，亦裁其賜番之士臣。是年，王念其番士臣久在國殿，勞賜麥麫【俗叫素麵汁】於該班【俗叫當番】士臣及家來赤頭。


