

　　話說齊主聞壽陽陷，頗以為憂。其嬖臣穆提婆曰：「本是彼物，從其取去。假使國家盡失黃河以南，猶可作一龜茲國。更可憐人生如寄，誰當行樂，何用愁為？」左右嬖倖共贊和之。
　　齊主大喜，因置邊事於度外，陳人悉復其故疆，而齊不復爭。
　　先是王琳傳首建康，詔懸其首於市，人莫敢顧。其故吏朱瑒上書於僕射徐陵曰：
 　　竊以典午將滅，徐廣為晉家遺老，當塗已謝，馬季稱魏室忠臣。梁故建寧公琳，當離亂之辰，總方伯之任，天厭梁德，尚思匡繼。徒蘊包胥之志，終遘萇宏之眚，至使身沒九泉，頭行千里。伏惟聖恩博厚，明詔愛發，赦王經之哭，許田橫之葬。不使壽春城下，唯傳報葛之人；滄洲島上，獨有悲田之客。　　陵得書，為之請於帝，乃詔琳首還其親屬。瑒奉其首，葬之於八公山側。義故會葬者數千人，皆痛哭拜奠。尋有壽陽義士毛智勝等五人，密送其柩於鄴。贈曰「武忠王」，給轀輬車在葬之。今且按下不表。
　　卻說宣帝廣選嬪御，後宮多內寵，生四十二男。長太子，柳皇后生，次始興王叔陵，又次長沙王叔堅，及下諸王，皆眾妃所出。叔陵少機辨，徇聲名，為帝鍾愛，然性強梁不羈，恃寵使氣，王公大臣多畏之。年十六，出為江州刺史，嚴刻馭下，部民畏懼。歷任湘、衡、桂、武四州，諸州鎮聞其至，皆股粟震恐。而叔陵日益暴橫，徵求役吏，無有紀極。又夜間不臥，燒燭達曉，召賓客嬖人，爭說民間細事，以相戲謔。自旦至午，方始寢寐。其曹局文案，非奉呼喚，不得上呈。瀟、湘以南，詞人文士，皆通為左右侍從，其中脫有逃竄，輒殺其家屬妻子。
　　民家妻女微有色貌者，皆逼而納之府中。州縣莫敢上言，以故帝弗之知。俄而召入，命治東府事務，兼察臺剩凡執事之司，承意順旨者，即諷上用之，厚加爵位，微致違忤，必抵以大罪，重者至死。又好飾虛名，每入朝，常於車中馬上，執卷讀書，高聲長誦，揚揚自若。歸至室內，或自執斧斤，為沐猴百戲。
　　又好遊家墓間，見有塋表為當世知名者，輒令左右發掘，取其石誌古器，並骸骨肘脛，持為玩弄之物。郭外有梅嶺，晉世王公貴人多葬其間。叔陵生母彭妃死，啟請梅嶺葬之。乃發謝太傅安石墓，棄去其柩，以葬母相。初喪之日，偽為哀毀，自稱齋戒，將刺臂上血，為母寫《涅斮經》。未及十日，庖廚擊鮮，日進甘膳。私召左右妻女與之宣淫，其行事類如此。
　　又有新安王者，名伯團，文帝子，性嗜酒，用度無節，所得俸祿，每不足於用，酣醉時，常乞丐於諸王。帝聞而憐之，特加賞賜，後出為徐州刺史。在州不理政事，日出田獵，或乘眠輿，至於草間，輒呼百姓婦女同遊，動至旬日，所捕麝鹿等物，相與共用。帝知其不法，召至京，將廢棄之。而伯固善嘲虐，工餡媚，與叔陵相親押，以故得帝歡，每宴集，必引之侍飲。又怕固性好射雉，叔陵好發古塚，出遊野外，必與偕行。
　　一日，兩人對飲，既酣，叔陵謂曰：「主上若崩，吾不能為太子下矣。」伯固曰：「殿下雄才大略，豈太子所及？他日主天下者，非殿下而誰？吾雖不敏，當為殿下助一臂之力。」彼此大笑。於是情好大洽，遂謀不軌。伯固侍禁中，每有密語，必報叔陵。
　　是時諸王皆畏叔陵，單有長沙王叔堅，每與相抗，不肯下之。先是叔堅母，本吳中酒家女，宣帝微時，常飲其肆，遂與之通。及貴，召拜淑儀，生叔堅。叔堅性傑黠，有勇力，善騎射，帝亦愛之。嘗與叔陵爭寵，彼此相忌。每朝會鹵簿，不肯為先後，必分道而趨。左右或爭道而鬥，至有死者。帝於二子皆所鍾愛，故稍加責讓，仍置酒和解之。由是二人益無顧忌。
　　一日，帝方視朝，忽報周已滅齊，大懼，謂群臣曰：「周人得志於東，必復闢地於南，如此江淮必受其害。吾欲遣使於周，以修舊好，兼覘其動靜，諸臣以為誰可使者？」眾推憲審，帝即命憲入關。憲至周，周亦厚相接待。既成禮，遂還建康，復命於帝曰：「周雖滅齊，其勢可畏。然自周武死後，天元繼統，國政日亂，內外皆歸心丞相楊堅。臣料天元死後，堅必篡周。內務未遑，何暇外圖？只恐堅既得志，必有併吞江南之意。他日之憂，正勞聖慮也。」帝曰：「堅亦何能遽代周家？」遂不以為意。未幾隋果代周，帝聞之，懼而謂憲曰：「卿料事如神，他日之憂，正不可以不防。」憲曰：「陛下能念及此，兢兢業業，隋亦無如我何也！」於是飭邊事，修武備，以為自強之計。時大建十三年也。
　　明年春，帝有疾，詔太子及始興王叔陵、長沙王叔堅，並入侍疾。叔陵見帝病將危，陰懷異志，命典藥吏曰：「切藥刀甚鈍，可礪之。」蓋舊制諸王入宮，不許帶寸刃，故叔陵欲礪銼藥刀，以行逆也。甲寅帝崩，倉猝之際，合宮驚慌，而叔陵命左右於外取劍。左右弗悟其旨，取朝服所佩木劍以進，叔陵頓足大怒。叔堅在側見之，知其有變，乃密伺所為。俄兩太子哀哭俯伏，叔堅偶如廁，叔陵較起，於旁抽切藥刀斬太子，中項，太子悶絕於地。柳後大呼救之，叔陵又斲後數下。乳媼吳氏自後制其肘，太子浴血而起，叔陵持太子衣，太子奮身得脫。
　　叔堅行至殿廊，聞內有喊聲，急即奔入見叔陵行兇，遂從後益之，奪去其刃，李之就柱，以其摺袖縛之。時吳媼已扶太子避賊，叔堅求太子所在，欲受生殺之命。叔陵乘間奮力掙縛，縛解脫走，突出雲龍門，馳車還東府，使左右斷青溪道，放東城囚以充戰士。又遣人往新林，迫其所部兵，躬自被甲，戴白布帽，登城西門，招募百姓，散金帛以賞士卒，遍召請王將帥，莫有至者。獨新安王伯固單馬赴之，助其指揮。聚兵千人，據城自守。時眾軍並出防江，臺內空虛，人心驚亂。叔堅忙召蕭摩訶入內，使受敕討叔陵。摩訶受命出宮，即率馬步數百，直趣東府。叔陵惶恐，遣人送鼓吹與摩訶，謂之曰：「事捷，必以公為臺鼎。」摩訶誘之曰：「須王心膂自來，方敢從命。」
　　叔陵乃遣所親戴溫、譚麒麟，來見摩訶，摩訶執以送臺，斬其首以徇東城。叔陵歎曰：「事不成矣。」遂入內，呼其妻妾十人，盡沈於井，身率步騎數百，開城走，欲趣新林，而後乘舟奔隋。行至白楊路，為臺軍所邀。伯固奔避入巷，叔陵馳騎拔刃追之，呼曰：「爾欲求克耶？我先殺汝。」伯固不得已復還。
　　部下多棄甲潰去。訶摩刺叔陵僕地，其將陳仲華就斬其首。伯固亦為亂兵所殺。自寅至已，其亂乃定。叔陵諸子皆賜死。時太子創甚，臥承香殿，太后居伯梁殿，百司眾務，皆決於叔堅。
　　丁已，太子創愈，群臣奉璽綬，即位於太極殿。改元至德，大赦天下，是為後主。以長沙王為司空、驃騎大將軍，蕭摩訶為車騎大將軍，封綬遠公，叔陵家金帛累巨萬，悉賜二人。
　　且說長沙王既定內亂，自以有救護大功，驕縱日甚，群臣忌之。都官尚書孔范、中書告人施文慶皆有寵於帝，而惡叔堅所為，日夜求其短，構之於帝。帝遂疏之，以江總為吏部尚書，奪其權。叔堅既失恩，心不自安，乃為厭媚，酷日月以求福。
　　或上書告其事，驗之有實，帝乃四叔堅於內剩將殺之，令內侍宣敕數其罪，叔堅對曰：「臣之本心，非有他故，但欲求親於主上耳。今既犯天憲，罪固當死，但臣死地下必見叔陵，願宣明詔責之於九泉之下。」帝感其言，遂赦之，免官歸第。今且按下不表。
　　卻說陳自武帝開國，綱紀粗備，天下漸安。繼以文宣承統，勤勞庶政，節己愛人，府庫充足，民食有餘，故大建之末，江南號稱富庶。後主即位，蒙業而安，天下欣欣望治。然性耽詩酒，專喜聲色。始初，尚有二、三大臣。輔以正道，軍國之務，稍為留心。繼則佞幸日進，諛言盈耳，內寵外嬖，共為蠱惑，而君志日荒矣。
　　再表後宮有一美人，姓張名麗華，本兵家之女，父兄以織席為業。後主為太子時，被選入宮，撥為東宮侍婢。時後主已得龔、孔二妃，花容月貌，皆稱絕色，並承寵愛，而於孔妃尤篤。嘗謂妃曰：「古稱王嬙、西子之美，自吾視之，卿美當不弱耳。」及麗華入宮，年才十歲，為孔妃給使，後主未之見也。
　　一日，與孔妃小夥，麗華捧㲰以進。後主一見大驚，端視良久，謂妃曰：「此國色也。卿何藏此佳麗，而不令我見？」孔妃曰：「妾謂殿下此時見之，猶嫌其早。」後主問何故，對曰：「其年尚幼，恐微葩嫩蕊，不足以受殿下採折耳。」後主微笑，心雖愛之，憐其幼弱，不忍強與交歡。因作小詞以寄情，其詞曰：
　　海棠初試胭脂嫩，翠佩葳蕤，弱態難支。不許金風用力吹。新桃時樣慵梳掠，淡淡蛾眉，雲鬢雙垂，欲護蘭芽不自持。
　　後主作完是詞，以金花箋書付麗華，麗華叩謝。孔妃相顧而笑曰：「殿下何多情也？」原來麗華年雖幼小，天性聰明，吹彈歌舞，一見便會，詩詞歌賦，寓目即曉。又善伺人顏色，雖孔妃亦甚愛之。年交十三，出落得輕盈姻娜，進止閒雅，容包益麗。每一盻睞，光彩照映左右。後主雖未臨幸，常抱置膝上，撫摩其體。此時麗華芳心已動，雲情而意，盈盈欲露，引得後主益發動情，那能再緩佳期。一夜風景融和，月明如水，酒闌之後，遂挽之同寢。麗華初承雨露，嬌啼宛轉，不勝羞澀，而後主曲盡溫存，方堪承受。直至靈犀一透，彼此歡樂無限。
　　明日起身，後主滿心喜悅，遂作一詞以示麗華。其詞曰：
　　　　明月映珠簾，依約小闌干側。昨夜笑蓉帳底，占幾分春色。憨癡未請雨雲情，嬌羞更無力。為問溫柔滋味，有誰人消得？
　　麗華亦依韻和之。詞曰：
　　　　喜氣上眉梢，斗轉月輪初側。直雨露恩濃天上，愧好花顏色。柳條枝弱不堪攀，春風借微力。繡帳夜闌情緒，許姮娥知得。
　　詞後書「恭賀御製元韻。」後主看了此詞，歡喜不已，贊道：「你小小年紀，清詞麗句，乃能如此，結句帶著孔娘娘，尤見靈心四映，真才女也。」從此兩情膠漆，如魚得水，寵倖更出龔、孔之上。
　　未幾，宣帝崩，後主即位，拜為貴妃。當叔陵作逆時，後主受傷，臥承香殿中養病，諸妃皆不得侍，獨麗華待左右，進湯藥，衣不解帶者數夜。及愈，益愛幸之。又內空庭院雖廣，而武帝以來，皆尚簡樸。後主嫌其居處不華，未足為藏嬌之所，乃於臨光殿前，起臨春、結綺、望仙三閣。高數十丈，並數十間，窮土木之奇，極人工之巧。凡窗牖牆壁欄檻之類，皆以沈檀木為之，飾以金玉，間以珠翠。外施珠簾，內設寶牀寶帳。
　　服玩珍奇，器物瑰麗，皆近古未有。閣下積石為山，引水為池，植以奇樹，雜以名花。每微風暫至，香聞數。朝日初照，光映後庭。月明之夜，恍如仙界。後主自居臨春閣，張貴妃居結綺閣，龔、孔二貴嬪，居望仙閣，並復道往來。又有王、季二美人，張、薛二淑媛，袁昭儀、何捷妤、江修容等七人，並以才色見幸，得遊其上。麗華嘗於閣上靚妝，或臨軒獨坐，或倚欄遙望，見者皆疑嫦娥出世，仙子臨凡，儼在縹緲峰頭，令人可望不可即。
　　於是外延臣工，率以迎合為事。有尚書顧總，字總持，博學多文，尤工五言七言，溺於浮靡。後主寵之，日與遊宴，多作豔詩。好事者抄傳諷玩，爭相效尤，詩體一新。又有山陰人孔范，字法盲，容止都雅，文章贍麗，亦為主後親愛。後主惡聞過失，范必曲為文飾，稱揚讚美。又與孔貴妃結為兄妹。寵遇優渥，言聽計從，公卿多畏之。嘗語後主曰：「外間諸將起自行伍，匹夫耳。深謀遠慮，非其所知。」自是將帥微有過失，即奪其兵，分配文吏。邊備之弛，皆範為之。時朝廷有狎客十人，顧總為首，孔範次之。王瑳、施交慶、沈客卿等，又次之，皆得出入禁中，傳宴內庭。
　　一日，後主退朝之暇，正與諸臣飲酒賦詩，內侍呈上短章一道，乃貴妃麗華所奏。其略云：
 　　妾聞陰陽無二理，男女本同揆。朝廷之上，不乏文人；閨閣之中，豈無才女？大家續《漢》成一代之良史；蘇氏回文倡千秋之絕調。斯圍巾幗增輝，鬚眉短氣者也，自古有之，今豈無偶？然空閨自蔽，美玉韞於櫝中；繡戶深藏，麗珠埋於澗底；胸羅錦繡未著勞聲；筆聚雲煙，難邀明鑒。蛾眉為之痛心，脂粉因之減價。伏惟陛下，睿思煥發，聖藻繽紛。俾旁求之典，兼及紅裙；徵避之加，不遺綠鬢，庶三千粉黛，爭抒風雅之才；與八百衣冠共佐文明之治。　　後主覽表大悅，遍示諸臣，皆勸宜允所請。於是發詔四方，采選淑女，不論士庶貴賤，凡有才色可觀者，皆要報名送進，州郡爭迎上意，各各遵行。不上數月，選得女子數千，送至都下，齊集午門。後主遂與張、孔二妃並坐內殿，一一引見。先試其才，徐別其貌。有才色兼備者十餘人，賜為女學土。才有餘而色不及者，命為女校書，供筆墨之職。色甚都面才不足者，命充內府，習歌舞之事。真個豔冶滿前，笙策聒耳。每遇飲宴，使諸妃嬪及女學士，與狎客雜坐聯吟，互相贈答，采其尤豔麗者，被以新聲，命宮女千餘人，習而歌之。其曲有《玉樹後庭花》、《臨春樂》等。內有云：「璧月夜夜滿，瓊樹朝朝新」，最稱絕唱。大略皆美諸妃之容色。君臣酣歌，自夕達旦，以此為常。把軍國政事，皆置不問。百司啟奏。並因宦者蔡蛻兒、李善慶以進，後主置麗華於膝上共決之，李、蔡所不能記者，麗華並為條疏，無所遺脫。因參訪外事，人間有一言一事，麗華必先知之。由是益加寵異，冠絕後庭。宦官近習，內外連結，賣官鬻獄，貨賂公行，大臣執政，皆從風謅附，以故上下解體，國事日壞。
　　時有中書舍人博縡，負才使氣，嬖倖多怨之，日進讒言，後主怒，收縡下獄。縡乃於獄中上書曰：
 　　臣問君人者恭事上帝，子愛下民，省嗜慾，遠謅佞，未明求農，日旰忘食，是以澤被區夏，慶流子孫。陛下頃來，酒色過度，不虔郊廟大神，專事淫昏之鬼。小人在側，宦侍弄權，惡忠直若仇仇，視小民如草芥。後宮曳給繡，廄馬餘菽粟，而百姓饑寒，流離蔽野，神怒民怨，眾叛親離。若不改弦易轍，臣恐東南王氣自斯而盡。　　書奏，後主大怒。頃之，意稍解，遣使謂之曰：「我欲赦卿，卿能改過否？」對曰：「臣心如面，臣面可改，則臣心亦可改。」使者復命，後主益怒，遂賜死獄中。從此直臣鉗口，弼士噤聲，君志益侈，民生日蹙。
　　消息傳入長安，正值隋文開皇之年，本有削平四海之志，於是隋之群臣，爭勸其主伐陳，以救江南百姓。隋主曰：「吾為民父母，豈可限一衣帶水不拯之乎？」乃下詔數後主二十大罪，散寫詔書二十萬紙，遍諭江外。或謂兵行宜密，隋主曰：「若彼懼而改過，朕又何求？否則顯行天罰可也，奚事詭計為！」於是大治戰艦，陳師誓眾，命皇子晉王廣、秦王竣清河公楊素為行軍元帥，總管韓擒虎、賀若弼等，率兵分道四出。凡總管九十，兵五十餘萬，皆受晉王節度。以左僕射高熲為晉王元帥長史，軍中事咸取決焉。其兵東接滄海，西距巴蜀，旌旗舟楫，橫亙數千里，無不奮勇爭先，盡欲滅此朝食。正是：
　　　　全軍壓境山河震，大敵臨江神鬼驚。
　　　　未識陳國若何禦之，且聽下回分解。
　　宣帝溺愛叔陵，嫡庶幾於無別。良善者尚或生心，況叔陵之兇悍性生者乎？宴駕之間，以藥刀行弒，自取滅亡，皆宣帝貽謀之不善也。後主性格風流，青官時已然，宣帝不知選正人以輔之，任其狂蕩，一朝繼統，為所得為，窮奢極欲，至於滅亡。哀哉！
