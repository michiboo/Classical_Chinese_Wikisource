

　　話說正德既從賊，白下、石頭之師皆潰。景皆遣將據守，進兵直至關下，繞臺城三匝，幡旗皆黑，城中恟懼。羊侃詐稱邵陵王西昌侯援兵已至近路，眾心稍安。景百道懼攻，鳴鼓吹角，喧聲震地。縱火燒大司馬府東、西華諸門，煙燄張天。羊侃使鑿門上為竅，下水沃火。太子自奉銀鞍，往賞戰士，直閣將軍朱思親率壯士數人，躍城灑水，久之方滅。賊人作木驢數百攻城，城上投石碎之。賊更作尖項木驢來攻，石不能破。侃作雉尾炬，灌以膏蠟擲下，焚之立盡。賊又作登城樓，高十餘丈，欲臨射城中。侃曰：「車高塹虛，彼來必倒，可臥而觀之。」及車動果倒當是時，景據公車府，正德據左衛府，賊將宋子仙據東宮，范桃棒據同泰寺，分番疊攻。侃隨方抗禦，賊不能克，乃築長圍以絕內外。
　　卻說正德初意兵至建康，景即立之為帝。而景專事攻城，不相推奉，正德心懷疑慮，謀之左右曰：「侯王許過江後，即奉我為帝。今置不問，必有所不足於我也。我欲結其歡心，若何而可？」左右曰：「聞侯王孑身南來，尚無妻室，前日求婚王、謝，未遂其志。王何不以女妻之，使諧伉儷之私，則其好永固，彼必助王為天子矣。」正德國：「善。」以幼女生得姣好，欲納之景。其妻憐女幼小，不欲使為景婦，正德曰：「吾方仗侯公取天下，何惜一女！」遂詣景營，謂之曰：「公軍中寂寞，僕有息女，性頗溫淑，願以侍公枕席。」景大喜曰：「得王女為婦，當使長共富貴。」乃命設宴於東宮，即日成婚。
　　東宮去城不遠，其中動靜，城上皆見。一日忽見宮中懸燈掛綵，賊眾皆披紅往來，少頃鼓樂喧天，笙歌聒耳，莫測其故。旋有賊騎數十，來至濠邊，指城上吉曰：「昔侯王欲娶王、謝家女，尚謂門高非偶。今臨賀納女於侯王矣，比王、謝何如？」太子聞之怒，遣人縱火燒東宮，殿臺皆盡。景亦怒，縱火燒乘黃廄、上林館、太府寺，皆成灰滅。戊午朔，景遂奉正德為帝，下詔稱：「普通已來，奸邪亂政，上病不豫，社稷將危。河南王景釋位來朝，猥用朕躬，紹茲寶位，可大赦，改元正平。」以景為丞相。
　　朱異聞正德僭號，勸上出兵擊之，上問羊侃，侃曰：「不可。出人若少，不足破賊，徒挫銳氣；若多，則一旦失利，門隘橋小，必大致失亡。」異力勸擊之。帝從其言，遂使千餘人出戰，鋒未及交，即退走爭橋，赴水死者大半。侃子鷟為景所獲，執至城下以示侃。侃曰：「吾傾宗報國，猶恨不足，豈計一子！幸早殺之。」數日復持來，侃謂鷟曰：「久以汝為死矣，今猶在耶？」引弓射之。賊以其忠義，亦不之殺，但聲言帝已晏駕，城中亦以為然。於是太子請帝巡城，以安眾心。百姓聞警蹕聲，皆鼓譟流涕，眾心粗安。先是江子一之敗還也，上責之，子一拜謝曰：「臣以身許國，常恐不得其死。今所部皆棄臣去，臣以一夫安能擊賊？若賊遂能至此，臣誓當碎身以贖前罪。不死闕前，當死闕後。」至是子一啟太子，願與弟子四、子五率所領百餘人，開承明門出戰，太子許之。子一直抵賊營，賊仗兵不動。子一呼曰：「賊輩何不速出？」久之，賊騎出陣，子一徑前引槊刺賊，連殺數人，從者莫之繼，賊解其肩而死。
　　子四、子五相謂曰：「與兄俱出，何面獨歸？」皆免冑赴賊，子四中矟消，洞胸而死。子五傷脛，還至塹邊，一慟而絕。太子聞其死，傷悼久之。
　　卻說侯景初至建康，謂朝夕可拔，號令嚴整，士卒不敢侵暴。及城久不克，人心離阻，軍中乏食，乃縱兵掠奪民米及子女金帛。自後米一升，直七八萬錢，人相食，餓死者十五六。
　　乃更於城之東西兩處起土山，驅迫士民，不限貴賤，皆充力役。
　　疲贏者即殺以填山，號哭動地。城中亦築土山以拒之。太子、宣城王以下，皆親負土，執畚鋪。起層樓於山上，高四丈，募敢死士二千人，厚衣袍鎧，謂之「僧騰客」，分配二山，晝夜交戰不息。會大雨，城內土山崩，賊乘之垂人，苦戰不能禁。
　　侃令軍士擲火為城，以斷其路，徐於內築城，賊不能進。朱異有奴出降於賊，景即以為儀同三司。奴乘良馬，衣錦袍，循行城下，仰見異在城上，呼而謂曰：「汝五十年仕宦，方得中領軍，吾始事侯王，已為儀同矣。」於是三日之中，群奴出降者以千數。景皆厚撫以配軍。人人感恩，為之致死。景又射書城上遍諭士民曰：
 　　梁自近歲以來，權幸用事，割剝齊民，以供嗜慾。如曰不然，公等試觀今日，國家池苑，王公第宅，僧尼寺塔，及在位庶僚，姬妻百室，僕從數千，不耕不織，錦衣玉食，不奪百姓從何得之？僕起赴闕庭，只誅權奸，非傾社稷。今城中指望四方入援，吾觀王侯諸將，志在全身，誰能竭力致死，與吾爭勝負哉？長江天險，吾一葦航之。景明氣淨，自非天人允協，何能如是！幸各三思，自求無吉。　　當是時，勤王之詔四出，而各路藩鎮，皆懷觀望，或據強城，按兵不發；或託言糧缺，發而又止；或僅遣偏師人援，大軍不接。以故京師被圍已久，而外援杳然。先是邵陵王聞變，晝夜兼行，引兵入援。及濟大江，中流風起，人馬溺者十一二。
　　眾請退，不許，遂率西豐侯大春、新塗公大成、永安侯確、安南侯駿、譙州刺史趙伯超、武州刺史蕭弄璋等，步騎三萬，自京口西上。景聞之，遣軍迎拒。趙伯超謂綸曰：「若從黃城大路進兵，必與賊遇，不如徑趨鍾山，突據廣莫門，出賊不意，賊圍必解矣。」綸從之，卷甲疾趨，夜行失道，迂二十餘，及旦，才達於蔣山。賊不虞兵來，見之大駭，分兵三道攻綸，綸力戰卻之。會大雪，天寒甚，山巔不能立營，乃引軍下山結寨。賊兵陳於覆舟山北，綸兵陳於玄武湖側，與賊對陣相持，至暮不戰。景伏兵於旁，佯退以誘之，安南侯駿見其退，以為賊將走，即率眾追逐。景旋軍與戰，伏兵起，左右夾攻，駿大敗而走。趙伯超望見亦退走，諸軍皆潰。綸收餘兵人天保寺，景縱火燒寺，綸率數騎逸去。士卒踐冰雪，往往墮足。景悉收輜重，生擒西豐公大春，及綸將霍俊等而還。明旦，陳所獲首虜鎧仗及大春等於城下，使言曰：「邵陵工已為亂軍所殺。」
　　霍俊獨曰：「王小失利，已全軍還京口，城中但堅守，援軍尋至。」賦以刀歐其背，俊辭色彌厲，遂殺之。於是城中益恐。
　　時朝野以侯景之禍，共尤朱異，異慚憤發疾死，人皆恨其死晚。而羊侃日夜守禦，心勞力瘁，未幾亦以疾卒。太子哀慟，如失左右手。於是人益危懼。景聞之喜曰：「羊侃死，吾取城如拾芥矣。」乃復大造攻具，大車高數丈，一車二十輪，運土填塹，進焚臺城東南樓，勢甚迫。臺將吳景獻計太子，即於城內構地為樓，火才滅，新樓即立，賊以為神。又賊乘火起，於其下穿城而入。城中覺之，更築迂城，狀如卻月以截之，賊不得進。賊更作土山以逼城，城內作地道，以取其土，外山崩，壓賊且盡。賊計窮，乃徇於眾曰：「有能獻計取城者，封萬戶侯。」時有賊將宋嶷，獻計於景曰：「決玄武湖以灌臺城，則城立破矣。」景從之，連夜決湖，水盡灌人城中，闕前皆為洪流，百姓皆就高處避水。今且按下慢講。且說其時來援者，卻有一位忠肝義膽捐軀殉難的傑士，姓韋，名粲，字長蒨，車騎將軍睿之孫，徐州刺史放之子也。粲少有父風，好學厲志。及壯，身長八尺，容貌魁偉，嘗以步兵校尉，人為東宮領直，與太子深相愛敬。後遷為衡州刺史，勤於政治，至是徵為散騎常侍，還至廬陵。聞臺城被圍，怒曰：「堂堂天朝，為犬羊所困，要吾輩臣子何用？」因簡閱部下，得精兵五千，倍道赴援。至豫章，以兵力尚弱，就內史劉孝儀謀之，孝儀曰：「必如此，當有敕，豈可輕信人言，妄自發兵，願且少待。」乃置酒留飲。粲怒，以杯抵地，曰：「賊已渡江，便逼宮闕，水陸俱斷，何暇有報？假令無敕，豈得自安！目今巨寇滔天，君父在難，凡屬臣子皆當致命。韋粲今日何情飲酒！」即馳出。會江州刺史當陽公大心遣使邀粲，粲馳往見之，謂大心曰：「上游藩鎮，江州去京最近，殿下情計，誠宜在前。但中流任重，當須接應，不可闕鎮。今宜且張聲勢，移鎮湓城，賜以一軍相隨，於事便足。」大心然之，乃遣中兵柳昕率兵二千人隨粲進援，行至南州，忽見一支人馬，騎約有萬餘，旗號鮮明，甲兵堅利，浩浩蕩蕩而來。問之，乃司州刺史柳仲禮軍也，聞京師有難，亦來赴救。仲禮與粲，本外兄弟，相見大喜，粲即送糧仗給之，並出私財以賞其戰士。是時，鄱陽王遣其世子嗣，與西豫州刺史裴之高、建安太守趙鳳舉，各將兵人援，軍於蔡州，以待上流諸軍。之高聞粲與仲禮兵至，遂自張公洲遣船渡之。未幾，宣猛將軍李孝欽、殷州刺史羊鴉仁、南陵太守陳文徹，各率眾來會。又湘東世子方等將步騎一萬，人援建康。竟陵太守王僧辯，將舟師萬人，出自漢川，載糧東下，於是援兵大集。共屯新林，商議破賊。粲謂：「將不一心，致敗之道，必得一人為主，乃克號令畫一。」因共議推仲禮為大都督，以主軍政。獨裴之高自以年位並尊，恥居其下，議累日不決。
　　粲抗言於眾曰：「今者同赴國難，義在除賊，所以推柳司州者，正以久捍邊疆，先為侯景所憚。且士馬精銳，無出其右。若論位次，柳在粲下，語其年齒，亦少於粲；直以社稷大計，不得復論官職高下。將貴在和，方克協力，若人心不同，大事去矣。裴公朝之舊德，豈應復挾私情，以沮大計。粲請為諸君解之。」乃單舸至之高營，切讓之曰：「今二宮危逼，朝不保夕。臣子當戮力同心，豈可自相矛盾，豫州必欲立異，鋒鏑便有所歸。」之高垂泣致謝。遂推仲禮為大都督，眾將一稟指揮，合兵十餘萬，緣淮立柵。
　　景見援兵大集，亦樹柵北岸以應之。先是景獲之高家室，囚於營。至是臨水陳兵，將其家室連鎖，列於陣前，以鼎鑊刀鋸隨其後，謂曰：「裴公不降，今即烹矣。」之高召善射者，先射其子，再發皆不中。賊仍困之。俄兩景率步騎萬人於後渚挑戰。仲禮欲出擊之，韋粲曰：「日晚我勞，未可戰也。」仲禮乃堅壁不出。景亦引退。丙辰晦，仲禮將戰，夜至韋粲營部分眾軍。時諸將各有據守，唯青塘無人守把，乃謂粲曰：「青塘當石頭中路，賊必爭之，此係要地，非兄不可，若疑兵少，當更遣軍相助。」粲曰：「自分才弱，恐不足以當此任，然公有命，僕曷敢違！」仲禮乃遣其將劉叔胤助之。丁已朔，仲禮自新亭徙營大桁，韋粲引兵往青塘，忽大霧咫尺不相見，軍迷失道。比及青塘，夜已過半，立柵未合，天已大明。侯景望見之曰：「彼何人斯，而敢於此立寨？急擊勿失。」遂親率銳卒來攻。粲使軍主鄭逸逆擊之，命劉叔胤似舟師截其後，逸抵死相拒。久之，賊來益眾，矢下如雨，逸不能支。叔胤見賊盛，畏懦不敢進，逸遂敚景乘勝直入粲營，左右牽粲避賊，粲不動，叱子弟力戰，親自博擊。未幾，一門皆為賊殺。軍士飛報仲禮，言青塘被圍。仲禮方食，投箸而起，被甲握槊，率麾下百騎馳往救之。與景大戰於青塘，所向披靡，斬首數百級，沈淮水死者千餘人，景退走，仲禮挺槊刺之，刃將及景。景魂膽俱喪，而減將支伯仁自後斲仲禮，中其肩，仲禮墜馬，賊聚槊刺之。騎將郭山石，見主將墜地，奮死往救，力斬賊將數人，賊稍退，乃扶仲禮上馬，殺出重圍，仲禮傷甚，至軍中昏迷不省人事。親將惠臶為之吮瘡斷血，得不死。自是景不敢復濟南岸，仲禮亦氣衰不復言戰矣。後人有詩挽韋粲之死云：
　　　　吹唇百萬逞凶狂，赴難無人到建康。
　　　　耿耿孤忠懸日月，令人千載億青塘。
　　卻說邵陵王綸，自戰敗之後，奔於朱方，復收散卒，與東揚刺史臨城公大連、新塗公大城，自東道並至，列營於桁南，亦推仲禮為大都督。時賊圍甚嚴，內外水泄不通，臺城與援軍，信命久絕，或獻策於太子，作紙鴟係以長繩，藏敕於內，乘風放去，冀達眾軍，題云：「得鴟送援軍賞銀百兩。」太子自出太極殿前，乘西北風縱之。賊營望見，群以為怪，射而下之。
　　援軍亦募有能人城通信者，許重賞。有邵陽將李朗應募，請先受鞭，詐為得罪，叛投賊營，從此可以人城。鄱陽鞭而遺之，朗即投賊，賊見其背有傷痕，信而納之，於是乘間人城，城中方知援兵四集，舉城鼓譟。帝以朗為直閣將軍，使還報命。朗不敢復過賊營，乃緣鍾山之後，夜行晝伏，積日乃達。諸將得敕，爭請仲禮進兵。而仲禮自韋粲死後，神情傲狠，陵蔑諸將。
　　邵陵王綸每日執鞭至門，亦移時弗見，由是與仲禮不睦，諸軍互相猜阻，莫有戰心。
　　先是臺城之閉也，公卿以食為念，男女貴賤，並出負米，得四十萬斛。又收錢帛五十萬億，並聚德陽堂，而不備薪芻魚鹽。至是壞尚書省為薪，撒薦剉以飼馬。御廚有乾苔數十石，味酸鹹，取以分給戰士。其後米亦竭，軍士或煮鎧，或熏鼠捕雀以為食。屠馬於殿省間，雜以人肉，食者必死。而侯景之眾亦饑，抄掠無所獲，東城有米可支一年，援軍斷其路。又聞荊州兵將到，景甚患之。王偉曰：「今臺城不可猝拔，援軍日盛，我軍乏食，未可與戰。」不如偽且求和，以緩其勢。因求和之際，運東城米人石頭，援軍必不得動，然後休士息馬，繕修器械，伺其懈怠擊之，一舉可取也。」景從之，遣其將任約、於子悅至城下，拜表求和，乞歸舊鎮。太子以城中饑困，清帝許之，帝怒曰：「和不如死！」太子固請曰：「侯景圍逼已久，援軍坐視不戰，宜且許其和，更為後圖。」帝遲回久之，乃曰：「汝自斟量，勿令取笑千載。」遂報許之。
　　景見朝廷受其和，乞割江右四州之地，並求宣城王大器出送，然後濟江。傅歧固爭曰：「豈有賊舉兵圍宮闕，而更與之和乎？此特欲卻援軍耳。戎狄獸心，必不可信。且宣城工嫡嗣之重，國命所係，豈可為質？」太子不得已，乃以大器之弟石城公大款出質於景。又敕諸軍不得復進，下詔曰：「善兵不戰，止戈為武。」以景為丞相、豫州牧、河南王如故。已亥，設壇於西華門外，遣僕射王克、吏部蕭瑳，與賊將於子悅、任約登壇共盟。又遣太子詹事柳津出西華門，與景相對數十步外，殺牲歃血。盟既畢，城中士民，只道景即解圍。久之，景了無去志，專修鎧仗，託雲無船，不得即發，且欲遣石城公還臺，求宣城王出送。太子雖覺其詐，猶依違從之。乙卯，景又啟曰：「適有西岸信至，高澄已據壽陽，臣今無所投足，求借廣陵及譙州，俟得壽陽，即奉還朝廷。」又云：「援軍既在南岸，須於京日渡江。」太子並許之。庚成，景又啟曰：「永安侯確、直閣趙威方，屢次隔柵見詬，云：「天子自與汝盟，我終當破汝。『乞召二人人城，即當引路。」帝便使尚中張綰召二人入城，趙威方奉命，確因辭不入。邵陵王泣謂確曰：「圍城既久，聖上憂危，巨子之情，切於湯火。故欲且盟而遣之，更申後計。成命已決，何得拒違？」時臺使周石珍在綸所，確謂之曰：「侯景雖雲欲去，而長圍不解，意可見也。今召僕人城，何益於事？」石珍曰：「敕旨如此，郎那得辭？」確堅執如故。綸大怒，謂趙伯超曰：「譙州為我斬之，持其首去。」伯超揮刀眄確曰：「伯超識君侯，刀不識也。」確乃流涕入城。
　　先是帝常蔬食斷葷，及城圍日久，御廚蔬茹皆絕，乃食雞子。確入城，上雞子數百枚。帝手自檢點，歔欷哽咽，謂確曰：「繹在荊州，兵力最強，而竟不一至，何也？」確泣而不言。
　　當是時，湘東王繹擁數萬眾，軍於郢州之武城。河東王譽以湘州兵軍於青草湖，桂陽王慥以信州兵軍於西峽口，皆彼此觀望，淹留不進。有蕭賁者，骨鯁士也，為荊州參軍，以繹不早下，心甚非之，常與繹雙六，食子未下，賁曰：「殿下都無下意。」繹知其譏己，甚忿其言。至是得帝敕，雲與景盟，便欲旋師，賁諫曰：「景以人臣舉兵向闕，今若放兵，未及渡江，童子能斬之矣，必不為也。大王以十萬眾，未見賊而退，竊為大王不取也。」繹益怒，未幾，因事殺之。繹既先歸，援軍皆解嚴，景乘其際，盡遠東城米歸石頭。既畢，謂王偉曰：「軍食已足，計將安出？」偉曰：「王以人臣舉兵圍守宮闕，逼辱妃主，殘穢宗廟，擢王之發，不足數王之罪。今日持此，欲安所容身乎？背盟而捷，自古多矣。願且留此以觀其變。」正德亦曰：「大功垂就，豈可棄去？」景曰：「是吾心也。」途命王偉修啟，歷數朝廷之非，指帝十失以上之。但未識所指十失云何，且聽下回分解。
　　侯景禽獸為心，人人皆知。梁武惑於朱異之言，深信不疑。
　　到得兵臨城下，遂至計無所出。羊侃實心為國而死，韋粲忠義奮發而死，天心已可概見。臨賀送女結歡，湘東擁兵不救，全無心肝，有愧韋粲、蕭賁多矣。
