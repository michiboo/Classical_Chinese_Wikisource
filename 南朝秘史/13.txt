

　　話說攸之、方興二將進攻赭圻，戰至日中，未分勝敚只見一支人馬搖旗納喊，飛奔而來，沖入敵軍，勢如破竹，敵軍大敗，紛紛退去。沖之懼，棄城走，遂拔赭圻。你道這支人馬，從何而來？乃建安王在後，聞報前軍廝殺，恐其不勝，便差親將郭季之、杜幼文、垣恭祖統領精兵三萬前來助戰，果得其力，殺敗敵兵，奪了赭圻城一座。鄧琬知赭圻不守，乃請袁顗進兵。
　　顗聞報，悉起雍州之兵趕來，樓船千艘，鐵騎成群，軍容甚盛。
　　命劉胡率眾三萬，東屯鵲尾，自引大軍，與官兵相持於濃湖。
　　今且按下慢講。卻說蕭道成同了吳喜，東討孔覬。覬聞臺軍將至，遣其將孫曇灌等軍於晉陵九，以扼官軍，兵勢甚壯。道成等所領寡弱，眾慮不敵。其日天大寒，風雪甚猛，塘埭決壞，士無固心。
　　請將欲退保破岡，道成宣令敢言退者斬，眾少定，乃築壘息甲。
　　明日，乘天氣寒冷，出其不意，奮勇進擊，遂大破之。先是吳喜數奉使東吳，性寬厚，所至人並懷之。百姓聞吳河東來，皆望風降散，故臺軍所向克捷。既克義興，復拔晉陵，守將皆棄城走。孔顗屯軍吳興，聞臺軍已近，大懼，墜牀曰：「懸賞所購，唯我而已。今不遽走，將為人擒。」遂奔錢塘。大兵直至會稽，城中將士多奔亡，孔覬不能禁，乘夜率數騎逃奔脊山。
　　於是官軍入城，執孔顗殺之。俄而脊山民縛孔覬以獻，亦斬之。
　　餘將孫曇瓘、顧深、王曇生、袁標悉詣官軍降，道成皆宥不誅，諸郡悉平。捷聞，帝大喜，乃詔東征請將，悉以兵赴赭圻，軍勢大振。不一日，又得劉勔捷報，連勝殷琰數陣，奪得城池數處。談嬰城自守，不日可平。朝廷聞之益喜，乃合大軍專伐尋陽。
　　卻說諸軍與袁顗，相拒於濃湖。時覬眾猶盛，胡又宿將，勇健多權略，連戰數陣，官軍不能勝，將士憂之。龍驤將軍張興世謂建安王國：「賊據上流，兵強地勝，我雖持之有餘，而制之不足。若以奇兵數千潛出其上，因險而壁，見利而動，使其首尾不能顧，中流既便，糧運自艱，此制賊之一奇也。吾觀上流形勢，錢溪江岸最狹，去大軍不遠，下臨涸洑，船下必來泊岸。又有橫浦，可以藏船，千人守險，萬夫不能過，沖要之地，莫過於此。」諸將並贊其策，乃選戰士七千，輕舸二百，以配興世。興世率其眾，溯流西上，尋復退歸，如是者累日。
　　劉胡聞之，笑曰：「我尚不敢越彼下取揚州，張興世何物人，而欲輕據我上？」不為之備。一夕四更，值便風，興世舉帆直前，渡湖白，過鵲尾。胡大驚，乃遣其將胡靈秀將兵東岸，翼之而進。及夜，興世宿景洪浦，靈秀亦留。興世潛遣其將黃道標率七十舸，徑趣錢溪，立營寨。天明，引兵據之，靈秀不能制。劉胡聞興世據錢溪，自將水步兵來攻。將士欲迎擊之，興世禁之曰：「賊來尚遠，氣盛而矢驟，驟既易盡，盛亦易衰，不如待之。」令將士築城如故。俄而胡來轉近，船人洄洑，興世乃命壽寂之、任農夫，率壯士數百擊之。眾軍相繼並進，斬首數百，胡敗走，收兵而下。
　　時攸之未知錢溪消息，恐袁顗並力攻之，城不得立，乃命吳喜、蕭道成進攻濃湖，以分其勢。是日，劉胡果率步卒二萬、鐵馬一千，欲更攻興世，未至錢溪數十，袁顗以濃湖之急，遽追之還，溪城由此得立。胡既退歸，遣人傳唱錢溪已平，興世被殺，眾聞之懼。沈攸之曰：「是必不然。若錢溪實敗，萬人中豈無一人逃亡得還者？必是彼戰失利，唱空聲以惑眾耳。」勒軍中不得妄動。未幾，錢溪捷報果至，眾心乃安。興世既據錢溪，梗其運糧之路，濃湖軍乏食，顗令劉胡急攻錢溪，胡謂左右曰：「吾少習戰，未嫻水鬥，若步戰，恆在數萬人中。水戰在一舸之上，舸舸各進，不復相關，正在三十人中。此非萬全之計，吾不為也。」乃託瘧疾，住鵲頭不進。謂顗曰：「興世營寨已立，其城不可粹攻。昨日小戰，未足為損，現有大雷諸軍共遏其上。大軍在此鵲頭，諸將又斷其下流，興世已墜圍中，不足復慮。」顗怒曰：「今糧草鯁塞，當如之何？」胡曰：「彼尚得溯流越我而上，此運何以不得沿流越彼而下耶？」顗不得已，乃遣司馬沈仲王將千人步趣南陵以迎糧。仲玉至南陵，載米三十萬斛，錢布數十舫，豎榜為城，欲乘流突過。行至貴口，興世進擊破之，悉擄其資實以歸。仲玉單騎走還，顗大懼，謂胡曰：「賊入人肝脾，何由得活？奈何按兵坐待！」蓋顗本無將略，性又恇怯，在軍中未嘗戎服，不及戰陣，惟賦詩談義，不復撫接諸將。既與胡論事，酬對亦簡，由是大失物情，胡心亦離。至是胡陰謀遁去，逛顗道：「今率步騎二萬，上取錢溪，兼下大雷餘運，誓不與興世兩立。」顗喜，悉以堅甲利兵配之。哪知胡以兵往，舍錢溪不攻，徑趣梅根，燒大雷諸城而走。至夜，顗方知之，大怒，罵曰：「今年為小子所誤！」呼取常所乘善馬飛燕，謂其眾曰：「吾當自出追之。」因亦走。三軍無主，一時皆潰。建安王勒兵其營，納降者十萬，命攸之等追顗。
　　卻說袁顗走至鵲頭，與成戍主薛伯珍謀向尋陽，夜止山間，殺馬以勞將士。顧謂伯珍曰：「我非不能死，且欲一至尋陽，謝罪主上，然後自刎。」因慷慨叱左右索節，無復應者。及旦，伯珍請屏人言事，遂斬顗首，詣臺將俞湛之降。湛之斬伯珍，送首以為己功。
　　再表劉胡至尋陽，詐晉安王云：「袁的顗、子勳已降，軍皆散，惟己所領獨全，宜速處分，為一戰之資，當停軍湓城，誓死不貳。」鄧琬信以為實，厚給軍糧，令往湓城拒守。而胡至湓城，即擁兵遠遁。鄧琬聞胡又去，憂惶無計，不知所出。
　　張悅欲誅之以為己功，乃詐稱有疾，呼琬計事。令左右伏兵帳後，誡之曰：「若問索酒，便出殺之。」琬既至，悅曰：「卿首唱此謀，今事已急，計將安出？」琬曰：「正當斬晉安王，封府庫以謝罪耳。」悅曰：「今日寧可賣殿下求活耶？」因呼酒，伏發，遂斬之。連夜乘輕舸，齎琬首，詣建安王休仁降。
　　於是尋陽城中大亂，共執晉安王子助，因之以待命。沈攸之軍至，乃斬之，傳首建康，時年十一。
　　庚子，建安工休仁至尋陽，遣吳喜、蕭道成向荊州，張興世、沈懷明向郢州，劉亮、張敬兒向雍州，孫超之向湘州，沈思仁、任農夫向豫章，平定餘寇。劉胡逃至石城，捕得斬之。
　　其在外諸王，詔並賜死。至是諸郡皆平，單有殷琰據壽陽、合肥未下。劉勔息之，召諸將會議，偏將王廣之曰：「得將軍所乘馬，立平合肥。」皇甫肅曰：「廣之敢奪節下馬，可斬也。」勔笑曰：「觀其意必能立功。」即推鞍下馬與之。廣之往攻合肥，三日而克，勔嘉其功，擢為軍主。廣之謂肅曰：「將軍若從卿言，何以平賊？卿不認才，乃至於此。」
　　是時，帝以壽陽未平，使中書為詔，諭殷琰降。蔡興宗曰：「天下既定，是琰思過之日，陛下宜賜手詔數行，以相慰引。今直中書為詔，彼必疑為非真，非所以安其心也。」帝不聽。
　　及琰得詔，果疑劉勔詐為之，不敢降，求附於魏。其主簿夏侯祥諫曰：「今日之舉，本效忠節，若社稷有奉，便當歸身朝廷，何可北面左衽？且魏軍近在淮次，官軍未測吾之去就，若遣使歸款，必厚相撫納，豈止免罪而已。」琰乃使詳出見勔，勔以帝命慰之。琰乃率將佐出降，勔悉加慰撫，不戮一人。入城，約勒將土，百姓秋毫無犯，壽陽人大悅。時魏兵將救壽陽，聞琰已降，乃去。琰至朝，仍還舊職。
　　卻說泰始二年，帝以南方既平，欲示威淮北，乃命鎮東將軍張永、中令軍沈攸之將甲士十五萬迎薛安都入朝。蔡興宗諫曰：「安都歸順，此誠非虛，正須單使尺書，召之入朝。今以重兵迎之，勢必疑懼，或能招引北虜，為患方深。若以叛國罪重，不可不誅，則向之所宥，亦已多矣。況安都外據大鎮，密邇邊陲，地險兵強，攻困難克。揆之國計，尤宜馴養，如其外叛，將為朝廷旰食之憂。」上不從，謂蕭道成曰：「吾今因此北討，卿意以為何如？」對曰：「安都狡猾有餘，今以兵逼之，恐非國家之利。」帝曰：「諸軍猛銳，何往不克？卿勿多言。」安都聞大兵北上，大懼，遣使乞降於魏，求以兵援。魏乃命大將軍尉元率兵三萬出東道救之。官軍至彭城，魏兵與安都夾擊之。尉元邀其前，安都乘其後，大破永等於呂梁之東，死者以萬數，枕屍六十餘。委棄軍資器械，不可勝計。永足指盡墜，與攸之僅以身免。帝聞之，召興宗於前，以敗書示之曰：「我愧卿甚。」由是盡失淮北四州，及豫州、淮西之地。
　　先是帝初即位，寬和有令譽，義嘉之黨，多蒙寬有，隨才引用，有如舊臣，人情安之。其後淮泗用兵，府藏空竭，內外百官並斷俸祿。而帝奢侈無度，每造器用，必為正御、副御、次副各三十枚。嬖倖用事，貨賄公行。性復猜忍，多忌諱，言語文書，有禍敗凶喪，及疑似之言應迴避者數百千品，犯則必加罪戮。改「騧」字為「」，以其似「禍」字故也。
　　左右忤意，往往有刳斮者。時南袞州刺史蕭道成，在軍中久，民間或言道成有異相，當為天子。帝疑之，徵為黃門侍郎。道成懼誅，不欲內遷，而無計可留。參軍荀伯玉獻計曰：「可使遊騎數十入魏境，抄掠其居民，魏必出兵相逐。朝廷聞魏師入寇，必令復任禦之。」道成如其計，魏果遣遊騎數百，履行境上，道成以聞，帝果使復本位禦之。又道成有祖墓，在武進縣彭山，其山岡阜相屬數百里，嘗有五色雲起，蓋於墓之前後左右，人以為瑞。帝聞而惡之，潛使人以大鐵釘長五六尺，釘墓四維，以為厭勝。
　　先是帝無子，密取諸王姬有孕者，納之宮中，生男則殺其母，使寵姬子之。有陳貴妃者，名妙登，建康屠家女也，最得帝寵。嘗謂之曰：「得汝生子，我便以為太子。」久之無出。
　　一日，李道兒侍側，帝問曰：「爾多男否？」對曰：「臣一妻一室，歲各生一，已有十男。」帝笑曰：「卿可謂箭無虛發者矣。」及夜，與陳妃同寢，呼其小字曰：「妙登，今夜一敘，明日將以卿賜李道兒，卿願否？」妃大驚曰：「安雖微賤，曾與陛下接體，奈何賜以與人？」帝曰：「無礙，不過借汝腹去度種耳，有孕便召卿歸也。」妃曰：「妾一失節，何顏再事陛下？」帝曰：「宗嗣事大，失節事小，卿莫以是為嫌。」妃暗暗領命。明日，帝佯怒妃，責以失旨，命賜道兒。道兒入謝，囑之曰：「有孕便來報朕也。」於是道兒為之盡力。未幾果有孕，帝便迎之還內，生蒼梧王昱，立為太子。遂借他事，賜道兒死。後人有詩嘲陳妃雲。
　　　　數載承恩作嬪嬙，無端別就合歡牀。
　　　　只因欲覓人間種，哪管劉郎與阮郎。
　　至是帝以太子幼弱，深忌諸弟。晉平王休祐，性剛狠，前後忤旨非一。一日，從遊巖山射雉，左右從者並在仗後，日將暗，遣壽寂之等數人，逼休祐墜馬，拉其肋殺之，傳呼騾騎落馬。上陽驚，遣御醫絡繹就視，比至，則氣已絕。載其屍還第，追贈司空，葬之如禮。未幾，帝寢疾，與嬖臣楊運長等，為身後之計，以建安王人望所歸，欲除之以絕後患。運長等亦慮宴駕後，休仁秉政，已輩不得專權，勸帝誅之。一日，召休仁入內殿，坐語良久，既而謂曰：「今夕不必還府，就尚書省宿，明早卿可早來。」其夜，休仁方就枕，見武士數人，突至牀前，呼之曰：「王且起，天子有詔，賜王死。藥在此，可速飲之。」休仁披衣而起，怒且罵曰：「帝得天下，誰之力耶？孝武以誅鉏兄弟，子孫滅絕，今復為爾，宋祚其能久乎！」帝慮有變，力疾乘輿，出端門，間休仁死，乃入。然帝與休仁素厚，殺之，每謂人曰：「我與建安年相若，少便款狎，景和、泰始之間，勳誠實重，事計交切，不得不爾。」痛念之至，不能自已，因流涕不自勝。以其子伯融襲爵。又忌荊州刺史、巴陵王休若，因若為人和厚，能諧物情，恐將來傾奪幼主，欲遣使賜死。慮不奉詔，乃令移鎮江州，手書慇懃，命暫來京，共赴七月七日宴。休若至建康，賜死於第。贈詩中、司空，以桂陽王休範為江州刺史。
　　時帝諸弟俱盡，惟休范人才庸劣，幸而得全。或譖蕭道成在淮陰有貳心於魏，帝封銀壺酒，使吳喜持往淮陰飲之，以驗道成誠偽，道成懼不敢飲，喜乃密告之曰：「帝無惡意，此酒可飲也。」先自飲之，道成亦飲，盡歡而散。喜還朝，保證道成無二，帝乃釋然。俄而徵道成入朝，左右以朝廷方誅大臣，勸勿就徵。道成曰：「諸卿殊不見事，主上自以太子稚弱，翦除諸弟，何關他人？今日惟應速發，若淹留顧望，必將見疑。且骨肉相殘，自非靈長之祚，禍難將興，方與卿等戮力耳。」
　　遂星夜赴都。既至，拜散騎常侍、太子左衛率。先是帝在藩，與褚淵相善，及即位，深相委仗。至是疾甚，淵方為吳郡太守，急召之，淵既至，入見帝於寢殿。帝流涕謂曰：「吾近危篤，故召卿，欲使卿著黃纙耳。」黃纙者，乳母之服，以託孤之任寄之也。淵惶懼受命。夏四月乙亥，帝大漸，以桂陽王休範為司空，褚淵為左僕射，劉勔為右僕射，與尚書令袁粲、劉秉併受顧命。淵素與道成相善，引薦於上。詔又以道成為右衛將軍，與袁粲等共掌機事。是夕，帝見休仁執劍入內，驚問左右曰：「建安何以來？」左右答不見。繼而連呼曰：「司徒寬我！司徒寬我！」遂崩。
　　庚子，太子昱即皇帝位，時年十歲，朝政皆委袁粲、褚淵。二人承明帝奢侈之後，務行節儉，而阮佃夫、楊運長等用事，貨賂公行，不能禁也。一日，群臣在朝，方議國事，忽有大雷戍主馳檄到京，報稱桂陽王體范反於江州，率兵十萬，晝夜東下。當是時，幼主初立，群情未附，武備廢馳。忽聞休範作亂，人心皇皇，上下危懼，乃召在位大臣，共集中書省，計議守戰之事。眾臣面面相視，茫無定見。道成慷慨言曰：「昔上流謀逆，皆因淹緩至敗，休范必遠征前失，輕兵急下，乘我無備，所謂疾雷不及掩耳也。今應變之術，不宜遠出。若偏師失律，則大沮眾心，宜頓兵新亭、白下，堅守宮城及東府石頭，以待賊至。千里孤軍，後無委積，求戰不得，自然瓦解，我請頓新亭以當其鋒。」顧謂張永曰：「征北守白下。」指劉勔曰：「領軍屯宣陽門，為諸軍節度。諸貴安坐殿中，不須競出，我自破賊必矣。」因索筆下議，眾並注同。中書舍人孫千齡，陰與休範通謀，獨曰：「宜依舊法，遣軍據梁山。」道成正色曰：「賊今已近，梁山豈可得至？新亭既是兵沖，所欲以死報國耳，常時乃可曲從，今不能也。」離坐起執劉勔手曰：「領軍既同鄙議，不可改易。」勔許之。於是道成出頓新亭，張永屯白下，衛尉沈懷明戍石頭，袁粲、褚淵入衛殿剩時倉猝不暇授甲，開南北二武庫，隨將士所齲及道成至新亭，治營壘未畢，果報休範前軍已至。
　　你道休範為何而反，蓋體範素凡訥，少知解，不為諸兄所齒，物情亦不向之，故明帝之末，得免於禍。及蒼梧即位，年在幼沖，素族秉政，近習用事。休范自謂尊親莫二，應入為宰輔。既不如志，怨憤頗甚。其謀主許公輿，令休范折節下士，厚相資給，於是遠近赴之，歲收萬計。畜養才勇，繕治器械。
　　會夏日闕鎮，休範以為必屬於己，朝廷又以晉熙王燮為郢州刺史，配以兵力，使鎮夏口，休范聞之益怒。密與許公輿謀襲建康。公輿以為兵宜速進，朝廷即聞吾反，商議出兵，不能一時即決，而我兵已搗建康，建康一得，餘郡自服。體範從之，乃悉起江州之兵，使大將丁交豪、杜黑騾為前鋒，兼程而進。哪知已被道成料著，賊至新林，道成方解衣高臥，以安眾心。徐索白虎幡，登西垣，督眾拒守。休范有勇將蕭惠朗，乘初至之銳，率敢死士數百人，突入東門，殺散守卒，直至射堂。城中皆避其鋒，道成親自上馬，率麾下搏戰。偏將陳顯達，從後擊之，惠朗乃退。許公輿又為休範謀曰：「我眾敵寡，不必聚攻一處，王今留攻新亭，而遣丁文豪、杜黑騾各領精騎直趣建康，新亭破，則建康愈危，建康破，則新亭不攻自下。」體範從之。
　　正是：
　　　　兵臨濠下威風大，將到城邊戰伐深。
　　　　未識建康若何禦之，且聽下文分解。
　　明帝嗣位，幸有蔡興宗持重以鎮定之，而沈攸之等，各為用命，諸路烏合之眾，人懷異心，即次殄滅，此其宜矣。南方既定，肆志淮北，不聽興宗之言，致薛安都結連北魏，喪師失地，悔之無及，此驕盈之所致也。至借人生予以繼身後，而本支骨肉，屠滅殆盡，是一即嗣世能久，已暗易他姓矣。雖諡日明，糊塗已極。休範不度德量力，以憤興師。即無道成謀略，亦不能有成，總之天欲更興一朝，此特為繼起者驅除耳。
