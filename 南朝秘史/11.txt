

　　話說魯秀雖為劭將，陰欲叛之，新亭之戰，見劭兵將勝，故擊退鼓以沮之，動眾果退。元景乃開壘鼓譟以逐之，劭軍大潰，墜淮死者，不可勝數。劭自執劍，手斬退者，不能禁，將士半遭殺戮。蕭斌身亦被傷，助僅以身免，單騎還宮。魯秀、褚湛之等皆降於元景。丙寅，王至江甯，江夏王義恭乘間南奔，見王於新亭，相對痛哭。劭聞其走，殺其子十二人。戊辰，義恭、沈慶之等上表功進。己已，王即皇帝位，是為孝武帝。大赦，文武賜爵一等，從軍者二等，改諡大行皇帝曰「文帝」，廟號太祖。是日，諸路之兵並集，劭於是緣淮樹柵以守，魯秀等率眾攻之，王羅漢放仗降，緣淮守卒，以次奔散，器仗鼓蓋，充塞路衢。是夜，劭閉守六門，於門內鑿塹立柵，城中沸亂，文武將吏，爭逾城出降。蕭斌見勢不支，宣令所統皆使解甲，自石頭戴白幡來降，以求免死。詔不許，斬於軍門。劭欲載寶貨逃入海，人情離散，不果行。未幾，諸軍克臺城，各由諸門入，會於前殿，獲王正見斬之。張超之走至合殿御牀之所，為軍士所殺，刳腸割心，諸將臠其肉，生啖之。建平等七王，號哭俱出。劭穿西垣，入武庫井中，隊主高禽執之。劭曰：「天子何在？」禽曰：「近在新亭。」至殿前，臧質見之曰：「奈何為此天地不容之事？」劭謂質曰：「可得為啟，乞遠徙否？」質曰：「主上近在航南，當有處分。」縛劭於馬上，防送軍門。時不見傳國璽，問劭何在。劭曰：「在嚴道育處。」搜得之，遂斬劭首，並誅其四子於牙下。濬率左右數十人，領其三子南走，遇義恭於越城，濬下馬曰：「南中郎今何所作？」義恭曰：「上已君臨萬國。」又曰：「虎頭來得毋晚乎？」義恭曰：「殊當恨晚。」又曰：「故當不死耶？」義恭曰：「可詣行闕請罪。」又曰：「未審能賜一職自效否？」義恭曰：「此未可量。」勒與俱歸，行至中道殺之及其三子。梟二逆父子首於大航，暴屍於市，汙瀦其所居齋，眷屬皆賜死於獄。劭妃殷氏且死，謂獄吏曰：「彼自骨肉相殘，何以枉殺無罪人？」獄吏曰：「受拜皇后，非罪而何？」殷氏曰：「此權時耳，事定，當以鸚鵡為後也。」嚴道育、王鸚鵡並都街鞭殺，血肉糜爛，焚屍揚灰於江。收殷沖、尹宏、王羅漢等並斬之。庚辰解嚴，帝如東府，百官請罪，皆釋之。於是大封宗室功臣，進義恭為太尉、南徐州刺史，義宣為南郡王、荊州刺史，誕為竟陵王、揚州刺史，臧質為車騎將軍、江州刺史，魯爽為南豫州刺史，魯秀為司州刺史，徐遺寶為袞州刺史。沈慶之為領軍將軍，柳元景、宗愨為左右衛將軍，顏竣為侍中。追贈袁淑、徐湛之、江湛，皆爵以公，王僧綽、卜天與皆爵以侯。張泓之等各贈郡守。或謂何尚之為劭司空，其子偃為侍中，並居權要，當與殷沖等同誅，而帝以其父子素有令望，且居劭朝，用智將迎，時有全脫。又城破後，尚之左右皆散，猶自洗黃閣，以迎新主，故任遇不改。今且按下慢表。
　　再說江州刺史臧質，少輕薄無行，為時所輕。既而屢居名郡，涉獵文史，有氣幹，好言兵，立功前朝，自謂人才，足為一世英雄。太子劭之亂，潛有異圖，以南郡王義宣庸暗易制，欲奉以為帝，因而覆之。至江陵，即稱臣拜義宣。義宣驚愕問故，質曰：「今日情勢，大位合歸於王。」義宣以奉武陵為主，故卻其計不行。及劭既誅，義宣與質，功皆第一，由是益驕。
　　義宣在荊州十年，財富兵強，朝廷所下制度，意有不合，事多專行。臧質到江州，巨舫千餘，部伍前後百餘。帝方自攬威權，而質以少主輕之，政刑慶賞，不復諮稟。擅用湓口米萬石，臺府屢下詰責，漸致猜俱，因密結魯爽魯秀、徐遺寶，以為推戴義宣之計，而義宣未之知也。先是義宣有女四人，幼養宮中，義宣赴荊州，其女仍留在宮。而帝性好淫，閨房之內，不論尊卑長幼，皆與之亂，以故義宣諸女，並為所汙。其次女名楚江郡主，麗色巧笑，尤善迎合，帝愛之，誓不相舍。乃令冒姓殷氏，封為淑儀，以至醜聲四布。義宣由是切齒，怨怒之色，時形於面。臧質欲激之使反，乃以書說之曰：
 　　人臣負不賞之功，挾震主之威，自古能全者有幾？今萬物繫心於王，聲跡已著，見義不作，將為他人所先。若命徐遺寶、魯爽驅西北精兵來屯江上，質率九江樓船，為王前驅，如是已得天下之半。王以八州之眾，徐進而臨之，雖韓、白更生，不能為建康計矣。且少主失德，聞於道路，宮闈之醜，豈可三緘！
　　沈、柳諸將，亦我之故人，誰肯為少主盡力者？夫不可留者年也，不可失者時也。質常恐溘先朝露，不得展其膂力，為王掃除，於時悔之何及？敢布腹心，惟王圖之。　　義宣得書，謀之左右。其將佐竺超民等，咸懷富貴之望，欲倚質威名以成事，共勸義宣從其計，遂許之。質乃以義宣旨，密報魯爽、魯秀、徐遺寶，期以今秋舉兵。使者至壽陽，爽方大醉，失義宣旨，謂宜速發，遂竊造法服等物，自號建平元年，建牙起兵。義宣等聞爽已反，皆狼狽興師，板爽為征北將軍，爽亦板義宣等，其文曰：「丞相劉，今補天子，名義宣。車騎臧，今補丞相，名質。」見者皆駭愕，魯秀率兵赴江陵，見義宣略談數語而出，拊膺歎曰：「臧質誤我，乃與癡人作賊，今事敗矣。」當是時，義宣兼荊、江、袞、豫四州之力，率眾十萬，發江津，舳艫數百里，以質為前鋒，爽亦引兵直趨曆陽，威震遠近。
　　帝大懼，欲奉乘與法物迎之。竟陵王誕曰：「奈何持此座與人？」固執不可。帝乃命柳元景為撫軍將軍，統領諸將以討義宣。元景進據梁山洲，於兩岸築偃月壘，水陸待之。義宣移檄州郡，加進位號，使同發兵。雍州刺史朱修之偽許之，而遣使陳誠於帝。益州刺史劉秀之斬義宣使者，不受偽命。義宣乃使魯秀將兵擊之。王元謨聞秀不來，喜謂元景曰：「若臧質獨來，可坐而擒也。」冀州刺史垣護之，遺寶姊夫，邀之同反，護之不從，率眾陰襲其城，克之。遺寶敗，走奔魯爽。爽至曆陽，薛安都引兵拒之，敗其前鋒，爽不能進。又軍中乏糧，引兵退，薛安都率輕騎追之。及於小峴，爽勒兵還戰，飲酒數斗，大醉，立馬陣前，指揮兵眾。安都望見，躍馬大呼，直前刺之，應手而倒。兵士斬其首，爽眾奔散。進攻壽陽，克之，並殺徐遺寶。是時義宣至鵲頭，元景送爽首示之。爽累世將家，驍勇善戰，號萬人敵，一旦死於安都之手，義宣與質皆駭懼，三軍為之奪氣。太傅義恭遣使與義宣書曰：
 　　往時仲堪假兵桓玄，尋害其族；孝伯推誠牢之，旋踵而敚臧質少無美行，弟所具悉，今借西楚之強力，圖濟其私，凶謀若果，恐非復池中物也。弟自思之，勿貽後悔。　　義宣得書，頗懷疑慮。甲辰，軍至蕪湖。質夜來軍中，進計於義宣曰：「今以萬人取南州，則梁山路絕，萬人綴梁山，則玄謨不敢動。下官中流鼓棹，直趣石頭，此上策也。」劉湛之密言於義宣曰：「質求前驅，此志難測。不如盡銳攻梁山，事克，然後長驅，此萬安之計也。」義宣遂不用質計。質又請自攻東城，劉湛之曰：「質若復克東城，則大功盡歸之矣，宜遣麾下自行。」義宣乃遣湛之與質俱進，頓兵兩岸，夾攻東城。於是玄謨督諸軍大戰，薛安都率突騎先沖其陣之東南，陷之，斬湛之首。偏將劉季之、宗越又陷其西北，質兵亦敚垣護之縱火燒江中舟艦，煙燄漲天，延及西岸，營壘殆盡，全軍皆潰。義宣單舸急走，閉戶而泣，荊州人隨之者，猶百餘舸。質欲見義宣計事，而又宣已去，只得棄軍北走。其眾或降或散，一時俱盡。質有妹丈羊沖為武昌郡，往投之，至則沖已為郡人所殺，質無所歸，乃逃於南湖，掇蓮實食之。追兵至，以荷覆頭，自沈於水，出其鼻。軍主鄭俱兒望見，射之中心，兵刃亂下，腸胃縈水草，斬其首，送建康。
　　義宣走至江夏，聞巴陵已有軍守，回向江陵，眾盡散。與左右十餘人，徒步而行。腳痛不能前，僦民露車自載，緣道求食。至江陵郭外，時竺超民留守城中，遣人報之。超民仍具羽儀兵眾，迎之入城。城中甲士，尚有萬人。參軍翟靈寶，囑其撫慰將士，授之言曰：「茲以臧質違指授之宜，用致失利，今當治兵繕甲，更為後圖。昔漢高百敗，終成大業。」而義宣忘靈寶之言，誤云：「項羽千敗，終成大業。」眾將咸掩口笑。
　　魯秀猶欲收集餘眾，更圖一決。而義宣昏沮，無復神守，入內不復出。左右腹心，稍稍離叛。既而聞魯秀北走，欲隨之去，乃攜愛妾五人，著男子服相隨。城中擾亂，白刃交橫。義宣懼，墜馬，遂步進。超民送至城外，以馬與之，歸而閉城。義宣求秀不得，左右盡棄之，還宿南郡空施。旦日，官軍至，執而因之。義宣入獄，坐地歎曰：「臧質老奴誤我！」五妾尋被遣出，義宣號泣，語獄吏曰：「常日非昔，今日分別，乃真苦耳。」
　　魯秀眾散不能去，還向江陵。城上人射之，秀求人不得，赴水而死。朱修之入江陵，殺義宣，並其子十六人，及同黨竺超民、蔡超、顏樂之等，大軍奏凱。柳元景、王元謨、薛安都等，各授封賞。由是朝廷無事，天下稍安。今且按下慢表。
　　且說晉陵武進縣生一異人，姓蕭，名道成，字紹伯，小字鬥將，漢相國蕭何二十四世孫也。父承之，字嗣伯，少有大志，才力過人，仕於宋。初為建威府參軍，義熙中，平蜀賊譙縱，遷揚武將軍、汶山郡太守。元嘉初，徙為濟南太守。到彥之北伐魏，大敗歸，魏乘勝破青州諸郡，承之率數百人拒戰。魏眾大集，承之偃兵息眾，大開城門，左右曰：「賊眾我寡，何輕敵之甚！」承之曰：「今日懸守窮城，事已危急，若復示弱，必為所屠，唯當以強示之耳。」魏兵果疑有伏，遂引去。文帝以有全城之功，遷為中兵參軍、員外郎。氐帥楊難當反於漢川，承之輕車前行，敗其將薛健於黃金山。健既敗去，承之即據之。
　　難當引兵來攻，相拒四十餘日，賊皆衣犀甲，刀箭不能傷。承之命軍中造木槊，長數尺，以大斧捶其後，賊不能當，乃焚營退。梁州平，進為龍驤將軍、南泰山太守。有惠政，封五等男，食邑三百四十戶。及沒，梁土士民思之，立廟於峨公山，春秋祭祀。道成其長子也，生於元嘉四年，資表英異，龍顙鐘聲，鱗文遍體。宅南有一大桑樹，本高三丈，橫生四枝，狀如華蓋。道成年數歲，常戲其下。從兄敬完見之曰：「此樹為汝生也。」年十三，儒士雷次山立學於雞籠山，往而受業，治《禮記》及《左氏春秋》，過目輒曉。及長，仕為建康令，有能名。蕭惠開有知人鑒，謂人曰：「昔魏武為洛陽比部，時人服其英濬今看蕭建康，但當過之耳。」及惠開鎮襄陽，啟道成自隨。討樊鄭諸山蠻，破其聚落，進為左軍中兵參軍。孝建初，襲爵五等男，復以中兵參軍為建康今。見朝事日非，宗室將衰，結納四方豪傑，隱有澄清天下之志，嘗夢上帝謂之曰：「汝是我第十九子。」覺而異之。蓋自五帝三王已降，受命之次，至道成而第十九也。今且按下。
　　卻說孝武在位八年，疏忌宗室，殺戮無度。與竟陵王誕不睦，誣以謀叛，殺之。又疑大臣擅權，而腹心耳目多委寄近習。
　　有戴法興、戴明寶者，向為藩邸舊臣，甚見親昵。及即位，皆以為南臺御史，以預建義功，賜爵縣男。又有巢尚之者，人士之末，涉獵文史，為帝所知，亦以為中書舍人。三人權重當時，大納貨賄，幾所薦達，言無不行。天下輻湊，門外成市。大臣義恭、柳元景、顏師伯等，皆畏罪避嫌，由是朝政日壞。俄兩帝有疾，夏五月庚申殂於玉燭殿。群臣臨喪，奉太子子業即位，時年十六。改年景和，是為廢帝。尚書蔡興宗上璽綬，太子受之，傲惰無威容。興宗出告人曰：「昔魯昭不哀，叔孫知其不終，家國之禍，其在此乎？」
　　乙卯，悉罷孝建以來所改制度，還依元嘉。興宗慨然，謂義恭曰：「先帝雖非盛德之主，要以道始終，三年無改，古典所貴。今殯宮甫撤，山陵未遠，而制度興造，一皆刊削，雖當禪代，亦不至爾。天下有識，嘗以此窺人。」義恭不從。八月，王太后疾篤，使呼廢帝，廢帝曰：「病人房間多鬼，那可往？」召之再三不至。太后怒，謂侍者曰：「取刀來，剖我腹，那得生此甯馨兒！」乙丑，太后殂，帝不一視。性本狂暴，始猶難太后、大臣及戴法興等，未敢自恣。太后既殂，內無所忌。
　　欲有所為。法興輒抑制之，謂曰：「官家所為如此，欲作營陽耶？」帝不能平。所幸閹人華願兒，賜與無算，法興常加裁滅，願兒恨之，謂帝曰：「道路皆言宮中有二天子，法興為真天子，官家為贗天子，且帝居深宮，與物不接，法興與太宰顏柳相共為一體，往來門客，恆有數百。法興是孝武左右，久在宮闈，今與他人作一家，深恐此座非復帝有。」帝遂召法興入宮，立賜之死。
　　先是孝武之世，王公大臣懼誅，重足屏息，莫敢妄相過從。
　　及崩，義恭等皆相賀曰：「今日始免橫死矣。」甫過山陵，柳元景、顏師伯等張樂酣飲，不捨晝夜。及法興見殺，無不震懾，皆恐禍及。於是元景、師伯密欲廢帝，日夜聚謀，而持疑不能決。元景泄其謀於沈慶之，慶之素與義恭不睦，又師伯專斷朝事，不與慶之參決，每謂人曰：「沈公國之爪牙耳，安得豫政事？」慶之深以為恨，乃發其謀以白於帝。帝聞之，不及下詔，輒自率羽林兵掩至義恭宅，殺之，並其四子。斷絕義恭支體，分裂腸胃，挑取眼睛，以蜜漬之，謂之「鬼目粽。」別造使者召柳元景，以兵隨之。左右奔告，元景知禍至，人辭其母，整朝服，乘車應召。其弟叔仁，有勇力，被甲，率左右壯士，欲拒命，無景苦禁之。既出巷，軍士大至，元景下車受戮，容色恬然，一門盡誅。獲顏師伯於道，殺之。又殺廷尉劉德願，自是公卿以下，皆被捶曳如奴隸矣。先是帝在東官，多過失，孝武欲廢之。侍中袁顗盛稱其美，孝武乃止。帝由是德之，既誅元景，以顗代其任。
　　有山陰公主者，名楚玉，帝之姊也。下嫁駙馬都尉何戢，性淫縱，帝寵之，常與同輦出人。一日謂帝曰：「妾與陛下男女雖殊，俱托體先帝，陛下六宮萬數，而妾惟駙馬一人，事大不均。」帝笑曰：「易耳」。乃選少壯男子三十人，號日「面首」，賜之以逞其欲。謂公主曰：「今而後，莫怨不均矣。」
　　吏部郎褚淵，字彥威，風度修整，容貌如婦人好女。公主見而悅之，請於帝，欲以自隨。帝命淵往侍公主。淵辭不往，曰：「臣唯一心事陛下，不敢私傳公主。」帝笑而置之。公主思念彌切，乃遣人要於路，擁之以歸，閉之後房，謂淵曰：「吾閱人多矣，未有如卿之美者，願同枕席之歡，無拂吾意。」疊起身就之。淵退立一旁，拱手言曰：「名義至重，玷辱公主，即玷辱朝廷，不敢。」公主再三逼迫，淵抵死相拒。良久，事不就。公主走出，謂詩婢曰：「倔強乃爾，吾欲殺之，又不忍，若何使他心肯，以遂吾懷？」侍婢曰：「此是囊中物，主且耐心，何憂不諧。」公主欲乘其睡而退之。淵至夜間，衣不解帶，秉燭危坐。侍婢絡繹相勸，且以危言怵之，曰：「不從，將有性命優。」淵曰：「吾寧死，不能為此事。」公主謂之曰：「卿鬚眉如戟，何無丈夫氣耶？」相逼十日，淵卒不從。「面首」等恐奪其寵，皆勸縱之，曰：「留此人在，適敗公主興也。」公主遂縱淵歸。後人有詩美之曰：
　　　　不貪淫慾守綱維，如戟鬚眉果足奇。
　　　　堪笑山陰人不識，彥威才是一男兒。
　　彥威既歸，知其事者，皆欽敬之，但未識朝廷淫亂之風，作何底止，且聽下回分解。
　　劉劭天理滅絕，其敗必然。孝武靖亂代立，朝廷紀律，不至大壞。惟宮闈之中，不修內行，淫及手足，與弒父者所殊幾何！在位八年，得全首領，幸矣。廢帝不知有母，禽獸不如。
　　至為姊置「面首」三十人，廉恥喪盡。幸諸彥威錚錚自立，不為所染。然一人豈能挽淫亂之風哉！，如此天下，焉得不喪。
