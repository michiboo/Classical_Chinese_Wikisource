　　欽定四庫全書　　　　　史部十二
　　太常續考　　　　　　　職官類一〈官制之屬〉提要
　　〈臣〉等謹案太常續考八卷不著撰人名氏考書中所錄葢明祟禎時太常寺官屬所輯也凡祭祀典禮皆詳悉具載雖不免為案牘簿籍之文而沿革損益之由名物度數之細條分縷晰多明史禮志明㑹典明集禮及嘉靖祀典之所未載葢總括一代之掌故則體貴簡要専錄一官之職守則義取博賅言各有當故詳畧逈不同也況集禮作於洪武會典作於成化嘉靖祀典惟載一時更張之事自世宗以後百餘年之典制記載闕如此書職官題名終於崇禎十六年則一代儀章始末尤為完具固數典者所不可廢矣乾隆四十四年二月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀













