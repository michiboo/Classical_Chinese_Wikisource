田鳩（約公元前360～前300），齊國人。《漢書·藝文志》錄《田俅子》三篇，今存佚文數條，本諸子抄，收為墨家第二。
田鳩是齊國人，《呂氏春秋》《韓非子》《淮南子》都有介紹。田鳩即田繁，學於許行，是墨子的三傳弟子。
田鳩40歲左右，西行進入秦國，見惠王，後來又到了楚國，楚懷王與他有過對話，在《韓非子·外儲左上》有記載---楚王謂田鳩曰：「墨子者，顯學也。其身體則可，其言多而不辯，何也？」曰：「昔秦伯嫁其女於晉公子，令晉為之飾裝，從衣文之媵七十人。至晉，晉人愛其妾而賤公女。此可謂善嫁妾，而未可謂善嫁女也。楚人有賣其珠於鄭者，為木蘭之櫃，薰桂椒之櫝，綴以珠玉，飾以玫瑰，輯以翡翠。鄭人買其櫝而還其珠。此可謂善賣櫝矣，未可謂善鬻珠也。今世之談也，皆道辯說文辭之言，人主覽其文而忘有用。墨子之說，傳先王之道，論聖人之言，以宣告人。若辯其辭，則恐人懷其文忘其直，以文害用也。此與楚人鬻珠、秦伯嫁女同類，故其言多不辯。」
本人搜《田俅子》佚文，綴成此文，收入諸子抄。
《田俅子》
黃帝時有草生於帝庭階。若佞臣入朝，則草指之。名曰「屈軼」。是以佞人不敢進也。（文選王元長三月三日曲水詩序）
少皞生於稚華之渚，渚一旦化為山澤，鬱鬱蔥蔥焉。（太平御覽八百七十二）
少昊氏都於曲阜，鞬鞮毛人獻其羽裘。（御覽六百九十）
少昊之時，赤燕一雙，而飛集少昊氏之戶，遺其丹書。（藝文類聚九十九、御覽九百二十二）
堯為天子，蓂莢生於庭，為帝成歷也。（文選張平子東京賦注，又張景陽七命注，又王元長三月三日曲水詩序注，又陸佐公新刻漏銘注）
昔帝堯之為天下平也，出庖廚，為帝去惡。（稽瑞「萐蒲」注引）
堯時有獬廌，緝其毛為帝帳。 （白孔六帖九十八。御覽八百九十引）
渠搜之人服夏禹德，獻其珍裘，毛出五彩，光曜五色。（御覽六百九十四）
商湯為天子，都於亳，有神手牽白狼，口銜金鈎，而入湯庭。（類聚九十九）
殷湯為天子，白狐九尾。（稽瑞）
周武王時，倉庭國獻文章騶。（稽瑞「文犀駭雞」注引）
