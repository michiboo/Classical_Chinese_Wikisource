　　欽定四庫全書　　　　　子部九
　　考古圖　　　　　　　譜録類一〈器物之屬〉提要
　　臣等謹案考古圖十卷續考古圖五卷釋文一卷宋呂大臨撰大臨字與叔藍田人元祜中官秘書省正字事蹟附載宋史呂大防傳案陳振孫書録解題載呂大臨考古圖十卷錢曽讀書敏求記則稱十卷之外尚有續考五卷釋文一卷乃北宋鏤板得於無錫顧宸家後歸泰興季振宜又歸崑山徐乾學曽復從乾學借鈔其圖亦令良工繪畫不失毫髮紙墨更精於槧本云云此本勘驗印記即曽所手録以較世所行本卷一多孔文父飲鼎圖一銘十四字説五十一字卷三𨚕敦圖多一葢圖卷四開封劉氏小方壺圖乃秘閣方文方壺圖秘閣方文方壺圖乃開封劉氏小方壺圖今本互相顛倒卷六目録多標題盤匜盂弩戈削一行卷八多玉鹿盧劍具圖三説一百一十五字又多白玉雲鈎玉環玉玦圖各一卷九多京兆田氏鹿盧鐙圖一説四十七字又犀鐙第二圖與今本迥別又內藏環耳鼒多一葢圖卷十新平張氏連環鼎圖無右所從得及度量銘識皆闕失無可考惟様存於此二十字又多廬江李氏鐎斗圖一又獸鑪第二圖後多説三十五字又卷末多卭州天寧寺僧捧勑佩圖二説四十六字卷首大臨自序本題曰後記附載卷末其餘字句行欵之異同不可縷舉而參驗文義皆以此本為長續圖卷一二十器卷二二十二器卷三二十六器卷四二十器卷五十二器先後不以類從葢隨見隨錄故第五卷所載獨少或有銘而不摹其文有文而不釋其讀者其収藏名姓皆載圖説之首云云某人所得與前圖注姓名於標目下者例亦小殊釋文一卷前有大臨題詞取銘識古字以廣韻四聲分編之其有所異同者則又各為訓釋考證疑字象形字無所從之字則附於卷末大臨圖成於元祐壬申在宣和博古圖之前而體例謹嚴有疑則闕不似博古圖之附㑹古人動成舛謬其𨚕敦一條胡安國注春秋成周宣榭火乃引之詁經足知其説之可據吾邱衍學古編稱此圖有黒白兩様〈案黒字白字皆指所刻欵式〉黒字者後有韻圗欠璊玉璏白字者博山鑪上雞畫作人手此本銘文作白字然博山鑪圖無所謂人手亦無所謂雞其釋文一卷依韻排字當即衍所謂韻圖然八卷實有廬江李氏璊玉璏知衍所見之本亦不及此本之完善錢曽稱為縹嚢異物洵不虛矣惟續圖五卷陳氏書目所不載吾邱衍學古編亦未言及其中第二卷引呂與叔云云又引考古圖云云第三卷有紹興壬午所得之器云云則其書在紹興三十二年之後與大臨逺不相及葢南宋人續大臨之書而佚其名氏錢曾併以為大臨作葢考之未審也其釋文所舉諸器皆在前十卷中所釋榭字析字之類亦多與圖説相合惟弡字圖説釋為張與歐陽修集古錄同而釋文則從闕疑稍相牴牾或大臨削改未竟偶爾駁文歟至其題詞稱古器銘識不獨與小篆有異有同一器同一字而筆畫多寡偏旁位置不一者如伯百父敦之百字寳字蘄字叔高父簋之簋字晉鼎之作字其異器者如彛尊夀萬等字器皿筆畫皆有小異知古字未必同文至秦始就一律故非小篆所能該亦通論也乾隆四十六年十月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀













　　重刻考古圖序
　　易曰形而上者謂之道形而下者謂之器古聖人𡎊金合土以前民用無不參三才而運之匪直為觀美而已將使天下後世由形下之粗跡溯形上之精微也昔夫子入廟而觀欹器詔弟子以持滿之戒由是推之雞彝龍勺玉瓉金罍之屬引伸觸類何獨不然哉歴刼以來消融剝蝕其委棄於坵墟沈埋於朽壞者胡可勝紀而非常之物終不汨沒往往奮起於山澤陵谷之間不旋踵而王公大人復什襲而珍藏之一二閭巷之士思覩一斑杳不可得則圖譜之作厥功懋矣宋元祐中汲郡呂公嘗集考古圖十卷夫公始受業於橫渠張子後竟業於伊川程子和靖尹氏推為醇篤之士其定是書也豈矜奇炫博之謂哉亦藉是以傳往聖之心學也是即張子之所謂糟粕灰燼無非教也是即程子之所謂灑掃應對便是形而上也顧自原本刋行二百餘年茶陵陳氏更梓之茶陵距今又四百餘年竊恐是書之冺沒無聞也爰撿家藏古本倩工繕寫參考證重付剷劂以廣流傳俾海內學者得斯編而玩索之由形下之器而㑹形上之道庶幾不失古聖人之遺意也夫
　　峕
　　乾隆十八年嵗次癸酉秋八月天都黃晟曉峯氏挍刋於槐䕃草堂










　　考古圖記
　　莊周氏謂儒者逐跡喪真學不善變故為輪扁之說芻狗之諭重以漁父盜跖詩禮發之言極其詆訾夫學不知變信有罪矣變而不知止於中其敝殆有甚焉以學為偽以智為鑿以仁為姑息以禮為虛飾然不知聖人之可尊先王之可法克已從義謂之失性是古非今謂之亂政至於坑殺學士燔𬋖典籍盡愚天下之民而後慊由是觀之二者之學其害孰多堯舜禹臯陶之言皆曰稽古孔子自道亦曰好古敏以求之所謂古者雖先王之陳跡稽之好之者必求其所以跡也制度法象之所寓聖人之精義存焉有古今之同然百代所不得變者豈芻狗輪扁之謂哉漢承秦火之餘上視三代如更晝夜夢覺之變雖遺編斷簡僅存二三然世態遷移人亡書殘不復想見先王之緒餘至人謦欬不意數千百年後尊彝鼎敦之器猶出於山巖屋壁田畆墟墓間形制文字且非世所能知況能知所用乎當天下無事時好事者畜之徒為耳目奇異玩好之具而已噫天之果喪斯文也則是器也胡為而出哉予於士大夫之家所閱多矣每得傳摹圖寫寖盈卷軸尚病窽綮未能深攷暇日論次成書非敢以器為玩也觀其器誦其言形容髣髴以追三代之遺風如見其人矣以意逆志或探其製作之原以補經傳之闕亡正諸儒之謬誤天下後世之君子有意於古者亦將有攷焉元祐七年二月汲郡呂大臨記








　　考古匪玩物也六一翁劉邍父窮年攟摭至趙明誠金石集録浩如煙海虞彝商簋紀甗秦匜鑄物肖形殫今人智巧營之未必不更精麄奇偉倚以典刑峻嚴辭語靚深相去不知迥隔幾塵凡物興替各有時鼎淪而泗水波劍藏而牛斗射其間人力不容穗雖然其器亡其書存可也器之寳傳或弊書之流傳匪窮汲郡呂公彚諸大家所藏尊卣敦盂之屬繪為巨編兵後多磨滅吾弟翼俌又廣呂公好古素志屬羅兄更翁臨本且更翁刻以傳世並採諸老辨證附左方用心良苦世俗爭嗜盡至狀蟲魚花草童稚知愛誰肯掛眼是器凡格把翫真若是身周旋揖讓三代間奇哉維先秦器物摽經典尚多安得摸取典阜之履岐陽之鼓兊戈和弓封父繁弱輯為全書時時觀覽並濯胷次俗氣大徳己亥冬至古迂陳才子謹題


<子部,譜錄類,器物之屬,考古圖,卷一>
<子部,譜錄類,器物之屬,考古圖,卷一>
<子部,譜錄類,器物之屬,考古圖,卷一>
　　右三鼎皆得於京師
　　庚鼎高六寸有半深三寸有半俓五寸三分容二升有半
　　辛鼎高八寸深四寸有半俓七寸容五升
　　癸鼎高九寸有半深五寸俓八寸容一斗
　　銘皆有一字在其腹〈權度量皆用今大府法有雲黍尺黍量者各識其下〉
　　按史記夏商未有諡其君皆以甲乙為號則此三鼎疑皆夏商之器
　　李氏録雲自庚至癸一體每變以大而文有加庚癸二字與說文小異許愼雲庚者秋時萬物庚庚有實今庚作□無垂實之象此□字乃有之今癸作□具四屮而此□字一屮三包癸次丑而居寅之前有紐而未引達之象又癸鼎文作龍虎中有獸面葢饕餮之象呂氏春秋曰周鼎著饕餮有首無身食人未咽害及其身春秋左氏傳縉雲氏有不才子貪於飲食冒於貨賄天下之民謂之饕餮古者鑄鼎象物以知神姦鼎有此象葢示飲食之戒又按陶隠居刀劍録雲夏孔甲鑄劍一名曰甲銘止一字














<子部,譜錄類,器物之屬,考古圖,卷一>








　　太常博士豫章楊南仲釋
　　隹惟〈古字多省偏旁鄭司農說周禮雲四者書二二但為義又雲立位同字古文春秋經位為立是也〉王九月乙亥晉姜曰余隹〈同上〉司〈嗣〉⿰〈朕〉先姑君晉邦余不叟□〈今作敢者籀文省進取也以𠬪故叟疑為□〉妄寧巠〈經〉□〈疑雝〉明徳宣邳〈疑□省𨽻作䘏〉我□用□庅辝辟□〈疑作母□從女而象乳子形故疑為母而□讀為䋣〉□乆灮剿䖍不□〈疑㒸字讀為墜〉譄諸〈魯字古作□即旅字古文旅作未而□者字用□為聲葢古文魯旅□二字通用故疑譄為諸〉□〈覃〉享〈享〉𠂤〈師〉□我萬民□□我滬〈疑易字易者篆文蜥蜴形故滬疑為易而讀為錫賜皆以聲假借也〉鹵〈鹵或胷字省中象鹽形胷胃上象胃中榖形故疑鹵胃二字〉賚千㒳勿灋文侯□令□〈疑卑字卑者從斗在甲下斗今但用左古者尚右故斗在甲下為卑故□疑為卑亦忠借為俾讀〉□〈疑毌字讀為貫毌音冠象穿貫寳貨形貫字從二□或即毌字今毛詩有串夷字俗用為串穿之串說文不載豈非□字之省也故疑讀為貫〉俑〈通凢從辶彳古字多通用〉𢎞征□〈疑䋣字〉湯□□〈受〉久□金用□〈作〉寳□〈□〉鼎用康□〈疑西夏字古語二字相屬者多為一字書之若秦鐘銘有□小子亖方四方之字是也𠧧古西字故疑為兩字〉汝妥〈妥讀為綏說文無妥字葢古綏字省糸爾其後相承讀如婿故疑為綏〉褱□□君子晉姜用□〈疑旂字讀為祈聲□音偃石鼓文皆作□古之旌旂悉載於車故疑□即旂字而以車借讀為旂近嘗有得敦藍田者二銘皆用□萬壽之文故知其然也〉□□釁〈疑釁字讀為眉釁今音為許刃而虋芑之虋音門用之為聲詩鳬鷖在釁又省為亹易係辭又讀如尾釁門尾眉聲相近又古者字音多與今異徐鉉所謂如皀亦音□釁亦音門乃辨音仍它皆傚此是也豈釁眉古亦同音歟秦鐘銘亦有此字〉□□□□為〈為者母猴也從𤓰而象其形故疑為爲〉亟〈極〉萬年無彊〈疆〉用亯〈享〉用徳㽙〈疑允字字書所無而於文勢宜為允葢用甽省聲也〉保□〈其〉孫子三□是利〈它字不可識者猶十一二皆今所不傳以小篆參求之不能彷彿以今揆之其間或當時書者鑄器者不能無謬誤矣〉
　　右得於韓城俓尺有七寸四分高尺有二寸半深七寸六分容四斗二升銘百有二十一字
<子部,譜錄類,器物之屬,考古圖,卷一>
　　右得於上雒俓尺有七分高八寸八分深五寸八分容斗有八升銘四十有一字
　　按惟王十有四月古器多有是文或雲十有三月或雲十有九月疑嗣王居憂雖踰年未改元故以月數也□雝或宮名如西雝之類集古雲雝公不知為何人原父謂古丁寧通用葢古字簡畧以意求之則得爾










<子部,譜錄類,器物之屬,考古圖,卷一>
　　右銘一字餘未考古蠆字全象蠆形疑人名若公孫蠆之類周景王十三年鄭獻公蠆立














<子部,譜錄類,器物之屬,考古圖,卷一>
　　右銘十字餘未考
　　按㜏姓祝融之後亦作妘說文雲籀文作□














<子部,譜錄類,器物之屬,考古圖,卷一>
　　右得於扶風量度未考銘二字曰東宮















<子部,譜錄類,器物之屬,考古圖,卷一>
　　右銘十四字餘未考
　　按此器銘謂之鼎而制度乃類尊壺之屬疑古人制器規模亦有出入不一者不然則或文同而音異皆未可考




















　　右元祐丙寅春新鄭野人耕而得之高七寸有半深三寸一分縮六寸衡四寸有半容二升有半無銘識按此器與東宮方鼎相似
　　李氏録雲春秋左氏傳晉侯賜鄭子産莒之二方鼎今得之新鄭葢鄭鼎也











　　右不知所從得以黍尺黍量校之深八寸六分俓尺有八寸容一斛無銘識
　　按今禮圖所載牛羊豕鼎各以其首飾其足此鼎之足以牛首為飾葢牛鼎也












　　右所從得及度量皆未考無銘識鼎口及足皆以雲氣為飾














　　右所從得及度量皆未考無銘識鼎腹有饕餮象文皆隠出














　　右所從得及度量皆未考無銘識







<子部,譜錄類,器物之屬,考古圖,卷一>
　　右得於京兆高尺有三分深八寸有半俓尺有三寸半容四斗三升有半銘三十有一字
　　按此器銘雲作飤𪔆𪔆字字書所不載其形制則鼎也字體與鄦子鐘相似葢周末接戰國之物












<子部,譜錄類,器物之屬,考古圖,卷一>
　　右得於京兆惟蓋存俓七寸髙二寸銘八字
　　按釬字疑作銒省〈音刑〉王子呉飤𪔆從鼎此從金又干字與幵字筆畫相似而不類亦未可考













<子部,譜錄類,器物之屬,考古圖,卷一>
　　右得於鄴郡亶甲城高五寸八分深三寸七分俓五寸二分容二升銘二字
　　按鼎銘乙下一字不可識考其形制文字及所從得葢商器也












<子部,譜錄類,器物之屬,考古圖,卷一>
　　右得於鄴郡漳河之濵髙五寸有半深三寸四分俓四寸有半容二升一合銘一字
　　按鼎銘一字竒古不可識亦商器也愚謂銘字疑作戊蓋乙鼎庚鼎之屬











　　考古圖卷一
