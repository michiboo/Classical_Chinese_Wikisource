　　福建通志序
　　國有史太史掌之邦有志職方掌之均以紀事而相為表裏孔子因魯史作春秋編年其創也司馬遷變編年而為紀傳要皆成於一人之手史成不復更修他如前後漢南北宋三國五代若班范李陳歐陽令狐諸人皆專門名家卓卓自號史才即隋書長孫顔孔皆與唐書劉韋歐宋同成宋金遼史則阿魯圖脫脫互叅元史則宋濂王褘協定亦共成一家言雖純駁不同詳畧各異惟有辨其得失議其優劣從無起而更張之者故曰信史也若夫志也者記也擇焉必精語焉必詳非如史家綱舉目張大書特書即可立言不朽其叅互考訂逺引旁稽又非恃一手一足之力土地有擴闢疆域有改𨽻賦稅有増減人物乗時蔚起風俗漸次轉移不數十年舊志不全不備重修烏可緩哉我
　　世宗憲皇帝當久道化成之日享一統車書之盛特命纂修通志各省増輯進
　　呈典甚鉅也吾閩地屬揚州分來越國自無諸啟疆而後命官易路歴有歳時建元移徙以還流離播遷蹙靡有定昔之七閩乆増為八臺灣設而為九閩福寧陞而爲十閩其中縣復分縣縣復改州大非昔日規模頌聲教者曰東漸於海遠至海止矣而閩海之外臺領四縣延袤數千里盡入版圖則幅員之濶至我
　　朝為最大疆宇之廣至吾閩為獨遠人將於此觀極盛
　　焉獨是我
　　朝重熙累洽俗美化行我
　　皇上龍飛首出萬國咸寧
　　聖謨之赫濯
　　徳教之覃敷堪垂於萬斯年者莫可紀極𤼵㣲闡幽亷
　　頑立懦
　　褒嘉之令何嵗無之鄒魯雖小考亭之流風猶在也多士挺生指不勝屈且雨若而百榖蕃大海晏而鯨蜺靜耕田鑿井
　　帝力俱忘航海梯山遠夷攸服猗歟休哉倘搜羅不富珥筆未工奕世而下未見今日太平熙皥之象一道同風之治不曰泱泱表海一大都會也纂修者實任其咎〈臣〉焯來撫是邦
　　詔下已七年前人業未竣督諸紳士總裁分校各執其事悉從舊制附入新増於乾隆首歳剞劂功成披圖按籍嶺以東浙右山巒挺秀海以南粵中波浪滄溟郡邑碁布星羅沃野錦紛繡錯佳山勝水日作臥逰往哲名賢恍如晤對即披緇化羽鑿齒文身者不啻環在吾前愧政不敏不能揚
　　天子休命承宣
　　徳意行慶兆民聊存此志以備輶軒採風垂諸史冊既
　　拜手颺言恭進以
　　聞爰弁數言於首是為序
　　乾隆二年歳次丁巳孟夏上浣福建巡撫兼都察院右副都御史〈臣〉盧焯撰














　　福建通志序
　　考之周禮惟王辨方正位體國經野以為民極於是乎太宰以八則治都鄙以九職任萬民又大司徒以天下土地之圖周知九州之地域廣輪之數以土會之法辨五土之物生以土宜之法辨十有二土之名物故古太史有輶軒之採備陳十五國之風獻諸天子俾周知列國之情形以為出治寧人之本遐哉尚矣夫於列國之間山川風物各有其宜制度更張不一其局至於戶口因時而増減人文隨代而盛衰莫不具有叅繁酌簡之宜以垂為因革損益之制既職要而職詳亦無偏而無黨典誠重且鉅也當
　　世宗憲皇帝臨御之六年
　　特命各省纂修省志誠以
　　國家承平日乆化普徳隆休飬生息涵煦九十載之深際其盛者河海呈其清晏雲物𤼵其光華芝草醴泉嘉禾穂麥靡不獻瑞九州之內環海之外罔有未墾之土田無不貢賦之方域其間疆宇之開拓氓庶之殷繁山陬海澨不見萑苻異域遐方咸知禮讓試覽輿圖而廣狹不侔爰稽賦役而繁簡不等觀乎風化日美於前睠彼人文斯稱極盛從前舊志利用増修茲其所以上煩
　　睿算歟時〈臣〉玉麟方督百粵凜遵
　　聖訓編輯逾年刋刻呈
　　進十年夏復奉
　　命制九閩省志纂修尚未告竣茲以増設一府二州𨽻邑新分重需改建因之更歴歳時始成卷頁欽惟我
　　皇上聰明天亶備神聖之全建中和之極百度惟貞一
　　本於繼述之善茲編甫就恭獻
　　楓宸〈臣〉方惴惴惟弗克襄事是懼伏思閩地雖僻處海隅素有鄒魯之舊風土人物實為東南奧區其炳炳熊熊垂諸舊志者姑不具論即如繪圖之內舊志僅載郡邑城池今則山川名勝以及沿海島澚無不歴歴摹列瞭然可觀且首揭
　　三朝之詔諭以重
　　典謨釐訂禮樂之大章以昭明備他如分析建置博紀風物普濟育嬰書院社學凡關典要罔不増修續増一十四卷洵足以鳴
　　國家聲教四敷車書一統之盛猗歟休哉後之讀是編者攬名區與勝蹟益見山輝川媚皆
　　聖澤之旁敷披島海之全圖益見浪息波恬皆神威之遠播況開卷即凜
　　王言有典有則禮樂歸於和敘可法可𫝊地闢民聚俗美風淳雖唐虞三代之隆規不是過也是知同此輿圖而煥然一新同此賦役而釐然足式同此風化同此人文而仁讓蔚為名邦英聲蜚於上國行將備史官之採而集成太平一統之書則斯志也雖介在方隅而上下千百年體國經野之模或者不
　　失周禮之遺意乎惟願守斯土者小亷大法目擊心存務思為乆安長治之本用佐我
　　皇上萬年有道之長則拜手颺言者亦得藉是以不朽斯誠〈臣〉玉麟之厚幸也夫謹濡筆而敘其略於簡端
　　閩浙總督銜専管福建等處地方軍務兼理糧餉兵部尚書兼都察院右副都御史世襲騎都尉加七級紀録四十二次功加一等〈臣〉郝玉麟謹序








　　︵字位過密　無法顯示︶
　　題為欽奉
　　上諭纂修通志成稿謹奉
　　表上
　　進者〈臣〉等誠惶誠恐稽首頓首
　　上言伏以
　　帝徳廣運聲名溢南朔東西
　　王化流行膏澤下要荒侯甸
　　漸以仁而摩以義頡頏鄒魯名邦
　　綏斯來而動斯和於變會稽東鄙則壤並垂入典九州初闢規模疆域各有耑書列國備陳形勝雖谷陵非昔不難援古證今而方策猶存足備觀風問俗纂集瑤編恭呈
　　御覽竊惟閩屆揚州地分越國當山海之交會啟疆肇自無諸瞻牛女之初纒置省始由洪武遠連浙右重關峻嶺嵯峨直接粵東一望煙波浩𣺌續増十郡海以內海以外碁布星羅新設二州山之陽山之隂錦紛繡錯溯自秦置閩郡漢分部縣陳升豐州宋𨽻南路海隅易姓而遞更漢設都尉唐制節度梁命都督宋列中書官制隨時而各異建元遷徙以前文獻難徵延鈞偽僭而後圖書殘缺開疆拓宇非舊日之七八閩紀月編年去今時已五十載欽惟我
　　皇上
　　四方來享
　　萬國咸寧
　　配天配地百年悠乆無疆
　　同軌同倫六合太平一統自雍正六年
　　特命纂修志典迄乾隆首歳遐方剞劂書成起例發凡悉本前人成式拾遺補闕盡皆此日新裁舊志六十四函今増一十四卷
　　聖謨首揭
　　王言如綍如綸文藝終篇妙手有倫有要考建置之淵源歴夏商周下及元明極幅員之遼濶自府州縣以至鎮社任土作貢辨髙下燥濕之宜
　　盛世滋生列里甲區啚之外崇祀典而振文風黨庠壇壝觸處如林壯兵威而講軍實甲械芻糧隨時畢具佳山勝水毓大地之靈竒外島蠻邦見四夷之來服名臣學士何代無才孝子順孫於斯為盛精詳考覈閨閫為風化本源竭蹷搜羅仙釋亦吾儒一貫幸民情速化不甘舌鴃身文而物産繁多盡是山珍海錯〈臣〉等博採方言得𫝊聞於故老難尋柱史發著述於名山適當改府昇州劃𨽻重開面目詎料成裘集腋纂修六易春秋梨棗輝煌堪垂奕琳瑯璀璨用獻
　　明廷伏願
　　孝隆述
　　業贊顯承
　　有懷利濟過者化而存者神
　　時切痌瘝民吾胞而物吾與衢歌巷舞不遺日出之鄉遠至邇安已被雕題之俗永𫝊信史不獨山海為經㣲末小臣願掌職方之紀〈臣〉等無任瞻
　　天仰
　　聖激切屏營之至謹奉
　　表隨
　　進以
　　聞






　　纂修福建通志官員
　　總裁
　　閩　　　浙　　　總　　　督〈臣〉郝玉麟
　　福　　　建　　　　巡　　撫〈臣〉盧　焯提　督　　福　　建　學　政〈臣〉周學健
　　提調兼恊裁
　　福　　建　　布　　政　　使〈臣〉王士任福　　建　　按　　察　　使〈臣〉覺羅倫達禮
　　總輯
　　翰　林　院　編　修　在　籍〈臣〉謝道承行　人　司　行　人　在　籍〈臣〉劉敬與
　　分輯
　　閩　縣　儒　　學　　敎　諭〈臣〉黃呈元福　清　縣　儒　學　敎　諭〈臣〉胡必竒癸　　巳　　科　　舉　　人〈臣〉林世琯庚　　子　　科　　舉　　人〈臣〉何　蘭己　　酉　　科　　舉　　人〈臣〉張　岳福　州　　府　㧞　　貢　生〈臣〉姚承漢閩　　縣　　恩　　貢　　生〈臣〉莊國儀閩　　縣　　嵗　　貢　　生〈臣〉郭金鑑福　清　　縣　　㧞　貢　生〈臣〉陳發其閩　　　縣　　　監　　　生〈臣〉林在峯候　　官　　縣　　監　　生〈臣〉林　溥候　官　　縣　　學　生　員〈臣〉蔣登瀚候　官　　縣　　學　生　員〈臣〉廖　炳
　　校對
　　福　州　　府　　學　生　員〈臣〉劉德裕閩　　縣　　學　　廩　　生〈臣〉廖承祖晉　　江　　縣　　監　　生〈臣〉黃金章
　　儒　　　　　　　　　　　童〈臣〉林文彥
　　監刻
　　閩　縣　　儒　　學　敎　諭〈臣〉黃呈元
　　福建通志凡例
　　一列國之有志乘實與史書相為表裏山川風物貴在精詳制度文章燦然明備近奉
　　詔㫖纂修典綦重也閩海天末動煩
　　宸算
　　絲綸逺被山海騰歡茲集首列
　　詔諭弁冕羣編
　　聖謨洋洋垂為世則
　　一九州應象星紀攸分閩為牛女之墟占候準之謹臚前史證以諸家辨方正位而體國經野之事可舉矣
　　一國有與立建置所必詳也舊志僅載名號而分析沿革未清今仿史記年表例釐為三格以朝代總部郡縣綴列其下開卷按表觸目瞭然
　　一閩地負山慿谿襟帶江海議守之國也詳訂山川安流奠峙次則疆域井井而以形勝附焉
　　一因山為城濬川為池王公設險大易之訓也閩省城池増髙浚深詳厥規制金城岌岌天塹湯湯美哉國乎正封洫治橋梁王政所汲汲也連類而並書之
　　一化行俗美土物心臧此風物所由志也舊志風俗僅紀歲時貽譏弇陋茲集博援往籍益以前聞美刺昭然言非臆造物産則本莆田黃仲昭本纎悉増載謹依
　　大清一統志例次於山川城池之後
　　一任土作貢田賦以興度地居民戶役斯起閩賦一準本朝賦役全書新編續墾俱準則例撮其會萃釐如指掌鹽課關稅以𩔖相從百年以來生齒殷繁戶口寖盛
　　盛世滋生永無加賦閩邦富庶於今為極至於普濟堂育嬰堂義塜之設養生送死蕃息生民所有事也附載於後以志
　　皇仁
　　一王者治定製禮功成作樂而典禮昭焉舊志未紀禮樂非制也茲考
　　大清會典釐為大典一帙樂章亦依　部頒新本禮明樂備天地為昭矣
　　一國之大事在祀與戎閩多淫祀茲集根椐正史羣神羣祀爼豆靡忒民聽不惑美報昭矣至以郡縣駐防營弁滿漢鈐轄旗丁詳審増編分𨽻戎籍靡惟藉以干城實可聯為臂指
　　一厯代建侯樹屏閩多封土間有乘時剏國息兵寧人者亦所必録考已事而鏡興衰備一方之典故焉可矣
　　本朝定鼎以還爵班五等者例入
　　一化民成俗端必由學
　　國朝敬教勸學泮林芹藻振古文明邇年
　　軫念南土侏𠌯正音之學漸成同文之化宜與書院社學均綴宮牆之次
　　一在官言官在府言府官府之地公署立焉剏置更易凡以為民也厯敘規制勿曰傳舎而已
　　一有公署而後職官乃得詳厯代以來官制不一名氏班如也稱是職而能其官則名宦其最著矣然非功德在民棠勿翦者不敢濫入
　　一有學校而後選舉乃得詳厯代以來設科不一題名可按也膺是選而堪其舉則人物其最著矣然非立三不朽為邦國光者不敢濫入
　　一鄉行可稱文名乆著者亦人物之流亞也庸德義聲騰溢里閈曁詞章彪炳著作滿家者彚為二帙孝義文苑春華與秋實兼收矣
　　一職官之外爰有寓賢四方君子之至止於閩者多矣橘亦逾淮粵亦遷鏄滋閩山川重也舊志率以閩人棲止他郡如朱考亭李忠定之𩔖及編管羈置謫宦者流概曰流寓別見他部茲悉從刪
　　一人物之餘別為隱逸潛德髙風鴻㝠豹隱班范前史所必録也表而出之以式巖棲
　　一閩省節烈最著前代已不勝書
　　國朝風化隆盛厯年題旌節孝纍纍今與貞烈同垂彤管其或窮陬矢節未膺
　　恩旌者亦表出之以發幽潛又諸郡貞節二部外間得名媛數人標於幁首
　　一蔥林心學苦縣遺文於正學亦不為無助漢代以來師其教多矣矧閩山水奧宅仙釋棲靈竒躅靈蹤所在多有擇其正者以廣多聞至若方技之㣲藝成而下亦可以見道也別區一彚著於篇
　　一代往不留人來無已不有古蹟孰與傳後況名公卿遺澤之留賢大夫妥魄之藏與夫髙臺大榭梵宇琳宮興廢無時懐古者三致意焉茲與石刻依𩔖互見徴文獻者猶有取之
　　有非閩地而繋屬於閩者則為外島明三百年琉球歲修職貢
　　本朝奉職尤謹
　　聖天子懐柔所及恩數頻加應與近歲蘇祿國備載職方以示朝宗之義
　　正史而外雜紀尚矣故老之所傳聞稗乘之所紀載遺言軼事可供多識雲爾
　　若夫名賢著述之富經術政事之篇遺文具在熊熊炳炳可法可傳下至詩賦有韻之文博採廣蒐以資諷誦故以藝文終焉








　　福建通志凡例

　　欽定四庫全書　　　　　史部十一
　　福建通志目録　　　　　地理𩔖三〈都會郡縣之屬〉卷首
　　繪圖
　　聖諭
　　卷一
　　星野
　　卷二
　　建置沿革〈各郡有表〉
　　卷三〈至〉卷四
　　山川〈二卷〉
　　卷五
　　疆域〈形勝附〉
　　卷六〈至〉卷八
　　城池〈水利橋梁附　共三卷〉
　　卷九
　　風俗
　　卷十〈至〉卷十一
　　物産〈二卷〉
　　卷十二
　　田賦〈鹽課附〉
　　卷十三
　　戶役〈䘏政附〉
　　卷十四
　　典禮
　　卷十五
　　祠祀
　　卷十六
　　兵制〈驛站附〉
　　卷十七
　　封爵
　　卷十八
　　學校〈社學書院附　正音書院附〉
　　卷十九
　　公署
　　卷二十〈至〉卷二十八
　　職官〈首載官制一卷　厯代職官題名八卷〉
　　卷二十九〈至〉卷三十二
　　名宦〈四卷〉
　　卷三十三〈至〉卷四十二
　　選舉〈武科　武功　任子附　共十卷〉
　　卷四十三〈至〉卷四十八
　　人物〈六卷〉
　　卷四十九〈至〉卷五十
　　孝義〈二卷〉
　　卷五十一
　　文苑
　　卷五十二
　　流寓
　　卷五十三
　　隠逸
　　卷五十四〈至〉卷五十九
　　列女〈名媛　節孝　貞烈　共六卷〉
　　卷六十
　　方外
　　卷六十一
　　技術
　　卷六十二〈至〉卷六十三
　　古蹟〈宮室　寺觀　宅墓　石刻附　共二卷〉卷六十四
　　外島
　　卷六十五〈至〉卷六十七
　　雜紀〈祥異一卷　叢談二卷　共三卷〉
　　卷六十八〈至〉卷七十八
　　藝文〈著述一卷　表疏文記詩賦十卷　共十一卷
　　臣〉等謹案福建通志七十八卷
　　國朝閩浙總督兵部尚書郝玉麟等監修福建自宋梁克家三山志以後記輿地者不下數十家惟明黃仲昭八閩通志頗稱善本而亦不免闕畧又自明立福建布政司分建屬郡以福興泉漳為下四府延建邵汀為上四府
　　國家徳威逺屆鯨海波恬臺灣既入版圖而福州所屬之福寧亦昇州為府泉州所屬之永春漳州所屬之龍巖又各析置為直𨽻州建置沿革多與昔異以舊志相較每與今制不合且福建三面環海港內通島嶼外峙一切設險列戍之要舊志亦多未詳雍正七年承
　　詔纂輯通志因取舊志之煩蕪未當者刪汰冗文別增新事其疆域制度悉以現行者為斷至乾隆二年書成玉麟等具表上之自星野至藝文為𩔖三十為卷七十有八視舊志増多十四卷如沿海島澳諸圖舊志所不載者皆為詳繪補入足資考鏡於體例亦頗有當焉乾隆四十五年十一月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀










　　欽定四庫全書
　　福建通志
　　圖













<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>
<史部,地理類,都會郡縣之屬,福建通志,圖>















　　福建通志圖
<史部,地理類,都會郡縣之屬,福建通志>
