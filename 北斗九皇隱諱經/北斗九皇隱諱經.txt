《黃老經》曰：北斗第一入樞星，則陽明星之魂神也；第二天旋星，則陰精星之魂神也；第三天機星，則真人星之魄精也；第四天權星，則玄真星之魄精也；第五玉衡星，則凡元星之魄靈也；第六闓陽星，則北極星之魄靈也；第七瑤光星，則天關星之魂，大明也；第八洞明星，則輔星之魂精，陽明也；第九隱元星，則弼星之魂明，空靈也。
陽明星，天之太尉，司政主非。上總九天上真，中監五嶽飛仙，下領後學真之人。天地神靈，功過輕重，莫不隸焉。
陰精星，天之上宰，主祿位。上總天宿，下領萬靈及學仙之人。諸以學道及兆民，宿命祿位，莫不隸焉。
真人星，天之司空，主神仙。上總九天高真，中監五嶽靈仙，下領學道之人。真仙之官，莫不隸焉。
玄真星，天之游擊，主伐逆。上總九天鬼神，中領北帝三官，下監萬兆。伐逆不臣，諸以凶勃，莫不隸焉。
丹元星，天之斗君，主命錄籍。上總九天譜錄，中統鬼神簿目，下領學真兆民命籍。諸天諸地，莫不總統。
北極星，天之太常，主升進。上總九天上真，中統五嶽飛仙，下領學者之身。凡以功德得轉輪階級總之焉。
天關星，天之上帝，主天地機運。如四時長短、天地否泰劫會，莫不隸焉。
輔星天尊，玉帝之星也，曰常者陽，主飛機。上總九天，下領九地五嶽，四瀆神仙之官悉由之焉。
弼星，太常真星也，曰空者常空隱也，主變化。《無方河圖寶錄》云：
https://ctext.org/library.pl?if=gb&file=100689&by_title=%E7%9A%87&page=3
