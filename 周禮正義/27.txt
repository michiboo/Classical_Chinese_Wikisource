
經文參閱周禮/地官司徒，自〈司市〉至〈廛人〉。

周禮正義卷二十七
瑞安孫詒讓學

司市，掌巿之治教、政刑、量度、禁令。
〈量，豆、區、斗、斛之屬。度，丈尺也。〉
●疏〈掌市之治教政刑量度禁令者賈疏雲治下文雲聽大治小治是也教即此下文以次敘分地之等謂教之處置貨物是也政者即下文雲以政令禁物靡等是也刑者即下文雲以刑罰禁虣是也量度即下文雲以量度成賈是也禁令者即下文雲以賈民禁僞是也案教者當教以通財阜貨及會計贏絀鑒別良�之事賈謂教處置貨物義殊未晐[1]〉
〈注云量豆區斗斛之屬者漢書律厤志雲量者龠合升斗斛也所以量多少也本起於黃鐘之龠用度數審其容以子穀�黍中者千有二百實其龠以井水準其槩合龠為合十合為升十升為斗十斗為斛而五量嘉矣此舉斗斛以晐五量豆區亦量名斗斛以十積數豆區以四積數二者不同故鄭兼舉之互詳內宰疏雲度丈尺也者內宰注同〉

以次敘分地而經巿，
〈次謂吏所治舍，思次、介次也，若今巿亭然。敘，肆行列也。經，界也。〉
●疏〈以次敘分地而經市者以下並市官之官法也經市者建國立市必先治市地而定其界域也賈疏雲司市之官以次敘二事分地而置之而以經界其市使各有處所不相雜亂也林喬蔭雲即內宰所謂設其次置其敍及本職所謂大市日仄而市百族為主朝市朝時而市商賈為主夕市夕時而市販夫販婦為主使各以其地各以其時而攙越紊雜之�不行矣[1]〉
〈注云次謂吏所治會思次介次也者並據下文為釋凡官吏治事處通謂之次宮正以時比宮中之官府次舍注云次諸吏直宿舍者所居寺此下經司市涖思次胥師賈師涖介次皆市�治事處故亦謂之次但宮正次舍分為二宮伯士庶子所止八次八舍亦同此注以舍釋次�散文得通也思次為市官總治之所介次為分治之所因之所部之市肆亦通謂之次敘官胥師賈師皆二十肆則一人是二十肆有一介次即為一次故大戴禮記曾子疾病篇雲與小人遊膩乎如入鮑魚之次此分地經市亦通官吏所涖及市民所居言之也雲若今市亭然者丁晏雲史記三代世君臣為�時與方士��舍旗亭下注旗亭市樓也立旗於上故取名焉文選西京賦廓開九市通�帶屬旗亭五重俯察百隧薛綜注旗亭市樓也後文思次注若今市亭也介次注市亭��別小者也先鄭注次市��樓也詒讓案�漢書百官志雒陽有市長蓋即於市亭為官寺與周制略同故鄭舉以為況雲敘肆行列也者王昭禹雲所謂名於其地之敘是也案王說是也說文攴部雲敍次弟也肆行列前後有次第謂之敘蓋即各肆行首當市朝之處每肆市舍多少無定數其行首為巷門門外即市朝也自朝望之各肆次第分列十肆則有司�五肆則有司𥡴二肆則有胥一肆則有長皆於門為治所謂敘也下文雲凡萬民之期於市右辟布者量度者刑戮者各於其地之敘凡得貨賄六畜者亦如之�戮宜於市朝朝士雲凡得獲貨賄人民六畜者委於朝告於士是遺物亦宜置於朝是即敘近市朝之證也敍既近市朝又胥長所治故辟布諸事咸就是治之矣內宰置其敍注釋敍為介次是以敍為總次大於二十肆與彼經文及此注義並乖異非也肆行列謂數肆之地合成行列�文陳肆為分陳貨物令各異肆其事不同互詳內宰疏雲經界也者孟子滕文公篇經界不正趙注云經亦界也說文田部雲畍竟也二市市別��於中分地為次分次成敍分敍成肆各有界域所謂經也與經野義畧同〉

以陳肆辨物而平巿，
〈陳猶列也。辨物，物異肆也。肆異則巿平。〉
●疏〈以陳肆辨物而平市者崔氏古今注云肆所以陳貨鬻之物也肆陳也案陳肆辨物謂列肆以物相從不相雜厠所以察良�也[1]〉
〈注云陳猶列也者肆師掌客注義並同說文𨸏部雲敶列也陳即敶借字雲辨物物異肆也者謂肆各從其物陳列為一處鄭師注云辨別異也蓋別異眾物使以類相從若後注云貨之肆馬之肆及肆長所云令陳其貨賄名相近者相遠也實相近者相�也皆陳肆辨物之事也每物�肆肆長治之雲肆異則市平者物各異肆則種別相校易以定其功沽而價不至騰躍故市得其平〉

以政令禁物靡而均巿，
〈物靡者，易售而無用，禁之則巿均。鄭司農云：「靡謂侈靡也。」〉
●疏〈以政令禁物靡而均市者林喬蔭雲即本職所謂害者使亡靡者使微則奇衺無益者不作而虛耗之弊絕矣[1]〉
〈注云物靡者易售而無用禁之則市均者賈疏雲司市出政令而禁其物貨細靡者但物貨細靡人買之者多貴而無用令使麤物買之者少而賤使市賈不平令禁之則市物均平故云均市也鄭司農雲靡謂�靡��小爾雅廣言云靡細�賈子新書道術篇雲�弗過適謂之�反�為靡說文人部雲侈奢也凡物之細靡者必奢故云侈靡王制注云質則用物貴�則侈物貴是也〉

以商賈阜貨而行布，
〈通物曰商，居賣物曰賈。阜猶盛也。鄭司農云：「布謂泉也。」〉
●疏〈以商賈阜貨而行布者招致商賈使貨內聚�布外流所以通�政也林喬蔭雲即本職所謂亡者使有利者使阜則有無懋遷以相通而居�之弊絕矣賈疏雲由此二等之人或通貨或在市賣之故貨賄阜盛而布泉得行[1]〉
〈注云通物曰商居賣物曰賈者大宰注云行曰商處曰賈義與此同考工記雲通四方之珍異以資之謂之商旅漢書食貨志雲通財鬻貨曰商互詳大宰疏雲阜猶盛也者大宰注義同鄭司農雲布謂泉也者外府注義同〉

以量度成賈而徵儥，
〈徵，召也。儥，買也。物有定賈則買者來也。〉
●疏〈以量度成賈而徵儥者即下文之展��賈賈師所掌是也成賈謂定其賈直左昭十六年傳雲韓宣子有環其一在鄭商宣子買諸賈人既成賈矣與此義略同賈疏雲量以量穀梁之等度以度布絹之等成定也二物以量度以定物賈[1]〉
〈注云徵召也者爾雅釋言文典祀注同俞樾雲僖二十七年左傳曰民易資者不求豐焉明徵其辭即此經�字之義徵之言明�也謂不相欺也案俞據左傳釋此徵為徵辭義亦得通雲儥買也者後注及賈師注同胥師先鄭注又雲儥賣也賈疏雲以言徵召買者故以儥為賈此字所訓不定案�文所云貴儥者鄭注貴賣之鄭亦望文為義故注不同也段玉裁雲說文人部儥見也鄭訓買後文又訓賣皆見之義也儥覿古今字孫經世雲司市以下諸儥字皆讀為賣說文賣作�從貝裔聲�也儥作�從人賣聲見也此即以賣當賣者或形近致譌抑聲近通借也賣為行且賣亦可直訓為賣者又可轉訓為賈徵儥賣�與貴儥飾行儥慝義若錯出正如賈用不售與賈害賈余餘勇沽酒市脯與求善賈而沽諸義各有當耳案孫說是也釋文載劉昌宗音育與說文�讀為育同此讀儥為賣也又載聶音笛此讀儥為覿也段從聶音孫從劉音以義攷之劉讀為允�本訓賣而亦通訓買後文及質人賈師並雲賣儥儥與賣對文則儥有買訓可知雲物有定賈則買者來也者物賈定一不相詐豫則買者樂至也〉

以質劑結信而止訟，
〈質劑，謂兩書一札而別之也。若今下手書，言保物要還矣。鄭司農云：「質劑，月平。」〉
●疏〈以質劑結信而止訟者即質人所掌者是也凡市皆以質劑為要信故小宰八成雲聽賣買以質劑謹而治之所以清辯�之原也賈疏雲質劑謂券書恐民失信有所違負故為券書結之使有信也民之獄訟本由無信既結信則無訟故云止訟也[1]〉
〈注云質劑謂兩書一札而別之也者賈疏雲古者未有紙故以札書小宰職注云兩書一札同而別之此不雲同明亦有同義也案亦詳小宰疏雲若今下手書言保物要還矣者賈疏雲漢時下手書即今畫指券與古質劑同也孔廣森雲要讀如原始要終之要言人相借貸物為之中者保其必還過時不還則責保者也鄭司農雲質劑月平者小宰先鄭注亦云質劑謂市中平賈今時月平是也賈疏雲先鄭解以為月平若今之市佔文書亦得為一義故後鄭引之在下也案月平亦詳小宰疏〉

以賈民禁僞而除詐，
〈賈民，胥師、賈師之屬。必以賈民為之者，知物之情僞與實詐。〉
●疏〈以賈民禁僞而除詐者葉鈔本釋文出賈氏雲劉音嫁聶陳音古注賈氏同案賈氏義難通疑傳寫之誤說文人部雲僞詐也賈疏雲司市之官用賈民知物真僞者使禁物之僞而除去人之詐虛也[1]〉
〈注云賈民胥師賈師之屬者胥師雲察其詐僞飾�儥慝者而誅罰之賈師雲各當其肆之貨賄之治辨其物而均平之即禁僞除詐之事敍官胥師賈師等並無𣝣注謂皆司市所自辟除又雲胥及肆長市中給繇役者然則此賈民即謂胥師至肆長諸市吏以其辟役在市之賈人為之別於它官府之府史胥徒等為庶人在官者故謂之賈民鄭雲之屬者約略晐舉之詞明兼有司虣司𥡴胥肆長諸官也賈疏則以屬為官屬而謂賈民屬胥師賈師受其役使案胥師之屬即胥賈師之屬即肆長而賈師凡國之賣儥各帥其屬而嗣掌其月彼疏又謂賈師之下有羣賈二肆則一人者則似賈師之屬別有羣賈為敘官所未載�殆即隱據此賈民為釋其說無徵亦非鄭恉也雲必以賈民為之者知物之情僞與實詐者賈疏雲直依經解之情則真也情僞既據物而言則言實詐據人而說也黃以周雲荀子儒效曰通財貨相美惡辨貴賤君子不如賈人周官以市屬胥師賈師蓋謂非其人不能辨物亦不能治市〉

以刑罰禁虣而去盜，
〈刑罰，憲、徇、撲。〉
●疏〈以刑罰禁虣而去盜者禁虣即司虣所禁者是也去盜即司𥡴掌執市之盜賊以徇且刑之是也此皆所以為市除盜而護商虣即暴字詳敘官疏[1]〉
〈注云刑罰憲徇撲者釋文撲下有也字各本並無此明刑罰即市刑非五刑亦非罰布也賈疏雲司市所施惟施於市中者故下雲小刑憲罰中刑徇罰大刑撲罰其附於刑者歸於士故知惟有此三者也〉

以泉府同貨而斂賒。
〈同，共也。同者，謂民貨不售，則為斂而買之；民無貨，則賒貰而予之。〉
●疏〈以泉府同貨而斂賖者即泉府所掌者是也斂謂斂之入官賖謂貰之與民市貨不售則斂之民有急求則貰之或斂或賖謂之同貨所以通有無而齊贏絀之數也朝士凡民同貨財者義與此略同凡市官以公貰同之於民其事掌於泉府而司市亦總其成焉賈疏謂司市之官以泉府所藏之布物與民同行其貨而民無財者賒而予之後斂取其直非也  注云同共也者墨子經上篇雲同異而俱於之一也言官與民有無相通若�共有此貨也雲同者謂民貨不售則為斂而買之者賈疏雲民賣物不售則以泉府之物買取之釋經同貨也案鄭意葢謂斂賖二者總為同貨之事此雲民貨不售則為斂而買之者據泉府斂市之不售貨之滯於民用者以其賈買之之文釋經斂賖之斂也賈謂以斂買專屬同貨經斂賖別謂斂所賖之直非鄭恉也雲民無貨則賖�而予之者泉府先鄭注云賖貰也賈疏雲此謂所買得之物民有急須而無貨者則貴予之有時斂取其直釋經斂賖也案此據泉府職釋經之賖不及斂取其直之事賈說亦失之〉

大巿，日𣅦而巿，百族為主；朝巿，朝時而巿，商賈為主；夕巿，夕時而巿，販夫販婦為主。
〈日𣅦，昳中也。巿，雜聚之處。言主者，謂其多者也。百族必容來去，商賈家於巿城，販夫販婦朝資夕賣，因其便而分為三時之巿，所以了物極眾。鄭司農云：「百族，百姓也。」〉
●疏〈大市日𣅦而市百族為主者以下論以次敍分地而經市以陳肆辨物而平市之事日𣅦而市謂自禺中至跌中即易繫辭雲日中為市市之最盛時也雲朝市朝時而市商賈為主夕市夕時而市販夫販婦為主者朝謂平旦至食時夕謂下側至黃昏也惠士奇雲行人之儀不朝不夕晏子雜篇雲室夕管子七法篇雲立朝夕古語皆以朝夕為東西賈疏雲案下文市朝一夫各方百步就百步而分為三時之市恐不可若然則一夫者據市亭置次與敘司市及賈師胥師聽事之處取其列行肆之處則居地多矣此三市皆於一院內為之大市於中朝市於東偏夕市於西偏郊特牲所云是也案郊特牲雲朝市之於西方失之矣注云朝市宜於市之東偏此即賈說所本但三市當於王北宮後垣之外平列三區不於一院內為之又市朝一夫亦即列行肆之處不徒為市吏次舍賈說並失之詳匠人疏[1]〉
〈注云日𣅦昳中也者釋文雲𣅦本又作昃案昃即𣅦之變體賈疏雲𣅦者傾側之義昳者差昳之言故以昳解𣅦也是以尚書無逸雲文王至於日中𣅦不遑暇食是中後稱𣅦也阮元雲大司徒注云日昳景乃中此昳當作跌跌昳二字上正下俗案阮校是也跌中者日過中而側西別於日未中而側東為禺中也說文日部雲𣅦日在西方時側也引易曰日𣅦之離又矢部雲𣅔日西也𣅦𣅔聲義並同廣雅釋詁雲𣅔跌也𣅦跌並傾側之言郊特牲注引此經作日側既夕禮亦云日側注云側昳也謂將過中之時皇甫謐甲乙經謂時加未為日昳是也續漢書五行志劉注引洪範五行傳鄭注云平旦至食時為日之朝禺中至日昳為日之中下側至黃昏為日之夕據鄭說則日𣅦者謂日中而微側向西之時雖將過中而離中未遠故亦誦謂之日中日跌中為側更向西則謂之下側即春秋定十五年經所謂日下𣅔公羊何注云下𣅔蓋晡時是也蓋禺中不可言昳中而禺中昳中則可通言日中鄭五行傳注�說甚明郊特牲孔疏引皇侃說以日側為日將中而未中猶在東側是誤以禺中為昳中非古訓也雲市雜聚之處言主者謂其多者也者明百族商賈販夫販婦並雜聚於市三時咸有經云為主但就其時來者較多言之耳大司馬田法雲險野人為主易野車為主先鄭注釋為主為居前與此義異雲百族必容來去者百族人眾若令以朝市或不能畢至夕市或不及畢去故必以日昃而市容其來去也賈疏雲百族或在城內或在城外者容其來往故於日𣅦以後主之雲商賈家於市城者大宰注云行日商處曰賈以賈居於肆商雖行亦有邸舍在城市不須逐日來去也雲販夫販婦朝資夕賣者說文貝部雲販買賤賣貴者國語鄭語說有夫婦鬻檿弧箕服者即所謂販夫販婦也考工記總敍注云資取也操也朝資夕賣謂所齎不多無肆立持不豫儲不久居於夕市為宜也雲因其便而分為三時之市所以了物極眾者賈疏雲以分為三亦者欲了其所賣之物極盡其眾也鄭司農雲百族百姓也者國策秦策高注云族姓也百姓謂平民自齎貨物買賣於市者後偽飾之禁在民者十有二即百族也賈疏雲欲見此百族異於秋官司寇戒於百族彼百族是府史以下此據市人稱百族明據天下百姓亦非百官百姓對則正姓與氏族異通而言之氏族則庶姓故以百姓為百族詒讓案大司寇之百族雖與此市人少異然後鄭彼注亦引禮運百姓為釋與先鄭此注義略同也〉

凡巿入，則胥執鞭度守門，巿之羣吏平肆展成奠賈，上旌于思次以令巿，巿師涖焉，而聽大治大訟。胥師、賈師涖於介次，而聽小治小訟。
〈凡巿入，謂三時之巿巿者入也。胥，守門察偽詐也。必執鞭度，以威正人眾也。度謂殳也，因刻丈尺耳。羣吏，胥師以下也。平肆，平賣物者之行列，使之正也。展之言整也。成，平也，會平成巿物者也。奠讀為定，整勑會者，使定物賈，防誑豫也。上旌者，以為眾望也，見旌則知當巿也。思次，若今巿亭也。巿師，司巿也。介次，巿亭之屬，別小者也。故書涖作立。杜子春云：「奠當為定。」鄭司農云：「思，辭也。次，巿中候樓也。立當為涖，涖，視也。」玄謂「思」當為「司」字，聲之誤也。〉
●疏〈凡市入則胥執鞭度守門者說文門部雲闠市門也文選蜀都賦劉逵注云闤市巷也闠市外內門也案三市每亦蓋各�總門其內分設各次次內又分列各肆肆有�巷是三市之中內外分合其門不一胥二肆一人則所守之門當為肆門也雲市之羣吏平肆展成奠賈者江永雲平肆者平其肆之貨賄不使其名實相紊也胥師賈師肆長三職皆言平而肆長尤其專職展成奠賈則賈師之專職也展成即質人當成市之貸賄之成謂以所買賣之物書之質劑成其交易奠賈亦以其物之賈書之質劑皆賈人省之定之也雲上旌于思次以令市者司常雲析羽為旌思次為市官所涖其旌當用司市之物依大司馬治兵章雲百官載旟則思次所縣當為旟而注析羽者也司市縣旌於所治之次使市者望而聚於其處日莫市散則下之雲市師涖焉而聽大治大訟胥師賈師涖於介次而聽小治小訟者治謂以事咨辯陳請訟謂爭訟大事則為大治大訟小事則為小治小訟詳小宰疏莊存與雲司市聽大治大訟質人佐之胥師聽小治小訟賈師佐之詒讓案市官聽大小治訟者各於其市朝凡思次介次皆於市中為寺舍其外為朝以聽治訟及為刑肆罪人之�其地當與百官府治事之朝畧相儗史記孟嘗君傳雲朝趣市者明旦側肩爭門而入日暮之後過市朝者掉臂不顧即此索隱謂市之行列如朝故曰市朝失之[1]〉
〈注云凡市人謂三時之市市者入也者謂日𣅦朝夕市人湊集入市門時雲胥守門察偽詐也者�胥師文謂市人有為偽飾虛詐者察而糾之以市門為市人所出入易以司察故使吏守之雲必執鞭度以威正人眾也者國語晉語韋注云鞭所以擊馬案繫革於木以擊人馬通謂之鞭書舜典雲鞭作官刑據此則市刑亦用鞭矣賈疏雲鞭以威人眾度以正人眾故並言之也雲度謂殳也因刻丈尺耳者王引之雲方言曰僉宋魏之閒謂之攝殳或謂之度郭璞注曰僉今連枷所以打穀者殳亦杖名也今江東呼打為度廣雅曰殳度杖也然則古人謂殳為度以打得名故鄭雲以威正人眾也又雲因刻丈尺耳者以上文雲以量度成賈而徵儥故並及之其實鞭度但供撻戮下文胥職雲戈鞭度而巡其前凡有罪者撻戮而罰之是也若均平物賈則當兼操權量不得獨持丈尺矣賈不解謂殳為度之義乃雲一物以為二用者以繫鞘於上則為�以長丈二因刻丈尺則為度失之案王說是也雲羣吏胥師以下也者晐賈師司虣司𥡴胥肆長諸官言之賈疏雲見下胥職雲執鞭度�巡其前此亦執鞭度故知是胥師以下敘官雲胥師二十肆則一人胥二肆則一人鄭雲胥師領羣胥則胥師已下非直巡行肆亦更來守門故鄭揔雲胥師已下雲平肆平賣物者之行列使之正也者黃以周雲謂辨其物類各陳諸肆所謂以陳肆辨物而平市是也雲展之言整也者鄉師注云展猶整具說文攴部雲整齊也雲成平也者調人注同雲會平成市物者也者言市者聚會平定市中列肆之物成其買賣黃以周雲展如聘禮展幣之展謂校錄之展成奠賈謂展視所成之物以定�賈所謂以量度成賈而徵儥是也案黃說亦通雲奠讀為定者小史弓人注並同丁晏雲職幣皆辨其物而奠其錄注奠定也禹貢奠高山大川吏記夏本紀奠作定匠人凡行奠水先鄭雲奠讀為停釋名停定也定於所在也奠停也言停久也古奠定停並聲近通用雲整勑會者使定物賈防誑豫也者勑宋註疏本疏述注作𢽟案整勑之勑當作敕疏作𢽟不體易噬嗑�辭雲先王以明罰勑法易釋文引鄭雲勑理也一雲整也此注云整勑與鄭易注義合皆借勑為敕敕勑音義迥別詳宰夫疏賈疏雲恐有豫為誑欺故云防誑豫王引之雲賈未解豫字之義故云豫為誑欺如賈說則當言豫誑不當言誑豫也今案豫亦誑也晏子問篇曰公市不豫宮室不飾鹽鐵論力耕篇曰古者商通物而不豫工致牢而不偽不豫謂不誑也又禁耕篇曰教之以禮則工商不相豫謂不相誑也連言之則曰誑豫矣荀子儒效篇仲尼將為司寇魯之鬻牛馬者不豫賈亦謂市賈皆實不相誑豫也楊倞注豫賈豫定為高價也誤與賈疏同淮南覽冥篇黃帝治天下市不豫賈史記循吏傳子產為相市不豫賈索隱曰謂臨時評其貴賤不豫定賈誤亦與賈疏同說苑反質篇徒師沼治魏而市無豫賈義並與荀子同說者皆讀豫為凡事豫則立之豫望文生義失其傳久矣案王說是也雲上旌者以為眾望也見旌則知當市也者謂樹旌以表�使眾望而可知韓非子外儲說雲宋人有酤酒者縣幟甚高著漢市樓名旗亭蓋亦立旗於上旌即旗識也雲思次若今市亭也者前注同此為司市總治市政之次雲市師司市也者以司市掌治教為市官之長故謂之市師敍官鄉師注云師長也漢書食貨志說王莽更名市令市長為司市師葢即放此制雲介次市亭之屬別小者也者上思次司市所涖聽大治大訟此介次胥師賈師所涖聽小治小訟思次為市亭明介次為市亭之屬別而小者為胥師賈師分治市政之次聘禮注云介副也謂小次為大次之副屬別與敍官注云鄉之屬別遂之屬別義同黃以周雲說文介畫也從人從八八之言分分主市次者胥師賈師故胥師賈師涖於介次詒讓案分與�義亦相成雲故書涖作立者鄉師注同杜子春雲奠當為定者段玉裁雲讀為定者就其聲類而易其字義也當為定者直謂為字誤聲誤而改之也其意不同故兼存鄭司農雲思辭也者詩大雅文王篇思皇多士毛傳雲思辭也案詩多以思為發語辭故先鄭據以為釋後鄭不從也雲次市中�樓也者遺人云市有候館又三輔黃圖雲長安九市夾橫橋大道市樓皆重屋是漢時市有市樓為市吏候望之所先鄭葢舉漢制以為況也雲立當為涖者段玉裁雲鄉師雲立讀為涖此雲當為涖案古者立位同字則讀立為涖即讀位為涖也後世立位二字韻部迥別案詳鄉師疏雲涖視也者爾雅釋詁文大宗伯注亦同雲玄謂思當為司字聲之誤也者賈疏雲下雲介次不為�明思不得為辭直是思司聲同故誤為思也此思司聲同不得為字誤今有�雲字聲之誤兼有字者讀當雲思當為司字字絕續之乃合義也段玉裁雲據疏知賈本本無字字無者為長注例當為某之下未見有贅字字者也今�注內有字字淺人增之黃以周雲思司音近義通釋名釋言語雲司思也毛詩傳雲司主也干寶周禮注云司者�其領也總主市肆者市師故上旌�思次市師涖焉〉

凡萬民之期於巿者，辟布者、量度者、刑戮者，各於其地之敍。
〈期，謂欲賣買期決於巿也。量度者，若今處斗斛及丈尺也。故書辟為辭。鄭司農云：「辭布，辭訟泉物者也。」玄謂辟布，巿之羣吏考實諸泉入及有遺忘。〉
●疏〈凡萬民之期於市者者萬民即上文之百族通市中諸往來賣買者而言下三者皆期於市者所有事也雲刑戮者者即下文市刑憲徇撲三罰亦通謂之戮胥雲撻戮即撲罰也凡司虣司𥡴所搏執犯禁及盜賊胥師所戮有罪者皆於當敍行其刑戮也雲各於其地之敍者賈疏雲敍則諸物�肆之所也詒讓案敘即上文次敍之敍葢諸肆行首當市朝之處胥及肆長所治者凡辟布以下三事各就其敍治之取其近而眾見之也[1]〉
〈注云期謂欲賣買期決於市也者謂欲賣與欲買者兩相為期純至市決其售否曾釗引史記孟嘗君傳所期物忘其中索隱期物謂入市心中所期之物利證此經義是也賈疏謂人各自為期限使了市事於市失之雲量度者若今處斗斛及丈尺也者謂敍有市吏涖之官有官度量法式凡市人有以斗斛丈尺差異爭訟者則就其行肆校驗平�之漢時市官葢亦有此法凡鄭言處者多為審察�正��大宰注云正正處也大史注亦有處吉凶之語皆其證賈疏謂斗斛處置於米粟之肆丈尺��於絹布之肆非鄭恉也雲故書辟為辭者徐養原雲說文辛部辭訟也又辟部辟法也二字形雖相近音義迥別故二鄭各就其字之本義解之鄭司農雲辭布辭訟泉物者也者此訓辭為訟與說文同先鄭意布即泉也因爭泉物而辭訟謂之辭布賈疏雲先鄭從故書辟布為辭訟�布後鄭不從而為羣吏考實諸泉入者若辭訟之布當歸其本主何得各有地之敍乎明不得為辭訟之布也雲玄謂辟布市之羣吏考實諸泉入者說文辟訓法此引申為考案之義泉入即謂廛人所斂五布入泉府者市吏名就其敍以�案市人所入布與�數當相應不得有羨闕也賈疏雲謂民將物來於肆賣者肆長各考量物數得實稅入於市之泉府知民將物來於市有稅者案下文雲國凶荒市無征明不凶荒有徵矣其實者則宜置於地之敍欺者沒入官是其法也案�泉入不專指物稅賈說非是雲及有遺忘者即謂五布之入數或有遺忘亦就其敍考問之也賈疏雲謂羣吏考實泉之處有遺忘�便歸令本主識認之下文得貨賄六畜之等是依列肆�者與此文別也案賈似以遺忘為遺�泉���與下文得貨賄事略同非經注義也但鄭說亦似未塙洪頤煊謂宰夫職凡失財用物辟名者以官府詔冢宰而誅之注云辟名��書以空作見文書與�不相應也此辟布當與彼同義�說�近�葢凡萬民買賣�直既定而所與泉布或與所約之數不相應或已付賈而物主詐稱�付�皆就其敍案�其�非也〉

凡得貨賄、六畜者亦如之，三日而舉之。
〈得遺物者，亦使置其地，貨於貨之肆，馬於馬之肆，則主求之易也。三日而無識認者，舉之沒入官。〉
●疏〈凡得貨賄六畜者亦如之者此治市中拾遺之令也亦置於�敍以俟辨識以敍近市朝又市官所治�也與朝士�獲貨賄六畜者委�朝同彼文有人民此無者文不具也賈疏雲此謂在列肆遺忘闌失者使各歸本肆使主識認取之[1]〉
〈注云得遺物者亦使置其地貨於貨之肆馬於馬之肆則主求之易也者經雲亦如之即冡上文各於其地之敍而言貨之肆馬之肆其行首即所謂敍也雲三日而無識認者舉之沒入官者呂氏春秋樂成篇雲物之遺者民莫之舉高注云�取�故凡物沒入官謂之舉司門注亦同朝士雲旬而舉�大者公之小者庶民私之此三日即舉者以市肆囂雜不容久留也沒入官即彼雲大者公之其小者當亦得入私經文皆不具也〉

凡治巿之貨賄、六畜、珍異，亡者使有，利者使阜，害者使亡，靡者使微。
〈利，利於民，謂物實厚者。害，害於民，謂物行沽者。使有使阜，起其賈以徵之也。使亡使微，抑其賈以郤之也。侈靡細好，使富民好奢微之而已。鄭司農云：「亡者使有，無此物則開利其道，使之有。」〉
●疏〈凡治市之貨賄六畜珍四者治謂市官設法以治之所以察良�而握盈�之柄也珍異詳質人疏李光坡雲此以政令禁物靡而均市也[1]〉
〈注云利利於民謂物實厚者者實厚謂誠實堅厚者也雲害害於民謂物有沽者者沽釋文作苦宋婺州本及�註疏本並同段玉裁雲行今俗所謂�貨不精者也方言注謂之行敝今譌為扞蔽唐書韓琬傳謂之行窳今行譌汙沽�也王引之雲古人謂物脃薄曰行或曰苦苦與�同唐風鴇羽毛傳曰盬不攻緻也小雅四牡傳曰盬不堅�也齊語及管子小匡篇並雲辨其攻苦韋昭注曰功牢也苦脃也尹知章注曰功謂堅義苦謂濫惡是苦亦行濫之稱故後鄭又謂之行苦漢書禮樂志夫婦之道苦而淫辟之罪多孟康曰苦音盬夫婦之道有盬不固也行�即行苦案段王說是也沽苦字通苦見鹽人典婦功典枲三職彼杜及先鄭注並讀為盬而沽見酒正司裘巾車司兵諸注則注例用沽不用苦然沽義亦當與盬同王說得之�訓惡亦詳胥師疏雲使有使阜起其賈以徵之也者賈疏雲總釋經亡者利者雲起共賈者謂增起其賈引物自然�故使有使阜盛也雲使亡使微抑其賈以郤之也者謂抑貶其賈則售者無利所以郤退�使人不齎其物也雲侈靡細好使富民好奢微之而已者小爾雅廣言云靡細也方言郭注云靡細好也祭義注云微少也使微者減損之使微少而已對使亡為郤絕竟不得市也鄭司農雲亡者使有無此物則開利其道使之有者士喪禮注云亡無也市無此物則開利其致來之道使商樂齎與後鄭起其賈義亦相成賈疏謂二鄭義異失之〉

凡通貨賄，以璽節出入之。
〈璽節，印章，如今斗檢封矣，使人執之以通商。以出貨賄者，王之司巿也；以內貨賄者，邦國之司巿也。〉
●疏〈凡通貨以璽節出入之者李光坡雲此以商賈阜貨而行布也案李說是也此專據商賈言之大宰九職雲六曰商賈阜通貨賄是也凡商賈所齎物並以璽節通之[1]〉
〈注云璽節印章者掌節注云璽節今之印章也職金注云璽者印也說文土部雲璽王者印也重文璽籀文從玉印部雲印執政所持信也廣雅釋器雲印謂之璽釋名釋書契雲璽徙也封物使可轉徙而不可發也印信也所以封物為信驗也亦言因也封物相因付也漢舊儀雲秦以前民皆佩綬以金玉銀銅犀象為方寸璽各服所好漢以來天子獨稱璽又以玉羣臣莫敢用也獨斷雲璽者印也印者信也古者尊卑共之月令曰固封璽春秋左氏傳曰魯襄公在楚季武子使公冶門璽書追而與之此諸侯大夫印稱璽者也秦以來天子獨以印稱璽國語魯語雲襄公在楚季武子取卞使季冶逆追而予之璽書韋注云璽印也古者大夫之印亦稱璽璽書印封書也案衛蔡韋三說是也周書殷祝篇雲湯放桀取天子之璽置天子之坐則夏殷時已有璽但三代時為尊卑印信之通稱許說據秦以後制不可以說經章亦印也文選漢高祖功臣頌李注云章印章也依鄭說葢刻璽為文印之竹帛以為節職金雲辨其物之媺惡與其數量揭而璽之彼為璽書揭著物與璽節異而其形制略同雲如今斗檢封矣者賈疏雲案漢法斗檢封其形方上有封檢其內有書則周時印章上書其物識事而已丁晏雲說文木部檢書署也釋名釋書契檢禁也禁閉諸物使不得開露也後漢書公孫瓚傳袁紹矯刻金玉以為印璽每有所下輒阜囊施檢章懷注檢今俗謂之排排如今言幖簽耳續漢書祭祀志尚書令奉玉牒檢皇帝以二分璽親封之詒讓案漢斗檢封名制不可攷雲使人執之以通商者謂使商賈之人自執此璽節以通其貨賄也雲以出貨賄者王之司市也者賈疏雲以其商旅買貨賄於市以出向邦國故知是王之司市給璽節也雲以內貨賄者邦國之司市也者賈疏雲以其貨賄從邦國來當入王畿故知還是邦國之司市給璽節也此經直雲人之鄭雖雲內貨賄者邦國之司市亦容有從畿內入市者故下掌節雲貨賄用璽節鄭雲變司市言貨賄者貨賄非必由市或資於民家若然商資於民家得出向邦國若資於民家亦容入來向王市資之則璽節受之於門關矣〉

國兇荒札喪，則巿無征，而作布。
〈有災害，物貴，巿不稅，為民乏困也。金銅無凶年，因物貴，大鑄泉以饒民。〉
●疏〈國內荒札喪者即膳夫之大荒大札也札喪是一事賈疏謂札謂疫病喪�死喪分為二義失之雲則市無征而作布者均人云凶札則無財賦故市無征市征即大宰九賦之市賦也[1]〉
〈注云有災害物貴市不稅為民乏困也者物貴而市不蠲稅�物益貴民將重困故無征即謂不斂次布總布等也雲金銅無凶年者賈疏雲以其凶年穀則�金銅凶年亦賤故云無凶年雲因物貴大鑄泉以饒民者外府注云布泉也王聘珍雲管子山權數篇曰湯七年旱禹五年水湯以莊山之金鑄幣而贖民之無𥼷賣子者禹以歷山之金鑄幣而贖民之無𥼷賣子者國語周語單穆公曰古者天降災戾於是乎量資幣權輕重以振救民民患輕則為作重幣以行之於是乎有母權子而行民皆得焉若不堪重則多作輕而行之亦不廢重於是乎有子權母而行小大利之詒讓案周書大匡篇雲維周王宅程三年遭天之大荒幣租輕乃作母以行其子易資貴賤以均游旅使無滯亦古者�天災鑄泉之事葢泉布為民�通行之貨無市征則官之泉入大減無以給民用故作布以濟其乏而采卝冶金兼使閒民得庸賃之資以自給亦所以饒之也〉

凡巿偽飾之禁，在民者十有二，在商者十有二，在賈者十有二，在工者十有二。
〈鄭司農云：「所以俱十有二者，工不得作，賈不得粥，商不得資，民不得畜。」玄謂《王制》曰：「用器不中度，不粥於巿；兵車不中度，不粥於巿；布帛精麤不中數，幅廣狹不中量，不粥於巿；姦色亂正色，不粥於巿；五穀不時，果實未孰，不粥於巿；木不中伐，不粥於巿；禽獸魚鼈不中殺，不粥於巿。」亦其類也。於四十八則未聞，數十二焉。〉
●疏〈凡市偽飾之禁者月令季春雲百工咸理監工日號毋悖於時毋或作淫巧以�上心注云淫巧謂偽飾不如法也李光坡雲此以賈民禁偽而除詐也雲在民者十有二者民即上文百族謂平民也十有二者禁書之條目有此數下並同[1]〉
〈注鄭司農雲所以俱十有二者工不得作賈不得粥商不得資民不得畜者賈疏雲謂民與商賈及工四者皆同十二工匠主營作故云不得作�處曰賈賈主賣粥故云不得粥商主通貨賄貨賄皆當豫資貯故云不得資萬民非作非粥非資故以畜聚而言也雲玄謂王制曰用器不中度不粥於市者以下並引王制證市禁之事鄭彼注云用器弓矢耒耜飲食器也度丈尺也賈疏雲耒耜長六尺弓長六尺六寸之等�長三尺之類皆有長短度數也雲兵車不中度不粥於市者賈疏雲案考工記輪人為兵車乘車之輪崇六尺六寸成出革車一乘出於民閒故民亦有粥兵車之法雲布帛精麤不中數幅廣狹不中量不粥於市者狹釋文作夾案禮記作狹夾即狹之借字鄭注云數升縷多少賈疏雲布之精麤謂若朝服十五升斬衰三升齊衰有三等或四升或五升或�升大功已下有七升八升九升小功有十升十一升十二升�麻有十五升抽去半�帛之升數禮無明文布幅則廣二尺二寸其�幅則依朝貢禮廣二尺四寸雲姦色亂正色不粥於市者姦色即五方之閒之也五行大義引�子嚴春秋釋例雲東方閒色綠南方閒色紅西方閒色縹北方閒色紫中央閒色�黃雲�穀不時果實未孰不粥於市者注云物未成不利人云木不中伐不粥於市者注云伐之非時不中用又引周禮仲冬斬陽木仲夏斬陰木見山虞文雲禽獸魚鼈不中殺不粥於市者注云殺之非時不中用月令季冬始漁周禮春獻鼈蜃雲亦其類也者賈疏雲王制所云不中度之類是在工者不中數不中量姦色亂正色是在商者不時及未熟是在農者此等亦兼有在賈者故云亦其類也案依賈說則後鄭以王制�雲不粥者分屬民商賈工與先鄭以不得粥專屬賈者異王制又雲有金璧圭璋不粥於市命服命車不粥於市宗廟之器不粥於市犧牲不粥於市戎器不粥於市錦文珠玉不粥於市珠玉成器不粥於市衣服飲食不粥於市此不引者以彼諸物不粥者各自有取義不�偽飾故不具引也雲於四十八則未聞數十二焉者經民商賈工數各十二通為四十八也賈疏雲王制之文從用器為一兵車為二布三帛四姦色五五穀六�實七木八禽九獸十魚十一鼈十二是聞之十二矣於四十八則未聞三十六故云未聞數十二也案註疏說頗難通王制約舉市禁�未細計凡數賈強以充十二事分合既未當且�其說�是所聞數止十二而注云未聞數十二於文�亦復��竊疑鄭�止�舉王�以況義並非以當此十二�之一此注當雲於四十八則未聞明王制文於此經未必相當此四十八禁實全未聞也數十二焉四字疑後人未明鄭義據經文妄增�誤為說�多��爾〉

巿刑，小刑憲罰，中刑徇罰，大刑撲罰，其附於刑者歸於士。
〈徇，舉以示其地之眾也。撲，撻也。鄭司農云：「憲罰，播其肆也。」故書附為�，杜子春云：「當為附。」〉
●疏〈市刑者司市之官刑以其事小法輕不過�三者也李光坡雲此以刑罰禁�而去�也雲大刑撲罰者撲唐石經作朴形近而誤今據宋本及��本正撲罰�撲之以示罰猶閭胥雲撻�與�人罰布異雲其附於刑者歸於士者以司市不掌五刑也賈疏雲此刑各有所對��市刑雖輕亦名為刑若對五刑則五種者為�故云附於刑歸於士士謂秋官士師鄉士�士之屬�人屬彼者各歸之使屬官斷之也[1]〉
〈注云徇舉以示其地之眾也者說文彳部雲�行示也徇即�之俗謂列其所犯揭著�身使周行市廛以示眾為戒也雲扑撻也者閭胥注云撻撲也說文攴部雲攴小擊也從又卜聲阮元雲攴之隷變為撲手即又也撲訓擊因而名擊之�物曰撲凡經�撲改朴者非案阮說是也廣雅釋詁雲扑撻擊也大射儀雲司射�取撲搢之注云撲所以撻犯教�書舜典扑作教刑史記五帝本紀集解引鄭書注云撲檟撻也案撲以檟楚撻人因謂榎楚為撲國語魯語雲薄刑且鞭撲此市刑輕故雖大刑亦不過撲也唐石經此經及尚書儀禮初刻皆誤作木皮之撲唐玄度九經字樣手部謂撲即說文撲字��鄭司農雲憲罰播其肆也者小宰注云憲謂表縣之若今新有法令雲此憲罰亦�書其犯�之狀表縣於肆門宣播其罰與表縣法令同賈疏雲憲是表顯之名徇既將身以示之則此憲是以文書表示於肆若布憲之類也雲故書附為拊杜子春雲當為附者段玉裁雲附麗字周書多�付此作拊皆假借字也高宗彤日天既付命正�德今文尚書作附命說文訓附為附婁訓坿為益也似以坿為附�正字〉

國君過巿則刑人赦，夫人過巿罰一幕，世子過巿罰一帟，命夫過巿罰一蓋，命婦過巿罰一帷。
〈謂諸侯及夫人、世子過其國之巿，大夫、內子過其都之巿也。巿者，人之所交利而行刑之處，君子無故不游觀焉。若游觀則施惠以為說也。國君則赦其刑人，夫人、世子、命夫、命婦則使之出罰，異尊卑也。所罰謂憲徇撲也。必罰幕帟葢帷，巿者眾也，此四物者，在眾之用也。此王國之巿而說國君以下過巿者，諸侯之於其國，與王同，以其足以互明之。〉
●疏〈注云謂諸侯及夫人世子過其國之市者明據無事而自過其所封國都之市而言若以事至王國及它�國市則無罰也雲大夫內子過其都之市也者亦據無事而過其所食采地之市而言若以事過王國及它都市則亦無罰命夫謂有采地命士以上至三公命婦者鄉大夫士妻之通稱賈疏雲大夫中含有卿內子卿之妻含大夫之妻命婦也故經雲命婦注云內子也若然此經大夫命婦是諸侯科中不見天子卿大夫則天子卿大夫與諸侯卿大夫及命婦亦是互見為義也詒讓案對文則卿妻為內子大夫妻為命婦散文則卿妻亦為命婦詳內宰疏都即大小都亦�家邑等言之雲市者人之所交利而行刑之處君子�故不遊觀焉若遊觀則施惠以為說也者釋文雲說解說也鄭意市者為賈民與刑人所聚之處國君𣝣尊體崇不當非時遊觀於市故設此法以示解說實以禁其佚遊也雲國君則赦其刑人者刑人謂市人之犯大刑者即上雲其附於刑者歸於士是也國君過市時適遇有當附刑之人則赦之晏子春秋外篇雲晏子曰刑死之罪日中之朝君過之則赦之案易繫辭雲日中為市日中之朝即市朝也晏子所說與此經合若然此刑人通晐附五刑凡大辟以下皆赦之非唯市刑憲徇撲等但五刑既赦則憲徇撲等小刑亦赦可知此乃設法以禁國君之遊市非縱有罪也雲夫人世子命夫命婦則使之出罰者謂罰幕帟之等雲異尊卑也者明國君與夫人以下尊卑異故或施惠以為說或罰以示警也雲所罰謂憲徇撲也者賈疏雲其憲徇刑之輕者而赦之使出帷幕難備之物��物雖重而無�憲徇雖輕而有愧故以出物為輕也案依賈說則鄭意夫人世子命夫命婦等過市亦仍赦刑人但所赦者止屬憲徇撲等輕刑且不得徒赦必罰令出物乃赦之若然是所罰幕帟帷葢等乃使所赦憲徇撲之刑人出之但憲徇撲刑有大小而所罰物並同於義既未協且審繹經文國君則雲刑人赦夫人世子以下則雲罰二文不相冡恐不當如鄭賈說江永謂即使夫人世子等遊市者出罰物義似較允也雲必罰幕帟葢帷市者眾也此四物者在眾之用也者賈疏雲案幕人云掌供帷幕幄帟綬帷幕用布幄帟用繒在上曰幕在旁曰帷帟承塵其葢當是於眾中障暑雨之葢未必是輪人所作蓋弓二十有八在車者也江永雲幕帟葢帷皆所障蔽之物罰之以示不當遊市所以恥之也若衞靈公與夫人同車宦者參乘而招搖過市尤不知恥者也案江說是也幕帟蓋帷皆行道及野舍所用貴人出遊蓋必齎此諸物以行故過市時應時即罰令出此留之列次以共眾用亦取其易辦也叚使憲徇撲市人出之則當令出泉買作諸物非應時所能猝辦足知其非矣雲此王國之市而說國君以下過市者諸侯之於其國與王同以其足以互明之者謂此司市實掌王國之市而經說國君等侯國之法者明王與國君同後與夫人同王世子與諸侯世子亦同其過市亦有赦刑人及罰幕帟之法經舉侯國�文以見義也〉

凡會同、師役，巿司帥賈師而從，治其巿政，掌其賣儥之事。
〈巿司，司巿也。儥，買也。會同師役必有巿者，大眾所在，來物以備之。〉
●疏〈凡會同師役市司帥賈師而從者唐石經作市司胥師賈師而從嚴可均雲疏雲不帥胥師者胥師不知物賈則經當無胥師案嚴說是也宋以來版本胥師並作帥今從之師役謂軍旅起徒役也賈疏雲王與諸侯行會同及師役征伐之等或在畿內或在畿外皆有市則市司帥賈師而從以其知物賈故使從不帥胥師者胥師不知物賈於事緩故不從也[1]〉
〈注云市司司市也者與上文稱市師同以其非正官名故或曰市師或曰市司無定稱也鄒漢勛謂此即宰夫八職之二曰師三曰司若然則似市師為長而市司別為所屬士亦通雲儥買也者前注同賣儥猶小宰雲賣買也俞樾雲儥者�之叚字訓賣不訓買鄭君訓儥為買誤也惟儥既訓賣則不得復與賣連文而此雲掌其賣儥之事質人云凡賣儥者質劑焉賈師雲凡國之賣儥各帥其屬而嗣掌其月皆連言之曰賣儥義似可疑乃鄭君於賈師注云故書賣為買是知經文本作買儥當以故書為正胥師職曰察其詐偽飾行儥慝者而誅罰之鄭司農雲儥賣也慝惡也後鄭亦以行賣惡物解之賈師職曰凡天患禁貴儥者先鄭無注後鄭釋為貴賣夫賣之與買截然異義豈餚儥之一字既可訓買又可訓賣者乎且賈師一職前雲禁貴儥者後雲凡國之賣儥同在一簡之中乃貴儥之儥則訓為賣賣儥之儥則訓為買此其違失尤為顯然今定儥為�之叚字其音為育其義為賣凡經言賣儥者皆從故書作買儥則字義正而經義亦明矣案俞說亦通但此經賣儥之文三見鄭唯於賈師注云故書賣為買則此與質人二經故書今書似同作賣儥不必作買儥也雲會同師役必有市者大眾所在來物以備之者以會同師役皆聚大眾食用之物恐有不給故司市為招來市物以備其缺乏也易祓雲所謂市者非特國市而已遺人五十里有市市有候館則所以待賓客會同師役之事量人營軍之壘舍量其市朝州塗軍社之所里則軍亦有市矣〉

質人，掌成市之貨賄、人民、牛馬、兵器、珍異。
〈成，平也。會者平物賈而來，主成其平也。人民，奴婢也。珍異，四時食物。〉
●疏〈掌成市之貨賄人民牛馬兵器珍異者賈疏雲此質人若今市平準故掌成平市之貨賄已下之事江永雲王制戎器不粥於市此得賣兵器者弓矢佩刀服劍之類皆常用器宜不在禁限戎器其謂甲冑戈盾之類與王制又言兵車不中度不粥於市則兵車中度者亦可粥也案江說是也但此經凡雲兵器並當分為二物兵謂五兵器則車輦用器之屬內府所謂良兵良器是也鄭賈並以兵器為即戎器失之互詳玉府疏[1]〉
〈注云成平也者調人注同雲會者平物賈而來主成其平也者賈疏雲會謂市人會聚買賣止為平物而來質人主為平定之則有常估不得妄為貴賤也雲人民奴婢也者謂私家奴婢即大宰九職之臣妾也與凡泛言人民指平民言者異說文女部雲奴奴婢古之辠人也則古者奴婢皆辠人之家沒入官者為之然此職之人民則鬻於市者蓋古私家自有鬻買臣妾奴婢之法莊子徐無鬼篇說南伯子綦之子梱遇盜刖而鬻之於齊曲禮雲買妾不知其姓則卜之檀弓雲子碩請鬻庶弟之母是也至國語越語雲王命有司大徇於軍曰謂二三子歸而不歸處而不處進而不進退而不退左而不左右而不右身斬妻子鬻則古辠人沒入官者亦或轉鬻私家為奴婢矣惠士奇雲儥人民者掌之質人獲人民者告之朝士古無奴婢謂之臣妾亦曰人民雲珍異四時食物者廛人注同據賈師雲四時之珍異是也食物珍異蓋若內饔所云珍物之屬公羊昭三十一年傳雲有珍怪之食何注云珍怪猶奇異也荀子正論篇雲食飲則重大牢而備珍怪並與此義同賈疏雲見下廛人云凡珍異之有滯者斂而入於膳府即果實及諸食物依四時成熟者也〉

凡賣儥者質劑焉，大市以質，小市以劑。
〈鄭司農云：「質劑，月平賈也。質大賈，劑小賈。」玄謂質劑者，為之券藏之也。大市，人民、馬牛之屬，用長券；小市，兵器、珍異之物，用短券。〉
●疏〈凡賣儥者質劑焉者即司市以質劑結信而止訟之事謂就此官所治處定其質劑也賣儥儥亦買也詳司市注[1]〉
〈注鄭司農雲質劑月平賈也者小宰司市先鄭注義並同雲質大賈劑小賈者先鄭意質劑並為平賈以市大小異名文選左思魏都賦質劑平而交易劉逵注亦依先鄭義雲玄謂質劑者為之券藏之也者破先鄭月平之說小宰注云質劑今言券書也詳彼疏雲大市人民馬牛之屬用長券小市兵器珍異之物用短券者小宰注亦云長曰質短曰劑謂人畜等物重賈貴則用長卷之質器用等物輕賈賤則因短券之劑賈疏謂若人民則未成齔已下牛馬未著齒已前亦得為小者也恐非鄭意又曲禮雲獻田宅者操書致王引之謂致即質古字通若然市田宅者亦用質與惠士奇雲質人賣儥人民用長券謂之質王褒僮約石崇奴券古之質歟質許贖魯人有贖臣妾於諸侯者而連逃之臣妾皆得歸其主焉有主來識認驗其質而歸之〉

掌𥡴市之書契，同其度量，壹其淳制，巡而攷之，犯禁者舉而罰之。
〈𥡴猶考也，治也。書契，取予市物之券也。其券之象，書兩札刻其側。杜子春云：「淳當為純。純謂幅廣，制謂匹長也。皆當中度量。」玄謂淳讀如「淳屍盥」之淳。〉
●疏〈同其度量壹其淳制者惠棟雲淳制管子君臣篇作綧制雲衡石一稱斗斛一量丈尺一綧制戈兵一度上經注云量度若今處斗斛及丈尺愚謂斗斛屬量戈兵屬度管子是也詒讓案綧淳字同詳內宰疏雲犯禁者舉而罰之者禁謂犯質劑者之禁也荀子王霸篇雲質律禁止而不偏如是則商賈莫不敦慤而無詐矣楊注云質律質劑也可以為法故言質律也禁止而不偏謂禁止姦人不偏聽也案依楊說質律葢即此官糾禁之著為官法者也舉罰之者猶司關雲凡貨不出於關者舉其貨罰其人彼注云沒其財而撻其人但此舉亦謂沒人其貨罰依鄭義為罰令出布故廛人注以質布為此官所罰犯質劑者之泉而司關注則以罰為撻是即司市市刑之撲罰二義不同也至罰泉在廛人五布當為罰布非質布詳彼疏惠士奇雲犯禁者罰之謂用器兵車不中度布帛精麤不中數幅廣狹不中量則湻制不�度量不同故舉其貨而罰之[1]〉
〈注云𥡴猶考也治也者𥡴考宮正注同賈疏雲並取治質劑並解之故兼雲治也雲書契取予市物之券也者賈疏雲案小宰職雲聽取予以書契經既雲書契故知與彼同非上質劑之市買者也雲其券之象書兩札刻其側者書敘孔疏引鄭易注云書之於木刻其側為契各持其一後以相考合說文刀部雲券契也券別之書以刀判契其㫄故曰契券釋名釋書契雲契刻也刻識其數也案此謂符券之書契也書兩札各持其一則有左右故曲禮雲獻粟者執右契注云契券要也老子云聖人執左契而不貴於人右契左契合之即兩札也刻其側者蓋依�取予之數刻札㫄為紀墨子備城門篇雲必數城中之木十人之所舉為十挈五人之所舉為五挈凡輕重以挈為人數挈契字古通十挈五挈即刻以紀數者亦謂之齒管子輕重乙篇雲子大夫有五穀菽粟者請以平賈取之子與之定其券契之齒列子說符篇雲宋人有遊於道得人遺契者歸而藏之密數其齒張湛注云刻處似齒易林大畜之未濟雲符左契右相與合齒是也蓋書契與傅別質劑形制畧同惟以兩札刻側為異互詳小宰疏杜子春雲淳當為純純謂幅廣制謂匹長也者此依天子巡狩禮為說內宰杜注義同雲皆當中度量者中其廣狹長短之度量雲玄謂淳讀如淳屍盥之淳者賈疏雲後鄭不從杜子春純者純止可為絲為緇不得為幅廣狹故讀從士虞禮淳屍盥之淳段玉裁雲讀如淳屍盥者擬其音也案段說是也據內宰注故書作敦今書作淳子春依禮逸經作純此經則故今書並作湻後鄭於二職並依作湻之本湻純字通不煩破字故義同子春而字則仍而不改但引士虞禮以擬其音賈說非是〉

凡治質劑者，國中一旬，郊二旬，野三旬，都三月，邦國朞。期內聽，期外不聽。
〈謂齎券契者來訟也，以期內來則治之，後期則不治，所以絕民之好訟，且息文書也。郊，遠郊也。野，甸稍也。都，小都、大都。〉
●疏〈凡治質劑者國中一旬者謂以抵冒質劑成訟者此官則量其所居之遠近為約期以聽之此與朝士雲凡士之治有期日遠近之期略同葢賣儥取予之訟當就此官平決其附於刑者則當歸於士二官相與為官事其官法亦相因也國中據王國都城言之鄉大夫注云國中城郭中也雲邦國朞者朞釋文作共雲本或作朞阮元雲士虞禮注云古文朞皆作基近人以朞年字別於期會直是俗字然自廣韻已如此分別非也詒讓案說文月部雲期會也又禾部雲稘復其時也引唐書曰稘三百有六旬此邦國朞之正字當作稘經典通叚期為之基期雖聲類相通而訓義各別儻經果作基字則鄭不宜無釋矣釋文基當本作期朝士邦國朞釋文作期是其證也蓋鄭本經文三期字本同後人妄生分別改邦國期字為朞惟釋文尚存鄭本之舊今本釋文作基乃傳寫之誤[1]〉
〈注云謂齎券契者來訟也者賈疏雲此經�上質劑與書契來訴者詒讓案司市雲大治大訟小治小訟彼治與訟異鄭知此治質劑即為訟者以與朝士士治有期日同散文訟亦得謂之治公羊僖二十八年傳雲叔武為踐土之會治反衞侯又成十六年傳雲公子喜時外治諸京師而免之何注並釋治為訟治是訟治義得通也雲以期內來則治之後期則不治所以絕民之好訟且息文書也者此官既與訟者為期俾自來聽鞠如逾期而訟主不至則是譎詐不實故不復聽以絕其好訟且省文書之煩也雲郊遠郊也者謂距國百里以內關六鄉也賈疏雲以其內有國中外雲野野遠郊之外明知郊是遠郊也雲野甸稍也者司會注同此文野與都別則與縣師遂人縣士之野兼甸稍縣都言者異詳甸師及司會葢依此注義則此野與朝士異彼野通四等公邑則縣畺亦在野內而六遂屬郊稍家邑則又屬都此經則距國二百里至三百里無論六遂公邑家邑並屬野而縣畺之公邑則又屬都其分合迥不同也賈疏雲下有都都是四百五百里明此是二百里甸三百里稍可知雲都小都大都者據載師以小都之田任縣地以大都之田任畺地明通含彼二等都也但此都與朝士之都亦異彼通晐三等采地則內兼稍家邑而不及公邑此則於大小都外兼合縣畺公邑而稍家邑則屬野其界域亦不同也〉

廛人，掌斂市絘布、緫布、質布、罰布、廛布，而入於泉府。
〈布，泉也。鄭司農云：「絘布，列肆之稅布。」杜子春云：「緫當為儳，謂無肆立持者之稅也。」玄謂緫讀如租𥠡之𥠡。𥠡布謂守斗斛銓衡者之稅也。質布者，質人所罰犯質劑者之泉也。罰布者，犯市令者之泉也。廛布者，貨賄諸物邸舍之稅。〉
●疏〈掌斂市絘布緫布質布罰布廛在者王念孫雲市下有之字而今本脫之自唐石經已然上文質人云掌成市之貨賄人民牛馬兵器珍異下文泉府雲掌斂市之不售貨之滯於民用者此文雲掌斂市之絘布緫布質布罰布廛布三之字文同一例載師注載師疏及序官疏三引此文皆有之字案王說是也釋文雲絘本或作次丁晏雲絘叚借字說文糸部絘績所緝也非此經之義詒讓案釋文或本是也載師先鄭注弔此經亦作次布與或本正同此作絘者疑涉下緫在而誤增糸形江永雲絘布者市之屋稅緫布者貨賄之正稅廛布者市之地稅也古者建國王立朝後立市國中大小之肆皆是公家之財所成故有屋稅廛者停貨物於此則有地稅閭師雲任商以市事貢貨賄緫布正是貨賄之稅又雲官獨以廛名者舉廛以該肆也五布惟緫布最多地稅有定質劑物徵罰布無常貨賄充初市廛源源而至非廛人所能盡𥡴故必使每肆之肆長斂之入於廛人此緫布是商賈之正賦大宰所謂市賦閭師所謂商頁貨賄者此也布即貨賄案江說是也凡商賈有屋稅廛稅又有所齎貨物之稅此三者為九賦之市賦乃正稅也此外又有力征即九職貨賄之貢總布者以貨物稅為正而亦兼有貢故謂之緫明通晐賦貢也市征雖亦有它物而以泉布為多故有五布即泉府所云市之徵布也管子�篇雲市正而不布蓋非周法與此經不合五布之義以江為允今從之詳後疏[1]〉
〈注云布泉也者外府注同鄭司農雲絘布列肆之稅布者絘亦當作次此即市肆之屋稅也賈疏雲謂在行肆坐賣物之常稅也丁晏雲絘依字當為次即思次介次之稅故先鄭以為列肆之稅布江永雲列肆有稅猶民之廛里有稅杜子春雲緫當為儳者肆長杜注同載師先鄭注引此經作儳布亦從杜讀段玉裁雲杜蓋謂為聲之誤二字雙聲也雲謂無肆立持者之稅也者說文人部雲儳儳互不齊也曲禮毋儳言鄭注云儳猶暫也國語周語韋注云儳進退上下無列也杜以無肆立持者儳互不齊故其稅謂之儳布也江永雲周官所征者征諸商賈也若無肆立持者販夫販婦鬻賣小物暫立即去耳豈征其貨乎案江說是也雲玄謂緫讀如租𥠡之𥠡者段玉裁雲鄭君讀如𥠡者擬其音耳非讀為也租𥠡當是組緫之譌見巾車職轉寫譌從禾也雲緫布謂守斗斛銓衡者之稅也者斗斛銓衡為市中公用之器使人守之或有出稅也銓衡詳大行人疏王與之雲緫布肆長緫斂在肆之布也貨入於肆肆長隨其所貨之物收其稅揔而計之其數非一謂之緫布江永雲杜鄭二說皆非守斗斛銓衡乃閒民傭力於商賈者轉移執事之人本身自有夫布不當征其稅王說得之肆長陳其貨賄辨其名實而平正之又斂其總布正是貨物之布貨有貴賤賄有輕重舉其緫數以計布故謂之緫布案王江說是也莊存與蔣載康莊有可說並同互詳肆長疏雲質布者質人所罰犯質劑者之泉也者即質人云犯禁者舉而罰之是也賈疏雲謂犯質劑違券書罰泉也王與之雲質布質人所稅質劑者之布也質人賣儥之質劑如今田宅官給券以收稅謂之質布江永雲罰則當入罰布何為別名質布此即償質劑之布也古未有紙大券小券當以帛為之交易以給買者而賣者亦藏其半質劑蓋官作之其上當有璽印是以量取買賣者之泉以償其費猶後世契紙有錢也案王江說亦是也莊存與蔣載康曾釗莊有可說並同雲罰布者犯市令者之泉也者職金掌受士之金罰貨罰注云罰罰贖也此罰布亦即市中罰贖之泉所謂貨罰周書大匡篇說均市之法雲以罰�均亦謂此也賈疏雲謂司市有教令其人犯之使出泉江永雲罰布有三質人罰度量湻制之犯禁者一也胥師罰詐偽飾行讀慝者二也胥罰有罪者三也而凡犯禁之類如不當粥而粥乘天患而貴讀皆有罰布可知矣鄭注謂罰犯市令者之泉是矣而質人罰犯質劑者之泉即是詐偽飾行�慝者之罰乃別之入質布則罰布之類不該矣案江說亦是也雲廛布者貨賄諸物邸舍之稅者王制市廛而不稅注云廛市物邸舍說文亼部雲市居曰舍賈疏雲謂在行肆官有邸舍人有置物於中�之出稅故云廛布也詒讓案孟子公孫丑篇趙注云廛市宅也蓋凡民居在里為民宅在市為邸舍其區域並謂之廛此廛人所歛者市中之廛布故鄭偏舉貨物邸舍為釋邸舍即市宅也詳敘官疏江永雲廛與絘異者絘是賣物之肆廛是停儲貨物之舍賣者買者皆有之今時謂之棧房賣者肆中不能容則停貨物於廛買者當時不能即運又或儲之以待時鬻亦須廛此廛亦是官物故當有稅案江說固是但市肆陝隘止容販物商賈之家人或於肆外近市之地別居者則亦當納廛布猶農民之受廛者有里布則廛固不徒儲藏貨物之舍矣〉

凡屠者，斂其皮角筋骨，入於玉府。
〈以當稅，給作器物也。其無皮角及筋骨不中用，亦稅之。〉
●疏〈凡屠者斂其皮骨筋骨入於玉府者說文屍部雲屠刳也屠六畜者亦於市為肆莊子讓王篇屠羊說曰願復反吾屠羊之肆是也凡殺牛羊等則有皮角筋骨故亦斂之與玉府掌皮為官聯也賈疏雲屠者謂屠殺豕羊之類其人亦有地稅因其屠即取皮角筋骨堪飾器物者使入玉府也[1]〉
〈注云以當稅給作器物也者據角人徵齒角羽人徵羽翮並雲以當邦賦之政令通言之賦即稅也屠者居肆有牲畜之物稅又有市廛之地稅本身又有民職之貢故使入皮角筋骨等以當之既入則輸之玉府給作器物也此賦稅各有定限儻所斂�多溢於所當賦稅之數則亦依平價以官泉償之矣雲其無皮角及筋骨不中用亦稅之者賈疏雲謂若羊牛有皮角及筋骨其豕則無之類是不中用亦使出物之稅以當邦賦之處〉

凡珍異之有滯者，斂而入於膳府。
〈故書滯或作廛。鄭司農云：「謂滯貨不售者，官為居之。貨物沈滯於廛中，不決，民待其直以給喪疾，而不可售賈賤者也。廛謂市中之地未有肆而可居以畜藏貨物者也。《孟子》曰：『市廛而不征，法而不廛，則天下之商皆說而願藏於其市矣。』謂貨物𡪄藏於市中而不租稅也，故曰『廛而不征』。其有貨物久滯於廛而不售者，官以法為居取之，故曰『法而不廛』。」玄謂滯讀如沉滯之滯。珍異，四時食物也。不售而在廛，久則將瘦臞腐敗。為買之入膳夫之府，所以紓民事而官不失實。〉
●疏〈凡珍異之有滯者斂而入於膳府者此與膳夫泉府為官聯也但此為滯物之珍異中王后世子之膳羞者泉府所斂者則為滯物之中民用者不必珍異也賈疏雲謂官以泉府之財買取之入於膳夫之府以供官食[1]〉
〈注云故書滯或作廛者謂故書有二本一本作滯一本作廛也曾釗雲泉府滯故書作癉詩下民卒癉釋文本又作僤沈本作�載師及此職序官注皆雲廛故書作壇杜子春讀為廛僤與滯形近�滯書為僤變作癉癉與廛聲近又書為廛徐養原雲此經以滯為廛泉府以滯為癉廛在仙韻癉在旱韻二韻本通滯在祭韻古祭泰夬廢往往與元寒桓刪山仙相出入如�從獻聲蝡讀如芮是�然則廛癉與滯古葢通用案徐說是也鄭司農雲謂滯貸不售者官為居之者謂如後泉府雲斂市之不售貨之滯於民用者也先鄭雖以貨物沈滯為說然從故書或本作廛又以珍異�貨與後鄭義並異國語晉語叔向曰假貸居賄韋注云居蓄也史記呂不韋傳雲此奇貨可居漢書貨殖傳雲廢居居邑注如湻雲居賤物於邑中以待貴也此官為居之亦謂官以直收蓄之以待用也雲貨物沈滯於廛中不決民待其直以給喪疾而不可售賈賤者也者此釋故書或本作廛之義謂貨物沈滯不可售積貯廛中者即謂之廛也民之齎物求售者或急待其直以給喪疾之費今既沈滯則將抑賈以冀速售故官為以平賈居之使民喪疾得給而官用亦不求而備也雲廛謂市中之地未有肆而可居以畜藏貨物者也者即前後鄭注所謂貨賄諸物邸舍也載師先鄭注云廛市中穴地未有肆此為邸舍故不雲空地後鄭不從作廛之本故不用先鄭義賈疏謂但廛雖非肆是官之邸捨不得為空地故後鄭不從葢不知先鄭此注義與載師注小異若空地全無舍豈可以畜藏貨物乎引孟子曰市廛而不征法而不廛則天下之商皆說而願藏於其市矣者公孫丑篇文先鄭以彼廛亦市中畜藏貨物之處故引以證故書廛字之義賈疏雲周則廛有徵上文廛布是也雲不征者非周法又雲法而不廛則與此經同故先鄭引之後鄭增成其義也�孟子之廛為市之地稅賈謂即廛布是也孟子之徵為市之正稅亦即上文之緫布是也與廛征異依此經則市有廛又有徵孟子之文不可通於此也雲謂貨物𡪄藏於市中而不租稅也故曰廛而不征者釋文雲諸本或作貯又作褚藏劉本作葬丁晏雲集韻貯積也或作��通作褚後賈師注亦有𡪄字阮元雲𡪄從寧者聲寧之或字也寧者辨積物也詒讓案說文貝部雲貯積也與寧聲義同𡪄即貯之俗褚聲近叚借字左傳襄三十年取我衣冠而褚之杜注云褚�也藏葬亦聲之誤先鄭引孟子證故書之廛又以此經轉釋孟子之義欲其互相證明也依先鄭義貨物𡪄藏於市中所謂廛也不租稅所謂不征也不征通廛稅貨物稅言之孟子趙注云廛市宅也古者無征衰世征之王制曰市廛而不稅周禮載師曰國宅無征案趙義葢亦以征為即廛稅與先鄭說略同攷王制與大戴禮記王言篇管子五輔篇並有市廛而不稅之文與孟子正同王制上文又雲公田藉而不稅則是殷之助法故後鄭彼注及孔疏以市不稅亦是殷制彼注又雲廛市物邸舍稅其舍不稅其物則廛即為地稅征自為貨物之稅後鄭不從先鄭說尋文究義當以後鄭為允又載師國宅無征廛征二十而一國宅不得關市廛趙引彼為證亦失之雲其有貨物久滯於廛而不售者官以法為居取之故曰法而不廛者亦以此經與孟子互相釋謂以法為居取之即此經斂珍異之有滯者及泉府歛市之不售貨之滯於民用者是也不廛謂不令久滯於市孟子趙注云法而不廛者當以什一之法征其地耳不當征其廛宅也案趙以法為征地稅什一之法與先鄭說異地稅十一者葢兼據遂人上中下地皆奇受一廛為釋不知孟子之廛專屬市宅不與夫田並授若市宅之地稅則又晐於載師國廛二十而一之內不得謂廛宅之徵外別有地稅什一之法趙說與此經不合不足據雲玄謂滯讀如沈滯之滯者後鄭從今書作滯破先鄭說說文水部雲滯凝也沈滯與凝義相近段玉裁雲鄭君從滯讀如沈滯不獨擬其音亦取其義同也雲珍異四時食物也者質人注同以經雲入於膳府故知為食物中之珍異也雲不售而在廛久則將瘦臞腐敗者釋文雲瘦本又作膄臞又作𦡱案說文�部雲𤸃臞也𤸃膄字同集韻四十九宥雲𤸃或作膄臞賈疏述注亦作𦡱雲考工記梓人云大胷𦡱後𦡱是細小之義故云瘦𦡱腐敗是以為買之呂飛鵬雲疏所據注作𦡱釋名𦡱嗇約少之言也太平御覽引作𦡱瘦詒讓案臞瘦字當作臞作𦡱者字形相近而譌詳大司徒及梓人疏云為買之入膳夫之府者明此斂珍異為以平賈買之不為當賦稅也珍異共膳羞故入膳夫之府天官敍官膳夫有府二人是有府藏也雲所以紓民事而官不失實者說文糸部雲紓緩也民貨不滯則其急紓官得珍異是不失實也桓寬鹽鐵論本議篇雲開委府於京以籠貨物賤即買貴則賣是以縣官不失實商賈無所貿利故曰平準此注義本於彼〉

周禮正義卷二十七終

