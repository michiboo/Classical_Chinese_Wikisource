
經文參閱周禮/地官司徒，〈鄉師〉、〈鄉大夫〉。

周禮正義卷二十一
瑞安孫詒讓學

鄉師之職，各掌其所治鄉之教，而聽其治。
〈聽謂平察之。〉
●疏〈各掌其所治鄉之教者掌鄉學之政凡鄉學以鄉人之有德行道藝而高年者為之師鄉飲酒禮所謂先生是也鄉先生以三物教鄉之子弟此官則察其教之善否而興其賢能與鄉老鄉大夫為官聯也賈疏雲鄉師四人其鄉有六二人共主王鄉故言各掌其所治鄉之教也雲而聽其治者賈疏雲自鄉大夫以下至伍長各自聽斷其民今鄉師又聽其治者恐鄉官有濫失審察之[1]〉
〈注云聽謂平察之者小宰注云聽平治也國策秦策高注云聽察也〉

以國比之灋，以時𥡴其夫家眾寡，辨其老幼、貴賤、癈疾、馬牛之物，辨其可任者與其施捨者，掌其戒令糾禁，聽其獄訟。
〈施捨，謂應復免，不給繇役。〉
●疏〈以國比之法以時𥡴其夫家眾寡者謂四時小案比與鄉大夫為官聯也小司徒雲頒比灋於六鄉之大夫此官掌受比法而以四時計當鄉之民數也雲辨其可任者者賈疏雲謂上地家七人可任者家三人之等雲掌其戒令糾禁者即士師五戒四曰糾用諸國中五禁三曰國禁四曰野禁是也管子立政篇雲行鄉里視宮室觀樹藝簡六畜以時均修焉勸勉百姓使力作毋偷懷樂家室重去鄉里鄉師之事也[1]〉
〈注云施捨謂應復免不給繇役者小宰注義同經雲老幼貴賤癈疾自幼賤二者外皆應復免即鄉大夫雲國中貴者賢者能者服公事者老者疾者皆舍是也其幼者則國中六尺野五尺以下亦舍之小司徒注云施當為弛此不破字者以互見於彼故不復釋施捨詳小宰疏〉

大役，則帥民徒而至，治其政令；既役，則受州里之役要，以考司空之辟，以逆其役事。
〈而至，至作部曲也。既，已也。役要，所遣民徒之數。辟，功作章程。逆猶鉤考也。鄭司農云：「辟，法也。」〉
●疏〈大役則帥民徒而至者賈疏雲謂築作堤防城郭等大役使其民鄉師則於當鄉之內帥民徒而至至謂至作所也雲既役則受州里之役要者此職州里二見與州長司常大司寇義�同謂州之所居關黨族閭比言之猶遺人云鄉里也賈疏雲所役之民出於州里今欲鉤考作所功程須得所遣民徒本數故云既役則受州里之役要役要則役人簿要雲以攷司空之辟者此與司空為官聯也賈疏雲辟謂功程司空主役作故將此役要以鉤考司空庂功程沈彤雲鄉遂郊野官平時屬司徒有大役令鄉師遂人致於司空故鄉師職大役則帥民徒而至治其政令既役則受州里之役要以考司空之辟以逆其役事遂人職起野役則令各帥其所治之民而至葢當役之時鄉自州里以下遂及郊野自縣以下皆受法於司空以治民徒之役事又雲鄉師大役帥民徒而至包州長以下官郊公邑官亦包之[1]〉
〈注云而至至作部曲也者大役任眾為大宗伯軍禮之一蓋亦以軍法部署之故至所作之處各就其部曲也曲者部之小別續漢書百官志雲將軍領軍皆有部曲部下有曲曲下有屯祭義孔疏雲在軍旅之中時主帥部領團曲而聚故云部曲雲既已也者毛詩召南汝墳傳文司干注同雲役要所遣民徒之數者大司馬雲大役屬其植受其要注云要簿書也即此所謂役要又職金注云要凡數也遂人云以下劑致甿要劑義同雲辟功作章程者即役法也與先鄭義同賈疏雲功作之事日日錄其程限謂之章程雲逆猶鉤考也者司會以逆邦國都鄙官府之治注云逆受而鉤考之此義與彼同鉤考亦詳彼疏賈疏雲鉤考役事恐有濫失鄭司農雲辟法也者爾雅釋詁文戎右小司寇注並同〉

凡邦事，令作秩敘。
〈事，功力之事；秩，常也；敍猶次也。事有常次，則不偪匱。〉
●疏〈令作秩敍者謂為受役民徒之次第以授其長謂其先後均其勞逸使以次服役也[1]〉
〈注云事功力之事者即州長雲國作民而師田行役之事是也雲秩常也者酒正注同案作秩敍當與宮正及里師兩職行其秩敍義同秩敍即次敍鄭訓秩為常非也詳宮正疏雲敍猶次也者說文攴部雲敍次第也雲事有常次則不偪匱者賈疏雲謂營作之事多少有常事有次敍則不為偪迫又不匱乏〉

大祭祀，羞牛牲，共茅蒩。
〈杜子春云：「蒩當為菹。以茅為菹，若葵菹也。」鄭大夫讀蒩為藉，謂祭前藉也。《易》曰：「藉用白茅，無咎。」玄謂蒩，《士虞禮》所謂「苴刌茅，長五寸，束之」者是也。祝設於幾東席上，命佐食取黍稷，祭於苴，三，取膚祭，祭如初。此所以承祭，既祭，葢束而去之。〈守祧〉職雲「既祭藏其隋」是與〉
●疏〈大祭祀羞牛牲者大司徒雲奉牛牲羞其肆小子云羞羊肆注並釋羞肆為進所肆解骨體大司徒疏謂奉牛牲謂�牽入時羞其肆謂進骨體此經言羞不言奉則唯佐進骨體不佐牽入也賈疏謂奉牛牲鄉師亦佐大司徒非也雲共茅蒩者賈疏雲案甸師職共蕭茅彼直共茅與此鄉師鄉師得茅束而切之長五寸立�祭前以藉祭故云茅蒩也詒讓案此與甸師為官聯也言祭亦有蒩者天子禮詳與大夫士禮異詳甸師司巫疏[1]〉
〈注杜子春雲蒩當為菹以茅為菹若葵菹也者蒩菹聲類同段玉裁雲杜讀蒩為菹易其字也菹酢菜也醢人茆菹鄭大夫讀為茅菹茅初生可為菹也案段說是也葵菹亦見醢人杜意此共茅菹與�人為豆實也雲鄭大夫讀蒩為藉謂祭前藉也者蒩藉一聲之轉猶助藉字通也史記封禪書雲江淮之閒一茅三脊所以為藉也公羊宣十二年傳茅旌何注云斷曰藉不斷曰旌用茅者取其心理順一自本而暢乎未所以通精誠副至意呂飛鵬雲說文雲藉祭藉也蒩茅藉也許說與鄭大夫同詒讓案大夫此注與甸師莤茅注並隱據禮經之苴為釋祭前藉亦即謂承祭之藉與後鄭義本同但不直以蒩為苴而讀為藉則於經不合耳引易曰藉用白茅無咎者賈疏雲大過初六爻辭引之者證蒩為藉之義雲玄謂蒩士虞禮所謂苴刌茅長五寸束之者是也者此後鄭別據禮經以蒩為苴破杜及鄭大夫讀司巫蒩館鄭義亦同不雲讀為苴者蒩訓藉自是正字士虞作苴乃叚借字鄭彼注亦云苴猶藉也段玉裁雲鄭君雲茅蒩即士虞禮之苴茅取黍稷祭取膚祭皆以此承藉既祭束而藏之苴蒩二字古通用皆藉也雲祝設於幾東席上命佐食取黍稷祭於苴三取膚祭如初者此並約士虞禮文證祭用苴之事雲此所以承祭者謂以承藉所祭黍稷膚祭等物也詳司巫疏雲既祭蓋束而去之守祧職雲既祭藏其隋是與者去謂藏去也賈疏雲欲見此是祭神之餘不可虛棄必當藏之所藏者即守祧職既祭藏其隋是也言隋者謂祭黍稷三及膚祭如初皆隋減以祭之故名為隋以其�正文故言蓋與以疑也惠士奇雲康成謂守祧之隋即士虞禮之苴非也祭於�者謂之饗士虞記所謂既饗祭於苴屍與主人主婦之祭祝命之佐食�之者謂之隋隋者神饗之後屍祭神餘屍飽之後主人主婦又祭屍餘皆祭於豆閒及地不於苴也呂飛鵬雲後鄭謂此經之蒩即士虞禮之苴又引守祧職雲既祭藏其隋蓋謂既祭束而去之者非虛棄也必當藏之故引守祧職文以明當藏之義非以茅蒩為隋也案惠氏根據禮經其說甚是而鄭意則當如呂說蓋禮經之隋祭皆在迎屍後固與苴祭異但諦審此注及守祧注意蓋謂禮經隋祭以隋�得名而守祧藏隋不�藏隋祭之物明並未迎屍以前祭苴之物亦藏之以其亦有隋�之義故通謂之隋也互詳守祧疏〉

大軍旅、會同，正治其徒役與其輂輦，戮其犯命者。
〈輂，駕馬。輦，人輓行，所以載任器也，止以為蕃營。《司馬法》曰：「夏后氏謂輦曰余車，殷曰胡奴車，周曰輜輦。輦，一斧、一斤、一鑿、一梩、一鋤。周輦加二版二築。」又曰：「夏后氏二十人而輦，殷十八人而輦，周十五人而輦。」故書輦作連。鄭司農云：「連讀為輦。」〉
●疏〈大軍旅會同者賈疏雲大軍旅謂王行征伐大會同謂王�國外與諸侯行時會殷同也雲正治其徒役者即上之民徒賈疏雲謂六軍之外別有民徒使役皆出於鄉故鄉師治其徒役[1]〉
〈注云輂駕馬者說文車部雲輂大車駕馬也史記河渠書集解引徐廣雲檋直轅車也檋即輂之俗蓋小車曲輈駕馬大車直轅駕牛今輂雖駕馬而依牛車直轅之制以使任載其制當如車人之大車但以駕馬為異鄭許徐三說足互相備沈彤雲輂謂輦屬當亦人輓行江永雲從後推之曰輂從前輓之曰輦輂從共以兩手拱而推也今有後推之車案沈江二說亦通史記夏本紀山行乘檋檋河渠書作橋漢書溝洫志作梮顏注引韋昭雲梮木器如今輿牀人舉以行也彼似即今之轎其初制蓋有輪而無蓋後乃增損之古時南方已有之中原則無是制也雲輦人輓行者說文車部雲輦輓車也輓引車也釋名釋車雲輦車人所輦也呂氏春秋本生篇高注云人引車曰輦巾車王后五路有輦車注亦云為輇輪人輓之以行左襄十年傳秦堇父輦重如役杜注云步�重車以從師此輂輦皆所謂重車蓋亦為輇輪史記叔孫通傳索隱引輿服志雲殷周以輦載軍器至秦始去其輪而輿為尊也雲所以載任器也者牛人兵車以載公任器注云任猶用也謂軍中之用器此冡輂輦二者言之賈疏謂輂以載輜重輦以載任器是以載任器專屬輦非鄭意也任器亦通為輜重賈分為二尤非凡六軍之重車皆官給牛人共其牛此輂輦等則專備徒役之用非六軍輜重故使鄉民自具而鄉師正治之也雲止以為蕃營者蕃與藩通左昭十三年傳乃藩為軍杜注云藩籬也國語晉語雲諸侯之大夫盟於宋以藩為軍攀輦即便而舍韋注云藩籬落也謂止舍時則以輦輦環列為藩籬營壘即掌舍所云設車宮轅門是也漢書衞青傳青令武剛車自環為營亦古之遺法引司馬法曰夏后氏謂輦曰余車殷曰胡奴車周曰輜輦者證此輦即輜輦也以下引司馬法今本並無此文蓋在逸篇中北堂書鈔及御覽車部引司馬法宋書禮志引傅子輕輦並作輜車義亦通書鈔又引司馬法�注云人所挽曰輦三代車各有別名也亦同鄭義余車之義未聞釋名釋車雲胡奴車東胡以罪沒入官為奴者引之殷所制也輜車載輜重臥息其中之車也輜廁也所載衣物雜廁其中也左傳宣十二年孔疏雲輜重載物之車也說文輜一名軿前後蔽也蔽前後以載物謂之輜車載物必重謂之�車人輓以行謂之輦輜重輦一物也雲輦一斧一斤一鑿一梩一鋤周輦加二版二築者斧斤鑿並所以攻木梩者所以發土說文木部雲㭒臿也一曰徙土�齊人語也重文梩或從里方言云臿東齊謂之梩賈疏謂梩者或解以為臿或解以為鍬鍬臿亦不殊是也鋤者所以�艸說文金部雲鉏立薅所用也鋤即鉏之俗版築者所以築壘壁廣雅釋器雲杵謂之築文選�城賦李注引三蒼解詁雲版築牆上下版築杵頭鐵沓六韜軍用篇雲銅築銅為垂長五尺以上三百枚以上並說一輦所載任器之名數非謂一人所需也管子海王篇雲行服連軺輂者必有一斤一鋸一錐一鑿若其事立彼連即此輦字通又輕重乙篇雲一車必有一斤一鋸一釭一鑽一鑿一銶一軻然後成為車釭蓋銀之誤軻即斧柯也其所說並與司馬法略同引又曰夏后氏二十人而輦殷十八人而輦周十五人而輦者賈疏雲亦是司馬法文以上說所載任器以下說輓人多少前代寬質無版築輓人多後代狹劣加版築輓人少引之者證周輦即此經輂一也又並見所載之器段玉裁雲謂一輦載二十人若十八人十五人所需也周加二版二築故每輦僅容十五人所需正義不了又雲輓人之數不可知以說文㚘字下雲並行也從二夫輦字從此輦字下雲從㚘在車前引之蓋二人竝行輓一輦爾雅毛傳釋詩皆雲徒輦者也案三代輦人數賈謂指輓車之人言之然古輦載器少而輓人多周輦載器多而輓人反少於理未協依段說則一輦止以二人輓之今攷淮南子說山訓雲引車者二六而後之高注云轅三人兩轅六人故謂二六一說十二人是引輦亦不必皆二人矣沈彤則據李衞公問對引曹公新書雲守車一隊炊子十人守裝五人廄養五人樵汲五人共二十五人守車即謂輂輦周十五人而輦十五人當作二十五人今案周軍制二十五人為兩兵車重車各一乘重車即牛人所共駕牛之車此輂輦雖亦通稱重車然實與彼小異曹氏新書之守車似亦即牛車李靖問對所引乃唐人僞託僞謬不足信夏官敍官疏已辯之矣然則周時行軍是否亦二十五人共一輦無文可證段沈之說未知是否姑兩存之以備校覈雲故書輦作連鄭司農雲連讀為輦者惠士奇雲易蹇六四往蹇來連虞翻曰連輦也管子立政篇畜連乘車海王篇服連軺輂則古輦皆作連可知矣段玉裁雲說文辵部連負車也車部輦輓車也案連輦古今字許雲負車者謂人輓車而行如負車然人與車相屬不絕故引申為連屬字耳部曰聯連也大宰注曰故書連作聯然則聯連為古今字連輦為古今字假連為聯乃專用輦為連巾車職及管子書輦字皆作連司農當雲連今之輦字不當雲讀為輦此漢人以今字易古字之大例也徐養原雲山車輦車釋文作連車雲音輦本亦作輦〉

大喪用役，則帥其民而至，遂治之。
〈治謂監督其事。〉
●疏〈大喪用役則帥其民而至遂治之者宰夫注云大喪王后世子也遂人注云大喪之正棺殯啓朝及引六鄉役之此官則屬其當鄉之民以至而治其事也[1]〉
〈注云治謂監督其事者猶上經雲治其政令也賈疏雲謂監當督察其事〉

及葬，執纛以與匠師御匶而治役。
〈匠師，事官之屬，其於司空，若鄉師之於司徒也。鄉師主役，匠師主眾匠，共主葬引。《雜記》曰：「升正柩，諸侯執綍五百人，四綍，皆銜枚，司馬執鐸，左八人，右八人，匠人執翿以御柩。」天子六引，禮依此雲。鄭司農云：「翿，羽葆幢也。《爾雅》曰：『纛，翳也。』以指摩輓柩之役，正其行列進退。」〉
●疏〈及葬者賈疏雲及至葬引向壙雲執纛者纛俗註疏本作纛非唐石經宋本嘉靖本及釋文葉鈔本並作�詳後賈疏雲纛謂葆幢也鄉師執葆幢郤行在柩車之前雲以與匠師御匶而治役者說文匚部雲柩棺也重文匶籀文柩案經作匶注並作柩亦經用古字注用今字之例御匶者與匠師喪祝為官聯也賈疏雲謂在路恐有傾覆故與匠師御正其柩治役亦謂監督役人也[1]〉
〈注云匠師事官之屬者以事官掌百工考工記有匠人明其長為匠師猶梓人之長為梓師皆事官之屬國語魯語雲嚴公丹桓公之楹而刻其桷匠師慶言於公韋注云掌匠大夫即此官也匠為攻木之工左襄四年傳定姒薨匠慶請木作櫬則王柩當即匠師監作之故葬時亦與鄉師同御柩治役也雲其於司空若鄉師之於司徒也者以匠師為司空之考當亦以下大夫四人為之賈疏雲地官之考稱鄉師春官之考稱肆師秋官之考稱士師唯有天官之考稱宰夫夏官之考稱軍司馬自外皆稱師此經鄉師是司徒考明�師亦是司空考故云其於司空若鄉師之於司徒雲鄉師主役匠師主眾匠�主葬引者天官敍官注云師猶長也以官名匠師明為主眾匠之長喪葬用匠故與鄉師共主葬為官聯穆天子傳說葬盛姬雲大匠御柩大匠即匠師也引雜記曰升正柩以下者鄭彼注云升正柩者謂將葬朝於祖正棺於廟也五百人謂一黨之民綍引同耳廟中曰綍在塗曰引互言之御柩者居前道正�案鄭意此經纛即翿故引彼文以證義但匠人執翿以御柩今本雜記作匠人執羽葆御柩與此注又不同臧琳雲據周禮注及賈疏知雜記本作匠人執翿以御柩羽葆幢三字為翿字之義今本誤以�字之訓為經又脫幢以二字殘缺譌誤之至考正義知孔氏所據即同今本而賈氏所見獨與周禮注合案臧說近是但賈疏述注作匠人執翿羽葆幢又釋之雲彼文唯有執翿無羽葆幢之言鄭因釋翿為羽葆幢與注又不相應疑賈所見注本匠人執翿下挩以御柩至鄭司農雲�十六字�誤以執翿與羽葆幢牽連讀之故不知羽葆幢為先鄭說又於天子六引禮依此雲二語全無疏述然則賈所據禮記本勝於孔而此注乃挩誤不足據之本也雲天子六引禮依此雲者天子六引見大司徒職鄭言此者以天子禮無文約與雜記諸侯禮同惟引綍數異遂人注說執綍雲天子其千人與然則天子引增二執引人數則倍之矣鄭司農雲翿羽葆幢者先鄭亦以纛翿為同物也幢葉林宗鈔本釋文作橦案�是也說文無�字木部雲橦帳極也玉篇巾部雲幢翳也或作橦橦即鄉射禮翿旌之槓鄭彼注云槓橦也夏采注說緌旄亦云綴於橦上翿者說文羽部雲𦒫翳也行以舞也翿即𦒫之隷變字又作𦒞廣雅釋器雲幢謂之𦒞喪大記雲君葬用輴御柩用羽葆孔疏引隱義雲羽葆其象如麾又雜記疏雲羽葆者以鳥羽注於柄頭如蓋謂之羽葆葆謂蓋也漢書高帝紀注李斐雲�羽毛幢也司馬相如傳顔注云葆者即今之所謂纛頭也後漢書光武紀李注云合聚五采羽名為葆方言云翿幢翳也楚曰翿關西關東皆曰幢釋名釋兵雲翿陶也其貌陶陶下垂也幢童也其貌童童然也案葆即蓋斗亦即輪人之蓋部蓋注鳥羽於幢首其形下垂若蓋然謂之羽葆幢又謂之翿御柩所執與舞師羽舞所持皆是物也鄉射禮說以翿旌獲雲以白羽與朱羽糅槓長三仞以鴻脰韜上二尋此纛與翿�形制蓋略同但執以指麾本當差短耳引爾雅曰纛翳也者亦明翿與纛同物釋言云翢纛也纛翳也郭注云纛今之羽葆幢翳舞者所以自蔽翳詩王風君子陽陽篇左執翿說文羽部引作翳毛傳雲翿纛也翳也孔疏引李巡雲翿舞者所持纛也孫炎雲纛舞者所持羽也案�亦𦒫之俗纛字說文未收與�音義亦同而字實異故爾雅及毛詩傳以翢翿與纛相訓此注亦翿纛兩出二鄭各依字引之明其本非一字纛又作�則譌體也唐石經周禮毛詩爾雅竝作纛不作�王風釋文雲�俗作�張參五經文字亦云纛作�訛是也雲以指麾輓柩之役正其行列進退者鄉射禮注云�亦所以進退眾者賈疏雲天子六紼千人輓之柩車恐傾側執翿者指麾輓柩之役人治喪�使柩車令不傾側又千人輓柩以持六紼恐行列進退失所皆以翿指麾之故云正其行列進退也�記諸侯禮匠師執翿此天子禮鄉師執翿尊卑不同也案賈說非也匠師與鄉師同御匶當亦同執翿此經與雜記文互有詳略耳邦國有三鄉容諸侯禮亦兼有鄉師執翿矣喪祝雲故祖飾棺乃載遂�注云御之者執翿居前為節度是凡御匶者無不執翿不徒鄉師可知〉

及窆，執斧以涖匠師。
〈匠師主豐碑之事，執斧以涖之，使戒其事。故書涖作立。鄭司農云：「窆謂葬下棺也。《春秋》傳曰：『日中而傰』。《禮記》所謂封者。立讀為涖，涖謂臨視也」。〉
●疏〈及窆執斧以涖匠師者與匠師遂人冢人為官聯也[1]〉
〈注云匠師主豐碑之事者檀弓雲季康子之母死公輸若方小斂般請以機封將從之公肩假曰：「不可！夫魯有初，公室視豐碑，三家視桓楹。鄭彼注云公輸若匠師言視者時僭天子也豐碑斲大木為之形如石碑於槨前�四�樹之穿中於閒為鹿盧下棺以�繞天子六�四碑前後各重鹿盧也賈疏雲天子六�四碑��各一碑各重鹿盧兩畔各一碑皆單鹿盧天子千人分置於六紼皆背碑負引擊鼓以為縱�之節匠師主當之故云匠師主豐碑之事也雲執斧以涖之使戒其事者說文斤部雲斧斫也執斧所以備斫伐賈疏雲鄉師執斧以�之者恐匠師不戒其事須有用斧之處故執斧�之使匠師戒其事雲故書涖作立者司市大宗伯注同立涖同聲叚借字鄭司農雲窆謂葬下棺也者大僕注同小爾雅廣名雲下棺謂之窆檀弓孔疏雲窆下棺內壙中也引春秋傳曰日中而傰者左昭十二年傳三月鄭簡公卒將為葬除司墓之室有當道者毀之則朝而塴弗毀則日中而塴子太叔請毀之子產�毀日中而葬杜注云塴下棺引之者廣異文傰舊本依左傳作塴今據宋建陽本校改阮元雲塴宋本釋文葉鈔本作傰按說文有倗堋字無傰塴字二字從山者誤也說文堋字亦引左傳朝而堋釋文作倗者古字叚借自是鄭注古本如此案阮校是也遂人太僕注引春秋傳�字宋本及葉本釋文亦並從人蓋先鄭所據左傳本與許杜不同後人依左傳改此注而又譌其體耳士師注載故書邦朋朋字亦作傰雲禮記所謂封者者檀弓縣棺而封曾子問遂既封而歸鄭彼注並雲封當為窆又王制庶人縣封而葬喪大記凡封用紼去碑負引注亦並讀為窆字又禮既夕經柩至於壙屬引乃窆鄭彼注云今文窆為封是禮古文經為窆今文經為封周禮多古文故作窆禮記多今文故作封先鄭不引禮經者以禮經今古文字異不若禮記之畫一也段玉裁雲此謂窆傰封三字雖異實一事也周禮作窆左氏傳作塴禮記作封皆謂葬下棺也塴從崩聲在古音蒸登部窆從乏聲在古音�緝部封在古音冬鍾部其音通轉相近故朋俗讀如蓬窆����故禮記以封字代窆塴字也��斂侈而字因之異焉不特異字同義實一語也故遂人注曰聲相似說文穴部曰窆葬下棺也引周禮及窆執斧上部曰堋喪葬下土也引春秋傳曰朝而�又曰�謂之封周官謂之窆說與仲師同葢賈侍中諸�子說皆同也說文作堋朋聲今左傳作塴崩聲傳寫小異也禮記下棺之封音家讀彼驗反與窆同音其餘封土之封如吾�封之�堂等皆不讀彼驗反黃以周雲下棺曰窆聚上曰封戴記溷淆鄭注隨文是正王制雲庶人縣封葬不為雨止不封不樹記文兩封字連文不別鄭注正之雲縣封當為縣窆封謂聚土為墳��詳析雲立讀為涖者司市大宗伯先鄭注義並同段玉裁雲當雲立當為涖字之誤也而雲讀為者立與涖�聲且立即古位字於音亦為同部也依說文立部䇐臨也則䇐是正字經典多作涖作蒞徐養原雲說文�涖字涖即䇐之俗字先鄭以俗字釋經欲人之易曉也古者位䇐俱借用立字至篆文而立位䇐始各為一字後復於位𠊓加水作涖或於位上加艸作蒞以代䇐字去古益�矣雲涖謂臨視也者天官世婦注云涖臨也爾雅釋詁雲涖視也臨視事相因故鄭兼二義釋之〉

凡四時之田，前期，出田灋於州里，簡其鼓鐸、旗物、兵器，修其卒伍。
〈田法，人徒及所當有。〉
●疏〈凡四時之田者春蒐夏苗秋獮冬狩總謂之田具大司馬職雲前期出田灋於州里者州里亦通此閭族黨言之此官以法頒與州長以下羣吏使依法以作眾庶也雲簡其鼓鐸旗物兵器者鼓鐸包鼓人六鼓五金旗物包司常九旗兵包司兵司戈盾之五兵五盾器謂車輦及任器凡鄉州吏卒所得用者皆豫營辦備具屆期則簡閱之葢田事羨卒竭作不徒作六軍肄習�獵用兵器多而不必皆精良故使鄉民自具而鄉吏掌其簡閱之事族師亦云若作民而師田行役則合其卒伍𥳑其兵器以鼓鐸旗物帥而至是之若巡守�同征伐大起六軍其兵器尤精良則皆官授非民閒所共互詳小司徒司兵疏兵器詳玉府疏雲脩其卒伍者賈疏雲謂百人為卒五人為伍皆�脩治預為配當[1]〉
〈注云田法人徒及所當有者此亦注用今字作法也田法謂田事之典法以習兵言之則田戰法人司馬大閱前則羣吏戒眾庶脩戰法注云羣吏鄉師以下然則此田法鄉師葢受之司馬而出之州里縣師雲若將有軍旅會同田役之�則受法於司馬是也賈疏雲人徒者即經卒伍是也及所當有者則經鼓鐸旗物兵器是也〉

及期，以司徒之大旗致眾庶，而陳之以旗物；辨鄉邑而治其政令刑禁，巡其前後之屯，而戮其犯命者，斷其爭禽之訟。
〈司徒致眾庶者，以熊虎之旗，此又以之，明為司徒致之。大夫致眾，當以鳥隼之旟。陳之以旗物，以表正其行列。辨，別異也。故書巡作述，屯或為臀。鄭大夫讀屯為課殿，杜子春讀為在後曰殿，謂前後屯兵也。玄謂前後屯，車徒異部也。今書多為屯，從屯。〉
●疏〈及期以司徒之大旗致眾庶者大旗即熊旗之為�制者詳司常疏賈疏雲謂植旗�民於其下雲而陳之以旗物者賈疏雲陳列眾庶之時亦植於行首詒讓案國語吳語雲陳士卒百人以為徹行百行行頭皆官師建肥胡十行一嬖大夫建旌十旌一將軍載常此即陳軍行首植旗之法雲辨鄉邑者賈疏雲田獵之時非直有六鄉之眾亦有公邑之民分別之案賈說非也上經雲前期出田灋於州里則此及期致眾庶所致者即州里之民公邑田役致民自有縣師稍人職之非鄉師所掌則經邑不謂公邑之民明矣里宰注云邑猶里也此鄉邑亦猶言鄉里凡六鄉五比為閭則聚居為城邑猶之里宰六遂之邑為五鄰聚居小司徒都鄙之邑為四井聚居也然則辨鄉邑者謂即六鄉之眾而辨其某鄉某邑耳凡全經言邑者不必皆屬公邑詳里宰疏雲而治其政令刑禁者刑禁即士師五戒之禁注引軍禮無干車無自後射之類是也雲巡其前後之屯而戮其犯命者者賈疏雲謂兵眾屯聚各有車徒各於前後而巡行之但民庶之等各有軍將教命犯命者則戮之雲斷其爭禽之訟者即大司馬注所云爭禽而不審者罰以假馬是也賈疏雲田獵得大獸公之小禽私之有爭禽之訟鄉師斷之[1]〉
〈注云司徒致眾庶者以熊虎之旗者大司徒雲大軍旅大田役以旗致萬民而治其徒庶之政令是也詳彼疏雲此又以之明為司徒致之者謂此鄉師致眾既至仍致之於司徒是即為司徒致之故因用司徒之大旗不改其物也雲大夫致眾當以鳥隼之旟者賈疏雲案司常陳九旗之次雲通帛為旜雜帛為物熊虎為旗鳥隼為旟又雲孤卿建旜大夫士建物大司徒既是卿官尋常建旜在軍建熊虎鄉師既是大夫官尋常建物在旜下明在軍當以鳥隼之旟在熊虎下可知案鄭意當如賈說蓋因鄉師為司徒之攷當依大夫士建物與鄉吏不同今司徒致眾既用旗則鄉師致眾當用旟皆以降殺不用本所建之旗也但九旗之旜物實為此正旗之通制司常大閱孤卿建旟大夫士建物即大司馬治兵之百官載旟不得分為三旗又以九旗尊卑之常次諭之輈人旟七斿而旗止六斿則旗實當列旟下不得以司常文之先後為次也若然鄭賈之說皆有難通竊謂司常大閱雲州里建旟大司馬治兵雲鄉家載物則鄉師下大夫常法應建旟物而此致民則用旗旜非其所得建故經特楬之雲司徒之大旗明致眾用旗義取期民故遂人大司馬致眾並用之此與山虞以虞旗致禽同為表事與乘車建旗敍�本不相涉不必強為之說也互詳大司徒疏雲陳之以旗物以表正其行列者謂眾至則鄉邑之人各自列為陳以旗物列陳前為表識欲其行列齊正不使儳亂也黃度讀致眾庶而陳之為句而以以旗物辨鄉邑為句易祓鄭鍔李光坡李鍾倫方苞姜兆錫莊有可讀並同今案以旗物辨鄉邑即大司馬中夏茇舍辨號名中秋治兵辨旗物之事旗物鄉邑不同亦即大司馬所云鄉以州名也黃讀於義亦通雲辨別異也者天官敍官注云辨別也雲故書巡作述者段玉裁雲古音巡川聲述朮聲同在諄文魂術物沒部故故書作述今書作巡述訓循巡訓延行皃義亦相近也徐養原雲說文辵部述循也述與循音義俱同而循巡古亦通用漢書游俠萬章傳章逡循甚憚逡循即逡巡故巡亦通作述雲屯或為臀鄭大夫讀屯為課殿者段玉裁改讀屯為讀臀雲屯聲殿聲古音同部鄭大夫杜子春皆從作臀之本鄭君則曰今書多為屯從屯故其說義不同今本鄭大夫讀屯為課殿誤臀與殿同聲故大夫子春皆易臀為殿字而其說殊大夫易為課殿之殿者課殿謂課試居殿漢書音義項岱曰殿負也冣善也韋昭曰弟上為冣極下曰殿又曰下功曰殿上功曰冣然則少贛謂巡其怠玩者也案段校是也黃以周說同此雲屯或為臀葢故書有二本一作屯一作臀鄭大夫及杜本則皆作臀故依聲類讀為殿若作屯則義甚顯白不煩改讀矣徐養原雲說文屍部𡱂髀也或從骨殿聲作�別無�字古者課殿軍後之殿疑只作𡱂殿乃�聲說文在殳部非此義然殿�乃考課之法非所施於師田雲杜子春讀為在後曰殿謂前後屯兵也者賈疏雲謂軍在前曰啓在後曰殿屯兵則是殿兵也段玉裁雲軍在後曰大殿經雖兼言前後然古人前後本末多無定稱是在前護衞者亦可謂之殿也徐養原雲經雲前後之屯而讀為在後曰殿明與經義不合黃以周雲鄭杜皆用故書作臀故杜讀為殿又通為屯與瞽矇杜注帝當為定�字為奠同例案黃說是也杜本亦作臀故讀為殿而訓為屯兵以臀本無屯訓必依聲類讀為殿乃可通�屯後鄭以經雲前後之屯則不得為殿後之殿且作屯與大司馬文同於義自通故不從大夫子春讀也雲玄謂前後屯車徒異部也者賈疏雲謂大司馬雲險野人為主易野車為主是車徒異部也段玉裁雲鄭君從屯為說雲車徒異部則讀如今雲屯兵屯田之屯矣詒讓案車徒異部謂車徒各自屯聚分為前後兩部也楚辭離騷雲屯余車其千乘兮王注云屯陳廣雅釋詁雲屯聚也大司馬冬狩禮旗居卒閒以分地前後有屯百步有司巡其前後注云前後有屯百步車部異羣相去之數也車徒畢出和門鄉師又巡其行陳即車徒異部之事雲今書多為屯從屯者謂今書之內亦有二本一作屯一作臀而為屯者多故後鄭從之大司馬亦作屯不作殿〉

凡四時之徵令有常者，以木鐸徇於市朝。
〈徵令有常者，謂田狩及正月命修封疆，二月命雷且發聲。〉
●疏〈凡四時之徵令有常者以木鐸徇於市朝者於經例當作於唐石經及各本並誤市朝市謂國中及郊野之市朝謂鄉師治事之朝卿大夫亦有二朝國語魯語雲自卿以下合官職於外朝合家事於內朝是也市朝眾之所聚故有徵令則以木鐸巡行警告之　注云徵令有常者謂田狩及正月命脩封疆二月命雷且發聲者徵令與小司徒雲行徵令義同月令孟春王命布農事命田舍東郊皆脩封疆審端徑術仲春先雷三日奮木鐸以令兆民曰雷將發聲有不戒其容止者生子不備必有凶災鄭以四時田狩有徵役之事月令所云並是常行之命令故舉以為釋〉

以歲時巡國及野，而賙萬民之囏阨，以王命施惠。
〈歲時者，隨其事之時，不必四時也。囏阨，饑乏也。鄭司農云：「賙讀為周急之周。」〉
●疏〈以歲時巡國及野而賙萬民之囏阨者與司救為官聯也釋文雲囏古艱字本亦作艱阮元雲經當作囏注當作艱案阮說是也注例用今字羣書治要引注作艱囏籀文艱字詳遺人疏巡國及野謂行視王城及城郭外六鄉四郊之民此國野相對野謂國城以外與鄉大夫同與縣師遂人之野異詳甸師疏雲以王命施惠者明惠出於王司救注云施惠賙恤之[1]〉
〈注云歲時者隨其事之時不必四時也者謂無定時也月令季春雲天子布德行惠命有司發倉廩賜貧窮振乏絕即此施惠之事但天子出令總以季春其有司奉行巡恤則通於四時不能豫定也賈疏雲以其囏阨是非常之事故不得為四時解之雲囏阨饑乏也者遺人云鄉里之委積以恤民之囏阨彼注義同黃丕烈謂囏當作艱雲此亦當注用今字下遺人注艱阨猶睏乏仍作艱案黃校與阮同是也爾雅釋詁雲艱難也說文�部雲阸塞也戶部雲戹隘也經典阸戹亦通用阨即阸之隷變一切經音義引蒼頡篇雲戹困也鄭司農雲賙讀為周急之周者賈疏雲讀從論語周急不繼富之周案亦詳大司徒疏〉

歲終，則者六鄉之治，以詔廢置。
●疏〈歲終者謂夏正建丑之月鄭賈謂周之季冬誤詳宰夫疏雲則攷六鄉之治以詔廢置者此正六鄉之歲會鄉官之官計也賈疏雲謂鄉師責其治政文書考其功過有功則置之有過則廢之詔告也告王與冢宰廢置之案賈謂詔為告王與冢宰本司會職文但攷大司徒雲歲終則令教官正治而致事小司徒雲歲終則攷其屬官之治成而誅賞令羣吏正要會而致事鄉師為大小司徒之屬則此詔廢置當亦並詔大小司徒賈義未晐王引之雲鄉師之職歲終則攷六鄉之治以詔廢置鄉大夫之職歲終則令六鄉之吏皆會政致事謹案鄉師每三鄉二人鄉大夫每鄉一人非若大司徒小司徒之統率六鄉也不得言六鄉之治六鄉之吏六當為亓亓古其字也玉篇亓古文其墨子公孟篇魯有昆弟五人者亓父𣦸亓長子嗜酒而不葬是也亓與六相似故書傳往往互譌史記周本紀名民三百六十夫索隱引劉氏音破六為古其字管子重令篇明主能勝六攻淮南地形篇通谷六�林�之臨周流六虛說文沴字解引五行傳若六沴作今本六字竝誤作�葢古文其字似六故六誤為其其亦誤為六亓鄉即其鄉謂所掌之鄉也鄉師鄉大夫各有所掌之鄉故曰其鄉之治其鄉之吏鄉師職又雲各掌其所治鄉之教而聽其治正歲𥡴其鄉器鄉大夫職又雲各掌其鄉之政教禁令退而頒之於其鄉吏各率其鄉之眾寡而致於朝皆言其鄉而不言六鄉是其明證案王說近是〉

正歲，𥡴其鄉器，比共吉凶二服，閭共祭器，族共喪器，黨共射器，州共賓器，鄉共吉凶禮樂之器。
〈吉服者，祭服也。凶服者，弔服也。比長主集為之。祭器者，簠簋鼎俎之屬，閭胥主集為之。喪器者，夷槃、素俎、楬豆、輁軸之屬，族師主集為之。此三者民所以相共也。射器者，弓矢楅中之屬，黨正主集為之，為州長或時射於此黨也。賓器者，尊俎笙瑟之屬，州長主集為之，為鄉大夫或時賓賢能於此州也。吉器若閭祭器者也，兇器若族喪器者也，禮樂之器若州黨賓射之器者也。鄉大夫備集此四者，為州黨族閭有故而不共也。此鄉器者，旁使相共，則民無廢事，上下相補，則禮行而教成。〉
●疏〈正歲𥡴其鄉器者賈疏雲正歲謂建寅之月𥡴考也鄉師各自考校當鄉之器服詒讓案鄉中所�器服葢亦有簿籍著之此官於正歲命所屬之吏各攷其所儲器服察其完否而各上其數此官則案籍總攷校�也雲比共吉凶二服者�器得有吉凶之服者通言之服亦謂之器也以下鄉吏所共器服並率民出私錢而以官錢補助�為器服藏於鄉吏所治處民有事須用則就吏取之�畢復歸而藏之吏皆司其典守出入之事雲黨共射器州共賓器者黨州始有學故使共鄉射鄉飲酒之器也雲鄉共吉凶禮樂之器者上州吏以下已各自共恐其有不備此官復總共各器以通�一鄉之用也賈疏雲萬二千五百家為鄉鄉大夫主集此四器恐州黨已下有故不能自共即旁相共也[1]〉
〈注云吉服者祭服也者祭祀於大宗伯五禮屬吉禮故祭服謂之吉服賈疏雲當比內無祭事其於族祭�黨祭禜州祭社之等無過用朝服雲凶服者弔服也者賈疏雲若人袞裳是常服主人自共�弔服是暫服可以相共故知是弔服其庶人弔服無過素冠與深衣而已詒讓案周書大聚篇雲以國為邑以邑為鄉以鄉為閭禍災相䘏資喪比服孔注云邑閭比相救䘏比服共喪服也與此經義相應雲比長主集為之者比長令同比五家集以相共也雲祭器者簠簋鼎俎之屬者賈疏雲案特牲同姓用簋少牢皆用敦同姓者乃用簋今言簋者況義耳雲閭胥主集為之者閭胥令同閭二十五家集以相共也雲喪器者夷槃素俎楬豆輁軸之屬者賈疏雲夷槃者案喪大記士併瓦盤大夫乃用夷盤今庶人實不得用夷盤引之者以況喪器非謂庶人得用夷盤也素俎楬豆者案士喪禮卜斂有素俎大斂有楬豆兩籩無縢此不言籩無縢者文略也輁軸者案既夕禮士朝廟用輁軸以載柩此庶人無輁軸引之者亦以況義知非族內有大夫士得用夷盤輁軸者以其大夫自有祿位不在共限故知引以況義不言棺槨亦主人自共之也故閭師雲不樹者無槨此三者並是罰物所為知者案載師職雲宅不毛者有里布田不耕者有屋粟鄭玄雲罰之以共吉凶二服及喪器鄭不雲祭器文略有祭器可知鄭知必用罰物不用官物之為者以�不為官事明不用官物可知案楬士喪禮作毼鄭賈作楬字通彼注云素俎喪尚質毼白也又殯升棺用軸注云軸輁軸也輁狀如牀軸其輪輓而行則不徒朝祖所用也夷槃詳�人疏雲族師主集為之者族師令同族百家集以相共也雲此三者民所以�共也者吉凶�服及祭器三者並民閒自用之物使民有無自相共對下賓射�器為共官用非民自相共也雲射器者弓矢楅中之屬者鄉射禮雲納射器注云射器弓矢決拾旌中籌楅豐也又雲楅猶幅也所以承苛齊矢者大史先�注云中所以盛筭也案此不舉�拾旌籌豐等亦之屬中晐之賈疏云云之屬者容有侯乏等雲黨正主集為之者謂黨正自集共之也云為州長或時射於此黨也者即所謂鄉射也詳後鄉大夫疏賈疏雲一州管五黨州長春秋二時射於序學要在一黨�中故云或時射於此黨雲賓器者尊俎笙瑟之屬者賈疏雲案鄉飲酒三年貢士之時行飲酒之禮即有酒尊俎實二人鼓瑟在堂笙入在於堂下故言尊俎笙瑟言之屬者更有籩豆之等雲州長主集為之者亦謂州長自集共之也云為鄉大夫或時賓賢能於此州也者即三年大比鄉大夫賓興�能行鄉飲酒之事亦詳鄉大夫疏賈疏雲一鄉管五�鄉大夫行鄉飲酒之時必在一州之內此州�共之故云或時賓瞖能於此州也雲吉器若閭祭器者也兇器若族喪器者也者賈疏雲以其鄉大夫備集此四器恐閭族已下有故不得自共故知還是閭族黨州所當共者也雲禮樂之器若州黨賓射之器者也者賈疏雲連州黨並言之者以其州黨射器賓器二者皆有禮器樂器故州黨並言之自射器已下皆為國行禮得官物所為不出民物故酒正雲凡為公酒者亦如之注云謂鄉射飲酒以公事作酒者亦以式法及酒材授之使自釀之酒材尚得公物明此器等亦出官物可知以�為官行禮故也雲鄉大夫備集此四者為州黨族閭有�而�共也者州黨族閭�地或有災兵荒札不能共其器故鄉大夫又備集之以補其缺乏也雲此鄉器者㫄使相共則民無廢事者上文州黨族閭所共器並當地自共以用不及他地此鄉大夫所集則共州黨族閭所共之器�㫄資他州黨族閭之用�令有無相通雖有故不共仍足以行禮是民無廢事之患也雲上下相補則禮行而教成者賈疏雲自比共吉凶二服至州共賓器已上是下之相補鄉共吉凶禮樂之器者是上之相補故云上下相補庶民乏於財物闕於禮義教化不成今以器服共之即禮行而教成也〉

若國大比，則攷教、察辭、𥡴器、展事，以詔誅賞。
〈考教，視賢能以知道藝與不。察辭，視吏言事知其情實不。展猶整具。〉
●疏〈若國大比者謂三年大比詳小司徒疏雲𥡴器展事者𥡴器亦與正歲𥡴鄉器同[1]〉
〈注云考教視賢能以知道蓋與不者經作攷注作考者亦經用古字注用今字也謂考其所興賢能之士實有道藝與不以知其長吏所教之善不雲察辭視吏言事知其情實不者辭即言事之辭吏謂州長以下至比長所言事皆察之士師雲�獄訟之辭以證司寇斷獄弊訟此察辭亦兼有獄訟之辭矣雲展猶整具者後司市注云展之言整也又充人先鄭注云展具也少儀注云展省其也是展兼整具二義展事即省視其整具與不也〉

鄉大夫之職，各掌其鄉之政教禁令。
〈鄭司農云：「萬二千五百家為鄉。」〉
●疏〈鄉大夫之職者以其卿�尊故殊異其文與正貳攷同雲職也雲各掌其鄉之政教禁令者即鄉師之教治及戒令糾禁是也[1]〉
〈注鄭司農雲萬二千五百家為鄉者大司徒注義同〉

正月之吉，受教灋於司徒，退而頒之於其鄉吏，使各以教其所治，以攷其德行，察其道藝。
〈其鄉吏，州長以下。〉
●疏〈正月之吉受教灋於司徒者賈疏雲吉謂建子之月月朔之日教灋謂若大司徒職十二教已下其法皆受於司徒而來雲退而頒之於�鄉吏使各以教其所治者鄉吏通州長以下至比長皆受此官所頒之教法以教其民州長黨正以各與鄉先生教民於其學族師以下無學則歲時讀法亦各於其治以此法教民也雲以攷其德行察其道藝者賈疏雲謂鄉大夫以鄉三物教萬民遂考校其萬民有六德六行之賢者有六藝者並擬賓之詒讓案國語齊語雲正月之朝鄉長復事君親同焉鄉長退而修德進賢與此法同[1]〉
〈注云其鄉吏州長以下者明關所屬州長黨正族師閭胥比長等通頒之也〉

以歲時登其夫家之眾寡，辨其可任者。國中自七尺以及六十，野自六尺以及六十有五，皆征之。其舍者，國中貴者、賢者、能者、服公事者、老者、疾者皆舍。以歲時入其書。
〈登，成也，定也。國中，城郭中也。晚賦稅而早免之，以其所居復多役少。野早賦稅而晚免之，以其復少役多。鄭司農云：「征之者，給公上事也。舍者，謂有復除舍不收役事也。貴者，謂若今宗室及關內侯皆復也。服公事者，謂若今吏有復除也。老者，謂若今八十、九十復羨卒也。疾者，謂若今癃不可事者復之。」玄謂入其書者，言於大司徒。〉
●疏〈以歲時登其夫家之眾寡辨其可任者者此亦謂四時小案此因辨萬民力役之徵輕重征舍之法與鄉師為官聯也此登夫家眾寡以下並與鄉師職掌同此官唯登入其書為異可任謂能受職受役也雲國中自七尺以反六十野自六尺以及六十有五皆征之者賈疏雲七尺謂年二十知者案韓詩傳二十行役與此國中七尺同則知七尺謂年二十六尺謂年十五故論語雲可以託六尺之孤鄭注云六尺之孤年十五以下彼六尺亦謂十五鄭言已下者正謂十四已下亦可以寄託非謂六尺可通十四已下鄭必知六尺年十五者以其國中七尺為二十對六十野雲六尺對六十五晚校五年明知六尺與七尺早校五年故以六尺為十五也所徵稅者謂築作挽引道渠之役及口率出錢若田獵五十則免是以祭義雲五十不為甸徒若征伐六十乃免是以王制雲六十不與服戎彼二者並不辨國中及野外之別惠士奇雲荀子仲尼篇曰五尺豎子管子乘馬曰童五尺內則注成童十五以上則六尺非童豎矣國策楚策楚襄王使昭常守東地悉五尺至六十三十餘萬說苑齊伐莒魯下令丁男悉發五尺童子皆至是老弱皆從軍矣則六尺非童豎益明以中人為率八尺為長六尺為短七尺為中內經謂丈夫年三八而長極中人七尺亦其極也故國中自七尺野自六尺以上不滿六尺者不為夫杞之城也絳老與焉清之戰也汪僮死焉末世之法也是以周官徒役上不及老下不及僮案惠說是也凡國中二十以上野十五以上未授室者為餘子已授室者為餘夫三十以上為正夫皆征之謂正夫餘夫餘子皆受役此征李光坡方苞江永莊存與並從先鄭說謂指力役之徵是也蓋當兼大宰九職之力征及均人公旬三日之役征言之平時則受職而貢其功有事則受役而任其力皆以此為年限也後鄭及賈謂兼九賦口泉失之九賦為地征非口泉惟九職閒民之夫布略與後世口泉相類然亦與役征異也大戴禮記千乘篇雲治地遠近以任民力以節民事故任力有國中及野之異國語魯語雲任力以夫而議其老幼故有老幼舍征之法大司徒保息六一曰慈幼注云十四以下不從征是鄭意十四以下為五尺以下則十五以上為六尺矣論語泰伯篇六尺以孤言故彼注云十五以下明有不及六尺之孤即十四以下也內則注亦以成童為十五以上明十五而不為幼童二注說無牾也後漢書班超傳曹昭上書雲竊聞古者十五受兵六十還之李注引此經釋之雲征謂賦稅從征役也韓詩外傳曰二十行役六十免役與周禮國中同即知二十與周禮七尺同禮國中六大免役野師六十有五晚於國中五年國中七尺從役野六尺即是野又早於國中五年七尺謂二十六尺即十五也此言十五受兵謂據野外為言六十還之據國中為說也案李說與鄭賈同韓詩傳說二十行役六十免役與此經國中七尺至六十皆征之制亦正合惟據五經異義引韓詩說則行役與受兵不冋年此經野六尺而征是受役非受兵曹昭十五受兵之說與此經無當李傳合為一非也互詳小司徒疏雲其舍者國中貴者賢者能者服公事者老者疾者皆舍者貴舍謂官吏有復除賢能舍謂學士有復除服公事舍謂庶人在官有復除老疾舍謂民有復除諸子國子之卒凡國正弗及即貴者之舍也王制鄉論秀上升於司徒者不征於鄉升於學者不征於司徒即賢能之舍也又雲五十不從力征六十不與服戎八十者一子不從政九十者其家不從政廢疾非人不養者一人不從政即老疾之舍也雲以歲時入其書者書即夫家名數之版籍賈疏雲此上所云皆歲之四時具作文書入於大司徒[1]〉
〈注云登成也定也者小司徒注義同雲國中城郭中也者司士脩閭氏匠人注義同對城郭外曰野謂王城九里郭城二十七里之內也大宰又謂之邦中詳彼疏雲晚賦稅而早免之以其所居復多役少者後鄭以此征為賦稅即口泉也賈疏雲以其經雲七尺及六十對野中六尺至六十五是其晚賦稅而早免之經雲國中貴者至疾者皆舍據國中而言是其國中復多役少也莊存與雲此謂力征也軍賦無過家一人不皆征也古征有三無口率出泉鄭君非也案莊說是也江永說同鄭以經征之為口賦故大宰九賦注說口率出泉亦引此職文為證實則古無口賦此經之徵與九職九賦復不同據王制孔疏引鄭駁異義說又不以征為口賦則鄭自有兩解矣復多役少者謂應役之人多而受役之人少役少則更上密而勞故晚征而早免之雲野早賦稅而晚免之以其復少役多者此野對城郭中言之則郭門以外近郊遠郊之通稱孟子滕文公篇雲謂野九一而助國中十一使自賦亦以野對國中言之與此正同經雲野自六尺以及六十有五皆征之是早賦稅而晚免之又無舍文是應復者少受役者多也但野中貴者賢者能者服公事者雖宜少於國中其老者疾者則與國中無異亦自當有舍故鄭雲復少明非無復也野受役人多則更上疏而逸故早征而晚免之鄭司農雲征之者給公上事也者先鄭以此征為力征與後鄭異先鄭是也王制疏引五經異義雲禮戴說王制雲五十不從力政六十不與服戎易孟氏韓詩說年二十行役三十受兵六十還兵古周禮說國中自七尺以及六十野自六尺以及六十有五皆征之許愼謹按雲五經說皆不同是無明文所據漢承百王�制二十三而役五十六而免六十五已老而周復征之非用民意鄭駁之雲周禮是周公之制王制是孔子之後大賢所記先王之事周禮所謂皆征之者使為胥徒給公家之事如今之正衞耳六十而不與服戎胥徒事暇坐息之閒多�五歲又何太違之雲徒給公家之事雲非用民意耶王制所云力政輓引築作之事所謂服戎謂從軍為士卒也二者皆勞於胥徒故早舍之案許雖不從此經而以征為征役說與先鄭略同後鄭雖駁許然亦以征為使為胥徒給公家之事即先鄭所謂給公上事也則與此注義異彼義為允曾釗雲王制五十不從力政何得國中六十野六十五尚征之疏謂築作挽引正與鄭駁異義相反案曾說是也此征自兼晐役征但所謂役征者亦自有分別年未至五十者則共勞辱之役鄭駁異義所謂挽引築作王制注亦云城道之役是也五十以上者則唯給公家之事鄭駁異義所謂為胥徒是也胥徒之役國中始於二十止於六十野始於十五止於六十有五若挽引築作及田役則通以五十為限還兵則通以六十為限賈疏謂田獵征伐並不辨國野之別是也祭義五十不為甸徒即王制所謂不從力政明甸徒以外他小役尚任為之此經與禮記義本相通鄭賈說之未析耳又鹽鐵論雲古者十五入大學與小役二十冠而成人與戎事五�以上血脈溢剛曰艾壯今陛下哀憐百姓寬力役之政二十三始賦五十六而免所以輔耆壯而�老艾也此經所云征者謂小役故國中以二十為始六十而免野則十五為始六十五而免鹽鐵論說十五與小役可與此經互證他書所言或據大役及戎事言之故晚役而早免此經與禮記孟易韓詩文似錯互而義則並通又案孟易韓詩謂年二十行役三十受兵六十還兵行役指大役亦即王制之力征呂氏春秋上農篇雲凡民自七尺以上屬諸三官農攻粟工攻器賈攻貨七尺即年二十明年二十而後任受九職則力征大役亦必二十以上可知矣王制孔疏雲其力征之事皆二十受之兵革之事則三十受之故易孟氏詩韓氏皆雲二十行役三十受兵案孔說是也凡民二十為餘夫餘夫可為羨卒三十為正夫正夫則為正卒餘夫受役�正卒受兵故受兵之年當以孟易韓詩為正白虎通義三軍篇說亦同桓�謂二十與戎事曹昭謂十五受兵皆非也雲舍者謂有復除舍不收役事也者舍即施捨之舍小宰注云施捨不給役者毛詩大雅雨無正傳雲舍除也漢書高惠高后文功臣侯表敍雲求其子孫並受役除高帝紀顏注云復者除�賦役也左傳昭二十七年孔疏雲有復除者謂優復其身除其徭役案逸周書文酌篇雲樂生身復則周時已稱復管子輕重甲篇雲民無以與正�者�之長假即此舍役之事雲貴者謂若�宗室及關內侯皆復也者惠士奇雲漢書孝文四年復諸劉有屬籍家無所與後漢書劉瑜上書�豐沛枝裔被蒙復除不給卒伍是兩漢宗室皆復也詒讓案漢書食貨志晁錯奏曰今民入粟受�至五大夫以上乃復�人據彼是�九級已得復此雲關內侯有復則二十級乃復疑後漢所改此經所舍貴者當兼命士以上及王族鄭舉漢法以況義耳雲服公事者謂若今吏有復除也者沈彤雲服公事者在官庶人也案沈據大司徒十二職事服事賈疏義也依其說葢通不命之士及府史胥徒等言之但依鄭志說則胥徒正在征之之列明此不得有胥徒與彼義微異也孔廣森雲漢書高帝詔曰吏二千石入蜀漢定三秦者皆世世復惠帝詔曰吏六百石以上父母妻子與同居及故吏嘗佩將軍都尉印將兵及佩二千石官印者家唯給軍賦他無有所與所謂吏有復除也雲老者謂若今八十九十復羨卒也者孔廣森雲武帝建元元年令民年八十復二算九十復甲卒賈山上文帝至言曰陛下即位禮高年九十者一子不事八十者二算不事所謂復羨卒也雲疾者謂若今癃不可事者復之者宋婺州本癃作𤸇同大司徒寬疾注云若今癃不可事不筭卒詳彼疏雲玄謂入其書者言於大司徒者賈疏雲知者以其上雲受法於司徒故知入其書者言於大司徒〉

三年則大比，攷其德行、道藝，而興賢者、能者，鄉老及鄉大夫帥其吏與其眾寡，以禮禮賓之。
〈賢者，有德行者。能者，有道藝者。眾寡，謂鄉人之善者無多少也。鄭司農云：「興賢者，謂若今舉孝廉。興能者，謂若今舉茂才。賓，敬也。敬所舉賢者、能者。」玄謂變舉言興者，謂合眾而尊寵之，以鄉飲酒之禮，禮而賓之。〉
●疏〈三年則大比者賈�案���小司徒�依鄭鄉飲酒禮注則此大比賓興賢能亦在正月與受頒教法同月詳後又學記雲比年入學中年考校注云中猶��鄉遂大夫�歲則考��六德行道藝周�三歲大比乃考焉鄭葢以此三年與彼中歲校比之期不同故謂彼非周制而孔疏引皇侃說則謂中�考校亦周法竊謂中年考校自是鄉遂羣吏考校之事�鄉遂大夫大比則以三年上文頒教法於鄉吏亦云攷其德行察其道藝葢或比年或中年或三年�事大小不同要通謂之攷校官尊者校比期遠而疏官卑者校比期近而數學記與此經本不相妨皇說較鄭為長�攷其德行道藝而興賢者能者者即所謂選士也鄉之學士其始學於州黨之學學成則州長黨正論其秀者升之鄉學學成則鄉老鄉大夫鄉師論其秀者升之司徒故王制雲司徒命鄉論秀士升之司徒曰選士司徒論選士之秀者而升之學曰俊士升於司徒者不征於鄉升於學者不征於司徒曰造士樂正崇四術立四教順先王詩書禮樂以造士大�正論造士之秀者以告於王而升�司馬曰進士鄭彼注云秀士鄉大夫所�有德行道藝者進士可進受�祿也彼注又據學記有中年考試九年大成出學之說依彼經注義則自秀士升為選士自選士升為俊士自俊士升為進士凡三升而後受�祿也自鄉而升於司徒自司徒而升於學自學而升於司馬凡三升而後登於朝也此經則止有自鄉升司徒法更無升學升司馬之文後經�賢能之書王受而登於天府內史貳之注云內史副寫其書者當詔王�祿之時則似此升於司徒者即可受�祿故王制孔疏謂王制據學者故中年考試周禮據鄉人故三年一舉鄉人不在學者及諸侯所貢士亦升諸司馬是謂鄉之秀士有在學不在學之異在學者則九年學成三升而至司馬不在學者則唯三年賓興可由司徒而徑升於司馬矣黃以周雲學記周禮所異者一閒歲一三年耳而鄉遂大夫所攷學士必升諸國學教成而後用之故鄭注王制命鄉論秀士雲秀士鄉大夫所攷有德行道藝者即以鄉大夫文言之明其同也孔疏以為周之選舉有二法一由鄉舉一由學舉王制命鄉論秀士鄉即鄉大夫論謂論之於學也鄉大夫退而以鄉射之禮五物詢眾庶眾庶為鄉人未入學者則其所興者為學士所攷者亦攷之於學可知也攷德行道藝即司徒之三物其職曰受教法於司徒則所論之士必升名於司徒可知也又曰退而頒之於其鄉吏鄉吏即州長黨正之屬州長職曰春秋以禮會民而射於州序序州之學也又曰三年大比則大攷州里以贊鄉大夫廢興是亦攷之於學也黨正職曰書其德行道藝亦謂書之於學也周之鄉舉里選必入學而攷之而教之教成而後用之故所用之人皆通達政事而無不知學之人也鄉大夫職於賓興之後不復言入學事者教學非其職略之也其曰此謂使民興賢出使長之使民興能入使治之為賢能終言之非賓興後即任以官�也案黃說是也周選舉之法經雖言之不詳然其先後條理亦尚可攷以理推之此經賓興賢能由鄉升之司徒亦必當由司徒升之學而後升之司�司徒升之學即成均大學故王制說大學之教俊選皆造由大學升之司馬乃得受�祿故司士雲以德詔�以能詔事注亦引王制司馬辨論官材論進士之賢者以告於王而定其論之文以為釋是鄭亦謂此經與王制選舉之法略同非由選士即可升司馬也至中年考試鄭自別據學記為說王制本無是文其與經三年大比異同本可勿論孔疏以在學不在學強為區別又引熊安生說以為殷周之異皆非經義又案漢書食貨志說里塾之教雲其有秀異者移鄉學於庠序庠序之異者�國學於少學諸侯歲貢少學之異者於天子學於大學曰進士行同能�則別之以射然後�命焉班說鄉學秀異移國仍入小學又謂造士別為諸侯所貢之士皆與王制文迕公羊宣十五年何注說與漢志略同而分鄉學與庠為二尤為疏舛皆不足據也雲鄉老及鄉大夫帥其吏與其眾寡以禮禮賓之者禮即鄉飲酒禮此經鄉老無專職惟大比興賢能鄉老與焉國語齊語雲合羣察比校民之有道者葢即其事也[1]〉
〈注云賢者有德行者者小司寇注義同以經雲興賢者即承上德行而言故知賢即有六德六行者亦即大宰九兩三曰師以賢得民也詳大宰疏雲能者有道藝者者小司寇注義亦同以經雲能者即承上道藝而言故知能即有六藝者亦即大宰九兩四曰儒以道得民也亦詳彼疏雲眾寡謂鄉人之善者無多少也者明鄉人非善者不得與觀禮也賈疏雲謂鄉中有賢者皆集在庠學案鄉飲酒堂上堂下皆有眾寡不言其數此經眾寡兩言無問多少皆來觀禮故云無多少也鄭司農雲興賢者謂若今舉孝廉興能者謂若今舉茂才者漢時舉孝廉即有德行者舉茂才即有道藝者與此賢者能者約略相儗故舉以為況並詳宰夫疏雲賓敬也者說文貝部雲賓所敬也白虎通義五行篇雲賓者敬也雲敬所舉賢者能者者敬舊本作賓非今據余仁仲本及註疏本正此釋經賓興之義謂聚所舉賢能之人以禮賓敬之也大司徒注云賓賓客其賢者與敬義亦相成雲玄謂變舉言興者謂合眾而尊寵之者大司徒注云興猶舉也鄭以興舉義同管子八觀篇雲論賢不鄉舉則士不急行鄉舉即賓興此經不言舉而言興為合眾殊異之也凡賓興必合眾故鄉飲酒禮注云凡鄉黨飲酒必於民聚之時欲見其化知尚賢尊長也亦其義雲以鄉飲酒之禮禮而賓之者謂合眾於鄉庠飲酒而以所興賢能之人為�大司徒雲五�為鄉使之相賓即謂此也鄉飲酒禮雲主人就先生而謀賓介鄭注引大司徒職以鄉三物教萬民而賓興之及此經釋之雲是禮乃三年正月而一行也又雲主人謂諸侯之鄉大夫也先生鄉中致仕者賓介處士賢者古者年七十而致仕老於鄉里大夫名曰父師士名曰少師而教學�恆知鄉人之賢者是以大夫就而�之賢者為賓其次為介其次為眾賓而與之飲酒是亦將獻之以禮賓之也即此經以禮禮賓之之事亦通謂之饗說文食部雲饗鄉人飲酒也詩豳風七月朋酒斯饗曰殺羔羊躋彼公堂稱彼兕觥毛傳雲饗者鄉飲酒也鄉人以狗大夫加以羔羊公堂學校也亦即此禮也賈鄉飲酒禮疏雲凡鄉飲酒之禮其名有四案此賓賢能謂之鄉飲酒一也又案鄉飲酒義雲六十者坐五十者立侍是黨正飲酒亦謂之鄉飲酒二也鄉射州長春秋習射於州序先行鄉飲酒亦謂之鄉飲酒三也案鄉飲酒義又有卿大夫士飲國中賢者用鄉飲酒四也其王制雲習射尚功習鄉尚齒還是鄉飲酒黨飲酒法又鄉飲酒義孔疏雲鄉則三年一飲州則一年再飲黨則一年一飲也所以然者天子六鄉諸侯三鄉各有鄉大夫而鄉有鄉學鄉學每年入學三年業成必升於君若天子鄉則升學士於天子若諸侯之鄉則升學士於諸侯凡升之必用正月也將用升之先為飲酒之�鄉大夫與鄉先生謀事學生最賢使為賓次者為介又次者為眾賓此鄉大夫為主人與之飲酒而後升之若州一年再飲者是春秋習射因而飲之以州長為主人也若黨一年一飲者是歲十二月國於大蜡祭而黨中於學飲酒�貢觀蠟是也亦黨正為主人也段玉裁雲先儒謂鄉飲酒其用有四其說未備遂大夫三歲大比則帥其吏而興甿注云舉民賢者能者如六鄉之為然則亦必以禮禮賓之也五也六遂之縣正如州長則縣亦有序春秋亦必以禮會民而射於其序六也鄙師如黨正鄙亦當有序國索鬼神亦必以禮屬民飲酒正齒位七也王制命鄉簡不帥教者元日習射上功習鄉上齒以化之八也不變命右鄉移左右鄉移右如初習二禮以化之九也不變移之郊如初習二禮於郊學以化之十也不變移之遂又為習二禮於遂學以化之十一也名為鄉飲酒而在鄉者六在郊者一在遂者四案鄉遂小學鄉飲酒之禮孔段所說畧備據月令季冬大飲烝注則鄉飲酒之禮惟大夫以下有之天子諸侯有大饗大飲而無鄉飲酒葢其禮迥不同也又案周易觀李氏集解引鄭易注云諸侯貢士於天子鄉大夫貢士於其君必以禮賓之是諸侯亦有賓興賢能之事但彼在國學葢當用大飲之禮與鄉飲酒禮異也鄉學名庠詳大司樂疏〉

厥明，鄉老及鄉大夫羣吏獻賢能之書於王，王再拜受之，登於天府，內史貳之。
〈厥，其也。其賓之明日也。獻猶進也。王拜受之，重得賢者。王上其書於天府。天府，掌祖廟之寶藏者。內史，副寫其書者，當詔王爵祿之時。〉
●疏〈鄉老及鄉大夫羣吏獻賢能之書於王者論學士之秀者以告於王而升名於司徒也此羣吏即上文鄉吏與大宰小宰諸職之羣吏通百官府言者異詳大宰及小司寇疏又案州長雲三年大比則大攷州里以贊鄉大夫廢興彼廢興兼興民及察吏二者言之是此官於大比之時並大計羣吏故遂大夫大比亦有屬地治戒功事誟賞廢興之事可以互證此經無計吏之事者文不具也詳州長疏雲王再拜受之者拜經例用古字當作𢷎唐石經及宋以來版本並誤詳大祝疏雲登於天府內史貳之者王以所獻賢能之書正本藏於天府其副本則在內史此官與彼二官為官聯也[1]〉
〈注云厥其也者爾雅釋言文㮚氏注同雲其賓之明日也者謂次日之朝朝王而獻其書鄉飲酒禮雲明日賓鄉服以拜賜主人如賓服以拜辱又有息司正之禮殆皆在獻書退朝之�與雲獻猶進也者廣雅釋詁雲獻進也雲王拜受之重得賢者者重其有得賢之慶也小司寇司民獻民數於王王拜受之彼為�民數而奇拜此獻賢能之書王再拜受之以禮彌重故襃拜也雲王上其書於天府者司民注云登上也王致其書於天府言登者亦重得賢雲天府掌祖廟之寶藏者者天府雲掌祖廟之守藏又雲凡國之玉鎭大寶器藏焉是也又彼職獻民數則受而藏之此獻賢能之書尤重於民數故天府亦受而藏之也雲內史副寫其書者當詔王�祿之時者小宰先鄭注云貳副也賈疏雲內史副寫一通文書擬授�祿案內史職有策命諸侯羣臣之事故使內史貳之詒讓案詔�祿者司士雲以德詔�以功詔祿以能詔事以久奠食即其事也�賢能由鄉升於司徒更由司徒升於學由學升於司馬然後升於朝而受爵祿王制注謂在九年大成之後然則三年大比時未��爵祿凡��司徒升於司馬者皆先告於王王制文可互推亦非獻於王即通籍於朝也此注要其�言之謂王既受此賢能之書其後當以時予之爵祿則內史以詔王備遺忘耳互詳司士疏〉

退而以鄉射之禮五物詢眾庶，一曰和，二曰容，三曰主皮，四曰和容，五曰興舞。
〈以，用也。行鄉射之禮，而以五物詢於眾民。鄭司農云：「詢，謀也。問於眾庶，寧復有賢能者。和謂閨門之內行也。容謂容貌也。主皮謂善射。射所以觀士也。」故書舞為無。杜子春讀和容為和頌，謂能為樂也；無讀為舞，謂能為六舞。玄謂和載六德，容包六行也。庶民無射禮，因田獵分禽則有主皮。主皮者，張皮射之，無侯也。主皮、和容、興舞，則六藝之射與禮樂與。當射之時，民必觀焉，因詢之也。孔子射於矍相之圃，蓋觀者如堵牆。射至於司馬，使子路執弓矢，出誓射者。又使公罔之裘、序點揚觶而語。詢眾庶之儀若是乎。〉
●疏〈退而以鄉射之禮五物詢眾庶者退謂王受賢能之書事畢鄉大夫與鄉老則退各就其鄉學之庠而與鄉人習射是為鄉射之禮將行鄉射復當行鄉飲酒禮則與獻賢能之書不同日也凡鄉射禮以鄉大夫詢眾庶為主州長亦得行焉賈疏謂鄉射本為州長之禮鄉大夫用之非也五物與大司徒鄉三物事異而義同彼注云物猶事也五事皆據射禮而言凡大射賓射燕射皆有之此經以五物專屬鄉射者以鄉大夫詢眾庶在鄉學惟用鄉射之禮故也論語八佾篇子曰射不主皮集解引馬融雲射有五善焉一曰和志體和二曰和容有容儀三曰主皮能中質四曰和頌合雅頌五曰興武與舞同言射者不但以中皮為美亦兼取和容也案馬說五善即此經五物也二曰和容段玉裁謂和為衍文是也其說專據射禮較杜鄭為優詳後[1]〉
〈注云以用也者小爾雅廣詁文說文巳部雲㠯用也以即㠯之隷變雲行鄉射之禮而以五物詢於眾民者謂鄉大夫會民射於鄉庠而以五事詢考之也鄉射禮鄭目錄雲州長春秋以禮會民而射於州序之禮謂之鄉者州鄉之屬鄉大夫或在焉不改其禮又彼經雲鄉射之禮主人戒賓注云主人州長也鄉大夫若在焉則稱鄉大夫也周禮鄉老及鄉大夫三年正月獻賢能之書於王退而以鄉射之禮五物詢眾庶諸侯之鄉大夫既貢士於其君亦用此禮射而詢眾庶乎賈疏雲案今儀禮鄉射雲豫則鉤楹內堂則由楹外又雲序則物當棟堂則物當楣堂謂鄉學據鄉大夫所行射禮也豫謂州長春秋二時習射於序詒讓案鄉射禮射於序而用鹿中與鄉學名庠及大夫用兕中不合故鄭以為諸侯州長上士春秋習射之禮此就今所存鄉射經為說耳實則鄉射禮自以天子鄉大夫詢眾庶之禮為最重鄉射之名實起於此州長以下並鄉大夫之屬官禮名鄉射足以晐之矣鄭司農雲詢謀也者爾雅釋詁文小司寇注同雲問於眾庶寧復有賢能者者以前此所興之賢能既獻其書於王其眾庶之中未登庠序者或尚有可興之人故復以此鄉射禮詢問之明仍為謀賢能以待後三年之復興也雲和謂閨門之內行也者孔子燕居雲閨門之內有禮故三族和也先鄭本彼為說雲容謂容貌也者說文宀部雲容盛也頁部雲頌皃也皃部雲皃頌儀也籒文作貌容貌即頌皃也經典皆借容為頌字先鄭不知和容為射禮故泛舉行及容貌為說其實非也論語馬注以射禮說和為志體和容為有容儀皇疏雲和志謂將射必先正志志和則身體和韻故曰體和也和容便行步舉動和柔所以有容儀也凌廷堪雲經文明雲鄉射之禮五物然則此五者固在鄉射禮之中不在鄉射禮之外也葢一曰和二曰容者即鄉射禮之三耦射也獲而未釋獲但取其容體比於禮也是為第一次射案凌說足申馬義葢和專指射者之志體容則通凡射儀之委曲緐縟者而言志體和即射義所謂志正體直也有容儀即射義所謂進退周還必中禮也周書大聚篇雲立鄉以習容彼亦專屬習射言之雲主皮謂善射者先鄭意五物之中惟此指射餘皆泛論容德故特釋之凌廷堪雲二曰主皮者即鄉射禮之三耦及賓主人大夫眾耦皆射也司射命曰不貫不釋葢取其中也故謂之主皮馬氏論語注以主皮為能中質是也是謂第二次射鄉射記雲禮射不主皮鄭注不主皮者貴其容體比於禮其節比於樂不待中為雋也葢古經師相傳之解指第三次射而言深得經意不主皮為第三次射不鼓不釋則主皮為第二次射不貫不釋可知矣案凌說是也雲射所以觀士也者射義雲故射者進退周還必中禮內志正外體直然後持弓矢審固持弓矢審固然後可以言中此可以觀德行矣是射者所以觀士之德行也雲故書舞為無者段玉裁雲舞從舛�聲故書以無為舞古文假借字也雲杜子春讀和容為和頌謂能為樂也者段玉裁雲頌容古今字漢時以容為容皃字則以頌專為雅頌字子春破和容為和頌釋之曰謂能為樂也葢以樂歌對下文樂舞為言鄭不從也馬季長曰四曰和頌合雅頌也從杜易字案段說是也論語馬注以容為頌雖與杜讀同然亦主射禮言其說實較杜為長皇疏雲射時有歌樂言雖能中質而放捨節奏必令與雅頌之聲和合�天子以騶虞為節諸侯以貍首為節大夫以采蘋為節士以采蘩為節故孔子曰何以聽何以射言射節與樂聲合如一也案皇說是也凌廷堪亦謂此即鄉射禮第三次射之以樂節射司射命曰不鼓不釋並足輔馬義雲無讀為舞謂能為六舞者段玉裁雲馬季長曰五曰興武與舞同也馬本與故書作無者不同以舞訓武則用杜說而不從杜字也論語皇疏雲非唯聲合推頌而已乃至使射容與樂舞�興�會進退同也王引之雲五物五者皆鄉射之禮杜子春及先後鄭注唯主皮謂射其餘則泛指他事於射無當固不若馬說之善也興舞之義馬未之�案大司樂大射王出入令奏王夏及�令奏騶虞�諸侯以弓矢舞樂師燕射帥射夫以弓矢舞則射時有以弓矢舞之禮以入司樂考之舞當在歌樂之時歌詠其聲舞動其容也鄉射歌騶虞以射與上大射司射射夫亦當以弓矢舞故曰興舞興者作也起也舞師凡小祭祀則不興舞鄭�注曰興猶作也皇疏非是案杜雲六舞即泛指大司樂�門大卷等六代之舞其說固誤馬說專據射禮�較杜說為優然仍是容節合樂與和頌無大區別惟王說據大司樂樂師弓矢舞為釋其證�塙李光地莊有可說並同詩齊風猗嗟雲舞則選兮射則貫兮馬瑞辰陳奐亦謂即此五物興舞之事是也葢鄉射禮大師奏騶虞以射時尚有三耦及眾耦以弓矢舞之節今鄉射��言者以�為射禮之細故略之耳雲玄謂和載六德容包六行也者賈疏雲破司農子春��案大司徒以鄉三物�萬�教成則興之明此詢者還是三物之內不是三物之外別有和容又且主皮興舞是六藝之�明此和容是六德六行之中在下謂之載和在六德之下故云和載六德在上謂之��則孝也孝在六行之上故云容包六行案鄭不知此五物為鄉射之節而謂�大司徒鄉三物為一故以彼一六德二六行釋此一曰和二曰容也彼六行中無容鄭雲容包六行者廣雅釋�雲容�也謂六行是人之法則容可包含此六者非以容當六行之孝也賈謂鄭以容為孝者亦非鄭恉雲庶民無射禮者據經無庶民射文賈疏雲天子至士有大射燕射賓射之等�人則�此射禮故云無射禮也雲因田獵分禽則有主皮者鄭不知主皮即鄉射第二次射故以為庶民因田獵分禽之射也田獵分禽有射事詳大司馬注及鄉射記注引書傳文具於後雲主皮者張皮射之無侯也者鄉射記雲禮射不主皮主皮之射者勝者又射不勝者降鄭彼注云禮射謂以禮�射也大射賓射燕射是矣不主皮者貴其容體比於禮其節比於樂不待中為儁也言不勝者降則不復升射也主皮者無侯張獸皮而射之主於獲也尚書傳曰戰鬭不可不習故於蒐�以閑�也閑之者貫之也貫之者習之也凡祭取餘獲陳於澤然後卿大夫相與射也中者雖不中也取不中者雖中也不取何以然所以貴揖讓之取也而賤勇力之取嚮之取也於�中勇力��也今之取也於澤宮揖讓之取也澤習禮之處非所於行禮其射又主中此主皮之射與凌廷堪雲鄭不知主皮之射為第二次射而下以己意謂張獸皮而射故雖引尚書傳為證�亦不敢決之也又考論語射不主皮為力不同科孔子稱為古之道者蓋時至春秋之末鄉射但以不貫不釋為重而容體比於禮節比於樂不復措意故孔子難之以為古禮仍有不主皮之射也為力不同科馬融注力役之事有上中下三科是別為一事與上句無涉或者謂鄉射記雲主皮之射者勝者雲射不勝者降則似鄉射之外更有此射者此殊不然鄉射記所云節指第二次射也凡經所未言�於記者甚多不獨主皮之射一節也若貫革及張獸皮而射尚何升降之有�主皮者謂不失正鵠也案凌說是也此經五物四射所同主皮之名葢起於大射大射張皮侯以皮飾侯又方制之以為鵠故以中鵠為主皮賓射采侯鄉射獸侯雖不棲皮亦�大射主皮之名��得通也三射侯制詳梓人疏雲主皮和容興舞則六藝之射與禮樂與者賈疏雲以主皮當射和容當禮興舞當樂詒讓案鄭既以上一曰和二曰容當三物之六德六行故又以此主皮和容興舞當三物之六藝此亦不知五物為鄉射之節而誤說也不可從雲當射之時民必觀焉因詢之也者明鄉射為詢眾庶之事賈疏雲案鄉射記唯君有射於國中其餘則否注云臣不習武事於君側以其鄉射在城外眾庶皆觀焉故得詢此五物雲孔子射於矍相之圃蓋觀者如堵牆者已下並射義文釋文雲矍本或作瞿案射義本作矍鄭彼注云矍相地名樹菜蔬曰圃賈疏雲天子諸侯射先行燕禮卿大夫士射先行鄉飲酒之禮時孔子為鄉大夫鄉射之禮先行飲酒禮故云孔子射於矍相之圃矍相地名以其臣不得在國射故射於矍相之圃以其鄉內眾庶皆集在射所故云觀者如堵牆案鄭引矍相之射證此詢眾庶故賈謂彼亦為鄉射詩大雅行葦孔疏說同射義孔疏則以為賓射非鄭恉至賈謂孔子為鄉大夫鄉射禮疏說同則未詳所本恐不足據雲射至於司馬使子路執弓矢出誓射者者彼文誓作延鄭彼注云先行鄉飲酒禮將射乃以司正為司馬子路執弓矢出延射則為司射也�進也出進觀者欲射者也廷或為誓案此注正�或本賈疏雲以其飲酒之禮必立司正於將射變司正為司馬也案鄉射大射司射執弓矢今此雲子路執弓矢則子路為司射也子路出誓者以其眾庶多不可盡與之射故誓去之雲又使公罔之裘序點揚觶而語者鄭彼注云射畢又使此二人舉觶者古者於旅也��謂說義理也賈疏雲「案鄉飲酒之禮一人舉觶為旅酬始二人舉觶為無筭爵始射在無筭爵前今誓在無筭爵後者但射實在無算爵前今未射之前用此無筭爵禮二人舉觶之法以誓眾庶耳非謂此射在無筭爵後」雲詢眾庶之儀若是乎者鄭以射義不言詢眾庶而其儀相近故引以證義〉

此謂使民興賢，出使長之；使民興能，入使治之。
〈言是乃所謂使民自舉賢者，因出之而使之長民，教以德行道藝於外也。使民自舉能者，因入之而使之治民之貢賦田役之事於內也。言為政以順民為本也。《書》曰：「天聰明自我民聰明，天明威自我民明威。」《老子》曰：「聖人無常心，以百姓心為心。」如是則古今未有遺民而可為治。〉
●疏〈此謂使民興賢出使長之使民興能入使治之者明鄉大夫所賓興之賢能亦同與司士��詔事之典即以充異日長吏之選也凡民之有德行者在鄉稱賢在學為師在於國則為長民之有道藝者在鄉稱能在學為儒仕於國則為吏則下無不興之賢能上無不賢不能之長吏矣黃以周雲此為賢能�言之非賓興後即任以官職也惠士奇雲大戴禮官人篇曰平仁而有慮者使治國家而長百姓慈惠而有理者使長鄉邑而治父子直愍而忠正不使涖百官而察善否愼而察聽者使長民之獄訟出納辭令臨事而絜正者使守內藏而治出入愼察而絜廉者使分財�貨主賞賜好謀而知務者使治壤地而長百工接給而廣中者使治諸侯而待賓客猛毅而度斷者使治軍事為邊境因方而用九用有徵所謂出使長入使治者如此而賈子新書大政篇則謂上選吏也必使民興焉故民譽之上察而舉之民苦之上察而去之王者取吏必使民唱然後和之故夫民者吏之程也察吏於民必取其愛焉十人愛之者則十人之吏也百人愛之者則百人之吏也千人愛之者則千人之吏也萬人愛之者則萬人之吏也所謂使民興賢使民興能者如此[1]〉
〈注云言是乃所謂使民自舉賢者因出之而使之長民教以德行道藝於外也者長即大宰九兩之長以貴得民謂出其鄉而為正朝百官府之正長也鄭雲教以德行道藝者葢以出教對入治而言實則長亦兼治民不止教也賈疏謂以賢者德大故遣出外或為都鄙之主或諸侯皆可也此以長為都鄙之長及諸侯葢本大宰注然非經義續漢書百官志劉注弔劉劭爵制雲古者天子寄軍令於六鄉居則以田警則以戰所謂入使治之出使長之素信者與眾相得也通典職官說同此釋出�長之為六鄉之吏在軍為軍將之等亦非經義也雲使民自舉能者因入之而使之治民之貢賦田役之事於內也者治即九兩之吏以治得民謂入為本鄉治民之吏若州長以下皆是墨子尚賢中篇雲可使長官者使長官可使治邑者使治邑此雲出使長之即長官也�使治之即治邑也賈疏雲以其能者德小不可以為大夫諸侯等故還入鄉中量德大小以為比長酇長已上之官治民之貢賦田役於內也案酇長遂官當由遂大夫興甿之內選�為之非鄉大夫所興也賈說非依此經說則出長入治以賢能而殊其人則皆自鄉而升之司徒升之學升之司馬而�授以�祿也雲言為政以順民為本也者明使民自興舉賢能皆以順民為為政之本也引書曰天聰明自我民聰明天明威自我民明威者谷繇謨文天明威僞孔本作天明畏書釋文雲馬本作威鄭本葢與馬同僞孔傳雲言天因民而降之福民所歸者天命之天視聽�君之行用民為聰明天明可畏亦用民咸其威民所叛者天討之是天明可畏之效引老子曰聖人無常心以百姓心為心者老子任德章文王弼注云動常因也河上公注云聖人重改更費因循若自無心百姓心之所使因而從之雲如是則古今未有遺民而可為治者廣雅釋詁雲遺離也上既引書及老子二文證為政以順民為本之義故此又申釋之〉

歲終，則令六鄉之吏皆會政致事。
〈會，計也。致事，言其歲盡文書。〉
●疏〈歲終者亦謂夏之季冬雲則令六鄉之吏恉會攻致事者六鄉依王引之說六當為亓之誤詳鄉師疏此正六鄉之歲會亦鄉吏之官計也賈疏雲年終將考其得失則令六鄉之吏州長以下皆計會教政之功狀致其所掌之事於鄉大夫鄉大夫以下致與大司徒然後考之[1]〉
〈注云會計也者大司徒注同雲致事言其歲盡文書者小宰歲終則令羣吏致事注亦云使�歲盡文書來至義與此同〉

正歲，令羣吏攷灋於司徒，以退，各憲之於其所治。
●疏〈正歲令羣吏攷灋於司徒者即小司徒雲正歲則帥其屬而觀敎灋之象令羣吏憲禁令脩灋糾職以待邦治攷灋於司徒謂觀象於司徒所治之官府因而考論受行之羣吏亦即上文鄉吏是也賈疏雲正歲建寅之月鄉大夫令州長已下羣吏令使考法於司徒正謂受而考量行之雲以退各憲之於其所治者於經例當作於本經及各本竝誤宋余仁仲本治下衍之字唐石經所下大上損闕三字葢與余本同明註疏本遂以下文國字上屬此章大謬宋婺州本建陽本岳本明嘉靖本並無之字今從�小宰注云憲謂表縣之〉

國大詢於眾庶，則各帥其鄉之眾寡而致於朝。
〈大詢者，詢國危、詢國遷、詢立君。鄭司農云：「大詢於眾庶，《洪範》所謂『謀及庶民』。」〉
●疏〈國大詢於眾庶者此王以國家大事詢萬民對前鄉老鄉大夫以鄉射詢眾庶為�也雲則各帥其鄉之眾寡而致於朝者於亦當作於石經及谷本並誤此朝謂外朝在皋門內庫門外�小司寇雲王南鄉三公及州長百姓北面注云鄉大夫在公�即���也[1]〉
〈注云大詢者詢國危詢國遷詢立君者賈疏雲案小司寇職雲掌外朝之政以致萬民而詢焉一曰詢國危以下此亦云國大詢於眾庶而玫於朝故知大詢者詢國危之等此三者皆是國之大事故稱大詢鄭司農雲大詢於眾庶洪範所謂謀及庶民者於注例當作於各本並誤洪範𥡴疑章雲汝則有大疑謀及乃心謀及卿士謀及庶人謀及卜筮隷釋載漢石經殘碑人作民與先鄭所據本同引之者�大詢徧及眾庶之事〉

國有大故，則令民各守其閭，以待政令。
〈使民皆聚於閭胥所治處。〉
●疏〈注云使民皆聚於閭胥所治處者賈疏雲二十五家為閭中士為閭胥胥則有治政之處以聚其�大故謂災變寇戎及等警急須入故鄉大夫令州長已下使民各守其閭胥所治處以待國之政令俞�雲令民各守其閭者不使出二十五家之外也閭之下尚有比不言各守其比者比止五家為數大少若使此比之民不得至彼比大近煩苛故不言比而言閭使此閭之民不得至彼閭所以待政令也莊存與雲大司徒致民於王門�在鄉者則守其閭亦�相足案說文門部雲閭里門也葢二十五家聚居一閭閭中有��首則有門故因為閭為五比之名依鄭大司馬注謂六卿為軍將營治於國門則比閭之吏當亦營治於閭門若然守閭胥所治處即是守閭門俞莊說與注義亦相成也晏子春秋外篇雲莊公闔門而圖莒國人以為有亂也皆操長兵而立於閭墨子公輸篇墨子說公輸盤無攻宋歸過宋天雨庇其閭中守閭者不納也並國有故謹守閭之事〉

以旌節輔令，則達之。
〈民雖以徵令行，其將之者無節，則不得通。〉
●疏〈以旌節輔令則達之者此亦鄉大夫命其屬𥡴察來往徵令之事必以旌節為信以防姦僞也掌節雲掌守邦節而辨其用以輔王命又雲道路用旌節注云道路者主治五塗之官謂鄉遂大夫也凡民以徵令及家徙則鄉遂大夫為之節然則此旌節即鄉大夫所為以與之者也�令亦通王與百官府之徵令文書言之與彼輔王命義同[1]〉
〈注云民雖以徵令行其將之者無節則不得通者廣雅釋詁雲達通也謂民雖以應徵令而行仍須持旌節以為信若無旌節則雖有將之者仍不得通行掌節雲無節者有幾則不達是也〉

周禮正義卷二十一終

