
經文參閱周禮/地官司徒，自〈遂人〉至〈酇長〉。

周禮正義卷二十九
瑞安孫詒讓學

遂人，掌邦之野。
〈郊外曰野。此野謂甸、稍、縣、都。〉
●疏〈注云郊外曰野者甸師注同謂遠郊百里外也雲此野謂甸稍縣都者縣師注義同謂甸距王城二百里於中制六遂自遂至都通稱野也賈疏雲從二百里至五百里皆名野者此遂人不言掌遂又見下文雲以達予畿明遂人掌野通至畿疆也但遂人雖專掌二百里之中乃兼掌三百里以外其有溝洫井出之法皆知之也案野詳甸師縣師疏〉

以土地之圖經田野，造縣鄙形體之灋。五家為鄰，五鄰為里，四里為酇，五酇為鄙，五鄙為縣，五縣為遂，皆有地域，溝樹之。使各掌其政令刑禁，以歲時𥡴其人民，而授之田野，簡其兵器，教之稼穡。
〈經、形體，皆謂制分界也。鄰、里、酇、鄙、縣、遂，猶郊內比、閭、族、黨、州、鄉也。鄭司農云：「田野之居，其比伍之名，與國中異制，故五家為鄰。」玄謂異其名者，示相變耳。遂之軍法，追胥起徒役，如六鄉。〉
●疏〈以土地之圖經田野造縣鄙形體之灋者此六遂比伍之制也田野猶言田萊詳司書疏縣鄙即遂之屬別與宰夫司常大司馬司士朝士諸職之縣鄙為公邑者異賈疏雲遂人以土地之圖據圖以經界其田野田野謂田在百里之外野中所經界者即造縣鄙已下是也雲皆有地域溝樹之者地域謂遂邑之疆界封人云凡封國封其四疆造都邑之封域者亦如之是也溝樹以為阻固掌固雲掌脩城郭溝池樹渠之固是也亦兼有田野之溝下文五溝是也雲使各掌其政令刑禁者賈疏雲五家則鄰長施政令五鄰則里宰施政令已上皆施之雲以歲時𥡴其人民而授之田野者謂四時小案比以任民授田也賈疏雲𥡴計也人民猶言夫家夫家男女也以歲之四時計其所管男女多少而損益之雲簡其兵器者兵謂五兵器謂車輦用器等下文有時器遂大夫有稼器皆是詳玉府疏鄉師雲𥡴其鄉器又雲鄉共吉凶禮樂之器此官掌遂則亦𥡴遂器矣凡經雲兵器者兵與器皆為二賈疏謂若族師旗鼓兵革義未晐[1]〉
〈注云經形體皆謂制分界也者天官敘官體國經野注云體猶分也經謂為之里數司市注云經界也國語楚語雲且夫�邑若體性焉有首領股肱至於手拇毛脈葢縣鄙量畍若形體之分列故天官注即釋體為分矣雲鄰里酇鄙縣遂猶郊內比閭族黨州鄉也者此六遂之地在甸與郊內六鄉制同而名異鄉自五家為比積至五州而為鄉猶自鄰積而成遂也大小相包六遂亦通受地七萬五千家其數與鄉同鄭司農雲田野之居其比伍之名與國中異制故五家為鄰者以六遂在遠郊外故云田野之居比伍之名即謂鄰里等五五相比之名先鄭亦止謂比伍名與國中六鄉異而雲異制者說文偶不審耳實不謂制異也賈疏乃謂先鄭以六遂之內夫一廛田百畮及上地有萊五十畮並下劑玫甿等為制異不知廛及田萊等皆與比伍之名無涉先鄭意本不如此也雲玄謂異其名者示相變耳者後鄭以先鄭雲比伍之名與國中異制嫌名異制亦異故更釋之明鄉遂但異名以示相變制實不異也雲遂之軍法追胥起徒役如六鄉者明六遂七萬五千家亦家出一人為六軍之副是軍制遂與鄉亦不異不徒居之比伍也賈疏雲案小司徒雲乃會萬民之卒伍而用之五人為伍五伍為兩四兩為卒五卒為旅五旅為師五師為軍以起軍旅以作田役以比追胥以令貢賦但彼鄉中唯見出軍無田制此遂人唯見田制無出軍法故鄭彼注云鄉之田制與遂同此遂之軍法追胥起役如彼六鄉互見其義明彼此皆有也但彼此雖相如據大較而言細�之仍有少異以其六鄉上劑致民六遂下劑致甿六鄉上地無萊六遂上地有萊是其稍異也案六鄉上地亦當有萊與六遂同賈說非詳後賈大司馬疏又謂公吧出軍之法亦與鄉遂同其說亦非詳彼疏〉

凡治野，以下劑致甿，以田裡安甿，以樂昏擾甿，以土宜教甿稼穡，以興鋤利甿，以時器勸甿，以彊予任甿，以土均平政。
〈變民言甿，異外內也。甿猶懵，懵，無知貌也。致猶會也。民雖受上田、中田、下田，及會之，以下劑為率，謂可任者家二人。樂昏，勸其昏姻，如媒氏會男女也。擾，順也。時器，鑄作耒耜錢鎛之屬。彊予，謂民有餘力，復予之田，若餘夫然。政讀為征。土均掌均平其稅。鄭大夫讀鋤為藉。杜子春讀鋤為助，謂起民人，令相佐助。〉
●疏〈凡治野者以下八事皆治野民之法即遂官之官法也雲以下劑致甿者宋本釋文出致氓則此章七甿字陸並作氓說文耒部耡字注引周禮曰�興耡利萌字又作萌段玉裁雲白帖二十二二十三引致氓安氓�氓利氓旅師新氓字皆作氓不作甿開成石經皆作甿詩氓之蚩蚩石經亦作甿避氓為亡民也詩禮作甿自唐石經始所當更正又雲甿字作萌說文為�許君民部曰民眾萌也萌而無識也漢人謂民為萌如列女傳魯臧孫母傳斂小器投諸台言取郭外萌內之於城中也漢書霍去病傳及厥眾萌劉向傳民萌何以勸勉皆可證今周禮遂人甿字凡七遂大夫一旅師一宋本周禮音義詩衛風正義白帖所引周禮皆作氓然則唐初周禮本作氓後改為甿實則漢時周禮本作萌後改為氓丁晏雲萌古字與民通管子揆度篇其人同�而宮室美者良萌也說文田部甿田民也從田亡聲廣雅釋詁雲甿癡也古氓甿萌民聲近通用五經文字田部甿莫鄧反又音盲張參此書作於大厤十一年在開成石經之先已有甿字矣周頌侯彊侯以箋引周禮以彊予任民民與甿古通用詒讓案此經之甿為野民與說文甿訓田民正合說文民部又有氓字雲民也讀若盲孟子公孫丑篇雲則天下之民皆說而願為之氓矣此與旅師新甿之義亦合則甿氓二字並可通但據宋本釋文則此經注諸甿字並當作氓今本作甿自是後人所改若說文引作萌則是叚借字疑漢時自有此別本鄭注之本未必與許同也雲以田裡安甿者賈疏雲田則為百畮之田裡則五畮之宅民得業則安故云安甿也雲以土宜教甿稼穡者大司徒雲以土宜之灋辨十有二土之名物又雲辨十有二壤之物而知其種以教稼穡樹蓺凡草人所掌是也雲以彊予任甿者者彊釋文作疆宋建陽本同並誤民有餘力以治田謂之彊予亦任民之餘法也雲以土均平政者大司徒雲以土均之灋辨五物九等制天下之地征此官掌六遂以外之地征亦以土均之法平之[1]〉
〈注云變民言甿異外內也甿猶懵懵無知貌也者甿亦當作氓釋文雲懵本又作懜賈疏雲此案大司徒小司徒主六鄉皆雲民不言甿此變�言甿者直是異外內而已無義例以其民者冥也甿者懵懵皆是無知之皃也案賈本亦作懵甿氓懵一聲之轉說文讀氓若盲蓋亦以聲兼義賈子大政下篇亦云民之為言暝也萌之為言盲也賈子以盲詁萌與許以盲詁氓正同此注懵當從陸所載別本作懜為正說文心部雲懜不明也爾雅釋訓雲懜懜洄洄惛也彼釋文亦云儚字或作懜鄭以懜釋氓而訓為無知貌與說文爾雅訓義及廣雅甿�賈子萌盲之詁並通又案民為兆民四民之通名甿氓字通並為田野農民之專稱故說文訓甿為田民田必在野故國策秦策高注云野民曰氓孟子滕文公篇趙注云氓野人之稱田野必在國外故此經六遂以外之民稱氓史記三王世家索隱引三蒼雲邊人曰甿墨子尚賢上篇雲國中之眾四鄙之萌人四鄙即邊邑在甸外者也又古制凡外來新民皆於六遂外之公邑受田故亦謂之氓旅師新甿是也通言之氓亦謂之民故此經與旅師並氓民錯出旅師雲以質劑致民即此經以下劑致氓也毛詩衛風氓傳及說文亦以民訓氓�未別白言之耳雲致猶會也者說文攵部雲致送詣也廣雅釋詁雲致會至也此會字釋文音古外反旅師以質劑致民注亦釋致為會賈彼疏以會計為釋鄭意或當如是葢致本有會聚之義會聚則可會計故又引申為會計之會也雲民雖受上田中田下田者賈疏雲即此下文夫一廛以下是也雲及會之以下劑為率謂可任者家二人者即小司徒雲下地家五人可任也者家二人是也遂地雖亦有家七人受上地家六人受中地其會計之時則皆以家二人任之是以下地為率減於六鄉也賈疏雲對六鄉之中其家一人為正卒已下皆為羨卒此六遂之中家一人為正卒第二者為羨卒自外並為餘夫家取二人為下劑致甿也惠士奇雲六鄉役民以上劑六遂役民以下劑劑者州里之役要而司空之辟也案惠說是也劑即徒役之凡要以所任之多少為上下故鄉師謂之役要要劑名異而義同但鄭訓致為會計於經義究似未協竊疑致甿當與大司徒致萬民小司徒致民義同彼致民先鄭注訓為徵召會聚是也下劑致甿謂依下等役法徵聚遂徒輕其力役以惠遠也雲樂昏勸其昏姻也者呂氏春秋為欲篇高注云勸樂也是樂勸義同謂勸成其昏姻使之相愛樂也雲如媒氏會男女者媒氏職中春之月令會男女遂官亦以是令民也雲擾順也者大宰注云擾猶馴也馴順字通書臯陶謨擾而毅偽孔傳亦云擾順也昏姻相樂則民和順故云擾民賈疏謂順民意失之雲時器鑄作耒耜錢鎛之屬者詩周頌臣工�庤乃錢鎛毛傳雲錢銚鎛鎒此與耒耜皆田器鑄金為之以供歲時之�故謂之時器遂大夫又謂之稼器考工記段氏為鎛器亦即此也雲彊予謂民有餘力復予之田若餘夫然者詩周頌載芟篇侯彊侯以毛傳雲彊彊力也以�也鄭箋雲彊有餘力者引周禮曰以彊予任民以謂�民今時傭賃也春秋之義能東西之曰以孔疏雲彊有餘力謂其人彊壯治一夫之田仍有餘力�佐助他事者也案據注及詩箋疏說葢謂凡民一夫受百畮之田其彊有餘力者則不以百畮為限當於百畮之外復予之田若餘夫受田之比也若然則授田有逾常制於經亦別無可徵未知塙否竊疑彊予當為治田之人有餘力官勸其相佐助而耕者馬瑞辰謂此彊予即遂師之巡其稼穡而移用其民其說近是馬氏又謂此予亦即詩之侯以予以古通用予即謂傭賃也莊有可說同此與鄭釋詩禮義並不同而亦可通若然彊謂農民自相助予殆即閒民受庸治田若國語晉語所謂隸農者或亦任民之一耑與又案詩箋宋本彊作強疑此注例用今字亦當作強詳草人疏雲政讀為征者詳小宰疏雲土均掌均平其稅者土均雲掌平土地之政以均地守以均地事以均地貢注云政讀為征所平之稅邦國都鄙也案六遂及公邑之稅均人均之邦國都鄙之稅土均均之但均人與土均宮異而同用大司徒土均之法故鄭通言之非謂土均得內掌六遂也雲鄭大夫讀耡為藉杜子春讀耡為助謂起民人令相佐助者里宰雲以歲時合耦予耡司農子春注義與此同孟子滕文公篇雲助者藉也案大夫子春並據里宰合耦為說耡藉助聲義並相近而耡從助得聲於義尤切故杜讀為助後鄭亦從之也段玉裁雲此可不易其字直雲耡藉也助也合於詁訓之法說文耒部耡字下曰殷人七十而耡耡耤稅也從耒助聲引周禮�興耡利萌耤字下曰古者使民如藉故謂之耤然則耤藉�字也許君以耤訓耡勝於杜鄭之易字許先偁商人七十而耡釋之曰耤稅也者此發明孟子之義孟子言稅法也後引周禮者周禮之興耡不言稅但謂民人自相借力佐助故許君以為引申之義詒讓案許葢亦釋此耡為藉與鄭大夫說同故引此文為證官借民力以治田與民自相藉以耦耕事異而義同也謂起民人令相佐助亦杜說里宰注可證賈以為後鄭說誤爾雅釋言云興起也又小爾雅廣詁雲助佐也故杜釋為起民人相佐助也江永雲此即旅師職興發耡粟頒之於民施其惠散其利至秋而斂之者也若里宰以歲時合耦於耡以治稼穡趨其耕耨此當在以時器勸甿之中農民最患無蓋藏秋斂之粟歷冬及春已欲盡東作方興室如懸磬數口之家嗷嗷苦饑將稱貸於兼併之家則有倍稱之息至秋而斂僅足以償曾末幾時而又告匱矣耕三餘一耕九餘三案能比戶如此哉故令野有耡粟之法豫為之儲旅師聚之又兼屋粟閒粟以益之其用之也春頒而秋斂並不令其出息於是農人無半歲之饑田功無荒廢之患而餘一餘三之積亦由此基之此大有利於田甿之事故此職特言以興耡利甿在時器勸甿之先正是旅師春頒出粟以散利之事若其春耕已不足雖欲以時器勸之亦不能枵腹而秉耒矣案依江說則此興當如旅師注縣官徵聚物曰興之義興耡利甿亦與彼職興積散利文相應於義似較長也互詳里宰旅師疏〉

辨其野之土，上地、中地、下地，以頒田裡。上地，夫一廛，田百畮，萊五十畮，餘夫亦如之；中地，夫一廛，田百畮，萊百畮，餘夫亦如之；下地，夫一廛，田百畮，萊二百畮，餘夫亦如之。
〈萊，謂休不耕者。鄭司農云：「戶計一夫一婦而賦之田，其一戶有數口者，餘夫亦受此田也。廛，居也。楊子雲有田一廛，謂百畮之居也。」玄謂廛，城邑之居，《孟子》所云「五畮之宅，樹之以桑麻」者也。六遂之民奇受一廛，雖上地猶有萊，皆所以饒遠也。王莽時，城郭中宅不樹者為不毛，出三夫之布。〉
●疏〈辨其野之土上地中地下地以頒田裡者此六遂受地之制也小司徒注云鄉之田制與遂同此言六鄉亦為溝洫也實則三等田萊之制鄉亦當與遂同其大司徒都鄙井牧之法則以不易一易再易為三等而不易之田家百畮無萊與此少異載師縣師及此注又以三寺田萊為都鄙之制非也賈疏雲此據在六遂之中為野故以野言之此直言上中下地亦當如小司徒雲上地家七人中地家六人下地家五人也雲上地夫一廛田百畮萊五十畮者沈彤雲大司徒之頒田於都鄙也不易之地家百畮一易之地家二百畮再易之地家三百畮遂人之頒田於野也中地田百畮而萊百畮即一易之畮數也下地田百畮而萊二百畮即再易之畮數也唯上地田百畮而萊五十畮乃與不易之畮數異而康成則謂其有所饒考諸大司馬之職上地食者參之二中地食者半下地食者參之一夫食者參之二謂三分百五十畮而歲種其二也食者半謂歲種二百畮者半也食者參之一謂歲種三百畮者一也歲種二百畮之半三百畮之一固皆百畮也三分百五十畮而歲種其二亦曷嘗饒於不易之畮數哉抑百五十畮而歲種其三之二則歲休其一也休其一而種其二則是不易者多而易者寡易止一歲而不易連二歲其地特稍遜於皆不易者耳此又上地與不易者之等所以異而同者也王鳴盛雲載師疏鄭志荅張逸六遂之民上地家百畮萊五十畮中地田百畮萊百畮下地田百畮萊二百畮相通三夫六百五十畮又三分去一之法十八當餘十二遂地以有五十畮萊於三分去一乃得十三據此則甸地共十二同內六遂二同五十成二十二萬五千夫十八分而去五得十六萬二千五百夫六遂七萬五千家通率六家而受十三夫則受此十六萬二千五百夫之地也下劑致甿可得十五萬人[1]〉
〈注云萊謂休不耕者者縣師注義同鄭司農雲戶計一夫一婦而賦之田者戶以一夫一婦為率所謂夫家也其所賦之田百畮即謂之夫雲其一戶有數口者餘夫亦受此田也者此據漢書食貨志雲農民戶一人已受田其家眾男為餘夫亦以口受田如比釋經餘夫亦如之謂一家之中正夫止一人正夫之外若有子弟任耕種者口數羨多是為餘夫凡餘夫一人亦受此一夫所賦百畮之田是餘夫與正夫等也後鄭亦同此義故載師注亦引漢志為釋孟子滕文公篇則雲餘夫二十五畝不雲亦受百畮公羊宣十五年何注及後漢書劉寵傳李注引春秋井田記並雲一夫一婦受田百畝以養父母妻子五口為一家多於五口名曰餘夫餘夫以率受田二十五畝與孟子說同賈載師疏謂彼餘夫是二十九以下未有妻故受二十五畝若三十有妻則受夫田百畝以調停孟子及二鄭之說今案孟子趙注云餘夫者一家一人受田其餘老小尚有餘力者受二十五畝受田者田萊多少有上中下周禮曰餘夫亦如之亦如上中下之制也趙說較二鄭及班志為長陳祥道申趙說雲餘夫之田不過二十五畮以其家既受田百畮而又以百畮予之則彼力有所不逮矣故其田四分農夫之一而已禮所謂如之者如田萊之多寡而已非謂餘夫亦受百畮之田如正農夫也王鳴盛雲陳解甚確葢上地田二十五畮萊十二畮半中地田二十五畮萊亦二十五畮下地田二十五畮萊五十畮也莊存與雲餘夫亦如之者據餘夫應受之地而亦配以萊也若雲別有田有廛則與正農無異何為餘夫案陳王莊三說並足申趙義方苞姜兆錫金鶚說亦同但餘夫之名與正夫皆起於一夫一婦凡十五以上未授室者小司徒通謂之餘子而不得為餘夫參校漢志及鄭何說餘夫皆專據已授室之子弟言之葢一家五口除母妻外男子止有三人本身已受田父老既不任耕子少又未授室必子已長及有壯弟乃為餘夫漢志眾男亦不外此趙氏兼舉老小說殊未審又此餘夫之田當與正夫同以率輸稅趙氏據王制夫圭田無征之文謂餘夫與圭田皆不出征賦則非王制義尤不足據國語魯語韋注又雲三十者受田百畝二十者受五十畝此蓋以二十者為餘夫與賈說同而受田之數復異亦非也又案小司徒計口授田之法上地家七人中地家六人下地家五人依漢志及先鄭趙邠卿說則無論上中下地皆家一人受正田其餘男子任耕者悉為餘夫別受田是餘夫即在七人六人五人之內而受田則在正田之外也依何劭公說則以五口為一家蓋舉下地為率五口之外眾男乃為餘夫以是推之似上地家七口中地家六口其餘夫亦必在七口六口之外二說少異金鶚雲小司徒所謂家七人家六人正合子弟計之蓋子弟助父兄以耕同食於百畝之田詩所謂侯亞侯旅是也小司徒雲凡起徒役毋過家一人以其餘為羨唯田與追胥竭作此羨卒即餘夫也羨卒在家七人之中其不受百畝之田可知矣案金謂餘夫即羨卒在家七人之內是也但羨卒雖不受百畮之正田而得受二十五畮之餘田蓋羨卒者別於正卒之言餘夫者亦別於正夫而言也正卒必年三十受兵而家以一人為斷正夫亦然則所謂餘夫者亦必二十以上有室而後受餘田又必至三十別為戶而後得為正夫受正田可知矣若然經餘夫當有二一為二十九以下有室而未任受兵者一為家已有一人為正卒年三十以上不別為戶者二者皆當從父兄之為正卒者為戶則必在五人六人七人之內可知何說五口通父母妻子餘夫在其外亦謂子幼不得為餘夫耳若子長至二十已有室與羨卒竭作之列豈得因其在五口之內而不授以二十五畮之田乎然則何說與先鄭說亦可互通不容泥也互詳載師疏雲廛居也者說文广部雲廛二畝半也一家之居方言云廛凥也東齊海岱之間或曰廛毛詩魏風伐檀傳雲一夫之居曰廛案先鄭所謂廛者謂夫受田百畮於中為居所謂二畮半為廬舍者也依後鄭義則六遂無公田又不從廬舍二畮半之說詳匠人疏雲楊子雲有田一廛謂百畮之居也者漢書揚雄傳述雄自序雲楊氏漢元鼎間避仇遡江上處�山之陽曰郫有田一�有宅一區顏注引晉�雲周禮上地夫一廛一百畝也案�即廛字先鄭蓋謂此經夫一廛謂田中之居揚雄有田一廛直謂田百畮二者雖異然亦以古�田百畮而中有廛因謂百畮之田為一廛義足相證故舉以為況也雲玄謂廛城邑之居者破先鄭居在田中之說知廛在城邑者即載師雲以廛里任國中之地是也但此廛里不在國城之中城邑者泛指六遂之城邑言之孟子滕文公篇許行曰願受一廛而為氓蓋凡受宅者皆一廛矣互詳敘官及載師疏賈疏雲此經上中下地皆雲夫一廛田百畮百畮與一廛別言之則此廛與廛人皆謂廛綿於其中則此乃是廛里任國中之地一也不得同為百畝之田詩所云三百廛兮者自是三百家之稅故亦廛表稅也雲孟子所云五畮之宅樹之以桑麻者也者詳載師疏孟子桑下無麻字呂飛鵬雲此及載師閭師疏皆較孟子增一麻字梁書張充與王儉書有五畝之宅樹以桑麻句詒讓案載師注引亦無麻此疑後鄭所加引此者證廛即五畮之宅破先鄭百畮之居之說也荀子大略篇亦云故家五畞宅百畞田務其業而勿奪其時所以富之也與孟子義同後鄭意五畮之宅皆在城邑中孟子趙注則據二畮半在邑二畮半在田為說後鄭所不取詳匠人疏雲六遂之民奇受一廛雖上地猶有萊皆所以饒遠也者賈疏雲經餘夫亦如之則餘夫皆有田有廛是餘夫奇別更受廛備後離居之法故奇受一廛也對六鄉不言餘夫之廛上地又無萊故云皆所以饒遠也李鍾倫雲鄭以六鄉餘夫不別受廛又上地不復加萊據大司徒造都鄙法不易一易再易即此上中下地彼不言餘夫亦如之又無萊五十畮此法見於司徒而司徒主六鄉故以為鄉之田制如此然彼實都鄙法鄉當從遂鄭於田法軍法既以鄉遂為類矣而又以鄉與都鄙為一法何也案李說是也鄭謂此上田有萊等為甸稍縣都之通制故云饒遠縣師注云郊內謂之易郊外謂之萊善言近亦以郊外之遠對郊內之近言之然三等田萊之法鄉遂制實同而都鄙公邑則異此以有萊者為郊外六遂及都鄙之制而以不易一易再易三等為六鄉之制與大司徒經文及小司徒注義並相戾詳載師縣師疏又案後鄭以經雲亦如之冡上廛田為文故謂餘夫奇受一廛然春秋孟子漢志及先鄭何趙諸儒說並止謂餘夫受田不雲受廛大戴禮記曾子制言篇雲君子之為弟也近市無賈在田無野盧注云田無廬也則子弟不得與父兄同受廛明矣經雲如者亦止謂田萊耳後鄭殆誤會非經義也雲王莽時城郭中宅不樹者為不毛出三夫之布者亦證廛在城邑也漢書食貨志雲王莽以周官稅民城郭中宅不樹藝者為不毛出三夫之布案莽制即放載師職宅不毛者有里布法為之〉

凡治野，夫間有遂，遂上有徑；十夫有溝，溝上有畛；百夫有洫，洫上有塗；千夫有澮，澮上有道；萬夫有川，川上有路，以達於畿。
〈十夫，二鄰之田。百夫，一酇之田。千夫，二鄙之田。萬夫，四縣之田。遂、溝、洫、澮，皆所以通水於川也。遂，廣深各二尺，溝倍之，洫倍溝。澮，廣二尋，深二仞。徑、畛、塗、道、路，皆所以通車徒於國都也。徑容牛馬，畛容大車，塗容乘車一軌，道容二軌，路容三軌。都之野塗與環塗同，可也。萬夫者，方三十三里少半里，九而方一同。以南畮圖之，則遂從溝橫，洫從澮橫，九澮而川，周其外焉。去山陵、林麓、川澤、溝瀆、城郭、宮室、塗巷三分之制，其餘如此，以至於畿，則中雖有都鄙，遂人盡主其地。〉
●疏〈凡治野者王念孫雲野下原有田字於田中設五溝五塗以治之故曰治野田凡治野三字已見上文此文自作凡治野田與上文不同自唐石經始脫田字而各本皆沿其誤周頌噫嘻箋及魯頌駉正義引此並作凡治野田噫嘻正義釋之雲言凡治郊外野人之田案王說是也此記六遂治溝洫以制地之制也六鄉之制亦同惟都鄙公邑制井田與此異雲夫閒有遂遂上有徑者賈疏雲已下五溝所以通水入川五塗所以通道向都及國城也程瑤田雲遂人之不為井田確有可證周頌噫嘻之詩曰駿發爾私終三十里亦服爾耕十千為耦駿發曰私是不畫井無公田之證也耦曰十千是萬夫之證也里曰三十里是萬夫之田方三十里又少牢里舉成數之證也[1]〉
〈注云十夫二鄰之田者以下並以家授田一夫計之明授田與制邑夫家數必相應故王制雲凡居民量地以制邑度地以居民地邑民居必參相得也上文一夫受田百畮是一夫即一家所受六遂五家為鄰二鄰為聯則有十家論語所謂十室之邑是也居同邑耕同野故十夫為二鄰之田凡十夫為田千畮不成方其長十萬步雲百夫一酇之田者百家為酇其邑百室受田百夫故云一酇之田凡百夫為田萬畮方十萬步雲千夫二鄙之田者五百家為鄙二鄙為聯則有千家論語所謂千室之邑是也千室�田千夫故千夫為二鄙之田凡千夫為田十萬畮亦不成方其長千萬步雲萬夫四縣之田者二千五百家為縣其邑萬室受田萬夫故云四縣之田凡萬夫為田百萬畮方千萬步此並據遂人治六遂而言若鄰之田制與遂同則十夫為二比之田百夫為一族之田千夫為二黨之田萬夫為四州之田故詩周頌良相雲以開百室鄭箋雲百室一族也百室者出必共洫閒而耕入必其族中而居百室之田即百夫故得共一洫也雲遂溝洫澮皆所以通水於川也者即司險所謂五溝也匠人注云遂者夫閒小溝說文水部雲溝水瀆廣四尺深四尺洫十里為成成閒廣八尺深八尺謂之洫又巜部雲巜水流澮澮也方百里為巜廣二尋深二仞又川部雲川貫穿通流水也虞書曰濬𡿨巜距川言深𡿨巜之水會為川也案澮即巜之借字遂亦作術月令審端徑術注云術周禮作遂遂小溝也洫字又作淢毛詩文王有聲篇築城伊淢傳雲淢成溝也此五者散文通謂之溝亦謂之洫左襄十年傳鄭子駟為田洫又三十一年傳雲田有封洫杜注云洫田畔溝也是也通水於川即小司徒注云溝洫為除水害是也論語學而皇疏雲畞度六尺以一尺耕伐地為溝通水流水流畎畎然因名曰畎也遂取其水始遂也溝取其漸深有溝洫也釋名雲田閒之水曰溝溝搆也縱橫相交搆也程瑤田雲禹之治水也濬𤰕澮以入於川是故水之行於地中也小大之形三者而已故制字以象形一水為𡿨二𡿨為巜眾巜為川及其盡力於溝洫也則以為非多其廣狹淺深之等不足以盡疏瀹之理於是由川而澮又等而增之而洫而溝而遂乃以承夫百畞中之𤰕然後一旦雨集以大受小遞相承焉不崇朝而盡達於川矣其承�者名之以遂何也慮其蓄而弗暢也故遂之曷為承之以溝也一縱一橫乃見交暢之義溝冓也縱橫之說也名之曰溝所以象其形洫字從血以洫承溝謂是血脈之流通也澮會也會上眾水以達於川初分終合所以盡水之性情而不使有汎溢之害也雲遂廣深各一尺溝倍之洫倍溝澮廣二尋深二仞者竝依匠人文為說澮廣深亦倍洫而依彼文雲廣二尋深二仞不雲倍者鄭說仞為七尺則二仞為丈有四尺與廣不相等其說非也詳彼疏賈疏雲此雖溝洫法與井田異制其遂溝洫澮廣深亦與井田湴澮廣深同故鄭還約匠人井田之法而言也雲徑畛塗道路皆所以通車徒於國都也者即司險所謂五塗也說文彳部雲徑步道也田部雲畛井田閒陌也辵部雲道所行道也足部雲路道也釋名釋道雲徑經也人所經由也塗度也人所由得通度也道蹈也路露也言人所踐蹈而露見也詩周頌載芟千耦其耘徂隰徂畛毛傳雲畛場也鄭箋雲畛謂舊田有徑路也鄭言此者欲見五塗向外則達於畿向內則通於國都也此徑畛等即所謂阡陌都鄙井田之塗亦同故說文以畛為井田閒陌散文塗道路亦通稱孔廣森雲楚國以畛記田故楚辭曰田邑千畛戰國策葉公子高食田六百畛殆因周十夫有溝其徑名畛遂謂十夫之地千畞為畛歟雲徑容牛馬畛容大車塗容乘車一軌道容二軌路容三軌者賈疏雲此川上有路差之凡道皆有三塗川上之路則容三軌道容二軌塗容一軌軌皆廣八尺其畛差小可容大車一軌軌廣六尺自然徑不容車軌而容牛馬及人之步徑是以春秋有牽牛蹊蹊即徑也詒讓案徑容牛馬故說文謂之步道鄭月令注亦云步道曰徑明才容徒行不容車也畛容大車者鄭依車人說大車徹廣六尺則畛廣六尺侈於溝二尺也說文田部雲畷兩陌閒道也廣六尺許說畷與此畛廣正同塗容乘車一軌者依匠人注說乘車軌廣八尺則塗廣一尋與洫正同廣於畛二尺也道廣二尋與澮正同倍於塗也路廣三尋廣於道三之一也惟徑之度無可考以次減之徑其廣四尺侈於遂二尺與知徑非廣二尺與遂廣同者周尺一尺校今尺不及八寸二尺止一尺六寸弱於度太狹不足以容牛馬以畛之廣侈於溝二尺例之則徑廣亦不必正與遂同也鄭釋五塗廣度於衰分不誤唯車人大車徹廣疑當作八尺則畛廣六尺尚未能容大車耳詳彼疏又凡鄭所云容大車乘車幾軌者必容方軌並行若必適如每軌八尺之數則方軌並行不能無�互之患蓋此注及匠人說道塗之廣凡度以軌者皆主築治之地而言至道塗兩㫄既臨溝田必非��斗絕自當留不築治之餘地以為隱固故二軌之道兩車往來足相容讓但餘地之廣既不�正軌之度則當隨地勢為之不可豫定尺寸故注不備論耳雲都之野塗與環塗同可也者明此五塗與五溝相並而匠人野塗則為野之大路二者小異但都之野塗不過三軌此川上之路亦三軌與彼畧同也其郊甸之野塗則五軌廣於川路二軌賈疏雲案匠人云環塗以為諸侯經塗野塗以為都經塗鄭注云經亦謂城中道諸侯環塗五軌其野塗及都環塗野塗皆三軌彼注亦與此注同皆以為都之野塗與環塗同依內則雲道有三塗男子由右女子由左車從中央是以鄭解川上之路及都之野塗皆容三軌也雲萬夫者方三十三里少半里者詩周頌噫嘻箋義同孔疏雲計此萬夫之地一夫百畞方百步積萬夫方之是廣長各百夫以百百乘之是萬也既廣長皆百夫夫有百步三夫為一里則百夫為三十三里餘百步即三分里之一為少半里賈疏雲此解經萬夫有川之意從西北隅北畔至東頭有十洫一洫百夫十洫千夫千夫萬步萬步有三十三里百步百步是少半里以九澮揔而言之則萬夫矣故云萬夫者三十三里少半里矣雲弓而方一同者同方百里里有九夫一同有九萬夫此雲萬夫有川以九乘之與一同夫里之數正相等但溝洫之體不同耳賈疏雲案匠人云廣尺深尺謂之畎以至方百里為同同閒廣二尋深二仞彼井田法溝澮稀少而雲同此雖溝洫�溝澮稠多與彼井田相準擬而言也雲以南畮圖之則之從湴樹洫從澮橫九澮而川周其外焉者賈疏雲案詩有今適南畞又雲南東其畞故以南畞�之其田南北細分者是�行隔為一夫十夫則於首為橫溝十溝即百夫於東畔為南北之洫十洫則於南畔為橫澮九澮�於四畔為大川此川亦人造雖無丈尺之數葢亦倍澮耳此川與�人澮水所��者異彼百里之閒一川謂�川也程瑤田雲畞長畞也一夫之田析之百�以為百畞南畞者自北視之其畞橫陳於南也南畞故�橫�流於遂故遂縱遂在兩夫之閒故謂之夫閒夫閒東西之閒也其南北之閒則溝橫連十夫故曰十夫有溝不可謂二十夫之閒故變閒言夫也溝經十夫流入於洫洫之長如溝縱承十溝十溝之水皆入焉故曰百夫有洫也洫之水入澮澮長十倍於洫而橫承十洫之分佈千夫中者故曰千夫有澮也澮十之橫貫萬夫之中十澮之水並入於川故曰萬夫有川澮橫川自縱也鄭謂九澮而川周其外恐不然矣川上有路以達於畿安得有縱路復有橫路耶其橫者則二萬夫閒之道也澮但言九亦考之不察矣案程說是也畮制南東各視其上宜為之南畮則畎橫遂從溝橫洫從澮橫川從東畮則畎從遂橫溝從洫橫澮從川橫五塗之從橫與五溝同鄭止圖南畮者以東畮與南畮從橫正相反可以類推也至萬夫有川鄭謂九澮而川周其四㫄程則謂十澮而川�其一面葢鄭意萬夫之田縱橫皆有二川夾注其外故中止容九澮若為十澮則當羨千夫之田於數不合也然如鄭說萬夫九澮則其一面近川千夫十洫遂無所入之澮若以十洫之水徑注於川則五溝皆由小注大由淺注深以次灌輸斷無十洫越澮而注川之理至萬夫之川一面為之已足承十澮之水若四周為川則占地遽增三培而又無益於用其誤殆無疑也詩周頌噫嘻疏又謂遂溝洫皆以九積數蓋襲鄭九澮之說而誤益甚矣又案遂人之溝洫以十積數為鄉遂不井之田溝洫之制匠人之溝洫以八積數為都鄙井田溝洫之制其形體�異互詳匠人疏又案遂從在夫閒長竟一夫凡六十丈也溝橫承十遂其長十倍於遂竟十夫凡六百丈加以十遂二丈十徑四丈通六百零六丈為一溝之長洫從與十溝為方積百夫長亦竟十夫六百丈加以十溝四丈十畛六丈通六百一十丈為一洫之長澮橫承十洫其長十倍於洫竟百夫六千丈加以十洫十塗共十六丈又加百遂百徑六十丈通六千零七十六丈為一澮之長川從與十澮為方積萬夫長亦竟百夫六千丈加以十澮十道共三十二丈又加百溝百畛共百丈通六千一百三十二丈為一川之長川竟百夫六千丈即三十三里少半里也雲去山陵林麓川澤溝瀆城郭宮室塗巷三分之制其餘如此者此言六遂授地之法亦據王制三分去一之率通計之也鄉遂皆為不井之地故同用此法其都鄙制井田則所去不止三分之一詳小司徒載師疏雲以至於畿則中雖有都鄙遂人盡主其地者於注例當作於各本並誤賈疏雲遂人主六遂與司徒主六鄉同唯在二百里以內今經雲以達於畿明畿以內之中雖有都鄙作井田之法遂人亦盡主其地公邑之中為溝洫之法與鄉遂同遂人盡主之可知也案公邑亦當為井田賈依鄭說謂公邑為溝洫誤也經言以達於畿者明道路四達無阻耳非謂遂人溝洫之制達於五百里之畺地也詳匠人疏〉

以歲時登其夫家之眾寡及其六畜、車輦，辨其老幼、癈疾與其施捨者，以頒職作事，以令貢賦，以令師田，以起政役。
〈登，成也，猶定也。夫家，猶言男女也。施讀為弛。職，謂民九職也。分其農、牧、衡、虞之職，使民為其事也。《載師職》雲「以物地事，授地職」，互言矣。貢，九貢也。賦，九賦也。政役，出士徒役。〉
●疏〈以歲時登其夫家之眾寡及其六畜車輦者謂四時小案比也葢亦以國比之法行之與六鄉同制雲辨其老幼癈疾與其施捨者者猶小司徒雲以𥡴國中及四郊都鄙之夫家九比之數以辨其貴賤老幼癈疾凡征役之施捨也六遂征役之法與六鄉略同據鄉大夫經舍征之法老幼癈疾之外尚有貴者賢者能者服公事者之屬經不具言故更以其施捨者通晐之鄉師國比之法又雲辨其可任者與其施捨者遂師亦然此及小司徒並不雲可任者亦文不具也[1]〉
〈注云登成也猶定也夫家猶言男女也施讀為弛者小司徒注義並同凡經雲施捨者注並讀為弛舍詳小宰疏雲職謂民九職也者九職見大宰此即大司徒載師之地職是也賈疏雲以其頒職而作事是民之九職使之作事而遣出九貢也雲分其農牧衡虞之職使民為其事也者說文攴部雲攽分也頒即攽之借字象胥注云作使也鄭意經作事即大司徒之土事小司徒之地事是也農牧衡虞亦約舉九職之三與載師地職注義同雲載師職雲以物地事授地職互言矣者謂經雲職事即是分職使民為其事職事相貫而載師則以地職與地事分舉明是互文見義實無二事也賈疏謂彼雲物地事不雲貢此雲令貢賦不雲物地事地事與貢賦相互非鄭恉也雲貢九貢也者據閭師任民之貢有九亦即大司徒之地貢是也九貢即大宰九職所出而彼職之九頁則與土均之地貢並為邦國貢與此異也雲賦九賦者據大宰九賦三曰邦甸之賦即六遂及公邑所出其關市山澤幣餘之賦甸遂亦有之是則不備九賦鄭通言之耳雲政役出士徒役者政亦當讀為征與小司徒之徵役及均人力政義同賈疏雲即上注遂之軍法如六鄉者是也〉

若起野役，則令各帥其所治之民而至，以遂之大旗致之，其不用命者誅之。
〈役，謂師田，若有功作也。遂之大旗，熊、虎。〉
●疏〈若起野役者猶後雲六遂之役不雲六遂者容甸以外公邑之役亦治之賈疏雲若小司徒凡起徒役毋過家一人之類也雲則令各帥其所治之民而至者賈疏雲謂令縣正已下縣正雲若將用野民師田行役移執事則帥而至治其政令是縣正受遂人之令也沈彤雲野公邑官亦包之詒讓案遂吏帥民而至亦致之於司空與鄉師大役帥民徒事同雲以遂之大旗致之者依司常大閱雲帥都建旗大司馬治兵雲軍吏載旗攷彼二經帥為軍將都為大小都之長軍吏為六軍諸將帥咸與遂吏無涉唯鄭注司常帥都雲六鄉六遂大夫也而大司馬雲帥都載旜注又專舉遂大夫為釋其說實不塙依經義遂大夫當在大司馬郊野載�中又爵為中大夫則尤不得建大旗之旜而此雲遂之大旗者葢義取期民以旗表事故不依遂吏建旗恆法敘官注云遂人主六遂若司徒之於六鄉也鄉師時田以司徒之大旗致眾庶六遂為六鄉之副故起野役亦同用大旗也此與司常大司馬建旗敍𣝣不同詳大司徒疏賈疏雲以其遂人雖是大夫合用鳥隼之旟致眾今遂人掌眾與大司徒同故致眾得用熊虎為旗也案賈說本鄉師注義未塙詳彼疏[1]〉
〈注云役謂師田若有功作也者小宰注云役謂發兵起徒役也又小司徒注云役功力之事閭胥注云役田役也是師田及他功作起徒役之事通謂之役遂師大喪亦云道野役是也賈疏雲以其縣正所云用野民師田行役移執事為此事致之明此役與彼同其雲功作則移執事之等是也雲遂之大旗熊虎者據司常九旗熊虎為旗案此遂之大旗蓋即熊旗之�聶崇義雲四�詳大司徒司常疏〉

凡國祭祀，共野牲，令野職。
〈共野牲，入於牧人以待事也。野職，薪炭之屬。〉
●疏〈凡國祭祀共野牲令野職者此官掌令遂師共野牲令委人共野職也若然野牲言共亦令之野職言令亦共之皆互文見義[1]〉
〈注云共野牲入於牧人以待事也者野牲即九職中藪牧所養之鳥獸其在遂地者則遂師共之遂師雲凡國祭祀共其野牲是也賈疏雲謂牛羊豕在六遂者故曰野牲牧人云掌牧六牲以共祭祀故知此野牲亦入牧人以待事也雲野職薪炭之屬者此野職惟據祭祀所用故知薪炭之屬與遂師雲入野職於玉府者為貨賄異也賈疏雲此官令之委人斂之故下委人云掌斂野之賦又雲斂薪芻凡疏材木材凡畜聚之物言之屬者兼此諸物也〉

凡賓客，令脩野道而委積。
〈委積於廬宿市。〉
●疏〈凡賓客令脩野道而委積者此贊大小司徒也賈疏雲案大司徒雲令野脩道委積彼謂揔令遺人此於百里外野道又令之是亦令遺人也案賈據大司徒注義方苞蔣載康謂脩道當令野廬氏二說相兼乃備詳彼疏又案此野道即遺人云國野之道葢通晐匠人野塗五軌及甸以外公邑采邑野塗三軌凡賓客往來所出道路此官並令脩之與上文野田五塗異也[1]〉
〈注云委積於廬㝛市者並據遺人文〉

大喪，帥六遂之役而致之，掌其政令。及葬，帥而屬六綍。及窆，陳役。
〈致役，致於司徒，給墓上事及竁也。綍，舉棺索也。葬舉棺者，謂載與說時也。用綍旁六執之者，天子其千人與。陳役者，主陳列之耳，匠師帥監之，鄉師以斧涖焉。大喪之正棺、殯、啟、朝及引，六鄉役之；載及窆，六遂役之，亦即遠相終始也。鄭司農云：「窆，謂下棺時。遂人主陳役也。《禮記》謂之封，《春秋》謂之傰，皆葬下棺也。聲相似。」〉
●疏〈大喪帥六遂之役而致之者大喪亦謂王及後之喪知不關世子者世子喪當用諸侯禮不得備六綍也雲及葬帥而屬六綍者謂葬載及窆時以索舉柩亦帥遂役屬著舉下之也雲及窆陳役者釋文作及�雲劉昌絹反穿也本作窆戚彼驗反與注相應阮元雲陸從劉昌宗作�與注乖當從戚袞本作窆今本是也段玉裁雲劉本大誤與注不相應或雲注有給墓上事及�之文然�為穿地窆為下棺事各不同致役為墓上事及竁陳役為�蓋六遂分任其役也案阮段說是也此雲及窆陳役猶遂師雲及窆抱磿也劉陸本葢涉注文而誤[1]〉
〈注云致役致於司徒給墓上事及�也者賈疏雲以其殯及引皆六鄉役之其墓上事及窆等六遂役之故知致役給墓上墓上則說載下棺之等�謂穿壙之等不言在廟載事亦六遂役之不言者路也必致於司徒者司徒雖主六鄉以�地官之卿掌徒庶之役亦兼掌六遂之役故也雲綍舉棺索也者綍與紼同白虎通義崩薨篇雲紼者所以牽持棺者也雜記注云綍引同�廟中曰綍在塗曰引檀弓弔於葬者必執引若從柩及壙皆執紼注云車曰引棺曰紼喪大記君葬用�四綍注云在棺曰綍行道曰引至壙將窆又曰綍既夕禮注云引所以引柩車在軸輴曰紼左宣八年傳冬葬敬�旱無麻始用葛非杜注云茀所以引柩殯則有之以備火葬則以下柩孔疏雲禮茀字或作紼或作綍繩之別名也紼者所以引柩於殯則已有之繫於輴車以備火災有災則引柩以避火及葬則用之以下柩也案孔說是也統覈諸經注葢綍與引同為大索以麻為之柩殯於廟時則繫於輴車以備遷舉及將葬載柩於車時亦以綍舉而載之既至壙又以綍繫於輴車舉而下窆也析言之則在廟在壙舉柩之索謂之綍在道引車之索謂之引引屬於柩車之軸綍屬於輴車其用不同故大司徒注詁引為引喪車索與此綍訓舉棺索異通言之則綍引同物故既夕及襍記並以綍引通稱先鄭大史注云引六紼曲禮注孔本亦云綍引車索是也釋名釋喪制雲「從前引之曰紼紼發也發車使前也」「縣下壙曰繂繂捋也徐徐捋下之也」。案：劉釋綍為發車使前亦即以引為綍其所云縣下壙曰綍乃正是禮注之綍綍繂字通故喪大記注亦云綍或為率率即繂也雲葬舉棺者謂載與說時也者�謂舉棺載於柩車既夕禮遷祖正柩後雲乃載注云乃舉柩郤下而載之是也說謂說下棺於地既夕在廟載及至壙兩雲屬引後引即綍故注云於是說載除飾更屬引於緘耳是也二者一升一降並當舉棺故皆用綍詳喪祝疏雲用綍旁六執之者天子其千人與者賈疏雲案雜記諸侯執綍五百人大夫三百人以此約之天子千人無正文故云與以疑之案檀弓孔疏引何�說與鄭賈同白虎通義崩薨篇說天子之制雲臣子更執紼晝夜常百二十二人御覽禮儀部引作千二百人義較今本為長葢鄭據倍諸侯數班據王禮之大數說雖異義並得通至呂氏春秋節喪篇雲世俗之行喪引紼者左右萬人以行之此則戰國之侈制不足以證禮也雲陳役者主陳列之耳者司市注云陳猶列也賈疏雲以其經雲及窆窆謂下棺下棺之時予人執綍�碑負引須陳列其人故知謂陳列之也雲匠師帥監之鄉師以斧涖焉者鄉師雲大喪用役則帥其民而至遂治之及葬執纛以與匠帥御匶而治役及窆執斧以涖匠師鄭言此者明三官相與為官聯非遂人所專治也雲大喪之正棺殯啓朝及引六鄉役之載及窆六遂役之亦即遠相終始也者賈疏雲知義然者案大司徒職雲大喪帥六鄉之眾庶屬其六引此遂人云帥六遂之役屬六綍及窆陳役鄭據此二文言之以六鄉近使主殯及啓朝為始在祖廟之中將行載棺於蜃車屬六綍則六遂為終也至於在道言引則還使六鄉為始至壙窆之下棺則還使六遂為終以二處合自共為終始故云即遠相終始也是以大司徒注云六鄉主六引六遂主六綍也詒讓案檀弓雲飯於牖下小斂於戶內大斂於昨殯於客位�於庭葬於墓所以即遠也此注即據彼文正棺謂正柩於兩楹之間詳小司徒疏啓謂啓殯朝謂朝祖並詳喪祝疏鄭司農雲窆謂下棺時遂人主陳役也禮記謂之封春秋謂之傰皆葬下棺也聲相似者鄉師大僕注義並同聲相似者謂窆封傰三字聲類並相近傰舊本並作塴宋本作傰葉鈔釋文同今據改案正字當作�借作傰塴傰皆譌並詳鄉師疏〉

凡事，致野役，而師田作野民，帥而至，掌其政治禁令。}}

遂師，各掌其遂之政令戒禁。以時登其夫家之眾寡、六畜、車輦，辨其施捨與其可任者。經牧其田野，辨其可食者，周知其數而任之，以徵財征。作役事則聽其治訟。
〈施讀亦弛也。經牧，制田界與井也。可食，謂今年所當耕者也。財征，賦稅之事。〉
●疏〈各掌其遂之政令戒禁者賈疏雲以遂師下大夫四人所掌六遂亦如鄉師主六鄉亦二人共主三遂故云各掌其遂之政令戒禁雲以時登其夫家之眾寡六畜車輦辨其施捨與其可任者者即四時小案比之事亦當以國比之法治之與鄉師同賈疏雲已下皆如鄉師之職但鄉師雲輦又雲老幼貴賤癈疾此不言之此雲經牧其田野之等彼不言之皆是互換為義故設文不同也雲周知具數而任之以徵財征者大宰九賦章注引此職文作以徵其財征疑此挩其字任之謂授職事作徒役凡任民之事皆是財征則兼九功民職之力征九賦田野之地征言之二者皆有財賄亦皆校計民數田數而為徵令也賈疏畗任之據人民之數徵財征據田野之數未析雲作役事則聽其治訟者唐石經作上有以字各本並無案疏述經無以字以文義校之亦不當有今從宋本賈疏雲役事中可兼軍役田獵功作之等皆聽其治訟也江永雲遂師遂大夫縣正皆聽治訟其獄訟之大者遂士聽斷之[1]〉
〈注云施讀亦弛也者大司徒注義同段玉裁雲亦者亦遂人職而言阮元雲亦下當脫為遂大夫土均注云施讀亦為弛也可證雲經牧制田界與井也者經訓界與�人經田野義同牧即井牧詳小司徒疏賈疏雲但六遂制溝洫法上文所云者是今以為制界�井也又為井田法者以其遂人兼掌采地故上雲掌野鄙兼言稍縣都以采地有井田法故此經雲經牧其田野與小司徒文同故鄭亦兼言井也案遂人�掌甸以外公邑公邑亦制井田也鄭賈謂公邑用溝洫法非是詳匠人疏雲可食謂今年所當耕者也者即遂人上中下地三等田萊每年各有當耕之田也江永雲衍沃隰皋可食者也京陵湻鹵之類不可食案江說是也爾雅釋地雲可食者曰原郭注云可種穀給食是可食即謂可耕之地通三等田萊言之非必當年所耕也惟磽埆不可耕者乃為不可食詳大司徒疏雲財征賦稅之事者小宰注云政謂賦也字或作征又大司徒注云徵稅也賈疏雲征是賦稅財是地稅故云財征賦稅之事也雖以地稅為正其中亦兼有口率出泉也案此財征當通九賦九職而言賈分征屬賦稅財屬地稅固非又以賦稅為口泉亦沿大宰九賦注之誤周法無口泉詳大宰疏〉

巡其稼穡而移用其民，以救其時事。
〈移用其民，使轉相助，救時急事也。四時耕耨、斂艾芟地之宜，晚早不同，而有天期地澤風雨之急。〉
●疏〈注云移用其民使轉相助救時急事也者移迻之叚字廣雅釋詁雲移轉也漢書食貨志雲力耕數耘收獲如寇盜之至所謂救時急事也農事急迫之時民力有不給者則移其力之有餘者使轉相佐助即遂人所謂以彊予任甿與大司徒移民事異也管子山國軌篇雲春十日不害耕事夏十日不害芸事秋十日不害斂實冬十日不害除田此之謂時作即經所謂時事也雲四時耕耨斂艾芟地之宜晚早不同者賈疏雲其地有宜早種早收有宜晚種晚收故云晚早不同雲而有天期地澤風雨之急者天期有寒溫地澤有枯潤風兩有緩驟皆須趣時以畢事也〉

凡國祭祀，審其誓戒，共其野牲。
〈審亦聽也。〉
●疏〈凡國祭祀審其誓戒者賈疏雲案冢宰職雲大祭祀掌百官之誓戒大司寇涖誓百官並戒百族此官主審其戒戒遂之民故不同也雲共其野牲者謂受令於遂人而取六遂以外藪牧所養之牲而共之委人注說野賦雲其牧則遂師以共野牲是也[1]〉
〈注云審亦聽也者亦上文聽其治訟而言說文宀部雲宷悉也知宷諦也重文審篆文�從番鄉師注云聽謂平察之爾雅釋詁雲察審也是審聽同為平察之義〉

入野職、野賦於玉府。
〈民所入貨賄，以當九職、九賦，中玉府之用者。〉
●疏〈注云民所入貨賄以當九職九賦者賈疏雲野職謂民九職之貢野賦謂民九賦自邦甸家稍縣都之等口率出泉以其在遠郊之外故皆以野言之也詒讓案野職者六遂中九職之民貢也野賦者九賦邦甸之賦也委人掌斂野之賦注謂野之工商嬪婦之賦遂師以入玉府彼經注雖雲野賦實據九職之貢言之與此小異凡貢賦以泉穀財物為正或不出正貢賦而以他物當之若角人羽人掌葛所征之物以當邦賦是也鄭以正貢賦穀物當入廩人泉布當入外府泉府鳥獸草木當入膳府等不必皆入玉府故兼當貢賦之物言之凡九賦皆地稅鄭賈以為口率出泉則失之雲中玉府之用者者明野職野賦不盡共玉府此官唯選其中用者入之也賈疏雲亦是遂師自當徵其穀稅泉以入大府分之眾府也若然案大府職雲式貢之餘財以共玩好之用入於玉府彼入於玉府者是式貢之餘財財之美者由大府乃入玉府此徑入玉府者非財之美不堪玉之玩好者也案賈說非鄭意也職賦中泉穀等自入大府此官但擇中王服御器物之用者入玉府耳賈乃謂非財之美者誤矣〉

賓客，則巡其道脩，庀其委積。
〈巡其道脩，行治道路也。故書庀為比。鄭司農云：「比讀為庀。庀，具也。」〉
●疏〈賓客則巡其道脩庀其委積者釋文出庇其二字雲又作庀段玉裁雲說文有庇無庀疑庇庀一字也如此籀作�案段說近是此亦贊大小司徒而與野廬氏遺人為官聯也賈疏雲大司徒雲野脩道委積�國外曰野在六鄉之中者此據六遂之中者[1]〉
〈注云巡其道脩行治道路也者掌固注云巡行也廣雅釋詁雲脩治也道脩即遂人之令脩野道野廬氏之脩除道路葢野廬氏脩之此官則巡行董趣之雲故書庀為比鄭司農雲比讀為庀者本職後注及春官世婦大胥先鄭讀並同徐養原雲當以庇為正庀俗體比則庇之省文雲庀具也者小爾雅廣詁文春官世婦及大胥大司馬注並同〉

大喪，使帥其屬以幄帟先，道野役；及窆，抱磿，共丘籠及蜃車之役。
〈使以幄帟先者，大宰也。其餘司徒也。幄帟先，所以為葬窆之閒先張神坐也。道野役，帥以至墓也。丘籠之役，竁復土也。其器曰籠。蜃車，柩路也。柩路載柳，四輪迫地而行，有似於蜃，因取名焉。行至壙，乃說，更復載以龍輴。蜃，《禮記》或作槫，或作輇。役，謂執綍者。鄭司農云：「抱磿，磿下車也。」玄謂磿者，適歷執綍者名也。遂人主陳之，而遂師以名行校之。〉
●疏〈大喪使師其屬以幄帟先者宰夫注云大喪王后世子也以幄帟先者與幕人為官聯也先謂先柩行至墓豫張設之雲及窆抱磿者抱即袌之借字說文衣部雲袌褱也國策秦策高注云抱持也賈疏雲及至也謂柩車至壙窆下棺也下棺之時遂師帥�執綍�之人名歷適而校數之也雲共丘籠及蜃車之役者役即上野役此冡丘籠蜃車二者為文丘籠以取土蜃車以載柩二者皆須徒役此官則於所作野役中�選以共之賈疏雲土曰丘謂共為丘之籠器以盛土也蜃車之役謂在祖廟中將行共蜃車以載柩之役人也案賈意蓋謂共役並共籠車之器今攷蜃車即巾車柩路此王之柩路當亦巾車共之稍人注謂王柩路遂人共之非也又廟中將行載柩屬六引當用鄉役不當使遂官共之鄭雖謂遂出柩路而此注兩言執綍則自謂共蜃車說載之役非在道引行之役也又丘籠似亦非遂官所共賈疏說皆未塙詳後及稍人疏[1]〉
〈注云使以幄帟先者大宰也者賈疏雲以其天官幕人掌共帷幕幄帟綬屬大宰故知使幕人以帳帟先是大宰也詒讓案幄帟雖幕人所掌然但主共張其奉而致之墓者仍是六遂徒役之事然則帥其屬者即遂師自帥其所屬官及徒役特聽大宰之使令耳賈謂大宰使幕人非經注意也雲其餘司徒也者謂道野役以下諸事皆司徒使遂師為之大司徒雲大喪帥六鄉之眾庶而治其政令稍人云人喪帥屬車與其役以至掌其政令以聽於司徒是大喪之役事自鄉遂以至公邑司徒盡掌治之矣雲幄帟先所以為葬窆之閒先張神坐也者幕人注云帟在柩上此別為神坐上亦有帟也幄則在㫄賈疏雲謂柩至壙脫載除飾柩則在地未葬窆之間須有凶靈神坐之所故知大幕之下宜有幄之小帳小帳之內而有帟之承塵以為神坐也雲道野役帥以至墓也者賈疏雲以其雲導導是帥引之言故知從廟帥引往至墓所也雲丘籠之役竁復土也者冢人云以𣝣等為丘封之度又雲及竁以度為丘隧小宗伯注云竁謂葬穿壙也復土詳小司徒疏賈疏雲竁謂穿地復土謂下棺之後以壙上土反復而為丘壟皆須籠器以盛土也雲其器曰籠者說文竹部雲籠舉土器也淮南子精神訓雲負籠土高注云籠受土籠也雲蜃車柩路也者據巾車雲小喪共匶路即此蜃車也匶柩古今字互詳巾車疏雜記孔疏雲凡在路載柩天子以下至士皆用蜃車與輲車同故周禮遂師共蜃車之役是天子也既夕雲遂匠納車於階閒注云車載柩車周禮謂之蜃車是士用蜃車也雜記雲大夫載以�車�車則蜃車也是大夫用蜃車則諸侯不言亦可知雲柩路載柳四輪迫地而行有似於蜃因取名焉者賈疏雲謂在祖廟中遂匠納車於階閒郤而上載之乃加帷荒帷荒即柳也四輪迫地而行即輇車以二軸而貫四輪即許氏說文雲無輻曰輇者也詒讓案蜃車之制既夕記注云其車之轝狀如牀中央有轅前後出設前後輅轝上有四周下則前後有軸以輇為輪又雜記注云輇崇葢半乘車之輪據此�凡蜃車皆四輇輪崇三尺三寸故云迫地而行以其載柳故亦謂之柳車聶氏三禮圖引阮諶�雲栁車四輪一轅車長丈二尺廣四尺高五尺栁詳縫人疏又案據雜記注則凡柩車輇輪皆無輻雜記疏謂但大夫轅車不用輻則似天子諸侯蜃車有輻說與鄭違非也雲行至壙乃說更復載以龍輴者賈疏雲以共天子諸侯殯時用輴車即檀弓所云菆塗龍輴天子之禮是也諸侯不龍其轅而已殯既用輴明葬時用輴可知詒讓案謂行時載柩以蜃車既至壙說載乃更以龍輴載柩入隧檀弓注云天子殯以輴車畫轅為龍鄭言此者欲見蜃車為在道所用與輴車異亦見經雲蜃車之役實為輴車之役以其由蜃車說下載之故通雲蜃車耳輴亦作䡅說文車部雲下棺車曰䡅是也雲蜃禮記或作槫或作輇者槫舊本誤榑今據余本岳本宋註疏本正雜記輲車注云輲讀為輇或作槫許氏說文解字曰有輻曰輪無輻曰輇周禮又有蜃車天子以載柩蜃輇聲相近其制同乎又喪大記君葬用輴大夫葬用輴士葬用國車鄭注云大夫廢�此言輴非也輴皆當為載以輇車之輇聲之誤也輇字或作團是以文誤為國輇車柩車也既夕注亦云車載柩車周禮謂之蜃車雜記謂之團或作輇或作槫聲讀皆相附耳未聞孰正曾釗雲說文輇字注云蕃車下庳輪也既夕記雜記注說正與說文庳車之說合則字實以輇為正蜃團槫輲皆聲近通用之字耳雲迫地而行有似於蜃因取名焉非也案曾說是也鄭雜記注依別本讀輲為�又引許書以證其義則亦以柩車之正字當任輇凡蜃�槫輴團諸字並輇之聲誤喪大記國車又團之形誤也然此注又不破蜃為輇與雜記注異既夕注亦謂蜃團輇槫聲讀相附未聞孰正葢鄭自有兩解要當以雜記注為塙詁矣又莊子達生篇雲死得於腞楯之上聚僂之中釋文引司馬彪元腞猶篆也案莊子之腞楯當即輇輴之異文呂氏春秋節喪篇雲世俗之行喪載之以大輴輴亦即載柩之輇車與龍輴異也雲役謂執紼者者明與鄉役執引異即遂人云帥六遂之役屬六紼注謂載與說時是也凡王柩在殯在廟並載以龍輴至葬將行時說輴而載於蜃車至壙將窆又說蜃車復載於龍輴以下竁其在輴載說之時並輓以六紼遂役執之其蜃車行在道六鄉役執六引非此官所共治也鄭司農雲抱磿磿下車也者說文手部雲捊引取也重文抱捊或從包又石部雲磿石聲也磿下車義未詳攷方言云繀車趙魏之間謂之轣轆車廣雅釋器雲繀車謂之厤鹿墨子備蛾傅篇有下磿車又備高臨篇說連弩車之法雲以磿鹿卷收磿鹿即鹿盧語之轉耳檀弓公室視豐碑注云豐碑斲大木為之形如石碑於槨前後四角樹之穿中於閒為鹿盧下棺以繂繞天子六繂四碑前後各重鹿盧也先鄭此注疑即讀抱為捊磿下車或即指抱引下棺之鹿盧矣雲玄謂磿者適歷執綍者名也者此讀磿為歷破先鄭義也賈疏雲謂天子千人分佈於六綍之上謂之適歷者分佈稀疏得所名為適歷也王應麟雲史記樂毅書故鼎反乎磿室徐廣注�歷也戰國策燕策新序雜事作歷室葢古字通用惠士奇雲磿當作秝說文秝稀疏適秝也從二禾讀若歷適者適均呂覽辨土篇曰稼疏而不適謂分佈不均故二禾相比稀疏乃適也然則執紼者千人分佈於六綍如禾稼有行勿使疏密正其行齊其力巡行校錄遂師執書數之名曰抱秝秝借為磿歷磿皆以秝得聲漢書議郎耿育疏曰太伯見歷知適逡循固讓王充謂太王亶父以王季當立故易名為歷歷者適也太伯覺悟去而避之合觀眾說則適秝之義明矣孔廣森雲魏書蔣濟傳雲船本歷適數百里中歷適猶適歷疎密均布之謂磿者執綍人名籍取適歷之義以為稱也古者發大役必籍其名而𥡴數之師則拱𥡴喪則抱磿案孔說是也此經雲抱磿與大史大師抱天時大遷國抱法義同並謂抱持圖籍之書磿者即校次執綍者之名籍周書世俘篇雲馘磿億有十萬七千七百七十有九馘磿亦即校數俘馘之籍可與此經互證又月令季冬命宰歷卿大夫至於庶民土田之數而賦犧牲以共山林名川之祀注云歷猶次也郊特牲雲𥳑其車賦而歷其卒伍注云𥳑歷謂算具陳列之也此磿與彼歷聲義並同葢因簡𠪱人役遂稱其簿書為磿猶小宰八成聽師田以𥳑𥡴即𥳑閱𥡴計士卒之簿書也雲遂人主陳之者賈疏雲案上遂人云及窆陳役是也雲而遂師以名行校之者賈疏雲但執綍之人背碑負引而退行遂師抱持版之名字巡行而校錄之以知在否故云抱磿也〉

軍旅、田獵，平野民，掌其禁令，比敘其事而賞罰。
〈平，謂正其行列部伍也。鄭司農云：「比讀為庀。」〉
●疏〈軍旅田獵平野民者即遂人云師田作野民此官帥而平之雲比敍其事而賞罰者賈疏雲遂師校比次敘其行伍而行賞罰也[1]〉
〈注云平謂正其行列部伍也者大司馬中冬教大閱雲左右陳車徒有司平之即田獵平民之事彼注亦訓平為正葢正其行列使不踰越正其部伍使不掍淆亦以軍法部署之鄭司農雲比讀為庀者前注同此比為校比之義不當為庀故後鄭不從〉

遂大夫，各掌其遂之政令。以歲時𥡴其夫家之眾寡、六畜、田野，辨其可任者與其可施捨者，以教稼穡，以𥡴功事。掌其政令、戒禁，聽其治訟。
〈施讀亦為弛。功事，九職之事，民所以為功業。〉
●疏〈各掌其遂之政令者賈疏雲此一經與遂師職意同但互見其義耳詒讓案以下至鄰長皆六遂之吏與鄉吏鄉大夫至比長地治不同而職掌相等鄉吏職詳而此略者亦以其可互推文不具也[1]〉
〈注云施讀亦為弛者亦冡遂人遂師而言詳小司徒疏雲功事九職之事民所以為功業者賈疏雲大宰以九職任萬民彼雲任即此功事謂任之使有功者也詒讓案大宰九職大府謂之九功故知功事即九職之事〉

令為邑者，歲終則會政致事。
〈不言其遂之吏，而言為邑者，容公邑及卿大夫王子弟之采邑政令、戒禁，遂大夫亦施焉。〉
●疏〈令為邑者歲終則會政致事者歲終謂夏之季冬詳宰夫疏此正遂吏之歲會亦即此官之官成官計也[1]〉
〈注云不言其遂之吏而言為邑者容公邑及卿大夫王子弟之采邑政令戒禁遂大夫亦施焉者據鄉大夫雲歲終則令六鄉之吏皆會政致事此官與彼職事同而文異故鄭意此邑兼含都鄙四井之邑而言公邑謂六遂以外甸稍縣畺四等公邑即載師注所云二百里三百里其大夫如州長四百里五百里其大夫如縣正者是也采邑亦即載師之家邑小都大都之吏是也賈疏雲言之者若直言遂之吏則不容公邑與采邑今遂大夫不言遂之吏變云為邑則遂中可以兼公邑采邑二者故云政令戒禁遂大夫亦施焉以其遂人云掌野又雲以達於畿故知亦施政令戒禁案鄭意當如賈說但此官為遂吏唯主當遂一萬二千五百家與遂人遂師通掌甸稍縣畺者異則其政令不得及於公邑采邑此經云為邑當與里宰鄰長諸職凡言邑者同即鄰里酇鄙縣所治之邑里也鄭賈說未塙詳里宰疏〉

正歲簡稼器，脩稼政。
〈𥳑猶閱也。稼器、耒耜、茲其之屬。稼政，孟春之《月令》所云皆脩封疆，審端徑術，善相丘陵、阪險、原隰，土地所宜，五穀所殖，以教道民，必躬親之。〉
●疏〈注云簡猶閱也者小宰注同雲稼器耒耜茲其之屬者茲其宋婺州本作�其賈疏作鎡基案薙氏注亦作茲其賈本及宋本似並非是月令季冬脩耒耜具田器鄭彼注云田器鎡其之屬此脩稼器葢通彼耒耜田器備脩之國語魯語韋注云耨茲其也管子小匡篇尹注云耨鎡䥓也廣雅釋器雲鎡錤鉏也一切經音義引倉頡篇雲鉏茲其也說文木部雲欘斫也齊謂之鎡錤孟子公孫丑篇雖有鎡基不如待時趙注云鎡基田器耒耜之屬案茲鎡其基䥓字並通依月令注茲其與耒耜異趙岐說非雲稼政孟春之月令所云皆脩封疆審端徑術善相丘陵阪險原隰土地所宜五穀所殖以教道民必躬親之者鄭彼注云封疆田首之分職術周禮作遂遂小溝也步道曰徑相視也案彼上文雲王命布農事命田舍東郊亦是命田官脩稼政之事故引以為證〉

三歲大比，則帥其吏而興甿，明其有功者，屬其地治者。
〈興甿，舉民賢者能者，如六鄉之為也。興猶舉也，屬猶聚也。又因舉吏治有功者，而聚勑其餘以職事。〉
●疏〈三歲大比則帥其吏而興甿者亦謂每三年正月大案比而興遂民詳小司徒鄉大夫疏賈疏雲三歲大比已下若鄉大夫三歲大比興賢者能者其義同變之耳吏則遂大夫已下縣正至鄰長雲明其有功者者此六遂之官計也大比與大計事相因故興甿之時兼察吏也雲屬其地治者者地治猶大司徒雲有地治者蠟氏雲有地之吏即上為邑者是也[1]〉
〈注云興甿舉民賢者能者如六鄉之為也者此亦變民言甿也經注甿字亦並當作氓詳遂人疏此謂行鄉飲酒之禮於遂序以興遂之賢能如鄉大夫賓興六鄉賢能之禮王制說大司徒命鄉𥳑�帥教者移之郊移之遂注亦謂遂大夫掌之為習禮於遂之學是也又案六遂與六鄉治教相儗此遂大夫興甿即用鄉飲酒之禮其屬縣正如州長則縣亦當有春秋以禮會民射於縣學鄙師如黨正則鄙亦當有國索鬼神屬民飲酒正齒位之禮經唯於此職著興甿之典者文不具也凡遂學降於鄉學一等與州黨之學同為無室之序詳州長疏賈疏雲此文不具故鄭就鄉大夫解之彼以鄉飲酒興賢能者厥明獻賢能之書於王王拜而受之登於天府內史貳之此職亦然也雲興猶舉也者大司徒注同雲屬猶聚也者州長注同雲又因舉吏治有功者而聚勑其餘以職事者國語周語雲尊貴明賢韋注云明顯也此明其有功亦謂舉而顯異之與八統達吏義同勑亦敕之借字詳大宰疏呂氏春秋孟春紀田事既飭高注云飭讀作勑勑督田事是勑有戒督之義其餘謂所明之外凡無功無過者也賈疏雲謂當興舉之時因舉治民之吏鄰長以上吏之有功者而升之又聚其地治鄰長以上勑之以職事使之不慢也〉

凡為邑者，以四達戒其功事，而誅賞廢興之。
〈四達者，治民之事，大通者有四：夫家眾寡也，六畜車輦也，稼穡耕耨也，旗鼓兵革也。〉
●疏〈凡為邑者以四達戒其功事者賈疏雲謂將四通之事以戒勑其功事功事即上注九職之功業也雲而誅賞廢興之者此六遂之官計官刑也賈疏雲此亦如大宰注大有功不徒興又賞之大無功不徒廢又誅之[1]〉
〈注云四達者治民之事大通者有四者廣雅釋詁雲達通也雲夫家眾寡也六畜車輦也稼穡耕耨也旗鼓兵革也者賈疏雲此無正文唯約上下文而知義爾案遂師雲夫家眾寡六畜車輦此遂大夫亦云夫家眾寡以教稼穡酇長雲以旗鼓兵革帥而至又雲�其耕耨鄭據而言故以四事當此四達黃度雲四達謂達之於四疆案鄭訓達為通是也而以夫家眾寡等充四達之數則未安四達之義似當以黃說為長大戴禮記千乘篇雲司徒典春以教民之不時不若不令成長幼老疾孤寡以時通於四疆有�而�通有煩而不治則民不樂生不利衣食鶡冠子道端篇雲近親遠附明達四通皆此經四達之塙詁也〉

縣正，各掌其縣之政令徵比，以頒田裡，以分職事，掌其治訟，趨其稼事而賞罰之。
〈徵，徵召也。比，案比。〉
●疏〈各掌其縣之政令徵比者賈疏雲謂政教號令徵發校比之等也雲以頒田裡者亦依遂人上中下地三等之法頒授之也雲以分職事者荀子王霸篇雲農分田而耕賈分貨而販百工分事而勸所謂分其職事也賈疏雲即九職之功事也雲趨其稼事而賞罰之者釋文趨作趣雲本又作趨案陸本是也說文辵部雲趨走也趣疾也趣趨聲近經典亦多通用經例凡趨走字作趨催促字作趣與說文正同職喪雲趣其事字亦作趣可證酇長里宰並雲趨其耕耨葢皆傳寫譌掍稼事即耕耨謂疾督其田事而課其勤惰以為賞罰也[1]〉
〈注云徵徵召也者司市注義同雲比案比者謂案戶比民漢制以八月案比所謂小案比也詳小司徒疏〉

若將用野民師田、行役、移執事，則帥而至，治其政令。
〈移執事，移用其民。鄭司農云：「謂轉相佐助。」〉
●疏〈若將用野民師田行役移執事者賈疏雲言將事未至之時預徵召野民也言師田謂出師征伐及田獵也言行役謂若巡狩及功役[1]〉
〈注云移執事移用其民者王安石雲若遂師所謂巡其稼穡而移用其民以救其時事也詒讓案此與大宰九職閒民無常職轉移執事事異而義同方苞雲移執事謂掌固之移甲役其職雲與國有司帥之即縣正也若移用其民以救時事則遂師掌之帥之者則酇長里宰耳案方說亦通鄭司農雲謂轉相佐助者亦與遂師後鄭注義同〉

既役，則𥡴功會事而誅賞。
●疏〈既役則𥡴功會事而誅賞者此縣吏之官計官刑也賈疏雲此經結上文功役之事事訖乃𥡴考其功多少當計會其事之可否而有功者賞無功者誅也〉

鄙師，各掌其鄙之政令、祭祀。
〈祭祀，祭禜也。〉
●疏〈注云祭祀祭禜也者賈疏雲鄙與六鄉黨同黨祭禜故知此鄙所祭祀謂祭禜也〉

凡作民，則掌其戒令。
〈作民，謂起役也。〉
●疏〈注云作民謂起役也者胥注云作起也鄙師在遂與六鄉黨正相等黨正雲凡作民而師田行役則以其灋治其政事與此作民事同起役即師田行役之事也賈疏雲案下酇長雲若作其民而用之則以旗鼓兵革帥而至又上文每雲野役故知此作民亦是起役事也〉

以時數其眾庶，而察其媺惡而誅賞。
〈時，四時也。〉
●疏〈以時數其眾庶而察其媺惡而誅賞者媺古美字詳大司徒疏數其眾庶亦即小案比猶黨正雲以歲時涖校比也王制孔疏雲六鄉州學主射黨學主正齒位遂則縣與州同鄙與黨同縣正主射鄙師主正齒位亦應與鄉不異但周禮不備耳[1]〉
〈注云時四時也者宮正注同蔣載康雲據黨正四孟讀法聚民也詒讓案鄭意周法一歲四時有小比詳小司徒疏〉

歲終，則會其鄙之政而致事。}}
●疏〈歲終則會其鄙訖政而致事者此正鄙之歲會亦鄙吏之官成官計也歲終謂夏之季冬詳宰夫疏〉

酇長，各掌其酇之政令，以時校登其夫家，比其眾寡，以治其喪紀、祭祀之事。
〈校猶數也。〉
●疏〈以時校登其夫家比其眾寡者亦謂四時小案比也雲以治其喪紀祭祀之事者賈疏雲謂民之喪紀若鄉師所云族共喪器之類祭祀謂若族祭酺之類若然縣當祭社與州同縣正鄙師酇長皆不言所祭神者六遂與六鄉互見其義也[1]〉
〈注云校猶數也者明與縣正數眾庶義同說文木部雲校木囚也叚借為校數史記平準書京師之錢纍臣萬貫朽而不可校裴氏集解引如湻雲校數也又漢書嚴助傳顏注云校計也廩人注云數猶計也是校數同訓計凡全經雲校比者義並同夏官釋文謂比校字當從手㫄非也詳夏官敍官疏〉

若作其民而用之，則以旗鼓、兵革帥而至。若歲時𥳑器，與有司數之。
〈𥳑器，𥳑稼器也。兵器亦存焉。有司，遂大夫。〉
●疏〈若作其民而用之則以旗鼓兵革帥而至者兵革猶兵甲國語齊語定三革韋注云甲冑盾也賈疏雲謂師田及巡守之等直言以旗鼓兵革不言車輦文不具[1]〉
〈注云𥳑器𥳑稼器也者賈疏雲見遂大夫職雲正歲簡稼器脩稼政則此官與遂大夫共𥳑之雲兵器亦存焉者以酇長為遂人之屬其在遂又與六鄉族師職掌相等遂人族師並雲𥳑其兵器則知此𥳑器亦當兼有兵器也但遂人族師兵器並當分為二鄭則謂即戎器義尚未塙耳兵器詳玉府疏惠士奇雲酇長𥳑兵器以僃追胥非以供軍旅會同之用也案惠說是也此𥳑兵器亦兼有時田以田事羨卒竭作兵器亦民閒自共與大師異也六遂副六鄉亦出軍而不出車馬兵甲詳小司徒疏雲有司遂大夫者以酇長即遂大夫之屬明當佐彼同𥳑稼器等也〉

凡歲時之戒令皆聽之，趨其耕耨，𥡴其女功。
〈聽之，受而行之也。女功，絲枲之事。〉
●疏〈趨其耕耨𥡴其女功者趨當作趣詳縣正疏賈疏雲此酇長彌親民故趨其耕耨並𥡴考女功之等事詒讓案公羊宣十五年何注云五穀畢入民皆居宅里正趨緝績男女同巷相從夜績至於夜中故女功一月得四十五日彼說井田一里八十戶里正為之長葢與酇長𣝣秩略相儗故𥡴女功之事亦略同也[1]〉
〈注云聽之受而行之也者國策秦策高注云�受也賈疏雲知非聽斷之者以酇長中士官惟承受遂人已下之事不得專聽斷故知聽謂受聽而行之也雲女功絲枲之事者即大宰九職嬪婦化治絲枲之事九嬪婦功義亦同六韜農器篇雲丈夫治田有畞數婦人織紝有尺度管子山國軌篇亦云某鄉女勝事者終歲績其功業若干即𥡴女功之事〉

周禮正義卷二十九終

