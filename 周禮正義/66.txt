
經文參閱周禮/秋官司寇，〈大司寇〉〈小司寇〉。
周禮正義卷六十六
瑞安孫詒讓學

大司寇之職，掌建邦之三典，以佐王刑邦國，詰四方，
〈典，法也。詰，謹也。《書》曰：「王秏荒，度作詳刑，以詰四方。」〉
●疏〈掌建邦之三典以佐王刑邦國詰四方者三典五刑等並刑官之官法也大宰六典五曰刑典以詰邦國以刑百官此雲佐王刑邦國詰四方者互文以見義也[1]〉
〈注云典法也者大宰注同雲詰謹也者布憲注同說文言部雲詰問也大宰注云詰禁也案訶問禁止其為非即謹敕之義書周官孔疏引馬融注云詰猶窮也窮四方之姦也漢書刑法志雲昔周之法建三典以刑邦國詰四方顏注云結責也字或作誥誥謹也以刑治之令謹敕也案顏所見或本與此經異詰謹訓本爾雅釋言易姤象傳雲後以施命誥四方易釋文雲鄭作詰止也詰誥形近義亦得通月令詰誅暴慢注謂問其罪窮治之窮問與謹止義亦相成鄭各據一徧為釋耳引書曰王秏荒度作詳刑以詰四方者舊本秏並作耄今依蜀石經正宋蜀大字本董本宋註疏本並作耗即秏之俗呂刑雲惟呂命王享國百年耄荒度作刑以詰四方偽孔傳雲言呂侯見命為卿時穆王以享國百年耄亂荒忽度時世所宜訓作贖刑以治天下四方之民此引耄作秏又刑上有詳字並與偽孔本異秏釋文作旄宋附釋音本岳本同阮元雲羣經音辨禾部引書王秏荒鄭康成讀葢賈氏所據北宋本釋文作秏荒也今釋文作旄荒非詒讓案司刺經注耄亦作旄並�之叚字詳司刺疏詳刑詳大宰疏〉

一曰刑新國用輕典，
〈新國者，新闢地立君之國。用輕法者，為其民未習於教。〉
●疏〈一曰刑新國用輕典者漢書刑法志引此經國作邦下二句並同[1]〉
〈注云新國者新闢地立君之國者謂新建立之國賈疏雲趙商問族師職曰四閭為族八閭為聯使之相�相受刑罰慶賞相及在康誥曰父不慈子不孝兄不友弟不恭不相及也族師之職鄰比相坐康誥之雲門內尚寬不知書禮是錯未達指趣荅曰族師之職周公新制禮使民相共勑之�康誥之時周法未定天下又新誅三監務在尚�以安天下先後量時各有云為乃謂是錯也若然言周公之時未定天下即是新國更雲新誅三監假令周法先定新誅之國亦是新國故此雲新闢地立君也雲用輕法者為其民未習於教者釋文出為民無其字疑所見本異此言國既新定其民素未習於教令不可驟相督禁故用輕法以使之漸化也〉

二曰刑平國用中典，
〈平國，承平守成之國也。用中典者，常行之法。〉
●疏〈注云平國承平守成之國也者謂立國日久承平無事者也雲用中典者常行之法者謂得輕重之中其法可以常行即司刑所掌是也故漢刑法志雲五刑墨罪五百劓罪五百宮罪五百刖罪五百殺罪五百所謂刑平邦用中典者也書立政雲茲式有愼以列用中罰偽孔傳雲中罰不輕不重與此用中典義同〉

三曰刑亂國用重典。
〈亂國，篡弒叛逆之國。用重典者，以其化惡伐滅之。〉
●疏〈注云亂國篡弒叛逆之國者弒釋文作殺雲本亦作弒案漢書刑法志顏注羣書治要注亦並作殺殺即弒之譌字詳大司馬疏篡弒謂侯國君臣自相篡弒叛逆謂諸侯叛王若管蔡之類賈疏謂若臧紇叛魯非也雲用重典者以其化惡伐滅之者謂兵刑同原重典即征伐之事若其國政教大亂民亦化而為惡則用重典伐滅其人以其非中典所能治故也漢刑法志雲周道既衰穆王眊荒甫侯度時作刑以詰四方墨罰之屬千劓罰之屬千髕罰之屬五百宮罰之屬三百大辟之罰其屬二百五刑之屬三千葢多於平邦中典五百章所謂刑亂邦用重典者也案呂刑五刑之數雖多於司刑五百章然宮及大辟數皆遞減惟劓墨倍加故司刑賈疏謂呂刑減重入輕夏刑輕於周班氏以司刑為中典而以呂刑為重典似失之但依漢志說則刑亂國五刑皆加重與鄭伐滅之說不同而於經義尤合吳廷華亦云三典皆以施於民者言之亂國民心乖亂非重典不足以懾服呂刑所謂刑罰世輕世重鄭以五刑之屬三千為重典五刑之屬二千為輕典是也此注乃以伐滅訓重典則與經義不符大司馬雲賊賢害民則伐之外內亂鳥獸行則滅之非凡民俱伐滅之也案吳說是也〉

以五刑糾萬民：
〈刑亦法也。糾猶察異之。〉
●疏〈以五刑糾萬民者謂糾萬民之惡而分別施五者之刑也[1]〉
〈注云刑亦法也者爾雅釋詁雲刑法也言亦者與上三典同義賈疏雲此五刑與尋常正五刑墨劓之等別刑亦法也此五刑者或一刑之中而含五或此五刑全不入五刑者雲糾猶察異之者小宰注云糾猶察也察異之謂察其善惡而別異之案司諫雲掌糾萬民之德則糾者兼善惡之辭但此官掌刑所糾者似以�惡為重詳後疏〉

一曰野刑，上功糾力；
〈功，農功。力，勤力。〉
●疏〈一曰野刑者甸師注云郊外曰野謂六遂以外田野之刑[1]〉
〈注云功農功力勤力者賈疏雲以其言野明國外若鄉大夫雲野自六尺之類既言在野為功故知功是農功力勤力也詒讓案國語周語雲稷則徧�百姓紀農協功曰陰陽分佈雷震出滯土不備墾辟在司寇呂氏春秋上農篇雲若民不力田墨乃�畜即上功糾力之刑也〉

二曰軍刑，上命糾守；
〈命，將命也。守，不失部伍。〉
●疏〈二曰軍刑者謂師田軍旅之刑說文耳部引司馬法雲小罪�中罪刖大罪�所謂�刑也[1]〉
〈注云命將命也者葉鈔本釋文作將令賈疏雲以其在軍�外之事將軍裁之故知命是將命也雲守不失部伍者左昭二十一年傳雲干�曰不死伍乘軍之大刑也賈疏雲軍行必有部分卒伍故云不失部伍也〉

三曰鄉刑，上德糾孝；
〈德，六德也。善父母為孝。〉
●疏〈三曰鄉刑者鄉即六鄉謂鄉里之刑大司徒雲以鄉八刑糾萬民一曰不孝之刑二曰不睦之刑三曰不婣之刑四曰不弟之刑五曰不任之刑六曰不恤之刑七曰造言之刑八曰亂民之刑即其目也[1]〉
〈注云德六德也者賈疏雲謂在鄉中之刑大司徒雲以鄉三�教萬民一曰六德知仁聖義中和既言在鄉故知德是六德教民者非教國子三德咎繇九德者也雲善父母為孝者爾雅釋訓文大司徒注義同八刑以不孝為首故云糾孝〉

四曰官刑，上能糾職。
〈能，能其事也。職，職事脩理。〉
●疏〈四曰官刑者士師官禁注云官官府也大宰以八灋治官府七曰官刑以糾邦治此與彼為官聯也書舜典雲鞭作官刑義亦與此同墨子非樂篇雲湯之官刑有之曰其恆舞於宮是謂巫風其刑君子出絲二衞此古官刑之一耑[1]〉
〈注云能能其事也者大宰注云能多才藝者司諫雲辨其能而可任於國事者司士雲以能詔事是能即謂多才藝堪任事者也雲職職事脩理者廣雅釋詁雲職事也職事脩理謂課舉其當官之職事故大宰以官刑糾邦治又宰夫雲掌治灋以考百官府羣都縣鄙之治乘其財用之出入凡失財用物辟名者以官刑詔冢宰而誅之即此糾職之事也〉

五曰國刑，上願糾暴。
〈願，愨愼也。「暴」當為「恭」字之誤也。〉
●疏〈五曰國刑上願糾暴者暴經例用古字當作虣此職作暴鄭破為恭則漢時經本已如是訝士小行人禁暴氏並同皆與例不合詳地官敍官疏士師國禁注云國城中也此國刑亦謂城郭中廛里之刑也小宰有宮刑司市有市刑此並無之葢亦晐於國刑矣[1]〉
〈注云願愨愼也者說文心部願愨愼並訓謹也廣雅釋言云願愨也是願兼愨愼二義雲暴當為恭字之誤也者賈疏雲知為恭不作暴者以上四刑皆糾察其善不糾其惡以類言之故知是恭恭又似暴字故云字之誤也吳廷華雲上功上命上德上能上願俱是當嘉尚者糾力糾守糾孝糾職糾暴與上五者相反糾則有刑故上曰五刑�是所謂糾力糾守糾孝糾職者糾其不力不守不孝不職也糾暴則直糾其暴而已俞樾亦駁賈雲大司徒以鄉八刑糾萬民一曰不孝二曰不睦三曰不婣四曰不弟五曰不任六曰不恤七曰造言八曰亂民是所糾皆是不善者州長雲正月之吉各屬其州之民而讀法以考其德行道藝而勸之以糾其過惡而戒之明言糾其過惡不得雲糾察其善不糾其惡也案王安石王昭禹李鍾倫並讀暴如字即吳俞說所本於義為長司市所屬市官有司虣掌禁虣亂即國刑之小者荀子王制篇雲抑願禁悍而刑罰不過又議兵篇雲暴悍勇力之屬為之化而願即此上願糾暴之事也〉

以圜土聚教罷民，
〈圜土，獄城也。聚罷民其中，困苦以教之為善也。民不愍作勞，有似於罷。〉
●疏〈以圜土聚教罷民者此治司圜所掌過失之罷民有罪而未入五刑者與司救為官聯也[1]〉
〈注云圜土獄城也者司救注同詳大司徒疏雲聚罷民其中困苦以教之為善也者國語齊語管子曰罷士無伍罷女無家夫是故民皆勉為善案此罷民聚教之在��則當在近圜土之地役作之不入司空賈疏謂夜入圜土晝則役之司空誤互詳司救疏雲民不愍作勞有似於罷者釋罷民之義釋文雲愍尚書作暋又作昏皆訓�案尚書盤庚雲惰農自安不昏作勞不服田畞越其罔有黍稷彼釋文雲昏馬同本或作暋孔疏雲鄭玄讀昏為暋訓為勉也案鄭此注正用盤庚文愍昏暋聲義並通陸訓強者本偽孔傳義罷與疲同羣書治要引此經注並作疲國語齊語韋注云罷病也無行曰罷管子小匡篇尹注云罷謂乏於德義者荀子非相篇雲君子賢而能容罷知而能容愚又王霸篇雲無國而不有資士無國而不有罷士又成相篇雲曷謂罷國多私曷謂賢明君臣楊注云罷讀曰疲謂弱不任事者也說苑君道篇雲賢者進以顯榮罷者退而勞力案荀劉並以賢與罷相對為文則凡人之不賢者通謂之罷謂其窳惰無行若盤庚所謂不愍作勞是人之疲病者亦謂之惰游玉藻雲垂緌五寸惰涖之士也注云惰游罷民也中論譴交篇雲古之立國也有四民焉不勤乎四職者謂之窮民役諸圜土彼窮民即此罷民散文得通不勤四職亦即不愍作勞之義也〉

凡害人者，寘之圜土而施職事焉，以明刑恥之。
〈害人，謂為邪惡已有過失麗於法者。以其不故犯法，寘之圜土，繫教之，庶其困悔而能改也。寘，置也。施職事，以所能役使之。明刑，書其罪惡於大方版，著其背。〉
●疏〈注云害人謂為邪惡已有過失麗於法者以其不故犯法寘之圜土繫教之庶其困悔而能改也者鄭意下經嘉石之罷民雲未麗於法此經無文明為已麗於法即麗於五刑之法葢此過失罷民所犯雖輕然已入五刑下服之科其所以不遽施刑者以其出於過失於情尚可原故免其刑而以職事罰作之以示懲艾且冀其悔而自改也賈疏雲案司救職雲凡民之有衺惡者三讓而罰三罰而士加明刑恥諸嘉石役諸司空即此下文者是也此謂言語無忌每慢長老過淺直坐之嘉石不入圜土者也彼下文又雲其有過失者三讓而�三罰而歸於圜土此謂抽拔兵劍誤以傷人罪重不坐嘉石徑入圜土此罷民本無故�直是過誤此入五刑者為輕比坐嘉石者為重故云已麗於法麗於法是入圜土者也雲寘置也者毛詩魏風伐檀傳文段玉裁雲寘者窴之譌說文窴塞也從穴眞聲東山箋雲古者聲窴塡塵同因毛訓置讀之豉反非也雲施職事以所能役使之者謂於近圜土之處收聚罰作之所役無定事依其所能任之事役使為之此役使與�嘉石罷民略同但彼罪輕隷於司空此罪重隷於司圜刑官之法嚴於事官也毛詩小雅正月傳雲古者有罪不入於刑則役之圜土以為臣僕是也案毛說亦謂役之在圜土足正賈疏役司空之誤此圜土所役刑人亦謂之胥靡墨子尚賢下篇雲傅說居北海之洲圜土之上衣褐帶索庸築於傅嚴之城呂氏春秋求人篇史記殷本紀並說傅說為胥靡築於傅巖書說命偽孔傳則謂傅說代胥靡刑人築護傅巖之道莊子則陽篇亦有胥靡築城之語莊子釋文引司馬彪雲胥靡刑徒人也以墨子與呂覽史記參合攷之則圜土罰作即胥靡之刑施職事亦即任庸築道塗之役矣又墨子天志下篇說�累俘虜雲大夫以為僕圉胥靡婦人以為舂酋此與司厲盜賊之奴入罪隷舂槀事相類若然圜土胥靡亦與罪隷略同故毛詩傳雲以為臣僕但此役於司圜與罪隷役於司隷二者微異耳雲明刑書其罪惡於大方版著其背者即司救注所云書其衺惡之狀著之背也方版詳內史疏〉

其能改過，反於中國，不齒三年，
〈反於中國，謂舍之還於故鄉里也。〈司圜〉職曰「上罪三年而舍，中罪二年而舍，下罪一年而舍。」不齒者，不得以年次列於平民。〉
●疏〈注云反於中國謂舍之還於故鄉里也者反於舊本誤於今據蜀石經正注例皆作於也士冠禮注云反還也俞樾雲中國者國中也昭二十五年公羊傳雲非中國之禽也哀十四年傳曰非中國之獸也國語吳語曰必不須至之會也而以中國之師與伐戰凡言中國者並猶國中也案俞說是也鄭意此反中國對出圜土言之謂罷民本所居鄉里若國邑之中也鄉里即六鄉之里六鄉與城郭地相比故經雲國中鄭即以鄉里釋之葢鄉士六鄉之獄在國中圜土雖與獄異亦當於國中為之中國猶言國中反於中國謂捨出圜土任其往來於國中也賈疏引舜典有五宅三居謂彼不在中國則似以中國對對域言之非鄭恉也引司圜職已下者賈疏雲見舍之遠近雲不齒者不得以年次列於平民者詩鄘風蝃蝀敍箋雲不齒者不與相長稚廣雅釋詁雲齒年也謂不得與平民以年齒相列敍即齊語所云罷士無伍也王制說不帥教者屏之遠方終身不齒注云齒猶錄也錄亦謂以年次相列敍與此注義相成也〉

其不能改而出圜土者，殺。
〈出謂逃亡。〉
●疏〈其不能改而出圜土者殺者圜土罷民未入刑以其怙惡不悛又擅出圜土則入於大辟明其罪加重故施以刑也[1]〉
〈注云出謂逃亡者謂繫期未滿未當舍而擅逃亡出圜土者也〉

以兩造禁民訟，入束矢於朝，然後聽之。
〈訟，謂以財貨相告者。造，至也。使訟者兩至，既兩至，使入束矢乃治之也。不至，不入束矢，則是自服不直者也。必入矢者，取其直也。《詩》曰「其直如矢」。古者一弓百矢，束矢其百個與。〉
●疏〈以兩造禁民訟入束矢於朝然後聽之者於經例當作於石經及各本並誤賈疏雲此並下二經論禁民獄不使虛誣之事言禁者謂先令入束矢不實則沒入官若不入則是自服不直是禁民省事之法也詒讓案國語齊語雲索訟者三禁而不可上下坐成以束矢韋注云索求也求訟者之情也三禁禁之三日使審實其辭也而不可上下者辭定不可移也至成訟獄之坐已成也則訟者坐成以束矢入於朝乃聽其訟管子中匡篇雲軍無所計而訟者成以束矢又小匡篇雲無坐抑而訟獄者正三禁之而不直則入束矢以罰之並禁訟入束矢之遺制據管子所云葢訟未斷之先則令兩�束矢既斷之後則不直者沒入其矢以示罰�直者則還其矢故淮南子氾論訓雲齊桓公令訟而不勝者出一束箭明勝者不失矢矣[1]〉
〈注云國謂以貨財相告者者大司徒注云爭財曰訟賈疏雲以對下文獄是相告以罪名也此相對之法若散文則通是以衞侯與元咺訟是罪名亦曰訟黃度雲小曰訟大曰獄案黃說是也鄭說訟獄之義於經無塙證小司徒雲民訟地訟不必皆爭財也士師雲凡以財獄訟者正之以�別約劑則爭財亦曰獄矣詩召南行露次章云何以連我獄�章云何以連我訟非一爭罪一爭財也凡獄訟對文者皆訟小而獄大本無爭財爭罪之別葢凡以小事相爭者所競既小其罪甚輕不必具要辭直身至官質之而已故經雲以兩造禁民訟明訟者身兩至即足聽斷也以大事相告者所論既大具罪較重則不徒身至官必兼具要辭以備反覆抵冒故下經雲以兩劑禁民獄明其必先入要辭文字不徒身兩至而已也然則獄訟者以其事之大小為異束矢之入輕於鈞金亦其證矣雲造至也者司門注義同書呂刑雲兩造具備師聽五辭偽孔傳亦同鄭義雲使訟者兩至者謂相與訟者兩人同至也呂刑偽孔傳說兩造雲兩謂囚證則謂一囚一證舉一偏為說非兩至之義書兩造史記周本紀集解引徐廣雲造一作遭說文曰部雲𣍘獄之兩曹也在廷東造曹造並聲近字通葢就訟者人兩至言之則曰造就其聽訟之地言之則曰曹在廷東葢即謂外朝之左近嘉石之地也雲既兩至使入束矢乃治之也不至不入束矢則是自服不直者也者齊語韋注云兩人訟一人入矢一人不入則曲曲則服人兩矢乃治之與此義同雲必入矢者取其直也者欲其訟無枉曲齊語韋注云矢取往而不反也說與鄭異引詩曰其直如矢者小雅大東文毛傳雲如矢賞罰不偏也引之者證矢取直義雲古者一弓百矢者賈疏雲尚書文侯之命平王賜晉文侯及僖二十八年襄王賜晉文公皆雲彤弓一彤矢百故知一弓百矢雲束矢其百個與者說文束部雲束縛也漢書刑法志顏注云個讀曰箇箇枚也案百個謂以矢百枚聚縛為一束司弓矢注云每弓者一箙百矢則鄭意束矢即一箙之矢也賈疏雲彼是所賜此乃入官約同之故云與以疑之泮水詩云束矢其搜毛雲五十矢為束彼鄭從之者彼或據在軍矢故與受賜者異故從毛傳也詩魯頌泮水孔疏雲荀卿議兵雲魏氏武卒衣�屬之甲操十二石之弩負矢五十箇是一弩用五十矢荀則毛氏之師故從其言以五十矢為束也詒讓案束矢之數毛與鄭不同鄭箋詩不破毛則鄭亦目無定說至毛鄭之後異義復有二家齊語韋注云十二矢一束淮南子氾論訓高注亦云前十二為束也此據漢書匈奴傳雲弓一張矢四發顏注引服虔雲發十二矢也韋昭雲射禮三而止每射四矢故以十二為一發也案高韋說束矢數似太少又鄉射大射二禮並以四矢為束則為數尤少皆非此經義〉

以兩劑禁民獄，入鈞金，三日乃致於朝，然後聽之。
〈獄，謂相告以罪名者。劑，今券書也。使獄者各齎券書，既兩券書，使入鈞金，又三日乃治之，重刑也。不券書，不入金，則是亦自服不直者也。必入金者，取其堅也。三十斤曰鈞。〉
●疏〈入鈞金三日乃致於朝然後聽之者此亦謂獄未斷之先兩入鈞金既斷之後則不直者�入金以示罰直者仍還其金故易噬㗐為獄訟之象其九四爻辭雲得金矢又六五雲得黃金即謂訟得直而歸其鈞金束矢也[1]〉
〈注云獄謂相告以罪名者者大司徒注云爭罪曰獄今案獄者訟之大者也不必告以罪�詳前疏雲劑今券書也者�約注義同小宰注云質劑今之券書也賈疏雲小宰雲聽賣買以質劑質人云大市以質小市以劑鄭小宰注云簿書之最目獄訟之要辭皆曰契則劑謂券書者謂獄訟之要辭若王叔氏不能舉其契是也�賈說是也劑即獄訟之要辭葢與今�獄之責具結狀略相類此劑為獄要猶遂人之下劑致甿為役要雖為券書而與小宰司市質人之質劑司盟之約劑並異也雲使獄者各齎券書既兩券書使入鈞金又三日乃治之重刑也者賈疏雲此聽爭罪之事與上聽訟有異此則各�持劑之書契又入金不入矢三日乃致於朝者皆謂以獄事重於訟事故鄭雲重刑也詒讓案既兩券書入鈞金仍不即治之必待三日者容其自審計或悔而�訟則可勿治也雲不券書不入金則是亦自服不直者也者義亦與不入束矢同雲必入金者取其堅也者物之堅者莫如金故取其義欲其不窳薄也與矢取直義相成此金與後職金之金罰並謂銅詳彼疏雲三十斤曰鈞者㮚氏注義同說文金部雲鈞三十斤也小爾雅廣衡雲斤十謂之衡衡有半謂之秤秤二謂之均淮南子天文訓雲三十日為一月故三十斤為一鈞漢書律厤志雲鈞者均也陽施其氣陰化其物皆得其成就平均也三十斤為鈞者一月之象也並鄭所本呂刑五罰最輕者墨罰百�依冶氏注鍰為六兩大半兩則百鍰為金四十一斤十兩大半兩此治獄入鈞金不入五刑故視墨罰尚減四分之一也冶氏注又引東萊或以大半兩為鈞則漢時俗語非此經之義又管子小匡篇雲管子制小罪入金鈞分宥薄罪入以半鈞尹注亦用鄭義國語齊語作小罪讁以金分韋注云小罪不入於五刑者以金贖有分兩之差淮南子氾論訓雲有輕罪者贖以金分高注亦云以金分出金贖罪輕重有分兩也案據小匡文則齊罰金有一鈞半鈞之差故亦謂之金分此經治獄入金則正以一鈞為度抑或兼用金分之制要倍半皆以鈞計於文亦得通也〉

以嘉石平罷民，
〈嘉石，文石也。𡬾之外朝門左。平，成也。成之使善。〉
●疏〈以嘉石平罷民者此治衺惡之罷民罪輕於入圜土者亦與司救為官聯也以朝士所掌嘉石平罷民肺石達窮民事相次故不與圜土聚教罷民文相屬[1]〉
〈注云嘉石文石也者說文壴部雲嘉美也賈疏雲以言嘉嘉善也有文乃稱嘉故知文石也欲使罷民思�文理以改悔自脩雲𡬾之外朝門左者𡬾賈疏述注及蜀石經並作樹嘉靖本同宋附釋音本明放岳本宋註疏本並作𡬾案說文木部樹籀文作𡬾又壴部雲尌立也經注例凡樹字咸不延籒文而�人廬人注並有尌字此注疑當與彼同但宋本作𡬾與釋文合今姑從之外朝門左謂庫門外外朝之東即朝士雲左嘉石是也雲平成也者大司馬注同雲成之使善者猶上圜土聚教罷民亦教之為善使有所成也〉

凡萬民之有罪過而未麗於灋，而害於州里者，桎梏而坐諸嘉石，役諸司空。重罪旬有三日坐，朞役；其次九日坐，九月役；其次七日坐，七月役；其次五日坐，五月役；其下罪三日坐，三月役；使州里任之，則宥而舍之。
〈有罪過，謂邪惡之人所罪過者也。麗，附也。未附於法，未著於法也。木在足曰桎，在手曰梏。役諸司空，坐日訖，使給百工之役也。役月訖，使其州里之人任之，乃赦之。宥，寬也。〉
●疏〈凡萬民之有罪過而未麗於灋而害於州里者者罪當作辠凡經例用古字作辠注例用今字作罪前四篇並如是惟秋官冬官二篇經並作罪疑傳寫之誤詳甸師疏上於字石經誤於今據嘉靖本正下於字亦當作於石經及各本並誤州里據六鄉言之即鄉師州長之州里也不及郊里以外者舉近足以晐遠其六遂公邑都鄙之民或各於長吏所治處坐役之不�皆坐於外朝之嘉石役於王國之司空也雲重罪旬有三日坐朞役者王念孫雲旬有三日坐三當為三因下文三日坐而誤也朞役者十二月役以十二月則坐當以十二日猶下文九日坐九月役七日坐七月役五日坐五月役三日坐三月役也案王說是也朞稘之俗經通作期此疑後人所改詳質人疏[1]〉
〈注云有罪過謂邪惡之人所罪過者也者邪惡輕於過失即司救所云凡民之有衺惡者彼注云衺惡謂侮慢長老語言無忌而未麗於罪者是也所罪過於義難通疑當作近罪過司救注亦云過失近罪近者未麗於罪之言也雲麗附也者小司寇鄉士注並同論衡說日篇雲麗者附也說文鹿部雲麗旅行也艸部雲�艸木相附麗土而生也麗即�之叚字王制雲郵罰麗於事注亦訓麗為附又書呂刑雲越茲麗刑詩小雅正月孔疏引鄭書注云麗施也施附義亦相近雲未附於法未著於法也者此亦注用今用作�也小司寇注云附猶著也廣雅釋詁雲�著也是麗即附附即著��刑雲掌五刑之灋以麗萬民之罪經雲未麗於法法亦謂五刑之法葢前罷民入圜土者罪已附於法以過失不施以刑此坐嘉石者則尚未附於法明其罪尤輕也雲木在足曰桎在手曰梏者掌囚注義同彼釋文引說文雲梏手械也所以告天桎足械也所以質地案今本說文木部文不及陸所引之備許說與鄭同賈疏雲無正文�掌囚雲上罪梏拲而桎拲謂兩手共一木梏與拲連言故知梏在手桎在足也廣雅雲手閒之梏械足閒之桎械亦是手曰梏足曰桎易��剛�大畜六四童牛之梏元吉注巽為木互體震震為牛之足足在艮體之中艮為手持木以就足是施梏又蒙初六注云木在足曰桎在手曰梏今大畜六四施梏於足不審桎梏手足定有別否荅曰牛無手故以足言之案今本廣雅釋器雲抙謂之梏械謂之桎亦與賈所引異呂氏春秋孟秋紀高注云械在足曰桎在手曰梏左傳莊三十年杜注義同山海經海內西經雲危與貳負殺窫窳帝乃梏之疏屬之山桎其右足此可證桎為足械之說郭氏山海經注則雲梏猶繫縛也桎械與鄭說異又掌囚釋文引張揖雲參著曰梏偏著曰桎一切經音義2 蒼頡篇同葢謂手足皆著械謂之梏手著足不著或足著手不著則謂之桎與廣雅義復不同未詳所據雲役諸司空坐日訖使給百工之役也者以司空掌百工之官故知役諸司空謂其坐日滿訖則罰給百工之役也雲役月訖使其州里之人任之乃赦之者管子大匡篇雲吾權任子以死生尹注云任保也以其本為害於州里故役月訖必使州里之人保任其不復為惡乃赦之使得相督察禁其怙惡也賈疏雲仍恐習前為非而不改故使州長里宰保任乃舍之以稍輕入鄉即得與鄉人齒亦無垂�五寸之事也案注云州里之人即謂士民之同居州里者不必鄉里之吏也賈說未然雲宥寬也者說文宀部文小司寇司刺注並同〉

以肺石達窮民，
〈肺石，赤石也。窮民，天民之窮而無告者。〉
●疏〈以肺石達窮民者此即朝士雲右肺石樹之庫門外外朝之門右者也[1]〉
〈注云肺石赤石也者賈疏雲陰陽療疾法肺屬南方火火色赤肺亦赤故知名肺石是赤石也必使之坐赤石者使之赤心不妄告也案賈謂五藏肺屬火者古尚書說也鄭駁異義從今尚書說肺屬金則不以為火藏注訓肺石為赤石者葢以肺色本赤不謂五行屬火也賈說非五藏所屬詳疾醫疏雲窮民天民之窮而無告者者據王制文謂孤獨矜寡下文惸獨老幼亦是也詳大司徒疏〉

凡遠近惸獨老幼之欲有復於上而其長弗達者，立於肺石，三日，士聽其辭，以告於上，而罪其長。
〈無兄弟曰惸。無子孫曰獨。復猶報也。上謂王與六卿也。報之者，若上書詣公府言事矣。長，謂諸侯若鄉遂大夫。〉
●疏〈凡遠近惸獨老幼之欲有復於上而其長弗達者者於亦當作於石經及各本並誤下並同賈疏雲言遠近者無有遠近畿外畿內之民皆有惸獨老幼之等謂長官不肯通達審知其貧困者故須復報於上如此之類是上窮民即來立於石也雲士聽其辭者吳廷華雲士朝士也雲以告於上而罪其長者罪亦當作辠管子大匡篇雲凡庶人慾通鄉吏不通七日囚士欲通吏不通五日囚貴人子欲通吏不通二日囚此即其長弗達而罪之之事[1]〉
〈注云無兄弟曰惸者說文無惸字惟兮部雲�驚辭也重文��或��惸疑�之俗體書洪範雲無虐�獨為孔傳雲�單無兄弟也說文走部雲赹獨行也讀若煢案惸煢並�之叚字又作煢方言云�特也楚曰煢小爾雅廣義雲寡夫曰煢則與鰥訓同非此義雲無子孫曰獨者王制雲老而無子者謂之獨孟子梁惠王篇說同釋名釋親屬雲老而無子曰獨獨隻獨也言無所依也賈疏雲案王制唯雲老而無子曰獨今兼雲孫者無子有孫不為獨故兼雲無孫也雲復猶報也者宰夫注義同雲上謂王與六卿也者司書雲凡上之用財用必攷於司會注云上謂王與冢宰此遠近窮民所晐甚廣故知通含六卿以王統邦國六卿長六官通�百職明肺石雖掌於司寇而經窮民所復羣士所告不必專屬司寇也雲報之者若上書詣公府言事矣者後漢書靈帝紀李注云公府三公府也王符潛夫論愛日篇雲�縣既君冤枉州司不治令破家遠詣公府葢漢時民閒有冤獄得詣公府上書自言故舉以為況上書蜀石經作上卿書卿謂九卿則與詣公府為二事恐誤雲長謂諸侯若鄉遂大夫者大宰注云長諸侯也其鄉遂有地治之吏亦與所屬民為長賈疏雲以畿外諸侯及畿內鄉遂大夫皆得為長也若然不言三等采地之主及三公邑大夫者在長中可知故舉外內以包之也〉

正月之吉，始和布刑於邦國都鄙，乃縣刑象之灋於象魏，使萬民觀刑象，挾日而斂之。
〈正月朔日，布五刑於天下，正歲又縣其書，重之。〉
●疏〈正月之吉始和布刑於邦國都鄙者自此至職末並大司寇當官專領之職事所謂官常也始和和當讀為宣詳大宰疏雲乃縣刑象之灋於象魏使萬民觀刑象者�周正建子月朔日大司寇布刑於天下即於是日縣刑象之法於象魏使萬民觀之刑象之法即上五典五刑及司刑五刑二千五百條之屬是也[1]〉
〈注云正月朔日布五刑於天下者大宰布治注義同雲正歲又縣其書者鄭以乃縣刑象之灋以下為正歲夏正建寅月之事與小司寇雲正歲則帥其屬而觀刑象者為一然與經承正月之吉者不合其說非也亦詳大宰疏雲重之者謂愼重其事故既布之又縣之布憲憲刑禁注云刑者王政所重故屢丁寧〉

凡邦之大盟約，涖其盟書，而登之於天府。
〈涖，臨也。天府，祖廟之藏。〉
●疏〈凡邦之大盟約者封人注云大盟明同之�賈疏雲謂王與諸侯因大會同而與盟所有約誓之辭雲涖其盟書而登之於天府者將盟涖司盟為其盟書既盟則以此盟書正本登於天府藏之左定四年傳說晉文公為踐土之盟�載��在周府可覆�也周府即謂王之天府矣[1]〉
〈注云涖臨也者天官世婦注同雲天府祖廟之藏者天府雲掌祖廟之守藏是也〉

大史、內史、司會及六官皆受其貳而藏之。
〈六官，六卿之官也。貳，副也。〉
●疏〈大史內史司會及六官皆受其貳而藏之者此與�官及大史內史司會為官聯也大史雲凡邦國都鄙及萬民之有約劑者藏�以貳六官此盟約亦邦國約劑之一也賈疏雲大史內史司會掌事皆與六卿同故皆有副貳盟辭而藏之擬相勘當也[1]〉
〈注云六官六卿之官也者謂大宰等六官之正大司寇即六正之一葢自涖登之復同受其貳而藏之雲貳副也者詳小宰疏〉

凡諸侯之獄訟，以邦典定之。
〈邦典，六典也。以六典待邦國之治。〉
●疏〈注云邦典六典也以六典待邦國之治者賈疏雲案大宰職���邦國之治故邦國有獄訟之事來詣王府還���之�〉

凡卿大夫之獄訟，以邦灋斷之。
〈邦法，八法也。以八法待官府之治。〉
●疏〈凡卿大夫之獄訟以邦灋斷之者�士有獄訟亦當以邦法斷之經不及士者文不具[1]〉
〈注云邦法八法也以官法待官府之治者此亦注用今字作法也賈疏雲案大宰雲以八法治官府是以卿大夫有獄訟還以邦之八法斷之若然大宰有八則治都鄙此不言都鄙有獄訟以八則斷之者都鄙有獄訟都家之士告於方士治之故此不言也〉

凡庶民之獄訟，以邦成弊之。
〈邦成，八成也。以官成待萬民之治。故書「弊」為「憋」。鄭司農云：「憋當為弊。邦成，謂若今時決事比也。弊之，斷其獄訟也，故《春秋傳》曰『弊獄邢侯』。」〉
●疏〈注云邦成八成也以官成待萬民之治者賈疏雲大宰雲以官成待萬民之治是以庶民有獄訟還以邦成弊之八成者則小宰雲一曰聽政役以比居二曰聽師田以𥳑𥡴已下是也雲故書弊為憋鄭司農雲憋當為弊者徐養原雲說文無憋字此與弊皆從敝聲故相假借列子力命篇憋懯訓急速方言云鉗�憋惡也皆非此經之義雲邦成謂若今時決事比也者賈疏雲皆是舊法成事品式若今律其有斷事皆依舊事斷之其無條取比類以決之故云決事比也詒讓案王制雲必察小大之比以成之注云小大猶輕重已行故事曰比漢之決事比葢若今之事例漢書刑法志雲律令凡三百五十九章大辟曰百九條千八百八十二事死罪決事比萬二千四百七十二事顏注云比以例相比況也�漢書陳寵傳雲寵為鮑昱撰辭訟比七卷決事科�皆以事類相從又寵子忠傳雲略依寵�奏上二十三條為決事比以省請讞之敝惠棟雲大師職雲掌士之八成先鄭雲行事有八篇若今之決事比則八成謂邦汋邦賊以下八事案以先鄭兩注互證之似當如惠說然經義實不如是葢此邦典邦灋邦成並據大宰小宰所掌而言以斷獄訟時必據典法成以定其是非而典法成則不專為刑法設也賈據小宰八成以釋此注得之先鄭似誤謂與士師八成為一後鄭所不從也雲弊之斷其獄訟也者明與上邦法文異義同大宰注云弊斷也雲故春秋傳曰弊獄刑侯者左昭十四年傳晉刑侯與雍子爭鄐田叔魚攝理�宣子命斷舊獄叔魚蔽罪刑侯杜注云蔽斷也此引蔽罪作弊獄疑先鄭所見本異國語晉語說此事雲及蔽獄之日叔魚抑刑侯或先鄭兼取彼文此引之者證弊為斷獄訟之義〉

大祭祀，奉犬牲。
〈奉猶進也。〉
●疏〈大祭祀奉犬牲者與五官為聯事大司寇奉犬者以犬於五行屬金也詳敍官疏[1]〉
〈注云奉猶進也者大司徒注同〉

若禋祀五帝，則戒之日，涖誓百官，戒於百族。
〈戒之日，卜之日也。百族，謂府史以下也。《郊特牲》曰：「卜之日，王立於澤，親聽誓命，受教諫之義也。獻命庫門之內，戒百官也。大廟之內，戒百姓也。」〉
●疏〈若禋祀五帝者天神之大祀大宗伯雲以禋祀祀昊天上帝上帝即五帝之一也凡祀五帝與昊天上帝同用禋祀大宗伯注謂五帝用實柴與此文牾非也詳大宗伯疏賈疏雲禋祀五帝謂迎氣於四郊及揔享五帝於明堂也詒讓案當亦兼夏正南郊詳大宰疏雲則戒之日涖誓百官戒於百族者賈疏雲謂餘官誓百官之時大司寇則臨之戒於百族者大司寇親自戒之其百官所戒者當大宰為之是以大宰雲祀五帝前期十日帥執事而卜日遂戒故知大宰戒百官也若然大宰雲祀五帝則掌百官之誓戒大宰雖雲掌百官誓戒�親為之誓則掌之而不親誓何者此司寇卑於大宰此雲涖誓百官豈司寇得臨大宰乎故知大宰掌之餘小官誓之司寇臨之也案易祓王氏詳說並謂誓百官亦大宰親為之是也大宰誓�大司寇涖其事二官為聯事不得以卑涖尊為嫌賈謂大宰掌之餘小官誓之不足據其地示人鬼之大祀亦當有涖誓百官及戒百族之事故大宰說祀五帝卜戒之事下雲祀大神示享先�亦如之是也經不徧舉者文略[1]〉
〈注云戒之日卜之日也者大宰雲前期十日卜日遂戒注云既卜又戒百官以始齊是戒與卜同日事相因也凡卜皆在祭前十日詳大宰疏雲百族謂府史以下也者鄭意百族即百姓王祭祀庶民不得與府史以下諸庶人在官者與百姓同故以為釋族猶言屬國語楚語雲在中軍王族而已韋注云族部屬也左成十六年傳雲欒范以其族夾公行孔疏引劉炫雲族者屬也府史等亦百官府之屬故亦謂之百族賈疏雲以其王之百姓亦同大宰戒之故知百族府史胥徒也引郊特牲雲卜之王立於澤親聽誓命受教諫之義也者此即郊祀戒誓之事鄭彼注云澤澤宮也所以擇賢之宮也既卜必到澤宮擇可與祭祀者因誓勅之以禮也雲獻命庫門之內戒百官也者彼注云王自澤宮而還重相申勅也庫門在雉門之外入庫門則至廟門外矣百官公卿以下也賈疏雲王自澤宮而還入臯門至庫門之內大宰獻命命即戒百官雲大廟之內戒百姓也者大舊本作太今據宋蜀本改內彼文作命注云大廟者祖廟也百姓王之親也入廟戒親親也鄭引此文者欲見戒卜同日又見百族即百姓然與彼注義小異司市先鄭注亦以百�為百姓與此義異而說略同〉

及納亨，前王，祭之日，亦如之。
〈納亨，致牲。〉
●疏〈及納亨前王者納亨即納牲在祭日將明時祀五帝無二祼祭初未迎屍以前即迎牲與廟享異也前王謂步行在王前為道引也雲祭之日亦如之者謂質明以後行正祭之事時詳大宰疏[1]〉
〈注云納亨致牲者小司寇注同大宰雲及納亨贊王牲事注云納亨納牲將告殺謂鄉祭之晨既殺以授亨人凡大祭祀君親牽牲大夫贊之又充人云碩牲則贊注云君牽牲入將致之助持之也蓋鄉祭之晨王親迎牲而納之於庭乃告致之於神而後殺而授亨人是既致牲乃授亨故通謂之納亨實則納致之時尚未亨也互詳大宰疏〉

奉其明水火。
〈明水火，所取於日月者。〉
●疏〈注云明水火所取於日月者者據司烜氏文義詳彼疏賈疏雲奉此水火者水以配鬱鬯與五齊火以給爨亨也〉

凡朝覲會同，前王，大喪亦如之。
〈大喪所前或嗣王。〉
●疏〈凡朝覲會同前王大喪亦如之者賈疏雲朝覲不言大則四時朝也會同謂時見曰會殷見曰同此者皆司寇在王前為導也其大喪亦如之亦導王也詒讓案小司寇雲大賓客前王而辟後世子之喪亦如之彼大賓客即朝覲會同然則大司寇但前王而不辟小司寇則前王又兼掌辟職卑則事彌勞也[1]〉
〈注云大喪所前或嗣王者賈疏雲以經雲大喪是王喪復雲前王明是嗣王也言或者大喪或是先後及王世子皆是大喪若先後及世子大喪則王為正王也既言前王明以先後世子為正故云或嗣王也凡大喪之禮有三大宰雲大喪贊贈玉含玉大司馬雲大喪平士大夫贈玉謂王喪大宗伯雲朝覲會同則為上相大喪亦如之注云王后世子及此大喪亦如之二者容有先後及後世子又宰夫雲大喪小喪掌小官之戒�注云大喪王后世子也小喪夫人以下然則大喪與小喪相連則不容有王喪案此經凡言大喪有專指王喪者有關後世子喪者後中又兼有先後實止二例賈謂有三非也凡經大喪無不兼王喪者宰夫大宗伯兩注文同賈意似謂宰夫注王后專屬後故云不容有王喪非鄭恉也又案小司寇謂後世子之喪亦如大賓客前王而辟則疑大司寇專掌王喪小司寇專掌後世子之喪否則不宜王喪小司寇反不前王而辟也然則此職大喪不當有後世子但注意未明或如賈說耳〉

大軍旅，涖戮於社。
〈社，謂社主在軍者也。鄭司農說以《書》曰「用命賞於祖，不用命戮於社。」〉
●疏〈大軍旅涖戮於社者小司寇小師涖戮注云王不自出之帥則此大軍旅是王自出在軍也[1]〉
〈注云社謂社主在軍者也者即小宗伯大師立軍社是也雲鄭司農說以書曰用命賞於祖不用命戮於社者此甘誓文今書不作弗詳小宗伯疏墨子明鬼下篇雲故聖王其賞也必於祖其僇也必於社賞於祖者何也告分之均也僇於社者何也告聽之中也此戮必於社之義〉

凡邦之大事，使其屬蹕。
〈屬，士師以下也。故書「蹕」作「避」，杜子春云：「避當為辟，謂辟除姦人也。」玄謂蹕，止行也。〉
●疏〈凡邦之大事者即鄉士雲大祭祀大喪紀大軍旅大賓客諸事凡王親與者皆是小司寇義同雲使其屬蹕者蹕釋文作�雲本亦作蹕阮元雲說文走部曰�止行也從走為正字從足為或體段玉裁雲�今本作蹕惟釋文從走與說文合周禮全書蹕字皆轉寫失其正也[1]〉
〈注云屬士師以下也者賈疏雲見士師職雲諸侯為賓則帥其屬而蹕於王宮注云諸侯來朝若燕饗時士師雲帥其屬則士師以下上士中士下士皆蹕知者以此注云士師以下故也雲故書蹕作避杜子春雲避當為辟謂辟除姦人也者段玉裁雲杜從作避之本而改為辟丁晏雲小司寇前王�辟先鄭云為王道辟除姦人士師王燕出入則前驅而辟後鄭雲道王且辟行人孟子行辟人可也趙注辟除人使卑辟尊可為也故杜君讀避為辟詒讓案說文辵部雲避回也辟部雲辟法也辟除為辟法引申之義其字當作闢辟除而使人迴避其字當作避左成五年傳晉�宗辟重曰辟傳彼釋文上辟字音匹亦反下辟字音避最為分析此經字當作辟而故書作避義亦得通杜以閽人小司寇士師鄉士遂士縣士訝士朝士野廬氏條狼氏諸職並作辟故依全經字例校定從辟而訓為辟除閽人注云闢辟行人使無干也雲玄謂蹕止行也者閽人注義同段玉裁雲鄭君從今書作�小司寇職大賓客前王而辟凡國之大事使其屬�辟與�並見知其制不同案段說是也閽人云凡外內命夫命婦出入則為之辟大祭祀喪紀之事蹕宮門廟門亦辟蹕並見葢辟者唯辟除姦人猶祭義雲見老者則車徒辟左成三年傳齊侯戰敗入國辟女子皆是彼此相遇禁其干犯不干犯者自得行蹕為止行則猶祭義雲八十九十者東行西行者弗敢過西行東行者弗敢過葢凡當道者人皆不得行二字義不異也〉

小司寇之職，掌外朝之政，以致萬民而詢焉。一曰詢國危，二曰詢國遷，三曰詢立君。
〈外朝，朝在雉門之外者也。國危，謂有兵寇之難。國遷，謂徙都改邑也。立君，謂無冢適選於庶也。鄭司農云：「致萬民，聚萬民也。詢，謀也。《詩》曰『詢於芻蕘』，《書》曰『謀及庶民』。」〉
●疏〈掌外朝之政以致萬民而詢焉者�五官正貳通例校之外朝之政上疑當有建邦二字朝士亦云掌建邦外朝之灋是其證也致萬民而詢即鄉大夫�大詢於眾庶之事賈疏雲外朝之職朝士專掌但小司寇既為副貳長官亦與朝士同掌之耳故云掌外朝之政以致萬民案下文羣吏並在內而此經獨雲致萬民者但羣吏在朝是常萬民不合在朝惟在大事及疑獄乃致之故特言之也[1]〉
〈注云外朝朝在雉門之外者也者依後鄭五門三朝之說三詢之外朝當在庫門之外此雲在雉門外與閽人朝士注說不合疑誤沿先鄭五門雉門在庫門外之說偶失刋�也玉海禮儀引三禮義宗謂天子三朝之外別有此三詢之朝雲雉門有兩觀觀外亦有詢事之朝在宗廟社稷之閒通典賓禮遂謂周制天子有四朝葢並為此注所誤不足據也江永雲外朝在庫門外�宮室平時臣民得皆往來朝士職雲凡得獲貨賄人民六畜者委於朝告於士旬而舉之謂委於朝十日�來識�者是凡民皆可至外朝矣孔廣森雲皋門內之庭是為外朝凡民之出入城者得由於朝故縣法則萬民觀之詢眾庶則萬民造之嘉肺之石民之罷者窮者至之左傳曰卿喪自朝奔喪禮曰�辟市朝令朝在王宮之內屍柩衰絰何由而過乎案江孔說是也二鄭說朝制異同詳閽人及朝士疏雲國危謂有兵寇之難者呂氏春秋本味篇高注云危難也江永雲僖十五年晉陰飴甥言朝國人曰孤雖歸辱社稷其卜貳�詢立君也定八年衞靈公朝國人問叛晉哀雲年陳�公朝國人問欲與楚欲與吳詢國危也詒讓案左僖十七年傳邢人狄人伐衞國菟圃衞侯以國讓父兄子弟及朝眾曰苟能治之燬請從焉亦詢國危之事雲國遷謂徙都改邑也者爾雅釋詁雲遷徙也國遷即大卜大史所謂大遷是也賈疏雲謂王國遷徙若殷之盤庚遷殷之類若遷卿大夫都邑不在詢限江永雲盤庚出矢言登進厥民太王屬耆老而告詣國遷也雲立君謂無冢適選於庶也者賈疏雲冢適雙言案內則而言謂適後所生最長者為冢若無冢適後所生次冢以下為適則適者非一若無適則於眾妾所生擇立之眾妾生非一是以須與眾人共詢可否左昭二十六年傳雲王后無適則擇立長年鈞以德德鈞以卜王不立愛公卿無私古之�也孔疏引何休左氏膏肓�年鈞以德之言云人君所�下必從之焉能使王不立愛也鄭荅雲周禮小司寇掌外朝之敢以致萬民而詢焉其三曰詢立君其位王南鄉三公及州長百姓北面羣臣西面羣吏東面小司寇以敍進而問焉如此則大眾之口非君所能掩是不不得立愛之法也是詢立君者使不不立愛所以示無私也惠士奇雲昭二十五年左傳王子朝與敬王爭立求助於晉晉欲助之而莫知適立也乃使士景伯涖問於周士伯立於乾祭而問介眾由是遂絕子朝之使而戴敬王君子曰禮夫禮立君必詢萬民也案冢適亦詳大卜疏鄭司農雲致萬民聚萬民也者大司馬注云致謂聚眾也周書皇門篇雲百姓兆民用罔不茂在王庭即外朝致萬民之事雲詢謀也者鄉大夫注同引詩曰詢於芻蕘者大雅�文毛傳雲芻蕘薪采者鄭箋雲有疑者當與薪采者謀之案此引之證萬民雖賤亦在詢列也引書曰謀及庶民者洪範文民舊本並作人今依蜀石經正鄉大夫先鄭注引同今本作庶人者後人依偽孔本改非其舊也引之者亦證詢萬民之事詳鄉大夫疏〉

其位：王南鄉，三公及州長、百姓北面，羣臣西面，羣吏東面。
〈羣臣，卿大夫士也。羣吏，府史也。其孤不見者，孤從羣臣。鄉大夫在公後。〉
●疏〈其位者此天子外朝三詢之朝位也與司士治朝之朝位異金鶚雲小司寇與朝士同掌外朝所言朝位皆同小司寇但言羣吏而不言公侯伯子男其文略耳小司寇詳其所詢之事而略其人朝士詳其人而略其所詢之事二文亦詳略互見雲王南鄉三公及州長百姓北面者三公北面與射人司士治朝朝位同亦以𣝣貴特尊之使正與王相對也賈疏雲案郊特牲君之南鄉荅陽之義也臣之北面荅君也三公臣中之尊北面屈之荅君之意案賈以北面為屈說本崔靈恩其義未塙詳司士疏金鶚雲上雲致萬民而詢百姓即萬民也朝士則謂之眾庶孟子言民為貴外朝為詢萬民而設故百姓北面正與王對可見王者重民之意也州長為鄉遂之官與民最親�其民�至故與民同面位然則萬民亦鄉遂之民焉耳[1]〉
〈注云羣臣卿大夫士也若以此三詢之朝與朝士朝位同彼雲左九棘孤卿大夫位焉羣士在其後與此羣臣西面位正相當故知羣臣即卿大夫士也依彼經羣臣內又當兼有孤葢此職統孤卿大夫士言之故曰羣臣朝士殊士於孤卿大夫言之故別曰羣士然則此羣臣是晐彼羣士矣中庸以羣臣別於大臣言之雲體羣臣則士之報禮重�羣臣專據命士以下與此異也雲羣吏府史也者御僕及朝士注義並同金鶚雲小司寇司刺別羣吏於羣臣似羣吏為府史�徒不知羣臣是在朝之臣羣吏則鄉遂都鄙之官也總之古者官即吏自秦漢以後始謂庶人在官者為吏而吏與官異矣又雲大宰歲終令百官府各正其治下雲三歲則大計羣吏之治是羣吏即百官也小宰以官府之六敍正羣吏又以官府之六計弊羣吏之治宰夫掌治朝之法��吏之治皆以百官為羣吏鄭注以羣吏為府史不知府史是庶人在官者諸經皆謂之庶人其�最賤不得謂之羣吏案金氏謂羣吏非府史是也此職及司刺之羣吏皆與羣臣對文朝士之羣吏亦對孤卿大夫及羣士言之則羣臣者朝廷官府有職事之官也羣吏者鄉遂公邑都鄙之吏有地治之官也大司馬注云羣吏鄉師以下小司徒雲六鄉四郊之吏鄉大夫雲六鄉之吏族�雲四閭之吏黨正遂大夫並雲帥其吏即此所謂羣吏也文王世子注亦云羣吏鄉遂之官義正與此同若大宰小宰諸職之羣吏則通大小內外羣臣言之與此異也互詳大宰疏外朝之位依朝士職東面尚有諸侯羣吏從諸侯之後者以其分地治民與諸侯同且與羣臣別內外也州�亦羣吏而在三公後北面者以其領百姓也雲其孤不見者孤從羣臣者賈疏雲案射人及司�孤位皆西方東面北上今此獨在東方西面從羣臣之位者孤無職尊之如賓恆在西但此三�之朝即朝士所掌之位案朝士外朝雲左九棘孤卿大夫位焉羣士在其後右九棘公侯伯子男位焉羣吏在其後面三槐三公位焉州長眾庶在其後以此故知孤從羣臣之位曲禮孔疏雲外朝孤與士辟諸侯故就東方西面同其位金鶚雲孤卿皆大臣鄭既以卿為羣臣則孤亦可謂羣臣何謂不見乎案金說是也雲鄉大夫在公後者鄉舊本並誤卿伐依宋註疏本正賈疏雲以州長眾鄉之屬在公後又二鄉公一人明鄉大夫亦在公後可知也每鄉大夫皆別命卿為之六�別也案鄭賈意州長在三公後則自鄉大夫以下鄉遂之吏並在三公後故朝士注云州長鄉遂之官葢謂經舉州長實關眾鄉遂官也今案鄉遂都鄙之吏即所謂羣吏東面則鄉大夫自當�羣吏同東面不在公後若果鄉大夫亦在公後則經何不以鄉大夫領百姓而顧特舉州長乎��說�失之〉

小司寇擯，以敘進而問焉，以眾輔志而弊謀。
〈擯，謂揖之使前也。敍，更也。輔志者，尊王賢明也。〉
●疏〈小司寇擯者擯葉鈔釋文作賓注同案賓即擯之偕字詳大宗伯疏[1]〉
〈注云擯謂揖之使前也者擯儐之或體大宗伯王命諸侯則儐注云儐進之也此義與彼同賈疏雲此既在朝立定而問之明儐者無別相見之禮故知以次一一揖之使前問之雲敍更也者經例用古字作敍注例用今字當作序此疑後人誤以經改注也說文攴部雲敍次第也廣雅釋詁雲更遞也謂自三公以下各以爵秩尊卑次第更遞進而問之雲輔志者尊王賢明也者孟子梁惠土篇齊宣王曰願夫子輔我志謂以眾論輔助王之志慮贊�斷決即使眾尊王賢明示不專己也〉

以五刑聽萬民之獄訟，附於刑，用情訊之。至於旬，乃弊之，讀書則用灋。
〈附猶著也。故書「附」作「付」。訊，言也，用情理言之，冀有可以出之者。十日乃斷之。《王制》曰「刑者侀也，侀者成也，一成而不可變，故君子盡心焉」。鄭司農雲「讀書則用法，如今時讀鞫已，乃論之」。〉
●疏〈以五刑聽萬民之獄訟者佐大司寇聽獄訟於外朝也雲附於刑用情訊之者此即鄉士遂士等所上獄訟其罪重附於五刑者乃上於司寇司寇復以情訊之其罪經未附於刑者則羣士自可專決不必上於司寇也賈疏雲以囚所犯罪附於五刑恐有枉濫故用情實問之使得眞實雲至於旬乃弊之者謂訊得其情猶必待旬日乃與羣士司刑同弊其罪也鄉士雲司寇聽之斷其訟弊其獄於朝羣士司刑皆在各麗其灋以議獄訟是先聽之謂之訊後斷之謂之弊其閒相距旬日欲其參酌詳議以求至當也雲讀書則用灋者文王世子孔疏雲讀書讀囚人之所犯罪狀之書用法謂明其法律平斷其罪案孔說是也此讀書用法與弊之同日謂其獄訟既定則錄先後訊辭及其所當之罪為�使�史對眾宣讀囚不反覆聽�亦無辯論則是�罪允當乃用法署其牘明刑定也鄉士雲獄訟成士師受中用法所以質具成而定其中以授士師也至於協日刑殺更在其後且非大小司寇所職其事不同賈疏謂行刑之時當讀刑書罪狀則用法刑之非經義[1]〉
〈注云附猶著也者後注及輪人注義並同說文土部雲坿益也引申為坿著經典皆借附為之毛詩小雅角弓如塗塗附傳雲附著也王制雲附從�注云附施也著與施義亦相近雲故書附作付者後注同詳司市疏雲訊言也者爾雅釋言文本職後注及司刺注並同說文言部雲訊問也廣雅釋言云言問也詩大雅皇矣執訊連連箋雲訊言也執所生得者而言問之然則訊者謂問其言也公羊僖十八年何注云上問下曰訊雲用情理言之冀有可以出之者者以情理更重訊問之冀可附於輕�出��罪也雲十日乃斷之者宰夫注云旬十日也又大宰注云弊斷也此謂訊得其實仍遲之旬日乃斷其罪亦重刑之意也鄉士掌國中之獄訟雲旬而職聽於朝遂士掌四郊則二旬縣士掌野則三旬方士掌都家則三月而上獄訟於�然則羣士上獄於司寇地有遠近期限不同�司寇之先訊後弊則一以旬日為斷也書康誥雲要囚服念五六日至於旬時丕蔽要囚偽孔傳雲畏囚謂察其要辭以斷獄既得其辭服膺思念五六日至於十日至於三月乃大斷之言必反覆思念重刑之至也案書雲旬時乃�者似即通晐此經羣士弊獄之期鄉士旬遂士二旬縣士三旬方士三月言之抑或疑獄有不能遽斷者容不限以旬日與引王制曰刑者侀也侀者成也一成而不可變故君子盡心焉者鄭彼注云變更也賈疏雲上刑為法下侀為著而行刑著人身體又訓為成者�取一成不可變死者不可復生斷者不可更續是其不可變也故君子盡心焉不可濫此釋用情訊之也鄭司農雲讀書則用法如今時讀鞫已乃論之者此亦注用今字作法也說文㚔部雲�窮�辠人也鞫即�之俗史記張湯傳訊鞫論報集解引張晏雲鞫一吏為讀狀論其報行也亦作鞠文王世子注云讀書用法曰鞠漢書刑法志遣廷史與郡鞠獄顏注引李奇雲�窮也獄事窮竟也如湻雲以囚辭決獄事為鞠葢漢時決獄事既窮竟先使吏讀所訊囚之罪狀而致論以法與周時讀書用法相類故先鄭舉以為況文王世子注以用法為鞠亦與先鄭說同此並不涉行刑之事賈疏謂鞠謂劾囚之要辭行刑之時讀已乃論其罪也則與二鄭義不合不足據也〉

凡命夫命婦，不躬坐獄訟。
〈為治獄吏褻尊者也。躬，身也。不身坐者必使其屬，若子弟也。《喪服傳》曰：「命夫者，其男子之為大夫者。命婦者，其婦人之為大夫之妻者」。《春秋傳》曰：「衞侯與元咺訟，甯武子為輔，鍼莊子為坐，士榮為大理。」〉
●疏〈凡命夫命婦不躬坐獄訟者坐謂坐地也詳大司馬疏晏子春秋內篇襍上雲晏子北面坐地曰嬰聞訟人坐地又諫下篇雲獄訟不席然則凡獄訟者皆不席而坐地矣[1]〉
〈注云為治獄吏褻尊者也者賈疏雲古者收囚要辭皆對坐治獄之吏皆有嚴威恐獄吏�尊故不使命夫命婦親坐雲躬身也者爾雅釋詁文雲不身坐者必使其屬若子弟也者賈疏雲若取辭之時不得不坐當使其屬或子弟代坐也詒讓案左襄十年傳王叔陳生與伯與爭政晉侯使士匈�王室王叔與伯輿訟焉王叔之宰與伯輿之大夫瑕禽坐獄於王庭杜注云宰家臣瑕禽伯輿屬大夫使宰與屬大夫對爭曲直又僖二十八年傳注亦說王叔伯輿事雲葢今長吏有罪先驗吏卒之義此即使屬代坐之事其𣝣卑者或無屬官則當使子弟代坐故鄭兼言子弟也引喪服傳曰命夫者其男子之為大夫者命婦者其婦人之為大夫之妻者者喪服經齊衰不杖期章雲大夫之子為世父母叔父母子昆弟昆弟之子姑姊妹女子子無主者為大夫命婦者傳雲大夫者其男子之為大夫者也命婦者其婦人之為大夫妻者也注云命者加𣝣服之名自士至上公凡九等君命其夫則後夫人亦命其妻矣案喪服傳雲大夫此引作命夫者鄭依此經文改之喪服傳命夫婦不及士者彼據不降服者為說詳內宰疏引春秋傳者僖二十八年左傳文衞侯殺弟武叔元咺訴於晉晉文公會諸侯於�以討之彼文大理作大士大司徒注引亦作士疑此誤杜注云大士治獄官也周禮命夫命婦不躬坐獄訟元咺又不宜與其君對坐故使鍼莊子為主又使衞之忠臣及其獄官質正元咺釋文雲嚴左傳作莊案漢書明帝名莊改為嚴賈疏雲引之者證命夫命婦不身坐獄訟之事若然元咺甯子鍼莊子皆大夫得坐訟者大夫身不得與士坐訟若兩大夫或代君皆得坐無嫌以是衞侯不得坐使莊子與元咺對坐也若然觀此文命夫命婦惟據大夫不通士案內宰雲佐後使治質內命婦先鄭雲外命婦卿大夫之妻後鄭雲士妻亦為命婦又閽人云凡外內命夫命婦注內命夫卿大夫士之在宮中者如是士及士妻亦得為命夫命婦者彼皆據王臣而言王之士有三命二命一命皆得王命此文兼諸侯臣子男士則不命以是此文命夫命婦惟據大夫為文不通士也案賈謂王臣士以上得為命夫命婦是也肆師注說內命男亦關卿大夫士與內宰閽人注同吳廷華蔣載康並謂王一命之士以上皆不躬坐獄亦足輔賈義若然此注不及士者鄭依喪服成文偶未析別耳惟據王叔與伯輿不身坐則兩大夫獄訟亦當不坐賈謂兩大夫得仕則失之〉

凡王之同族有罪，不即市。
〈鄭司農云：「刑諸甸師氏。《禮記》曰：『刑於隱者，不與國人慮兄弟。』」〉
●疏〈凡王之同族有罪不即市者罪當作辠掌囚雲凡有爵者與王之同族奉而適甸師氏以待刑殺此不及有𣝣者蔣載康雲上章以命夫命婦該王族��以王族該命夫命婦皆互文[1]〉
〈注鄭司農雲刑諸甸師氏若據甸師及掌囚文引禮記曰刑於�者不與國人�兄弟者文王世子文引之者證不即市之義亦詳甸師疏〉

以五聲聽獄訟，求民情。
●疏〈以五聲聽獄訟求民情者五聲八辟三刺等並小司寇之官法也賈疏雲案下五事惟辭聽是聲而以五聲目之者四事雖不是聲亦以聲為本故也案呂刑雲惟貌有𥡴在獄定之後則此五聽亦在要辭定訖恐其濫失更以五聽觀之以求民情也詒讓案此五聲亦謂之五聽荀子成相篇雲五聽修領楊注云折獄之五聽也〉

一曰辭聽，
〈觀其出言，不直則煩。〉
●疏〈注云觀其出言不直則煩者賈疏雲直則��理������寡〉

二曰色聽，
〈觀其顏色，不直則赧然。〉
●疏〈注云觀其顏色不直則赧然者說文色部雲色顏氣也賈疏雲理直則顏色有厲理曲則顏色愧赧小爾雅雲不直失��之��而���也�曰���曰悛詒讓案說文赤部雲赧面慙赤也孟子滕文公篇觀其色赧赧然也注云赧赧面赤心不正之貌大戴禮記文王官人篇有觀色之法義亦通於此〉

三曰氣聽，
〈觀其氣息，不直則喘。〉
●疏〈注云觀其氣息不直則喘者說文口部雲喘疾息也釋名釋疾病雲喘湍也湍疾也氣風入湍疾也案大戴禮記文王官人篇有視中之法雲以其聲處其氣其說甚詳義亦通於此賈疏雲虛本心知氣從內發理既不直吐氣則喘〉

四曰耳聽，
〈觀其聽聆，不直則惑。〉
●疏〈注云觀其聽聆不直則惑者說文耳部雲聆聽也賈疏雲尚書雲作德心逸日休作偽心勞日拙聆其事直聽物明審其理不直聽物致疑〉

五曰目聽。
〈觀其牟子視，不直則眊然。〉
●疏〈注云觀其牟子視不直則眊然者釋文雲眊本又作旄案說文目部雲眊目少精也旄即眊之叚字牟俗作眸孟子離婁篇雲胷中正則眸子瞭焉胷中不正則眸子眊焉趙注云眸子目瞳子也眊者蒙蒙目不明之貌即鄭所本賈疏雲目為心視視由心起理若���盼分明理若虛陳視乃眊亂〉

以八辟麗邦灋、附刑罰：
〈辟，法也。杜子春讀麗為羅。玄謂麗，附也。《易》曰：「日月麗於天。」故書附作付，附猶著也。〉
●疏〈以八辟麗邦灋附刑罰者大司寇雲凡卿大夫之獄訟以邦灋斷之注云邦灋八法也此八辟所議百官府�多故亦以邦法麗之賈疏雲案曲禮雲麗�上大夫鄭注云其犯法則在八議��不在刑書若然此八辟為不在刑書若有罪當議議得其罪乃附邦法而附於刑罰也詒讓案�曲禮注義葢凡入八議限者經罪則宥重罪則改附輕比仍有刑也史記五帝本紀集解引�典五宅三居馬融注云謂在八議君不忍刑宥之以遠五等之差亦有三等之�大�投��次九州之外次中國之外舜典孔疏引王肅說同則謂凡在八議者悉入流宥之科�此經無文鄭書注亦不從馬說又司�疏引左傳文十八年九刑賈服注以為正刑一加之以八議案此經本無九刑之名以正刑一配八議為九義亦未允[1]〉
〈注云辟法也者鄉師注同謂議刑之法有八也雲杜子春讀麗為羅者羅蜀石經作罹惠棟雲麗者離也離猶罹也洪範雲不罹於咎史記引作離尚書大傳引作麗古字並通段玉裁雲杜易字鄭不易字羅今之罹字也詒讓案罹俗字說文所無古止作羅此八辟是未入刑法者不當言羅故後鄭不從雲玄謂麗附也者大司寇注同引易曰日月麗於天者離彖辭王弼本於作乎汪道昆本及註疏本亦並作乎蜀石經及宋本嘉靖本並作於與注字例亦不合未知孰是彼上文雲離麗也李氏集解引荀爽雲陰麗於陽相附麗也是彼麗亦訓附故引以為證雲故書附作付附猶著也者前注並同〉

一曰議親之辟，
〈鄭司農云：「若今時宗室有罪，先請是也。」〉
●疏〈一曰議親之辟者廣雅釋詁雲議謀也謂謀議其罪從輕比也左昭六年傳雲昔先王議事以制不為刑辟易中孚象辭雲君子以議獄緩死八辟皆不用恆法故須聽時議之漢書刑法志謂之八議親者漢志顏注云王之親族也掌戮注云親緦服以內也賈疏雲親謂五屬之內及外親有服者皆是議阻親不假貴故賢能及功勤若貴亦不假餘賢能之等各據一邊則得入議假令既有親兼有餘事亦不離議限[1]〉
〈注鄭司農雲若今時宗室有罪先請是也者惠棟雲漢書平帝紀元始元年令公列侯嗣子有罪耐以上先請續漢書百官志雲宗室若有犯法當髠以上先詣宗正宗正以聞乃�決〉

二曰議故之辟，
〈故謂舊知也。鄭司農云：「故舊不遺，則民不愉。」〉
●疏〈注云故謂舊知也者國策秦策高注云故舊也賈疏雲此故舊據上為言是以大宗伯注故舊朋友謂其在���伐木詩亦是故友之類鄭司農雲故舊不遺則民不愉者論語泰伯篇文彼文愉作偷集解引��雲君能不遺忘其故舊行之美者則民皆化之不偷薄案說文女部雲媮�也愉即媮之借字今論語作偷者媮之俗體說文所無此引之者證議故即不遺故舊之�〉

三曰議賢之辟，
〈鄭司農云：「若今時廉吏有罪，先請是也。」玄謂賢有德行者。〉
●疏〈注鄭司農雲若今時廉吏有罪先請是也者惠棟雲漢書�帝黃龍元年詔曰舉廉吏誡欲得具眞也吏六百石位大夫者罪先請雲玄謂賢有德行者者鄉大夫注義同〉

四曰議能之辟，
〈能謂有道藝者。《春秋傳》曰：「夫謀而鮮過，惠訓不倦者，叔向有焉，社稷之固也，猶將十世宥之，以勸能者。今壹不免其身，以棄社稷，不亦惑乎。」〉
●疏〈注云能謂有道藝者者鄉大夫注義同惠棟雲說文網部曰罷遣有辠也以網能言有賢能而入網即�遣之周禮曰議能之辟是也引春秋傳者賈疏雲左氏襄二十一年叔向被囚祁奚作此辭以告范宣子使赦小罪存大能引之者證以能議也〉

五曰議功之辟，
〈謂有大勳力立功者。〉
●疏〈注云謂有大勳力立功者者賈疏雲此即司勳所掌王功國功之等皆入此�也〉

六曰議貴之辟，
〈鄭司農云：「若今時吏墨綬有罪，先請是也。」〉
●疏〈注鄭司農雲若今時吏墨綬有罪先請是也者賈疏雲先鄭推引漢法墨綬為貴若據周大夫以上皆貴也墨綬者漢法丞相二千石金印紫綬御史大夫二千石銀印黃綬縣令六百石銅印墨綬是也孔廣森雲宣帝紀曰吏六百石位大夫有罪先請此漢舊法也世祖建武三年始詔令吏不滿六百石下至墨綬長相有罪皆得先請前�劉屈�傳雲司直吏二千石當先請柰何擅斬之惠棟雲蔡邕橋公碑雲遷齊相臨淄令賂財贓多罪正受鞫就刑竟以不先請免官〉

七曰議勤之辟，
〈謂憔悴以事國。〉
●疏〈七曰議勤之辟者謂命士以下凡不在議貴之科者則又有此�以念�勤勞官事也汪德鉞雲勤指小吏言此與大宰職八統相應八統一曰親親此亦曰議親二曰敬�此亦曰議故三曰進賢此亦曰議賢四曰使能此亦曰議能五曰保庸此亦曰議�六曰尊貴此亦曰議貴八曰禮賓此亦曰議賓獨七曰達吏此曰議勤葢國家勞�之役皆小吏受之其服勤最久者亦有以宥之也故鄭注達吏謂舉勤勞之小吏其說最確案汪說是也此議勤者其人既非親貴又無賢能功可紀但以校年積勞宜蒙甄錄故雖卑官小吏亦得與優議之典猶之司士以久奠食與德能 功同其詔論矣[1]〉
〈注云謂憔悴以事國者時小雅北山雲或盡瘁事國左昭七年傳引作或憔悴事國楚辭離世王注云憔悴憂也爾雅釋詁雲勤勞也憔悴以從國事是勤勞之事故引以為說〉

八曰議賓之辟。
〈謂所不臣者，三恪二代之後與。〉
●疏〈八曰議賓之辟者謂賓恪諸侯來朝王待以殊禮或犯法則別議之也大宰八統禮賓注云賓客諸侯則平諸侯亦得為賓此注專舉三恪二代之後葢謂平諸侯有罪當入議貴之科與彼義微異也[1]〉
〈注云謂所不臣者三恪二代之後與者謂黃帝堯舜之後為三恪夏殷之後為二代通為國賓也左襄二十五年傳雲昔虞閼父為周陶正我先王賴其利器用也與其神明之後也庸以元女大姬配故公而封諸陳以備三恪杜注云周得天下封夏殷二王後又封舜後謂之恪並二王後為三國其禮轉降示敬而已故曰三恪郊特牲雲天子存二代之後猶尊賢也尊賢不過二代孔疏雲案異義公羊說存二王之後所以通天三統之義引此文古春秋左氏說周家封夏殷二王之後以為上公封黃帝堯舜之後謂之三恪許愼謹案雲治魯詩丞相韋玄成治易施�等說引外傳曰三王之樂可得觀乎知王者所封三代而已不與左氏說同鄭駁之雲所存二王之後者命使郊天以天子之禮祭其始祖受命之王自行其正朔服色恪者敬也敬其先聖而封其後與諸侯無殊異何得比夏殷之後如鄭此言公羊自據二王之後左氏兼論三恪義不乖異也賈疏雲案樂記雲武王克殷反商未及下車而封黃帝之後於薊封帝堯之後於祝封帝舜之後於陳下車而封夏后氏之後於杞殷之後於宋此皆自行當代禮樂常所不臣為賓禮禮之故為賓也案孔賈說深得鄭恉通典賓禮引崔靈恩說同據五經異義則左氏舊說亦正如是杜預轉據韋玄成施�等說以舜後並二代數之為三恪與鄭義異不足據也白虎通義王者不臣篇雲王者所不臣者三何也謂二王之後妻之父母夷狄也不臣二王之後者尊先王通天下之三統也詩云有客有客亦白其馬謂微子朝周也尚書曰虞賓在位不臣丹朱也不臣妻父母何妻者與己一體恭承宗廟欲得其歡心上承先祖下繼萬世信於無窮故不臣也春秋曰紀季姜歸於京師父母之於子雖為王后尊不加於父母知王者不臣也又�宋三世內娶於國中謂無臣也夷狄者與中國絕域異俗非中和氣所生非禮義所能化故不臣也尚書大傳曰正朔所不加即君子所不臣也案班氏所說王者不臣有三其不臣夷狄為外絕域異俗非所賓敬也王之妻父當在議親之科故鄭唯舉三恪二代之後為說〉

以三刺斷庶民獄訟之中：
〈中謂罪正所定。〉
●疏〈以三刺斷庶民獄訟之中者司刺所掌以贊司寇聽獄訟者也王制雲司寇正刑明辟以聽獄訟必三刺葢於司寇聽之之日亦於皋門之外朝致眾而訊之與三詢之位同王與三公六卿咸與其事鄉士雲若欲免之則王會�期是也通典賓禮雲外朝之法朝有疑獄王集而聽之故禮雲王會三公會其期者三刺�以定其法案杜說是也凡平時聽獄訟自是司寇專職訊�論斷葢有恆法羣士司刑不出本�自非疑難不決不必備此三刺故王������與眾共之明必�獄乃有與羣臣羣吏萬民共訊�之法矣此與上八辟皆�常法之外�為愼�之典但八辟止於親貴而三刺則通於庶民故經�庶民言之賈疏�當是罪定斷訖乃向外朝始行三刺與王制義不合非也[1]〉
〈注云中謂罪正所定者淮南子主術訓高注云中正也書呂刑雲士制百姓�刑之中又雲咸無中正其刑其罰其審克之是中正義相成也大戴禮記千乘篇雲司寇司秋以聽獄訟以民之�亂執權變民中鄭意獄訟平斷恐其有偏頗故以三刺之法求其中正以定其罪是謂之中也孔廣森雲國語左執鬼中韋昭曰執謂把�錄籍然則獄訟之中亦其錄籍若今秋審招冊也天府治中之中與此同義案孔說是也斷獄訟必協於中正囚之獄訟之成即謂之中此雲獄訟之中下文雲登中於天府及鄉士遂士縣士方士之受中並謂獄訟成要之簿書亦詳天府疏〉

一曰訊羣臣，二曰訊羣吏，三曰訊萬民。
〈刺，殺也，三訊罪定則殺之。訊，言也。〉
●疏〈一曰訊羣臣者亦通公卿大夫士言之詳前雲二曰訊羣吏者亦謂鄉遂公邑都鄙之官賈疏謂庶人在官者非也詳前疏[1]〉
〈注云刺殺也三訊罪定則殺之者敍官注同此對司刺三宥為名明刺有兩有不可豫定也賈疏雲但所刺不必是殺餘四刑亦當三�直言殺者舉法重者而言其實皆三刺是以下文雲聽民之所刺宥以施上服下服之刑是兼輕重者刺也雲訊言也者前注同謂言同其當殺當宥〉

聽民之所剌宥，以施上服下服之刑。
〈宥，寬也。民言殺，殺之。言寬，寬之。上服，劓墨也。下服，宮刖也。〉
●疏〈注云宥寬也者詳大司寇疏雲民言殺殺之言寬寬之者三訊先羣臣羣吏而經言刺宥並聽之民者舉眾言之王制雲眾疑赦之所謂民言寬寬之也雲上服劓墨也下服宮刖也者司刺注同惟彼雲上�殺與墨劓也此無殺者疑文有闕挩非其舊也書舜典雲五刑有服偽孔傳雲服從也賈疏雲墨劓施於面故為上服宮刖施於下體故為下服惠士奇雲呂刑上刑適輕下服下刑適�上服輕重諸罰有權服問曰罪多而刑五喪多而服五上附下附列也然則服讀為附附之上下如喪之輕重矣或從重而輕或從輕而重上附下附皆有等比服問所謂列猶呂刑所謂權禮記服作附王制曰附從輕小司寇八辟亦曰麗邦法附刑罰附者律之比例所謂上下比辠必察小人之比以成之者也呂飛鵬雲呂刑傳曰重刑有可以�減則之輕服下罪一人有�罪�之重而輕並數葢以重刑釋上刑以輕刑釋下刑對上刑言之曰下服是輕於上刑也對下刑言之曰上服是重於下刑也上服下服當以罪之重輕為上下鄭注大傳雲數罪以上一罪刑之是鄭解下刑適重上服與傳同也案惠呂說本王安石王昭禹鄭鍔易祓足正此注之誤吳廷華方苞姜兆錫梁玉繩蔣載康莊有可說並同惠釋服為附義亦得通上服下服猶言上刑下刑輕重之辭也依呂刑五刑五刑之差說之則大辟為上次宮次刖次劓墨為下鄭此注以刑之所加於體之上下釋之非經義也〉

及大比，登民數，自生齒以上，登於天府。
〈大比，三年大數民之眾寡也。人生齒而體備。男八月而生齒，女七月而生齒。〉
●疏〈及大比登民數自生齒以上登於天府者自此至職末並小司寇之官常也三年大比司民登民數大司寇受之以獻於王而登於天府小司寇咸與其事也互詳司民疏[1]〉
〈注云大比三年大數民之眾寡也者小司徒及三年則大比注云大比謂使天下更𥳑閱民數及其財物也此小司寇唯主登民數故注不及𥳑閱財物雲人生齒而體備男八月而生齒女七月而生齒者司民注義同賈疏雲按家語本命男子八月生齒八歲而齔齒女子七月而生齒七歲而齔齒男子陽得陰而生得陰而落女子陰得陽而生得陽而落故得男偶女奇也案家語文本大戴禮記本命篇詳司厲疏〉

內史、司會、冢宰貳之，以制國用。
〈人數定而九賦可知，國用乃可制耳。〉
●疏〈內史司會冢宰貳之者小司寇與此三官為官聯也賈疏雲內史掌八柄之等司會主計會冢宰所主兼設故皆取副貳民數簿書雲以制國用者賈疏雲得民數乃制國用以其國用出於民故也[1]〉
〈注云人數定而九賦可知國用乃可制耳者鄭以國用出於賦即大宰之九賦謂口賦也故以人數定言之案九賦乃田賦非口賦但以計口受田之法校之則九賦亦自與民數有關注義自可通也口賦詳大宰疏〉

小祭祀，奉犬牲。
〈奉猶進也。〉
●疏〈小祭祀奉犬牲者賈疏雲大祭祀自大司寇奉犬牲若小祭祀王玄冕所祭則小司寇奉進犬牲也[1]〉
〈注云奉猶進也者大司徒注同〉

凡禋祀五帝，實鑊水，納亨亦如之。
〈納亨，致牲也。其時鑊水當以洗解牲體肉。〉
●疏〈凡禋祀五帝者詳大司寇疏雲實鑊水者五帝用特牲此官�亨人實其牛鑊之水也[1]〉
〈注云納亨致牲也者大司寇注同賈疏雲謂將祭鄉祭之�實以水亨牲也雲其時鑊水當以洗解牲體肉者以既納牲告致之遂殺而解其骨體須用鑊水洗其垢穢乃授亨人也賈疏雲鄭知實鑊水為洗解牲肉者以下雲納亨亦如之是實鑊水亨煑肉故知此是洗肉也封人云共其水�亦謂洗牲肉也盧文弨雲通考引此時作實據疏本作實字黃丕烈亦云實誤時此覆舉經文當訂正〉

大賓客，前王而辟，
〈鄭司農云：「小司寇為王道，辟除姦人也，若今時執金吾下至令尉奉引矣。〉
●疏〈大賓客前王而辟者大司寇雲凡朝覲會同前王此大賓客即朝覲會同之等前王亦贊大司寇也賈疏雲下士師雲諸侯為�帥其屬蹕於王宮饗燕時此小司寇為王辟亦謂於宮中饗燕在寢及廟�也[1]〉
〈注鄭司農雲小司寇為王道辟除姦人也者前王為道辟為辟除姦人也詳大司寇疏雲若今時執金吾下至令尉奉引矣者文選西京賦薛注云奉引謂引道者惠棟雲續漢輿服志雲乘輿大駕公卿奉引大�御大將軍參乘乘輿灋駕六卿不在鹵簿中河南尹執金吾雒陽令奉引奉車�御侍中參乘〉

後世子之喪亦如之。
●疏〈後世子之喪亦如之者賈疏雲謂後世子之喪當朝廟之時王出入亦前王而辟也〉

小師，涖戮。
〈小師，王不自出之師。〉
●疏〈注云小師王不自出之師者對大司寇大軍旅涖戮於社及大宗伯大司馬大師為王自出之師也賈疏雲謂王不自出使卿大夫出軍�外之事將軍裁之軍將有所斬戮於社主前則小司寇涖戮也〉

凡國之大事，使其屬蹕。
〈屬，士師以下。〉
●疏〈凡國之大事使其屬蹕者亦贊大司寇也國小事無蹕文者葢小官所掌不受命於司寇也[1]〉
〈注云屬士師以下者大司寇注同〉

孟冬祀司民，獻民數於王，王拜受之，以圖國用而進退之。
〈司民，星名，謂軒轅角也。小司寇於祀司民而獻民數於王，重民也。進退猶損益也。國用，民眾則益，民寡則損。〉
●疏〈孟冬祀司民獻民數於王者於經例當作於石經及各本並誤孟冬謂夏之孟冬也通典吉禮謂周制立冬後亥日祀司民於國城西北葢誤據北周制不足馮也賈疏雲前文大比登民數於天府據三年大比而言此則據年年民數皆有增減於孟冬春官祭司民之時小司寇以民數多少獻於王也雲王拜受之者拜經例用古字當作𢷎石經及各本並誤詳大祝疏此亦重民�賈子新書禮篇雲受計之禮王所親拜者二聞生民之數則拜之聞登穀則拜之[1]〉
〈注云司民星名謂軒轅角也者天府注義同雲小司寇於祀司民而獻民數於王重民也者以民為邦本故於祭司民之日獻民數之版籍於王使王知生齒之殷秏皆所以重民也雲進退猶損益也者說文辵部雲進登也廣雅釋詁雲退減也登益與進減損與退義並相成故云進退猶損益也雲國用民眾則益民寡則損者賈疏雲國家所用財物由民上而來是以國用多少要由民眾寡故民眾則益豐用之民寡則損儉用之〉

歲終，則令羣士計獄弊訟，登中於天府。
〈上其所斷獄訟之數。〉
●疏〈歲終則令羣士計獄弊訟者此小司寇之官成也歲終謂夏之季冬詳宰夫疏賈疏雲羣士謂鄉士遂士以下皆是詒讓案此羣士謂眾刑官欵當含有士師與下文及朝士之羣士並異必於歲終者大戴禮記盛德篇雲故季冬聽獄論刑者所以正法也管子立政篇雲季冬之夕君自聽朝論罰罪刑殺亦終五日並與此經合雲登中於天府者天府雲凡官府鄉州都鄙之治中受而藏之以詔王察羣吏之治此獄訟之中亦治中之一也周書嘗麥篇記王命大正正刑書及奠中受中之事而雲大史乃藏之盟府以為歲典彼歲典即歲�登中天府之典藏盟府者葢天府所登獄訟之中大更司盟亦貳之也惟彼大正當即大司寇而此經大司寇不雲掌中葢文不具疑�中之禮秋官正貳咸涖其事矣賈疏雲必登獄訟之書於祖廟天府者重其斷刑使神監之[1]〉
〈注云上其所斷獄訟之數者亦訓弊為斷也國語周語雲司寇協姦韋注云司寇刑官也掌合姦民以知死刑之數此雲計獄弊訟即協姦之事也〉

正歲，帥其屬而觀刑象，令以木鐸，曰「不用灋者，國有常刑」。令羣士。
〈羣士，遂士以下。〉
●疏〈正歲帥其屬而觀刑象者此小司寇正歲建寅之月縣刑象使百官觀與大司寇正月縣刑象使萬民觀者異鄭大司寇注亦合二者為一非也詳大司寇及大宰疏[1]〉
〈注云羣士遂士以下者上注云屬士師以下明此令羣士不關彼二士與上令羣士異也賈疏雲此所戒�六官各應其所掌知羣士是遂士以下者以其鄉士已入其屬中遂士縣士方士訝士等雖是六十官之屬以其主六遂以外漸遠恐不在屬中故經特雲令羣士明羣士是遂士以下可知〉

乃宣布於四方，憲刑禁。
〈宣，徧也。憲，表也，謂縣之也。刑禁，《士師》之五禁。〉
●疏〈乃宣布於四方憲刑禁者易祓以上文令羣士屬此讀王應電雲鄉大夫令羣吏考法於司徒各憲之於所治與此同意可知羣士應聯下讀姜兆錫亦引小司徒令羣吏憲禁令為證並較鄭讀為長賈疏雲此所宣布則布憲所云者是也此官主之彼乃布之事相成也[1]〉
〈注云宣徧也者爾雅釋言文雲憲表也者敍官注同雲謂縣之也者小宰注義同雲刑禁士師之五禁者士師五禁皆以木鐸徇之於朝書而縣於門閭事與此相應此憲即書縣故知刑禁亦即彼五禁也〉

乃命其屬入會，乃致事。
〈得其屬之計，乃令致之於王。〉
●疏〈乃命其屬入會乃致事者此小司寇之官計也入會致事葢遙冡上歲終為文大宰雲歲終則令百官各正其治受其會聽其致事而詔王廢置小宰雲歲終則令羣吏致事大司徒雲歲終�令教官主治而致事小司徒雲歲終羣吏正要會而致事是諸官受會致事皆在歲終王應電李光坡姜兆錫方苞莊有可並謂此命入會致事當在歲終是也姜又引士師歲終則令正要會為證大塙致事詳小宰疏[1]〉
〈注云得其屬之計乃令致之於王者大司徒注云會計也刑官之歲會當亦冢宰先聽之攷其得失而後致之王以詔廢置也〉

周禮正義卷六十六終

