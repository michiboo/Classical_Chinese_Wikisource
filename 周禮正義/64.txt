
經文參閱周禮/夏官司馬，自〈職方氏·幽州〉至〈都司馬〉。
周禮正義卷六十四
瑞安孫詒讓學

東北曰幽州，其山鎭曰醫無閭，其澤藪曰貕養，其川河泲，其浸菑時，其利魚、鹽，其民一男三女，其畜宜四擾，其穀宜三種。
〈醫無閭在遼東，貕養在長廣，菑出萊蕪，時出般陽。四擾，馬、牛、羊、豕。三種，黍、稷、稻。杜子春讀貕為奚。〉
●疏〈東北曰幽州者沿舜十二州制也藝文類聚州部引春秋元命苞雲幽之為言窈也言風出入窈冥敏勁易曉故其氣躁急釋名釋州國雲幽州在北幽昩之地也爾雅釋文雲李巡雲燕其氣深要厥性剽疾故曰幽幽要也太康地記以為因於幽都為名或雲北方太陰故以幽冥為號二者相依也爾雅釋地雲燕曰幽州郭注云自易水至北狄呂氏春秋大始覽雲北方為幽州燕也周幽州方域東南並至海西距東河與冀界北接北狄荒服不知所極東南距濰與兗界東北越海據醫巫閭西南距岱與兗界西北與並界不知所分雲其川河泲者與兗州同泲詳豫州此州所屬者河泲下流入海之處與兗冀相接也雲其利魚鹽者魚亦謂海魚鹽即煑海之鹽今山東登萊青三府及直隷長蘆所產鹽鹽人所謂散鹽也禹貢青州厥貢鹽夏青州東偏瀕海之地周時皆屬幽州也[1]〉
〈注云醫無閭在遼東者爾雅釋地雲東方之美者有醫無閭之珣玗琪焉淮南子墬形訓作醫毋閭高注云醫毋閭在遼東屬國漢書地理志遼東郡有無慮縣顏注云即所謂醫巫閭續漢郡國�遼東屬國無慮縣有醫無慮山楚辭遠游篇雲夕始臨乎於微閭王注云東方之玉山也案無毋巫閭慮聲並相近醫於無微亦一聲之轉皆一山也續漢志有遼東郡又有遼東屬國又並有無慮縣鄭雲在遼東者謂在遼東屬國也西漢時無慮屬遼東郡東漢安帝以後無慮屬遼東屬國鄭高並據時制言之鄭時遼東郡不當有無慮縣今本續志葢傳寫誤重錢大昕據後漢書�帝紀李注說欲移有醫無慮山之文於遼東郡無慮下而改遼東屬國之無慮為夫犂今以淮南高注證之則今本續志遼東屬國之無慮不誤竊疑遼東郡之無慮乃當作夫犂耳李賢所說不若淮南注之足馮也漢無慮廢縣在今盛京錦州府廣甯縣醫無閭山在縣西十里雲貕養在長廣者漢地理志雲琅邪郡長廣奚養澤在西秦地圖曰劇清地幽州藪風俗通義山澤篇雲九藪幽州曰奚養在長廣縣東案漢長廣故城及貕養澤並在今山東登州府萊陽縣東五十里雲菑出萊蕪者漢地理志雲泰山郡萊蕪原山甾水所出東至博昌入泲幽州寖案甾即菑之或體禹貢又作淄在青州周改入幽水經雲淄水出泰山萊蕪縣原山至利縣入海案漢萊蕪故城在今山東濟南府淄川縣東南六十里原山在縣南九十里淄水出其陰至樂安縣入清水泊由泊東北入海雲時出般陽者漢地理志雲千乘郡博昌時水東北至鉅定入馬車瀆幽州寖水經淄水篇酈注云時水出齊城西北二十五里平地出泉即如水也亦謂之源水至石洋堰分為二水枝津西北至��入泲時水至廣饒縣故城東北入淄水呂飛鵬雲地理志不雲時水所出因時水逕博昌城北故博昌下雲時水東北至鉅定入馬車瀆惟水經注云出齊城西北二十五里後鄭雲時出般陽般陽在地理志屬濟南郡在郡國志則屬齊國水經注齊城葢指臨淄而言般陽與齊城接壤故酈注以為出齊城西北鄭注以為出般陽也詒讓案時水即如水漢志齊郡臨淄如水西北至梁鄒入泲此即水經注時水上流出齊城西北至石洋堰分為二水枝津至梁鄒入泲者也漢志如時兩見故如水出臨淄而時水不著所出水經注並為一水故時水出齊城其實班與酈不異也漢般陽故城在今濟南府淄川縣西齊城在今青州府臨淄縣北時水今名烏河出臨淄縣西南愚公山至高苑縣東境入小清河雲四擾馬牛羊豕者并州宜五擾注云馬牛羊犬豕五擾之中犬為小牲故去之周書孔注亦從鄭義雲三種黍稷稻者周書孔注同賈疏雲西與冀州相接冀州宜黍稷幽州見宜稻故知三種黍稷稻也雲杜子春讀貕為奚者貕奚聲類同漢志說文艸部及風俗通義並作奚與杜讀同〉

河內曰冀州，其山鎭曰霍山，其澤藪曰楊紆，其川漳，其浸汾潞，其利松柏，其民五男三女，其畜宜牛羊，其穀宜黍稷。
〈霍山在彘。楊紆所在未聞。漳出長子，汾出汾陽，潞出歸德。〉
●疏〈河內曰冀州者沿禹貢制也說文北部雲冀北方州也釋名釋州國雲冀州取地以為名也其地有險有易帝王所都亂則冀治弱則冀強荒則冀�也爾雅釋文引李巡雲兩河閒其氣清厥性相近故曰冀冀近也爾雅釋地雲兩河閒曰冀州郭注云自東河至西河呂氏春秋有始覽雲兩河之閒為冀州晉也高注云東至清河西至西河爾雅釋文引韋昭漢書注云東西南北皆有河故曰河內又引馬融雲在東河之西西河之東南河之北案馬說葢即周官傳文其說是也史記正義雲古帝王之都多在河東河北故呼河北為河內河南為河外又雲河從龍門南至華陰東至衞州東北入海曲繞冀州故言河內案周冀州方域東距東河與兗界南距南河與豫界西距西河與雍界北距虖池與並界東南東北並距東河西南亦距西河西北據汾水下流與並界州三面距河西河之西為雍州東河之東為兗州南河之南為豫州北界并州則無河韋昭謂西面有河失之孟子梁惠王篇雲河內凶則移其民於河東移其粟於河內史記魏世家公子無忌上魏王書雲所兦於秦者河內河外大縣數十漢地理志雲魏地其界自高陵以東盡河東河內及漢之河內郡此並以近南河者為河內近西河者為河東葢戰國之後所分與此經義小異雲其澤藪曰楊紆者楊周書漢地理志敍並作揚周聲叚借字雲其川漳者它州皆二水冀唯一水者清漳濁漳二原同委也雲其浸汾潞者潞周書作露亦聲同字通雲其民五男三女者三女周書作二女[1]〉
〈注云霍山在彘者爾雅釋地雲東方之美者有霍山之多珠玉焉漢地理志雲河東郡彘縣霍大山在東冀州山注應劭雲順帝改曰永安是鄭時彘已為永安此注據班志故仍其故名霍山虞夏時以為中嶽禹貢謂之大岳賈疏及詩唐譜孔疏引禹貢鄭注云大岳在河東故彘縣東名霍大山是也案漢彘縣即今山西霍州治霍山在州東南三十里雲楊紆所在未聞者爾雅釋地十藪雲秦有楊陓爾雅釋文雲陓本或作紆郭注云今在扶風汧縣西呂氏春秋有始覽雲秦之陽華高注云陽華在鳳翔或曰在華陰西淮南子墬形訓雲秦之楊紆高注云楊紆葢在馮翊池陽一名具圃又脩務訓雲禹之為水以身解於陽紆之河注云陽盱葢在秦地惠士奇雲高誘所云皆臆說也郭景純謂在扶風汧縣則直以弦蒲當之矣案山海經中山經陽華之山楊水出焉而西南流注於洛門水出焉而東北流注於河�姑之水出於其陰酈道元謂其地在弘農上雒河在東北洛在西南實冀州之藪禹治洪水具禱陽紆即其地也穆天子傳天子西征騖行至陽紆之山河伯無夷之所都居是惟河宗氏自宗周瀍水以西至於河宗之邦陽紆之山三千有四百里自陽紆還歸於周三千里陽紆即陽華葢山也衍而為藪河伯都焉其山更在藪之西故距瀍水三千里而中山經亦云門水出陽華至於河七百九十里入雒水則其地之廣可知故火在秦半在晉竹書穆王征犬戎秦公帥師從王西征次於陽紆葢謂陽紆山也案楊紆楊陓陽華陽紆陽旴聲類並相近惠說以為一地義似可通惟所在地域則舛互殊甚葢此經楊紆為冀藪而爾雅呂覽淮南並雲秦有案之方域葢已不能強同加以眾說參差益難馮信郭氏謂在汧縣遠侵雍藪其誤固不必辯呂覽高注臚列二說鳳翔置郡在唐至德閒非高氏所得聞葢當為馮翊之誤即淮南注所謂在馮翊池陽者也攷釋地十藪又雲周有焦�郭注云今扶風池陽縣瓠中是也是高氏謂陽華即焦�至呂覽注第二說又雲在華陰西者洪亮吉謂陝西華陰縣東南有陽華藪高說殆即指此二說無論是非亦並與冀境縣隔惠引鄭說葢據水經河水篇注云洛水自上洛縣東北於拒陽城西北分為二水枝渠東北出為門水又東北歷陽華之山即山海經所謂陽華之山門水出焉者也攷河水注陽華山似即華陰之陽華藪酈氏但引中山經為證不雲即冀藪之陽紆至穆傳之陽紆為河宗氏所居史記趙世家正義雲河宗在龍門之上流嵐勝二州之地案唐嵐州為今陝西嵐縣地勝州為今鄂爾多斯右翼後旗地淮南脩務訓之陽旴亦當與穆傳同水經河水注則謂穆傳陽紆及淮南書陽盱即山海經海內北經所云陽紆陵門之山河出其中者並與崑崙河源相近�厈高注以為秦藪之非依酈說則陽紆乃遠在絕域故穆傳謂在瀍水西三千餘里校其道里已在要服之表其非冀藪尤無疑義又風俗通義山澤篇說九藪並依職方惟雲冀州曰泰陸在鉅鹿縣西北葢因楊紆所在未聞而據爾雅十藪晉有大陸遂以易之然不雲大陸即楊紆顧祖禹雲水經注大陸澤一名陽紆藪今在直隷𡩬晉隆平及鉅鹿縣境今檢水經注亦無此文太平寰宇記冀州信都縣雲有陽陓澤引爾雅秦有陽陓為證葢亦以大陸為陽陓不知大陸自是冀澤又不當為秦藪也要之楊紆所在漢時已不可攷故班鄭並闕而不言而舊說多強為傅合悉無塙證謹從葢闕以竢知者雲漳出長子者漢地理志雲上黨郡長子鹿谷山濁漳水所出東至鄴入清漳又沾上黽谷清漳水所出東北至阜成入大河冀州川說文水部雲濁漳出上黨長子鹿谷山東入清漳清漳出沾山大要谷北入河與漢志說同賈疏引�禹貢注云漳水出上黨沾大黽谷東北至安平阜城入河案書注據清漳此注云出長子據濁漳�實濁漳即入清漳也水經漳水篇雲濁漳水出上黨長子縣西發鳩山至樂成陵縣別出北瀆又東北遇成平縣南合�河至平舒縣入�清漳水出上黨沾縣西北少山大要谷至武安縣南黍窖邑入於濁漳案漢長子故城在今山西潞安府長子縣西南濁漳水出縣南五里發鳩山又清漳出山西樂平縣西沾嶺之大�谷濁漳至河南林縣北之交漳口與清漳會二漳既合入山東界經邱縣南又分為二派一至青縣會運河北達直沽一至直隷新河縣入北泊東北�會滹沱至天津入海雲汾出汾陽者漢地理志雲大原郡汾陽北山汾水所出西南至汾陰入河冀州寖說文水部雲汾水出大原晉陽山西南入河或曰出汾陽北山冀州浸水經雲汾水出太原汾陽縣北管涔山至汾陰縣注於河段玉裁雲漢志太原郡晉陽晉水所出東入汾汾陽汾水所出西南至汾陰入河許雲出晉陽山與志水經不合者志水經舉其遠源許舉其近原也許意謂晉水即汾水之源杜注左傳曰汾水出太原與許合案段說是也戰國策趙策雲三國之兵乘晉陽城決晉水而灌之史記越世家作汾水是古汾晉二水為一之證鄭從漢志與許所引或說同漢汾陽故城在今山西大原府陽曲縣北九十里又忻州靜樂縣亦漢汾陽縣地汾水出縣北百四十里管涔山至榮�縣北境入黃河在龍門之南五十里曰汾口雲潞出歸德者漢地理志顏注同漢地理志歸德屬北地都說文水部雲潞冀州浸也上黨有潞縣水經雲濁漳水又過潞縣北鄭注云縣故赤狄潞子國也闞駰曰有潞水為冀州浸即漳水也余按無他大川可以為浸所有巨浪長湍惟漳水耳故世人亦謂濁漳為潞水矣黃度易祓全祖望蔣載康莊有可竝從闞說顧祖禹雲今濁漳經潞安府城西南二十里土人猶呼為潞水段玉裁雲鄭雲潞出歸德此謂潞即洛耳按班許皆雲洛出歸德北夷界中漢歸德在今甘肅慶陽府境洛水在今陝西同州府境入河非冀州地也且雍州既曰其浸洛矣安得又為冀浸鄭注於雍州雲洛出懷德冀州雲潞出歸德葢由株守地理志而未思志歸德下言其源懷德下言其委一水兩言不當改洛為潞以屬冀州自雍入冀古無此水以當之許但云冀州浸不言何出何入不欲強為之說葢此浸自周初迄漢湮沒不彰班許皆不言潞之源流此可以正鄭注矣闞駰曰潞縣有潞水為冀州浸即漳水此非許�也周禮川漳浸潞並言則非一物案段說是也漢歸德故城在今甘肅慶陽府境既非冀域漢地理志歸德亦惟有洛水無潞水詳前雍州又通典州郡說�方汾潞雲潞水出今密雲郡密雲縣也顧祖禹亦云今直隷通州之白河即潞水也今攷水經沾水篇雲沽河從塞外東南過海陽狐奴縣北西南與㶟餘水合為�河酈注云沽水又南逕安樂縣故城東俗謂之西潞水也沽水又南左會鮑邱水世所謂東潞也沽水又南逕潞縣為潞河�土地記雲城西三十里有潞河是也又鮑邱水篇雲鮑邱水從寨外東南過漁陽縣東又南過潞縣西又南至雍奴縣北屈東入于海注云鮑邱水入潞通得潞河之稱矣案杜氏所說密雲縣之潞水者水經之鮑邱水酈注所謂東潞水也即今之白河其水不見於漢志水經所謂沽河與㶟餘水合為潞河者即今直隷之沙河漢志漁陽郡漁陽之沽水亦不雲即潞水其所經潞縣續漢郡國志屬漁陽郡前志字作路與上黨潞縣異揆之地望已在淶易之東北當隷並境冀浸之潞必非此諸水也〉

正北曰并州，其山鎭曰恆山，其澤藪曰昭餘祁，其川虖池、嘔夷，其浸淶、易，其利布帛，其民二男三女，其畜宜五擾，其穀宜五種。
〈恆山在上曲陽，昭餘祈在鄔，虖池出鹵城，嘔夷，祁夷與，出平舒，淶出廣昌，易出故安。五擾，馬、牛、羊、犬、豕。五種，黍、稷、菽、麥、稻也。凡九州及山鎭澤藪言曰者，以其非一，曰其大者耳。此州界，揚、荊、豫、兗、雍、冀與《禹貢》略同，青州則徐州地也，幽、並則青、冀之北也，無徐、梁。〉
●疏〈正北曰并州者亦沿舜十二州制也禹貢爾雅呂氏春秋並無爾雅釋文引春秋元命苞雲並之言併也陽合交併其氣勇壯抱誠信也又引太康地記雲并州不以衞水為號又不以恆山為稱而言並者葢思其在兩谷之閒也案周并州方域東距東河與幽界南據虖池與冀界西距西河與雍界北接北狄不知所極東南距九河與兗界東北與幽界不知所分西南據昭餘祁與冀界西北亦北狄[1]〉
〈注云恆山在上曲陽者漢地理志雲常山郡上曲陽恆山北谷在西北并州山爾雅釋山雲河北恆又雲恆山為北嶽白虎通義巡狩篇雲北方為恆恆者常也萬物伏藏於北方有常也水經禹頁山水澤地所在篇雲恆山為北嶽在中山上曲陽縣西北案漢上曲陽故城在今直隷定州曲陽縣西四里恆山在縣西北百四十里亙�定府以西及山西大同府東境雲昭餘祈在鄔者爾雅釋地十蔽雲燕有昭餘祁郭注云今太原�縣北九澤是也爾雅釋文引孫本祁作既音近叚借字漢地理志雲太原郡鄔九澤在北是�昭餘祁并州藪風俗通義山澤篇雲九藪并州曰昭餘祁在鄔縣北呂氏春秋有始覽說九藪雲燕之大昭淮南子墬形訓又雲燕之昭余不雲祁者省文也水經汾水篇雲汾水又南過大陵縣東酈注云汾水於縣左迤為鄔澤地理志曰九澤又名之曰漚洟之澤俗�之鄔城泊又雲太谷水西接鄔澤是為祁藪也即爾雅所謂昭余祁矣案漢鄔縣故城在今山西汾州府介休縣東北二十七里鄔城泊在縣東北二十里與平遙縣接界又今山西太原府祁縣東七里有昭餘祁藪其水久涸葢祁藪故蹟本延跨今祁縣境後乃獨瀦為鄔泊耳至嘔夷與昭餘祁迥異酈注並為一與滱水篇注自相違伐誤也雲虖池出鹵城者漢地理志雲代郡鹵城虖池河東至參戶入虖池別并州川又河閒國弓高虖池別河首受虖池河東至平舒入海案虖池禮器作惡池注云惡當為呼聲之誤也呼池漚夷并州川是也墨子兼愛上篇又作嘑池字並通漢鹵城故城在今山西代州�峙縣東百里滹沱河出縣東北百二十里泰戲山入直隷界至獻縣南分為二派復合至天津府靜海縣入海雲嘔夷祁夷與出平舒者漢地理志雲代郡平舒祁夷水北至桑乾入治又靈丘滱河東至文安入大河并州川說文水部雲寇水起代郡靈丘東入河滱水即嘔夷水并州川也案代郡舊作北地今從段校改水經㶟水注云祁夷水出平舒縣之故城南澤中注於㶟水不雲即嘔夷又滱水篇雲滱水出代郡靈丘縣高是山至博陵縣入易酈注云即嘔夷之水也出靈丘西北高是山山海經曰高是之山滱水出焉東流注於河者也李惇雲嘔夷非祁夷曰與者疑而未定之辭也案漢志代郡靈丘縣注云寇河并州川水經注曰滱水即嘔夷之水葢嘔滱音相近而二名嘔夷即滱河也并州之川惟此與虖沱相埒鄭以祁九當之誤詒讓案班許酈並以嘔九為滱水是也易祓黃度胡渭戴震林喬蔭莊有可說並同祁夷水即今出山西大同府廣靈縣之壺流河與滱水別鄭以釋此經之嘔夷失之漢平舒故城在今山西大同府靈邱縣北靈邱故城在縣東十里祁夷水在縣北滱水今名唐河出山西渾源州南翠屏山至直隷安州東南入白洋淀雲淶出廣昌者漢地理志雲代郡廣昌淶水東南至容城入河并州寖說文水部雲淶水起代郡廣昌東入河并州浸案代郡舊作北地亦據段校改水經巨馬水篇雲巨馬河出代郡廣昌縣淶山至勃海東平舒縣入海酈注云即淶水也於平舒城北南入於虖池而同歸於海也案漢廣昌故城在今直隷易州廣昌縣北淶水今名櫃馬河出縣北厓古塔至東安縣會桑乾河入清水河雲易出故安者漢地理志雲涿郡故安�鄉易水所出東至范陽入濡也并州寖水經易水篇雲易水出涿郡故安縣�鄉西山至泉州縣入于海案漢故安縣即今直隷易州治易水在州南三十里源出西山龍華�西北會濡水至新城縣會拒馬河俗曰白溝河雲五擾馬牛羊犬豕者周書孔注同賈疏雲六擾中雞為緩故去之雲五種黍稷菽麥稻也者豫州注同周書孔注稻作麻疑孔因北方宜稻之地少故易之雲凡九州及山鎭澤藪言曰者以其非一曰其大者耳者說文曰部雲曰�也謂一州之內山澤川浸其數眾多不能徧詳故略舉其大者言之雲此州界揚荊豫兗雍冀與禹貢略同者賈疏雲略同者不失本處雖得舊處猶有相侵入不得正若周之兗州於禹貢侵青徐之地周之青州於禹貢侵豫州之地周之雍豫於禹貢兼梁州之地周之冀州小於禹貢時冀州以其北有幽州并州故知也詒讓案周九州方域與禹貢同異經記史志並無明文以其山川澤藪約略攷之揚州東南界葢與彼同而北則禹貢距淮周淮入於青州揚雖逾江而界視彼為狹荊州南界亦當同而西侵梁境又北漢東地割入於豫並與彼異豫則南北與彼略同東則孟諸割入青西亦侵梁為異兗則東西界略同而南有岱及大野並侵徐界東南有濰侵青界與彼異雍則東西北並略同而南侵梁為異冀則南東西並略同而北別分為並則異其可攷者大略如是至其華離細別則無由校覈矣雲青州則徐州地也者禹貢雲海岱及淮惟徐州偽孔傳雲東至海北至岱南及淮周不立徐州而以其地為青州其方域亦東至海南則逾淮而與揚界北雖不得岱而距岱與兗界與禹貢徐州境略同也胡渭雲周青州疆域與禹貢大異鄭雲徐州地葢以其山鎭曰沂山其川淮泗其浸沂沭知之禹貢曰海岱及淮惟徐州又曰淮沂其又又曰浮於淮泗是知徐並於青也賈雲周之青州於禹貢侵豫州之地葢以其澤藪曰望諸知之禹貢於豫州曰道菏澤被孟豬是知侵豫地也禹貢徐州岱山入野皆入於兗是青亦不全得徐也鄭亦言其大略而已又雲賈疏以兗州侵禹貢青徐之地者葢以其山鎭曰岱山其澤藪曰大野知之殷之兗州自河東至濟與禹貢同其徐州自濟東至海亦與禹貢同而周則言河不言濟葢其境越濟而不得岱矣岱南為徐北為青徐州曰大野既豬是知侵禹貢青徐之地也兗界跨濟唯周制有然雲幽并則青冀之北也者謂別依舜十二州�析青州之北為幽冀州之北為並於禹貢九州之外增此二州也漢書地理志雲周既克殷監於二代而損益�改禹徐梁二州合之於雍青分冀州之地以為幽并胡渭雲舜十二州以冀州之北廣大分置并州幽州至夏而復合於冀與堯時同爾雅之九州有冀幽而無並葢殷分夏冀州之東北以為幽而正北并州之地仍屬冀視虞之冀則大矣周禮幽州冀州并州與虞制同賈雲周之冀州小於禹貢�其北有幽并然不唯小於禹貢亦小於爾雅也又雲周幽州其川河泲其浸菑時皆禹貢青地為幽之所侵葢今青登萊三府之地在青域者周時皆割入幽雲無徐梁者周九州既增幽并故省此二州也漢書地理志顏注云省徐州以入青州並梁州以合雍州今案徐省入青詳前梁者禹貢雲華陽黑水惟梁州偽傳雲東據華山之南西距黑水以周九州疆域攷之禹貢梁州葢亦分入荊豫二州不徒雍也胡渭雲殷有荊而無梁爾雅漢南曰荊州注云自漢南至衡山之�漢水出嶓冢梁州山也自嶓冢以東至大別凡在漢水之南者皆為荊州然則禹貢梁州之地荊亦兼之不盡歸於雍自大別以東江南之地為揚所侵而大別以西漢東之地亦皆入於豫州荊州之境縮於東北而贏於西南殷因於夏所損益可知也周禮荊州衡山雲瞢江漢皆禹貢荊州之山水周承殷制亦有雍而無梁李巡注爾雅言雍兼梁地賈疏言雍豫並兼梁地而皆不及荊殆未察漢南曰荊之義耳葢殷周之荊豫皆以漢水為界梁州漢北之地豫兼之漢南之地荊兼之其嶓冢以西則雍兼之故二代無梁焉又雲爾雅河西曰雍州疏引李巡雲兼得梁州之地周禮疏雲周之雍豫於禹貢兼梁州之地然雍州西北二邊世有戎翟之患則殷周疆埸未必能悉如禹貢又禹貢梁州之山水無一入職方者故杜氏言梁州當夏殷之閒為蠻夷之國雍之併梁亦虛名耳爾雅目雍州以河西則華山以南不在界中可知其西北亦當虧損殷周之雍實小於禹頁也賈疏雲爾雅雲兩河閒曰冀州河南曰豫州濟東曰徐州河西曰雍州漢南曰荊州江南曰揚州燕曰幽州濟河閒曰兗州齊曰營州詩譜曰雍梁荊豫徐揚之民咸被其化數不同者禹貢所云堯舜法爾雅所云似夏法詩譜所云似殷法亦與禹貢三代不同是以州名有異自古以來皆有九州惟舜時暫置十二州至夏還為九州故春秋雲夏之方有德也貢金九牧是也詒讓案書舜典肇十有二州爾雅釋文引鄭注云舜以青州越海而分齊為營州冀州南北太遠分衞為并州燕以北為幽州新置三州並舊為十二州也據鄭書注則周職方幽并二州實沿舜制至爾雅釋地九州賈疏謂似夏法其說非也詩周南召南譜孔疏引爾雅孫炎注云此葢殷制釋地郭注爾雅釋文引李巡說並與孫同爾雅雜采古書雖無由定其必為殷制要之釋地九州與禹貢�同其非夏法固無疑也說苑辨物篇說九州與釋地同惟雲齊曰營州未知何據呂氏春秋有始覽說九州則與此經略同惟無并州而雲泗上為徐州魯也則亦分青為徐與夏制同然無梁州則又與彼異疑晚周所分�非復周公之舊制矣〉

乃辨九服之邦國，方千里曰王畿，其外方五百里曰侯服，又其外方五百里曰甸服，又其外方五百里曰男服，又其外方五百里曰采服，又其外方五百里曰衞服，又其外方五百里曰蠻服，又其外方五百里曰夷服，又其外方五百里曰鎭服，又其外方五百里曰藩服。
〈服，服事天子也。《詩》雲「侯服於周」。〉
●疏〈乃辨九服之邦國者職方制畿服之官法受之大司馬者也自王畿外極五千里四方各以遠近分畫為九服自采服以內與書禹貢五服里數同而服名則異服各有界限故大司馬謂之九畿詳彼疏雲方千里曰王畿者謂建王國也大司馬雲國畿大行人云邦畿義並同畿周書作圻字通孔注云圻界也雲又其外方五百里曰蠻服者大行人作要服以內六服兩面共七千里即前九州之地是也雲又其外方五百里曰藩服者大司馬作蕃畿大行人注亦作蕃服藩正字蕃同聲叚借字此夷鎭藩三服即大行人所謂蕃國在九州之外者亦即布憲所謂四海是也畿服名制詳大司馬疏[1]〉
〈注云服服事天子也者謂九服之內同服事天子故皆以服為名職方孔注云服言服王事也國語周語韋注云服服其職業也說並略同引詩云侯服於周者大雅文王篇文引之者證服事天子之義〉

凡邦國，千里封公，以方五百里則四公，方四百里則六侯，方三百里則七伯，方二百里則二十五子，方百里則百男，以周知天下。
〈以此率徧知四海九州邦國多少之數也。方千里者，為方百里者百。以方三百里之積，以九約之，得十一有奇。雲「七伯」者，字之誤也。周九州之界，方七千里，七七四十九，方千里者四十九，其一為畿內，餘四十八。八州各有方千里者六。周公變殷湯之制，雖小國，地皆方百里。是每事言「則」者，設法也。設法者以待有功，而大其封。一州之中，以其千里封公，則可四。又以其千里封侯，則可六。又以其千里封伯，則可十一。又以其千里封子，則可二十五。又以其千里封男，則可百。公侯伯子男，亦不是過也。州二百一十國，以男備其數焉。其餘以為附庸。四海之封、黜陟之功，亦如之。雖有大國，𣝣稱子而已。鄭司農云：「此制亦見《大司徒》職，曰『諸公之地方五百里，諸侯之地方四百里，諸伯之地方三百里，諸子之地方二百里，諸男之地方百里』。」〉
●疏〈凡邦國千里封公以方五百里則四公者以下並通計畿外封國之大數與大司徒為官聯也李光坡雲此大司馬九法所謂制畿封國以正邦國也賈疏雲言凡邦國者畿外要服已內有八州州別置二百一十國揔有千六百八十國故云凡也[1]〉
〈注云以此率徧知西海九州邦國多少之數也者職方孔注云周徧也廣雅釋言云率計校也天算書凡計校數法並謂之率先約計一州千里之內地廣狹所容國數以此為率綜計天下四海九州所容邦國多少之數可以徧知故云周知天下雲方千里者為方百里者百者王制文賈疏雲方千里開方之百里一截縱橫皆為十截十十而百則得為方百里者百雲以方三百里之積以九約之得十一有奇雲七伯者字之誤也者以三三自乘得九若依經以七乘九得六十三以除方百里者百所餘尚多故知其必為字誤賈疏雲方三百里三三而九用為方百里者九十九為十一伯餘有方百里者一不盡故云十一有奇也今經雲方三百里則七伯以十一似七字故云字之誤也雲周九州之界方七千里者據��至要服六服而各三千五百里兩面相距七千里也其九州之外尚有三服面千五百里通九州為萬里鄭言此者欲見周公制禮時疆宇大於般五等侯國里數亦大增與前代異故王制注云禹承堯舜要服之內地方七千里夏衰夷狄內侵殷湯承之夏制中國方三千里之界周公復唐虞之舊域其要服之內亦方七千里而因殷之諸侯之數廣其土增其𣝣賈疏亦約彼注義謂先王之作土有三若太平之時土廣萬里中國七千中平之世土廣七千中國五千衰末之世土廣五千中國三千賈所謂太平之時即虞夏及周公制禮時衰末之世即夏末殷初時其中平之世則王制注引孝經說雲周千八百諸侯布列五千里內鄭又釋之雲此文改周之法關盛衰之中三七之閒以為說也孔疏謂若武王時是也今攷禹貢五服地實止五千里與周要服內七千里不同夏末殷初中國三千里武王時中國五千里亦無文可證則王制注及賈孔所說三代土地廣狹之差實非塙論也互詳大司徒大司馬大行人疏雲七七四十九方千里者四十九其一為畿內餘四十八八州各有方千里者六者王�注說亦同謂九州之內方七千里七七自乘為四十九以一為畿內餘四十八以八州除之州得六也甄鸞五經算術雲七七四十九即四千九百萬里計方一千里者四十九也分方千里為畿內餘為八州州各得一千里者六一州合地六百萬里詒讓案此乃約略校計之法也據鄭詩譜雲周東都畿內方六百里其封域在豫州太華外方之閒北得河陽�冀州之南是東都已錯兼二州之地西都又屬雍州則畿內必不能專一州況畿內得一八州州得六則八州每州地域三十六倍於畿內之州其數復遠不相當於分率亦必不能平而鄭必以此計之者困以九州除四十九則州得五而有畸零不如以一為畿內而以八州除四十八則州得六於率差為整�易於布算實非平率也雲周公變殷湯之制雖小國地皆方百里者亦明周制與前代異也王制雲公侯田方百里伯七十里子男五十里不能五十里者不合於天子附於諸侯曰附庸鄭彼注云此地殷所因夏𣝣三等之制也殷𣝣三等�公侯伯也周武王初定天下更立五等之爵增以子男而猶因殷之地以九州之界尚狹也周公攝政致太平斥大九州之界制禮成武王之意封王者之後為公及有功之諸侯大者地方五百里其次侯四百里其次伯三百里其次子二百里其次男百里據彼注則鄭意夏制公侯百里伯七十里子男五十里者𣝣五等地三等王制注云夏𣝣三等明𣝣從地為三等也殷因夏三等之地至減𣝣為公侯伯三等則公百里侯七十里伯五十里也周初改同夏法周公始盡更夏殷之制𣝣地並增為五等如此經之說是男為至小國地亦方百里與夏殷大兩等故此注云雖小國亦方百里也葢鄭為此說者欲見王制所云為武王增𣝣未增地之制此經所云為周公𣝣地並增之制以調停兩經之舛牾然王制所說三等地制葢據實封言之與此經五等地虛實相除亦約略相埒鄭以為夏及周初制非其實也詳大司徒疏至王制注又謂周所因殷之諸侯亦以功黜陟之其不合者皆益之地為百里者葢謂周時新封之國並依此經五等地制唯殷世舊國則有功者始增其地如爵其無功者則一切增為百里雖尊𣝣未遽得五百里至二百里之地賈疏乃謂周公之時無問有功無功皆先益滿百里待更有功乃依其𣝣益之地為二百里至五百里之等則與王制注顯然不合非鄭恉也雲是每事言則者設法也設法者以待有功而大其封者王制疏雲設法謂假設為法非實封也賈疏雲必知不即封而言設法以待有功者以其稱公者惟有二王後及東西大伯今八州皆言方千里封公則四公八州�有三十二公乎明知五者皆是設法以待有功乃大其封�若�公縱�是公𣝣惟守百里地謂若虞公虢公舊是殷之公至周仍守百里國以無功故也故注王�雲是以周世有𣝣尊而國小𣝣卑而國大詒讓案鄭言此者亦謂一州之內不必果有四公六侯之等但假設此數以為異日增封之地若有功之人本無封地者則差其功之大小敍爵而授地如率其本有封地者則就而益之若男則進𣝣為子益地二百里子以上以為遞進至公而止其殷之舊國有功者亦得增地如𣝣與周世新建之國等賈所舉虞虢二公𣝣尊國小即殷舊國無功不增者也然鄭謂周時新封之國則無𣝣尊國小之法賈疏不分新國舊國概謂本是公爵惟守百里地必待有功乃大其封亦與王制注不合也雲一州之中以其千里封公則可四者王制孔疏雲一州有千里之方六則一箇千里之方為方百里�百一箇五百里之國為方百里者二十五四箇二十五用千里之方一是方五百里者不過四也五經算術雲方五百里國四一國二十五萬里四國合一百萬里雲又以其千里封侯則可六者王制疏雲以一箇四百里之國為方百里者一十六六箇一十六為九十六是用百里之方九十六為六箇四百里之國故云方四百里者不過六用千里之方一猶餘百里之方四五經算術雲方四百里國六一國十六萬里六國合九十六萬里雲又以其千里封伯則可十一者王制疏雲以一箇三百里之國為方百里者九十一箇九為九十九是用百里之方九十九故云封方三百里者不過十一用千里之方一猶餘百里之方一五經算術雲方三百里國十一一國九萬里十一國合九十九萬里雲又以其千里封子則可二十五者王制疏雲以一箇二百里之國為方百里者四二十五箇二百里國用千里用千里之方一故云封方二百里者不過二十五五經算術雲方二百里國二十五一國四萬里二十五國合一百萬里雲又以其千里封男則可百者以千里之方為方百里者百以封百男適盡若然一男國積萬里百國則百萬里也雲公侯伯子男亦不是過也者謂所封之國數若一州公過四侯過六之等則地不足故有少無多必不過是假設之數也賈疏謂若過五百里則是特賜法若魯衞之等是也非鄭意雲州二百一十國以男備其數焉其餘以為附庸者王制雲凡四海之內九州州方千里州建百里之國三十七十里之國六十五十里之國百有二十凡二百一十國名山大澤不以封其餘以為附庸閒田八州州二百一十國鄭彼注云此大界方三千里三三而九方千里者九也其一為縣內餘八各立一州此殷�也周公制禮九州大界方七千里七七四十九方千里者四十有九也其一為畿內餘四十八八州各有方千里者六設法一州封地方五百里者不過四謂之大國又封方四百里者不過六又封方三百里者不過十一謂之次國又封方二百里者不過二十五及餘方百里者謂之小國�上四等之數並四十六一州二百一十國則餘方百里者百六十四也凡處地方千里者五方百里者五十九其餘方百里者四十一附庸地也案鄭意此經五等封地里數雖與王制不合而一州封國之總數當與彼同故取彼州二百一十國為解然合此經一州五等國數計之止有一百四十六國於二百一十之數仍不足故復增男國為一百六十四以補其數至二百一十國又��盡一州之地故其餘復為附庸也賈疏雲此據王制文彼下又雲天子縣內九十三國凡九州�七百七十三國是通畿內外為數並是殷州國數也既以州有千里之方六已用五個千里方為�五等國數以前公國已得四侯六伯十一子二十五男百揔得一百四十六於二百一十國仍�六十四鄭必知以男備數者若不以男備數則餘千里者一充數不足何得更餘為附庸若然�更取餘方一千里開方之得百里之方百於前侯國六用千里方仍有二百里方一開方之得四個男國於前伯國十一用千里方一又得一個男國得此五國添前一百四十六為一百五十一仍少五十九更取餘千里方一開方之得百里之方百取五十九為五十九國添前百五十一得二百一十國餘仍殘百里之方四十一鄭雲其餘以為附庸者以附庸不滿百里故也王制兼閑田而言此直云為附庸文略不具其車人作附庸即受之無附庸則為閑田使大夫治之以利民稅若周之畿內四等公邑者也詒讓案此注依王制義附庸雖屬侯國然皆在封域之外而先鄭大司徒注則據魯頌論語謂當在封域之中近江永金鶚竝從其說是也若然此及王制注所謂方百里者四十一為附庸地者固未為定論矣雲四海之封黜陟之功亦如之者以下九州之外亦有三等封國與九州內同而𣝣則止子男二等也賈疏雲鄭以上經九服揔言此經惟言要服已內九州不言四海夷狄諸侯故鄭兼見四海夷鎭藩言黜陟之功亦如之者亦皆有百里二百里地有功者進地得與侯伯三百四百同但不進𣝣耳無功有過�退之雲雖有大國𣝣稱子而已者謂其次國小國則𣝣稱男大國亦不過稱子故大行人注云九州之外其君皆子男也賈疏雲曲禮雲其在東夷北狄西戎南蠻雖大曰子鄭注云雖有侯伯之地𣝣亦無過子是以同名曰子是也鄭司農雲此制亦見大司徒職曰諸公之地方五百里諸侯之地方四百里諸伯之地方三百里諸子之地方二百里諸男之地方百里者大司徒文與此等數正同故先鄭引以互證〉

凡邦國，小大相維。
〈大國比小國，小國事大國，各有屬，相維聯也。〉
●疏〈凡邦國大小相維者小大周書作大小李光坡雲此即九灋所謂建牧立監以維邦國也[1]〉
〈注云大國比小國小國事大國者據形方氏文雲各有屬相維聯也者聯黃丕烈校改連是也注例聯皆作連詳大宰疏大司馬注云維猶連結也周書孔注云維持也義亦略同賈疏雲春秋之世小國朝大國大國聘小國又有敵國自相聘是以司儀公侯伯子男相為賓又相為國客又王制雲五國以為屬屬有長十國以為連連有帥三十國以為卒卒有正二百一十國以為州州有伯彼雖是殷之諸侯亦是各有屬相維聯之事也故鄭據而言也〉

王設其牧，
〈選諸侯之賢者，為牧，使牧理之。〉
●疏〈注云選諸侯之賢者為牧使牧理之者即州牧也周書孔注云牧謂牧御天下之政教賈疏雲此即大宰雲建其牧是也詳大宰及大宗伯疏〉

制其職，各以其所能，
〈牧監參伍之屬。用能，所任秩次。〉
●疏〈制其職者課邦國君臣所行之職事大司馬雲以九畿之籍施邦國之政職是也雲各以其所能者大戴禮記朝事篇雲古者天子為諸侯不行禮義不修法度不附於德不服於義故使職方氏大行人以其治國選其能功即本此經李光坡雲此即九法所謂施貢分職以任邦國也[1]〉
〈注云牧監參伍之屬者謂邦國任職之人周書孔注云連率牧監各任能也亦同鄭義賈疏雲此即大宰雲設官分職彼下文又雲施典於邦國而建其牧立其監設其參傅其伍陳其殷置其輔也雲用能所任秩次者用能疑當作所能廣雅釋詁雲能任也謂以其國之遠近大小敍次其所能任之職事賈疏雲稱其所任則以次祿秩之誤〉

制其貢，各以其所有。
〈國之地物所有。〉
●疏〈注云國之地物所有者周書孔注云土地所有乃貢之穀梁桓十五年傳雲古者諸侯時獻於天子以其國之所有國語鄭語雲先王求財於有方韋注云使各以其方賄來方之所無則不貢也又周書王會篇雲湯問伊尹曰諸侯來獻或無牛馬之所生而獻遠方之物事實相反不利今吾欲因其地勢所有獻之易得而必貴其為四方獻令即以所有制貢之事書康王之誥所謂壤奠亦即此也此是邦國之常貢於大宰九貢中使視其國地所有之物而貢之與大行人六服朝貢每服異物者不同〉

王將巡守，則戒於四方，曰：「各脩平乃守，攷乃職事，無敢不敬戒，國有大刑。」
〈乃猶女也。守，謂國竟之內。職事，所當共具。〉
●疏〈王將巡守者周書守作狩叚借字巡守詳土訓及大行人疏雲則戒於四方者以書豫戒敕之恐有不具也詩小雅出車雲畏此𥳑書毛傳雲𥳑書戒命也雲曰各脩平乃守攷乃職事無敢不敬戒國有大利者此並𥳑書之辭周書攷作考古今字孔注云考成也不敬則犯大刑也賈疏雲職方氏既主四方諸侯故至十二年王將巡守之時先以文書戒敕於四方曰各脩汝當國所守境內待王之務無得失所又當考校汝所擬供王職事若不敬戒國有大刑大刑謂殺之也案賈釋攷為考校是也孔訓為成未塙[1]〉
〈注云乃猶女也者小宰注同雲守謂國竟之內者此釋脩平乃守之守謂諸侯所守國竟之內也雲職事所當共具者謂天子至其國諸侯所當共具若饔餼委積之屬〉

及王之所行，先道，帥其屬而巡戒令。
〈先道，先由王所從道，居前，行其前日所戒之令。〉
●疏〈及王之所行先道帥其屬而巡戒令者周書王下有者字衍道上挩先字帥作率古今字令作命義同巡戒令謂行視其前所頒之戒令也[1]〉
〈注云先道先由王所從道居前行其前日所戒之令者賈疏雲此謂王將發行之時即在王前巡行前日所施戒令備豫之等如前所施以不〉

王殷國亦如之。
〈殷猶眾也。十二歲王若不巡守，則六服盡朝，謂之殷國。其戒四方諸侯，與巡守同。〉
●疏〈王殷國亦如之者周書孔注云巡戒命亦如巡守也[1]〉
〈注云殷猶眾也者大宰注義同雲十二歲王若不巡守則六服盡朝謂之殷國者職方孔注義同鄭意殷國即大宗伯之殷見曰同也賈疏雲王有故不巡守於方岳之下則春東方盡來夏南方盡來秋西方盡來冬北方盡來王待之亦各於其時在國外為壇行朝覲盟載之法若然則王自在國外為之而雲亦如之者亦�上文戒令四方諸侯者王殷國所在無常或在畿內國城外即為之或向畿外諸侯之國��故�戒令之事也林喬蔭雲掌客�雲王巡守殷國則國君膳以牲犢令百官百牲皆具則是�子適�諸侯賈謂或在畿內國城外即為之或向畿外諸侯之國為之則非若巡守之有定安得�王必有所�之國�令其具王及百官從者之牲禮一同於巡守哉然則殷國之與殷同禮必不可混而殷國�與巡守事則略同葢王巡守四方則各朝於方岳之下其或有故得巡一方或巡二方三方六服羣辟亦即於天子所至之國朝之是名殷國言其以眾朝於諸侯之國異於王都故不得稱殷同而亦是天子適於諸侯故掌客所令與巡守等金鶚�殷國者王不巡守�殷國諸侯畢會於近畿國者侯國也若在境內何謂之殷國大行人掌客皆連言巡守殷國可知殷國與巡守略相似故職方氏亦有戒令之事其不在畿內城外明甚如鄭賈說是殷國與殷見何異乎殷見曰見謂諸侯皆來見天子也殷國曰國謂天子出至侯國諸侯盡朝也豈得混為一邪殷國與巡守同年其與巡守異者葢王有故不能遠巡故止於近於王畿之地巡行大約在侯甸二服中而令四方諸侯畢來朝也天子出在侯國有似於時巡之會四方諸侯來朝又有似於殷見之同是合二事而為一矣案林金二說是也殷國者謂王出在侯國而行殷見之禮也葢常禮王巡守徧四方則朝當方諸侯於方岳若不徧巡守則不能徧有方岳�朝故或合諸侯於國城外謂之殷同或合諸侯於近畿之侯國抑或巡守未訖在道適遘事故不能終行亦即於所至之國徵諸侯而行朝會之禮皆謂之殷國殷國與殷同雖並在十二年王�徧巡守時行之然一在畿外一在王都事迥不同鄭此注及大行人注並合二者為一甚誤賈疏覺其難通乃謂殷國或在畿內國城外即為之或向畿外諸侯之國行之以斡旋其說不知殷同在國城外殷國無在國城外之事至東都與西都通畿封則周書王會篇所載成周之會及詩小雅車攻敍所云宣王會諸侯於東都亦並為殷同非所謂殷國也又殷同當如鄭大宗伯注說四方四時分來殷國則王至所期之國諸侯一時畢會不必六服分四時更來儻亦如殷同法則王終年留滯所至之國以俟六服之朝無是理也賈說竝失之雲其戒四方諸侯與巡守同者亦�以脩平乃守等事及王行亦先道巡戒令也〉

土方氏掌土圭之灋，以致日景。
〈致日景者，夏至景尺有五寸，冬至景丈三尺，其閒則日有長短。〉
●疏〈掌土圭之灋者此官之官灋受之大司徒者也詳彼疏[1]〉
〈注云致日景者夏至景尺有五寸冬至景丈三尺者並據地中二至晝漏半立八尺表表北得景如率也大司徒雲日至之景尺有五寸謂之地中周髀算經李注引尚書考靈曜雲日永影尺五寸日短一十三尺亦詳大司徒疏雲其閒則日有長短者謂冬至後日漸北則景漸短夏至後日漸南則景漸長案續漢書律厤志載四分厤二十四氣晷景表雲冬至丈三尺小寒丈二尺三寸大寒丈一尺立春九尺六寸雨水七尺九寸五分驚蟄六尺五寸春分五尺二寸五分清明四尺一寸四分穀雨三尺二寸立夏二尺五寸二分小滿尺九寸九分芒種尺六寸八分夏至尺五寸小暑尺七寸大暑二尺立秋二尺五寸五分處暑三尺三寸三分白露四尺三寸五分秋分五尺五寸寒露六尺八寸五分霜降八尺四寸立冬丈四寸二分小雪丈一尺四寸大雪丈二尺五寸六分此其長短之差此注止說二至晷景者舉其最長最短者以晐其餘也周髀算經及易緯通卦驗並有二十四氣晷景與四分厤各異周髀冬至晷長一丈三尺五寸夏至晷長一尺六寸通卦驗夏至晷長尺四寸八分並互有贏縮不與大司徒文同鄭所不據也〉

以土地相宅，而建邦國都鄙。
〈土地猶度地。知東西南北之深，而相其可居者。宅，居也。〉
●疏〈以土地相宅而建邦國都鄙者亦以土圭測度定其疆域也邦國亦關建王國言之賈疏謂上經據建王國度地法此經據封畿外及畿內都鄙失之[1]〉
〈注云土地猶度地者大司徒典瑞注義同詳玉人疏雲知東西南北之深而相其可居者者亦據大司徒測土深為說謂測景以定其方位察其地之可居與否也相宅與書洛誥及大司徒相民宅義並同雲宅居也者眡祲注同釋名釋宮室雲宅擇也擇吉處�營之也凡都國都鄙並擇吉處而營居故通謂之宅也〉

以辨土宜土化之灋，而授任地者。
〈土宜，謂九穀稙�所宜也。土化，地之輕重糞種所宜用也。任地者，載師之屬。〉
●疏〈以辨土宜土化之灋者亦此官之官法與草人為官聯也雲而授任地者者此與鄉師遂師閭師縣師載師為官聯也賈疏雲謂以書作法授之[1]〉
〈注云土宜謂九穀稙�所宜也者�宋附釋音本余仁仲本並作稺詩魯頌閟宮雲稙稺菽麥毛傳雲先種曰稙後種曰�釋文引韓詩云稙長稼也�幼�也�即稺之俗前九州各有所宜穀而九穀中又各有此稙�二種亦辨其宜而種之此注專據穀土而言大司徒雲以土宜之灋辨十有二土之名物以相民宅而知其利害以阜人民以蕃鳥獸以毓草木以任土事彼土宜通人民鳥獸草木所宜而言與此經異互詳彼疏雲土化地之輕重糞種所宜用也者並據草人文彼注云土化之法化之使美是也地輕重謂若騂剛輕�堅�則重壤土則輕糞種所宜用若用牛用羊之等雲任地者載師之屬者載師職雲掌任土之法注云任土者任其力勢所能生育且以制貢賦是也〉

王巡守，則樹王舍。
〈為之藩羅。〉
●疏〈王巡守則樹王舍者說文壴部雲尌立也樹即尌之叚字王巡守在道凡舍止之處此官掌設立其藩衞葢亦以土圭測景辨其陰陽朝夕以定王舍與掌舍為官聯也[1]〉
〈注云為之藩羅者羅離一聲之轉國語楚語云為之關籥藩離韋注云藩離壁落也葢於王所舍之宮外堳埒閒植木材以為遮迾詳委人疏賈疏雲謂若掌舍設梐枑之時則此官亦為王於外周帀樹藩羅〉

懷方氏掌來遠方之民，致方貢，致遠物，而送逆之，達之以節。
〈遠方之民，四夷之民也。諭德延譽以來之。遠物，九州之外無貢法而至者。達民以旌節，達貢物以璽節。〉
●疏〈致方貢致遠物而送逆之者此與小行人象胥為官聯也致謂以政令招致之[1]〉
〈注云遠方之民四夷之民也者王制屏之遠方鄭彼注云遠方九州之外與此義同謂蠻服以外四夷之民也雲諭德延譽以來之者賈疏雲曉諭以王之德美又延引以王之美譽以招來之雲遠物九州之外無貢法而至者者大行人注云九州之外九服鎭服蕃服也賈疏雲此經上雲致方貢謂六服諸侯又雲致遠物宜是蕃國是以大行人上雲侯服歲一見其貢祀物之等下文雲蕃國世一見各以貴寶為摯文與此相當故知義然也雲達民以旌節達貢物以璽節者賈疏雲達民則行道路貢物即是貨賄故掌節雲道路用旌節貨賄用璽節是也〉

治其委積、館舍、飲食。
〈續食其往來。〉
●疏〈治其委積館舍飲食者此與遺人小行人司儀掌客掌訝�官聯也[1]〉
〈注云續食其往來者爾雅釋詁雲續繼也謂自來及往相繼其共飲食無缺乏也賈疏雲按遺人云十里有廬廬有飲食三十里有㝛㝛有委五十里有市市有積司儀雲遂行如入之積是續食其往來也〉

合方氏掌達天下之道路，
〈津梁相湊，不得陷絕。〉
●疏〈掌達天下之道路者此與司險為官聯也[1]〉
〈注云津梁相湊不得陷絕者釋文湊作奏雲本或作湊宋註疏本亦作奏案廣雅釋詁雲湊聚也湊奏字通說文水部雲津水渡也道路當川渠處津梁陷絕則行旅不通今使相湊會接聚則無不通之患司險雲掌九州之國以周知其山林川澤之阻而達其道路彼注云山林之阻則開鑿之川澤之阻則橋梁之此不及開鑿山林之事者文略〉

通其財利，
〈茂遷其有無。〉
●疏〈注云茂遷其有無者賈疏雲按尚書益稷雲懋遷有無化居禹治水後懋勉天下徙有之無易其居積若材木徙川澤魚鹽徙山林是通其財利案漢書敍傳引尚書懋亦作茂懋茂字通賈說本偽孔傳鄭本尚書此文在皋陶謨注今佚義或與孔同也〉

同其數器，
〈權衡不得有輕重。〉
●疏〈同其數器者大行人亦云十有一歲同度量同數器注云同謂齎其法式行至則齊等之也彼據天子撫邦國之事此官則平時通畿內及邦國皆齎法式齊等之與彼為官聯也[1]〉
〈注云權衡不得有輕重者大行人注云數器銓衡也漢書律厤志雲數一十百千萬也所以筭數事物順性命之理也度長短者不失豪釐量多少者不失圭撮權輕重者不失黍�又說五權雲衡權者衡平也權重也衡所以任權而均物平輕重也權者銖兩斤鈞石也所以稱物平施知輕重也本起於黃鍾之重一龠容千二百黍重十二銖�之為兩二十四銖為兩十六兩為斤三十斤為鈞�鈞為石案依漢志說則度量權衡通名數器管子君臣篇雲衡石一稱即同權衡也賈疏雲鄭知此數器是權衡者下別見度量故知義然〉

壹其度量，
〈尺丈釜鍾不得有大小。〉
●疏〈壹其度量者質人大行人壹並作同此冡上變文賈疏雲此雲壹即上同也[1]〉
〈注云尺丈釜鍾不得有大小者舉丈尺以晐五度舉釜鍾以晐五量釜即㮚氏之鬴考工記攻金之工注亦作鬴此及大行人注並作釜者用借字也管子君臣篇雲斗斛一量丈尺一綧制戈兵一度即壹度量也並詳內宰疏〉

除其怨惡，
〈怨惡，邦國相侵虐。〉
●疏〈注云怨惡邦國相侵虐者賈疏雲合方氏欲使人和合故除其邦國相怨惡即相侵伐及相虐殺之等也詒讓案大戴禮記誥志篇雲𦙍使來往地賓畢極無怨無惡率惟懿德即除怨惡之事典瑞雲琰圭以易行以除慝亦謂此也〉

同其好善。
〈所好所善，謂風俗所高尚。〉
●疏〈注云所好所善謂風俗所高尚者賈疏雲按孝經樂以移風易俗既風俗別言則風俗異矣風謂政教所施故曰上以風化下又雲風以動之是也俗謂民所承襲故曰君子行禮不求變俗是也〉

訓方氏掌道四方之政事與其上下之志，
〈道猶言也，為王說之。四方，諸侯也。上下，君臣也。〉
●疏〈掌道四方之政事與其上下之志者此官主通下情與撢人主宣上德職掌互相備也志謂志慮與撢人誦王志義同謂侯國君臣之志慮猶左隱元年傳以克段為鄭志襄元年傳以討魚石為宋志也誦訓方志即外史四方之志與此義別[1]〉
〈注云道猶言也者撢人注同釋名釋言語雲導陶也陶演己意也云為王說之者土訓注云道說也國策秦策高注云說言也是道說並訓言故注釋道為言又云為王說之也雲四方諸侯也者謂六服以內諸侯也雲上下君臣也者易泰彖傳雲上下交而其志同也李氏集解引何妥雲上之與下猶君之與臣君臣相交感乃可以濟養民也〉

誦四方之傳道。
〈傳道，世世所傳說往古之事也。為王誦之，若今論聖德堯舜之道矣。故書「傳」為「傅」，杜子春云：「傅當作傳，書亦或為傳。」〉
●疏〈注云傳道世世所傳說往古之事也者謂上古以來傳聞言說之事楚辭天問雲遂古之初誰傳道之大戴禮記五帝德篇雲宰我曰上世之傳隱微之說莊子盜跖篇雲此上世之所傳下世之所語與此義同云為王誦之者韓非子難言篇雲時稱詩書道法往古則見以為誦舊注云誦說舊事案此誦與道義略同與大司樂樂語諷誦義異雲若今論聖德堯舜之道矣者謂若宰我同五帝德之類皆古事之可常稱誦者也雲故書傳為傅杜子春雲傅當作傳書亦或為傳者徐養原雲傅為字之誤車人博字故書作摶與此相類〉

正歲，則布而訓四方，
〈布告以教天下，使知世所善惡。〉
●疏〈正歲則布而訓四方者賈疏雲謂夏之建寅正月則布告所道所誦之事教天下使知世所善惡也[1]〉
〈注云布告以教天下使知世所善惡者說文言部雲訓說教也亦謂四方政事等既為王道誦之又以布告於天下使人知世所善惡以為法戒〉

而觀新物。
〈四時於新物出則觀之，以知民志所好惡。志淫行辟，則當以政教化正之。〉
●疏〈而觀新物者新物謂物產珍異及器械便利者皆陳而觀之所以資民用而禁物靡也書盤庚雲器非求舊惟新明智作巧述利用貴新荀子王制篇雲械用則凡非舊器者舉廢此為黜奇淫者製法與書禮義不相硋也[1]〉
〈注云四時於新物出則觀之以知民志所好惡志淫行辟則當以政教化正之者賈疏雲此訓方觀新物知民善惡之情謂若王制雲命市納賈以知民之所好惡志淫行辟則當以政教化正之與此為類故鄭引以釋經也案王制本作志淫好辟賈依注改之彼注云賈謂物貴�厚薄也質則用物貴淫則侈物貴民之志淫邪則其所好者不正此明觀新物者兼欲禁民之為淫侈也〉

形方氏掌制邦國之地域，而正其封疆，無有華離之地。
〈杜子春云：「離當為雜，書亦或為雜。」玄謂「華」讀為「𠇗哨」之𠇗，正之使不𠇗邪離絕。〉
●疏〈掌制邦國之地域而正其封疆者掌正五等侯國之封域與封人縣師為官聯也[1]〉
〈注杜子春雲離當為雜書亦或為雜者杜以離為雜字形近而誤鄭以離字義本可通不必破字故不從也雲玄謂華讀為𠇗哨之𠇗正之使不𠇗邪離絕者賈疏雲王者地有𠇗邪離絕遞相侵入不正故今正之𠇗者兩頭寬中狹邪者謂一頭寬一頭狹段玉裁雲華𠇗古音同在魚虞模部鄭易華為𠇗釋𠇗離為𠇗邪離絕𠇗邪謂地偏長則去國遠離絕為若閒以他國之地逾竟而治之皆為邦國之不使華苦哇反音同夸廣韻集韻作�非是惠士奇雲廣雅䓙哨衺也𠇗與䓙同不正�謂之𠇗賈疏謂兩頭之中狹未知所出邪亦作衺𠇗即窊字說文雲污衺下也從穴瓜聲然則𠇗邪猶污邪歟徑侹為直𠇗邪為曲又雲說文玉篇皆無𠇗字玉篇𠦬部�訓為�斜�斜者猶𠇗邪雲爾徐養原雲說文𦫳部𦭅戾也俗作䓙廣韻十三佳釋䓙字雲䓙雜斜絕即𠇗邪離絕也變離言雜似從子春讀又�字注云舛雜之貌詒讓案段惠說是也鄭讀華為𠇗者以其聲類相近劉徽海㠀算經敍雲𠇗離者三望即本鄭讀也玉篇廣韻並以華為𦮃者以其形近誤合為一字似亦本唐以前舊詁然鄭讀陸音則皆無此義玉篇𦫳部有�字苦蛙切不正也廣韻十三佳栽䓙�二字䓙即𦮃之譌��字則又合𦭅�二字為之說文𠦬部𠦬亦讀若𦭅戴侗六書故引唐本說文𠦬作�是其證也此皆展轉譌俗不體之字與此經華字絕不相涉大司徒保章氏有乖字並不作華注𠇗字亦說文所無依賈疏兩頭寬中狹之說則惠謂𠇗即窊近是梓人注釋哨為頃小頃即𠇗衺小猶虧損亦即𠇗狹之義廣韻九�釋𠇗雲𠇗邪離絕之皃亦即本此注然鄭本以𠇗邪訓華離絕訓離華𠇗並無絕訓斯又修韻者之誤也〉

使小國事大國，大國比小國。
〈比猶親也。《易·比·象》曰：「先王以建萬國，親諸侯。」〉
●疏〈使小國事大國大國比小國者此即大司馬九灋比小事大以和邦國也賈疏雲此亦如上職方氏雲大小相維義同[1]〉
〈注云比猶親也者大司馬注同引易比象曰先王以建萬國親諸侯者證比有親義亦詳大司馬疏〉
山師掌山林之名，辨其物與其利害，而頒之於邦國，使致其珍異之物。
〈山林之名與物，若岱畎絲枲，嶧陽孤桐矣。利，其中人用者。害，毒物及螫噬之蟲獸。〉
●疏〈使致其珍異之物者致物即致邦國之九貢職方氏雲制其貢各以其所有是也土訓亦云辨其物而原其生以詔地求此官及下川師邍師並與彼為官聯也賈疏雲此山師及下川師原師等皆是遙掌畿外邦國之內山川原隰之等使出稅珍異以供王家也[1]〉
〈注云山林之名與物若岱畎絲枲嶧陽孤桐矣者書禹貢青州雲岱畎絲枲偽孔傳雲畎谷也岱山之谷出此物又徐州雲嶧陽孤桐史記集解引鄭書注云今下�西葛嶧山也孔傳雲孤特也嶧山之陽特生桐中琴瑟賈疏雲岱畎嶧陽是其名絲枲孤桐是其物也雲利其中人用者者若絲枲中衣服孤桐中琴瑟是其中人用者也雲害毒物及螫噬之蟲獸者賈疏雲謂蚖蛇蝮蠍之屬也案賈述注無獸字疏亦不釋獸疑賈所見本本無此字毒物謂毒藥之類獸謂猛獸搏噬人者〉

川師掌川澤之名，辨其物與其利害，而頒之於邦國，使致其珍異之物。
〈川澤之名與物，若泗濱浮磬，淮夷蠙珠暨魚，澤之萑蒲。〉
●疏〈注云川澤之名與物若泗濱浮磬淮夷蠙珠暨魚者賈疏雲徐州雲泗濱浮磬淮夷蠙珠暨魚注云泗水涯水中見石可以為磬蠙珠珠名淮夷二水出蠙珠與美魚案賈引書注據偽孔傳也史記夏本紀集解及禹貢孔疏引鄭注云蠙珠珠名淮夷淮水之上夷民獻此蠙珠與美魚也偽傳以淮夷為二水名殊謬雲澤之萑蒲者左昭二十年傳雲澤之萑蒲舟鮫守之亦是川澤之物故並引以為證〉

邍師掌四方之地名，辨其丘陵、墳衍、邍隰之名。
〈地名，謂東原、大陸之屬。〉
●疏〈辨其丘陵墳衍邍隰之名者當屬下物字句鄭讀非是此官掌丘陵墳衍原隰與上山師掌山林川師掌川澤合之即大司徒十等土地詳彼疏[1]〉
〈注云地名謂東原大陸之屬者禹貢徐州雲東原厎平冀州雲大陸既作史記夏本紀集解引鄭書注云東原地名今東平郡即東原大陸澤在鉅鹿〉

物之可以封邑者。
〈物之，謂相其土地可以居民立邑。〉
●疏〈物之可以封邑者者王安石鄭鍔莊有可並以名物連讀王引之雲山師川師皆雲辨其物地官大司徒亦云辨其山林川澤丘陵墳衍原隰之名物則物字當上屬為句俞樾雲鄭君於名字斷句非也之名物之可以封邑者兩之字皆蒙丘陵墳衍邍隰而言葢既辨其丘陵墳衍邍隰之名物又辨其丘陵墳衍邍隰之可以封邑者若分言之則於文累矣故總言辨其丘陵墳衍邍隰於上而以之名物之可以封邑者分承於下也案俞說是也封邑謂立邑而為之畺界封即大司徒溝封之封彼注云封起土界也封人云造都邑之封域是也[1]〉
〈注云物之謂相其土地可以居民立邑者既夕記冢人物土注云物猶相也左昭三十二年傳物土方杜注云物相也鄭以物之屬讀故訓為相土地之事實非經義凡民所聚居大小通曰邑詳里宰疏〉

匡人掌達灋則、匡邦國而觀其慝，使無敢反側，以聽王命。
〈法則，八法八則也，邦國之官府都鄙亦用焉。慝，姦偽之惡也。反側猶背違法度也。《書》雲「無反無側，王道正直。」〉
●疏〈掌達灋則者大行人云十有一歲脩灋則此官則於平時達之邦國與彼為官聯也[1]〉
〈注云法則八法八則也邦國之官府都鄙亦用焉者此亦注用今字作法也賈疏雲案大宰雲八法治官府八則治都鄙謂王朝官府及畿內都鄙今雲以法則匡正邦國而觀其慝即據諸侯下都鄙外內雖殊八法八則治官府都鄙即同故治官府都鄙亦用焉雲慝姦偽之惡也者胥師注云慝惡也又環人注云慝陰姦也是陰�姦為之惡謂之慝也莊子漁父篇雲稱譽詐偽以敗惡人謂之慝雲反側猶背違法度也者毛詩大雅何人斯傳雲反側不正直也管子七臣篇尹注云背理為反說文人部雲側旁也厂部雲仄側傾也側即仄之借字背違法度即不遵八法八則也引書曰無反無側王道正直者洪範皇極章文史記宋世家集解引馬融雲反反道也側傾側也〉

撢人掌誦王志，道國之政事，以巡天下之邦國而語之，
〈道猶言也。以王之志與政事諭說諸侯，使不迷惑。〉
●疏〈掌誦王志道國之政事者此官與掌交並主宣布王之德�相與為官聯也[1]〉
〈注云道猶言也者訓方氏注同雲以王之志與政事諭說諸侯使不迷惑者誦王志即掌交所云道王之德意志慮使咸知王之好惡辟行之是也戰國策齊策雲孟嘗君讌�田瞀巾車軼之所能至請掩足下之短誦足下之長此誦王志與彼義同詩大雅緜雲予曰有奔走毛傳雲�德宣譽曰奔走葢近近撢人之職矣賈疏雲誦志者在�為志欲得使天下順從若撢取王之此志又道國之政事用此二事以巡國而語之使不迷惑而向王〉

使萬民和說而正王面。
〈面猶鄉也。使民之心曉而正鄉王。〉
●疏〈使萬民和說而正王面者說文言部雲說說釋也掌交雲達萬民之說注云說所喜也[1]〉
〈注云面猶鄉也者匠人面朝後�注同說文面部雲面顏前也又人部雲偭鄉也少儀曰尊壺者偭其鼻此面即偭之叚字今少儀偭亦作面孟子梁惠王篇趙注云面者向也廣雅釋詁雲面嚮也鄉向嚮字並通正王面猶司儀雲正主面也雲使民之心曉而正鄉王者此萬民即邦國之民也撢人巡行誦道萬民皆聞之故得�曉而正鄉王易革上六象傳雲小人革面順以從君也即使萬民正王面之義賈疏謂向諸侯說之使諸侯化民而民向王失之〉

都司馬掌都之士庶子及其眾庶、車馬、兵甲之戒令。
〈庶子，卿大夫士之子。車馬兵甲，備軍發卒。〉
●疏〈掌都之士庶子及其眾庶車馬兵甲之戒令者賈疏雲此王都司馬故序官注都王子弟所封及三公采地也司馬主其軍賦若王家有軍事徵兵於采地都鄙則都司馬以書致於士庶子有此眾庶車馬兵甲之戒令士庶子受而依行之詒讓案此官乃大小都之私臣掌都之軍事者鄭賈以為王臣非也詳敍官疏士庶子即都之貴族子弟從軍者眾庶即丘甸所出士徒則平民也若然士庶子及眾庶皆即都之軍眾但以貴賤殊別之掌固雲頒�士庶子及其眾庶之守與此正同賈乃謂士庶子受此官之戒令而依行之則似以士庶子為軍吏�其義矣[1]〉
〈注云庶子卿大夫士之子者此與大司馬注義同謂凡卿大夫士之子通為庶子與宮伯注分士為適子庶子為支庶異今案卿大夫之子已命者為士未命而在官者為庶子都家貴族之子弟亦然皆無適庶之分詳宮伯疏雲車馬兵甲備軍發卒者車馬兵甲皆戎事所用故知備軍發卒左定八年傳雲陽虎戒都車曰癸巳至即都發車卒之事〉

以國灋掌其政學，
〈政謂賦稅也。學，脩德學道。〉
●疏〈以國灋掌其政學者釋文政作正雲本亦作政案政正字通國法即國大小司馬諸官之官法此官受之以治都中士庶子眾庶之政學也王引之雲政當讀政事之政小司徒凡用眾庶則掌其政教鄉大夫各掌其鄉之政教禁令政學即政教也朱大韶雲王讀是也春官有都家宗人掌禮者也秋官有都士家士掌刑者也則夏官之都家司馬掌兵者也以國法掌其政學者即大司馬四仲治兵之法案此政當從王朱讀王謂政學猶言政教尤塙葢自施教者言之謂之教自受教者言之謂之學其義通也諸子掌國中士庶子云掌其戒令與其教治此都司馬亦掌都士庶子眾庶之政學猶彼之教治也彼又雲若有兵甲之事則授之車甲合其卒伍置其有司以軍法治之此以國灋掌其政學葢以大司馬之軍法掌其政以大司徒保氏之教灋掌其學也小司馬軍司馬諸官亦必有掌六軍教學之法今職佚無可攷耳[1]〉
〈注云政謂賦稅也者亦讀政為征也小宰注云征謂賦也凡其字或作政或作正或作征以多言之宜從征又大司徒注云徵稅也賈疏雲正謂軍之賦稅無田稅泉稅之等案此政當讀如字王引之雲徵稅與學道並舉殊為不倫朱大韶雲此官專掌守禦不掌賦稅案王朱說是也雲學脩德學道者諸子云國子�遊倅使之脩德學道鄭據彼為說古者道藝之教通於士民若宮正掌宮眾亦云會其什伍而教之道藝是其比也〉

以聽國司馬。
〈聽者，受行其所徵為也。國司馬，大司馬之屬皆是。〉
●疏〈以聽國司馬者王念孫雲本作聽於國司馬猶論語言聽於冢宰也唐石經脫於字而各本皆沿其誤序官疏兩引此文皆作聽於國司馬又序官雲家司馬各使其臣以正於公司馬文義亦與此同故鄭彼注云正猶聽也案王說是也[1]〉
〈注云聽者受行其所徵為也者酇長凡歲事之戒令皆聽之注云聽之受而行之也此義與彼同所徵為謂征役法令之屬都司馬皆受國司馬之命而行之雲國司馬大司馬之屬皆是者此國謂王國對都為采地言之與職喪國有司義同賈疏雲經國司馬不雲大則小司馬軍司馬輿司馬皆得稟其戒令〉

家司馬亦如之。
〈大夫家臣為司馬者。《春秋傳》曰「叔孫氏之司馬鬷戾」。〉
●疏〈家司馬亦如之者此敍官文誤移於此其實司馬職文又誤入敍官二𥳑互錯詳敍官疏[1]〉
〈注云大夫家臣為司馬者者賈疏雲按序官雲家司馬各使其臣以正於公司馬鄭雲家卿大夫采地正��也公司馬國司馬也卿大夫之采地王不特置司馬各自使其家臣為司馬主其地之軍�往聽政於王之司馬其以王命來有事則曰國司馬若然是卿之小都大夫采地皆家自置司馬之明文案注云大夫家臣則專據大夫家邑言之敍官注兼及卿之小都非也賈亦襲彼注之誤引春秋傳者賈疏雲左氏昭二十五年叔孫氏之司馬謬戾言其眾曰若之何莫對又曰我家臣也不敢知國彼是諸侯卿家自置司馬此王之卿大夫之家亦自置引諸侯家法者自置是同故得引以況義也〉


周禮正義卷六十四終

