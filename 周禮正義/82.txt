
經文參閱周禮/冬官考工記，自「梓人為侯」至「以正朝夕」。

周禮正義卷八十二
瑞安孫詒讓學
梓人為侯。廣與崇方，參分其廣，而鵠居一焉。
〈崇，高也。方猶等也。高廣等者，謂侯中也。天子射禮，以九為節，侯道九十弓，弓二寸以為侯中，高廣等，則天子侯中丈八尺。諸侯於其國亦然。鵠，所射也。以皮為之，各如其侯也。居侯中參分之一，則此鵠方六尺。唯大射以皮飾侯。大射者，將祭之射也。其餘有賓射、燕射。〉
●疏〈梓人為侯者鄉射禮注云侯謂所射布也梓人攻木之工�為侯者凡侯皆以木為植以張之也雲廣與崇方參分其廣而鵠居一焉者以下通說二射之侯�凡侯�個身之度皆以侯中為根數不正言其度者�中大小視侯道為差天子諸侯大夫士侯道不同侯中崇廣不能齊壹故先差分以起度使可互通也三射之侯依司裘先鄭注說皆有正有鵠正小而鵠大正中又有質此不及正質之度者文略侯�互詳司裘疏[1]〉
〈注云崇高也者總敍注同雲方猶等也者毛詩大雅生民箋雲方齊等也此廣與崇方亦言侯之廣與其高齊等也雲高廣等者謂侯中也者即正鵠所居者也鄉射記雲鄉侯中十尺注云方者也亦引此經為釋此不雲中鄭知者以下文有身及兩個即鄉射記之躬與舌獨侯中不見明此文即指中而言也雲天子射禮以九為節者賈疏雲按射人及樂師皆雲天子以騶虞九節是也雲侯道九十弓弓二寸以為侯中高廣等則天子侯中丈八尺者司裘注說天子三侯雲虎九十弓熊七十弓豹麋五十弓此偏舉虎侯侯中之度以概其餘一弓取二寸九十弓則丈八尺若然熊侯七十弓�中當丈四尺豹侯麋侯五十弓侯中當一丈皆以侯道遞減而廣與崇方則一也弓二寸以為侯中亦鄉射記又雲諸侯於其國亦然者謂�外諸侯於其國大射亦具三侯大侯侯道亦九十弓�侯中及鵠之廣崇亦同大射儀雲大侯九十糝侯七十豻侯五十鄭彼注云大侯之鵠方六尺糝�之鵠方四尺六寸大半寸豻侯之鵠方三尺三寸少半寸是與天子同司裘注所謂遠尊得伸是也畿內諸侯及畿外諸侯入為卿士者則當依熊侯七十弓之刖不得與王同詳司裘疏雲鵠�射也以皮為之各如其侯也者賈疏雲侯謂以皮飾兩畔其鵠之皮亦與飾侯用皮同也謂若虎侯以虎皮飾侯側其鵠亦用虎皮其餘熊豹麋等亦然雲居侯中參分之一則此鵠方六尺者此冡上天子侯中丈八尺而以參分居一之數推其�也賈疏雲以侯方丈八尺三六十八故知方六尺也雲唯大射以皮飾侯大射者將祭之射也其餘有賓射燕射者鄉射禮注云天子大射張皮侯賓射張五采之侯燕射張獸侯案鄭以皮侯惟大射得有之賓射采侯畫布燕射獸侯畫獸皆不以皮飾故特著之今以鄉射記考之天子諸侯之獸侯亦以皮飾鄭說非也三射之外又有鄉射亦用獸侯賈疏依鄭鄉射記注說謂鄉射用采侯與賓射同亦非也詳後疏〉

上兩個與其身三，下兩個半之。
〈鄭司農云：「兩個謂布可以維持侯者也。上方兩枚，與身三，設身廣一丈，兩個各一丈，凡為三丈。下兩個半之，傅地，故短也。」玄謂個讀若「齊人搚幹」之幹。上個、下個，皆謂舌也。身，躬也。《鄉射禮記》曰：「倍中以為躬，倍躬以為左右舌，下舌半上舌。」然則九節之侯，身三丈六尺，上個七丈二尺，下個五丈四尺。其制，身夾中，個夾身，在上下各一幅。此侯凡用布三十六丈。言上個與其身三者，明身居一分，上個倍之耳，亦為下個半上個出也。個或謂之舌者，取其出而左右也。侯制上廣下狹，葢取象於人也。張臂八尺，張足六尺，是取象率焉。〉
●疏〈上兩個與其身三者王引之雲說文介畫也從人從八隷書作彳省人則為個介音古拜反轉音古賀反後人於古拜反者則作介於古賀反者則作個而不知非兩字也梓人為侯上兩個下兩個大射儀謂之左個有個義與明堂左右個相近侯之有個偏處於㫄而副介乎中則亦介字隷書之省明矣白帖八十五載梓人之文正作介鄉射禮適右個白帖作適右介是侯之左右個皆介字也大雅生民箋曰介左右也鄉射禮記注曰居兩㫄謂之個案王說是也賈疏雲此經雲身即�上布一幅者是也上兩個居二分身居一分故云與其身三謂三分如等也雲下兩個半之者賈疏雲謂半其出者也戴震雲九節之侯上個左右出各丈八尺下個左右出各九尺[1]〉
〈注鄭司農雲兩個謂布可以維持侯者也者明個亦以布為之也雲上方兩枚與身三設身廣一丈兩仲各一丈凡為三丈者此先鄭讀個為箇也說文竹部雲�竹枚也鄭士虞禮注云個�枚也今俗或名枚曰個音相近案個�箇之俗凡漢以後經典言個者���之借字故先鄭�兩個曰兩枚一丈三丈皆假��數以明之司裘先鄭注云丈�尺�侯��身處���亦設數也依先鄭義則上下個夾中上下共三層數賈疏雲先鄭�身�與中為一謂方丈者其上又加布一幅長�丈為兩介後鄭不從者侯�中有�有個三者今先鄭唯有身不見中故不從之也雲下兩個半之傅地故�也者下兩個與�相連鄉射禮雲乃張侯下綱不及地武武尺二寸是兩個傅地至近故短也雲玄謂個讀若齊人搚幹之幹者段玉裁雲此擬其音也賈疏雲此讀從公羊傳桓公朝齊齊侯使公子彭生搚幹而殺之是幹為脅�故云搚幹之幹案賈引公羊莊元年傳文後鄭意此上下兩個來身為之若兩脅然故以搚幹擬其音而其義亦見明不當如先鄭讀為箇而訓為枚也雲上個下個皆謂舌也身躬也者明此個與身即鄉射記之上舌下舌與躬也引鄉射禮記曰倍中以為躬倍躬以為左右舌下舌半上舌者欲破先鄭上方兩枚與身三之說故先引此文為證鄭�注云躬身也謂中之上下幅也半者半其出於躬者也云然則九節之侯身三丈六尺上個七丈一尺下個五丈四尺者謂身個橫長之度也九節之侯中丈八尺身倍之得三丈六尺上個又倍身得七丈二尺出於身者左右各一丈八尺下個當身處三丈六尺不減其出於身者減之得上個之半左右各九尺凡一丈八尺連當身總五丈四尺也然則七節之侯侯身二丈八尺上個五丈六尺下個四丈二尺五節之侯侯身二丈上個四丈下個�丈故鄉射記雲鄉侯上個五尋注云八尺曰尋上幅用布四丈是也此可以類推故注不出雲其制身夾中個夾身者皆謂上下夾�也身夾中之上下耑兩個夾身之外上下共五層也雲在上下各一幅者明身及上下個長度不同�廣則皆充幅除削縫一寸為二尺鄉射記注云今官布幅廣二尺二寸㫄削一寸是也�身下身上個下個各有一幅共四幅其侯中幅數則隨侯道為增減不能等也雲此侯凡用布三十六丈者白虎通義鄉射篇雲侯者以布為之布者用人事之始也本正則末正矣賈疏雲古者布幅廣二尺二寸二寸為縫皆以二尺計之此侯是九十弓侯侯中丈八尺則九幅布布長丈八尺九幅九丈幅有八尺為七丈二尺添前為十六丈二尺上下躬各三丈六尺即上下共為七丈二尺其上個七丈二尺下個有五丈四尺添前總用布三十六丈也詒讓案此亦指九節之侯也若�節五節之侯亦依此為差故鄭鄉射記注云凡鄉侯用布十六丈數起侯道五十弓以計道七十弓之侯用布二十五丈二尺道九十弓之侯用布三十六丈是其差也雲言上個與其身三者明身居一分上個倍之耳者明此經所謂三乃上二合之下一為三是兩層之和數亦以破先鄭兩個各一丈與身為三丈之說也雲亦為下個半上個出也者謂為下個半上個之出身外者故經先明上個倍躬之度也其當身之度則上下個等不半之雲個或謂之舌者取其出而左右也者鄭注鄉射記左右舌雲謂上個也居兩㫄謂之個左右出謂之舌葢兩個�長猶人舌外出故以為名雲侯制上廣下狹葢取象於人也張臂八尺張足六尺是取象率焉者釋文雲率本又作類案率類聲義並相近鄉射記下舌半上舌注云所以半上舌者侯人之形類也上個象臂下個象足中人張臂八尺張足六尺五八四十五六三十以此為衰也案張臂八尺所謂尋也張是六尺所謂步也又鄉射禮下綱不及地武鄭注亦云武跡也中人之跡尺三寸侯�人綱即其足也是以取數焉是侯製取象於人者其義甚廣不徒躬舌諸名也〉

上綱與下綱出舌尋，縜寸焉。
〈綱所以繫侯於植者也。上下皆出舌一尋者，亦人張手之節也。鄭司農云：「綱，連侯繩也。縜，龍綱者。縜讀為竹中皮之縜。舌，維持侯者。」〉
●疏〈上綱與下綱出舌尋縜寸焉者臧琳雲釋文縜於貧反或尤紛反劉侯犬反一音古犬反案於貧尤粉兩反皆員聲字作縜侯犬古犬兩反皆肙聲字作絹鄉射禮疏曰周禮梓人云絹寸焉此縜字作絹之證然說文糸部雲縜持綱紐也從糸員聲周禮曰縜寸則綱紐字員聲為正許叔重所據古文本作縜作絹為繒如麥�義別劉昌宗音侯犬反儀禮疏作絹非也案臧說是也依先鄭讀推之亦當以從員為正大射儀中離維綱注云或曰維當為絹絹綱耳絹亦即縜之譌戴震雲鄉射禮曰乃張侯下綱不及地武尺二�為�然則九節之侯高二丈七尺四寸上綱兩植相去八丈八尺下綱兩植相去七丈案依臧說則七節之侯高二丈三尺四寸五節之侯高一丈九尺四寸大射儀說畿外諸侯三侯雲大侯之崇見鵠於參參見鵠於乾乾不及地武注云以豻侯計之�侯雲地一丈五寸少半寸大侯去地二丈二尺五寸少半寸賈彼疏謂以豻侯五十弓上綱去地丈九尺二寸計之與戴率較二寸者戴兼上下各縜寸計之鄭賈不兼縜計之戴說為密鄭賈所計皆當增二寸但王大射賓射等�三侯並張則熊侯當見鵠於虎虎侯當見鵠於豹所謂下綱不及地武者惟豹侯為然耳其��二侯各以見鵠於次侯而遞增�去地之高度如大射�侯豻侯之數非三侯皆下綱不及�武也[1]〉
〈注云綱所以繫侯於植者也者賈疏雲植則在兩傍邪�之也必知邪豎之者下個半上個皆出舌�明知兩��邪向外豎之也詒讓案植謂侯兩㫄所�之長木雲上下皆出舌一尋者者明綱雖亦上長下短而左右出舌之數則同與舌之下半上者異也雲亦人張手之節也者謂象人張臂八尺也鄭司農雲綱連侯繩也者鄉射禮注云綱持舌繩也持舌即所以連侯彼注與司農說同說文糸部雲綱維紘繩也是綱為繩名故連侯繩亦謂之綱也雲縜籠綱者者即說文所謂持綱紐也戴震雲縜者個上之紐以綱貫之詒讓案大射儀注又謂之綱耳綱貫縜中縜籠絡綱使不脫故曰籠綱賈大射儀疏謂亦以布為之聶氏三禮圖引��雲上紐皆十二下紐皆十而三侯數同今案紐數經注無文三禮舊圖說未知所據聶氏駁之謂九十弓七十弓五十弓之侯丈尺廣狹不同縜紐�繫�異但依侯大小取稱為是是也又大射儀別有維注謂邪制躬舌之角者賈彼疏謂小繩綴角繫著植則與縜紐迥異聶圖以縜維為一大�雲縜讀為竹中皮之縜者段玉裁雲當作讀如竹青皮筍之筍擬其音也筍於貧反今之筠字顧命禮器聘義注字皆作筍雲舌維持侯者者亦謂舌即個也與後鄭說兩個義同〉

張皮侯而棲鵠，則春以功。
〈皮侯，以皮所飾之侯。《司裘職》曰：「王大射，則共虎侯、熊侯、豹侯，設其鵠。」謂此侯也。春讀為蠢。蠢，作也，出也。天子將祭，必與諸侯羣臣射，以作其容體，出其合於禮樂者，與之事鬼神焉。〉
●疏〈張皮侯而棲鵠者以下辨三侯之用也皮侯者大射於學之侯也說文西部雲四鳥在巢上也重文棲西或從木妻案鵠取名於鳥故亦以棲言之賈疏雲張皮侯者天子三侯用虎熊豹皮飾侯之側號曰皮侯棲鵠者各以其度為鵠綴於中央似鳥之棲也金鶚雲侯中有鵠又有正本當兼言正鵠記但言鵠而不言正者以正在鵠中言鵠則正可知故�之也下雲張五采之侯張獸侯並不言鵠�上省文可知也鄭因采侯不言鵠遂謂畫布為正與棲皮之鵠異誤矣案金說是也朱大韶說同鄭中庸射義注並雲畫布曰正棲皮曰鵠陸氏釋文孔氏詩禮記疏咸以為大射賓射之異其說非是詳司裘射人疏雲則春以功者孔廣森雲春當如字讀射義曰諸侯歲獻貢士於天子天子試之於射宮小行人令諸侯春�貢於春貢之時因貢教士乃張皮侯而大射三朝記天子以歲二月為壇於東郊與諸侯之教士射是其事也漢五行志曰春而大射以順陽氣東京賦曰春日�陽合射辟雍古者大射本在春審矣鄉射禮注曰今郡國行此禮以季春金鶚雲春以功葢大射在春而以較諸侯羣臣之有功與否也王制雲習射上功此其明證射義雲諸侯君臣盡志於射以習禮樂文王世子云春秋教以禮樂而春時陽氣舒和尤善於秋故大射必於春也白虎通鄉射篇雲天子所以親射�助陽氣達萬物也春陽氣微弱恐物有窒塞不能自達者射自內發外貫堅入剛象物之生故以射達之也漢書五行志東京賦皆與白虎通合案孔金讀春如字較鄭為長戴震讀同說文矢部雲侯春饗所�侯也亦據春行大射言之凡諸侯三歲貢士天與大射及王每歲與羣臣大射皆於春行之以功者凡射以中為功詩大雅賓之初筵雲射夫�同獻爾發功是其義[1]〉
〈注云皮侯以皮所飾之侯者司裘注云以虎熊豹麋之皮飾其側又方制之以為�謂之鵠著於侯中所謂皮侯是侯側之飾及鵠並以皮為之故專得皮侯之名也雲司裘職曰王大射則共虎侯熊侯豹侯設其鵠謂此侯也者引以證皮即指虎熊豹麋等皮也雲春讀為蠢蠢作也出也者段玉裁雲此�其字蠢作也見方言詒讓案春蠢聲類同鄉飲酒義雲春之為言蠢也蠢作之訓亦見爾雅釋詁廣韻十八眞引尚書大傳雲春出也萬物之出也又廣雅釋詁雲�出也�亦即古文蠢字是蠢有作出兩訓然此經春當如字讀鄭破為蠢非經義雲天子將祭必與諸侯羣臣射以作其容體出其合於禮樂者與之事鬼神焉者據射義文詳司裘疏〉

張五采之侯，則遠國屬。
〈五采之侯，謂以五采畫正之侯也。《射人職》曰：「以射法治射儀，王以六耦射三侯，三獲三容，樂以《騶虞》，九節五正。」下曰：「若王大射，則以貍步張三侯。」明此五正之侯，非大射之侯明矣。其職又曰：「諸侯在朝，則皆北面。」遠國屬者，若諸侯朝會，王張此侯與之射，所謂賓射也。正之方外如鵠，內二尺。五采者，內朱，白次之，蒼次之，黃次之，黑次之。其侯之飾，又以五采畫雲氣焉。〉
●疏〈張五采之侯則遠國屬者此賓射於朝之侯也采侯中亦兼有鵠正其制葢純布而畫五采故謂之五采之侯鄭鄉射記注謂鄉射亦張此侯非也詳後疏金榜雲不言棲鵠蒙上皮侯者文[1]〉
〈注云五采之侯謂以五采畫正之侯也者五采即下朱白蒼黃黑是也畫者統鵠六尺全畫之不雲畫鵠雲畫正者鄭謂大射有鵠無正賓射有正無鵠也引射人職曰以射法治射儀王以六耦射三侯三獲三容樂以騶虞九節五正者鄭意彼五正即此五采侯故引以為證射人注亦引此經為采雲五�之侯即五正之侯也實則射人五正乃樂節非指五采之侯詳彼疏雲下曰若王大射則以貍步張三侯明此五正之侯非大射之侯明矣者賈疏雲鄭引射人職賓射及大射二者�破賈馬以此五采與上春以功為一物故云非大射之侯明矣詒讓案鄭意射人言若大射若為更端語明彼上文為賓射�說非也射人所言皆大射非賓射此五采之侯為賓射與射人所言實不相涉也據疏則賈馬並以此五采之侯為即上大射所用皮侯然皮侯采侯儻同是一侯則經不宜兩見亦不可通也雲其職又曰諸侯在朝則皆北面者證此雲遠國屬即謂諸侯來朝也然彼文自汎指諸侯在朝之禮不專屬射鄭說亦誤並詳彼疏雲遠國屬若諸侯朝會王張此侯與之射所謂賓射也者射人注引此文而釋之雲遠國謂諸侯來朝者也屬謂朝會詳後賈疏雲言遠國屬對畿內諸侯為遠國若以要服以內對夷狄諸侯則夷狄為遠國也雲正之方外如鵠者鄭意賓射采侯之正一如大射皮侯之鵠外亦廣與崇方居侯廣三分之一惟內為五采異今依先鄭說正小鵠大正在鵠中凡射侯無論大射賓射皆有鵠有正非以皮侯采侯異名詳司裘及射人疏雲內二尺者賈疏雲中央畫朱方二尺故司裘注引諸家方二尺日正以此二尺為本其外以白蒼等充其尺寸使大如鵠也雲內二尺者為畫五采地也雲五采者內朱白次之蒼次之黃次之黑次之者射人注義同彼注云玄居外而此雲黑居外者黑玄色近古書多通稱雲其侯之飾又以五采畫雲氣焉者射人注云大夫以上與賓射飾侯以雲氣用五采各如其正鄭意此侯五正故雲氣亦五采畫也然其說無據亦詳射人疏〉

張獸侯，則王以息燕。
〈獸侯，畫獸之侯也。《鄉射記》曰：「凡侯，天子熊侯，白質；諸侯麋侯，赤質；大夫布侯，畫以虎豹；士布侯，畫以鹿豕。凡畫者丹質。」是獸侯之差也。息者，休農息老物也。燕謂勞使臣，若與羣臣飲酒而射。〉
●疏〈張獸侯則王以息燕者此王於大學及�寢行息燕之射之侯也鄉遂之吏行鄉射於庠序葢亦用之不言棲鵠者亦冡上文省其制天子熊侯諸侯麋侯並以皮飾侯之側惟以布為鵠而染其質以白赤大夫以下則全以布為之與采侯同惟畫其側為虎豹鹿豕而染其質以丹葢兼取皮侯采侯之制而少變之因天子諸侯用獸皮為飾大夫以下畫獸之毛物故名之曰獸侯也[1]〉
〈注云獸侯畫獸之侯也者謂畫獸於三分侯中居一之處以當正鵠也鄭意天子諸侯之飾亦畫獸非皮侯故謂止取畫獸之義不知天子諸侯之侯並�畫獸獸侯實�取獸皮及畫獸為名也雲鄉射記曰凡侯天子熊侯白質諸侯麋侯赤質大夫布侯畫以虎豹士布侯畫以鹿豕凡畫者丹質是獸侯之差也者鄭彼注云此所��故也燕射則張之鄉射及賓射當張采侯二正而記此者天子諸侯之燕射各以其鄉射之禮�義此侯�是雲焉白質赤質皆謂采其地其地不採者白布也熊麋虎豹鹿豕皆正面畫其頭象於正鵠之處耳君畫一臣畫二陽奇陰偶之數也燕射射熊虎豹不忘上下相犯射麋鹿豕志在君臣相�也其畫之皆毛物之賓射之侯燕射之侯皆畫雲氣於側以為飾必先以丹采其地丹淺於赤案依鄭彼注說則獸侯不辨尊卑侯道皆五十弓侯中並方一丈其中三分居一畫布為獸首以當正鵠天子則以白地畫熊諸侯則以赤地畫麋大夫則以白布畫虎豹士則以白布畫鹿豕其畫獸之外當侯中四㫄者尊卑同以丹地畫雲氣為飾敖繼公謂凡畫者丹質專指畫虎豹鹿豕之侯金榜申敖說雲熊麋虎豹鹿豕之侯咸取名於鵠記言大夫士布侯用畫則熊侯麋侯棲板為鵠對文見異矣質天子白諸侯赤記言凡畫者丹質謂大夫士畫以虎豹鹿豕者用丹矣黃以周雲鄉射記言大夫士布侯用畫則天子熊侯諸侯麋侯之為皮也可知凡皮侯不去毛去毛無以別熊麋又皮侯純用皮非以熊麋飾其側而中仍用布質謂質的天子熊侯用白的諸侯麋侯用赤的則大夫士之畫侯亦必有的�可知凡畫者丹質為大夫士畫侯言也人有大夫士之異侯有虎豹鹿豕之分故曰凡以統之人有天子諸侯及大夫士之異侯有飾皮及畫布之分故曰凡畫者以別之鄭說熊麋亦是畫侯質是采地畫熊白質畫麋赤質與下文凡畫者丹質語相觸礙因以凡畫丹質為畫賓射燕射之侯白質赤質為畫熊侯麋侯之正殊非經意記又雲禮射不主皮則天子諸侯大射賓射燕射之為皮侯也可知鄭謂賓射燕射不用皮亦未審矣案金氏黃氏據鄉射記虎豹鹿豕言畫而熊麋不言畫定熊侯麋侯為即皮侯不畫又以畫�丹質即承上文畫以虎豹畫以鹿豕而言說皆致塙孔廣森林喬蔭陳奐朱大韶俞樾說並同今攷司裘先鄭注說凡侯皆有鵠正質三等其說最是鄉射記白質赤質丹質即正中最小之的亦即韓非子外儲說左所謂五寸之的非采其地之謂也葢獸侯尊卑同用布為侯中天子諸侯則以熊麋之皮飾侯側又�其皮以為鵠鵠內又用布為正不畫正內則又畫白赤之采以為質大夫士用布侯側不飾而畫虎豹鹿豕於布以為鵠鵠內亦用布為正不畫正內則亦畫丹采以為質獸侯之制葢如是則於此經及鄉射記義無不通矣獸侯熊麋皆非畫丹質鄭二禮注並誤雲息者休農息老物也者籥章雲國祭蠟則龡豳頌擊土鼓以息老物注杜子春雲郊特牲曰天子大蜡八伊耆氏始為蠟歲十二月而合聚萬物而索饗之也蠟之祭也主先嗇而祭司嗇也黃衣黃冠而祭息田夫也既蠟而收�息已玄謂十二月建亥之月也求萬物而�之者萬物助天成歲事至此為其老而勞乃祀而老息之於是國亦養老焉月令孟冬勞農以休息之是也此注云休農息老物葢兼用籥章及月令之文謂息即因大蜡息老物之祭遂行射禮是謂之息敖繼公雲鄉飲酒乃息司正息疑飲燕之異名案敖據鄉飲酒禮證此經甚塙然竊疑息燕自是二事息非專指息老物與燕亦不同攷鄉飲酒鄉射禮明�皆息司正又大戴禮記千乘篇雲方冬三月草木落庶虞藏五穀必入於蒼於時有事蒸於皇祖皇考息國老六人以成冬事是皆息之見於經記者不必蜡祭息老物而後有息也鄉飲酒禮說息雲無介不殺薦脯醢羞唯�有徵唯所欲鄉射注云息猶勞也勞司正謂賓之與之飲酒又雲勞禮略貶於飲酒也是息亦飲酒於學而其禮稍略息即鄉飲酒之細別故通言之凡飲酒皆謂之息鄭月令注云勞農以休息之黨正屬民飲酒正齒位是也月令又雲季冬大飲烝注云十月農功畢天子諸侯與其羣臣飲酒於大學以正齒位謂之大飲別之於燕據鄭說則�正息民即用鄉飲酒禮天子諸侯則別有大飲之禮二者葢皆通稱息千乘之息國老即指養老於學亦即用飲酒正�位之禮若燕禮則�於寢而輕於鄉飲酒與禮經之息迥殊不可並為一也葢王與諸侯卿大夫士咸有飲酒於學之禮卿大夫士飲酒在鄉遂之學則謂之鄉飲酒王與諸侯諸臣飲酒在大學則謂之大飲二者亦通有射此經息燕之射雖同用獸侯而其���息�先行飲酒禮而射在卿大夫士則謂之鄉射燕者先行燕禮而射即所謂燕射也射義雲古者諸侯之射也必先行燕禮卿大夫士之射也必先行鄉飲酒禮是天子諸侯有息燕之射而�鄉射大夫士有鄉射而無燕射鄉射記雲唯君有射於國中其餘否是也陳奐雲獸侯用�鄉射故特著於鄉射記而燕射亦用獸侯燕禮雲若射如鄉射之禮是其義也案陳說是也黃以周說同鄉射記雲天子熊侯白質諸侯麋侯赤質此息燕射之侯也又雲大夫士布侯此鄉射之侯也鄭君彼注未悟乃曲為之說謂燕射張獸侯鄉射賓射當張采侯因天子諸侯燕射各以其鄉射之禮而張獸侯故附見獸侯�鄉射之記此曲說與鄉射記及此經並不合不足據也雲燕謂勞使臣若與羣臣飲酒而射�羣臣下宋余仁仲本岳珂本附釋音本宋註疏本並有閒暇二�阮元謂係疏語誤入鄭注本無是也今從嘉靖本賈疏雲勞使臣謂若四牡勞使臣之來若與羣臣飲酒者君臣閒暇無事而飲酒息老物及勞使臣井無事飲酒三者燕皆有射法此燕射以�事褻天子已下唯有五��侯�已無尊卑之別也〉

祭侯之禮，以酒、脯、醢。
〈謂司馬實爵而獻獲者於侯，薦脯醢折俎，獲者執以祭侯。〉
●疏〈祭侯之禮者梓人不掌��此�其辭者因侯�連類及之也雲以酒脯醢者明有獻有薦也[1]〉
〈注云謂司馬實爵而獻���侯薦脯醢折俎獲者執以祭侯者於注例當作於各本並誤鄉射禮雲司馬洗爵升實之�降獻獲者於侯薦脯醢設折俎俎與薦皆三祭獲者負侯北面拜受爵司馬西面拜送爵獲者執爵使人執其薦與俎從之適右個設薦俎獲者南面坐左執爵祭脯醢執爵興取肺坐祭遂祭酒�適左個中亦如之即此注所據大射儀載此禮略同惟獻獲者作獻服不服不司馬之屬即獲者也賈疏雲大射雖諸侯禮天子射亦然又此不辨大射賓射燕射則三等射皆同〉

其辭曰：「惟若寧侯。
〈若猶女也。寧，安也。謂先有功德，其鬼有神。〉
●疏〈其辭曰惟若寧侯者鄭大射儀注引此以為天子祝侯之辭又雲諸侯以下祝辭未聞則此記是天子之禮�以射不寧侯為祭辭也惟大射注引作唯字通大戴禮記投壺篇亦載此辭雲嗟爾不寧侯為爾不朝於王所故亢而射女強食食爾曾孫侯氏百福白虎通義鄉射篇雲所以名為侯�明諸侯有不朝者則當射之故禮射祝曰嗟爾不寧侯爾不朝於王所以故天下失業亢而射爾說文矢部侯字注云其祝曰毌若不寧侯不朝於王所故伉而�女也文並與此小異而意恉�同孔廣森雲此�首之首章也天子大射歌之以祭侯曾孫其次章諸侯以為射節禮獸侯皆葢獸首故以�首名篇史記封禪書曰萇弘設射貍首貍首者諸侯之不�者鄭儀禮注曰貍之言不來也其詩有射諸侯首不朝者之言即此章是也詒讓案此經雲祭侯之辭則非詩也樂師先鄭注以貍首為曾孫之詩大戴禮投壺載曾孫之詩與此辭文亦不相屬但大射儀注謂貍首詩有射諸侯不朝之言與此下文頗相近鄭意或當然也詳樂師疏[1]〉
〈注云若猶女也者小爾雅廣�雲若�也汝女字同雲寧安也者爾雅釋詁文雲謂先有功德其鬼有神者賈疏雲祭侯者祭先有功德之侯若射侯則射不寧侯有罪者也是有功以勸示�舉有罪以懲之故兩言之也〉

毋或若女不寧侯，不屬於王所，故抗而射女。
{{*|或，有也。若，如也。屬猶朝會也。抗，舉也，張也。}
●疏〈毌或若女不寧侯者毋大射儀注引作無同不寧侯謂不安順之諸侯易其卦辭雲�寧方來義與此同雲不屬於王所者覲禮載諸侯��天子賜�之辭曰��父女順命於王所賜伯舍不屬於王所猶言不順命於王�也廣雅釋詁雲所居也王所謂王所居之處通王都及巡守朝會之地言之[1]〉
〈注云或有也者小爾雅廣言文雲若如也者廣雅釋言云如若也是者知可互訓雲屬猶朝會也者此屬與上文進�屬之屬義同大戴禮投壺白虎通義鄉射篇說文矢部並作不朝於王所國語齊語雲兵車之屬六乘事之會三韋注云屬亦會也故云猶朝會也雲抗舉也張也者詩大雅賓之初筵雲大侯既抗毛傳雲抗舉也廣雅釋詁雲抗張也大戴禮作亢說文作伉說並同〉

強飲強食，詒女曾孫諸侯百福。」
〈詒，遺也。曾孫諸侯，謂女後世為諸侯者。〉
●疏〈詒女曾孫諸侯百福者曾孫上葉鈔本釋文無女字阮元雲葉鈔本��脫也注云曾孫諸侯謂女後世為諸侯者是經本有女字毌或若女不寧侯故抗而射�此二女�不寧侯也�若寧侯詒女曾孫諸侯此二女�寧侯也注云若猶女也經意雖各有屬���同言女矣案阮說是也人射儀注引此辭亦有女字[1]〉
〈注云詒遺也者爾雅釋言云貽遺也詒貽字同大射儀注引亦作貽�曾孫諸侯謂女後世為諸侯者者女即指寧侯為寧侯視後世子孫世為諸侯而詒以福也〉

廬人為廬器。戈柲六尺有六寸。殳長尋有四尺。車戟常。酋矛常有四尺，夷矛三尋。
〈柲猶柄也。八尺曰尋，倍尋曰常。酋、夷，長短名。酋之言遒也。酋近夷長矣。〉
●疏〈廬人為廬器者亦以所作之器名工也雲戈柲六尺有六寸者賈疏雲凡此經所云柄之長短皆通刃為尺數而言案賈說是也毛詩秦風無衣傳雲戈長六尺六寸亦通柲刃言之五兵柲度若不通刃而言則夷矛加刃不止三尋過於三人之身而弗能用矣雲夷矛三尋者唐石經作矛夷誤今從宋本及嘉靖本正此戈殳車戟酋矛夷矛五者即司兵先鄭注所說車之五兵也[1]〉
〈注云柲猶柄也者說文木部雲柲欑也總敍注云廬謂矛戟柄竹欑柲是柲本為欑竹柄之名引申之凡本柄不欑者亦謂之柲廣雅釋器雲柲柄也方言云戟其柄自�而�謂之柲案古戈戟皆於柄端為鑿而以金為內橫插之謂之柲與矛於刺本為圜�而以矜�貫之不同此工所為兼有柲矜兩制經唯見戈柲而酋矛夷矛不雲矜葢文不具二鄭則誤謂戈戟柲與矛矜同制故注中柲矜二者咸通言不別也又昭十二年左傳雲剝圭以為戚柲成於刃首為銎而以柄欑貫之與戈柲矛矜又並不同而亦謂之柲則古葢以柲為兵柄之通稱矣雲八尺曰尋倍尋曰常者總敍注同雲酋夷長短名酋之言遒也酋近夷長矣者段玉裁雲前引司農雲酋矛酋發聲直謂矛鄭君此雲酋近夷長以�之酋之言遒有近義夷有長義詒讓案酋遒聲相同廣雅釋詁雲遒近也說文大部雲夷平也凡物引之長則平故夷引申之亦為長矛之至長者以為名釋名釋兵雲矛冒也刃下冒矜也夷矛夷常也其矜長丈六尺不言常而曰夷者言其可夷滅�亦車上所持也案劉說矛刃冒矜深得其制而誤以車戟之度為夷矛義與此經注並迕不足馮也墨子備蛾傅篇有二丈四矛即此夷矛〉

凡兵無過三其身，過三其身，弗能用也；而無已，又以害人。
〈人長八尺，與尋齊，進退之度三尋，用兵力之極也。而無已，不徒止耳。〉
●疏〈注云人長八尺與尋齊者據總敍文雲進退之度三尋用兵力之極也者言三尋之外人力有所不及司馬法天子之義篇雲兵大長則難犯義亦通也雲而無已不徒止耳者戴震雲不徒止於不能用也又適以害執兵之人〉

故攻國之兵欲短，守國之兵欲長。，攻國之人眾，行地遠，食飲飢，且涉山林之阻，是故兵欲短；守國之人寡，食飲飽，行地不遠，且不涉山林之阻，是故兵欲長。
〈言罷羸宜短兵，壯健宜長兵。〉
●疏〈故攻國之兵欲短守國之兵欲長者�論攻守之兵長短五用之法賈疏雲按司馬法雲弓矢圍殳矛守戈戟助此言攻國之長欲短則弓矢是也守國之兵欲長則殳矛是也言戈戟助者攻國守國皆有戈戟以助弓矢殳矛以其戈戟長短處中故也[1]〉
〈注云言罷羸宜短兵者謂行地遠而食飢故不任用長兵而用短也江永雲人眾地�勢不便人勞飢罷則力不勝故兵宜短不宜長注未該雲壯健宜長兵者謂行地近而食飽則任用長兵也〉

凡兵，句兵欲無彈，刺兵欲無蜎。是故句兵椑，刺兵摶。
〈句兵，戈戟屬。刺兵，矛屬。故書「彈」或作「但」，「蜎」或作「絹」。鄭司農云：「但讀為彈丸之彈，彈謂掉也。絹讀為悁邑之悁，悁謂橈也。椑讀為鼓鼙之鼙。」玄謂蜎亦掉也。謂若井中蟲蜎之蜎。齊人謂柯斧柄為椑，則椑，隋圜也，摶，圜也。〉
●疏〈句兵欲無彈者以下記制兵柲之法也[1]〉
〈注云句兵戈戟屬者呂氏春秋知分篇雲句兵鉤頸高注云句戟也賈疏雲以戈有胡�其戟有援向外為磬折入胡向下故皆得為鉤兵也案戈戟之句上於援不主於胡賈不識古戈戟形�詳冶氏疏雲刺兵矛屬者程瑤田雲矛用恆直故曰刺說文刀部刺直�也詒讓案刺兵亦謂之直兵呂氏春秋知分篇雲直兵造胷高注云直矛也淮南子氾論訓雲槽矛無擊修戟無刺是矛亦得稱擊戟亦得稱刺葢散文通也雲故書彈或作但者段玉裁雲說文人部曰僤疾也從人單聲周禮句兵欲無僤此注當雲故書彈或作僤司農讀僤為彈也案段說是也惠士奇亦謂此注但為僤之誤雲蜎或作絹者蜎絹聲類同鄭司農雲但讀為彈丸之彈彈謂掉也者但亦當為僤御覽兵部引字林雲彈行丸者又栟也�使戰�掉彈也是彈有掉義段玉裁雲司農易但為彈書亦或為彈彈丸者傾側而轉者也掉之義取此說文僤疾也疾與掉義相足案段說是也說文手部雲掉搖也凡持長物緩則定疾則動掉故僤訓疾亦訓掉二義相成惠士奇謂僤訓疾訓動讀為上林賦象輿婉僤之僤戴震又讀為夗蟺之蟺訓為轉掉今案婉憚即夗蟺與僤彈聲義亦通然與蜎掉義近不若先鄭義之切也句兵之刃棋向一邊若一摶掉則其刃違�而不能中故欲其無掉程瑤田雲司農雲彈掉葢言戈戟之柲故其不轉掉�手戈戟之體其援橫出而偏長用之防具轉掉故為內令穿柲之鑿而出之以與援相稱為其援之重也若內過長則內轉重而援反輕是故援�亦掉援輕亦掉冶氏雲長內則折前前�援折謂掉也合冶氏廬人兩職觀之知句兵之病在易轉掉也雲絹讀為悁邑之悁悁謂橈也者詩陳風澤陂中心悁悁毛傳雲悁悁猶悒悒也邑即悒之借字段玉裁雲大鄭本作絹易為悁悁邑者悁悒也鬱抑之皃橈之義取此程瑤田雲先鄭謂蜎橈也是也案下記雲凡試廬事置而搖之以胝其蜎也置謂�之也蜎謂不直皃如蜀之蜎蜎然也立而搖之以眡其往來或有偏強�弱處也偏強處則往少來疾偏弱處則往多來緩所謂蜎也案程說是也刺兵直刃所遇必決不息其掉惟患其橈弱則刺之無力而不入先鄭訓為橈義最精而讀為悁則取義轉迂遠不若後鄭作蜎之當矣雲椑讀為鼔鼙之鼙者段玉裁雲讀為當為讀如擬其音耳案段校是也雲玄謂蜎亦掉也謂若井中蟲蜎之蜎者惠士奇雲爾雅釋魚蜎蠉注云井中小蛣蟩赤蟲廣雅孑孓蜎也莊子秋水篇釋文司馬彪雲虶井中赤蟲一名蜎然則蜎者水中孑孓掉尾之蟲動搖不定蜎乃動搖之狀也詒讓案此破先鄭悁邑之讀則謂疑當為讀之誤葢擬其音而義亦存乎其中也程瑤田雲後鄭謂蜎亦掉者非也爾雅蜎蠉郭注一名孑孓據說文無有臂曰孑無左臂曰孓是�行水中恆屈曲其體轉變無定勝負不均苟為廬一器中若此蟲然偏強偏弱節節�閒是之謂蜎井中蜎是橈象而亦以掉釋之與彈相溷不可從雲齊人謂柯斧柄為椑則椑隋圜也者說文木部雲椑圜榼也廣雅釋器雲匾榼謂之椑案圜而匾即隋圜也此叚借為兵柲隋圜之名�即車人柯欘之柯毛詩豳風伐柯傳雲柯斧柄也又破斧傳雲隋銎曰斧斧以柄納於銎銎�故柄亦隋銎與柄適相圅也但戈戟之柲與斧柄制實不同以其同為隋圜假以證義耳賈疏雲隋圜謂側方而去�是也段玉裁雲斧柄必隋圜則椑者隋圜之言隋圜對下文摶是正圜言也程瑤田雲柲正圜則易轉掉柲隋圜則難轉掉故曰句兵椑雲摶圜也者梓人注同〉

毄兵同強，舉圍欲細，細則校。刺兵同強，舉圍欲重，重欲傅人；傅人則密，是故侵之。
〈改句言毄，容殳無刃。同強，上下同也。舉謂手所操。鄭司農云：「校讀為『絞而婉』之絞。重欲傅人，謂矛柄之大者在人手中者。侵之，能敵也。」玄謂校，疾也。傅，近也。密，審也，正也。人手操細以毄則疾，操重以刺則正。然則為矜，句兵堅者在後，刺兵堅者在前。〉
●疏〈毄兵同強舉圍欲細者毄擊義同亦古今字前經五篇如方桐氏以戈擊�隅宮正繫�大師小師等繫樂器字並作擊而毄見司門占人校人釋文則並以為繫字亦經記字例之異但此記梓人繫其所縣字兩見亦作繫未審其義例�以下並論兵柲舉圍大小之用為下章起義也雲是故侵之者程瑤田雲總承細重二者謂不彈不蜎尚何忠不能侵乎[1]〉
〈注云改句言毄容殳無刃者鄭意下文有殳此毄兵對刺兵為文則即上句兵此因欲晐殳故變文言毄也弓人注云毄拂也說文殳部作毄雲相擊中也如車相擊故從殳從�隸變作毄經典通叚繫為之鄭鍔雲雙句兵而謂之毄者戈戟可以句可以毄殳不可以句可以毄故專言句兵足以見戈戟而不及殳於是言毄以包之左傳襄二十三年晉人以戟句�樂而殺之昭元年子南以戈擊子晳此戈戟可句可毄之驗也案鄭說是也金榜雲戈戟用恆主於擊人故亦謂之擊兵左傳襄十八年中行獻�夢與獻公�公以戈擊之二十八年王何以戈擊子之昭元年子南逐子晳及衝擊之以戈二十年齊氏用戈擊公孟二十五年公�以戈擊僚柤定四年盜以戈擊王十�年靈姑浮�戈擊闔廬哀十四年公執戈將擊之十五年石乞孟�敵子路以戈擊之斷纓是也程瑤田雲記文改句兵曰毄兵者句言其形毄言其用戈戟用恆棋故曰毄橫用曰毄雲同強上下同也者賈疏雲謂本末及中央皆同堅勁故云同強也雲舉謂手所操者謂�中當人手操處也說文手部雲舉對舉也引申之凡獨舉亦曰舉此舉圍與下被圍略同據其最後之近晉者而言則曰舉圍統其略前者而言則曰被圍其實一也鄭司農雲校讀為絞而婉之絞者弓人先鄭注同此易校為絞也賈疏雲昭元年左傳子羽謂子皮曰叔孫絞而婉注云絞切也故讀從之取切疾之義也雲重欲傅人謂矛柄之大者在人手中者者亦謂手所操處稍大之則重雲侵之能敵也者國語楚語韋注云侵犯也兵傅人而密則能犯人而無不敵之患故云能敵也戴震雲侵善入也雲玄謂校疾也者弓人注同此義與先鄭略同段玉裁雲校司農易為絞鄭君則不易字葢校有疾義與剿�字同弓人注亦兩言校疾也雲傅近也者小爾雅廣詁文雲密審也正也者謂兵之中人審諦而正也雲人手操細以毄則疾者細則操之堅任力多故毄之疾也雲操重以刺則正者程瑤田雲葢謂勁直有定在手之所用與目之所視相準無游移之病以刺人自然審而且正云然則為矜句兵堅者在後刺兵堅者在前者賈疏雲以句兵向後牽之故堅者在後也以刺兵向前推之故堅者在前也〉

凡為殳，五分其長，以其一為之被而圍之。參分其圍，去一以為晉圍。五分其晉圍，去一以為首圍。凡為酋矛，參分其長，二在前、一在後而圍之。五分其圍，去一以為晉圍。參分其晉圍，去一以為刺圍。
〈被，把中也。圍之，圜之也。大小未聞。凡矜八觚。鄭司農云：「晉謂矛戟下銅鐏也。刺謂矛刃胷也」。玄謂晉讀如「王搢大圭」之搢，矜所捷也。首，殳上鐏也。為戈戟之矜，所圍如殳，夷矛如酋矛。〉
●疏〈凡為殳五分其長以其一為之被而圍之者殳制詳司戈盾疏賈疏雲殳長丈二尺五分取一得二尺四寸為把處而圜之也[1]〉
〈注云被把中也者說文手部雲把握也言當手握處之中也雲圍之圜之也者明殳雖與戈戟同為毄兵而圍則與酋矛同為正圜形也雲大小未聞者以經文不具程瑤田雲凡為殳五分其長以其一為之被而圍之參分其圍去一以為晉圍五分其晉圍去一以為首圍是晉圍首圍之數皆出於其圍也凡為酋矛參分其長二在前一在後而圍之五分其圍去一以為晉圍參分其晉圍去一以為刺圍是其晉圍刺圍之數亦皆出於其圍也然則殳與酋矛之圍乃其廬體上下諸圍之宗也而鄭注則雲大小未聞夫既為其諸圍之宗安得不以大小示人也考之喪服傳苴絰大搹注云盈手曰搹搹�也中人之�圍九寸今訓被為把中說文訓搹為把搹圍九寸是把圍九寸也用殳與矛以把故即以把之數為其圍之數莊周書言櫟社樹絜之百圍吳越春秋言伍子胥腰十圍皆具數於人之把豈廬之用在把反疑其圍之之雲非即其把之數乎曰為之被而圍之蓋謂為之把而圍之也依文義讀之亦是若數之辭案程說甚精足補鄭義鄭訓被為把中則被圍即把圍莊子人閒世釋文引司馬彪雲一手曰把李頤雲徑尺為圍亦與程所定相近此經言圍之者二桃氏為劒雲參分其臘廣以為首廣而圍之首廣即首徑以求其圍可得其度故不言圍度而度即寓乎廣此為殳雲五分其長以其一為之被而圍之亦不言圍度而度即寓乎被求度不同而文例則一也�諸圍之度以程說推之殳圍九寸參分去一以為晉圍則晉圍六寸�五分其晉圍去一以為首圍則首圍四寸又五分寸之四也酋矛圍與殳同五分其圍去一以為晉圍則晉圍七寸五分寸之一也參分其晉圍去一以為刺圍則刺圍亦四寸又五分寸之四也然則酋矛之刺圍與殳之首圍正同惟殳之晉圍視酋矛六分減一蓋凡毄兵刺兵柲之圍度並同其被皆漸殺以趨於晉毄兵所殺多舉之則細句兵所殺少舉之則重故被圍雖同而近晉之舉圍則又不害其異也長兵之制其可攷者如此雲凡矜八觚者賈疏雲以經二者近手皆雲圍之明不圜者為八觚也程瑤田雲殳據說文積竹八觚說文又雲籚積竹矛戟矜也蓋言凡廬皆積竹為之記所言廬似並用木今注云凡矜八觚類同說文所謂積竹者或亦為廬之一法然如戈戟之柲隋圜則斷不能積竹為之矣案程說甚析文選張衡西京賦竿殳之所揘畢薛注云殳杖也八棱長丈二而無刃或以木為之或以竹為之是殳本有竹木兩種唯古戈戟柲為鑿以圅內自不能以積竹為之許說似據漢制與古不合至戈戟柲雖為隋圜形然舉圍之外亦未嘗不可為八觚而隋之鄭說與經郤不相迕也鄭司農雲晉謂矛戟下銅鐏也者說文金部雲鐏柲下銅也釋名釋兵雲矛下頭曰鐏鐏入地也曲禮進戈者前其鐏後其刃進矛戟者前其鐓注云銳底曰鐏平底曰鐓案鐏鐓對文則異散文得通段校說文金部雲𨯢矛戟柲下銅鐏也毛詩秦風小戎厹矛�錞傳雲錞鐏也是兵器柲末並以銅�之名曰�亦曰晉程瑤田雲殳以晉圍���酋矛以晉圍對�圍則晉圍者廬所內鐏之一端也晉尊一聲之轉雲刺謂矛刃胷也者淮南子氾論訓高注云刺�也即謂矛刃本與矜相含之圜銎詩鄭風清人箋所謂�是也雲玄謂晉讀如王搢大圭之搢矜所捷也者據典瑞文段玉裁改搢為晉雲謂其音義同�人圭訓為臿於紳帶之閒知此晉謂矜臿於銅���臿俗作插晉大圭俗本作搢大圭非案段校是也典瑞亦作晉注引先鄭讀為薦申之薦今本�注薦申作搢紳誤也捷插古通詳總敍疏雲首殳上鐏也者賈疏雲殳下有銅鐏此殳首無亦以上�為首而稍細之以其��故鄭雲首殳上鐏也案殳無刃葢首末並有銅鐏以為固賈說疑非程瑤田雲矛之用在刺故即以刺名其內刺之一端殳所用之一端無刺但平其首故名之曰首云為戈戟之矜所圍如殳夷矛如酋矛者經不箸戈戟夷矛之圍度故鄭補其義以殳為毄兵戈戟亦可句可毄與殳用同其柲雖有隋圜正圜之異而圍度大小可約略相等夷矛酋矛則並為刺兵其矜自當同也其由被以下漸殺以趨於晉者則異〉

凡試廬事：置而搖之，以眡其蜎也；灸諸墻，以眡其撓之均也；橫而搖之，以眡其勁也。
〈置猶尌也。灸猶柱也。以柱兩牆之閒，輓而內之，本末勝負可知也。正於牆，牆歰。〉
●疏〈凡試廬事者記廬人為廬器成後試其利用與不其法有三也程瑤田雲三法之試初一法防其蜎次二法防其末弱次三法無上二病專主於強刺兵無掉病而防其蜎故曰欲其無蜎也然三法之試凡兵皆然故刺兵摶而試之以三法則可無蜎病且均而同強句兵之不摶而�也專以防掉然亦不可有蜎病故試廬之法句兵亦然故記言之以包之雲置而搖之以眡其蜎也者戴震雲眡其蜎審察搖掉之勢也雲灸諸牆以眡其橈之均也者戴震雲審察屈勢皆欲通禮無勝負苟材有勝負必自負處動折程瑤田雲如為廬尋層擇兩牆閒函二丈者屈廬而柱諸牆令橈而因以觀其所橈兩端初無勝負則�也雲橫而搖之以眡其勁也者說文力部雲勁彊也戴震雲試之既�均又以彊勁為尚程瑤田雲勁謂通禮同強無弱眡之挺直不下垂也[1]〉
〈注云置猶尌也者說文壴部雲尌立也廣雅釋詁雲置立也是置與尌義同案置凡訓尌立者並植之叚字說文木部植或作�可證�謂直立與橫�正相對雲灸猶注也以柱兩牆之閒輓而內之本末勝負可知也者惠棟雲灸說文久部引作久雲仌後灸之象人兩脛後有距也案士喪禮雲�用疏布久之注云久讀為灸既夕雲木�久之注云久當為灸謂以葢案塞其口注云以柱兩牆之閒�而內之與儀禮久之同義是久為古文久為今文也灸從火久聲古文省火段玉裁雲說文久字下引周禮久諸牆以觀其橈案此則故書作久師讀為灸也許君從故書作久自可通無勞易字久灸義相近許以灸釋久案久之本訓從後抵拒引申為長久之訓後人乃知長久之訓而不知本訓遂以抵拒之訓專歸灸字注家欲知古今異言古今異字之梗概耳注今之拄字雲正於牆牆歰者釋文雲歰本又作澀久��同案說文止部雲�不滑也澀�並歰之俗取牆歰者欲其柱之定也〉

六建既備，車不反覆，謂之國工。
〈六建，五兵與人也。反覆，猶軒輖。〉
●疏〈注云六建五兵與人也者賈疏雲廬人所造有柄者戈戟殳與酋矛夷矛五兵而已上車有六等除軫與人四兵此雲六建建在車上明無軫曰取人與五兵為六建可知也戴震雲六建當為五兵與旌旗案戴說是也人立車上不可言建注義為短雲反覆猶軒輖�既夕記志矢一乘軒輖中注云軒輖猶軒輊御覽車部引通俗文雲後重曰軒前重曰輊戴震雲六建搖動則車行反覆矜柲不�故也〉

匠人建國，
〈立王國若邦國者。〉
●疏〈匠人建國者說文匚部雲匠木工也襍記雲匠人御柩孟子梁惠王篇雲工師得大木匠人斲而小之又左成二年傳魯賂楚以執斲百人杜注以為匠人鄉師職有匠師即匠人之長也凡建立國邑必用上本之工匠人葢木工而兼識版築營造之法故建國營國溝洫諸事皆掌之也[1]〉
〈注云立王國若邦國者者天官敍官注云建立也賈疏雲周禮單言國者據王國邦國連言據諸侯經既單言國鄭兼言邦國者以其下文有王及諸侯城制明此以王國為主其中兼諸侯邦國可知下文又有都城制則此亦兼諸侯也〉

水地以縣。
〈於四角立植，而縣以水，望其高下。高下既定，乃為位而平地。〉
●疏〈水地以縣者將建國必先以水平地以為測量之本莊子天道篇雲水靜則平中準大匠取法焉李筌太白陰經水�具篇有水平法葢古之��也江永雲此�測景之地須先平之葢地不平則景有差故下注云於所平之地中央�八尺之�非謂通國�之地皆須�也�謂�置�城先當以水平地知地之高下然後�高就下�矣國地隨地勢皆可居民何用平案江說是也[1]〉
〈注云於�角立植而縣以水望其高下者賈疏雲植即柱也於造城之處四角立四柱而縣謂�柱四�縣繩以正柱柱正然後去柱遠以水平之法遙望柱高下定即知地之高下江永雲今工作作室有平水之法各柱任意量定若干尺畫墨四面依墨用橫線線下以竹承水縣直物於線進退量之如柱平則直�至水皆均如不均則知柱有高下而更定之意古人亦用此法戴震雲水地者以器長數尺承水弔繩中水而及遠則平者準矣立植以表所平之方縣繩正植則度水面距地者準矣案江戴說是也四角立植即於所平之地��縣繩所以正植亦以測四植距�之高�均否此葢�有準繩之用矣淮南子齊俗訓雲視高下不失尺寸明主弗任而求之於浣準許注云浣準水望之平浣準疑即�準所以測高下之表儀也雲高下既定乃為位而平地者位即天官敍官辨方正位之位彼注�定宮廟也凡建國必先定宮廟之位而後平地〉

置槷以縣，眡以景。
〈故書「槷」或作「弋」，杜子春云：「槷當為弋，讀為杙。」玄謂槷，古文「臬」假借字。於所平之地中央，樹八尺之臬，以縣正之，眡之以其景，將以正四方也。《爾雅》曰：「在牆者謂之杙，在地者謂之臬。」〉
●疏〈置槷以縣眡以景者地既平然後揆��景以正東西南北之鄉背即辨方之事也賈疏雲置槷者槷亦謂柱也以縣者欲取柱之景先須柱正欲須柱正當以繩縣而��於柱之四角四中以八繩縣之其繩��柱則其柱正矣然後眡柱之景故云眡以景也[1]〉
〈注云故書槷或作弋杜子春雲槷當為弋讀為杙者段玉裁雲杜正槷從弋又雲弋讀為杙此與正�為奠奠讀為定正筍為笴笴讀為稾同說文�弋字作弋而杙為爾雅劉劉杙之�杜易弋為杙者葢漢時�弋字已�杙故以今字易古字如以灸易久之此許自據周禮故書及字形�其說故不同也雲玄謂槷古文臬假借字者段玉裁雲鄭君則�槷謂槷為臬之假借�筍為稾之假借九軌為簋之假借下文引爾雅分別杙臬字見此經言在地者則作臬為正不當如杜作杙也案段說是也鄭以槷臬為古今字故以�注中並作臬雲於所平之地中央樹八尺之臬以縣正之者賈疏雲天文志雲夏日至立八尺之表通卦驗亦云立八神樹八尺之表故知�八尺之臬臬即表也必八尺者按考靈曜曰從上向下八萬里故�八尺為法也彼雲八神�縣一也以於四角四中故須八�神即引也向下引而縣之故云神也江永雲古人樹臬用八尺�也葢測景之臬不可過短過短則分寸太密而難分過長則�景虛淡而難審八尺與人齊如是為宜八尺雖無正文而土中之地夏至景尺有五寸以知用八尺臬也後世郭守敬測景用四丈之表表土作橫樑下用銅皮鑽小竅於小竅中取橫樑之景謂之景符此後人之巧法然四丈表亦不易作也疏引考靈曜謂從上向下八萬里故以八尺為法此漢人之妄說天去地豈止八萬里哉詒讓案臬即大司徒測景之表周髀算經亦謂之髀長八尺取天高八萬里周髀已有此論雖非實測然古天官家習傳其說故鄭亦從之互詳大司徒疏雲眡之以其景將以正四方也者眡詩鄘風定之方中孔疏引作視是也凡經作眡注例用今字作視各本並誤詳大宰疏正位必�辦方故眡景以正之也引爾雅曰在牆者謂之杙在地者謂之臬者證臬與杙異槷當為臬也釋�雲樴謂之杙在牆者謂之楎在地者謂之臬郭注云杙橜也臬即門橜也此引作在牆者謂之杙者鄭以杙�同物隨文�改之爾雅之臬即此經之槷與門�字異郭注亦誤〉

為規，識日出之景，與日入之景。
〈日出日入之景，其端則東西正也。又為規以識之者，為其難審也。自日出而畫其景端，以至日入，既則為規測景兩端之內，規之規之交，乃審也。度兩交之間，中屈之以指臬，則南北正。〉
●疏〈為規識日出之景與日入之景者測東西之景也詩大雅沔水箋雲規正員之器也林喬�雲此葢於土圭之外別詳測景之用謂於地平上為圓規而植槷其中日出景在槷西日入景在槷東視景端與規齊之處識之參以日中午正之景則東西正又中屈其規以指槷而南北亦正與土圭互相為用[1]〉
〈注云日出日入之景其端則東西正也者中國在赤道北日景所照恆偏指北惟日初出時景端正指東日將入時景端正指西故正東西必眡目出入時景端詩鄘風定之方中雲揆之以日作�楚�毛傳雲揆度也度日出日入以知東西周髀算經雲以日始出立�而識其晷日入後識其晷�之兩端東西也中折之指表者正南北也皆即此法也又淮南子天文訓亦有以表測景正朝夕之術與此經及周髀並不同葢漢以後所更定也雲又為規以識之者為其難審也者但識景端恐尚不審故復為規以攷其合否也雲白日出而畫其景端以至日入既則為規測景兩端之內規之規之交乃審也者規之交賈疏述注作規交阮元雲之字葢涉上衍詒讓案此謂從日初出始�景�測臬西之景端畫識之隨景東移接續畫之至日入時窮臬東之端不復有景處而止既得其景乃以臬為心而於臬兩端景線相距之內為圓規��盡景線之兩端�帀旋轉若規適相交則東西正也如有微差則兩端距臬心必不能同�東長則東半規邊線出西半規之外�長則西半規邊線出東半規之外而不能交矣�必規之交東西乃審也鄭意葢如是江永云為規者以樹槷之處為心而畫墨於地為圓形視朝景端之當規者識之又視夕景端之當規者識之作一模線於規�亦作一模線與之平行則東西之位正矣後世郭守敬作正方案多為之規樹短表於案心多為之墨亦放此意而變通之日景近二分時朝夕有微差當二至時朝夕均方位尤審戴震雲先為規而後識景記文也先識景徐徐作點�乃連�規��也案江戴說是也江謂先為規後識景與經文合似勝鄭義梅�成林喬蔭說同雲度兩交之閒中屈之以指臬則南北正者臬即八尺之臬圓規兩交之閒正與臬心南北相當為直線與東西橫線交午為十字形橫線兩端正指東西則取直線折半屈之兩端正指南北矣周髀正東西南北之法即與此同惟不為規不若此之審〉

晝參諸日中之景，夜考之極星，以正朝夕。
〈日中之景，最短者也。極星，謂北辰。〉
●疏〈晝參諸日中之景者兼測南北之景也日中謂中加午時其景與前指臬之南北線相合則正也凡日中景端必正指北故墨子經上篇雲日中正南也雲夜考之極星以正朝夕者極星恆居正北測其與所識日中之景合否也正朝夕者舉東西以晐南北也春秋緐露深察名號篇雲正朝夕者視北辰晏子春秋襍篇下雲古之立國者南望南斗北戴樞星彼安有朝夕哉北辰樞星並即極星董晏二子說與此經合程瑤田雲朝夕即大司徒職所謂景朝景夕也正朝夕�正其東西也必夜考之極星者極星與地中正南北相直者也日東立表北視極星則在表西�西立表北視極星則在表東南北不相直�也當地中未得其求之時使不考之極星安知尺有五寸者之為地中而日東景夕日西景朝使不考之極星又安從而知其景之夕與景之朝哉是故考極星者測景之權衡而正朝夕以求地中舍是則弗得其求也林喬蔭雲夜考極星經既未言其術鄭注亦不之及惟賈疏謂當夜半考之而所以考之之方究未明也竊案周髀有雲正極之所游冬至日加酉之時立八尺表以繩繫表顚希望北極中大星弔繩玫地而識之又到旦明日加卯之時復引繩而希望之首及繩致地而識其端其兩端相去正東西中折之以指表正南北此即所謂夜考極星者正猶定也謂定極星所在之處也八尺表即八尺之槷於地平之所立之以繩繫表顚亦置槷以縣之意也其必於冬至日加卯酉之時者以冬至前後卯酉之閒皆得見星故於此時希望引繩致地��兩端其相去為東西之正�為規識景以日出日入參諸日中而正東西也中折其所識之兩端以指表為南北之正猶測景之規度兩交之閒以指槷而正南北也是其法與測景略同案林氏據周髀以釋此經考極星之法是也但周髀望極星定於二至故必以卯酉二時此經正朝夕則通四時言之故考必以夜以卯酉二時惟二至乃見極星若夜則通四時無不見也此經與周髀法葢大同小異又案毛詩鄘風定之方中傳雲南視定北準極以正南北則古法正南北兼考中星葢中星必在正南與極星在正北亦參相直也但中星無定隨時變易不若日中之景及極星之不差故此經略之耳[1]〉
〈注云日中之景最短者也者日中晷直故景最短也雲極星謂北辰者爾雅釋天雲北極謂之北辰公羊昭十七年傳雲北辰亦為大辰何注云北辰北極天之中也常居其所迷惑不知東西者須視北辰以別心伐所在徐疏引李巡雲北極天心居北方正四時謂之北辰許宗彥雲匠人夜考諸極星以正朝夕今北極星甚小不易辨周髀曰冬至日加酉之時立八尺之表繩繫表顚希望北極中大星引繩至地而識之葢周髀本言北極中大星則非今所指之小星可知也史記天官書中官天極星其一明者太一常居北極大星或即此歟今法測句陳大星東西所極折中以定南北與周髀北極樞璿之用正同若論語所云北辰即周髀所謂正北極璿璣之中正北天之中者葢赤道極也鄒伯奇雲論語爾雅北辰皆通指北極四星言之猶大火謂之大辰伐謂之大辰皆不必定指一星也謂之北辰者居天之北以正四時然惟不正當不動處故可因其四游以測日度而知節�詒讓案天體渾圓二極居其中為左旋之樞周王城為今河南洛陽縣今實測北極出地三十四度四十二分南極入地亦如之南極不見故揆測者必以北極為宗續漢書天文志劉注引張衡靈憲雲天有兩儀以�道中其可覩者樞星是也謂之北極在南者不著故聖人弗之明焉是也北極正中即天之中古謂之天極又謂之北極樞後世謂之赤道極然天中之極無可識別則就近極之星以紀之謂之極星沿襲既久遂並稱星為北極又謂之北辰然則北極者以天體言也北辰者以近極之星言也呂氏春秋有始覽雲極星與天俱游而天極不移周髀算經雲欲知北極樞璿璣周四極常以夏至夜半時北極南遊�極冬至夜半時北游所極冬至日加酉時西遊所極日加卯時東��極此北極璿璣四游�北�樞璿璣之中正北天之中周髀之說與呂覽正同璿璣者即極星故續漢志注�星經雲聯環�北極星也尚書大傳雲琁璣謂之北極是也北極樞者即天極也然則極星繞極四游非不移者其不移者乃天極耳論語為政篇雲譬如北辰居其所而眾星共之此亦謂天極而�北���星以表極許氏謂即指赤道極是也至古天文家說極星或以為四星史記天官書雲�官�極星其一明者大一常居也㫄三星三公或曰子屬漢書天文志說同或以�五星史記索隱引春秋合誠圖雲北極其星五在紫微中開元占經石氏中官占篇引石氏說同則兼數天樞小星晉書天文志雲北極五星在紫微宮中北極北辰最尊者也其紐星天之樞也第二星帝王也亦大乙之坐謂最赤明者也隋書天文志苗為天文大象賦丹元子步天歌說並略同攷史記所云天極四星其一明者即晉志北極第二星最赤明者苗為謂之帝星丹元子謂之大帝之坐今名與苗為同史記所云㫄三星苗為謂之太子庶子後宮三星�名亦同晉志所謂紐星苗為亦以為後宮屬丹元子則以為第五星天樞今直謂之北極此星距帝星較遠故史記不數說苑辨物篇說書璿璣玉衡雲璿璣謂北辰句陳樞星也說苑之樞星即所謂天樞今所謂北極者而劉向以與北辰並稱則亦��樞星矣�考測亦有二法有專測帝星者周髀立表希望北極中大星是也有專測樞星者晏子云北戴樞星是也占經引黃帝占雲北極者一名天樞一名北辰天樞天一座也又靈憲雲樞星謂之北極隋書天文志雲賈逵張衡蔡邕王蕃陸續皆以北極紐星為樞是不動處此經極星其為帝星樞星無可質證�之古說北極星或四�五其攷測或主帝星或主樞星皆先秦舊術也至二極終�如一�極星則隨恆星東徙今則紐星移遠極至五度四十五分而不動之處乃在鉤陳大星與�星之閒故推步家改以鉤陳大星測極然說苑雖以鉤陳與北辰樞星同為璿璣已開以鉤陳測極之端而終不以鉤陳當北辰知古經無是義也又北極帝星即鄭所謂天皇大帝名耀魄寶者占經引甘氏別有天皇大帝星在鉤陳口中今名亦同鄭所不從互詳大宗伯疏〉

周禮正義卷八十二終


