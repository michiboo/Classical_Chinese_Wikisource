
經文參閱周禮/秋官司寇，自〈布憲〉至〈伊耆氏〉。
周禮正義卷七十
瑞安孫詒讓學

秋官司寇下　　周禮　　鄭氏注

布憲掌憲邦之刑禁。正月之吉，執旌節以宣布於四方，而憲邦之刑禁，以詰四方邦國及其都鄙，達於四海。
〈憲，表也，謂縣之也。刑禁者，國之五禁，所以左右刑罰者。司寇正月布刑於天下，正歲又縣其書於象魏。布憲於司寇布刑，則以旌節出宣令之。於司寇縣書，則亦縣之於門閭及都鄙邦國。刑者，王政所重，故屢丁𡩬焉。詰，謹也，使四方謹行之。《爾雅》曰：「九夷、八蠻、六戎、五狄，謂之四海。」〉
●疏〈掌憲邦之刑禁者贊大小司寇布刑禁於天下也國語周語雲武王反及�內布憲施捨�百姓韋注云憲法也管子立政篇亦載布憲五鄉鄉師及所屬州長之事雲正月之朔百吏在朝君乃出令布憲於國五鄉之師五屬大夫皆受憲於大史彼布憲即布法若大宰布治法之類此官布刑禁則憲為表縣其義不同而循行表示通於天下與彼事亦異也雲達於四海者明此官所布通於九服也[1]〉
〈注云憲表也謂縣之也者小司寇注同詳小宰疏雲刑禁者國之五禁所以左右刑罰者者據士師文小司寇注義同雲司寇正月布刑於天下正歲又縣其書於象魏者於舊本並作於案注例當作於蜀石經下於字不誤今並據正此皆據大司寇職為說今案司寇正月布刑即縣書象魏鄭以縣書別為正歲之事在布刑之後兩月非也詳大司寇疏雲布憲於司寇布刑則以旌節出宣令之者以此雲正月之吉執旌節以宣布於四方即大司寇職正月之吉始和布刑於邦國都鄙之事也必以旌節者掌節雲道路用旌節此宣布刑禁亦道路之事故所用節同雲於司寇縣書則亦縣之於門閭及都鄙邦國者之於於字舊本亦誤於今據蜀石經正鄭以此雲憲邦之刑禁當大司寇職乃縣刑象之法於象魏為正歲縣書之時又小司寇正歲帥其屬而觀刑�乃宣布於四方憲刑禁即此憲刑禁之事故謂與司寇布刑同在正歲然大司寇縣刑象自在正月鄭以為在正歲者非也至布憲執旌節以宣布於四方雖亦以正月之吉就道然其所宣布者遠及邦國都鄙達於四海必非一時所能徧達則其憲刑禁雖承正月之吉為文實當在正歲之後布憲憲刑禁斷不能與大司寇縣刑象同時明矣鄭說亦誤互詳大司寇疏知憲刑禁縣於門閭者據士師五禁書而縣於門閭明此布憲所縣亦在門閭也雲刑者王政所重故屢丁𡩬焉者漢書谷永傳顏注云丁𡩬謂再三告示也鄭意大司寇布刑布憲則宣令司寇縣書象魏布憲亦縣書門閭所謂屢丁𡩬也雲詰謹也者大司寇詰四方注同雲使四方謹行之者布憲布之四方所以使四方謹行刑禁也引爾雅曰九夷八蠻六戎五狄謂之四海者釋地文此所引與郭本不同詳職方氏疏四海謂夷鎭蕃三服在九州之外者也詩商頌殷武孔疏引鄭尚書注云堯制五服要服之內四千里曰九州其外荒服曰四海若然周則三千五百里之外至五千里為四海與唐虞制微異以其九州人界不同故每面相較近五百里也〉

凡邦之大事合眾庶，則以刑禁號令。
●疏〈凡邦之大事合眾庶者賈疏雲謂征伐巡守田獵皆是大事合眾庶也詒讓案大事當亦兼有大祭祀大喪紀大賓客戒守征役之事互詳大司寇疏雲則以刑禁號令者以合眾庶慮其干犯刑禁故此官號令使眾徧知之也〉

禁殺戮掌司斬殺戮者，凡傷人見血而不以告者，攘獄者，遏訟者，以告而誅之。
〈司猶察也。察此四者，告於司寇罪之也。斬殺戮，謂吏民相斬相殺相戮者。傷人見血，見血乃為傷人耳。鄭司農云：「攘獄者，距當獄者也。遏訟者，遏止欲訟者也。」玄謂攘猶郤也，郤獄者，言不受也。〉
●疏〈掌司斬殺戮者凡傷人見血而不以告者者凡斬殺戮及傷人皆於法當諸者恐其有不達於官故司察而告之經不以告通承上�而言此皆慮小民窮冤失職通其壅閼之事與大司寇以肺石達窮民同意[1]〉
〈注云司猶察也者師氏注同司即今之伺字謂𠋫察而搏之雲察此四者告於司寇罪之也者以司寇主刑禁殺戮即司寇之屬明經雲以告而誅之即告於司寇面罪之也雲斬殺戮謂吏民相斬相殺相戮者者此�擅故殺人者也荀子正論篇雲殺人者死斬殺戮三者不同即掌戮所云斬殺刑戮注云斬以鈇鉞殺以刀刃戮謂膊焚辜肆是也雲傷人見血見血乃為傷人耳者此謂故傷人者也荀子正論篇雲傷人者刑不見血葢�以傷人論不抵刑也月令孟秋命理瞻傷察創視折注云創之淺者曰傷明創為傷之深者鹽鐵論刑德篇雲古者傷人有創者刑有創即見血也說文�部�字注亦云�見血曰傷賈疏雲恐經傷人與見血事別傷人見血連言者是見血乃為傷人若不見血不為傷人也若然踠跌折支之等不見血豈得不�傷人乎然今言見血乃為傷人者止為蹉跌及刃物麗歷應見血之等不為餘事而言鄭司農雲攘獄者距當獄者也者管子君臣下篇雲治斧鉞者不敢讓刑尹注云攘猶拒也讓攘拒距字並通賈疏雲後鄭不從者此經皆謂未在官司而先鄭雲距獄據在官而言故不從也案先鄭訓攘為距距亦猶郤也然則二鄭訓本略同特先鄭說未明後鄭更申其義耳賈謂後鄭不從先鄭似非雲遏訟者遏止欲訟者也者爾雅釋詁雲遏止也賈疏雲有人見欺犯�向官所訟之而遏止不使去也雲玄謂攘猶郤也者說文手部雲攘推也推與郤義相成公羊僖四年何注亦云攘郤也雲郤獄者言不受也者賈疏雲謂人有罪過官有文書追攝不肯受者莊存與雲此經皆理未在官司者若雲官文書追�而不受則既在官矣案賈說甚誤莊氏糾之是也鄭上注說斬殺戮兼吏民言之則鄭謂攘獄遏訟亦通吏民而言可知郤獄不受者謂小吏及府史胥徒阻人之來獄者不受達其陳告之辭也漢書淮南王賜傳雲故劾謁者衞慶死罪強榜服之內史以為非是郤其獄與此注郤獄事異而義實同葢此經所云攘獄遏訟皆阻止獄訟之事以獄大訟小故獄言攘訟言遏實則攘與遏義略同也獄訟大小之異詳大司寇疏〉

禁暴氏掌禁庶民之亂暴力正者，撟誣犯禁者，作言語而不信者，以告而誅之。
〈民之好為侵陵、稱詐、謾誕，此三者亦刑所禁也，力正，以力強得正也。〉
●疏〈禁暴氏掌禁庶民之亂暴力正者者暴經例用古字當作虣司虣雲禁其虣亂者與此義同此作暴疑誤詳地官敍官疏亂暴加正即大司徒鄉八刑亂民之刑也雲作言語而不信者者即大司徒鄉八刑造言之刑大宰注云造作也雲以告而誅之者亦告之司寇而罪之也[1]〉
〈注云民之好為侵陵稱詐謾誕此三者亦刑所禁也者釋文雲謾本或作慢案士師八成撟邦令注云稱詐以有為者大戴禮記盛德篇雲凡�辨生於相侵陵也相侵陵生於長幼無序又曾子立事篇雲不能行而言之誕也非其事而居之矯也國語周語雲其刑矯誣韋注云以詐用法曰撟加誅無辠曰誣漢書宣帝紀顏注云謾誑言也慢謾字通賈疏雲侵陵釋經亂暴力正者也稱詐釋經撟誣犯禁者也謾誕釋經作言語而不信者也謾誕謂浮謾虛誕也雲力正以力強得正也者謂本不正而挾勢力之強以自申得正者也今案正當讀為征言恃強力以相爭取管子君臣下篇雲獸處羣居以力相征大戴禮記用兵篇雲諸侯力政盧注云言以威力侵爭漢書游俠傳雲力政爭彊顏注云棄背禮義專任威力也周書度訓篇雲力爭則力政力政則無讓正征政聲類並同鄭未得其義漢書五行志注釋力政為以力相征討又引或說以力為政相攻伐並專據諸侯為說此經力正則通於庶民其義甚廣也〉

凡國聚眾庶，則戮其犯禁者以徇。凡奚隷聚而出入者，則司牧之，戮其犯禁者。
〈奚隷，女奴男奴也。其聚出入，有所使。〉
●疏〈凡國聚眾庶者即布憲凡邦之大事合眾庶是也雲凡奚隷聚而出入者則司牧之者與司厲司隷為官聯也司牧謂監察之禁殺戮注云司猶察也方言云監牧察也史記酷吏傳雲置伯�長以牧司�盜賊司牧猶雲牧司矣[1]〉
〈注云奚隷女奴男奴也者奚為女奴隷為男奴也賈疏雲按司厲其奴男子入於罪隷女子入於舂槀是男女同坐為奴天官酒人漿人之等皆名女奴為奚五隷又是男奴故云奚隷女奴男奴案奚詳天官敍官疏雲其聚出入有所使者謂共官長之使令或羣聚而出入也蜀石經作其聚出入者有所役也亦通〉

野廬氏掌達國道路，至於四畿。
〈達，謂巡行通之，使不陷絕也。去王城五百里曰畿。〉
●疏〈掌達國道路至於四畿者謂脩治國中九經九緯之塗及環塗野塗以達於甸稍縣都與司險為官聯也[1]〉
〈注云達謂巡行通之使不陷絕也者廣雅釋詁雲達通也賈疏雲巡行者國之道路使其地之人治之野廬氏直巡行不通之處使人治之使無陷絕也雲去王城五百里曰畿者大司馬雲力千里曰國畿是也王城居中面各五百里其邊界為四畿〉

比國郊及野之道路、㝛息、井樹。
〈比猶校也。㝛息，廬之屬，賓客所㝛及晝止者也。井共飲食，樹為蕃蔽。〉
●疏〈比國郊及野之道路㝛息井樹者與�人司險為官聯也賈疏雲此經所云王�賓客在道須��丞守衞之事國郊謂近郊遠郊野謂百里外至畿[1]〉
〈注云比猶校也者大胥注同雲㝛息廬之屬賓客所㝛及晝止者也者賈疏雲㝛謂十里有廬三十里有㝛五十里有市直言㝛者舉中言之故云廬之屬以苞之息賓客晝止之處詒讓案楚辭初放王注云夜止曰㝛毛詩召南殷其雷傳雲息止也遠人廬有飲食㝛有路室市有候館則廬惟可晝止㝛市以上有室館則可夜止矣故此職以㝛息關彼三者也雲井共飲食樹為蕃蔽者以㝛息之處皆有井以供賓客之飲食有樹以為廬㝛之蕃蔽蕃蔽謂為蕃離屏蔽大戴禮記王言篇雲千步而井周書大聚篇雲闢關脩道五里有郊十里有井二十里有舍彼雖非王國之制亦道路必有井之證又國語周語雲列樹以表道立鄙食以守路此野廬氏掌達道路則樹中亦兼有表道之事不徒為廬舍之蕃蔽也〉

若有賓客，則令守塗地之人聚�之，有相翔者則誅之。
〈守塗地之人，道所出廬㝛旁民也。相翔，猶昌翔觀伺者也。鄭司農云：「聚�之，聚擊�以㝛衛之也。有姦人相翔於賓客之側，則誅之，不得令寇盜賓客。」〉
●疏〈有相翔者則誅之者舊本並挩則字今據唐石經乾隆石經宋大字本岳本王氏訂義本補[1]〉
〈注云守塗地之人道所出廬㝛旁民也者掌固雲掌脩城郭溝池樹渠之固頒其士庶子及其眾庶之守注云眾庶民遞守�者也明塗地旁民亦有受役於官更迭徼守之法此人即掌固之眾庶也此賓客道塗所出廬㝛市旁之居民平時既受守塗地之役賓客至因令給事客舍供守衞之事也雲相翔猶昌翔觀伺者也者相翔昌翔並疊韻連語覲禮注釋箱為相翔待事之處相翔或作相羊亦作相佯楚辭離騷聊逍遙以相羊王注云逍遙相羊皆遊也漢書外戚傳顏注云相羊翱翔也後漢書張衡傳李注云相佯猶徘徊也又馮衍傳主雲相佯猶逍遙也此相翔亦謂徘徊觀望伺閒為盜竊者賈疏謂昌狂翱翔失之鄭司農雲聚�之聚擊�以㝛衞之也者賈疏雲謂其地之人自聚擊�無行夜故使㝛衞自擊宮正之等使行夜者擊�校比直㝛者彼行夜者與此異也案依鄭賈說此聚�令守塗地之人民為之則即持更與官吏行夜擊�異詳宮正挈壺氏疏雲有姦人相翔於賓客之側則誅之不得令寇盜賓客者凡昌翔觀伺於賓客之側者姦人慾為寇盜之事故誅之使不得近側也〉

凡道路之舟車轚互者，敘而行之。
〈舟車轚互，謂於迫隘處也。車有轘轅、坻閣，舟有砥柱之屬。其過之者，使以次序之。〉
●疏〈凡道路之舟車轚互者敍而行之者阮元雲說文車部雲轚車轄相擊也從車從毄毄亦�周禮曰舟與擊互者按舟車許引作舟輿為異擊當從周禮作轚許正引此經以證轚字也案阮說是也轚擊聲類同戰國策齊策雲主者循軼之途也轄擊摩車而相過轄擊即所謂轚也丁晏雲穀梁昭八年傳御轚者不得入范甯集解轚掛也釋文轚劉�雲絓也本或作擊[1]〉
〈注云舟車轚互謂於迫隘處也者賈疏雲謂水陸之道舟車往來狹隘之所更互相擊故云轚互者案互當與脩閭氏注障互說文辵部�互義同謂舟車相�笮抵格賈釋為更互乃望文生訓非鄭恉也雲車有轘轅坻閣者阮元雲釋文作環轅雲本亦作轘同按轘當依陸本作環因注云車有環轅故改從車旁也賈疏雲案襄二十一年晉欒盈有罪適楚過於周周西鄙掠之告於周使候出諸轘轘是轘轅也孔廣森雲轘轅漢時屬河南尹�氏縣薛綜曰轘轅�十二曲坻閣�劒閣棧道也蜀志建興十一年�斜谷邸閣坻與邸同故劉昌宗音坻都禮反邸當作阺說文𨸏部秦謂陵�曰阺段玉裁雲釋文坻字徐之爾反則字作坁詒讓案左傳襄二十一年杜注云轘轅關在緱氏縣東南今在河南河南府偃師縣境坁當從劉音為正徐邈本非雲舟有砥柱之屬者賈疏雲按禹貢導河�石至��門南至於華陰東至於抵柱孔安國雲厎柱山名河水分流包山而過山�水中若柱然在西虢之界是厎柱為水之隘道者也詒讓案水經河水篇河水又東過砥柱閒酈注云砥柱山名也亦謂之三門山在虢城東北大陽城東也鄭玄按地說河水東流貫砥柱觸�流下�所謂砥柱者葢乃闕流也砥柱當在西河未詳也余按鄭玄所說非是西河當無可以擬之自砥柱��五戶以上其閒一百二十里河水竦石桀出勢連襄陵葢亦禹鑿以通河疑此閼流也案酈�引鄭說葢書禹貢注文據其所引則鄭不謂砥柱在虢界賈引偽孔傳為釋非鄭恉也雲其過之者使以次序之者序舊本並誤敍今據蜀石經正凡注例用今字作序謂為其迫隘不能力軌維舟同時並過則野廬氏為依次序行之令其先至者先過後至若不得爭越也〉

凡有節者及有爵者至，則為之辟。
〈辟，辟行人，亦使守塗地者。〉
●疏〈凡有節者及有爵者至則為之辟者賈疏雲謂若諸侯之使則有山國用虎節之等若�自往來則有�路用旌節之等及有爵已上皆為之辟止行人使無侵犯者也[1]〉
〈注云辟行人者閽人注云辟行人使無干也雲亦使守塗地者者與上為賓客聚�同亦使道所出廬旁民為之辟行人也案此當亦兼辟舟車若左成三年傳晉侯以傳召伯宗伯宗辟重曰辟傳是也〉

禁野之橫行徑踰者。
〈皆為防姦也。橫行，妄由田中。徑踰，射邪趨疾，越隄渠也。〉
●疏〈禁野之橫行徑踰者者即士師五禁之野禁也[1]〉
〈注云皆為防姦也者橫行徑踰不由正路恐其為姦盜故禁以防之雲橫行妄由田中者謂不由田上之五塗而躐壟畮以行者六韜戰車篇雲殷革橫畞賈疏雲不要東西為橫南北為縱但是不依道塗妄由田中皆是橫也雲徑踰射邪趨疾越隄渠也者祭義雲是故道而不徑注云徑步邪趨疾也楚辭離騷夫唯捷徑以窘步王注云徑邪道也釋名釋道雲徑經也人所經由也謂趨射邪道以求急速是謂之徑毛詩鄭風將伸子傳雲踰越也凡有溝渠之處不由橋梁輒�越而過是謂之踰管子八觀篇雲郭周不可以外通里域不可以橫通郭周外通則姦遁踰越者作里域橫通則攘奪竊盜者不止晏子春秋內篇襍上雲晏子為東阿宰築蹊徑急門閭之政而淫民惡之此並禁徑踰之事惠士奇雲徑�之蹊釋名釋道曰蹊傒也言射疾則用之故還傒於正道也衞有亂季羔逃之走郭門門者曰彼有缺季羔曰君子不踰又曰彼有竇季羔曰君子不隧葢由徑則必踰缺踰缺則必隧竇不踰不隧必自不由徑始故曰徑踰踰謂踰缺案惠說是也釋名雲射疾用之即此注射邪趨疾之義〉

凡國之大事，比脩除道路者。
〈比校治道者名，若今次金敍大功。〉
●疏〈凡國之大事比脩除道路者者典祀注云脩除芟埽之賈疏雲大事謂若征伐巡守田獲郊祀天地王親行所經並須脩除道路及脩廬校比民夫使有功效詒讓案大事當兼有大賓客朝覲會同之事互詳大司寇疏[1]〉
〈注云比校治道者名者宰夫注云比校次之名謂治道人役之姓名雲若今次金敍大功者賈疏雲謂漢時主役之官官名次金敍主以丈尺賦功今俗本多誤為次敍大功也阮元雲按疏雲漢時有官名次金敍敍字恐衍葢賈本作次金丈功俗本雲次敍大功今本轉寫互誤各衍一字耳賈雲有官名次金亦未可信此注宜定為若今次敍大功金與敍刑之誤大與丈亦形之誤案蜀石經亦作次敍大功與唐俗本同此注似當以阮校為是孔繼汾校本同又疑當作次敍人功匠人注有程人功之語賈謂次金官名漢書百官公卿表及續漢書百官志並無未詳所據〉

掌凡道禁。
〈禁，謂若今絕蒙大巾、持兵杖之屬。〉
●疏〈注云禁謂若今絕蒙大巾持兵杖之屬者疑亦漢律文方言云�巾也大巾謂之岔郭注云巾主覆者故名�也左哀二十五年傳衞大子與渾良夫二人蒙衣而乘史記衞世家集解引服虔雲蒙衣為婦人之服以巾蒙其頭而共乘也此大巾疑即蒙覆之巾然絕蒙之義未詳此與持兵杖皆疑於為姦盜故禁之〉

邦之有大師，則令埽道路，且以幾禁行作不時者、不物者。
〈不時，謂不夙則莫者也。不物，謂衣服操持非此常人也。幾禁之者，備姦人內賊及反閒。〉
●疏〈邦之有大師者舊本並挩有字今據唐石經校增大司馬注云大師王出征代也[1]〉
〈注云不時畗不夙則莫者也者詩齊風東方未明篇不能辰夜不夙則莫毛傳雲夙早莫晚也注即用彼文即司寤氏所云晨行宵行之類雲不物謂衣服操持非比常人也者司𥡴注義同雲幾禁之者備姦人內賊及反閒者賈疏雲內賊謂賊在內起反閒謂外賊密來覘探閒候國家反彼論說案反閒即環人之諜賊詳彼疏〉

蠟氏掌除骴。
〈《曲禮》曰「四足死者曰漬」。故書「骴」作「脊」。鄭司農云：脊讀為漬，謂死人骨也。《月令》曰「掩骼埋胔」，骨之尚有肉者也，及禽獸之骨皆是。〉
●疏〈注引曲禮曰四足死者曰漬者舊本說上曰字今依蜀石經及宋大字本補漬釋文作�雲又作漬案曲禮本作漬鄭注云漬謂相�污而死也春秋傳曰大災者何大漬也賈疏雲彼謂四足之獸相漸漬而有疫死此骴謂肉腐義理有殊引之者直取音同仍取四足死者即有肉腐之骴也案後鄭不從先鄭讀為漬而又引曲禮此文以冠注首於義既無所取通校六篇之注亦無此例其為傳寫錯互無疑賈曲為之說非也雲故書骴作脊鄭司農雲脊讀為漬者蜀石經漬作骴疑誤管子度地篇雲春不收枯骨朽脊則夏旱至矣亦以脊為骴段玉裁雲骴胔漬�脊五字同在古音支佳部公羊莊二十年傳大瘠禮記注引作大漬漢食貨志國兦�脊孟康曰肉腐為瘠瘠即故書之脊也丁晏雲史記劉敬傳徒見羸瘠老弱漢書瘠作胔後漢彭城靖王恭傳毀胔過禮即毀瘠也羊人注樍故書為眥先鄭雲眥讀為漬玉篇歺部�病也獸死也義與胔同雲謂死人骨也者此與曲禮義不合故後鄭不從引月令曰掩�埋胔骨之尚有肉者也者段玉裁依��校於胔下�一胔字雲月令曰之上當有玄謂二字司農從故書作脊而易為漬鄭君從今書作骴而釋其義也胔同骴說文曰骴或從肉是也阮元雲此引月令當本作掩骼埋骴禮記音義雲胔亦作骴此疏引彼注云肉腐曰骴可證此作胔是淺人據今本月令�改當訂正案段阮校是也月令孔疏引此注亦�胔字竊疑上引曲禮文宜繫於此當雲玄謂曲禮曰四足死者曰漬下乃接引月令之文葢後鄭欲破先鄭脊漬之讀故先引曲禮以證漬之不為人骨更引月令明人骨之為骴以證今書作骴之是也然月令疏引此注稱司農雲則唐初本已如是矣胔亦當從阮校作骴序官注引月令亦作骴可證鄭彼注云骨枯曰骼肉腐曰胔禮記釋文引蔡氏月令章句雲露骨曰骼有肉曰胔亦同鄭義呂氏春秋孟春紀作�骼�髊高注云髊讀水漬物之漬曰骨曰骼有肉曰髊高讀同先鄭而義則與後鄭同晏子春秋諫下篇晏子曰朽而不斂謂之僇屍臭而不收謂之陳胔所謂肉腐也雲及禽獸之骨皆是者後鄭不從先鄭讀漬而謂骴關禽獸骨者明漬不得為死人骨而骴則得兼人及禽獸骨亦以見今書作骴之義尤完備也說文骨部雲鳥獸�骨曰骴骴可惡也則專以骴為鳥獸骨與此注義微異〉

凡國之大祭祀，令州里除不蠲，禁刑者、任人及凶服者，以及郊野，大師、大賓客亦如之。
〈蠲讀如「吉圭惟饎」之圭。圭，絜也。刑者，黥劓之屬。任人，司圜所收教罷民也。凶服，服衰絰也。此所禁除者，皆為不欲見，人所薉惡也。〉
●疏〈凡國之大祭祀令州里除不蠲者賈疏雲大祭祀謂郊祭天地詒讓案州里亦即鄉師之州里據六鄉以內而言云以及郊野大師大賓客亦如之者郊野通四郊六遂及四等公邑言之詳大司馬疏賈疏雲大賓客謂諸侯來朝若據天地共神位在郊至郊而已若賓客則至畿故兼言野郊外曰野犬摠言也[1]〉
〈注云蠲讀如吉圭惟饎之圭圭絜也者蜀石經如作若惟作為宋大字本如亦作若案惟作為與宮人及士虞禮注同似勝今本賈疏雲毛詩云絜蠲為�無此言鄭從三家詩故不同段玉裁改讀如為讀為雲士虞禮饗辭曰哀子某圭為而哀薦之饗注圭絜也詩曰吉圭為�與此注為惟有異而作圭則一葢三家詩作圭圭訓絜蠲之本義訓馬蠲蟲不訓絜故易蠲為圭蠲從益聲益聲與圭聲古音同在支佳部蠲之古音同圭詩天保周禮宮人蠟氏尚書多方釋文皆曰蠲音圭此古音也宮人注曰蠲猶絜也詩云吉蠲為饎鄭注三禮時多不從毛詩此引吉蠲恐亦是三家詩有作蠲者耳孔賈在唐初韓詩尚存於兩吉圭皆未質言韓詩而宋�逌詩故乃以吉圭係韓嬰章句殊不可信案段說是也圭絜匠人注義同白虎通義文質篇雲珪之為言潔也圭珪字同雲刑者黥劓之屬者賈疏雲之屬中含有宮刖也雲任人司圜所收教罷民也者賈疏雲經任人文承刑者之下則罷民亦刑之類是以司圜雲任之以事是也雲凶服服衰絰也者祭義雲郊之祭也喪者不敢哭凶服者不敢入國門敬之至也注云祭者吉禮不欲聞見凶人賈疏雲凶服五服皆是雲此所禁除者皆為不欲見人所薉惡也者釋文雲薉今本多作穢案蜀石經亦作穢說文艸部雲薉蕪也穢即薉之俗阮元雲鄭用薉字考工記注云粵地塗�多草薉又函人注無薉也皆可證詒讓案凡大祭祀大師賓客等事貴絜清人復緐萃此不蠲等皆人所薉惡故除禁之不使見也〉

若有死於道路者，則令埋而置楬焉，書其日月焉，縣其衣服任器於有地之官，以待其人。
〈有地之官，主此地之吏也。其人，其家人也。鄭司農云：「楬，欲令其識取之，今時揭櫫是也。有地之官，有部界之吏，今時鄉亭是也。」〉
●疏〈若有死於道路者則令埋而置楬焉者於經例用古字皆作於不當錯出埋即薶之俗經例用古字當作貍唐蜀石經及各本並誤詳鼈人疏此恤道殣之政也詩小雅小弁雲行有死人尚或墐之毛傳雲墐路冢也埋而置楬即為路冢矣雲縣其衣服任器於有地之官者任器詳牛人司隷疏官謂官府所治處也[1]〉
〈注云有地之官主此地之吏也者賈疏雲謂比閭族黨之等皆有長吏若比長閭胥里宰之�皆是若今時鄉亭治事之處縣衣服任器等仍使守掌使不失也雲其人其家人也者謂死者之家人也鄭司農雲楬欲令其識取之者漢書酷吏傳尹賞襍舉長安中輕薄少年惡子內穴中死便輿出瘞寺門桓東楬著其姓名顏注云楬杙也椓杙於瘞處而書死者名也此埋而置楬亦謂以木為杙書其日月椓於所埋之地欲其有所辨識待其人來可取之也雲今時楬櫫是也者詳職金疏雲有地之官有部界之吏今時鄉亭是也者謂小吏主地治有部界者漢書百官公卿表雲大率十里一亭亭有長十亭一鄉鄉有三老有秩嗇夫游徼潛夫論�日篇雲刑法之理鄉亭部吏足以斷決是漢時鄉亭小吏
即為有部界吏故此以為況也〉

掌凡國之骴禁，
〈禁謂孟春掩骼埋胔之屬。〉
●疏〈注云禁謂孟春掩骼埋胔之屬者據月令文胔亦當作骴詳前疏〉

雍氏掌溝瀆澮池之禁，凡害於國稼者。春令為阱擭溝瀆之利於民者，秋令塞阱杜擭。
〈溝、瀆、澮，田閒通水者也。池，謂陂障之水道也。害於國稼，謂水潦及禽獸也。阱，穿地為𡐛，所以禦禽獸，其或超踰，則陷焉，世謂之陷阱。擭，柞鄂也。堅地阱淺，則設柞鄂於其中。秋而杜塞阱擭，收刈之時，為其陷害人也。《書·粊誓》曰：「�乃擭，敜乃阱。」時秋也，伯禽以出師征徐戎。〉
●疏〈掌溝瀆澮池之禁凡害於國稼者者於經例當作於下同唐蜀石經及各本並誤此與遂人稻人為官聯也國釋謂國農之種穀者地官敍官注云種穀曰稼賈疏雲溝瀆澮池或田閒通水或在田外所須本為利民而造其中有放溢奔流為害者則禁之雲春令為阱�溝瀆之利於民者者春農事將興故為阱擭溝瀆以去害而利民也國語魯語雲鳥獸��是乎設穽鄂以實廟庖韋注云謂立�鳥獸��設取獸之物彼為取獸則夏設穽鄂較此微晚要在秋前與此杜塞之文不相妨也������司空曰時雨將降下水上騰修利隄防道達溝瀆開通道路毋有障塞又管子四時篇雲者三月以甲乙之日發五政三政曰凍解修溝瀆與此經合[1]〉
〈注云溝瀆澮田閒通水者也者溝澮皆田閒水道詳遂人稻人匠人疏瀆者說文水部雲溝水瀆瀆溝也一曰邑中溝管子地員篇雲瀆田悉徙尹注云瀆田謂穿溝而溉田是瀆亦田閒溝名說苑臣術篇雲子路為蒲令�水災與民春修溝瀆曰以暴雨將至恐有水災故與人修溝瀆以備之是溝瀆以通水所以備水災也又爾雅釋水雲水注川曰谿注谿曰谷注谷曰溝注溝曰澮注澮曰瀆彼溝瀆澮為山閒水道又荀子解�篇雲醉者越百步之溝以為蹞步之澮此溝大於澮並與遂人之五溝異雲池謂陂障之水道也者池以瀦水與上三者為田閒通水別也國語周語韋注云積水曰池月令仲春令母漉陂池鄭彼注云畜水曰陂穿地通水曰池賈疏雲詩云彼澤之陂毛雲澤障曰陂今雲陂障之水道謂障澤為陂之時於澤通水入陂之道曰池雲害於國稼謂水潦及禽獸也者經上雲湴瀆澮池之禁是禦水潦下云為阱擭是禦禽獸故知害於國稼兼含水潦禽獸二者言之雲阱穿地為�所以禦禽獸其或超踰則陷焉者�舊本誤漸宋註疏本同今據宋附釋音本汪道昆本明註疏本正釋文雲�本又作塹蜀石經及宋大字本亦並作塹案�即塹之變體掌固注字亦作塹說文井部雲阱陷也重文穽阱或從穴又土部雲塹阬也廣雅釋言云穽坑也一切經音義引三蒼雲穽謂穿地為壍以張禽獸者也雲世謂之陷阱者以其可陷禽獸故謂之陷阱中庸雲驅而納諸罟擭陷阱之中是也雲擭作鄂也堅地阱淺則設柞鄂於其中者書費誓孔疏引王肅雲擭所以捕禽獸機檻之屬國語魯語鳥獸成設穽鄂韋注云鄂柞格所以�獸也賈疏雲阱則深為不須別設柞鄂擭即堅地不可得深故須柞鄂柞鄂者或以為豎柞於中向上鄂鄂然所以載禽獸使足不至地不得躍而出謂之柞鄂也惠士奇雲淮南子俶眞訓曰走獸擠腳葢設柞鄂以�其腳而獲之一名係蹄戰國策趙策雲人有置係蹄者而得虎虎怒決蹯而去文選檄吳�校部曲文李注引延叔堅曰係蹄獸絆也是為柞鄂雲秋而杜塞阱擭收刈之時為其陷害人也者春為阱擭所以禦禽獸之害稼至秋成收刈之時則無害稼之慮且農人往來恐誤入其�或�陷害故杜塞之也引書粊誓曰�乃擭敜乃阱者今書作費誓說文米部雲粊惡米也周書有粊誓史記魯世家集解索隱引書亦並作粊段玉裁阮元並謂自唐以前皆作粊誓至衞包�妄改為費誓是也又�今書作杜尚書釋文雲杜本又作�阱今書作穽說文攴部雲�閉也�����也案�杜字通費誓孔疏引鄭書注云山林之田春始穿地為穽或設擭其中以遮������也鄭以彼�擭敜阱即此塞阱杜擭故引以證義雲時秋也伯禽以出師征徐戎�����刻本作���正字徐借字說文邑部雲�邾下邑地魯東有�城是也書序雲魯侯伯禽�曲阜徐夷並與東郊不開作費誓書又雲甲戌我惟征徐戎是其事也時秋也蜀石經作時非秋也亦通賈疏雲彼不見時節但此說在秋明彼亦秋故得有�擭敜阱之事也吳廷華雲費誓無春秋之文其杜擭塞穽葢為傷牛馬而設鄭賈傅會為伯禽以秋出師謬矣案誤說是也竊疑此注當如蜀石經作時非秋或鄭意粊誓�擭敜阱非當�敜之時為出師特發此令故注附及之與〉

禁山之為苑、澤之沈者。
〈為其就禽獸魚蟞自然之居而害之。鄭司農云：「不得擅為苑囿於山也。澤之沈者，謂毒魚及水蟲之屬。」〉
●疏〈禁山之為苑澤之沈者者沈湛之���大宗伯疏此申山澤之禁令與山虞澤虞為官聯也[1]〉
〈注云為其就禽獸魚蟞自然之居而害之者蟞蜀石經及宋本並作鼈案鼈正字蟞俗字玉篇黽部雲或作蟞此謂山為禽獸自然之居澤為魚蟞自然之居就彼而害之所殺尤多故特禁之鄭司農雲不得擅為苑囿於山也者說文艸部雲苑所以養禽獸也淮南子本經訓高注云有垣曰苑大戴禮記夏小正雲囿山之燕者也葢唯�得因山為苑囿其民閒或就山林多禽獸處為藩垣遮格取之若苑囿然者此官則禁之也雲澤之沈者謂毒魚及水蟲之屬者荀子王制篇雲黿鼉魚蟞��孕別之時罔罟毒藥不入澤不夭其生不絕其長也楊注云毒藥毒魚之藥案爾雅釋木有芫魚毒神農本艸經艸部雲芫華可用毒魚此澤之沈即芫華之類也賈疏雲謂別以藥沈於水中以殺魚及水蟲不謂鴆故不作鴆作沈也案據賈說則唐時別本沈字葢有作鴆者譌謬難通故賈㡿之也〉

萍氏掌國之水禁。
〈水禁，謂水中害人之處，及入水捕魚蟞不時。〉
●疏〈注云水禁謂水中害人之處者謂禁人�涉荀子大畧篇雲水行者表深使人無陷亦水禁之一端賈疏雲或有深泉洪波沙蟲水弩雲及入水捕魚蟞不時者此與䱷人鼈人川衡澤虞為官聯也賈疏雲案月令春秋及冬取魚夏不合取魚夏取則不時皆禁之也案取魚蟞之時詳䱷人鼈人疏又月令仲春雲毋渴川澤�漉陂池國語魯語雲鳥獸成水蟲孕水虞於是乎禁罝�又雲魚禁��所謂取魚鼈之禁荀子王制篇雲�池淵沼川澤謹其時禁故魚鼈優多而百姓有餘用也〉

幾酒，
〈苛察沽買過多及非時者。〉
●疏〈幾酒者賈疏雲酒亦水之類故也[1]〉
〈注云苛察沽買過多者釋文雲買一本作賣幾訓苛察詳司關疏此謂民自買酒於市也說文酉部雲酤一曰買酒也沽即酤之叚字漢書食貨志王莽居攝羲和魯匡言詩曰無酒酟我而論語曰酤酒不食夫詩據承平之世酒酤在官和旨�人可以相御也論語孔子當周衰亂酒酤在民薄惡不誠是以疑而弗食案酒正酒人無官酤之文明承平世酒酤亦在�魯匡妄說不足據然雖民閒沽買但過多則飲之將不節故亦察而詰之雲及非時丈暑賈疏雲時謂若酒誥惟祀茲酒及鄉飲酒及昏娶為酒食以召鄉黨僚友是其時也〉

謹酒，
〈使民節用酒也。《書·酒誥》曰：「有政有事無夷酒。」〉
●疏〈謹酒者說文言部雲謹愼也謂戒敕民使謹愼於飲酒晏子春秋諫上篇雲晏子曰古之飲酒者足以通氣合好而巴矣故男不羣樂以妨事女不羣樂以妨功男女羣樂者周觴三�過之者誅此即�酒之事[1]〉
〈注云使民節用酒也者謂用酒有節度飲不及亂也引書酒誥者�謹酒之事今書政作正夷作彝與鄭本異宋附釋音本巾箱本註疏本夷亦作�與今書同阮元雲韓非引書亦作夷賈疏雲有政之大臣有事之小臣夷常也不得常飲明如上文合飲時乃飲也案賈釋葢本鄭書注義〉

禁川游者。
〈備波洋卒至沈溺也。〉
●疏〈禁川游者者說文水部雲汓浮行水上也重文泅汓或從囚聲案游即汓之借字大戴禮記曾子大孝篇雲舟而不游[1]〉
〈注云備波洋卒至沈溺也者一切經音義引三蒼雲洋洋大水貌也管子樞言篇雲�游者死於梁池故禁之也〉

司寤氏掌夜時。
〈夜時，謂夜晚早，若今甲乙至戊。〉
●疏〈掌夜時者司夜告時與挈壺氏為官聯也[1]〉
〈注云夜時謂夜晚早者左傳昭五年杜注以日中食時平旦雞鳴夜半人定黃昏日入晡時日�日出隅中為十二時其雞鳴至日入五時即夜時也雲若今甲乙至戊者蜀石經及舊刻本戊並誤戌今據岳珂刋正九經三傳沿革例引宋蜀本正賈疏謂甲乙則早時戌刻則晚時所據亦誤本也王應麟雲疏以戊為戍誤甲乙至戊謂夜自五更西域傳杜欽曰斥候士五分夜擊刁斗自守注夜有五更故分而持之天文志有甲夜乙夜衞宏漢舊儀晝漏盡夜漏起省中用火中黃門持五夜甲夜乙夜丙夜丁夜戊夜相傳授守火帥內戶外數五止宮中衞宮城門擊刁斗傳五夜百官各徼直符行衞士周廬擊木柝嚾呼備火案王說是也〉

以星分夜，以詔夜士夜禁。
〈夜士，主行夜徼候者，如今都候之屬。〉
●疏〈以星分夜者謂察中星以定夜之早冕也蓺文類聚天部引尸子雲使星司夜賈疏引書傳雲春昏張中可以種稷夏大火中可以種黍菽秋虛中可以種麥冬昴中可以收斂葢藏此並約舉四時昏中之星言之實則五夜各有中星可為早晚之候又隨每月節氣遞移亦不能定以四時也[1]〉
〈注云夜士主行夜徼候者者謂國中巡行夜守之士若脩閭氏掌比國中㝛互�者先鄭注云�謂行夜擊�是也徼候詳宮伯疏雲如今都候之屬者續漢書百官志雲左右都候各一人六百石本注云主劒戟士徼循宮及天子有所收考劉注引干注與鄭同依鄭義則此夜士亦有官秩若宮伯掌固士庶子之屬故唯主行夜與持更者異也〉

禦晨行者，禁宵行者、夜遊者。
〈備其遭寇害及謀非公事。禦亦禁也，謂遏止之，無刑法也。晨，先明也。宵，定昏也。《書》曰：「宵中星虛。」《春秋傳》曰：「夜中，星隕如雨。」〉
●疏〈禦晨行者禁宵行者夜遊者者賈疏雲謂在道路中禮志雲男女夜行以燭謂在宮中也晨行宵行者惟罪人與奔父母之喪若天子祭天之時則通夜而行故�記雲�埽反道鄉為田燭禁夜遊者禁其無故遊者[1]〉
〈注云備其遭寇害及謀非公事者晨夜之時或有姦人為寇害恐行者遭之又防有姦謀害公家事以晨夜�行故並備而禁禦之雲禦亦禁也謂遏止之無刑法也者爾雅釋言云禦禁也廣雅釋詁雲禦止也是禦訓禁亦訓止但禦禁文有輕重禦但遏止之不令行而已不治以法禁則有刑法也雲晨先明也者爾雅釋詁雲晨早也說文晶部雲曟房星為民田時者重文晨曟或�晨部雲晨早昧爽也經典通借晨為曟淮南子天文訓雲日出於暘谷浴於咸池�於扶桑是謂晨明登於扶桑��將行是謂朏明至於曲阿是謂旦明高注云朏明將明也旦明平旦左成十六年傳雲�晨�晉軍而陳旦而戰僖五年孔疏雲晨謂夜將旦雞鳴時也據此則晨先於旦是將明未明之時賈疏引三光考靈耀雲日入三刻為昏不盡三刻為明葢夜漏盡則為旦不盡三刻則為晨故淮南言晨明在旦明前所謂先明也釋名釋天雲晨伸也旦而日光復伸見也葢晨與旦對文則異散文亦通雲宵定昏也者說文宀部雲宵夜也又日部雲昏日冥也士昏禮目錄雲日入三�為昏三�即考靈耀所云三刻淮南子天文訓雲至於虞淵是為黃昏至於蒙谷是為定昏案鄭即本淮南書說詩鄘風定之方中孔疏引孫炎爾雅注云定正也宵在黃昏之後日入三刻正昏之時故謂之定昏引書曰宵中星虛者書堯典文偽孔傳亦云宵夜也鄭引之者證此宵為定昏與尚書義同引春秋傳曰夜中星隕如雨者左莊七年經夏四月辛卯夜恆星不見夜中星隕如兩傳無夜中字此葢據穀梁傳也彼經作昔恆星不見與下夜中字異傳雲日入至於星出謂之�鄭引之明此禁夜遊文在宵行之後宵已為夜則夜謂夜半時�穀梁傳以夜中別於昔時也其公羊經傳上夜�不作昔而隕字別作�非鄭所據〉

司烜氏掌以夫遂取明火於日，以鑒取明水於月，以共祭祀之明齍、明燭，共明水。
〈夫遂，陽遂也。鑒，鏡屬，取水者，世謂之方諸。取日之火，月之水，欲得陰陽之絜氣也。明燭以照饌，陳明水以為玄酒。鄭司農云：「夫，發聲。明粢，謂以明水滫滌粢盛黍稷。」〉
●疏〈掌以夫遂取明火於日以鑒取明水於月者於經例並當作於石經及各本並誤[1]〉
〈注云夫遂陽遂也者即內則之金燧攻金之工以金錫半�之者也說文金部雲�陽�也淮南子天文訓雲陽燧見日則燃而為火高注云陽燧金也取金杯無緣者�摩令熱日中時以當日下以艾承之則燃得火也釋�琳一切經音義又引許愼注云�五石之銅精�以�日則得火論衡率性篇雲陽遂取火於天五月丙午日中之時消鍊五石鑄以為���生�仰以嚮日則火來至古今注云陽燧以銅為之形如鏡向日則火生以艾承之�得火也案遂考工記攻金之工經注及�氏注並作燧�氏注又作隧內則亦作燧�正字遂隧並叚借字�即�之省燧則�之俗�為�火與陽�義別也陽遂形制注無其說崔雲形如鏡近是御覽服用部引魏名臣奏高堂隆說亦同古陽遂葢用�鏡故鳧氏注云隧在鼓中�而生光有似夫隧高氏雲金杯無緣即窐鏡之形非眞用杯也依光理窐鏡而光則光綫聚於弧心故可以取火於日矣雲鑒鏡屬者考工記鑒燧注云鑒亦鏡也廣雅釋器雲鑒謂之鏡御覽引高堂隆雲陽燧馭火於日陰燧取水於月並銅作鏡名曰陰陽之鏡與鄭說同說文金部雲鑑大盆也一曰鑑諸可以取明水於月案許書前一義即凌人之冰鑑後一義即此及考工記之鑒鑒鑑之變體郊特牲注云明水司烜以陰鑑所取於月之水也賈大司寇疏及士昏禮疏引此經亦並雲陰鑒疑皆以義增之非鄭賈經本多一字也雲取水者世謂之方諸者此亦以漢時方言為說淮南子天文訓雲方諸見月則津而為水高注云方諸陰燧大蛤也熟摩令熱月盛時以向月下則水生以銅盤受之下水數滴先師說然也華嚴經音義又引許注云方諸五石之精作�器似杯圬向月則得水也又御覽天部引許注云諸珠也方石也以銅盤受之下水數升是許君淮南注有二說其後說與高誘略同葢以方諸為別一物鑑則受水銅盤也又御覽地部引淮南萬畢術雲方諸取水注云方諸形若杯無耳以五石合作治以十二月壬子夜半作之以承水即來此與許前說同鄭君之意則以方諸為鑑鑑即鏡與萬畢術及許高諸說並異舊唐書禮儀志載李敬貞議亦從高誘說以方諸為大蛤雲考工記雲金有六齊金錫半謂之鑑�之�鄭注云取水火於日月之器也準鄭此注則水火之器皆以金錫為之今司宰有陽燧形如圓鏡以取明火陰鑑形如方鏡以取明水但比年祠祭皆用陽燧取火�時得以陰鑑取水未有得者周禮金錫相半自是造陽燧法鄭玄錯解以為陰鑑之制依古取明水法合用方諸用大蛤也又稱�八九月中取蛤一尺二寸者依法試之自人定自夜半得水四五斗依敬貞說大蛤取水得之日驗然與考工記鑒燧同齊文迕又與陰鑒名義不相應恐非古制今考水為流質既非光氣所生又月繞地映日成景原皆光體亦非�水承月得水於理難通但明水���祭祀所通用必非虛妄竊意取明水止是用鑒承露溼潤烝騰遇冷成露月夜澄朗更無風雲�下尤多因謂取水於月以祀明火大蛤得水亦同茲理斯由古人測天未精沿習弗察固不得以此㡿鄭之誤解矣又案依許淮南注說則方諸為圓鏡而抱朴子雲水出於方諸方諸方而水不方也此與唐司宰方鏡制同亦不知古制然否雲取日之火月之水欲得陰陽之絜氣也者釋明水火之義郊特牲雲祭齊加明水報陰也其謂之明水也由主人之絜著此水也此注與彼義異而訓明為絜則同雲明燭以照饌陳者賈疏雲謂祭日之旦饌陳於堂東未明須燭照之雲明水以為玄酒者明經於共明齍之外別雲共明水也賈疏雲鬱鬯五齊以明水配三酒以玄酒配玄酒井水也玄酒與明水別而雲明水以為玄酒者對則異散文通謂之玄酒是以禮運雲玄酒在室亦謂明水為玄酒也鄭司農雲夫發聲也者淮南子覽冥訓雲夫燧取火於日高注云夫讀大夫之夫少儀加夫襓與劒焉注云夫襓劒衣也夫發聲此陽遂謂之夫遂亦是發聲與劒衣謂之夫襓同雲明粢謂以明水滫滌粢盛黍稷者明粢舊本並誤作明齍今依蜀石經正釋文出經明齍雲注作粢則注本不與經同蜀石經與陸本正合今本注亦作明齍後人依經改也此葢亦讀齍為粢甸師注云齍盛祭祀所用穀也凡經齍盛字鄭並讀為粢詳甸師小宗伯疏詩小雅甫田雲以我齊明與我犧羊以社以方毛傳雲器實曰齊鄭箋雲絜齊豐盛彼釋文雲齊本又作齍案詩齊明即此明齍倒文以協韻又士虞禮祝辭亦有明齊注云今文曰明粢王引之謂即此經之明齍其說甚塙齍齊粢字並通也滫者內則注云秦人搜曰滫說文水部雲𣸈浸�也凡祭祀以明水滫滌粢盛而後炊饎之所以示絜左桓六年傳雲奉盛以告曰絜粢豐盛明齍即絜粢也賈疏雲滫謂滫�滌謂蕩滌俱謂釋米者也〉

凡邦之大事共墳燭庭燎。
〈故書「墳」為「蕡」。鄭司農云：「蕢燭，麻燭也。」玄謂墳，大也。樹於門外曰大燭，於門內曰庭燎，皆所以照眾為明。〉
●疏〈凡邦之大事共墳燭庭燎者與閽人宮正宮人為官聯也閽人云大祭祀喪紀之事設門燎凡賓客亦如之此大事即大祭祀大喪紀大賓客之事墳燭亦即門燎此官共與閽人設之其庭燎在廟寢之中葢共與宮正宮人等設之宮正雲凡邦之事蹕宮中廟中則執燭宮人云凡寢中之事執燭彼掌宮廟執燭當並掌設燎矣此墳燭庭燎並樹地之大燭其人執之小燭當亦此官共之經文不具耳[1]〉
〈注云故書墳為蕡者墳蕡聲類同鄭司農雲蕡燭麻燭也者先鄭從故書為說籩人先鄭注云麻曰蕡故以蕡燭為麻燭段玉裁雲司農謂蕡即萉𪎰字故云麻燭也麻燭蓋贊麻�為之程瑤田雲後鄭不從麻燭之說然淮南子說林訓黂燭觕膏燭澤是麻燭之說葢有所受今世猶以麻蒸為夜行燎也案程說是也後鄭以墳燭與大燭義尤合故不從先鄭賈此疏及燕禮疏並謂古無麻燭而用荊燋則非易林蠱之蹇雲執蕡然犧為風��即蕡燭也雲玄謂墳大也者爾雅釋詁文後鄭依今書故不從先鄭說雲樹於門外曰大燭者燕禮雲宵則庶子執燭於阼階上司宮執燭於西階上甸人執大燭於庭閽人為大燭於門外大射儀文同注云燭燋也賈疏雲樹於門外曰大燭者非人所執也燕禮甸人執大燭於庭不言樹者彼諸侯燕禮不樹於地使人執彼注云庭大燭為位廣也此言大燭亦為位廣又樹之於地也詒讓案經雲墳燭鄭知非人執之者以此墳燭樹於門外即閽人之門燎彼注云燎地燭也彼此互證知亦樹地之大燭矣燎燭通稱互詳閽人疏雲於門內曰庭燎者此冡上文亦樹之於庭士喪禮雲宵為燎於中庭中庭即門內也金鶚雲庭者堂下之地聘禮燕禮凡言庭者皆廟寢堂下也庭與朝廷字有別說文雲庭宮中也廷朝中也庭有堂故其文從廣廷無堂但為平地故其文從廴賈疏雲於門內在庭中故謂之庭燎庭燎與大燭亦一也其所以照眾為明是以詩庭燎雲夜如何其夜未央庭燎之先君子至止鸞聲將將謂宣王時諸侯來朝之事按郊特牲雲庭燎之百由齊桓公始也鄭雲庭燎之差公葢五十侯伯子男皆三十大戴禮文其百者天子禮庭燎所作依慕容所為以葦為中心以布纏之飴蜜灌之若今臘燭百者或以百設一處��或百處設之若人所執者用荊燋為之少儀雲執燭抱燋曲禮雲燭不見跋是也案賈說是也通言之庭燎亦為大燭故燕禮凡庭階孰與不孰並曰大燭詩小雅庭燎毛傳雲庭燎大燭也鄭箋雲於庭設大燭國語周語襄王使大宰文公及內史興賜晉文公命館諸宗廟設庭燎韋注與詩箋義同是庭燎與大燭異名同物依士喪禮注云火在地曰燎執之曰�則燭燎本以樹地與手執異稱此墳燭庭燎同為在地之燎經以門庭異地變文見義耳賈說庭燎之制不知與古合否郊特牲孔疏引皇侃說庭燎雲作百炬列於庭也或曰百炬共一束也即賈所本今案當以百炬分列為正門燎之數當減於庭或無百炬也雲皆所以照眾為明者以廟寢門內外地廣人眾故於時樹燭燎以照之若堂室則以人執燭不樹也〉

中春，以木鐸脩火禁於國中。
〈為季春將出火也。火禁，謂用火之處及備風燥。〉
●疏〈以木鐸脩火禁於國中者與司爟為官聯也國中謂城郭中火禁亦士師國禁之一端廛里緐密儆火特重故脩其法令�以木鐸徇戒之凡文事奮木鐸以警眾詳小宰疏[1]〉
〈注云為季春將出火也者季春出火司爟文宮正春秋以木鐸脩火禁注云火星以春出以�入因天時�以戒案彼掌王宮火禁尤嚴謹故一歲兩脩此官掌國中火禁則唯中春火星出時一脩其事略同也雲火禁謂用火之處及備風燥者用火之處若陶冶之屬備風燥謂因天時以戒儆備火災也墨子號令篇雲官府城下吏卒民家前後相傳保火火發自燔燔曼延燔人斷即備火之禁令也〉

軍旅，脩火禁。邦若屋誅，則為明竁焉。
〈鄭司農云：「屋誅，謂夷三族。無親屬收葬者，故為葬之也。三夫為屋，一家田為一夫，以此知三家也。玄謂屋讀為其刑剭之剭。剭誅，謂所殺不於巿而以適甸師氏者也。明竁，若今楬頭明書其罪法也。司烜掌明竁，則罪人夜葬與。〉
●疏〈軍旅脩火禁者亦士師軍禁之一端軍壘所居尤以備火為重墨子號令篇雲諸竈必為屏火突高出屋四尺愼無敢失火失火者斬其端失火以為事者車裂伍人不得斬得之除是其類也[1]〉
〈注鄭司農雲屋誅謂夷三族無親屬收葬者故為葬之也者賈疏雲先鄭以屋為夫三為屋者謂夷三族解之後鄭不從者夷三族乃是戰國用商鞅連相坐之法�三夷之誅既亂世之法何得以解太平制禮之事乎雲三夫為屋一家田為一夫以此知三家也者釋屋誅為夷三族之意先鄭以此屋與小司徒攷夫屋義同三夫為屋據司馬法文一家田為一夫者一夫受田百畞九夫為井即九家所治之田三族與三家相類故曰屋誅也夫屋詳小司徒疏雲玄謂屋讀為其刑剭之剭者破先鄭夷三族之義讀為今本並誤作讀如今依蜀石經校正此易其字非擬其音也賈疏雲易鼎卦雲鼎折足覆公餗其刑剭鄭義以為餗美饌鼎三足三公象若三公傾覆王之美道屋中刑之與此同案賈醢人疏引鄭易注義尤詳段玉裁雲周易王弼本作其形渥形刑古通用釋文曰渥鄭作剭音屋賈雲鄭義以為屋中㓝之然則鄭以屋中㓝之釋剭鄭所傳費氏易實作剭故此法周禮易屋為剭釋剭為殺不於市而於甸師氏也說文易用孟氏故不收剭字今本讀為作讀如誤惠士奇雲班固述哀紀曰厎剭鼎臣服虔曰周禮有屋誅誅大臣於屋下不露也詒讓案呂祖謙古易音訓引晁氏雲九家京虞作剭重刑也京謂刑在傾為剭案九家京虞易字並與鄭同而義則異雲剭誅謂所殺不於市而以適甸師氏者也者賈疏雲屋誅謂甸師氏屋舍中誅則王之同族及有𣝣者也案詳掌囚疏雲明竁若今楬頭明書其罪法也者謂削木為杙明書其所犯之罪狀與所讞之刑法著罪人之頭也楬詳職金疏賈疏雲鄭知罪人亦有明刑書於木者見昭二年鄭公孫黑作亂子產數其罪雲不速死大刑將至七月壬寅縊屍諸周氏之�加大焉注云書其罪於木以加屍上而辠之非禮故書殺以惡黑知明刑者書可知孔廣森雲明�者殺人瘞其屍而楬著之漢書尹賞殺少年惡子瘞寺門桓東楬著其姓名師古雲楬杙也何並斷王林卿奴頭置都亭下署曰故侍中王林卿坐殺人埋冢舍使奴剝寺門鼓此即楬頭明書其罪法者惠士奇亦引漢書以證注說雲既葬而楬著辠名立於其地葢與尹賞之事合非若子產誅公孫黑以木加屍也且楬者表識之名蠟氏有死於道路者埋而置楬立於地不加於屍賈疏失之案惠孔說是也鄭舉漢法楬頭以相比況實則此經上謂楬�非楬頭也凡屋誅既刑於隱則無肆屍之事賈說誤雲司烜掌明竁則罪人夜葬與者小宗伯注杜子春雲竁皆謂葬穿壙也鄭以經雲明竁則是葬時所楬明使此官為之共以燎燭為明也賈疏雲以其司烜主明火掌夜事既令掌之則罪人夜葬可知故曾子問雲見星而行者惟罪人是夜葬之事也曾釗雲荀子禮論篇曰刑除罪人之喪不得晝行以昏殣古之法也〉

條狼氏掌執鞭以趨辟。王出入則八人夾道，公則六人，侯伯則四人，子男則二人。
〈趨辟，趨而辟行人，若今卒辟車之為也。孔子曰：「富而可求，雖執鞭之士，吾亦為之。」言士之賤也。〉
●疏〈掌執鞭以趨辟者鞭所以威人眾有不辟者則以鞭敺之穀梁成五年傳晉伯尊遇輦者不辟使車右下而鞭之是也鞭詳司市疏雲王出入則八人夾道者夾王車為衞與旅賁氏為官聯荀子正論篇雲天子乘大路庶士介而夾道是也賈疏雲按序言條狼氏下士六人胥六人徒六十人今雲天子八人少二人矣蓋取胥徒中兼充也�沈彤謂敍官六字並當為八則夾道八人皆下士也其說較賈為長詳敍官疏[1]〉
〈注云趨辟趨而辟行人者前馬而趨禦行人使辟王及諸侯之車無有干犯也朝士掌外朝帥其屬而以鞭呼趨且辟彼官辟於朝此官辟於道其事正同雲若今卒辟車之為也者蜀石經今下有時字宋大字本同惠棟雲續漢書輿服志雲大使車立乘駕駟從伍百璅弩十二人辟車四人云孔子曰富而可求雖執鞭之士吾亦為之言士之賤也者論語述而篇文集解引鄭注云富貴不可求而得之當修德以得之若於道可求者雖執鞭之賤職我亦為之引證執鞭為士之賤役此經執鞭者�胥為市民朝士為中士此官是下士皆賤者也〉

凡誓，執鞭以趨於前，且命之。誓僕右曰殺，誓馭曰車轘，誓大夫曰敢不關，鞭五百，誓師曰三百，誓邦之大史曰殺，誓小史曰墨。
〈前，謂所誓眾之行前也。有司讀誓辭，則大言其刑以警所誓也。誓者，謂出軍及將祭祀時也。出�軍之誓，誓左右及馭，則《書》之《甘誓》備矣。《郊特牲》說祭祀之誓曰：「卜之日，王立於澤，親聽誓命，受教諫之義也。」車轘，謂車裂也。師，樂師也。大史、小史，主禮事者。鄭司農云：「誓大夫曰敢不關，謂不關於君也。」玄謂大夫自受命以出，則其餘事莫不復請。〉
●疏〈凡誓執鞭以趨於前者於經例當作於唐石經及各本並誤此贊大司徒大司馬諸官之誓眾亦與彼為官聯也雲誓僕右曰殺誓馭曰車轘者賈疏雲僕大僕與王冋車故大僕職雲軍旅贊王鼓注云佐擊其餘面�右與馭�王四乘也右謂勇力之士在車右備非常誓馭謂與王馭車者也案此僕馭之別鄭注無釋注雖引甘誓誓左右馭之文以證軍旅之誓而彼左為乘車之人與僕實不相涉賈則據大僕職釋�大僕然彼職贊鼓注意謂大僕與王同車說殊不塙而彼職別有王出入則自右馭而前驅之文又不與王同車賈說殆未足據竊謂此僕即謂大馭戎僕齊僕道僕田僕校人臧僕注云僕馭五路之僕是也馭則謂馭夫馭貳車使車從車之等者也僕右主王所乘五路而言故唯誓以殺馭則通諸臣以下車言之故更誓以車轘以警之也月令季秋天子教田獵雲命僕及七騶咸駕彼注云僕戎僕及馭夫也彼僕兼有馭夫者僕馭對文別散文則通也大馭說犯軷之禮雲及祭�僕賈彼疏以僕為大馭其說甚塙而此疏乃以僕為大僕而以馭為五馭失之僕亦謂之僕夫詳校人疏雲誓大夫曰敢不關鞭五百者書舜典雲鞭作官刑扑作教刑國語魯語雲�刑用鞭撲是也白虎通義五刑篇雲刑不上大夫者據禮無大夫刑或曰撻笞之刑也案此誓大夫曰鞭��撻笞之刑班說不足據鄭說刑不上大夫謂適甸師氏詳掌囚疏雲誓邦之大史曰殺誓小史曰墨者王引之雲此經不可解者有三上文曰僕右曰馭曰大夫曰師皆邦之官職也而不言邦獨至大史則曰邦之大史其不可解一也刑之有殺有墨恆視其罪之大小何以大史所犯之罪�當殺小史所犯之罪必當墨其不可解二也六官之屬與於祭祀軍旅者多矣何以所誓者獨在史官其不可解三也案二史字皆當為事古文事字之誤也說文事從史�省聲�古文事徐鍇曰此則�字不省也古大之�脫去上半則為史矣訝士凡邦之人事聚眾庶則讀其誓禁是邦之大事有誓之明證準此以推則下句之為小事可知矣大事重則以重刑威之小事輕則以輕刑懼之故誓邦之大事曰殺誓小事曰墨也周官一書每以大事小事相對為文小宰大事則從其長小事則專達肆師凡國之大事治其禮儀以佐宗伯凡國之小事治其禮儀而掌其事如宗伯之禮是其例也司約曰若有訟者則珥而辟藏其不信者服墨刑若大亂則六官辟藏其不信者殺此即大事殺小事墨之證案王說是也此經誓僕右馭大夫師皆官別為誓大事小事則總上下有事之人通誓之自經文譌誤說者遂不得其解矣[1]〉
〈注云前謂所誓眾之行前也者聽誓之時眾皆分列為行誓者欲令眾徧聞之故趨於行前也雲有司讀誓辭則大言其刑以警所誓也者賈疏雲誓自有大官若月令田獵司徒北面以誓之誓時此條狼氏則為之大言使眾�知�雲且命之雲誓者謂出軍及將祭祀時也者賈疏雲若且命以上軍旅祭祀同有此事僕右四乘��旅時師與大史小史皆據祭祀時大夫敢不關亦據祭祀須關君是以鄭引甘誓證軍旅�郊特牲證祭祀也詒讓案出軍之誓若大司馬大閱之誓是也祭祀之誓若大宰祀五帝�神示�先王百官皆�誓戒明堂位說魯禘之誓雲各揚其職百官廢職服大刑此殺轘等即所謂��也�司馬之誓曰不用命者斬之葢通誓�眾之辭即此�大事曰殺是也此誓有車轘及鞭者官�誓之故視職掌之輕重為誓也依王說大史小史史為事之譌文則不專屬祭祀賈依�為誓非經義雲出軍之誓誓左右及馭則書之甘誓備矣者甘誓夏後啓與有扈戰於甘誓神之辭彼文雲�不及於左汝不恭命有不及於右汝不恭命馭非��之正汝不恭命用命賞於�������予��戮�史記集解引鄭書注云左車左右車右是左右及馭通誓故云備�雲郊特牲說祭祀之誓曰卜之日王立於澤親聽誓命受教諫之義也者於舊本並作於今依蜀石經正郊特牲上文有卜郊之文故以證祭祀之誓詳大司寇疏雲車轘謂車裂也者說文車部雲轘車裂人也釋名釋喪制雲車裂曰轘轘散也肢體分散也惠士奇雲轘車裂一作軫史記龜策傳曰頭懸車軫四馬曳�鶡冠子王鈇篇曰害百姓者軫以狗春秋桓十八年齊襄轘高渠彌於首止宣十一年楚莊轘夏徵舒於栗門皆�君之賊也襄二十二年楚殺令尹子南而轘觀起觀起者子南之私子南得辠觀起車裂則凡不臣者皆轘之不獨弒君之賊矣雲師樂師也者賈疏雲師是樂師大師瞽人之長也詒讓案此師疑亦兼眾樂官言之左襄十四年傳衞獻公鞭師曹三百師曹即衞樂人也雲大史小史主禮事者者鄭不知大史小史史為事之譌文故以春官大史小史二職為釋蜀石經作主書記禮事者疑非鄭司農雲誓大夫曰敢不關謂不關於君也者史記佞幸傳公卿皆因關說索隱雲關通也此不關亦謂不通告於君也雲玄謂大夫自�命以出�其餘事莫不復請者賈疏雲欲見受命出征梱外之事將軍裁之不須復請除此以外其無不復請皆須請於君乃得行事是以襄公十九年秋七月辛卯齊侯環卒晉士�帥師侵齊至穀聞齊侯卒乃還公羊傳曰還者何善辭也何善爾火其不伐喪也此受命乎君而伐齊則何大乎其不伐喪大夫以君命出進退在大夫也是其不復請君之事也若穀梁大夫雖在外猶當復請於君不敢專故曰還者事未畢之辭也受命而誅生死無所加其怒不伐喪善之也善之則何為未畢也君不屍小事臣不專大名善則�君過則�已則民作讓矣士曰外專君命故非之也然則為士�者宜柰何宜墠帷而歸命乎介是其雖在外不得專命之事也詒讓案此誓大夫誓師皆謂常事當關而有不關者也故罪止於鞭若非常大事加漢律所謂矯詔害者則當在士師八成矯邦令之條豈徒鞭抶而已哉〉

脩閭氏掌比國中㝛互�者，與其國粥，而比其追胥者而賞罰之。
〈國中，城中也。粥，養也。國所游養，謂羨卒也。追，逐寇也。胥讀為偦，故書「互」為「巨」。鄭司農云：「㝛謂㝛衞也。巨當為互，謂行馬，所以障互禁止人也。�謂行夜擊�。」〉
●疏〈掌比國中㝛互�者者賈疏雲互謂行馬所以為遮障㝛者所守衞�者謂㝛復擊�持更也莊存與雲野廬氏主野脩閭氏主國中[1]〉
〈注云國中城中也者司士注同謂王城方九里之中也亦當兼郭門以內言之詳大宰疏雲粥養也者大戴禮記夏小正傳文莊子德充符篇雲天鬻者天食也此國粥與莊子天鬻義略同雲國所游養謂羨卒也者賈疏雲謂國家粥養未入正卒且為羨卒者案賈說未析注云游養謂閒游無常職而養於國者蜀石經作鬻養疑依疏改不足據鄭以小司徒雲�起徒役毋過家一人以其餘為羨唯田與追胥竭作此經雲比其追胥故以國粥為羨卒也但羨卒不得盡養於國審繹鄭意葢謂𥳑擇丁壯以備守徼給以稍食故謂之國粥以其在六軍之外故謂之羨卒非六鄉七萬五千家家一人外凡可任者盡為國粥也又司隷掌五隷雲帥其民而搏盜賊彼隷民亦國所養搏盜賊即追胥之事疑亦此國粥所晐矣雲追逐寇也者小司徒注同雲胥讀為偦者士師注云胥讀為�偦之偦謂司搏盜賊也雲故書互為巨者司會注同又掌舍梐枑注云故書枑為櫃此互為巨與彼枑為櫃正相類古文苑揚雄城門校尉箴雲國有城溝家有柝櫃柝櫃葢即此經之巨�疑此互�故書別本或亦作櫃�矣楊雲家有柝櫃則亦以櫃為備禦非常之械疑即量人之門渠掌固之樹渠櫃渠聲類同亦即墨子備梯篇之椐謂伐木為藩落也此西漢經師古讀古義與二鄭不同也鄭司農雲㝛謂㝛衞也者宮正雲以時比宮中之官府次舍之眾寡夕擊柝而比之國有故則令宿其比亦如之先鄭注云令㝛㝛衞王宮此比㝛互�亦與彼同但彼謂宮中直㝛之人此謂國中諸官府門閭㝛衞之人與彼小異雲巨當為互者司會杜注亦讀巨為互義同詳彼疏雲謂行馬所以障互禁止人也者互為行馬即掌舍之梐枑也說文𨸏部雲障隔也惠士奇雲謂之互者說文辵部��五不得行也木如疾藜上下相距形若犬牙左右相制所以禁止行人云�謂行夜擊�者即司寤氏所謂夜士也�詳宮正及挈壺氏疏〉

禁徑踰者，與以兵革趨行者，與馳騁於國中者。
〈皆為其惑眾。〉
●疏〈禁徑踰者者兼掌國中之道禁與野廬氏為官聯也詳彼疏雲與以兵革趨行者者此通人與車馬言之韓非子愛臣篇雲不得四從�載奇兵�傳非遽載奇兵革罪死不赦�禁章以兵革趨行之事雲與馳騁於國中者者於經例當作於唐蜀石經及各本並誤此禁車馬之行不如法也說文馬部雲馳�驅也騁直馳也[1]〉
〈注云皆為其惑眾者�者形跡詭異使眾�惑故禁之也曲禮雲大國不馳注云愛人也�善藺人也�禁馳騁於國中當亦兼彼注義〉

邦有故，則令守其閭互，唯執節者不幾。
〈令者，令其閭內之閭胥里宰之屬。〉
●疏〈邦有故則令守其閭互者宮正��注���������中閭里之門亦各有障互有禍災則須置守也鄉大夫雲國有大故則令民�守其閭以待政�若然大故則鄉大夫令守小故則此官令守二官為官聯與賈疏雲邦有故�有寇戎大喪�喪皆是恐有姦非則命各遣守閭里巷門雲唯執節者不幾者賈疏雲有執節公使者�幾�也[1]〉
〈注云令者令其閭內之閭胥里宰之屬者謂令其當閭之吏也此官掌國中城郭廛里葢亦以五家為�但置設官吏依鄉法或依遂法經無明文故鄭兼舉閭胥里宰以晐之賈疏謂此官兼主六鄉六遂殆誤會鄭恉矣〉

冥氏掌設弧張。
〈弧張，罿罦之屬，所以扃絹禽獸。〉
●疏〈注云弧張罿罦之屬者爾雅釋器雲繴謂之罿罿罬也罬謂之罦罦覆車也郭注云今之翻車也有兩轅中施�以捕鳥詩王風釋文引韓詩云張羅於車上曰罿案此注張上疑衍弧字廣雅釋詁雲張施也凡網羅之屬竝為機軸張施之故即謂之張楚辭九章設張辟王注亦以張謂罻羅是也輈人注云弧木弓也則是機弩之類弧與網羅不必竝設一處此設弧張與下為阱擭文相對弧張阱擭各為二物注並釋之似微誤賈疏謂張弓以取猛獸似亦誤合為一物也雲所以扃絹禽獸者莊子胠篋釋文引崔譔雲扃關也後漢書馬融傳廣成頌雲絹掍蹏李注云絹繫也與�通惠士奇雲翨氏注云置其所食之物於絹中鳥下來則掎其腳絹當作羂省為絹其音同也西京賦所謂罝羅之所羂結者即此莊子外物曰蹄者所以在兔釋文兔�也又雲兔�係其腳故曰蹄案惠說是也說文網部雲�網也一曰綰也糸部雲綰絹也文選上林賦羂要�李注引聲類雲羂係取也史記司馬相如傳作罥呂氏春秋上農篇雲繯䋄罝罘不敢出於門案�正字絹繯叚借字羂罥竝�之俗扃絹禽獸亦謂關扃而綰繫之也〉

為阱擭以攻猛獸，以靈鼓𢿛之。
〈靈鼓，六面鼓。𢿛之，使驚趨阱擭。〉
●疏〈為阱擭以攻猛獸者與獸人服不氏為官聯也阱擭詳雍氏疏雲以靈鼓敺之者𢿛依宋蜀大字本附釋音本明汪道昆本正釋文作敺即古文驅字也唐蜀石經皆作毆嘉靖本作歐竝誤詳射鳥氏疏[1]〉
〈注云靈鼓六面鼓者詳鼓人疏雲敺之使驚趨阱擭者謂為阱擭於獸來往之處乃以靈鼓𢿛之驚駭趨陷其中也〉

若得其獸，則獻其皮、革、齒、須、備。
〈鄭司農云：「須，直謂頤下須。備謂搔也。」〉
●疏〈若得其獸則獻其皮革齒須備者謂獻之司裘掌皮玉府諸官以備國用也賈疏雲若得猛獸之時猛獸之肉不堪人�故當獻其皮革須備也皮謂若虎豹熊羆革謂無文章者去毛而獻之齒即牙也虎豹有須備獻之以擬器物之用也[1]〉
〈注鄭司農雲須直謂頤下須者釋名釋形體雲頭下曰須說文須部雲須面毛也雲備謂搔也者搔與爪通士虞禮記沐浴櫛搔翦注云搔當為爪今文或為蚤揃惠士奇雲備所以衞也爪牙所以衞其體鄭鍔讀備如字雲若得其獸則皮也齒也須也皆備獻焉姜兆錫說同俞樾亦云掌客職雲王合諸侯而饗禮則具十有二牢庶具百物備與此文法正同案依鄭俞說則備當為𤰈之叚字說文用部雲�具也於義亦通〉

庶氏掌除毒蠱，以攻說禬之，以嘉草攻之。
〈毒蠱，蟲物而病害人者。《賊律》曰：「敢蠱人及教令者，棄市。」攻說，祈名，祈其神求去之也。嘉草，藥物，其狀未聞。攻之，謂燻之。鄭司農云：「禬，除也。」玄謂此禬讀如潰癕之潰。〉
●疏〈以攻說禬之以嘉草攻之者嘉草上唐石經及舊本竝無以字惟蜀石經有以翦氏文例校之有若是也今據增草釋文作艸雲本亦作草案艸正字草借字然此經艸木字多作草則今本非誤賈疏雲攻說禬之據去其神也嘉草攻之據去其身者也[1]〉
〈注云毒蠱蟲物而病害人者者蜀石經病上有能字宋蜀大字本同說文蟲部雲蠱腹中蟲也一切經音義引聲類雲蠱蟲物病害人也巢氏諸病源𠋫�論雲凡蠱毒有數種皆是變惑之氣人有故造作之多取蟲蛇之類以器�承貯任其自相�食唯有一物獨在者即謂之為蠱便能變惑隨逐酒食為人患�又有飛蠱去來無山漸狀如鬼氣者得之卒重凡中蠱病多趨於死以其毒害勢甚故云蠱毒案據此經注則秦漢以前已有造蠱害人者故設官除之也引賊律曰敢蠱人及教令者棄市者唐律疏議雲魏文侯時李悝首製法經有盜法賊法自秦漢逮至後魏皆名賊律盜律此即漢律賊律篇文蠱人謂身以毒蠱毒人教令謂教人為毒蠱令以害人二者同罪鄭引此者證毒蠱害人當攻治也雲攻說祈名者據大祝六祈五曰攻六曰說也蓋亦鳴鼓攻之復以辭責�禮故兼有二者詳彼疏雲祈其神求去之也者以毒蠱亦有神憑之故以攻說聲其罪除去之雲嘉草藥物其狀未聞者漢時治蠱�用嘉草故鄭未聞神農本草經雲白蘘荷主中蠱干寶搜神記雲今世攻蠱多用蘘荷根往往驗蘘荷或謂嘉草證類本草引宗懍荊楚歲時記亦以嘉草為蘘荷惠士奇江永並從其說案嘉荷聲類相近詩陳風澤陂有蒲與荷孔疏謂樊光注爾雅引詩作茄漢書揚雄傳顏注引張揖古今字詁雲荷亦茄字是其例也干說不為無徵至證類本草引陳藏器說謂茜亦為嘉草則�說不足據雲攻之謂燻之者廣韻二十文雲熏燻同案燻俗字蜀石經作熏近是翦氏經注亦並作熏宋以來版本並從釋文作燻今姑仍之鄭以翦氏除蠹物以莽草熏之故知此攻亦即熏謂焚而取其煙以熏之也鄭司農雲禬除也者��杜注同先鄭言此者以別於六祈之禬也知攻說是祈而�獨非者翦氏除蠹物雲以攻縈攻之此文例與彼同彼攻非即攻禜之攻則知此禬非即禬縈之禬矣雲玄謂此禬讀如潰癕之潰者明音亦與六祈之禬異也神仕注亦同〉

凡𢿛蠱，則令之比之。
〈使為之，又校次之。〉
●疏〈凡𢿛蠱者𢿛依宋蜀大字本及明汪道昆本正釋文作敺唐石經誤毆嘉靖本誤歐詳冥氏疏𢿛蠱即謂禬之攻之也[1]〉
〈注云使為之又校次之者令依攻𢿛之法為之又校次其人眾使窮索也〉

穴氏掌攻蟄獸，各以其物火之。
〈蟄獸，熊羆之屬，冬藏者也。將攻之，必先燒其所食之物於穴外以誘出之，乃可得之。〉
●疏〈掌攻蟄獸者與獸人為官聯也[1]〉
〈注云蟄獸熊羆之屬冬藏者也者說文虫部雲蟄臧也臧俗作藏又熊部雲熊獸似豕山居冬蟄羆如熊黃白文大戴禮記夏小正雲九月熊羆豹貉鼬鼪則穴若蟄而案小正而當為尒熊羆豹貉皆所謂蟄獸也雲將攻之必先燒其所食之物於穴外以誘出之乃可得之者為其蟄穴不可攻故必以其所食之物燒於穴外誘其出穴乃攻之案經攻用火疑亦兼有熏𢿛之事注唯雲燒食物文不具也〉

以時獻其珍異皮革。
●疏〈以時獻其珍異皮革者珍異謂可共膳羞者與質人廛人賈師義同獻亦獻於膳夫司裘掌皮也賈疏雲謂熊羆之皮革及熊蹯之等〉

翨氏掌攻猛鳥，各以其物為媒而掎之。
〈猛鳥，鷹隼之屬。置其所食之物於絹中，鳥來下則掎其腳。〉
●疏〈掌攻猛鳥者與射鳥氏羅氏為官聯也雲各以其物為媒而掎之者賈疏雲若今取鷹隼者以鳩鴿置於羅網之下以誘之[1]〉
〈注云猛鳥鷹隼之屬者爾雅釋鳥雲鷹鶆鳩隼詳司常疏說文犬部雲猛健犬也引申之健鷙之鳥亦稱猛鳥以其性健鷙善搏擊故攻之雲置其所食之物於絹中鳥來下則掎其腳者謂即以所食之鳥物為媒以誘之也文選潘岳射雉賦雉媒徐爰注謂少養雉子至長狎人能招引野雉彼以同類鳥為媒與此猛鳥之媒異而義同說文手部雲掎偏引也漢書敍傳顏注云掎偏持其足也絹�之借字即爾雅釋器郭注所謂施�以捕鳥也詳冥氏疏〉

以時獻其羽翮。
●疏〈以時獻其羽翮者入於羽人共車飾及旌旗之用也〉

柞氏掌攻草木及林麓。
〈林，人所養者。山足曰麓。〉
●疏〈掌攻草木及林麓者與山虞林衡為官聯也賈疏雲此柞氏與薙氏治地皆擬後年乃種田但下有薙氏除草此柞氏攻木兼雲草者以攻木之處有草兼攻之故云草也林麓謂麓上有林者也[1]〉
〈注云林人所養者者地官敍官注云竹木生平地曰林此林亦兼竹木言之別於上草木為自生之木非人所養也賈疏雲若林衡所掌者未必人所養此乃人所攻治以擬種殖故知此林麓人所養治者也漆林之徵亦此類也雲山足曰麓者地官敍官注同〉

夏日至，令刊陽木而火之。冬日至，令剝陰木而水之。
〈刊剝互言耳，皆謂斫去次地之皮。生山南為陽木，生山北為陰木。火之水之，則使其肄不生。〉
●疏〈夏日至令刊陽木而火之者賈疏雲謂五月夏至之日為之也謂先刊�以去其皮乃燒之雲冬日至令剝陰木而水之者賈疏雲謂十一月冬至之日為之亦謂剝去其皮乃水此文與下文相兼乃足也必以夏刊陽木冬剝陰木者夏至之日則陰生冬至陽生陽木得陰而鼓陰木得陽而�故須其時而刊剝之也山虞取其堅刃冬斬陽夏斬陰此欲死之故夏陽木冬陰木案夏日至冬日至亦謂二至之月賈謂正在二至之日非也詳大司樂疏[1]〉
〈注云刊剝互言耳皆�所去次地之皮者說文刀部雲刊剟也剝裂也又斤部雲斫擊也謂繫去木近根處之皮書禹貢隨山刊木偽孔傳雲刊槎其木賈疏雲刊謂削之亦剝之剝謂剝去其皮亦削之故云互也雲生山南為陽木生山北為陰木者山虞注義同雲火之水之則使其肄不生者謂以水火絕其萌�之耑毛詩周南汝墳傳雲肄餘也斬而復生曰肄〉

若欲其化也，則春秋變其水火。
〈化猶生也，謂時以種穀也。變其水火者，乃所火則水之，所水則火之，則其土和美。〉
●疏〈注云化猶生也者素問天元紀大論雲物生謂之化雲謂時以種穀也者謂伐去其木即於其地以時種穀蜀石經時作將亦通伐草木為田以種穀所謂菑也爾雅釋地雲田一歲曰菑詩小雅采芑孔疏引孫炎雲菑始災殺其草木也然�審此與薙氏兩經化字似當與草人土方氏土化義同謂變化所攻草木以糞土使肥四官亦相與為官聯也鄭訓為生疑未得其義雲變其水火者乃所火則水之所水則火之則其土和美者變亦化也變其水火猶言以水火變之下薙氏文可證賈疏雲前文雲夏日至刊陽木火之者至秋以水漬之前冬日至剝陰木以水之者至後春以火燒之如此則地和美也〉

凡攻木者，掌其政令。
〈除木有時。〉
●疏〈注云除木有時者賈疏雲凡國家有欲攻木者皆來取柞氏政令所以取政令者除木有時如上冬夏者也〉

薙氏掌殺草。春始生而萌之，夏日至而夷之，秋繩而芟之，冬日至而耜之。
〈故書「萌」作「甍」。杜子春云：「甍當為萌，謂耕反其萌牙，書亦或為萌。」玄謂萌之者，以茲其斫其生者。夷之以鉤鐮迫地芟之也，若今取茭矣。含實曰繩。芟其繩則實不成孰。耜之，以耜測凍土剗之。〉
●疏〈春始生而萌之者此統一時言之秋同雲夏日至而夷之者此謂建午之月也與春秋通舉三月者不同雲冬日至而耜之者亦謂建子之月也賈疏雲此薙氏所掌治地從春至冬亦一年之事後年乃可種也[1]〉
〈注云故書萌作甍杜子春雲甍當為萌者徐養原雲萌甍一聲之轉說文民部民眾萌也萌而無�也遂人注云變民言�異外內也甿猶懵懵無知皃也葢萌即甿字懵甍同音故萌轉為甍宋世犖雲甍當為夢說文艸部�灌渝讀若萌爾雅釋草其萌��即夢灌渝字案宋說亦通雲謂耕反其萌牙者說文艸部雲萌草芽也月令雲孟春艸木萌動季春句者異出萌者盡達注云句屈生者芒而直曰萌此謂艸初生出地時耕而發之反其萌牙以土蒙覆其上使不復生爾雅釋地郭注云今江東呼初耕地反草為菑此反其萌牙即反草也雲書亦或為萌者謂別本字或作萌與杜所定同雲玄謂萌之者以茲其斫其生者者鄭以經無反草之義故易杜釋說文木部雲�斫也齊謂之鎡錤草初生之萌牙不任芟刈故以鉏斸土去之因謂之萌莊子外物篇雲春雨日時草木怒生銚鎒於是乎始脩是也茲其即鎡錤詳遂大夫疏雲夷之以鉤鐮迫地芟之也者夷薙字通月令注引此文作薙又雲薙謂迫地芟之也義與此同國語齊語韋注云夷平也所以削草平地芟大鎌所以芟草也說文刀部雲�鎌也金部雲鎌鍥也鉤即�之借字鐮即鎌之俗方言云刈鉤自關而西或謂之鉤或謂之鎌或謂之�迫地芟之謂迫近地面於稾之屬根處芟刈之也齊民要術引氾勝之書治區田法雲區中草生茇之區閒草以利剗剗之若以鋤鋤苗長不能耘之者以�鎌比地刈其草矣鄭雲迫地芟之猶氾雲比地刈其草也雲若今取菱矣者說文艸部雲�乾芻漢書溝洫志民�牧其中顏注云菱乾草也凡取芻菱亦迫地芟之故鄭舉以為況雲含實曰繩芟其繩則實不成孰者釋文雲繩音孕月令孔疏引皇侃讀同惠棟雲繩當為�字之誤也管子五行篇�婦不銷棄注云�古孕字大玄�首曰�其膏人一月而膏�與�同玉篇雲�或孕字汗�雲古文尚書以腪為孕詒讓案草之含實猶人之懷孕故謂之繩繩�聲類同字得相通借非誤也段玉裁謂此當有繩讀為孕之注近是家語屈節篇王注云蠅魚之懷任也�亦與�義略同雲耜之以耜測凍土剗之者釋名釋用器雲耜齒也似齒�物也小爾雅廣詁雲剗滅也案耜即耒刃可以伐土減草賈疏雲耜廣五寸謂耒頭金冬時地凍故以耜附測凍土剗之如此春種則地和美案錢鈔本明註疏本測作側玉燭寶典引同蜀石經及宋本嘉靖本並作測月令疏引同賈述注亦作附測凍土而未釋其義阮元謂測即毛詩周頌畟畟良耜傳雲畟畟�測測之義今攷鄭詩箋雲農人測測以利善之耜熾菑是南畞也與此注義似未�協竊疑鄭�或謂凍土堅沍難發當以利耜測試剗之又疑作側者義亦可通釋名釋姿容雲側偪也附側凍土剗之猶上注云迫地芟之也國語齊語雲及寒擊�除田韋注云寒謂季冬大寒之時�枯草也即此測剗凍土之事〉

若欲其化也，則以水火變之。
〈謂以火燒其所芟萌之草，已而水之，則其土亦和美矣。《月令》「季夏，燒薙行水，利以殺草，如以熱湯」，是其一時著之。〉
●疏〈若欲其化也則以水火變之者與柞氏義同亦與草人土方氏為官聯也[1]〉
〈注云謂以火燒其所芟萌之草已而水之則其土亦和美矣者雲亦者亦上柞氏也鄭意此官殺草春萌秋芟皆以火燒之復以水化之則其上肥宜稼文選張衡東京賦雲若薙氏之芟草既蘊崇之又行火焉與鄭義同稻人凡稼澤夏以水殄草而芟夷之注云將以澤地為稼者必於夏六月之時大雨時行以水病絕草之後生者至秋水涸芟�明年乃稼彼注意蓋亦謂夏未行水之前先有芟至秋水涸之後復芟後生之草與此職夏夷秋芟之文正同雲月令季夏燒難行水利以殺草如以熱湯是其一時著之者鄭彼聖雲此謂欲稼萊地先薙�草草乾燒之至此�大雨流水潦畜於其中則草死不復生而地義可稼也亦引此經為釋葢兩文義同故互引作證惟此經有四時殺草之政月令止著季夏薙草故云是其一時著之也〉

掌凡殺草之政令。

硩蔟氏掌覆夭鳥之巢。
〈覆猶毀也。夭鳥，惡鳴之鳥，若鴞鵩。〉
●疏〈掌覆夭鳥之巢者說文�部雲鳥在木上曰巢在穴曰窠[1]〉
〈注云覆猶毀也者王制雲不覆巢彼注云覆�也國策秦策高注云毀敗也是覆毀義同毀夭鳥之巢者將以絕其類雲夭鳥惡鳴之鳥若鴞�者夭�之借字經典通借妖為之此經眡祲保章氏妖祥字竝作妖後庭氏夭鳥字御覽引馬本亦作妖疑此當與彼同說文虫部雲衣服歌�艸木之怪謂之�禽獸蟲蝗之怪謂之�統言之��得通稱故怪鳥謂之夭鳥以其夜鳴聲惡聞者不祥故去之晏子襍下篇景公曰有鴞昔者鳴聲無不為也吾惡之甚毛詩陳風墓門傳雲鴞惡聲之鳥也孔疏雲鴞一名鵩與�異一名鴟瞻卬云為�為鴟是也俗說以為鴞即土�非也又引陸璣疏雲鴞大如班鳩綠色惡聲之鳥也入人家凶賈誼所賦�鳥是也史記賈誼傳雲楚人命鴞曰服索隱雲案鄧展雲似鵲而大晉灼雲巴蜀異物志雲有鳥山鴞體有文色土俗因形名之曰服不能遠飛行不出域荊州記雲巫縣有鳥如雌雞其名為鴞楚人謂之服此�即服也據史記及陸孔晉灼所說鴞�是一鳥賈疏以為二鳥疑非互詳掌畜疏〉

以方書十日之號，十有二辰之號，十有二月之號，十有二歲之號，二十有八星之號，縣其巢上，則去之。
〈方，版也。日，謂從甲至癸。辰，謂從子至亥。月，謂從娵至荼。歲，謂從攝提格至赤奮若。星，謂從角至軫。夭鳥見此五者而去，其詳未聞。〉
●疏〈注云方版也者謂木版也聘禮記雲百名以上書於策不及百名書於方鄭彼注同此日辰等五者之號亦不及百名故以方書之又內史杜注云方直謂今時牘也版牘義亦同詳彼疏雲日謂從甲至癸辰謂從子至亥者大戴禮記易本命雲日數十又雲辰主月續漢書律厤志劉注引月令章句雲大撓始作甲乙以名日謂之榦作子丑以名月謂之枝賈疏雲日據十幹而言辰據十二支而說雲月謂從娵至荼者賈疏雲彼爾雅釋天文正月為陬二月為如三月為�四月為餘五月為臯六月為且七月為相八月為壯九月為玄十月為陽十一月為辜十二月為塗是也釋文雲爾雅正月為陬十二月為塗今注作娵荼二字是假借耳雲歲謂從攝提格至赤奮若者亦爾雅釋天文詳馮相氏疏雲星謂從角至軫者即二十八㝛也呂氏春秋�道篇雲月�二十八㝛軫與角屬開元占經東方七㝛占說二十八㝛雲石氏�讚皆始於角而終於軫葢二十八星分列四方自東而北而西而南故始角終軫賈疏雲右旋�之是也案亦詳馮相氏疏雲夭鳥見此五者而去其詳未聞者明古有此術其術意不可知也晏子春秋襍篇下說齊景公使柏常騫禳鴞築新室為置白茅夜用事而鴞死其事亦與此相類〉

翦氏掌除蠹物，以攻禜攻之，以莽草熏之，
〈蠹物，穿食人器物者，蠹魚亦是也。攻禜，祈名。莽草，草物殺蟲者，以熏之則死。故書「蠹」為「櫜」。杜子春云：「櫜當為蠹。」〉
●疏〈以攻禜攻之以莽草熏之者賈疏雲攻之據祈去其神故以六祈而言之熏之據去其身也[1]〉
〈注云蠹物穿食人器物者者說文�部雲蠹木中蟲也一切經音義引字林雲蠹木中蟲也穿食人器物者也呂氏春秋達鬱篇雲木鬱則為蠹高注云蠹蠍食木之蟲也雲蠹魚亦是也者蠹舊本誤蟲今據宋本及明註疏本正玉篇�部雲蠹白魚也爾雅釋蟲雲蟫白魚郭注云衣書中魚一名蛃魚本草經雲衣魚一名白魚一名�鄭意蠹物種類緐多白魚亦其一也雲攻禜祈名者大祝六祈四曰禜五曰攻此攻�蓋亦兼有二祈與庶氏攻說略同謂以辭告其神又鳴鼓以攻之也雲莽草藥物殺蟲者以熏之則死者蜀石經此注首有今用以殺魚山海經朝歌山有草名莽可以毒魚郭璞雲凡二十二字非鄭注葢唐五代時校書者所記石經誤並錄之然足補鄭義案神農本草經木部雲莽艸有毒主風殺蟲魚一名�一�春�生上谷山谷及冤句證類本草亦引陶弘景注云今東閒處皆有人用�以和米內水中魚�即死莽草字亦作�字今俗呼為�草也又引蘇頌�經雲木若石南而葉稀無花實一說�生�木石閒此木也而爾雅釋草雲葞春草釋曰藥草莽草也郭璞雲一名芒��音近故��謂之草者乃蔓生者是也惠士奇雲山海經中山經朝歌之山有草焉名曰莽草可以毒魚��有木狀如�而赤葉名曰芒草可以毒魚莽轉為芒語有輕重耳淮南萬畢術曰莽草浮魚爾雅�春草注云一名芒草本草曰莽草主風葢蟲生於風潛於陰魚陰類也治風之草能毒魚�亦能殺蟲歟詒讓案莽葞芒並一聲之轉據蘇頌說葢有草木二種此經及山海經之莽草即釋艸之葞皆草也本艸之莽草入木部及山海經之芒草皆木也雲故書蠹為橐杜子春雲櫜當為蠹者釋文雲櫜本或作橐蜀石經亦作橐王引之雲作橐者是也橐蠹古同聲故橐譌為櫜說文�作�從��聲地官掌染草注橐蘆釋文橐音託又音妬妬與蠹同音是其證也若橐與櫜則聲遠而不可通矣案王說是也阮元說同〉

凡庶蠱之事。
〈庶，除毒蠱者。蠱，蠹之類，或熏以莽草則去。〉
●疏〈
凡庶蠱之事者蜀石經凡上有掌字案此與庶氏為官聯也[1]〉
〈注云庶除毒蠱者者與庶氏
義同賈疏雲翦氏主除蠹物其蠱毒自是庶氏今此雲凡庶蠱者同類相兼左右而掌之雲
蠱蠹之類者以其同為蟲類也左昭元年傳雲於文皿蟲為蠱穀之飛亦為蠱杜注云皿器也器
受蟲害者為蠱穀久積則變為飛蟲名曰蠱彼蠱即是蠹與此毒蠱異也雲或熏以莽草則去者
者以庶氏攻蠱雖用嘉草此莽草殺蟲
或亦可以𢿛蠱故使翦氏兼掌除蠱也
〉

赤犮氏掌除牆屋，以蜃炭攻之，以灰灑毒之。
〈灑，灑也。除牆屋者，除蟲豸藏逃其中者。蜃，大蛤也。搗其炭以坋之則走，涥之以灑之則死。故書「蜃」為「晨」。鄭司農云：「晨當為蜃，書亦或為蜃。」〉
●疏〈注云灑灑也者隷僕注同灑灑之借字雲除牆屋者除蟲豸藏逃其中者者謂除宮廟官府諸牆屋有蟲豸者經唯雲除牆屋知為除蟲豸者以雲攻之毒之明指蟲豸而言賈疏雲爾雅有足曰蟲無足曰豸藏逃之類有此二者雲蜃大蛤也者鼈人注同左傳成二年杜注云蜃炭燒蛤為炭雲擣其炭以坋之則走者鄭意經以蜃炭攻之亦用其灰灰即掌蜃注所謂叉灰是也經不雲灰者與下句互文見義也說文土部雲坋塵也掌蜃注謂蜃炭可以禦濕葢兼可以殺蟲故擣其炭為灰以被牆屋而攻之則蟲豸畏其氣而走避也雲涥之以灑之則死者鍾氏注云涥沃也謂以所擣蜃炭之灰沃水以灑牆屋蟲豸遇之則死也雲故書蜃為晨鄭司甚雲晨當為蜃書亦或為蜃者晨蜃聲類同先鄭據左傳有蜃炭故定從蜃徐養原雲說文晶部曟房星為民田時者從晶辰聲或省作晨史記律書曰辰者言萬物之蜄也蜄字不見於說文集韻二十一震蜄通作蜃故借晨為蜃〉

凡隙屋，除其貍蟲。
〈貍蟲，䗪肌蛷之屬。〉
●疏〈凡隙屋除其貍蟲者說文𨸏部雲隙壁際孔也韓非子亡徵篇雲牆之壞也必通隙此隙屋亦謂官所有宅舍久故壞漏者貍蟲尤多故此官主除之[1]〉
〈注云貍蟲�肌蛷之屬者謂陸產自貍藏之蟲與鼈人貍物為水蟲物異而義同貍即薶之借字詳鼈人疏說文虫部雲蟅蟲也廣雅釋蟲雲負�蟅也飛蟅飛蠊也御覽昆蟲部引說文雲蟠蟅鼠婦也�即蟅之變體本艸經雲�蟲一名地鼈一名土鼈生河東川澤及沙中人家牆壁下土中溼處證類本艸引陶注云形扁扁如鼈故名土鼈而而甲不前飛小有臭氣又引唐本艸注云此物好生鼠壤土中及屋壁下狀似鼠婦而大者寸餘形小似鼈無甲但有鱗也肌蛷者蛷釋文作求雲本或作蛷說文�部雲�多足蟲也重文��或從蟲一切經音義引通俗文雲務求謂之蚑蛷關西呼��為蚑蛷又淮南子說林訓曹氏之裂布�者貴之高注云曹布燒以傅蝫蛷瘡則愈蚑蛷蝫蛷並即肌蛷一聲之轉肌蛷即今蓑衣蟲亦名蛷�廣雅釋蟲雲蛷��蛷也張華博物志雲蛷�溺人影隨所著生瘡亦名蠼�證類本艸引陳藏器雲��能溺人影令發瘡如熱沸而大繞腰蟲如小蜈蚣�青無��是也〉

蟈氏掌去鼃黽，焚牡蘜，以灰灑之，則死。
〈牡蘜，蘜不華者。齊魯之間謂鼃為蟈。黽，耿黽也。蟈與耿黽尤怒鳴為聒人耳，去之。〉
●疏〈掌去鼃黽者敘官先鄭注云書或為掌去蝦蟇此注不出者以互見於彼略之雲焚牡蘜者蘜唐石經初刻作鞠後磨改作蘜各本同嚴可均雲說文蘜治牆也爾雅蘜治蘠郭雲今之秋華菊說文又有蘜字日精也郭注菊字假借爾雅菊蘧麥說文同石經初刻作鞠者漢碑但有鞠字蘜從鞠聲故省艸作鞠亦得與蘜通故月令鞠有黃華釋文鞠本又作菊並用假借字其實鞠蹋鞠也與蘜�別詒讓案說文艸部雲鞠日精也以秋華夏小正雲九月榮鞠字亦作鞠神農本艸經��雲��一名日精然則古所謂秋華之艸者即日精其正字當作�經典作�鞠菊者皆叚借字鄭誤以蘜為即秋華菊之本字失之此牡蘜不華者亦即日�之別種正字亦當作�����作鞠者亦用借字也[1]〉
〈注云牡蘜蘜不華者者賈疏雲此則月令季秋雲蘜有黃華是牝�也雲齊魯之閒謂鼃為蟈者詳敍官疏雲黽耿黽也者說文黽部雲黽�黽也梓人注云脰�鼃黽��雅釋魚鼃�蟾諸在水者黽郭注云黽耿黽也似青蛙大腹一名土鴨本艸陶注云鼃大而青背者俗名土鴨其鳴甚壯據郭陶說則耿黽即所謂土鴨葢鼃類之最大者雲蟈與耿黽尤怒鳴為聒人耳去之者以黽類眾多唯去此二者明以其尤怒鳴聒人耳故也〉

以其煙被之，則凡水蟲無聲。
〈杜子春云：假令風從東方來，則於水東面為煙，令煙西行，被之水上。〉
●疏〈以其煙被之者賈疏雲上文雲焚牡蘜灑之則死此經雲以其煙明還用牡蘜之煙被之水上也雲則凡水蟲無聲者則下唐石經初刻有死字磨改刪案有者非也水蟲即�黽之屬有聲者與壺涿氏水蟲異[1]〉
〈注杜子春雲假令風從東方來則於水東面為煙令煙西行被之水上者蜀石經作被水上無之字疑今本衍楚辭招魂王注云被覆也謂順風所來之方播所焚牡蘜之煙使隨風散行被覆水上也〉

壺涿氏掌除水蟲，以炮土之鼓𢿛之，以焚石投之。
〈水蟲，狐蜮之屬。故書「炮」作「泡」。杜子春讀炮為「苞有苦葉」之苞。玄謂燔之炮之炮，炮土之鼓，瓦鼓也。焚石投之，使驚去。〉
●疏〈掌除水蟲者後漢書馬融傳廣成頌雲乃命壺涿驅水蟲李注引此經亦作蠱疑所見本異雲以炮土之鼓𢿛之者𢿛依宋附釋音本明汪道昆本正唐蜀石經並誤毆詳冥氏疏[1]〉
〈注云水蟲狐蜮之屬者蜮一名短狐水中毒蟲也詳敍官疏雲故書炮作泡者炮泡聲類同雲杜子春讀炮為苞有苦葉之苞玄謂燔之炮之炮者臧庸雲杜讀炮為苞字從艸鄭讀泡為炮字從火此雲杜子春讀炮為苞有苦葉之苞炮字誤也鄭始讀從火杜在鄭前不應已作炮字當改作炮無疑案臧說是也段玉裁說同又燔之炮之下毛居正岳珂雲當更有一之字段臧並據增亦是也蜀石經作杜子春泡當為匏有苦葉之匏文雖譌謬而泡字則不誤段氏雲此皆易讀也杜讀泡為苞有苦葉之苞者杜所偁葢非毛詩三家詩有作苞者古經苞裹字多用從艸之苞苞土之鼓所謂土鼓也鄭君以苞字義未協故又易為炮徐養原雲泡乃字之誤杜子春注籥章雲土鼓以瓦為匡以革為兩面可擊也此說與苞土不同郤與炮土相合雲炮土之鼓瓦鼓也者段玉裁雲謂此鼓陶者成之故曰瓦鼓瓦鼓故曰壺雲焚石投之使驚去者賈疏雲石之燔燒得水作聲故驚去也〉

若欲殺其神，則以牡橭午貫象齒而沈之，則其神死，淵為陵。
〈神，謂水神龍罔象。故書「橭」為「梓」，「午」為「五」。杜子春云：「梓當為橭，橭讀為枯，枯，榆木名。書或為樗。」又云：「五貫當為午貫。」〉
●疏〈則以牡橭午貫象齒而沈之者此葢古方術家所傳𢿛殺水神之法說文象部雲象南越大獸長鼻牙三年一乳又齒部雲齒口斷骨也牙部雲牙壯齒也案齒牙骨亦通稱故象齒司尊彝繕人注謂之象骨牡橭為木恐入水不得沈故必貫�齒而沈之必用牡橭象齒者其義未詳賈疏雲以橭為榦穿孔以象牙從橭貫之為十字沈之水中則其神死淵為陵所謂深谷為陵是也[1]〉
〈注云神謂水神龍罔象者國語魯語仲尼曰水之怪曰龍罔象韋注云龍神獸也或曰罔象食人一名沐腫淮南子氾論訓水生罔象高注云罔象水之精也廣雅釋天雲水神謂之岡�釋道世法苑珠林六道篇引夏鼎志雲罔象如三歲小兒赤口黑色大耳長臂赤爪索縛則可得食案夏鼎志所說詭誕不足信沐腫亦未聞雲故書橭為梓午為五者釋文雲梓本或作橭阮元雲疑當作本或作杍梓與杍一字也若作橭則故書橭為橭矣詒讓案橭梓形近午五音近故互易也釋文別�疑當作�與橭梓形並相近阮說亦通�附存之雲杜子春雲梓當為橭橭讀為枯枯榆木名者段玉裁雲梓當為橭者字之誤也橭讀為枯者易其字也橭枯皆音姑必改梓為橭而後讀橭為枯者橭與梓形相近枯與橭音相同也枯是姑榆木爾雅之無姑廣雅之母估也橭則別是一木杜時分別甚明此正如小師小史帝當為奠奠讀為定也徐養原雲說文無橭字掌戮殺王之親者辜之注云辜之為言枯也巫咸文雲暴虐不姑姑與辜通易大過之九二雲枯楊生荑鄭讀枯為姑謂無姑山榆是辜枯姑三字古皆通也詒讓案爾雅釋木雲無姑其實夷郭注云無姑姑榆也生山中莢圓而厚剝取皮合漬之其味辛香所謂無夷急就篇顏注云�荑無姑之實也無枯一名橭榆其莢圓厚藝文類聚木部引廣志雲有枯榆有郎榆郎榆無莢牡無母橭枯姑音並相近雲書或為樗者樗與橭音同部故書別本作此杜鄭不從者牡樗木未聞也雲又雲五貫當為午貫者段玉裁雲五易為午者杜見禮家說一縱一橫曰午因易之不知五午一字古音義皆同古文五作乂則尤一縱一橫之狀也徐養原雲儀禮大射儀度尺而午注云一縱一樹曰午說文五部五五行也從二陰陽在天地閒交午也古文省作乂是五官交午�義故與午通案段徐說是也午五二字古本通用左成十七年傳夷羊五國語晉語作夷羊午是其證杜鄭改字取通俗易明耳〉

庭氏掌射國中之夭鳥。若不見其鳥獸，則以救日之弓與救月之矢射之。
〈不見鳥獸，謂夜來鳴呼為怪者。獸，狐狼之屬。鄭司農云：「救日之弓，救月之矢，謂日月食所作弓矢。」玄謂日月之食，陰陽相勝之變也，於日食則射大陰，月食則射大陽與。〉
●疏〈掌射國中之夭鳥者北堂書鈔武功部御覽兵部引作妖鳥又引馬融注云國中妖鳥�鴟惡聲之鳥也葢馬本作妖與眡祲保章氏妖祥字同妖即�之借字並詳硩蔟氏疏賈疏雲城郭之所人聚之處不宜有夭鳥故去之[1]〉
〈注云不見鳥獸謂夜來鳴呼為怪者者鳥獸晝鳴者其形易見不為怪異若夜來鳴呼聞其聲而不見其形尤駭人為怪害故以救日之弓救月之矢射之也雲獸狐狼之屬者二獸皆喜夜鳴為怪者御覽引馬注云獸虎狼嗥鳴也鄭司農雲救日之弓救月之矢謂日月食所作弓矢者先鄭意救日月之弓矢即日月食時所作後鄭意救日用枉矢救月用恆矢非關食時別作故不從也救日月食禮詳鼓人疏雲玄謂日月之食陰陽相勝之變也者白虎通義災變篇雲日食為救之何陰侵陽也月食救之者陰失明也雲於日食則射大陰月食則射大陽與者明當射其勝者以救之也曾子問政穀梁莊十五年傳說救日食並有兵亦詳鼓人疏御覽引馬注云救日食伐鼓則北面射太陰救月食則伐鼓南面射太陽以此弓矢射之鄭亦本馬說也〉

若神也，則以大陰之弓與枉矢射之。
〈神，謂非鳥獸之聲，若或叫於宋大廟譆譆詘詘者。大陰之弓，救月之弓，枉矢救日之矢與。不言救月之弓與救日之矢者，互言之。救日用枉矢，則救月以恆矢可知也。〉
●疏〈若神也即以大陰之弓與枉矢射之者亦當夜射之經冡上文省也葢視其聲所出之方射以厭之[1]〉
〈注云神謂非鳥獸之聲者賈疏雲謂不見其身直即其聲又非鳥獸之聲故知是神聲若神降於�之類是也雲若或叫於宋大廟譆譆詘詘者者於舊本並作於今據蜀石經正詘詘舊本並作出今據宋附釋音本正釋文亦作詘雲大亦作出案左襄三十年傳文作出杜注云叫呼也譆��也出出戒伯姬彼釋文亦云鄭注周禮引此作詘詘劉昌宗亦音出然則此劉陸音本並作詘今本作出者後人依左傳改之彼下文又雲鳥鳴於亳社如曰譆譆以彼是神聲與鳥聲別故引以為證雲大陰之弓救月之弓枉矢救日之矢與者御覽兵部引馬注云枉矢矢名也覲禮注云月者太陰之精賈疏雲以其與經雲救日之弓相對彼�救日之弓明此太陰之弓是救月之弓可知若然上言救月之矢則此枉矢是救日可知案枉矢詳司弓矢疏雲不言救月之弓與救日之矢者互言之者謂上文見弓矢之用此文見弓矢之名欲使互推而兩得之也雲救日用枉矢則救月以恆矢可知也者用蜀石經及宋大字本並作以此亦以互文推之賈疏雲見司弓矢枉矢最在前明救月矢當在枉矢之下故知救月用恆矢可知不用庳矢以其庳矢弩所用故也〉

銜枚氏掌司嚻。
〈察嚻讙者，為其聒亂在朝者之言語。〉
●疏〈掌司嚻者司內外朝嚻讙之禁也[1]〉
〈注云察嚻讙者為其聒亂在朝者之言語者亦訓司為察也司虣注云嚻讙也凡王內外三朝皆有議論國事不得妄為嚻讙以聒亂之〉

國之大祭祀，令禁無嚻。
〈令，令主祭祀者。〉
●疏〈國之大祭祀令禁無嚻者此司郊廟祭祀嚻讙之禁與庶氏為官聯也[1]〉
〈注云令令主祭祀者者賈疏雲國之大祭祀謂天地宗�令主祭祀之官使禁止無得讙嚻讙嚻則不敬鬼神故也〉

軍旅、田役，令銜枚。
〈為其言語以相誤。〉
●疏〈軍旅田役令銜枚者此司師田野外嚻讙之禁也其禁較平時尤重故更令銜枚國語�語雲襲侵密聲白虎通義誅伐篇雲人銜枚馬繮勒為�依此經�則銜枚為軍法之常不必襲侵矣田役謂因田獵而起徒役時田講武事尤嚴重故亦令銜枚若他功作大役無令銜枚之法詳大宰疏[1]〉
〈注云為其言語以相�者恐其妄相言語誤�守及逐�之事墨子號令篇雲囂讙�眾其罪殺即軍旅之禁也〉

禁嘂呼歎嗚於國中者，行歌哭於國中之道者。
〈為其惑眾相感動，嗚，吟也。〉
●疏〈禁嘂呼歎鳴於國中者者禁下檀弓注引有野字疑誤衍呼經例當作�此疑誤改從今字��詳雞人疏於唐蜀石經並誤於今據宋附釋音本嘉靖本正下同此司國城內道塗嘂讙之禁也雲行歌哭於國中之道者者國中之道即匠人國中九經九緯之道也惠士奇雲雜記國禁哭則止郊特牲喪者不哭葢國之大祭祀民皆敬之敬則吉圭清靜州里除不蠲刑者任人凶服亦皆禁焉非徒哭也��將任車歌於車下苟非師田祭祀則歌哭皆弗禁也呂氏春秋貴直論�援諫齊�王而不用出而哭國三日王問吏曰哭國之法若何吏曰�明哭國者�無道之刑葢起於戰國歟墨子號令篇曰無敢歌哭於軍中有則其辠射言�軍中則然奔喪哭避市朝魯哀姜大歸將行哭而過市市人皆哭則哭亦有不避市者國中不禁可知[1]〉
〈注云為其惑眾相感動者謂嘂呼歎鳴及歌哭皆足以惑眾而歎鳴歌哭又易相感動故禁之也雲鳴吟也者釋名釋言語雲鳴舒也氣�懣故發此聲以舒寫之也文選陸士衡赴洛道中卿古詩注引蒼頡雲吟歎也是鳴吟並歎�發舒之聲也〉

伊耆氏掌國之大祭祀，共其杖咸，
〈咸讀為函。老臣雖杖於朝，事鬼神尚敬，去之。有司以此函藏之，既事乃授之。〉
●疏〈注云咸讀為函者惠棟雲古咸與圅通毛詩巧言曰�始既�韓詩作既減減�涵也司馬相如封禪文雲上咸五下登三徐廣曰咸一作圅漢書天文志閒可緘劒蘇林曰椷音圅詒讓案說文木部雲椷篋也又匚部雲匧椷�也廣雅釋器雲匧謂之椷咸圅椷並聲近字通雲老臣雖杖於朝事鬼神尚敬去之有司以此函藏之既事乃授之者此謂唯共函以藏杖不共杖也賈疏雲下二文雲授杖此經惟言其杖函止謂祭祀時臣雖老�杖但為祭祀尚敬暫去之去杖之時共杖函盛之祭祀訖還與老臣拄之老臣雖杖於朝事鬼神尚敬去之謂七十有德君不許致仕者也王制雲七十杖於國八十杖於朝謂得致仕者與此異也詒讓案儀禮經傳通解引尚書大傳雲文王之治岐也七十者杖於朝見君揖杖鄭彼注云朝當為國揖當為去大傳又雲八十者杖於朝見君揖杖九十者杖而朝見君建杖注云揖�也建樹也是見君惟七十者去杖八十九十者不去杖大祭祀或有老臣助祭則八十以上亦當去杖也〉

軍旅，授有爵者杖。
〈別吏卒，且以扶尊者。將軍杖鉞。〉
●疏〈軍旅授有爵者杖者與司兵司戈盾授兵同時授之三官為官聯也凡軍旅之杖蓋用殳廣雅釋器雲殳杖也御覽兵部引司馬法雲有司皆執殳戈示諸鞭撲之辱賈疏雲此謂在軍之時有爵謂士以上若然自伍長卜士兩司馬中士卒帥上士旅帥下大夫帥帥中大夫等並得杖[1]〉
〈注云別吏卒且以扶尊者者吏謂軍吏即經有爵者卒謂六軍七萬五千人吏有杖所以殊異之於士卒且以為扶持之助也雲將軍杖鉞者明將軍所杖又別於眾軍吏大司馬注云鉞所以為將威也六韜軍用篇雲大柯斧刃長八寸重八斤柄長五尺以上千二百枚一名天鉞呂氏春秋異用篇雲六尺之杖今鉞柄亦長五尺以上故可以代杖賈疏雲今文泰誓師尚父左杖黃鉞右把白旄是將軍杖鉞之事也詒讓案鉞葢司兵所授非此官所掌也書牧誓亦云王左杖黃鉞則大師王在軍亦杖鉞〉

共王之齒杖。
〈王之所以賜老者之杖。鄭司農云：「謂年七十當以王命受杖者，今時亦命之為王杖。」玄謂《王制》曰：「五十杖於家，六十杖於鄉，七十杖於國，八十杖於朝。」〉
●疏〈注云王之所以賜老者之杖者廣雅釋詁雲齒年也此王所賜老者之杖校年以授之故謂之齒杖月令雲仲秋養衰老授几杖鄭司農雲謂年七十當以王命受杖者今時亦命之為王杖者續漢書禮儀志雲仲秋之月縣道皆案戶比民年始七十者授之以玉杖玉杖長九尺端以鳩鳥為飾案王杖續漢志作玉杖御覽玉部引同並誤惠士奇引論衡謝短篇曰七十賜王杖為證盧文弨雲漢�攷亦作王杖名之曰王者榮所賜也呂飛鵬雲先鄭雲今時亦命之為王杖葢承上文以王命受杖者而言以王命受杖者故曰王杖案惠盧呂說足正今本續漢志之誤蜀石經亦作王杖雲玄謂王制曰五十杖於家六十杖於鄉七十杖於國八十杖於朝者引此者後鄭意五十以上即得受王賜杖不必七十而後受杖也〉

周禮正義卷七十終

