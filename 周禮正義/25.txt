
經文參閱周禮/地官司徒，自〈閭師〉至〈師氏〉。

周禮正義卷二十五
瑞安孫詒讓學

閭師，掌國中及四郊之人民、六畜之數，以任其力，以待其政令，以時徵其賦。
〈國中及四郊，是所主數六鄉之中，自廛里至遠郊也。掌六畜數者，農事之本也。賦謂九賦及九貢。〉
●疏〈掌國中及四郊之人民六畜之數者主國中郊里版籍之法與司民為官聯也此官為國中及四郊吏之長而兼掌六鄉賦貢之事脩閭氏掌比國中注云令其閭內之閭胥里宰之屬是國中廛里及郊里雖在六鄉之外而亦用比閭法五家為聯與鄉遂同故通屬閭師四郊即郊里詳遺人疏賈疏雲閭師徵斂百里內之賦貢以其人民是出賦之數其六畜是營作之本故須知數也雲以任其力者謂九職任民之事其六畜亦任共役貢也此官掌國中四郊亦有地治則亦當有校比之法與鄉師遂師縣師同經文不具也雲以待其政令者賈疏雲政令謂賦役皆是也[1]〉
〈注云國中及門郊是所主數六鄉之中自廛里至遠郊也者以經言國中即載師所云以廛里任國中之地言四郊即載師之近郊遠郊四郊中有六鄉是六鄉之中自廛里至遠郊閭師並掌之鄭言此者欲別於下縣師所主數不�國中四郊也賈謂閭師直知其人數不施政教非鄭恉也又案敍官注云閭師主徵六鄉賦貢之稅者則鄭意國中四郊並通屬六鄉今攷載師雲以賞田任遠郊之地司勳雲掌六鄉之賞地一郊里得附六鄉而國中亦可類推但六鄉夫家及官吏之數皆有定限自三十州七萬五千家之外所增益者咸非鄉吏所治則皆此官專掌之小司徒雲四郊之吏即此官之屬吏也蓋國中四郊之政治與鄉多相通貫故官吏職事與鄉吏亦得相佐助而其部居固自�然不掍也亦詳大宰疏雲掌六畜數者農事之本也者庖人注云六畜六牲也始養之曰畜將用之曰牲此據民閒字養言之故亦云六畜但六畜任力者以馬牛為主此大總計之耳賈疏雲六畜謂馬牛羊豕犬雞則唯牛可為農事而鄭�雲農事之本者羊馬犬雞雖不用為農事皆是人之相資藉以為用故�入農事之中是以閭師主徵斂亦揔知其數也雲賦謂九賦及九貢者賈疏雲案下又陳貢故知賦中兼有貢經直言賦者以賦為主耳賦謂口率出泉若然案大宰九賦�邦中以至幣餘為九等此國中及四郊於九賦之中惟有二賦而言九賦者亦大揔而言也其九貢又與大宰別彼九貢者與小行人春入貢為一謂諸侯之九貢此即大宰九職之貢與下文貢九穀之等是一也案賦者徵斂之大名故九賦九貢通謂之賦九賦即地稅鄭賈謂口率出泉非也詳大宰疏〉

凡任民：任農以耕事，貢九穀；任圃以樹事，貢草木；任工以飭材事，貢器物；任商以市事，貢貨賄；任牧以畜事，貢鳥獸；任嬪以女事，貢布帛；任衡以山事，貢其物；任虞以澤事，貢其物。
〈貢草木，謂葵韭果蓏之屬。〉
●疏〈凡任民者此任民作貢即大宰九職之力征亦即大府內府之九功司會所謂以九功之法令民職之財用是也任民之法通於畿內而其頒行則自國中始故於此官備列其法賈疏雲案大宰以九職任萬民謂任使萬民各有職事有職事必有功有功即有貢故此論貢之法也雲任農以耕事貢九穀者大宰注云貢功也九職之功所稅也大府亦云凡萬民之貢以充府庫此以下並與大宰九職文相應�為三農所任之職事九穀即耕田所成之功官以職事授之民而使各以其功為貢所以儆其惰而不強責其所無也雲任嬪以女事貢布帛者賈疏雲大宰雲七曰嬪婦化治絲枲故還使貢布帛女即彼嬪婦也詒讓案此嬪婦布帛之貢為民家女口之力征即管子入國篇所謂婦征亦即孟子所謂布縷之徵也月令蠶事既畢乃收繭稅以桑為�注謂外命婦就公桑蠶室而蠶收以近郊之稅彼則公桑之地征與此嬪婦之貢異也雲任衡以山事貢其物任虞以澤事貢其物者中澤雜有農圃牧諸職若掌葛葛征草貢之等所貢匪一故通言其物以晐之賈疏雲大宰雲三曰虞衡作山澤之材材即物也以其山澤所出物多故云物若禹貢雲海物然也序官山澤稱虞川林稱衡此文雲任衡以山事山不稱虞者欲見山中可以兼川林亦貢物故�見為義也此文次第與大宰不同者彼依事大小為次此不依彼為次者欲見事無常故也且彼有九職仍�山澤為一此文分中澤為二唯有八者任九職有臣妾及閒民此無者以周公設經任之則有臣妾使得自生若貢稅則無以�聚斂疏材無可稅故也其閒民載師已見出�家之徵故於此不言之矣其分山澤為二者以山澤所貢不同故分為二以充八通閒民為九耳江永雲九職中惟臣妾不貢疏材委人之薪芻疏材木材掌荼之疏材自是取之於虞衡及山澤�農�職除臣妾析虞衡為二仍是九故大府言九功之人案江說是也此任民之法校之大宰九職之人唯無臣妾�蓋臣妾最賤雖受職而不貢功即無口賦也至下文夫布即閒民之貢賈因鄭以夫布人九賦故謂州經閒民無貢不足據也此力征之貢與九賦地稅不同與均人公旬三日之力役亦不同凡民國中自七尺以及六十野自六尺以及六十有五於法既任力役則於身應計口出賦故令各以其所能受職而貢其功以為征不受職則為惰民而有罰其老幼及貴者賢能癈疾服公事者皆不受力役則亦不征其職貢此任民作貢與後世丁口賦正同但出物而不出泉與後世法小異耳漢書食貨志載王莽�周官法謂取眾物鳥獸魚�百蟲於山林水澤及畜牧者嬪婦桑�織�紡績補縫工匠醫巫卜祝及它方技商販賈人坐肆列里區謁舍皆各自占所�於其在所之縣官除其�計其利十一分之而以其一為貢蓋比傅此經而失其本意者九貢任民�征甚輕安得以地稅十一之法掍之邪凡力征與地征力役並不同互詳大宰鄉師載師均人疏[1]〉
〈注云貢草木謂葵韭果蓏之屬者葵韭蓏為草果為木葵韭�為菹見�人果蓏詳甸師疏草木可貢者多故約舉四者以晐之〉

凡無職者出夫布。
〈獨言無職者，掌其九賦。〉
●疏〈凡無職者出夫布者賈疏雲無職非一故言凡此無職即大宰閒民無常職轉移執事者也轉移執事即是有職而言無職者為有職者執事當家廛地不事即無職也出夫布者亦使出一夫口稅之泉也莊存與雲夫布一人之力征也江永雲此經凡無職者與農圃等同列即九職中之閒民夫布亦是閒民本身正職與今時丁錢相似孟子廛無夫里之布夫布即此經之夫布案莊江說得之凡力征皆以夫計故國語魯語雲任力以夫而議其老幼韋注云力謂繇役以�家為數是也上農圃工商之貢皆計率以征其物但此閒民則不貢物而出泉耳此夫布即漢之口泉計夫出之故謂之夫布唯閒民無功可貢乃有此泉征鄭以通釋九賦則非也[1]〉
〈注云獨言無職者掌其九賦者賈疏雲上皆論貢不言賦惟此無職之人言夫布夫布即賦也以其掌九賦者上雖直雲貢九賦亦掌之故云掌其九賦案劉琰問載師職雲凡民無職事者出夫家之徵閭師職雲凡無職者出夫布夫察之徵與夫布�異如何鄭答雲夫家之徵者田稅如今租矣夫布者如今筭斂在九賦中者也以此�之今租即大征不得兼言家鄭連言家挾句耳劉�又問閭師職雲凡任民任農以耕事貢九穀下至任虞凡八貢不道九賦下言�無職者出夫布注云獨言無職者掌其九賦�此者豈上八貢者復出八賦與無職所出夫布凡為九將自布賦不同重計八貢未之能審也鄭荅曰讀天官冢宰職則審矣無職在九賦中今此不言其餘獨言此者此官掌斂賦嫌無職者不當出筭故言耳鄭雲讀天官冢宰則審者案冢宰職九職九賦別九賦自邦中以至邦都六也加以關市山澤及幣餘為九九職不言服數或一服之中而有九職安得八賦依八貢出之乎言審矣者審八賦不依九職為九可知故云審矣若然無職在賦中其句下讀為義�連於上也欲�無職之人非直在九職中亦在九賦中故云無職在九賦中也詒讓案鄭意十八貢所任之人或受田或受功皆有常職出貢復出賦賦即口泉此無職者既不受田復無常職則唯出賦不出貢今攷載師無職事者出夫家之徵為田稅及力征力征亦即口泉此無職者出夫布則專為口泉而無田稅鄭分別二者甚精但不知夫布與八貢並為九職之貢九賦為地稅之總名不得為口泉口泉亦唯閒民出之八貢所任之人非閒民貢物而不出泉則義尚未審耳朱大韶雲載師雲無職事者閭師雲無職者兩義迥別不得合為一無職事謂既無職而又不事事若無職乃九職之無常職也冢宰謂之閒民者無職而轉移執事是仍有職業者也鄭司農雲轉移為人執事若今傭賃也故令出夫布布泉也謂出一夫之泉閭師所任即冢宰所任於農圃工商牧嬪虞衡八者皆雲貢其物於無職者雲出夫布者蓋八者皆有物可貢轉移執事之閒民但有一夫力征故令出一夫之布自凡任民至無職者出夫布為一節合之即冢宰之九職亦即司會之九功冢宰分其職閭師徵其賦司會給�用不得但云八貢下別言凡民不畜不耕不樹不蠶不績�與載師凡宅不毛者節同載師罰之閭帥則恥之經於無職者不雲民明與上八者合為九職賈沿注說乃雲其句下讀為義非也至鄭以無職在九賦中尤屬非是案朱說是也此經無職與載師無職事者義雖互通而人實迥異也〉

凡庶民，不畜者祭無牲，不耕者祭無盛，不樹者無槨，不蠶者不帛，不績者不衰。
〈掌罰其家事也。盛，黍稷也。槨，周棺也。不帛，不得衣帛也。不衰，喪不得衣衰也。皆所以恥不勉。〉
●疏〈凡庶民不畜者祭無牲者此明庶民喪祭所需及衣服皆資所業以自共其惰不事事者則罰令不得備禮利用也王制雲庶人祭於寢賈疏雲案孟子云庶人五母雞二母彘無失其時是以不畜者當罰之故死後祭無牲也庶人用牲之法若王制雲韭以卵麥以魚黍以豚稻以雁注云庶人無常牲取以新物相宜而已是也案依賈說則庶民自祭得用雞豚為牲國語楚語雲庶人祀以魚魚亦膳夫六牲之一也但此無牲無盛等皆罰惰民本身使不得備禮則凡自祭祖禰皆無之賈並謂其人死後乃罰之殆非經意也雲不耕者祭無盛者大戴禮記曾子大圓篇雲無祿者稷饋稷饋者無屍盧注云庶人無常牲故以稷為主是庶民耕者祭以稷為盛今不耕則罰之並不得稷饋也雲不樹者無存者雜記雲士雜木槨注云夫子制於中都使庶人之槨五寸公羊宣十五年何注云還廬樹桑萩死者得葬焉萩即楸借字亦棺槨材也據鄭義則庶民得有五寸之槨蓋亦以所樹雜木為之今不樹則罰之死者有棺而無槨也雲不蠶者不帛者賈疏雲蠶則得帛孟子云五十可以衣帛以不蠶故身不得衣帛雲不績者不衰者說文糸部雲績緝也凡麻枲之事謂之績故詩陳風宛丘雲不績其麻豳風七月孔疏雲績緝麻之名案衰以麻為之故不績則賈不得制衰也[1]〉
〈注云掌罰其家事也者祭無牲無盛葬無槨衣不帛喪不衰並制殺其家之禮事以示罰也雲盛黍稷也者甸師注云齍盛祭祀所用穀也粢稷也在器曰盛蓋齍為祭穀實於器則謂之齍盛散文則祭穀謂之粢亦通稱盛故此注以黍稷為釋互詳甸師疏雲槨周棺也者說文木部雲槨葬有木�也槨即�之隷變檀弓雲棺周於衣槨周於棺土周於槨又雲殷人棺�注云��也以木為之言槨大於棺也白虎通義崩薨篇雲槨之為言廓所以開廓闢土無令迫棺也釋名釋喪制雲槨廓也廓落在表之言也案周棺者謂周棺之四圍若上下則不周故檀弓孔疏雲槨不周�有�上有抗席是也雲不帛不得衣帛也者說文帛部雲帛繒也帛織絲為之故不蠶者不得衣帛也任大椿雲雜記注麻衣白布深衣深衣注庶人吉服深衣考管子立政篇刑餘戮民不敢�絲然則非�餘戮民可以服絲矣又春秋緐露制服篇散民不敢服采刑餘戮民不敢�絲然則散民不敢服采�絲得服也又緐露度制篇古者庶人衣縵縵無文帛也又尚書大傳命民得衣文錦未有命者不得衣衣有罰庶人衣布帛然則命民亦得衣文矣不命之民亦得衣帛與鄭注庶人白布深衣異說今攷鄭注深衣為庶人之吉服言其常服當布也若�盛禮或當攝盛�衣絲也管子春秋緐露尚書大傳謂庶人衣絲非常制也疏引孟子五十可以衣帛以不蠶故身不得衣帛然則不蠶雖五十不得衣帛蠶而未五十亦不得衣帛則庶人布深衣其常也鹽鐵論古者庶人耄老而後衣絲其餘則麻枲而已故命曰布衣雲不衰喪不得衣衰也者衰縗之借字詳內司服疏釋名釋喪制雲成服曰衰衰摧也言傷摧也喪服記雲負廣出於適寸適博四寸出於衰衰長六寸博四寸注云負在背上者也適辟領也前有衰後有負版左右有辟領孝子哀戚無所不�案此不衰謂王衰之服皆不得制也江永雲斬衰齊衰當心前長六寸廣四寸之布謂之衰不績之人遇有斬齊之喪其衰服不設此布以取之非不服喪服雲皆所以恥不勉者因其怡游不�事正業故為此罰以取之冀其知�而改也〉

縣師，掌邦國、都鄙、稍甸、郊里之地域，而辨其夫家、人民、田萊之數，及其六畜、車輦之𥡴。三年大比，則以攷羣吏，而以詔廢置。
〈郊里，郊所居也。自邦國以及四郊之內，是所主數周天下也。萊，休不耕者。郊內謂之易，郊外謂之萊，善言近。〉
●疏〈掌邦國都鄙稍甸郊里之地域者此官為掌公邑吏之長四等公邑之地域�甸稍縣畺外與邦國都鄙內與郊里甸遂相連比者其畺界互相出入故此官通掌其地域縣都亦有公邑經唯言稍甸者文不具也又王制說畿外封國之餘以為閒田天子亦置吏治之疑亦隷此官矣江永雲謂邦國與都鄙稍甸與郊里其��連之地域縣師主分別之不得侵越雲而辨其夫家人民田萊之數者主公邑版圖之法自此以�並專治稍甸縣都公邑之政法與邦�都鄙郊里不相涉也小司徒注云夫家猶男女也王引之雲夫家以婚配者言之也其餘老弱�獨不得謂之夫家則以人民��賈疏以人民為奴婢非也謂奴婢為人民者惟見質人朝士之文其餘則否案王說是也曾釗說同江永雲甸稍縣都地廣長眾縣師上士二人中士四人所�能辨𥡴者都家公邑亦於鄉�各有親民之吏以邦比之法校登之縣師則按籍辨之𥡴之耳雲及其六畜車輦之𥡴者均人云均人民牛馬車輦之力政故六畜車輦亦有𥡴即小宰八成聽�田以簡𥡴是也雲三年大比則以攷羣吏而以詔廢置者三年大校比民數則正公邑官之官��大比與大計事相因也詳司書疏江永雲攷羣吏者攷甸稍縣都之羣吏也案江說是也此羣吏專指公邑之吏與大宰小宰諸職之羣吏通百官府言�異詳大宰疏詔廢置亦謂詔�及冢宰及大小司徒詳鄉師疏[1]〉
〈注云郊里郊所居也者載師注云里居也�郊所居謂之郊里書畢命敍雲康王命作冊畢分居里成周郊即治郊里之事賈疏雲謂六鄉之民布在國中外至遠郊故有居在郊者也案遺人云鄉里之委積又雲郊里之委積彼雲鄉里據國中雲郊里據在郊與此同也必知鄉民有居在郊者見比長雲徙王國中及郊則從而授之若徙於他里為之旌節而行之國中及郊不雲他明郊與國中同是鄉民也王昭禹雲郊里在鄉遂之閒林喬蔭雲六鄉內屬國中外界於郊司勳雲掌六鄉賞地之法而載師賞田在遠郊則鄉之界於郊明矣然未可以郊即為鄉也遺人既有鄉里之委積又有郊里之委積則郊非即鄉矣費誓魯人三郊三遂則郊又非遂矣王制命左鄉簡不率教者移之右命右鄉節不率教者移之左不變移之左不變�之郊不變移之遂則鄉在郊以內遂在郊以外而鄉�在郊矣比長雲徙於國中及郊則從而受之是鄉既不在郊亦不在國中矣故大司馬雲鄉家載物郊野載旐既言鄉又言郊以明二者之異案王林說是也遠郊之內地凡四同其稍近�六鄉七萬五千家所居遺人司諫所謂鄉里鄉師州長司常所謂州里是也六鄉之內外則為載師之場圃及七等田地其外尚�餘地�民居者則別謂之郊里猶之甸地除六遂七萬五千家外餘地別為公邑也郊里�里閭通稱郊民所居亦什伍相比與鄉遂同與四等公邑井田之制異故不為公邑而與鄉里同稱里郊里之地在四郊各為小城邑左襄八年傳所謂郊保是也亦置吏以治之小司徒雲四郊之吏即此郊里之羣吏也全經散文言郊者或通六鄉言之其以鄉與郊對文者則鄉為鄉里郊為郊里二者迥異秋官四郊之獄掌於遂士而�屬鄉士王�四郊之學在鄉學之外皆絕不相掍鄭王制注云郊鄉界之外者也即此郊里之塙詁賈氏不悟乃以為六鄉之民居於郊者若謂在七萬五千家及七等田之內則仍是六鄉之里何以別屬之郊若謂在七萬五千家及七等田之外則本不屬於鄉何得尚為六鄉之民乎�不可通甚�雲自邦國以及四郊之內是所主數周天下也者賈疏雲邦國則六服四郊則�國中故云周徧天下也江永雲縣師以縣為名所主者甸稍縣都然縣都外連邦國甸稍內連郊里其�四等公邑犬牙格�故通邦國郊里與稍甸都鄙之地域言之正所以別其為甸稍縣都之地域以為辨𥡴張本也縣師實不掌邦國亦不及郊里下言辨其夫家人民田萊之數與其六畜車輦之𥡴又雲�其眾庶所謂其者�縣師所主者言之耳鄭謂縣師主數周天下謬矣金榜雲周�鄉�之外有都鄙有公邑縣士注云都縣野之地其邑非王子弟公卿大夫之采地則皆公邑也謂之縣縣師稍人縣士治公邑之官也鄉遂之外甸稍縣都皆有公邑其域內連郊里外比邦國而家邑大都小都之地又牙錯其閒故縣師職雲掌邦國都鄙稍甸郊里之地域謂與公邑相連比�縣師主辨其地域非縣師所掌得內及郊里外及邦國都鄙也案江金說致塙足正鄭君之誤林喬蔭說同雲萊休不耕者者遂人注義同彼經雲上地田百畮萊五十畮以萊對田言之田為當歲耕�則萊為休不耕者也謂之萊者王制釋文引何𦙍雲草所生曰萊又引庾氏雲萊草也案萊本為草因之田休不耕但生草者謂之萊其山澤野地草之所生棄之不耕者有田�則除草為防於其中而教戰校獵亦謂之萊山虞雲萊山田之野澤虞雲萊澤野大司馬雲萊所田之野是也放火焚草謂之焚萊司燿牧師所云是也全經之中生草與除草焚草同�之萊�事異而由草得義則同雲郊內謂之易郊外謂之萊善言近者賈疏雲郊外言萊即此經田萊據郊而言遂人亦云萊五十畮百畮之類是萊為草萊穢污之稱也郊內謂之易無文案大司徒雲凡造都鄙制其地域雲上地不易中地一易下地再易司徒主六鄉則六鄉之地從易可知不言萊直言易者善言近也詒讓案鄭小司徒注云鄉之田制與遂同則六鄉亦當有田有萊與遂人上地萊五十畮中地萊百畮下地萊二百畮六遂之制同與大司徒遣都鄙之制異此注謂郊內言易郊外言萊又以言易者屬之六鄉言萊者屬之六遂是鄉田制不與遂同既與大司徒經文相牾又與小司徒注義自相違伐非也載師及遂人注亦與此注同誤詳載師疏〉

若將有軍旅、會同、田役之戒，則受灋於司馬，以作其眾庶及馬牛、車輦，會其車人之卒伍，使皆備旗鼓、兵器，以帥而至。
〈受法於司馬者，知所當徵眾寡。〉
●疏〈若將有軍旅會同田役之戒者此治公吧之軍賦役征也賈疏雲言若謂若有若無不定之辭將有謂事未至軍旅謂征伐會同謂時見殷見田役謂四時田獵戒者謂有此數事則豫戒令之詒讓案會同常禮不出郊甸不必作眾庶此謂巡守殷國王於方岳侯國行大會同之禮六軍從行役及公邑此官則戒作之也田役謂因田獵起徒役亦晐諸功作力役之事詳大宰疏雲則受灋於司馬以作其眾庶及馬牛車輦者師役軍賦法並掌於大司馬此官則受而行之所作者公邑之軍賦出徒並出車馬兵器也公邑亦制井田故軍賦同都鄙之制與鄉遂出兵不出車異賈大司馬疏謂公邑出軍之法與鄉遂同非也詩小雅信南山孔疏引司馬法說井田出車之制丘出戎馬一匹牛三頭甸出長軗一乘馬四匹牛十二頭甲士三人步卒�十二人戈�具備即司馬官法之遺此眾庶即彼甲士步卒等馬牛車輦即彼戎馬長殺及牛等下兵器即彼戈�等是也詳小司徒疏雲會其車人之卒伍者謂眾庶既集則以軍法部署之車以�二十五乘為伍三十乘為卒詳司右疏賈疏雲人則百人為卒五人為五雲使皆備旗鼓兵器以帥而至者賈疏雲旗謂若司馬雲秋辨旗物王載大常已下鼓謂司馬雲春辨鼓鐸王執路鼓已下兵器謂弓矢殳矛戈戟也鄉師雲以旗致萬民此雲而至者謂帥而至鄉師也江永雲稍人言作其同徒�輦帥而以至是稍人自帥也此言使皆備旗鼓兵器以帥而�是使都家公邑之長帥而縣師不帥也稍人職以縣師之法作之則是縣師受法於司馬稍人受法於縣師縣師是中閒��施令之人不惟不帥師徒而致於鄉師者亦非其職疏帥而至於鄉師則於經文以帥而至者不協又侵稍人之職矣案江說是也�器當分為二器謂任器之屬賈以兵器通為五兵非也詳玉府疏[1]〉
〈注云受法於司馬者知所當徵眾寡者此亦注用今字作法即大司馬之戰法也鄉師之田法亦其�別此官則受之以為官法故稍人即謂之縣師之�方士亦謂之縣�也軍旅會同�役事有大小所徵眾寡之數不同司馬頒其法於縣縣師則受法從而徵之〉

凡造都邑，量其地，辨其物，而制其域。
〈物謂地所有也。名山大澤不以封。〉
●疏〈凡造都邑者賈疏雲都謂大都小都邑謂家邑也雲量其地辨其物而制其域者與封人量人為官聯也賈疏雲量其地名家邑二十五里大都百里小都五十里也域即疆域大小是也江永雲職首通掌地域謂與甸稍縣都相連已定之地域此則新制之地域也金榜雲量人掌建國之法造都邑亦如之是量�地�量人職也封人凡封國封其社稷之壝封其四疆造都邑之封域者亦如之是制其域者封人職也於公邑之地造都鄙縣師掌公邑之地域故於其造都鄙也亦掌其事案金說是也凡造都邑其土地取之公邑其除絕也則又歸之公邑故此官得制其域至都邑�建以後�其政治貢賦咸都家之君自主之此官不復參與唯其典�命令閒有及於都家者故方士掌都家而雲脩其縣法周書嘗麥篇亦云野宰乃命家邑縣都祠於大祠及風兩野宰即縣吏也[1]〉
〈注云物謂地所有也者即大司徒雲以土會之法辨五地之物生以土�之法辨五物九等之事凡山川民物等皆其地之所有也雲名山大澤不以封者王制文鄭彼注云與民同則不得�管亦賦稅之而已言此者釋辨物�域之義〉

以歲時徵野之賦貢。
〈野謂甸、稍、縣、都也。所徵賦貢與閭師同。〉
●疏〈注云野謂甸稍縣都也者遂人注義同縣士掌野注云郊外曰野大總言之是遠郊以外距王城二百里甸至五百里都通得野�也亦詳甸師及縣士疏江永雲六遂以外通名野此謂徵公邑之民賦也公邑之民賦邑大夫徵之縣師以人大府共疏材等物委人斂之若謂縣師親徵民賦則公邑民賦繁多豈上士二人中士四人所�徵哉雲所徵賦貢與閭師同者賈疏雲但閭師徵六鄉賦貢並斂之此縣師所徵四處賦貢與閭師同若斂野�賦貢是遂師旅師也故直雲徵之同明斂則異也案鄭賈說並未安此野之賦貢即遂師之野職野賦所掌地異而法略同此官主公邑不主三等采地之賦�采地賦貢亦非遂師旅師所斂互�旅師疏〉

遺人，掌邦之委積，以待施惠。鄉里之委積，以恤民之囏阨；門關之委積，以養老孤；郊里之委積，以待賓客；野鄙之委積，以待羇旅；縣都之委積，以待凶荒。
〈委積者，廩人、倉人計九穀之數足國用，以其餘共之，所謂餘法用也。職內邦之移用，亦如此也，皆以餘財共之。少曰委，多曰積。鄉里，鄉所居也。艱阨猶睏乏也。門關以養老孤，人所出入，易以取餼廩也。羈旅，過行寄止者。待凶荒，謂邦國所當通給者也。故書「艱阨」作「㨷阨」，「羇」作「寄」。杜子春云：「㨷阨當為艱阨，寄當為羇」。〉
●疏〈掌邦國之委積以待施惠者掌王畿米粟薪芻等之委積皆於九式所用之外耕地儲庤以待施惠之事與鄉師司救委人為官聯也江永雲遺人委人皆掌委積而所主不同遺人�有薪芻而所主者粟米之積委人主薪芻疏材木材凡畜聚之物之積遺人之委積自鄉里至縣都皆掌之但所主者粟米非委人之所聚者耳案江說是也雲鄉里之委積以施民之囏阨者以下並掌委積官之官法也賈疏雲此下數者皆謂當年所稅多少揔送帳於上在上商量計一年足國用外則隨便留之以為恤民之囏阨之等也囏阨謂年穀不熟民有睏乏則振恤之案賈說非也年穀不熟自在凶荒之科此雲民囏阨者鄉師雲以歲時巡國及野而賙萬民之囏阨以王命施惠葢隨時察問民有睏乏不給者則賙恤之不係於年之上下也雲門關之委積以養老孤者賈疏雲門謂十二國門關謂十二關門出入皆有稅所稅得者亦送帳多少足國用之外留之以養老孤故司門雲以其財養死政之老與其孤注云財所謂門關之委積也是其所留之財也雲郊里之委積以待賓客者郊里謂六鄉外四郊所居與鄉里異賈疏謂即六鄉之民居遠郊者失之詳縣師疏賓客委積即大行人王公五積侯伯四積子男三積之等出入道路隨宜供玫以其自國而出以郊為始故此職以郊里之委積待之而委人則又以稍聚待賓客明道路所出隨在皆有不必皆出郊里大小司徒並有賓客令野脩道委積之文彼野葢通郊甸稍縣都言之與此下文野鄙亦不同也雲野鄙之委積以待羇旅者賈疏雲上既言郊里為遠郊則此野鄙據六遂在郊外曰野六遂中有五百家鄙故以鄙表六遂耳則野鄙中可以兼得公邑在甸地者也旅客也謂客有羇縶在此未得去者則於此惠之但羇旅處處皆有獨於此見惠者但甸地在二百里中於外內有羇旅皆得取之故獨見於此也詒讓案此職野鄙不兼縣都與縣師之野異然當兼甸稍言之司會質人注並雲野佃稍也是也羈旅本畿外客民與上民為六鄉土著異葢畿外之民來至王國者皆於六遂外之公邑暫時寄居以鄉遂夫家有定國中四郊士民萃處皆無容羇旅之地故必於野鄙受廛而即以野鄙之委積待之委人亦以甸聚待羇旅皆是意也至客民之留居不反者則亦於公邑受田故旅師掌野之興積而雲凡新甿之治皆聽之暫止則為羇旅久居則為新甿其實一也雲縣都之委積以待凶荒者賈疏雲縣謂四百里都謂五百里不見稍三百里則縣都中可以兼之凶荒謂年穀不熟則曲禮雲歲凶年穀不登是也特於此三處見凶荒其凶荒則畿內畿外皆有若畿外凶荒則人向畿內取之畿內凶荒則向畿外取之是以鄭君通給解之故於近畿三百里之外言待凶荒之事也案稍�在野鄙內�謂在縣都中亦非是[1]〉
〈注云委積者廩人倉人計九穀之數足國用以其餘共之所�餘�用也者賈疏雲倉人主藏穀廩人主藏米目計九穀之數至餘法用皆約倉人�案倉人云辨九穀之物以待邦用若穀不足則止餘法用有餘則藏之以待凶而頒之注止猶殺餘�用謂遂�之委積所以�優�客之屬又案廩人云掌九穀之�以待國之分頒謂若委人之職諸委積以稍聚�賓客以甸聚待羇旅是廩人亦云委積若然穀不足止餘法用則此鄉里已下皆無入委積之事故云止餘法�也雖無新物以人委積其舊委積所藏者則給囏阨老孤之等故倉人云藏之以待凶而頒之掌客雲凶荒則殺禮有謂除道路委積之外也案鄭賈意蓋謂此官所掌委積以米穀�主即倉人所謂穀積是也凡�積皆出於式用之餘管子輕重乙篇雲請馭言之游財而邑里布積之游財亦即餘法用也雲�內邦之移用亦如此也者職內注云移用��運�他此鄉里之委積等亦以法用所餘轉運�儲以給囏阨諸用是與彼移用義正同也賈疏雲職內所云亦謂本司所用有餘乃移於他處故云以如此也雲皆以余財共之者餘財即國用之餘也雲少曰委多曰積者大司徒注同案委積皆倉廥積聚之通稱詳大司徒疏雲鄉里鄉所居也者謂六鄉七萬五入家所居之里也此經及司諫謂之鄉里鄉帥謂之州里義並同其地同在遠郊以內而非七萬五千家所居者則別謂之郊里故縣師注以郊里為郊所居義亦與此同雲艱阨猶睏乏�者阨�之借字鄉師注云艱阨飢乏也詳彼疏經作囏注作艱者阮元雲亦經用古字注用今字之�賈疏雲案書傳雲行而無資謂之乏居而無食謂之困雲門關以養老孤人所出入易以取餼廩也�此老孤專指死政�老孤葢替饗秋食之外又給餼廩其人孤獨眊弱不可令遠取餼廩於官以門關人所常出入故令就給之也惠士奇雲古者軍營在門故死事之老孤養以門關之委積�就其地而養之所以勵士而勸功也文十一年左傳鄋瞞伐宋司徒皇父禦之耏班為御以敗狄於長丘宋以門賞耏班使食其征征者門關之委積耏班食之因謂之耏門案惠說亦通軍營在門詳大司馬注云羇旅過行寄止者者說文網部雲�馬駱頭也重文��或從革此�即�之譌體史記陳杞世家集解引賈逵左傳注云�寄旅客也然則羇旅謂行客經過因而寄止其地者也雲待凶荒謂邦國所當通給者也者大府注云待猶給也又大司徒雲大荒則命邦國移民通財是無論畿內畿外凡有凶荒悉彼此相通給之故以縣都之委積待之也雲故書艱阨作㨷阨羇作寄杜子春雲㨷阨當為艱阨寄當為羇者㨷舊本誤槿今依宋建陽本�注本及釋文正段玉裁雲說文堇部堇黏土也艱土難治也從堇艮聲�籀文艱從喜周�故書作㨷㨷見說文手部飾也於此不可通故子春易之不易為艱而易為�者據縣師有囏阨之文故知當從籀體連阨言之以見同鄉師也易寄為羇亦依字之聲類徐養原雲���寄各以同音相通注云羇旅過行寄止者則羇寄義亦同也宋世�雲王制東方曰寄呂覽愼勢注寄作羇詒讓案子春易經字為囏而注仍作艱者�用今字也俗本注亦作囏非委人羇旅注云故書羇作奇羇寄奇聲類同〉

凡賓客、會同、師役，掌其道路之委積。凡國野之道，十里有廬，廬有飲食；三十里有宿，宿有路室，路室有委；五十里有市，市有候館，候館有積。
〈廬，若今野候，徒有庌也。宿，可止宿，若今亭有室矣。候館，樓可以觀望者也。一市之閒，有三廬一宿。〉
●疏〈凡賓客會同師役掌其道路之委積者賈疏雲上經委積隨其所須之處而委積此經所陳委積據會同師役行�所須故分佈於道路遠處須多故有積近處須少故有飲食及委也雲凡國野之道十里有廬廬有飲食者此野謂城郭�自近郊至五百里畿凡道路所出皆有此制與上文野鄙專指甸稍異廬即野廬氏所巡行宿息之等雲三十里有宿宿�路室�室有委者呂氏春秋�廣篇雲軍行三十里為一舍故三十里有宿�室儲�多於廬故有委管子大匡篇雲三十里置遽委焉有司職之從�侯欲通吏從行者令一人為負以車若宿�令人養其馬食以委�注云遽今之郵驛也委謂當有儲�以供過者此與三十里路室有委合又據管子則路室�兼為傳遽之舍續漢輿服志驛馬三十里一置周法或與漢法同雲五十里有市市有候館候館有積者荀子大略篇雲吉行五十里故五十里有市候館儲備尤多故有積大戴禮記王言篇雲五十里而封百里而有都邑乃為蓄積衣裘焉使處者恤行者有與�此與五十里候館有積合[1]〉
〈注云廬若今野候徒有庌也者釋名釋宮室雲廬慮也取自覆慮也圉師注云廬廡也廣雅釋宮雲庌廡廬舍�廬制最疏略惟為長廣之周屋�俱晝息漢時野候葢正如此故舉以為況�有庌者明其無房室不可野宿也庌即廡詳圉師疏又國語周語雲國無寄寓韋注云寓亦寄也無寄寓者��廬舍可以寄�旅之客案說文广部雲廬寄也則寄寓�即此經之廬國語又雲立鄙食以守�注云鄙四鄙十里有廬廬�飲食則此廬亦即彼鄙食之制雲宿可止宿若今亭有室矣者說文宀部雲宿止也又高部雲亭民所安定也亭有樓葢宿有路室其制視廬加�具有房室可以夜宿��亭�有室可宿史記李廣傳雲陵�止廣宿亭�是其�御覽居處部引風俗通雲謹案春秋國語畺有寓�謂今亭也漢家因秦大率十里曰亭亭留也葢行旅宿食之所館也據應說則漢之��周路室候館之制矣又周書大聚篇雲五里有郊十里有井二十里有舍舍有委葢邦國都鄙�室之�與此經異雲候館樓可以��者也者聘禮及郊又雲及館注云館舍也遠郊之內有候館可以小休止沐浴說文人部雲候伺望也又食部雲館客舍也周禮五十里有市市有館館有積以待朝聘之客又木部雲樓重屋也魯�雲宿於重館韋注云館候館引此經案館與觀聲近字通釋名釋宮室雲觀觀也於上觀望也楚辭大招王注云�猶樓也葢候館之�尤備雲徒有室又有高�樓榭足供候望觀眺惠士奇謂即周語所謂寓望是也雲一市之閒有三廬一宿�賈疏雲十里二十里有廬三十里有宿四十里又有一廬五十里有市是其一市之閒�廬�宿�廬���十里有廬�也中田有�二也易剝之上九雲君子得與小人�廬注云小人��當��廬舍��三也��詩云於�廬旅鄭雲廬舍安民館舍施教令四也案�鄭賈說通�之則自王城外至於畿��有十市十宿三十廬�廬宿市左右旁自相距里數則無攷�案通言之宿市�室候館��謂之野廬故野廬氏掌比國郊及野之道�宿息井樹是也〉

凡委積之事，巡而比之，以時頒之。
●疏〈凡委積之事巡而皆之者委積分儲各處此官則巡�比校之恐有闕乏也雲以時頒之者賈疏雲則以待者是也〉

均人，掌均地政，均地守，均地職，均人民、牛馬、車輦之力政。
〈政讀為征。地征謂地守、地職之稅也。地守，衡虞之屬。地職，農圃之屬。力征，人民則治城郭、塗巷、溝渠、牛馬、車輦則轉委積之屬。〉
●疏〈掌均地政均地守均地職者大司徒雲以土均之法辨五物九等制天下之地征此以�所均即土均之法也賈疏雲均人所均地政已下��畿內鄉遂及公邑均地���均地守地職二者之稅使皆十一而山稅又均人民已下力征之事若然土均雲掌平土地之政以均地守以均地事以均地貢注云所平之稅邦國都鄙也與此鄉遂及公邑別彼又雲地貢鄭雲謂諸侯之九貢與此九職之貢又不�也案均人掌均鄉遂公邑之地事與土均掌均邦國都鄙之地事職掌內外遠近�相備也地�雖是十一之稅然當為九賦非九職也鄭賈說並誤[1]〉
〈注云政讀為征者土均注同此據大司徒土均之法雲地征故讀從之凡此職地政力政政並讀為征即小宰注所云征字或作政者也雲地征謂地守地職之稅也者大司徒注云徵稅也鄭意此地征即地稅對口泉為民稅也今案當為九賦即下雲財賦是也九賦是地稅非口泉詳大宰疏管子乘馬篇雲地之不可食者山之無木者百而當一涸澤百而當一地之無草木者百而當一楚棘雜處民不得入焉百而當一藪��得入焉九而當一�山其木可以為材可以為軸斧斤得入焉九而當一汎山其木可以為棺可以為車斤斧得入焉十而當一流水網罟得入焉五而當一林其木可以為棺可以為車斤斧得入焉五而當一澤網罟得入焉五而當一命之曰地均又雲十仞見水不大潦五尺見水不大旱十一仞見水輕征十分去一二則去二三則去三四�去四五則去半比之於山五尺見水十分去一四則去二三則去三二則去四一尺而見水比之於澤即此均地征之法也惠士奇雲遂人以土均平政均人土均皆掌土地之政令管子乘馬篇所謂地均以實數者也左襄二十五傳楚葢掩所書九度八鳩七辨六表五數四規三町二牧一井之土亦不外是矣山虞澤虞林衡川衡之山林林麓川澤之土�人之金玉錫石之土場人之場圃之土凡在大司徒土地之圖者十有二土之名十有二壤之物皆以土均之法均之則皆與土均聯事而分掌之者也雲地守衡虞之屬者土均注同林衡掌林麓川衡掌川澤並雲平其守注云平其地之民守林麓之部分此均�守即所云平其守也賈疏雲亦謂畿內川衡林衡山虞澤虞皆遣其地之民守護之及其入山林川澤取之者使出稅以當邦賦雲地職農圃之屬者與載師授地職義同亦據有事於地者故不通舉九職載師注釋為農牧衡虞此衡虞別入地守又不及牧故云之屬以晐之雲力征人民則治城郭塗巷溝渠牛馬車輦則轉委積之屬者此力征即任役有事則征之與九職之力征為民貢之常征異賈疏雲人民並車輦並是力之徵稅〉

凡均力政，以歲上下。豐年則公旬用三日焉，中年則公旬用二日焉，無年則公旬用一日焉。
〈豐年，人食四鬴之歲也。人食三鬴為中歲。人食二鬴為無歲，歲無贏儲也。公，事也。旬，均也。讀如��「原隰」之�。《易》「坤為均」，今書亦有作旬者。〉
●疏〈凡均力政以歲上下者此圴力役之官法也賈疏雲此所均力政者即上人民之力征不通牛馬車輦故禮記王制雲用民之力歲不過三日是此亦據人而言也以歲上下者上即豐年下即儉年也王引之雲以歲上下則在農功既畢之後可知[1]〉
〈注云豐年人食四鬴之歲也人食三鬴為巾歲人食二鬴為無歲歲無贏儲也者賈疏雲案廩人云人四鬴上也人三鬴中也人二鬴下也而知之彼又雲不能人二鬴則令邦移民就穀此時則無力征矣若然此食二鬴而言無年無年者鄭雲無贏儲仍未移民就賤此無年與彼不能人二鬴之歲不同彼不能人二鬴自然無贏儲也案賈說是也玉藻雲年不順成土功不興孔疏亦云謂人食不得滿二�之歲若人食二鬴則猶興土功也雲公事也者爾雅釋詁文雲旬均也者爾雅釋言云洵均也旬洵聲類同詩大雅桑柔篇�彼桑柔�下侯旬毛傳雲旬言陰均也鄭意役法當均勞逸故謂之公旬即取役事均平之義猶市賈謂之月平也雲讀如��原隰之�者即小雅信南山篇畇畇原隰之異文段玉裁雲讀如�說其音也��今詩作畇畇�從田熒省聲熒在庚耕清青部旬�在眞臻部二部古字合用也呂飛鵬雲鄭蓋引韓詩也詩大雅來旬來宣箋雲旬當作營�營為同聲字旬可讀作營亦可讀如�也江永雲公旬者公家力役之程日也力役以旬計左傳宣十六年楚令尹�艾獵城沂三旬而�不愆於素定元年士彌牟營成周量事期三旬而畢公旬即此旬字舊讀均非是力役或一旬二旬三旬而一夫不過三日三日之外他役代之案江讀是也王昭禹陳祥道鄭鍔方苞王引之並讀旬如字與江略同蓋鄉師大役有役要亦案日校計旬者日之小成宰夫所謂旬終則令正日成是也役要計日受功故亦謂之公旨依江說則不論功役之多少而一人一年止用三日三日一日與王制及賈申鄭義並合於義為允大戴禮記王言篇亦有使民之力歲不過三日之文葢力役大小遲速不能豫定而一人應直之役歲必以三日為正其中興發亦自有更遞及頎代之法不慮其廢事而厲民也又案此力征謂興作大役與九職任民之徵異以小司徒遂人經文攷之六鄉六遂政民雖有上劑下劑之異而家皆以一人為正卒國有大功小司徒大司馬計用役之數書以授鄉遂之吏以致民其正卒來供役在公旬三日之內者葢受役而自齎其食若三日之外未受代則其不來共役者計公旬三日之食相與共而給之以當�役之直葢或共役或出泉自有均平之法其馬牛車輦之等亦然此官皆當均而治之矣雲易坤為均今書亦有作旬者者坤為均易說卦文內則注云旬當為均聲之誤也易說卦坤為均今亦或作旬也段玉裁雲易坤為均亦有作為旬者則旬讀為均此周�旬亦讀為均也內則旬而見鄭讀均而見古文均字作銞說文𢓈字他書作徇筍字今作筠知旬勻古通用不別〉

凶札則無力政，無財賦。
〈無力政，恤其勞也。無財賦，恤其乏困也。財賦，九賦也。〉
●疏〈凶札則無力政無財賦者賈疏雲凶謂年穀不孰札謂天下疫病則無力征及財賦二事此即廩人云不能人二鬴之歲王昭禹雲無力政則大司徒十二荒政所謂弛力也無財賦則荒政所謂薄征也案王說是也無力政者謂並公旬一日之役亦弛而不徵大凶札尤重於無年也此力政亦謂興役非九�之力征[1]〉
〈注云無力征恤其勞也無財賦恤其乏困也者征舊本並作政宋建陽本作征與�注合今�正以凶札民勞而財乏不可重困之故無力征財賦以恤其災雲財賦九賦也者大宰雲以九賦斂財賄注云財泉穀也賈疏雲此即大宰九賦謂口率出泉佑賦中惟是九賦者以下文有地守地職故此惟有九賦也若然上均地政不言均九賦亦均之可知案九賦乃地稅之正鄭賈以為口泉非也財賦雖為九賦當兼有載師里布閭師夫布及廛人五布之等司市雲國凶荒札喪則市無征是其一耑也又案大司徒注云財賦謂九賦及軍賦此不言軍賦者上力政已含軍賦明財賦內無軍賦也〉

不收地守、地職，不均地政。
〈不收山澤及地稅，亦不平計地稅也。非凶札之歲當收稅，乃均之耳。〉
●疏〈注云不收山澤及地稅亦不平計地稅也者謂虞衡不收山澤之稅農圃不收田園之稅既不收稅即不須平計之但此地職乃九職之貢�注云農圃之屬是也與地政為九賦地稅之正不同鄭並為一非也雲非凶札之歲當收稅乃均之耳者明此土均平計地稅之事皆非凶札之歲乃舉之也〉

三年大比，則大均。
〈有年無年，大平計之。若久不脩，則數或闕。〉
●疏〈三年大比則大均者此贊小司徒大比民數而因以𥡴攷地政地守地職力政大總校計均平之使無勞逸也惠士奇雲三年大比則大均故大宗伯有大均之禮以恤眾論語為力不同科馬融曰為力者力役之事有上中下三科謂歲有豐凶地有遠近時有久暫周衰政失力役不比故孔子傷之公旬之有均即力役之有科也[1]〉
〈注云有年無年大平計之者賈疏雲經既雲大均明知有年及無年皆須大平均計之也雲若久不脩則數或闕者明大均不得踰三年之意〉

師氏，掌以媺詔王。
〈告王以善道也。《文王世子》曰：「師也者，教之以事而諭諸德者也。」〉
●疏〈掌以媺詔王者�古美字詳大司徒疏注云告王以善道也者大宰注云詔告也大司徒注云美善也謂以善道告王使行之通典吉禮引馬融注云��道也告王以善道與鄭注同引文王也子曰師也者教之以事而諭諸德者也者�告以善道即諭諸德之事諭禮記作喻義同通典引馬注云師者教人以事而諭諸德也亦約文王世子文荀子儒效篇說周公教誨開導成王使諭於道即師道也〉

以三德教國子：一曰至德，以為道本；二曰敏德，以為行本；三曰孝德，以知逆惡。教三行：一曰孝行，以親父母；二曰友行，以尊賢良；三曰順行，以事師長。
〈德行，內行之稱。在心為德，施之為行。至德，中和之德，覆�持載含容者也。孔子曰：「中庸之為德，其至矣乎。」敏德，仁義順時者也。《說命》曰：「敬孫務時敏，厥脩乃來。」孝德，尊祖愛親，守其所以生者也。孔子曰：「武王、周公，其達孝矣乎。夫孝者，善繼人之志，善述人之事者也。」孝在三德之下、三行之上，德有廣於孝，而行莫尊焉。國子，公卿大夫之子弟，師氏教之，而世子亦齒焉，學君臣、父子、長幼之道。〉
●疏〈以三德教國子者三德三行皆此官掌小學教國子之官法也凡小學在國中王宮南之左大戴禮記保傅篇雲古者年八歲而出就外舍學小藝焉履小節焉束髮而就大學學大藝焉履大節焉案外舍即小學也師氏教以德行保氏教以道藝學小成而後升於大學大司樂教之三官為聯事所教亦互相備也雲三曰孝德以知逆惡者通典吉禮引馬注云教以孝德�知逆惡之不可為也賈疏雲善父母�孝以孝德之孝以事父母則�逆惡不行也案賈略�馬義��雲逆惡之事無取乎知之知當讀為折荀子勸學篇鍥而舍之朽木不折大戴記勸學篇作朽木不知知即折之叚字也知與折古音相近中庸既明且哲釋文曰哲徐本作知知之通作��知之通作哲也孝德以折逆惡者言其孝德折其逆惡之心也折猶制也論語顏淵篇片言可以折獄者�注曰魯讀折為制是折與制義�有子曰其為人也孝弟而好犯上者鮮矣不好犯上而好作亂者未之有也是謂孝德以折逆惡案�說亦通雲教三行者教國子以躬行之事其要有三也雲一曰孝行以親父母二曰友行以尊賢�者通典引�注云教以朋友之行�擇益友鄉大夫注云實有德行者宰夫注云良猶善也案大司徒六行亦以孝友為首但彼無順行而有睦姻任恤與此異又大司樂樂�教國子中和祗庸孝友彼通言之故以孝友為德猶此三德六行皆有孝也又案依馬說此友行據朋友為義故云以尊賢良而大司徒大司樂兩職注並據爾雅善兄弟為友義不同者善朋友善兄弟兩義可�通經注�舉一耑以見義實不相�也雲三曰順行以事師長者通典引馬注云師德所不如也長老者案此師長當與調人師長之讐眂兄弟義同即大宰九兩之師以賢得民長以貴得民事長�事官府都邑之長亦當盡�孝經雲以敬事長則順是也士冠禮冠禮畢雲遂以摯見於卿大夫鄉先生彼卿大夫即長鄉先生即師葢成人亦重事師長不徒小學之教也馬以為長老雖亦經義所晐然不得在復讐之科不可通於調人矣賈疏謂朋友之長者尤誤[1]〉
〈注云德行內外之稱在心為德施之為行者通典引馬注同說文彳部雲德升也又心部雲惪外得於人內得於己也經典通以德為惪經例多以德行通言故大司樂注云德能躬行者唯此以三德三行分教故鄭特分別釋之大戴禮記盛德篇雲能得德法者為有德能行德法者為有行是德者心蘊於內行者身履於外之名也賈疏雲案禮記雲恥有其德而無其行則德在內行在外也又見經至德敏德道行為本道行是施之於外之名又孝德知逆惡行亦是在外之事則知三德皆在內與外行為本又三行雲親父母之等故云施之為行也雲至德中和之德者中庸雲喜怒哀樂之未發謂之中發而皆中節謂之和中也者天下之大本也和也者天下之達道也致中和天地位焉萬物育焉鄭據彼為說又鄭中庸目錄雲名曰中庸者以其記中和之為用也是中和為德中庸為用故不雲中庸之德而雲中和之德大司徒六德知仁聖義中和依鄭說則此至德兼彼二德也通典引馬注云�德者中德也中庸曰天命之謂性率性之謂道失中庸則無以至道故曰以為道本亦據中庸為說與鄭同雲覆�持載含容者也者中庸雲辟如天地之無不持載無不覆幬鄭彼注云幬亦覆也幬亦作�此注即本彼文明中和所以為至德也雲孔子曰中庸之為德其至矣乎者賈疏雲此是論語雍也之文引之者證此至德與中庸之德為一之意案鄭中庸注云庸常也用中為常道也雲敏德仁義順時者也者書康誥雲丕則敏德說文攴部雲敏疾也順時即敏疾之義論語集解引孔安國雲敏行之疾也故以為行本引說命曰敬孫務時敏厥脩乃來者學記引兌命文兌說字通鄭彼注云敬孫敬道孫業也敏疾也厥其也學者務及時而疾其所脩之業乃來案偽古文說命襲此文作惟學遜志務時敏厥脩乃來非鄭所見此引之者證敏為仁義順時之義雲孝德尊祖愛親守其所以生者也者大司徒六行注云善於父母為孝所謂愛親也此復廣言孝德之盛故兼尊祖言之引孔子曰武王周公其達孝矣乎夫孝者善繼人之志善述人之事者也者證尊祖愛親守其所以生之義賈疏雲是禮記中庸文言二人通遠行孝者也案中庸上文雲無憂者其惟文王乎父作之子述之則善繼人之志據周公以成王時未大平不得制禮作樂周公攝政六年大平乃製作禮樂為善繼文王之志則尚書雲考朕昭子刑乃單文祖德是也善�人之事者據武王能述父以伐紂之事則尚書序雲惟十有一年武王伐殷是也中庸孔疏雲善繼人之志者謂若文王有志伐紂武王能繼而承之善述人之事者言文王有文德為王基而周公制禮以贊述之此是武王周公繼孝之事案繼志述事賈孔二疏義正相反孔說為允雲孝在三德之下三行之上德有廣於孝而行莫尊焉者孝經雲子曰天地之性人為貴人之行莫大於孝是行莫尊於孝也大司樂樂德亦以孝友為下賈疏雲三德以孝德為下故云德有廣於孝則至德敏德是二德廣於孝德也三行之中孝行施於父母為上順行友行施於外人為下故云而行莫尊焉案此經之義當如鄭賈說但德行上下亦非一揆不容泥也大戴禮記衛將軍文子篇孔子曰孝德之始也弟德之序也信�之厚也忠德之正也�注云天道曰至德地道曰敏德人道曰孝德四代曰有天德有地德有人德夫學天地之德者皆以無私為能也�而樂施者天德也安而待化者地德也故天地之德有廣狹矣自餘禮義忠信已下皆為人德因事則為禮厚其行則為孝也案盧意葢以此孝德對天地二德則為下而為人德之重故彼記又以為德之始說亦可通但以此三德為即四代記天地人三德則不免牽合恐未足馮耳雲國子公卿大夫之子弟者漢書禮樂志說同即後雲國子弟是也大司樂雲掌成均之法以治建國之學政而合國之子弟焉注云國之子弟公卿大夫之子弟當學者謂之國子並本班義賈疏雲此經直言國子案禮記王制雲春秋教以禮樂冬夏教以詩書下文雲王大子王子羣後之大子卿大夫元士之適子國之俊選皆造焉故知國子之中有卿大夫之子也鄭不言王大子及元士之適子者略言之其實皆有也王制惟言大子適子不言弟鄭知兼有弟者大司樂及此下文皆雲教國子弟連弟而言故鄭兼言弟也案御覽皇親部引尚書大傳雲古之帝王必立大學小學使王大子王子羣後之子以至公卿大夫元士之適子十有三年始入小學年二十入大學與王制文畧同並鄭所據國語周語雲宣王欲得國子之能導訓諸侯者樊穆仲曰魯侯孝乃命魯孝公於夷宮韋注賈侍中雲國子諸侯之嗣子或雲國子諸侯之子昭謂國子同姓諸姬也凡王子弟謂之國子據周語則王子羣後之子皆為國子與王制書傳文合此注不言王子及諸侯子賈謂畧言是也金榜雲天子立四學王大子王子及諸侯卿大夫之子學焉謂之國子其鄉人子弟不得學於王宮小學父師少師教之門塾之基所謂家有塾也國子由小學入大學鄉人子弟由家塾入鄉學其俊選之士乃得升於大學是其貴賤之差又雲師氏大司樂鄭注皆雲公卿大夫之子弟謂之國子不下及於士燕義古者周天子有庶子官庶子官職諸侯卿大夫士之庶子之卒鄭注諸子職依用其說兼數士之子葢據王族言之大傳公子有宗道公子之公為其士大夫之庶者宗其士大夫之適者此公族有大夫復有士之說也然喪服經齊衰以下大夫以尊降公之昆弟以旁尊降凡於為大夫者則得服其親服穀梁春秋曰公子之重視大夫然則在王族者不更別以大夫士審矣故鄭注或雲公卿大夫之子弟或兼舉士之子義得兩通詒讓案此經有國子有門子二者不同國子者即國之貴遊子弟此通乎適庶而言者也小宗伯雲其正室謂之門子則專指王族及公卿大夫之適子言之此不兼庶子者也王制及書傳所云適子者乃專指入學之門子言之管子立政篇雲國子之義入與父俱出與師俱上與君俱是也葢古多世官故入學者以適子為尤重實則宦族支庶子弟亦無不入學者故此經通言國子弟而王制書傳則止舉適子義不相硋也至元士雖𣝣秩較卑然在王族則有門子在庶姓亦多世官其適子雖不得為門子然亦必入學此注不及元士之子亦是文略賈說深得鄭恉至鄉遂俊選則唯入大學不入小學故此注不及也又案依尚書大傳說則此經之國子為年十三以上者大司樂之國子為年二十以上者長幼不同管子小問篇雲昔者吳干戰未齔者不得入軍門國子擿其齒遂入為吳國多是國子不論年齒長幼之證但國子入學之年禮經無文內則雲十年出就外傅朝夕學幼儀請肄簡諒十有三年學樂誦詩舞勺成童舞象學射御二十而冠始學禮舞大夏鄭注云成童十五以上大戴禮記保傅篇則謂年八歲而出就外舍束髮而就大學盧注云束髮謂成童白虎通曰八歲入小學十五入大學是也此太子�禮尚書大傳曰公卿之太子大夫元士嫡子年十三始入小學見小節而踐小義年二十入大學見大節而踐大義此世子入學之期也又曰十五年入小學十八入大學者謂諸子姓晚成者至十五入小學其早成者十八入大學內則曰十年出就外傅居宿於外學書計者謂公�已下教子於家也案依盧說則保傅八歲入小學十五入大學為王大子之禮內�書傳說十三入小學二十入大學為諸侯世子及卿大夫士嫡子之禮其或遲三年十五入小學或早二年十八入大學為世子以下晚成早成之別制今攷保傅上文自據王大子言之固當如盧說然白虎通義辟雍篇漢書食貨志說並與彼同而不雲有貴賤之異公羊僖十年何注�雲禮諸侯之子八歲受之少傅教之以小學十五受大傅教之以大學是諸侯子入學之年又與王太子同至十三入小學二十入大學據御覽引書傳自通王太子以下言之王制孔疏引書傳略說又雲餘子十五入小學十八入大學則盧說皆非伏�之恉賈子容經又謂古者年九歲入小學視保傅內則復遲早各較一年眾說乖異未能肊定要王侯之子始就傅即入小學自宜較早公卿以下之子必先教於家塾而後入小學自宜較遲此�挨之理而可信者耳雲師氏教之而�子亦齒焉學君臣父子長幼之道者賈疏雲此約文王世子文也案彼雲有一物而三善皆得者�世子而已其齒於學之謂也故世子齒於學國人觀之曰將君我而與我齒讓何也曰有父在則禮然然而眾知父子之道矣其二曰將君我而與我齒讓何也曰有君在則禮然然而眾著於君臣之義矣其三曰將君我而與我齒讓何也曰長長也然而眾知長幼之節矣是世子與國人學生齒焉之事〉

居虎門之左，司王朝。
〈虎門，路寢門也。王日視朝於路寢門外，畫虎焉以明勇猛，於守宜也。司猶察也，察王之視朝，若有善道可行者，則當前以詔王。〉
●疏〈居虎門之左者此官朝位居路門外之東方特牲饋食禮注云凡鄉內以入為左右鄉外以出為左右此據出路門鄉外言之故亦以東為左也雲司王朝者當以媺詔王也惠士奇雲師氏保氏同居門左各司王朝保氏不言者省文可知[1]〉
〈注云虎門路寢門也者即五門之路門也左昭十年傳齊陳鮑伐欒高子良伐虎門晏平仲端委立於虎門之外孔疏亦以為路寢門又引或說謂是宮之外門則非也賈疏雲鄭知者其路寢庭朝及庫門外之朝非常朝之處司士所掌路門外是常朝日所朝之所經雲司王朝明據此朝故鄭以路寢門外解之詒讓案師氏教國子於小學在王宮南之左其居虎門左司王朝則專據朝�言之不涉教學之事鄭學記注云內則設師保以教使國子學焉外則有大學庠序之官王制注謂周制大學在王宮之左小學在郊則學記注所謂師保教於內者不在王宮左之學鄭說學制雖不�然亦不謂師保之教即在虎門之左右而漢以來多以虎門為小學所在如蔡邕集明堂月令論謂周官有門闈之學師氏守王門保氏守王闈魏書劉芳傳又引蔡氏勸學篇雲周之師氏居虎門左敷陳六藝以教國子與月令論說同詩大雅靈�孔疏引袁準�論雲周置師保之官居虎門之側然則學宮非一處也大戴禮記保傅篇盧注云小學謂虎門師保之學也玉海學校引三禮義宗雲內則雲人君之子十年出�外傅謂就外室而受教也外室在虎門之左師氏之旁而築宮焉廣韻二十三�引周�雲公卿大夫之子入王端門之左教以六藝謂之門子葢亦據此經舊注義諸說並因師氏朝位居虎門左與王制小學在公宮左方位偶同遂謂小學即在於彼金鶚雲天子諸侯小學皆有宮南大門內之左中門以內路門之外則有宗廟不得為學也師氏掌小學之教保氏副之師氏又以�詔王故居虎門之左司王朝以治朝在虎門外也或�此文遂謂天子小學在虎門之左不知經文但言師氏居虎門之左未嘗謂小學在虎門左也案金說是也王國小學自當如王制說在王宮南之左即臯門內之左也師保教小學其宮雖不及大學之廣然王太子王子及諸侯卿大夫之子咸在其人數甚眾則亦必不甚隘�門之左既有宗廟必無更容小學之地蔡盧�說殆不可通鄭亦無是義也大學小學制詳大司樂疏雲王日視朝於路寢門外者明虎門之外即三朝之治朝司士所掌是也天子門朝制詳閽人及朝士疏雲畫虎焉以明勇猛於守宜也者獸之勇猛者莫如虎路門為師氏守衛之所故畫其象以示威嚴也劉敞謂王在國則虎賁氏守王宮蓋居此門指虎賁而言故曰虎門案司士治朝之位虎士在路門右葢虎士分守五門自內而出以路門為始劉說亦足備一義五行大義論禽蟲篇雲考異郵雲參伐虎之德義主斬刈所以學門謂之虎門乃畫虎於門者以兌居西方兌是說言主講說故又金有殺伐之威虎有毒害之猛故金義扶虎案蕭所述疑六朝禮家義葢亦沿門門小學�誤說與鄭義違不可據雲司猶察也者媒氏及禁殺戮注並同說文司部雲司臣司事於外者引申為占察之義一切經音義引字林雲伺察也伺即司之俗雲察土之視朝若有善道可行者則當前以詔王者以此官掌以美詔王明司王朝亦為詔以善道也王位在路門外之廷師氏之位在其左略後與大僕大右位相次葢亦南面西上司士正朝儀王還揖門左即此位也門左在王後故王�須還向之明此官詔王必去其本位�前至王位乃得詔告之也國語楚語左史倚相述衛武公曰位寧有官師之典韋注云中庭之左右謂之位門屏之閒謂之寧案韋義本爾雅釋宮天子寧在路門外諸侯亦然位寧即治朝之位詳司士疏惠士奇謂官師即師氏保氏是也〉

掌國中失之事，以教國子弟，
〈教之者，使識舊事也。中，中禮者也。失，失禮者也。故書「中」為「得」，杜子春云：「當為得，記君得失，若《春秋》是也。」〉
●疏〈掌國中失之事以教國子弟者此於三德三行之外更教以通知掌故之學也賈疏雲以其師氏知德行識其善惡得失故掌國中禮知禮之�以教國之子弟國之子弟即王大子已下言弟即王庶子以其諸侯已下皆以適子入國學庶子不入故知也案國子弟亦通諸侯以下庶子言之賈說非詳前疏[1]〉
〈注云教之者使識舊事也者國中失之事即國家舊所行之政治故以教告國子使識之雲中中禮者也失失禮者也者謂中失皆以禮之當否為斷也雲故書中為得杜子春雲當為得者黃以周雲故書中下脫或字杜用故書本作中故云當為得據書或字以正故書也若故書本作得何必改讀段玉裁改當為為當從雲此鄭君從今書作中杜從故書作得也當從今本作當為誤杜鄭說�異其實中得雙聲兩皆可從惠棟雲史記索隱引三倉曰中得也封禪書雲康後與王不相中周勃傳勃子勝之尚公主不相中皆訓為得呂覽行論篇雲禹為司空以通水潦顏色黎黑步不相過竅氣不通以中帝心高誘曰中猶得然則中失猶得失故鄭用杜說而不改字王念孫雲管子國蓄篇曰大國之君不相中舉兵而相攻謂不相得也齊策是秦之計中而齊燕之計過矣高注亦曰中得也中得義相同故二字可以互用宋玉風賦曰中脣為胗得目為䁾韓詩外傳曰動作中道從容得禮漢書京房傳曰厤中甲庚律得參陽性中仁義情得公正貞廉是也中得聲相近故二字可以通用呂氏春秋至中篇荊莊哀王獵於雲夢射隨兕中之說苑立節篇作射科雉得之淮南齊俗篇天之員也不得規杝之方也不得矩文子自然篇得作中是也然則或改字或不改字義得兩通也案黃段惠王說是也毛詩小雅十月之交箋雲師氏掌司朝得失之事則鄭亦兼從故書矣雲記君得失若春秋是也者春秋繁露竹林篇雲春秋記天下之得失而見所以然之故此杜所本詩商頌玄鳥孔疏引鄭禘祫志雲春秋者書天子諸侯中失之事此從今書作中失而義與杜同〉

凡國之貴遊子弟學焉。
〈貴遊子弟，王公之子弟。遊，無官司者。杜子春云：「遊當為猶，言雖貴猶學。」〉
●疏〈凡國之貴遊子弟學焉者遊俗游字說文㫃部游古文作𨒰此經游觀字並作游或省作斿唯此職及司�諸子司寤氏字作遊葢皆𨒰之變體學謂就王宮南左小學之宮而學也師氏保氏為之師而教之[1]〉
〈注云貴遊子弟王公之子弟者賈疏雲此即王制雲王大子王子羣後之大子卿大夫元士之適子公即王公羣後卿大夫元士之子略言之也詒讓案此貴遊子弟即上文之國子與諸子國子春遊作義�同並統卿大夫之子而言蔡氏月令論引古大明堂禮雲王日中出南門見九侯及門子門子即適子之在小學者也鄭以經雲貴遊故止舉王公之子弟最貴者為釋其實義得�晐也雲遊無官司者者諸子注云遊倅倅之未仕者無官司即未仕者也賈疏雲言遊者以其未仕而在學遊暇習業杜子春雲遊當為猶言雖貴猶學者段玉裁雲此鄭不易字杜改字也�杜說者存其說也杜意謂遊為聲之誤詒讓案杜意疑讀為凡國之貴子弟�學焉依杜說則於文不順故後鄭不從〉

凡祭祀、賓客、會同、喪紀、軍旅，王舉則從。
〈舉猶行也。故書「舉」為「與」，杜子春云：「當為與，謂王與會同喪紀之事。」〉
●疏〈凡祭祀賓客會同喪紀軍旅王舉則從者賈疏雲祭祀則郊廟及山川社稷揔是也賓客謂諸侯及�大夫來朝聘或在朝或在廟會同亦或在畿內或在畿外軍旅謂出畿外征伐此數事王行之時師氏則從以王所在皆須詔王以美道故也[1]〉
〈注云舉猶行也者說文手部雲舉對舉也引申之亦為行國語魯語韋注云舉動也行與動義亦相近雲故書舉為與杜子春雲當為與謂王與會同喪紀之事者黃以周謂故書舉下脫或字段玉裁改為為從雲此鄭君從今書作舉杜從故書作與也徐養原雲禮記禮運選賢與能大戴禮王言篇選賢舉能舉與古字通無妄象傳物與無妄虞翻注與謂舉也楚辭九章與前世而皆然兮言舉前世而皆然也七諫與世皆然兮王逸注與舉也墨子天志篇天下之君子與謂之不詳言舉謂之不祥也今案鄭從今書訓舉為行與杜義異然與舉古既通用則凡舉皆可通作與觀禮運之舉與易象楚辭墨子初非同義則此經鄭杜二義皆可作舉亦皆可作與也王引之雲作與者是也王與其事則親往可知矣大宗伯職曰若王不與祭祀則攝位祭僕曰凡祭祀王之所不與則賜之禽是吉凶之事王有與有不與也故曰王與�從�本字也舉借字也保氏王舉則從亦當為與案王申杜義是也〉

聽治亦如之。
〈謂王舉於野外以聽朝。〉
●疏〈注云謂王舉於野外以聽朝者與大宰雲眡四方之聽朝義同野外謂野舍未至國邑也賈疏雲即上數事王所在皆有朝以聽治之故從王亦如上虎門之左同〉

使其屬帥四夷之隷，各以其兵服守王之門外，且蹕。
〈兵服，旃布、弓劒不同也。門外，中門之外。蹕，止行人不得迫王宮也。故書「隷」或作「肆」，鄭司農云：「讀為隷」。〉
●疏〈使其屬帥四夷之隷各以其兵服守王之門外者司隷雲掌帥四翟之隷使之皆服其邦之服執其邦之兵守王宮與野舍之厲禁然則師氏使其屬帥之者葢與司隷同帥之二官為聯事也四夷之隷即蠻隷閩隷夷隷貉隷彼夷隷專指東夷之隷通言之則蠻閩夷貉皆為夷故此總謂之四夷之隷毛詩大雅雲漢傳雲歲凶年穀不登則師氏弛其兵兵即謂此四夷之隷�持兵也賈疏雲使其屬者屬即序官師氏中大夫��有屬官上士二人並有府史胥徒之�使此人�四�之隷若秋官蠻隷之等各使四夷隷以其�國之兵器及其服以守王之門外以�王宮雲且蹕者與閽人隷僕為官聯也[1]〉
〈注云兵服旃布弓�不同也者即司隷所說其邦之�與兵�旃氈之借字王�說西�衣皮北狄衣羽毛��皮毛之服也賈疏雲東方南方其服布其兵��方北方其服旃其兵弓矢詒讓案周�王會篇雲周公旦主東方其守營牆者衣青�弓執矛此即會同守壇�宮之隷也彼東方之兵���與賈說異又據彼文則守衛之服亦依方色與雲門外中門之外者�王宮中門�外賈疏雲案閽人掌中門之禁則中門內他人不得�明在中門之外詒讓案依鄭閽人注義中門為雉門然王宮五門庫門之內萬民�不�入閽�中門之禁當據庫雉應諸門言之此官掌教小學在庫門外之左則守王門外亦當為庫門外以其當三詢外朝之北萬民得至譏察尤嚴故特使師氏守之也互詳閽人�氏疏雲蹕止行人�得迫王宮也者閽人注云蹕止行者謂禁止行人不得迫近王宮使無闖入也雲故書隷或作肆鄭司農雲讀為隷者據�隷帥四行之隷明此經亦當作隷也徐養原雲肆說文作��長隸聲�從隸柰聲二字形��〉

朝在野外，則守內列。
〈內列，蕃營之在內者也。其屬亦帥四夷之隷守之，如守王宮。〉
●疏〈朝在野外則守內列�亦與司隷為官聯也賈疏雲朝在野外即上文聽治是也[1]〉
〈注云內列蕃營之在內者也者蕃與藩同國語晉語韋注云藩��也王野舍蕃營葢有兩重故掌舍掌王之會同之舍設�枑再重注云以周衛有內外�是也王引之雲列即厲禁��司隷職守野舍之厲禁鄭注曰厲遮例也釋文例本又作列同�烈是厲與列同祭法厲山氏魯語作列山氏蠻隷職在野外則守厲禁亦與此同意但彼在外此在內為異耳山虞職物�之�而為之守禁鄭司農雲厲遮��之典祀職帥其屬而守其厲禁鄭司農雲遮列禁人不得令入墓大夫職帥其屬而巡墓厲鄭注云厲禁限遮列處皆其證也案王說是也凡周衛所在通謂之列左文元年傳楚�崇掌環列之尹杜注云宮衛之官列兵而環王宮則國內宿衛亦�稱列不徒野�矣雲其屬亦師四夷之隷守之如守王宮者賈疏雲案司隷職雲守野舍之厲禁上文雲使其屬帥四�之隷則二處皆帥四夷隷守之莊存與雲其外列則司馬帥六師守之〉

周禮正義卷二十五終

