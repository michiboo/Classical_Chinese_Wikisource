
經文參閱周禮/地官司徒，自〈里宰〉至〈誦訓〉。

周禮正義卷三十
瑞安孫詒讓學

里宰，掌比其邑之眾寡，與其六畜、兵器，治其政令。
〈邑猶里也。〉
●疏〈掌比其邑之眾寡者此亦四時小案比也雲與其六畜兵器者兵謂五兵器謂車輦用器之等詳玉府疏[1]〉
〈注云雲邑猶里也者明此邑即一里二十五家之邑也爾雅釋言云里吧也郭注云謂邑居金鶚云云邑者民居之所聚也釋名雲邑猶俋也邑人聚會之稱也說文雲邑國也謂國都所在也邑為民居所聚民居有多少故邑有大小極其大而言之則為王都之邑極其小而言之則論語有十室之邑其閒大小不等未可枚舉也邑之制在國中則始於一里二十五家在野則始於四井三十二家在國中者二十五家為一里里有巷巷口有閭一里之人聚居於此故謂之邑也在野者四井之田凡三千六百畞其民居計三十二家聚於一處猶今之村落然如地狹劫偏不足四井則或三井或二井或一井皆可為邑孟子云鄉田同井出入相友守望相助疾病相扶持則百姓親睦上可見一井亦可為邑矣論語謂十室之邑即一井之邑一井八室言十室舉大數也鄉遂之邑以二十五家為制如有不足或四鄰或三鄰或二鄰皆可為邑五家為鄰二鄰則十室也十室之邑此至小者下此不可以為邑矣六鄉五家為比五比為閭四閭為族五族為黨五黨為州五州為鄉六遂五家為鄰五鄰為里四里為酇五酇為鄙五鄙為縣五縣為遂自閭以至鄉自里以至遂皆邑也每閭每里星羅碁布徧於百里之閒縣師職雲掌邦國都鄙稍甸郊里之地域鄭注云郊里郊所里也賈疏言郊里據從遠郊至國中六鄉之民也郊而曰里明是以一里為一邑里與閭亦通稱案金說甚覈但依鄭說畿內井田不制公田則上地一井有九家四井之邑有三十六家中下地依率遞減金從賈稍人疏說謂一井八室乃侯國制公田之法畿內無此也又案凡鄉遂公邑之民皆聚居於邑里而耕其邑外之田其邑里之大小則以夫家之數為之雖視地形為分合然大率一家如受廛宅五畮則二十五家之邑民宅占地百二十五畮也三十六家之邑民宅占地百八十畮也塗巷官府不在此數其地則固包於三分去一之內矣〉

以歲時合耦於耡，以治稼穡，趨其耕耨，行其秩敘，以待有司之政令，而徵斂其財賦。
〈《考工記》曰：「耜廣五寸，二耜為耦。」此言兩人相助耦而耕也。鄭司農云：「鋤讀為藉。」杜子春云：「耡讀為助，謂相佐助也。」玄謂耡者，里宰治處也，若今街彈之室。於此合耦，使相佐助，因放而為名。季冬之《月令》：「命農師計耦耕事，脩耒耜，具田器。」是其歲時與。合人耦，則牛耦亦可知也。秩敘，受耦相佐助之次第。〉
●疏〈以歲時合耦於耡者賈疏雲歲時者亦謂歲之四時雲趨其耕耨者趨亦當作趣詳縣正疏雲以待有司之政令而徵斂其財賦者賈疏雲以六遂之賦稅縣師徵之旅師斂之則此財賦言待有司徵斂者謂縣師旅師也方苞雲遂之財賦遂師徵之疏誤案方說是也遂師雲以徵財征則此官所待者即遂師之徵令及司稼之斂法是也財賦者大司徒以土均之灋以斂財賦注云財謂泉穀賦謂九賦及軍賦此財賦義與彼同然亦當兼九職之力征言之縣師掌公邑旅師掌聚耡粟屋粟閒粟成不掌六遂之賦稅賈說並非是詳縣師旅師疏[1]〉
〈注云考工記曰耜廣五寸二耜為耦此言兩人相助耦而耕也者彼注云古者耜一金兩人併發之此合耦即謂兩人併發一尺之𤰕也惠士奇雲古者二耜為耦而輓犂以耕管子乘馬丈夫二犂童五尺一犂程瑤田雲耜之長自本至末尺有一寸其寸廣五寸本有�以受耒者也用以耕一人之力能任一耜而不能以一人勝一耜之耕何也無佐助之者力不得出也故必二人並二耜而耦耕之合力同奮刺上得�上乃迸發以�長畞不難也故后稷之為𤰕田亦必用二耜為耦廣尺深尺之法也里宰以歲時合耦於耡言農事最重必於先年季冬之月合耦於里宰治處合耦者察其體材齊其年力比而選之使能彼此佐助以耦耕也周頌曰亦服爾耕十千維耦又曰其耕澤澤千耦其耘言耕者必言耦以非耦不能善其耕也耦之為言並也共事並行不可相無之謂耦鄭司農雲耡讀為藉杜子春雲耡讀為助謂相佐助也者遂人云以興耡利甿注云鄭大夫讀耡為藉杜子春讀耡為助謂起民人令相佐助義並與此同賈疏雲藉惜也非相佐助之義故後鄭不從之也杜子春讀耡為助謂相佐助也於義合但文今不足故後鄭增其義也雲玄謂耡者里宰治處也者即里宰之官府治事處也段玉裁雲鄭君說與遂人異者以經文言於耡則耡必有其地故訓為里宰治處雲若今街彈之室者賈疏雲鄭以漢法況之漢時在街置室檢彈一里之民王應麟雲金石錄有�都鄉正街彈碑水經�陽縣有南陽都鄉正衛彈碑平氏縣有南陽都鄉正衞彈碑隸釋亦以為衛彈�碑葢未攷此注也酸棗令劉熊碑雲�今烝民勞苦不均為作正彈�設門更惠士奇雲周書大聚雲五戶為伍以首為長十夫為什以年為長合閭立教以威為長合旅同親以敬為長飲食相約興彈相庸耦耕俱耘此里宰合耦之法也興彈相庸者興起而檢彈之以佐助其功也漢於街立室名曰街彈蓋取之此雲於此合耦使相佐助因放而為名者後鄭亦從杜讀謂里宰治處名耡者亦兼取合耦相佐助之義以里宰為親民之官合耦於民事尤重故因以耡名其治處猶王侯親耕之田藉民力治之即謂之藉也段玉裁雲遂人耡字其本義里宰耡字其引伸之義也放讀如公羊傳放於此乎之放雲季冬之月令命農師計耦耕事脩耒耜具田器是其歲時與者鄭彼注云田器鎡其之屬彼文雲命農此引作農師者鄭以意增之引彼文證合耦之時也雲合人耦則牛耦亦可知也者賈疏雲周時未有牛耦至漢時搜粟都尉趙過始教民牛耕今鄭雲合牛耦可知者或周本兼有牛耦至漢趙過乃絕人耦專用牛耦故鄭兼雲焉王應麟雲山海經后稷之孫叔均始作牛耕月令季冬出土牛示農耕早晚賈誼新書劉向新序襍事俱載鄒穆公雲百姓飽牛而耕何待趙過過特教人耦犂共二牛費省而功倍爾案王說是也雲秩敘受耦相佐助之次第者秩敘即次第也詳�伯疏左昭十六年傳雲庸次比耦以艾殺此地杜注云庸用也用次更相從耦耕即此以次第受耦之義賈疏雲或家有一夫二夫共耦若長沮桀溺耦而耕或先後次第相佐助為之也〉

鄰長，掌相糾相受。
〈相糾，相舉察。〉
●疏〈掌相糾相受者鄰長在遂與鄉之比長職掌相等比長雲各掌其比之治五家相受相和親有辠奇衺則相及此雲相糾即糾其有辠奇衺者有不舉者則亦相及也大司徒注云受者宅舍有故相受寄託也[1]〉
〈注云相糾相舉察者廣雅釋詁雲糾舉也小宰注云糾猶察也是糾兼舉察二義〉

凡邑中之政相贊。
〈長短使相補助。〉
●疏〈凡邑中之政相贊者賈疏雲邑中者亦謂一里之內有上政令徵求則五鄰共相贊助案賈蓋以此邑即里宰之邑但邑亦大小通稱凡一鄰五家不能成邑二鄰則可為邑所謂十室之邑不竹積五鄰而後為邑也詳里宰疏[1]〉
〈注云長短使相補助者州長先鄭注云贊助也謂以長補短使無闕乏〉

徙於他邑，則從而授之。
〈從猶隨也。授猶付也。〉
●疏〈徙於他邑則從而授之者或於本遂之邑或於他遂之邑要不出六遂之界則鄰長從而授之猶比長雲徙於國中及郊則從�授之以國中及郊附於六鄉雖徙猶不出鄉界也若由遂而徙於鄉郊及公邑都鄙者則當如比長所云若徙於他則為之旌節而行之經文不具耳賈疏謂徙於他邑亦當以旌節行之則非也互詳比長疏[1]〉
〈注云從猶隨也者公羊隱八年何注云隨者隨從也雲授猶付也廣雅釋詁雲授付與也此即比長注云從而付所處之吏是也〉

旅師，掌聚野之耡粟、屋粟、閒粟，
〈野謂遠郊之外也。耡粟，民相助作，一井之中，所出九夫之稅粟也。屋粟，民有田不耕，所罰三夫之稅粟。閒粟，閒民無職事者所出一夫之徵粟。〉
●疏〈掌聚野之耡粟屋粟閒粟者說文乑部雲聚會也此官掌野民興積之事故主聚此三粟聚者對下散利為文謂會合儲積之以待用也此三粟本非農賦之正法賈疏謂此旅師斂六遂之稅非是六遂之正稅非旅師所掌詳後疏[1]〉
〈注云野謂遠郊之外�者委人注義同詳甸師疏案此野當通六遂及公邑言之鄭賈謂唯據六遂說未晐雲耡粟民相助作一井之中所出九夫之稅粟也者此亦讀耡為助與遂人里宰杜注同賈疏雲六鄉六遂�公邑三處皆為溝洫法三等采地乃為井田今此六遂之中鄭雲一井之中出九夫之稅粟以�井田與例違者但鄉遂之中雖為溝洫法及其出稅亦為井田稅之是以小司徒職雲考夫屋注云夫三為屋屋三為井出地貢者三三相任是出地稅亦取井有九夫三三相保而稅之故以�言之江永雲旅師所掌即遂人以興耡利甿之事耡粟者農民合出之因合耦於耡故名耡粟�猶隋唐社倉義倉每歲出粟少許貯之當社以待年饑之用者也旅師所聚以耡粟為主耡粟無多恐不足以給又以載師之屋粟閒粟益之注謂耡粟民相助作近之謂一井之中九夫之稅�非也稅粟當入縣師旅師惟聚此三粟非徵賦之官委人注言野之農賦旅師徵之亦誤案江說是也方苞曾釗說同六遂之稅粟當入遂師公邑之稅粟當入縣師皆非此官所掌此三粟即下文所謂興積故言聚不言征明聚民之粟而仍散之民與賦民粟以共國用者異也鄭誤以為正稅之粟而以耡粟為一井之稅則與小司徒匠人注鄉遂不制井田之說自相戾矣賈知其不合而又援小司徒攷夫屋之文以曲證其說不知三三相任仍不可以言井況彼文本指六遂外公邑�井田之法並非謂鄉遂出地貢之法也雲屋粟民有田不耕所罰三夫之稅粟閒粟閒民�職事者所出一夫之徵粟者皆罰粟也賈疏雲此並載師職文但彼雲出夫家之徵彼注云夫稅者百畮之稅家稅者出士徒車輦此經雲粟無取於家征之義故略不言也案鄭賈並據載師為釋但彼經雲民無職事者出夫家之徵為惰民罰粟與大宰九職閒民無常職者唯出口泉異通而言之惰民亦得謂之閒民故罰粟亦稱閒粟管子乘馬篇說士農工商皆與功而雲不可使而為工則視其貸離之實而出夫粟此足為閒粟即夫粟之證又案屋粟閒粟雖以屋夫為名其徵斂亦各有輕重之等不定以三夫一夫為率也互詳載師疏〉

而用之，以質劑致民平，頒其興積，施其惠，散其利，而均其政令。
〈而讀為若，聲之誤也。若用之，謂恤民之艱阨。委積於野，如遺人於鄉里也。以質劑致民，案入稅者名，會而貸之。興積，所興之積謂三者之粟也。平頒之，不得偏頗有多少。縣官徵聚物曰興，今雲「軍興」是也。是粟縣師徵之，旅師斂之而用之。以賙衣食曰惠，以作事業曰利。均其政令者，皆以國服為之息。〉
●疏〈而用之者此當屬上為句王安石雲掌聚野之耡粟屋粟閒粟而用之者聚此三粟而用以頒以散也江永雲此粟不必為凶年之用即不饑之歲當東作時皆用此粟頒之待秋而斂之[1]〉
〈注云而讀為若聲之誤也者鄭以此雲而用之為更耑之語不當雲而故破為若也段玉裁雲而如若一聲之轉宋本作讀實若實葢曰之誤曰譌日又譌實也讀曰與讀為同王引之雲而猶若也若與如古同聲故而訓為如又訓為若書康誥若有疾荀子富國篇若作而詩甫田篇突而弁兮猗嗟篇頎而長兮正義而並作若都人士篇垂帶而厲淮南氾論篇注而作若襄三十年左傳子產而子呂氏春秋樂成篇而作若江永雲舊讀而用之而字為若今詳文勢及經意當讀本音與上連為一句此粟歲歲皆用非謂有時而用也案江說本王安石是也王昭禹王與之王應電姜兆錫方苞莊存與武億莊有可讀並同雲若用之謂恤民之艱阨委積於野如遺人於鄉里也者賈疏雲案遺人云鄉里之委積以恤民之艱阨此六遂即鄉里也故鄭雲委積於野如遺人之於鄉里也案賈說非也鄭意旅師以野積恤艱阨猶遺人以鄉里委積恤艱阨耳鄉里自是六鄉不關六遂不得並為一也雲以質劑致民案入稅者名會而貸之者遂人云以下劑致甿注云致猶會也賈疏雲所聚之粟還擬凶年振恤所輸入之人慾與之粟還案入稅者之人名會計多少以貸之簿書若市券有長短故云質劑也案依賈說則鄭釋致為會計之會與遂人注同此耡粟徵斂時葢與民為質劑以為信故頒予時亦案質劑以授之但致民當為會聚之義鄭賈釋為會計義恐未協互詳遂人疏質劑詳小宰疏江永雲質劑猶今之契券所以為授受之驗一半給民一半存官待其秋斂合符於官也民即田野之民平日合出耡粟者案江說亦是也雲興積所興之積謂三者之粟也者謂所興起之粟別為儲積即上耡粟屋粟閒粟是也管子權脩篇雲凡牧民者以其所積者食之左襄九年傳雲晉魏絳請施捨輸積聚以貸自公以下苟有積者盡出之國無滯積亦無困人是公私皆有積與遺人委積義同此旅師所頒者自是當官所興之三粟故經特言興積凡粟米儲藏於倉庾通謂之積詳大司徒疏雲平頒之不得偏頗有多少者舊本書洪範雲無偏無頗偽孔傳雲偏不平頗不正不頒則無不平不正之弊今書頗作陂乃唐人所改非是江永雲平頒者其數皆圴無偏饒偏乏也必平頒者耡粟本均輸頒之有不平則人不肯出耡粟矣雲縣官徵聚物曰興者縣官猶言公家鄭用漢時常語詳載疏賈疏謂六遂已外縣師徵之故云縣官徵聚物曰興大誤雲今雲軍興是也者亦據漢時常語也孔廣森雲漢言軍興猶今言軍需也司馬相如傳曰發軍興制趙廣漢傳曰乏軍興雲是粟縣師徵之旅師斂之而用之者賈疏雲案上縣師職雲歲時徵野之賦貢故知也案縣師掌公邑�官不掌聚三粟三粟非九賦九貢之正稅亦旅師自徵之耳註疏說誤雲以賙衣食曰惠以作事業曰利者司救注云施惠賙恤之又大司徒荒政十二一曰散利先鄭注云散利貸種食也貸種以資稼穡亦作事業之一端也賈疏雲以衣食先當時用不生其利故云惠所為事業後即有利故�利此對文惠利兩有故為此釋若通而言之惠利為一故論語孔子云因民所利而利之不亦惠而不費是惠利通也江永雲此粟補民不足貸而無息是惠利也施之散之農民皆蒙惠利也雲均其政令者皆以國服為之息者鄭以此貸民粟與泉府貸民泉物同故亦以國服為之息詳彼疏江永雲均其政令者毋有貸而不償抵冒侵欺諸弊也曾釗雲泉府以國服為之息乃�於賈者先鄭注彼經雲從官借本賈故有息是也此旅師主惠民所用粟春頒秋斂不言息則不同泉府明矣竊謂平政令即平施惠散利之政令所以防侵漁察欺盜也案江曾說是也此貸粟不當使出息注說失之〉

凡用粟，春頒而秋斂之。
〈困時施之，饒時收之。〉
●疏〈凡用粟春頒而秋斂之者江永雲此申明用粟之時與斂粟之法粟不斂則無以繼歲歲又有合出之耡粟與增入之屋粟閒粟故此粟可不收息也案江說是也此與上平頒興積是一事賈疏謂上經所云是貸而生利此經是直給不生利失之[1]〉
〈注云困時施之饒時牧之者春耕種之時粟少民困則施之秋收穫之時粟多民饒則收之所以通盈�而均斂散也管子均藏篇雲當春三月貸無種與無賦所以勸弱民與此春頒義合〉

凡新甿之治皆聽之，使無征役，以地之媺惡為之等。
〈新甿，新徙來者也。治，謂有所求乞也。使無征役，復之也。《王制》曰：「自諸侯來徙於家，期不從政。」以地美惡為之等，七人以上授以上地，六口授以中地，五口以下授以下地，與舊民同。旅師掌斂地稅，而又施惠散利，是以屬用新民焉。〉
●疏〈凡新甿之治皆聽之者此兼掌野外新甿之治也雲以地之媺惡為之等者媺古美字詳大司徒疏[1]〉
〈注云新甿新徙來者也者經注甿字亦並當作氓此亦變民言氓也孟子公孫丑篇雲則天下之民皆說而願為之氓矣又滕文公篇許行自楚之滕踵門而告文公曰願受一廛而為氓彼氓即指新民也氓古文作萌呂氏春秋高義篇說墨子於越欲自比於賓萌賓萌猶言客民亦新民之謂葢古者外來之民士工商皆於國邑受廛而農則受田於野鄉遂夫家有定不容增減四郊地又無多則客民受田宜於遂外之公邑可知周書大聚篇雲乃令縣鄙商旗曰能來三室者與之一室之祿此即詔外民以實縣鄙之意然則新氓之治旅師專掌之職是故耳新氓互詳遂人疏雲治謂有所求乞也者墨子經上雲治求得也賈疏雲以其無征役可治又新來未有業次故知治是求乞也雲使無征役復之也者鄉大夫注云舍者謂有復除舍不收役事也左宣十二年傳雲旅有施捨復即所謂舍也引王制曰自諸侯來徙於家期不從政者以證新甿無征役亦有期限也彼文雲將徙於諸侯三月不從政自諸侯來徙家期不從政注云自從也孔疏雲自諸侯來徙於家者謂諸侯之民來徙於大夫之邑以大夫役多地狹欲令人貪之故期不從政按旅師雲新甿之治皆聽之使無征役鄭注引此文以證之是據民之遷徙王肅及庾氏等以為據仕者從大夫家出仕諸侯從諸侯退仕大夫非鄭義也雲以地美惡為之等七人以上授以上地六口授以中地五口以下授以下地與舊民同者此亦注用今字作美也賈疏雲此皆據小司徒職文此三等據中地而言故注云有夫有婦乃成家自二人以至十人為九等七六五者為其中但彼六鄉上地無萊此據六遂上地有萊五十畮已外中地下地外內同皆三百畮耳案鄉遂田制同賈謂六鄉上地無萊非也詳遂人疏雲旅師掌斂地稅而又施惠散利是以屬用新民焉者明此官兼掌治新甿者以其新來徙須授以廛地並同其惠利也然旅師不掌地稅但掌三粟耳鄭誤以耡粟為地稅故有此誤〉

稍人，掌令丘乘之政令。
〈丘乘，四丘為甸。甸讀與「惟禹敶之」之敶同，其訓曰乘，由是改雲。是掌令都鄙脩治井、邑、丘、甸、縣、都之溝塗。雲丘甸者，舉中言之。溝塗之人名，井別邑異，則民之家數存焉。〉
●疏〈掌令丘乘之政令者此井田出車徒之法也稍人為主公邑之官四等公邑制井田故亦為丘甸出車之制即小司徒注引司馬法文是也鄭匠人注謂公邑不制井田則無丘乘故以此官所令者為令都鄙采邑溝塗之法敍官注亦云稍人主為縣師令都鄙丘甸之政也賈疏說亦同不知此職專掌公邑不掌都鄙也坊記孔疏謂公邑出軍與鄉遂同亦非稍人掌公邑詳縣師疏公邑制井田詳匠人疏[1]〉
〈注云丘乘四丘為甸者據小司徒井田法讀乘為甸也雲甸讀與惟禹敶之之敶同者詩小雅信南山篇維禹甸之鄭彼箋雲六十四井為甸甸方八里居一成之中成方十里出兵車一乘以為賦法此引甸作敶者賈疏雲鄭先通韓詩此據韓詩而言敶敶是軍陳故訓為乘惠棟雲敶古文陳見義雲章小司徒注云甸之言乘也讀如中甸之甸又甸祝注云甸之言田也小宗伯注云甸讀為田古陳田字同陳又訓乘又與甸通丁晏雲說文田陳也�部陳從�從木申聲攴部敶列也夕攴陳聲玉篇𨸏部陳列也或作敕廣韻十七眞陳敶古文爾雅郊外謂之田釋文引李巡注田�也謂�列種穀之處急就篇顏注陳完奔齊亦為田氏葢以陳田聲相近雲其訓曰乘由是改雲者謂甸之名本取與乘同義故丘甸改為丘乘也甸訓乘小司徒注義同郊特牲唯社丘乘共粢盛注云甸或謂之乘乘者以其於車賦出長轂一乘亦以丘甸為丘乘與此義同互詳小司徒疏鄭必破乘為甸者以司馬法丘出戎馬一匹甸出長轂一乘乘非丘之所出況郊特牲以丘乘共粢盛彼共者為丘甸之人無與車乘事經記互證則丘乘為丘甸之借字明矣雲是掌令都鄙脩治井邑丘甸縣都之溝塗者鄭意丘甸是都鄙制井田之法也賈疏雲此據小司徒職雲四井為邑四邑為丘四丘為甸四甸為縣四縣為都而言也知直令為溝塗者以下文雲若有會同則以縣師之法作其同徒彼是令軍法明此惟令治溝塗而已云云丘甸者舉中言之者以丘甸上有縣都下有井邑丘甸在其中故經舉之以晐上下也雲溝塗之人名井別邑異則民之家數存焉者小司徒注云一成積百井其中六十四井出田稅三十六井治洫謂成中實地一甸六十四井受田者三百家甸外虛地三十六井為溝塗之地仍使甸民三百家治之同包四都亦放此而遞增其家數是校計治溝塗之人而井邑丘甸縣都之家數已晐於其中也賈疏謂甸方八里其中六十四井使出田稅外加一里三十六井使治溝洫不出稅三十六井治溝塗人名在於一成之中非鄭恉也又說井邑家數謂假令上地一井地有九夫中央一夫助入公旁八夫各治一夫以自入則一井地有九夫家�有八四井為邑三十二家今案依鄭匠人注義畿內不制公田與畿外侯國制異則上地一井九夫即為九家一邑凡三十六家賈以公田為釋尤違鄭義互詳小司徒里宰匠人疏〉

若有會同、師田、行役之事，則以縣師之灋作其同徒、輂輦，帥而以至，治其政令，以聽於司馬。
〈有軍旅、會同、田役之戒，縣師受法於司馬，邦國、都鄙、稍甸、郊里，唯司馬所調。以其法作其眾庶及馬牛車輦，會其車人之卒伍，使皆備旗鼓兵器，以帥而至，是以書令之耳。其所調若在家邑、小都、大都，則稍人用縣師所受司馬之法作之，帥之以致於司馬也。同徒，司馬所調之同。凡用役者，不必一時，皆徧以人數調之，使勞逸遞焉。〉
●疏〈若有會同師田行役之事則以縣師之灋作其同徒輂輦者此掌公邑調發車徒之事與縣師縣士為官聯也賈疏雲若者此等或有或無故云若為不定之辭也會同者謂時見曰會殷見曰同師田者謂出師征伐及田獵行役者謂巡守及興役稍人屬縣師縣師屬大司馬大司馬得王進止縣師即受法於司馬縣師既得法稍人又受法於縣師故云以縣師之法作其同徒也雲以聽於司馬者於經例當作於石經及各本並誤都司馬注云聽者受行其所徵為也此官非司馬之屬以大事作徒役為司馬所專掌故以連事通職暫聽於司馬也賈疏雲既作同徒乃致與大司馬[1]〉
〈注云有軍旅會同田役之戒縣師受法於司馬者據縣師文雲邦國都鄙稍甸郊里唯司馬所調者欲見司馬調發周於天下縣師亦然賈疏雲縣師注云郊里郊所居也謂六鄉之民布在國中外至遠郊故有居在郊者也金榜雲公邑謂之縣縣師掌公邑之地域稍人治公邑丘甸之政故以縣師之法作其同徒輂輦以聽於司馬都家之戒令則都司馬家司馬掌之以聽於國司馬縣師之法不及於都家注以稍人主為縣師令都鄙丘甸之政非也案金說是也縣師雲掌邦國都鄙稍甸郊里之地域注謂縣師所主數周天下故此注亦以縣師之法為統邦國都鄙稍甸郊里不知縣師惟掌公邑此外皆非其所掌也又郊里為六鄉之餘地非即六鄉之民居國中及遠郊者賈疏亦誤並詳縣師疏雲以其法作其眾庶及馬牛車輦會其車人之卒伍使皆備旗鼓兵器以帥而至者亦據縣師文賈疏雲欲見縣師受法於司馬稍人又受法於縣師之意也雲是以書令之耳者此冡上引縣師職亦謂縣師以書令之賈疏謂稍人書而令之誤雲其所調若在家邑小都大都則稍人�縣師所受司馬之法作之帥之以致於司馬也者鄭意縣師所主周天下但稍人唯主都鄙所作所帥者即三等采地之車徒其邦國公邑鄉遂之車徒則非稍人所作也今案此稍人專主公邑其所作所帥並專指公邑之車徒言之鄭謂令三等采地亦誤雲同徒司馬所調之同者此釋同為均同之義也鄭�謂同即百里之同金榜雲說文雲周制王畿千里分為百縣稍人以縣師之法作其同徒謂作其一縣之徒役其縣方一同歟春秋傳薳啓疆言晉之九縣長轂九百其餘四十縣遺守四千以司馬法同方百里革車百乘計之縣之里數與周官經符合案金據司馬法十終為同釋此司徒是也沈夢蘭說同此稍人掌丘乘之政令同徒者丘乘所出之徒丘乘之法終於一同其徒即所出革車百乘士千人徒二千人者也經曰同徒明公邑制軍不用鄉遂伍兩之制矣互詳敍官疏雲凡用役者不必一時皆徧以人數調之使勢逸遞焉者釋文雲遞本又作適賈疏雲此釋其同徒同其勞逸遞等也案賈本亦作遞不誤遞又見掌固注說文辵部雲遞更易也爾雅釋言云遞迭也謂更迭受役均其勞逸也鄭不知同徒之同即十終之名而釋以均同故此又申其義〉

大喪，帥蜃車與其役以至，掌其政令，以聽於司徒。
〈蜃車及役，遂人共之。稍人者野監，是以帥而致之。《既夕禮》曰：「既正柩，賓出，遂匠納車於階間閒。」則天子以至於士，柩路皆從遂來。〉
●疏〈大喪帥蜃車與其役以至者宰夫注云大喪王后世子也賈疏雲此經釋天子之喪將葬使稍人帥蜃車及役人使至之事雲以聽於司徒者於亦當作於此以職事聽於本官之正乃大宰八法官屬�常例以冡上文嫌亦聽於司馬故經侍著之賈疏雲以其司徒地官卿掌徒庶之政令故稍人帥眾以聽於司徒也[1]〉
〈注云蜃車及役遂人共之者賈疏雲案遂人職雲大喪帥六遂之役而致之又雲及葬帥而屬六綍又遂師職亦共丘籠及蜃車之役故知遂人共之也曾釗雲遂師雲共蜃車之役則共其役非共其車也竊謂車受於巾車稍人則役其人將之以至遂師遂師又帥之至司徒也案曾說是也雲稍人者野�是以帥而致之者賈疏雲此欲釋得在稍人之意以其監三等采地是野監故得並監六遂蜃車之事也案縣師注云野謂甸稍縣都也三等采地自稍以出故鄭謂稍人為也監也然稍人掌公邑不主采地蜃車亦非公邑采地所出葢六遂之餘地即為公邑故稍人以役助遂吏致之耳鄭說亦失之引既夕禮曰既正柩賓出遂匠納車於階閒者既夕記文鄭彼注云遂匠遂人匠人�遂人主引徒役匠人主載柩窆職相左右也車載柩車周禮謂之蜃車引之者欲證遂人共蜃車之事雲則天子以至於士柩路皆從遂來者於注例當作於各本並誤賈疏雲此經上舉天子既夕下舉士則其中有諸侯卿大夫之喪蜃車柩路皆從遂人而來可知案鄭賈說亦非也巾車雲小喪共匶路明大喪亦共之互文以見義也鄭謂天子至士柩路皆從遂來與巾車文不合既夕記遂匠納車亦謂共役不足證士喪遂出柩路也又卿大夫士柩車不得稱路此冡天子為文故通謂之柩路天子至士葬並用蜃車詳遂師疏〉

委人，掌斂野之賦，斂薪芻，凡疏材、木材，凡畜聚之物。
〈野，謂遠郊以外也。所斂野之賦，謂野之園圃、山澤之賦也。凡疏材，草木有實者也。凡畜聚之物，瓜匏葵芋，禦冬之具也。野之農賦，旅師斂之。工商嬪婦，遂師以入玉府。其牧，則遂師又以共野牲。〉
●疏〈掌斂野之賦者此與下文為�賦謂九賦之貢與遂師野賦為九賦之地稅異釋文出賦斂二字雲力豔反岳珂雲註疏以掌斂野之賦為一句以斂薪芻屬之下句釋文則以掌野之賦斂薪芻為一句案釋文惟稅斂賦斂之斂力豔反至斂弛斂市絘布斂其皮角斂總布斂市之不售春頒秋斂與此斂野之斂皆無音謂當如字讀從上聲也若照註疏則此斂皆當從上聲案岳說是也釋文音讀並誤雲斂薪芻凡疏材木材者此並野賦也說文木部雲材木挺也薪以共爨芻以共秣疏材木材以共食用此所斂葢斂之於虞衡及掌荼諸官也月令雲季夏命澤人納材葦仲冬山林藪澤有能取蔬食者野虞教道之蓋彼官以薪芻疏材木材等來入此官皆受而儲之也江永雲委人惟斂薪芻疏材木材凡畜聚之物不掌粟米布帛泉貨諸物之賦也[1]〉
〈注云野謂遠郊以外也者旅師注義同此亦通六遂及四等公邑言之故下文有甸稍縣都之聚而不及六鄉四郊葢附郭場圃之疏材場人掌之遠郊以內之薪蒸疏材甸師掌之此官則專掌六遂以外與彼一官互相備也月令雲季夏命四監大合百縣之秩芻以養犧牲又季冬乃命四監收秩薪柴以共郊廟及百祀之薪燎注云四監主山林川澤之官百縣鄉遂之屬今月令四為田案彼四監官於經無所見而百縣共薪芻等則與此官斂野薪芻事同竊疑當從今月令為田監田甸字通此官掌斂六遂及公邑之薪芻六遂在甸故亦謂之甸監百縣即公邑也賈疏雲委人所斂皆據六遂已外至王畿故鄭揔言之也雲所斂野之賦謂野之園圃山澤之賦也者明此野賦內無農賦也賈疏雲此則九職所出貢貢賦通言之九職之中有園圃毓草木又有虞衡作山澤之材故以園圃山澤言之也雲凡疏材草木有實者也者賈疏雲疏是草之實材是木之實故鄭並言之九職中有臣妾聚斂疏材鄭彼注云疏材百草根實不以木解材文略也彼臣妾聚斂雖無貢法要知此疏材亦是草木有根實者鄭不言根亦略言之也案賈說非鄭恉也木根不可以充疏故此注不言根大宰注不言木者文偶不具凡草木之實通謂之疏疏材謂百疏之材材猶物也疏強為分別失之雲凡畜聚之物瓜瓠葵芋禦冬之具也者畜即蓄之叚字說文艸部雲蓄積也廣雅釋詁雲蓄聚也大戴禮記夏小正雲八月剝瓜畜瓜之時也月令雲仲秋乃命有司趣民收斂務畜菜多積聚注云始為禦冬之備呂氏春秋仲秋紀作務蓄菜高注云蓄菜乾苴之屬賈疏雲七月詩八月斷壺壺瓠也有甘可食者信南山詩疆場有瓜士喪禮又有葵菹芋故知畜聚物中有瓜瓠葵芋之等但士喪禮籩豆差之葵菹芋芋為長菹不得為芋子其南方有芋子堪食與士喪禮芋別也案諦審注意芋似即指賈所謂芋子與士喪禮葵菹芋異說文艸部雲芋大葉實根駭人故謂之芋也禦冬之具者詩邶風谷風雲我有旨蓄可以御冬箋雲蓄聚美菜者以禦冬月之無時也依鄭說凡畜聚之物亦即疏材為其可儲畜以共食故鄭特別出之也雲野之農賦旅師斂之者亦明此委人不兼斂農賦也然此說非也旅師三粟非農賦野之農賦六遂當為遂師斂之公邑當為縣師斂之詳旅師疏雲工商嬪婦遂師以入玉府者明委人亦不兼斂工商嬪婦之賦也賈疏雲案遂師雲入野職野賦於玉府雖不言工商嬪婦但遂師既入野之賦貢明嬪婦工商之賦也知者以其玉府掌玩好之物其工商嬪婦所作堪為玩好故入玉府者工商嬪婦也雲其牧則遂師又以共野牲者明委人又不兼斂藪牧之賦也賈疏雲上遂師雲凡國祭祀共其野牲是知九職之中藪牧養鳥獸者遂師共之也〉

以稍聚待賓客，以甸聚待羇旅。
〈聚，凡畜聚之物也。故書羇作奇。杜子春云：「當為羇」。〉
●疏〈以稍聚待賓客以甸聚待羇旅者遺人云郊里乲委積以待賓客野鄙之委積以待羇旅此官掌委積雖與遺人為官聯而唯掌斂野賦則內不及郊里故自甸稍以外與彼不同江永雲與遺人之待賓客羇旅者別異委人無遺人之粟米而遺人無委人所聚之物也案江說是也距王國二百里為甸三百里為稍其地則六遂及公邑也詳載師疏[1]〉
〈注云聚凡畜眾之物也者據上文亦謂疏材禦冬之具也今案當兼有薪芻等此聚與遺人委積義亦略同江永雲聚者通薪芻疏材木材凡畜聚之物言之者皆隨地儲�主其地者守以待賓旅道路之用也雲故書羇作奇杜子春雲當為羇者段玉裁雲遺人職作寄古者奇寄羇同部徐養原雲遺人羇作寄此作奇其寄之譌字邪抑寄之省文邪羇字俗從奇作羇其誤蓋有由也後漢書馬援傳援鑄銅馬式依儀氏�中�字又即羇之省文說文所無〉

凡其餘聚以待頒賜。
〈余當為餘，聲之誤也。餘謂縣都畜聚之物。〉
●疏〈凡其餘聚以待頒賜者此亦與遺人職掌互相備頒為常賜即遺人恤囏阨養老孤之等莊子人閒世篇支離疏曰上與病者粟則受三鍾與十束薪晏子諫上篇雲無委積之氓與之薪橑使足以畢霖雨是凡疾病災荒受粟者必兼受薪蒸之證賜為好賜則恩澤所加非由恆秩或亦有受薪蒸疏材之法矣頒賜義別詳膳夫疏[1]〉
〈注云余當為餘聲之誤也者段玉裁雲此蓋亦古文假借字職方氏昭餘祁淮南子作昭余徐鍇說文亦作余雲餘謂縣都畜聚之物者賈疏雲以其委人掌斂野物從二百里至王畿上已雲甸稍明此言餘聚是縣四百里都五百里中畜聚之物如上稍甸畜聚之物也〉

以式灋共祭祀之薪蒸木材。賓客，共其芻薪。喪紀，共其薪蒸木材。軍旅，共其委積薪芻凡疏材，共野委兵器與其野囿財用。
〈式法，故事之多少也。薪蒸，給炊及燎。麤者曰薪，細者曰蒸。木材給張事。委積薪芻者，委積之薪芻也。軍旅又有疏材以助禾粟。野委，謂廬㝛止之薪芻也。其兵器，謂守衞陳兵之器也。野囿之財用者，苑囿藩羅之材。〉
●疏〈以式灋共祭祀之薪芻木材者謂依式法之等數共而致之所用之處也賈疏雲此一經以委人掌斂野賦斂所有委積皆供之雲賓客共其芻薪者蓋通道路及致饔飧言之上雲以稍聚待賓客亦當有芻薪此又共之者凡雲待者皆豫儲以俟求索此雲共則臨時奉而致之客館以給用故立文有異也江永雲芻禾又見於舍人蓋委人共其物而舍人載之於車猶舂人舍人各言共米也薪則委人自載之與[1]〉
〈注云式法故事之多少也者此亦注用今字作法也式法即大宰九式之法謂此祭祀以下五事所共多少之節度並依故事為之不得有羨缺也雲薪蒸給炊及燎者薪以給內外饔及𩟄人之炊爨蒸以給大宗伯及閽人司烜氏之燎燭也雲麤者曰薪細者曰蒸者甸師注云木大曰薪小曰蒸與此義同雲木材給張事者若��之屬張事詳掌次疏賈疏雲以其祭祀而雲木材等案掌次雲張大次小次及幕並須木材明據此所用故云給張事案賈專據祭祀言之經喪紀亦共木材者掌次喪事有帷幕帟等亦以木材給張事又喪車飾亦用木材縫人云衣翣柳之材是也雲委積薪芻者委積之薪芻也者此委積與遺人義同以軍旅車徒既眾所用薪芻尤多非平時道路委積所能給故諸官特於所出道塗別為委積書費誓雲魯人三郊三遂峙乃芻茭無敢不多偽孔傳雲鄉遂多積芻茭供軍牛馬是其事也若然有軍旅則此官共其薪芻其米穀則遺人與廩人倉人共之亦與彼為官聯也墨子旗幟篇雲凡守城之法樵薪有積菅茅有積萑葦有積木有積松柏有積蓬艾有積此亦軍事城守時薪芻之委積其數尤多彼又有木材之積費誓亦云峙乃積塗此經文不具也賈疏謂大行人掌客委積中有牲牢米禾薪芻之屬委人惟共其薪芻則非經注之恉大行人掌客之委積當存上文賓客共其薪芻內不關軍旅之事也又案凡委積之處米穀與芻薪各別為積漢書天文志如湻注云芻稾積為廥九章算術商功篇有芻�芻童之積皆是也雲軍旅又有疏材以助禾粟者賈疏雲以其疏材是百草根實可得助禾粟以共馬牛故云助禾粟雲野委謂廬宿止之薪芻也者謂廬宿人所止舍之處有薪芻之聚謂之野委也賈疏雲案遺人云十里有廬廬有飲食三十里有宿宿有委五十里有市市有積委積之中有薪芻在野外故云野委也其六鄉之道宿委積薪芻自六鄉供之案依賈說則此注兼廬宿市言之是也竊謂鄭意蓋以遺人㝛有委市有積委少亦有米穀而以薪芻為主積多亦有薪芻而以米穀為主經雲野委不雲野積故注亦�據廬宿而略市實則委積散文亦通野道既有市積則亦須有守器此官自當備共之矣然則此雲野委乃是省文實當兼有積國語周語雲野有庾積是也雲其兵器謂守衞陳兵之器也者賈疏雲其文承野委之下明與野委同為賓客所用故知是守衞賓客陳兵之器也案賈說亦非經注恉也此野委兵器與下野囿財用文例正同注云共兵器其字即冡野委為文則共為野委所用兵器也掌戮雲髠者使守積是凡委積皆須使人監守野委兵器�蓋謂廬㝛市有委積之地平時陳之以為守衞防盜賊竊略非以守衞賓客也但經例凡雲兵器者兵與器並當為二此兵謂五兵器則輂輦及任器之屬若然兵以資守衞器以供運載儲庤各有所用鄭誤以兵器為一故專屬守衞耳詳玉府疏雲野囿之財用者苑囿藩羅之材者釋文羅作蘿雲本亦作羅案羅蘿字通宋建陽本岳本明註疏本並作蘿土方氏巡守則樹王舍注亦云為之藩羅方言云羅謂之離離謂之羅郭注云謂行列地也羅與離一聲之轉國語楚語云為之關籥藩離韋注云藩離壁落也廣雅釋宮雲藩欏𥯛杝也杝即籬字司險注云樹之林作藩落也葢藩羅即藩欏藩離亦即藩落野外苑囿亦有守衞遮迾故須樹藩羅材亦謂木材也賈疏雲委人所為皆據二百里上經稍聚待賓客據三百里此囿故知在野故鄭以野囿言之古者田獵皆在囿故書傳雲嚮之取於囿是勇力取今之取於澤是揖讓取若然田在澤澤中有囿田在山山中有苑其苑囿藩羅以�禽獸故云野囿也案賈說是也六遂以外亦有苑囿為田獵之所對囿人所掌郊內之囿言之謂之野囿此官則共其藩羅之財用也〉

凡軍旅之賓客館焉。
〈館，舍也。必舍此者，就牛馬之用。〉
●疏〈凡軍旅之賓客館焉者賈疏雲謂諸侯以軍旅助王征討者故謂之軍旅之賓客也[1]〉
〈注云館舍也者司儀注同謂野之路室候館之等左傳釋文引字林雲館客舍也案秋官環人云舍則授館館者人所止舍故亦謂之舍館舍對文義異散文則通雲必舍此者就牛馬之用者此官掌委積之薪芻軍旅之賓客牛馬須芻秣故就委人儲偫委積之處為館舍取便飤養也〉

土均，掌平土地之政，以均地守，以均地事，以均地貢。
〈政讀為征。所平之稅，邦國都鄙也。地守，虞衡之屬。地事，農圃之職。地貢，諸侯之九貢。〉
●疏〈注云政讀為征者均人掌均地政注亦云政讀為征地征謂地守地職之稅也詳小宰疏雲所平之稅邦國都鄙也者賈疏雲案下文雲以和邦國都鄙者故知此平者亦據邦國都鄙若六鄉六遂及公邑徵稅自均人平之詒讓案上地之徵當為九賦地稅均人注以為即地守地職之稅此注義亦當同非經義也詳彼疏雲地守虞衡之屬者均人注同雲地事農圃之職者小司徒雲以任地事注云地事謂農牧衡虞也此止雲農圃者以虞衡別入地守也又均人云均地職與此地事相當故知事即職也彼注亦云地職農圃之屬又載師雲以物地事授地職職事不同者對文則異散文則通雲地貢諸侯之九貢者明與大司徒地貢為九職之貢異也賈疏雲此土均均邦國都鄙而雲均地貢明據大宰九貢而言詒讓案大司徒五等邦國公食者半侯伯食者參之一子男食者四之一鄭亦據此官均地貢為釋詳大宰大司徒疏〉

以和邦國都鄙之政令、刑禁，與其施捨。禮俗、喪紀、祭祀，皆以地媺惡為輕重之灋而行之，掌其禁令。
〈施讀亦為弛也。禮俗，邦國都鄙民之所行，先王舊禮也。君子行禮不求變俗，隨其土地厚薄，為之制豐省之節耳。《禮器》曰：「禮也者，合於天時，設於地財，順於鬼神，合於人心，理萬物。」〉
●疏〈以和邦國都鄙之政令刑禁者賈疏雲土均主調即是和義故土均以和畿外邦國畿內都鄙之政令案和與大宰正月之吉始和布治於邦國都鄙義同亦當讀為宣謂宣布政令刑禁及以下諸事也賈說誤和宣字通詳大宰疏凡邦國諸侯都鄙采長其政令刑禁雖得自專主之然其典法則咸稟於王國故此官依六官治法參以邦國都鄙土地所宜宣布頒示使遵行之也雲與其施捨者小司徒雲以辨其貴賤老幼癈疾凡征役之施捨是也謂賦役施捨之事亦依土地所宜制為法令宣布之邦國都鄙使依行之若大宰八法治都鄙五曰賦貢以馭其用八曰田役以馭其眾皆有施捨之法是也雲禮俗喪紀祭祀皆以地媺惡為輕重之灋而行之者媺古美字詳大司徒疏此三事亦依王國之法宣布邦國都鄙使行之大宰八則治都鄙一曰祭祀以馭其神六曰禮俗以馭其民大宗伯雲乃頒祀於邦國都家鄉邑小行人云其禮俗政事教治刑禁之逆順為一書明邦國都鄙之禮俗喪紀祭祀咸攷於王官此官掌均地之媺惡故治其輕重之法也賈疏雲自禮俗喪紀祭祀三事皆以地之美惡輕重者地美則重行之地惡則輕行之以其禮許儉不非無故也案依賈說則以地美惡為輕重之法唯此三事大司徒注說侯國地貢謂必足其國禮俗喪紀祭祀之用乃貢其餘即據此經為釋則鄭意當如賈說今審玩經著皆以之文似當通包上政令刑禁以下言之蓋此官職掌與均人略同唯大司徒土均之法是其專職本不掌政刑禮俗之等因以上諸事皆須以地美惡為輕重之法則與土均法相通貫故兼使此官修定等差宣布之則此章諸事咸依地製法明矣雲掌其禁令者謂禮俗以下三者別有禁令以警敕其不如法與上刑禁異猶小司徒雲祭祀飲食喪紀之禁令也[1]〉
〈注云施讀亦為弛也者段玉裁雲亦者亦遂人遂師而言岳本無亦字案遂大夫注亦同詳小司徒疏雲禮俗邦國都鄙民之所行先王舊禮也者大宰注云禮俗昏姻喪紀舊所行也謂非當代所行之禮從其舊俗不變者也案此禮俗當分為二即大司徒十二教之陽禮教讓陰禮教親及以俗教安也鄭並為一事未安詳大宰疏雲君子行禮不求變俗者曲禮文鄭彼注云求猶務也不務變其故俗重本也謂去先祖之國居他國孔疏雲此謂大夫出在他國不變己本國之俗案鄭荅趙商以為衞武公居殷墟故用殷禮即引此雲君子行禮不求變俗如鄭之意不變所往之國舊時風俗與此不同又引熊氏雲王制雲脩其教不易其俗又左傳定四年封魯公因商奄之人封康叔於殷虛啓以商政封康叔於夏虛啓以夏政皆因其舊俗也案據孔熊說則鄭釋曲禮本有兩解此注引證禮俗誦訓先鄭注引證地俗並與荅趙商義同又士昏禮雲若不醴則�用酒鄭彼注云若不醴謂國有舊俗可行聖人用焉不改者也亦引曲禮彼文為證與此注同雲隨其土地厚薄為之制豐省之節耳者賈疏雲以厚薄解經媺惡豐省解經為輕重之法也江永雲以地媺惡為輕重之等如居沃土者當禁其奢侈示之以儉居瘠土者當救其鄙陋示之以禮引禮器曰禮也者合於天時設於地財順於鬼神合於人心理萬物者證此以地媺惡為輕重之法即設於地財之義〉

草人，掌土化之灋以物地，相其宜而為之種。
〈土化之法，化之使美，若氾勝之術也。以物地，占其形色為之種，黃白宜以種禾之屬。〉
●疏〈注云土化之法化之使美者此亦注用今字作法也土化之法即草人之官法謂土地磽瘠則察其土質所含異同贏�糞擁和齊而變其質化之使和美也雲若氾勝之術也者漢書蓺文志農家氾勝之十八篇本注云成帝時為議郎顏注引劉向別錄雲使教田三輔有好田者師之徙為御史案氾書今失賈思勰齊民要術引氾書雲凡耕之本在於趨時和土務糞澤有強土弱之弱土強之之說甚詳又有𣸈種法亦其一隅也雲以物地占其形色為之種者載師物地事注云物物色之以知其所宜之事左成二年傳國佐曰先工疆理天下物土之宜而布其利杜注云播殖種即職方氏豫州宜五種兗州宜四種之等是也詩小雅大田箋雲將稼者必先相地之宜而擇其種為種與擇種義亦同雲黃白宜以種禾之屬者賈疏謂依孝經緯援神契而言案文見載師疏禾者即九穀之粱也〉

凡糞種，騂剛用牛，赤緹用羊，墳壤用麋，渴澤用鹿，鹹澙用貆，勃壤用狐，埴壚用豕，彊㯺用蕡，輕爂用犬。
〈凡所以糞種者，皆謂煑取汁也。赤緹，縓色也。渴澤，故水處也。澙，鹵也。貆，貒也。勃壤，粉解者。埴壚，黏疏者。彊㯺，彊堅者。輕爂，輕脃者。故書騂為挈，墳作蚠。杜子春挈讀為騂，謂地色赤而土剛強也。鄭司農云：「用牛，以牛骨汁漬其種也，謂之糞種。墳壤，多蚠鼠也。壤，白色。蕡，麻也。」玄謂墳壤，潤解。〉
●疏〈凡糞種者糞釋文作�雲本亦作糞案說文�部雲���也從�推��米也官溥說似米而非米者矢字嚴可均雲�作糞蓋隸變漢碑有�字釋文作�不體案嚴說是也糞種即土化之法月令季夏雲可以糞田疇孔疏雲糞壅苗之根也案依二鄭義則此為糞穀之子種或子種�根兩壅之與雲彊㯺用蕡者彊㯺釋文作疆㯺雲�本又作㯺俗註疏本彊亦作疆羣經音辨同嚴可均雲釋文疆�兩�轉寫之誤疆不得音其兩也月令可以美土彊鄭彼注引作強㯺強與彊同蓋讀如倔強之強故此注為彊�者矣案嚴說亦是也雲輕爂用犬者爂不體釋文作�阮元雲釋文與篆體合孔廣森雲注於大司徒五物九等即引此騂剛赤緹之屬當之管子地員九州之�為九十物則又內九等而區別之上土三十物中土三十物下土三十物此經鹹潟次於渴澤赤緹次於騂則皆從色狀相似者類列之不以土物上下為次案孔說是也地員之九十物與此九土大致相同並詳後[1]〉
〈注云凡所以糞種者皆謂煑取汁也者荀子富國篇雲多糞�田廣雅釋詁雲糞�也謂�取汁壅培諸穀種使之肥饒漢書郊祀志載王莽種五粱米於�中�毒冒犀玉二十餘物漬種齊民要術引氾勝之書有剉馬牛羊豬麋鹿骨煑取汁溲種法雲骨汁肥使稼耐旱是鄭所本也雲赤緹縓色也者酒正緹齊注云緹者成而紅赤說文糸部雲緹帛丹黃色也縓帛赤黃色廣雅釋器雲縓謂之紅緹赤色也喪服記鄭注云縓淺絳也爾雅釋器雲一染謂之縓再染謂之竀三染謂之纁蓋赤為竀纁之通語緹即縓為赤之淺者乃一染之專名故鄭直釋為縓色釋名釋地雲土赤曰鼠肝似鼠肝色也孔廣森雲地員五弘其色如鼠肝所謂赤緹者也雲渴澤故水處也者說文水部雲渴盡也爾雅釋詁雲涸渴也案渴今通作竭字與訓欲飲之�別渴澤猶竭澤也澤故有水今涸渴則無水而可耕種故云故水處禹貢揚荊二州厥土惟塗泥近此所謂渴澤管子乘馬篇亦云涸澤百而當一是也雲潟鹵也者說文鹵部雲鹵西方鹹地也安定有鹵縣東方謂之㡿西方謂之鹵此潟即㡿之俗禹貢海濱廣斥史記夏本紀漢書地理志斥並作潟史記集解引徐廣雲潟又作斥又引鄭書注云斥謂地鹹鹵史記河渠書雲澤鹵索隱雲澤一作舄本或作斥又貨殖傳雲潟鹵漢書溝洫志作舄鹵顏注云舄鹵即斥鹵也謂鹹鹵之地也文選木華海賦雲襄陵廣舄李注云尚書廣斥史記斥為舄古今字也案據說文則鹹潟正字當作㡿㡿隷變為斥或叚舄為之或又加水為潟實一字也左襄二十四年傳表湻鹵孔疏引賈逵雲湻鹹也湻鹵即此鹹潟惠士奇孔廣森呂飛鵬並以地員所云五桀之狀甚鹹以若為鹹潟是也孔又以地員之五鳧亦即此鹹潟然則彼鳧字或即舄之譌與雲貆貒也者讀貆為貛也賈疏雲案爾雅雲貈子貒或曰貆故以貆貒為一也案賈說非也釋獸雲貈子貆貒子貗郭注云貒豚也一名�說文豸部雲貆貈之類貒獸也�野豕也爾雅釋文引字林雲貒似豕而肥據釋獸則貆貒非一獸郝懿行雲方言云貛關西謂之貒郭注貛豚也廣雅貒貛也貒貛同故古通名草人注貆貒也淮南齊俗訓雲貆貉得埵防弗去而緣高注貆貆豚也是皆借貆為貛賈疏失之案郝說是也王念孫說同詩魏風伐檀箋雲貉子曰貆不去貒則此注以貆為貛之借字明矣雲勃壤粉解者者說文邑部雲地之起者曰郣一切經音義引通俗文雲�土曰坌勃郣�聲類並同大司徒注云壤和緩之貌地勃發而和緩則解釋如粉故云粉解說苑復恩篇湻於髠曰蟹堁者宜禾蟹即解之叚字蟹堁即粉解也呂飛鵬以地員五沙之狀粟焉如屑塵厲為勃壤是也雲埴壚黏疏者者考工記總敍注云埴黏土也禹貢徐州厥土赤�墳考工記賈疏引鄭書注說同又豫州下土墳壚偽孔傳雲壚疏也此注蓋亦以黏訓埴以疏訓壚也釋名釋地雲土黃而細密曰埴埴膱也黏�如脂之膱也土黑曰盧盧然解散也案盧與壚通淮南子墜形訓亦云盧土劉以膱釋埴以解散釋盧亦與黏疏義相應但釋埴為細密則與壚疏不合說文土部又雲壚黑剛土也鄭許劉各偏舉一義不能強同也呂氏春秋辨土篇雲凡耕之道必始於�為其寡澤而後枯又雲壚埴冥色齊民要術引氾勝之書雲春地氣通可耕堅硬強地黑壚土玉燭寶典引崔寔四民月令雲雨水中急菑強土黑壚之田是皆壚為黑剛土之證六韜戰車篇雲圯下漸澤黑土黏埴者車之勞地也黑土黏埴殆所謂殖壚矣呂飛鵬雲地員五壚之狀彊力剛堅五殖之狀甚澤以疏離坼以臞瘠纑壚殖埴同聲蓋言壚埴也案呂說是也惠孔說同地員又有斥埴黑埴及五�黑土黑菭葢亦埴壚之屬雲彊㯺強堅者者宋本及註疏本彊作強宋婺州本強又作彊未知孰是惟嘉靖本述經作彊釋義作強今姑從之釋文載經別本㯺作�廣韻四十九敢雲�土地之堅也㯺同引周禮注云強㯺地之堅者集韻四十九敢雲㯺堅土也或作�亦書作�案以字形考之㯺當即檻之變體俗又作壏㯺檻與堅亦一聲之轉故注訓為堅廣韻引周禮注疑馬干諸家佚義亦與鄭同說文臤部雲堅剛也九章算術商功篇雲穿地四為壤五為堅三蓋堅者謂之㯺與解者謂之壤正相反也月今季夏可以美土彊注云彊強㯺之地孔疏雲強是不軟㯺是罅闞並謂磥�磊磈之地也又左傳襄二十五年數疆潦孔疏雲賈逵以疆為彊㯺磽确之地蓋土強則磽确�鄭義亦同惠氏孔氏呂氏並引地員五壏之狀芬焉若糠以肥說此彊㯺是也地員又雲五傑之狀廩焉如壏疑亦彊㯺之類尹注云壏猶強也義即本此經又案此以強堅釋彊㯺經注字異月令注強㯺字同攷說文弓部雲彊弓有力也虫部雲強�也力部雲勥迫也今字並借作強通校全經六篇遂人彊予字經注並作彊司諫強之道藝車人強不足弓人目也者必強強者在內維幹強之經注並作強梓人強飲強食經同掌次禁暴氏輿人注亦並作強諸文錯出必有譌舛以意求之疑此及司諫遂人皆當經作彊注作強即經用古字注用今字之例唯考工記字例與五官不甚同或自作強則未可定耳雲輕爂輕脃者爂亦當作𤐫丁晏雲說文火部𤐫火飛也廣韻四宵𤐫今作票同引申之為輕票之意釋名釋地土白曰漂漂輕飛散也漂票聲相近案丁說是也漢書五行志谷永言成帝崇聚輕票無誼之人與此義同𤐫漂聲類同說文水部雲�浮也土性輕浮則不韌黏故鄭以輕脃釋之玉燭寶典引四民月令雲三月可菑�白輕土之田可證釋名土白曰漂之說惠士奇謂爂與剽通引地員五剽為釋孔呂說並同案地員說五剽雲如芬以脤脤當即脃字形近而誤雲故書騂為挈者段玉裁雲說文馬部無騂字徐鉉新附字作�雲從馬觲省聲案土部曰�赤剛土也從土觲省聲此周禮騂剛正字且牧人騂牲魯頌騂剛皆宜借用從土之�今皆從馬則為倒置徐養原雲騂剛之騂本作��觲音同故又借用觲說文角部觲角低仰便也引詩曰觲觲角弓又有觢字一角仰也從角�聲引易曰其牛觢今易作掣蓋觲與觢義類相近故觲字轉為觢觢與挈俱��挈與掣俱從手挈觢掣三字其音亦相近是其輾轉相變之因也雲墳作蚠者聲近叚借字徐養原雲蚠與墳古字通春秋左氏經叔弓帥師敗莒師於蚡泉穀梁作賁泉是賁與蚡同也蚡即蚠字凡古書多假借今書多用本字故書借蚠為墳蚠壤猶曰墳壤當以後鄭之說為長雲杜子春挈讀為騂謂地色赤而土剛強也者杜讀與說文�字說解同依其義則騂剛土色與赤緹略同惟以剛強為異呂飛鵬雲地員篇赤�𠪱強肥五種無不宜蓋言�剛也案呂說是也地員又有五粟雲剛而不觳孔氏以當此騂剛亦通鄭司農雲用牛以牛骨汁漬其種也謂之糞種者此即氾勝之法與後鄭前說同江永雲種字當讀去聲凡糞種謂糞其地以種禾也後鄭謂煮取汁先鄭謂用汁漬其種是讀種為上聲凡糞當施之土如用獸則以骨灰灑諸田用麻子則用擣過麻油之渣布諸田若土未化但以汁漬其種如何能使其土化惡為美此物理之易明者今人糞田未見有煮汁漬種者農家歲歲糞田欲其肥美多穀也若騂剛諸土未經變化恐非一歲所能化況又惟漬其種乎案江說本項安世於義近是經說糞種而辨九等土宜之異則糞宜謂施之土者若然此糞種宜讀如黃白宜以種禾之種與上經為之種之種不同但二鄭漬種之說自是古農家遺法今雖不承用未敢輕破也雲墳壞多蚠鼠也者段玉裁校改墳壤為蚠壤雲此依故書作蚠如其字解之今各本雲墳壤多蚠鼠殊誤案段說是也蚠鼠者爾雅釋獸鼢鼠郭注云地中行者釋文雲字亦作蚡說文鼠部雲鼢地中行鼠伯勞所作也一曰偃鼠重文蚡或從蟲分蚠與蚡同本艸名醫別錄雲�鼠在土中行陶注云俗中一名隱鼠一名蚡鼠形如鼠大而無尾黑色長鼻甚強常穿地中行討掘即得方言云蚍蜉�鼠之場謂之坻郭注云�鼠蚡鼠也穀梁隱三年傳吐者外壤食者內壤楊疏雲壤徐邈亦作場麋信雲齊魯之閒謂鑿地出土鼠作穴出土皆曰場先鄭意蚠壤謂蚠鼠穴行地中垉土土出浮解成壤即方言所謂�鼠之場莊子天道篇亦云鼠壤有餘蔬是也此乃望文為訓故後鄭不從雲壤白色者禹貢冀州厥土惟白壤先鄭蓋據彼為說賈疏雲禹貢有黃壤則此壤不得專據色白解之故不從也雲蕡麻也者廣雅釋艸雲𪎰麻也𪎰正字蕡叚借字籩人注云蕡枲實也雲玄謂墳壤潤解者段玉裁雲鄭君則依今書作墳釋墳壤為潤解潤訓墳壤訓解別於勃壤為粉解詒讓案禹貢兗州厥土黑墳偽孔傳雲色黑而墳起釋文引馬融雲墳有膏肥也冀州白壤偽孔傳雲無塊曰壤說文土部雲壤柔土也案馬雲有膏肥即所謂潤孔雲無塊即所謂解也呂飛鵬雲地員五壤之狀芬然若澤若屯土注言其土得澤則墳垉為堆故曰屯土蓋言墳壤也案呂說是也孔氏說同〉

稻人，掌稼下地。
〈以水澤之地種穀也。謂之稼者，有似嫁女相生。〉
●疏〈掌稼下地者掌隰農稼穡之事下地即澤也亦即左襄二十五年傳之隰皋與小司徒遂人三等地之下地義異[1]〉
〈注云以水澤之地種穀也者水澤謂澤地之有水者對草人�澤為無水者也載師賈疏引孝經援神契雲洿泉宜種稻說苑辯物篇雲高者黍中者稷下者秔又復恩篇雲下田�邪得穀百車下地即洿泉下田凡稻皆種於水田內則有陸稻管子地員篇謂之陵稻齊民要術謂之旱稻則稻之別種也雲謂之稼者有似嫁女相生者敍官注云種穀曰稼如嫁女以有所生與此義同〉

以豬畜水，以防止水，以溝蕩水，以遂均水，以列舍水，以澮寫水，以涉揚其芟作田。
〈鄭司農說豬防以《春秋傳》曰「町原防，規偃豬」。以列舍水，列者非一，道以去水也。以涉揚其芟，以其水寫，故得行其田中，舉其芟鉤也。杜子春讀蕩為和蕩，謂以溝行水也。玄謂偃豬者，畜流水之陂也。防，豬旁堤也。遂，田首受水小溝也。列，田之畦埒也。澮，田尾去水大溝。作猶治也。開遂舍水於列中，因涉之，揚去前年所芟之草，而治田種稻。〉
●疏〈以豬畜水者以下並掌下地治水之事雲以澮寫水者說文宀部雲寫置物也引申為輸寫之義廣雅釋詁雲寫�也俗輸寫字作潟非雲以涉揚其芟作田者此於澤地芟草治田之事與上六者為禦水行水事異程瑤田雲稻人掌稼下地即所云稼澤也葢水澤下隰之地一�淫��沒�之內水雖出外水乃入無減水之法斯不得與水爭地於是豬以畜之使�出者有所��以止之��入者不內汎�然後疆理其地為遂於是每夫之田首則水之偏鍾�最下之地者今�以其遂分而受之所謂均水�其水之在百畞中者則為𤰕以居之𤰕必成列是謂以列舍水�中之水受之以溝溝��遂水乃流行無所滯是曰蕩水而澮又深於溝其承溝水也隨納隨消是�寫水如此�以澮承溝以溝承遂以遂承列遞相受焉水乃不為田害而因以涉揚其芟以作田也此治溝澮亦專�除水害蓋芒種雖資於水而大浸亦必傷其稼故稻人之治之也既先有事於豬防以去�漫沒之大患而後為溝澮使水盡由地中行水由地中田乃可作涉揚其芟蓋治溝澮之餘事順而�者也[1]〉
〈注云鄭司農說豬防以春秋傳曰�原防�偃豬者左襄二十五年傳文杜注云偃豬下濕之地規度其受水多少廣平曰原防隄也隄防閒地不得方正如井田別為小頃町先鄭�此經之豬防二者與彼正同故引以為說雲以列舍水列者非一道以去水也者說文刀部雲列分解也廣雅釋詁雲列布也國語楚語韋注云捨去也先鄭意水道分佈眾多泄之外出因謂之列也賈疏雲先鄭以舍為捨去之舍後鄭以為止舍之舍以澮是寫去水以舍為止水於其中故不從先鄭也雲以涉揚其芟以其水寫故得行其田中舉其芟鉤也者說文沝部雲𣻣徒行厲水也重文涉篆文從水艸部雲芟刈草也詩鄘風載馳傳雲水行曰涉小爾雅廣言云揚舉也肆師注云芟芟�除田也先鄭意涉為行田中之稱冡澮寫水為文以田水既寫去則泥淺可以徒行乃得舉芟�以去草也國語齊語韋注云芟大鎌所以芟草也芟鉤即謂鉤鎌所以迫地芟草詳薙氏疏江永雲下地之田田中常有水足涉水揚舉除草之器以芟之若水盡寫不得謂之涉案江說是也雲杜子春讀蕩為和蕩者段玉裁雲和蕩如滌器之盪搖動而令之去也雲謂以溝行水也者釋�釋言語雲蕩盪也排盪去穢垢也以溝行水亦排盪使去故謂之蕩水也雲玄謂偃豬者畜流水之陂也者後鄭從先鄭說以豬為偃豬而申其義書禹貢滎波既豬孔傳釋為遏豬遏偃一聲之轉書釋文又引馬融雲水所停止深者曰豬水經涑水酈注云水澤所聚謂之都亦曰豬宮人注云匽豬謂霤下之池受畜水而流之者與此事異而義同凡五溝皆以通水此豬則以雍障停畜故云畜流水之陂也廣雅釋地雲陂池也月令注云畜水曰陂偃詳宮人疏雲防豬旁隄也者說文�部雲防隄也隄唐也月令季春脩利隄防鄭意隄防所以障止水使蓄於豬而不外泄故經雲以防止水防字俗作坊經解雲坊止水之所自來郊特牲蜡祭坊與水庸水庸即蕩水之溝�防詳匠人疏江永雲後鄭解防字未確此職專掌稼下地凡下地常憂潦田閒之水欲其易出�流之水欲其不入以豬畜水所以分減內水也以防止水所以堵截外水也匠人云凡行奠水��以參伍欲為淵則句於矩此豬即所謂淵也於溝中作之視其地勢句曲過於矩之處掘深�令水洄復畜聚於此而成淵溝中為淵之處多則田中之水減矣下地常濱大川大澤必為隄以闌之今江南之圍田是也後鄭解為豬旁隄則是陂塘之隄畜水以備灌溉此平原憂旱之地非下澤憂潦之地矣案江說是也雲遂田首受水小溝也者即遂人云夫閒有遂是也匠人為溝洫田首廣二尺深二尺謂之遂故云田首受水小溝五溝以遂為最小也雲列田之畦埒也者莊子天地篇釋文引李頤雲埒中曰畦楚辭招魂王注云畦區也廣雅釋丘雲埒厓也㽟即埒之俗田中為區畛厓畔分列故謂之列說文土部雲塍稻田畦也列蓋即塍程瑤田謂即𤰕亦是也沈夢蘭謂大戴禮主言篇雲三井而句烈烈通作列水道也即此以列舍水言三井而一溝也案沈說可備一解但井田之法三夫共一遂九夫共一溝此經溝遂列並出則列非即溝遂也大戴所言與井田溝洫兩制並不相應所未詳也雲澮田尾去水大溝者即遂人云千夫有澮是也匠人云同閒廣二尋深二仞謂之澮溝洫之法始於遂終於澮澮則達川矣對遂為田首小溝言之故云田尾大溝五溝自遂注溝自溝注洫自洫注澮自澮注川此經唯舉遂溝澮而無洫者洫亦晐於溝澮也雲作猶治也者說文人部雲作起也引申為治作淮南子主術訓高注云治猶作也雲開遂舍水於列人因涉之揚去前年所芟之草而治田種稻者此破先鄭說也司戈盾注云舍止也後鄭意此芟即下文夏以水殄草而芟夷之之芟謂開遂放水使人止於田畦埒因涉水播揚前年夏所芟之㝛草而後可以治田種稻也詩王風唐風並雲揚之水箋雲波流湍疾洗去垢濁此揚與詩義略同皆激揚播盪之意依先鄭說則田故有水寫之令出而後可以芟新生之草依後鄭說則田故無水放之令入而可以播揚所已芟之㝛草二說迥異〉

凡稼澤，夏以水殄草而芟夷之。
〈殄，病也，絕也。鄭司農說芟夷以《春秋傳》曰「芟夷薀崇之」。今時謂禾下麥為荑下麥，言芟刈其禾，於下種麥也。玄謂將以澤地為稼者，必於夏六月之時，大雨時行，以水病絕草之後生者，至秋水涸，芟之，明年乃稼。〉
●疏〈凡稼澤者謂農民於澤地受田而耕稼即角人羽人掌葛之澤農是也雲夏以水殄草而芟夷之者夷唐石經及各刻本並作荑釋文同惟宋婺州本及明錢求赤所藏宋本宋註疏本作夷與注及薙氏文合今據正此亦謂澤地必先芟草乃可種稻與薙氏為官聯薙氏夏夷秋芟分屬二時此不分者通言之其義同也[1]〉
〈注云殄病也絕也者國語魯語雲固民之殄病是待殄即病也又越語雲疾疹貧病詩大雅雲漢篇胡寧瘨我以早箋雲瘨病也釋文瘨韓詩作疹殄與疹瘨聲類並相近又爾雅釋詁雲殄絕也故鄭兼二義為釋凡陸艸不耐濕故可以水病絕之毛詩曹風下泉傳雲稂童粱非溉草得水而病亦其義也雲鄭司農說芟夷以春秋傳曰芟夷蘊崇之者隱六年左傳雲鄭伯請成於陳陳侯不計五父諫曰周任有言曰為國家者見惡如農夫之務去草焉芟夷薀崇之絕其本根勿使施殖杜注云芟刈也夷殺也蘊積也崇聚也先鄭引彼證此經芟夷即刈草義與杜同說文�部雲癹以足蹋夷艸春秋傳曰癹夷薀崇之據說文則許所見左傳古文作癹夷據先鄭此注則所見左傳�作芟夷與此職及肆師薙氏諸文同許鄭本自不同也芟夷互詳秋官敍官及薙氏疏雲今時謂禾下麥為夷下麥言芟刈其禾於下種麥也者亦證夷為刈草之義段玉裁雲司農於薙氏曰今俗閒謂麥下為夷下言芟夷其麥以其下種禾豆也文互相足雲玄謂將以澤地為稼者必於夏六月之時大雨時行以水病絕草之後生者者據月令季夏雲大雨時行燒薙行水利以殺草如以熱湯明以水殄草必在六月也凡殺草葢於夏初先芟夷之薙氏所謂夏日至而夷之管子度地篇亦云大暑至利以疾耨殺草�是也芟夷之後恐有復生者故於六月更行水以病絕之故云絕病草之後生者也江永雲夏月草盛長乘其水熱殄草之時芟夷之則根易絕明年可稼也案此即薙氏所謂以水火變之也詳彼疏雲至秋水涸芟之明年乃稼者此謂夏以水殄草之後如尚有未殄之草則秋時水涸更芟之此第二次芟也既經水殄復有此二芟則無不殄之草則土亦肥故明年可稼也〉

澤草所生，種之芒種。
〈鄭司農云：「澤草之所生，其地可種芒種。芒種，稻麥也。」〉
●疏〈注鄭司農雲澤草之所生其地可種芒種者賈疏雲但水鍾曰澤有水及鹹鹵皆不生草即不得芒種故云草所生雲芒種稻麥也者說文艸部雲芒草耑芒種謂有芒束之種也漢書東方朔傳顏注云稻有芒之穀總稱也說文麥部雲麥芒穀秋種厚薶故謂之麥來部雲來周所受瑞麥來麰一來二縫象芒束之形天所來也詩周頌思文孔疏引鄭書大誓注云禮說曰武王赤烏穀芒應穀葢牟麥也案麥宜於陸地而亦有宜於澤地者故孝經敍刑疏引鄭孝經注云下田宜稻麥公羊定元年何注亦云隰宜麥九穀之苽亦宜澤地經不言者以苽非常用之穀所種較稻麥為少文不具也〉

旱暵，共其雩斂。
〈稻人共雩斂，稻急水者也。鄭司農云：「雩事所發斂。〉
●疏〈旱暵共其雩斂者舞師注云暵熱氣也司巫注云雩旱祭也案禮有正雩有旱雩經雲旱暵則謂夏五月六月七月遇旱而雩非四月之正雩正雩之財用取之官不斂於民賈疏謂旱雩及四月龍見而雩二�雩皆供雩斂非也二雩禮詳司巫疏[1]〉
〈注云稻人共雩斂稻急水者也者月令孔疏引服虔左傳注云雩遠也遠為百穀祈膏雨是雩之為祭兼為百穀而稻為水穀得水尤急故此官特共旱雩之斂也鄭司農雲雩事所發斂者修雩所需財用官不能盡共則斂之民故曰雩斂晏子春秋諫上篇雲齊大旱逾時景公召羣臣問曰天不雨久矣吾使人卜雲祟在高山廣水寡人慾少賦斂以祠靈山可乎殆即所謂雩斂矣〉

喪紀，共其葦事。
〈葦以闉壙，禦濕之物。〉
●疏〈喪紀共其葦事者此因掌稼澤並使共澤艸與澤虞為官聯也[1]〉
〈注云葦以闉壙禦濕之物者說文艸部雲葦大葭也大戴禮記夏小正傳雲葦未莠為蘆案葦即今之蘆互詳司几筵疏掌蜃共闉壙之蜃注云闉猶塞也將井槨先塞下以禦濕也賈疏雲鄭言禦水之物則在棺下用之或以抗席即是禦土與禦水義乖恐非也案據澤虞注則抗席葢用蒲不用葦賈駁或說是也然司几筵雲凡喪事設葦席注云喪事謂凡奠也則則喪奠自有葦席但入壙之抗席耳又既夕記有葦苞以苞牲體此共葦事當亦兼其席苞之材鄭不備舉耳〉

土訓，掌道地圖，以詔地事。
〈道，說也。說地圖，九州形勢山川所宜，告王以施其事也。若雲荊、揚地宜稻，幽、並地宜麻。〉
●疏〈掌道地圖者地圖即司書大司徒土地之圖職方氏天下之圖彼藏其書此官則為王道之與彼為官聯也[1]〉
〈注云道說也者廣雅釋詁同毛詩鄘風定之方中傳說大夫九能雲山川能說即�義雲說地圖九州形勢山川所宜告王以施其事也者九州形勢山川所宜若職方氏所述各州山�澤藪川浸及畜穀所宜之屬大宰注云詔告也施其事謂施職貢之事與小司徒載師均人諸職地事義異賈疏雲�九州地圖乃是諸國所獻以入職方今土訓乃於職方取九州地�依而說向土使依而責其貢獻之物雲若雲荊揚地宜稻幽并地宜麻者釋文雲麻一本作穈李及聶氏亡皮反劉沈皆作麇音紀倫反案注辨土所宜荊揚皆言穀幽并不應論獸紀�之音恐非段玉裁雲以李聶之反語訂之則當雲一本作𪎭也𪎭從黍麻聲或省作穈是以誤糜程瑤田雲此穈字必�字之譌葢注所謂若雲者實據職方氏職方荊揚但云宜稻與此注合而幽州宜三種并州宜五種注皆有黍無麻是麻當作�說文黍禾屬而黏者也𪎭穄也禾屬而黏者黍禾屬而不黏者應對文異散文則通稱黍�即謂黍二字可互通也案段程說是也〉

道地慝，以辨地物而原其生，以詔地求。
〈地慝，若障蠱然也。辨其物者，別其所有所無。原其生，生有時也。以此二者告王之求也。地所無及物未生，則不求也。鄭司農云：「地慝，地所生惡物害人者，若虺蝮之屬。」〉
●疏〈注云地慝若障蠱然也者賈疏雲謂土地所生惡物障即障氣出於地也蠱即�毒人所為也詒讓案玉篇疒部雲瘴瘴癘也古止作障三國志公孫瓚全琮傳日南蒼梧南海並有障氣是也蠱詳庶民疏雲辨其物者別其所有所無者謂辨地所有善物也天官敍官注云辨別也善物此有彼無若職方九州之利皆當別而志之尚書大傳雲太子十八曰孟侯於四方諸侯來朝迎於郊閒其土地所生美珍怪異人民之所好惡山川之所有無與此辨地物原其生�事略同雲原其生生有時也者原猶察度也墨子非命上篇雲原察百姓耳目之實賈疏雲雖是當州所有而生有時也雲以此二者告王之求也者淮南子俶真訓高注云求索也國語周語雲阜其財求此謂王於九貢之外特有所求若春秋王使求金求車之屬必依地所有時所生也雲地所無及物未生則不求也者謂其地所不產及非其時則王不得妄求禮器雲天時有生也地理有宜也故天不生地不養若予不以為禮亦其義鄭司農雲地慝地所生惡物害人者若虺蝮之屬者胥師注云慝惡也爾雅釋魚雲蝮虺博三寸者大如擘說文虫部雲蟲一名蝮博首大如擘指虺即蟲之借字蝮虺與障蠱同為地所生惡物二鄭義足互相備〉

王巡守，則夾王車。
〈巡守，行視所守也。天子以四海為守。〉
●疏〈王巡守則夾王車者此與�訓為官聯也夾王車者從行備顧�既夕禮注云在左右曰夾巡守王行在道此官則左右夾王車而行猶�賁氏掌執戈盾夾王車而趨也[1]〉
〈注云巡守行視所守也天子以四海為守者說文辵部雲巡視行皃儀禮經傳通解續引尚書大傳鄭注云巡行也視所守也天子以天下為守與此注同守字或作狩孟子梁惠王篇雲晏子曰天子適諸侯曰巡狩巡狩者巡所守也公羊隱八年何注云巡猶循也守猶守也循行守視之辭風俗通義山澤篇雲巡者循也狩者守也道德太平恐遠不同化幽隱有不得所者故自親行之也白虎通義巡狩篇雲王者所以巡狩者何巡者循也狩者牧也為天下循行守牧民也文選東都賦李注引禮記逸禮說同此並以巡為循又以守為牧皆別為一義鄭謂所守者即指四海為王自所守之地言之書舜典偽孔傳雲諸侯為天子守土放稱守巡行之左莊二十一年傳雲王巡虢守並以守據諸侯守土言之此與鄭訓同�義小異賈疏謂巡守中含諸侯為天子守上天子自守天下二義非鄭意也巡守年歲詳大行人疏〉

誦訓，掌道方志，以詔觀事。
〈說四方所識久遠之事，以告王觀博古。所識若魯有大庭氏之庫，殽之二陵。〉
●疏〈注云說四方所識久遠之事以告王觀博古者亦訓道為說詔為告也方志即外史四方之志所以識記久遠掌故外史掌其書此官則為王說之告王使博觀古事二官為聯事也志識字同詳小史及保章氏疏雲所識若魯有大庭氏之庫殽之二陵者賈疏雲左氏傳昭十八年宋衞陳鄭皆火梓愼登大庭氏之庫以望之生雲大庭氏�亡國之君在黃帝前其處高顯案賈引左傳注據服義也杜注云大庭氏古國名在魯城內魯�其處作庫孔疏雲先儒舊說皆言炎帝號神農氏一曰大庭氏服虔雲在黃帝前鄭玄詩譜雲大庭氏在軒轅之前亦以大庭為炎帝也又僖三十二年傳秦蹇叔曰殽有二陵焉其南陵夏後�之墓也其北陵文王之所辟風雨也杜注云殽在弘農澠池縣西大阜曰�臯夏�之祖父此並四方所識久遠之事若後世地誌所謂古蹟誦訓所道亦其類也〉

掌道方慝，以詔辟忌，以知地俗。
〈方慝，四方言語所惡也。不辟其忌，則其方以為茍於言語也。知地俗，博事也。鄭司農云：「以詔辟忌，不違其俗也。《曲禮》曰：君子行禮，不求變俗。」〉
●疏〈掌道方慝以詔辟忌者此亦詔王也國語楚語左史倚相述衞武公曰倚幾有誦訓之諫即此官也韋注以誦訓為王師之諫書之於幾失之[1]〉
〈注云方慝四方言語所惡也者亦誤慝為惡也四方�有鄙惡之語為人所惡故謂之方慝也惠士奇雲王制大史典禮執𥳑記奉諱惡葢四方所�所惡謂之方慝雲不辟其忌則其方以為苟於言語也者辟與避同韓詩外傳雲指緣謬辭謂之苟謂王言若不辟其方之忌則聞者將竊議其言之苟謬若大戴禮記保傅篇雲天子荅遠方諸侯不知文雅之辭是也雲知地俗博事也者上詔觀事是博古事此知地俗是博今事也鄭司農雲以詔辟忌不違其俗也者曲禮雲入竟而問禁入國而問俗入門而問諱注云俗謂常所行與所惡也此辟忌即謂方俗所惡故告之使不違引曲禮曰君子行禮不求變俗者證不違其俗之事詳土均疏〉

王巡守，則夾王車。}}
●疏〈王巡守則夾王車者與土訓為官聯也〉

周禮正義卷三十終

