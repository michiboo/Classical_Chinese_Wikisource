
烽火驚戎塞，豺狼犯帝畿。
川原無稼穡，日月翳光輝。
里社枌榆毀，宮城騎吏非。
羣生被慘毒，雜虜耀輕肥。
多士從芳餌，唯君識禍機。
心同合浦葉，命寄首陽薇。
恥作纖鱗喣，方隨高鳥飛。
山經商嶺出，水泛漢池歸。
離別霜凝鬢，逢迎淚迸衣。
京華長路絕，江海故人稀。
秉節身常苦，求仁志不違。
秪應窮野外，耕種且相依。

