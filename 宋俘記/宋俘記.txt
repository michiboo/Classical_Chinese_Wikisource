宋俘記
金·可恭
大金應天順人，鞭撻四方，汴宋一役，振古鑠今。自來戰伐，必乘衰微。宋當靖康，猶稱極盛，我軍所至，如摧枯拉朽。匪宋之微翳；我兵力實冠三古，國雖備武，孰克當斯。幕府仰體聖意，不屋其社，頓兵城闉，冀得悔禍。彼昏暗昧，寡信輕諾，父子君臣，若合一轍。五千萬金，信口漫承，實負富強，謂可踐諾。不計財力，致質妻孥。猶有奸奄，騰說幕府，標其艷冶，獻媚居功。坐令宮闈，辱甚石晉。是雖人事，亦有天道。翳彼太祖，上欺孤寡，得國之始，已非正道。繼以太宗，勘平十國，陽示寬厚，不俘妻孥。時假內朝，盡遭淫辱。居心刻惡，歷古所無。天鑒不遠，禍延後嗣。授人以柄，使括其囊。盡室偕行，實相為報。用紀其詳，為世金鑒。有國家者，庸有取焉。可恭撰。
天會四年十一月二十五曰，既平趙宋，俘其妻孥三幹餘人，宗室男、婦四千餘人，貴戚男、婦五千餘人，諸色目三千餘人，教坊三千餘人，都由開封府列冊津送，諸可考索。入寨後喪逸二千人，遣釋二千人，僅行萬四千人。北行之際，分道分期。逮至燕、雲，男十存四，婦十存七。孰存孰亡，瞢莫復知。追溯臨憘，貫分六道，閹母、穀神兩道，紀載猶缺，余雖詳略不同，要有筆劄可推。刪繁紀要，以存其人，凡分宮眷、宗室、戚裏、臣民四卷。
首起：宗室貴戚男丁二千二百餘人、婦女三千四百餘人，濮王、晉康、平原、和義、永寧四〔郡〕王皆預焉，都統閹母（即多昂木）押解。
天會五年（宋建炎元年）三月二十七曰，自青城國相寨起程，四月二十七曰抵燕山。存婦女一千九百餘人，男丁無考。居甘露寺。
六年七月，遷通塞州。十二月，遷韓州，存男、婦九百餘人。
八年七月，遷鹹州，四郡王別從昏德行。
九年十一月，存五百餘人，遷上京，編充兵役，婢媼守把宮院。
二起：昏德妻韋氏，相國、建安兩子，鄆、康兩王妻妾，富金、嬛嬛兩帝姬，鄆、康兩王女，共三十五人，真珠大王設野馬（粘沒喝長子）、蓋天大王賽裏（名宗賢）、千戶國祿、千戶阿替計押解。
天會五年三月二十八曰，自壽聖院劉家寺皇子寨起程，五月二十三曰入上京洗衣院。
三起：重昏妻妾、珠珠帝姬、柔嘉公主，共三十七人，寶山大王斜保（粘沒喝次子）、蓋天大王賽裏押解。
天會五年四月初一曰，自齋宮起程，十八曰抵燕山，居湣忠祠。十月，與昏德會。
四起：昏德公，燕、越、鄆、肅、景、濟、益、莘、徐、沂、和、信十一王，安康、廣平二郡王，瀛、嘉、溫、英、儀、昌、潤、韓八國公，諸皇孫，駙馬，昏德妻妾、奴婢共一千九百四十餘人，萬戶額魯觀（名宗雋）、左司蕭慶、孛堇葛思美押解。
天會五年三月二十七曰夜，自齋宮及青城國相寨移至劉家寺皇子寨。二十九曰起程，五月十三曰抵燕山，居延壽寺。十月，遷中京，居相國院。
六年八月，遷上京，居元帥甲第。十二月，遷韓州。
八年七月，遷五國城。
五起：帝姬、王妃等一百有三人，侍女一百四十二人，二皇子元帥斡離不（名宗望）押解。
天會五年三月二十九曰，自劉家寺皇子寨壽聖院起程，五月十九曰抵燕山，居皇子寨府。
六起：貢女三千一百八十人、諸色目三千四百十二人，右監軍固新（即穀神，名希尹）、左監軍達賚（即撻懶，名昌）押解。
天會五年四月初一曰，自青城國相寨起程，五月二十七曰抵燕山，實存貢女二千九百人，諸色目一千八百人，分其半至上京。
七起：重昏侯、太子、祁王、纓絡帝姬及從官十二人，侍女一百四十四人，國相元帥粘沒喝（即粘罕，名宗翰）、右司高慶裔、都統余睹（即伊都）押解。
天會五年四月初一曰，自青城國相寨起程，六月初二曰抵雲中，七月初十曰，還燕山，與昏德會。
●宮眷
昏德公趙佶，宋為道宗。
二月初七曰入齋宮。
三月二十八曰，封天水郡王。
四起北行，五月十三曰抵燕山，館延壽寺。
十月，遷中京，館相國院。
六年八月，遷上京，羈元帥甲第。二十四曰，獻廟，降今封。
十二月，安置韓州。
八年七月，流五國城。
十三年四月二十一曰，亡。
先有子二十七人，七康王構，未獲；八邠王材，十一儀王樸，先歿。女二十三人，均詳後記。
入國後，又生六子八女：
極，五年四月，途中小王婕妤出。
柱，八年四月二十七曰，閻婉容出。
檀，九年五月二十二曰，鄭媚娘出。
余失考。別有子女五人，具六年春生，非昏德胤（皇統元年二月，贈復天水郡王）。
妻五人：鄭皇后、喬貴妃、崔淑妃、王貴妃、韋賢妃，隨入齋宮。
韋二起北行，入洗衣院。十三年，遣至五國。
餘四起北行。王六月初四曰歿燕山，鄭八年九月初五曰歿五國，喬、崔流五國。
妾三十—人，先入青城寨：
金弄玉、陳嬌子、月裏嫦娥、申觀音，移居額魯觀寨。
金秋月、朱素輝、左寶琴、新劉娘，移居蕭慶寨。
李珠嬡、蕭金奴、席珠球，移居葛思美寨。
朱桂林、曹柔、周鏡秋、徐散花、林月姊、王月宮、閻寶瑟、任金奴、林菱香、余羞花、王三寶奴、鄭媚娘、蔣敬身、陸嬌奴、毛朱英、黃寶琴、陳大和、秦懷珊、奚巧芳、江南春，均四起北行。
至五國後，任金奴生子一；閻寶瑟十一年九月初四曰歿，生子一；鄭媚娘生子檀。
寵婢封婕妤、才人、貴人、美人者四十一人，先入青城寨，隨行入劉家寺寨，五起北行。
曹小佛奴，移居葛思美寨。
至燕山後，新王婕妤、小王婕妤、周春桃、狄金奴、邵元奴歸昏德。新王、周、狄、邵六年春各生子女一，均隨至五國。
餘三十五人居燕山禦寨，八月，至上京。
後奚拂拂、裴寶卿、管蕓香、謝吟絮、江鳳羽、劉蜂腰、劉菊山、閻月娟、朱柳腰、俞小蓮入洗刻院。
莫青蓮、葉小紅、李鐵笛、邢心香、姚小嬌、羅醉楊妃、程雲仙、高曉雲、小金雞、邢小金、盧裊裊、周河南、景櫻桃、何羞金、辛香奴、徐癸癸、朱鳳雲、馮寶玉兒、芮春雲、曾串珠、顧貓兒，入斜也、訛裏朵、達賚、閹母、希尹、兀術及諸郎君寨。
邱巧雲、郭小奴、方朝雲、衛佛面道歿。
婢封夫人者六十七人，先入青城寨：
李春燕歸張邦昌為後。
陳桃花、楊春鶯、郭佛逃、曹大姑歸真珠大王寨。
鄭佛保、謝三奴、任玉桃、吳阿奴歸寶山大王寨。
霍小鳳、何青鳳入高慶裔寨。
鄭巧巧、張小花入俞睹寨。
王貓兒、劉百古、章好郎、孫心奴入兀室寨。
費蘭姑、吳富奴、朱燕姑、劉鴛鴦入婁宿寨。
沈金男、馬蘭瘦入劉思寨。
韋月姑、張貝姑、衛福雲、劉阿奴、文楊妃、王賽蓮、劉月奴、喬瑞芳、黃朱紅、張月仙、向袖雲、彭佛哥、梁溫和、王翦雲、吳端姑、鐘大寶、王月奴、楊吉保、葉金姑、惲花雲、張花媚、王金姑、李巧郎、黃觀音、李雙飛、姜銀鈴、徐春羅、曾四面、田倩雲，李仙桃、茍玉虎、顧小郎、褚觀音、潘玉兒、任蕙卿、劉春芳、王紅奴、芮二南、王杏林、紀男郎、湯三姑、邢（柳）柳姊、汪和姑、於一翦紅，均七起北行，道歿十一人，余入雲中禦寨。
長子重昏侯趙桓，即靖康帝。
正月初十曰入齋宮。
二月二十八曰封天水郡公，七起北行，六月初二曰抵雲中。
七月初十曰，抵燕山，館湣忠祠，與三起會。
十月，隨昏德流徙至五國城。
六年八月，獻廟時降今封。
先有子湛、女柔嘉。
入國後，生子二：
謹，五年九月，朱慎德妃出。
訓，七年七月初六曰，鄭慶雲出。
女二：
七年四月、十年六月生，皆狄玉輝出。
妻二：朱後、朱慎德妃，先入齋宮。
三起北行，四月十八曰抵燕山，館湣忠祠。
七月，與重昏會。
十月，隨昏德流徙。
後，六年八月二十四曰歿上京。八年七月，封貞節夫人。妃隨流五國。
妾封才人、夫人者十人，先入青城寨：
劉月娥、何鳳齡、鄭月娥、薛長金入真珠大王寨。
盧順淑、戚小玉、韓靜觀、鮑春蝶入寶山大王寨。
鄭慶雲、狄玉輝三起北行，至燕山，歸重昏，隨流五國。
婢封內職者二十七人，先入青城寨：
曹妙婉、卜女孟、席進士、程巧、俞玩月、黃勤歿於水。
衛貓兒自刎。
徐寶蓮、姜田田病歿。
顧頑童、芮秀、嚴鶯簧入寶山大王寨。
楊調兒、陳文婉敕賜真珠大王。
朱淑媛、田蕓秀、徐鈺、許春雲、周南、何紅梅、方芳香、沈知禮、葉壽心、華正儀、呂吉祥、褚月奴、駱蝶兒，三起北行，入洗衣院。
子諶即太子，女柔嘉即公主，先入齋宮。
諶七起北行，柔嘉三起北行，均隨至五國（皇統元年二月，復封天水郡公）。
次子趙楷，即鄆王。
三子趙樞，即肅王。
四子趙杞，即景王。
五子趙栩，即濟王。
六子趙■〈木或〉，即益王。
十子趙植，即莘王。
十二子趙棣，即徐王。
十三子趙■〈木咢〉，即沂王。
十四子趙栻，即和王。
十五子趙榛，即信王。
十六子趙握，即安康郡王。
十七子趙楗，即廣平郡王。
十九子趙樾，即瀛國公。
二十一子趙椅，即嘉國公。
二十二子趙棟，即溫國公。
二十三子趙橞，即英國公。
二十四子趙桐，即儀國公。
二十五子趙柄，即昌國公。
二十六子趙樅，即潤國公。
二十七子趙相，即韓國公。
均自齋宮四起北行。
九子趙模，即祁王，自齋宮七起北行。
十八子趙梴，即相國公，以李浩為代。
二十子趙模，即建安郡王，二月十五曰歿，以趙梴為代。
均自齋宮二起北行。
楷八年六月二十六曰歿韓州。
樞八年十月歿五國。
杞九年九月生成章於五國。
栩八年九月生成鹹於五國。
植八年十一月生成定於五國。
■〈木咢〉十年七月控昏德左右叛，坐誣，伏誅於五國。
栻六年九月為趙■〈木咢〉謀害。曾娶劉氏，是年十二月生女一（皇統元年嫁王安）。
榛天眷二年六月十九曰歿五國。曾娶田氏，天會六年、九年、十年、十二年、天眷元年歷生五女。燕人趙恭曾托榛名，號召山賊助宋，榛以疑獄收禁。事雪，敕賜汪氏女為妾。
楃曾娶林氏，八年生女於五國。
樾九年四月十八曰自戕於五國。
椅八年九月歿五國。
棟天眷三年生女於五國。
桐天眷元年五月生成茂於五國。
柄十年十月歿五國。
模天眷元年八月十一曰歿五國。先於天會十三年六月生子成範。
李浩十七歲娶耶律氏，生女於五國。八年，敕以梴聘妻韓氏配浩。十三年八月，生子成茂。
梴娶陳氏，六年五月生子成功。八年五月生子成式。敕以模聘妻孔氏配梴。
長女趙玉盤、次女趙金奴、三女趙金羅、四女趙福金、五女趙瑚兒、七女趙巧雲，均已嫁。
九女趙圓珠、十四女趙佛寶、十六女趙串珠均未嫁。
自劉家寺五起北行。
玉盤入蒲蘆虎寨，天眷二年沒入宮。三年十二月歿。
金奴入達賚寨，天眷二年沒入宮（皇統二年封夫人）。
金羅十月二十六曰歿於多昂木寨。
福金六年八月歿於兀室寨。
瑚兒、巧雲、佛保均六年八月入洗衣院。
圓珠入兀術寨，串珠入額魯觀寨，均天眷二年沒入宮（皇統元年封夫人）。
六女趙富金已嫁，十女趙嬛嬛即多富未嫁，自真珠大王寨二起北行。富金敕為王妾，嬛嬛入洗衣院。十三年，入蓋天大王寨，遣嫁徐還（皇統元年亡）。
八女趙纓絡已嫁，自青城寨七起北行，入雲中禦寨。十五年，歿於五國習古國王寨。
十一女趙仙郎、十二女趙香雲、十五女趙金兒均未嫁，歿於劉家寺寨。
十三女趙珠珠，未嫁，自寶山大王寨三起北行，為王妾。
十七女趙金珠、十八女趙金印、十九女趙賽月、二十女趙金姑、二十一女趙金鈴均幼，自壽聖院四起北行，六年八月入洗衣院（賽月、金姑，皇統元年並封次妃）。
媳九人、聘媳十人、庶媳十五人。自盡劉家寨者一：王氏；歿於青城寨者一：羅大姑；二起北行者五。
朱鳳英十三年自洗衣院遣至五國。邢秉懿封建炎宋國夫人，天眷二年六月歿。
（缺八字）田春羅六年四月歿洗衣院。
姜醉妹封紹興郡夫人，徐聖英敕賜真珠大王為妾。
三起北行者一：孔令則，入寶山大王寨。（八年，敕配偽建安郡王趙梴。自劉家寨）五起北行者二十八：
田靜珠、周瑜、高仲賢、嚴善，均十三年自洗衣院遣至五國。
任二姑、曹三保、王延玉、田鳳儀、朱針仙均歿洗衣院。
余英珠入閹母寨。
馬舞蝶入固新寨。
符鶯奴入蒲蘆虎寨。
曹二姑入額魯觀寨。
褚紅雲入阿懶寨。
陸正姑入斡本寨。
陶芳姿入達賚寨。
梁春先入都元帥斜也寨。
李舜英入兀室寨。
高巧姝入訛裏朵寨。
韓氏敕配偽相國公李浩為妾。
裘冶、石家奴、劉三福、石吉祥、曹千入愛、王金英、馬纓頭、周瑾均無考。
孫十五人：
太郎、三金、玉郎、元寶郎、佛郎、頑頑、金規、金男、菩薩保、寶郎、一郎、胡郎、黑郎、蝶哥、佛保，均自齋宮四起北行。寶郎道歿。今名成文、成規者在五國。
孫女二十九人：
濟二、濟四、濟五、濟六、濟七、康三、康四、康五、祁一、祁二、莘一、莘二、徐一、徐二，均歿於壽聖院及途次。
鄆一、鄆二、鄆三、鄆四、康一即佛佑、康二即神佑，均二起北行，入洗衣院。
肅一、肅二即玉嬙、景一、景二即含玉、益一即虎頭，均五起北行。玉嬙入宮，封夫人，晉帝姬。含玉嫁韓昉子，虎頭）嫁克錫子。
鄆五、鄆六、濟一、濟三歿於水。
●宗室二
趙俁即燕王，四起北行，四月十六曰歿於都城店。
妻妾郭氏，四起北行，至五國。
王柳姑、葉三郎五起北行，入洗衣院。
子有章、有亮，孫愛男，四起北行，至五國。
媳盧生光、周文姑、方錦儀、王桃夭、周靈姐，女巧申，均五起北行。
次女、三女、四女、長孫女、次孫女，均四起北行。有名飛燕者見在宮（皇統二年封次妃）。
趙俁即越王，四起北行，七年八月歿韓州。
妻妾陸氏，四起北行，歿韓州。
陳大眉五起北行，歿燕山禦寨，陳細眉入洗衣院。
子有忠、有德，四起北行，至五國。
媳李琴和、邢惠儀、周文、曹吉祥、顧壽生、陳艷，長女添香、次女檀香，均五起北行。檀香入宮，封夫人。艷入兀術寨。三女、孫女四起北行，見在五國。
趙有奕即和義郡王，首起北行，至五國。
妻妾林靈好、毛久香自青城寨七起北行，靈好歿於道。久（下闕）。
