==  	軒轅黃帝，姓公孫，有熊國君少典之次子也①。其母西橋氏女，名附寶，瞑見大電光繞北斗樞星，照於郊野。附寶感之而有娠。以樞星降，又名天樞。懷二十四月，生軒轅於壽丘②。

帝生而神靈，幼而徇齊①，弱而能言，長而敦敏，成而聰明。龍顏日角，河目隆顙，蒼色，大肩。始學於項，長於姬水。帝年十五，心慮無所不通，初受國乾有熊，襲封君之地。以製作軒冕，乃號軒轅。以土德王，曰黃帝。得蒼龍，辨乎東方；得祝融，辨乎南方；得大封，辨乎西方；得後土，辨乎北方。

帝娶西陵氏於大梁，曰嫘祖，為元妃，生二子：玄囂、昌意。初，喜天下之戴已也，養正娛命，自取安而順之，為鴻黃之代①，以一民也。時，人未使而自化，未賞而自勸，其心愉而不偽②，其事素而不飾，謂太清之始也。耕者不侵畔，漁者不爭岸，抵市不預價，市不閉鄙，商旅之人相讓以財，外戶不閉，是謂大同。帝理天下十五年，憂念黎庶之不理，竭聰明，進智力，以營百姓，具修德也。考其功德，而務其法教。時，元妃西陵氏始養蠶為絲。
①鴻黃：洪荒。    ②愉而不偽；舒暢而無虛假。

乃有天老、五聖以佐理化。帝取伏羲氏之卦象，法而用之。據神農所重六十四卦之義，帝乃作八卦之說，謂之八索，求其重卦之義也。時有臣曹胡造衣，臣伯餘造裳，臣於則造履，帝因之作冠冕，始代毛革之弊，所謂黃帝垂衣裳而天下理。因以別尊卑，今男女異處而居，取法乾坤天尊地卑之義。帝見浮葉方為舟，即有共鼓、化狄二臣作舟楫，所謂刳木為舟，剡木為楫也。蓋取諸渙  ①。渙，散也，物大通也，所以濟不通也。帝又觀轉蓬之象以作車②。

時有神馬出生澤中，因名澤馬，一曰吉光，一曰吉良，出大封國①。文馬縞身朱鬃，乘之壽千歲，以聖人為政，應而出。又有騰黃之獸②，其色黃，狀如狐，背上有兩角，龍翼，出日本國，壽二千歲③。黃帝得而乘之，遂週遊六合，所謂八翼之龍游天下也。故遷徒往來無常。

帝始教人乘馬，有臣胲作服牛以用之。《世本》云：「所謂服牛乘馬，引重致遠，以取諸隨①。」得隨所宜也。有臣黃雍父始作舂，所謂「斷木為杵，掘地為臼」，以濟萬人，取諸小過者②，過而通也。帝作灶以著經，始今鑄釜造甑，乃蒸飯而烹粥，以易茹毛飲血之弊。有臣揮始作弓，臣夷目作矢，所謂「弦木為弧， 木為矢，弧矢之利，以威天下」，以取諸睽③，乖也，制不順也。帝始作屋，築宮室以避寒暑燥濕謂之宮。宮言處於中也，所謂「上棟下宇，以待風雨」，取諸大壯④，大者壯也。帝又令築城邑以居之，始改巢居穴處之弊。又「重門擊柝，以待暴客」，以取諸豫⑤，備不虞也。又易古之衣薪，葬以棺槨，以取諸大過⑥。有服齋於宮中，於洛水上坐玄扈石室，與容光等內觀。忽有大鳥銜圖置於帝前。帝再拜受之。是鳥狀如鶴，而雞頭、燕喙、龜頸、龍形、駢翼、魚尾。體備五色，三文成字。首文日慎德，背文曰信義，膺文曰仁智。天老曰：「是鳥麟前、鹿後、蛇頸，背有龍文，履正，尾系武。九苞⑦：一、口包命，二、心合度，三、耳聰達，四、舌屈伸，五、採色備，六、冠短丹，七、距銳鉤。八、音激揚，九、腹戶行。一名鷗，其雄曰鳳，其雌曰凰，高五六尺。朝鳴曰登晨，晝鳴曰上祥，夕鳴曰歸昌， 鳴曰固常，夜鳴曰保長，皆應律呂。見則天下安寧。」黃帝曰；「是鳥遇亂則去居九夷矣。出於東方君子之國，又出丹穴之山。」有臣沮誦、蒼頡觀鳥獸以作文字，此文字之始也。

帝修德義，大理天下。乃召天老謂之曰：「吾夢兩龍挺白圖出於河，以授予。敢問於子。」天老對曰：「此河圖洛書將出之狀。天其授帝乎，試齋戒觀之。」黃帝乃齋於宮中，衣黃服，戴黃冕，駕黃龍之乘，載交龍之旅，與天老、五聖游於河洛之間，求夢未得。帝遂沉壁於河，及大霧三日，又至翠媯之泉，有大鱸魚溯流而至。殺三牲以醮之①，即甚雨七日七夜，有黃龍負圖而出於河。帝謂天老、五聖曰：「子見河中者乎？」天老、五聖乃前，跪受之。其圖五色畢具，白圖蘭葉而朱文，以授黃帝，乃舒視之，名曰錄錯圖。令侍臣寫之以示天下。黃帝曰：「此謂之河圖書：」是歲之秋也，帝既見龍風雲圖書、蒼頡之文，即制文字，始代結繩之政，以作書契，蓋取夬②。夫，決也，決斷為事。於是黃帝定百物之名，作八卦之說，謂之八索。一號帝鴻氏，一號歸藏氏，乃名所制曰《歸藏》書，此《易》之始也。黃帝垂衣裳之後，作龍袞之服，畫日月星辰於衣上以象天，有龍袞之頌。
帝納女節為妃。其後女節見大星如虹下臨華渚，女節感而接之，『生少皥。帝又納醜女，號嫫母，使訓人而有淑德，奏六德之頌。又納費修氏為夫人。是時，庶民甘其食，美其服，樂其俗，安其居，無羨欲之心。鄰國相望，雞犬之音相聞，至老不相往來，無求故也。所謂黃帝理天下使民，謂之至理之代。是時風不鳴條，謂之天下之喜風也；雨不破塊，謂十日小雨應天下文，十五日一大雨以協運也；以嘉禾為糧，謂木禾也，其穗異常；以醴泉為漿，謂泉水味美如酒，可以養老也；以五芝為芳，謂有異草生於圃，喊芝英、紫芝、黑芝、五芝草生，皆神仙上藥。時有水物洋湧，山車滿野，於是德感上天，故有黃星之祥①，謂之異星，形態似月，助月為光，名曰景星。又有赤方氣與青方氣相連，赤方中有二星，青方中有一星，凡三星。又有異草生於庭，月一日生一葉，至十五日生十五葉；至十六日一葉落，至三十日落盡。若月小，即一葉厭而不落，謂之萋莢，以明於月也，亦曰歷莢。帝因鑄鏡以像之，為十五面神鏡，寶鏡也。於是，大撓能探五行之情，占北斗衡所指，乃作甲乙十干以立日，立子醜十二辰以明月。以鳥獸配為十二辰。屬之以成六旬，謂造甲子也。黃帝觀伏羲三畫成卦。八卦合成二十四氣，即作紀歷以定年也。帝敬大撓，因以為師。因每方配三辰，立孟、仲、季，自是有陰陽之法焉。黃帝聞之，乃服黃衣，帶黃紳，首黃冠，齋於宮中，即有鳳皇蔽日而至。帝乃降階，東面，再拜稽首曰：「天降丕祜②，敢不承命。」鳳乃止帝東園，集於梧桐，又巢於阿閣。非竹實不食，非醴泉不飲。其飲也，則自鳴舞，音如笙簫。帝即使伶倫往大夏之西阮榆之 、昆崙之陰嶰谷，採鐘龍之竹。取其竅厚均者，斷兩節間七寸七分吹之為黃鐘之音，以本至理之代天地之風氣，所謂黃帝能理日月之行，調陰陽之氣，為十二律呂雄雌各六也。
時有女媧之後容成氏善知音律，始造律歷，元起丁亥①。又推冬至日至之星②。又問天老，得天元日月星辰之書，以紀時。有臣隸首善算法，始作數著算術焉。臣伶倫作權量。黃帝又得蚩尤，始明乎天文。
黃帝獲寶鼎，乃迎日推策。於是順天之紀，旁羅日月星辰，作蓋天儀，測玄象，推分星度，以二十八宿為十二次①。角元為壽星之次，房心為大火之次，尾箕為析木之次，鬥牛為星紀之次，虛危為玄枵之次，室壁為諏訾之次，奎婁為降婁之次，昴畢為大梁之次，觜參為實沈之次，井鬼為鶉首之次，星張為鶉火之次，翼軫為鶉尾之次。立上之星②，作占日月之書，此始為觀象之法也，皆自河圖而演之。
又使羲和占日，常儀占月，鬼臾區占星，帝作占候之法、占日之書，以明休咎焉。黃帝有茂德，感真人來游玉池，至德所致也。有瑞獸在囿，玄枵之獸也。《尚書中侯》云：「麋身、牛尾、狼蹄、一角。角端有肉，示不傷物也。音中黃鐘，文章彬彬。然牝曰麒，牡曰麟。生於火，游於水土，春鳴曰歸禾，夏鳴曰扶幼，秋鳴曰養信。」帝又得微蟲螻蛄，有大如羊者，大如牛者；蟲名蚓大如虹者，應土德之王也。有獸名 ，如獅子，食虎，而循常近人，或來入室，人畏而患之。帝乃上奏於天，徒之北荒。以景雲之慶、瑞雲之祥，即以雲紀官，官以雲為名。故有縉雲之官①。於是設官分職，以雲命官：春為青雲官，夏為縉雲官，秋為白雲官，冬為黑雲官。帝以雲為師也。帝置四官，令沮育、蒼頡、隸首、孔甲居其職，主圖籍也②。又今蒼頡主人儀，孔甲始作盤盂，以代凹尊杯飲之樸，著《盤盂篇》，盤盂之誡也。帝作巾幾之法，以著經。黃帝書，中通理，黃帝史謂之《 》。 ，大也。

有臣史玉始造畫。又濟南人公玉帶①上黃帝明堂圖，有複道，上有樓，從西南入，此樓之始也。帝依圖制之，曰合宮，可以觀其行也。乃立明堂之議，以觀於賢也。時有仙伯出於岐山下，號岐伯，善說草木之藥性味，為大醫。帝請主方藥。帝乃修神農所嘗百草味性，以理疾者，作《內外經》。又有雷公述炮炙方，定藥性之善惡。扁鵲、俞附二臣定《脈經》，萬姓所疾。帝與扁鵲論脈法，撰《脈書》上下經。帝問岐伯脈法，又制《素問》等書及《內經》。帝問少俞針法，乃制《針經》，明堂圖針炙之法，此藥之始也。

黃帝理天下，始以中央之色稱號①。初居有熊之國，曰有熊帝。不好戰爭，當神農氏之八代，榆罔始襄，諸侯相侵，以黃帝稱中央，故四方僭號亦各以方色稱②。僉共謀之，邊城日駭。黃帝乃罷台榭之役，省靡麗之財，周戎士③，築營壘。帝問於首陽山，令採首山之金，始鑄刀造弩。又於東海流波山得奇獸，狀如牛，蒼身無角，一足。能出入水，吐水則生風雨，目光如日月，其音如雷，名曰夔牛。帝令殺之，以其皮冒之而為鼓，擊之聲聞五百里。帝令軍士吹角為龍鳴，此鼓角之始也。於是又令作蹴鞠之戲以練武士。

黃帝云：「日中必 ①，操刀必割。」狂屈豎聞之曰：「黃帝知言也。」帝有天下二十有二年，忽有蚩尤氏不恭帝命，諸侯中強暴者也，兄弟八十一人，並獸身人語，銅頭鐵額，不食五穀，啖沙吞石。不用帝命，作五虐之刑，以害黎庶。於葛芒山發金作冶，制為鎧甲及劍，造立兵杖刀戟大弩等，威震天下。不順帝命，帝欲伐之，徵諸侯，一十五旬未克敵，思念賢哲以輔佐。將征不義，乃夢見大風吹天下塵垢，又夢一人執千鈞之弩驅羊數萬群。覺而思，曰：「風，號令執政者也，垢去土解化清者也，天下當有風姓名後者。夫千鈞之弩，力能遠者也，驅羊數萬群，是牧人為善者也。豈非有姓力名牧者乎。」帝作此二夢及前數夢龍神之驗，帝作釋夢之書。令依二夢求其人，得風後於海隅，得力牧於大澤。即舉風後以理民，初為侍中，後登為相。舉力牧以為將。此將相之始也。以大鴻為佐理，於是順天地之紀、幽明之數、生死之說，是謂帝之謀臣也。帝問張若謀敵之事。張若曰：「不如力牧。能於推步之術，著兵法十三卷，可用之。」乃習其干戈，以征弗享。始制三公之職，以象三台②；風後配上台，天老配中台，五聖配下台。

黃帝於是取合己者四人，謂之四面而理①。時獲寶鼎，迎日推策②。又得風胡為將，作五牙旗及烽火戰攻之具，著兵法五篇。又以神皇為將。帝之夫人費修之子為太子、好張羅及弓矢，付以大將，謂之撫軍大元帥，為王前敵。張若、力牧為行軍左右別乘。以容光為大司馬，統六師，兼掌邦國之九法。又置左右太監，監於萬國。臣龍紆者有□有義，亦為將。帝之行也，以師兵為營衛。

乃與榆罔合謀共擊蚩尤，以玉為兵①。帝服黃冕，駕象車，交六龍。太丙、太一為御。載交龍之旅，張五牙旗，引之以定方位。帝之行也，常有五色雲狀如金枝玉葉，止於帝上如葩華之象，帝因作華蓋②。帝與蚩尤戰於涿鹿之野。帝未克敵，蚩尤作百里大霧三日，帝之軍人皆迷惑，乃令風後法斗機作指南車③，以別四方。

帝戰未勝，歸太山之阿，慘然而寐。夢見西主母遣道人披玄狐之依符授帝，曰：「太一在前，天一在後，得之戰勝，戰則克矣。」帝覺而思之，未悉其意，即召風後告之。風後曰：「此天應也。戰必克矣。置壇祈之。」帝依之以設壇，稽首再拜，果得符，廣三寸，長一尺，青色，以血為文。即佩之，仰天嘆所未捷，以精思之。惑天，大霧冥冥三日三夜。天降一婦人，人首鳥身。帝見稽首再拜而服。婦人曰：「吾玄女也，有疑問之。」帝曰：「蚩尤暴人殘物，小子欲萬戰則萬勝也。」玄女教帝三宮秘略、五音權謀、陰陽之術。玄女傳《陰符經》三百言。帝觀之十旬，討伏蚩尤。又授帝《靈寶五符真文》及兵信行。帝服佩之，滅蚩尤。又令風後演河圖法而為式用之，創八百局，名曰《遁甲》，以推主客勝負之術。黃帝又著《十六神歷》，推太一六壬等法，又述六甲陰陽之道，作《勝負握機之圖》及兵法要訣《黃帝兵法》三卷。《河圖》出軍訣稱：「黃帝得王母兵符，又有《出軍大帥》、《年立成》各一卷、《太一兵歷》一卷、《黃帝出軍新用訣》一十二卷、《黃帝夏氏占兵氣》六卷。《黃帝十八陣圖》二卷，《黃帝問玄女之訣》三卷，《風後孤虛訣》二十卷、《務成子玄兵災異占》十四卷，《鬼臾區兵法》三卷、圖一卷。」①

黃帝於是納五音之策，以審攻戰之事，複率諸侯再伐蚩尤於冀州。蚩尤率魑魅魍魎，請風伯、雨師，從天大風而來，命應龍蓄水以攻。黃帝請風伯、雨師及天女祓，以止雨於東荒之地北隅諸山黎土，差兵驅應龍以處南極，殺蚩尤於凶黎之谷，不得複上。故其下旱，所居皆不雨。蚩尤乃敗於顧泉、遂殺之於中冀①，其地因名絕轡之野。既擒殺蚩尤，乃遷其庶類善者於鄒屠之鄉，其惡者以木械之。帝令畫蚩尤之形於旗上，以厭邪魁，名蚩尤旗。殺蚩尤於黎山之丘②。擲械於大荒中宋山之上，其後化為楓木之林。所殺蚩尤身首異處，帝憫之，令葬，其首塚於壽張，其肩膂塚在山陽。收得蚩尤兵書《行軍秘術》一卷，《蚩尤兵法》二卷。黃帝都於涿鹿城。

黃帝又與榆罔爭天下，榆罔恃神農氏之後，故爭之。黃帝始以雕鶚鷹鸇為旗幟，以熊羆 虎為前驅，戰於阪泉之野。三戰而後克之。帝又北逐獯鬻之戎。諸侯有不從者，帝皆率而征之。凡五十二戰，天下大定。帝以伐叛之功，始令岐伯作軍樂鼓吹、謂之簫鐃歌，以為軍之警衛。楓鼓曲、靈夔吼、雕鶚爭、石墜崖、壯士怒、玄雲、朱鷺等曲，所以揚武德也，謂之凱歌①。

於是，諸侯成尊軒轅為天子。帝以己酉立，承神農之後，火生土，帝以土德稱王天下，號黃帝，位居中央，臨制四方。帝破山通道，未嘗寧居。令風後負籌書．伯常荷劍，旦出流沙，夕歸陰浦，行萬里而一息，反涿鹿之阿。帝又試百神而朝之。帝問風後：「予欲知河所洩。」對曰：「河凡有五，皆始於昆崙之墟。黃河出於昆崙山東南腳下，即其一也。」黃帝令豎亥步自東極，至於西極，得五億十選九千八百八步①。南北得二億三萬一千三百步。東盡泰遠，西窮邠國，東西得二萬八千里，南北得二萬六千里。《淮南子》云：「北極至於南二億三萬三千五百七十里也②。」黃帝始畫野分州，令百郡大臣授德教者，先列圭玉於蘭蒲蓆上，使舂雜寶為屑，以沈榆之膠和之為泥，以分土，別尊卑之位與華戎之異。帝旁行天下，得百里之國者萬區。
所謂首出庶物，萬國成寧，有青烏子能相地理，帝問之以制經。又問地老說五方之利害。時有瑞草生於帝庭，名屈軼，佞人入則指之，是以佞人不敢進。時外國有人以神獸來進，名獬豸，如鹿，一角，置於朝，不直之臣，獸即觸之。客城子者，得道知聲律，女媧之後，初為黃帝造律歷，元起丁亥。至此時，造笙以象鳳鳴。素女於廣都來，教帝以鼓五十弦瑟，黃帝損之為二十五弦，弦長七寸二。伏羲置琴，女媧和之。黃帝之琴名號鐘，作清角之弄。帝始制七情，行十義。君仁、臣忠、父慈、子孝、兄良、弟悌、夫義、婦聽、長惠、幼順，十義也。帝製作樂之始也。東海有度索山①，山有神荼鬱壘，能禦凶鬼。帝制驅儺之禮以象之②。帝以容成子為樂師，帝作《雲門》，《大港》、《成池》之樂，乃張樂於洞庭之野北門，曰：其奏也，陰陽以之和，日月以之明，和風俗也。
黃帝將會神靈於西山之上，乃駕象車，六交龍，畢方並轄，蚩尤居前①，風伯進掃，雨師灑道，風皇覆上，乃到山大合鬼神。帝以號鐘之琴奏清角之音，登昆崙之靈峰，致豐大之祭，以詔後代，斯封禪之始也。時有神人西王母者，太陰之精，天帝之女，人身、虎首、豹尾、蓬頭戴勝，顥然白首，善嘯，石城金台而穴居，坐於少廣山，有三青鳥常取食此神。西王母羨黃帝之德，乘白鹿來獻白玉環。又有神人自南來，乘白鹿獻 。帝德至地，秬 乃出。黃帝習樂以舞，眾神又感，玄鶴二八翔舞左右。帝於西山嘗木果，味如李，狀如棠花，赤無核，因名沙棠。食之遇水不溺。立台於沃人國西王母之山，名軒轅台。帝乃休於冥伯之丘，昆崙之墟。帝游華胥國②，複往天毒國居之，因名軒轅國。又西至窮山女子國此，又複游逸於昆崙宮赤水北。及南望還歸，而遺其玄珠，使明目人離婁求之不得，使象罔求而得之。後為蒙氏女奇相氏竊其玄珠，沈海去，為神③。帝巡獰，東至海，登桓山。於海濱得白澤神獸，能言，達於萬物之情。因問天下鬼神之事，自古精氣為物，」遊魂為變者，凡萬一千五百二十種。白澤言之，帝以圖寫之，以示天下。帝乃作中邪之文以祝之。帝週遊行時，元妃螺祖死於道，帝祭之以為祖神，令次妃蟆母監護於道以時祭之。因以嫫姆為方相氏④。
黃帝以天下大定，符瑞並臻，乃登封泰山，禪於亭亭山。又禪丸山。勒功於喬嶽①，作下疇以祭炎帝，以觀天文、察地理、架宮室、製衣服、候氣律，造百工之藝，功積德。故天授輿服、斧 、華蓋、羽儀，天神之兵。黃帝著軒輿之銘。帝以事周畢，即推律以定姓。紀、鐘、甄、聲，帝之四妃。生二十五子，得姓者二十人：姬、酉、祈、己、滕、箴、任、苟、僖、詰、旋、衣。黃帝九子各封一國。元妃螺祖生二子玄囂、昌意，並居帝位。玄囂得道為北方水神，昌意居弱水。弟少昊，黃帝之小子也，帝妃女節所生，號金天氏，後即帝位。黃帝之女溺於東海，化為鳥，名精衛，常銜西山木石以堙東海。昌意娶蜀山氏之女，生顓頊，居帝位，號高陽氏，黃帝之嫡孫也。黃公拓跋②，昌意之少子也，封北土。禺強，黃帝之胤，不居帝位，亦得道，居北方，為水神。少昊有子七人，顓頊時以其子有德業，賜姓曼氏。餘不聞。
黃帝以天下既理①，物用具備，乃尋真訪隱問道求仙，冀獲長生久視，所謂先理代而後保登仙者也。時有寧子為陶正，有神人至，教火法，出五色煙，能隨之上下。道成仙去，往流沙之所食飛魚，暫死二百歲更生。作《沙頭頌》曰：青蕖灼爍千載舒，萬齡暫死餌飛魚。」有務光子者，身長八尺七寸，神仙者也。有赤將子輿，不食五穀，啖百草而長年。有容成公，善補導之術，守生養氣，穀神不死，能使白髮複黑，齒落複生。黃帝慕其道，乃造五城十二樓以侯神人。即訪道游華山、首山②，東之泰山，時致物怪而與神仙通，接訪神人於蓬萊。回乃接萬靈於明庭、京兆、仲山、甘泉、寒門、穀口③。

黃帝於是祭天園丘，將求至道。即師事九元子，以地皇元年正月上寅日齋於首山。複週遊以訪其道，將見大隗於具茨之山。令方明為御，昌 驂乘，張若、

導馬，昆 滑稽從車。而至襄城之野，七聖俱迷。遇牧馬童子，黃帝問曰；「為天下若何？」童子曰：「理天下何異牧馬，去其害馬而已。」黃帝稱天師而退。至於園丘，其國有不死樹，食其子與葉，人皆不死。有丹巒之泉，飲之而壽，有巨蛇害人，黃帝以雄黃卻逐其蛇，留一時而返。帝令三子習服之，皆壽三百歲。北到洪堤，上具茨山，見大隗君①。又見黃蓋童子，受《神芝圖》七十二卷。適中岱見中黃子，受九茄之方。登崆峒山②，見廣成子。問至道，廣成子不答。帝退捐天下，築特室，藉白茅，閒居三月方往。再問修身之道，廣成子乃授以《自然經》一卷，黃帝舍帝王之尊，托猳豚之文，登雞山，陟王屋山，開石函，發玉笈，得《九鼎神丹注訣》。南至江，登熊、湘③，往天台山，受金液神丹。東到青丘山，見紫府先生，受三皇內文大宇。以劾召萬神。南五芝玄澗，登圜壟蔭建木，觀百靈。所登降，採若乾之芝，飲丹巒之水。南至青城山，禮謁中黃丈人。乃閒登雲台山，見寧先生，受《龍 經》一卷。問真一之道中黃丈人，丈人曰：「子既君海內，複欲求長生不死，不亦貪乎！」頻相反複，授道。帝拜謝訖，東過廬山，祠使者以次青城丈人。廬山使者秩比御使，主總仙官之道，是五嶽監司也。又封潛山君為九天司命，主生死之錄。黃帝以四岳皆有佐命之山，而南嶽孤特無輔，乃章祠三天太上道君，命霍山為儲君，命潛山為衡岳之副，以成之時參政事以輔佐之。帝乃造山，躬寫形象以為五嶽真形圖。

黃帝往煉石於縉雲堂。於地煉丹，時有非紅非紫之雲見，是曰縉雲，因名縉雲山。帝藏兵法勝負之圖，六甲陰陽之書於苗山。黃帝合符瑞於釜山，得不死之道。奉禮太乙元君，受要記修道養生之法，於玄女、素女受還精補腦之術。玄女授帝如意神方，即藏之崆峒山。帝精推步之術於山稽、力牧，著體診之訣於岐伯、雷公①，講占候於風後先生。黃帝得玄女授《陰符經》義，能內合天機、外合人事。帝所理天下，南及交趾，北至幽陵，西至流沙，東及蟠木。帝欲棄天下，曰：「吾聞在宥天下②，不聞理天下。我勞天下久矣，將息駕於玄圃以返吾真矣。」黃帝修舉封禪禮畢，採首山之銅，將鑄九鼎於荊山之下，以象太一於九州。是鼎，神質之精也。知吉知凶，知存知亡，能輕能重，能息能行，不灼而沸，不汲自滿，中生五味，真神物也。．黃帝煉九鼎丹服之，逮至煉丹成後，以法傳於玄子。此道至重，盟以誡之。帝以中經所紀藏於九凝山東，號委羽。承以文玉，覆以盤石。其書金簡玉字，黃帝之貴讖也。帝又以所佩靈寶五符真文書金簡一通，茂於委宛之山。帝嘗以金鑄器，皆有銘，題上古之文，以記年月，或有詞也。時有薰風至、神人集。成厭代之志③，即留冠劍佩舄於鼎湖極峻處昆崙台上，立館其下，昆崙山之軒轅台也。時馬師皇善醫馬，有通神之妙。忽有龍下於誕伏地張口。師皇視之，曰：「此龍病，求我醫也。」師皇乃引針於龍口上下，以牛乳煎甘草灌之。龍愈，師皇乘此龍仙去。黃帝聞之，自擇日之還宅，升仙之日得。戊午果有龍來，垂鬍髯下迎。黃帝乃乘龍，與友人無為子及臣僚等從上者七十二人。小臣不得上者將龍髯拔眵及帝之弓。小臣抱其弓與龍髯號位，弓因號鳥號。鼎之地後曰鼎湖。其後有臣左徹削木為黃帝像，率諸侯而朝奉之。臣僚追慕罔極，或取幾杖立廟而祭，取衣冠置墓而守，是以有喬山之塚。黃帝曾游處皆有祠。五百年後，喬山墓崩空室，唯劍輿赤舄在，一旦亦失去。黃帝居代總一百二十年，在位一百五年。自上仙後升天為太一君，其神為軒轅之宿，在南宮黃龍之體象。後來享之，列為五帝之中方君以配天。黃帝土德、中央之位，以主四方。以鎮星配為子，含樞紐之神為位配享於黃帝。

帝之子少昊名摯字青陽，號金天氏，居位八十一年，都曲阜，子孫相承共四百年。黃帝孫顓頊，號高陽氏，母蜀山氏所生，有聖德，居帝位七十八年，都商丘。帝嚳高辛氏，黃帝之曾孫也。帝嚳生而神靈，自言其名，居帝位七十年，壽一百五歲，都偃師。帝堯陶唐氏，黃帝予玄孫，帝嚳之子也，姓伊祁，字放勛，興於定陶，以唐侯為帝，在位七十年，壽一百一十八歲，都平陽．舜有虞氏，黃帝九代孫，姓申屠，攝帝位三十年，正居位五十年，壽一百一十二歲，都蒲阪。夏禹亦黃帝之玄孫也。姓姒，居帝位，都安邑，在位九年，子孫相承共四百三十二年。殷湯，黃帝十七代孫，姓子，都毫，在位一十三年，子孫相承共六百二十三年。周發，黃帝一十九代孫，姓姬，居帝位六年，都鎬京，後平王遷洛邑。子孫相承共八百七十三年。黃帝子孫各得姓於事，帝推律定姓者十二，九子各封一國，總三十三氏出黃帝後。《先天紀》云：「子孫相承，凡一千五百二十年。」①
