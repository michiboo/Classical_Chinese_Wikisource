1915~1917年間作。

修改前：

才本無多怣有餘，生來何用死誰悲。人間狡計東西路，身世鷦棲南北枝。
一步舉腳思覆轍，三年袖手看圍棋。不須更訴胸中恨，盡把幽懷寫入詩。
浪蕩無成愧丈夫，頹塘多病負微軀。落花身世風難定，流水人情日下趨。
鑄鐵九州成大錯，移山填海愛真愚。隍中得鹿旋亡失，守兔惟應向故株。


修改後：

才本無多怣有餘，生來何用死何悲。人間狡計東西窟，身世鷦棲南北枝。
一步舉腳思覆轍，三年袖手看圍棋。知誰解我胸中恨，盡把幽懷寫入詩。
浪蕩無成愧丈夫，頹塘多病負微軀。落花身世風難定，流水人情日下趨。
鑄鐵九州成大錯，移山填海愛真愚。隍中得鹿旋亡失，守兔惟應向故株。


這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

