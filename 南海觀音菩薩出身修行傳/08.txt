
　　忽二彩女入園，稟曰：「今有大公主、二公主特來拜訪。」言未畢，只見妙清、妙音雙雙同至。
　　妙善連忙作禮，曰：「今日不知二位尊姐到此，有失迎候。」
　　妙清曰：「我姐妹多時不見賢妹，心如刀割。又聽得爹爹把妹子拘禁在此，我二人心中十分不安，今日特來接你回去，同享榮華，免得在此孤棲冷淡，無了無休。」
　　妙善答曰：「姐姐言之有理，但姐姐僅知其一，不知其二。修道之事，昔年花園遊玩已見大意，到今日，禪心入定。叫我與二位尊姐同意，猶如拒敵死亟關頭，我已勘破了大半。但言姐姐來看我則可，若說勸我，海枯石爛，我心決不從汝之勸。二位賢姐姐及早歸去，小妹出家，後日若得功成正果，先度雙親、後度二位姐姐同登淨土，有何不可？今日雙親譬如不生小妹一般，多多借言拜上。」
　　妙音復勸曰：「妹子差矣！人生青春易過，容顏易改，及早回心，招了親事，一生快樂，何須做這等勾當？」
　　妙善曰：「姐姐，你那裡曉得？蟾蜍無返照之光，玉兔有伴月之意。探盡龍顏海藏，天堂地獄，任君去行。我今情願離恩割愛，一心學道，望姐姐且莫多言。」
　　妙清亦怒罵曰：「以你這等愚癡下賤，枉生伶俐。不聽忠言勸諫，只怕你登時受苦在後！」
　　妙善曰：「姐姐且息雷霆之怒。我與你身同意不同，汝自思天子之富貴，管我則甚？」
　　二人聽罷，乃飄然拂袖回歸。妙善看見二人去了，依然唸經不歇。
　　皇后自那日從園中歸去，十分憂悶，百計不能得兒女歸回。乃稟過莊王，再差彩女嬌紅、翠紅復往園中，見三公主迸言勸曰：「天下無不是的父母。娘娘修行固是好事，學道法不若學人倫，夫婦人倫娘娘當熟悉之矣。今娘娘在此若執意不回，小奴婢奉上聖言，特來請歸府中，招選駙馬。由不得娘娘肯不肯，我二人擡也擡得汝去。」
　　妙善大怒，罵曰：「汝這奴婢，輒敢如此！我若不看敕命面，決不輕輕放汝！汝去多多拜上父王，我今只願修行。今後，汝等再不可來亂言亂道。」
　　嬌紅曰：「娘娘既然如此，奴婢想此地修行亦非長久之計。」
　　妙善曰：「我已籌之熟矣，我今欲往汝州龍樹縣白雀禪寺，有五百僧尼請正行道，煩汝等與我奏過父王，若得此處修行，後當報你。」嬌紅曰：「公主請自在，奴婢竟歸宮中奏知便了。」又聽下回分解。
　　　　修行一念本生成，甘向花園禮佛經。
　　　　拂拂香風花影亂，團團夜月柳蔭清。
　　　　親言絮聒空克耳，婢語勞叨在送情。
　　　　自雀寺中間大覺，道高俯仰鬼神驚。
