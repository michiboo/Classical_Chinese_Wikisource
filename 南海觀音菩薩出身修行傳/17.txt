
　　卻說莊王自從絞妙善死後，只在宮中與妃嬪作樂，朝政付與趙震總攝，凡有內外件旨一任殺戮。有白雀寺伽藍搜他過惡，疊成文簿，一一奏上天曹。王皇毆前掌書令乃接上表文，轉達天廷。
　　玉皇見奏，心中大怒。說：「此人殺女不慈，燒寺甚虐，叫註祿判官查他陽壽何如。」
　　判官將簿細查，見他陽壽尚有二十年未盡。玉皇曰：「既他帝祿未可削除，可宣降疾神人前來聽差。」
　　天醫宮中溫元帥聽得五旨，即忙俯伏玉階，啟聖上有何法旨。
　　玉皇曰：「今有興林國妙莊王行惡，放火殺人，當除符命削籍，但此人陽壽未盡。汝可即降災殃纏害其身，使他妙藥難醫，後來感動善女捨身救他，方顯報應，汝其欽哉。」
　　溫元帥領旨，即將重疾惡瘡降與莊王身上。但見莊王在宮樂極悲生，忽然身體沉重。週身發出惡瘡，皮肉俱爛，日夜叫痛不止。
　　娘娘在香山佛位上心眼一觀，會見父王身染重疾，乃爛肉痛不止。說曰：「如今我父得病，十分狼狽，我今雖能成道，父母養育之恩亦當補報。不免化作凡僧與父親一看生瘡，到彼揭傍救取，一來報得他養育之恩，二來顯得我修行有用。你二人好好與我護持香火，我去下凡走一遭即來。」正是：
　　　　只因九載功成大，變化凡僧便不難。
