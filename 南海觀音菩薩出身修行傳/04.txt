
　　話尚未畢，只見數個彩女忙入園中，說：「聖上有旨：今日朝中大設筵宴，將大公主、二公主招贅新科文武狀元為婿。速入更衣，勿得有違。」三姊妹聽罷，即時歸宮。
　　且說新科文職狀元姓趙，名魁，字得達，乃實應人氏。父震，現為當朝丞相。莊王見他人才出眾，文學超群，即將長公主妙清招他為東牀女婿。登時造起駙馬府。又有新科武舉狀元，姓何，名鳳，字朝陽，乃河東人氏。少年奮志，一十八般武藝件件慣熟。莊王又將第二個公主妙音招他為西府駙馬。當時金榜題名，洞房花燭。一代君臣，百平姻眷，慶喜筵席，載笑載歌，此樂真人間罕有也。
　　今日莊王壽屆六旬，天壽皇節。趙魁與何鳳商議曰：「我二人宿緣有幸，今喜連襟，同寅協恭，共扶社稷。且喜皇上今值六旬壽誕，我等合該同公主上殿祝壽遞觴。」何鳳曰：「姨丈所言正合愚見。」乃備賽蟠桃一盒，久藏瓊漿二壺，同二位公主娘娘一同把盞。
　　莊王當時喜女婿冰清，外翁玉潔，又是華誕，不覺飲得酕醄大醉。轉入神寧宮坐定，舉目一看，只見大公主、二公主俱不在側，銀燭煌煌，隻身孤身，心中猛省起來。說道：「我招他二人為駙馬，乃是半子，緩急不離左右。誰想他身戀夫婦之樂，將我撇得不瞅不睬，此人如何把得大事？若是今把江山付與他管，一發不睬我了。如今只有三公主在身邊，未曾招人，日今務要招個有恩有義，真真當得半子的在我身旁，然後把天下大事交與他掌管，那時我退入養老宮，做個太上皇，我願方足。」乃呼太監懷安曰：「汝可接娘娘來，我有大事與他商量。」
　　懷安忙入乾清宮，宣得皇后到來。莊王曰：「寡人今日賤辰，娘娘將何為壽？」伯牙皇后跪進曰：「梓童別無他祝，只願妙善他日招個孝順女婿，時時在宮中伏事我王，妾方滿心滿意。」莊王曰：「爾言正合朕意。」乃吩咐彩女：「爾可去景梅宮請三公主到此。」但見彩女不移時宣得三公主來到，叩頭山呼已畢。且聽下回分說。
　　　　萬里江山胤子慳，欲招三婿顯門闌。
　　　　誰知妙善生來拗，不戀東牀戀鷲壇。
