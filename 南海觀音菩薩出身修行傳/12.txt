
　　卻說夷優見妙善在寺得神力之助，乃喚徒弟鄭正常商議曰：「自從公主到此，勸他不回，罰他廚頭辛苦，誰知六丁神將上香，八洞神仙獻果，伽藍土地打掃廚下，龍神開井灶頭，猛虎運柴，飛禽送菜，黃昏鐘響，有此異事，想是神力助他。你入朝去奏上國王，取他回去，免得在此生災惹禍。」鄭正常曰：「徒弟即便去奏。」乃到殿上把上項異事一一奏上。」
　　莊王聽奏，大怒曰：「有此等怪，你且回寺，我明日便來取他。」鄭正常退去。
　　莊王即召五城兵馬司忽必力入朝，吩咐曰：「你可來日點起五千兵馬往白雀寺，不許走漏一人，將火焚了即來回話。」
　　忽必力領了聖旨，出到教場，點起五千兵，墾夜把白雀寺圍繞三匝，水泄不通，一齊放火，只見五百尼僧無有生路，在內號天叫地：「今日焚寺，公主自己之事，連累我眾人死得可憐。」妙善對僧尼眾曰：「火焚寺實我之災。」乃跪天告曰：「靈山世上，弟子莊王之女，你是輪王之孫，不救小妹之難！你離王殿我離王官；你向雪山修道，我向白雀修行。普救世間之苦，何為不護我今日之災？」因拔竹簪口中刺血，望天噴去。只見一段精誠感動大地，須臾，烏雲四起，紅雨淋漓，煙消火滅，滿寺俱得死裡逃生。都來拜謝公主活命之恩。
　　忽必力見事不諧，慌忙轉朝，奏過莊王。莊王怒氣不息，又差忽必力提兵再去，鎖來朝中間罪。忽必力承旨帶領軍校蜂擁而去。
　　轉過伯牙皇后，叩在丹墀，奏曰：「妾想平昔眷屬之寵，今朝不顧身命，逕造聖前，乞賜恕罪，所有小女愚癡，納妾一計：願我王如有便道之所，立結彩樓，妾同二女並駙馬在樓上百般歌宴，卻拿妙善從樓下游過。他見如此富貴，敢有回心，免得骨肉分離。未知聖意如何？」
　　莊王聽罷曰：「依卿所奏，就著該衙門知道，搭起彩樓日，勸回公主。」但見營繕司赫連赤欽奉聖旨，結起彩樓。皇后娘娘、公主、駙馬、嬪妃、彩女同上樓中，百樣笙歌，百般快樂，將為可以勸得我公主回心。
　　誰知妙善心如精金，烈火百鍊不磨。當被軍校鎖押過樓，忽必力稟曰：「公主你為何受這般苦楚？你看彩樓上歡聲鼎沸，百般快樂，何不回宮招婿，免受禁持？」妙善曰：「我一身生在人世，本心不愛榮華，如今視死如歸，只是未曾還得雙親養育之債，他何念哉？」
　　須臾之間，已押到法場，只見眾臣擺開祭禮，那妙善已綁在場上。眾臣奠酒，讀祭文曰：「
　　　　伏維興林妙莊王十六年，歲次甲申，七月朔日。國親臣等僅以清酌之奠敢昭告於公主前而言曰：嗟乎！公主秉性貞純，操行淑順。不貪富貴之榮，惟思苦空之樂。有量吞天，無心世混，斗轉墾移，人非物換。為生不順於父母，故死不得乎正終。青春虛度，白日口昏，花綻遭風，燈明揜寐，逼赴黃泉，形如朝露，特送雲程。鑒納不備尚饗。」
　　其眾臣祭罷，俱各大淚。妙善只是低頭閉口無一語。
　　俄頃，內大臣忽報聖后登臨，眾臣正於法場焚香恭迎聖后到此。聖后曰：「今你卿士等既已祭畢，請各回朝，以便我吩咐。」
　　娘娘曰：「你這回好好依我做娘的說，回家招選佳婿，免致這樣出頭露面，受這凌辱。你若不遵，遽然受死，你若死，教我怎生捨得母子今日分離。」妙善聽母之言，面無改色，只是閉口低頭不語。
　　俄而，皇帝有詔促母后回宮。俄而，內臣入傳聖旨到，言：「皇帝憐妙善苦楚，赦他死罪，召回冷宮囚禁，別作施行。」
　　妙善起來，對內臣說：「父王好沒道理，要殺便殺，何故又來促回冷宮囚禁。」
　　內臣曰：「三公主，死門難向，常聞子孝父慈，何故苦苦執迷。」
　　妙善曰：「他只把死來挾制我，除了死不怕，且看他如何擺佈我。」
　　　　一死須教輕泰山，修行不改任摧殘。
　　　　祝融已有天神助，說甚宮囚血染凡。
