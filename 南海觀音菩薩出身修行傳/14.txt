
　　卻說妙善被父絞死，土地將他屍骸背在山中，他一點幽魂不散，杳杳如浮雲，昏昏似夢中。擡頭一看，不知身在何州荷地。乃自歎曰：「奴家被爹爹絞死，緣何來到此間。又無高山草木，又無日月星辰，又無人形房屋，又無雞犬相聞，怎生是好？」
　　正歎之間，只見一青衣童子放大毫光，手執幢幡，向前言曰：「吾奉閻君敕旨，迎接公主游一十八重地獄。」
　　妙善曰：「此是何處地方？」
　　童子曰：「此正是陰司，只為公主不肯招親，卻被父王絞死。久聞公主大慈大悲，道風高超，主司啟奏，十主大悅，普傳敕旨，特來迎接。不須驚恐，即使登程。」
　　妙善只得與童子同行，來到鬼門關，只見眾鬼各各跪門迎接。牛頭馬面都來雙拳拱手。入了關門，俱見枷鎖刑具令眾鬼受苦楚之慘。妙善問童子曰：「此皆何等刑具？是何等之人當受此罪？」
　　童子曰：「不忠不孝受那凌遲碎剮、剝皮揚灰之刑；貪淫屠戮受那刀山劍樹之刑；拋棄五穀、輕回百物受那雅春磨磨之刑；勢豪凌虐小民受那鐵牀銅柱之刑；縱恣口腹食盡水陸受那沸湯油鍋之刑；搬唇弄齒、面是背非、讒譖陰狡受那抉目拔舌抽腸剖腹之刑；推人落水、坑人下井受那奈河水渰之刑；淹沒子女、觸污三光受那血湖血海之刑；恃強凌弱、將大壓小、以富吞貧、以貴欺賤受那石壓銼燒之刑，釣魚射鳥，投機騁詐受那鐵鷹、鐵犬、毒蛇、惡虎咬齧之刑，還有黑暗餓鬼阿比畜生種種刑具，不可勝數。」童子一邊指說，妙善一邊行去。忽見幾個尼僧一手將妙善扯住，喊叫：「慈悲度脫。」妙善曰：「我平日與你無冤，何故扯我？」眾尼曰：「我是白雀寺僧尼，因公主不從父王，故來放火驚死。我這九個僧尼不得超脫，望公主慈悲救拔。」妙善曰：「既要超脫，合掌向前，隨我誦經。」但見地藏王觀見冤魂纏住善心公主，乃向前吩咐眾魂曰：「我今已與爾奏過閻君，發爾俱向極樂園，投生出世，再不在此處在死受苦。」僧尼俱大歡喜，拜別而去。
　　看看公主來到金橋，但見上面寶蓋幢幡，下是黃羅錦繡，左右欄杆四龍圍繞，紫雲布地，百樂齊鳴。公主間曰：「為何此橋這等官貴？」
　　童子曰：「只為公主善心，千般地獄化作錦城，血湖化作蓮池。」
　　妙善曰：「此間又聽得有哀樂兩樣之聲，為何？」
　　童子曰：「樂者十王殿內笙歌之樂，哀者地獄中鬼囚之苦。」
　　妙善曰：「受罪之鬼何方人氏？」
　　童子曰：「都是陽間為惡之人，今來陰司受刑。」
　　妙善曰：「既是如此，待我解厄超度他去。」
　　只見真經誦動，囚下天花亂墜，囚中放大光明，枷鎖自脫，百刑俱解，一切鬼囚俱得佛力超生，地獄為之一空。
　　妙善舉頭再看，見十王齊齊都在前面迎接。妙善急忙答禮曰：「弟子有何德行，敢勞閻帝垂青。」
　　十王曰：「吾等聞知公主誦經說法，天花亂墜，真乃善載！善載！大眾願來拱聽。」
　　妙善曰：「既要聽經，可將三途、八難、十八重地獄一切鬼囚放出聽講。」閻帝吩咐牛頭馬面速將眾囚一齊放釋。
　　妙善誦經已罷，陡然地獄化作天堂，刑具化作蓮花，冤家債主一應囚犯俱得解脫。
　　判官即忙將死生簿來稟過閻君，曰：「自從公主到此，刑具盡化，罪人盡脫，吾恐地獄天堂自古設立，若今不送他轉去，是有天堂無地獄，成甚酆都世界！」
　　十王曰：「既然如此，今公主地府皆已游過，可著二十四對幢幡送公主過奈何橋，引到密松林屍所，著他還魂，往升上界。」閻君與六曹俱在孟婆亭作別而去。
　　　　游遍陰司過奈何，獄囚冤債盡消磨。
　　　　孟婆亭下相分手，颯颯仙風鼓太和。
