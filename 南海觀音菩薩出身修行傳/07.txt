
　　卻說妙善參拜天地已了，收拾香案，臥房歇息。
　　不想皇后見兩個大公主夫婦唱隨如願，快活無邊，陡然想起妙善後園受苦，止不住兩淚紛紛。叫嬌紅問曰：「你前日去勸公主，他如何回覆？」
　　嬌紅說：「公主修行心如鐵石，全不聽勸。」
　　皇后曰：「大公主招文，二公主招武，何等快樂？偏是妙善古怪，一心只要修行。父王發怒，逐出花園，卻要凍餓死他。我痛思骨肉，憂憶成病。昨日合官商議，待君王回宮，哀告乞赦孩兒之罪。你在宮外伺候回話。」
　　卻說莊王朝散歸宮。嬌紅慌忙稟曰：「聖駕已歸，娘娘可速迎接聖駕。」皇后鞠躬接入宮內。
　　只見莊王眉頭不展，臉帶憂容，悶坐龍椅。
　　皇后奏曰：「陛下往日入宮，無限歡喜，今日緣何耐煩？朝內有何事關心，臣妾合當分憂。」
　　莊王曰：「妙善拗性，前日不聽朕言，被朕貶禁，囚於後園。朕思量起來，猛虎猶護子，毒蛇也愛兒，自家骨肉安忍禁囚園內？況朕又無五男七子。早晨聽得中散大夫許智他倒有五男二女，昨日又添一子，眾官都賀他。我為萬乘之君，四海之主，反不如也。朕心安能歡喜？」
　　皇后曰：「父母見識大抵相同，自家兒女怎不愛惜。從今只要改過前非，便罷。」莊王曰：「既是梓童這等說，我和你同去園中，以賞玩為由，帶那不孝子回宮便了。當值懷安哪裡？」
　　懷安叩頭稟曰：「萬歲有何使令？」
　　莊王曰：「汝可護駕到後園去來。」
　　懷安喚嬌紅、翠紅一同，悄悄步入園中。只見妙善正在那裡看經念佛，見聖駕已到，慌忙接入坐定。
　　莊王問口：「我兒前日忤旨，老父不覺一時性起，拋爾在此。今朝爹娘於心不下，故又來勸爾回官，早招佳婿。」
　　妙善稟曰：「兒願出家修行，不願在家嫁人。故今日在園中看經禮佛，無非為出塵凡之計。老爹娘莫管兒。」
　　莊王又小心勸曰：「我兒當三省後打神仙姑誣佛法苦空世上。」只聽得又說：「孩兒不要苦苦執迷，早早同我回宮，招選佳婿，掌管我萬里江山，免得我老爹娘後無結果。」妙善聽罷，只不作聲。
　　皇后又勸曰：「吾今無子，止生汝姐妹三人，爹爹年老，再無別親，汝可回心轉意，再不可執迷如前。倘不甘聽，爹爹怒起，那時汝進退無門，我老娘再不顧你了。」
　　妙善聽了母親叮嚀，即哭倒在地，叩頭稟曰：「修行是兒素心，招贅非兒所願。兒思想人生百歲，為歡幾何？若不早早修行，一旦無常，墮落凡劫，不得輪回，那時對誰哀告？望爹娘及早轉宮，丟兒莫念。奉養則有大姐、二姐可托，比如不曾生得孩兒一般。伏乞爹爹大開恩宥，容兒於此修行，不勝感激。若苦要兒負卻初心，天日在上，寧甘萬死，不願在世。」
　　莊王忍怒，復勸曰：「凡為人子，不遵父命是為不孝。我想為僧道的蓋是懶惰、孤貧、家苦、下流、求食度口之人，我兒決不可學他。」
　　妙善再奏曰：「兒聞三世諸佛，今古明賢皆捨五慾成等正果，普濟天下人間。天下終不然都是下流之人？」
　　莊王聽罷，對皇后曰：「罷，罷！梓童，我和汝歸去，管他妖精則甚！」說罷，飄然歸宮去了。
　　妙善見父母已去，乃微微冷笑，向支幾石土蟠坐，唸經不輟。聽下回分解。
　　　　拘禁花園誦佛經，拋開愛慾煉精金。
　　　　清風明月無邊趣，聖旨雖嚴不易心。
