
　　卻說嶽神感受莊王齋醮，知莊王是嗜殺之君，不該有子，該註他絕後。只是他今日有這一點虔心，亦當尋個善報與他。乃呼千里眼、順風耳二人，問曰：「今日有莊王要求子嗣，如今哪處有修善的人可著他去降世報生，以救天下萬民苦難。一則不絕他之後，二則使善人得以救世。你可速查報來。」
　　二人即睜開慧眼，提起真聰，遍聽遍觀天下一遍，乃即奏曰：「今有鷲嶺孤竹國，抵樹園施勤長者，祖宗三代修行，吃齋好善，仗義疏財，濟人利物，德施不倦。今長者有三子，長曰施文，次曰施晉，三曰施善，俱皆持齋把素修善。只因前日有西霞山強人王喆帶有同夥三十人，被車竺國大軍殺得無處投奔。饑餓數日，竟來施文家乞食。他兄弟三人知他是強盜，要餓死他，與民除害，故分文齋糧不與。王喆無可奈何，乃復與眾商議曰：『做也是死，不做也是死，如今這等饑餓，怎生過得？』乃提起殺人心，展開放火手，仍轉車竺國，將一大戶戴德儒家打破。殺死男婦一百餘口，房屋火焚，財物擄掠罄空，怨氣升天。司善土地奏過玉皇，玉皇大怒，說：『他三世救人，強人須不當救，但逼得他殺絕戴家，卻不明明是他假手！今速將他兄弟三人拿入神霄洞天監禁，永不許他再見天日！』此係施家之事，今上聖要答莊王之醮，何不奏上天曹，赦此三人罪過？著他投生以救凡世，豈不美哉？」
　　嶽神聞奏，說：「既有此人，我便修表去奏。」乃喚清風童子排備法服，直入昊天金闕紫微大帝階下，俯伏奏曰：「臣掌西嶽，職察人間善惡。今有興林婆伽王四十無子，夫婦發心在本山建清醮七晝夜，祈求子息。臣查得抵樹園施文兄弟三人素行為善，而施善修行尤篤，非二兄可及。三人只因不救王哲之暴，得罪天廷，已蒙監禁終身。臣今冒死上奏，乞陛下赦他三人前愆，轉男身為女身，次第投入伯牙氏腹內，限三年長短出世。復令施善不變夙心，生即齋戒，後成正果，以善度塵世。一則使婆伽王無子有女，惡僅及身而止；一則使施善歷代之善得大度於世。臣無任下情，仰祈垂聽之至。」
　　玉帝當時聞奏大悅。即吩咐北斗、降生神急領其事，將三人一時俱皆釋放，把三個真魂付與北斗，帶去婆伽王宮中，著本宮土地投訖。正是：
　　　　湛湛青天不可欺，未曾舉意我先知。
　　　　善惡到頭終有報，只爭來早與來遲。
