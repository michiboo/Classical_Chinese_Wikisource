
　　妙善在路饑食喝飲，曉行夜宿，不覺一日早近白雀寺邊。
　　卻說此寺創自軒轅皇帝，內有五百尼僧。掌管尼僧名喚夷優，係土羅國女子出家，道果行高，無不宣敏。聞得莊上有旨叫勸他轉路，乃叫徒弟鄭正常、聞法海吩咐曰：「今有三公主與國王不和，罰到我寺中，要我等勸他回心轉意，招取駙馬。今日到來，大家且占迎接，看是如何。」
　　只見妙善看看來到山門，夷優同二個徒弟加頭迎接。妙善連忙答禮曰：「奴家今日特來出家，眾師父何勞下禮，望師父引我參拜如來。」夷優乃引到殿上，命徒弟焚香、撞鐘、打鼓、參拜己畢。炒善下殿到法堂上，請師父叄拜。夷優曰：「公主是國家金枝玉葉，荒山盡是庶民貧賤女子，到此修行不當穩便，老身安敢受公主之拜。」妙善曰：「學道在心，豈分貧賤，下拜師父何以出家？」
　　夷優曰：「公主莫不是星辰反亂？不順父王，假來出家，見人之過，毀佛謗法！如何官中不招駙馬受風光，豈下妙哉！老身每在此穿破衣，吃薄粥，冷冷清清有何好處！」
　　妙善曰：「眾師父聽我道：吃粥心清爽，寂寞寤寐安。寶剎五百尼僧也有富貴之家，聰明智慧，端莊灑落少年出家，終不然你也叫他嫁人！叫他還俗！我今特來與你同伴出家，共祝聖會，你反來勸我。原來汝等只圖風光，過日不管生死之因乎！」
　　夷優曰：「非老身敢說此話，因聖旨教勸公上回宮，如若不勸回來，要放火燒寺，以此苦言勸化。」
　　妙善曰：「汝等亦非出家之誼，若論出家道理，不怕生死災患纔成正覺，任他來燒，煩惱則甚！」
　　夷優曰：「公主見識差矣，終不然為一人累及丘百僧尼同你受苦。老身住持三十餘年，來嘗惹半分橫事，公主與父王鬥氣，於我有甚相干！」
　　妙善曰：「眾師差矣，自古僧有六和五德，出家之道行也。古聖之道有捨身飼虎音，割肉飼鴿者，有燃燈為炬者，有捨般截手足者，汝等惜身養命，貪戀未除，如此修行乃利己傷人，非是釋子之禮也。未來燒寺先自恓惶，想你全無達道之意！」
　　鄭正常、聞法海對師父曰：「牯牛有胎，養子不下，將他割開。如今他左來右答，有來左答，說他不過，我們如今且去難他。」告公主知道：「你莫說出家清閒自在，不分貧賤皆當受我差使，要你同去廚中理事，物用自當勤謹，廚下完備，又要燒火換水，五百尼僧沐浴等畢，然後上堂，如有一些不台，大的荊杖，小的竹答，一頓打出山門。這等稟過在先，任從你可行則行。」妙善曰：「耳心自受，任從差遣，奴當其前。」夷優曰：「既然如此，你來皈依了佛。」
　　妙善乃跪對如來，言曰：「皈依諸無佛，奴身願出家，望乞慈悲憐念，一任紅塵亂似麻，奴身永遠不戀。」
　　夷優曰：「你來皈依了法。」
　　妙善乃對天跪曰：「皈依清淨法，奴身不染塵，願向空門戀道心，永不思宮壼」
　　夷優曰：「再來皈依了僧。」
　　妙善乃對師父跪曰：「皈依大眾，差使自當撐亦事，從頭拱聽經，永無愁慮生。」
　　只見妙善一點慕道真心□□□□〈（缺四字）〉，玉皇乃召大白金星吩咐曰：「今有下方莊王女子，不喜榮華，情願修行，如今父王把他在白雀寺中受苦，那妙善粗使細務盡身所便，如此勞碌並無怨恨之心。若不救他，有失好生之德。你可吩咐三官、五嶽、八部天龍、伽藍、土地速去代伊之勞，再差東侮龍王廚邊開井，猛虎黑夜送柴，飛禽朝朝送菜，諸事盡發天神護持，使他得安心慕道，不得有違。」
　　太白金星把玉旨傳下，白雀寺中諸神各各供命。正是：
　　　　一點真心格上蒼，諸神領旨各奔忙。
　　　　果然作善來天眷，白雀如來不可量。
