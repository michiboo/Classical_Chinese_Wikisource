
　　莊王病體得痊，喜不自勝，乃頒特旨，宣光明和尚上殿。丞相趙震領旨，請和尚上殿受封，光明和尚上殿，俯伏陛輝，聽旨：「詔曰：朕今得命，此事非常，死中得活，枯木生花。天遣仙醫，感恩非淺，實朕宿世之父母。當頒天下大赦，權將正殿為講堂，暫把龍牀為法座，嚴潔道場。敕號僧人為：三天門下大寶法王、鎮國禪師。代朕掌管江山，朕退入養老宮，今日聚集文武，交國授受。爾其欽哉。」
　　和尚既拜謝敕旨，乃對眾官曰：「貧僧出家之人，散誕慣了，如今只願主上仁民愛物，不嗜殺人，爾眾文武承流宣化，盡忠報國，則貧僧高枕日紅，共樂昇平世界，誠為萬幸。若夫皇帝之位，非惟貧僧不願，亦貧僧無此福勝受也。」言罷，山呼萬歲，拜謝皇帝，用袍袖一拂，紫霧祥雲從天而墜，乃將身駕起，騰空而去，因擲四句偈語下來：
　　　　吾乃西方一世尊，特來救爾病除根。
　　　　□□〈（缺二字）〉正道無邪色，勿使靈真染色塵。
　　文武拾得讀罷，乃曰：「原來這老僧是個活佛，望空駕雲去了。」就將偈語奏上莊王。
　　莊王曰：「一吾有何德能感動世尊下界，又感動大仙捨我手目。我且問你，當時大仙是甚樣人？」
　　趙震奏曰：「乃是一個女子，其相貌與三公主甚是相似。」
　　莊王曰：「爾下刀時，他也怕痛苦？」
　　趙震曰：「小臣下刀之時，只見鮮血淋漓，見者心惻，而那大仙並無戚容，歡天喜地。」
　　莊王曰：「有此異事！若說我女得道，當時怛怛絞死，被虎咬去；若說不是我女兒，誰人捨得斷臂抉目救人之危，此事一發異哉！爾眾臣僚共諸眷屬可速持齋戒，清淨身心，竟往香山面謝仙姑，一則以解朕心之疑，二則以報答其生成之德。
　　　　仙女慈悲救朕身，志心頂禮用慇懃。
　　　　滿朝文武並妃嬪，同到香山禮世尊。
