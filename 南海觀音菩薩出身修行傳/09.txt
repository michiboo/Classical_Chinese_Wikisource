
　　卻說莊王為妙善之事，終日只是放心不下，盡付國政不理，專在宮中聽彩女回話。
　　只見嬌紅二人忙忙到宮回話，曰：「奴婢奉命到園中再三勸解，誰知公主決不回心。他說今有白雀寺，寺中有五百尼僧，出家所在，正好修行。教奴婢奏過我主，他今要往那裡修行，明日入宮來拜別便去。」
　　莊王聞奏、說道：「果是這等，待我將計就計，因風吹火，用力不多，一壁廂差人吩咐白雀寺僧尼勸他回來，若勸他不轉，好生治罪。今就傳聖旨到園中，召他到殿前，拜別之時，再將言語留他，又作區處。」
　　內使懷安領旨，即到園中奏曰：「主上說公主在此處難煉丹，宣娘娘入宮，好送去白雀寺任意修行。切莫久延於此。」
　　妙善聞旨不勝歡喜，說道：「今日纔稱吾心。」即時隨內使轉到宮中，參拜父王說：「奉爹爹之命往白雀寺修行，就此別吾父母前去。」
　　莊王曰：「孩兒自這等癡呆，老父寤寐不安，飲食不寧，遣使宣兒回宮，做個好人，今我孩兒反好學道。」
　　妙善曰：「爹爹差矣。常言道：一言既出，駟馬難追。要天下萬民信服，只憑一語。今日為何言顛語倒，哄弄孩兒？」
　　莊王大罵曰：「潑濺無知！不依吾言，若要修行，且看你怎生結果？」
　　妙善曰：「爹爹暫息雷霆之怒，恕卻孩兒不孝，今朝別去，有日功成，便來救度父母。」言罷，便叩頭八拜，竟出金鑾而去。
　　　　拜別雙親去入禪，洗心滌慮怎遲延。
　　　　空門廣布修行事，便是逍遙自在仙。
