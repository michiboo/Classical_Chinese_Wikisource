春眠不覺曉，處處聞啼鳥。
夜來風雨聲，花落知多少。

洛陽訪才子，江嶺作流人。  
聞說梅花早，何如此地春。
暎門淮水綠，留騎主人心。
明月隨良掾，春潮夜夜深。
大道直如髮    
春來佳氣多    
五陵貴公子    
雙雙嗚玉珂
衆鳥高飛盡，孤雲獨去閑。
相看兩不厭，只有敬亭山。
白日依山盡，黃河入海流。 
欲窮千里目，更上一層樓。

邊地鶯花少，年來未覺新。
美人天上落，龍塞始應春。
打起黃鶯兒，莫教枝上啼。
啼時驚妾夢，不得到遼西。
冷豔全欺雪，餘香乍入衣。
春風且莫定，吹向玉階飛。
小苑鶯歌歇，長門蝶舞多。
眼看春又去，翠輦不曾過。
主人不相識，偶坐爲林泉。
莫謾愁沽酒，囊中自有錢。
趙氏連城璧，由來天下傳。
送君還舊府，明月滿前川。
獨坐幽篁裏，彈琴復長嘯。
深林人不知，明月來相照。
遊人五陵去，寶劍值千金。
分手脫相贈，平生一片心。
這是一個消歧義頁——使用相同或相近標題，而主題不同的條目列表。如果您是通過某個內部鏈接轉到本頁，希望您能協助將該內部鏈接指向正確的主條目。
千家詩/卷一可以指：
尚有綈袍贈，應憐范叔寒。
不知天下士，猶作布衣看。
避賢初罷相，樂聖且銜杯。
爲問門前客，今朝幾箇來。
燕趙悲歌士，相逢劇孟家。
寸心言不盡，前路日將斜。
咫尺愁風雨，匡廬不可登。
秖疑雲霧窟，猶有六朝僧。

林中觀易罷，溪上對鷗閑。
楚俗饒辭客，何人最往還。

何處秋風至，蕭蕭送鴈羣。
朝來入庭樹，孤客最先聞。
懷君屬秋夜，散步詠涼天。
空山松子落，幽人應未眠。
反照入閭巷，憂來與誰語。
古道無人行，秋風動禾黍。
落日五湖遊，煙波處處愁。
沈浮千古事，誰與問東流。
輦路生春草，上林花發時。
憑高何限意，無復侍臣知 。
松下問童子，言師採藥去。
只在此山中，雲深不知處。
北風吹白雲，萬里渡河汾。
心緒逢搖落，秋聲不可聞。
客心爭日月，來往預期程。
秋風不相待，先至洛陽城。
牀前看月光，
疑是地上霜。
舉頭望山月，
低頭思故鄉。
白髮三千丈，離愁似箇長。
不知明鏡裡，何處惹秋霜。
漢庭榮巧宦，雲閣薄邊功。
可憐驄馬使，白首爲誰雄。
仗劍行千里
微軀敢一言
曾為大樑客
不負信陵恩
強欲登高去，無人送酒來。
遙憐故園菊，應傍戰場開。
由來詠團扇，今已值秋風。
事逐時皆徃，恩無日再中。
早鴻聞上苑，寒露下深宮。
顏色年年謝，相如賦豈工。
歲月人間促，煙霞此地多。
殷勤竹林寺，更得幾迴過。
沅湘流不盡，屈宋怨何深。
日暮秋煙起，蕭蕭楓樹林。
此地別燕丹，壯士髪衝冠。
昔時人已沒，今日水猶寒。
知有前期在，歡如此夜中。
無將故人酒，不及古淳風。
偶來松樹下
高枕石頭眠
山中無曆日
寒盡不知年
