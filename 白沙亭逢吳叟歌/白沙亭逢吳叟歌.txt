
龍池宮裏上皇時，羅衫寶帶香風吹。
滿朝豪士今已盡，欲話舊遊人不知。
白沙亭上逢吳叟，愛客脫衣且沽酒。
問之執戟亦先朝，零落艱難卻負樵。
親觀文物蒙雨露，見我昔年侍丹霄。
冬狩春祠無一事，歡遊洽宴多頒賜。
嘗陪月夕竹宮齋，每返溫泉灞陵醉。
星歲再周十二辰，爾來不語今爲君。
盛時忽去良可恨，一生坎壈何足雲。

