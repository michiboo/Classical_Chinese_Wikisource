　　欽定四庫全書　　　　　集部六
　　半軒集目錄　　　　　　別集類五〈明〉
　　巻一
　　賦
　　箴
　　頌
　　辭
　　辯
　　喻
　　擬
　　贊
　　巻二
　　銘
　　論
　　䇿題
　　書
　　文
　　引
　　雜著
　　巻三
　　記
　　卷四
　　記
　　巻五
　　序
　　巻六
　　序
　　巻七
　　說
　　巻八
　　題跋
　　巻九
　　墓誌銘
　　巻十
　　詩
　　巻十一
　　詞
　　巻十二
　　方外雜體文
　　補遺
　　方外文補遺
　　〈臣〉等謹案半軒集十二巻明王行撰行字止仲長洲人少授徒於城北齊門洪武初有司延為學校師後館涼國公藍玉家玉薦之太祖得召見玉誅行亦坐死同時以黨禍誅者惟行與孫蕡最有文名然蕡特為玉偶題一畫無所攀援於其間其詩今在蕡集中亦別無假借溢分之語而行則性喜談兵當元末兩浙兵起時甞黙坐籌其勝負與所親言之恆百不失一二益以自負及藍玉延之課其子遂數以兵法說玉頗與密議又與道衍深相投契甞告以盍有所待不當以其法老蓋負其桀黠之才有不肯槁死牖下者故其所作往往踔厲風發縱橫排奡極其意之所馳騁而不能悉歸之醇正頗肖其為人詩格亦清剛蕭爽在北郭十子之中與髙啟稱為勁敵就文論文不能不推一代竒才也乾隆四十二年八月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀



