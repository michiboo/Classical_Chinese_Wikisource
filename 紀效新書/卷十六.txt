名將所先，旗鼓而已。近見東南人不知兵旗，無法製，率如兒戲。或輕難視遠，或重難執馳，方色混雜，不可辨認。而臨陣分合，更與旗無幹，聽兵用手逼唇為哨聲，卻以旌旗為擺隊之具，金鼓為飲宴之文。至有大將名胄，而亦烏合縱橫，一聽兵士紛遝，一隊數色，一陣數令，以勝負付之自然，以進退付之無可奈何，籲，可勝歎哉！予故不得已而繪此煩文，以取譏罪，諒之諒之。
（圖Ａ）
右清道二旗，軍行持眾之前，以清途路；排營，則遇掌號笛，執在馬路，引官哨隊回營。旗杆長八尺，仍領送官哨隊回營，旗杆長八尺，用木葫蘆或葫蘆上加以槍頭亦可。方四尺，藍色，邊用紅色。
（圖Ａ）
此用以引金鼓，杆高一丈二尺，纓頭雉尾珠絡旗，素黃色，方七尺，黑布，字大二尺。（圖Ａ）（圖Ｂ）
（圖Ｃ）
此與前大五方旗同用，各照方色彩畫，邊用生旗之色，不可與本旗色相犯。除邊方五尺，杆高一丈五尺，纓頭珠絡。（圖Ａ）
（圖Ｂ）（圖Ｃ）（圖Ｄ）（圖Ｅ）
此用在將台上，行則隨主將以為外表。五方之應外表，視此為進止。立伏杆高一丈五尺，邊與旗幅同色，用夾絹二幅，長四尺，闊三尺，帶用五色，自下相生而上，長旗身有半，旗頭用雉尾纓絡。
（圖Ａ）
此乃出征之旗，代轉光旗之用也。杆用長槍杆，旗照字色，邊同本旗之色，庶純而可遠嘹。方五尺，不用彩畫。黑旗上用白絹為字，餘皆黑字。旗頭用槍頭，以便出征。輕潔色純，不混眾目。
（圖Ａ）
此該二副，共十麵，晝則示奇兵及子營中軍親兵，夜則看燈籠，以代五方之用。杆用好堅竹，去皮，紅漆，長一丈六尺。頭用小槍頭，金木胡蘆，頂鐵梁，務在輕便。照方色全幅絹長一丈二尺，燈用照方色薄油紙。
（圖Ａ）
此不可用於行陣重大也。杆高一丈六尺，旗大一丈。黑綠緞為之，白綾為邊，纓頭飾以珠絡，極其華麗。（圖Ａ）
此帶四方各門方色，並中央黃素帶，俱憑坐纛上以為四方之生，但可操而不可用於臨陣，以其大而重也。杆無燈，坐纛上用鐵十字架以懸之。（圖Ａ）
（圖Ｂ）（圖Ｃ）（圖Ｄ）
此主將號旗，顏色隨意，不預設以泄機。杆用長槍，旗方一丈二尺。（圖Ａ）
此後二十八宿形旗。凡出軍立方向，八門使兵由之而出，則用。又凡遇出兵之日，所輪勝宿即以此旗領軍。杆長一丈六尺，頂用纓絡雉尾，邊幅之色俱同，各照方色。方可六尺。
二十八宿真形旗各一面。（圖Ａ）（圖Ｂ）（圖Ｃ）
（圖Ｄ）（圖Ｅ）（圖Ｆ）（圖Ｇ）
（圖Ｈ）（圖Ｉ）（圖Ｊ）（圖Ｋ）
（圖Ｌ）（圖Ｍ）（圖Ｎ）（圖Ｏ）
（圖Ｐ）（圖Ｑ）（圖Ｒ）（圖Ｓ）
（圖Ｔ）（圖Ｕ）（圖Ｖ）（圖Ｗ）
（圖Ｘ）（圖Ｙ）（圖Ｚ）（圖１）
（圖２）此後六丁六甲旗十二麵，用法與二十八宿旗同，旗
色照方向，邊同大旗之色。杆長一丈三尺，旗方五尺，頂用纓頭雉尾珠絡。（圖Ａ）（圖Ｂ）
（圖Ｃ）（圖Ｄ）（圖Ｅ）（圖Ｆ）
（圖Ｇ）（圖Ｈ）（圖Ｉ）（圖Ｊ）
（圖Ｋ）（圖Ｌ）
角旗八面，高大俱同五方旗，用木紅葫蘆頭或雲槍頭。行則夾五方神旗，但矮於五方一尺。其色，則東南上半幅藍，下半幅紅；南東反是。東北上半幅藍，下半幅黑；北東反是。西北上半幅白，下半幅黑；北西反是。西南上半幅白，下半幅紅；南西反是。花焰邊，隨本旗之色，上下各一半。
八卦正旗，高大式杆，俱照五方真形旗。上用金木葫蘆頭。各以八卦方向為色，四正方者色純，四奇方者照角旗，各得一半，上畫本方之卦於旗之中央。
