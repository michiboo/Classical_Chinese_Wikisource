夫南方田水界地雨濕，不可用車，我兵卒然遇敵，緩急無家可依，賊皆洞見，知我無拒禦之備，是敢盡力向我，一遇奔潰，全軍退走。其布城之法，不惟緩急可恃，且足張疑，使賊忽然舉目無中生有，眼前皆是遮映造次，便不得知我立此主何意，且不得便知我布裹虛實。外既立有拒馬蒺藜以為禦，而複有布城遮映，至有誤為真城者，緩急之間便不敢輕易近我營壘。如果賊人嘹料其情，我已備之久矣，鳥銃俱向城而伏。賊如來敵，必須先取去我蒺藜拒馬，攻取之間，彼外不能視內，而我可由布城視外，便打銃戳槍射弩，無不便宜。一絲之限，足類金湯。如賊亦打銃，我則將各兵綿被再搭一床於布城上，又可禦鉛子矣。
布城圖（圖Ａ）
計法：每一隊雙立為鴛鴦陣，該平去第二小隊一丈五尺，用布雙層，高四尺，長一丈五尺，每五尺為一柱，共用柱四根，用布五幅，上用淡色畫界磚石之形。
—、器具除《武經總要》圖象之所有、人人可能者不備外，今將《武經總要》所無及《武經》之所有而今不知用者，並開於後。一、拒馬
（圖Ａ）
右鼓架，相似三根一束，長五尺，徑各一寸五分，上用屈鐵頭，下用鐵鑽。每一架立地二尺五寸，一小隊相接該六架（隨在取大木壓其中）。—、蒺藜繩連，利於收起。
（圖Ａ）
每一小尺一個，每一步六個，為一繩，俱用繩串入蒺藜心中而出。每一小隊前麵下五層，共計十五根，俱牌上掛帶以行。牌法，造牌、祀牌、符咒，各有大例日期。
（圖Ａ）（圖Ｂ）
此物有數法，或用皮鞔，或用輕木而外加以竹。用釘者最利，急則擲之地下，可以當釘板阻險。其符法乃兵家厭昧之術，激我士心而疑敵者也，非真以此為恃，後人毋惑之而為所誤。凡兵所帶繩串蒺藜，掛於此牌，向外釘上，以行用時取下，鋪地。圓藤牌雖為擊殺之器，而不能立束部伍。凡賴之以束整部伍，齊進止，遮人眾，壯士氣，進如堵牆，退如風雨者，惟有此牌之功為大，為可用。奈隻可以遮隔刀槍，而不能隔鉛子，尚俟天生豪傑之才，更為之。其法：長五尺，橫闊三尺。
△軟壁（圖Ａ）
以木作架，高七尺，闊六尺，以舊綿絮被掛上，張陣前堵鉛彈。釘板可攔路。
軟壁無他奇異，用人所蓋綿被覆於木格上耳，固一時從便之法，然不若所製剛柔牌，四五十步之外可以遮銜鉛子，屢試無失。然近至三十步，亦要打透。但鉛子銃必是遠放，定無一二十步可放之事。今開法於後，不立圖者，秘之也。其法：以輕木為長桄，中用一檔，牌身如木牌大。先用生牛皮二層釘之，皮裏用好蠶綿三斤，用布裝為一袋，貼牛皮之裏；用分水薄綿紙，每二張鬆鬆團為一球，挨行擺之；又用蠶綿五斤，裝布袋一幅，蓋之四邊，竹釘定固。通用灰漆四明，裏麵布處用油厚塗，使不入水。重可十五斤，計費五兩以上。隻苦於價重，而官司不能辦耳。除此之外，或以鐵為鋒，或雲用鵝毛、人發，或用密紙，或用皮漆，或用竹木而尖其脊。餘曾極其智慮，博採萬口之說，盡以製造之方，所費不知幾百金，而竟皆不能遮銜鉛子，未有勝此法者也。
△剛柔牌式（圖Ａ）
以上通用灰布漆油，最忌水入，坐臥結實。△銜枚（圖Ａ）
竹簽四寸長，五分闊，上書隊甲兵勇，親臨官押，油飾掛頸。靜炮響，各銜枚肅靜。代圓枚而用，更可查考。△鬼箭
鐵蒺藜，糞汁炒，染毒藥，戳腳，曰鬼箭。散地以為阻路守險之用。△人撒竹筒形（圖Ａ）
此筒用貓竹去皮，庶不裂。長一尺，上用木蓋，下用原節為底。貯蒺藜，懸之於腰。用時手提撒之，下地均勻，且速而不粘。除此，皆乖插蒺藜，不利用矣。
△飄石（圖Ａ）
用一握竹，長五尺，繩係頭作兜，貯石搖勢，一擲而去。守城宜用。△夜伏耕戈
弩機，用浮輕箭染草烏毒藥，以線引係椿於三十步，橫路而下，堆草藏形，觸線而機發箭中。恐害自人，須阻所行要路。（圖Ａ）
近來賊用長竹先打而行，則機發於人足之先，弩又無用。今當多用，如百弩連成數丈，其機隻在向我處弩盡頭下之，俟彼走進，逾弩將盡處，就長竿先發其機，則不能退出數丈矣。又當分作三四個機，渠能打發其一機，即謂盡發矣，而不意又有未發之機也，尤妙。若三五弩而擺丈餘地，則無用，且未必矢矢俱準著人身，恰得正好也。
△木城（圖Ａ）
用大小木為，每扇闊五尺，高堞五尺，袞木二道，贅大竹釘浮於拴上，約可二人負之而行，輕重適均。在城上，則立在垛口，防夜襲登；在兵中，可肩而下營，立成營盤。
△放鳥銃法式
—、放銃之法，先將藥預裝各小竹桶內，約銃口可容幾錢鉛子一枚，即每桶裝藥幾錢。藥多則鉛化，藥少則子無力。先裝藥入銃，用搠杖送實，方下鉛子一枚，又搠杖送下，至藥際。將火門取開，用另裝細火藥傾入鳥銃火門內，向上振搖，藥入線門，將火門閉之，以火繩安入龍頭。前手托銃架中腰，後手開火門，即拿銃架後尾，人麵妥架尾之上，用一隻眼看後照星對前照星，前照星對所打之人，用右手大食指撥鬼向後，鬼入龍頭，落在火門，藥燃銃響。鳥銃之中準，在於腹長而直；火藥之不奪手，在於前手拿在銃腹；照放之直，在於兩手俱托執銃身而無點火之誤。鉛子之利在於合藥之方，其神機銃用木馬繁而多誤，勢難再發；邊銃手執後尾，其重在前一手點火，眼不能照，皆不及此銃之妙而速也。
—、製合鳥銃藥方硝一兩熿一錢四分柳炭一錢八分
通共硝四十兩，熿五兩六錢，柳炭七兩二錢，用水二鍾，舂得絕細為妙。秘法：先將硝熿炭各研為末，照數兌合一處，用水二碗下在木桕，木杵舂之。不用石鬛者，恐有火也。每一桕，舂可萬杵。若舂幹，加水一碗又舂，以細為度。舂之半幹，取日曬，打碎成豆粒大塊，此藥之妙，隻多舂數萬杵也。大端如製合好墨法相類。若添水舂至十數次者，則將一撮堆於紙上，用火燃之，藥去而紙不傷，如此者不敢入銃矣。隻將人手心擎藥二錢，燃之而手心不熱，即可入銃。但燃過有黑星白點，與手心中燒熱者即不佳，又當再加水舂之，如式而止。
△鳥銃分形之圖（圖Ａ）（圖Ｂ）（圖Ｃ）
（圖Ｄ）（圖Ｅ）（圖Ｆ）
—、造鳥銃之法，後門有螺絲轉者，此銃腹，長放過後內常作濕，二三日要洗一次，用搠杖展水布一方，醮水入洗之。如鉛子在內，或克火門等項，取開後門絲轉，以便修整，最為易便。
—、行營之內，鳥銃雖速準而力小，難禦大隊，難守險阻，難張威武。佛狼機又太重，難於扛隨。今以臆創一器，名為賽貢銃，既無下木馬延遲之艱，又不坐後其鉛子，猶勝佛狼機之大，其聲勢可比發貢，其速即可比鳥銃。每五百人之中用以五六門，以備守路截險，甚妙。
—、銃式
銃長三小尺，內口約容半斤鉛子，藥在粗腹不可過，鉛子送至腹口方好。即如此，平臥地下，隨其遠近，加墊頭高，並不用木馬等類，此器之利者，亦以項長而鉛子合口故也。
（圖Ａ）
後有連子銃銃槍，皆繁巧，放銃時多誤，難以屢中無虞，聊亦載之，以備兵家之一法也。連子銃式，因《武經總要》所無，故圖。（圖Ａ）
銃如鳥銃，但藥盡處用一孔，上安一鐵筒，入鉛子數枚門定口，一個銃放去，一個子又落入。△銃內裝藥式（圖Ａ）
其法：以藥裝入一節，節以厚褙紙錢一個，中穿藥線一寸，送入銃內，又裝一個藥入築實。又間以穿藥線紙錢，如此，裝至鉛子鐵管止。—、子母炮
此用驚營，或夜間遠遠放入賊壘，少停於賊壘中。銃發，無製之兵，烏合之眾，奪氣之寇，勢必驚惶，我得乘之，此器最妙。—、裝放子母炮法
（圖Ａ）
此炮用木信雕成螺絲轉形為渠，以藥線隨渠纏足，下露線一節在底上，露出信之上，用褙紙信外卷緊，與子銃口合，乃將好藥入瓶八分。將信送入口，即將瓶覆向下搖搖，按入其信。若仰瓶裝信，則信底有藥，放時藥催信出，而瓶不破響，惟覆裝其信，則將信務入到底，庶底下無藥，藥在周圍，信線燃入，藥乃作破子瓶。其放時，先用木馬將大銃裝畢，以瓶入上大口，先點瓶線燃入木信，不見，即點母炮線打去。若瓶線點早，母線太長，則瓶不出口而響矣。若點瓶線太遲，未及燃入打去，則閃風而滅矣。又有一法，共拴一線，居中點火，終是不齊，還是兩點為妙。
△佛狼機式（圖Ａ）
此乃天下通有利器，今所以重圖者，舊製之未盡精微也。其妙處，要母銃管長長，則直而利遠。子銃在腹中，要兩口對合，則火氣不泄。子銃後方用半筍轉入者，每放時多擊出子銃數丈傷人。必用鐵閂者，佳其妙處在今添出前後二照星，後柄稍從低，庶不礙托麵，以目照對其準，在放銃之人，用一目眇看，後照星孔中對前照星，前照星孔中對所打之物。又子銃內用木馬後下鉛子，苟子馬俱大，則難出；出則力大，要坐後，而人力不能架之。若子小，則出口鬆而無力，歪斜難準。今法止用鉛子，預將鉛子照子銃合口微大一分製就，用時入藥之後，即以子下口用凹心鐵送杆打下入口一寸，即入母銃放之。此法既省下木馬煩難之功，又出口最易。而且鉛子合母銃之口，緊激直利，便速成功。凡鑄銃之法，子銃口大則子難出，要破母銃；母銃口大而子銃口小，則出子無力，且歪，務要子母二銃之口圓徑分毫不差，乃為精器也。切記切記。
△火箭線眼式（圖Ａ）
夫火箭亦水陸利器，其功不在鳥銃下，但造者無法，放者無法，人鮮知此器之利也。大端造法有二，或造成用鑽鑽線眼，或用鐵杆打成自然線眼。但鑽者不如打成者妙，鑽易而打成費手，故匠人多不肯用打成之法。其肯綮全係於線眼，眼正則出之直，不正則出必斜；眼太深則後門泄火，眼太淺則出而無力，定要落地。每個以五寸長言之，眼須四寸深。杆要直，而去頸二寸，稱平；瓴要勁羽，長而高；褙筒用礬紙，間以油紙，則不走硝，可留二年，此物最不耐久收也。
—、炮法，《武經》雖載，而獨行炮單架者甚明，鮮有人能悟之，故重開明其勢，此為守城第一器也，既省火藥之費，又有不乏之資。
（圖Ａ）
