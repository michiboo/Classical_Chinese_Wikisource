
（器械不利，以卒予敵；手無搏殺之方，徒驅之以刑，是魚肉乎吾士也。器習利而無號令金鼓以一其心，雖有藝，與徒手同也。三軍既熟悉吾令，則當精乎藝。藝與法令當並行而不悖者，故以長短兵說為第十。）
夫長器必短用，何則？長槍架手易老，若不知短用之法，一發不中，或中不在吃緊處，被他短兵一入，收退不及，便為長所誤，即與赤手同矣，須是兼身步齊進。其單手一槍，此謂之孤注，此楊家槍之弊也，學者為所誤甚多。其短用法，須手步俱要合一，一發不中，緩則用步法退出，急則用手法縮出槍捍。彼器不得交在我槍身內，彼自不敢輕進；我手中槍就退至一尺餘，尚可戳人，與短兵功用同矣，此用長以短之秘也。至若弓箭火器，皆長兵也，力可至百步者，五十步而後發；力可至五十步者，二十五步而後發，此亦長兵短用之法也。長則謂之勢險，短則謂之節短，萬殊一理。
△長槍總說
夫長槍之法，始於楊氏，謂之曰梨花，天下鹹尚之。其妙在於熟之而已，熟則心能忘手，手能忘槍，圓神而不滯；又莫貴於靜也，靜則心不妄動而處之裕如，變幻莫測，神化無窮。後世鮮有得其奧者，蓋有之矣，或秘焉而不傳，傳之而失其真，是以行於世者卒皆沙家、馬家之法。蓋沙家竿子、馬家長槍各有其妙，而有長短之異。其用惟楊家之法有虛實，有奇正，有虛虛實實，有奇奇正正；其進銳，其退速，其勢險，其節短；不動如山，動如雷震。故曰二十年梨花槍，天下無敵手。信其然乎！施之於行陣，則又有不同者，何也？法欲簡，立欲疏。非簡無以解亂分糾，非疏無以騰挪進退，左右必佐以短兵，長短相衛，使彼我有相倚之勢，得以舒其氣，展其能，而不至於奔潰。兵法曰：氣盈則戰，氣奪則避是已。今將六合之法並二十四勢繪錄於後，以廣其所傳雲。
△八母槍起手你紥我，我拿槍。
你紥我，我攔槍。你紥我腳，我顛槍。你上紥，我捉槍。你下紥，我櫓槍。你上紥，我捉槍。你下紥，我顛槍。你槍起，我纏攔下。你紥我，我拿槍。
一合先有圈槍為母，後有封閉捉拿，梨花擺頭，救護要分明，裏把門，外把門，閃賺，是花槍名曰秦王磨旗。
我紥你，你拿槍、還槍。我拿槍，我紥你，你攔下還槍。我攔槍，你盡頭槍。我顛槍，還槍，你拿槍，還槍。我拿槍，你紥我。我拿槍，閃賺花槍上。你拿槍、還槍，我拿槍。你紥我，我攔下，閃賺花槍上。你攔下，還槍，我攔槍。你紥我盡頭槍，我顛槍，閃賺花槍上。你拿槍，還槍，我拿槍，我搖花槍，乃秦王磨旗。
二合先有纏槍，後有攔槍，黃龍占杵，黑龍入洞，拿槍救護，閃賺花槍上，名曰鳳點頭。
我纏你槍，你紥我。我攔下還槍，你攔下還槍。我攔槍，你紥我。我拿下，你起槍。我隨槍纏拿下，你攔槍。我還槍，你拿下還槍。我掤退救護拿你槍，你紥我，我攔下，我搖花槍，乃鳳點頭。
三合先有穿指，後有穿袖，鷂子撲鵪鶉，救護閃賺，是花槍四面是槍法，名曰白蛇弄風。你紥我，我拿下，閃賺花槍上。你拿槍，還槍，我拿槍。你紥我，我攔下，閃賺花槍上。你攔下，還槍，我攔槍，我搖花槍，乃白蛇弄風。
四合先有白拿槍掤、退槍救護，後有白攔進步，如貓捉鼠，救護閃賺，是花槍名曰鐵掃帚。
我白拿進步，上紥你，你拿槍還槍，我掤退救護拿槍。我白攔進步，上紥你，你攔槍，還槍，我攔槍，我白顛進步，閃賺花槍上，紥你。你拿槍，還槍，我拿槍，我搖花槍，乃鐵掃帚。
五合先有四封四閉，後有死中反活，無中生有，迎封接閃賺，是花槍名曰撥草尋蛇。
你紥我，我拿槍，進步紥你。你拿槍，還槍。我拿槍，你紥我，我攔槍，進步紥你。你攔槍，還槍，我攔槍，你拿下我槍，你槍起，我反拿你槍。你攔下我槍，你槍起，反攔下你槍。你拿我槍，我槍閃過，攔你槍。你攔我槍，我槍閃過，拿你槍。你紥盡頭槍，我顛開捉住，你反起紥我，我攔下，閃賺花槍上。你攔槍，還槍，我攔槍，我搖花槍，乃撥草尋蛇。
六合一截、二進、三攔、四纏、五拿、六直，閃賺。是花槍，下遊場撥草尋蛇，上遊場秦王磨旗。
一接、二進、三拿、四纏、五攔、六直，大遊場秦王磨旗，鐵掃子必無路，裙攔槍、伏虎槍、地蛇，破地蛇槍盡頭槍，破中平槍中平槍，破中平槍槍中王，高低遠近都不妨，高不攔，低不拿，當中一點。
習法（圖Ａ）（圖Ｂ）（圖Ｃ）
（圖Ｄ）（圖Ｅ）（圖Ｆ）（圖Ｇ）
（圖Ｈ）（圖Ｉ）（圖Ｊ）（圖Ｋ）
（圖Ｌ）（圖Ｍ）（圖Ｎ）（圖Ｏ）
（圖Ｐ）（圖Ｑ）（圖Ｒ）（圖Ｓ）
（圖Ｔ）（圖Ｕ）（圖Ｖ）（圖Ｗ）
（圖Ｘ）
