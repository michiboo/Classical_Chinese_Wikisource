千古有圓長二色，其來尚矣，主衛而不主刺。國初，木加以革，重而不利步。以藤為牌，近出福建，銃子雖不能隔，而矢石槍刀皆可蔽，所以代甲冑之用，在南方田塍泥雨中，頗稱極便。其體須輕堅密，務使遮蔽一身上下四旁，無所不備。用牌之間，複有所謂標者，所以奪人之目，而為我之疑兵所賴以勝人者也。牌無標，能禦而不能殺。將欲進步，然後起標，勿輕發以敗其事。腰刀用於發標之後以殺敵，非長利輕泛，則不能接遠。其習牌之人，又須膽勇、氣力輕足、便捷少年，然後可授之以此，置於行伍之先，為眾人之藩蔽，衛以長短之器，為彼之應援。以之臨敵，其眾可合而不可離，可用而不可疲，進退左右，無所不利，此藤牌之功用也。今將牌勢之可錄者，繪說於後。
一、習藤牌人牌一麵，內用大藤為骨，以藤蔑條條退藤纏聯。每麵隨牌標槍二枝，腰刀一把。其兵執牌作勢向敵，以標執在右手，腰刀橫在牌裏挽手之上，以腕抵住。待敵長槍將及身，擲標刺之，中與不中，敵必用槍顧撥，我即乘隙徑進，急取出刀在右，隨牌砍殺。一入槍身之內，則槍為棄物，我必勝彼矣。但擲標後而倉惶不及取刀，是一大病。其禦短兵更易。
（圖Ａ）右牌用藤雲雲，木牌、皮牌皆類此用。
右標槍，或用稠木細竹，皆可。但前重而後輕，前稍粗而後稍細，為得法。（圖Ａ）（圖Ｂ）
（圖Ｃ）（圖Ｄ）（圖Ｅ）（圖Ｆ）
（圖Ｇ）（圖Ｈ）
一、試牌跳牌，舊法：聽鑼聲為度，覱牌如壁，閃牌如電，起伏得宜，翻身下露身，滾牌下露足，惟牌能殺敵、能蔽身，用之乃拒勁敵以衛兵也。大士星牌歌：覱牌砍刀，上步，再覱牌砍刀，背牌擎刀，絞絲步回，撒花蓋頂收了。出牌見刀，翻身上，小跳翻身下。出牌幾刀，翻身上，小跳翻身下。閃馬牌歌曰：幾牌再幾牌，砍一刀複一刀，翻身上，小跳翻身下，又砍一刀，又複一刀，又砍一刀，又複一刀，翻身上，小跳翻身下。
△狼筅總說
狼筅之為器也，形體重滯，轉移艱難，非若他技之出入便捷，似非利器也，殊不知乃行伍之藩籬，一軍之門戶，如人之居室，未有門戶扃鍵，而盜賊能入者。雖然，得人而用之，則可以製人；不得其人，則製於人矣。幹將、太阿之利，使童子而持於國門之外，則必有袒背而奪之者，何也？其所能乖其所使故也。凡用狼筅，須要節密枝堅，杪加利刃，要擇力大之人能以勝此者，勿為物所使矣。然後以牌盾蔽其前，以長槍夾其左右，舉動疾齊，必須釵鈀大刀接翼。然筅能禦而不能殺，非有諸色利器相資，鮮克有濟。兵中所以必於用此者，緣士心臨敵動怯，他器單薄，人膽搖奪，雖平日十分精習，便多張皇失措，忘其故態，惟筅則枝梢茂盛，遮蔽一身有餘，眼前可恃，足以壯膽助氣，庶人敢站定。若精兵風雨之勢，則此器為重贅之物矣。
（圖Ａ）（圖Ｂ）（圖Ｃ）（圖Ｄ）
（圖Ｅ）
（圖Ｆ）
