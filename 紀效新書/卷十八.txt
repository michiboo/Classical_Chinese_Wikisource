—、兵船束伍法
每福船一隻，捕盜一名，舵工二名，繚手二名，扳招一名，上鬥一名，碇手二名。上用甲長五名，每甲兵十名。
以上如與賊逼近船邊，一時遇巧，不拘何人用何器，但能奮勇當鋒，用火藥火器成功，用刀槍戰殺有功，各為首者，俱以破格奇功論。每甲長一名，管兵十名。甲長小旗一麵，照方色。
今以見在船分之，福船二隻，海滄船一隻，艟喬船二隻，為一哨，立一哨官。左右二哨官為一營，立一領兵官。以鬆門關分右後二營，海門關分前左二營，各以指揮一員統領。其船上大旗，則俱用黑布，仍用白布做一大字在旗，通寫作台字，各照方色製以號帶。甲長旗各照號帶方色。
福船大旗式
號帶顏色：前營紅帶，左營藍帶，中軍黃帶，右營白帶，後營黑帶。甲長旗式：前營紅，左營藍，右營白，後營黑，中營黃
每船五方旗一副
前營：紅旗紅邊一麵，藍旗紅邊一麵，白旗紅邊一麵，黑旗紅邊一麵，黃旗紅邊一麵，
左營：紅旗藍邊一麵，藍旗藍邊一麵，白旗藍邊一麵，黑旗藍邊一麵，黃旗藍邊一麵。右營：
紅旗白邊一麵，藍旗白邊一麵，白旗白邊一麵，黑旗白邊一麵，黃旗白邊一麵。
後營：紅旗黑邊一麵，藍旗黑邊一麵，白旗黑邊一麵，黑旗黑邊一麵，黃旗黑邊一麵。中軍：
紅旗黃邊一麵，藍旗黃邊一麵，白旗黃邊一麵，黑旗黃邊一麵，黃旗黃邊一麵。兵夫列船式
平時在船四面擺五甲，總合為一大哨；於船四面，各甲各器長短相間，分方麵外而立。如遇打賊，隨賊所在之麵並力動手，無賊之麵亦留每麵二人防看。其船頭用銃一架。第一甲撥兵四名，專管船頭閘板下；第二甲撥兵四名，專管兩水倉門。
平時立船閱視圖
每海滄船一隻，捕盜一名，舵工二名，繚手一名，碇手二名，扳招一名。甲長四名，兵夫四十名，旗幟方色俱隨本哨福船相同，但尺寸不同，另開於旗圖之中。

以上如與賊逼近船邊，一時遇巧，不拘何人用何器，但能奮勇當鋒，用火藥火器成功，用槍刀戰殺有功者，俱以破格奇功論。
每甲長一名，管兵十名。甲長小旗一麵，方色同大船。兵夫列船式
平時在船四面擺四甲，總合為一大哨；於船四面，各甲各器長短相間，分方麵外而立。如遇打賊，隨賊所在之麵並力動手；無賊之麵，亦留每麵二人防看。其船頭用銃一架。第一甲撥兵四名，專管船頭閘板下；第二甲撥兵四名，專管兩水倉門。
平時立船閱視圖
艟喬一隻，即大蒼山船也，捕盜一名，舵工一名，碇手一名，繚手一名，甲長三名，兵夫三十名，旗幟方色俱隨本哨福船相同，但尺寸不同，另開於旗圖之中。
兵夫列船式
平時在船四面擺三甲，總合為一大哨；於船四面，各甲各器長短相間，分方麵外而立。如遇打賊，隨所在之麵並力動手；無賊之麵，亦留每麵二人防看。
平居號令禁約福船應備器械數目：
大發貢一門，大佛狼機六座，碗口銃三個，噴筒六十個，鳥嘴銃十把，煙罐一百個，弩箭五百枝，藥弩十張，粗火藥四百斤，鳥銃火藥一百斤，弩藥一瓶，大小鉛彈三百斤，火箭三百枝，火磚一百塊，火炮二十個，鉤鐮十把，砍刀十把，過船釘槍二十根，標槍一百枝，藤牌二十麵，寧波弓五張，鐵箭三百枝，灰罐一百個，大旗一麵（並號帶），大篷一扇，小篷一扇，大櫓二張，舵二門，碇四門，大索六根，小索四根，每根長十八丈。扳舵索一根，繚後手索二根，碇 四根，每根長二十丈。絞碇索四根，鐵鍋四口，並灶蓋。花碗八十個，鐵鍬四把，鐵鋸四把，鐵鑽四把，鐵鑿四把，鐵斧四把，薄刀二把，銅鑼一麵，重五斤。大更鼓一麵，小鼓四面，大桅旗一頂，正方旗五頂，水桶四擔，並扌絜梁。燈籠十盞，木梆鐵鐸一副，備用大小鬆杉木十株，火繩六十根，繩十根，鐵蒺藜一千個。
捕盜自備用：釘四十斤，油五十斤，麻六十斤，灰三擔。各兵自備用蔑盔一頂，隨身釘槍一根，腰刀一把。海滄船應備器械數目：
大佛狼機四座，碗口銃三個，鳥嘴銃六把，噴筒五十個，煙罐八十個，火炮十個，火磚五十塊，火箭二百枝，粗火藥二百斤，鳥銃火藥六十斤，藥弩六張，弩箭一百枝，弩藥一瓶，大小鉛彈二百斤，鉤鐮六把，砍刀六把，過船釘槍十根，標槍八十枝，藤牌十二麵，寧波弓二張，鐵箭二百枝，灰罐五十個，大旗一麵（並號帶），大篷一扇，小篷一扇，大櫓二根，舵二門，碇三門，挽篙十根，大索四根，小索四根（每根長十五丈），繚後手索二根，扳舵索一根，碇[A15B]四根（每根長二十丈），絞碇索四根，鐵鍋二口（並灶蓋），水桶二擔，花碗五十個，鐵鍬二把，鐵鋸二把，鐵鑽二把，鐵斧二把，薄刀一把，鐵鑿二把，更鼓一麵，小鼓二麵，銅鑼一麵（重五斤），五方旗五麵，燈籠四盞，木梆鐵鐸一副，備用大小鬆杉木五株，火繩三十六根，繩五根，鐵蒺藜八百個，捕盜自備用釘三十斤，油四十斤，麻四十斤，灰二擔。
各兵自備用篾盔一頂，腰刀一把，隨身釘槍一根。蒼山船應備器械數目：
大佛狼機二座，碗口銃三個，鳥嘴銃四把，噴筒四十個，煙罐六十個，火磚二十塊，火箭一百枝，粗火藥一百五十斤，鳥銃火藥四十斤，藥弩四張，弩箭一百枝，弩藥一瓶，大小鉛彈一百六十斤，鉤鐮四把，砍刀四把，過船釘槍八根，標槍四十枝，灰罐三十個，大旗一麵（並號帶），大篷一扇，小篷一扇，遮陽篷八扇，大櫓一枝，邊櫓八枝，舵二門，碇二門，竹篙二十根，大索四根，小索二根（每根長十五丈），扳舵索一根（每根長二十丈），繚後手索二根，碇[A15B] 二根（每根長二十丈），絞碇索一根，篾纜一根，鐵鍋二口（並灶蓋），鐵鋸一把，花碗四十個，鐵鑽一把，鐵斧一把，鐵鑿一把，薄刀一把，銅鑼一麵，更鼓一麵，小鼓一麵，五方旗五麵，燈籠四盞，木梆鐵鐸一副，火繩三十六根，備用杉鬆木五株，繩五根。
捕盜自備用：釘三十斤，油三十斤，麻三十斤，灰二擔。各兵自備用：篾盔一頂，腰刀一把，隨身釘槍一根。
—、平日各照派定武藝，時常檢點船上器具，每日一次看驗損壞。火藥遇天晴，五日一曬，收閣幹燥避火之處；槍刀鐵器，半月一磨，遮蔽風雨。一件收磨不如法，扣罰工食，甲長連坐。
—、每船斧口石、大擂石務足若干，八分放在船底，二分放在船麵，用過即補，不補者扣工食。
—、每甲兵，六名如有在逃一名，將甲長捆打收監；甲下兵夫，以五名收監，以五名齎文分投捉拿。獲日，即以本犯應得工食充賞。限三月，拿不回，將差過之兵各打四十監禁；又差在監一半去拿。如此輪拿，一年不獲，全甲兵夫俱革其一年工食，通扣在船修念船隻。凡差出拿逃兵者，工食即日扣收在官，拿獲有功之日，給與。其逃兵自首免罪拿到者，春汛時月，發船之期，依臨陣在逃法示眾。每甲俱有逃兵，連坐捕盜；每船俱有逃兵，連坐哨官；各哨俱有逃兵，連坐領兵官。依次連坐，即行覺舉者免罪。
—、兵逃，甲長即時稟捕盜，捕盜呈哨官，轉呈把總、呈府注冊，拘該甲兵夫，給文行拿。
—、每月初一、十五補兵，即於廿九、十四日，該管捕盜募兵到船，送付哨官，帶到領兵官驗呈，把總類驗，本府驗中，給與腰牌，發總呈道收冊，發船駕操。
—、各船捕盜遇夜出，哨腳船、三板船俱要收藏穩便，不許拖帶，恐遇風急潮滾頓流者，一船兵役取水不便。誤失者，管船兵夫一麵治以軍法，一麵扣月糧賠造。
—、在港，每日清晨，中軍船定營吹打三通，放炮三個，升太平旗，左右前後四營依序安擺，各擂鼓鳴金，亦升太平旗。
—、捕舵兵夫上岸買辦柴米，及神福船具，俱赴中軍船給籌票，刻限時日回銷。敢有不行稟明，私自擅離，及該管小甲互相容隱、知而不舉者，一體連治軍法。
—、各船領兵、指揮、哨官、捕舵兵夫，風汛時月，不許偷安，假託事故，在岸宿歇，虛竊錢糧，致誤事機者，不分貴賤，一體軍法重治。如有警，掌行號已畢，而未到，船已起碇而方來，俱係畏避，即發保候，無功者斬。
—、各船捕舵小甲兵夫，各照安名分長幼尊卑，務念同舟共命，如父子兄弟相處，不許嗜酒，在船爭打。違令喧嘩，俱以軍法連坐，然後另行發官問理曲直。
—、兵與甲長，凡事務相推讓，惟甲長是聽。甲長平時見捕盜，一跪一揖；遇中軍發放，跪聽號令。
—、捕盜見哨官，平時皆一撒、一跪、一揖；遇在中軍，或臨敵，以軍法施行。—、哨官見領兵官，一跪一揖；臨敵、臨操，軍法施行。
—、領兵官戎裝見把總，兩跪一揖；平時許以冠帶，臨操臨陣戎裝聽令，小則徑自捆打。
—、哨官見把總，兩跪一揖；臨操叩頭。捕盜見把總，叩頭。捕盜見領兵官，平時兩跪一揖，臨操叩頭跪見。
—、各船官捕兵役，各備蓑衣、箬笠一副，以便遇雨應用，毋得抗違。
或者曰：兵船當在船上操，豈有取兵下陸地而操水戰之理耶？繼光曰：海舟比江中不同，戰賊時，惟用風力帆檣之功，但有舟利帆速者，隨便勁上以間船之力耳！海中風濤潮汐，非內地江湖搖櫓整次之比也。舟中既不能操矣，而不取於陸以習之，不幾於棄之耶？或又曰：取之操於水寨是矣，而又何以陸操？繼光曰：水陸之分，可恨正在此。逼賊登山，將不舍舟步戰乎哉？或者曰：然！
（圖Ａ）（圖Ｂ）（圖Ｃ）
以上擺船之說，大端海濤洶湧，港有灣曲闊狹、當風隱風之不同，隨港形深淺，難拘一定之勢。此言處寬迥水善之形耳，設使狹如羊腸，則又當單隻一字順下，不可拘方也。
—、每日日落時分，聽中軍船上吹打三通，放炮三個，各船一體鳴金、擂鼓、落旗。
—、夜暮以朦朧為期，中軍船發擂三通，起更。各船齊擊竹梆，打更者打鼓一次，梆響一遍。每更用兵二名，一名船頭遠視，一名船尾高嘹。遇有船過，即便鳴鑼，各船齊備。倘水上有黑塊夜浮者，恐賊人踏水偷碇，支更兵夫速以石打，一麵高叫本船捕兵同看。若是別物流入，則已；若是賊人，即便鳴鑼打銃，各船一體防備。違令支更兵夫，重治割耳，因而失事者斬首。
△常時水寨操習
—、每隔夜，把總官先撦該操大旗一麵於中軍船上，示兵知之。次日早，掌號官先於船上五更吹長聲喇叭一蕩，各兵起收拾，做飯。約中軍船炊熟，吹第二蕩喇叭，各兵食飯。吹第三蕩喇叭，各官捕帶兵先登岸，赴水寨擺立，照圖。
—、俟水寨演熟部伍，然後照前操法以操兵船，俟泊處關港潮平，依法操於舟。如其關港狹曲風潮，不可操大舟者，以小船摘甲長每甲摘兵一半，用小船三板操其形狀之略。
（圖Ａ）
—、本總擺清道，建五方旗鼓，進場坐定，中軍官稟放炮升旗，又稟放靜炮三個，即放炮三個，諸營一時肅靜。稟掌號笛官旗聽發放，掌號笛官、捕甲各執旗由兩邊路到台下立定，金響號笛止。其立定之法，每一船捕盜在前，甲長旗挨次在後。中軍官呼官旗過來，齊應一聲，先甲長，次捕盜，次官，跪聽發放。掌號官發放雲：官旗聽著！耳聽金鼓，眼視旌旗，駕船如馬，見賊爭先，同舟共命，奏凱還師。依次分付起立。舵工跪過，稟稱舵工聽發放。發放雲：舵工聽著！一舟之功，全賴爾輩，稍有歪斜，不能直射賊舟者，軍法示眾。舵工起。此後如有別事發放，逐一講明，起立。中軍分付官旗下地方，各應一聲，鳴金大吹打，各照原路回信地。各領兵官照依台上規矩，於各營掌號發放畢，聽各捕盜將本船甲兵盡數俱令跪聽。其先發放扳招手曰：船若著淺，治爾之罪。次發放繚手曰：使風不正，治爾之罪。次發放舵工曰：船去不能直射賊舟，治爾之罪。發放畢，各營肅靜。
—、下營，中軍掌長聲喇叭三蕩，吹哱囉，各兵起身。再吹哱囉，中軍旗幟擺出，當中立定，點鼓，各船捕兵依前畫港內列船式樣，由中照前圖擺出，仍為每甲一行。每船各甲平行，俱在場之當中。一行立畢，金響鼓止。一麵預於場之盡首，立左右二的，左右相去一百步；其的高六尺，闊三尺，每的下立高桅一根，三丈粗不拘。又立近的二座於左右的之中，相去二十四步；的高三尺，闊一尺。看中軍點何色旗，其該營兵即聽吹天鵝聲喇叭，擂鼓，各兵吶喊，一船一船挨次近的。一船之兵約去五十步，即照前圖內閱視擺船圖相間擺開，為一長圈，趨的之中，先鳥銃、狼機射手照遠的打放，火箭向高照遠桅放之。其佛狼機預先立三架在彼，臨時止用，各船機兵到即打放，不必抬行。將鳥銃一遍、狼機各一個、火箭一枝、弓箭三發，其鳥銃兵即向近的打石，佛狼機手每人包火藥五兩向近的擲火燃之，各色火器各放一件。其標槍手打標，弩手放弩，俱中近的為則，各照方麵攻打。石矢各三發，鼓少間，一船兵即於大前麵抄旁而回。又擂鼓吶喊，又一船到的，照前行之，又過旁抄回。如此俱完，則前一船兵複又如環輪轉，再近的。金響鼓止鑼響，即各於腳下上息，乃將前四的四桅俱取立居中，一字立之。中軍掌哱囉，各起身；擂鼓，吹天鵝聲，吶喊，各兵四面向中攻打一番，鳥銃不用銃子，火箭高放，火藥標石不必施，以其四圍遠攻，使賊不敢出露身體於船之上，我可徑造而擒之，此遠勢，非逼近勢也。如臨敵，則自有一船逼近，用標石火藥擲傾。近攻不可預習。如此一陣，金鳴鼓止，摔鈸響，各收成每甲一行，每船為一方，立定。再摔鈸響，收照原出在港圖次立定。放炮三個，鳴金，大吹打，挨次照初出擺營序列回還原紥信地立定。鳴鑼，坐地休息，各官赴台下稟操。畢，中軍稟比較，先列佛狼機六座，立一百步的一麵，豎起紅旗。各船佛狼機手通赴台下，立聽唱名打放，每人三銃，中一者量賞，中二者平賞，中三者超格重賞；不中者打罰，如此較陸兵格眼。次立八十步的一麵，豎起紅高招，各船鳥銃俱集台下，照佛狼機試打、賞罰。次立六十步的一麵，豎起黃旗，各弩手、射手、火箭手通赴台下，每人亦三發，亦照銃手行賞罰。次立二十步的一麵，豎起藍旗，各船標槍、打石手俱赴台下，每人三發，亦照銃手行賞罰。次立白旗，各船刀手、鉤鐮手、槍手俱赴台下，先每名單看，使舞手法、身法、步法；次斬馬刀與長槍較；次叉鈀、鉤鐮與長槍較，看其遮當何如，但能任槍誘哄，執立不動，目不瞬視，候到見肉分槍，就使不能遮架，亦為第一等；若一見槍來，遠近迎架，頭搖身傾，手動足亂，即為生疏，且其人無膽，或治或革，惟公道行之，是為下等。俱演畢，放炮落旗，散操。各船三板俱來岸下，候兵登船歸宗。每演此一遍，則演陸操一遍，不拘二項，但操一遍歇一日。水操每月一、五、九、十三、十七、二十一、二十五、二十九日，陸操每月三、七、十一、十五、十九、二十三、二十七日。其陸操照依本府陸兵新書，內止操自一隊起以至一官者止，不操方營與前一半，蓋水兵有水操，太勞故也。其武藝各照所執比較，一如官旗調集台下之法。
（圖Ａ）
—、放火磚、火炮、火球之法，須火線燃之將入，方可擲下，不然，擲而滅。就不滅，賊可反手，正當發時，反為所害。
—、火箭隻著棚帆當中一點打去，常高中，則不可救，低則易救。—、弩弓不可遠，遠則無益，徒費矢竭力。—、標槍非兩船相逼，不可用，往下打更難準。
—、打石，著人頭麵方打，不可空往船上擲之。
—、賊船如近我船，便傾下火藥一二桶，少則無用，連桶則恐滾擲水中，須傾桶倒下，一麵用一、二人用鐵鍁執炭火數鍁隨藥擲下，火多，則必有燃藥者。或用粗碗一個，種火一碗，用灰蓋之，放於桶口；擲藥之時，碗內火同藥傾，及船一磕，而火藥相粘，必發，難救。此第一全勝捷徑妙法，智者不能施其巧，勇者不能用其力也。
△發船號令
—、隔日，先行牌諭各捕兵將，以出洋若干日該備鯗米水數目，令備完，限時點查，欠者捆打，罰工食。凡中軍吹長聲喇叭一通，立起黃旗一麵，各哨船出洋。哨賊如報有警，本總即升船廳，聽炮三個，大吹打畢，先吹哱囉一蕩，各船一麵起定，掌號笛官、捕旗甲俱坐三板赴中軍船下兩邊，照營列定。掌號官稟稱：官旗到，齊聽發放。船上叫：官旗進來。水倉門、報門俱赴船麵。掌號官叫：官旗過來！以下俱照常時在於水寨操練規矩發放。畢，各官捕回船，亦照寨操一體發放。畢，中軍船擂鼓，升行旗，吹第二蕩叭囉響，各船起篷；第三蕩叭囉，依次開船。夜洋行使，首尾相接，雁行而進，不許太相遠離。宗哨一船違令，捕盜之罪；二船違令，哨官之罪；四船違令，領兵官之罪。中軍畏縮，把總之罪，其舵工、繚手皆加倍重治。遇有船漏、風水不便者，核實免罪。
△遇夜洋行船
—、各船以燈火為號，中軍船放起火三枝，放炮三個，懸燈一盞，各船以營為辨，前營船懸燈二盞，平列；左營懸燈二盞，各桅一盞；右營大小桅各懸燈二盞，平列；後營懸燈二盞，一高一低。看燈聽銃收宗，船到將近，船上捕盜先自呼名識認。
一、遇夜泊船，聽中軍船招宗喇叭響，各船依序隨宗安插，不許私求穩便遠泊。因而疏虞，斬首示眾，哨官連坐。
一、守夜號令，俱同在港號令，但每夜加鳥銃手二名，點火執銃，遇疑即便對放。
一、各船遇夜有急，看中軍旗五方高豎燈五盞，是欲設疑，以見船多之意，每船後尾上立燈左右一盞，前桅上加燈二盞。△臨敵號令軍法
一、中軍船戰聲喇叭響，各鳴鑼，齊擂戰鼓，天鵝聲響，大聲吶喊，奮勇剿殺。獲有功級，各送領兵指揮驗實，類送中軍紀驗解報。退縮後至者，斬。其捕盜船行遲曲而後到者，斬。其捕盜舵工遇淺者，斬。其扳招手，船雖先到而不直射賊船，傍邊擦過者，斬。其舵工繚手使風不正者，斬。其舵工繚手如已使逼賊舟，相並不能成功，致賊舟複走者，斬。其捕盜各甲長有能挨報某兵不用心、某兵不用心者，其不用心之兵斬首，甲長止於捆打。
一、敵人慮我官兵追戰，將船內器物遺棄水中，兵夫敢有撈拾而不追賊者，許本船捕甲割耳示眾，故縱者連坐斬首。
一、凡已打敗賊舟一隻，而餘舟不行分投追打別賊，共相攢來爭撈首級，致賊遁走者，各船獲級俱止歸先打一船之功，餘船捕盜捆打一百，割耳。其一船雖已逼到賊舟，而未即打敗，餘舟接應會同用力者，不在此例。
一、各船遇敵，敢有畏勢，揚帆遠望，逗遛不進者，捕盜舵工俱就陣斬首示眾。
各船放銃，須將火藥收藏安便，免至火星爆入，貽患匪細。倘有失誤，銃手、管藥兵夫一體軍法施行。
一、各船打敗倭寇，所撈獲財物包裹，聽船捕盜從公分給，以多半付動手首功之人，餘皆均處。敢有官捕頭目勒分，甚至夾打追侵，公然放肆者，許各兵徑於回日赴宮告首，決打重治，加倍追付各兵，頭目依律治罪。其軍器則要報官解驗，不許各兵隱藏。
一、與賊船對泊，船定[A15B]上用貓竹擘開包裹[A15B]上，以防敵人夜竊之患。違令，定手捆打。
一、各船遇警，聽中軍船天鵝聲喇叭響，各船鳴金鼓一通，捕兵大聲吶喊，以壯軍威。違令，治以軍法。
一、各船遇警，捕舵兵夫不許解衣而臥。違令，察出，治以軍法。
報警至急，起定不前，即使用大貓竹一段，計長一二丈，縛於定[A15B]浮水，以便班師各自認取。違誤，定手割耳示眾。
一、各船捕舵兵夫，過泊船山澳，無故不許上山閑遊，恐遇警，一時下船不便，致有誤事。若要取水，輪直兵夫赴中軍船告稟明白，方許取水。違令上山，人拿治不恕。
△鬆海島嶼外洋哨船發火號令
一、健跳者，北至金齒門，南至漁西。其信地，則青珠山、茶盤山、青門、黃茅覽。
一、桃渚者，北至牛頭門，南至聖塘門。其信地，則獺鰻山、白達山、米篩門。
一、海門者，北至擔門，南至三山。其信地，則擔門山、三山頭。
一、鬆門者，北至深門，南至鹿頭。其信地，則麓頭山、猢猻尖、道士冠山、大高城山、鹿頭山。
一、隘頑者，北至雞臍，南至派爿洋。其信地，則沙角山、靈門山。
一、楚門者，北至邳山，南至茅匽山。其信地，則久爿山、老宮前山。
一、往來巡哨，遇有警急，各在信地登各相近山上，先行舉放煙火。所在兵船嘹見火光煙焰，就行開帆，望火前進。哨剿聯近烽堠，即時按放傳報南北大兵防截。其哨船仍探賊船嚮往蹤跡，親報領哨官，以便進上。如火報不爽，兵船逗遛誤事，罪坐該營領哨官員。若哨船不盡信地，止於一處探望，或在漁樵船隻人內取信，或到山放火，而原積柴草不足，火小不能燎遠，致失傳報誤事者，該直哨船軍甲俱以軍法斬首。
△福船說
夫福船高大如城，非人力可驅，全仗風勢；倭舟自來矮小，如我之小蒼船，故福船乘風下壓，如車碾螳螂，鬥船力而不鬥人力，是以每每取勝。設使賊船亦如我福船大，則吾未見其必濟之策也。但吃水一丈一二尺，惟利大洋，不然多膠於淺，無風不可使，是以賊舟一入裏海，沿淺而行，則福舟為無用矣，故又有海滄之設。
△海滄說
夫海滄稍小福船耳，吃水七八尺，風小亦可動，但其力功皆非福船比。設賊舟大而相並我舟，非人力十分膽勇死鬥，不可勝之。然二項船皆隻可犁沈賊舟，而不能撈取首級，故又有蒼船之設。
蒼船說（一名艟喬又蒼之大者）。
夫蒼船最小，舊時太平縣地方捕魚者多用之，海洋中遇賊戰勝，遂以著名。殊不知彼時各漁人為命負極之勢，亦如賊之入我地是也；今應官役，便知愛命。然此船小，而上高不過五尺，就加以木打棚架，亦不過五尺，賊舟與之相等，既勢均，不能衝犁。若使徑逼賊舟，兩艘相聯，以短兵鬥力，我兵決非長策，多見誤事。但若賊舟甚小，一入裏海，其我大福、海滄不能入，必用蒼船以追之。此船吃水六七尺，與賊舟等耳，其撈取首級水潮中，可以搖馳而快便。三色之中，又此為利近者。改製為艟喬，比蒼船稍大，比海滄更小，而無立壁，最為得其中製。遇倭舟或小或矮，皆可施功。但水兵人技皆次於陸兵，設使將水兵教練遴選亦如陸兵，而後登之舟中，則比陸戰加一舟險，其功倍於陸兵必矣，司寄者何憚而不為哉！
△三船利鈍說
大端天若風動勢順，則滄不如福，蒼不如滄；若風小勢逆，則福不如滄，滄不如蒼。其開浪、網船之類皆可備哨探而不可戰者，開浪以其頭尖，故名，吃水三四尺，四槳一櫓，其形如飛，內可容三五十人，不拘風潮順逆者也。又不如八槳船，左右十六槳，後一櫓，更為飛迅，但坐臥處不冠冕耳。網船形似織梭，內容二人，前後用二人，以罩罩之，風波大又可拖之塗上，且不能覆，吃水七八寸耳。此可走報或用之裏港窄河，動以百數，每隻內用鳥銃二三人，蜂集蟻附，沿淺沿途而打之，甚妙。如賊追逼，就可棄走，一舟不過一金之費耳。
△相寇情
小舟數往來者，謀議也。遲而審顧者，疑我也。欲進而複退者，探我也。既退而卒進者，襲我也。鼓譟而矢石不下者，兵器少也。卻而顧者，欲複來也。先急而後緩者，整備也。促鼓而不戰者，懼我也。泊而揚帆者，欲出不意也。既退而不速者，謀也。火夜明而呼噪者，恐我襲彼也。擲纜而即起者，欲擇其利也。火數明而無聲者，備器也。夜泊而趨於泥涘者，鄉道欲往也。促纜而不呼者，急欲逝也。促纜及流、懸燈於途者，夜逸而潰也。久而不動者，偶人也。鼓而無韻者，偽響也。近岸連村而不登劫者，怯也。不久困請和投降者，詐也。
△謹行泊
我舟在洋出哨，追趕賊船，天欲昏黃，潮時將盡，不可貪程一意前往，須防今夜自安泊處，恐無收嶴風至之虞。遇龍潭神廟，不可放銃吹打吶喊，或有驚動起風作浪之失。早晚占看日月星雲氣色飛鳥，預知風雨。未到晚黑，便收嶴岩，高登四嘹，恐隔山先泊賊船，而我不防也。
△浙東潮候初一、初二、十三、十四，寅申長，巳亥平。初三、初四、十五、十六，卯酉長，子午平。初五、初六、十七、十八，辰戌長，醜未平。
初七、初八、十九、二十，巳亥長，寅申平。初九、初十、廿一、廿二，子午長，卯酉平。十一、十二、廿三、廿四，醜未長，辰戌平。廿五、廿六，寅申長，巳亥平。
廿七、廿八，卯酉長，子午平。廿九、三十，辰戌長，醜未平。
朝生為潮，夕生為汐。晦朔弦望，潮汐應焉，故潮平於地下之中而會於月，潮生於寅則汐於申，潮生於巳則汐於亥，陰陽消長，不失其時，故曰潮信。
定太陽出沒以應潮信時刻長短
正九出乙入庚方，二八出兔入雞場。三七發甲入辛地，四六出寅入犬藏。五月生艮歸乾上，仲冬出巽入坤方。惟有十月與十二，出寅入申仔細詳。△定寅時
正九五更四點徹，二八五更二點歇。三七平光起寅時，四六日出寅無別。五月日高三丈地，十月十二四更二。仲冬才到四更初，此是寅時須切記。行船觀日月星雲占風濤
—、日暈則雨，月暈主風。何方有闕，即此方風來也。
—、日沒胭脂紅，無雨也有風。須看返照日沒之前，胭脂紅在日沒之後，記之記之。—、星光閃爍不定，主有風。
—、夏秋之交，大風，及有海沙雲起，謂之風潮，名曰颶風，此乃颶四方之風。有此風，必有霖淫大颶同作。—、凡風單日起，單日止；雙日起，雙日止。
—、凡風，起早晚和，須防明日再多。—、有暴惡之風，盡日而沒。—、防夜起之風，必毒。—、凡東風急，風急雲起愈急，必雨起，雨最難得晴。
—、凡春風，易於傳報，一日南風，必還一日北風，雖早有此風，向晚必靜。—、防南風尾，北風頭。南風愈吹愈急，北風吹起便大。—、春南夏北，有風必雨。
—、雲若炮車形，起主大風。—、雲起下散四野，滿目如煙如霧，名曰風花，主風起。—、雲若魚鱗，不雨也風顛。
—、凡雨陣，自西北起者，必雲黑如潑墨，又必起作眉梁陣，主先大風雨，後雨急，易晴。—、水際生靛青，主有風雨。—、秋天雲陰，若無風則無雨。
—、海燕忽成群而來，主風雨。烏肚雨，白肚風。—、海豬亂起，主大風。
—、夜間聽九逍遙鳥叫，卜風雨。一聲風，二聲雨，三聲四聲斷風雨。—、蝦籠張得韋魚，主風水。
—、水蛇蟠在蘆青高處，主水高若干，漲若干。若頭望下，水即至，望上稍慢。
—、月盡無雨，則來月初必有大風雨。俗雲：廿五六若無雨，初三四莫行船。春有廿四番花信風，梅花風打頭，楝花風打末。△逐月風忌
正月忌七八日風，乃北風也。二月忌初二北風。三月忌清明北風。
五月忌雪至風，以正月下雪日為始算，至五月乃一百二十日之內，主此風。六月十二日忌彭祖風，在前後三四日。七八月若有三日南風，必有北風報之。
九月九日前後三四日內，忌九朝風。十月忌初五風，在前後三四日內。十一月冬至風。
臘月廿三四掃塵風。△戰船器用說
夫水戰於舟，火攻為第一籌固然也。其火器之屬，種目最多，然可以應急用者甚少，何則？兩船相近，立見勝負，其諸器或有宜於用，而製度繁巧、一時倉忙不能如式擲放，致屢發而無用；或精巧宜用，而勢不能遍及一舟；或重贅而不能發及賊船；最不宜者是見行火器，安藥線在口，如若候點入口，則發在我手，若方燃即擲，則擲下又為賊所救；又有所謂灰瓶者，內用石灰，蓋舟上惟利滑，使人不能立腳，一說用雞鴨卵擲下，或擲滑泥者尤可，今乃用灰瓶，是又澀賊之足而使之立牢也。不可，不可！今屢試屢摘，合以眾情共愛而數用無異者，止有二種，一遠一近，至矣足矣！愈淫巧繁多，愈無實用，記之記之！
—、舊用火藥傾下賊舟，此固長策，然又別用火器，或炭火再傾擲，使之發藥，每每或連桶擲入水中，或被賊乘藥桶及伊舟，以水沃濕，亦皆未中肯綮，可以必發，故複重出此說，因以見此法之萬分至妙也。所謂二種者，遠則隻用飛天噴筒，近則隻用埋火藥桶，至易至便，萬用無差。除此之外，所謂火箭、神機、火磚、噴筒之類，皆遠不及此。苟具此一種，則他種又皆不必用也。
（圖Ａ）
右約賊船在遠，先將炭火燒紅，盆盛一處，約賊舟相近百十步，以火入粗碗灰培；再俟賊近三二十步，以碗平放在藥桶內蓋了；俟兩舟相逼，將桶平平擲下至賊船，被磕動，碗內炭火跌泛而出，與藥相埋，即發，時刻不失，較之別器克線不燃及線濕放早之病，皆可無矣。
（圖Ａ）
走風捉颶，事急追賊，車關人力起定遲誤，備此臨急解係[A15B]尾泛之，以便回取。（圖Ａ）
截粗徑二寸竹，布箍，用硝磺、砒霜、斑毛、剛子、碙沙、膽礬、皂角、銅綠、川椒、半夏、燕糞、煙煤、石灰、鬥蘭草、草烏、水蓼、大蒜，得法分兩製度，磁沙、玉田沙炒毒，係槍竿頭，順風燃火，則流淚噴涕，閉氣禁口，守城用，戰船隻用飛天噴筒燒帆為第一妙器，此又不足用也。此乃各處見用於兵船者爾。
（圖Ａ）
用地鼠紙筒炮，各安藥線，每五個排為一層，上下二節，各二層，以薄篾橫束，合灑火藥、鬆脂、硫黃、毒煙，用粗紙包裹成磚形，外用綿紙包糊，以油塗密。另於頭上開口下竹筒，以藥線自竹筒穿入。
（圖Ａ）
紙薄拳大，內蕩鬆脂，入毒火，外煮鬆脂、桕油、黃蠟，燃火拋打煙焰，蒺藜戳腳，利水戰、守城俯擊短戰。（圖Ａ）
硝磺、樟腦、鬆脂、雄黃、砒霜，以分兩法製打成餅，修合筒口。餅兩邊取渠一道，用藥線拴之。下火藥一層，下餅一個。用送入推緊，可高十數丈，遠三四十步，徑粘帆上如膠，立見帆燃，莫救。此極妙極妙萬方效策。
（圖Ａ）
範大炮紙糊百層，間布十層，內藏小炮，半入毒半入火；又間小炮，入灰煤地鼠，頭帶火。磁沙炒毒，鐵蒺藜糞汁毒，炒包鬆脂、硫黃毒，人發角屑等件。此一火器，戰守攻取水陸不可無者，奪心眩目，驚膽傷人。製宜精妙，此尤兵船第一火器。
