眞骨，禁金銀及鍍金
六頭五頭品，禁金銀及鍍金銀，又不用虎皮毬ꝲ[1]·㲮Ꜽ[2]
四頭品至百姓，禁金銀鍮石朱裹平文物，又禁毬ꝲ[1]·㲮Ꜽ[2]·虎皮大唐毯等
眞骨，室長廣不得過二十四尺，不覆唐瓦，不施飛簷，不雕懸魚，不飾以金銀鍮石五彩，不磨階石，不置三重階，垣墻不施梁棟，不塗石灰，簾綠禁錦罽繡野草羅，屛風禁繡，床不飾玳瑁沉香
六頭品，室長廣不過二十一尺，不覆唐瓦，不施飛簷重袱栱牙懸魚，不飾以金銀鍮石白鑞五彩，不置巾階及二重階，階石不磨，垣墻不過八尺，又不施梁棟，不塗石灰，簾綠禁罽繡綾，屛風禁繡，床不得飾玳瑁紫檀沉香黃楊，又禁錦薦，不置重門及四方門，廐容五馬
五頭品，室長廣不過十八尺，不用山楡木，不覆唐瓦，不置獸頭，不施飛簷重袱花斗牙懸魚，不以金銀鍮石銅鑞五彩爲飾，不磨階石，垣墻不過七尺，不架以梁，不塗石灰，簾綠禁錦罽綾絹絁，不作大門四方門，廐容三馬
四頭品至百姓，室長廣不過十五尺，不用山楡木，不施藻井，不覆唐瓦，不置獸頭飛簷栱牙懸魚，不以金銀鍮石銅鑞爲飾，階砌不用山石，垣墻不過六尺，又不架梁，不塗石灰，不作大門四方門，廐容二馬
外眞村主與五品同，次村主與四品同
