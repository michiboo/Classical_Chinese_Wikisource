三國史記 卷第三十四
宣撰
雜志第三 地理一
新羅疆界，古傳記不同，杜佑通典雲，其先本辰韓種，其國左百濟高麗二國東南，東濱大海，劉煦唐書雲，東南俱限大海，宋祁新書雲，東南日本，西百濟，北高麗，南濱海，賈耽四夷述曰，辰韓在馬韓東，東抵海，北與濊接，新羅崔致遠曰，馬韓則高麗，卞韓則百濟，辰韓則新羅也，此諸說可謂近似焉，若新 舊唐書皆雲，卞韓苗裔在樂浪之地新書又雲，東距長人，長人者人長三丈，鋸牙鉤爪，搏人以食，新羅常屯弩士數千守之，此皆傳聞懸說，非實錄也，按兩漢志，樂浪郡距洛陽東北五千里，注曰，屬幽州，故朝鮮國也，則似與雞林地分隔絶，又相傳，東海絶島上有大人國，而人無見者，豈有弩士守之者，今按新羅始祖赫居世，前漢五鳳元年甲子開國，王都長三千七十五步，廣三千一十八步，三十五里，六部，國號曰徐耶伐，或雲斯羅，或雲斯盧，或雲新羅，脫解王九年，始林有雞怪，更名雞林，因以爲國號，基臨王十年復號新羅，初赫居世二十一年，築宮城，號金城，婆娑王二十二年，於金城東南築城，號月城，或號在城，周一千二十三步，新月城北有滿月城，周一千八百三十八步，又新月城東有明活城，周一千九百六步，又新月城南有南山城，周二千八百四步，始祖已來處金城，至後世多處兩月城，始與高句麗百濟地錯犬牙，或相和親，或相寇鈔，後與大唐侵滅二邦，平其土地，遂置九州，本國界內置三州，王城東北當唐恩浦路曰尙州，王城南曰良州，西曰康州，於故百濟國界置三州，百濟故城北熊津口曰熊州，次西南曰全州，次南曰武州，於故高句麗南界置二州，從西第一曰漢州，次東曰朔州，又次東曰溟州，九州所管郡縣，無慮四百五十方言所謂鄕 部 曲等雜所，不復具錄，新羅地理之廣袤，斯爲極矣，及其衰也，政荒民散，疆土曰蹙，末王金傅以國歸我太祖，以其國爲慶州
尙州，沾解王時取沙伐國爲州，法興王十一年，梁晉通六年，初置軍主，爲上州，眞興王十八年，州廢，神文王七年，唐垂拱三年，復置，築城周一千一百九步，景德王十六年，改名尙州，今因之，領縣三，靑驍縣，本昔里火縣，景德王改名，今靑理縣，多仁縣，本達已縣或雲多已，景德王改名，今因之，化昌縣，本知乃彌知縣，景德王改名，今未詳
醴泉郡，本水酒郡，景德王改名，今甫州，領縣四，永安縣，本下枝縣，景德王改名，今豐山縣，安仁縣，本蘭山縣，景德王改名，今未詳，嘉猷縣，本近一作巾品縣，景德王改名，今山陽縣，殷正縣，本赤牙縣，景德王改名，今殷豐縣
古昌郡，本古陁耶郡，景德王改名，今安東府，領縣三，直寧縣，本一直縣，景德王改名，今復故，日谿縣，本熱兮縣或雲泥兮，景德王改名，今未詳，高丘縣，本仇火縣或雲高近，景德王改名，今合屬義城府
聞韶郡，本召文國，景德王改名，今義城府，領縣四，眞寶縣，本柒巴火縣，景德王改名，今甫城，比屋縣，本阿火屋縣一雲幷屋，景德王改名，今因之，安賢縣，本阿屍兮縣一雲阿乙兮，景德王改名，今安定縣，單密縣，本武冬彌知一雲曷冬彌知，景德王改名，今因之
嵩善郡，本一善郡，眞平王三十六年爲一善州，置軍主，神文王七年，州廢，景德王改名，今善州，領縣三，孝靈縣，本芼兮縣，景德王改名，今因之，尒同兮縣，今未詳，軍威縣，本奴同覓縣一雲如豆覓，景德王改名，今因之
開寧郡，古甘文小國也，眞興王十八年，梁永定元年，置軍主，爲靑州，眞平王時，州廢，文武王元年，置甘文郡，景德王改名，今因之，領縣四，禦侮縣，本今勿縣一雲陰達，景德王改名，今因之，金山縣，景德王改州縣名，及今並因之，知禮縣，本知品川縣，景德王改名，今因之，茂豐縣，本茂山縣，景德王改名，今因之
永同郡，本吉同郡，景德王改名，今因之，領縣二，陽山縣，本助比川縣，景德王改名，今因之，黃澗縣，本召羅縣，景德王改名，今因之
管城郡，本古屍山郡，景德王改名，今因之，領縣二，利山縣，本所利山縣，景德王改名，今因之，縣眞縣，本阿冬號縣，景德王改名，今安邑縣
二年郡，本三年山郡，景德王改名，今保齡郡，領縣二，淸川縣，本薩買縣，景德王改名，今因之，耆山縣，本屈縣，景德王改名，今靑山縣
古寧郡，本古寧加耶國，新羅取之，爲古冬攬郡一雲古陵縣，景德王改名，今咸寧郡，領縣三，嘉善縣，本加害縣，景德王改名，今加恩縣，冠山縣，本冠縣一雲冠文縣，景德王改名，今聞慶縣，虎溪縣，本虎側縣，景德王改名，今因之
化寧郡，本答達匕郡一雲沓達，景德王改名，今因之，領縣一，道安縣，本刀良縣，景德王改名，今中牟縣
良州，文武王五年，麟德二年，割上州下州地，置歃良州，神文王七年，築城，周一千二百六十步，景德王改名良州，今梁州，領縣一，巘陽縣，本居知火縣，景德王改名，今因之
金海小京，古金官國一雲伽落國，一雲伽耶，自始祖首露王至十世仇亥王，以梁中大通四年，新羅法興王十九年，率百姓來降，以其地爲金官郡，文武王二十年，永隆元年，爲小京，景德王改名金海京，今金州
義安郡，本屈自郡，景德王改名，今因之，領縣三，漆隄縣，本漆吐縣，景德王改名，今漆園縣，合浦縣，本骨浦縣，景德王改名，今因之，熊神縣，本熊只縣，景德王改名，今因之
密城郡，本推火郡，景德王改名，今因之，領縣五，尙藥縣，本西火縣，景德王改名，今靈山縣，密津縣，本推浦縣一雲竹山，景德王改名，今未詳，烏丘山縣，本烏也山縣一雲仇道，一雲烏禮山，景德王改名，今合屬淸道郡，荊山縣，本驚山縣，景德王改名，今合屬淸道郡，蘇山縣，本率已山縣，景德王改名，今合屬淸道郡火王郡，本比自火郡一雲比斯伐，眞興王十六年置州，名下州，二十六年，州廢，景德王改名，今昌寧郡，領縣一，玄驍縣，本推良火縣一雲三良火，景德王改名，今玄豐縣
壽昌郡壽一作嘉，本喟火郡，景德王改名，今壽城郡，領縣四，大丘縣，本達句火縣，景德王改名，今因之，八里縣，本八居里縣一雲北恥長里，一雲仁里，景德王改名，今八居縣，河濱縣，本多斯只縣一雲沓只，景德王改名，今因之，花園縣，本舌火縣，景德王改名，今因之
獐山郡，祗味王時，伐取押梁 一作督小國，置郡，景德王改名，今章山郡，領縣三，解顔縣，本雉省火縣一雲美里 ，景德王改名，今因之，餘糧縣，本麻珍一作彌良縣，景德王改名，今仇史部曲，慈仁縣，本奴斯火縣，景德王改名，今因之
臨皐郡，本切也火郡，景德王改名，今永州，領縣五，長鎭縣，今竹長伊部曲，臨川縣，助賁王時，伐得骨火小國，置縣，景德王改名，今合屬永州，道同縣，本刀冬火縣，景德王改名，今合屬永州，新寧縣，本史丁火縣，景德王改名，今因之，黽白縣，本買熱次縣，景德王改名，今合屬新寧縣
東萊郡，本居漆山郡，景德王改名，今因之，領縣二，東平縣，本大甑縣，景德王改名，今因之，機張縣，本甲火良谷縣，景德王改名，今因之
東安郡，本生西良郡，景德王改名，今合屬慶州，領縣一，虞風縣，本於火縣，景德王改名，今合屬蔚州臨關郡，本毛火一作蚊化郡，聖德王築城以遮日本賊路，景德王改名，今合屬慶州，領縣二，東津縣，本栗浦縣，景德王改名，今合屬蔚州，河曲一作西縣，婆娑王時，取屈阿火村置縣，景德王改名，今蔚州
義昌郡，本退火郡，景德王改名，今興海郡，領縣六，安康縣，本比火縣，景德王改名，今因之，鬐立縣，本只沓縣，景德王改名，今長鬐縣，神光縣，本東仍音縣，景德王改名，今因之，臨汀縣，本斤烏支縣，景德王改名，今迎日縣，杞溪縣，本芼兮縣一雲化雞 ，景德王改名，今因之，音汁火縣，婆娑王時，取音汁伐國置縣，今合屬安康縣 驚
大城郡，本仇刀城境內，率伊山城茄山縣一雲驚山城 烏刀山城等三城，今合屬淸道郡，約章縣，本惡支縣，景德王改名，今合屬慶州，東畿停，本毛只停，景德王改名，今合屬慶州
商城郡，本西兄山郡，景德王改名，今合屬慶州，南畿停，本道品兮停，景德王改名，今合屬慶州，中畿停，本根乃停，景德王改名，今合屬慶州，西畿停，本豆良彌知停，景德王改名，今合屬慶州，北畿停，本雨谷停，景德王改名，今合屬慶州，莫耶停，本官阿良支停一雲北阿良 ，景德王改名，今合屬慶州
康州，神文王五年，唐垂拱元年，分居陁州置菁州，景德王改名，今晉州，領縣二，嘉壽縣，本加主火縣，景德王改名，今因之，屈村縣，今未詳
南海郡，神文王初置轉也山郡，海中島也，景德王改名，今因之，領縣二，蘭浦縣，本內浦縣，景德王改名，今因之，平山縣，本平西山縣一雲西平，景德王改名，今因之
河東郡，本韓多沙郡，景德王改名，今因之，領縣三，省良縣，今金良部曲，嶽陽縣，本小多沙縣，景德王改名，今因之，河邑縣，本浦村縣，景德王改名，今未詳
固城郡，本古自郡，景德王改名，今因之，領縣三，蚊火良縣，今未詳，泗水縣，本史勿縣，景德王改名，今泗州，尙善縣，本一善縣，景德王改名，今永善縣
咸安郡，法興王以大兵滅阿屍良國一雲阿那加耶，以其地爲郡，景德王改名，今因之，領縣二，玄武縣，本召彡縣，景德王改名，今召彡部曲，宜寧縣，本獐含縣，景德王改名，今因之
巨濟郡，文武王初置裳郡，海中島也，景德王改名，今因之，領縣三，鵝洲縣，本巨老縣，景德王改名，今因之，溟珍縣，本買珍伊縣，景德王改名，今因之，南垂縣，本松邊縣，景德王改名，今復故
闕城郡，本闕支郡，景德王改名，今江城縣，領縣二，丹邑縣，本赤村縣，景德王改名，今丹溪縣，山陰縣，本知品川縣，景德王改名，今因之
天嶺郡，本速含郡，景德王改名，今咸陽郡，領縣二，雲峰縣，本母山縣或雲阿英城，或雲阿莫城，景德王改名，今因之，利安縣，本馬利縣，景德王改名，今因之
居昌郡，本居烈郡或雲居陁，景德王改名，今因之，領縣二，餘善縣，本南內縣，景德王改名，今感陰縣，咸陰縣，本加召縣，景德王改名，今復故
高靈郡，本大加耶國，自始祖伊珍阿豉王一雲內珍朱智至道設智王凡十六世五百二十年，眞興大王侵滅之，以其地爲大加耶郡，景德王改名，今因之，領縣二，冶爐縣，本赤火縣，景德王改名，今因之，新復縣，本加屍兮縣，景德王改名，今未詳
江陽郡，本大良一作耶州郡，景德王改名，今陜州，領縣三，三岐縣，本三支縣一雲麻杖，景德王改名，今因之，八谿縣，本草八兮縣，景德王改名，今草谿縣，宜桑縣，本辛尒縣一雲朱烏村，一雲泉州縣，景德王改名，今新繁縣
星山郡，本一利郡一雲里山郡，景德王改名，今加利縣，領縣四，壽同縣，本斯同火縣，景德王改名，今未詳，谿子縣，本大木縣，景德王改名，今若木縣，新安縣，本本彼縣，景德王改名，今京山府，都山縣，本狄山縣，景德王改名，今未詳
三國史記 卷第三十四
