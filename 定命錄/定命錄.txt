王超者，嘗為汜水縣令，嚴損之曰：「公從此京官訖，即為河北二太守。」後果入為著作郎，出為真定太守，又改為京城守。超又為汜謂水令嚴迥云：「公宜修幅。」嚴不信，果被人訴，解官除名，配流而身亡也。（《廣記》卷一四七）
明皇在府之日，與絳州刺史宋宣遠兄惲有舊。及登極之後常憶之、欲用為官。惲自知命薄，乃隱匿外州。緣親老歸待，至定鼎門外，逢一近臣。其人入奏云：「適見宋惲。」上喜，遂召人。經十數年，每欲與官，即自知無祿，奏云：「若與惲官，是速微命。」後因國子監丞杜幼奇除左贊善大夫，詔令隨例與一五品官。遂除右贊善大夫。至夜卒。（《廣記》卷一四八）
故西川節帥段文昌，字景初。父鍔，為支江宰，後任江陵令。文昌少好蜀文，長自渚宮，困於塵土。客遊成都，謁韋南康臯，臯與奏釋褐。道不甚行，每以事業自負，與遊皆高名之士。遂去南康之府。金吾將軍裴之鎮梁川，辟為從事，轉假廷評。裴公府罷，因抵興元之西四十里，有驛曰鵠鳴。濱漢江，前倚巴山。有僧清依其隈，不知何許人也。常嘿其詞，忽復一言，未堂不中。公自府遊，聞清僧之異，逕詣清公求宿，願知前去之事。自夕達旦，曾無詞。忽問蜀中聞極盛旌旆而至者誰，公曰：「豈非高崇文乎？」對曰：「非也，更言之。」公曰：「代崇文者，武黃門也。」清曰：「十九郎不日即為此人，更盛更盛。」公尋征之，便曰：「害風妄語，阿師不知。」因大筆而已。
由是頗亦自負。戶部員外韋處厚出開州刺史，段公時任都官員外，判鹽鐵案。公送出都門。處厚素深於釋氏，洎到鵠鳴，先訪之。清喜而迎處厚，處厚因問還期。曰：「一年半歲，一年半歲。」又問終止何官，對曰：「宰相，須江邊得。」又問終止何處，僧遂不答。又問段十九郎何如，答曰：「已說矣，近也，近也。」及處厚之歸朝，正三歲，重言「一年半歲」之驗。長慶初，段公自相位節制西川，果符清師之言。處厚唯不喻江邊得宰相，廣求智者解焉。或有旁徵義者，謂處厚必除浙西夏口，從是而入拜相。及文宗皇帝踐祚自江邸，首命處厚為相，至是方驗。與鄒平公同發師修清公塔，因刻石記其事焉。
又，趙宗儒節制興元日，問其移勤，遂命紙作兩句詩云：「梨花初發杏花初，甸邑南來慶有餘。」宗儒遂考之，清公但云「害風阿師取次語」。明年二月，除檢校右僕射，鄭餘慶代其位。（《廣記》卷一五五）
有沈七者，越州人，善卜。李丹員外謂之曰：「聞消息，李侍郎知政事，某又得給事中，如何？」沈七云：「李侍郎即被追，不得社日肉吃，後此無祿，公亦未改，不得給事中。」其時去社才十四日，果有敕追李侍郎，去社兩日而上道，至汴卒。李亦不得給事中。
又，天寶十四年，王諸應舉，欲入京，於越州沈七處卜，得純乾卦，下四位動，變觀卦。沈云：「公今應舉，得此卦，『觀國之光，利用賓於王』，本是嘉兆。然交動，群陰咸陽，下成乾卦，上變至四，又不至五。五是君位，未得『利見大人』。恐公此行，不至京而回。」果至東京，屬安祿山反，奔走卻歸江東。（《廣記》卷二一七引《定命祿》）
玄宗禦勤政樓，下設百戲，坐安祿山於東間觀看。肅宗諫曰：「歷觀今古，無臣下與君上同坐閱戲者。」玄宗曰：「渠有異相，我欲禳之故耳。」又嘗與之夜宴，祿山醉臥，化為一豬而龍頭。左右遽告。帝曰：「渠豬龍，無能為也。」終不殺之。祿山初為韓公張仁願帳下走使之吏，仁願常令祿山洗腳。仁願腳下有黑子，祿山因洗而竊視之。仁願顧笑曰：「黑子，吾貴相也。汝獨竊視之，豈汝亦有之乎？」祿山曰：「某賤人也，不幸兩足皆有之，比將軍者色黑而加大，竟不知其何祥也。」仁願觀而異之，益親厚之，約為義兒，而加寵薦焉。（《廣記》卷二二二）
武后之召入宮，李淳風奏云：「後官有天子氣。」太宗召宮人閱之，令百人為一隊，問淳風。淳風云：「在某隊中。」太宗又分為二隊，淳風云：「在某隊中，請陛下自揀擇。」太宗不識，欲盡殺之。淳風諫：「不可。陛下若留，雖皇祚暫缺，而社稷延長。陛下若殺之，當變為男子，即損滅皇族無遺矣。」太宗遂止。（《廣記》卷二二四）
貴妃楊氏之在蜀也，有野人張見之云：「當大富貴，何以在此？」或問：「至三品夫人否？」張云：「不是。」「一品否？」曰：「不是。」「然則皇后耶？」曰：「亦不是，然貴盛與皇后同。」見楊國忠，云：「公亦富貴位，當秉天下權勢數年。」後皆如其言。（《廣記》卷二二四）
玄宗夢入井，有一兵士著排禈，背負而出。明日，使於兵號中尋訪，總無此人。又於苑中搜訪，見一掌關著緋禈，便引見。上問：「汝昨夜作何夢？」對曰：「從井中背負日出登天。」上睹其形狀與夢相似，乃問：「汝欲官乎？」答曰：「臣不解作官，臣家貧。」遂敕賜錢五百千。（《廣記》卷二七七）
長安裏巷說，朱Г亂時，李太尉軍中有一卒，為亂兵所刃，身頸異處，凡七日，忽不知其然而自起。但覺臚骨稱硬，咽喉強於昔時，而受刃處癢甚。行步無所苦，扶持而歸本家。妻兒異之，訊其事，具說其所體與頸分之時，全不悟其害，亦無心記憶家鄉。忽為人驅入城門，被引隨兵死者數千計。至其東面，有大局署，見綠衣長吏憑兒，點籍姓名而過。次呼其人，便曰：「不合來。」乃呵責極切。左右逐出令還，見冥司一人，A桑木如臂大，其狀若浮漚釘，牽其人頭身斷處，如令勘合，則以桑木釘自腦釘入喉。俄而便覺，再見日月，不甚痛楚。妻兒因是披頂發而觀，則見隆高處一寸已上，都非尋常，皮裏桑木黃文存焉，人或謂之粉黛。元和中，溫會有宗人守清，為鎮之權將，忽話此事，守清便呼之前出，乃雲，是其麾下甲馬士耿浩，今已七十餘，膂力猶可支數夫。會因是親睹其異。（《廣記》卷三七六）
五原將校往揚子，請衣賜。校有所知，能承顧問，院官與之款曲。顧見項上有一肉環圍繞，瘢痕可懼。院官與之熟，因詰其所來。具對：昔歲巡邊，其眾五六百，深犯榆塞。遭虜騎掩襲，眾數千，悉是騎兵。此五百短兵，全軍陷歿，積屍為京觀。其身首已異矣，至日入，但魂魄覺有呵喝，狀若官府一點巡者，至某，官怒曰：「此人不合死，因何殺卻？」胥使扣頭求哀，官曰：「不卻活，君須還命。」胥曰：「活得。」遂許之。良久而喝回，又更約束：「須速活，勿誤死者。」胥厲聲唱諾。某頭安在項上，身在三尺厚葉上臥，頭邊有半碗稀粥，一張折柄匙，插在碗中。某能探手取匙，抄致口中。漸能食，即又迷悶睡著。眼開，又見半碗粥。匙亦在中。如此六七日，能行、策杖卻投本處。茬苒今日，其瘢痕是也。（《廣記》卷三六七）
唐謂北節判崔樸，故滎陽太守祝之兄也。常會客夜宿，有言及宦途通塞，則曰：「崔及第後，五任不離釋褐。令狐相七考河東廷評，六年太常博士，嘗自賦詩嘆其蹇滯曰：『何日肩三署，終年尾百僚。』其後出入清要。張宿遭遇，除諫議大夫，宣慰山東，憲宗面許回日與相，至東洛都亭驛暴卒。崔元章在舉場無成，為執權者所嘆，主司要約，必與及第，入試日中風，不得一名如此。」樸因活家世曾經之事：
樸父清，故平陽太守。建中初任藍田尉，時德宗初即位，用法嚴峻。是月，三日之內大臣出貶者七，中途賜死者三。劉晏、黎皆是其數。戶部侍郎李炎貶道州司戶參軍，自朝受責，馳驛出城，不得歸第。炎妻先病，至是，炎慮耗達，妻聞驚，必至不起。其日，炎夕次藍田。清方主郵務。炎才下馬，屈崔少府相見。便曰：「某出城時，妻病綿忄，聞某得罪，事情可知。欲奉煩為申辭疾，請假一日，發一急腳附書，寬兩處相憂，以候其來耗，便當首路，可乎？」清許之。郵知事呂華進而言曰：「此故不可，敕命嚴迅。」清謂呂華：「楊侍郎迫切。不然，申府以闕馬，可乎？」華久而對曰：「此即可矣。」清於是以此聞於京府，又自出俸錢二十千買細氈，令造氈舁，顧夫直詣炎宅，取炎夫人。夫人扶病登舁，仍戒其丁勤夜行，旦日達藍田。時炎行李簡約，妻亦病稍愈，便與炎偕往。炎執清之手問第行。清對曰：「某第十八。」清又率俸錢數千，具商於以來山程之費。至韓公驛，執清之袂，令妻出見曰：「此崔十八，死生不相忘，無復多言矣。」炎至商於洛源驛，馬乏，驛仆王新送騾一頭。又逢道州司倉參軍李全方挽運入奏，全方輒傾囊以濟炎行李。
後二年秋，炎自江華除中書侍郎，入相。還至京溝界。問驛使：「崔十八郎在否？」驛使答曰：「在。」炎喜甚。頃之，清迎謁於前，炎便止之曰：「崔十八郎，不合如此相待。今日生還，乃是子之恩也。」仍連而行，話湘楚氣候。因曰：「足下之才，何適不可？老夫今日可以力致，柏臺諫署，唯所選擇。」清因遜讓，無敢希僥幸意。炎又曰：「勿疑，但言之。」清曰：「小諫閑且貴，敢懷是望？」炎曰：「吾聞命矣，無慮參差。」及炎之發藍田，謂清日：「前言當一月有期。」炎居相位十日，追洛源驛王新為中書主事。仍奏授鄂州唐年縣尉李全方監察御史，仍知商州洛源監。清之所約沈然。清罷職，特就炎第謁之。初見則甚喜，留坐久之，但飲數杯而已，並不及前事。逾旬，清又往焉，炎則已有怠色。清從此退居，不復措意。
後二年，再貶崖州。至藍田，喟然太息若負者。使人召清，清辭疾不往。乃自咎曰：「楊炎可以死矣，竟不還他崔清官。」（《廣記》卷一五三）
賈直言妻，莫知姓氏。貞元中其舅道得罪賜鴆。直言欲代父死，奪鴆飲之。不死，流於嶺僥。直言妻一誌事姑，髻發絕膏沐。自三二年，蟣虱蔽其肉。厥後如枯蓬之植燥，上無復蟣虱。迨十五載，直言遇敕歸，妻始一沐其發。自斷絕，墮於泔盆，終為禿婦。直言後歷諫議大夫，出刺兩郡。（《太平御覽》卷四二二）

