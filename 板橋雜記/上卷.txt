金陵為帝王建都之地，公侯戚畹，甲第連雲，宗室王孫，翩翩裘馬，以及烏衣子弟，湖海賓遊，靡不挾彈吹簫，經過趙、李，每開筵宴，則傳呼樂籍，羅綺芬芳，行酒糾觴，留髡送客，酒闌棋罷，墮珥遺簪。真欲界之仙都，昇平之樂國也。
舊院人稱曲中，前門對武定橋，後門在鈔庫街。妓家鱗次，比屋而居，屋宇精潔，花木蕭疏，迥非塵境。到門則銅環半啟，珠箔低垂；升階則猧兒吠客，鸚哥喚茶；登堂則假母肅迎，分賓抗禮；進軒則丫鬟畢妝，捧艷而出；坐久則水陸備至，絲肉競陳；定情則目眺心挑，綢繆宛轉，紈絝少年，繡腸才子，無不魂迷色陣，氣盡雌風矣。妓家，僕婢稱之曰娘，外人呼之曰小娘，假母稱之曰娘兒。有客稱客曰姐夫，客稱假母曰外婆。
樂戶統於教坊司，司有一官以主之，有衙署，有公座，有人役、刑杖、簽牌之類，有冠有帶，但見客則不敢拱揖耳。
妓家分別門戶，爭妍獻媚，鬥勝誇奇，淩晨則卯飲淫淫，蘭湯灩灩，衣香一園；停午乃蘭花茉莉，沉水甲煎，馨聞數裏；入夜而擫笛搊箏，梨園搬演，聲徹九霄。李、卞為首，沙、顧次之，鄭、頓、崔、馬，又其次也。
長板橋在院墻外數十步，曠遠芊綿，水煙凝碧。迥光、鷲峰兩寺夾之，中山東花園亙其前，秦淮朱雀桁繞其後，洵可娛目賞心，漱滌塵俗。每當夜涼人定，風清月朗，名士傾城，簪花約鬢，攜手閑行，憑欄徙倚。忽遇彼姝，笑言宴宴，此吹洞簫，彼度妙曲，萬籟皆寂，遊魚出聽，洵太平盛事也。
秦淮燈船之盛，天下所無。兩岸河房，雕欄畫檻，綺窗絲障，十裏珠簾。主稱既醉，客曰未晞。遊揖往來，指目曰：某名姬在某河房，以得魁首者為勝。薄暮須臾，燈船畢集，火龍蜿蜒，光耀天地，揚槌擊鼓，蹋頓波心。自聚寶門水關至通濟門水關，喧闐達旦。桃葉渡口，爭渡者喧聲不絕。余作《秦淮燈船曲）中有雲：
又雲：
又雲：
皆實錄也。嗟乎，可復見乎！
教坊梨園，單傳法部，乃威武南巡所遺也。然名妓仙娃，深以登場演劇為恥，若知音密席，推獎再三，強而後可，歌喉扇影，一座盡傾，主之者大增氣色，纏頭助采，遽加十倍。至頓老琵琶、妥娘詞曲，則衹應天上，難得人間矣！
裙屐少年，油頭半臂，至日亭午，則提籃挈榼，高聲唱賣逼汗草、茉莉花，嬌婢卷簾，攤錢爭買，捉膀撩胸，紛紜笑謔。頃之，烏雲堆雪，竟體芳香矣。蓋此花苞於日中，開於枕上，真媚夜之淫葩，殢人之妖草也。建蘭則大雅不群，宜於紗幮文榭，與佛手木瓜同其靜好，酒兵茗戰之餘，微聞香澤，所謂王者之香，湘君之佩，豈淫葩妖草所可比擬乎。
南曲衣裳妝束，四方取以為式，大約以淡雅樸素為主，不以鮮華綺麗為工也。初破瓜者，謂之梳櫳，已成人者，謂為上頭，衣飾皆客為之措辦。巧樣新裁，出於假母，以其餘物自取用之。故假母雖年高，亦盛妝艷服，光彩動人。衫之短長，袖之大小，隨時變易，見者謂是時世妝也。
曲中女郎，多親生之，母故憐惜倍至。遇有佳客，任其留連，不計錢鈔，其傖父大賈，拒絕弗與通，亦不怒也。從良落籍，屬於祠部。親母則所費不多，假母則勒索高價，諺所謂「娘兒愛俏，鴇兒愛鈔」者，蓋為假母言之耳。
舊院與貢院遙對，僅隔一河，原為才子佳人而設。逢秋風桂子之年，四方應試者畢集，結駟連騎，選色征歌，轉車子之喉，按陽阿之舞，院本之笙歌合奏，迥舟之一水皆香。或邀旬日之歡，或訂百年之約。蒲桃架下，戲擲金錢；芍藥欄邊，閑拋玉馬，此平康之盛事，乃文戰之外篇。若夫士也色荒，女兮情倦，忽裘敝而金盡，遂歡寡而愁殷。雖設阱者之恆情，實冶遊者所深戒也，青樓薄倖，彼何人哉！
曲中市肆，清潔異常。香囊、雲舄、名酒、佳茶、餳糖、小菜、簫管、琴瑟，並皆上品。外間人買者，不惜貴價；女郎贈遺，都無俗物。正李仙源《十六樓集句》詩中所雲「市聲春浩浩，樹色曉蒼蒼。飲伴更相送，歸軒錦繡香」也。
發象房，配象奴，不辱自盡；胡閏妻女發教坊為娼：此亙古所無之事也。追誦火龍鐵騎之章，以為嘆息。
虞山錢牧齋《金陵雜題絕句》中，有數首雲：
新城王阮亭《秦淮雜詩》中有二首雲：
以上皆傷今弔古、慷慨流連之作，可佐南曲談資者，錄之以當哀絲急管。黃山谷雲：「解作江南斷腸句，世間唯有賀方回。」倘遇旗亭歌者，不能不畫壁也。......
