　　欽定四庫全書
　　御製淵鑑𩔖函序
　　朕幾務餘暇博渉藝林每攬一書必盡其全帙沉潛往復既得其始終條理精義之所存而文句英華亦常讀之矣嘗謂古人政事文章雖出於二然文章以言理政事則理之發邇而見遠者也豈僅以其區區文句之間而可以自命為學術乎自六朝乃有𩔖書而尤盛於唐此豈非求之文句之間者哉雖然理之所寓於斯萃焉弗可廢也昔者孔子之繫易也曰方以𩔖聚又曰本乎天者親上本乎地者親下則各從其𩔖也於諸卦則曰其稱名也小其取𩔖也大蓋以天下古今事物之理畢具於易而易之為書因理象物因物徴辭以斷天下之疑而成天下之務者各從其𩔖以明之然則𩔖書之作其亦不違於聖人立言之意歟書之最著者藝文𩔖聚北堂書鈔初學記白帖杜氏通典宋明以來撰者寖廣若博而不䋣簡而能覈者抑亦鮮矣獨俞安期唐𩔖函
　　頗稱詳括大抵祖述歐陽詢之𩔖聚稍刪存書鈔初學記白帖通典而附益之安期明人也而曰唐𩔖函者以其皆唐輯也既缺宋以來書而唐以前亦有脫漏者爰命儒臣逖稽旁捜泝洄往籍網羅近代增其所無詳其所略參伍錯綜以摛其異探賾索隱以約其同要之不離乎以𩔖相從而𩔖始備焉書成計四百五十卷夫自有𩔖書迄於今千有餘年而集其大成可不謂斯文之少補乎學者或未能盡讀天下之書觀於此而得其大凡因以求盡其始終條理精義之所存其於格物致知之功修辭立誠之事為益匪淺尠矣
　　康熙四十九年十月二十五日





　　進
　　呈𩔖函表
　　經筵講官文華殿大學士兼禮部尚書今致仕〈臣〉英經筵講官刑部尚書〈臣〉士禎經筵講官吏部左侍郎兼翰林院學士〈臣〉掞內閣學士兼禮部侍郎〈臣〉榕端等謹
　　題遵
　　㫖纂修𩔖函一書今屬稾告竣謹進
　　呈者伏以羣言淅瀝爭充棟而汗牛萬象散殊貴分條而晰縷嫏嬛福地張茂先所未全窺津逮積書酈道元所曾覩記遠溯黃初之皇覽久失流傳近誇永樂之祕函亦多缺略石渠虎觀俱詳古而略今玉檢金泥誰鏤雲而繪月縱橫萬里上下千年考索難周校讐未核伏遇
　　皇帝陛下
　　睿思天縱
　　聖學日新
　　神功則緯武經文
　　景運則參天貳地
　　宵衣旰食勤綜攬於
　　萬幾
　　目覽手批聚精神於四庫凡金匱石室之藏靡不探原竟委即古史稗官之列亦皆按部就班
　　謂𩔖書從無善本惟唐𩔖函略稱贍備宜推其體例漱潤增華蓋𩔖函所錄本於虞世南北堂之鈔歐陽詢藝文之纂初學記雖約而有則白孔帖終駮而未詳捃摭止及初唐紀載非關內府而且各自為編不相統攝揆諸體製未盡陶鎔〈臣〉等祗受
　　成命恭率翰詹諸臣商確凡例臚列區分益以他書句櫛字比諸凡日星河嶽部次貴於精詳禮樂兵農制度求其明備以及禽魚草木罔不捜羅道徳性情更加闡發踵孔門文學之科究歴代圖書之府雖抱殘守缺未能力致五車而落實取材竊擬目探二酉非徒撦割言工不數餖飣為富故首以音義明辨總載提綱而典故次之事對又次之單詞隻句有可采錄另為一條不敢放失至於詩賦雜文則辨體標目刪繁就簡有節取之義焉譬夫翦裁在手集千腋而成裘組織任心䌟五絲以為采庶幾方名象數幼學者展卷神開理幹文條曠覽者含毫色喜李商隱可無獺祭之勞虞祕書並省行廚之腳然諸〈臣〉既非成於一手〈臣〉等復荒謬而何知罣漏滋多魯魚不少置諸綈幾之旁敢道笙簧六籍雜在芸編之末差言會萃百家恐猶學府之糠粃書倉之菅蒯伏冀
　　文光奎照
　　大度海涵
　　矜載筆之陋儒管窺蠡測經
　　重瞳之
　　御覽日麗雲昭
　　帝錫嘉名便覺光騰萬卷
　　天開鴻製更令價重三都懸呂覽於國門賞頒一字刋石經於太學歡溢九衢將見臨文溔瀚無俟排沙以簡金𨽻事紛綸不啻銜珠而噴玉矣謹謄寫稾本四百五十卷目錄四卷奉
　　表恭
　　進以
　　聞
　　康熙四十年十二月二十六日
　　經筵講官文華殿大學士兼禮部尚書今致仕〈臣〉張　英經　筵　講　官　刑　部　尚　書〈臣〉王士禎經筵講官吏部左侍郎兼翰林院學士〈臣〉王　掞
　　內　閣　學　士　兼　禮　部　侍　郎〈臣〉張榕端


　　總裁
　　經筵講官文華殿大學士兼禮部尚書今致仕〈臣〉張　英經　筵　講　官　刑　部　尚　書　　〈臣〉王士禎經筵講官吏部左侍郎兼翰林院學士　　〈臣〉王　掞內　閣　學　士　兼　禮　部　侍　郎〈臣〉張榕端
　　分纂
　　吏部右侍郎兼翰林院學士仍管詹事府事〈臣〉徐秉義禮　部　右　侍　郎　兼　翰林院學士〈臣〉李録予禮　部　侍　郎　仍　管　國子監祭酒〈臣〉孫岳頒兵　　　部　　　右　　　侍　　　郎〈臣〉胡會恩刑　　　部　　　右　　　侍　　　郎〈臣〉吳　涵工　　　部　　　右　　　侍　　　郎〈臣〉許汝霖內　閣　學　士　兼　禮　部　侍　郎〈臣〉顧祖榮內　閣　學　士　兼　禮　部　侍　郎〈臣〉王九齡內　閣　學　士　兼　禮　部　侍　郎〈臣〉曹鑑倫
　　日講官起居注詹事府少詹事兼翰林院侍講學士〈臣〉陳　論日講官起居注詹事府少詹事兼翰林院侍講學士〈臣〉張廷瓚日講官起居注翰林院侍讀學士〈臣〉史　䕫翰　林　院　侍　讀　學　士〈臣〉沈朝初翰　林　院　侍　讀　學　士〈臣〉彭會淇日講官起居注翰林院侍讀學士〈臣〉陳元龍日講官起居注翰林院侍講學士〈臣〉徐元正日講官起居注翰林院侍講學士〈臣〉張廷樞左春坊左諭徳兼翰林院修撰　〈臣〉楊大鶴司經局洗馬兼翰林院修撰　　〈臣〉張豫章翰　　林　　院　　侍　　讀〈臣〉汪　灝翰　　林　　院　　侍　　讀〈臣〉彭寧求翰　　林　　院　　侍　　讀〈臣〉王之樞日講官起居注翰林院侍讀　　〈臣〉宋大業日講官起居注翰林院侍讀　　〈臣〉陸肯堂翰　　林　　院　　侍　　講〈臣〉張希良翰　　林　　院　　侍　　講〈臣〉胡作梅左　春　坊　左　中　　允　〈臣〉許嗣隆左　春　坊　左　中　　允　〈臣〉方　韓右　春　坊　右　贊　　善　〈臣〉沈辰垣翰　　林　　院　　編　　修〈臣〉李孚青翰　　林　　院　　檢　　討〈臣〉劉　坤翰　　林　　院　　編　　修〈臣〉宋敏求翰　　林　　院　　檢　　討〈臣〉張明先翰　　林　　院　　編　　修〈臣〉查嗣韓日講官起居注翰林院編　　修〈臣〉查　昇翰　　林　　院　　編　　修〈臣〉凌紹雯原翰林院編修今改戸科掌印給事中〈臣〉湯右曾翰　　林　　院　　檢　　討〈臣〉彭始摶翰　　林　　院　　修　　撰〈臣〉戴有祺翰　　林　　院　　編　　修〈臣〉吳　昺原翰林院編修今改江南道監察御史〈臣〉張　瑗翰　　林　　院　　編　　修〈臣〉楊中訥翰　　林　　院　　編　　修〈臣〉姚𢎞緒翰　　林　　院　　編　　修〈臣〉王奕清翰　　林　　院　　修　　撰〈臣〉胡任輿翰　　林　　院　　編　　修〈臣〉顧悅履
　　校勘官
　　經筵講官內閣學士兼禮部侍郎〈臣〉蔡升元經筵講官內閣學士兼禮部侍郎兼管詹事府詹事事〈臣〉楊　瑄日講官起居注詹事府少詹事兼翰林院侍講學士　〈臣〉查　昇日講官起居注翰林院侍讀學士〈臣〉陳壯履日講官起居注翰林院侍講學士〈臣〉勵廷儀日講官起居注翰林院侍講　　〈臣〉錢名世日講官起居注左春坊左中允兼翰林院編修〈臣〉汪士鋐日講官起居注左春坊左贊善兼翰林院檢討〈臣〉蔣廷錫日講官起居注翰林院檢討　　〈臣〉張廷玉皇太子講官翰林院編修　　　〈臣〉汪　灝翰　　林　　院　　編　　修〈臣〉查慎行翰　　林　　院　　編　　修〈臣〉陳彥翰　　林　　院　　編　　修〈臣〉賈國維翰　　林　　院　　修　　撰〈臣〉趙熊詔內　閣　撰　文　中　書　舍　人〈臣〉王圖炳
　　校録官
　　詹事府少詹事兼翰林院侍講學士〈臣〉沈　涵日講官起居注詹事府少詹事兼翰林院侍講學士〈臣〉潘宗洛日講官起居注翰林院侍講學士〈臣〉年羮堯翰　林　院　侍　講　學　士〈臣〉梅之珩翰　林　院　侍　講　學　士〈臣〉熊　葦翰　林　院　侍　講　學　士〈臣〉潘應賓皇太子講官翰林院侍講學士　〈臣〉張　復翰　林　院　侍　講　學　士〈臣〉黃龍眉左春坊左庶子兼翰林院侍讀　〈臣〉胡　潤翰　　林　　院　　侍　　讀〈臣〉張徳桂翰　　林　　院　　侍　　讀〈臣〉鄒士璁翰　　林　　院　　侍　　讀〈臣〉周起渭翰　　林　　院　　侍　　講〈臣〉黃叔琳翰　　林　　院　　侍　　講〈臣〉汪　漋翰　　林　　院　　侍　　講〈臣〉許賀來翰　　林　　院　　侍　　講〈臣〉高其倬翰　　林　　院　　侍　　講〈臣〉戴　紱日講官起居注右春坊右諭徳兼翰林院修撰〈臣〉陳璋右春坊右中允兼翰林院檢討　〈臣〉宋如辰翰　　林　　院　　檢　　討〈臣〉蔡　珽皇太子講官左春坊左贊善兼翰林院檢討〈臣〉姚士藟右春坊右贊善兼翰林院檢討　〈臣〉吳　垣翰　　林　　院　　編　　修〈臣〉余正健翰　　林　　院　　編　　修〈臣〉潘從律日講官起居注翰林院檢討　　〈臣〉王景曾翰　　林　　院　　編　　修〈臣〉李鳯翥翰　　林　　院　　檢　　討〈臣〉徐日晅翰　　林　　院　　檢　　討〈臣〉鄭際泰翰　　林　　院　　編　　修〈臣〉鄭崑瑛翰　　林　　院　　編　　修〈臣〉宋　衡翰　　林　　院　　檢　　討〈臣〉孫　勷翰　　林　　院　　編　　修〈臣〉史申義翰　　林　　院　　編　　修〈臣〉王　懿翰　　林　　院　　編　　修〈臣〉吳世燾翰　　林　　院　　檢　　討〈臣〉張曾慶翰　　林　　院　　編　　修〈臣〉周道新翰　　林　　院　　編　　修〈臣〉張大有翰　　林　　院　　檢　　討〈臣〉陳允恭翰　　林　　院　　檢　　討〈臣〉管　灝翰　　林　　院　　修　　撰〈臣〉王式丹翰林院編修　食　五　品　俸〈臣〉張逸少翰　　林　　院　　編　　修〈臣〉楊　顒翰　　林　　院　　檢　　討〈臣〉岳　度翰　　林　　院　　編　　修〈臣〉叢　㴻翰　　林　　院　　編　　修〈臣〉陳　恂翰　　林　　院　　編　　修〈臣〉陳至言皇太子講官翰林院　編　　修〈臣〉朱啓昆翰　　林　　院　　編　　修〈臣〉王　誥翰　　林　　院　　檢　　討〈臣〉孔尚先翰　　林　　院　　檢　　討〈臣〉李紹周翰　　林　　院　　檢　　討〈臣〉李　林翰　　林　　院　　檢　　討〈臣〉李周望翰　　林　　院　　編　　修〈臣〉嚴宗漙翰　　林　　院　　編　　修〈臣〉楊尤奇翰　　林　　院　　檢　　討〈臣〉方　辰翰　　林　　院　　編　　修〈臣〉查嗣瑮翰　　林　　院　　檢　　討〈臣〉史貽直翰　　林　　院　　檢　　討〈臣〉劉師恕翰　　林　　院　　編　　修〈臣〉季　愈翰　　林　　院　　檢　　討〈臣〉蔣　肇翰　　林　　院　　編　　修〈臣〉廖賡謨翰　　林　　院　　編　　修〈臣〉薄有徳翰　　林　　院　　編　　修〈臣〉陳世倌翰　　林　　院　　編　　修〈臣〉劉　巖翰　　林　　院　　編　　修〈臣〉俞　梅翰　　林　　院　　編　　修〈臣〉楊萬程日講官起居注翰林院編　　修〈臣〉趙申季
　　收掌官
　　翰　　林　　院　　典　　簿〈臣〉吳　科翰　　林　　院　　待　　詔〈臣〉王𢎞佐翰　　林　　院　　待　　詔〈臣〉羅復晉翰　　林　　院　　孔　　目〈臣〉吳世禎



　　凡例
　　一蒐采原本唐𩔖函所載藝文𩔖聚初學記北堂書鈔白帖旁及通典歲華紀麗諸書此皆初唐以前典故藝文今自初唐以後五代宋遼金元至明嘉靖年止所采太平御覽事𩔖合璧玉海孔帖萬花谷事文𩔖聚文苑英華山堂考索潛確𩔖書天中記山堂肆考紀纂淵海問奇𩔖林王氏𩔖苑事詞𩔖奇翰苑新書唐詩𩔖苑及二十一史子集稗編咸與蒐羅悉遵前例編入
　　一分部𩔖函原分四十三部今按部補入每部之中向又各分數𩔖多寡不同今亦悉仍其舊惟帝王部增入御製御筆等𩔖其職官斷自唐以後則有昔有今無昔無今有昔內今外昔外今內昔貴今賤昔賤今貴種種不同考其職事相符者附於前官之後郡邑部亦多沿革邊塞部後漸開拓各從其地分別增入惟花蘤向無專門附見於藥果草木部中今另立一花部庶幾犂然可考
　　一序𩔖原本𩔖函以藝文𩔖聚居一初學記居二北堂書鈔居三白帖等書居四而以詩文殿之今以釋名總論沿革緣起居一典故居二對偶居三摘句居四詩文居五因所采編帙愈多不可以書名為先後也且派別支分較之原本彌覺井井其第一條以釋名說文爾雅居前經史子集次之典故以朝代為次序對偶不拘朝代但以工緻相儷若散句或摘自序記或采從詩賦單詞隻句務取華贍以備覽觀詩文亦各以體𩔖補入
　　一翦裁是書以供詩賦之用詞尚風華義資典核其有文不雅馴事渉荒穢者或竟從刪削或略識大凡其𩔖聚白帖諸書所載間有支離附會未稱合璧者恐失作者苦心未盡芟節至郡邑部亦酌增故實其詳則仍歸之統志餘𩔖皆然詩文於短章則全采於長篇則節錄不無複漏之譏聊備參稽之助
