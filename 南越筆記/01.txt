
邱文莊《奇甸賦》云：「草經冬而不枯，花非春而亦放。」《通志》謂：正月李桃花盛，柔桑可采，皆南中氣然也。又，「四時皆是夏，一雨便成秋」，子瞻記中語也。
立春日，有司逆勾芒土牛、勾芒名扌幼春童，著帽則春暖，否則春寒。土牛色紅則旱，黑則水。競以紅豆五色米灑之，以消一歲之疾疹。以土牛泥泥灶，以肥六畜。
元日拜年，燒爆竹，啖煎堆白餅沙壅，飲柏酒。元夕張燈，燒起火，十家則放煙火，五家則放花筒。嬉遊者率袖象身香筒，打十八閑為樂。城內外舞獅象龍鸞之屬者百隊，飾童男女為故事者百隊，為陸龍船，長者十餘丈，以輪旋轉。人皆錦袍倭帽，揚旗弄鼓，對舞寶燈於其上。晝則踢毽五仙觀，毽有大小。其踢大毽者，市井人；踢小毽者，豪貴子。歌伯鬥歌，觀者為慶頭，其燈師又為謎語，懸賞中衢，曰燈信。
海豐之俗，元夕於江幹放水燈，競拾之。得白者喜為男兆，得紅者謂為女兆。廣州燈夕，士女多向東行祈子，以百寶燈供神。夜則祈燈取采頭，凡三籌皆勝者為神許，許則持燈而返。逾歲，酬燈。生子者盛為酒饌慶社廟，謂之燈頭，群稱其祖父曰燈公。八月十五之夕，兒童燃番塔燈，持柚火，踏歌於道，曰：「灑樂仔，灑樂兒，無咋糜。」塔，累碎瓦為之。象花塔者，其燈多。象光塔者，其燈少。柚火者，以紅柚皮雕鏤人物花草，中置一琉璃盞。朱光四射與素馨茉莉燈交映。蓋素馨茉莉燈以香勝，柚燈以色勝。
下番禺渚鄉，每正月初，兒童集山間，以拳棒相角。曰「打仔。」又，自初十至十五，竊蔬者相淫奔，曰「采青。」
粵中五月采蓮競渡，至五日乃止。廣州奪標較勝，有逾月者。今此風已戢，惟大洲龍船高大如海舶，具魚龍百戲。積物力至三十年一出，出則諸鄉舟行以從，懸花球繡囊，香溢珠海。又載，世屏堂在府城西，宋知廣州蔣之奇建。其下有池，列石嶙峋，即南漢所為明月峽玉液池。舊有含珠亭、紫雲閣，每端午令官人競渡其間。
夏至磔雞禦蠱毒。農再播種，曰挽禾。小暑小獲大暑則大獲。隨獲隨蒔，皆及百日而收。
廣人有放鴿之會。歲五六月，始放鴿。鴿人各以其鴿至，主者驗其鴿為調四、調五、調六七也，則以印半嵌於翼，半嵌於冊以識之。凡六鴿為一號，有一人而印一二號至十號百號者，有數人而合印百號者。每一鴿出金二錢，主者貯以為賞。放之日，主者分其二。一在佛山，曰內主者；一在會場，曰外主者。於是內主者出，教以清遠之東林寺為初場，飛來寺為二場，英德之橫石驛為三場，期以自近而遠，鴿人則以其鴿往。既至場外，主者復印其翼，乃放鴿。一日，自東林而歸者，內主者驗其翼印不謬，則書於冊曰：某日某時某人鴿至，是為初場中矣。一日自飛來而歸，一日自橫石而歸，皆如前驗印，書於冊，是為二場、三場皆中。乃於三場皆中之中，內主者擇其最先歸者，以花紅纏係鴿頸而觴鴿人以大白，演伎樂相慶。越數日，分所貯金。某人當日歸鴿若干，則得金若干。有一人而歸鴿數十者，有十人千鴿而隻歸一二者。當日歸者甲之，次日歸者乙之，是為放鴿會。
七月初七夕為七娘會。乞巧，沐浴天孫聖水。以素馨茉莉結高尾艇，翠羽為篷，遊泛沉香之浦以象星槎。十四祭先祠厲為盂蘭會，相餉龍眼檳榔，曰「結圓」。潮州則曰「結星」。二十五為安期上升日，往蒲澗采蒲，濯<音┭><音┭>水。
東莞麻涌諸鄉以七月十四日為田了節，兒童爭吹蘆管以慶，謂之吹田了，以是時早稻始獲也。
八月蓼花水至。有月，則是歲多珠。為大餅象月，浮桂酒，剝芋。芋有十四種，以黃者為貴。
九日載花糕、萸酒。登五層樓雙塔，放響弓鷂，重陽登高放風鳶。又載，風鳶之戲，廣州則以重陽，瓊州則以五月，南風盛時，截竹綑布續藤為繩放之，聲聞數里。鳶製大可十倍，其說洵然。但餘於秋時在瓊，春時在廣，亦見有放紙鳶者，惟與吳中止嬉春月，風候為特異耳。
霜降展先墓，諸坊設齋醮，禳彗，謂之迎降。
十月下元會，天乃寒，人始釋其荃葛，農再登稼，餅菜以餉牛，為寮榨蔗作糖食繪，為家宴團。
冬至祭墓，曰「掛冬」。
小除祀灶，以花豆灑屋。次日為酒以分歲，曰「團年」。歲除祭曰「送年」。以灰畫弓矢於道射祟。以蘇水染雞子食之，以火照路，又曰「賣冷」。
永安歲除夕，婦人置鹽米灶上，以碗覆之，視鹽米之聚散以卜豐歉，名曰「祝灶」。男子則置水釜旁，粘東西南北字，中浮小木，視木端所向。以適其方，又審何聲氣。以卜休咎，名曰「灶卦」。
順德之容奇、桂洲、黃連村，吹角賣魚。其北水古、粉龍渚、馬齊村，則吹角賣肉。相傳黃巢屯兵其地，軍中為市，以角聲號召。此其遺風云。
廣州兒童有賭蔗鬥柑之戲。蔗以刀自尾至首破之，不偏一黍，又一破，直至蔗首者為勝；柑以子多為勝。
永安俗尚師巫。人有病，輒以八字問巫。巫始至，破一雞卵，視其中黃白若何以知其病之輕重。輕則以酒饌禳之，重則畫神像於堂，巫作姣好女子，吹牛角，鳴鑼而舞，以花竿荷一雞而歌。其舞曰贖魂之舞，曰破胎之舞。歌曰雞歌，曰暖花歌。暖花者，凡男嬰兒有病，巫則以五彩團結群花環之，使親串各指一花以祝。祝已而歌，是曰暖花。巫自刳其臂血以塗符，是曰顯陽。七月七夕則童子過關，十四夕則迎先祖。男子或結場度水，受白牒黃誥，婦人或請仙姐，施捨釵鈿。仙姐與女巫不同。女巫以男子為之，仙姐以瞽人之婦為之。
粵人婦女尚高髻短裙，春時以踏青鬥草為戲。非士大夫家，大抵足皆不襪。唐人詠句云：「細尺裁量減四分，碧琉璃滑裹春雲。五陵年少欺他醉，笑把花前出畫裙。」後人指此詩為婦人裹足之證。
韶州十月朔日農家大，為米糍相饋，以大糍粘牛角上，曰：牛年牛照水，見影而喜。是日，牛不穿繩，謂之「放閑」。
粵中田禾二熟，以五月為小熟，九月為大熟。誌稱諺云：「乾冬濕年，禾黍滿田。」各郡皆然，惟瓊州獨異。曰：「冬濕年乾，禾黍滿田；冬乾年濕，禾黍少粒。」
濱海諸邑有水田、旱田、坡田。其坡田隻宜蒔山蕷、番{艸儲}、芋艿。諸雜糧兼收，可以佐食。《草木狀》云甘{艸儲}根葉如芋，實如拳，有大如甌者。蒸煮食之。舊珠崖之地，不業耕稼，惟種甘{艸儲}，秋熟收之，蒸曬切如米粒，倉團貯之，名曰{艸儲}糧。《志》稱：「八月芋可剝，九月紅{艸儲} 登。」按粵俗，以葵衣禦雨。《通志》云：新會蒲葵，其本作扇，其末作蓑笠、簟{席}。又有一種油葵，出陽江恩平，性柔，止可作蓑笠。上番禺諸鄉，地瘠而民皆窳。耕者合數十家牛，牧以一人，人以一日。其牧牛之田曰牛田。所生草冬亦茂盛，食牛肥澤。其種稻者曰人田。上番禺牛田多，下番禺人田多。又，廣州之地，凡潮田稍高者，犁必以牛，牛必以吉貝核渣飼之乃肥有力。核中有仁，榨油已，其渣尚有潤澤，故牛嗜之。牛皆水牛，春以犁田，冬以馱榨。榨者，榨荻蔗以為糖也。水牛多產神電。《志》云：「電白旄牛。」即此。
《南越志》云：越之市名為墟，多在村場，先期招集各商，或歌舞以來之。荊南嶺表皆然。呂沈《化州詩》：「三日一墟人不斷。」李德裕《壓州詩》：「魚鹽家給無墟市。」故村鎮趕集者，謂之「趕墟」。
粵中多產竹，可結為筏。自那旦登陸至雷沿海山溪迂繞日多，問渡深闊處用船，遇淺窄溪流，土人多以竹筏撐渡往來行李。此制嶺北淺溪中亦有乘之者，名曰「坐簰」。《六帖》云：羅浮羅陽溪生龍蔥竹，葉似芭蕉，闊二尺餘，長二丈。《韶州志》云：英德出鳳尾竹。
任昉《述異記》：「粵俗以珠為上寶，生女謂之珠娘，生男謂之珠兒。」今粵中女郎善操舟，皆戴⒎帽，四圍施巾以蔽面，即古制所稱蘇幕遮也。
《嶺南雜記》：粵中水塘宵更禁五更，僅四鼓而天已明矣。相傳擊五鼓則潮水泛溢，此亦謬悠之說，然城中猶五鼓也。楊誠齋詩云：「天上歸來有六更。」蓋內樓五更絕，梆鼓交作，謂之蟆更，即六更也。見周遵道《豹隱記談》。
《嶺南雜記》云：海瓊沉香，俱產黎峒，多虎狼毒蛇。其俗皆女子采香，耳帶金環，首纏錦帕，腰佩利刀，什伯為群。崖間遇有竊香者，即擒殺焉。
香山之俗，中秋女始笄。是夕，召親戚為丸羹，食而笄之。初加{敫手}髻，既嫁變塌髻，形頗不雅。冬至，家以丸羹祀神，或以笄女，他時率不以笄也。東莞娶婦，入門廟見後，終身不復戴笄。南海番禺婦人平居不笄，有事則笄。女子出閣前一日始笄，笄多用蓮花珠笄，乳媼筍殼尖笄，長樂興寧匾笄。大小如其首，以金為梁，或四六，或八十，有偶無奇。雖田家婦子，笄靡不華，靡不朝夕在首。永安婦人粗棉大薴，衣多青黑，髮左右盤，無鬟鬢，皆戴塌笄。笄廣五六寸，與頭相等。以羊皮金紙剪劈為條者七或九或十一，名曰金縷子，以傅其上。笄亦以紙為之，外冒黑紗，四旁插大釵簪，自朝至夕，無或有婦不笄者。其未笄者有髻子，笄則無之，故常不去其笄。雖至貧，笄亦華好。嫁日，其姑來迎，其母送至夫家乃還。貧者率務勤苦，其俗如此。
粵俗好歌，凡有吉慶，必唱歌以為歡樂。以不露題中一字，語多雙關而中有「掛折」者為善。「掛折」者，掛一人名於中，字相連而意不相連者也。其歌也辭不必全雅，平仄不必全葉，以俚言土音襯貼之，唱一句或延半刻，曼節長聲，自回自復，不肯一往而盡。辭必極其豔，情必極其至，使人喜悅悲酸而不能已已。此其為善之大端也。故嘗有「歌試」以第高下，高者受上賞，號為歌伯。其娶婦而親迎者，婿必多求數人與己年貌相若而才思敏給者使為伴郎。女家索攔門詩歌，婿或捉筆為之，或使伴郎代草，或文或不文，總以信口而成、才華斐美者為貴。至女家不能酬和，女乃出閣。此即唐人催妝之作也。先一夕，男女家行醮，親友與席者或皆唱歌，名曰坐歌堂。酒罷，則親戚之尊貴者親送新郎入房，名曰送花。花必以多子者，亦復唱歌。自後連夕，親友來索糖梅啖食者，名曰「打糖梅」。一皆唱歌，歌美者得糖梅益多矣。
其歌之長調者，如唐人《連昌宮詞》《琵琶行》等，至數百言千言，以三弦合之，每空中弦以起止，蓋太簇調也，名曰「摸魚歌」。或婦女歲時聚會，則使瞽師唱之，如元人彈詞，曰某記某記者，皆小說也。其事或有或無，大抵孝義貞烈之事為多。竟日始畢，一記可勸可戒，令人感泣沾襟。
其短調蹋歌者，不用糸玄索，往往引物連類，委曲譬喻，多如《子夜竹枝》。如曰：「中間日出四邊雨，記得有情人在心。」曰：「一樹石榴全著雨，誰憐粒粒淚珠紅。」曰：「燈心點著兩頭火，為娘操盡幾多心。」曰：「妹相思，不作風流到幾時。隻見風吹花落地，那見風吹花上枝。」《蜘蛛曲》曰：「天旱蜘蛛結夜網，想晴隻在暗中絲。」又曰：「蜘蛛結網三江口，水推不斷是真絲。」又曰：「妹相思，蜘蛛結網恨無絲，花不年年在樹上，娘不年年作女兒。」《竹葉歌》曰：「竹葉落，竹葉飛，無望翻頭在上枝。擔傘出門人叫嫂，無望翻頭做女時。」《素馨曲》曰：「素馨棚下梳橫髻，隻為貪花不上頭。十月大禾未入米，問娘花浪幾時收？」凡村落人奴之女，嫁日不敢乘車。女子率自持一傘以自蔽，既嫁人率稱之為嫂。此言女一嫁不能復為處子，猶士一失身不能復潔白也。梳橫髻者，未笄也。宜笄不笄，是猶不肯在花棚上也。十月熟者名大禾，歲晏而米不入。花浪不收，是過時而無實也。此刺淫女，亦以喻士之不及時修德，流蕩而至老也。有曰：「大姐姐，分明大姐大三年。擔凳井頭共姐坐，分明大姐坐頭邊。」言女嫁失時也，妹自愧先其姊也。有曰：「官人騎馬到林池，斬竿筋竹織筲箕。筲箕載綠豆，綠豆餵相思。相思有翼飛開去，隻剩空籠掛樹枝。」刺負恩也。有曰：「一更雞啼雞拍翼，二更雞啼雞拍胸，三更雞啼郎去廣，雞冠沾得淚花紅。」有曰：「歲晚天寒郎不回，廚中煙冷雪成堆。竹篙燒火長長炭，炭到天明半作灰。」有曰：「柚子批皮瓤有心，小時則劇到如今。頭髮條條梳到尾，怨央乍得不相尋。」有曰：「大頭竹筍作三椏，敢好後生無置家，敢好早禾無入米，敢好攀枝無晾花。」敢好者，言如此好也。其蛋女子蕩恣，如吳下唱《楊花》者，曰「綰髻」。有謠曰：「清河綰髻春意鬧，三十不嫁隨意樂。江行水宿寄此生，搖櫓唱歌槳過。」槳者，搖船也，亦雙關之意。者，覺也。如此類不可枚舉，皆以比興為工。辭纖豔而情深，頗有風人之遺，而採茶歌尤善。
粵俗，歲之正月，飾兒童為彩女，每隊十二人。人持花籃，籃中然一寶燈，罩以絳紗，以縆為大圈緣之踏歌，歌十二月採茶。有曰：「二月採茶茶發芽，姐妹雙雙去採茶。大姐采多妹采少，不論多少早還家。」有曰：「三月採茶是清明，娘在房中繡手巾。兩頭繡出茶花朵，中央繡出採茶人。」有曰：「四月採茶茶葉黃，三角田中使牛忙。使得牛來茶已老，採得茶來秧又黃。」是三章，則幾於雅矣。
東莞歲朝，貿食嫗所唱歌頭曲尾者曰湯水歌。尋常瞽男女所唱，多用某記。其辭至數千言，有雅有俗，有貞有淫，隨主人所命唱之，或以琵琶、{秦}子為節。兒童所唱以嬉，則曰山歌，亦曰歌仔，多似詩餘音調，辭雖細碎，亦絕多妍麗之句。大抵粵音柔而直，頗近吳越，出於唇舌間，不清以濁，當為羽音。歌則清婉溜亮，紆徐有情，聽者亦多感動。而風俗好歌，兒女子天機所觸，雖未嘗目接詩書，亦解白口唱和，自然合韻。說者謂粵歌始自榜人之女，其原辭不可解。以《楚詞》譯之，如「山有木兮木有枝，心悅君兮君不知」，則絕類《離騷》也。粵固楚之南裔，豈屈宋流風多洽於婦人女子歟？
潮人以土音唱南北曲者，曰潮州戲。潮音似閩，多有聲而無字。有一字而演為二三字，其歌輕婉，閩廣相半，中有無其字而獨用聲口相授，曹好之以為新調者，亦曰佘歌。農者每春時，婦於以數十計，往田插秧。一老撾大鼓，鼓聲一通，群歌競作，彌日不絕，是曰秧歌。南雄之俗，歲正月，婦女設茶酒於月下，罩以竹箕，以青帕覆之，以一箸倒插箕上，左右二人褳之作書，問事吉凶。又畫花樣，謂之「踏月姊」。令未嫁幼女且拜且唱，箕重時神即來矣，謂之「踏月歌」。長樂婦女中秋夕拜月，曰「豕月姑」，其歌曰月歌。蛋人亦喜唱歌，婚夕，兩舟相合，男歌勝則牽女衣過舟也。黎人會集，則使歌郎開場，每唱一句，以兩指下上擊鼓，聽者齊鳴小鑼和之。其鼓如兩節竹而腰小，塗五色漆描金作雜花，以帶懸係肩上。歌郎畢唱，歌姬乃徐徐唱，擊鼓亦如歌郎。其歌，大抵言男女之情，以樂神也。東西兩粵皆尚歌，而西粵土司中尤盛。大約雲峒女於春秋時布花果笙簫於山中，以五絲作同心結及百紐怨央囊帶之，以其少好者結為天姬隊。天姬者，峒官之女也。餘則三五采芳於山椒水湄，歌唱為樂。男子相與蹋歌赴之，相得則唱酬終日，解衣結襟帶相遺以去。春歌正月初一，三月初三，秋歌八月十五。其三月之歌曰浪花歌。趙龍文云，徭俗最尚歌，男女雜遝，一唱百和。其歌與民歌皆七言而不用韻，或三句，或十餘句，專以比興為重，而布格命意，有迥出於民歌之外者。如云：「黃蜂細小螫人痛，油麻細小炒仁香。」又云：「行路思娘留半路，睡也思娘留半床。」又云：「與娘同行江邊路，卻滴江水上娘身。滴水一身娘未怪，要憑江水作媒人。」徭語不能盡曉，為箋譯之如此。修和云，狼之俗，幼即習歌，男女皆倚歌自配。女及笄，縱之山野，少年從者且數十，以次而歌，視女歌意所答，而一人留。彼此相遺，男遺女以一扁擔，上鐫歌詞數首，字若蠅頭，間以金彩花鳥，髹以漆精使不落。女贈男以繡囊錦帶，約為夫婦，乃倩媒以蘇木染檳榔定之。婚之日，歌聲振於林木矣。其歌每寫於扁擔上。狼扁擔以榕為之，又以五彩齘作方段，齘處文如鼎彝，歌與花鳥相間，或兩頭畫龍。徭則以布刀寫歌。布刀者，織具也。徭人不用高機，無箸無枝，以布刀兼之。刀用山木，形如刀，長於布之闊，銳其兩端，背厚而橢。如弓之弧，刃如弦而薄，刳其背之腹以納緯，而惌其銳而吐之以當梭。緯既吐，則兩手攀其兩端以當箸也。歌每書於刀上，間以五彩花卉，明漆沐以贈所歡。獞歌與狼頗相類，可長可短。或織歌於巾以贈男，或書歌於扇以贈女。其歌亦有竹枝歌，舞則以被覆首，為「桃葉舞」。有詠者云：「桃葉舞成鶯皖見，竹枝歌就燕呢喃」。
廣東謂平人曰狫，亦曰獠，賤稱也。《北史》周文帝討諸獠以其生口為賤隸，謂之壓獠，威壓之也。謂平人之妻曰夫娘。夫娘之稱頗古。劉宋蕭齊崇尚佛法，閣內夫娘，令持戒。夫娘謂夫人、娘子也。廣州則以為有夫之娘也。東莞女子未字者稱曰大娘，已字稱小娘。眾中有已字未字，則合稱曰大小娘。廣州謂新婦曰心抱，謂婦人娠者曰有歡喜，免亻身而未彌月曰坐月，亦曰受月。謂子曰崽。《水經注》「弱年崽子」是也。謂雲孫曰黴，元孫曰塞，息訛為塞也。謂父曰爸曰爹。《南史》「湘」東主人之爹是也。陽春謂外祖父曰公爹，外祖母曰婆爹，自稱則曰儂。高明謂外祖父曰公低，外祖母曰婆低。東莞謂曾祖曰白公，曾祖母曰白婆，或止稱曰阿白。廣州謂母曰嫁，亦曰媽。媽者，母之轉聲，即母也。亦曰<母巴>。凡雌物皆曰<母巴>。謂西北風亦曰<母巴>，蓋颶與瘴皆名母，故西北風亦曰<母巴>也。婦謂舅、姑曰大人公、大人婆，亦曰家公、家婆。賈誼曰：「與公並倨。」列子曰「家公執席」是也。子女謂其祖父曰亞公，祖母曰亞婆。母之父曰外公，母之母曰外婆，母之兄弟曰舅父，母之兄弟妻曰妗母，母之叔伯父母曰叔公，曰叔婆。孫謂祖母之兄弟及妻曰舅公，曰妗婆。謂從嫁老婦曰大妗。醮子之夕，其親戚送花於新郎房中者，男曰花公，女曰花婆。子初生者曰大孫頭，子女未生者則名曰孻。新會則曰長仔，或曰屘。奴僕曰種仔。惠州曰賴子，言主人所賴者也。廣州凡物小者皆曰仔，良家子曰亞官仔，耕庸曰耕仔，小販曰販仔，遊手者曰散仔，船中司爨者曰火仔，亡賴曰打仔。大奴曰大獠，嶺北人曰外江獠。小奴曰細仔，小婢媵曰妹仔，奴之子曰家生仔，螟蛉子曰養仔，盟好之子曰契仔。姻婭之使役曰親家郎。東莞稱無賴者曰趲子。又多以屎為兒女乳名，賤之所以貴之。男曰屎哥，女曰屎妹。謂賃田者曰佃丁，曰田客。賃地者曰地丁，曰地客。僦屋曰房客。巫曰師公、師婆。覡之夫曰覡公。瓊女賣檳榔者曰山子。徭之佘者亦曰山子。廣州謂橫恣者曰蠻，又曰「蠻澄鋹」。鋹，劉鋹；澄，龔澄樞也。言其不循法度若此二人也。謂外省人曰蠻果。興寧長樂人曰哎子，海外諸夷曰番鬼，司柁者曰柁公、梢公，在船頭者曰頭公。二人為舟司命，故公之，即三老也。搖櫓者曰事頭。《宋書》：「蕭惠開有舫十餘，事力二三百人。」事頭者，事力之首也。立桅鬥者曰班首，司篙者曰駕長，打牽曰牽夫。香山謂佃而服役者曰入倩，謂田主曰使頭，其後反以佃戶之首為使頭。
廣州謂美曰靚，顛者曰廢，鯁直曰硬勁，迂腐曰古氣，壯健曰筋節，輕捷曰轆力，言其力如車之轆也。角勝曰鬥，轉曰翻，飲食曰吃，遊戲曰則劇，雜劇也。訛雜為則也。謂淫曰姣，姣音豪。又曰翏毒。謂聰明曰乖，謂不曰吾，問何如曰點樣，來曰厘，溺人曰碇，走曰，取詩趯阜螽之義。攻治金鐵之器曰打，為醮事曰打醮，取事物曰邏，罵人曰鬧，挈曰圾起。東莞謂事訖曰效，遊戲曰瞭。順德曰仙，曰欣。新會曰流，指何處曰蓬蓬。順德謂欺曰到。《史記》張儀曰：不如出兵以到之。《索隱》曰：到，欺也。猶俗云張到。謂張網得禽獸也。到，得也。張儀善欺，故謂欺人者曰張到也。以言托人曰詇，一作咉，謂猥犭衰者曰魁摧。出賈誼《哀時命篇》，即《詩》之虺虺也。縫衣曰[A156]，《書》曰「[A156]乃甲冑」。凡細者縫，粗曰[A156]。著裏曰縫，著邊曰隤也。東莞謂光曰皎。皎音效。美好曰灑，持物曰的，肥曰凹，肉熟曰肣。《禮記》曰：腥肆焰腍。祭注曰：肣，熟也。焰，或為習也廣州謂烹物曰習，亦曰炠也。
謂港曰湧。湧，衝也，音衝。凡池沼皆曰塘。其在江中者亦曰塘，若白蜆塘、雷塘、菱角塘是也。猶合浦海中之珠池也。凡水皆曰海，所見無非海也。出洋謂之下海，入江謂之上海也。出洋曰開洋，亦曰飄洋。謂潮曰水，潮起則曰水大，潮落則曰水幹。廉欽州謂潮以朔望而大者曰老水，日止一潮者曰子水。謂水通舟筏者曰江，不通舟筏者曰水，二水相通處曰。
稱山之有林木曰山，無者曰嶺。廣州謂門橫關曰閂，謂帆曰裏，絻索曰繵，旁出者曰纜枝。小舟曰艇，泅水曰遊。《南州異物志》讚：合浦之人習水善遊。芟草曰薅草，亦曰勞。諺曰：「耕而不勞，不如作暴。」樹槮水中以掛罾曰罾戙，亦曰罾門。西寧謂魚種曰魚口，小豬曰豬口。廣州謂卵曰春，曰魚春，曰蝦春，曰鵝春，鴨春。數食籮曰幾頭。晉元帝謝賜功德淨饌一頭是也。數檳榔曰幾口，陸倕謝安成王賜檳榔一千口是也。亦曰幾子，陳少主嘗敕施僧智顗檳榔二千子是也。數蕉子曰幾梳，蘇軾詩「西鄰蕉子熟，時致一梳黃」。謂衣一套曰一遝。遝，襲也。訛襲為遝也。楮錢一片曰一佰，線縷一綹曰一子，一家曰一主，一熟曰一造，擲骰子者一擲曰一手，禽之窠曰鬥，雌雞伏卵曰哺鬥。石湖云：雌雄曰一斗，十雞並種，當得六斗是也。瓊州數尚六。禾六束曰一把，錢六百孔曰一貫，物六十斤曰一擔。萬州則以禾十二把為一擔。潮陽以錢八十為一佰，曰東錢。築牆縱橫一丈曰一井。化州石城間，貧者欲避火門，於野外構茅以棲，名曰{艸了}。雷州有{艸了}村，有蒲{艸了}，有新{艸了}島，吳川有芷{艸了}鎮，瓊有芒{艸了}港，儋有郎{艸了}墟，定安有坡{艸了}市，萬有黎{艸了}都，樂會有薄氵郎陂，會同有李{艸了}塘、文昌有罟{艸了}墩，黎峒有岑{艸了}、黑{艸了}、居{艸了}、陳婆{艸了}。自陽春至高、雷、廉、瓊，地名多曰那某、羅某、多某、扶某、過某、牙某、峨某，陀某、打某。黎岐人姓名亦多曰那某、抱某、扶某。地名多曰那某、湳某、婆某、可某、曹某、爹某、落某、番某。其近漢者多曰不某，不音不。香山中秋夕劇飲月下曰餖中秋，發引之日役夫蹋路歌以娛屍曰踏鷓鴣。海豐方言，其濱海者大約與潮相近。如髻曰莊，鼻曰鄙，耳曰係，須曰秋，鴨曰啞，牛曰悟之類。其屬於山者，語又不同。謂無日冒，我曰礙，溪曰階，嶺曰諒。
其蛋人，則謂飯曰邁，箸曰梯，碗曰愛，瓦盆曰把浪，拿網曰今網。狼人謂父曰扶，我曰留，彼曰往，女謂男曰友友，又曰友二。男謂女曰有助，謂娶曰換。野郎曰苦郎，那家曰扶閭，有心有意曰眉心眉意，扁擔曰閑，木曰肺。以榕木擔相贈，曰送條閑肺。榕頭曰圖。有歌曰「三十六圖羊、四十雙圖雞」。獞謂花瓣曰花脈，花朵曰花桃。徭謂魚曰牛，不曰陷。有歌曰：「牛大陷到石頭邊。」謂兄曰表，來曰大。有歌曰：「表大便到木橫底，娘大便到木橫枝。」佘人謂火曰桃花溜溜，謂飯曰拐燶。
瓊語有數種，曰東語，又曰客語，似閩音。有西江黎語，有土軍語，地黎語。地黎稱峒名有三字者，如那父爹、陀橫大、陀橫小之類。有四字者，如曹奴那紐、曹奴那勸、曹奴那累之類。有六字者，如從加重伯那針、從那重伯那六、從加重伯那扌等之類。有七字者，如從加重伯那白吾之類。其山多曰鷓鴣啼，村多曰荔枝。廣州語多與吳趨相近，如須同蘇，逃同徒，豪同塗，酒同走，毛同無，早同祖，皆有字有音。潮州或無字有音，德慶亦然。新會音多以平仄相易，如通作痛，痛作通。東莞則謂東曰凍，以平為去；謂莞曰官，以上為平。香山謂人曰能，番禺謂人曰寅。東莞之南頭謂刀曰多，增城謂屋曰竄，廣州謂父又曰爸，母曰你，或以阿先之。亦曰亞，兒女排行亦先之以亞。謂視不正曰乜斜。乜音竿。射覆曰估，以刀削物曰卑刂，音批。細切物曰粟刂，音速。削去物曰{敝力}，音撇。食飽曰[1234]，音救。以鼻審物曰嗅，許用切。謂多曰夠，少曰不夠，音遘。謂無尾曰[1234]，音掘。謂人無情義者，亦曰粟刂。謂腿曰鄙，音彼，髀也。以手搓物曰挪，音儺。以手按物曰捺，難入聲。以拳加物曰擄，音釵。以手覆物曰揞，庵上聲。以指爬物曰搲，烏寡切。般運曰搲，連上聲。積腐穢曰擸。漱口曰敕口，敕音朔。謂人愚曰畏妥。怒目視人曰[1234]，音利。謂田多少曰幾令。肉動曰輒，音徹。瘡腫起曰，興去聲。以足移物曰蹳，裸體曰<身國><身曆>，音赤曆。不謹事曰邋遢，鼻塞曰鼻齆，音甕。露大齒曰齙牙。新婦入門，使親屬老婦迎之，曰枱步。是夕，夫婦同牢食曰暖房飯。次早見舅姑親屬獻幣、帛帨履曰荷惠。冬至，圍爐而食曰打邊爐。元夕，黏詩藏謎以示博物通微曰打燈。以鴿翎貫皮錢踢之曰踢< 毛>，<毛>亦曰燕。謂雲腳疏直曰風路，不知人之來歷曰不知風路。龍門謂娶婦時置酒延賓以迎之曰接路。高要人謂婿曰郎家，女巫曰鬼<先母>。
粵人多以捕魚為業。其漁具多種，最大者曰罛，次日罾。罛之類有曰深罛，上海水淺多用之。其深六七丈，其長三十餘丈。每一船一罛，一罛以七八人施之。以二罛為一朋，二船合則曰罛朋。別有船六七十艘佐之，皆擊板以驚魚。每日深罛二施，可得魚數百石。有曰索罛，下海水深多用之。其深八九丈，其長五六十丈。以一大罛為上綱，一為下綱。上綱間五寸一藤圈，下綱間五寸一鐵圈。為圈甚眾，貫以索以為放收，而以一大船為罛公，一小船為罛姥。二船相合，以罛連綴之，乃登桅以望魚。魚大至，水底成片如黑雲，是謂魚雲。乃皆以石擊魚使前，魚驚回以入罛。魚入，則二船收索以闔罛口，徐牽而上。有曰板罛，以小船施之。小船有罛姥而無罛公，故一名罛姥船。有曰圍罛，製如索罛而小，深二三丈，廣七八十丈。連合二罛為一圍，以二船一前一後施之，亦以板驚魚。凡魚首有石者皆驚入罛，無者則否。首有石者曰黃花，曰罛，曰獅臼，置罾竿墜而起之。有曰絞罾，形亦方，周五丈餘，以四角係於柱中放之。人在岸上離罾十餘丈，魚至則轉轆轤以起之，此罾之事也。大抵罛皆用於海，罾皆用於江。罾之利常不如罛，罛者漁具之可大得志者也。
罾之外，有以箔者，以籠者，以塗跳者，以跳白者。箔，以堅竹編之。每一箔，其崇五尺，廣丈。漁者嘗合五十箔而為一，其長五十丈。虞其過大，則箔口為魚房二重以藏魚。歲三月，大禾已蒔，魚始上田。漁人以箔三方依田塍，一方依水，潮至則張而大，潮退則卷而小，是為塞箔。箔亦曰篊。陸龜蒙詩：「織作中流萬尺篊。」故凡以石為梁絕水者曰洪，以竹為梁取魚者曰篊，亦曰滬。皮日休漁具詩，列竹於海篊曰滬，今有滬瀆是也。魚籠長五六尺，寬二尺，口通尾塞。以山藤係之，置於上流，魚入則為倒叩須，所胃不能出。又中置樹枝以聚魚。塗跳以木為之，長三四尺，厚半寸，首尾翹然，狀若上弦之月，前有二丈直之，上有一木橫之，其底則舟而兩旁無牆，所謂撬也。當海水幹落，魚蝦蛤鱔之屬膠黏淺沙，跣踏之，輒深入漸洳，不可得。漁者於塗跳曲其左足，而以右足踔泥，左扶橫木而右手捃拾板，輕坦滑擿行若飛，蓋大禹泥行之所乘者也。跳白者，船也。其制小，僅受一人，於灣環隈澳間，乘暮入焉。乃張二白板於船旁而鳴其榔，魚見白板輒驚眩入網。然諸魚不驚，惟鱭鰱連盾三者驚。三者味甘美，故粵人最重跳白之魚。魚以曉散而暮聚，聚必於水之涯涘。故跳白船之出以暮而多在岸草蒙茸之際，無風波患。其照公魚，則以火枝搖颺，公魚搶火，乃以罾漉之。取花魚則以藤竹為竿，竿長丈有三寸，貴軟而輕。以左紐絲為線，長丈有四寸，係以四鉤，鉤分四方，施於沙泥之上，足輕手疾，日可得花魚半石。花魚者，七星魚也。取池魚以釣。其竿五尺，係以天蠶之絲，餌以公魚騰鱓。取鰣以潑生釣，以輕絲為之，往來遊颺，則不損其鱗。取河豚以秋潮始盛，垂千百釣於網中。河豚性嗔，觸網輒不去，欲與網鬥，以故往往中鉤。又或以一大繩為母，以千百小繩為子，子繩係於母繩之末，而母繩之末各係一鉤，一河豚中鉤，則眾河豚皆中鉤，是名兄弟釣，亦名拖鉤。其鉤皆空不以飾亦子曰赤魚曰曾曰鱸曰馬鱭曰盡此八者善驚。有曰牆罛，則以索罛為之，專以取鰽白及黃白花魚，亦曰黃花罛。每一船一罛，罛深六七丈，長三十餘丈。相連數百千罛以為一牆，橫截海水。魚觸牆罛，不能去，大小壅積。起罛時，魚多不可勝取，每割罛之半以放魚。大抵索罛疏，專以取大魚，春則取罛、白罛，冬則取黃花，一歲僅兩用之。圍罛密，以取雜魚，終歲用之。此罛之事也。
罾之類有曰糸芳罾。其形四方，廣三丈有六尺，以舟施之，以二竹為罾子，竹長四十丈許，上有多圈，貫繩以為放收，而為一罾。椏以架罾，魚至乃下罾，以石擊魚。有曰沉罾。沉音朕，方言也。長十餘丈，口大而尾小，尾旁有一穴以出水母及{魚}魚之屬，而浮二木於水中以支罾口。又於水中置二水攪木以係支罾口之木，是曰罾門。其口廣三丈有六尺，常向上流，潮緩則罾口合，急則口張而魚大人。凡一沉罾，以紵麻十二石為之，九人升之，罾之巨者也。有曰知州罾。其廣丈餘樹二木於水中以繃罾，是曰硬門。常浮而不沉，費人力少，罾之小者也。有曰車罾。其形方，以三石曰生釣。然生釣之河豚多雌者，雌者多子，味不美。惟南亭海心岡撒網而取者，其河豚多雄。雄者多臒，味絕美。取貼沙魚以細釣。先一夕放之江中，次日乃收。一細釣有鉤數百，漁者夫婦各放細釣至數千，好水旬則得貼沙數十百斤矣。細釣以蝦、以七星魚或蚯蚓為餌，網魚亦如是取，是皆番禺茭塘各鄉取魚之法也。

