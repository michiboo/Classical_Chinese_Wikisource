　　欽定四庫全書　　　　　集部四
　　洺水集目錄　　　　　　別集類三〈宋〉
　　巻一
　　制誥
　　巻二
　　奏疏
　　巻三
　　表箋
　　巻四
　　議
　　巻五
　　䇿問
　　巻六
　　講義
　　巻七
　　記
　　巻八
　　序
　　巻九
　　題䟦
　　巻十
　　墓誌
　　巻十一
　　行狀
　　巻十二
　　祭文
　　哀辭
　　巻十三
　　書
　　巻十四
　　尺牘
　　巻十五
　　啟
　　巻十六
　　致語
　　巻十七
　　祝版
　　巻十八
　　疏
　　巻十九
　　上樑文
　　巻二十
　　賦
　　巻二十一
　　擬古
　　巻二十二
　　五言古
　　巻二十三
　　七言古
　　巻二十四
　　五言律
　　巻二十五
　　七言律
　　巻二十六
　　五言絶句
　　巻二十七
　　七言絶句
　　巻二十八
　　説
　　巻二十九
　　賛
　　銘
　　巻三十
　　樂府
　　〈臣〉等謹案洺水集三十巻宋程珌撰珌字懷古休寕人先世居洺水自號洺水遺民紹熈中進士累官禮部尚書端明殿學士贈少師立朝以經濟自任明邵經邦宏簡録載其同史彌逺矯詔立理宗後受楊後緘金之賜彌逺以是銜之今觀集中上執政書議壅蔽朝廷不公賞罰疑當以是忤彌逺宏簡録所載未必確也珌詩詞皆不甚擅場至於論備邉蠲稅諸疏則拳拳於國計民瘼言有闗係其䟦洪邁萬首絶句以為不當進於朝而䟦張載西銘則以其欲復井田為不可蓋方正而逹於事理者也序言集本六十巻散失者半此本乃崇禎己巳其裔孫至逺所刻雲乾隆四十二年五月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀
　　洺水集原序
　　道始於太極堯以是傳之舜舜以是傳之禹禹以是傳之湯湯以傳之文武周公洙泗聖人羣三千之士講益明説益備由是而後學者不過服而習之安而行之而已而近世學者乃輙不然思入妄境行入舛途不流於老莊之苦空則歸於篇章之吟詠紛紛籍籍淆亂日甚今珌是集猶有不能盡去亦或有補於世教之萬一觀者其審之洺水遺民自序
　　吾族自太守元譚公開於晉於梁則有若安國靈洗公於唐則有若都使澐公自是始荒我川之居繩繩相繼代有顯人迄於有宋尤稱蟬聫郡邑中一時為相者若文簡公大昌正惠公卓訥菴公元鳯其在敝里則吾祖少師公也皆照曜汗青輝煌今昔我少師公生具異頴兒時詠氷遂播竒句稍長遂篤慕古人之學恥為章句習登紹熈進士丞相趙公汝愚竒其文擢冠多士為忌道學者抑置第二筮仕專任德化屢著異績如在樞宻丘崇幕中出竒䇿活民兵萬餘人之類一時稱為國士然公慨慷尚氣節以天下為己任常有恢復大志故論當時根本急務用兵機宜徃徃切中如指掌然至於上書輪對多危言直諫時雖以此重之而亦以是忌之若史彌逺輩皆因而中傷公力求休致乃得出倅閩中以平劇盜功垂成而忌益至公遂再請祠歸觀真公德秀之言可以見公為人矣公歸優游里中者尚十餘年前後召用皆不起加少師致仕其為學本之六經根極理奧醇正閎大平和至足若我公者真有用之經濟哉今奏議書牘之文具在可攷而知也惜乎時未究其用耳以推世系本河北洺州故自號洺水遺民有洺水文集六十巻因久散落熈朝一再刻之僅得三十巻萬厯戊申年山水暴漲板為漂失不肖逺懼寖乆而遂湮也乃取舊本重訂壽諸剞劂夫有美弗彰後人之責也後之子孫尚纉其緒無令隕墜也崇禎戊辰嘉平月吉裔孫至逺書
