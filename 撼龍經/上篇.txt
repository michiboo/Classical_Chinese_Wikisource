疑龍何處最難疑，尋得星峰卻是枝。關峽從行並護托，矗矗槍旗左右隨。幹上星峰金不作，星峰龍法近虛詞。與君少釋狐疑事，幹上尋龍真可據。幹龍長遠去無窮。行到中間陽氣聚。面前山水又可愛，背後護龍皆反背。君如就此問疑龍，此是幹龍迎送隊。譬如賫糧適千里，豈無頓宿分內外。龍行長遠去茫茫，定有參隨部位長。凡有好山為幹去，枝龍盡處有旗槍。旗槍也是星峰作，圓凈尖方高更卓。就中尋穴穴卻無，幹去未休枝早落。
枝龍身上亦可裁，半是虛花半是胎。若是虛花無朝應，若是結實護送回。護纏尚要觀疊數，一疊回來龍身顧。莫便將為真實看，此是護龍葉交互。三重五重抱回來，此就枝龍腰上做。幹龍尤自隨水去，護送迢迢不回顧。正龍身上不生峰，有峰皆是枝葉送。君如見此幹龍身，的向幹龍窮處覓。君如尋得幹龍窮。二水相交穴受風。風吹水劫卻非穴，君如到此是疑龍。請君看水交纏處，水外有山來聚會。翻身顧母顧祖宗，此是回龍轉身處。宛轉回龍是掛鉤，未作穴時先作朝。朝山皆是宗與祖，不舉千里遠迢迢。穴前諸官皆拜揖，千源萬派皆朝入。此是尋龍大法門，兩水夾來皆轉揖。
尋龍何處使人疑，尋得星峰卻是枝。枝中亂來無正穴，真龍到處又疑非。只緣不識兩邊護，卻愛飛峰到腳隨。飛峰斜落是龍腳，腳上生峰一達卓。真龍平處無星峰，兩邊生峰至難捉。背斜面直號飛峰，此是真龍夾從龍。一節生峰一節插，兩節雖長號寬峽。峽長繞出真龍前，背後星峰又可憐。到此狐疑不能識，請向正龍尋兩邊。兩邊起峰為護從，正龍低平最貴重。星峰兩邊轉前揖，揖在穴前為我用。問君州縣正身龍。大浪橫江那有峰。起峰皆是兩邊腳，去為小穴為村落。如此尋龍看兩邊，兩邊生腳未嘗偏。正身繞卻中央去，祿破文廉多作關。關門是為有大小，破祿二星外為攔。祿存無祿作神壇，破軍不破作近關。要尋大地尋關局，關局大小水口山。
大凡尋龍要尋幹，莫道無星又無換，君如不識枝幹龍，每見於龍多誕漫。不知斡長纏亦長，外山外縣山為伴。尋龍千里遠迢遞，其次五百三百里，先就輿圖看水源，兩水夾來皆有氣。水源自是有長短，長作軍州短作縣。枝上節節是鄉村，幹上時時斷復斷。分枝劈脈散亂去，幹中有枝枝復幹。凡有枝龍長百里，百里周圍作一縣。百里各有小於龍，兩水峽來尋曲岸。曲岸有水抱龍頭，抱處好尋氣無散。到此先看水口山，水口交牙內局寬。便就寬容平處覓，左右周圍無空闊。斷然有穴在此處，更看朝水與朝山。朝水與龍一般遠，共祖同宗來作伴。客山千里來作朝，朝在面前為近案。如有朝迎情性真，將相公候立可斷。
尋得真龍不識穴，不識穴時總空說。識龍識穴始為真，下著真龍官不絕。真龍隱拙穴難尋，惟有朝山識幸心。朝若高時高處點，朝著低時低處針。朝山亦自有真假，若是真時特來也。若是假時山不來，徒愛尖圓巧如畫。若有真朝來入懷，不必尖圓如龍馬。惟要低昂起伏來，不愛尖傾直去者。直去名為墜朝山，雖見尖圓也是閑。譬如貴人背面立，與我情意不相關。亦有橫列為朝者，若是橫朝似衙嗜。前山橫過腳分枝，枝上作朝首先下。首下作峰或尖圓，雙雙來朝列我前。大作排牙小作列，如魚驕頭蠶比肩。朝餘卻去作水口，與我後纏兩相湊。交牙護斷水不流，不放一山一水走。
到此尋穴定明堂，明堂橫直細推別。橫城寬抱有垣星，更以三垣論交結。交結多時垣氣深，交結少時垣局泄。長垣便是橫朝班，局心便是明堂山。鉤鈴垂腳向垣口，北面重重尊聖顏。大抵山形雖在地，地有精光屬星次。體魂在地光在天，識得星光真精藝。明堂惜水如惜血，穴裏避風如避賊。莫令穴缺被風吹，莫使溜牙遭水劫。問君如何辯明堂，外山抱裏內平洋。也有護關亦如此，君若到此細推詳。時師每到關峽裏。山水周圍秀且麗。躊躇四顧說明堂，妄指橫山作真地。不知關峽自周圍，只是護關堂泄氣，泄氣之法妙何觀，左右雖回外天攔。此是正龍護關峽，莫將堂局此中看。與君細論明堂樣，明堂須要之玄放。明堂遠曲如繞繩，遠在穴前須內向。內向之水抱身橫，對面抱來弓帶象。上山下來下山上，中有吉穴隨形向。
形若真時穴始真，形若不真是虛誑。虛誑之山看兩邊，兩邊虛空亦如然。外纏不轉內托返，此是貴龍形氣散，龍虎背後有衣據，此是官關拜舞袖。雖然有袖穴不見，官不離鄉任何受。貴龍行處有毯褥，毯褥之龍富貴局。問君毯褥如何分，龍下有坪如鱉裙。譬如貴人有拜席，又如僧道壇具伸。真龍到穴有泅褥，便是枝龍山富足。此是神仙識貴龍，莫道肥龍多息肉。瘦龍雖是孤寒山，也有瘦龍出高官。肥龍須作貴龍體，也有肥龍反淩替。問君肥瘦如何分，莫把雌雄妄輕議。大戴亦當有此言，溪谷為牧低伏蹲。岡陵為牡必雄峙，不知肥瘦有殊分。漢儒以山論夫婦，夫山高峻婦低去。此是儒家論尊卑，便是龍家雌雄語。大抵肥龍要瘦護，瘦龍也要肥龍禦。瘦龍若有咽褥形，千里封候居此地。
敢將禹跡來問君，輿圖之上要細論。尋龍論脈尤論勢，地勢如何卻屬坤。若以山川分兩界，黃河川江兩源派。其中有枝濟與河，淮漢湘水亦長源。幹中有枝枝有幹，長者入海短入垣。若以斡龍會大盡，太行喝石至海孺。又有高山入韋領，又分汝穎河流吞。南幹分枝入海內，河北河東皆不背。蔥領連綿入桂連，又入衡陽到江邊。其間屈曲分臂去，不知多少枝葉繁。又分一派入東海，又登竭石會為垣。一枝分送人海門，幹龍畫在江陰墳。若隊斡龍為至貴。東南沿海天中草。如河坦星不在彼，多在枝龍身上分，到波枝幹又難辯，枝上多為州與縣。京都多是在中東。海岸山窮風蕩散。君如要識枝幹龍，更看疑龍中下卷。
