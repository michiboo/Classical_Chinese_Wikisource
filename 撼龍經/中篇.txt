雖然已識枝中幹，長作京都短作縣。枝中有幹幹有枝，心裏能明口能辯。只恐尋龍到此窮，兩水夾來風蕩散。也有方州並大邑，直到水窮山絕獻。也有城隍一都會，深在山原隈僻畔。今日君尋到水窮，砂礫坦然纏護竄。右尋無穴左無形，無穴無形卻尋轉。尋轉分枝上覓穴，惟見縱橫枝葉亂。也識轉喚也識纏。也識護托也識纏。只是弧疑難捉穴，穴若假時無正案。到此之時心生疑，若遇高明能剖判。為君決破之疑心、枝幹亂時分背面。假如兩水夾龍來，便看外纏那邊回。纏山纏水回抱處，背底纏山纏水隈。護纏亦自有大小，大小隨龍長短來。龍長纏護亦長遠，龍短纏護亦近挨。大抵纏山必回轉，莫把明堂向外裁。曲轉之形必是面。只恐進山塞不開。尋得纏護分明了，更看落頭尋要妙。纏出纏水如衣屏，向前寬闊看多少。纏水纏山作案山。只恐明堂狹不寬。山回水抱雖似面，浪打風吹巖壁寒，請君來此看背面，水割石巖龍背轉。若是面時寬且平，若是背時多陡巖。面時平坦中立穴，局內必定朝水緩。縈紆懷抱入懷來，不似背變風蕩散。君如識得背面時，枝幹尋龍無可疑。寬平大曲處尋穴，此為大地斷無疑。詳看朝迎在何處，中有橫過水城聚。背後纏水與山回，相合前朝水相隨。後纏抱來結水口，前頭生腳來相湊。兩山丙不作一關，更看羅星識先後。羅星亦自有首尾，首逆上頭尾拖水。如此地穴與尋龍，不落空戶與失蹤。秤定上下左右手，的有真龍在此中。忽然數山皆逼水，水夾數山來相從。君如看到護送山。上坡下坡事一同。無疑上坡是真穴，看來下坡亦藏風。二疑更看上下轉，山水轉抱是真龍。夾龍自上亦作穴，此處恐是雙雌雄。雖作兩穴分貴賤，分高分下更分中。也有真形無朝水，只看朝山為近侍。朝水案外暗循環，此穴自非中下地。吸愛案山逼水轉，不愛順流隨水勢。順流隨水案無力，此處名為破城裏。若是逆水作案山，關得處垣無走氣。也有真形無朝山。只要諸水聚其間。汪汪萬頃明常外，內局周回如抱環。鉤鈐鍵閉不漏泄，內氣無容外氣殘。外陽朝海拱辰入，內氣端然龍虎安。枝幹之龍識背面，位極人臣世襲官。
總饒已能分背面，面得寬平背崖巖。假如兩水夾龍來、屈曲翻身勢大轉。一回頓伏一翻身，一田轉換一回斷。兩邊皆有山水朝，兩邊皆有水抱巖。兩邊皆有穴形真，兩邊皆有穴形真，兩邊皆有山水案。兩邊朝迎皆可觀，兩邊明堂皆入選。兩邊纏護一般來，兩手下邊皆回轉。此山背面未易分。心下狐疑又能判。不應兩邊皆立穴。大小豈容無貴賤。只緣花穴使人疑。更看護身腳各辯。莫來此處談真龍。兩水夾來龍必轉。逆轉之龍有鬼山，鬼山拖腳皆後環。識得背面更識鬼，識鬼之外更識官。大凡幹龍行盡處，外山隔水來相顧。幹龍若是有鬼山，回轉向前寬處安。凡山大曲水大轉，必有王候居此間。也有幹龍夾兩水，更不回頭直為邀。只是兩護必不同，定有護關交結秘。幹龍行盡若天鬼，須看眾水聚何處。眾水聚處是明堂，左右交牙鎖真氣。如此明堂雖是真，鎖結交牙誠可貴。
問君疑龍何處難，兩水之中必有山。兩山之中必有水，山水相夾是機源。假如十條山同聚，必有十水歸一處。其間一水是出門，九山同來作門戶。東行看西西山好。西上看東東山妙。南山望見北上山，山奇水秀疑似間。北上看見南山水，矗矗尖奇秀且麗。君如遇見此處時，兩水夾來何處是？與君更為何分別，先分貴賤星羅列。更須參究龍短長，又看頓伏星善良。尊星不青為朝見，從龍雖來撓掉藏。貴龍重重出入賬，賤龍天帳空雄強。十山九水難同聚，貴龍居中必異常。問君如何分貴賤，真龍不肯為朝見。凡有星峰去作朝，此龍骨裏福潛消。譬如吏兵與臣僕，終朝跪起庭前杖。那有精神立自身，時師只說同關局。朝山護送豈無穴，輕重金與貴龍別。龍無貴賤只論長，纏龍遠出前更強。若徒論長不論貴，纏龍有穴反為艮。中恐尋龍易厭口，雖有眼力無腳力。
若不窮源論祖宗，也尋頓伏識真蹤。古人尋龍尋頓伏，蓋緣頓伏生尖曲。曲轉之徐必生枝，枝上必為小關局。譬如人行適千里，豈無解鞍並頓宿。頓宿之所雖未住，亦有從行並部曲。頓伏移換並退卸，卻看山面何方下。移換卻須尋回山，山回卻有迎送還。迎送相從識龍面，龍身背上是纏山。纏山轉來龍抱體，此中尋穴又何難。古人建都與建邑，先尋頓伏識龍關。升虛望楚與涉懶，此是尋頓與山面。降觀於桑與降原，此是尋伏下平田。度其夕陽挨以日，南北東西向無失。乃涉南岡景於京，此是望穴識龍形。險彼百泉觀水去，陳彼溶原觀水聚。或險南岡與太原，是尋頓伏非茍然。古人卜宅貴詳審，經旨分明與後傳。
