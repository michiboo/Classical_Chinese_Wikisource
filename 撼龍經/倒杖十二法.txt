〇順杖
脈緩中落用順杖以正受，謂之撞。穴如龍勢軟活，脈情逶迤，不藉饒減。湊脈葬吞，陽來陰受，陰來陽提，直奔直送是也。要下砂逆關前案，特朝胎水，交結於前，大小橫過鎖斷，作福必大。然不可以棺頭正頂其氣，恐氣沖腦散。
〇逆杖
脈急中沖用逆杖，以旁求龍之倚穴，如龍勢雄強，氣脈急硬，饒減轉跌。避煞葬吐，拂耳枕臂，挫急歸緩，斜倚直倚是也。要眾山拱固，眾水交結，明堂平正，四獸鹹備，作福甚速。
〇縮杖
脈甚急，就頂蓋曰縮，有如柱劍之聚環頭者，謂之降煞穴、坐煞穴、寒桶漏穴是也。如四山高峻環抱，本山低纏而脈短，打開百會湊緊蓋，送拂頂鬥脈葬之，使之乘氣。要四獸全備，並不孤露，主後跌斷復起，穴前明堂又有一泓真水者方結，否則粗氣未脫，八風交吹。
〇離杖
脈甚急就龍虛粘曰離，有如懸筆之垂珠滴者，謂之脫煞穴、拋穴、接穴、大陽影光穴，懸棺長鬣封是也。如龍雄勢猛，卸落平洋，結成盤珠，鋪氈展席，遙對來脈，壘土浮□，高大為墳，便知聚氣須用客土堆成，要有微窩靨或草蛇灰線者方結，否則旺氣未平，必主災禍。
〇沒杖
形俯面飽用沒杖。如肥乳頑金，氣脈微茫，乘其所止，開金取水，闊理臺道，端正沉葬，謂之葬煞穴，卻不可錯認頑硬天罡以誤人。
〇穿杖
形仰口小用穿杖。如瘦體削木，氣脈淺促，串其所來。取宛宛之中，鑿孔穿入，側撞斜插，橫撞深插，謂之被煞穴，卻不可錯認欹斜掃蕩以誤人。
〇鬥杖
山長橫體用鬥杖。如鬥斧眼，然龍勢延袤，借堂收納，於後樂端正之中，前朝登對之所，貫腰架折，貼脊實倚，重插、深插，謂之馭煞，而拿扯牽弓，腕藍扳鞍之穴是也。
〇截杖
山長直體用截杖。如騎馬脊，然氣脈不住，直卸前去，於稍停弱緩之處，四證有情之所，求覓微窩，隨脈騎截，依法造作，謂之欄煞，即直截橫截，騎龍斬關之穴是也。
〇對杖
上剛下柔，就剛柔交接處對脈中扡，故曰對。蓋居高則峻急，處卑則微軟，乃於高低相代之所，幹濕暫判之間，平分緩急，剛柔相濟，中正對撞，隨勢裁成，使其得宜，謂之中聚撞穴。要左右相登，並無凹陷，穴情明白，生氣呈露方結，不然上泄下陡，難免土蟻之患。
〇綴杖
勢強脈急，就山麓低緩處頂脈實粘，故曰綴。當脈則大鬥，脫脈則犯冷。乃於息氣已脫之前，勁氣既闌之後，稍離三尺，緩其悍急，使其沖和，謂之脫煞粘穴。要四獸皆低，並不淩壓，真氣滴落，眾水有情方結，不然脫氣尖脈，難免泥水之患。
〇犯杖
饒龍減虎，犯過脈中，如侵境相犯之犯，即棄死挨生，外趨堂氣者是也，此多乳突結。
