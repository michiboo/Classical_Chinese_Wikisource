
漁陽突騎猶精銳，赫赫雍王都節制。
猛將飄然恐後時，本朝不入非高計。
祿山北築雄武城，舊防敗走歸其營。
繫書請問燕耆舊，今日何須十萬兵〈寶應元年九月。魯王適改封雍王。為天下兵馬元帥。統河東、朔方及諸道行營回紇等兵十餘萬。討史朝義。會兵於陝州。甫在梓聞王授鉞。作此詩以諷河北諸將。飄然而來。猶恐後時。乃擁兵不朝。豈高計乎。末又舉祿山往事以戒之。〉。

