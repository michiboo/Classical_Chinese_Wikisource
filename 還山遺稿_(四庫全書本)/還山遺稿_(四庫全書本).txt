　　欽定四庫全書　　　　　集部五
　　還山遺稿　　　　　　　別集類四〈元〉
　　提要
　　〈臣〉等謹按還山遺稿二卷元楊奐撰奐又名知章字煥然號紫陽閣乾州奉天人生於金世宗大定二十六年凡秋試四中選而春試輙不第入元以耶律楚材薦授河南路徴收嵗課所長官兼廉訪使越十年致仕歸事跡具元史本傳考集中臂僮記稱所著有還山前集八十一卷後集二十卷近鑑三十卷韓子十卷槩言二十五篇硯纂八卷北見記三卷正統記六十卷元史本傳則僅稱有還山集六十卷元好問作奐神道碑則稱還山集一百二十卷卷目均㕘差不符然舊本不得無由考定此本乃明嘉靖初南陽宋廷佐所輯以掇拾殘賸故名之曰遺稿凡文一卷詩一卷冠以考嵗畧又附録傳誌題詠之類為一卷併各以採自某書得自某人及石刻今在某所註於下葢明之中葉士大夫偶著一書猶篤實不苟必求有據如此也奐詩文皆光明俊偉有中原文獻之遺非南宋江湖諸人氣含蔬荀者可及其汴故宮記述北宋大內遺跡與姚公茂書論朱子家禮神主之式舉所見唐杜衍家廟及汴京宋太廟為證東遊記述孔林古蹟尤悉皆可以備文獻之徴也陶宗儀輟耕録稱奐嘗讀通鑑至論漢魏正閏大不平之遂修漢書駁正其事因作詩云風煙慘澹控三巴漢燼將燃蜀婦䰈欲起溫公問書法武侯入宼宼誰家後攻宋軍迴始見通鑑綱目其書乃寢云云則其學識亦與紫陽暗合矣乾隆四十六年十月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀















　　還山遺稿考嵗略
　　金世宗大定二十六年丙午公生
　　丁未二嵗
　　戊申三嵗
　　已酉四嵗
　　章宗明昌元年庚戌五嵗
　　辛亥六嵗
　　壬子七嵗
　　癸丑八嵗
　　甲寅九嵗
　　乙卯十嵗
　　承安元年丙辰十一嵗
　　丁已十二嵗丁內艱〈按程夫人墓碑雲夫人卒於承安二年丁已四月三日則公年十二遺山謂十一丁內艱則元年之丙辰非矣〉
　　戊午十三嵗
　　已未十四嵗
　　庚辰十五嵗〈秋試長安中選〉
　　泰和元年辛酉十六嵗〈春試復中優等〉
　　壬戌十七嵗
　　癸亥十八嵗
　　甲子十九嵗
　　乙丑二十嵗〈秋試長安中選〉
　　丙寅二十一嵗〈春廷試萬寧宮下第〉
　　丁卯二十二嵗
　　戊辰二十三嵗
　　衛紹王大安元年已已二十四嵗
　　庚午二十五嵗
　　辛未二十六嵗
　　崇寜元年壬申二十七嵗
　　宣宗貞祐元年癸酉二十八嵗
　　甲戌二十九嵗
　　乙亥三十嵗〈丁外艱如洛〉
　　丙子三十一嵗
　　興定元年丁丑三十二嵗
　　戊寅三十三嵗
　　已夘三十四嵗
　　庚辰三十五嵗〈秋試長安中選〉
　　辛已三十六嵗〈春試復以遺誤下第〉
　　元光元年壬午三十七嵗
　　癸未三十八嵗
　　哀宗正大元年甲申三十九嵗〈草萬言策之為當國者搜郷里〉
　　乙酉四十嵗〈在鄠〉
　　丙戌四十一嵗〈在鄠〉
　　丁亥四十二嵗〈在鄠〉
　　戊子四十三嵗
　　丑已四十四嵗
　　庚寅四十五嵗
　　辛夘四十六嵗
　　天興元年壬辰四十七嵗
　　癸已四十八嵗
　　甲午四十九嵗
　　乙未五十嵗
　　丙申五十一嵗
　　丁酉五十二嵗
　　戊戌五十三嵗〈試東平中収課稅所長〉
　　巳亥五十四嵗〈在洛〉
　　庚子五十五嵗〈在洛〉
　　辛丑五十六嵗〈在洛〉
　　壬寅五十七嵗〈在洛〉
　　癸卯五十八嵗〈在洛〉
　　甲辰五十九嵗〈在洛〉
　　乙巳六十嵗〈在洛〉
　　定宗元年丙午六十一嵗〈在洛〉
　　丁未六十二嵗〈在洛〉
　　戊申六十三嵗〈在洛〉
　　已酉六十四嵗〈在洛〉
　　庚戌六十五嵗〈在洛〉
　　憲宗元年辛亥六十六嵗〈請老歸秦〉
　　壬子六十七嵗〈東遊秋王府驛召入闗〉
　　癸丑六十八嵗〈春入闗被教㕘議京兆宣撫司事累上書請閒遂還郷築堂曰歸來〉









