
卷十九  司農寺
卿一人少卿二人丞六人主簿二人錄事二人府三十八人史七十六人計史三人亭長九人掌固七人
上林署
令二人丞四人府七人史十四人監事十人典事二十四人掌固五人
太倉署
令三人丞六人府十人史二十人監事十人典事二十四人掌固八人
鉤盾署
令二人丞四人府七人史十四人監事十人典事十九人掌固五人
導官署
令二人丞四人府八人史十六人監事十人典事二十四人掌固五人
太原永豐倉
監一人丞二人錄事一人府三人史六人典事八人掌固六人
龍門等諸倉
每倉監一人丞二人錄事一人府二人史四人典事六人掌固四人
司竹監
監一人副監一人丞二人錄事一人府二人史四人典事三十人掌固四人
溫泉湯監
監一人丞一人錄事一人府一人史二人掌固四人
京都苑總監
監各一人副監各一人丞各二人主簿各一人錄事各二人府各八人史各十六人典事各六人亭長各四人掌固各六人
京都苑四面監
監各一人副監各一人丞各二人錄事各一人府各三人史各六人典事各六人掌固各六人
諸屯監
監一人丞一人錄事一人府一人史二人典事二人掌固四人每屯主一人屯副一人
九成宮總監
臨一人副監一人丞一人主簿一人錄事一人府三人史五人
司農寺：卿一人，從三品；(《左傳》：「少昊氏九扈為九農正。」《尚書》：「舜命棄為後稷，播時百穀。」《周官》冢宰有太府下大夫，鄭氏註雲：「若今司農。」《漢書百官表》雲：「治栗內史，秦官，掌谷貨，有兩丞。景帝更名大農令，武帝更名大司農，秩中二千石。屬官有太倉、均輸、平準、都內、籍田五令·丞，幹官、鐵市兩長·丞；又郡國諸倉·農監、都水六十五官長·丞皆屬焉。又有搜栗都尉，武帝軍官，不常置。王莽改大司農曰義和，後更為納言。」後漢改為大司農，魏因之，品第三。晉置功曹、主簿、錄事等員，哀帝省並都水，孝武帝復置。宋、齊因之，未有卿名。梁天監七年，象四時置十二卿，司農為春卿，班第十一；又置勸農謁者，亦隸司農。陳因之。後魏大司農第二品上，太和二十二年改第三品，北齊因之。後周依《周官》，有司農上士一人，掌三農、九穀、稼穡之政令。隋司農卿一人，正三品；煬帝降為從三品，司農但統上林、太倉、鉤盾、導官四署，罷典農、華林二署，以平準、京市隸太府寺，掌苑囿、薪芻、蘊炭、市易、度量。皇朝因之。龍朔二年改司稼寺正卿，鹹亨中復舊。)少卿二人，從四品上。(後魏初置少卿，第三品；太和二十二年，為正第四品上。北齊因之。後周司農有中士一人。隋品仝北齊，煬帝加置二人，降為從四品。龍朔、鹹亨隨寺改復。)
司農卿之職，掌邦國倉儲委積之政令，總上林、太倉、鉤盾、導官四署與諸監之官屬，(舊屬官又有太和、玉山、九成宮農圃等三監，開元二十三年省。)謹其出納而修其職務；少卿為之貳。凡京、都百司官吏祿，皆仰給焉。(每年支諸司雜物，各有定額。開元二十三年，敕以為費用過多，遂停減光祿寺、左·右羽林、左·右萬騎、左·右三衛、閑廄使、五坊使、洛城西門、東宮，南衙諸廚及總監、司農、鴻臚等司年支雜物，並括少府監庫內舊物四百餘萬。)凡朝會、祭祀、供禦所須，及百官常料，則率署、監所貯之物以供其事。凡孟春吉亥，皇帝親籍田之禮，有事於先農，則奉進耒耜。(兩漢及魏、晉並有其禮，過江草創未暇，至宋始有，齊因之，猶不齋、不祭。至梁天監中，依《國語》、《禮記》，散齋七日，致齋三日，於耕所設先農神座，薦羞之禮如社稷。陳因之。後魏闕。北齊籍於城東南千畝，設禦壇於阡陌東。正月吉亥，使公卿祀先農於壇上；祀訖，帝降至耕位，執耒三推，升壇即坐。一品五推，二品七推，三品九推。籍田令帥屬以牛耕終千畝，以青箱奉穜稑之種，司農諧耕所灑之，耰訖，省功，奏事畢。帝降之便殿更衣，宴饗、班賚而還。後周無聞。隋於啟夏門外置地千畝，為壇。孟春吉亥祭先農，以後稷配，牲用太牢。皇帝服袞冕，備法駕，乘耕根車，祀三獻訖，因耕。司農授來，皇帝三推，執事以授應耕者，各以班五推、九推，司農率其屬終畝。皇朝因之。開元二十三年正月，上親耕於洛陽東門外，諸儒奏議，以為古者耦耕，以一墢為一推，其禮久廢；今用牛耕，宜以一步為一推。及親籍田，太常卿告三推禮畢，上曰：「朕憂農人之勤勞，欲俯同九推。」遂九推而止。於是，公卿以下皆過於古雲。)季冬藏冰，祭司寒以黑牡櫃黍。仲春啟冰亦如之。
丞六人，從六品上；(秦治粟內史有兩丞，漢因之。武帝改為大司農，亦兩丞。及桑弘羊為大司農，置部丞數十人，分部主郡國，將以興利。後漢司農丞一人，比千石；部丞一人六百石；部丞主帑藏。魏因之，品第七。晉亦品第七，造賢一梁冠，介幘，皂衣，銅印、黃綬。宋、齊、梁、陳司農丞墨綬。後魏從五品中，太和二十二年為七品下，北齊因之。隋司農丞五人，品從第六；大業五年，加至從五品。皇朝武德中置四人，貞觀中加置六人。)主簿二人；從七品上；(晉太康中置主簿二人。宋、齊無聞。梁置一人，七班之中第三；陳因之。後魏不見。北齊司農寺有功曹、五官、主簿。隋司農寺主簿二人，皇朝因之。)錄事二人，從九品上。丞掌判寺事。凡天下租稅及折造轉運於京、都，皆閱而納之。每歲自都轉米一百萬石以祿百官及供諸司；若駕幸東都，則減或罷之。凡受租皆於輸場對倉官、租綱吏人執籌數函，其函大五斛，次三斛，小一斛。其諸州稿稭應輸京、都者，閱而納之，以供祥麟、鳳苑之馬。凡朝會、祭祀米物薪芻，皆應時而給。(若應供禦進內，則據本司移牒而供之。其中書·門下·尚書省、禦史臺、史館、集賢院別敕定名使，並吏部、兵部入宿令史，中書、門下令史，諸楷書手寫書課，皆有炭料。)凡官戶、奴婢男女成人，先以本色媲偶；若給賜，許其妻、子相隨。若犯籍沒，以其所能各配諸司，婦人巧者入掖庭。主簿掌印，省署抄目，勾檢稽失。凡置木契二十隻，應須出給，與署合之。(十隻與太倉署合，十隻與導官署合，皆九雄、一雌。雄，主簿掌；雌，留署，勘然後出給。)錄事掌受事發辰。
上林署：令二人，從七品下；(《漢書百官表》：「水衡都尉，武帝置，掌上林苑。屬官有上林令、丞、尉，又有甘泉上林長、丞。又，步兵校尉掌上林苑。又，少府屬官有上林中十池監。」上林者，漢之苑囿也，司馬相如有《上林賦》。後漢上林苑令一人，六百石，主苑中禽獸；頗有人居，皆主之；捕得其獸，送太官。丞一人，三百石。魏、晉因之。江左闕其官。宋武帝復置，隸尚書殿中曹及少府；齊因之。梁、陳屬司農。後魏闕文。北齊及隋並屬司農，皇朝因之。)丞四人，從八品下；(漢水衡都尉上林有八丞。後漢、魏、晉並一人，江左省，宋武帝置，齊、梁、陳並一人。後魏闕文。北齊上林丞八人，隋置一人，皇朝置四人。)監事十人，從九品下。上林署令掌苑囿、園池之事；丞為之貳。凡植果樹蔬菜，以供朝會、祭祀；其尚食進禦及諸司常料亦有差。(諸司吏執抄旁詣圃，然後給之。)凡季冬藏冰，(每歲藏一千段，方三尺，厚一尺五寸，所管州於山谷鑿而取之。)先立春三日納之冰井。(《周禮》：「淩人掌冰政。歲十有二月，令斬冰。三其淩。春始治鑒，夏頒冰，秋刷。」鄭玄雲：「淩，冰室也；刷，清也；刷除淩室，更納新冰。西陸朝覲而出之，以進禦焉。」)
太倉署：令三人，從七品下；(《石氏星經》：「天倉六星，在婁南，倉谷所藏；南四星天庾，積廚粟之所；天囷十三星，囷，倉廩之屬，主禦糧也。」《史記》雲：「武王伐殷，散鉅橋之栗。」《周禮》有廩人下大夫、上士。秦、漢大司農屬官太倉令、丞各一人。文帝時，淳于意為之。後漢太倉令一人，六百石。魏品第七，晉、宋、齊、梁、陳亦然。後魏闕文。北齊司農統太倉令、丞。後周有司倉下大夫。隋太倉署令二人，米廩督二人，谷倉督四人，鹽倉督二人。皇朝置太倉令三人，東都則曰含嘉倉。)丞六人，從八品下；(秦、漢、魏、晉、宋、齊、梁、陳、北齊皆有丞一人，隋太倉丞六人，皇朝因之。)監事十人，從九品下。太倉署令掌九穀廩藏之事；丞為之貳。凡鑿窖、置屋，皆銘磚為庾斛之數，與其年月日，受領粟官吏姓名。又立牌如其銘焉。(輸米、粟二斗，課槀一圍，三斛，橛一枚；米二十斛，籧蒢一領；粟四十斛，苫一蕃；麥及雜種亦如之；以充倉窖所用。仍令輸人營備之。)凡粟支九年，米及雜種三年。(貯經三年，斛聽耗一升；五年已上，二升。)凡京官之祿，發京倉以給。(中書、門下、禦史臺、尚書省、殿中省、內侍省、九寺、三監、左·右春坊、詹事府、京兆·河南府並第一般，上旬給；十八衛、諸王府、率更·家令·仆寺、京·都總監、內坊並第二般，中旬給；諸公主府邑司、東宮十率府、九成宮總監、兩京畿府官並第三般，下旬給。余司無額，準下旬。)給公糧者，皆承尚書省符。(丁男日給米二升、鹽二勺五撮，妻、妾、老男、小則減之。若老、中、小男無官及見驅使，兼國子監學生、針·醫生，雖未成丁，亦依丁例。)
鉤盾署：令二人，正八品上；(漢少府屬官有鉤盾令、丞。《茂陵中書》雲：「鉤盾，宦者近署，兵器所造。」《昭紀》雲：帝初立，年九歲，耕於鉤盾弄田。應劭雲：「帝時幼，未能親耕帝籍，鉤盾宦者近署，故往試為弄田。」後漢令六百石。魏氏闕文。晉大鴻臚屬官有鉤盾令，宋、齊、梁、陳省其官。後魏闕文。北齊司農統鉤盾令、丞。隋司農統鉤盾署令三人，掌薪芻及炭、鵝、鴨、蒲藺、陂池、藪澤之物。皇朝令二人、丞四人。)丞四人，正九品上；(漢有五丞。後漢置一人，四百石；又有苑丞、永安·鴻池丞，並隸鉤盾。魏氏因之。隋鉤盾十二丞，皇朝減置四人。)監事十人，從九品下。(後漢鉤盾令從官四十人。晉鉤盾令置主簿、錄事務一人。)鉤盾署令掌供邦固薪芻之事；丞為之貳。凡祭祀、朝會，賓客享宴，隨其差降而供給焉。(凡京官應給炭，五品已上日二斤。蕃客在館，第一等人日三斤，已下各有差。其和市木幢一十六萬根，每歲納寺；如用不足，以苑內蒿根柴兼之。其京兆、岐、隴州募丁七千人，每年各輸作木幢八十根，春、秋二時送納。若駕在都，則於河南府諸縣市之，少尹一人與卿相知檢察。)凡孳生鵝、鴨、雞、彘之屬，皆令官奴婢為課養之。
導官署：令二人，正八品下；(秦、漢少府屬官有導官令、丞，主擇米以供祭祀及禦饌。導，揮也。後漢屬大司農，令六百石，丞三百石。魏、晉、宋、齊皆有令、丞。梁在七班之下，為三品蘊位；陳因之。後魏闕文。北齊及隋皆有令、丞，並屬司農，皇朝因之，置令二人。)丞四人，正九品下；(秦、漢、魏皆有丞，晉氏不置，宋、齊又置，梁、陳復省。隋有五丞，皇朝置四人。)監事十人，從九品下。(晉導官令置主簿、錄事、酒吏、豉吏等。北齊導官有禦細部、麴面部、典庫部等倉督。隋導官署有禦細倉督、麴面等倉督。)導官署令掌供禦導擇米麥之事；丞為之貳。凡九穀之用，有為糗糒；有為麴蘗，有為粉脂，皆隨其精粗，差其耗損，而供給之。
太原、永豐、龍門等諸倉，每倉監一人，正七品下；(《漢書》：「酈生雲：『據敖倉之粟。』」又，吳有海陵倉；大司農屬官有諸倉長、丞。後漢河南尹屬官有榮陽敖倉長、丞。《魏書》有邸閣倉，亦其事也。東晉有東倉、石頭倉，宋、齊因之。梁司農統左、中、右三部倉丞，陳氏亦同。後魏闕文。北齊司農有梁州及石濟之水次倉。隋初，漕關東之粟以實京邑，衛州黎陽倉、榮陽洛口倉、洛州何陽倉、陜州常平倉，潼關、渭南亦皆有倉，以轉運之，各有監官。皇朝因之。)丞二人，從八品上。諸倉監各掌其倉窖儲積之事；丞為之貳。凡粟出給者，每一屋、一窖盡，剩者附計，欠者隨事科徵；非理欠損者，坐其所由，令徵陪之。凡出納帳，歲終上於寺焉。
司竹監：監一人，正七品下；(漢官有司竹長、丞，魏、晉河內·淇園竹各置司守之官，江左省，後魏有司竹都尉，北齊、後周並闕，隋有司竹監及丞，皇朝因之。今在京兆鄠、盩厔，懷州河內縣。)副監一人，正八品下；丞二人，從八品上。司竹監掌植養園竹之事；副監為之貳。凡宮掖及百司所需簾、籠、筐、篋之屬，命工人擇其材幹以供之；其筍，則以時供尚食。歲終，以竹功之多少為之考課。丞掌判監事。
溫泉湯：監一人，正七品下；(辛氏《三秦記》雲：「驪山西有溫湯，先以三牲祭，乃得洗，不祭則爛人肉。俗說雲：『秦始皇與神女戲，不以禮，神女唾之生瘡。始皇怖謝，乃為出溫泉洗之，立愈。』」《抱樸子》曰：「水有溫泉之湯池，火有蕭丘之寒爓。」漢、魏已來，相承雲能蕩邪蠲疫。今在新豐縣西，後周庚信有《溫泉碑》，皇朝置溫泉宮，常所臨幸。又京兆府藍田縣有石門湯，岐州郿縣有鳳泉湯，同州有北山湯，河南府有陸渾湯，汝州有廣成湯，天下諸州往往有之。然地氣溫潤，殖物尤早，卉木淩冬不雕，蔬果入春先熟，比之驪山，多所不逮。)丞一人，從八品上。溫泉湯監掌湯池宮禁之事；丞為之貳。凡駕幸溫湯，其用物不支，所司者皆供之。若有防堰損壞，隨時修築之。凡王公已下，至於庶人，湯泉館室有差，別其貴賤，而禁其逾越。凡近湯之地，潤澤所及，瓜果之屬先時而育者，必為之園畦，而課其樹藝；成熟，則苞匭而進之，以薦陵廟。
京、都苑總監：監各一人，從五品下；副監一人，從六品下；丞二人，從七品下；主簿一人，從九品上。苑總監掌宮苑內館園池主事；副監為之貳。凡禽魚果木皆總而司之。凡給總監及苑內官屬，人畜出入，皆為差降之數。
京、都苑四面監：監各一人，從六品下；副監一人，從七品下；丞二人，正八品下。四面監掌所管面苑內宮館園池與其種植修葺之事；副監為之貳。(顯慶二軍，改青城宮監曰東都苑北面監，明德宮監曰東都苑南面監，洛陽宮農圃監曰東都苑東面監，倉貨監曰東都苑西面監。)丞掌判監事。
諸屯監一人，從七品下；(隋置屯監，畿內者隸司農，自外者隸諸州。皇朝因之。)丞二人，從八品下。諸屯監各掌其屯稼穡；丞為之貳。凡每年定課有差。
九成宮總監：監一人，從五品下；副監一人，從六品下；丞一人，從七品下；主簿一人，從九品下。九成宮監掌檢校宮苑，供進合練藥餌之事；副監為之貳。丞掌判監事。主簿掌印，勾檢監事。
