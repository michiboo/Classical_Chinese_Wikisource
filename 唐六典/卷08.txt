
卷八  門下省
侍中二人黃門侍郎二人給事中四人錄事主事各四人令史十一人書令史二十二人甲庫令史七人傳制八人亭長六人掌固十人修補制敕匠五人
左散騎常侍二人
諫議大夫四人左補闕二人左拾遺二人起居郎二人令史三人典儀二人贊者十二人
城門郎四人
令史一人書令史二人門仆八百人
符寶郎四人
令史二人書令史三人主寶六人主符三十人主節十八人
弘文館學士無常員
校書郎二人學生三十人令史二人楷書手二十五人典書二人拓書手三人筆匠三人熟紙裝潢匠九人亭長二人掌固四人
侍中二人，正三品。（《漢書百官表》雲：「侍中皆加官，所加或列侯、將軍、卿大夫，無員，多至數十人，得入禁中，諸曹受尚書事，皆秦制。」《漢官》雲：「秩比三千石。」董巴《輿服誌》：「侍中冠軍弁大冠，亦曰惠文冠，加金附蟬為文，貂尾為飾。侍中服之則左貂，常侍則右貂。金取堅剛，百鏈不耗；蟬取居高飲清；貂取內勁悍，外溫潤。本趙武靈王胡服之制，秦滅趙，得其冠，賜侍中焉。」漢制分掌乘輿服物，功高者一人為僕射。後漢初亦加官，出宣帝命，入備顧問。法駕出，多識者一人參乘，兼負傳國璽，操斬白也劍；余皆騎，在乘輿事後。從駕入廟祠，天子上堂盥，以巾奉酒。光武改僕射為祭酒。《蔡質漢官典職》曰：「侍中在尚書僕射下，尚書上。舊與中官懼止禁中宿直，廬在石渠門外；武帝時，侍中僕射馬何羅挾刃謀逆，由是侍中出禁外。王莽秉政，復止禁中。章帝元和中，侍中郭舉與後宮通，伏誅，由是復出外。」靈帝時，侍中舍有八區，論者因言員有八人，未詳也。《獻帝起居註》雲：「初置侍中六人，出入禁中，近侍帷幄，省尚書事。」魏氏侍中置四人，省祭酒，而加官不在數，服秩依漢氏，掌儐贊威儀。大駕出，則次直侍中護駕；正直侍中負璽陪乘，不帶劍；余皆騎從。禦登殿，與散騎常侍對扶，侍中居左，常侍居右，備切問近對，拾遺補闕。晉令：「侍中品第三，武冠，絳朝服，佩水蒼玉。」東晉桓溫奏省二人，後又復舊。宋氏掌奏事，直侍左右，殿內、門下眾事皆掌之，余同晉氏。齊氏又以高功者一人為祭酒，掌韶令機密，朝會多以美姿容者兼其官，余同宋氏。梁氏秩二千石，品第三，後班第十二，與給事黃門侍郎一人對掌禁令。陳氏依梁。後魏侍中六人，加官在數，初從第一品中，太和末革令，正第三品，北齊因之，掌獻納諫正及進禦之職。後周天官府置禦伯中大夫二人，天子出入則侍於左右，大祭祀盥洗則授巾。武帝改禦伯為納言，蓋侍中之職也。宣帝末，又別置侍中，為加官。隋氏諱「忠」，改為納言，置二人，正第三品，掌陪從；煬帝十二年，改納言為侍內。皇朝初為納言，武德四年改為侍中。初，秦、漢置侍中曹，無臺省之名，自晉始有門下省。歷宋、齊、梁、陳、後魏、北齊、隋、國初皆曰門下省。龍朔二年改為東臺左相，鹹亨元年復舊。光宅元年改為鸞臺納言，神龍元年復舊。開元年改為黃門監；五年復舊，曰門下省侍中。）侍中之職，掌出納帝命，緝熙皇極，總典吏職，贊相禮儀，以和萬邦，以弼庶務，所謂佐天子而統大政者也。凡軍國之務，與中書令參而總焉，坐而論之，舉而行之；此其大較也。凡下之通於上，其制有六：一曰奏抄，（謂祭祀，支度國用，授六品已下官，斷流已上罪及除、免、官當者，並為奏抄。）二曰奏彈，（謂御史糸劾百司不法之事。）三曰露布，（謂諸軍破賊，申尚書兵部而聞奏焉。）四曰議，（謂朝之疑事，下公卿議，理有異同，奏而裁之。）五曰表，六曰狀；（蔡邕《獨斷》：「凡群臣上書通於天子者四品：一曰章奏，二曰奏，三曰表，四曰駁議。章者，稱『稽首上以聞』，謝恩、陳事，詣闕通者也。奏者，上言『稽首言』，下言『稽首以聞』，其中有所請；若罪法劾案公府送御史臺，卿、校送謁者臺通者也。表者，上言『臣某言』，下言『臣某誠惶誠恐，頓首頓首，死罪死罪』，左方下附曰『某官某甲上』，以詣尚書通者也。公卿、校尉、諸將不言姓，大夫以下皆言姓。報章曰『聞』，報奏曰『可』，其表文尚書報所由雲『已奏如書』。凡章、表以啟封，其言密事得皂囊。其有疑事，公卿百官會議而執異意者曰駁議，曰『某主甲議以為如是』，下言『愚戇議異』；其合於上意者，文報曰『某官某甲議可』。漢承秦法，群臣上書皆言『昧死言』，王莽慕古，改『昧死』曰『稽首』，光武因而不改。」章表制度，自漢已後，多相因循。《隋令》有奏抄、奏彈、露布等，皇朝因之。其駁議、表、狀等至今常行。其奏抄、露布侍中審，自余不審。）皆審署申覆而施行焉。（覆奏書可訖，留門下省為案。更寫一通，侍中註「制可」，印縫，署送尚書施行。）
凡法駕行幸，則負寶以從。（秦、漢初置侍中，主諸禦物，品秩亦卑。晉、魏已來，其任漸重。至隋，乃為宰相之任。負寶之儀，因而不改，抑非尊崇宰輔之意。）大朝會、大祭祀，則版奏中嚴外辦，以為出入之節，輿駕還宮，則請解嚴，所以告禮成也。凡大祭祀，皇帝致齋，既朝，則請就齋室；將奠，則奉玉及幣以進；盥手，則取以沃；洗爵，則酌水以奉；乃贊酌泛齊，進福酒以成其禮焉。若饗宗廟，則進瓚而贊酌郁灑以裸；既裸，則贊酌醴齊；其餘如饗神只之禮。藉田，則奉耒以贊事。（《唐禮》：「廩犧令供耒，司農卿受之，以授侍中。」）
凡諸侯王及四夷之君長朝見，則承詔而勞問之；臨軒命使冊後及太子，則承詔以命之。（《唐禮》：「侍中前，承詔，降，宣詔曰：『冊某氏女為後，命公等持節展禮』。」冊太子亦如之。）
凡制敕慰問外方之臣及徵召者，則監其封題。若發驛遣使，則給其傅符，以通天下之信。凡官爵廢置，刑政損益，皆授之於記事之官；既書於策，則監其記註焉。凡文武職事六品已下，所司進擬，則量其階資，校其才用，以審定之，若擬職不當，隨其便屈，退而量焉。
黃門侍郎二人，正四品上。（《晉職官誌》雲：「黃門侍郎，秦官也，無常員，掌侍從左右。漢因之，秩六百石。」《劉向誡子故書》曰：「今若年少，得黃門侍郎，要處也。」應劭曰：「黃門侍郎每日暮向青瑣門拜，謂之『夕郎』。」初，秦又有給事黃門之職，漢因之。至後漢，並二官曰給事黃門侍郎，掌侍從左右，關通中外，諸王朝見則引王就坐。至獻帝時，與侍中各置六員，出入禁中，近侍帷幄，省尚書事；後又改為侍中侍郎，尋復舊，為給事黃門侍郎。魏氏置四人。東晉桓溫奏省二人，後又復舊，所掌與侍中俱，置四人，管門下眾事，與散騎常侍並清華，而代謂之黃散焉。《晉令》雲：「品第五，秩六百石，武冠，絳朝服。」宋氏因晉，而郊廟則一人執蓋，臨軒朝會則一人執麾。齊因晉、宋，又與侍中參典詔命，侍中呼為「門下」，給事黃門侍郎呼為「小門下」。梁氏增秩二千石，品第五，後班第十，與侍中同掌侍從左右，儐相威儀，盡規獻納，糸正違闕，監合嘗禦藥，封璽書；高功者一人，與侍中祭酒對掌禁令。陳氏因粱。後魏給事黃門侍郎史闕其員，初，正第三品；太和末，正第四品上。北齊置六人，品依魏氏，所掌與侍中同。後周天官府置禦伯下大夫二人，武帝為納言下大夫，掌貳納言上大夫之職。隋置四人，正第四品上；煬帝減二人，去「給事」之名，直曰黃門侍郎。隋氏用人益重，皇朝因之。龍朔二年改為東臺侍郎，鹹亨元年復舊。光宅元年改為鸞臺侍郎，神龍元年復舊。）黃門侍郎掌貳侍中之職，凡政之弛張，事之與奪，皆參議焉。若大祭祀，則從升壇以陪禮；皇帝盥手，則奉巾以進；既，則奠巾於篚，奉匏爵以贊獻。凡元正、冬至天子視朝，則以天下祥瑞奏聞。
給事中四人，正五品上。（《漢書百官表》雲：「給事中亦加官，所加或大夫、博士、議郎，皆秦制。」《漢儀註》：「諸給事中日上朝謁，平尚書奏事，分為左、右，以有事殿中，故曰給事中。多名儒、國親為之，掌左右顧問，位次中常侍。」後漢省其官。魏氏復置，或為加官，或為正員。晉氏無加官，亦無常員，隸散騎省，位次散騎常侍。《晉令》雲：「品第五，武冠，絳朝服。」宋、齊隸集書省，位次諸散騎下、奉朝請上。梁、陳秩六百石，品第七，與諸散騎常侍侍從左右，獻納得失，省諸奏聞。後魏史闕其員，初，從第三品上；太和末，從第六品上。北齊集書省置六十員，從第六品上。後周天官府置給事中士六十人，掌理六經及諸文誌，給事於帝左右；其後，六官之外又別置給事中，曰四命。隋初於門下省置給事二十人，掌陪從朝直。煬帝名曰給事郎，減置四人，位次黃門侍郎下，從第五品，掌省讀奏案。皇朝又曰給事中。龍朔二年改為東臺舍人，鹹亨元年復舊。）給事中掌侍奉左右，分判省事。凡百司奏抄，侍中審定，則先讀而署之，以駁正違失。凡制敕宣行，大事則稱揚德澤，褒美功業，覆奏而請施行；小事則署而頒之。凡國之大獄，三司詳決，若刑名不當，輕重或失，則援法例退而裁之。凡發驛遣使，則審其事宜，與黃門侍郎給之；其緩者給傳；即不應給，罷之。凡文武六品已下授職，所司奏擬，則校其仕歷深淺，功狀殿最，訪其德行，量其才藝；若官非其人，理失其事，則白侍中而退量焉。（若文武進級至於三品、五品，則覆其入仕之階，考，會所由之狀而奏裁之。凡制敕文簿、授官甲歷，皆貯之於庫，監其檢覆，以出入焉。）其弘文館圖書繕寫、讎校，亦課而察之。凡天下冤滯未申及官吏刻害者，必聽其訟，與御史及中書舍人同計其事宜而申理之。（每日令御史一人其給事中、中書舍人受辭訟。若告言官人事書政者及抑屈者，奏聞；自外依常法。）
錄事四人，從七品上；（後魏門下省錄事從第八品。北齊門下錄事置四人，從第八品上。隋氏置六人，煬帝三年，加門下錄事為正第八品。皇朝置五人。龍朔二年改為東臺主書、鹹亨元年復舊。開元初，減置一人。）主事四人，從八品下；（晉置門下主事，歷宋、齊，品第八。梁、陳名為門下主事令史。北齊門下主事令史八人，從第八品上。隋初，諸臺省並置主事令史；煬帝三年，直曰主事。舊《令》從九品上，開元二十四年，敕加入從八品下。）甲庫令史七人；（晉置門下令史，品第九。宋及梁、陳並同晉氏。後魏、北齊門下並有令史、書令史。自漢已來，令史皆有品秩，至隋開皇初，始降為流外行署。）傳制八人。（《晉書》：「劉裕舉義兵襲徐州刺史桓修，令何無忌偽著傳詔服稱敕使，城中無敢動者。」又，齊受禪時，侍中謝フ在直、傳詔呼雲：「須侍中解印。」フ曰：「齊當自有侍中。」乃朝服步出。梁、陳二代並有傳詔之職，用人猶重。天後改為傳制，掌送制敕。流外之中，最小吏也，分番上下，亦呼為番官。）
左散騎常侍二人，從三品。（秦置散騎，又置中常侍。其散騎傍乘輿，專獻可替否；中常侍得出入禁中，常侍左右。漢因之，並用士人，無常員，皆加官，所加或列侯、將軍、卿大夫等。冠武冠，皆銀鐺附蟬為文，貂尾為飾，謂之貂蟬。後漢省散騎，而中常侍改用宦者。魏黃初復置散騎，典中常侍合為一，直曰散騎常侍，復用士人。晉置四人，典章表、韶命、優文、策文等，雖隸門下，別為一省，潘嶽雲「寓直散騎之省」是也。又，領六散騎則有員外散騎常侍，無常員，魏末，散騎常侍有在員外者，因名焉。又有通直散騎常侍四人，晉太始十年，使二人與散騎常侍通員直，因名焉。又有散騎侍郎四人，魏與散騎常侍同置。自魏至晉，散騎常侍、侍郎與侍中、黃門侍郎其平章尚書奏事，江左乃罷之。又有員外散騎侍郎，無常員，晉武所置。又有通直散騎侍郎四人。東晉並中書入散騎省，故庚亮《讓中書箋》曰：「方今並省，不宜多官。往以中書事並附散騎，此事宜也。方今喉舌之要則任在門下，章表詔命則取之散騎，殊無事復立中書也。」晉代此官選望甚重，時與黃門侍郎謂之黃散。《晉令》雲：「散騎常侍品第三，冠右貂、金蟬，絳朝服，佩水蒼玉。」宋置散騎常侍四人，亦以加官，久次者為祭酒，領六散騎焉；又置集書省領之。齊因省祭酒之號。梁因之，而加秩中二千石，後班第十二；高功一人為祭酒，與散騎侍郎一人對掌禁令。自宋以來用人雜，故其官漸替。宋大明雖革選比侍中，而人終不見重。天監六年，詔曰：「散騎常侍、員外敵騎常侍、通直散騎常侍為清望，宜革選，參舊例。」自是，散騎視侍中，通直視中丞，員外視黃門侍郎。陳氏因之。後魏集書省置散騎常侍，第二品；太和末，從三品，亦領六散騎。北齊置六人，余同魏氏。後周散騎常侍為加官。隋文帝門下省置散騎常侍四人，從第三品，掌陪從朝直；亦置六散騎。開皇六年，省員外散騎常侍，煬帝三年，又省散騎常侍、散騎侍郎。武德初，散騎常侍加官。貞觀初，置散騎常侍二員，隸門下省；明慶二年，又置二員，隸中書省，始有左、右之號。並金蟬、珥貂，左散騎與侍中左貂；右散騎與中書令右貂，謂之八貂。龍朔二年改為左侍極，鹹亨元年復舊。）左散騎常侍掌侍奉規諷，備顧問應對。
諫議大夫四人，正五品上。（《漢書百官表》雲：「秦諫大夫屬郎中令，無常員，多至數十人，掌論議。至武帝元狩五年，始因秦置之，秩比六百石。光武中興，諫議大夫置十三員。魏氏因之，史闕員、品。晉、宋、齊、梁、陳並省。至後魏始置之，正第四品。北齊集書省置諫議大夫七人，從第四品下。後周地官府置保氏下大夫一人，掌規諫於天子，蓋其任也。隋氏門下省置諫議大夫七人，從第四品下。皇朝置四人。龍朔二年改為正諫大夫，神龍元年復舊。）諫議大夫掌侍從贊相，規諫諷諭。風諫有五：一曰諷諫，（風之以言，謂之諷諫。孔子曰：「諫有五，吾從風。」《白虎通》曰：「人懷五常之性，故有五諫也。」）二曰順諫，（謂其所不可，不敢逆而諫之，則順其君之所欲，以微動之，若優旃之比。）三曰規諫，（謂陳其規而正其事。）四曰致諫，（謂致物以明其意。）五曰直諫。（謂直言君之過失，必不得已然後為之者。）
左補闕二人，從七品上；（皇朝所置。言國家有過闕而補正之，故以名官焉。《詩》雲：「袞職有闕，仲山甫補之。」蓋取此義。後漢伏湛出入禁闈，拾遺補闕。《魏誌》：「文帝敕侍臣曰：『公卿等宜拾朕之遺，補朕之缺。』」《晉武帝詔》曰：「公卿等宜補闕拾遺，獻可替否。」晉職官誌：「禦登殿，侍中居左，散騎常侍居右，備切問近封，拾遺補闕。」後魏孝文帝命李沖補闕左右。垂拱中，因其義而創立四員，左、右各二焉。天授初，左、右各加三員，通前為十員。神龍初，依舊各置二人。其才可則登，不拘階敘。又置內供奉，無員數，才職相當，不待闕而授，其資望亦與正官同，錄俸等並全給。右補闕亦同。）左拾遺二人，從八品上。（皇朝所置。言國家有遺事，拾而論之，故以名官焉。《史記》：「汲黯曰：『臣願為中郎置長，出入禁闥，補過拾遺。』」《漢書》：「元帝初立，給事中劉向、侍中金敞拾遺於左右。」後漢張衡為侍中，恆居帷幄，從容諷議，拾遺左右。後魏初，置內侍長，主拾遺應封，若今之侍中、散騎。又，孝文帝命侍中丘惟拾遺左右。垂拱中，因其義而創立四員，左、右各二焉。天授初，左、右各加三員，通前為十員。神龍初，依舊各置二員。才可則登，不拘階敘。亦置內供奉，無員數，資望、俸祿並如正官。右拾遺亦同也。）左補闕、拾遺掌供奉諷諫，扈從乘輿。凡發令奉事有不便於時，不合於道，大則廷議，小則上封。若賢良之遺滯於下，忠孝之不聞於上，則條其事狀而薦言之。
起居郎二人，從六品上；（起居郎因起居註以為名。起居註者，記錄人君動止之事。《春秋傳》曰：「君舉必書。」《禮》雲：「動則左史書之，言則右史書之。」又曰：「左史記事，右史記言，言為《尚書》，事為《春秋》。」皆其事也。宋衷《世本》雲：「沮誦、倉頡為黃帝左、右史。」《周書》：「穆工時有左史戎夫，書前代存亡之誡。」諸侯之國亦立之。晉武帝時得汲冢書，有《穆天子傳》，體制與當時起居註正同，蓋周左、右史之所錄也。漢武有《禁中起居註》，後漢明德皇後撰《明帝起居註》，然則漢時起居註似在宮中，為女史之職。魏、晉已來，皆中書著作兼修國史。元康二年，著作隸入秘書，別名著作省，歷宋、齊、梁、陳皆掌國史。後魏及北齊集書省領起居註，令史之職從第七品上。後周春官府置外史，掌書王言及動作，以為國誌，即其任也；又有著作二人，掌綴國綠，蓋起居、著作自此分也。隋省內史舍人四員，始置起居舍人二員。皇朝因之。貞觀二年省起居舍人，移其職於門下，置起居郎二員。明慶中，又置起居舍人，始與起居郎分在左、右。龍朔二年改為左史，鹹亨元年復故。天授元年又改為左史，神龍元年復故。）令史三人。（先置楷書手，今改為令史。）起居郎掌錄天子之動作法度，以修記事之史。凡記事之制，以事系日，以日系月，以月系時，以時系年。必時書其朔日甲乙以紀歷數，典禮文物以考制度，遷拜旌賞以勸善，誅伐黜免以懲惡。季終則授之於國史焉。（漢獻帝及西晉已後諸帝皆有起居註，皆史官所綠。自隋置為職員，列為侍臣，專掌其事，每季為卷，送付史官。）
典儀二人，從九品下；（周禮秋官有司儀上士八人、中士十有六人，蓋皆典儀之任也。《齊職儀》雲：「東宮殿中將軍屬官有導客局，置典儀錄事一人，掌朝會之事。」史闕其品秩。梁有典儀之職，未詳何曹之官，掌唱警、唱奏之事，朱服、武冠。陳亦有之。後魏置典儀監，從第五品，史闕其員及所掌。皇朝置典儀二人，隸門下省。初，用人皆輕。至貞觀初，李義府為之，是後常用士人。領贊者，以知贊唱之節。）贊者十二人。（隋太常寺有贊者十六人，鴻臚寺有贊者十二人，皇朝因置之，隸門下省。掌贊唱，為行事之節。分番上下，亦謂之番官。）典儀掌殿上贊唱之節及設殿庭版位之次。（若元正、冬至大朝會，王公升殿，既坐，酒至而起，皆傳贊唱而為之節也。）凡國有大禮，侍中行事，及進中嚴外辦之版，皆贊相焉。
城門郎四人，從六品上；（《周禮》地官有司門下大夫二人、上士四人，蓋城門郎之任也。初，漢置城門校尉員一人，秩二千石，掌城門屯兵；有司馬及丞各一人，十二城門候各一人，出從緹騎百二十人，蓋兼監門將軍之職。魏因之。晉氏品第四，秩二千石，銀章、青綬，絳朝服，武冠，佩水蒼玉。元帝省之。宋、齊俱以衛尉掌宮城屯兵及管鑰之事。梁、陳二代依秦、漢，以光祿卿掌宮殿門戶，亦無城門之職。後魏置城門校尉，第三品下；太和末，第四品上。北齊衛尉寺統城門寺，置城門校尉二人，第四品上，掌宮殿、城門並諸倉庫管鑰之事。後周地官府置宮門中士一人、下士一人，掌皇城五門之禁令；又置城門中士一人、下士一人，掌皇城十二門之禁令，蓋並其任也。隋氏門下省統城門局校尉二人，從第四品下。煬帝三年，又隸殿內省；十二年，又減一人，降為正第五品。後又改校尉為城門郎，置四人，從第六品，又隸門下省。皇朝因之。）門仆八百人。（按：晉光祿勛左中郎將有崇禮等門仆各二人，隋有太廟、郊社門仆。皇朝城門郎置門仆，分番上下，掌送管鑰。）城門郎掌京城、皇城、宮殿諸門開闔之節，奉其管鑰而出納之。（明德等門為京城門，朱雀等門為皇城門，承天等門為宮城門，嘉德等門為宮門，太極等門為殿門，通內等門並同上合門。東都諸門準此。）開則先外而後內，闔則先內而後外，所以重中禁，尊皇居也。候其晨昏擊鼓之節而啟閉之。（承天門擊曉鼓，聽擊鐘後一刻，鼓聲絕，皇城門開；第一冬冬聲絕，宮城門及左。右延明、乾化門開；第二冬冬聲絕，宮殿門開。夜第一冬冬聲絕，宮殿門閉；第二冬冬聲絕，宮城門閉及左。右延明門、皇城門閉。其京城門開閉與皇城門同刻。承天門擊鼓，皆聽漏刻契至乃擎；待漏刻所牌到，鼓聲乃絕。）凡皇城、宮城闔門之鑰，先酉而出，後戌而入；開門之鑰，後醜而出，夜盡而入。（宮城、皇城鑰匙，每日入前五刻出閉門，一更二點進入；五更一點出開門。夜漏盡，第二冬冬後二刻而進入。）京城闔門之鑰，後申而出，先子而入；開門之鑰，後子而出，先卯而入。（京城門鑰匙於東廊下貯納，每去日入前十四刻出閉門，二更一點入；四更一點出開門，夜漏盡，第二冬冬後十刻入。）若非其時而有命啟閉，則詣合覆奏奉旨、合符而開闔之。（殿門及城門若有敕夜開。受敕人具錄須開之門，宣送中書門下。其牙內諸門，城門郎與見直監門將軍、郎將各一人俱諧合門覆奏，禦註「聽」，即請合符門鑰，對勘符，然後開之。凡車駕巡幸，所詣之所，計其應啟閉者，先發而請其管鑰，及至，郎開闔如京城之制。）
符寶郎四人，從六品上；（《周禮》地官有掌節，春官又有典瑞，並其任也。自漢以來，唯旌節稱節，余皆號符焉。寶即璽也。秦為符璽令，《史記》雲「始皇出遊會稽，丞相李斯、中車府令趙高從，高兼行符璽令事」是也。漢因秦，置符節令、丞，屬少府。《漢宮》雲：「秩四百石。」漢書雲：「昭帝幼沖，霍光秉政。殿中夜驚，光召符璽郎取璽，郎不與，光奢之，郎按劍曰：『臣頭可得，璽不可得。』光壯之，增秩二等。」後漢則別為一臺，亦屬少府，置符節令一人為臺率，主符節事，凡遣使掌授節，領尚符璽郎中四人。兩漢皆傳秦六璽及傳國璽。魏符節令位次御史中丞。晉武帝太始元年，省並蘭臺，置符節御史。宋因之。齊置主璽令史於蘭臺，以持書侍御史領之。梁、陳御史臺並置符節令史。後魏御史臺置符節令，領符璽郎中。初，從第四品中；太和末，從第六品上。北齊御史臺領符節署令一人，領符璽郎中四人。後周天官府置主璽下士四人，分掌神璽、傅國璽輿六璽之藏。隋初，門下省統六局，符璽局置監二人，正第六品上；直長四人，從第七品上。煬帝三年改為郎，從第六品。皇朝因隋，置符璽郎四人。天後更名符寶郎，受命及神璽等八璽文並彖為「寶」字。神龍初復為符璽郎。開元初又為符寶郎，從璽文也。）主寶六人；（寶即璽也。《周書》曰：「湯放桀，大會諸侯，取天子之璽置天子之座。古者，印、璽二名尊卑共之，諸侯、大夫印亦稱璽，《春秋左傳》曰：「季武子使季冶問，璽書追而與之。」是也。主寶掌之，分番上下，亦謂之番官。）主符三十人；（漢文帝初，與郡守為竹使符第一至第五，以代周之鎮圭；微兵為銅獸符第一至第五，以代周之牙璋。各分半，右留京師，左以與之，皆符合為信。六國時，魏公子無忌竊兵符，矯命殺晉鄙，則六國亦有之。後漢太守、都尉初除，與璽書；及發兵，亦與璽書，或與韶書，奸偽刻造，無由檢知。至順帝，以此制煩擾，但召符節令發銅獸、竹使符耳。歷魏、晉、宋、梁、練皆用之。後魏有傳符，歷北齊、隋皆用之。武德初為銀菟符，後改為魚符，又有傳符，主符掌之。分番上下，亦謂之番官。）主節十八人。（主節掌守幡節。並分番上下，亦謂之番官。）符寶郎掌天子之八寶及國之符節，辨其所用，有事則請於內，既事則奉而藏之。八寶：一曰神寶，所以承百王，鎮萬國；二曰受命賓，所以修封禪，禮神；（徐令言《玉璽記》曰：「玉璽者，傳國璽也，秦始皇取藍田玉刻而為之。其書李斯所制，面文曰：『受命於天，既壽永昌。』璽上隱起為盤龍文，文曰：『受天之命，皇帝壽昌。』方四寸，紐五龍盤。秦滅傳漢，歷王莽，為元後投之於地，這一角缺。莽滅，校尉公賓就收璽綬，詣更始於宛。更始敗，以璽上劉盆子。盆子降，面縛上璽綬光武。光武祠於高廟，受傳國璽。至靈帝崩，少帶失位，掌璽者投於井中，為孫堅所得，袁術拘其妻而奪之。術死，荊州刺史徐ギ得璽，還許上之。漢滅傅魏。至晉懷帝，璽沒於劉聰。聰死，劉曜得之，又傳於石勒、石季龍、冉閔。石季龍摩其隱起之文，又刻其傳馬文，曰：『天命石氏。』後冉閔敗，其將蔣幹求救於晉，遂以璽送建業，永和八年也。歷東晉、宋、齊、梁，侯景竊位，為景所得。景敗，為將侯子監盜璽走江東，懼追兵至，投諸佛寺，為棲霞寺僧永得之。陳永定三年，僧永死，弟子普智奉獻。陳亡，璽傳於隋。」又《晉陽秋》雲：「晉孝武十九年，雍州刺史郗恢於慕容永處得璽，乃送建業。其璽方六寸，厚一寸七分，高四寸六分，蟠龍隱起，文字巧妙，一與傳國璽同，但形制高大，玉色不逮耳。」自晉至梁，相傳謂之鎮璽。及侯景敗，侍中趙思齊接以渡江，兗州刺史郭元建得之，以送於齊文宣。齊亡入周，周傳於隋。隋文帝初亦謂之為傳國璽，開皇二年改為受命璽。至開皇九年平江南，得真傳國璽，乃改前所得大者名神璽，至大業初，著之於《令》。隋末，又沒於宇文化及、寶建德。武德四年，克平東夏，建德右僕射裴矩奉傳國璽及神璽、六璽以獻。）三曰皇帝行寶，答疏於王公則用之；四曰皇帝之寶，勞來勛賢則用之；五曰皇帝信寶，徵召臣下則用之；六曰天子行寶，答四夷書則用之；七曰天子之寶，慰撫蠻夷則用之；八曰天子信寶，發蕃國兵則用之。（衛宏《漢舊儀》曰：「天子有六璽，皆白玉螭獸紐，文曰：皇帝行璽，皇帝之璽，皇帝信璽，天子行璽，天子之璽，天子信璽。」虞喜《誌林》曰：「所封事異，故文字不同。」《漢儀》又雲：「以皇帝行璽為凡雜，以皇帝之璽賜諸侯王書，以皇帝信璽發兵，其徵大臣以天子行璽，外國事以天子之璽，鬼神事以天子信璽。皆以武都紫泥封，青布囊白素裹，兩端縫，尺一版，中約署。有事及發外國兵用天子信璽，封拜外國及徵召用天子行璽，賜匈奴單於、外國王書用天子之璽，諸下竹使符徵召大事行州、郡、國者用皇帝信璽，諸下銅獸符發郡、國兵用皇帝之璽封拜王公以下遣使就授皆用皇帝行璽。若車駕行幸，次直侍中佩信璽、行璽以從。」天子之信，古曰璽，今曰寶，其用以玉，其封以泥；皇後及太子之信曰寶，其用以金也。）凡大朝會，則捧寶以進於禦座；車駕行幸，則奉寶以從於黃鉞之內。（今元正朝會則進神寶及受命寶；若行幸，則合八寶為五舉，函錄封盛以從。）
凡國有大事則出納符節，辨其左右之異，藏其左而班其右，以合中外之契焉。一曰銅魚符，所以起軍旅，易守長；（兩京留守，若諸州、諸軍、折沖府、諸處捉兵鎮守之所及宮總監，皆給銅魚符。）二曰傳符，所以給郵驛，通制命；（兩京留守及諸州、若行軍所，並給傳符。諸應給魚符及傳符者，皆長官執。其長官若被告謀反大逆，其魚符付以次審，無次官心受告之司。）三曰隨身魚符，所以明貴賤，應徵召；（親王及二品已上散官、京官文武職事五品已上、都督、刺史、大都督府長史。司馬、諸都護。副都護並給隨身魚符。）四曰木契，所以重鎮守，慎出納；（車駕巡幸，皇太子監國，有兵馬受處分者為木契。若王公以下、兩京留守及諸州有兵馬受處分，並行軍所及領兵五百人以上、馬五百疋以上征討，亦各給木契。其在內在外及行用法式並準魚符。）五曰旌篩，（周禮掌節職曰：「凡邦國之使節，山國用獸節，土國用人節，澤國用龍節，皆金也。」又雲：「道路用旌節。」《註》雲：「今漢使所擁是也。」《漢書》曰：「戾太子遭巫蠱事，懼不自明，取使節發兵，與丞相劉屈氂戰。初漢節純赤，以太子持赤節，故更為黃旄，加以相別。」「蘇武在匈奴，執漢節毛落。」並其事也。）所以委良能，假賞罰。魚符之制，王畿之內，左三右一；王畿之外，左五右一。（左者在內，右者在外，行用之日，從第一為首，後事須用，以次發之，周而復始。）大事兼敕書，（替代留守軍將及軍發後更添兵馬，新授都督、刺史及改替、追喚別使，若禁推、請假敕許及別敕解任者，皆須得敕書。）小事但降符函封，遣使合而行之。（應用魚符行下者，尚書省綠敕牒，門下省奏請，仍預遣官典就門下對封，封內連寫敕符，與左魚同函封，上用門下省印。若追右符；函盛封印亦準此。）傳符之制，太子監國曰雙龍之符，左、右各十；京都留守曰麟符，左二十，其右一十有九；東方曰青龍之符，西方曰騶虞之符，南方曰朱雀之符，北方曰玄武之符，左四、右三。（左者進內，右者付外應執符人。其兩京留守符並進內；若車駕巡幸，留右符付留守人。）隨身魚符之制，左二右一，太子以玉，親王以金，庶官以銅，（隨身魚符皆題雲「某位姓名」。其官只有一員者，不須著姓名；即官名其曹司同者，雖一員，亦著姓名。隨身者，仍著姓名，並以袋盛。其袋三品已上飾以金，五品已上飾以銀。六品已下守五品已上者不佩魚。若在家非時及出使，別敕召檢校，並領兵在外，不別給符契。若須回改處分者，勘符同，然後承用。）佩以為飾。刻姓名者，去官而納焉；不刻者，傳而佩之。（若傳佩魚，皆須遞相付，十日之內申報禮部。）木契之制，太子監國，則王畿之內左、右各三，王畿之外左、右各五；庶官鎮守，則左、右各十。旌節之制，命大將帥及遣使於四方，則請而假之，旌以專賞，節以專殺。
弘文館學士，無員數；（後漢有東觀，魏有崇文館，宋元嘉有玄、史兩館，宋太始至齊永明有總明館，染有士林館，北齊有文林館，後周有崇文館，或典校理，或司撰著，或兼訓生徒，若今弘文館之任也。武德初，置修文館；武德末，改為弘文館。神龍元年，避孝敬皇帝諱，改為昭文。神龍二年又改為修文，景雲二年改為昭文。開元七年又改為弘文，隸門下省。自武德、貞觀已來，皆妙簡賢良為學士。故事：五品已上，稱為學士；六品已下，為直學士。又有文學直館，並所置學士，並無員數，皆以他官兼之。儀鳳中，以館中多圖籍，置詳正學士校理。自垂拱已來，多大臣兼領。館中有四部書。貞觀初，褚亮檢校館務，學士號為館主，因為故事。其後有張太素，劉之、範履冰，並特敕相次為館它焉。常令給事中一人判館事。）學生三十人；（補弘文，崇文學生例：皇宗緦麻已上親，皇太後、皇後大功已上親，散官一品、中書門下三品、同中書門下平章事、六尚書、功臣身食實封者，京官職事正三品、供奉官三品子。孫，京官職事從三品、中書。黃門侍郎子，並聽預簡，選性識聰敏者充。貞觀元年，敕見任京官文武職事五品已上子有性愛學書及有書性者，聽於館內學書，其法書內出。其年有二十四人入館，敕虞世南、歐陽詢教示楷法。黃門侍郎王奏：「學生學書之暇，請置博士，兼肄業焉。」敕太學助教侯孝遵授其經典，著作郎許敞宗授以《史》、《漢》。二年，又奏請為學生置講經博士，考試經業，準式貢舉，兼學法書。）校書郎二人，從九品上；（本置名讎校，掌校典籍。開元七年罷讎校，置校書四人；二十三年，減二人。）典書二人；（館中有經、史、子、集四部之書，使典之也。其職同流外，八考入流。）拓書手三人；（貞觀二十三年置。龍朔三年，館內法書九百四十九卷並裝進，其拓書停。神龍元年又置。）筆匠三人；（貞觀二十三年置。）熟紙裝潢匠九人。（貞觀二十三年置。）弘文館學士掌詳正圖籍，授教生徒。凡朝廷有制度沿革，禮儀輕重，得參議焉。校書郎掌校理典籍，刊正錯謬。其學生教授考試，如國子之制。（禮部試崇文、弘文生舉例：習經一大經、一小箱；史習史記，漢書，後漢書。三國誌，各自為業，及試時務策五條。經、史皆讀文精熟，言音典正；策試十道，取粗解註義，經通六，史通三；其時務策須識文體，不失問目意，試五得三。皆兼帖孝經、論語共十條，通六者為第。）
