
卷四尚書禮部

禮部尚書一人侍郎一人
郎中一人員外郎一人主事二人令史五人書令史一十人亭長六人掌固八人
祠部郎中一人
員外郎一人主事二人令史六人書令史十三人掌固四人
膳部郎中一人
員外郎一人主事二人令史四人書令史九人
掌固四人
主客郎中一人
員外郎一人主事二人令史四人書令史九人
掌固四人
禮部尚書一人，正三品；(周之齊官卿也。漢成帝置尚書五人，其四曰客曹，主外國夷狄事。光武分六曹，吏部曹主選舉、齋祀事。然則夷狄、齋祀，皆今禮部之職。東晉始置祠部尚書，常與右僕射通職，若右僕射闕，則以祠部尚書知右事。宋、齊、粱、陳皆號祠部尚書。後魏稱儀曹尚書。北齊亦為祠部尚書，掌詞祭、醫藥、死喪、贈賻等事。後周依周官，置春官府大宗伯卿一人。隋更為禮部尚書，皇切因之。龍朔二年改為司禮太常伯，鹹亨元年復為禮部。光宅元年為春官尚書，神龍元年復故。)侍郎一人，正四品下。(周之春官小宗伯中大夫也。漢已來尚書侍郎，今郎中之任。後周依周官。隋煬帝置禮部侍郎，皇朝因之。龍朔二年改為司禮少常伯，鹹亨、光宅、神龍並隨曹改復。)禮部尚書、侍郎之職，掌天下禮儀、祠祭、燕饗、貢舉之政令。其屬有四：一曰禮部，二曰祠部，三曰膳部，四曰主客；尚書、侍郎總其職務而奉行其制命。凡中外百司之事，由於所屬，皆質正焉。凡舉試之制，每歲仲冬，率與計偕。其科有六：一曰秀才，(試方略策五條。此科取人稍峻，貞觀已後遂絕。)二曰明經，三曰進士，四曰明法，五曰書，六曰筭。凡正經有九：《禮記》、《左氏春秋》為大經，《毛詩》、《周禮》、《儀禮》為中經，《周易》、《尚書》、《公羊春秋》、《穀梁春秋》為小經。通二經者，一大一小，若兩中經。通三經者，大、小、中各一。通五經者，大經並通。其《孝經》、《論語》、《老子》並須兼習。凡明經先帖經，然後口試並答策，取粗有文理者為通。(舊制，諸明經試每經十帖、《孝經》二帖、《論語》八帖、《老子》兼註五帖，每帖三言，通六已上，然後試策十條，通七，即為高第。開元二十五敕：諸明經先帖經，通五已上，然後口試，每經通問大義十條，遍六已上，並答時務策三道。)凡進士先貼經，然後試雜文及策，文取華實兼舉，策須義理愜當者為通。(舊例帖一小經並註，通六已上；帖《老子》兼註，通三已上，然後試雜文兩道、時務策五條。開元二十五年，依明經帖一大經，通四已上，余如舊。)凡明法試律、令，取識達義理，問無疑滯者為通。(所試律、令，凡每部試十帖。策試十條：律七條，令三條。)凡明書試《說文》、《字林》，取通訓詁，兼會雜體者為通。(《說文》六帖，《字林》四帖；兼口試，不限條數。)凡明筭試《九章》、《海島》、《孫子》、《五曹》、《張丘建》、《夏侯陽》、《周髀》、《五經》、《綴術》、《緝古》，取明數造術，辨明術理者為通。(《九章》三帖，《五經》等七部各一帖，《輟術》六貼，《輯古》四帖，錄大義本條為問。)凡此六科，求人之本，必取精究理實而升為第。其有博綜兼學，須加甄獎，不得限以常科。(開元二十五年敕，明經、進士中，除所試外，明經有兼明五經已上，每經帖十通五已上，口問大義十條，疏義精通，通五已上；進士有兼通一史，試策及口問各十條，通六已上，須加甄獎，所司錄名奏聞。其進士唱及第訖，具所試雜文及策，送中書門下詳覆。其明經口問，仍須對同舉人考試。其試弘文、崇文生，自依常式。)其弘文、崇文館學生雖同明經、進士，以其資蔭全高，試取粗通文義。(弘、崇生習一大經一小經、兩中經者、習《史記》者，《漢書》者，《東觀漢記》者，《三國誌》者，皆須讀文精熟，言音典正，策試十道，取粗解註義，經通六，史通三。其試時務策者，皆須識文體，不失問目意，試五得三。皆兼帖《孝經》、《論語》，共十條。)太廟齋郎亦試兩經，文義粗通，然後補授，考滿簡試。其郊社齋郎簡試亦如太廟齋郎。其國子監大成十員，取明經及第人聰明灼然者，試日誦千言，並口試，仍策所習業十條通七，然後補充，各授散官，依色令於學內習業，以通四經為限。(其祿俸賜會準非伎術直例給。業成者於吏部簡試，《孝經》、《論語》共試八條，余經各試八條，間日一試，灼然明練精熟為通。口試十通九、策試十通七為第。所加經者，《禮記》、《左傳》、《毛詩》、《周禮》各加兩階，余經各加一階。及第者放選，優與處分；不第者，三年一簡，九年業不成者，解退，依常選例。業未成年未滿者，不得別選及充余使。若經事故，應敘日，還令覆上。其先及第人慾加經、及官人請試經者，皆準此。)
郎中一人，從五品上；(《周官》大宗伯屬官有下大夫，蓋郎中之任也。魏、晉、宋、齊、梁、陳、後魏、北齊有殿中郎、儀曹郎，而殿中掌表疏，儀曹掌吉兇禮制，皆禮部之職也。後周依《周官》。隋初，禮部曹置侍郎一人，煬帝除「侍」字，又改為儀曹。皇朝因稱郎中。武德三年復為禮部，龍朔二軍改為司禮大夫。鹹亨、光宅、神龍隨曹改復。)員外郎一人，從六品上；(《周官》大宗伯屬官有上士，後周依焉，蓋今員外郎之任也。隋開皇六年置禮部員外郎，煬帝改為儀曹承務郎。武德初改為禮部員外郎，龍朔二年改為司禮員外郎。鹹亨、光宅、神龍並隨曹改復。)主事二人，從八品下。禮部郎中、員外郎掌貳尚書、侍郎，舉其儀制而辨其名數。凡五禮之儀一百五十有二：一曰吉禮，其儀五十有五；(一曰冬至祀圜丘，二曰祈谷於圜丘，三曰雩祀於圜丘，四曰大享於明堂，五曰祀青帝於東郊，六曰祀赤帝於南郊，七曰祀黃帝於南郊，八曰祀白帝幹西郊，九曰祀黑帝於北郊，十曰礻昔祭百神幹南郊，十一曰朝日於東郊，十二曰夕月於西郊，十三曰祀風伯、雨師、靈星、司中、司命、司人、司祿，十四曰夏至祭方丘，十五曰祭神州於北郊，十六曰祭太社，十七曰祭五嶽、四鎮，十八曰祭四海、四瀆，十九曰時享於太廟，二十曰袷享於太廟，二十一曰禘享於太廟，二十二曰拜五陵，二十三曰巡五陵，二十四曰祭先農，二十五曰享光蠶，二十六曰享先代帝王，二十七曰藨新於太廟，二十八曰祭司寒，二十九曰祭五龍壇，三十曰視學，三十一曰皇太子釋奠，三十二曰國學釋奠，三十三曰釋奠於齊太公，三十四曰巡狩告圜丘，三十五曰巡狩告社稷，三十六曰巡狩告宗廟，三十七曰巡狩，三十八曰封禪，三十九曰祈於太廟，四十曰祈於太社，四十一曰祈於北郊，四十二曰祈於嶽瀆，四十三曰諸州祭社稷，四十四曰諸州釋奠，四十五曰諸州祭榮，四十六曰諸縣祭社稷，四十七曰諸縣釋奠，四十八曰諸縣祈榮，四十九曰諸太子廟時享，五十曰王公已下時享其廟，五十一曰王公已下袷享其廟，五十二曰王公已下禘享其廟，五十三曰四品已下時享其廟，五十四曰六品已下時祭，五十五曰王公已下拜掃。)二曰賓禮，其儀有六；(一曰蕃國王來朝，二曰戒蕃王見，三曰蕃王奉見，四曰受蕃使表及幣，五曰燕蕃國王，六曰燕蕃國使。)三曰軍禮，其儀二十有三；(一曰親征類於上帝，二百宜於太社，三曰造於太廟，四曰禡於所征之地，五曰軷於國門，六曰告所過山川，七曰露布，八曰勞軍將，九曰講武，十曰田狩，十一曰射於射宮，十二曰觀射於射官，十三曰遣將出征宜於太社，十四曰遣將告於太公廟，十五曰遣將告於太廟，十六曰祀馬祖，十七曰享先牧，十八曰祭馬社，十九曰祭馬步，二十曰合朔伐鼓，二十一曰合朔諸州伐鼓，二十二曰大儺，二十三曰諸州、縣儺。)四曰嘉禮，其儀有五十；(一曰皇帝加元服，二曰納後，三曰正、至受皇太子朝賀，四曰皇後正、至受皇太子朝賀，五曰正、至受皇太子妃朝賀，六曰皇後正、至受太子妃朝賀，七曰正、至受群臣朝賀，八曰秋節受群臣朝賀，九曰皇後正、至受群臣朝賀，十曰皇後受外命婦朝賀，十一曰皇帝於明堂讀春令，十二曰讀夏令，十三曰讀秋令，十四曰讀冬令，十五曰養老於太學，十六曰臨軒冊皇後，十七曰臨軒冊皇太子，十八曰內冊皇太子，十九曰臨軒冊王公，二十曰朝堂冊諸臣，二十一曰冊內命婦，二十二曰遣使冊授官爵，二十三曰朔日受朝，二十四曰朝集使辭見，二十五曰皇太子加元服，二十六曰納妃，二十七曰正、至受群臣賀，二十八曰受宮臣賀，二十九曰與師、傅、保相見，三十曰受朝集使參辭，三十一曰親王冠，三十二曰納妃，三十三曰公主降嫁，三十四曰三品以上冠，三十五曰四品以下冠，三十六曰六品以下冠，三十七曰三品以上婚，三十八曰四品以下婚，三十九曰六品以下婚，四十曰朝集使禮見及辭，四十一曰任官初上，四十二曰鄉飲酒，四十三曰正齒位，四十四曰宣赦書，四十五曰群臣詣闕上表，四十六曰群臣起居，四十七曰遣使慰勞諸蕃，四十八曰遣使宣撫諸州，四十九曰遣使諸州宣制，五十曰遣使諸州宣赦書。)五曰兇禮，其儀一十有八。(一曰兇年振撫，二曰勞問疾患，三曰中宮勞問，四曰皇太子勞問，五曰五服制度，六曰皇帝為小功已上舉哀，七曰敕使弔祭，八曰會喪，九曰冊贈，十曰會葬，十一曰致奠，十二曰皇後舉哀弔祭，十三曰皇太子舉哀弔祭，十四曰皇太子妃舉哀弔祭，十五曰三品已上喪，十六曰四品以下喪，十七曰六品以下喪，十八曰王公已下喪。禮制通議其新五禮，開元二十年修，凡一百五十卷。)
凡君臣上下皆有通稱。凡夷夏之通稱天子曰「皇帝」，臣下內外兼稱曰「至尊」，天子自稱曰「朕」，臣下敷奏於天子曰「陛下」，服禦曰「乘輿」，行幸曰「車賀」。皇太子已下，率土之內，於皇帝皆稱「臣」。六宮已下，率土之內，婦人於太皇太後、皇太後皆稱「妾」；百官曰「殿下」，自稱曰「臣」。百官於皇太子亦曰「殿下」，自稱名，東宮官則稱「臣」。凡散官正二品、職事官從三品已上，爵郡王已上，於公文皆不稱姓。凡六品已下官人奏事，皆自稱官號、臣、姓名，然後陳事。(通事舍人、侍禦史、殿中侍禦史則不稱官號。)凡上表、疏、箋、啟及判、策、文章，如平闕之式。(謂昊天、後土，天神、地只，上帝、天帝，廟號，祧皇祖、妣，皇考、皇妣，先帝、先後，皇帝、天子，陛下、至尊，太皇太後、皇太後、皇後、皇太子皆平出；宗廟、社稷，太社、太稷，神主、山陵、陵號，乘輿、車駕，制書、敕旨，明制、聖化，天恩、慈旨，中宮、禦前，闕廷、朝廷之類並闕字；宗廟中、陵中、行陵、陵中樹木、待制、乘輿車中馬，舉陵廟名為官，如此之類，皆不闕字。若泛說古典，延及天地，不指說平闕之名者，亦不平出。若寫經史群書及撰綠舊事，其文有犯國諱者，皆為字不成。)
凡元日大陳設於太極毆，(今大明官於含元殿，在都則於乾元殿。)皇帝袞冕臨軒，展宮縣之樂，陳歷代寶玉、輿輅，備黃麾仗。二王後及百官、朝集使、皇親、諸親並朝服陪位。皇太子獻壽，次上公獻壽，次中書令奏諸州表，黃門侍郎奏祥瑞，戶部尚書奏諸州貢獻，禮部尚書奏諸蕃貢獻，太史令奏雲物，侍中奏禮畢。然後，中書令又與供奉官獻壽。時，殿上皆呼萬歲。(按：舊儀闕供奉官獻壽禮，但位次立，禮畢，竟無拜賀。開元二十五年，臣林甫謹草其儀，奏而行之。)大會之日，陳設亦如之。皇帝服通天冠。皇太子稱觴獻壽，次上公稱觴獻壽，侍中宣賜束帛有差。其日，外命婦朝中宮，為皇後稱觴獻壽，司宮宣賜束帛有差。凡冬至大陳設如元正之儀，其異者，皇帝服通天冠，無諸州表奏、祥瑞、貢獻。凡元正、冬至大會之明日，百官、朝集使皆詣東宮，為皇太子獻壽。凡千秋節，皇帝禦樓，設九部之樂，百官褲褶陪位，上公稱觴歟壽。凡京司文武職事九品已上，每朔、望朝參；五品已上及供奉官、員外郎、監察禦史、太常博士，每日朝參。凡蕃國主朝見，皆設宮縣之樂及貴麾仗；若蕃國使，則減黃麾之半。凡冊皇後、皇太子、皇太子妃、諸王、王妃、公主，並臨軒冊命，陳設如冬、正之儀；訖，皆拜太廟。凡車駕巡幸及還京，百官辭迎皆於城門外；留守宮內者，在殿門外。行從官每日起居，兩京文武職事五品已上三日一奉表起居，三百裏內刺史朝見。東都留司文武官每月於尚書省拜表，及留守官共遣使起居，皆以月朔日，使奉表以見，中書舍人一人受表以進。北都留守每季一起居。凡皇太子行，先一日，在京文武職事五品己上並詣官辭；還宮明日，詣宮參。凡元正，若皇帝加元服，皇太後加號，皇後、皇太子初立，天下諸州刺史，若京官五品已上在外者，並奉表、疏賀，皆禮部整比，送中書總奏之。
凡祥瑞應見，皆辨其物名。若大瑞，(大瑞謂景星、慶雲、黃星真人、河精、麟、鳳、鸞、比翼鳥、同心鳥、永樂鳥、富貴、吉利、神龜、龍、騶虞、白澤、神馬、龍馬、澤馬、白馬赤髦、白馬朱鬃之類，周匝、角瑞、獬豸、比肩獸、六足獸、茲白、騰黃、騊駼、白象、一角獸、天鹿、鱉封、酋耳、豹犬、露犬、玄珪、明珠、玉英、山稱萬歲、慶山、山車、象車、烏車、根車、金車、朱草、屈軼、蓂莢、平露、莆、蒿柱、金牛、玉馬、玉猛獸、玉甕、神鼎、銀甕、丹甑、醴泉、浪井、河水清、江河水五色、海水不揚波之類，皆為大瑞。)上瑞，(謂三角獸、白狼、赤羆、赤熊，赤狡、赤兔、九尾狐、白狐、玄狐、白鹿、白獐、白兕、玄鶴、赤烏，青烏、三足烏、赤蔫、赤雀、比目魚、甘露、廟生祥木、福草、禮草、萍實、大貝、白玉赤文、紫玉、玉羊、玉龜、玉牟、玉英、玉璜、黃銀、金藤、珊瑚鉤、駭雞犀、戴通璧、玉琉璃、雞趣璧之類，皆為上瑞。)中瑞，(謂白鳩、白烏、蒼烏、白澤、白雉、雉白首、翠鳥、黃鵠、小鳥生大鳥、朱雁、五色雁、白雀、赤狐、黃羆、青燕、玄貉、赤豹、白兔、九真奇獸、充黃出谷、澤谷生白玉、瑯玕景、碧石潤色、地出珠、陵出黑丹、威綏、延喜、福井、紫脫常生、賓連闊達、善茅、草木長生，如此之類，並為中瑞。)下瑞，(謂秬秠、嘉禾、芝草、華蘋、人參生、竹實滿、椒桂合生、木連理、嘉木，戴角麀鹿、駁鹿、神雀、冠雀、黑雉之類為下瑞。)皆有等差。若大瑞，隨即表奏，文武百僚詣闕奉賀。其他並年終員外郎具表以聞，有司告廟，百僚詣闕奉賀。其鳥獸之類有生獲者，各隨其性而放之原野。其有不可獲者，若木連理之類，所在案驗非虛，具圖畫上。凡太陽虧，所司預奏，其日置五鼓、五兵於太社，皇帝不視事，百官各素服守本司，不聽事，過時乃罷。月蝕則擊鼓於所司救之。若五嶽、四鎮、四瀆崩竭，皆不視事三日。凡二分之月，三公巡行山陵，則太常卿為之副焉。(若獻祖、懿祖二陵，令趙州刺史年別一度巡行。)
凡百官拜禮各有差：文武官三品已下拜正一品；(中書門下則不拜。)東宮官拜三師，四品已下拜三少；自余屬官於本司隔品者皆拜焉。其準品應致敬而非相統攝，則不拜。(謂尚書都事於諸司郎中，殿中主事於主局、直長之類，其品雖卑，則亦不拜。若流外官，拜本司品官。)凡致敬之式，若非連屬應敬之官相見，或自有親戚者，各從其私禮。(諸官人在路相遇者，四品已下遇正一品，東宮官四品已下遇三師，諸司郎中遇丞相，皆下馬。凡行路之間，賤避貴，少避老，輕避重，去避來。)
凡國有五聲、八音，(五聲為宮、商、角、徵、羽，八音謂金、石、絲、竹、匏、土、革、木。)六律、六呂。(六律：黃鍾，太簇，姑洗，蕤賓，夷則，無射。六呂：大呂，夾鍾，中呂，林鍾，南呂，應鍾。)陳四縣之度，(四縣謂宮縣、軒縣、判縣、特縣。)分二舞之節，(謂文舞、武舞。)以和人偷，以調節氣，以享神鬼，以序賓客。(凡來樂之制並載太常寺。)凡私家不得設鐘、磬。三品已上得備女樂，五品已上女樂不得過三人。居大功已上喪受冊及之官，雖有鼓樂，縱而不作。
凡太廟、太社及諸宮殿門，東官及一品已下、諸州門，施戟有差：凡太廟、太讓及諸宮殿門，各二十四戟；東宮諸門，施十八戟；正一品門，十六戟；開府儀同三司、嗣王、郡王、若上桂圓·柱國帶職事二品己上及京兆·河南·太原府、大都督、大都護門，十四戟；上柱國·柱圓帶職事三品已上、中都督府、上州、上都護門，十二戟；國公及上護軍·護軍帶職事三品，若下都督、中·下州門，各一十戟。
凡內外百司皆給鋼印一鈕。(其吏部、司勛各置二印，兵部置一印，考功、賀部、金部、尚食·尚乘局各別置一印。其文曰「某司之印」，東都即雲「東都某司之印」。內外諸司有傳符、銅符之處，各給封符印一枚，發驛封符及封魚函則用之。諸司從行者各給行從印，其文曰「某司行從之印」；駕還，則封納本司。)凡內外百官有魚符之制。(並出於門下省。)
凡服飾尚黃，旗幟尚赤。乘輿之服則有大裘冕、袞冕、驚冕、毳冕、絺冕、玄冕、通天冠、武弁、弁服、黑介幘、白紗帽、平巾幘、翼善冠之服。(並出於殿中省。)皇後之服則有褘衣、鞠衣、鈿釵禮衣之制。(並出於內侍省。)皇太子之服則有袞冕、具服遠遊冠、公服遠遊冠、鳥紗帽、弁服、平巾幘、進德冠之服。(並出於左春坊。)皇太子妃之服則有褕翟、鞠衣、鈿釵禮衣。(並出於右春坊。)
凡王公、第一品服袞冕，(垂青珠九旒，以組為纓，色如其綬；青纊充耳；角簪導；青衣、纁裳，服九章，每章一行，重以為等，每行九；白紗中單，黼領，青標、襈、裾，革帶，鉤<角枼>，大帶，韍，劍，珮，綬，朱襪，赤舄。)二品服驚冕，(八旒，七章，余同袞冕。)三品服毳服，(七旒，五章，余同毳冕。)四品服絺冕，(六旒，三章，余同毳冕。)五品服玄冕，(五旒，無章，余同驚冕。)六品至九品服爵弁。(玄纓，簪導，青衣、纁裳，白紗中單，青領、標、襈、裾、革帶、鉤<角枼>，大帶，爵韈，赤履之服。)凡冕服及爵弁服，助祭、親迎則服之。若私家祭祀，三品已上，及褒聖侯祭孔子，皆服玄冕；五品已上，服爵弁；六品已下，通服進賢冠之服。若職事官三品已上有公爵者，嫡子婚，聽假絺冕；五品已上孫、九品已上子及五等爵婚，皆假以爵弁服；庶人婚，假以絳公服。凡百官朝服，陪祭、朝會，大事則服之；(冠，幘，纓，簪導，絳紗單衣，白紗中單，皂領、標、襈、裾、白裙、襦，革帶、鉤<角枼>，假帶，曲領，方心，絳紗蔽膝，韈，舄，劍，雙珮，雙綬。六品已下去劍、珮、綬。)公服，朔望朝謁見皇太子則服之；(冠，幘，纓，簪導，絳沙單衣，白裙、襦，革帶、鉤<角枼>，假帶，方心，韈，履，紛鞶囊，只珮。六品已下去紛鞶囊、只珮。凡綬，親王纁朱綬，一品綠綟綬，二品、三品紫綬，四品表綬，五品黑綬。凡有綬則有紱。)弁服，尋常公事則服之。(牙簪導，纓，玉琪，朱衣、素裳，革帶，鞶囊，小綬，只珮，白韈，烏皮履。一品九琪，二品八琪，三品七琪，四品六琪，五品五琪，六品已下去琪及鞶囊、只綬。)平巾幘之服，武官及衛官尋常公事則服之。(冠及褶依本品色，並大口褲，起梁帶，烏皮鞾。若武官陪位大仗，加螣蛇袮襠。)褲褶之服，朔望朝會則服之。(五品已上通用綾及羅，六品已下用小綾。應著褲褶，並起十月一日，至二月三十日已前。)
凡百僚冠、笏，(遠遊三梁冠、黑介幘、青緌，皆諸王服之；親王即加金附蟬。若進覽冠，三品已上三梁，五品已上兩梁，九品已上一梁，三師、三公、太子三師·三少、五等爵、尚書省、秘書省、諸寺·監、詹事府、東宮三寺及散官、親王傅·友·文學，並關、津、兵、瀆等流內九品已上服之。武弁、平巾幘，文武官及中書·門下·殿中·內侍省、諸衛及太子諸坊·諸率府，及鎮、戍流內九品已上服之。侍中、中書令、散騎常侍加貂蟬。法冠，一名獬豸，監察禦史已上服之。高山冠，內侍省內謁者等服之。卻非冠，亭長、門仆服之。進德冠，五品已上附山雲加琪，如弁服之制。三品已上笏前詘後直，五品已上前詘後挫，並用象；九品已上任用竹、木，上挫下方。男以上，聽依爵品執笏。)傘、幰，(若職事官五品已上，上及散官三品已上，爵國公已上及縣令，並用傘。一品青油纁通幰，朱裏；三品已上青通幰，朱裏；五品已上青偏幰，碧裏。)珂、珮(珂，三品已上九子，四品七子，五品五子。珮，一品山玄玉，五品已上水蒼玉。)各有差。凡常服亦如之。(親王、三品已上、二王後服用紫，飾以玉；五品已上服用朱，飾以金；七品已上服用綠，飾以銀；九品已上服用青，飾以鍮石；流外、庶人服用黃，飾以銅、鐵。)凡兇服不入公門。(遭喪被起在朝者，各依本品著淺色絁縵；周已下慘者，朝參起居亦依品色，無金玉之飾。起復者，朝會不預。周喪未練，大功未葬，則亦準比例。)
凡外命婦之服，若花釵翟衣，外命婦受冊、從蠶、朝會、婚嫁則服之。(第一品，花釵九樹，翟九等；二品，花釵八樹，翟八等；三品，花釵七樹，翟七等；四品，花釵六樹，翟六等；五品，花釵五樹，翟五等。其服並素紗中單，黼領，朱標、襈，蔽膝，青衣，革帶，青韈、舄，珮，綬。其衣通用羅縠充。)鈿釵禮衣，外命婦朝參、辭見及禮會則服之。(一品九鈿，二品八鈿，三品七鈿，四品六鈿，五品五鈿，並通用雜色，制與翟衣同。加只珮、小綬，去舄加履。)凡婚嫁花釵禮衣，六品已下妻及女嫁則服之；(其釵覆笄而已。其兩博鬢任以金、銀、雜寶為飾。禮衣則大袖連裳，青質；素紗中單，朱標、襈；蔽膝，大帶；以青衣帶、革履、韈。)其次花釵禮衣，庶人女嫁則服之。(釵以金、銀塗，琉璃等飾。連裳青質，以青衣帶、革履、韈，皆自製也。)凡婚嫁之服，若資蔭高者，皆從高。(女初嫁，聽攝母服廟見，已後準常。)親王孺人服依本品。五品已上媵，降妻一等；妾，降媵一等。凡婦人常服五等已上諸親女、婦及五品已上母、妻通服者，從多給；服已終則不給。
凡內外職事五品已上在兩京薨、卒，及身死王事，將葬，皆祭以少牢，三品已上贈以束帛，一品加乘馬。既引，又遣使贈於郭門之外，皆以束帛，一品加璧。(致仕薨、卒，並依職事見任之法。)凡百官葬禮皆有轜車、引、披、鐸、翣、明器、方相、魌頭之制，皆載於鴻臚之職焉。碑碣之制，五品已上立碑；(螭首龜躍，趺上高不過九尺。)七品已上立碣；(圭首方趺，趺上高不過四尺。)若隱淪道素，孝義著聞，雖不仕，亦立碣。凡石人、石獸之類，三品已上用六，五品已上用四。(凡德政碑及生祠，皆取政績可稱，州為申省，省司勘覆定，奏聞，乃立焉。)
祠部郎中一人，從五品上；(東晉置。歷宋、齊、梁、陳、後魏、北齊皆有祠部郎，後周春官府有典祠中大夫一人，隋有祠部郎，皇朝稱郎中。龍朔二年改為司禋大夫，鹹亨元年復故。)員外郎一人，從六品陽上；(隋文帝置，煬帝為承務郎，皇朝復為祠部員外郎。龍朔、鹹亨隨曹改復。)主事二人，從九品上。祠部郎中、員外郎掌祠祀享祭，天文漏刻，國忌廟諱，卜筮醫藥，道佛之事。凡祭祀之名有四：一曰祀天神，二曰祭地只，三曰享人鬼，四曰釋奠於先聖先師。其差有三：若昊天上帝、五方帝、皇地只、神州、宗廟為大祀，日、月、星、辰、社稷、先代帝王、嶽、鎮、海、瀆、帝社、先蠶、孔宣父、齊太公、諸太子廟為中祀，司中、司命、風師、雨師、眾星、山林、川澤、五龍祠等及州縣社稷、釋奠為小祀。冬至祀昊天上帝於圜丘，以高祖配焉；又祀東方青帝靈威仰、南方赤帝赤熛怒，西方白帝白招拒，北方黑帝葉光紀，中央黃帝含樞紐及大明、夜明於壇之第一等，又祀內官五十五坐於壇之第二等，又祀中官一百五十九坐於壇之第三等；又祀外官一百五坐、眾星三百六十坐於內壝之內。正月上辛祈谷於圜丘，祀昊天上帝，以高祖配焉；祀五方帝於壇之第一等。孟夏之月大雩於圜丘，祀昊天上帝，以太宗配焉；又祀五方帝於壇之第一等，又祀太昊、炎帝、黃帝、少昊、顓頊於壇之第二等，又祀勾芒、祝融、後土、蓐收，玄冥於內壝之內。季秋之月大享於明堂，祀昊天上帝，以睿宗配焉；又祀五方帝、五帝、五官各於其方。夏至祭皇地只於方丘，以高祖配焉；祭神州於壇之第一等；五嶽、四鎮、四海、四瀆、五方山林·川澤·丘陵·墳衍·原隰，凡七十坐；皆於內壝之內。(汾陰後土祠廟亦四時祭焉。)孟冬之月祭神州地只於北郊，奉太宗以配焉。立春之日祀青帝於東郊，以太昊配焉，其勾芒氏及歲星、東方三辰七宿並從祀。立夏之日祀赤帝於南郊，以神農配焉，其祝融氏及熒惑星、南方三辰七宿並從祀。季夏土王日祀黃帝於南郊，以軒轅配焉，其後土氏、鎮星並從祀。立秋之日祀白帝於西郊，以少昊配焉，其蓐收氏、太白星、西方三辰七宿並從祀。立冬之日祀黑帝於北郊，以顓頊配焉，其玄冥氏、辰星及北方三辰七宿並從祀。春分之日朝日於東郊，秋分之日夕月於西郊，立春後醜日祀風師於國城東北，立夏後申日祀雨師於國城西南，立秋後辰日祀靈星於國城東南，立冬後亥日祀司中、司命、司人、司祿於國城西北。仲春上戊祭太社，以後土氏配焉，祭太稷，以後稷氏配焉。仲秋之月及臘日亦如之。四孟月及臘日大享太廟，春享則兼祭司命及戶，夏享則兼祭竈。季夏之月祭中溜。秋享兼祭門及厲，冬享兼祭行。若臘享，則七祀遍祭，皆於太廟之西門內之南。凡三年一袷享，以孟冬；五年一祫享，以孟夏，皆七祀遍祭。若袷享，則配享功臣皆列於當室之前。(高祖之廟則開府儀同三司淮安王神通、禮部尚書河間王孝恭、陜東道大行臺右僕射鄭國公殷開山、戶部尚書渝國公劉政會配饗。太宗之廟則司空梁國公房玄齡、尚書左僕射萊國公杜如晦、尚書左僕射申閡公高士廉配享。高宗之廟則司空英國公李勣、尚書左僕射北平縣公張行成、中書令高唐縣公馬周配享。中宗之廟則侍中平陽郡王敬暉、侍中抉陽郡王桓彥範、中書令博陵郡王崔玄暐、中書令漢陽郡王張東之、中書令南陽郡王袁恕己配饗。睿宗之廟則太子少傅許國公蘇瑰、尚書左丞相徐國公劉幽求配饗。)孟夏吉亥享先農於東郊，以後稷配。季春吉巳享先蠶於西郊。仲春上丁釋奠於孔宣父，以顏回配，其七十二弟子及先儒並從配；(謂子淵、子騫、伯牛、仲弓、子有、子路、宰我、子貢、子遊、子夏、曾參、顓孫師、淡臺滅明、宓子賤、原憲、公冶長、南宮適、公暫哀、曾點、顏路、商瞿、高柴、漆雕開、公伯寮、司馬牛、樊遲、有若、公西赤、巫馬期、梁鱣、顏相、冉孺，曹恤、伯虔、公孫龍、冉季產、秦子南、漆雕哆、顏子驕、漆雕徒父、壤駟赤、商澤、石作蜀、任不齊、公夏首、公良孺、後處，秦冉、奚容箴、公肩定、顏辛、鄔單、句井彊、罕父黑、秦商、申黨、公阻子之，榮子、縣成、左人郢、燕伋、鄭子徒、秦非、施之常、顏噲、步叔乘、顏之仆，陳亢籍、樂欣、廉潔，顏何、叔仲會、狄黑、邦巽、孔忠、公西輿如、公西葴等，及左丘明、公羊高、穀梁赤、伏勝、高堂生、戴聖、毛萇、孔安國、劉向、鄭眾、杜子春、馬融、盧植、鄭玄、服虔、賈逵、何休、王肅、王弼、杜預、範寧等，凡九十八人。)仲秋之月亦如之。仲春上戊釋奠於齊太公，以留侯張良配焉；仲秋之月亦如之。孟冬祭司寒於冰室，仲春祀馬祖，仲夏享先牧，仲秋祭馬社，仲冬祭馬步，並以剛日，皆於大澤之中。季冬臘日前寅蠟百神於南郊，大明、夜明、神農、後稷、伊耆、五官、五星、二十八宿、十二辰、五嶽、四鎮、四海、四瀆、五田峻、青龍、朱雀、麒麟、騶虞、玄武及五方山林·川澤·丘陵·墳衍·原隰·井泉·水·墉·坊·於菟·鱗·羽·介·毛·臝·郵·表·畷·貓·昆蟲，凡一百八十七坐；若其方有災害，則闕而不祭，祭井泉於川澤之下。立春之日，祭東嶽泰山於兗州，樂鎮沂山於沂州，東海於萊州，東瀆淮於唐州；立夏之日，祭南嶽衡山於衡州，南鎮會稽山於越州，南海於廣州，南瀆江於益州；季夏土王日，祭中嶽嵩山於河南府；立秋之日，祭西嶽華山於華州，西鎮吳山於隴州，西海及西瀆河於同州；立冬之日，祭北嶽恆山於定州，北鎮醫無閭於營州，北海及北瀆濟於河南府，各於其境內，本州長官行焉。蜀州青城丈人山，每歲春、秋二時享以蔬饌，委縣令行。(側近以三、兩人灑掃。)凡三年一享帝譽氏於頓丘；享唐堯於平陽，而稷、卨配焉；享虞舜於河東，咎繇配焉；享夏禹於安邑，伯益配焉；享殷湯於偃師，尹尹配焉；享周文王於酆，太公配焉；享周武王於鎬，周公、召公配焉；享漢高祖於長陵，蕭何配焉，皆以仲春之月。四時仲月，享隱、章懷、憨德、節湣、惠莊、惠文、惠宣七太子廟，令其子孫主祭，有司給牲牢、樂縣，太常博士相禮焉。四仲月享隋文帝、周武帝廟，酅公、介公主祭。凡州、縣皆置社稷，如京、都之制，仲春上戊，州、縣官親祭；仲秋上戊亦如之。凡州、縣皆置孔宣父廟，以顏回配焉，仲春上丁，州、縣官行釋奠之禮；仲秋上丁亦如之。凡官爵二品已上，祠四廟；五品已上，祠三廟；六品已下達於庶人，祭祖彌而已。凡國有封禪之禮，則依圜丘方澤之神位。(古封禪禮多闕而不載，其玉檢文亦秘，代莫得知。開元二十三年，上封泰山，乘馬直造山頂，唯一二大臣得從焉；其玉檢文為蒼生祈福，當時不秘，人得以知之。)若親征，禡類昭告各依本神位焉。(車駕巡幸，路次名山大川、古昔聖帝明王·名臣將相陵墓及廟應致祭者，名山大川三十裏內，聖帝明王二十裏內，名臣將相十裏內，並令本州祭之。)
凡國有大祭祀之禮，皇帝親祭，則太尉為亞獻，光祿卿為終獻；若有司攝事；則太尉為初獻，太常卿為亞獻，光祿卿為終獻；孔宣父廟，則國子祭酒為初獻，司業為亞獻，國子博士為終獻；齊太公廟，則太常卿為初獻，少卿為亞獻，丞為終獻。諸小祀唯官一獻。凡大祀散齋四日，致齋三日；中祀散齋三日，致齋二日；小祀散齋二日，致齋一日，皆祀前習禮、沐浴，並給明衣。(諸大祀齋官皆於散齋日平明集尚書省受誓戒；其致齋日，三公於都省安置，所司鋪設。若車駕親行及齋官向祀祭之所，本司預告州縣及金吾相知，令平明清所行之路，道次不得見諸兇穢、縗絰及聞哭泣之聲。散齋日不得吊喪問疾，不判署刑殺文書，不決罰罪人。)
凡京師孟夏已後旱則先祈嶽、鎮、海、瀆及諸山川能興雲雨者，皆於北郊望祭；又祈社稷；又祈宗廟。每七日一祈，不雨，溫從嶽、瀆如初。旱甚則修雩。秋分已後，雖旱不雩。雨足皆報祀。若州、縣，則先祈社稷及境內山川。若霖雨，則京城榮諸門，門別三日，每日一榮；不止，祈山川、嶽鎮、海瀆；三日不止，祈社稷、宗廟。若州、縣，則榮城門及境內山川而己。
凡天下觀總一千六百八十七所。(一千一百三十七所道士，五百五十所女道士。)每觀觀主一人，上座一人，監齋一人，共網統眾事。而道士修行有三號：其一曰法師，其二曰威儀師，其三曰律師。其德高思精謂之練師。而齋有七名：其一曰金錄大齋，(調和陰陽，消災伏害，為帝王國土延祚降福。)其二曰黃錄齋，(並為一切拔度先祖。)其三曰明真齋，(學者自齋齊先緣。)其四曰三元齋，(正月十五日天官，為上元；七月十五日地官，為中元；十月十五日水官，為下元，皆法身自懺愆罪焉。)其五曰八節齋，(修生求仙之法。)其六曰塗炭齋，(通濟一切急難。)其七曰自然齋。(普為一切祈福。)而禳謝復三事：其一曰章，其二曰醮，其三曰理沙。大抵以虛寂自然無為為宗。(其法出於老子，自雲有物混成，先天地生，視之不見，聽之不聞，搏之不得，湛然而存，隨感應物，厥跡無常。奉其道者，鹹蠲去邪累，澡雪心神，及至白日升天，長生代上。文稱道者有三元、九府、百二十官，一切諸神，鹹所統攝；至有化金消玉，行符敕水，奇方妙術，軀鬼役神之能，故好異者共尊事之。又言二儀之間有二十三天，一天之中三十六宮，宮有一主，最高者曰無極至尊，次曰大至真尊，次天覆地載陰陽真尊，次供正真尊。其事甚妙，故啟敘其宗旨也。蓋老子生於殷末，在周為守藏史，柱下史，作為道書五千言，其要在清靜理國，立身之要出。至後漢，張道陵號天師，闡揚其化，周於四海者，以顯其德。)
凡天下寺總五千三百五十八所。(三千二百四十五所僧，二千一百一十三所尼。)每寺上座一人，寺主一人，都維那一人，共綱統眾事。而僧持行者有三品：其一曰禪，二曰法，三曰律。大抵皆以清靜慈悲為宗。(釋氏之源，秦、漢已前未傳中土。至漢武元狩中，遣將軍霍去病討匈奴，殺休屠王，獲其祭天金人，帝以為神，列於甘泉宮。金人率長丈余，不祭祀，但燈香禮拜而已。及至張騫使大夏，聞其旁有身毒國，一名天竺國，有浮屠之教。哀帶元壽元年，受大月氏王使浮屠經。後漢明帝永平三年，夜夢金人，頂有日光，飛行殿庭，乃訪群臣，侍中博毅始以佛對。於是，帝遣郎中蔡惜使於天竺國，寫浮屠遣範。愔乃與沙門迦華摩騰讓、竺法蘭東還洛陽。中國有沙門及拜禮之法，自此始也。愔得佛經四十二章及釋迎立像，明帝令畫工圖佛像，置清涼臺及顯節陵上。愔之還也，以白馬負經，漢因立白馬寺於洛城雍關西。浮屠正號曰佛陀，譯之則為靜覺。所謂佛者，本號釋迦文，郎天竺釋迦衛國王之子，於四月八日夜從母右脅而生，有三十二相。當周莊王九年，魯莊公七年，夏四月，恆星不見夜明是也。以布施、持戒、忍辱、精進、禪定、智惠為宗，所謂六波羅密者也。自齊、梁之後，其道彌尊。)
凡道士、女道士、僧、尼之簿籍亦三年一造。(其籍一本送祠部，一本送鴻臚，一本留於州、縣。)凡道士、女道士衣服皆以木蘭、青碧、皂荊黃、緇壞之色。(若服俗衣及綾羅、乘大馬、酒醉、與人鬥打、招引賓客、占相吉兇、以三寶物餉饋官寮、勾合朋黨者，皆還俗。若巡門教化、和合婚姻、飲酒食肉、設食五辛、作音樂博戲、毀罵三綱、淩突長宿者，皆苦役也。)
凡道觀三元日、千秋節日，凡修金錄、明真等齋及僧寺別敕設齋，應行道官給料。高祖神堯皇帝，(五月六日。)文穆皇後，(五月一日。)太宗文武聖皇帝，(五月二十六日。)文德聖皇後，(六月二十一日。)高宗天皇大帝，(十二月四日。)大聖天後，(十一月二十六日。)中宗孝和皇帝，(六月二日。)和思皇後，(四月七日。)睿宗大聖真皇帝，(六月十日。)昭成皇後，(正月二日。)皆廢務。(凡廢務之忌，若中宗已上，京城七日行道，外州三日行道；睿宗及昭成皇後之忌，京城二七日行道，外州七日行道。)八代祖獻祖宣皇帝，(十二月二十三日。)宣莊皇後，(六月三日。)七代祖懿祖光皇，(九月八日。)光懿皇後，(八月九日。)皆不廢務。六代祖太祖景皇帝，(九月十八日。)景烈皇後，(五月六日。)五代祖代祖元皇帝，(四月二十四日。)元真皇後，(三月六日。)孝敬皇帝，(四月二十五日。)哀皇後，(十二月二十日。)皆不廢務，京城一日設齋。凡國忌日，兩京定大觀、寺各二散齋，諸道士、女道士及僧、尼，皆集於齋所，京文武五品以上與清官七品已上皆集，行香以退。若外州，亦各定一觀、一寺以散齋，州、縣官行香。應設齋者，蓋八十有一州焉。(謂四輔、五府、六雄、十望、曹、濮、兗、齊、豫、徐、陳、青、亳、仙、涼、秦、瀛、貝、邢、恆、冀、定、趙、滄、德、深、博、易、相、梁、襄、澤、安、綿、梓、遂、眉、邛、果、彭、蜀、漢、潤、越、常、蘇、杭、婺、衢、湖、宣、洪、潭、廣、桂、隴、邠、涇等州是也。其道士、女道士、僧、尼行道散齋，皆給香油、炭料。若官設齋，道、佛各施物三十五段，供修理道、佛，寫一切經；道士、女道士、僧、尼各施錢十二文。五品已上女及孫女出家者，官齋、行道，皆聽不預。若私家設齋，道士、女道士、僧、尼兼請不得過四十九人。)凡遠忌日雖不廢務，然非軍務急切，亦不舉事。余如常式。
膳部郎中一人，從五品上；(後魏職品令：太和中改定百官，都官尚書管左士郎。北齊《河清令》，改左士郎為膳部。隋亦號膳部郎，皇朝改為郎中。龍朔二年為司膳大夫，鹹亨元年復故。)員外郎一人，從六品上；(隋文帝置，煬帝改為承務郎，皇朝復為膳部員外郎。龍朔、鹹亨隨曹改復。)主事二人，從九品上。膳部郎中、員外郎掌邦之牲豆、酒膳，辨其品數。凡郊祀天地、日月、星辰、嶽瀆，享祭宗廟、百神，在京都者，用牛、羊、豕、滌養之敷，省閱之儀，皆裁於廳廩犧之職焉。若諸州祭嶽、鎮、海、瀆、先代帝王，以太牢；州、縣釋奠於孔宣父及祭社稷，以少牢；其祈榮，則以特牛。凡郊祀天地、日月、星辰、嶽瀆及享宗廟、百神在京都者，所用籩、豆、簠、簋、鈃、、俎之數，魚脯醯醢之味，石鹽菜果之羞，並載於太官之職焉。若諸州祭嶽、鎮、海、瀆及先代帝王，籩豆各十，簠、簋各二，俎三；州、縣祭社稷、釋奠，每坐籩、豆各八，簠、簋、俎如上，其所實之物，如京、都之制。凡祀用尊、罍，所實之制，並載於良醞之職焉。凡天下之珍異甘滋之物，多少之制，封檢之宜，並載於尚食之職焉。凡非因大禮，不得獻食。若因大慶，獻食及所司供進，並不得用犢。若牸羊至廚生羔者，放長生。(若大齋日，皆進素食，其應用之羊亦放為長生。)凡諸陵所有進獻之饌，並載於陵令之職焉。
凡親王已下常食料各有差。(每日細白米二升，粳米、粱米各一斗五升，粉一升，油五升，鹽一升半，醋二升，蜜三合，粟一斗，梨七顆，蘇一合，乾棗一升，木橦十根，炭十斤，蔥、韭、豉、蒜、姜、椒之類各有差。每月給羊二十口；豬肉六十斤；魚二十頭，各一盡；酒九斗。)三品已上常食料九盤，(每日細米二升二合，粳米八合，面二升四合，酒一升半，羊肉四分，醬四合，醋四合，瓜三顆，鹽、豉、蔥、姜、葵、韭之類各有差；木橦，春二分，冬三分五厘；炭，春三斤，冬五斤。)四品、五品常食料七盤，(每日細米二升，面二升三合，酒一升半，羊肉三分，瓜兩顆，余並同三品。若斷屠及決囚日，停肉，給油一合、小豆三合。三品已上亦同此。)六品已下、九品已上常食料五盤。(每日白米二升，面一升一合，油三勺，小豆一合，醬三合，醋三合，豉、鹽、葵、韭之類各有差；木橦，春二分，冬三分。)凡諸王已下皆有小食料、午時粥料各有差。復有設食料、設會料，每事皆加常食料。又有節日食科。(謂寒食麥粥，正月七日、三月三日煎餅，正月十五日、晦日膏糜，五月五日粽<米壹>，七月七日斫餅，九月九日麻葛糕，十月一日黍臛，皆有等差，各有配食料。)蕃客在館設食料五等。蕃客設食料，蕃客設會料，各有等差焉。
主客郎中一人，從五品上；(《漢舊儀》雲：「尚書郎四人，其一主匈奴單手營部。」蓋主客之任也。至魏為南主客。晉氏主客分為左、右、南、北。東晉省。宋置主客，齊、梁、陳並因之。後魏《職品令》：太和中，吏部管南主客、北主客，祠部管左主客、右主客。北齊《河清令》，改左主客為主爵，南主客為主客，掌諸蕃雜客事。隋開皇為主客郎，大業五年改為司藩郎，皇朝為主客郎中。龍朔二年改為司藩大夫，鹹亨元年復故。)員外郎一人，從六品上；(隋文帝置，煬帝為承務郎，皇朝為主客員外郎。龍朔、鹹亨隨曹改復。)主事二人，從九品上。主客郎中、員外郎掌二王後及諸蕃朝聘之事。二王之後：酅公，(隋室楊氏。)介公。(周室宇文氏。)凡四蕃之國經朝貢已後自相誅絕及有罪見滅者，蓋三百餘國。今所在者，有七十餘蕃。(謂三姓葛邏祿，處蜜，處月，三姓咽蔑，堅昆，拔悉蜜，窟內有姓殺下，突蹶，奚，契丹，遠番靺鞨，渤海靺鞨，室韋，和解烏羅護，烏素固，達未婁，達垢，日本，新羅，大食，吐蕃，波斯，拔汗那，康國，安國，石國，俱戰，提律國，罽賓國，東天竺，西在竺，南天竺，北天竺，中天竺，吐火羅，米國、火尋國，骨咄國，訶毗施國，曹國，拂菻國，謝時山屋馱國，獅子國，真臘國，屍科佛誓國，婆利國，蔥嶺國，俱位國，林邑國，護密國，怛沒國，悒怛國，烏萇國，迦葉彌羅國，無靈心國，蘇都瑟那國，史國，俱密國，於建國，可薩國，遏曜國，習阿薩般國，龜茲國，疏勒國，於闐國，焉耆國，突騎施等七十國，各有土境，分為四蕃焉。)其朝貢之儀，亨燕之數，高下之等，往來之命，皆載於鴻臚之職焉。
