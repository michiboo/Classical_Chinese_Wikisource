
卷十一  殿中省
監一人少監二人丞二人主事二人令史四人書令史十二人亭長八人掌固八人
尚食局
奉禦二人直長五人書令史二人書吏四人食醫八人主食十六人主膳七百人掌固八人
尚藥局
奉禦二人直長四人書令史二人書吏四人侍禦醫四人主藥十二人藥童三十人司醫四人醫佐八人按摩師四人咒禁師四人合口脂匠二人掌固四人
尚衣局
奉禦二人直長四人書令史三人書吏四人主衣十六人掌固四人
尚舍局
奉禦二人直長六人書令史三人書吏七人掌固十人幕士八千人
尚乘局
奉禦二人直長十人書令史六人書吏十四人奉乘十八人習馭五百人掌閑五千人醫七十人掌固四人
尚輦局
奉禦二人直長四人書令史二人書吏四人掌扇六十人掌翰三十人掌輦二人主輦四十三人奉舉十五人掌固六人
殿中省：監一人，從三品；(魏氏初置殿中監，品第七，晉、宋因之。齊有內殿中監八人，外殿中監八人。梁初，位不登七班者別署蘊位、勛位，殿中外監為三品蘊位，內監為三品勛位。陳因之，然其官甚微。後魏殿中監從五品下。北齊門下省屬官有殿中監四人，掌駕前奉引行事，東耕則進耒耜。隋改為殿內局，監二人，品正第六下。大業三年，分門下省尚食、尚藥、禦府、殿內等局，分太僕寺車府、驊騮等署，置殿內省，監正四品，少監從四品，丞從五品，各一人，掌諸供奉；又有奉車都尉十二人，掌進禦輿馬；統尚食、尚藥、尚舍、尚衣、尚乘、尚輦等六局。皇朝因改曰殿中省。龍朔二年改為中禦府，監為中禦大監；鹹亨元年復舊。)少監二人，從四品上；(隋煬帝置一人，從四品。皇朝加至二人，龍朔、鹹亨隨省改復。)丞二人，從五品上；(隋煬帝置一人，從五品。皇朝加至二人。龍朔二年改為中禦大夫，鹹亨元年復故。)主事二人，從九品上。(隋煬帝置，皇朝因之。)殿中監掌乘輿服禦之政令，總尚食、尚藥、尚衣、尚乘、尚舍、尚輦六局之官屬，(舊屬官又有天藏府，開元二十三年省。)備其禮物，而供其職事；少監為之貳。凡聽朝，則率其屬執傘扇以列於左右。凡大祭祀，則進大珪、鎮珪於譴門之外；既事，受而藏之。凡行幸，則侍奉於仗內；若遊燕、田閱，則驂乘以從焉。(今內別置閑廄使，其務多分殿中及太僕之事。至於輿輦、車馬，則使掌其內，監知其外，遊燕侍奉，皆不與焉。)若元正、冬至大朝會，則跪而進爵。若和合禦藥，則監視而嘗之。丞掌判監事，兼勾檢稽失，省署抄目。主事掌印及知受事發辰。
尚食局：奉禦二人，正五品下；(《周禮》有膳夫、內饔。秦置六尚，有尚食之名，如淳以為主天子物曰「尚」。嘆因之，後遂省並共職於太官、湯官。至北齊，門下省統六局，尚食局有典禦二人，丞、監各四人；又有集書省，統三局，有中尚食局典禦二人、監四人，品與尚食同。後周有內膳上士二人、中士四人，凡進食必先嘗之。至隋開皇初，門下省統尚食局，有典禦二人、直長四人、食醫四人；大業三年分屬殿內，改典禦為奉禦，員二人，正五品。皇朝因之。龍朔二年改為奉膳大夫，鹹亨元年復故。)直長五人，正七品上；(隋開皇初，置直長四人，從七品下，大業三年，加置六人，增品為正第七。皇朝因之，減置五人。)食醫八人，正九品下；(《周禮》有食醫中士二人。「掌和王之六食、六飲、六膳、百羞、百醬、八珍之齊」。隋尚食局有食醫四人，皇朝加至八人。後周置主食、主膳等，皇朝因之。)主食十六人。(後周內膳有主食十二人。)尚食奉禦掌供天子之常膳，隨四時之禁，適五味之宜，(春肝、夏心、秋肺、冬腎。季之月脾，皆時王不可食。五味：酸、鹹、甘、苦、辛。)當進食，必先嘗。凡天下諸州進甘滋珍異，皆辨其名數，而謹其儲供。直長為之貳。凡元正、冬至大朝會饗百官，與光祿視其品秩，分其等差而供焉。其賜王公已下及外方賓客亦如之。若諸陵月享，則於陵所視膳而獻之。(諸陵須上食，陵別殿中省主膳三十人分番上下，每季差官相監，於陵所造食供進。)食醫掌和齊所宜。主食掌率主膳以供其職。
尚藥局：奉禦二人，正五品下；(自梁、陳、後魏已往，皆太醫兼其職。北齊門下省統尚藥局，有典塑二人、侍禦師四人、尚藥監四人，惣禦藥之事；又集書省統三局，有中尚藥局典禦二人、丞二人、中謁者僕射二人，惣知中宮醫藥之事。隋門下省統尚藥局典禦二人，正五品下；侍禦醫四人，正七品上；直長四人，正七品下；醫師四十人。大業三年分屬殿內，改為奉禦，皇朝因之。龍朔二年改為奉醫大夫，鹹亨元年復舊。)直長四人，正七品上；(隋置四人，正七品下，煬帝加品為正七品，皇朝因之。)侍禦醫四人，從六品上；(北齊尚藥局有侍禦師四人，隋有侍禦醫四人，皇朝因之。)主藥十二人；藥童三十人；(漢有藥丞，主藥。後周有主藥六人，隋有主藥四人、藥童二十四人。)司醫四人，正八品下；(隋大業中置，皇朝因之。)醫佐八人，正九品下；(隋大業中置，皇朝因之。)按摩師四人；(隋有按摩師一百二十人，皇朝減置。)咒禁師四人；(皇朝初置。)合口脂匠二人。(皇朝初置。)尚藥奉禦掌合和禦藥及診候之事；直長為之貳。凡藥有上、中、下之三品。(上藥為君，養命以應天；中藥為臣，養性以應人；下藥為佐，療病以應地，遞相宣攝而為用。)凡合藥宜用一君、三臣、九佐，方家之大經也，必辯其五味。三性、七情，然後為和劑之節。五味謂酸、鹹、甘、苦、辛，酸屬肝，鹹屬腎，甘屬脾，苦屬心，辛屬肺。三性謂寒、溫、平。七情謂有單行者，有相須者，有相使者，有相畏者，有相惡者，有相反者，有相殺者。其用又有四焉，曰湯、丸、酒、散，視其病之深淺所在而服之。診脈辨寸、關、尺之三部，以調四時沈、浮、滑、澀之節，而知病之所在。在胸隔者，先食而後服藥；在心腹者，先服藥而後食。凡合和禦藥，與殿中監視其分、劑，藥成，先嘗而進焉。(合藥供禦，門下、中書司別長官一人，並當上大將軍衛別一人，與殿中監、尚藥奉禦等監視；藥成，醫佐以上先嘗，然後封印；寫本方，方後具註年、月、日，監藥者扁署名，俱奏。餌藥之日，尚藥奉禦先嘗，次殿中監嘗，次皇太子嘗，然後進禦。)侍禦醫掌診候調和。司醫、醫佐掌分療眾疾。主藥、藥童掌刮、削、搗、篩。按摩師、咒禁師所掌如太醫之職。
尚衣局：奉禦二人，從五品上；(《周禮》有司服中士二人，「掌王吉兇衣服，辨其名物與其用事」。戰國有尚衣、尚冠之職。秦、漢少府屬官有禦府令、丞，掌供禦服。後漢又掌宦者，典官作中衣服及補浣之事。魏因之。晉屬光祿勛，東晉省。宋大明中，改尚方曰左、右禦府，各置令、丞一人。後廢帝初，省禦府，置中署，隸右尚方；其後又置。至齊高祖省，文帝又置。初，宋氏用三品勛位，明帝改用二品，準南臺禦屯，掌金銀、彩帛，凡諸造作，以供奉，及妃、主、六宮。梁、陳無禦府，其職隸在尚方。後魏有掌服郎，從六品上。北齊門下省統主衣局都統、子統各二人。後周有司服上士二人、中士二人。隋門下省有禦府局監二人，大業三年分屬殿內省，其後又改為尚衣局。皇朝因之。龍朔二年改為奉冕大夫，鹹亨元年復舊。)直長四人，正七品下；(隋改禦府為尚衣局，始置直長，領主衣。皇朝因之。)主衣十六人。(隋置，皇朝因之。)尚衣奉禦掌供天子衣服，詳其制度，辨其名數，而供其進禦；直長為之貳。
凡天子之冕服十有三：一曰大裘冕，二曰袞冕，三曰驚冕，四曰毳冕，五曰絺冕，六曰玄冕，七曰通天冠，八曰武弁，九曰弁服，十曰黑介幘，十一曰白紗帽，十二曰平巾幘，十三曰翼善冠。
大裘冕，無旒，冕廣八寸，長一尺六寸，(玄表纁裹。以下廣狹準此。)金飾，玉簪導，以組為纓，色如其綬；裘以黑羔皮為之，玄領、褾、襟緣；朱裳，白紗中單，阜領，青褾、襈、裾；革帶，玉鉤碟，大帶，(素帶朱裹，紕其外，上以朱，下以綠，紐約用組。)韍；(韍，蔽膝也。凡韍皆隨裳色。)鹿盧玉具劍，火珠鏢首；白玉雙佩；玄組雙大綬，六彩：玄、黃、赤、白、縹、綠，純玄質，長二丈四尺，五百首，廣一尺；(小雙綬，長二尺六寸，色同大綬，而首半之，間施三玉環。)朱韈，赤舄。祀天神地祇則服之。
袞冕，垂白珠十有二旒，以組為纓，色如其綬，駐礦充耳，玉簪導；玄衣、礦裳，十二章，(八章在衣，日、月、星辰、龍、山、華蟲、火、宗彜；其四章在裳，藻、粉米、黼、黻；衣縹、領為升龍，皆織成為之。)龍、山以下，每章一行，重以為等，每行十二；白紗中單，黼領，青褾、撰、裾，韍；革帶、大帶、劍、玉佩、綬、韈與上同，舄加金飾。享廟、謁廟及廟遣上將、征還、飲至、踐阼、加元服、納後、若元日受朝及臨軒冊拜王公則服之。
驚冕，服七章，(三章在衣：華蟲、火、宗彜；四章在裳：藻、粉米、黼、黻。)余同袞冕。有事遠主則服之。
毳冕，服五章，(三章在衣：宗彜、藻、粉米；二章在裳：黼、黻。)余同鱉冕。祭海、嶽則服之。
絺冕，服三章，(一章在衣：粉米；二章在裳：黼、黻。)余同毳冕。祭社稷、帝社則服之。
玄冕服，(衣無章，裳刺黻一章。)余同絺冕。蠟祭百神、朝日、夕月則服之。
通天冠，加金博山，附蟬十二首，施珠翠，黑介幘，發纓翠緌，玉若犀簪導；絳紗袍，白紗中單，朱領、撰，白裙襦，亦裙衫。絳紗蔽膝；白假帶；方心曲領；其革帶、劍、珮、綬與上同；白襪，黑舄。若未加元服，則雙童髻，空頂黑介幘，雙玉導，加寶飾。諸祭還及冬至受朝、元會、冬會則服之。
武弁，金附蟬，平巾幘。(余同前服。)講武、出征、四時蒐狩、大射、禡、類、宜社、賞祖、罰社、纂嚴則服之。
弁服，(弁以鹿皮為之。)十有二琪，(琪以白玉珠為之。)玉簪導，絳紗衣，素裳，革帶，白玉雙珮，鞶囊，小綬，白韈，烏皮履。朔日受朝則服之。
黑介幘，白紗單衣，白裙襦，革帶，素韈，烏皮履。拜陵則服之。
白紗帽，(亦烏紗。)白裙襦，白韈，烏皮履。視朝聽訟及燕見賓客則服之。
平巾幘，(金寶飾。)導簪、冠支皆以玉，紫褶，(亦白褶。)白挎，玉具裝，真珠寶鈿帶，著鞾。乘馬則服之。
翼善冠，其常服及白練裙襦通著之；若服挎褶，則與平巾幘通著。(已上並古服，有事及見賓客則服之。自隋文帝制柘黃袍及巾、帶以聽朝，至今遂以為常。)
凡天子之大圭曰珽，長三尺；鎮圭長尺有二寸。有事於郊廟、社稷，則出之於內；將享，至於中臆門，則奉鎮圭於監而進。既事，復受而藏之。凡大朝會則設禦案，朝畢而徹焉。
尚舍局：奉禦二人，從五品上；(《周禮》有掌舍，掌行所解止之處帷、幕、幄、帟之事。漢少府屬官有守宮令、丞。掌宮殿陳設。魏殿中監掌帳設監護之事。晉、宋已下，其職並在殿中監。隋煬帝置殿內省、改殿內局為尚舍局，置奉禦二人，正五品。皇朝因之。龍朔二年改為奉扆大夫，鹹亨元年復舊。)直長六人，正七品下；(隋煬帝置八人，皇朝減二人。)幕士八千人。(皇朝置，掌供禦及殿中雜張設之事。)尚舍奉禦掌殿庭張設，供其湯沐，而潔其灑掃；直長為之貳。凡大駕行幸，預設三部帳幕，有古帳、大帳、次帳、小次帳、小帳，凡五等。古帳八十連，(高二丈，縱廣二丈五尺，前有五梁，後有七梁。)大帳六十連，(高一丈五尺，縱廣二丈，前有四梁。)次帳四十連，(高一丈三尺，縱廣一丈五尺，前有三梁。三帳皆朱蠟骨，緋綾，浮遊覆之。)小次帳三十連，(高一丈一尺，縱廣一丈二尺。)小帳二十連。(高八尺，縱廣九尺。)凡五等之帳各三，是為三部。(帳皆烏氈為表，朱綾為覆，下有紫幃方座，金銅行床，垂以簾。其諸帳內外又設六柱、四柱。三柱，為垣墻之制，皆青拖為表，朱帛為裹。)其外置排坡以為蔽捍焉。(排城連版為之，每版皆畫辟邪猛獸，表裹漆之。)
凡供湯沐，先視其潔清芳香，適其寒溫而進焉。凡大祭祀，有事於郊壇，則先設行宮於壇之東南向，隨地之宜。將祀三日，則設大次於外譴東門之外道北。南向而設禦座。若有事於明堂及太廟，則設大次於東門，如郊壇之制。凡致齋，則設幄於正殿西序及室內，俱東向，張於楹下。凡元正、冬至大朝會，則設斧廢於正殿。(施榻席及薰爐。若朔望受朝，則施幄帳於正殿，帳裙頂帶方闊一丈四尺。)
尚乘局：奉禦二人，從五品上；(自秦、漢已來，其職皆在太僕。北齊大仆驊騮署有奉乘十人，管十二閑馬。隋煬帝取之，置尚乘局。皇朝因之，增置奉禦四人：一人掌左六閑馬；一人掌右六閑馬；一人掌粟草、飼丁請受配給，及勾勘出入破用之事；一人掌鞍韉轡勒，供馬調度，及療馬醫藥料度之事。龍朔二年改為奉駕大夫，鹹亨元年復故。開元二十三年減置二人。先是別置閑廄使，因隸焉，猶屬殿中。)直長十人，正七品下；(隋煬帝置十四人，皇朝因之，開元二十三年減四人。)奉乘十八人，正九品下；(後魏有奉乘郎，從五品下。後周左、右廄各有奉乘二十人。隋煬帝置尚乘局，有奉乘十人。皇朝加置二十四人，每閑二人。開元二十三年減六人。)習馭五百人；(後周左、右廄各有馭夫一百二十人，皇朝加置習馭五百人，掌調習六閑之馬。)掌閑五千人；(皇朝置，掌分飼養六閑之馬。)司庫一人，正九品下；(皇朝初置二人，掌六閑庫物。開元二十三年減。)司稟二人，正九品下；(皇朝置之。)典事五人；(皇朝置，掌六閑粟草。)獸醫七十人。(周禮有獸醫下士，掌療畜獸之疾病；又有巫馬下士二人、醫四人，掌知馬祖、先牧、馬社、馬步之神，養疾馬，以藥攻馬疾也。北齊內廄局有馬醫二人。皇朝置獸醫，掌療左、右六閑之馬。)尚乘奉禦掌內外閑廄之馬，辨其粗良，而率其習馭；直長為之貳。六閑：一曰飛黃，二曰吉良，三曰龍媒，四曰陶賒，五曰駃騠，六曰天苑。左、右凡十有二閑，分為二廄：一曰祥麟，二曰鳳苑，以系飼馬。(今仗內有飛龍、祥麟、鳳苑、鴆鸞、吉良、六群等六廄，奔星、內駒等兩閑；仗外有左飛、右飛、左萬、右萬等四閑，東南內、西南內等兩廄。)凡禦馬必敬而式之，非因調習，不得捶擊；(諸閑底上細馬，若欲調習，唯得廄內乘騎，不得輒出。)習其進禦之制，而為出入之禁。(隴右諸牧監使每年簡細馬五十匹進。其祥麟，鳳苑廄所須雜給馬，年別簡粗壯敦馬一百匹，與細馬同進。仍令牧監使預簡敦馬一十匹別牧放，殿中須馬，任取充。)凡秣馬給料，以時為差。(春、冬日給蒿一圍，粟一斗，鹽二合；秋、夏日給青芻一圍，粟減半。)凡外牧進良馬，印以「三花」、「飛」、「風」之字，而為誌焉。(細馬、次馬送尚乘局者，於尾側依左、右閑印以「三花」；其餘雜馬送尚乘者，以「風」字印印左髀，以「飛」字印印左髀。)奉乘掌率習馭、掌閑、駕士及秣飼之法。凡馭馬必視其齒歷、勞逸而調習之。(馬四年而兩齒，五年而四齒，六年而六齒成焉。七年而右一齒缺，八年而上下兩邊各一齒缺，九年而上下盡缺。十年而下兩齒出，十一年而下四齒齨，十二年盡齨。十三年下兩齒平，十四年下四齒平，十五年下盡平。十六年上兩齒齨，十七年上四齒齨，十八年上盡齨。十九年上兩齒平，二十年上四齒平。)司庫掌鞍轡乘具。司稟掌槁稭出納。獸醫掌療馬病。(凡馬病，灌而行之，觀其病之所發。療馬病有五勞：一曰筋勞，二曰骨勞，三曰皮勞，四曰氣勞，五曰血勞。久步則生筋勞，久立則生骨勞，久汗不乾則生皮勞，汗未差燥而飼飲之則生氣勢，驅馳無節則生血勞。有傷寒者，有傷熱者，有瘍者，鹹據經方以療焉。)
尚輦局：奉禦二人，從五品上；(周祀：「小司徒中大夫二人，掌六畜、車輦。」又：「巾車下大夫二人，掌王後之五輅，輦車組挽，有翣羽蓋。」古謂人牽為輦，春秋宋萬以乘車輦其母。秦始皇乃去其輪而輿之，漢代遂為人君之乘。後漢有乘輿六輦。魏、晉小出則乘之，及過江而亡。太元中，謝安率意而作，及破符堅得之，形制無差，大小如一，時人嗟其默識。宋武執慕容超，獲金鉦輦。古之輦輿，大率以六尺為度，齊武帝造大、小二輦，雕飾甚工，下桐轅軛，悉金花鍰獸。梁大輦中方八尺，左、右開四望，金鸞棲軛。隋有六輦，大禮皆乘之。秦、漢、魏、晉並太僕屬官車府令掌之，東晉省太僕，遂隸尚書駕部。宋、齊、梁、陳車府、乘黃令·丞掌之，後魏、北齊則乘黃、車府令兼掌之，後周則司車輅主之，隋又乘黃、車府令兼掌之。煬帝置殿內省尚輦局奉禦二人，正五品。皇朝因之，為從五品上。龍朔二年改為奉輦大夫，鹹亨元年復舊。)直長四人，正七品下；(隋煬帝置，皇朝因之，又置掌扇、掌翰等員，掌執扇及執紙、筆、硯雜供奉之事。)掌輦二人，正九品下；(皇朝初置四人，開元二十三年減二人，又置主輦、奉轝等員。掌率主輦以供其事。)主輦四十二人，(皇朝置，凡七輦，輦六人。)奉轝十五人。(皇朝置之。)尚輦奉禦掌輿輦、傘扇之事，分其次敘，而辨其名數；直長為之貳。凡大朝會則陳於庭，大祭祀則陳於廟。(輦有七：一曰大鳳輦，二曰大芳輦，三曰仙遊輦，四曰小輕輦，五曰芳亭輦，六曰大玉輦，七曰小玉輦。舉有三：一曰五色轝，二曰常平轝，其用如七輦之儀；三曰腰轝，則常禦焉。)凡大朝會及祭祀，則出之於內；既事，復進而藏之。凡傘扇，大朝會則傘二、翰一，陳之於庭；(孔雀扇一百五十有六，分居左、右。舊，翟尾扇，開元初，改為繡孔雀以省。)若常聽朝，皆去扇，左、右各留其三，以備常儀。(崔豹《古今註》雲：「華蓋，黃帝所作也。與蚩尤戰於涿鹿之野，常有五色雲氣、金枝玉葉止於帝上，有花蘤之象，故因作華蓋也。」《通俗文》曰：「張帛避雨謂之傘蓋。」《古今註》曰：「翟尾扇起於殷代，高宗有雊雉之祥，服章多用翟羽。周制以為王後、夫人之車服，輿輦有嬰，即緝翟羽為扇嬰，以障蔽翳風塵也。」)
