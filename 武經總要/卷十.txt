〈兵無繼必敗附〉
後漢初，張步據齊地十二郡。漢將耿討之，壁於臨淄。步與第三籃弘壽及大彤渠帥重異等兵（重姓，異名也），號二十萬，至臨淄大城，東將攻。先出淄水上，與重異遇，突騎欲縱。恐挫其鋒，令步不敢進，故示弱以盛其氣，乃引歸，水城陳兵於內。步氣盛，直攻營，與裨將劉歆等合戰。升王宮懷臺望之，（臨淄本齊國所都，即齊王宮中之懷臺也，《東觀記》作懷臺），視歆等鋒交，乃自引精兵以橫突步陣於東城下，大破之。
呂布從東緡與陳宮將萬餘人來與曹公戰。時兵皆出取麥，在者不能千人，屯營不固。曹公乃令婦人守陴，悉將兵距之。屯西有大堤，其南林木幽深。布疑有伏兵，乃相謂曰：「曹公多詐，勿入伏中。」引軍南屯十餘里。明日復來，曹公隱兵堤裏，出半兵堤外。布益進，乃令輕兵挑戰。既合，伏兵乘堤，步騎並進，大敗之。
魏大將軍曹休從皖口深入與賊戰。賈逵度賊無東關之備，必並軍於皖，乃部署諸將水陸並進，行三百里，得生賊，言「休戰敗，孫權遣兵斷夾石」。諸將不知所出，或欲待後軍。逵曰：「休軍敗於外，路絕於內，進不能戰，退不得還，安危之機，不及終日。賊以軍無後繼，故至此。合疾進，出其不意，所謂先人以奪其心，賊見吾兵必矣。若待後軍，賊已斷險，兵多何益？」乃兼道進軍，多設旗鼓為疑兵，賊見逵軍遂退。
蜀將姜維圍狄道。魏將陳泰等進軍，度高城嶺潛行，夜至狄道西南高山之上，多舉烽火鳴鼓角。城中見救者至，皆憤勇。維謂：「救兵當須集眾乃發。」而卒聞已至，謂有奇變宿謀，上下震懼而去。
兵無計必敗唐契丹李盡忠、孫萬榮叛，有詔王孝傑起白衣為清邊總管，統兵十八萬討之。
孝傑軍至於夾石谷遇賊，道險虜甚眾。孝傑率精銳之士為先鋒，且戰且行。及出谷，布方陣以捍賊。後軍總管蘇冗暉畏賊眾，棄甲而遁。孝傑既無後繼，為賊所乘，營中潰亂，孝傑墮谷而死，兵士被殺殆盡。時張說為節度管書記，馳奏其事。
則天問孝傑敗亡之狀，說曰：「孝傑忠勇敢死，深入賊境，以少禦眾。但為後援不至，所以致敗。」兵多宜分軍相繼東魏大將高歡大舉以伐西魏，將度蒲津，其將薛叔曰：「西賊連年饑饉，但宜分兵諸道，勿與野戰。比及來年，麥秋人眾，盡應饑死，西賊自然歸降，願無渡河也。」侯景亦曰：「今者兵眾極大，萬一不提，卒難收斂。不如分為二軍相繼而進，前軍若勝，後軍全力；前軍若敗，後軍承之。」高歡皆弗聽，遂有沙苑之敗。
春秋時，楚伍員與申包胥友（包胥，楚大夫）。其亡也，謂申包胥曰：「我必復楚國（復，報也）。」申包胥曰：「勉之，子能復之，我必能興之。」及昭王在隨，申包胥如秦乞師曰：「吳為封豕、長蛇，以薦食上國（薦，數也。言吳貪害如蛇、豕）。」立依於庭墻而哭，日夜不絕聲，勺飲不入口七日，秦師乃出。申包胥以秦師至，秦子蒲、子虎帥車五百乘以救楚（五百乘，三萬七千五百人）。子蒲曰：「吾未知吳道（道由去術）。」使楚人先與吳人戰，而自稷會之，大敗夫概王於沂（稷、沂，皆楚地）。
力少分軍必敗漢初，黥布反，渡淮擊楚，楚發軍與戰徐僮間。楚為三軍，欲以相救為奇兵。或說楚將曰：「布善用兵，人素畏之。且兵法：自戰其地為散地。今別為三軍，彼敗吾一軍，餘皆走，安能相救？」楚將不聽，布破其一軍，二軍散走，遂西與高帝兵遇於蘄西，大戰，帝軍散走。
後漢初，漁陽太守彭寵反，自將一萬餘人攻幽州剌史朱浮於薊。光武使將軍鄧隆軍路南，浮軍雍奴，遣吏奏狀，帝讀檄怒謂使者曰：「營相去百里，其勢豈得相及？比若還，此軍必敗矣。」寵果盛兵臨河以拒隆，又別發輕騎二千襲其後，大破之。隆軍去朱浮遠，遂不能救，引而去。
吳漢討公孫述，乃進軍攻廣都，拔之。光武戒漢曰：「成都十餘萬眾，不可輕也。但堅據廣都，待其來攻，勿與爭鋒。若不敢來攻，公轉營迫之。須其力疲，乃可擊也。」漢乘利逐，自將步騎二萬余進逼成都，去城十里，阻江北為營，作浮橋；使副將劉尚將萬餘人，屯於江南，相去二十餘里。帝聞大驚，使責漢曰：「公既輕敵深入，又與尚別營，事有緩急，不復相及。賊若出兵綴公，而以大眾攻尚，尚破，公即敗矣。急引兵還廣都！」詔書未到，述果使其將謝豐、袁吉攻漢，使別將攻尚。漢敗入壁，豐圍之。漢乃召諸將勵之曰：「今與劉尚二處受圍，其禍難量，欲潛師就尚於江南，並兵禦之。若能同心一力，人自為戰，大功可立。如其不然，敗以無余。」於是饗士秣馬，閑營三日不出，乃多立幡旗，使煙火不絕。夜銜枚引兵，與尚合軍。豐等不覺，明日分兵拒水北，自將攻江南。漢悉兵迎戰，自辰至脯，遂大破之，斬謝豐、袁吉。於是引還廣都，留劉尚拒述。帝報曰：「公還廣都，甚得其宜，述必不敢略尚而擊公也。若先攻尚，公從廣都悉步騎赴之，破之必矣。」自是漢與述戰於成都、廣都之間，八戰八克。
蜀先主引兵東下伐吳。魏文帝聞備立柵連營七百餘里，謂群臣曰：「備不曉兵權，豈有七百里營可以拒敵者乎？包原隰險，阻而為軍者，為敵所擒。此兵家之忌也。緩急不相救，一軍潰則眾心恐矣。」數日，果聞備敗。
梁將王僧辯討侯景，與陳霸先會於白矛灣，進克姑熟，次蔡洲。景登石頭城，望官軍之盛，不悅，密謂左右曰：「彼軍上者如是紫氣，不易可當。」因率鐵騎萬人，聲鼓而進。霸先謂僧辯曰：「善用兵者，如常山之蛇，首尾相應。賊今送死，欲為一戰，我眾彼寡，宜分其勢。」僧辯然之，乃以強兵勁弩攻其前，輕銳躁其後，大兵沖其中。景遂夜潰，棄城而遁。
魏末，賊莫折後幟所在寇掠郡縣。州人李賢率鄉兵，與涇州剌史史寧討之。後幟列陣以待，賢謂寧曰：「賊結聚歲久，徒眾甚多，數州之人皆為其用。我若總為一軍，並力擊之，彼既同惡相濟，理必總卒於我。勢既不分眾，其莫敵我。便究首尾，無以制之。今若令諸軍分為數隊，多設旗鼓，掎角而前，以脅諸柵；公既統精兵直指後幟，披甲而待，莫與交鋒。後幟欲前則憚公之銳，諸柵欲出則懼我疑兵。令其進不得戰，退不得走，以待其懈而擊之，必破。後幟一敗，則眾柵不攻自拔矣。」寧不從，屢戰類北。賢方率數百騎經後幟營，收其妻子童僕五百餘人，並輜重等屬。後幟與寧戰，勝，方欲追奔，忽遇賢，方棄寧而與賢接戰，遂大敗，後幟單騎奔走。
前秦苻堅遣將呂光領兵伐龜茲。光軍其城南五里為營，深溝高壘，廣設疑兵，以木為人，被之以甲，羅之壘土。龜茲王帛純嬰城自守，乃傾國資寶請諸國來救。溫宿尉須等國，互合七十餘萬眾以救之。胡便弓馬，善矛槊鎧如連鎖，射不可入。眾甚憚之，諸將鹹欲每營結陣，按兵拒之。光曰：「彼眾我寡，營又相遠，勢分力散，非良策也。」於是遷營相接陣，為勾鎖之法，精騎為遊軍，彌縫其闕，戰於城西，敗之。帛純遁走，王侯降者三十餘國。
項籍圍漢王於營陽，漢將紀信詐降，而漢王得出走入關，收兵欲復東。轅生說漢王曰：「漢與楚相距榮陽數歲，漢常屢困。願君王出武關，項羽必領兵南走。王深壁冷守榮陽、成臯間，且得體息使韓信等輯河北趙地，連燕、齊，君王乃復走榮陽，未晚也。如此則楚所備者多而力分，漢得休息，復與之戰，破楚必矣。」漢王從其計，出軍宛、葉間。項羽聞漢王在宛，果引兵南，漢王深壁不戰（納以此弊楚也）。
晉武帝欲滅吳，以羊祜都督荊州諸軍事。祜上疏曰：「蜀平之時，天下皆謂吳當並之。自此來十三年，是謂一周。今不於此平吳而更阻兵相守，不可長久。今若引梁、益之兵水陸具下，荊楚之眾進臨江陵，平南豫州，直指夏口，徐、揚、青、兗並向秣陵，鼓旆以疑之，多方以誤之。以一隅之吳，當天下之眾，勢危形散，所備皆急。巴漢奇兵出其空虛，一處傾壞，則上下震蕩。吳緣江為國，無有內外，東西數千里，以藩籬自持，所敵者大，無有寧息。孫皓與下多忌，將疑於朝，士困於野，無有保世之計，一定之心。平常之日猶懷去就，終不能齊力致死，已可知也。軍不逾時，必可勉矣。」帝納之，終以此勝吳。
後魏賀拔嶽討方侯，賊兵尋棄岐州，北走安定。爾朱天光方自雍至，天光與嶽合勢，宣言：「今氣候已熱，非征討之時。至秋涼，更圖進取。」賊寇聞之，遂以為實，分遣諸軍，散營眾於岐州北百里，使太尉侯元進據險設柵。嶽知其勢分，密與天光嚴備，昧旦攻圍元進柵，拔之，即擒元進，自餘緩撫悉降。又輕騎追配寇，及之，於平涼一戰擒之。
貞元九年，朝廷築鹽州城，慮為吐蕃掩襲，詔劍南節度使韋臯發兵深入吐蕃，以分其勢。臯命大將董π、張芬出西山及南道，破峨和城、通鶴軍，焚定廉城，凡平堡柵五十餘所，城之，二旬而畢。其後贊普北寇靈朔，又令臯出兵深入。乃令陳泊等出三奇路，崔堯臣出龍溪石門路，仇冕等趨吐蕃維州城，邢恥等趨雞棲老翁城，高倜等趨故松州，韋良金等出雅功黎路，王有道等過大渡河入蕃界，陳孝孫等進攻昆明城、諾齊城。自八月出軍齊入，至十月破蕃兵十六萬，生擒六千，斬首萬余級，轉戰千里，蕃軍連敗。
唐末，朱全忠遣氏叔琮等將兵五萬攻李克用，入自太行，魏博都將張文恭入自磁州新口，葛從周以兗鄆兵會成德兵入自土門，氵名州剌史張歸厚入自馬嶺，義武節度使王處直入自飛孤，權知晉州侯言以慈隰、晉、絳兵入自陰地。叔琮入天井關，進兵昂車，沁州剌史蔡訓以城降。河東都將蓋璋諸侯言降。叔琮拔澤州，剌史李存璋棄城走。叔琮進攻潞州，昭義節度使孟遷降之。河東屯將李審違、王周將步軍一萬騎二千詣叔琮降。叔琮進趣晉陽，出石會關，營於洞氵高驛。張歸厚引兵至遼州，遼州剌史張鄂降。別將白奉國會成德兵自井陘入（陘音刑，又名屬鎮州），拔承天軍，與叔琮烽火相應。叔琮等引兵抵晉陽城下，數挑戰。城中大恐，李克用登城備禦，不遑飲食。時汴軍既眾，芻糧不給，久雨，士卒虐病，全忠乃召兵還。
春秋時，舒鳩人叛楚，令尹子木伐之。及離城（舒鳩城），吳人救之。子木遽以右師先（先至舒鳩）、子扌崩、息桓、子捷、子駢、子孟帥左帥以退（五人不及，子木與吳相遇而退）。吳人居其間七日（居是兩軍之間）。子扌崩曰：「久將墊隘，隘乃擒也，不如速戰（墊隘慮水雨）。請以其私卒誘之，簡師陳以待我（簡後精兵駐後為陣）。我克則進，奔則亦視之（視其形勢而救助之），乃可以免。不然，必為吳擒。」從之。五人以其私卒先擊吳師，吳師奔，登山以望見楚師不繼，復逐之，傳諸其軍（吳還逐五子至其本軍）。簡師會之，吳師大敗，遂圍舒鳩，滅之。
宋華登以吳師救華氏（登前軍奔吳），齊烏枝鳴戍宋（烏枝鳴，齊大夫）。廚人濮曰（濮，宋廚邑大夫）：「軍誌有之：先人有奪人之心，後人有待其衰。盍及其勞且未定也，我請軍。君入而固，則華氏眾矣，悔無及也。」從之，齊師、宋師敗吳師於鴻口（宋地）。
蜀將孟達降魏，魏朝以達領新城太守。達復連吳固蜀，潛圖中國。謀泄。時司馬懿秉政，恐達速發，為書給以安之。達得書，猶豫不決。懿乃且潛軍進討，諸將皆言：「達與二賊交結，宜審察而後動。」懿答曰：「達無信義，此其相疑之時也，當及其未定，促討之。」乃倍道兼行，八日到其城下。吳、蜀各遣其將向西城、安橋、木蘭寨以救達，懿分諸將拒之。初，達與諸葛亮書曰：「宛去洛八百里，去吳二千里，聞吾舉事，當表上天子，比相反覆，一月間也。則吾城已固，諸軍足辦。吳所在深險，司馬公必不自來，諸將來，吾無患矣。」及兵到，達又告亮曰：「吾舉事八日而兵至城下，何其神速也！」懿造城下，八道攻之。旬有六日，達甥劉賢、將李輔等開門出降，遂斬達。
後秦姚萇與苻登相持，萇將荀曜有眾萬人，密引符登。萇與登戰敗於馬頭原，收眾復戰。姚碩德謂諸將曰：「上謹於輕敵，每欲以計取之，今戰既失利而更逼賊，必有由也。」萇聞而謂碩德曰：「登用兵遲緩，不識虛實，今輕兵直進，遙據吾東，必荀曜儒子與之連結也。事久庶成，其福難測。所以速戰者，欲使儒子謀之未就，好之未深，散敗其事耳。」進戰，大敗之。
武後初，徐敬業舉兵於江都，稱康復皇家。以尉魏思溫為謀主，問計於思溫，對曰：「明公既以太后幽縶少主，誌在康復。兵貴掘速，宜早渡淮北，親率大眾，直入東都。山東將士知公有勤王之舉，必以死從。此則指日刻期，天下必定。」敬業欲從其策，薛璋又訴曰：「金陵之地王氣見矣，宜早應之。兼有大江，其險足以自固。請且收取常潤等州，以為王霸之業。然後率兵北上，鼓行而前，北則退有所歸，進無不利。實為良算也。」敬業以為然，乃自率兵四千人南渡，以擊潤州。思溫密謂社永仁曰：「無勢，宜合不可分。今敬業不知並力渡淮，率山東之眾以合洛陽，無能為也。」果敗。
李靖征蕭銑，集兵於夔州。銑以時屬秋潦，江水泛漲，三峽路險，必謂靖不能進，遂休兵不設備。九月，靖乃率師而進，將下峽。諸將皆請停兵待水退，靖曰：「兵貴神速，機不可失。今兵始集，銑尚未知，若乘水漲之勢，倏忽至城下，所謂疾雷不及掩耳。此兵家上策。縱彼知我，倉促召兵，無以應敵。此兵家上策。」銑果大懼而降。
唐莊宗命將征蜀，以康延孝為先鋒，排陣斬砍，使破鳳州，收固鎮，克興州，取蜀三招討兵於三泉，所俘皆諭而釋之。自是晝夜兼行。王衍自利州奔歸成都，斷桔柏津以絕追軍。延孝復造浮梁以渡，進收綿州。王衍復斷綿江，浮梁而去。
水泛無舟楫可渡，延孝謂招討使李嚴曰：「吾懸軍深入，利在速戰。乘王衍破膽之時，人心離沮，但得百騎過鹿頭關，彼即迎降不暇。如俟修繕津梁，便留數日。若王衍堅閉近關，析吾兵勢，倘延旬浹，則勝負莫可知也。宜促騎渡江。」因與李嚴乘馬浮江，於時得濟者僅千人，步軍溺死者千餘人。延孝既濟，長驅過鹿頭關，進據漢州，遂平蜀。
後唐明宗將如汴州，至滎陽，宣武節度使朱守殷疑懼。孫晟勸守殷反，守殷遂乘城拒守。帝遣範延光諭之，延光曰：「若不急攻，則汴城堅矣。願得騎兵五百，臣先赴之，則人心必駭。」明宗從其請。延光自酉時至夜半，馳二百餘里，奄至城下，與賊交鬥。翌日，守陴者望見乘輿，乃相率開門。延光乃入，與賊巷戰，盡殲其黨。
建隆元年，李筠反謀已決，樞密使吳延祚曰太祖曰：「潞城巖險，且有太行之阻，賊若保之，未可以歲月破。筠素輕銳，若速舉兵擊之，彼必出關，但離巢穴，即成禽矣。」上從其言，遂親往次榮陽。西京留守向拱勸上：「濟決河逾太行，乘其未集誅之。倘稽旬浹，恐賊愈滋，攻之難為力矣。」趙普亦曰：「兵尚拙速，不貴巧遲。倍道兼行，掩其未備，可一戰而克也。若使堅壁固守，老我師徒，饋運險艱，則勝負未決。」上納之。六月己巳朔，上至澤州，召控鶴左相都指揮使馬全義問計策，全義請並力急攻，且曰：「緩之，恐生變。」上命諸軍奮擊，親帥衛兵繼之。辛巳，克其城。
〈攻敵有緩急〉
秦伐韓，趙令趙奢將救之。去邯鄲三十里，而令軍中曰：「有以軍事諫者，死。」秦軍鼓譟，勒兵武安，屋瓦盡震。軍中候有一人言急救武安，奢立斬之。
堅壁留二十八日不行，復益增壘。秦間來，奢善食遣之。間以報秦將，秦將大喜，曰：「夫去國三十里而軍不行，乃增壘，閼與非趙地也必矣。」奢既已遣秦間，乃卷甲而趨之，二日一夜至，令善射者去閼與五十里而軍。軍壘成，秦人鬥之，悉甲而至。奢縱兵擊破之，遂解閼與之圍。
曹操征張繡，荀攸曰：「繡以遊軍仰食於劉表，表不能供也，勢必離。不如緩以待之，可誘而致。若急之勢必相救。」操不從，遂進軍，與繡戰，表來救之，操敗。
曹操既克鄴，袁尚、袁熙遂奔遼東，有眾數千。時遼東太守公孫康恃遠不服。
曹公破烏桓，或說公遂征之，尚、熙可擒。公曰：「吾方使康斬送其首，不煩兵矣。」公引兵還，康果斬尚、熙，傳送其首。諸將惑，問公還而斬熙、尚何也？公曰：「彼素畏尚、熙，吾急之，則並力；緩之，則相圖。其勢然也。」
春秋時，楚武王侵隨（隨國，今義陽隋縣），使章求成焉（章，楚大夫也），軍於瑕以待之（瑕，隨地）。隨人使少師董成（少師，隨大夫董正也），鬥伯比言於楚子曰：「吾不得誌於漢東也，我則使然（鬥伯比，楚大夫令尹子文之父）。我張吾三軍而被吾甲兵，以武臨之，彼則懼而協以謀我，故難間也。漢東之國，隨為大，隨張必棄小國，小國離，楚之利也。少師侈，請羸師以張之（羸，弱也）。王毀軍而納少師（從伯比之）。少師歸，請追楚師，隨侯將許之（信楚弱也），季梁止之曰：「天方授楚，楚之羸，其誘我也。君何急焉？君姑修政而親兄弟之國，庶免於難。」隨侯懼而修政，楚不敢伐。
楚師次於句筮（楚西界也），使廬戢黎侵庸（戢黎，盧大夫）及庸方城（方城，庸地，庸縣東有方城亭）。庸人逐之，囚子楊{窗心}（{窗心}，戢黎官屬）。
三宿而逸，曰：「庸帥眾，群蠻聚焉，不如復大師（還復句筮師），且起王卒，合而後進。」師叔曰：「不可，姑又與之遇，以驕之。彼驕我怒，而後可克。先君分冒所以服陘隰也（冒，楚武王父）。」又與之遇，七遇皆北（軍走曰北）。
惟裨、、魚人實逐之（裨、、魚，庸三邑。輕楚，故但使三邑人逐之也）。
庸人曰：「楚不足與戰矣。」遂不設備。楚子乘ㄞ會師於臨品（ㄞ，傳車也。臨品，地名），分為二隊（隊，部也。兩道攻之），子越自石溪，子具自仞，以伐庸（子越，鬥ㄈ）。秦人、巴人從師楚盟（蠻見楚強故），遂滅庸（傳言楚有謀臣，所以興）。
戰國趙將李牧常居代郡雁門備賊兵，以便宜置吏市，租皆輸入幕府，為士卒費，日擊數牛饗士，習騎射，謹烽火，多設間諜，厚遇戰士，為約曰：「單於為盜，入堡。有敢捕盜者，斬。」賊兵每入，烽火謹，輒入堡，不敢戰。如是數歲，亦不亡失。然賊兵謂牧為怯。趙王讓牧，牧如故。王怒，使人代將。歲餘，敗兵每來，出戰，數不利，失亡多。復遣牧，牧至，如故約。匈奴數歲無所得，終以為怯。邊士日得賞賜，皆願一戰。於是乃具選兵車得千三百乘，騎萬三千匹，百金之士五萬，控弓弩者十萬人悉勒習戰，大縱畜牧，人眾滿野。匈奴小入，佯走不勝，以數千人委之。單於聞之，大率眾而來。牧多為奇陣，張左右翼擊之，破殺賊兵十餘萬騎。單於奔走，十餘歲不敢近邊。
韓、魏相攻，齊相田忌率兵伐魏。魏將龐涓聞之，釋韓而歸。齊孫子謂田忌曰：「彼三晉之兵素皆悍勇而輕齊，號為怯。善戰者，因其勢而利導之。兵法：百里趣利者蹶上將（蹶猶挫也），五十里趣利者半至。」乃使齊軍入魏地為十萬竈，明日為五萬竈，又明日為三萬竈。龐涓行三日，大喜曰：「我固知齊卒怯，入吾地三日，士卒亡者過半矣。」乃棄其步兵，與其輕銳倍日並行逐之。孫子度其行，暮當至馬陵。馬陵道挾而旁多阻隘，可伏兵。乃砍大樹，白而書之曰：「龐涓死此樹下。」於是令萬弩夾道而伏，其日暮見火舉而俱發。龐涓夜至，砍樹下見白書，乃舉火燭之，讀書未畢，齊軍弩俱發，軍大亂，龐涓乃自刎。
前漢韓王信反，亡走敗兵，與賊兵謀攻漢。高帝自往擊之，至晉陽，使人覘賊兵。冒頓匿其壯士肥牛馬（匿，藏），但是異弱及羸畜。使者十輩來，皆言賊敗可擊。帝使劉敬復往使賊寇，還報曰：「兩國相擊，此宜誇矜見所長（見，示也）。今臣往，徒見羸老弱（，音貴，謂死者之肉也，一說讀瘠瘦）。此必欲見短，伏奇兵以爭利。愚以為賊兵不可擊也。」是時漢兵已逾句汪，三十餘萬眾兵已行。帝怒，以為沮吾軍，械擊敬廣武。遂往至平城，賊兵果出奇兵，圍高帝白登七日，然後得解。
後漢末，孫策攻陳登於匡琦城。賊初到，旌甲覆水，群下鹹欲引軍避之。登乃閉門自守，示弱不戰，將士銜枚，寂若無人。登城觀形勢，知其可擊，乃申命士卒眾，整兵器，昧爽開南門，引軍指賊營，步騎抄其後。賊周章方結陣不得還船，登縱兵乘之，遂大敗。
陳霸先討杜龕，以侯安都君守。齊軍乘虛入，據石頭，遊騎至於關下。安都閉門兵旗職，示之以弱，且令城中曰：「有登陴看賊者，斬。」及夕，賊收軍還石頭。安都夜令士卒密營禦敵之具。明晨，賊騎又至，安都率甲士三百人開東西掖門與戰，大敗之。賊乃退，不敢逼臺城。
後周末，楊堅作相，尉遲迥拒命。堅遣將於仲文率兵定關東，次蓼堤。迥將檀讓擁眾數萬人，仲文以羸師出戰，讓悉眾來拒。仲文偽北，讓軍頗驕。於是遣精兵左右翼擊之，大敗讓軍。進攻梁郡，迥守將劉子寬乘城遁走。
晉末，妖賊孫恩作亂，出海鹽。劉裕築城於故海鹽，賊日來攻，城內兵少，裕乃選敢死士擊走之。時雖連勝，裕深慮眾寡不敵，乃一夜偃旗，示以羸弱，觀其懈乃奮擊，大破之。
隋末，賊師孟讓眾十餘萬屯旰貽。煬帝遣王世充拒之，保都梁山，不與戰。
乃宣言士卒亡叛，使賊中聞之。讓果大笑曰：「王世充文法吏，何能為將？吾當生縛之。」於是進攻其柵，世允與戰，佯不勝。讓益輕之，乃分兵虜掠。世充知其可擊，令軍中夷竈散幕，設方陣，四面而出戰，大破之，虜男女十萬余口，讓僅以身免。
五代，周世宗伐江南，大將張永德請行效命。師至壽春，劉仁贍堅壁，不下。
永德出疲兵居前餌之，伏精兵於便地，每戰佯不利，北退三十里，伏兵悉起，前後夾攻，大敗之，仁贍僅免。
本朝太宗時，契丹與西賊相結窺邊，上密授成算於府州折禦卿，使為之備。
至是，虜將韓德城萬余眾，誘党項、勒浪等族，自振武入寇。禦卿大敗之於子河儀，勒浪等族乘敗之亂，詐為府州兵躡其後，虜眾死者十六七。奏至，上召其使問狀，因笑謂左右曰：「北寇小醜，輕進易退，常戒邊將，勿與爭鋒，待其深入，即分奇兵斷其歸路，從而擊之，必無遺類。果如我言。」左右呼萬歲。因遣內侍往圖地形觀之。勒浪等族既與虜有隙，悉款塞內附。
春秋，楚將子元以車六百乘伐鄭，師於桔扶之門（桔扶，鄭遠郊之門也。桔，胡結反。扶，徒結反）。又自純門，及逵市（純門，鄭外郭門也。逵市，郭門道上市）。縣門不發，效楚言而出。子元曰：「鄭有人焉（縣門施於內城門，鄭示楚以閑門，故不閉城門，出兵而效楚言，故子元畏之不敢者）。」諸侯救鄭，楚夜遁。鄭人將奔桐丘，諜告曰：「楚幕有烏。」乃止（諜，間也。幕，帳也）。
楚大饑，戎伐其西南（戎，山夷也）。庸人帥群蠻以叛楚（庸，屬楚之小國），麋人率百濮將以伐楚（百濮，夷也。麋，居鉤也）。於是，申息之北門不啟（備中國也）。楚人謀徙於阪高（楚陵北），賈曰：「不可。我能往，寇亦能往，不如伐庸。夫麋與百濮為我饑，不能師，故伐我也。若我出師，必懼。百濮離居，將各走其邑，誰暇謀人？」乃出師。旬有五日，百濮乃罷。自廬以往，振廩同食（往伐庸廩倉也，同倉，上下無異也）。
後漢虞翊為武都太守，以討叛羌。羌乃率眾數千，遮詡於陳倉崤谷。詡即停軍不進，而上書請兵。羌聞之，乃分抄旁縣。詡因其兵散，日夜進道行兼百餘里，令吏士各作兩竈，日增倍之，羌不逼。或問：「孫臏減竈，而君增之。兵法：日行不過三十里，以戒不虞。而今日且二百里，何也？」詡曰：「賊眾多，吾兵少，徐行則易為所及，速進則彼所不測。賊見吾竈日增，必謂郡兵來迎，眾多行速，必憚追我。孫子見弱，吾今示強，勢不同故也。」到郡兵不滿三千，而羌眾萬余攻圍赤亭數十日。詡乃令軍中，使強弩勿發，而潛發小弩。羌以為矢力弱不能至，並力急攻。詡於是使二十強弩共射一人，發無不中，羌大震退。詡因出城奮擊，多所殺傷。明日，悉陳其眾，令從東郭門出北郭門入，貿易衣服，回轉數周。羌不知其數，便相恐動。詡計賊當退，乃潛遣五百餘人於淺水設伏，候其走路。賊果奔，因掩而大破之。
趙石勒以荊州監軍郭敬寇晉襄陽。勒令敬退屯樊城，戒之使偃藏旗幟，寂若無人，彼若使人觀察，則告之曰：「自受堅守，後七八日大旗將至，相禁不復得走。敬使人浴馬於津，周而復始，晝夜不絕。伺諜還告晉南中郎將周撫，以為勒大軍至，懼而奔於武昌。敬遂入襄陽。
示閑暇漢景帝時，賊人大入上郡，天子使中貴人從李廣勒兵擊賊兵。貴人將十騎出獵，見射調三人，與戰，被射傷。中貴人走廣，廣曰：「必是賊兵射周者也（周善飛，故使善射者射周）。」廣乃從百騎往馳三人，令其騎張左右翼，而廣身射彼三人，殺其二人，生得一人，果射周者也。遙見賊兵有數千騎，見廣，以為誘騎，驚，上山陣。廣所從百騎皆大恐，欲還馳走。廣曰：「吾去大軍數十里，今若走，寇兵追射我立盡。今我留，賊兵必以我為大軍之誘，必不敢擊我。」廣令諸騎曰：「前！」未到匈奴陣二里所止，皆下馬解鞍，其騎曰：「賊多且近，即有急，奈何？」廣曰：「彼陣以我為走，今皆解鞍示不走，用堅其意。」寇騎遂不敢擊。有白馬將出護其兵，於是廣上馬與十餘騎奔射殺之，復還其騎中，解鞍，令士皆縱馬臥。是時會暮，賊兵終怪之，卒不敢擊。向夜半時，賊兵以為漢有伏軍於旁，皆引兵去。詰朝，廣乃歸其大軍。
曹操軍臨漢中，蜀將趙雲將數十騎輕行，猝與操大軍遇。遂前突其陣，且鬥且卻，操軍追至營，雲更大開門，偃旗息鼓。操兵疑有伏，引去。
蜀諸葛亮屯陽平，遣魏延並兵東下，亮惟留萬人守城。魏將司馬懿率二十萬眾拒亮，亮在城中兵力弱，將士失色。亮是時意氣自若，勒軍中皆偃旗臥鼓，不得出幔，開四門掃地卻灑。懿疑其有伏，於是引軍北趣山。亮謂參佐曰：「司馬懿謂吾有強伏，循山走矣。」候進還，白如亮所言。宣王後知，深以為恨。
前涼張重華以謝艾為軍師，率騎三萬進軍臨河。後趙石季龍將麻秋以三萬眾拒之。艾乘軺車，冠白合，鳴鼓而行。秋望而怒曰：「艾年少書生，冠服如此，輕我也。」命黑稍龍驤三千人馳擊之。艾左右大擾，或勸艾乘馬，艾不從，乃下車據胡床指麾處分。賊以為有伏發也，懼不敢進。又遣將緣河截其後，秋軍乃退。艾乘勝奔擊，遂大敗之。
東魏高仲密叛，以北豫州附魏，宇文泰帥軍應之，至洛陽，與東魏高歡戰於招山，趙貴為左軍，若干惠為右軍。歡兵萃左軍，趙貴等戰不利。會日暮，歡進兵攻惠，惠擊之，皆披靡。至夜，惠引去，歡騎復來追之。惠徐下馬，顧命廚人營食，食訖，謂左右曰：「長安死，此中死，有以異乎？」乃建旗鳴角，收敗軍，徐還。歡追騎憚惠，疑有伏兵，不敢逼。
唐吐蕃陷瓜州，王君[B16G]死，河西[B214]懼。以張守為瓜州剌史，領余眾方復築州城，賊又暴至，略無守禦之具。守曰：「彼眾我寡，又創痍之後，不可以矢石相持，須以權道制之也。」乃於城上置酒作樂，以會將士。賊疑城中有備，不敢攻城而退。守總兵擊敗之。
本朝李謙溥初事周，為閑廄，使知隰州，與太原接境。謙溥至則設城隍，嚴兵備。不旬日，並人果以數十騎來寇城。時盛暑，謙溥服，搖羽扇，引二小吏登城，徐步按視。賊知是謙溥，勒兵不敢動。謙溥遣死士百人，短兵堅甲，夜縋而出，薄賊營鼓譟，營中夭擾遁去。
春秋時，晉侯將伐虢。大夫士曰：「不可。虢公驕，若驟得勝於我，必棄其民。無眾而後伐之，欲禦我誰與？夫禮樂慈愛，戰所蓄也。夫人讓事樂和，愛親哀喪，而後可用也（上之所教，以義讓、哀樂為大，不可以力強之）。虢勿蓄也，亟戰將饑。」後為晉所滅（言虢不蓄義讓而力戰也）。
晉文公於被廬（晉常以春。禮，改政令貴其始也。被廬，晉地），作三軍，謀元帥。趙衰曰：「谷可，臣亟聞其言矣，說禮樂而敦詩書。詩書，義之府也；禮樂，德之則也。德、義，利之本也。夏書曰：敷納以言，明試以功，車服以庸（敷納以言觀其誌，明試以功考其事，車服以庸報其勞）。君其試之。」乃使谷將中軍，溱佐之。使狐偃將上軍，讓於狐毛而佐之（狐毛，偃之兄也）。
命趙衰為卿，讓於欒枝、先軫。使欒枝將下軍，先軫佐之，荀林父禦戎，魏為右。晉侯始入，而教其民二年，欲用之。子犯曰：「民未知義，未安其居。」於是乎出定襄王（定王室，以示事君之義），入務利民，民懷生矣。將用之，子犯曰：「民未知信，未宣其用。」於是乎伐原，以示之信；民易資者，求不豐焉（不詐以求多），明徵其辭。公曰：「可乎？」子犯曰：「民未知禮，未生其共。」於是大以示之禮，作執秩以正其官（執秩，至爵祿之官），民聽不惑而後用之，出谷戍釋宋圍，一戰而霸，文之教也。
蕭衍為雍州剌史，日招聚驍勇以萬數。因命按行城西空地，將起數十間屋為止舍，多伐材竹沉於檀溪，積茅若山阜，皆未之用。中兵三軍呂僧珍獨悟其旨，因私具櫓數百張。及兵起，悉取檀溪材竹裝為船艦，葺之以茅，並立辦眾軍。將發，諸將須櫓甚多，僧珍乃出先所具，每船付二張，爭者乃息。武帝以僧珍為輔國將軍，出入臥內。
唐王忠嗣在朔方，每至交市時，即高估馬債以誘之。諸蕃聞之，競來求市，來輒買之。故蕃馬益少，而漢軍益壯。及在河隴，又奏請朔方、河東戎馬九千匹以實之，其軍又壯。迄於天寶末，戰馬蕃悉，賴其用焉。
端拱初，虜自大石路南侵。張齊賢預簡廂軍千人為五部，分屯繁及崞縣，下令曰：「代西有寇則崞縣之師應之，代東有寇則繁之師應之。比接戰，則郡兵集矣。」至是，果為繁兵所敗，復降詔褒美。
春秋時，城濮之役（在僖二十八年），晉無楚備，以敗於必阝。必阝之役，楚無晉備，以敗於鄢。自鄢以來，晉不失備而加之以禮，重之以睦（君臣和），是以楚不能報。
吳子欲因楚喪而伐之，使公子掩余、公子燭庸帥師圍潛（潛，楚邑），使延州來季子聘於上國（季子本封延陵，後復封州來，故曰延州來），遂聘於晉以觀諸侯（觀強弱）。楚莠尹然、工尹糜帥師救潛（二尹，楚官。然、糜，其名），左司馬沈尹戍帥都君子與王馬之屬以濟師（都君子，在都邑之士。王馬之屬，王之養馬官屬），與吳師遇於窮，令尹子常以舟師及沙而還（沙，水名），左尹宛、工尹壽帥師至於潛，吳師不能退（楚師強，故吳不得退）。楚師濟於羅，沈尹赤會楚子次於菜山。射帥繁楊之師先入南懷，楚師從之，及汝清（南懷、汝清皆楚界），吳不可入（有備）。楚子遂觀兵於抵箕之山（觀，示也）。是行也，吳甲設備楚，無功而還。
周末，荊人伐陳，吳救之。軍行三十里，夜不見星。左史倚相謂大將子期曰：「雨十日，夜甲輯兵聚，吳人必至，不如備之。」乃為陣。吳人至，見荊有備而返。左史曰：「其返覆六十里，其君子休，小人為食。我行三十里，擊之必克。」從之，遂破吳軍。
魏大軍南征吳，到精湖，大將滿寵帥諸軍在前，與敵隔水相對。寵令諸將曰：「今夕風甚猛，賊必來燒營，宜為之備。」諸軍皆警。夜半，賊果遣十部來燒營。寵掩擊破之。
晉將羅尚遣廣漢都尉曾元、牙門張顯等，潛率步騎三萬襲蜀賊李特營。特素知之，乃繕甲礪兵，戒嚴以待之。元等至，特安臥不動，待其眾半入，發伏擊之，殺傷者甚眾，遂害曾元、張顯等。
北燕馮跋據遼東，其弟方泥阻兵以叛。跋遣將馮弘與將軍張興討之，剋期出戰。弘曰：「賊明日出戰，今夜必來驚營，宜備之。」乃戒嚴，仍人課草十束，伏兵以待之。是夜，方泥果遣壯士千餘人斫營。眾火俱起，伏兵邀擊，俘斬無遺，遂平方泥等。
貞元初，詔李元諒從渾與吐蕃愈盟於平涼。元諒謂曰：「本奉詔令營於潘原堡，以應援侍中。竊思潘原去平涼六、七十里，蕃情多詐、倘有急變，何由應赴？請次侍中為營。」以違詔，固止之。元諒竟與進，營距盟所二十里，元諒營次之，壕柵深固。及赴會，乃戒嚴部伍，結陣營中。是日，虜果伏甲，乘無備竊發。時士大夫皆朝服就執，軍士死者十七八。單馬奔還郡，虜追躡。
營將李朝彩不能整眾，多已奔散。至，空營而已，賴元諒之軍嚴固。既入營，虜皆散去。是日無元諒軍，幾不免。元諒乃整軍，先遣輜重，次與俱申號令，嚴其部伍而還。時謂元諒有將帥之風。
