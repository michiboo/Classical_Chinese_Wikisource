秦王翦將兵六十萬伐李信，擊荊。荊聞王翦益軍而來，乃悉國中兵以拒秦。王翦至，堅壁而守之，不有戰。荊兵數出挑戰，終不出。王翦日休士洗沐而善飲食，撫循之，親與士卒同食。久之，王翦使人問：「軍中戲乎？」對曰：「方投石起距。」於是，王翦曰：「士卒可用矣！」荊數挑戰而秦不出，乃引而東。翦因舉兵追之，令壯士擊之，大破荊軍。
漢趙充國擊西羌，至金城，欲渡河，恐為寇所遮，夜遣三校銜枚先渡。會明，以次盡渡。寇數千百騎出入軍傍，充國曰：「吾士馬新倦，不可驅馳。此皆驍騎，難制，恐誘我也。且擊寇以殄滅為期，小利不足貪。」令軍勿擊，遣騎侯四望陜中，亡寇。召諸校司馬曰：「吾知羌寇不能為兵矣。」充國常以遠斥侯為務，行必為戰備，止必為堅壁，尤能持重，愛士卒，先計而後戰。寇豪相責曰：「語汝亡反，今趙將軍來，善為兵，欲一鬥而死，可得耶！」寇人屯聚懈弛，望見大軍，棄車重，欲渡湟水。道厄狹，充國徐行驅之。或曰逐利行遲，充國曰：「此窮寇，不可迫也。緩之，則走不顧；急之，則還故死。」諸校曰：「善」。寇赴水溺死者數百，後竟降之。
曹公西征馬超，韓遂與超等夾淮而軍，遣信講和，公不許；數挑戰，又不許。固請割地，求送任子，公用賈詡計，偽許之。遂請與公相見，於是交馬語，公又與遂書。克日會戰，超等走，諸將問公，公曰：「吾與馬超、韓遂戰，既為不可勝，且以示弱渡渭為堅壘，賊至不出，所以驕之也。故賊不為營壘，而求割地。吾順言許之，所以從其意，使自安而不為備。因蓄士卒之力，一旦擊之，所謂疾雷不及掩耳。兵之變化，固非一道也。」
蜀諸葛亮率眾出渭南，魏大將軍司馬懿拒之。亮分兵屯田為久駐之基，使致巾幗婦人之飾，以激怒懿。懿屢表請戰，魏使辛毗持節，不許出戰，六軍皆肅，準毗節度，莫敢犯違。
梁韋進討合肥，堰肥水，使軍主王懷靜築城於岸守之。魏攻陷其城，乘勝至堤下，其勢甚盛。監軍潘靈勸退還巢湖，諸將又請走保三叉，怒曰：「寧有此邪？將軍死綏，有前無卻。」因令取傘扇麾幢植之堤下，示無動誌。素羸，每戰未嘗騎馬，以板輿自載。厲眾軍，賊卻城潰，合肥既平，高祖詔班師。去賊既近，懼為所躡，悉遣輜重在前，身乘小輿殿後。魏人服威名，望之不敢逼，全軍而還。
後唐李嗣昭守潞州，嘗饗諸將，登城張樂，為梁軍矢中其足，嗣昭密拔之，坐客不之覺，酣飲如故，以安士心。
戰國時，公子為魏將，秦孝公使衛鞅將而伐魏，魏使擊之。軍既相距，衛鞅遺書曰：「吾始與公子歡，今俱為兩國將，不忍相攻，可與公子相見，盟，樂飲而罷兵，以安秦魏。」公子以為然。會盟已飲，而衛鞅伏甲士襲虜公子，因攻其軍，盡破之以歸秦。
晉陶侃為荊州刺史，鎮武昌。時新破杜韜，乘勝擊杜曾，有輕曾之色。侃司馬魯恬言於侃曰：「古人戰爭，先料其將。今使君諸將無及曾者，未易可逼也。」侃不從，進軍圍之於石城。時曾軍多騎，而侃兵無馬，曾密開門出侃陣後，反擊其背，侃師遂敗，投水死者數百人。
朱序鎮襄陽，符堅遣符丕、石越攻之，次沔北。序以秦無舟楫，不以為虞。石越遂遊馬以渡，序大懼，守中城。越攻陷外郭，獲船百餘艘，以濟軍。後屢戰，秦兵引退，序不設備。督護季伯護密送款於秦，為內應，丕遂克襄陽，執序送長安。
謝琰為會稽太守時，孫恩作亂，琰不設備。恩淹至浹口，入餘姚，破上虞，進邢浦。琰遣參軍劉宣之擊破之。少日，官軍失利，恩乘勝往進，人情震駭。鹹以宜持重嚴備，且設水軍於南湖，分兵設伏以待之。琰不聽。賊既至，尚未食，琰曰：「要當先滅此寇而後食也。」跨馬而出。廣武將軍旦寶為前鋒，摧鋒陷陣，殺賊甚多。而塘路窄狹，琰軍魚貫而前，賊於艦中傍射之，前後斷絕，琰至千秋亭敗績。琰帳下都督張猛於後斫琰馬，琰墮地，與二子肇、峻俱被害，寶亦死之。
後燕慕容翰驍武有才，為弟所忌，奔段遼。遼弟蘭與翰寇柳城，遣慕容汗及對奕等救之。戒汗曰：「賊眾氣銳，難與爭鋒，宜顧萬全，謹勿輕進。必須兵集陣整，然後擊之。」汗性驍銳，遣千餘騎為前銳鋒而進，對奕止之，汗不從，為蘭所敗，死者太半。
西秦乞伏益州，乾歸之弟也。時天水姜乳襲據上わ，遣益州討之。邊芮、王松壽言於乾歸曰：「益州以懿弟之親，屢有戰功，狃於累勝，常有驕色。若其遇寇，必將易之。未宜專任，示有所先。」乾歸曰：「益州驍勇，善禦眾，諸將莫及之，但恐其專擅耳。若輔之以重臣，當無慮也。」於是以韋虔為長史，務和為司馬。至大寒嶺，益州恃勝自矜，不為部陣，令將士解甲遊畋縱飲，令曰：敢言軍事者斬。虔等諫，不聽。乳率眾拒戰，益州果敗。乾歸曰：「孤違蹇叔，以至於此，將士何為？孤之罪也。」皆赦之。
東魏莫多婁貸文為南道大都督，與行臺侯景攻獨孤如顧於金墉城。宇文泰軍出幽谷，景與高昂議整旅厲卒，以待其至。貸文請率所部擊其前鋒，景等固不許。貸文性勇而專，不肯受命，以輕騎一千，軍前斥堠，西遇澗，遇周軍，戰沒。
王則，太原人，初以軍功除給事中，爵白水子。從元天穆討邢果，輕騎深入，為果所擒。
後周賀若為驃騎大將軍，陳將侯貞、安都等圍逼湘州，遏絕糧援，乃令率步兵六千渡江赴救。貞等以孤軍深入，欲窺取之。每設奇伏，連戰破貞。乘勝徑進，遂次湘州。因此輕敵，不以為虞。俄而霖雨不已，秋水泛溢，陳人濟師，江路遂斷而敗。
隋薛世雄為右翊衛將軍，竇建德僭稱長樂王，遣世雄率兵三萬討之。至河澗城南，營於七里井。建德聞世雄至，精兵數千人伏河澗南界澤中，悉拔諸城，偽遁去，入亙子<齒兄>中。世雄以為建德果亡，乃不設備。建德覘知之，自率敢死二千人，襲擊世雄。會雲霧晝晦，而兩軍不辯，隋軍大潰，自相騰藉，死者萬余。世雄以數百騎而遁。
唐姜寶誼武德初為右武衛將軍，時劉武周將黃子英往來雀鼠谷，高祖令寶誼擊之。子英數以輕兵挑戰，寶誼兵才接，子英輕遁。如此者再三。寶誼悉眾以逐之，伏兵發，軍遂大敗，寶誼為賊所擒。
趙景慈武德初領行軍總管，與獨孤懷恩擊蒲州。時堯君素兵鋒甚銳，前後遣將皆不能克。景慈謂將士曰：「君素小盜，何足經營？但諸君不武耳。」因將兵至城下。君素出甲拒之，景慈躍馬突進，從者十餘人，直趨南門，斷賊歸路，遂入其壕內。賊於地道中出兵掩之，懷恩不能救，諸軍皆走。景慈被傷墮馬，為賊所執。
郭孝恪為安西都護，貞觀中阿史那社爾既禽龜茲王，孝恪守之。龜茲相那利潛引西突厥之眾，並其國兵萬餘人，來襲孝恪。時營於城外，有龜茲人來謂孝恪曰：「那利，我之國相，人心素歸。今亡在野，必思為變，城中之人頗有異誌。公其備之。」孝恪不以為意。那利率兵掩至，孝恪始覺，乃領部下千餘人，將入城，而那利之徒已登城矣。城中降賊與那利表裏以擊，孝恪自為前鋒，力戰而入。既失部分，則為賊之所蹂躪，流矢及鉞斧亂下。孝恪旋顧所部，猶有數十人隨之，孝恪復將出城，既至西門，為賊寇所殺。
程千里有勇力，為上黨郡長史。天寶中，賊將葵希德數以騎挑戰，千里開城門，獨將麾下百餘騎逐希德，欲生得之。渡橫橋壞，墜坑中，為賊所執。
李仁矩，胡宗時為閬州節度。董璋反，率兇黨以攻其城。仁矩召軍校謀守戰利害，皆曰：「璋久圖反計，以賂誘士心。兇氣方盛，未可與戰，宜堅壁以老之。倘旬浹之間，大軍東至，賊必自退。」仁矩曰：「蜀兵懦，安能當我精甲？」即驅之出戰。兵未交，為賊所敗，既而城陷，仁矩被擒。
後唐伐蜀班師，副招討使任圜至利州，會康延孝叛，據莫州，掌書記張礪獻策於圜，請伏精兵於後，先以羸師誘之。圜深以為然。延孝，驍將也；任圜，儒生也。延孝睹其羸師，殊不介意。及戰酣，圜發精兵擊之，遂擒延孝。
春秋時，吳子詣楚伐謀，以報舟師之役，門於巢（攻巢門）。巢牛臣曰：「吳王勇而輕，若啟之，將親門（啟，開門也）。我獲射之，必殪（殪也）。是君也死，疆其少安。」從之。吳子門焉，牛臣隱伏短墻以射之，卒。
楚伐絞，軍其南門。莫敖屈瑕曰：「絞小而輕，輕則寡謀，請無采樵者以誘之（，衛也。樵，薪也）。」從之。絞人獲三十人（獲楚人也）。明日，絞人爭出驅楚役徒於山中。楚人坐其北門，而覆諸山下（坐猶守也。覆，設伏兵而待之），大敗之，為城下之盟而還（城下盟，諸侯所恥）。
屈瑕伐羅，鬥伯比送之。還，謂其禦曰：「莫敖必敗。舉趾高，心不固矣（趾，足也）。」及鄢，亂次以濟，遂無次，且不設備。及羅，羅與盧戎兩軍之（盧戎是南蠻）大敗之。莫敖縊於荒谷。
隋煬帝征吐谷渾，至覆袁川，時吐谷軍主與數騎而遁，其名王詐為渾主保車師於真山。帝令將張定和率師擊之。定和既與賊遇，輕其眾少，呼之命降。賊不肯下。定和不被甲，挺登山，賊伏兵於巖石之下，發矢中之而斃。
唐王世充移營洛北，造浮橋，悉眾以擊李密。密與千餘騎拒之，不利，而退。世充因薄其城下。密簡銳卒數百人以邀之，世充大潰，爭趨浮橋，溺死者數萬人。
太宗命皇甫繼明、白守榮、馬紹忠護送軍糧於靈州，韶發軍乘，分為三輩護送，則寇至為禦。仍命田紹斌率兵援接轉運，便遣紹並為一。李繼遷知之，邀於洛浦河。守榮等欲擊之，紹斌曰：「蕃兵輕佻，勿棄輜重與戰，但按轡結陣徐行。」守榮等忿曰：「我不受若節度，若但率兵來迎耳，勿預吾事。」紹斌因率所部，去輜重四五里。繼遷望見紹斌旌旗，不敢擊。守榮等自欲邀功，遂與戰。賊先以羸騎挑戰，既而伏發，守榮敗於賊，潰走，蹂踐死者無數。紹斌振旅徐還，所部不失一人。至青遠與張延州會食，見濠中裸而呼之曰：「我白守榮也。」以繩引上，解衣遺之。
春秋時，晉將欒書伐楚，將戰，楚晨壓晉軍而陣（壓，窄其未備也）。軍吏患之。裨將範モ趨進曰：「塞井夷竈，陣於軍中，而疏行首（疏行首者，當陣而前決開營壘為戰道。モ音蓋；行，戶郎反）。書曰：楚師輕窕，固壘而待之，三日必退。退而擊之，必獲勝焉。終敗楚師。
後漢更始初，光武在河北，擊銅馬賊於鄢，吳漢將突騎來會清陽。賊數挑戰，光武堅營自守，有出擄掠者，輒擊取之，絕其糧道。積月余日，賊夜遁去。追至館陶，大破之。
蜀先主率大眾東伐吳，吳將陸遜拒之。蜀主從建平連圍至夷陵，南立數十屯，以金帛爵賞誘動諸夷。先遣將吳班以數千人為平地立營，欲以挑戰。諸將皆欲擊之，遜曰：「備舉軍東下，銳氣始盛，且乘高守險，難可卒攻。攻之縱下，猶難盡克。若有不利，損我大勢，非小故也。今但獎勵將士，廣施方略，以觀其變。若此間是平原廣野，當恐有焱沛交馳之憂（焱音標）。今緣山行軍，勢不得展，自當疲於木石之間，徐制其弊耳。」備知其計不行，乃引伏兵八千人，從谷中出。遜曰：「所以不聽諸軍擊班者，揣之必有巧故也。」諸將並曰：「攻備當在初，今乃令入五六百里，相禦持經七八月，其諸要害已固守，擊之必無利矣。」遜曰：「備是猾寇，其軍始集，思慮精專，未可幹也。今住已久，不得我便，兵疲意沮，計不復生。掎角此寇，正在今日。」乃先攻一營，不利。遜曰：「吾已曉破之之術。」乃令各持一把茅，以火攻之。俄而勢成，遂率諸軍同時俱攻，戰四十餘營。備升馬鞍山，陳兵自繞，遜督促諸軍四面蹙之，土崩而瓦解，死者萬數。備因夜遁。
魏末吳將諸葛恪圍合肥新城，司馬師使鎮東將軍丘儉、揚州刺史文欽等拒之。儉、欽請戰，師曰：「恪卷甲深入，授兵死地，其鋒未易當。且新城小而固，攻之未可拔。」遂令諸將高壘以蔽之。相持數月，恪攻城力屈，死傷者太半。師乃令欽督銳卒趣合榆，斷其歸路，儉帥兵以為後繼。恪懼而遁。欽逆擊，大破之，斬首萬余級。
前趙劉曜遣將討羌，大酋權渠率眾保險阻，曜將遊子遠頻敗之。權渠欲降，其子伊餘大言於眾中曰：「往劉曜自來，猶若無人。」晨壓子遠壘門。左右勸出戰，子遠曰：「吾聞伊餘有專諸之勇、慶忌之捷，其父新敗，怒氣甚盛。且西兵勁悍，其鋒不可擬也。不如緩之，使氣竭而擊之。」乃堅壁不戰。伊餘有驕色，子遠侯其無備，夜分，誓眾秣馬蓐食；先晨，具甲掃壘而出；遲明，設覆而戰。擒伊餘，盡俘其眾。
唐武德中，太宗率師往河東討劉武周，江夏王道宗從軍。太宗登玉壁城睹賊，顧謂道宗曰：「賊恃其眾，來邀我戰，汝謂如何？」對曰：「群賊鋒不可當，易以計屈，難與力爭。令眾深壁高壘，以挫其鋒。烏合之徒，莫能持久，糧運致竭，自當離散，可不戰而擒。」太宗曰：「汝意見暗與我合。」若急攻之，損遊軍之力。外寇卒至，表裏受敵。此危道也。但堅守三面，若賊陸逆而來，軍糧必少。吾以遊兵輕騎絕其轉輸，可不戰而破。外賊破，欽等必為我擒矣。誕、欽等出攻長圍，諸軍逆擊，走之。初，誕、欽內不相協，及至窮蹙，轉相疑二，誕殺欽，欽子鴦逾城降，以為將軍，封侯。使鴦巡城而呼，文王見城士持弓者不發，因令攻而拔之。
東晉平州刺史崔毖陰結高句麗及宇文、段國等同滅慕容，以分其地。聞之曰：「彼信崔毖虛說，邀一時之利，烏合而來耳。既無統一，莫相歸服，吾今破之必矣。然彼軍初合，其鋒甚銳，幸我速戰。若逆擊之，落其計矣。不若靜以待之，必懷疑二，疊相猜防，一則疑吾與毖譎而覆之，二則自疑三國之中與吾有韓魏之謀者。待其人情沮惑，然後取之。於是三國攻，閉門不戰，遣使送牛酒以犒宇文，大言於眾曰：「崔毖昨有使至。」於是二國果疑宇文同於也，引兵而歸。宇文悉獨官曰：「二國雖歸，吾當獨兼其國。」盡眾逼城，連營三十里。簡精銳士配子音晃，推鋒於前；子輪領精騎為奇兵，從傍出，且沖其營；方陣而進。悉獨官自恃其眾，不設備，見軍之至，方率兵拒之。前鋒始交，翰已入其營，繼大焚之，眾遂大敗。
東魏初，齊高歡每陽聲雲：欲討爾朱兆。復出復止，如此者數四。神武揣兆歲首必應會飲，使將竇奉率精騎先驅，一朝一夜行三百里。兆軍人因宴休惰，忽見奉軍，莫不奪氣，因而克之。
後燕慕容盛據遼東，遼西太守李朗陰引後魏軍，上表請發兵以拒寇。盛曰：「此必詐也。」召其使而詰之，果驗。盡滅其族。遣將李旱率騎討之，師次建安，召旱旋師。朗聞其家被誅也，擁二千餘戶以自固。及聞旱中路而還，謂有內變，不復為備，留其子養守令支，迎魏師於北平。旱侯知之，襲克令支，遣裨將追朗，及於無終，斬之。盛謂群臣曰：「前以追旱還者，朗新為叛逆，必忌官威，一則鳩合同類，劫害良善；二則亡竄山澤，未可卒平，故非意而還，以盈怠其誌，卒然掩之，必克之理也。」群臣皆曰：「非所及也」。
後魏陵州木籠獠恃險，每行抄劫，大將陸騰討之。獠因山為城，攻之不可拔。騰於城下多設聲樂及諸雜妓，示無戰心。諸獠果棄其兵仗，或攜妻子臨城觀樂。知其無備，密令眾軍俱上。諸賊惶懼，不知所為，遂縱兵討擊，盡破之。
周法尚初自陳來歸周，陳將樊猛濟江討之。法尚遣部曲督韓即詐為背己，奔於陳，偽告猛曰：「法尚步兵不願降此。若得軍來，未必無鬥者，自當於陳倒戈耳。」猛以為然，引師急進。法尚乃佯為畏懼，自保於江曲。猛戰不如避之。公曰：「尚從大道來，當避之。若循西山來者，此成禽耳。」尚果循西山來，臨滏水為營。夜遣兵犯圍，公逆擊，破走之，城中崩潰。
陳安州刺史吳明徹江中夜上，將襲湓城，齊王琳遣巴陵太守任忠大敗之，明徹僅以身免。琳兵因東下。陳遣太尉侯、司空侯安都等拒之。等以琳軍方盛，引軍入蕪湖避之。時西南風至急，琳謂得天道，將直取揚州。侯等徐出蕪湖躡之，而擊敗之。
隋來護高誌慧據江南叛，楊素討之，賊據浙江岸為營，周亙百餘裏，船艦初渡，鼓譟而進。護言於素曰：「吳人輕銳，利在舟揖。必死之賊，難與爭鋒。公且嚴陣以待之，勿與接刃。請假奇兵數千，潛渡江，掩破其壁，使退無所歸，進不得戰，此韓信破趙之策也。」素以為然。護乃以輕舸數百，直登江岸，襲破其營。因縱火，煙焰漲天。賊顧火而懼，素因是一鼓破之。
李靖從河間王孝恭討蕭銑，兵至夷陵。銑將文士弘率精兵數萬屯清江，孝恭欲擊之，靖曰：「士弘，銑之健將，士卒驍勇。今新失荊門，盡兵出戰，此是救敗之師，恐不可當也。宜且泊南岸，勿與爭鋒。待其氣衰，然後奮擊，破之必矣。孝恭不從，留靖守營，自舉師與賊合戰。孝恭果敗，奔於南岸。
梁司州刺史柳仲禮留長史馬岫守安陸，自率步騎一萬寇襄陽。西魏將楊忠帥眾南伐，攻梁隋郡，克之，進圍安陸。仲禮聞隋郡陷，恐安陸不守，遂馳歸赴援。諸將恐仲禮至則安陸難下，請急攻之。忠曰：「攻守勢殊，未可卒援。若引日勞師，表裏受敵，非計也。南人多習水軍，不閑野戰。仲禮回師，已在近路，吾出其不意，以奇兵襲之，彼怠我奮，一舉必克，則安陸不攻自拔，諸城可傳檄而定也。」於是選精騎二千，銜枚夜進，遇仲禮於氵崇。忠親自陷陣，擒仲禮，悉俘吳眾。安陸及竟陵郡皆降，如忠所策。
後周遣將，率突厥之眾，逼齊晉陽。齊將段韶禦之。時大雪之後，周人以步卒為前鋒，從西山下，去城二里。諸將欲逆擊之，韶曰：「步人氣力有限，今積雪降凝厚，逆戰非便，不如陣以待之。彼勞我逸，破之必矣。」既而交戰，大敗之，賊前鋒盡殪，無復孑遺，其餘通宵奔遁。
唐武德中，太宗戰竇建德於汜水東。建德列陣，彌亙數裏。太宗將數騎，登高而觀之，謂諸將曰：「賊渡險而囂，是軍無政令；逼城而陣，有輕我心；陣久卒饑，必將自退。退而擊之，何往不克？」建德列陣，自卯至午，兵士饑倦，皆列坐，又爭飲水。太宗曰：「可擊之矣！」遂戰，大破之，生擒建德。
楚漢相持，漢王與項羽臨廣武之間而語。漢王數羽十罪，羽大怒，伏弩射中漢王，傷胸，乃捫足曰：「賊中吾指（傷胸而捫足者，以安眾也）。」漢王病創，臥，張良強請漢王起，行勞軍以安士卒，毋令楚乘勝。漢王出行軍，疾甚，因馳入成臯。
後漢耿征張步，飛矢中股，以佩刀截之，左右無知者，至暮罷。
吳漢征蘇茂，迎與之戰，墮馬傷膝，還營。諸將曰：大敵在前，而公傷臥，眾心懼矣。漢乃勃然裹創而起，椎牛饗士。軍士激怒，人倍其氣。
蕭衍舉兵指建康，至新林。楊公則自越城移屯領軍府壘北樓，與南掖門相對。嘗登樓望賊，城中遙見麾蓋，縱神鋒弩射之，矢貫胡床，左右皆失色。公則曰：「虜幾中吾腳。」談笑如初。東昏夜選勇士攻公則，柵中軍驚擾，公則堅臥不起，徐命擊之，東昏軍乃退。公則所領皆湘州人，素號怯懦，城中輕之，每出蕩，輒先犯公則壘。公則獎厲士卒，克獲更多。
武帝遣曹仲宗等攻魏渦陽，又以韋放為明威將軍，總兵會之。魏大將費穆師眾掩至，放軍營未立，麾下止有二百餘人，放從弟洵驍杲有勇力，單騎擊刺，屢折魏軍。洵馬亦被傷，不能進，放胄又三貫矢，眾失色，請放突去。放厲聲叱之曰：「今日惟有死耳。」乃免胄下馬，據胡林處分，士卒皆殊死戰，莫不一當百，遂而大破之，諸營壘一時奔潰。
宋安守忠淳化中徙知雄州，方與寮佐宴飲，有軍校謀變，裹甲及門，閽吏狼狽入白，守忠言笑自若，徐顧坐客曰：「此輩酒狂耳。」即時擒獲。人頗服其量。
駙馬都尉王承衍知天雄軍，時契丹寇鎮陽，侯騎至冀州，去魏二百里，鄰境戒嚴，城中大恐。屬上元節，承衍獨下令市中及佛寺然燈設樂，與賓佐遊宴達旦，人賴以安。
雍熙中，王師大舉北伐，幽州道行營前軍都監郭守文與虜遇，為流矢所中，氣色不撓，督戰益急。左右騎從莫之知也。
景德中，契丹入寇，車駕幸澶淵，以向敏中為鹿阝延部署，知延州，賜密謚，盡付西鄙，許以便宜從事。敏中得詔藏之，視政如常日，邊潛以安。車駕遠，乃納前詔。
少府少監雷有終討蜀賊李順，進至廣安軍。軍壘瀕江，三面立柵，會夜陰晦，賊眾奄至，鼓譟舉火，士伍恐懼，有終安坐櫛發，氣貌自若。賊既合圍，有終引奇兵出其後擊之，賊眾驚擾，赴水死者無算。
漢景帝時吳楚反，周亞夫將兵擊之。吳楚乏糧，欲退，數挑戰，不出。夜軍中驚，內相攻擊，擾亂至於帳下，亞夫堅臥不起，頃之復定。
魏將張遼以荊州未定，屯長社。臨發，軍中有謀反者，夜驚亂，起火，一軍盡擾。遼謂左右曰：「勿動，否則一營盡反。必有造變者，欲以動亂眾人耳。」乃令軍中：「其不反者，安坐。」遼親將兵，中陣而立。有頃，即定，得首謀者，並殺之。
後漢誅王郎，收文書，得吏人與郎交關謗毀者數千章。光武不省，會諸將畢燒之，曰：「令反側子自安。」
東晉末，寇逼建鄴。荊州都督劉道規遣別將檀道濟、劉彥之赴援朝廷，為賊所破。時雍州刺史魯宗之自襄陽來赴，或謂宗之未可測。道規乃單車迎之，眾鹹感悅。眾議欲使檀道濟、劉彥之共擊荀林等，道規曰：「非吾自行不決。」乃使宗之居守，委以心腹，率諸將破賊。時蜀譙縱又以桓謙寇江陵，建為荊州刺史。道規擊敗之，斬謙及荀林。初謙至被江，江陵士庶皆與謙書，言城內虛實。道規一皆焚燒，眾乃大安。江漢士庶感其焚書之恩，無二誌。
唐李晟軍入京師，勤兵屯於含元殿，號令諸軍曰：「長安士庶，多陷賊庭，若小有震驚，則非伐罪吊人之義也。晟與公等各有家室，離別數年，今已成功，相見非晚，五日內不得輒通家信。違命者斬。」乃遣京兆尹李齊運告諭百姓：居人安堵，秋毫無所犯。尚可孤軍人有擅取賊馬者，晟大將高明曜虜賊女妓一人，司馬亻由取賊馬二匹，晟皆立斬之，莫敢仰視。士庶無不感悅，鹹欷流涕，遠方居人亦有經宿方知者。
宋太平興國中，馬知節領兵戍秦州清水。時李飛雄矯乘驛稱詔使至境，召知節泊劉文裕等縻系之，將加害。知節辯其詐，因語文裕，反執飛雄，案其奸而族之。
裴濟知鎮州，立春日出土牛以祭。酌奠始畢，有卒扶牛去。濟察其舉止，知欲為變，亟命擒之，果有竊發者數千人，已劫ㄩ閉矣。悉搜捕腰斬之，軍民肅焉。
裴濟監戍兵於威虜軍，途次鎮州。夜有賊騎扣城門，大呼曰：「官軍至矣。」州將然之，促守吏開關。濟遽止之，曰：「此必妄也。」及旦，果有賊兵遁去。太宗嘉之。
