春秋時，諸侯伐楚，楚子使屈元如師。齊侯陳諸侯之師，使與屈元乘而觀之。齊侯曰：「若以此眾戰，誰能禦之？以此攻城，何城不克？」對曰：「君以德綏諸侯，誰敢不服？君若以力，楚國方城以為城，漢水以為池，雖眾，無所用之。」屈元及諸侯盟。
諸侯伐鄭（鄭從楚也），季武子、齊崔杼、宋皇鄖從荀瑩、士モ門於門（鄭城門也，二國從中軍）。衛衛宮括、曹人、邾人從荀偃、韓起門於師之梁（師之梁，亦鄖城門，三國從上軍），滕人、薛人從欒、士魴門於北門（三國從下軍），杞人、兒阝人從趙武、魏絳斬行粟（三國從待軍行。粟，表道）。甲戌，師旋於汜（眾軍還聚汜。汜，鄭地東汜）。令於諸侯曰：修器備，盛餱糧，歸老幼（示將久師），居疾於虎牢（諸侯已取鄭虎牢，故使軍疾病悉其中），肆眚，圍鄭（肆，緩也。眚，過也）。鄭人恐，乃行成。
晉侯伐齊，登巫山以望師。晉人使司馬斥山澤之險，雖所不至，必旆而疏陳之（斥，侯也。疏建旌旗以為陣，示眾）。使乘車者左實右偽，以旆先（以求拘為人形也。建旆以為驅），輿曳柴而後之（以楊塵）。齊侯見之，畏其眾也，乃脫歸（脫，不張旗幟）。
後漢虞詡為武郡太守，討叛羌。羌率眾數千，遮詡於陳倉崤谷。詡停軍不進，宣言上書請兵，須到乃發。羌聞之，乃分掠旁縣。詡因其兵散，日夜進道，兼行百餘里，令吏士各作兩竈，日增倍之，羌不敢逼。既到，因設伏於淺水，掩擊大破之。
隋揚義臣為朔州總管，煬帝即位，漢王諒作亂并州，代州總管李景為漢王將喬鐘葵所圍，詔義臣救之。義臣自以兵少，悉取軍中牛驢，得數千頭，復令兵數百人，人持一鼓，潛驅之，出其不意。義臣晡後與鐘葵戰，兵初合，驅牛驢者疾進，一時鳴鼓，塵埃漲天，鐘葵軍不知所為，伏兵發，因而大潰，縱擊破之。
煬帝為突厥所圍，郡縣皆發兵赴援。時唐太宗年未弱冠，召募從軍，隸屯衛將軍雲定興。師將發，太宗勸之多賫鼓旗，設疑兵以威突厥。定興不納。太宗謂之曰：「始畢掃其境內，敢圍天子，本疑國家倉卒無援，忽見旗鼓之盛，必謂救兵雲集。今者進師，可前後相次，數十里間連亙不絕，晝則幡旗相續，夜則鉦鼓相應，以張形勢，則必見懼，望塵而退，此計之上也。不然，為彼所輕，悉軍來戰，公必不能支矣。定興從焉。」將次崞縣，突厥侯騎馳告始畢曰：兵大至矣。遂解圍而退，果如所料。
春秋，晉侯伐齊，齊侯禦諸平陰，塹防門而守之廣裏。晉將範宣子告齊大夫析文子曰：「吾知子，敢匿情乎？魯人、莒人皆請以車千乘自其鄉入，既許之矣。若入，君必失國。子盍圖之？」子家以告公，公恐。晏嬰聞之，曰：「君固無勇，而又聞是，弗能久矣（不能久敵）。」齊師夜遁。
漢王遣韓信破陳余後，信募致廣武軍李左車，師事之。韓信曰：「仆欲北攻燕，東伐齊，若何而有功？」對曰：「今將軍涉西河，虜魏王，禽夏說於閼與，一舉而下井陘，不旬朝破趙二十萬眾，誅成安軍。名聞海內，威振天下，此將軍之所長也。然而眾勞卒疲（音疲），其實難用。今將軍欲舉倦敝之兵，頓之燕堅城之下，欲戰恐力不能支，情見勢屈，曠日糧竭，而弱燕不服，齊必拒境以自強。燕齊相持而不下，劉項之權未有所分也。若此者，將軍之所短也。臣聞善用兵者，不以短擊長，而以長擊短。為將軍計，莫如案甲休兵，鎮撫其孤弱，百里之內，牛酒日至，以饗士大夫幸兵（《魏都賦》曰：「幸者順呼。劉逵曰：幸，酒也），北首燕路，而後遣辯士奉咫尺之書，暴所長於燕，燕必不敢不聽從。燕已從，使者東告齊，齊必從風而服。雖有智者，亦難為齊計矣。如是，則天下事可圖也。兵故有先聲而後實者，此之謂也。」韓信並從之，燕齊從風而靡。
春秋時，晉聲子聘楚，謂令尹屈建曰：「子儀之亂，析公奔晉，以為謀主。繞角之役，析公曰：楚師輕窕，易震蕩也，若多鼓鈞聲，以夜軍之（鈞同其聲），楚師必遁。晉人從之，楚師宵潰。」
前漢沛公欲擊秦，張良曰：「秦兵尚強，未可輕。願先遣人多張旗幟於山上為疑兵，酈食其、陸賈往說秦將，啖以利。」秦將果欲連和。
後漢廉範為雲中太守，會兵寇大入塞，範自率士卒拒之。虜眾盛不敵，會日暮，令士各交縛兩炬，三頭然火。賊遙見火多，謂漢救兵至，待朝將退。範乃令軍中蓐食，晨往擊之，斬首數百級。賊自此不敢兵向雲中。
陳登守廣陵，孫策遣軍攻登於康琦城，登使人求救於曹公，而密去城十里軍。營處多取柴薪，兩束一聚，相去十步，縱兵成行，令俱起火，井然其聚。城中稱慶，若大軍到。賊睹火，驚潰，登勒兵追奔，斬首萬級。
吳孫堅少時，與父共載船至錢塘，會海賊胡王等從匏裏上，掠取賈人財物，方於岸上分之，行旅皆住舡不敢進。堅謂父曰：「此賊可擊，請討之。」父曰：「非爾所圖也。」堅行操刀上岸，以手東西指麾，若分部大兵以邏遮賊狀。賊望見，以為官兵捕之，即委財物散走。堅追斬得一級以還。
魏文帝至廣陵，吳人大駭，乃臨江為疑城，自石頭至於江，乘駕以木幹，衣以葦席，加采飾焉，一夕而城。魏人自江西望，甚憚之，遂退軍。
曹休與孫權兵戰，休敗。權遣兵斷夾石，諸將不知所出。賈逵曰：「休敗於外，進不能戰，退不能還，安危之機，不及終日。賊以軍無後斷，故至此。今疾進，出其不意，所謂先人以奪其心。賊見吾兵必走。」乃兼道進軍，多設旗鼓為疑兵，賊見遂退。
大將軍曹爽襲蜀，蜀將劉敏、王平鎮漢中拒之。或謂但可守城，不出拒敵，必自引退。敏以為男女布野、余糧棲畝，若聽敵人入，則大事去矣。遂帥所領，與平據形勢多張旗幟，彌亙百里。會費至，軍退。
東晉末，桓玄篡晉，劉裕起義兵討之。玄使將鐘謙、何淡之屯覆舟山。裕先使羸弱登蔣山，多張旗幟，以油帔冠諸木杪，遍滿山谷。玄不之測，大懼。裕乃與劉毅等分數隊進，突謙陣，皆殊死戰，無不以一當百。時東北風急，毅軍放火，煙塵漲天，鼓譟之聲震駭京邑，謙等諸軍一時奔散。
宋晉安王子勛舉兵反，鄧琬因遣臨川內史張淹自鄱陽嶠道入三吳，明帝命將討之。時朝廷器甲悉克南討，故軍容寡闕。乃編棕皮為馬具裝，折竹為旗槍，夜舉火進軍，賊望見恐懼，未戰而走。
蠕蠕侵西魏，大將于謹率二千騎追之，因領輕騎出塞覘賊。屬虜騎奄至，謹以眾寡不敵，退必不免，乃散其眾騎，使匿叢薄間；又遣人升山指麾，若分部軍眾者。賊遙見，疑有伏兵，乃退。
西魏將宇文測行緩州事，每歲河水合後，突厥即來冠掠。先是，常先遣居人入城堡以避之。測至，皆令安堵如舊，乃於要路數百處並多積柴，仍遠斥侯，伺其動靜。是年十二月，突厥從連谷入寇，去界數十里。測命積柴之處一時縱火，突厥謂有大軍至，懼而遁走，自相蹂踐，委棄雜畜及輜重不可勝數。測徐率所部收之，分給百姓。自是突厥不敢復至。
南齊將馮道根守阜陵，理城，仍遠斥侯，有如敵將至者。眾頗笑之，道根曰：「怯防勇戰，此之謂也。」理城未畢，會魏將黨法宗、傅豎眼率兵二萬，奄至城下。道根塹壘未固，城中眾少，皆失色。道根命開門，緩服登城，選精銳二百人，出與魏將戰，敗之。
劉鄩圍晉陽，誡眾曰：有病者，殺而焚之。三軍鹹稱不病。乃退，因選精卒殿後，徐而退之。至石會關，留數馬及旌旗，虛設於高崗之上。晉人疑有伏兵，遂不敢追。時服其謀。
宋朝開寶中伐金陵，王師自荊渚乘戰艦而下，以黃州刺史王明領戰艦，為池岳州江路巡檢。偽將先令ど自上江領兵五十萬，連大艦，沿流而下，將焚採石浮梁，直抵金陵為援。明請益舟師以襲令ど，上曰：「非應急之策也，令ど朝夕至，金陵之圍解矣。」乃密遣人諭明，於洲浦間多立長木，若帆檣之狀。令ど望見，果疑我師襲其後，逗留不進。移檄諸軍，生擒令ど。
威塞軍節度使曹翰為幽州東路行營都部署，受詔開河，自雄州至莫州，通漕運。翰遣夫數萬人，抵賊境伐木，以給用。先用駿騎為斥侯，以五色旗授之，人執旗，前有林木，舉青旗；有火，舉赤旗；虜寇，舉白旗；水潦，舉黑旗；陵阜，舉黃旗，以為驗。凡賊之將至也，必舉狼煙為侯，翰命大舉煙於境上，賊眾疑有伏兵，引去不敢近塞，得巨木數萬。
後漢末，劉備遣將吳蘭屯下邳，曹公遣曹洪征之。備遣張飛屯固山，欲斷軍後。眾議狐疑，洪曰：「賊實斷道，當伏兵潛行，今反張虛聲，此其不能也。宜及未集，從擊蘭，蘭破，則飛必走。」乃集兵擊蘭，大破之，飛果走。
劉裕率兵伐南燕，慕容超走廣固，且乞師於秦。裕築圍守之。秦王姚興遣使告裕雲：「慕容氏相與鄰好，又以窮告急，今當遣鐵騎十萬，徑據洛陽。晉軍若不退者，便當長驅而進。」裕乃呼興使者謂曰：「汝語姚興：我定燕之後，息甲三年，當平關洛。今能自送，便可速來。」劉穆之聞興使，馳入見裕，而秦使已去。裕以興所送並答語示穆之，穆之尤之曰：「常日事無大小，必同與謀。此宜善詳，雲何率爾便答此語？未能威敵，適促彼怒耳。若燕未可拔，興救奄至，不審何以待之？」裕笑曰：「此是兵機，非卿所解，故不語耳。夫兵貴神速，彼若審能遣救，必畏我知，寧容先遣信命？此是其見我伐燕，內已懷懼，自強之辭耳。」興果不出師，廣固終拔，擒慕容超，平齊地。
春秋時，桓王以諸侯伐鄭，鄭伯禦之。王為中軍；虢公林父將右軍，蔡人、衛人屬焉；周公黑肩將左軍，陳人屬焉。鄭子元請為左拒以當蔡人（拒，方陣），為右拒以當陳人，曰：「陳亂，人莫有鬥心。若先犯之，必奔。王卒顧之，必亂。蔡衛不枝，固將先奔（不能支持也）。既而萃於王卒，可以集事。」從之（萃，聚。集，成）。曼伯為右拒，祭仲足為左拒，原繁、高渠彌以中軍奉公，為魚麗之陣，先偏後伍，伍承彌縫（司馬法：車戰，二十五乘為偏，以車居前，以伍次之，承偏之隙，而彌縫闕漏也。五人為伍，此蓋魚麗陣法）。戰於葛（鄭地）。令二拒曰：動而鼓（，旃也，通帛為之，蓋今大將之麾也，執以為號令。，占外反）。蔡衛陳皆奔亂，鄭師合以攻之，王卒大敗之。
楚伐隨，軍於淮漢之間。隨將季梁曰：「楚人尚左，君必左，無與王遇，且攻其右。右無良焉，必敗。偏敗，眾乃攜矣（離也）。」少師曰：「不當王，非敵也。」弗從（不從季良謀）。戰於速杞，隨師敗績。
吳人伐州來，楚越帥師及諸侯之師奔命救州來。吳人禦諸鐘離。吳公子光曰：「諸侯從於楚者眾，而皆小國也，畏楚而不獲已，是以來。吾聞之曰：作事威克其愛，雖小必濟（克，勝也。軍事尚威）。胡、沈之君幼而狂（性無常），陳大夫嚙壯而頑，頓與許、蔡疾楚政。楚令尹使其師潛，帥賤多寵，政令不一（帥賤，越非正卿也。軍多寵人，政令不一），七國同役而不同心（七國，楚，頓，胡，沈，蔡，陳，許）。帥賤而不能整，無大威命，楚可敗也。若分師先以犯胡、沈與陳，必先奔。三國敗，諸侯之師乃搖心矣。諸侯乖亂，楚必大奔。請先者去備薄威（示之不整以誘之），後者敦陳整旅。」吳子從之。戊辰晦，戰於雞父（違兵忌晦戰，擊楚所不意）。吳子以罪人三千先犯胡、沈與陳（囚徒不習戰，以示不整），三國爭之。吳為三軍以擊於後，中軍從王，光帥右，掩余（吳王子）帥左。吳之罪人或奔或止，三國亂，吳師擊之，三國敗，獲胡、沈之君及陳大夫。舍胡、沈之囚，使奔許、蔡、頓，曰：吾君死矣！師噪而後之，三國奔，楚師大奔。
吳楚二師陣於柏舉，闔廬之弟夫概王晨請於闔廬曰：「楚瓦不仁，其臣莫有死誌，先伐其卒，必奔。而後大師繼之，必克。」以其屬五千先擊子常之卒，楚師亂，吳師大敗之（楚瓦，楚令尹囊瓦也）。
魏文帝問司馬懿曰：「吳蜀宜討，何者為先？」對曰：「吳以中國不習水戰，故散居東關。且攻敵必扼其喉，椿其心。夏口、東關，賊之心喉，若為陸軍以向皖城，引權軍東下為水戰，軍向夏口，乘其虛而擊之，此神兵從天而下，破之必矣。」
東晉將王敦反，兵寇石頭城，欲攻晉將劉隗（五罪反）。其將杜弘曰：「劉隗死士眾多，未易可克。不如攻石頭，其守將周禮少恩，兵不為之用，必敗。禮敗，隗自走。」敦從之。禮果開城門納弘，諸將與敦戰，晉師大敗。
後漢更始初，王莽聞漢帝立，大懼，遣大司徒王尋等將兵百萬、甲士四十二萬人趣昆陽，搜天下能為兵法者六十三家數百人，以為軍吏；選練武衛，招募猛士，旌旗輜重千里不絕。又驅猛獸虎象之屬，以助威武。光武將數千兵，僥之於陽關。諸將見尋之兵盛，反走，馳入昆陽，惶怖，欲散歸諸城。光武曰：「今兵谷既少，外寇強大，並力禦之，功庶可立。如欲分散，勢無俱全。」諸將怒曰：「劉將軍何敢如是！」光武笑而起。會大兵至城北，軍陳數百里，不見其後。諸將遽相謂曰：「更請劉將軍計之。」光武復為圖畫成敗。諸將憂迫，皆曰諾。時尋兵圍數十里，列營數百，雲車十餘丈，埃塵連天，鉦鼓聞數百里。矢下如雨，城中負戶而汲。王鳳等乞降，尋、邑自以功在漏刻，不許。光武遂與營部俱進，自將步騎千餘為陣。尋、邑亦遣兵數千合戰。光武奔之，斬首數十級。光武復進，尋兵卻，諸部共乘之，斬首千級。連勝，遂前。光武乃與敢死者三千人從城西而上，沖其中堅。尋陣亂，乘銳崩之，遂殺尋。城中亦鼓譟而出，莽兵大潰。
魏太祖征張魯，孫權率十萬眾圍合肥。魏護軍薛悌謂張遼曰：「公遠征在外，北救至彼，破我必矣。及其未合，逆擊之，折其盛勢，以安眾心，然後可守也。成敗之機，在此一戰。」於是遼夜募敢從之士，得八百人，椎牛饗將士，明日大戰。平旦，遼披甲持戟，先登陷陣，殺數十人，斬二將，大呼自名沖壘，入至權麾下。權大驚，眾不知所為，走登高冢，以長戟自守。遼叱權下戰，權不敢動，望見遼所將眾少，乃聚圍遼數重。遼左右麾圍，直前急擊，圍開。遼將麾下數十人得出，余眾號呼曰：「將軍棄我乎？」遼復還突圍拔出余眾，權人馬皆披靡，無敢當者。自旦戰至日中，吳人奪氣。還修守備，眾心乃安，諸將降服。權引退，遼率諸軍追擊，幾獲權。
後魏葛榮舉兵向京師，眾號百萬。相州刺史李神雋閉門自守。爾朱榮率精騎七千人，馬皆有副，倍道兼行，東出金口，與葛榮遇，眾寡非敵。葛榮聞之，喜，乃令其眾辦長繩，曰：「至便縛取之。」自鄴以北，列陣數十里，旗張而進。榮潛軍山谷，為奇兵，分督諸將。上三人為一處，處有數百騎，令所在揚塵鼓譟，使賊不測多少。又以人馬逼戰，刀不如棒，密勒軍士馬上各賫神棒一枚，至戰時，不聽斬級，以棒擊之而已。乃分命壯勇所當沖突，榮身自陷陣出於賊後，表裏合擊，大破之，擒葛榮，余眾悉降。
河北賊葛榮別帥韓婁、郝長等，有眾數萬人，屯據薊城。魏將侯淵率騎七百討之，去薊百餘里，值賊帥陳周馬步萬余眾，遂潛伏，以乘其背，大破之，擄其卒五千餘人。尋還其馬仗，縱令入賊城。左右諫曰：「既獲，何為當更資遣之？」淵曰：「我兵既少，不可力戰，事須為計以離間之。」淵度其已至，遂帥師夜進。昧朝，攻其城門。韓婁果疑降卒為之內應，遂遁走，追擒之。
唐高祖為山西河東道撫慰大使，率兵以擊群盜。行至太平關，遇賊數千人。時所將兵少，左右皆懼。高祖謂之曰：「此烏合之眾，易與耳。」因率精騎十二人出擊之，所向皆靡，眾情始定，並力奮擊，遂大破之。
竇建德率眾十萬來寇范陽，羅藝逆拒之。薛萬均謂藝曰：「眾寡不敵，今若出門，百戰百敗。當以計取之。可令羸兵弱馬阻水背城為陣，以誘之。觀賊之勢，必渡水交兵。萬均請騎百人，伏於城側，得其半渡擊之，賊破必矣。」從其言。建德果引軍渡水，萬均邀擊，大破之。明年，建德率眾二十萬，復攻幽州。賊已攀堞，萬均與萬徹率敢死士百人，從地道而出，直掩賊背擊之，賊遂潰奔。
薛仁貴從征遼東，乘勝領二千人，進攻扶餘城。諸將鹹言兵少，仁貴曰：「在主將善用耳，不在多也。」遂先鋒而行。賊眾來拒，逆擊大破之，殺獲萬餘人，遂拔扶餘城。扶餘州四十餘城，乘風震懾，一時送款。
大歷中，吐蕃圍靈州，大將李抱玉遣右軍都將李晟將兵五千，以擊吐蕃。晟辭曰：「以眾則不足，以謀則太多。」乃請將兵千人，疾出大震關，至臨洮，屠定秦堡，焚其積聚，虜堡帥慕容谷種而還。吐蕃因解靈州之圍而去。
王為朔方副總管，開元初，吐蕃精甲十萬寇臨洮，率步兵二千，卷甲倍程，與臨洮軍合。出奇兵七百人，在蕃後夜襲之，去賊五里，置鼓角，令前者遇賊大呼，後者擊鼓。賊大懼，疑有伏兵，自相殺者萬計。
春秋時，楚子及諸侯圍宋。宋公孫固如晉告急，先軫曰：「報施救患，取威定霸，於是乎在（先軫，晉下軍之佐，原軫也。報宋贈馬之施）。」狐偃曰：「楚始得曹，而新婚於衛。若伐曹衛，楚必救之，則齊宋免矣（前年楚使申叔時戍下以福齊）。」宋人使門尹般如晉師告急（門尹般，宋大夫），公曰：「宋人告急，舍之則絕（與晉絕），告楚不許；我欲戰矣，齊秦未可，若之何（未肯盲戰）？」先軫曰：「使宋舍我而賂齊秦（求救於齊秦），藉之告楚（假齊秦使為宋請）。我執曹君，而分曹衛之田以賜宋人，楚受曹衛，必不許也（不許齊秦之請）。喜賂怒頑，能無擊乎（言齊秦喜得宋賂，而怒楚之頑，必自戰也。不可告請故曰頑）？」公說，執曹伯，而分曹衛之田以畀宋人，遂與楚人戰，大敗之。
魏伐趙，趙請救於齊。田忌引兵救趙，孫臏曰：「夫解雜亂紛糾者不控卷（丘員反），救戰者不搏扌戟，扼吭搗虛，形格勢禁，則自為解。今魏趙相攻，輕兵銳卒必竭於外，老弱罷於內。君不若引兵疾走大梁，據其街路，沖其方虛，彼必釋趙而自救。是我一舉解趙之圍，而收敝於魏也。」田忌從之，直走大梁，魏解邯鄲。
漢先零（音鄰）罕、開（音）二種羌解仇，合黨為寇。漢將趙充國討之，上書曰：「先零羌寇欲為背叛，故與罕、開解仇。然私心恐漢兵至而Ш、開背之，當欲赴罕、開之急，以堅其約。若先擊罕羌，先零必助之。今寇馬肥，糧食方饒，擊之恐不能傷害，適使先零得施德於罕羌也，堅其約，合其黨。虜交堅黨合，誅之用力數倍，臣恐國家憂累猶十年數，不二三歲而已。先誅先零，則罕、開之屬不煩兵服矣。」宣帝從之，果如其策。
王莽末，光武起兵據昆陽。時城中惟有八九千人，莽遣將王邑、嚴尤討之，軍到城下者且十萬。光武留王鳳等守城，與李軼等十餘騎夜出。既至郾、定陵，悉發諸營兵。嚴尤說王邑曰：「昆陽城小而堅，今假號者在宛，急進大兵，彼必奔走，則昆陽自服。」邑曰：「吾昔以虎牙將軍圍翟義，坐不生得以見責。今將百萬之眾，遇賊而不能下，何謂耶？」遂圍之，卒為光武所敗。
光武東圍鉅鹿，王郎守將王饒堅守，月余不下，連攻不克。耿純曰：「久守鉅鹿，士眾疲敝，不如引大兵精銳進攻邯鄲。若王郎已誅，鉅鹿不戰自服矣。」從之。乃留將軍卿滿守鉅鹿，進軍邯鄲，連戰破之。郎少傅李立開門納漢兵，遂拔邯鄲。
司馬懿征公孫淵，淵遣步騎數萬阻遼隧，拒懿。懿盛兵出南，賊盡赴之，乃泛舟潛濟以出其北，傍水作長圍，棄賊而向襄平。諸將言：「不攻賊而作圍，非所以示眾也。」懿曰：「賊堅營高壘，欲以老吾兵也。古人言：敵雖高壘，不得不與我戰者，攻其所必救也。賊大眾在此，巢窟虛矣。我直指襄平，必人懷內懼，懼而求戰，破之必矣。」遂整陣而過。賊見兵出其後，果邀之。懿因謂諸將曰：「所以不攻其營，正欲致此，不可失也。」乃縱兵逆擊，大破之，三戰皆捷。
東晉末，劉裕進伐南燕慕容超。超留羸老守廣固，使其廣寧王賀刺盧及公孫五樓悉力據臨朐。大軍分車四千兩為二翼，方軌徐行，車張，禦者執槊，以騎為遊軍，軍令嚴肅。比及臨朐，賊騎交至。帝命兗州刺史劉藩、并州刺史劉道鄰等陷其陳。日向昃，戰猶酣。帝用參軍胡藩策，襲克臨朐，賊乃大奔，超遁還廣固。
唐馬燧討田悅，軍中乏糧，悅深壁不戰。燧令諸軍持十日糧，進次倉口，與悅夾洹水而軍。李抱真與李問曰：「糧少而深入，何也？」燧曰：「糧少利速戰。兵法善於致人，不致於人。今田悅與淄青恆三州為首尾，計欲不戰，以老我師。若分軍擊其左右，悅必救之，則我腹背受敵，戰必不利。故進軍逼悅，所謂攻其所必救也。彼茍出戰，必為諸軍破之。」燧乃造三橋道逾洹水，日挑戰，悅不敢出。恆州兵以軍少，懼為燧所並，乃引軍合於悅。悅謂燧明日復挑戰，乃伏兵萬人，欲邀燧。燧乃令諸軍半夜皆食，先雞鳴時擊鼓吹角，潛傍洹水徑趨魏州，令曰：聞賊至，則止為陣。又令百騎鳴鼓吹角，皆留於後，仍抱薪持火，待軍畢發，止鼓角，匿其旁，伺悅畢渡，焚其橋。軍行十數裏，悅乃率淄青恆州步騎四萬人逾橋掩其後，乘風縱火，鼓譟而進。燧乃坐申令無動，命前軍除斬荊棘，廣百步，以為陣。燧出陣，募勇士得五千餘人，分為前列，以侯賊至。比悅軍至，則火止之，氣力少衰，乃縱兵擊之，悅軍大敗。悅走橋，橋已焚矣。悅軍亂，赴水，斬首二萬，淄青殆盡。
五代漢除趙暉鳳翔節度，屬王景崇叛，據岐山，及期不受代，朝廷命暉統兵討之。時李守正叛於蒲，趙思綰據於雍，與景崇遙相為援。乃引蜀軍出大散關，勢不可遏。暉數戰而勝，然後塹而圍之。暉屢使人挑戰，賊終不出。暉乃潛使千餘人於城南一舍之外，擐甲執兵，偽為蜀兵旗幟，循南山而下，詐令諸軍聲言川軍至矣。景崇令數千人潰圍而出，以為應援。暉設伏而待，一鼓盡殪之。自是景崇膽破，無復敢出。明年春，降之。
春秋時，楚屈瑕將盟貳、軫（貳、軫，二國名）。鄖人軍於蒲騷，將與隋、絞、州、蓼伐楚師（鄖、隋、絞、州、蓼，皆國名）。莫敖患之（莫敖，楚官名，即屈瑕）。鬥廉曰：「鄖人軍其郊，必不誡。且日虞四邑之至也（虞，度也。四邑，隋、絞、州、蓼，邑亦國也）。君次於郊郢，以禦四邑（君，謂屈瑕也。郊郢，楚也）；以銳師宵加於鄖，鄖有虞心而恃其城（恃近其城），莫有鬥誌。若敗鄖師，四邑必離。」莫敖曰：「盍請濟師於王（盍，何不也。濟，益也）？」對曰：「師克在和，不在眾。商、周之不敵，君之所聞也（商，紂也。周武王也。傳曰：武王有亂臣十人，紂有億兆夷人）。成軍以出，又何濟焉？」莫敖曰：「卜之。」對曰：「卜以決疑，不疑何卜？」遂敗鄖師於蒲騷，卒盟而還。
越子伐吳，吳子禦之笠澤，夾水而陣。越子為左右句卒（句卒，句伍相著，別為左右也）。使夜或左或右，鼓譟而進。吳師分以禦之。越子以三軍潛涉，當吳中軍而鼓之，吳師大亂，遂敗之。
後漢馬援為隴西太守，發步騎三千人擊先零羌，羌將其妻子輜重移阻於允吾谷（允吾音銳牙）。援乃潛行間道，掩赴其營。羌人大驚，復遠徙唐翼谷中。援復追討之。羌引精兵聚北山上，援陣軍向山，而分遣數百騎繞襲其後，乘夜放火，擊鼓叫噪，賊遂大潰。
魏曹公征張魯，至陽平，張魯據橫山築城，綿亙十餘里，攻之不拔，乃引軍還。賊見大軍退，其守備稍懈。公密遣驍將乘險夜襲，大破之。
武德中，突厥突利、頡利二可汗寇原州。太宗率兵拒之，曰：「今欲先令勁兵亂其陣，乃率突騎驅其後。賊俗進不相救，自此以北，澗谷深長，惟有一道，魚貫以渡，因而迫之，彼數十萬騎，坑井中物耳。追至黃河，縱不盡擒，必當十獲八九。此曉兵者所解，諸君勿疑。」於是師夜出，冒雨而進，醜徒震駭。因縱反間於突利，悅而歸心焉，遂不欲戰，因而請和。
劉迦諭舉兵反，屈突通發關中兵擊之。通侯其無備，簡精甲，夜襲之，賊眾大潰，遂斬迦諭。
杜伏威令輔公擊李子通於江都，使王雄誕為副，戰於溧水。子通大敗，公乘勝追之，卻為子通所破，軍士皆堅壁不敢出。雄誕謂公曰：「子通軍無營壘，且狃於初勝而不設備，若擊之，必克。」公不從。雄誕以其私屬數百人，銜枚夜擊之，因順風縱火，子通大敗，走渡太湖。
後唐李嗣源襲鄆州，高行周為前軍。會日暮陰雨，人無進誌。行周曰：「此天贊也，彼必無備。」是夜，涉河至城下，鄆人不知。李從珂先登，啟關納外兵，旦拔牙城。
五代周李謙溥知隰州，並人來圍其城，議者皆請速救，楊廷璋曰：「隰州壁壘甚固，敵人掩至，未能為攻城具，當出奇以破之。」乃募敢死七百人，許以重賞，使人與謙溥潛為之期。既至，則果不為備。遂與城中相應，銜枚夜擊，並人驚潰，逐數十里，斬首萬級，獲鎧甲萬計。
李謙溥知隰州，與太原接境。謙溥至，則浚城隍，嚴兵備。不旬日，並人果以數千騎來寇城。時盛暑，謙溥服，搖羽扇，引二小吏登城，徐步案視。賊知是謙溥，勒兵不敢動。謙溥遣敢死士百人，短兵堅甲，夜縋而出，薄賊營鼓譟，營中大擾，遁去。
漢王遣將韓信擊趙，師拒於井陘。信與趙軍戰，良久，棄旗鼓走，趙空壁來逐信。信先遣奇兵二千騎，持漢赤幟，從間道依山潛伏，候趙壁空，馳入，乃拔趙幟，立漢幟二千。趙軍既攻信不克，欲歸還壁，見漢幟大驚，遂亂遁走，趙將斬之不能禁。漢兵來擊，大破之。
涿郡賊帥盧明月眾十餘萬，軍祝阿。隋河南道討捕使張須陀邀之，所將才萬人，去賊六七里，立柵相持。經十餘日，糧盡將退，謂將士曰：「賊見兵卻，必輕來追我。其眾既出，營內即虛。欲以千人襲營，可有大利。此誠危險，誰能去者？」人皆莫對，惟秦叔寶與羅士信願行。於是須陀委柵而遁，使二人分領千兵，潛伏於草莽。既而明月悉兵追之，叔寶、士信馳至柵，柵門閉，不得入，二人超升其樓，拔賊幟，各殺數人，營中大亂，叔寶斬關而納外兵，因散放火，焚其三十餘柵，煙焰漲天。明月奔還，須陀卻逐之，大破賊眾。明月以數百騎遁去，余皆擄之。
李密擊宇文化及，精兵良將多有死傷。王世充在東都，乘其敝而擊之，率步騎二萬，營於洛南。李密軍於偃師北。世充潛遣二百騎，夜伏於邙山，自統其眾，遲明渡水，人奔馬馳，以襲密營。密出兵以拒之，陣未成，兩軍已合，伏兵於北山中乘高而下，馳入密營，燒其廬舍。密見營中火發，因而遁走。
李希烈將兵五萬圍寧陵，劉昌守寧陵，四十五日不釋甲。浙西節度韓所遣別將王棲耀以強弩數千夜入寧陵，希烈不知之。晨朝，弩矢及希烈坐幄，希烈驚曰：此江淮弩士入矣。遂不至東去。
春秋時，城濮之戰，晉師陳於莘北，胥臣以下軍之佐當陳、蔡。子玉以若敖之六卒將中軍，曰：「今日必無晉矣！」子西將左，子上將右。胥臣蒙馬以虎皮，先犯陳蔡。陳蔡奔，楚右師潰（陳蔡屬楚右師）。狐毛設二旆而退之（旆，大旗也。又建二旆而退，使若大將稍卻），欒枝使輿曳柴而偽遁（曳柴起塵，詐為奔走），楚師馳之，原軫、溱以中軍公族橫擊之（公族，公所卒之軍）。狐毛、狐偃以上軍夾攻子西，楚左師潰。楚師敗績。子玉收其卒而止，故不敗（三軍惟中軍全，不大崩）。晉師三日館谷（館，舍也。食楚軍三日）。
高歡拔鄴，爾朱兆等眾二十萬會於鄴。歡出，將戰於韓陵。土豪陳昂自領鄉裏部曲王桃湯、東方老等三千人，高歡將鮮卑十餘萬人，共相參合。昂對曰：「昂所將部曲，練習已久，不煩更配也。」歡從之。及戰，歡軍小不利，兆等方乘之，昂與蔡雋以千騎自突圍出，橫擊兆軍，大破之。是日，微昂等，歡幾殆矣。
魏宇文泰六軍與東魏高歡合戰沙苑，李弼為右拒軍，為敵所乘，因帥鐵騎橫擊之。東魏兵中絕，分為二，遂大破之。
唐高祖初，率兵擊群盜至龍門縣，有賊母端兒眾數千人掩至城下，時諸軍無備，為賊所乘。高祖親率十餘騎，橫出擊之，所射應弦而倒。賊大潰，逐北數十里，伏屍相枕於道。
乾封初，高麗大將泉男生率眾內附，高宗遣將軍龐同、高侃等迎接之。男生弟男建率國人逆擊同、侃等。詔薛仁貴統兵馬為後援。同、侃等至新城，夜為賊所襲，仁貴遣驍勇赴救，斬首數百級。同、侃等又進至今山，為賊所敗。高麗乘勝而進，仁貴橫擊之，賊大敗，斬首五萬余級，遂拔其南蘇、木底、蒼巖等三城。
後漢，赤眉青犢眾十萬並在射犬，光武將擊之，耿純軍在前，賊忽夜攻純，兩軍多傷。純勒部曲不動，選敢死士二千，俱持強弩，各傅三矢，銜枚間行出賊後，齊聲呼噪，強弩並發，追擊破之。
後漢末，廬江太守劉勛理皖城，恃兵強士勇，橫於江淮之間，無出其右者，孫策惡之。時已有江左，自領會稽太守，使人卑辭厚幣而說之曰：「海昏上繚宗人數敗下國，患之有年矣，擊之路由不便，幸因將軍神武而臨之。且上繚國富廩實，吳娃越姬充於後廷，明珠大貝被於帑藏，取之可以資軍，雖蜀郡成都金碧之府未能過。策願舉敝邑，躬率士卒，以為外援。」勛允之。劉曄諫曰：「上繚雖小，而城堅池深，守之則易，攻之則難，不可旬日而拔也。且兵見疲於外，而國虛於內，孫策多謀而善用兵，乘虛襲我，將何禦之？而將軍進屈於敵，退無所歸，羝羊觸藩，其在茲乎？」勛不從。遂大興師伐上繚，策果襲廬江，破之，勛窮蹙，遂奔曹公。
袁紹將許攸降曹公，因說曰：「袁氏輜重有萬余騎，屯軍無嚴備，今輕兵襲之，不虞而至，燔其積聚，不過三日，袁氏自敗矣。」公大喜，選銳步騎，皆用袁氏旗幟，銜枚縛馬口，夜從間道出，人把束蕘薪。所歷道有問者，應曰：「袁公恐曹操掠鈔後軍，還兵以益備。」聞者信以為然，皆自若。既至，圍屯，大放火，營中驚亂，大破之，盡燔其糧谷及寶貨。
蜀將關羽遣麋芳守南郡，羽領兵圍楚。吳主遣將呂蒙屯陸口，厚與關羽結好。羽多留兵備南郡，恐蒙有變。蒙上疏曰：「羽討樊而多留兵，必恐蒙圖其後故也。蒙常有病，乞分眾還建鄴，以理病為名。羽聞之，必撤備。徐以大軍溯江馳上，襲其空虛，則南郡可下，而羽易擒矣。」吳主然之。蒙遂稱病，而還建鄴。羽稍撤備，而悉眾赴樊城。蒙遂發兵，逆流而上，伏甲於舟，使更衣為商人，以理棹，達旦兼行，過羽所置屯戍輒縛之，羽遂大驚。師次於南郡，襲奪其城。羽吏士攻樊城未下，聞城已陷，而家屬無恙，見待甚於平時，無復鬥心，稍稍分散。羽竟為吳師所擒，荊州遂平。
魏初，曹公征張魯至陽平，魯使弟衛據陽平關，橫山築城十餘里。魏兵攻之不拔，引軍還。賊見大軍還，其守備遂懈。公乃密遣驍將乘險夜襲，大破之。
曹公北征烏桓，謀臣郭嘉曰：「兵貴神速，今千里襲人，輜重多，難以趨利。且彼聞之，得以為備。不如留輜重，輕兵兼道以出，掩其不意。」公乃密出盧龍塞，直指單於庭。虜聞公至，惶怖合戰，大破之，斬蹋頓及名王以下。
後魏幽州刺史孫定兒據州不下，眾數萬，宇文泰令劉亮襲之。定兒以義兵猶遠，未為備。亮乃將三十騎，先植一纛於近城高嶺，即馳入城。定兒方高會，卒見亮至，眾皆駭愕。亮乃麾兵斬定兒，縣首州門，號令賊黨。仍遙指城外纛，命二騎曰：出追大軍。賊黨忄匈懼，一時降服。
唐高宗遣將薛仁貴、郭待封等伐吐蕃，次大非川，將趨烏海，仁貴謂待封曰：「烏海險遠，軍行艱澀，若引輜重，將失事機。又破賊即回，不煩轉運。彼多瘴癧，無宜久留。大非川嶺上寬平，足堪置柵。可留二萬人，作兩柵，輜重並留柵內。吾等輕銳倍道，掩其未整，即撲滅之矣。」仁貴遂率眾先行，至河口，遇賊，擊破之，斬獲甚眾，收其牛羊萬余頭。
思結闕俟斥都曼擁諸胡及疏勒、朱俱謁、盤陀三國叛，詔蘇定方為安撫大使，率兵討之。至業葉水，而賊保馬頭川，於是選精卒萬人，馬三千匹，馳掩襲之。一日一夜，行三百里，詰朝至城西十里。都曼大驚，率兵拒戰於城門之外，賊師敗績，退保馬頭城。王師進屯其門。入夜，諸軍漸至，四面圍之，伐木為攻具，布列城下。都曼自知不免，面縛開門出降。
胡賊康待賓率眾反，據長原縣，自稱葉護，陷蘭池等六州。詔王率兵討之，乃令張說知經略事。時叛胡與党項連結，攻銀城、連谷，以據倉糧。說統馬步萬人，出合河關，掩擊大破之。追至駱馳揠，胡及党項自相殺。阻夜，胡乃西遁，入鐵建山，余黨潰散。說招集党項，復其居業。
魏太和三年，孫權揚聲欲向合肥。征東將軍滿寵表召兗豫諸軍皆集。權尋退詔罷兵。寵以為：「今賊大舉而還，非本意也。此必欲偽退以罷吾兵，而倒還乘虛掩不備也。表不罷兵。後十餘日，權果再到合肥城下，不克而還。
後魏將慕容白曜南征，以酈範為副，師次無監。宋將申纂憑城拒守。議者僉以攻具未周，不宜便進，範曰：「輕軍遠襲，深入敵境，無宜淹留，以失機侯。且纂必以我軍來速，不在攻守，謂狐城可憑，弱卒可恃。今若外潛威形，內整戎旅，密勵將士，出其不意，可一攻而克之。」白曜遂潛軍偽退，示以不攻，纂果不設備。於是，即夜部分，晨便攻城，崇朝而克。
後魏末，幽州刺史劉靈助以莊帝被爾朱兆所弒，遂舉兵倡義，諸州豪右鹹相通結。靈助進屯於定州之安固，魏遣將叱列延慶討之。諸將謂延慶曰：「靈助善卜筮，百姓信惑，所在響應，未易可圖。若萬一戰有利鈍，則大事去矣。未若還師，西入據關，拒險以待其變。」延慶曰：「劉靈助，庸人也。天道深遠，豈其所識？大兵一臨，且彼皆恃其妖術，坐看符厭，寧肯戮力致死，與吾爭勝負哉？如吾計者，正欲出營城外，詭言西歸。靈助聞之，必信而自寬，潛軍往襲，可一舉而擒。」乃出頓城西，揚聲將還。簡精騎一千，夜發，詰朝造靈助壘，戰於北城，遂破擒之。
西魏宕昌羌獠甘作亂，逐其王彌定。魏遣將史寧討破之。甘將百騎，走投生羌鞏廉王，彌定遂得復位。寧未獲獠甘，密欲圖之，乃揚聲欲還。甘聞之，復招引叛羌，依山起柵，欲攻彌定。寧謂諸將曰：「此羌入吾術中，當進兵擒之耳。」遂進。獠甘眾至，與戰，大破之，並獲鞏廉王。
隋雋州烏蠻反，遣周法尚討之。軍將至，賊棄州城走散出谷間，法尚捕不能得。於是遣使慰諭，假以官號，偽班師，日行二十里。軍再合，潛遣人覘之，知其首領盡歸柵，聚飲相歡。法尚遣步騎數千人，襲擊破之。
