
周柴何王張馬游刁列傳第六
周本，舒州宿松人，漢南郡太守瑜之後。 瑜葬宿松，即墓為祠，子孫居其旁者，猶數十家。 本少孤，羈貧，有勇力，嘗獨格虎殺之。 吳武王起隸帳下，勇冠三軍，每奮躍先登，攻堅摧鋒，蒙犯矢石，身無完膚。 戰罷，輒自燒鐵烙其創，食飲言笑自如。 累遷至淮南馬步使。 武王取江西，撫州刺史危全諷，率諸州兵十萬，來爭其地，屯象牙潭。 楚人圍高，安以援全諷。 江西守將劉威警書至，武王謀可將者，列官嚴可求薦本。 時本從軍區蘇州，不能下恥之，稱疾臥家。 可求自往強起本，本曰：「吳門之役，非賊果強，徒以我將帥權輕，下皆專命，故無功！今必見起，勿用偏裨乃可。 」許之，得精卒七千，晨夜兼行。 武王初命之解高安圍，本曰：「楚人非欲下高安，第為全諷聲援爾。今先敗全諷，楚人必棄高安走，何足擊哉！」乃馳至象牙潭急擊之，大破其軍，擒全諷，楚人亦遁。 吉州刺史彭玕、信州刺史危仔昌，皆棄城去。 江西之地始定。 本之初至也，即揮兵進，劉威欲留宴犒，不許。 或曰：「敵兵盛，宜審觀形勢，何遽如此？」本曰：「賊眾加我十倍，使我兵知之。戰，先奪氣矣。急乘其鋒用之，乃可有功。」已而果如所料，武王奇其能，遂用為信州刺史。 吳越將陳璋，據衢州歸款，越人圍之。 武王遣本迎璋，越人解圍出璋，而列並不動，本遂以璋還。 裨將呂師造曰：「越有輕我心，必怠，請擊之。」本不可。 越人躡我軍至中道宿，夜半，本陽驚，棄輜重走，而設伏於旁。 越人果急追，伏發，前後夾擊，盡殲其眾。 唐莊宗入洛，吳遣司弄卿盧蘋往聘，還言莊宗知本名。 由是召為雄武統軍，俄出鎮壽州，改廬州，加安西大將軍、太尉中書令、西平王。 本不知書，然能尊禮儒士，遇僚屬以禮，士民愛之。 性樸拙，無他才，惟軍旅之事，若生知者。 烈祖將受吳禪，徐玠、周宗等以本及李德誠名位隆重，諷之使率群臣勸進。 本已昏老，其子祚懼家禍，代署表上之。 本初不知，猶謂所親曰：「我受吳室厚恩，老矣，復能​​推戴異姓乎？」吳室臨川王濛，廢居歷陽，聞將傳禪，乃殺監守者，與親信兩個，走詣本。 本即欲出見之，祚固執不可，本怒曰：「我家郎君，奈何不使我一見！」祚拒閉中門，令外人執蒙告之，蒙遂誅死。 本愧恨，屬疾數月卒，年七十七。 本好飲酒，樂施予，或曰：「公春秋已高，宜少儲積，為子孫計。」本曰：「吾係芒屬事吳武王，位至將相，何人所遺乎。」既卒，太常言凖令廢朝三日，烈祖以本舊將，命有司講求優典，禮官言。 前朝嘗為汾陽王郭子儀廢朝五日，詔用之，諡恭烈，葬給鹵簿，子鄴。 
鄴，本長子也，少驍勇，每從其父征討。 本為信州刺史，略地至建州，道經險，被圍垂困。 鄴躍馬救之，手殺數十人，翼本而出，建人駭懼潰去。 事烈祖，典親軍，出為滁州刺史，暴猛很戾，常蓄飛揚之志，烈祖以本故優容之。 聞歷陽公楊蒙被執，嘆憤踰月，國人亦以此稱好義。 本卒，後仕至廬州節度使，昪元六年卒。 
柴克宏，父再用，事吳有功，至德勝軍節度使。 克宏以父仕為郎將，嘗為宣州巡檢使。 初至，城塹皆堙圮不洽，吏雲：「自田顯、王茂章、李遇相繼叛，無敢為守備者。」克宏嘻笑曰：「豈有是哉！」大加營繕，後吳越兵至，賴以得全。 積遷泗州刺史，罷歸為龍武軍都虞侯。 好施予，不事產業，故家常窮空，然性豪舉，博弈縱酒自若也。 時元宗自謂唐後規取中原，復舊業，群臣多為大言，以迎合主意。 克宏獨未嚐一語及軍旅，人亦不以為知兵，以故不遷。 久之，出為撫州刺史。 時淮南交兵，吳越伺間來寇，克宏乃請效死行陣。 元宗嘉之，授右衛將軍，遣輿右衛將軍。 袁州刺史陸孟俊，同救常州，精兵悉在江北。 克宏所將，才羸卒數千。 樞密副使李征古，給戈甲皆朽鈍，克宏言於徵古曰：「卒已非素練，得器械堅利猶可用，奈何所給乃此等！」徵古謾罵之，見者皆忿。 克宏知徵古狂生，不足與較是非，怡然不少動，至潤州。 徵古終不快，白召克宏歸，以神武衛統軍朱匡業代之。 燕王弘冀獨以為克宏可任，卒遣行。 克宏帥師至常州，徵古猶遣使趣其歸，克宏曰：「吾計日破寇，爾何為者，必錢氏所遣奸人也！」命斬之，使者曰：「受李樞密命來。」克宏曰：「李樞密來，吾亦斬之！」遂斬使者以徇，然後勒兵進。 大破吳越兵於常州，斬萬級，獲其將數十人。 自保大來邊事大起，克敵之功，莫先克宏者，拜奉化軍節度使。 復上疏請援壽春，行至泰興，發瘍，數日卒，國人莫不痛惜，諡威烈。 或云：初，克宏母自表其子可為將，徵古抑之。 母又言克宏有父風，苟不勝任，分甘受戮，元宗始用焉。 及徵古誅死，詔暴其罪，亦以折辱克宏焉言雲。 
何敬洙，廣陵人，幼遇亂。 吳將楚州刺史李簡得之，給事左右。 簡酷暴，僕使有小過，率置之死，不少貸。 敬洙與其伍戲小庭下，有持簡所實硯過焉，顧曰：「孰敢毀此者？」敬洙時被酒，奮曰：「死生有命，何不敢之有！」奪硯擲石階上碎之。 翼旦，簡視事退，聞硯毀，詰主者，具以實對。 即命擒至，皆謂必死矣。 簡妻素奇敬洙，匿之堂奧。 旬日，簡謂已逃去，亦置不問。 會有鳥逐簡而噪，避之，亦隨至，大怒曰：「恨何敬洙不在此！」敬洙善射，命中無所遺，故思之。 語未畢，敬洙挾朱彈、鐵丸拜於前。 拜起，一發斃之。 簡大喜不復詰硯事。 有善相者，簡使相諸子，曰：「雖皆善，然未及公者。」獨指敬洙曰：「此人殆過公！」簡由是益愛之。 及長，用為軍校。 簡卒，事烈祖為裨將，進天威軍都虞侯。 建州之役，為行營招討，長步軍都指揮使。 會查文徽進討，敬洙堅謂閩地僻陋，不足勞大兵。 文徽開譬之，不得已而行，及乎建州。 敬洙功最諸將，然以功推王建封，無吝色，拜楚州團練使。 敬洙自以初事李簡於是州，尤自感勵。 常微服遊里巷，察民疾苦，有科調輒先為經書，民不知勞。 坐聽事與實佐譚議，民有訴事者，立引入，親自剖折曲直，皆厭服而出。 保大八年，楚朗州節度使馬希萼來附，且乞師。 元宗命敬洙援之，遷武昌節度使。 週人侵淮南，命武安軍節度使王進逵，領所部州師，入江南境。 進逵奉詔行，且遣部將潘叔保，敬洙格詔出城，除地為戰場，曰：「敵至吾與丘民俱死於此，丈夫豈能惴惴閉門自守邪！」會叔嗣自長山回戈襲朗州，進逵狼狽而去。 人重其決，加鎮國將軍中書令。 後主嗣位，以病足乞解官，授右衛上將軍、芮國公，致仕，給全俸，第門列戟。 乾德二年二月卒，年七十七。 廢朝三日，命樞密使、中書侍郎朱鞏持節，冊贈鄂州大都督、左衛上將軍，諡威烈。 
王會，廬州廬江人，本名安。 少事吳武王，王嘗臨戰，升高塚望敵，安捧唾壺侍側。 左右皆注目前視，忽有卒持矟徑趨王，莫能御者。 會置壺於地，引弓射之，一發而殪，徐納弓？ 中。 復捧壺立，色不變，王喜，撫其背曰：「汝器度如此，他日必富貴。」積功至袁州刺史。 烈祖代吳，用為百勝軍節度使。 虔州與嶺南地接，南漢使者往來，節度使當燕勞問遺。 而會故名，犯漢王祖諱，乃賜今名。 昪元五年卒，年七十三。 
張延翰，字德華，宋州睢陽人。 故唐之末，任為陝州司馬。 從父慎思，擢徐州留後。 延翰往省之，告以北方將亂，欲避地江淮，以全家祀。 慎思是其言，慨然遣之。 入吳為監城令，有治續。 烈祖以平章事領江州，封潯陽侯，表延翰為江州觀察巡官通判軍府事。 烈祖代吳，入為侍御史，判台事。 張宜為左衛使，恃功驕暴，延翰廷劾之，強豪屏跡，進禮部侍郎。 自以起疏遠，遭時被知，得盡已才，感概自盡。 時未貢舉士，有獻書論事者，第其優劣選用。 烈祖悉以委延翰，號為精核稱職，兼選事，務進孤貧，吏不敢為奸利。 元宗輔政，謂人曰：「張君議論公正，處事悉有條理，吾得傾心聽之。」由是六司綜領殆遍，時望歸重，拜中書侍郎同平章事。 時年才五十餘，人猶以為柄用晚。 屬疾益侵，不復能治事。 烈祖以為國器，方一意任之，不許其去。 遣使勞問，賜良藥，旁午於道卒，年五十七，贈太傅。 
馬仁裕，徐州人，唐北平王燧裔孫，世為武寧軍校。 仁裕母方娠，夢傳呼北平王來歸。 及生，紫氣充庭。 數歲，學兵法，通解若素習。 遇亂南奔，事烈祖為昇州牙吏。 烈祖領潤州，仁裕監蒜山渡，首聞朱瑾之亂。 馳入白之烈祖，即日渡江定亂。 以功遷左領軍將軍，歷楚州刺史、右金吾衛大將軍。 烈祖代吳，拜潤州節度使，徙廬州。 為政寬簡廉乎，甚得民心。 昪元六年，卒於鎮。 初烈祖左右小臣親信者，惟周宗及仁裕兩人，仁遇略等。 宗力贊禪代事，遂輔政，其後富盛冠一時；仁裕資長者，獨退然安於外鎮，晚益貧窶，不悔也。 卒年六十三，諡曰匡。 
遊簡言，字敏中，建安人。 父恭，吳駕部員外郎，知制誥。 簡言少孤力學，起家秘書省正字。 烈祖鎮金陵，以為戶曹參軍，典元帥府書檄，遷觀察推官。 烈祖代吳為中書舍人。 元宗嗣位，遷翰林學士、禮部侍郎。 貞介，獨不附權要。 元宗頗重其為人，命判中書省，兼吏兵部選事。 裁抑僥倖，憎疾者眾。 選人邵唐試判不中，上書言簡言父恭，嘗為鄂州林洪掌書記，洪獎成朱溫篡弒，恭預期謀。 簡言逆臣子，當斬，請正國法。 元宗怒唐挾私忿謗議，決杖流饒州。 及淮南交兵，吳越亦伺機攻常州，執團練使趙仁澤，歸於錢塘。 仁澤見吳越王，責以敗盟。 吳越王怒，抉其口至耳。 方議遣使詰責吳越，群臣畏懾，莫敢往。 元宗以命簡言，簡言不辭。 見其子愻為千牛備身，將發，拜中書侍郎。 未出境，召還。 及遷都豫章，立吳王為太子，留西都監國，以簡言為輔。 簡言力辭，言久備近臣，不忍去帷幄。 元宗嘉其一心事主，無徼後福意，即從其請，更用嚴續，而後主亦由是賢之。 拜吏部尚書，知省事。 簡言親治簿書，督責嚴峻。 人或以事請託，必固違咈。 雖直亦不得伸，議者議其過。 拜左僕射兼門下侍郎同平章事，疾已篤。 不及視事，卒年五十七。 
刁彥能，字德明，上蔡人。 父禮，遇亂徙家宣州。 彥能少孤，事母篤孝。 家貧無以養，乃事節度使王茂章。 茂章叛吳歸吳越，彥能以帳下當從，乃使家人扶其母俟於道左。 彥能泣告茂章曰：「彥能有老母在此，不能捨而從公，敢請死！」茂章哀其意，許之，乃弛還宣州，而城中已亂。 彥能登城，以劍招之曰：「我從王府來，大軍已近，爾輩無亡動。」眾信之，稍定。 義祖聞而嘉之，以為軍校，事其子知訓於廣陵。 知訓狂恣，彥能每切諫，不聽，然亦不加罪。 牙將馬謙，以眾擁吳主登宮門，將殺知訓。 彥能從朱瑾入，手斬謙以獻，賞齎甚厚。 然彥能警敏，觀知訓必敗，而人望在烈祖，心常附焉。 知訓忌烈祖，數欲害之。 賞與烈祖飲酒，而伏劍士室中。 彥能行酒，以爪語烈祖，烈祖悟，亟起去。 又嘗從知訓宴烈祖於山光寺，復欲加害，弟知諫摘語烈祖，烈祖亦馳去。 知訓取佩刀授彥能，使追殺之，及於途，舉刀示先主。 乃還，以不及告。 及知訓死，義祖見彥能諫書嘆異，複使事知諫於潤州。 烈祖代吳，入為環衛，遷至天威軍都虞侯左衛使。 金陵數大水，秦淮溢，東關尤被害。 彥能請築堤為斗門，疏導之，水患稍息。 元宗嗣立，出為饒州節度​​使，徙信州，又徙建州留後、撫州節度使。 彥能好讀書，在鎮為人文吏，頗有治稱。 好作詩，嘗與李建勳相答贈，建勳因燕見及之，元宗笑曰：「殊不知彥能乃西班學士也。」性矜莊，燕居容服不少惰。 時貴宴飲，或蓬首裸袒，彥能在坐，則皆肅然。 保大末年卒，年六十八。 子衍，事後主為秘書郎，集賢校理。 以文翰見知，擢直清輝殿，閱中外章奏。 國亡入朝，仕至兵部尚書郎中秘閣崇文院檢討，淳淡夷粹，恬於仕進。 暇日，鼓琴圍棋，不交人事。衎孫約，亦名士，久在三館。 晚築室潤州，號藏春塢，王安石、蘇軾皆尊愛之。
