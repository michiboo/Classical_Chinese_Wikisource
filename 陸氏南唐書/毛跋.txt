　　是書凡馬令、胡恢、陸遊三本，先輩云：馬、胡詮次，識力相似，而陸獨遒邁，得史遷家法，今馬本盛行，胡本不傳，放翁書一十八卷，僅見於監官胡孝轅秘冊函中，又半燼於武林之火。庚午夏仲，購其焚餘板一百有奇，斷蝕不能讀。因簡家藏抄本訂正，附梓於全集逸稿之末，至若與馬玄康異同繁簡，已詳見胡、沈兩公跋語雲。
　　　　湖南 毛晉識
