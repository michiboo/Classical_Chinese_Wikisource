
劉高盧陳李廖列傳第九
劉彥貞，兗州中都人。 父信，初為群盜，戰敗奔吳。 事武王數有功，王遇之厚。 嘗召信計，醉不能言，王嫚罵之，信即仗一劍棄去。 左右請追之，王曰：「信醉耳，醒當複來！」明日果至。 積功至鎮南軍節度使。 宜王建國，加征南大將軍。 唐莊宗滅梁，遣諫議大夫薛昭文使閩，假道洪州。 信燕勞之，謂昭文曰：「皇帝知有信否？」昭文曰：「主上新平河南，未知公之名。」信曰：「漢有韓信，吳有劉信，一等人也！ 」因指牙旗銀首，舉酒屬昭文曰：「幸而中此，願為我飲！」一發中之。 烈祖受禪，以舊故贈太師。 彥貞，信第四子，以父任為大理評事，遷屯田員外郎。 父喪，起復將軍，刺海、楚二州。 善騎射，矢而收其嬴。 州有安豐塘，溉田萬頃，以故無兇歲。 彥貞託以浚城濠，決水入濠中，民田皆涸，而督賦益急，皆賣田去。 彥貞擇尤膏腴者，以下價售之，乃復瀦塘水如初，歲入不可勝計。 時南唐政衰，用事者多貪墨，彥貞廣賂遺以致聲譽。 於是魏岑等親然推倡其用兵治民之能，以為一面長城。 在鎮久，疑當受代，輒妄造邊遽以固其位。 久之，乃入為神武統軍。 及周師侵淮南，拜北面行營都部署，帥三萬人援壽州。 次來遠鎮，兵車旗幟亙數百里，戰艦銜尾，蔽淮而上。 週將李谷，慮我師斷浮橋，腹背受敵，燒營退保正陽。 彥貞雖名將家子，生長富貴，初不練兵事。 裨將武彥暉、張延翰、成師朗皆莽將，無籌略。 見周師退以為快，惟恐不得速戰，士未及朝食，即督以進，遇週將李重進於正陽東。 彥貞置陣，橫布拒馬，聯貫利刃，以鐵繩維之。 刻木為猛獸攫弩狀，飾以丹碧，立陣前，號揵馬脾。 又以革囊貯鐵蒺藜佈於地。 周兵望而笑其怯，銳氣以增。 一戰，我師大敗。 師朗等皆被擒，彥貞死於陣。 南唐喪地千里，國幾亡，其敗自彥貞始，雖死王事，議者不與也。 後數年，贈中書令，諡曰壯，亦不復錄其孤雲。 
高越，字仲遠，幽州人。 精詞賦，有名燕趙間。 盧文進鎮上黨，具禮幣致之，初以客從。 及文進徙安州，越又從之，遂為其掌書記。 文進仲女有才色，能屬文，號女學士，因以妻越。 文進奔吳，亦與俱行，吳以為秘書郎。 烈祖受禪，遷水部員外郎，改祠部，浙西營田判官。 於江文蔚俱以能賦擅名江表，時人謂之江高。 保大初，文進卒，有欲傾其家者，越上書訟之，黜為蘄州司士參軍，語在文進傳。 就遷軍事判官，與隱士陳曙為物外交，淡然不志榮利。 久之，乃徙廣陵令，還判吏部。 歷侍御史知雜、元帥府掌書記、起居郎、中書舍人。 淮南交兵，書詔多出越手，援筆立成，詞采溫麗。 元宗以稱職，不徙官者累年。 後主立，始遷御史中丞勤正殿學士左諫議大夫，兼戶部侍郎修國史。 卒年六十二，諡曰穆。 貧不能葬，後主為給葬。 後主為始葬費，世歎其清，兄子遠。 
遠字攸遠，父操，袁州別駕。 遠少孤，為人夷雅沖淡，而遇事有奇節。 杜門力學，不交人事。 烈祖受禪，招來四方秀傑。 得遠，以為木薯省正字。 保大初，遷校書郎，兼太常修撰，遂為太常博士。 淮南兵興，元宗召見，賜金紫，使典戍府書檄。 歷禮部員外郎、樞密判官、侍御史知雜、史館修撰、起居郎知館事，遂為勤政殿學士。 國初，命兵部尚書陳浚修吳史，未成而卒。 其後頒史館，與徐鉉、喬匡舜、潘佑，共成吳錄二十卷。 遠又自撰元宗實錄十卷，未及上，會屬疾，取史稿及他所著書凡百餘卷悉燔之，卒年五十七。 贈給事中，諡曰良。 後主欲修國史，訪稿於其家，無復在者。 遠有精識，方邊鎬入潭州，湖南悉平，百官入賀，遠獨曰：「我乘楚亂，取之甚易。觀諸君識才，守之實難！」聞者愕然，以為過。 及後如所料，乃皆服其先見。 
盧文進，字大用，幽州人。 事後唐明宗，至安州節度使，事具五代史。 晉高祖起晉陽，與契丹耶律德光約為父子。 文進少嘗事契丹，娶虜公主，為其平州刺史。 明宗時，率眾數萬來歸，至是不自安。 且本燕人，尚氣，不能屈於晉，乃決計歸吳。 時烈祖輔吳為齊王，將受禪。 吳遣將祖全恩以兵二千陣於安州邊境，俟文進出，殿之而至，拜天雄統軍、宣潤節度使，委任賓佐，政績甚美。 潤州市大火，文進使馬步使救之，益熾。 文進怒，自出府門，斬馬步使。 傳聲而火止，人皆異之。 召還，以左衛上將軍兼中書令范陽郡王奉朝請，猶給藩鎮俸。 卒馮延巳惡文進，文進亦以素貴，不少下。 及卒，乃誣以陰事，盡收文進諸子，欲籍其家。 文進以女妻高越，越乃上書訟文進冤，指延巳過惡，詞氣甚厲。 時延巳方用事，人頗壯之。 元宗怒，以越屬吏，貶蘄州司士參軍，而盧氏亦賴以得全。 文進在金陵問客言，昔陷契丹，嘗獵於郊，遇書晦如夜，星緯粲然，大駭。 偶得一胡人問之，曰：「此謂之笪日，何足異？頃自當複。」良久，果如其言，日方午也！ 又嘗至無定河，見人脛骨大如柱，長可七尺雲。 
陳覺，揚州海陵人。 烈祖以東海王輔吳，作禮賢院，聚圖書萬卷及琴奕戲之具，以延四方賢士。 政事之暇，多與之將評古今，覺亦預焉。 烈祖居金陵，以次子景遷留東都，為同平章事、知左右軍。 使輔政，命覺為之佐，謂曰：「吾蚤莫賢士相接，今老矣，尚未達天下事。景遷年少當國，故屈君子，無憚也。」景遷卒，還朝為宣徽副使。 烈祖晚多暴怒，近臣多得譴罰。 覺心懼，稱疾，家居累月，以宣遺詔日入朝。 判大理寺蕭儼劾之，元宗不從，遷光政院副使太僕少卿。 覺有兄，居鄉里，時海陵已為泰州。 覺兄犯法，刺史褚仁規笞之，覺挾私怨譖仁規貪殘，侍御史王仲璉亦劾之。 元宗薄其罪，止罷刺史。 仁規忿，上章自訴，元宗命覺馳往鞠之，仁規惶恐伏罪。 覺還，數其罪狀甚眾，詔賜死。 覺之竊弄威福蓋始於此！ 覺與李征古，皆宋齊丘客。 徵古者，袁州宜春人。 於齊丘有中外，事齊王景達為宮官。 齊丘告歸九華，逾年不召。 徵古使其僚謝仲宣諷景達言於元宗曰：「齊丘先帝布衣之舊，雖不用，不當棄之。」齊丘既召歸，益以服心寄覺，欲使立功以取柄任。 時唐兵初得建州，諸將用其鋒，攻取福州。 齊丘獨薦覺為宜諭使，召節度使李弘義入朝，可不勞寸刃，盡得閩地。 元宗意方向覺，遂遣之。 既至，弘義倨甚，覺氣折，不敢言。 歸至劍州，恥於無功，矯詔召弘義。 自稱權福州事，擅於汀、建、撫、信州兵及戍卒，命馮延魯將之。 攻福州，敗績。 眾潰而歸，死者萬計，亡失金帛戈甲之類，不可勝數。 朝論謂必死，元宗亦怒，欲置軍法。 齊丘上表待罪，以營救覺等。 馮延巳助之，於是財貶蘄州。 逾年，復起任事，始與徵古為死黨，相倡和，如出一口。 淮南兵興，我師屢北，度不可複支。 元宗遣鐘謨、李德明、孫忌、王崇質使周世宗，請獻壽、濠、泗、楚、光、海六州以罷兵。 世宗不許，而壽州日危蹙。 德明懼，乃白世宗，言：「願寬臣數日之誅，歸白寡君，盡獻淮南地！」周乃遣德明、王崇質先還。 德明至金陵，盛稱周兵之強，請必割地，元宗不悅。 齊丘、覺、徵古素惡忌及德明，擿語王崇質，使異其詞。 覺、徵古極言德明賣國，德明褊忿，知見排，攘袂大言周師必克。 元宗遂斬德明於都市。 覺、徵古勢焰益熏灼，道路以目。 德明既誅，不​​復議請盟，乃命齊王景達率大兵拒週。 而以覺為監軍使，軍政皆出覺。 聚兵五萬，無決戰意。 朱元數有功，覺忌之，奪其兵。 元遂叛降週，諸軍悉潰。 覺歸為樞密使如故，而徵古為副使，不以敗事自咎。 方相與挾齊丘為耐久計，議事元宗前，橫甚。 元宗嘗言及家國，感慨泣下，徵古輒曰：「陛下當以兵力拒敵，涕泣何為？飲酒過量耶？乳保不至耶？」帝色變，左右股慄，而徵古驚然自若。 司天言天文變異，人主宜避位祈禳。 元宗曰：「此固吾意，第不知孰可付耳？」覺、徵古遽以為誠言，輒曰：「天命如此，宜使宋公攝政。陛下深居禁中，俟國事定，歸政未晚。」元宗亟召中書舍人陳喬草詔，實出於憤怒。 喬固陳不可，元宗嘻笑而止。 周師益進，世宗駐迎鑾鎮。 元宗遣覺奉表貢方物，覺至迎鑾，見周之戰艦，陳列江津，且南渡矣，大懼。 請遣人取本國畫江為界表，世宗可之。 覺頓首謝退，遣其屬劉承遇南還以告，畫江稱藩奉正朔之議決，周亦班師。 遣覺還，賜齎豐渥。 覺將發，獻詩一首，敘感別，賜金器百兩。 初覺、徵古以德明請割地為賣國誅死，乃是覺身自為之。 使還，以兵部尚書致仕。 徵古先出為洪州節度副使。 時晉王景遂為帥，不堪徵古之傲狠，常欲斬之，自拘於有司，左右力諫，乃已。 鐘謨自周還，屢言齊丘、覺、徵古之罪不可容。 覺嘗傳世宗之語告元宗曰：「聞江南拒命，謀出其相嚴續。當殺續以謝我！」元宗知覺與續有宿怨，疑之。 謨請至週覆實其事，元宗遣謨行，以手錶引咎，且言非續之罪。 世宗省表大驚曰：「嚴續能拒命乃忠臣！朕為天下主，其肯教人殺忠臣乎？」謨還，具奏之。 元宗大怒，齊丘既斥，覺亦責授國子博士，饒州安置，遣殺之。 徵古削奪官爵，賜自盡於洪州。 
李德誠，廣陵人。 少事宣州節度使趙鍠為給使。 吳攻宣州，鍠出降，德誠與韓球俱從之不去。 城中復推裨將周進思以拒吳，鍠使德誠入城，說進思降。 將行，暴得疫疾。 委頓不克往，乃改命球。 球既至，進思斬之，擲其首城外。 德誠是日既愈，人皆異之。 鍠死，事吳武王，常衝征討，積功為江南馬步軍使。 與諸將圍潤州安仁義，諸將每見仁義臨城督城，必嫚罵之，德誠獨否。 及城破，仁義操弓矢坐城上，眾莫敢近。 德誠至，仁義忽顧曰：「汝見我獨不失禮，且有奇相，他日將大貴，吾以為汝功！」即擲弓矢就執。 武王即拜德誠潤州刺史。 歷撫、虔三鎮節度使、平南大將軍、中書令。 烈祖受禪，拜太師，封南平王，進封趙王。 德誠事吳最久，至南唐之興，又為佐命，首與周本勸進，初無大勳勞，特以待之。 昪元四年卒，年七十八。 廢朝五日，諡忠懿，子二十八人，第四子建勳。 
建勳，字致堯。 少好學，能屬文，尤工詩。 德誠在潤州，嘗秉燭夜出，侯者以告。 義祖疑有變，徙江州。 德誠猶慮讒，閒遣建勳入謁。 義祖見之釋然，妻建勳以女，所謂廣德公主也。 建勳家世將相，又娶於徐氏，為其國貴遊，然杜門不預世事。 所與交皆寒畯，裘馬取具而已。 烈祖鎮金陵，用為副使，禪代之策。 拜中書侍郎同平章事加左僕射，監修國史，領滑州節度使。 自開國至昪元五年，猶輔政，比他相最久。 烈祖鑑吳之亡，由權在大臣，意頗忌之，而建勳無引退意。 會建議政事當更張者，且言事大體重，不可自臣下出，請以中旨行之。 烈祖雖從之，未有命也，建勳遽命舍人草製。 給事中常夢錫劾奏建勳擅造製書，歸怨於上。 烈祖得奏，適會本意，乃降制放還私第。 廣德宮主剛東有智，入謂烈祖曰：「吾父亡恙時，兄亦嘗求見與李郎書，今何見負？」烈祖曰：「此自國事，吾與李郎骨肉之情，固無間也。」召見慰勉延英殿，召公卿議當世事，人皆欣然望治。 建勳謂所親曰：「上寬仁大度，優於先帝，但性習未定，宜得方正之士，朝夕獻香。不然，恐未必能守先朝基業也！」出為撫州節度使。 建州之役，諸將無復紀律。 建勳請官出金帛，贖俘掠，還其家，見聽。 及出師平湖南，國人相賀，建勳獨以為憂曰：「禍始於此矣！」召拜司空，稱疾，乞骸骨。 以司徒致仕，賜號鐘山公。 營別墅於山，放意泉石，或謂之曰：「公未老，又無大疾恙，遽為此舉，餘復為九華先生耶！」建勳曰：「吾平生笑宋公輕出處，何至效之？自知不壽，欲求數年閒適爾！」疾革，遺令曰：「時事如此，吾得全歸幸矣！勿封樹立碑，貽他日毀斷之禍！ 」保大十年五月卒，贈太保，諡曰靖。 及南唐亡，公卿塚墓，鮮不發者，惟建勳不知葬所。 宋齊丘當國，深忌同列，少所推遜，獨稱建勳曰：「李相清談，不待潤色，自成文章。」 
論曰：李建勳非不智也，知湖南之師必敗，知其國且亡，皆如藩鎮。 然其智獨施之一己，故生則保富貴，死猶能全其骸於地下。 至立於朝班間，一切無所可否，唯諾而已。 視覆軍亡國，君父憂辱，若已無與者。 方區區請出金帛以贈俘虜，真婦人之仁哉。 
廖居素，將樂人。 仕烈祖、元宗之間。 為人堅正，不為當國者所喜。 困校書郎二十年，始得大理司直。 後主嗣位，稍遷至翰林光慶使、檢校太保判三司。 後主孱昏，而群臣方充位保富貴，國益削。 居素獨慷慨驟諫，冀後主一悟，終不見聽。 乃閉門卻食，服朝衣冠立死井中。 已而得手書大字於筐笥中：吾之死，不忍見國破也。 徐鍇為文弔之，以比屈原、伍員。 後幾百年，將樂父老猶叩頭稱之，盱江李覯為之傳雲。
