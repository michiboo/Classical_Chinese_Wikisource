
宋齊丘列傳第四
宋齊丘，字子嵩，世為廬陵人。 父誠與鍾傳同起兵，高駢表請為洪州節度使，以誠副之，卒官，因家洪州。 齊丘好學，工屬文，尤喜縱橫長短之說。 烈祖為昇州刺史，齊丘因騎將姚克贍得見。 暇日陪燕遊，賦詩以獻曰：「養花如養賢，去草如去惡。松竹無時衰，蒲柳先秋落。」烈祖奇其志，待以國士。 從鎮京口，入定朱瑾之難。 常參秘書，因說烈祖講典禮、明賞罰、禮賢能、寬徵賦，多見聽用。 烈祖為築小亭池中，以橋度，至則撤之，獨與齊丘議事，率至夜分；又為高堂，不設屏障，中置灰爐，而不設火，兩人終日擁爐，書灰為字，旋即平之。 人以此劉穆之之佐宋高祖。 然齊丘資躁褊，或議不合，則拂衣徑起。 烈祖謝之，乃已。 義祖獨惡其人，每欲進拔，輒不果，浮沉下僚十餘年。 義祖末年，議者多請以徐氏諸子執國政。 烈祖聞之，欲自請出鎮，齊丘請徐之。 俄而義祖殂，自殿直軍判官，擢右司員外郎，進右諫議大夫兵部侍郎，居中用事。 且倚為相，齊丘自資望尚淺，或不為國中所服。 乃告歸洪州改葬，因入九華山。 累啟求致仕，不許。 元宗已為大將軍，烈祖以吳主命，命元宗躬往迎之。 於是齊丘託不得已而起，遂拜中書侍郎，遷右僕射平章事。 烈祖出鎮金陵，以元宗入輔，委齊丘左右之。 初烈祖權位日隆，舉國皆知代謝之勢。 吳主謙恭無失德，烈祖懼群情未協，欲待嗣君，與齊丘議合。 已而都押衙周宗，揣微指，請急至都。 以禪代事告齊丘，齊丘默計：大議本自己出，今若遽行，則功歸周宗。 欲因為釣名，乃留與夜飲，亟遣使手書切諫以為時事未可。 後數日，馳至金陵，請斬宗以謝國人。 烈祖亦悔，將從之。 徐玠固爭，才黜宗為池州副使。 玠乃與李建勳等，遂極言宜從天人之望，復召宗還舊職。 齊丘由是頗見疏忌，留為諸道都統判官，加司空，無所關預，從容而已。 數請退，烈祖以南國給之。 俄而齊國建，猶以勳舊為左丞相，而不預事。 李德誠、周本自廣陵持吳帝詔來，行傳禪。 齊丘謂德誠子建勳曰：「尊公吳室元勳，今日掃地矣。」獨稱疾臥家，不預勸進。 既受禪，徐玠為​​侍中，李建勳為中書侍郎同平章事，周宗為樞密使。 齊丘但遷司徒，中懷不平，及宣制至布衣之交，忽抗聲曰：「臣為布衣時，陛下亦一刺史耳。今為天子，可不用老臣矣！」烈祖優容之。 嘗夜宴天泉閣，李德誠曰：「陛下應天順人，惟宋齊丘不悅。」因出齊丘諷止勸進書，烈祖卻之曰：「子嵩三十年故人，豈負我者！」齊丘頓首謝。 自是為求媚計，更請降讓皇為公侯，絕吳太子璉婚。 久之，表言備位丞相，不當不聞國政，又自陳為人所聞。 烈祖大怒，齊丘歸第白衣待罪，而烈祖怒已解，謂左右曰：「宋公有才，特不識大體爾。孤豈往舊臣者！」命吳王璟持手詔見，遂以丞相同平章事。 後復委任兼知尚書省事，與張居詠、李建勳，更日如閣議政。 契丹耶律德光遣使來，齊丘陰謀間契丹，使與晉人相攻，則江淮益安。 密請厚其原幣遣還，至淮北，譖令人刺殺之。 契丹與晉人果成嫌隙。 齊丘親吏夏昌圖盜庫金數百萬，特判傳輕典。 烈祖命斬昌圖，齊丘慚，稱疾。 求罷省事，許之，遂不復朝謁。 帝遣壽王景遂勞問，許鎮故鄉，始如朝，因召與宴飲。 齊丘酒酣，輒曰：「陛下中興，實老臣之力，乃忘老臣可乎？」烈祖怒曰：「太保始以遊客幹朕，今為三公，足矣！」齊丘詞色愈厲曰：「臣為遊客時，陛下亦偏裨耳。今不過殺老臣！」遂引去，烈祖悔，明日手詔曰：「朕之性，子嵩所知。少相親，老相怨可乎？」拜斟南節度使，至鎮。 起大第，窮極宏麗。 坊中居人，皆使修飾垣屋。 民不堪其擾，有逃去者。 初赴鎮，烈祖曰：「衣錦書行，古人所貴，賜以錦袍，親為著之。」遂服錦袍視事。 元宗即位，召拜太保中書令，與周宗並相。 齊丘之客，最親厚者陳覺，元宗亦以為才。 馮延巳、馮延魯、魏岑、查文徽，與覺深相附結，內主齊丘，時人謂之五鬼。 相與造飛語，傾周宗，宗泣訴於元宗。 而岑、覺又更相攻，於是​​出齊丘為鎮海軍節度使。 齊丘怏怏，力請歸九華舊隱，從之。 賜號九華先生，封青陽公，食青陽一縣租稅。 元宗欲傳位齊王景遂，詔景遂總庶政，惟魏岑、查文徽得奏事，餘非特召不得見。 國人大駭，齊丘自九華上疏，極論不可，會言者眾，元宗乃收所下詔。 或謂齊丘先帝勳舊不宜久棄山澤，遣馮延巳召之，不起。 遣燕王景達再持詔往，乃起。 拜太傅中書令，封衛國公，賜號國老，奉朝請，然不得預政。 益輕財好客，識與不識皆附之。 薦陳覺使福州，諭李弘義入朝。 覺至福州，不敢言，而專命出兵敗事，眾謂必坐誅。 齊丘上表待罪，置不問，覺亦不死。 齊丘方且怒韓熙載議其黨與，黜之。 元宗不悅，複使鎮洪州。 週侵淮北，起齊丘為太師，領劍南東川節度使，進封楚國公，與謀難。 齊丘固讓，仍為太傅。 建議發諸州兵，屯淮泗，擇偏裨可任者將之。 週人未能測虛實，勢不敢輕進，及春水生，轉餉道阻，彼師老食匱，自當北歸。 然後遣使乞盟，度可無大喪敗，元宗惶惑不能用。 又力陳割地無益，與朝論頗異。 及明年暑雨，週棄所得淮南地北歸。 議者謂扼險要擊，可以有功，且懲後。 齊丘乃謂擊之怨益深，不如縱其歸以為德，由是周兵皆聚於正陽，而壽州之圍，遂不可解，終失淮南。 方是時，陳覺、李征古同為樞密副使，皆齊丘之黨。 躁妄專肆，無人臣禮。 自度必不為群臣所容，若齊丘專大柄，則可以無患，覺乃乘間言：「宋公造國於艱危如此，陛下宜以國事一委宋公。」元宗意謀出齊丘，大銜之。會鐘謨使還，挾週以為已中，所言率見聽。而謨本善李德明，欲為報仇，屢陳齊丘乘國危殆，竊懷非望，且黨與眾，謀不可測。元宗遂命殷崇義草詔曰：「惡莫甚於無軍，罪莫深於賣國！  」放歸九華山，而不奪其官爵。初命穴牆給食，又絕之，以餒卒，諡醜繆。覺、徵古皆誅死。未幾，元宗燕居，見齊丘為厲，叱之不退。遷南都，後主立，召其家還金陵，廩給甚厚。方齊丘敗時，年七十三，且無子。若謂窺伺謀篡竊，則過也特好權利、尚詭譎、造虛譽、植朋黨，矜功忌能、飾詐護前、富貴滿溢，猶不知懼。狃於要軍，暗於知人，釁隙遂成，蒙大惡以死，悲夫。 
論曰：「世言江南精兵十萬，而長江天塹，可當十萬。國老宋齊丘，機變如神，可當十萬。周世宗欲取江南，故齊丘以反間死。方五代之際，天下分裂大亂，賢人君子，皆自隱於深山大澤之間，以不仕為得。而馮道有重名於中原，齊丘擅眾譽於江表。觀其人，可以知其時之治亂矣。周師之犯淮南，齊丘實預議論，雖元宗不盡用，然使展盡其籌策，亦非能決勝保境者。且世宗豈畏齊丘之機變而間之者哉！蓋鐘鏌自周歸，力排齊丘，殺之。故其當附會為此說，非其實也。論序齊丘事，盡黜當時愛憎之論，而錄其實，覽者得詳焉。
