　　欽定四庫全書　　　　　子部八
　　寒山帚談目録　　　　　藝術類一〈書畫之屬〉卷上
　　權輿一〈篆書六體分𨽻徒𨽻各一真書正書楷書署書行書草書狂草凡一十五種合
　　為權輿篇〉
　　格調二〈筆法結構合而為格調篇〉
　　力學三〈字功書法合而為力學篇〉
　　臨放四〈學力麤蹟析而為臨放篇〉
　　卷下
　　用材五〈作法器用合而為用材篇〉
　　評鑒六〈自為一篇〉
　　法書七〈古今名家評鑒析而為法書篇〉
　　了義八〈肯綮神來合而為了義篇〉
　　坿
　　拾遺〈書成後繼出當割屬前條以竢他時〉寒山金石林甲乙表〈帖有専集列目於此空談無補使知向方〉金石林緒論〈前表志傳〉
　　〈臣〉等謹案寒山帚談二卷附拾遺表論共一卷明趙宧光撰宧光字凡夫吳縣人隠居寒山之陽因以為號是編本在所撰説文長箋中而析出別行者長箋穿鑿附㑹且引據踈舛頗為小學家所譏而篆文筆法則頗有偏長故此編尤為後人所重上卷四目曰權輿論一十五種書也曰格調論筆法結搆也曰力學論字功書法也曰臨放則力學之餘緒析而為篇者也下卷四目曰用材論筆墨硯紙及運用法也曰評鑒論辨識之淺深也曰法書論古帖也曰了義論書家秘諦也其拾遺則闡發未盡之意各注某條補某篇字而以金石林甲乙表及緒論終焉曰帚談者蓋取家有敝帚享之千金意耳乾隆四十二年五月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀













