行移勘合
　　洪武初、凡除授官員、皆給勘合到任。十九年、革勘合、而行取官員、及查理事務、仍用之。各布政司、及南北直隸府州、各編一字為號。惟順天不用勘合、故字號缺
　　浙江布政司寅字　　江西布政司已字
　　湖廣布政司卯字　　河南布政司申字
　　福建布政司亥字　　山東布政司未字
　　山西布政司午字　　陝西布政司戌字
　　四川布政司畢字　　廣東布政司辰字
　　廣西布政司子字　　雲南布政司丑字
　　貴州布政司撫字
　　應天府酉字　　　　鳳陽府房字
　　廬州府奎字　　　　淮安府箕字
　　揚州府心字　　　　蘇州府氐字
　　松江府尾字　　　　常州府女字
　　鎮江府危字　　　　太平府斗字
　　徽州府亢字　　　　寧國府牛字
　　池州府壁字　　　　安慶府虛字
　　廣德州室字　　　　滁州角字
　　和州胃字　　　　　徐州昴字
　　永平府婁字　　　　保定府觜字
　　大名府星字　　　　真定府柳字
　　順德府張字　　　　河間府參字
　　廣平府井字　　　　延慶州翼字
　　保安州軫字
　　洪武二十六年定、吏部四子部、付到合行各布政司直隸府州事件。通類具手本、赴吏科關填勘合。仍附寫底簿、開列前件、以憑回銷
　　凡勘合、封完、隨送兵部車駕司轉發、不許親領。恐滋奸弊
　　凡本省、並直隸府州、查回勘合、對簿注銷。付送各司發落
　　凡朝覲後、查節年類行各省南直隸勘合未完事件、呈堂責比。仍攢造未完冊、給來朝官吏、勒限完銷。兩京部院未完勘合、俱造冊送部、一併查比
　　關給須知
　　高皇帝御製到任須知、冠以敕諭。令凡除授官員、皆於吏部關領赴任、務一一遵行、毋得視為文具。蓋示入官之法也。今謹錄其全文。關給由封司。故隸此
　　到任須知一敕諭授職到任須知
　　志人未官、不可不知受任應行之事。但肯於閒中、先知到任須知明白。為官之道、更有何加。若提此綱領、舉是大意以推之、諸事無有不知辦與不辦。若人懶於觀是綱領、雖是聰敏過人、官為之事、亦不能成。若能善讀勤觀、則永保祿位、事不勞而疾辦。此書所載、學生及野人輩、皆可預先講讀、以待任用。且五經四書、修身為治之道、有志之士、固已講習。此書雖麤俗、實為官之要機。熟讀最良。故茲敕諭
　　授職到任須知目錄一祀神
　　二恤孤
　　三獄囚
　　四田糧
　　五制書榜文
　　六吏典
　　七吏典不許那移
　　八承行事務
　　九印信衙門
　　十倉庫
　　十一所屬倉場庫務
　　十二係官頭匹
　　十三會計糧儲
　　十四各色課程
　　十五魚湖
　　十六金銀場
　　十七窯冶
　　十八鹽場
　　十九公廨
　　二十係官房屋
　　二十一書生員數
　　二十二耆宿
　　二十三孝子順孫義夫節婦
　　二十四官戶
　　二十五境內儒者
　　二十六起滅詞訟
　　二十七好閒不務生理
　　二十八祗禁弓兵
　　二十九犯法官吏
　　三十犯法民戶
　　三十一警跡人
　　授職到任須知
　　凡到任那一日、便問先任官、首領官、六房吏典。要諸物諸事明白件數須知
　　到任須知一
　　祀神有幾。各開
　　祭祀
　　國之大事、所以為民祈福。各府州縣、每歲春祈秋報、二次祭祀、有社稷山川風雲雷雨城隍諸祠。及境內舊有功德於民、應在祀典之神。郡厲邑厲等壇。到任之初、必首先報知祭祀諸神日期。壇場幾所、坐落地方。周圍壇垣、祭器什物、見在有無完缺。如遇損壞、隨即修理。務在常川潔淨、依時致祭、以盡事神之誠
　　養濟院孤老若干。各開
　　養濟院、見在孤老、月支糧米、歲支布疋、遂一開報。須親自點視給賜、毋致失所、以副
　　朝廷存恤之意
　　見在獄囚若干。已未完。各開
　　刑獄者、死生所係、實維重事。故報祀神之次、即須報知。本衙門見禁罪囚、議擬已完若干。見問若干。其議擬已完者、雖係前官之事、亦宜詳審決放。見問者、到任尤宜究心。中間要知入禁年月久近、事體重輕。何者事證明白。何者取法涉疑。明白者、即須歸結。涉疑者、更宜詳審。期在事理獄平、不致冤抑
　　入版籍官民田地若干。官糧民糧若干。各開
　　版籍田糧、政事之大。故於祀神理獄之次、即須報知。此件中間、須要分豁軍民匠灶僧道醫儒等戶各若干。官田地若干。民田地若干。每歲民間夏秋二稅該糧若干。官田租糧若干。各分款項開報、以備度量支用
　　節次
　　聖旨制書。及奉旨榜文諭官民者若干。曾無存者若干。各開
　　為官之道、政治禁令、所當先知。須考求節次所奉聖旨制書、及奉旨意出給榜文、曉諭官民事件、逐一考究。講解立法
　　旨意、已未施行。中間或有損缺不存者、須要採訪抄寫、如法收貯。永為遵守
　　本衙門吏典若干。各開
　　分科辦事、在吏典之能否。必須先報吏典總數若干。然後分豁六房。某房司吏幾名。典吏幾名。備細開報。所該房分、須令常川掌管。考其所辦事務、驗其能否勤怠、以示懲勸
　　各房吏典、不許那移管事。違者處斬
　　凡有司內、吏典各有所掌房分。如刑房專掌刑名。戶房專掌錢糧。該吏承管日久、則知事首尾、容易發落。近有司多聽從吏員計囑、將所管房分、時常遷調、以致所管事務、不知首尾。多生情弊。今後各房、若有仍前那移管事者、吏處斬。官別議。若一房事、更過十名二十名。或二三名接管、人人首尾不到了時、都拏來要處斬罪。其有事故接管者、不拘此例
　　承行事務已完若干。已施行未完若干。未施行若干。各開
　　六房吏典、各將節次承受上司來文、及照行事件、分豁已完若干。已作施行未曾完結若干。未作施行若干。各另開報。除已完外。未完事件、要分事體急緩重輕先後、催併完結。其未施行者、即作施行。毋致沈匿稽遲、以致耽誤公事
　　在城印信衙門若干。各開
　　除本衙門外。所屬衙門、如一府所轄、有州、縣、學校、巡檢司、水馬驛、河泊遞運所、倉場庫務、凡有印記衙門各若干。逐一開報。庶知所轄處所、及所理庶務由縣所屬印記衙門、一體開報倉庫若干。各開
　　凡本衙門所有倉庫、須分豁報知。某倉見儲某年收到官糧若干。民糧若干。幾年官糧若干。民糧若干。已支若干。見存若干。其庫分、依上分豁金銀錢貨什物、某件若干。逐一開報。以憑稽考支用。無致侵欺埋沒
　　所屬境內倉場庫務若干。各開
　　除本衙門倉庫已報外。所屬境內、應有倉場庫務。某倉儲某年所收官民糧米見在若干。某場所收竹木等項數目若干。某庫盛貯金銀錢貨什物各若干。某稅課司局歲收錢鈔若干。逐一開報。庶知境內所產所稅、錢糧物貨數目
　　係官頭匹若干。各開
　　本衙門或有係官頭匹、及所屬驛分、所有馬驢孳畜等項頭匹數目、務要逐一取勘見數。或有孳生數目、隨即報知作數。以憑稽考
　　會計糧儲。每歲所收官民稅糧若干。支用若干。各開
　　量入為出、國家經費重事。須要開報、每歲收到入官租糧若干。民間稅糧若干。或漕運鄰境、或折收布疋錢鈔貨物各該若干。及每歲官吏俸給、軍士月糧等項、支用若干。各另開報。庶知每歲所收、及支用數目、以候經度。
　　各色課程若干。各開
　　所屬境內、出產貨物、各色課程酒醋茶礬等項、各別開報每歲所收數目、以憑稽考支用
　　魚湖幾處、歲課若干。備開各湖多少
　　所屬境內、若有魚湖、須報總計幾處、歲辦魚課若干。內某湖坐落某處、歲辦若干。逐一開報。以憑稽考
　　金銀場分若干。坐落何山川所在若干。各開
　　所屬境內、或有出產金銀場分、須知總計若干。分豁坐落某處金場、額辦數目若干。某處銀場、額辦數目若干。須要稽考實辦數目、以革侵欺隱匿之弊
　　窯冶各開是何伎器、及磚瓦名色
　　所屬境內、若有窯冶去處。須要各另開報、某窯出產或銅鐵錫、歲辦若干。燒窯去處、所燒是何器物、或磚或瓦、碗楪什物等項名色、逐一開報近海郡邑煮海場分若干。各開
　　國用所需、多資鑄山煮海之利、以省民租。所轄境內、或係邊海郡邑。須將所有煮海場分、某場灶戶若干。該工本錢若干。歲辦鹽課若干。所有場分、逐一開報。以憑稽考
　　公廨間數。及公用器皿裀褥之類若干。各開
　　署事公廳、及住歇房屋、公用器皿、皆民所辦。須分豁公廳左右兩廂門屋後堂等項間數、內公用什物、椅卓裀褥等項、逐一開報。遇有缺壞、隨即修理。務在整治灑掃潔淨、相沿交割。其有毀壞者、必須究治。庶令愛護使用、免致重勞民力
　　邑內及鄉村係官房舍、有正有廂若干。各開
　　係官房舍、若不以時整點、恐致頹敝埋沒。必須逐一開報。某處官房幾間。正房幾間。廂房幾間。其有便於民間租賃者、約量租賃、從便住歇。須令時加葺理、免致頹敝
　　書生員數若干。各開
　　培養生員、所以作成人才、以資任用。如一府所屬、本府學肄業生員幾名。中間通經成才者幾名。年幼及未成才者幾名。時加考試勉勵、勸勤懲怠。遇有缺員、隨即選補。其有入學已久、不遵教養者、隨即黜退、罰充令典。若建言實封告訐、把持公事者、照依已行榜文內事理治罪。所屬州縣、依前開報。考試勉勵。務求實效、以稱善俗良才之意
　　耆宿幾何。賢否若干。各開
　　設耆宿、以其年高有德、諳知土俗、習聞典故。凡民之疾苦、事之易難、皆可訪問。但中間多有年紀雖高、德行實缺。買求耆宿名色、交結官府。或蔽自已差徭。或說他人方便。蠹政害民。故到任之初、必先知其賢否、明注姓名。則善者知所勸。惡者知所戒。自不敢作前弊矣
　　孝子、順孫、義夫、節婦、境內若干。各開、如前官未明、到任之後、須當日訪以開之
　　移風易俗、在於激勸善良。所屬境內、或有孝子順孫、義夫節婦、孝行可稱。節操顯著、已行旌表者、必須報知數目。其有未經旌表者、必須親自體訪的實、申請旌表。以勵風俗
　　境內士君子在朝為官者幾戶
　　所屬境內、有士人君子在朝為官、及任府州縣事者、須逐一開報幾戶。及見任是何職事。其有仕於朝廷、年老致仕還鄉者、一體開報境內有學無學儒者若干。各開
　　所屬境內之民、賢愚不等。其間儒者、或有精通經典。或有長於文章。或有牧民馭眾之能。或有幹辦小才之用。皆當察其能否、記其姓名。一可訪問以補政治。二可充貢以資任用
　　境內把持公私、起滅詞訟者有幾。明注姓氏
　　為政之要、必先除奸去惡、則良善得安。所轄境內、或有把持公私事務、說事過錢、教唆起滅詞訟、騙詐良善者、著令備細開報。但恐到任之初、一時吏典人等、訪尋不實、以善為惡、反害忠良。必須到任之後、詳細究問的實、注其姓名、以候再犯。則惡者知懼、不敢為非矣。毋得縱令吏典人等、指此為名、遍行取勘、以致擾民
　　好閒不務生理、異先賢之教者有幾
　　民有常產、則有常心。士農工商、各居一業、則自不為非。或有遊手好閒、不務生理、及行邪術左道、以惑人視聽、扶鸞禱聖、燒香結會、夜聚曉散、並不孝不弟、好飲賭博、不遵先賢之教者、須採訪姓名、注於簿籍、以示懲戒。其人畏懼更改則止。若仍前不悛、則治之以法。毋得縱令吏典人等、指此為名、偏行取勘、以致擾民
　　本衙門及所屬該設祗禁弓兵人等若干。各報數目
　　本衙門見設祗從禁子弓兵人等。令報數目若干。分豁額設定數到役日月。毋令容留濫設作弊
　　境內士人。在朝為官、作非犯法、黜罷在閒幾人。至死罪者幾人
　　所屬境內、有為官作非犯法、斷發他所工役、遷徙安置、家不存者、及罷閒在家住坐者、須逐一開報。其已犯死罪家小見存者、一體開報境內民人犯法被誅者幾戶
　　境內民人有作犯非為、已經誅戮者、逐一取勘數目。及所犯是何罪名
　　境內警跡人若干。各開
　　所屬境內、充警跡人若干。逐一開報到任須知二
　　新官到任、各房供報須知式樣
　　凡新官到任、其先任首領官六房吏典、限十日以裏、將各房承管應有事務、逐一分豁、依式攢造文冊、從實開報。如有隱漏不實、及故不依式、繁文紊亂、並十日以裏遷延不報者、該吏各以違制律論罪。有所規避、從重論
　　吏房司吏張甲。今將本房當該事務、逐一開報干後各房合設吏典
　　計幾十幾名
　　司吏幾十幾名
　　典吏幾十幾名
　　吏房
　　司吏幾名
　　一名張甲。年幾十幾歲。開封府祥符縣民籍。永樂某年某月某日參充。歷俸幾十幾月
　　一名李乙。年幾十幾歲。開封府陳留縣民籍。永樂某年某月某日參充。歷俸幾十幾月
　　典吏幾名
　　一名陳丙。年幾十幾歲。開封府祀縣民籍。永樂某年某月某日參充。歷俸幾十幾月
　　一名王丁。年幾十幾歲。開封府(木巳)縣民籍。永樂某年某月某日參充。歷俸幾十幾月
　　戶禮兵刑工五房吏典。照吏房開寫
　　所屬印信衙門 【 縣官止開本縣所屬】
　　計幾十幾處
　　各州縣幾十幾處
　　州幾處
　　陳州官四員
　　知州陳戊。由秀才。永樂。某年月日到任
　　同知趙已。由人材。永樂某年月日到任
　　判官錢庚。由聰明正直。永樂某年月日到任
　　吏目孫辛。由吏員。永樂某年月日到任
　　餘州照開
　　縣幾處
　　祥符縣官四員
　　知縣李壬。由孝弟力田。永樂某年月日到任
　　知縣吳甲。由人材。永樂某年月日到任
　　主簿鄭乙。由幹濟。永樂某年月日到任
　　典史王丙。由吏員。永樂某年月日到任
　　餘縣照開
　　學幾處
　　府學一處
　　教授一員
　　馮丁。明易經。永樂某年某月日到任
　　訓導四員
　　陳戊。明書經。永樂某年某月日到任
　　各名照開
　　州縣學幾處
　　學正幾員
　　教諭幾員
　　訓導幾十幾員
　　稅課司局幾處
　　官幾十幾員
　　稅課司幾處
　　本府稅課司一處
　　城南稅課司一處
　　稅課局幾處
　　陳州稅課局幾處
　　本州稅課局一處
　　某稅課局一處
　　餘州照開
　　木巳縣稅課局
　　本縣稅課局一處
　　某稅課局一處
　　餘縣照開
　　倉幾處
　　官幾員
　　本府倉幾處
　　永豐倉
　　軍儲倉
　　各州縣倉照開
　　巡檢司幾處
　　官幾員
　　鄭州巡檢司幾處
　　河陰巡檢司一處
　　各州照開
　　封丘縣巡檢司幾處
　　中欒巡檢司一處
　　各縣照開
　　水馬驛幾處
　　水驛幾處
　　馬驛幾處
　　官幾員
　　本府驛幾處
　　大梁水驛一處
　　大梁馬驛一處
　　陳州驛幾處
　　本州驛一處
　　(木巳)縣驛幾處
　　餘州縣照開
　　河泊所幾處
　　官幾員
　　陳州幾處
　　本州河泊所一處
　　項城河泊所一處
　　祥符縣幾處
　　本縣河泊所一處
　　餘州縣照開
　　金銀場鐵冶所幾處
　　官幾員
　　某處金場
　　某處銀場
　　某處鐵冶所
　　遞運所幾處
　　官幾員
　　本府幾處
　　祥符遞運所一處
　　陳橋遞運所一處
　　餘照開
　　陳州遞運所幾處
　　本州遞運所一處
　　餘州照開
　　中牟縣遞運所幾處
　　本縣遞運所一處
　　餘縣照開
　　閘壩幾處
　　官幾員
　　本府幾處
　　青陵閘一處
　　廣惠閘一處
　　各州幾處
　　某處閘一處
　　某處壩一處
　　各縣幾處
　　某處閘一處
　　某處壩一處
　　僧官衙門幾處
　　官幾員
　　僧綱司一處
　　僧正司幾處
　　僧會司幾處
　　道官衙門幾處
　　官幾員
　　道紀司一處
　　道正司幾處
　　道會司幾處
　　雜造局一處
　　織染局一處
　　永益庫一處
　　司獄司一處
　　批驗所幾處
　　惠民藥局一處
　　境內士君子為官者
　　任
　　朝官者幾員
　　一員胡惠。見任某官
　　一員林輔。見任某官
　　任外郡者照開
　　致仕官幾戶
　　計官幾員
　　一員李義。原任某官
　　一員吳善。原任某官
　　未完事件
　　一件為起取人材等事。永樂某年月日某衙門坐下。該關填
　　內府天字幾百幾十號勘合。起取人材蔣忠義幾十幾名。經今幾月未完
　　祥符縣幾十名 【 如縣官則寫都隅】
　　已起送蔣忠等幾名
　　未起送沈信等幾名
　　餘州縣照開
　　一件為起取吏員事。洪武某年月日某衙門坐下。該關填
　　內府地字幾百幾十號勘合。起取吏員史仁等幾十幾名。經今幾月未完
　　(木巳)縣幾十幾名
　　已起送史仁等幾名
　　未起送楊樂等幾名
　　餘州縣照開
　　餘件照開
　　右中間各項該載或有不盡者。照依本處原有定額、從實開報。如無原額。不必開寫。毋得一概指此為由。生事擾民
　　右甲所報合屬印信衙門各房吏典等項數目。及當該未完事務。逐一分豁。依式開報。中間並不敢繁文。及隱漏不實。如蒙查勘爭差。甘當重罪無詞
　　永樂　　年　月　　日司吏張甲　畫字
　　典吏周丁　畫字
　　戶房司吏王庚。今將本房當該事務。逐一開報於後戶口
　　戶、幾十幾萬幾千幾百幾十幾戶
　　口、幾十幾萬幾千幾百幾十幾口
　　男子、幾十幾萬幾千幾百幾十幾口
　　成丁、幾萬幾千幾百幾十幾口
　　不成丁、幾萬幾千幾百幾十幾口
　　婦女、幾十幾萬幾千幾百幾十幾口
　　大口、幾萬幾千幾百幾十幾口
　　小口、幾萬幾千幾百幾十幾口
　　一民戶、幾十幾萬幾千幾百幾十幾戶
　　一軍戶、幾千幾百幾十幾戶
　　一醫戶、幾百幾十幾戶
　　一儒戶、幾百幾十幾戶
　　一灶戶、幾千幾百幾十幾戶
　　一僧戶、幾百幾十幾戶
　　一道戶、幾百幾十幾戶
　　一匠戶、幾千幾百幾十幾戶
　　田糧
　　官民田地、計幾十幾萬幾千幾百幾十幾頃
　　田、幾十幾萬幾千幾百幾十幾頃
　　地、幾萬幾千幾百幾十幾頃
　　夏稅、幾萬幾千幾百幾十幾石幾斗幾升
　　秋糧、幾十幾萬幾千幾百幾十幾石幾斗幾升
　　官田地、幾萬幾千幾百幾十幾頃幾畝幾分
　　夏稅、幾萬幾千幾百幾十幾石幾斗幾升
　　秋糧、幾萬幾千幾百幾十幾石幾斗幾升
　　官田、幾萬幾千幾百幾十幾頃幾十幾畝幾分。該稅糧幾萬幾千幾百幾十幾石幾斗幾升
　　官地、幾千幾百幾十幾頃幾十幾畝幾分。該稅糧幾千幾百幾十幾石幾斗幾升
　　民田地、幾十幾萬幾千幾百幾十幾頃幾十幾畝幾分
　　夏稅、幾千幾百幾十幾石幾斗幾升秋糧、幾十幾萬幾千幾百幾十幾石幾斗幾升
　　民田、幾十幾萬幾千幾百幾十幾頃幾十幾畝幾分。該稅糧幾萬幾千幾百幾十幾石幾斗幾升
　　民地、幾萬幾千幾百幾十幾頃幾十幾畝幾分。該稅糧幾萬幾千幾百幾十幾石幾斗幾升
　　倉庫
　　一軍儲倉
　　見儲各色糧米、幾十幾萬幾千幾百幾十幾石幾斗幾升
　　糧米、幾十幾萬幾千幾百幾十幾石幾斗幾升
　　某年、幾十幾萬幾千幾百幾十幾石幾斗幾升
　　某年、幾十幾萬幾千幾百幾十幾石幾斗幾升
　　雜糧、幾萬幾千幾百幾十幾石幾斗幾升
　　某年、幾千幾百幾十幾石幾斗幾升
　　某年、幾千幾百幾十幾石幾斗幾升
　　各倉照開
　　一永益庫
　　見儲金銀錢鈔等項
　　金、幾百幾十幾兩
　　銀、幾千幾百幾十幾兩
　　錢、幾萬幾千幾百幾十幾文
　　鈔、幾萬幾千幾百幾十幾錠
　　黃銅、幾萬幾千幾百幾十幾斤
　　鐵、幾萬幾千幾百幾十幾斤
　　錫、幾萬幾千幾百幾十幾斤
　　黃麻、幾千幾百幾十幾斤
　　綿、幾千幾百幾十幾斤幾兩
　　絲、幾千幾百幾十幾斤幾兩
　　稅課司局
　　計幾處
　　歲辦課程、幾萬幾千幾百幾十幾錠
　　一本府稅課司一處
　　歲辦課程、幾萬幾千幾百幾十幾錠
　　一陳州稅課局一處
　　歲辦課程、幾千幾百幾十幾錠
　　一祥符縣稅課局一處
　　歲辦課程、幾千幾百幾十幾錠
　　一各州縣照開
　　魚湖
　　計幾處
　　歲辦課程
　　寶鈔、幾千幾百幾十錠
　　銅錢、幾萬幾千幾百文
　　糧米、幾千幾百幾十石
　　一乍浦河泊所一處坐落海鹽縣某處歲辦課程
　　寶鈔、幾千幾百幾十幾錠
　　銅錢、幾萬幾千幾百文
　　糧米、幾千幾百幾十石
　　各湖照開
　　鹽場
　　計幾處
　　歲該工本糧米、幾萬幾千幾百石
　　歲辦鹽。幾萬幾千幾百引
　　一鳴鸐場坐落慈谿縣鳴鸐鄉
　　歲該工本糧米、幾千幾百石
　　歲辦鹽。幾千幾百引
　　各場照開
　　金銀場
　　一金場一所。坐落某處
　　歲辦金課、幾百幾十幾兩
　　一銀場一所。坐落某處
　　歲辦銀課、幾千幾百幾十幾兩
　　各色課程 【 依本處原辦課額開報】
　　一酒醋課程、歲辦幾千幾百幾十幾錠
　　一商稅、歲辦幾千幾百幾十幾錠
　　一契本錢、歲辦幾千幾百幾十幾錠
　　一門攤錢、歲辦幾千幾百幾十幾錠
　　一房地租賃錢、歲辦幾千幾百幾十幾錠
　　一水磨課程、歲辦幾千幾百幾十幾錠
　　一椒課、歲辦幾百幾十幾錠
　　一油柞課、歲辦幾百幾十幾錠
　　一紙課、歲辦幾百幾十幾錠
　　一水碾課、歲辦幾百幾十幾錠
　　一薑課、歲辦幾百幾十幾錠
　　一水銀課、歲辦幾百幾十幾錠
　　一缸課、歲辦幾百幾十幾錠
　　一礬課、歲辦幾百幾十幾錠
　　一漆課、歲辦幾百幾十幾錠
　　一硃砂課、歲辦幾百幾十幾錠
　　一皮硝課、歲辦幾百幾十幾錠
　　一棕毛課、歲辦幾百幾十幾錠
　　一鑄瀉課、歲辦幾百幾十幾錠
　　一窯課、歲辦幾百幾十幾石
　　一蜂蜜課、歲辦幾百幾十幾錠
　　一黑錫黃丹課、歲辦幾百幾十幾錠
　　一竹山租、歲辦米幾百幾十幾石
　　一蒲葦網門課、歲辦幾百幾十幾錠
　　一茶子油課、歲辦幾百幾十幾錠
　　一蓮子課、歲辦幾百幾十幾錠
　　一石膏課、歲辦幾百幾十幾錠
　　農桑藍靛
　　一桑株、幾萬幾千幾百幾十幾株
　　一藍靛、歲辦幾千幾百幾十幾斤
　　一絲、歲辦幾百幾十幾斤
　　一綿、歲辦幾百幾十幾斤
　　會計糧儲
　　一各倉、總計見儲各色糧米幾十幾萬幾千幾百幾十幾石
　　糧米、幾十幾萬幾千幾百幾石
　　雜糧、幾萬幾千幾百幾十幾石
　　歲用、幾萬幾千幾百幾十幾石
　　官吏俸給等項、幾千幾百幾石
　　軍士月糧、幾萬幾千幾百幾石
　　折收布疋、幾千幾百幾十幾石
　　漕運鄰境、幾萬幾千幾百幾石
　　見在幾萬幾千幾百幾十幾石。足支幾年幾月
　　係官房屋幾所
　　正屋幾十間
　　廂屋幾十間
　　鄉都幾處 【 府不必開】
　　里長幾百名
　　坊長幾十名
　　未完事件
　　一件改造黃冊事。係某年某月某日某衙門坐下。該關填
　　內府天字幾百幾十幾號勘合。經今幾月未完
　　某州縣幾本計幾計
　　各州照開
　　一件稅糧事。係某年夏稅秋糧過違期限幾月未完
　　計欠納稅糧幾百幾十幾名
　　祥符縣 【 如縣官則寫都隅】
　　已納幾萬幾千幾百幾十幾石
　　未納幾百幾十幾石
　　各縣照開
　　各件照開
　　右中間各項該載或有不盡者。照依本處原有定額。從實開報。如無原額者。不必開寫。毋得一概指此為由。生事擾民
　　右庚所報本房承管戶口田糧課程等項。及當該未完事件。逐一分豁。依式開報。中間並不敢繁文及隱漏不實。如蒙查勘爭差。甘當重罪無詞
　　永樂　年　月　日戶房司吏王庚　畫字
　　典吏陳辛　畫字
　　禮房司吏余乙等今將本房當該事務、逐一開報於後祭祀壇場
　　社稷壇幾所
　　本府社稷壇一所。坐落某處
　　祭器什物
　　牲匣四　　　案卓十四
　　竹籩四　　　木豆四
　　簠二　　　　簋二
　　酒尊三　　　爵六
　　鉶一　　　　香罏二
　　盥洗
　　尊一　　　杓一
　　盆一　　　帨巾一
　　鍋五口　　　桶四隻
　　各州縣社稷壇幾所
　　一風雲雷雨山川城隍壇幾所
　　本府風雲雷雨山川城隍壇一所。坐落某處
　　祭器什物照社稷壇開
　　各州縣風雲雷雨山川城隍壇幾所
　　一郡厲邑厲壇幾所
　　本府郡厲壇一所。坐落某處
　　祭器什物照前開
　　各州縣邑厲壇幾所
　　應祀神祠
　　一某州某神、坐落何處
　　一某縣某神、坐落何處
　　存恤孤老
　　一本府養濟院孤老幾名
　　每名月支糧米幾斗
　　每名歲給布幾疋
　　各州縣照開
　　制書榜文
　　奉到
　　制書榜文幾十幾道
　　一見在幾十道
　　一道為禁治事。某年某月某日降到
　　各道照開
　　一損壞幾道
　　一道為某事。某年某月某日降到
　　各道照開
　　孝子順孫義夫節婦
　　已旌表者幾十幾名
　　一名林真
　　一名胡大書生員數
　　本府儒學生員四十名
　　通經成材者幾十名
　　年幼未成材者幾名
　　各州縣照開
　　境內儒者
　　一名王戎
　　一名陳中
　　耆宿幾名
　　年高有德、可以訪問民情者幾名
　　一名陳期、年六十幾歲。某都隅民籍。有無公私過犯
　　餘件照開
　　未完事件
　　一件曆日紙劄事。係某年某月某日某衙門坐下。該關填
　　內府黃字幾十幾號勘合。經今幾月未完
　　計幾萬幾千幾百張
　　已起解幾千幾百張
　　未起解幾千幾百張
　　一某州縣該幾千張 【 如縣則開都隅】
　　已起解幾千張
　　未起解幾千張
　　一件歲貢生員事。某年某月某日某衙門坐下。該關填
　　內府宇字幾十幾號勘合。經今幾月未完
　　計幾十幾名
　　已起送幾名
　　未起送幾名
　　餘件照開
　　右中間各項該載或有不盡者。照依本處原有定額、從實開報、如無原額者、不必開寫。毋得一概指此為由、生事擾民
　　右乙等所報本房承管祭祀恤孤榜文學校等項。及當該未完事件。逐一分豁、依式開報。中間並不敢繁文、及隱漏不實。如蒙查勘爭差。甘當重罪無詞
　　永樂　年　月　　日禮房司吏余乙　畫字
　　典吏吳丙　畫字
　　兵房司吏陳午。今將本房當該事務、逐一開報於後一本衙門弓兵祗禁幾十名
　　弓兵幾十名
　　祗候幾十名
　　禁子幾十名
　　一水馬驛幾處
　　水驛幾處
　　大梁驛一處、坐落某處
　　船幾十隻
　　水夫一百幾十名
　　各驛照開
　　馬驛幾處
　　雍丘驛一處、坐落某處
　　馬幾十匹
　　騾幾十匹
　　驢幾十匹
　　馬夫幾十幾名
　　各驛照開
　　一遞運所幾十幾處
　　中牟遞運所一處、坐落某處
　　車幾十輛
　　牛幾十頭
　　船幾十隻
　　遞運夫一百幾十名
　　各所照開
　　一巡檢司幾十處
　　河陰巡檢司一處、坐落某處
　　弓兵幾十名
　　各巡檢司照開
　　一係官頭匹
　　馬幾匹
　　騾幾匹
　　驢幾匹
　　牛幾頭
　　羊幾隻
　　一急遞鋪幾十處
　　鋪兵幾百名
　　一烽堠幾處
　　未完事件
　　一件為軍務事。某年某月某衙門坐下。該關填
　　內府玄字幾號勘合。勾取軍人李大等幾百幾名。經今幾箇月未完
　　已勾解李大等幾十名
　　未勾解張三等幾十名
　　一件為僉補馬夫事。某年某月某日某衙門坐下。經今幾箇月未完
　　計幾十名
　　已僉補幾十名
　　未僉補幾十名
　　一件為選取力士事。某年月日某衙門坐下。關填
　　內府黃字幾號勘合。起取力士幾名。經今幾箇月未完
　　已起送李四等幾名
　　未起送於五等幾名
　　餘件照開
　　右中間各項該載或有不盡者。照依本處原有定額、從實開報。如無原額者。不必開寫。毋得一概指此為由、生事擾民
　　右午等所報本房承管水馬驛遞運所係官頭匹等項事務、及當該未完事件。逐一分豁依式開報。中間不敢繁文、及隱漏不實。如蒙查勘爭差。甘當重罪無詞
　　永樂　年　月　日兵房司吏陳午　畫字
　　典吏張已　畫字
　　刑房司吏葉七。今將本房當該事務、逐一開報於後見禁罪囚
　　計幾十起、犯人幾百幾十幾名
　　議擬已完一十起、計囚人幾百幾十幾名
　　見問三十一起、計囚人幾百幾十幾名
　　議擬已完
　　一起張大等、告人命事。某年某月某日入某禁。經今幾月
　　一干幾十人
　　原告張大等幾名
　　被告李乙等幾名
　　干連王二等幾名
　　有招幾十名
　　死罪幾名
　　流罪幾名
　　徒罪幾名
　　杖罪幾名
　　笞罪幾名
　　無招合疏放王二等幾名
　　一起李小一、告詐偽事
　　照前開
　　一起沈五、告爭婚事
　　照前開
　　見問
　　一起王小二、告欺隱田糧事。某年某月某日入禁。經今幾月
　　一干幾十幾人
　　原告王小二等幾名
　　被告陳四等幾名
　　干連陸二等幾名
　　一起戴辛、告房屋事
　　照前開
　　一起沈旺、告被盜事。某年某月某日入禁。經今幾月
　　一干幾十人
　　原告沈旺一名
　　被告牛二等一十幾名
　　已獲牛二等十名
　　未獲張小等幾名
　　干連楊大等幾名
　　境內警跡人
　　計一十幾名
　　一名某人
　　一名某人
　　未完事件
　　一件贓罰事。某年某月某日某日某衙門坐下。該關填
　　內府宙字二十幾號勘合。追徵犯人高小二等贓鈔。經今幾月未完
　　計幾十錠
　　已納幾錠
　　未納幾錠
　　一件錢三、告詐偽事。某年某月某日某衙門坐下。該關填
　　內府洪字十幾號勘合。緝捕犯人蔡由等幾名。經今幾月未完
　　計幾名
　　已勾解蔡由等幾名
　　未勾解呂五等幾名
　　餘件照開
　　右中間各項該載不盡者。照依本處原有定額、從實開報。如無原額、不必開寫。毋得一概指此為由。生事擾民
　　右七等所報本房承管見禁罪囚。並警跡人數目。及當該未完事件。逐一分豁、依式開報。中間並不敢繁文、及隱漏不實。如蒙查勘爭差。甘當重罪無詞
　　永樂　年　月　日刑房司吏葉七　畫字
　　典吏周三　畫字
　　刑房司吏葉七、今將境內起滅詞訟之人。並犯法被刑官吏民人、開報於後境內起滅詞訟之人
　　一名張乙、係某縣人。永樂某年某月誣告某人某事。某衙門斷決一百
　　一名孔丙、係某縣人。永樂某年某月某日教唆人告某事。某衙門斷決幾十
　　境內為官犯法被刑
　　罷閒在家
　　計幾名
　　一名某人
　　一名某人
　　斷發他所工役遷徙安置
　　計幾名
　　一名某人
　　一名某人
　　犯死罪家小見存
　　計幾名
　　一名某人
　　一名某人
　　境內民人犯法被誅者幾名
　　計幾十名
　　一名某人
　　一名某人
　　右件開報本房事務外。將境內起滅詞訟之人。並犯法被刑等項官吏民人。照依後限開報。止許於原承文卷內牽查見數。並不許妄行所屬、及各都隅取勘。以致驚擾人民。違者治以重罪
　　初限十日不完、杖六十
　　次限十日不完、杖八十
　　終限十日不完、罪止杖一百
　　永樂　年　月　日刑房司吏葉七　畫字
　　典吏周三　畫字
　　工房司吏趙壬。今將本房當該事務、逐一開報於後公廳間數
　　計幾百幾十幾間
　　公廳幾間
　　左右兩廂幾間
　　官員房屋幾十幾間
　　吏舍幾十幾間
　　公用什物
　　計幾十幾件
　　交椅幾十幾把
　　卓幾十張
　　裀褥幾件
　　器皿幾十件
　　歲造(土商)疋
　　紵絲幾千幾百疋
　　綾幾千幾百幾疋
　　羅幾千幾百幾疋
　　紗幾千幾百幾疋
　　絹幾千幾百幾疋
　　紬幾千幾百幾疋
　　輪班人匠幾千幾百幾名
　　金銀匠幾十名
　　鐵匠幾十名
　　銅匠幾十名
　　錫匠幾十名
　　戧金匠幾十名
　　木匠幾十名
　　竹匠幾十名
　　石匠幾十名
　　瓦匠幾十名
　　鋸匠幾十名
　　刊字匠幾十名
　　漆匠幾十名
　　絡絲匠幾十名
　　繡匠幾十名
　　織匠幾十名
　　絛結匠幾十名
　　弓箭匠幾十名
　　(舟念)匠幾十名
　　撘材匠幾十名
　　五墨匠幾十名
　　釘鉸匠幾十名
　　打捕戶幾百幾十名
　　歲辦
　　翎毛幾萬幾千幾百幾十幾根
　　皮貨幾千幾百幾十張
　　鐵冶幾處
　　歲辦生鐵幾萬幾千幾百斤
　　未完事件
　　一件為起取人匠事。某年某月某日某衙門坐下。該關填
　　內府玄字幾號勘合。起取人匠李四等幾十名。經今幾月未完
　　已起解李四等幾十名
　　未起解姚乙等幾十名
　　一件為歲造疋事。某年某月某日某衙門坐下。該關填
　　內府黃字幾號勘合。歲造絹幾百疋。經今幾月未完
　　已起解幾百疋
　　未起解幾百疋
　　餘件照開
　　右中間各項該載不盡者。照依本處原有定額、從實開報。如無原額者。不必開寫。毋得一概指此為由。生事擾民
　　右壬等所報本房承管歲造疋人匠等項、及當該未完事件。逐一分豁、依式開報。中間並不敢繁文、及隱漏不實。如蒙查勘爭差。甘當重罪無詞
　　永樂　年　月　日工房司吏趙壬　畫字
　　典吏張三　畫字
　　稽勳清吏司
