
【翫仙燈】〔生上〕節屆元宵。燈月燦然高。到觀門拈香薦悼。
【一封書】〔生〕特朝拜上淸。仗此名香表志誠。亡妻滯水濱。願神魂得上升。〔淨〕橫死孤魂都召請。請到壇前聽往生。〔合〕誦仙經。薦亡靈。仗此功勳超聖境。
【前腔】〔旦丑上〕前日已預名。屆此良辰來殿庭。拈香炷寶鼎。望慈悲作證盟。〔淨〕惟願亡靈來受領。獻取香花酒果餅。〔合前〕
【前腔】〔生〕驀然見俊英。與一丫鬟前後行。潛地想面形。轉敎人疑慮生。〔末〕他兩次三囘常觀顧。覷了恩官也動情。〔合前〕
【前腔】〔旦〕迴廊下撞迎。頓敎人心暗驚。那燒香上卿。好似亡夫王十朋。〔丑〕休得輕言當三省。燒罷名香轉看燈。
