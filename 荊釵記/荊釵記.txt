以下正文修正了標點。
【臨江仙】〔末上〕一段新奇真故事，須教兩極馳名。三千今古腹中存，開言驚四座，打動五靈神。六府齊才並七步，八方豪氣淩雲，歌聲遏住九霄雲。十分全會者，少不得仁義禮先行。〔問答照常〕
【沁園春】才子王生，佳人錢氏，賢孝溫良；以荊釵為聘，配為夫婦。春闈催試，拆散鸞凰。獨步蟾宮，高攀仙桂，一舉鼇頭姓氏香。因參相，不從招贅，改調潮陽。修書遠報萱堂，中道奸謀變禍殃。岳母生嗔，逼淩改嫁，山妻守節，潛地去投江。幸神道匡扶，使舟人撈救，同赴瓜期往異鄉。吉安會，義夫節婦，千古永傳揚。
王狀元不就東床婿，万俟相改調潮陽地。
孫汝權套寫假書歸，錢玉蓮守節荊釵記。
【滿庭芳】〔生上〕樂守清貧，恭承嚴訓，十年燈火相親。胸藏星斗，筆陣掃千軍。若遇桃花浪暖，定還我一躍龍門。親年邁，且自溫衾扇枕，隨分度朝昏。
【古風】越中古郡誇永嘉，城池閤匱人奢華。思遠樓前景無限，畫船歌妓顏如花。詩禮傳家忝儒裔，先君不幸早傾逝。奈何家業漸凋零。報效劬勞未如意。盡交彈鋏歎無魚，甘守虀鹽樂有餘。萱堂淑賢齊孟母，諄諄教子讀詩書。刺股懸頭曾努力，引光夜鑿匡衡壁。胸中拍塞書五車，舌底瀾翻浪千尺。嗟籲歲月不我留，親年老邁喜複憂。甘旨奈何缺奉養，功名況且志未酬。一躍龍門從所欲。麻衣換卻荷衣綠。丹墀拜舞受皇恩，管取全家食天祿。小生姓王名十朋，表字龜齡。年紀弱冠，乃溫城人也。不幸椿庭早逝，惟賴母親訓誨成人。明日堂試，昨約朋友到家講書，未知來否？ 
【水底魚】〔末上〕白屋書生，胸中醉六經。蛟騰風起，管登科，為上卿。
自家府學生員王士宏，明日府尊堂試，已約朋友會講，不免到梅溪家去。迤邐行來，此間就是，梅溪有麼？〔生〕四明請了！〔末〕請了！〔生〕半州為何不至？〔末〕隨後來了。
【前腔】〔淨上〕白面兒郎，學疏才不廣。粗豪狂放，指銀瓶，索酒嘗。
自家孫汝權，府尊堂試，來到梅溪家會講，迤邐行來。梅溪有麼？〔生見介〕明日本府堂試，我等各把本經講習一篇。〔淨、末〕君子講學，以文會友，有何不可？〔生〕如此，先把四書講一講。〔淨〕講甚麼書？〔末〕若講四書。先講《論語》。梅溪"學而時習之。不亦悅乎？"半州"有朋自遠方來。？〔生〕學生亂道了。〔淨〕願聞。〔生〕學之為言效也。人性皆善，而覺有先後，後覺者必效先覺之所為，乃可以明善而複其初也。習，鳥數飛也，學之不已，如鳥飛也。管見如此，望二位改教。〔末〕講得有理。〔生〕四明，"不亦悅乎"怎麼講？〔末〕學生亂道。〔生〕願聞。〔末〕既學矣，又時習之，則所學者熟而中心喜悅，其進自不能己矣。請二位改教。〔生〕講得有理。〔末〕半州，"有朋自遠方來，不亦樂乎"怎麼講？〔淨〕我也要講？免了罷！〔末〕這個如何免得！〔淨〕鵬，大鳥也。一飛九萬里，果是遠方之外。落者。是掉也。那大鵬在遠方之外飛來，不想飛得羽垂翅折，在半空中停翅而想，說道："我有些吃力了，莫不要掉下去？"說言未盡，蹼蹬，此乃不亦樂乎？〔末〕半州差了，你我同心為友，合志為朋，怎麼到說了飛禽？〔淨〕二位滿腹文章，無忝同類。我學生不通古今，一味粗俗，誠所謂馬牛而襟裾。飛禽與走獸，正是同類。〔末〕休要取笑。
【玉芙蓉】〔生〕書堂隱相儒，朝野開賢路，喜明年春闈已招科舉。窗前歲月莫虛度，燈下簡篇可卷舒。〔合〕時不遇，且藏渚韞櫝。際會風雲，那時求價待沽堵。
【前腔】〔末〕懸頭及刺股，掛角並投斧，歎先賢曾曆許多勤苦。六經三史宜溫故，諸子四書可誦讀。〔合前〕
【前腔】〔淨〕家私雖富足，心性忒愚魯，向書齋懶讀者也之乎。無才學休想學幹祿，有才的便能身掛綠。〔合前〕
〔生〕聖朝天子重英豪，〔末〕常把文章教爾曹。
〔淨〕世上萬般皆下品，〔合〕思量惟有讀書高。
【高陽臺】〔外上〕兔走烏飛，星移物換，看看鬢髮皤然。嗣息無緣，幸生一女芳年。溫衣飽食堪過遣，賴祖宗遺下田園。喜一家老幼平安，謝天周全。
【鷓鴣天】華髮蕭蕭鬢若霜，老來無子實堪傷，箕裘事業誰承繼，詩禮傳家孰紹芳。閑議論，細思量，欲將一女贅賢良。流行坎坷皆前定，只把丹心托上蒼。老夫姓錢，名流行，溫城人也。昔在鴻門，忝考貢元。衣冠世裔，時乖難顯於宗風，閥閱名家，學淺粗知乎禮義。不幸先妻早逝，只有一女，年方二八，欲招王十朋為婿，以繼百年。自愧再婚姚氏，幸喜此女能侍父母。正是"子孝雙親樂，家和萬事成。"今日是老夫賤誕，聊備蔬酒，少展良辰。李成那裏？〔末上〕一點祥光現紫薇，匆匆瑞氣藹庭幃，齊簪翠竹生春意，共飲瑤卮介壽眉。老員外有何鈞旨？〔外〕請老安人出來。〔末〕老安人有請。
【臘梅花】〔淨上〕年華老人雙鬢皤，胭脂膩粉幸丟抹。市人都道我，道老娘相像夜叉婆。〔末〕牛頭獄卒做渾家，此不是夜叉婆？〔淨〕老員外萬福。
【前腔】〔丑上〕奴奴體貌多嫋娜，月裏嫦娥也賽奴不過。市人都道我，道老娘相像緊那羅。〔末〕小心金鼓手，此不是緊拿鑼。〔丑見介〕願嫂嫂千年朱頂鶴，願哥哥萬代綠毛龜。〔外〕甚麼說話？〔淨〕姑娘，今日是你哥哥誕日，為何只得能遲？〔丑〕在家整備些薄禮，因此來遲。〔外〕妹子自家一般，如何送許多禮采？〔丑〕沒有什麼。牽得一隻黃狗，與哥哥慶壽。〔外〕狗慶得壽的？〔丑〕"黃?無疆"，願哥哥"受天之慶"。〔淨〕每年間是你把盞，今年你侄女長成了，該他把盞，學些禮體。待我去叫他出來。孩兒那裏？
【珍珠簾】〔旦上〕南極耿耿祥光燦，明星爛，慶老圃黃花蟻晚。〔眾〕去了青春不再返，且暫把身心遊玩。〔旦〕疏散，喜團圓歡會，慶生華誕。〔外〕紛紛紅紫競芳塵，日永風和已暮春。〔旦〕但願年年當此日，一杯壽酒慶生辰。〔外〕雖然如此，一則以喜，一則以憂。〔淨〕慶生之日，何出此言？所喜者何也？〔外〕所喜者，家庭溫厚，骨肉團圓。〔丑〕所憂者？〔外〕所憂者，奈我女兒姻親未遂。若得配他終身，永無掛念。〔旦〕告爹爹知道，念玉蓮溫清之禮尚缺，蘋蘩之事未諳，且自開懷暢飲，不必掛念。〔淨〕我兒說得有理。今日是壽日，說什麼招女婿。有了這等如花似玉的女兒，怕無門當戶對的女婿！〔丑〕自古道："腰間有貨不愁窮。"取酒來，該你把盞。
【錦堂月】〔旦〕華髮斑斑，韶光荏苒，雙親幸喜平安。慶此良辰，人人對景歡顏。畫堂中寶篆香銷，玉盞內流霞光泛。〔合〕齊祝贊，願福如東海，壽比南山。
【前腔】〔丑〕筵間，繡巾莫圍環，奇珍擺列，渾如洞府仙寰，美食嘉肴，堪並鳳髓龍肝。簪翠竹同樂同歡，飲綠醑齊歌齊唱。〔合前〕
【前腔】〔淨〕堪歎，雪染雲鬟，霞綃杏臉，朱顏去不回還。椿老萱衰,只恐雨僽風僝。但只願無損無傷，咱共你何憂何患？〔合前〕
【前腔】〔外〕幽閒，食可加餐。官無事擾，情懷並沒愁煩。人老花殘，於心尚有相關。待招贅百歲姻親，承繼我一脈根蔓。〔合前〕
〔合前。淨〕李成，收了筵席罷。〔外〕媽媽，還不曾吃得酒，就收拾了，你這等慳吝？〔淨〕老兒。
【醉翁子】非慳。論治家千難萬難，休只管吃得甕盡杯幹。〔丑〕今番，慶生席面，難做尋常一例看。〔合〕重換盞，直飲到月轉花梢，影上闌杆。
【前腔】〔外〕神仙，滿座間人閒事減。慶眉壽，樽前席上，正宜疏散。〔眾〕歡宴，樂人祗應，品竹彈絲敲象板。〔合前〕
【僥僥令】〔眾〕銀台燒絳蠟，寶鼎噴沉檀，望乞蒼穹從人願。〔合〕骨肉永團圓，保歲寒。
【前腔】炎涼多反復，日月易迴圈，但願歲歲年年人康健。〔合前〕
【尾】玉人彈唱聲聲慢，露春纖把錦箏低按，曲罷酒闌人散。
〔外〕四時光景疾如梭，〔淨〕堪歎人生能幾何。
〔丑〕遇飲酒時須飲酒，〔旦〕得高歌處且高歌。
【謁金門】〔小外，雜從上〕簡命分專邦甸，報國存心文獻；蒲鞭枉昭公椽，三載民無怨。
【鷓鴣天】千里承恩秉郡旄，矢心曾不染秋毫。公門既許清如水，吏筆何須利似刀？無德政，起童謠，聿修文書贊皇朝。願將廉范龔黃意，布政甌城教爾曹。自家溫州府太守吉天祥是也。即今賓興之秋，又當堂試之日，下官今日考試諸生。左右，喚秀才進來。
【轉山子】〔末扮學官上〕六經慚負管窺天，可信燈氈恁有緣。士子作章編，爭望登高選。送生員手本。〔外〕趲生員進來，教官出去罷。〔末應下〕
【水底魚】〔生上〕仰之彌高，鑽之彌堅，忽焉在後，贍之忽在前。
【前腔】〔末上〕學問無邊，如人臨廣淵。意深趣遠，玄玄複又玄。
【前腔】〔淨上〕身似神仙，金銀積萬千。無心向學，終朝只愛眠。
〔眾見介。外〕眾生員起來作揖。〔眾應介。淨〕學生皆膚見之學，望大人賜淺些題目。〔外〕眾秀才，今日考試汝等，不意分巡大人報到，將就考一道策罷。起來聽題。
【紅衲襖】〔外〕問：古人君所以賢，古人臣所可言，聖王汲汲思為善，為善還當何者先？子輩燈窗已有年，所得經書學問淵。悉心為我敷陳也，毋視庸常泛泛然。
〔眾遞卷介。外〕叫左右。拿那生員背起來打。〔淨〕老大夫何以賜責？〔外〕我什麼衙門，令人代作文字？〔淨〕怎麼代作文字？〔外〕這卷與這卷，明明是一個人寫的字。若肺腑流出，必然成誦。眾生員始初送卷的，各背而所作上來。
【前腔】〔生〕對：古明君在重賢，古良臣貢舉先。巫咸傅說初皆賤，伊尹曾耕莘上田。皋陶既舉不仁遠，四皓出而漢祚安。恭承執一詢遇見，敢不諄諄露膽肝？
〔外〕此篇以薦賢立論，是知國家之首務者，宜取以冠首。
【前腔】〔末〕對：古賢王在獵畋，古賢臣開墾先。孟軻十一言猶善，八口同耕井字田。庸言"民乃國之本"，故曰"食為民所天"。躬承執事詢愚見，敢不粗心進數言？
〔外〕此篇以井田十一立意，足見其有憂國憂民之意，可喜可喜。
【前腔】〔淨〕對：古剛明須積錢，臣奉行須聚斂。治財理賦稱劉晏，功數蕭何饋餉先。征糧時要他加二三，糧完時賞瘡一個錢。若今府庫充盈也，大敵聞之不敢言。
〔外〕此篇陳辭未純，立論不正，宜加刻苦之功，須革富貴之相，方免馬牛襟裾之誚，庸勉庸勉。諸生過來，先遞卷的什麼名字？〔生〕生員王十朋。
〔外〕今朝堂試汝魁名，他日須知作上卿。
〔眾〕大惠及民誇德政，又將文字教書生。
【荷葉魚兒】〔外上〕春雨新收，喜見山明水秀，萬花深處有鳴鳩，軟紅泥踏青時候。試躡青鞋，慢拖斑竹，去尋良友。
自分老林丘，詩酒朋儔。昔年碧水壯遨遊，學冠同流。嗟籲獨負鄧攸憂，一子難留。且求佳婿續箕裘，是亦良謀。老夫昔在太學，曾試貢元，人故以貢元呼之。至親三口，續室小女而已。田園足以供衣食，廬舍足以蔽風雨。中郎有女傳書業，伯道無兒嗣世家。老夫聞得王景春之子王十朋，近日堂試魁名，欲浼將仕郎南陽郡許文通為媒，求作小女之婿。故此扶筇而來，不免到他門首。且咳嗽一聲，老將仕在家麼？
【前腔】〔末上〕靜把詩書閑究，竹扉上是誰頻扣？
呀！原來是老貢元，請了。
〔外〕過竹方通徑，穿雲始見山。〔末〕家因貧故靜，人為老而閑。連日少會，今日下顧，必有佳教。〔外〕只因小女未有佳配，昨聞故人王景春之子，堂試魁名，去後必有好處，敢顱將仕作伐。往彼一說，成此姻緣。但恐輕瀆。有屈神勞。〔末〕鄙夫即當往議此親，諒此富彼貧，必無辭。且請一茶。〔外〕不勞賜茶，但得早為玉成，多幸。
【三學士】弱息及笄姻未偶，故米拜屈問游，書生已露魁人手，山老因營繼嗣謀。〔合〕若得良媒開笑口，這求親願必酬。
【前腔】〔太〕解綬歸來為至友，果然同氣相求。爾玉人窈窕鐘閨秀，那君種子殷勤須好逑。〔合〕管取兩門開笑口。這求婚願必酬。
【前腔】〔外〕人世姻緣天所授，惟媒妁得預其謀。蔴瓢兀自浮仙澗，紅葉猶能上泝流。〔合前〕若得。
【前腔】〔末〕謹領尊言求風偶，管教配合鸞儔。雲英志不存田玉，織女期當訂鬥，牛。〔合前〕管取。
〔外〕厘降篇成事豈虛，〔未〕《詩》言夫婦首《關雎》。
〔外〕人間未結前生契，〔合〕天上先成月下書。
【繞地游】〔老旦上〕桑榆暮景，將往事空思省。家貧窘，悶懷耿耿。共姜誓盟，慕貞潔甘守孤零，喜一子學問有成。
老身柏舟誓守，自甘法世居孀，榆景身安，惟愛一經教子。錐有破茅之地，僅可容身；囊無挑藥之資，旋謀糊口。剪髮常思侃母，斷機每念軻親。正是"不求金玉貴，惟願子孫賢。"老身張氏，少適王門，自從丈夫亡後，不幸祖業凋零。止生一子，名十朋，雖喜聰慧，才學有成，奈緣時乖運蹇，功名未遂。今乃大比之年，且訓誨一番。十朋那裏？
【風人松】〔生上〕青霄萬里未鵬摶，淹我儒冠；布袍雖擬藍袍換，榮枯事皆由天斷。且自存心奉母，何須著意求官？母親拜揖。
〔老旦〕春榜動，選場開，收拾行李，上京科舉。〔生〕母親，事業要當窮萬卷，人生須是惜分陰。正是"學成文武藝，貨與帝王家。"孩兒只為家貧親老，不敢遠離。〔老旦〕孩兒，豈不聞孝經云："始於事親，終於事君。"君親一體，若得你一官半職回來，也顯做娘的訓子之功。〔生〕敢不遵命。〔老旦〕兒，還有一件事。前日雙門巷錢貢元央許將仕議親，無物為聘，以此不敢應承。只恐今日又來，如何是好？〔生〕母親，豈不聞古人云："娶妻莫恨無良媒，書中有女顏如玉。"孩兒只慮功名未遂，何慮無妻？〔老旦〕兒，你也說得有理。自從你父親亡後，做娘的呵！ 
【黃鶯兒】半世守孤燈，鎮朝昏兒幾淚零，到今猶在淒涼景。寒門似冰，衰鬢似星。〔生〕母親為何掉淚？〔老旦〕為只為早年不幸鸞分影。〔合〕細評論，黃金滿簸，不如教子一經。
【前腔】〔生〕父喪母勞形，論孩兒當報恩，奈何人事不相稱。〔老旦〕只怕你學未成。〔生〕非學術成。〔老旦〕只怕你己未能。〔生〕非己未能，為只為五行不順男兒命。〔合前〕
【簇禦林】〔老旦〕親師範，近友朋，把詩書勤講明。聚螢鑿壁真堪敬，他們都顯父母、揚名姓。〔合〕奮鵬程，名題雁塔，自屋顯公卿。
【前腔】〔生〕親年邁，家勢傾，恨腴甘缺奉承。臥冰泣竹真堪並，他們都感大地、登臺省。〔合前。末上〕受人之託，必當終人之事。錢貢元央老夫到王宅議親。此間有人麼？〔老旦〕兒，有人在外，你去看。〔生〕待孩兒去看。呀！老將仕，失迎了。〔末〕令堂有麼？〔生〕家母有。〔末〕老夫求見。〔生〕少待。母親，許將仕在外。〔老旦〕請進來。〔見介〕許大人請。重蒙貴步到寒家，有何見諭？〔末〕老夫非為別事，只因錢貢元前番央老夫來說令郎親事，老安人不允。近聞得賢郎堂試魁名，貢元不勝之喜。今著老夫送吉貼到宅，望乞安人允就，不必推辭。〔老旦〕多蒙貢元見愛，又蒙將仕周全。只是家窘，不敢應承。〔末〕貢元說道：不問人家貧富，只要女婿賢良。聘禮不拘輕重，隨意下些，便可成親。〔老旦〕貢元乃豐衣足食之家，老身乃裙布荊釵之婦，惟恐見誚。〔末〕安人何必太謙！
【桂枝香】〔老旦〕年華衰邊，家私窮敗，要成就這段姻親，全賴高賢擔帶。論才難布擺，論才難布擺，錢難揭債，物無借貸。〔拔釵介〕兒，自你父親亡後，再無所遺，止有這荊釵，權把他為財禮，只愁事不諧。
【前腔】〔生〕萱親寧耐，冰人休怪。小生呵！貧居陋室多年，惟苦志寒窗十載。倘時運到來，倘時運到來，功名可待，姻親還在。母親，這荊釵又不是金銀造，如何做聘財？
【前腔】〔末〕女人容拜。秀才聽解。那貢元呵，不嫌你禮物輕微，偏喜愛熟油苦菜。但心無忌猜，但心無忌猜，物無妨礙，人無雜壞。
方才聘禮取過來一觀。〔生〕請觀。〔末〕昔日漢梁鴻聘孟光，荊釵遺下，豈不是達古之家？這荊釵雖不是金銀造，非是老夫面奉，管取門闌喜事諧。〔老旦〕將仕回見貢元，只說禮物輕微，表情而已。〔末〕謹領，謹領。
〔生〕寒家乏聘自傷情，〔老〕權把荊釵表寸心。
〔末〕著意種花花不發，〔合〕等閒插柳柳成陰。
【秋夜月】〔淨上〕家富豪。少甚財和寶？未畢姻親，縈牽懷抱。只因命犯孤星照，沒一個老瓢。自家號做孫汝權，牛羊無數廣田園。無瑕美玉白似雪，沒孔珍珠大似拳。白銀積下如土塊，黃金堆垛似方磚。溫州城裏第一個財主，件件稱心，樣樣如意。說也惶恐，夜夜縮腳眠。前日學中回來，偶見一家門徑裏面四個大字："為善最樂"。正看之際，閃出二八佳人，生得描不成，畫不就，十分美貌。若得此女為妻，不枉了今生一世。
【駐雲飛】思憶多嬌，想他十指纖一撚腰，兩瓣金蓮小，賽過西施貌。妖，其實是俊多嬌，想他身材小巧，教我日夜相思，日刻縈懷抱。若得成親，我也不枉了。
呸！想他也沒用，我家裏有個才六、才七，只好管些家事。有個朱吉能言語，我未曾說起。他就曉得我心事，叫他出來商議。朱吉那裏？〔末上〕聽得叫朱吉，慌忙走來立，大膽寸難行，小心盡去得。官人，有何分付？〔淨〕朱吉，前日我在學中回來，打從雙門巷裏經過，一家門前寫著："為善最樂"，你曉得是那一家？〔末〕是錢貢元家裏。〔淨〕你怎麼認得？〔末〕小人常在他門首經過，認得。〔淨〕他家好個女兒。〔末〕官人怎麼曉得？〔淨〕我在學中回來，偶見此女，生得十分美貌。我要取他為妻，沒個人去說合。〔末〕他家對門賣燒餅的張媽媽，是錢貢元的妹子。姑娘說侄女，有何不可？〔淨爭〕我兒好聰明，姑娘說侄女，有何不依？小廝，取文房四寶過來。〔末〕要文房四寶何用？〔淨〕寫個票兒，拿他來。〔末〕這就不是，求親猶如告債，須是登門相請才可。〔淨〕你不知道，這媽媽聞得他嘴頭子極快，他問道官人多少年紀，方繼娶親，教我怎麼回他？〔末〕只說高來不成，低來不就，蹉跎了歲月，少說些年紀便了。〔淨〕你分付家裏，只說我學中去了。〔末叫後科。淨〕出得家門口，此間已是大街坊。〔末〕待我去請他。〔淨〕有理。〔末叫〕張媽在家麼？〔丑上〕來了。
【秋夜月】蒙見招，打扮十分俏，走到門前人都道，道奴奴臉上胭脂少，搽些又好，抹些又俏。
〔末〕搽多了，好與關大王作對。〔丑〕你來我家何干？〔末〕孫官人要見。〔丑〕呀！相公請了。〔淨〕媽媽請了。〔丑〕看茶。〔淨〕媽媽請。〔丑〕相公，接待不周。春牛上宅，並無災厄。〔淨〕我今閑走，特來看你這母狗。〔末〕出言太毒，將人比畜。〔淨〕怎麼屎口傷人？〔丑〕慣有這毛病。〔淨〕茶來。〔丑〕免茶。〔淨〕免茶不是你說的。〔丑〕討茶也不是你說的。〔淨〕我在家裏討慣了。〔丑〕相公，今日到此貴幹？〔淨〕他問我貴幹，我怎麼回他？〔末〕便說煩媽媽為媒。〔淨〕特煩媽媽為媒。〔丑〕不知取與第幾位令郎？〔淨〕小兒尚未有母，就是這小花男子。〔丑〕相公今年高夀了？〔淨〕一百八十歲。〔末〕十八歲。〔淨〕看，一十八歲。〔丑〕好少年老成。要取那家女兒？〔淨〕朱吉，怎麼回他？〔末〕便說令兄宅上有個令愛，要娶他做娘子。〔淨〕媽媽，聞知令愛宅上，有個令兄，取他做個掌家娘子。〔丑〕我哥哥六十歲了，還饒他不過。〔淨〕都是你只管令令令，都令差了。巧言不如直遭，便說你哥哥家裏有個丫頭，我要討他做老婆便了。〔末〕是令兄宅上有個令愛，財主取他做掌家娘子。〔丑〕若說我侄女兒，只教你雪獅子向火，酥了一半。看我侄女兒，長、不料料窕窕，短、不足跔跔促促。他眉彎新月，譬挽烏雲，臉襯朝霞，肌凝瑞雪：有沈魚落雁之容，閉月羞花之貌。秋波滴瀝，雲鬢輕盈，淡掃蛾眉，薄施脂粉。舒翠袖，露玉指，春筍纖纖，下香階，顯弓鞋，金蓮窄窄。這雙小腳，剛剛三寸三分。〔淨〕好！連夜就成。朱吉，這媽媽說小姐的腳，剛剛三寸三分，這是賣弄金蓮，就值一千兩。請問媽媽要多少價錢？〔末〕這就差了，買牛馬便說價錢，親事只說財禮。〔淨〕你曉得我的，我若過一兩遭，便曉得。苦惱，小花男子那裏曉得？你教我便好。〔末〕請問媽媽要多少財禮？〔丑〕相公，我哥哥是詩禮之家，出得你的門，進得我哥戶，樣樣成雙，件件成百。〔淨〕有！大人家幹事不小，小人家幹事不大，只管出得我家門，進得你令兄家戶。媽媽，成親之後，自有禮物登門謝媒。花紅羊酒錦段贈之。朱吉，今日是個好日，你連忙回去，取金釵一對，壓釵銀四十兩，相煩媽媽就去。
【豹子令】聞說佳人多嫋娜，多嫋娜，端的容貌賽嫦娥，賽嫦娥。此親若得周全我，酬勞財禮敢虛過。〔合〕花紅羊酒謝媒婆。〔丑〕成親之後，就是姑婆。〔淨〕朱吉，你牽羊擔酒謝姑婆。
【前腔】〔丑〕非是冰人說強呵，說強呵，成敗都是女蕭何，女蕭何。若是才郎拚財禮，管教織女渡銀河。〔合前〕
〔淨〕為媒作伐莫因循，〔丑〕管取教君成此親。
〔末〕匹配姻緣憑月老，〔合〕調和風月仗冰人。
【似娘兒】〔外上〕一女貌天然，緣分淺。親事遷延。願天早與人方便，絲蘿共結，蒹葭可倚，桑梓相聯。"男子生而願為之有室，女子生而願為之有家。"老夫昨央將仕王宅議親，回來便知端的。〔末上〕伏托荊釵成好事，何須紅葉作良媒。昨蒙貢元央我王宅議親，不免回覆。有人麼？〔外〕將仕，有勞動問，親事如何？〔未〕老夫初到王宅，說起親事，王老安人再三推辭。已後將尊言說明，讒得允從。〔外〕將何物為聘？〔末〕聘物雖有，只是輕微，將不出。〔外〕老夫有言在先，不拘輕重，只要成其姻事。〔末〕聘物在此，請收。〔外〕好罕物。昔日漢粱鴻聘孟光荊釵，至今遺下，豈不是達古之家？老安人那裏？〔淨爭上〕"姻緣本是前生定，曾向蟠桃會裏來。"那個在此？〔外〕是將仕。〔淨〕不是來說我兒親事麼？〔外〕正是。〔淨〕李成看茶來。將仕公，外日多蒙厚禮，我說李成去請將仕公來吃些壽麵，說你不在家；一缽頭面，放了三日，把與狗吃了。〔外、末〕這什麼說話？〔淨〕敢問將仕，說我女兒親事怎麼了？〔末、外〕親事已成了。〔淨〕既成了，幾時下盒子？〔末、外〕就是今日。〔淨〕今日教我怎麼安排得酒與來人吃？〔末〕都是幹折，袖裏來，袖裏去。〔淨〕看雞鵝汙屎，壞了衣服。〔末〕不是這個幹折。〔淨〕小廝討天平來。〔外〕要天平做什麼？〔淨〕要他兌銀子。〔外〕銀子希什麼罕？〔淨〕銀子不希罕，什麼希罕？〔外〕一股荊釵，只怕你不曉得。〔淨〕你拿來我看。多少年紀，不曉得這是什麼東西。聞又不香，拿在手又不重，待我磨一磨。〔外〕這是寶貝，擦不得的。〔淨〕人到禁擦，他到不禁擦。〔外、末〕什麼說話？〔淨〕這味頭簪子，一分銀子買了十根，討得十個媳婦。〔外〕不要多說。〔淨〕我曉得。當初漢梁鴻仗他討了個娘子，如今又將來討我女兒，是二婚人了。〔末〕休得取笑。〔淨〕你便說何人置造，甚人遺下的？
【柰花子】〔末〕論荊釵名本輕微，漢梁鴻已仗得妻，芳名至今留傳於世。老安人，休將他恁般輕視，聽啟，明說道表情而已。
【前腔】〔淨〕雖然是我女低微，他將我恁般輕覷。一城中豈無風流佳婿？老員外，偏只要嫁著窮鬼。老許，你做媒氏，疾忙與我還他的財禮。
【前腔】〔外〕這財禮雖是輕微，你為何講是說非？婆子，你不曉得，那王秀才是個讀書人，一朝顯達，名登高第，那其間夫榮妻貴。這財禮呵，縱輕微，既來之，且宜安之。
【前腔】〔丑上〕富家郎央我為媒，要娶我侄女為妻。說開說合，非同容易，也全憑虛心冷氣。匹配，端的是老娘為最。
〔淨〕姑娘那裏來？〔丑〕我在家裏來，特來與女兒說親。〔淨〕不要說這親事。我老員外憑了那老許，把女兒許與王什麼朋。〔丑〕不是王景春的兒子王十朋？娘兒兩個過活的？〔淨〕正是他家，不知富貴發跡何如？〔丑〕就是孤老院裏趕出跎子來，窮斷了他的脊筋。風掃地，月點燈。〔淨爭〕你說的是誰家？〔丑〕我說的是孫半州孫官人，名頭也有十七八個，金銀使秤稱，珠子使鬥量。先將金釵一對，壓釵銀四十兩，交了年庚吉貼，就有禮物登門。〔淨〕如此只許他家罷。姑娘，只說我不曾見你進來，你就說退了王家，我就說嫁了孫家。〔丑〕正是。〔淨〕只是老許在裏面，不好說得。〔丑〕自古道："男不作媒，女不保債。"若是老許搶我這媒做了，汗都弄他的出來。嫂嫂，你先進去。〔淨〕老許還不去。〔丑〕哥哥嫂嫂。此是那個，拘也不養出他來。我到人一般敬他，他到驢了眼看我。我到深深拜一拜，他到直了腰哈人。〔末〕老人家曲不倒腰，只是這等。〔丑、淨〕老人家曲不倒腰，彭祖公公不唱喏的？"男有男行，女有女伴。"請出去，待我們說幾句家常話。哥哥，特來與我侄女說頭親事。〔外〕妹子來遲了，女兒許了王秀才，聘禮受了，就是王景春之子王十朋。〔丑〕那個做媒的？千百擔柴煮不爛的老狗，這是女人家勾當。那王家朝無呼雞之食，夜無引鼠之糧，若是嫁了他，餓斷了絲腸。若餓死我家女兒，要與老許討命。〔外〕什麼說話？〔淨〕姑娘，你說的是那家？〔丑〕我說的是孫半州，前門進去一百條水牛，有老許大。〔淨〕就嫁這水牛。〔丑〕後門進去一百條黃牛。不要說他珍珠財寶，只這象牙屏風底下，冰乾也有一千擔。〔淨、外〕冰見了日頭就洋了，怎麼曬得冰乾？〔丑〕各天一方，有這等天曬得這冰乾。嫂嫂，生藥鋪裏賣的是什麼？〔淨〕這是冰片。〔丑〕正是，正是。退了王家，嫁那孫家。〔外〕你不曉得，就是那孫汝權。極奸詐。我也配他不來，還了他聘禮。〔淨〕這等人家不與他？如今退了王家？許了孫家。〔外〕你那婆子，曉得什麼？"一家女子百家求，求了一家便甘休。"〔淨〕唊了嘴，"一家女子百家求，九十九家不甘休。"〔丑〕只有一家不求得，扒在屋上打磚頭，一失手打了老許的頭。
【駐馬聽】〔外〕巧語花言，竟不顧男女婚姻當遴選，此子才堪梁棟，貌比瑤藥，學有淵源。我孩兒非比孟光賢，那書生亦遂梁鴻願。這親事也由我不得，也由你不得。璵〔合〕萬事由天，一朝契合，做了百年姻眷。
【前腔】〔淨〕才貌兼全，親老家貧囊又艱，羞殺荊釵裙布，繡褥金屏，綺席華筵。好姻緣番做惡姻緣，富親眷強似窮親眷。〔合前〕
【前腔】〔丑〕四遠名傳，那個不識孫汝權。他貌如潘岳，富比石崇，德並顏淵，輕裘肥馬錦雕鞍，重裀列鼎珍羞饌。〔合前〕
【前腔】〔末〕五百年前，月老曾將足系纏，不用詩題紅葉，書附青鸞，玉種藍田。瑤池曾結並頭蓮，畫堂中已配豪家眷。〔合前〕
〔外〕今日未可便相從，〔淨〕須信豪家意頗濃。〔末〕有緣千里能相會，〔丑〕無緣對面不相逢。〔外〕怎成得人家？一個客在此，也沒茶水，到有許多不賢之處！〔淨〕還不跪？〔丑〕跪了，嫂嫂。〔外〕妹子，一家好人家是你攪壞了，我也做不得主。我兒在繡房中，你將兩家聘禮問女兒。願嫁金釵，就是孫家；願嫁荊釵，就是王家。〔淨、丑〕正是。〔外〕只說王家是詩禮之家，那孫家一味村濁。〔淨〕再說一個大巴掌。〔外〕罷罷，我再不管了。〔先下。丑〕世間無難事，只怕歪絲纏。一個老官人被你一纏，就纏壞了。玉蓮就比我小時節，只要有得吃，有得著。這等人家不嫁，倒去嫁窮鬼？好計，"計就月中擒玉兔，謀成日裏捉金烏。"〔下〕
【戀芳春】〔旦止〕寶篆香消，繡窗日永，又還節近清明。暗裏時更換，月老逼椿庭，惟願雙親福壽康寧。
鏡中常自歎嬋娟，生長閨門二八年，惟喜椿庭身在室，何堪萱室魄歸天？言工容德悉兼全，玉質無瑕賽月圓。春去秋來多少事，金蓮那肯出房前？奴家侍奉早膳已畢，且向繡房做些針指。
【一江風】繡房中，嫋嫋香煙噴，翦翦輕風送；但晨昏問寢高堂，須把椿萱奉。忙梳早整容，忙梳早整容，惟勤針指功，怕窗外花影日移動。
【前腔】聽鵲鴉，噪得我心驚怕，有甚吉凶話？念奴家不出閨門，莫把情懷掛。依然繡幾朵花，依然繡幾朵花，天生怎比他？再繡出薔薇架。
【青哥兒】〔丑上〕豪門議親，哥哥嫂嫂已許諧秦晉。未審玉蓮肯從順，且向繡房詢問。
開門。〔旦〕是誰？〔丑〕是你姑娘。〔旦〕姑娘那裏來？〔丑〕我兒，這就不是了，怎麼攔門拜？詩禮人家，只象小家子出身，好歹等姑娘坐定了拜才是。〔旦〕多謝姑娘指教。〔丑〕這才是。我兒坐了。〔旦〕姑娘，告坐了。〔丑〕你在這裏做什麼？〔旦〕這是枕方。〔丑〕這是什麼花？〔旦〕並頭蓮。〔丑〕這是做親的意思了。〔旦〕姑娘休要取笑。〔丑〕下麵是鴨、是鵝、哺雞？〔旦〕鴛鴦。〔丑〕鴛鴦嘴長了七八針。這是什麼書？〔旦〕是《烈女傳》。〔丑〕我兒，這書且放過一邊，我要說正經。我兒，特來與你說一頭親事。〔旦〕不是爹爹許那王□〔丑〕虧你不羞，不出閨門的女兒，曉得什麼王、白，好歹等姑娘說出來。你爹爹許了王家，母親見他艱難，將你許了孫半州。他是溫州城裏第一個財主，我兒若嫁了他，一生受用不盡。這是王家的聘禮，這是孫家的聘禮。〔旦〕姑娘，他乃豪家富貴，玉蓮乃家寒貌醜，不敢應承孫家。〔丑〕嫁孫家是，聽我說他富貴。
【梁州序】他家私迭等，良田萬頃，富豪聲振甌城。他又不曾婚聘，專浼我來求親。〔旦〕他恁的錢物昌盛，愧我家寒貌醜難廝稱。〔丑〕這段姻緣料想是前生定，入境緣何不順情？休得要恁執性。
【前腔】〔旦〕他有雕鞍金凳，重裀列鼎，肯娶我裙布荊釵？我須房奩不整，反被那人相輕。〔丑〕雖是你房奩不整，他見你姿容，自然相飲敬。〔旦〕嚴父將奴先已許書生，君子一言怎變更，實不敢奉尊命。
【前腔】〔丑〕你爹娘俱已應承，問侄女緣何不肯？恁推三阻四，莫不是行濁言清。〔旦〕枉了將人淩並，便刎下頭來，斷然不依允。〔丑〕論我作伐，宅第盡聞名。十處說親九處成，誰學你假惺惺。
【前腔】〔旦〕做媒的，〔丑〕做媒的不是做賊的。〔旦〕做媒的個個誇能，也多有言不相應，信著你都被誤了終身。〔丑〕合窮合苦沒福分。丫頭強廝挺，令人怒憎。〔旦〕出語傷人，你好不三省，榮枯事總由命。
【尾】〔丑〕這段姻緣非廝逞，少什麼花紅送迎？〔旦〕誰想番成作畫餅。
〔旦〕姻緣自是不和同，〔丑〕無分榮華合受窮。
〔旦〕雪裏紅梅甘冷淡，〔合〕羞隨紅葉嫁東風。
【福青歌】〔淨上〕只因我女嬌媚，富家郎要結姻契。姑娘在此作良媒，尋思道理，強如嫁著窮鬼。常言道："會嫁嫁田莊，不會嫁嫁才郎。"好笑我老兒將女兒許嫁王十朋，姑娘來說的溫州城內第一個財主孫汝權。如今姑娘繡房中與女兒議親，待姑娘來便知端的。
【前腔】〔丑上〕玉蓮賤人無理，激得我怒從心起。醃臢蠢物太無知，千推萬阻，枉教我受了這場嘔氣。
〔淨〕姑娘為何這般氣？〔丑〕嫂嫂，只說人家養女兒，你當初把他如金寶，如今把你當蒿草。我便領你的命到繡房中去，他便閉著門兒。我便叫開門，他便不該就是攔門拜。我該奉承他一分便好。我不合教道他，他便怪我搶白了，心裏有些不自在我。我便說特來與你做媒，他到嗞了這張嘴，說道：姑娘莫不是爹爹說王□我就說：不出閨門的女兒，曉得什麼王、白，好歹等姑娘說出來。又說：爹是親的，娘是繼母，不知是那一個養漢老淫婦，不知他是那裏來的，便是這等跟我爹的。還要拿他到稅課司去稅他一稅，羞也羞殺了他。〔淨〕他是這等無理，七歲無了母，是我扶養長成。說我做主不得，我且喚他出來，肯嫁孫家，我有一處，要嫁王家，也有一處。〔丑〕嫂嫂不要說我說的。〔淨〕玉蓮那裏？
【七娘子】〔旦上〕芳心未許春搬弄，傍紗窗繡鸞刺風。〔淨〕玉蓮。〔旦〕母命傳呼，奴當趨奉。金蓮輕舉湘裙動。
〔旦〕母親。〔淨〕撒開，不是你娘。〔旦〕姑娘。〔丑〕不是你姑娘。〔淨〕你好欺心！雖無十月懷胎，且有三年乳哺。怎麼得你長大嫁老公，姑娘與你說親，肯不肯好好回他，怎麼說爹是親的，娘是繼母，做主不得，罵我許多？〔旦〕是那個來說的？〔淨〕姑娘說的。〔旦〕姑娘曾在那裏罵？〔丑〕你罵來。〔淨〕賤人罵得好。
【鎖南枝】〔旦〕休發怒，免性焦，一言望乞聽奴告。這聘禮荊釵，休恁看得小。〔淨〕是金的？〔旦〕非是金。〔丑〕敢是寶。〔旦〕非是寶。〔淨〕非金非寶，要他何用？〔旦〕將來聘奴家，一似孟德耀。
【前腔】〔淨、丑〕聽他道，越氣惱，無知賤人不聽教。因甚苦死執迷，惹得娘焦燥？他禮物有甚好？比著玉鏡臺，羞殺晉溫嶠。
〔旦〕母親，豈不聞商相埋名，版築岩前曾避世，阿衡遁跡，躬耕莘野未逢時。買臣見棄於其妻，季子不劄於其嫂。先朝蒙正運未通，破窯困苦；昔日韓信時不遇，當道饑寒。王秀才雖窘，乃才學之士：孫汝權縱富，乃奸詐之徒，才學之士，不難於富貴，奸詐之徒，必易於貧窮。王秀才一朝風雲際會，發跡何難？〔淨〕姑娘，丫頭雖小，且是識人多矣。不知那裏尋許多苦堆一處。
【四換頭】賊潑賤閉嘴，數黑論黃講甚的？我是你什麼人？〔旦〕是娘。〔淨〕恰又來，娘言語怎違逆？頤父母顏情卻是禮。〔旦〕順父母顏情，人之大禮。話不投機，教人怎隨？富豪貪戀，貧窮見棄，惹得傍人講是非。
【前腔】〔丑〕呆蠢丫頭，出語汙人耳。恁推三阻四，話不投機。豪家求汝效於飛，他有甚相虧？出言抵撞，你好沒尊卑。
【前腔】〔旦〕非奴失禮儀，望停嗔，聽拜啟。婚姻事有之，恐誤了終身難改移。〔淨〕嫁去好，多住幾日，不好，回來再嫁。〔旦〕怕一時貪富侈，恐船到江心補漏遲。
【前腔】〔淨、丑〕好言勸你，再三阻推。娘是何人你是誰？〔旦〕母親暫息雷電威，休恁自差池。今日裏緣何將我苦禁持？〔淨〕自今和你做頭敵。〔旦〕謾威逼，斷然不與孫氏做夫妻。 
〔旦下。外上〕自不整衣毛，何須夜夜嚎。為何在此喧嚷？〔淨〕老賊養得好女兒，把我一頓打。若無姑娘勸，幾乎打死。〔外〕媽媽，玉蓮最孝順，敢不是他？〔淨〕且住！待我思想。我扯住他衣服，他灑掉跑了去，方才打。姑娘，是你打的。〔外〕妹子回來一次，惹得他母子鬧吵，今後再不要回來。〔丑〕我為你女兒親事，今後再不回來了。〔淨哭〕我的姑娘，〔丑哭〕我的嫂嫂。〔外〕呸！好人好家，哭怎麼的？〔丑〕耍戲有哭有笑。〔淨〕依我嫁孫家，多與他房奩首飾。若不肯嫁孫家，剝得赤條條，揀個十惡大敗日，一乘破轎子，送到王家。房奩首飾，一些沒有，再不管他。〔外〕將機就機，明日乃是一好日，只說不好。媽媽，十惡大敗之日，就是明日送去。〔淨〕也罷，就是明日。〔外〕媽媽，你送去。〔爭〕我不去。〔外〕妹子。你送去。〔丑〕嫂嫂，一個泥人送到廟裏去，看個下落，就是我去。
〔外〕不貪富貴自甘貧，〔淨〕叵耐無知小賤人。
〔丑〕惟有感恩並積恨，〔合〕萬年千載不成塵。
【破陣子】〔旦上〕翠黛深籠寶鏡，蛾眉懶畫春山。絲蘿雖喜依喬木，椿樹還憐老歲寒，偷將珠淚彈。
我生胡不辰，繈褓失慈母。鞠育賴椿庭，成立多艱楚。此日遣於歸，父命曷敢阻？進退心恐傷，有淚出肺腑。奴家被繼母逼嫁孫郎，我爹爹不允，將機就機，只說今日是十惡大敗之日，匆遽之間，將奴出配王家。首飾衣服，並無一件。苦呵！若是親娘在日，豈忍如此骯髒？不免到祠堂中拜別親娘神主。此間已是祠堂中了，這一位是我親娘呵！一入祠堂心慘淒，百年香火歎無兒，涓埃未報母恩德，返哺忍聞烏夜啼。
【玉交枝】〔旦〕音容不見，望冥中聽奴訴言，甫離懷抱娘恩斷，目應怎瞑黃泉。誰知繼母心太偏，逼奴改嫁相淩賤。我那親娘，孩兒今日出嫁，本待做一碗羹飯與你，料他決不相容。苦！莫說羹飯，我要痛哭一場，〔合〕怕他們聞之見嫌，只得且吞聲淚痕如線。我的親娘在日，豈是今日？
【前腔】不能光顯，歎資裝十元一完。爹爹，母親，荊釵裙布奴情願。只是我爹爹年老在堂，奴家去後，歎無人膝下承顏。我的親娘，七歲拋離了你，受他折磨難盡言。孩兒倘有一些差處，非打即罵，他全無骨肉親相脊。〔合前〕〔外上〕荊釵與裙布。隨時逼婚嫁。〔丑上〕三夜不息燭，相思何日罷。〔外〕我兒，哭得這等模樣，你在此怎麼？〔旦〕我在此別母親神主。〔外〕我的兒，
【憶多嬌】你且開鏡奩，錠翠鈿，休得界破殘妝玉箸懸。今日我做爹爹的骯髒了你，首飾全無真可憐。〔合〕休得愁煩，喜嫁個讀書大賢。
【前腔】〔旦〕愁只愁你子嗣慳，爹老年，何忍教兒離膝前。爹爹，你與母親不諧，孩兒去了，凡事忍耐些罷。莫惹閑非免摶牽。〔合前。丑〕我兒，你若依了我，嫁了孫家，大樣妝奩，十分富貴。今日什麼來由，到嫁這個窮鬼？〔外〕你好胡說！
【鬥黑麻】自古姻緣事，非偶然，五百年前，赤繩系牽。兒今去，聽教言：我的兒，你到王門做媳婦，勿慢勿驕，必欽必敬。孝順姑嫜，數問寒暄。〔合〕燈前淚漣，生離各一天。他有日歸寧，吾心始安。我兒上轎去罷。
〔旦〕待孩兒請母親出來拜辭。〔外〕孩兒，那老潑賤，你去拜別他怎麼？〔旦〕爹爹，天下無有不是的父母，孩兒何忍不辭而去？〔丑〕侄女言之有禮，待我去請他來。嫂嫂，女兒請你出來拜別。〔淨在內說〕不出來，一似張果老倒騎驢，永遠不要見這畜生的面。〔丑〕侄女兒，你母親不肯出來受你的拜別。〔旦〕既不肯出來，待奴自去請。母親，開門，開門！〔淨內說〕不開，不開！〔旦〕母親既不開門，不免就此房門前拜別。我的娘，孩兒呵，
【前腔】蒙教養成人，恩同昊天。〔淨內應〕我又不是你親娘，說什麼昊天！〔旦〕我的娘，雖不是你親生，多蒙保全。兒別去，免憂煎。娘，你是個年老之人，休惹閒氣，倘爹爹有些不是處，忍耐些罷！努力加餐，望把愁顏變笑顏。〔合〕燈前淚漣，生離各一天。〔外〕我兒，他衣飾也無一件與你，哭他怎麼？〔旦〕裙布荊釵，奴身自便。〔丑〕侄女兒，拜了爹爹，上轎去罷！〔外〕不要拜了。
【臨江仙】〔旦〕百拜哀哀辭膝下，及門無母施鞶，未知何日返家園。出門銀燭暗，明月照魚軒。〔旦、丑吹打下。外吊場〕
【前腔】半壁孤燈相弔影，蕭蕭白髮盈顛。那堪弱息離身邊，叮嚀辭別去，情痛不成幹。〔哭下〕
【風馬兒】〔老旦上〕株守蝸居事桑蠶，形憔悴、鬢藍參。〔生上〕家寒世薄精神減，淒涼一擔，母憂愁，子羞慚。
〔老旦〕孩兒，姻緣之事非偶然，前番許將仕來說親事，我因將荊釵為定。此人一去許久，不見回報，敢是不成了。〔生〕母親，姻緣前生分定，苦苦掛懷則甚。
【瑣寒窗】〔老旦〕這門親非是我貪婪，無奈人來說再三。送荊釵只愁富室褒談，良媒竟沒一言回俺，反教娘掛腸懸膽。〔合〕早間只聞得鵲噪窗南，有何親舊相探？
【前腔】〔生〕歎連年貧苦多諳，尤在淒涼一擔擔，事萱親、朝夕愧缺腴甘。劬勞未答，常懷淒慘。議姻親，斷然不敢。〔合前〕
【前腔】〔末、淨上〕論人生嫁女婚男，不是姻緣怎妄貪。謾誇他豪門首飾衣衫。嬌娥志潔，甘居清淡。那聽他巧言啜賺。這姑姑閑此臉羞慚，此來必定喃喃。此間已是。有人麼？
〔老旦〕有人在外，山去看來。〔生〕待孩兒去看。〔末〕老夫要見令堂。〔生〕請將仕少待。〔老旦〕請見。〔末〕老安人賀喜。〔老旦〕寒門似水，喜從何來？〔末〕錢老員外送小姐過門，以此賀喜。〔老旦〕倉卒之間，諸事不曾整備，怎生是好？〔末〕不費老安人的心，錢宅也沒有人來，止有張姑媽送親。他恰有些絮聒，不要聽他。〔淨〕只要對了新官人，諸事不要管。張老安人出轎。華堂今夜喜筵開，拂拂香風次第來，畫鼓頻敲龍笛響，新人挪步出庭階。
【寶鼎兒】〔丑上〕親送侄女臨門，管取今朝沈醉。
〔淨〕請老安人迎接姑婆。〔老旦〕姑婆請。〔丑〕親家請。〔淨〕請行禮，再行禮。〔老旦、醜行禮。丑〕此間是那個？〔末〕就是新官人。〔丑〕你不曉得，這是瓊林之瓊。親家面上為何能黃？〔老旦〕生成的。〔丑〕這房子為何都是曲的？〔老旦〕這是舊房。〔丑〕不是舊房，正是喬木之家。〔末、淨〕這話才說得好。〔丑〕親家，裏面有什麼冰窨？〔老旦〕沒有什麼冰窨。〔丑〕為何冷氣直沖？親家，夜來我哥哥嫂嫂分顏，如今送侄女臨門，首飾房奩，諸事不曾完備，望親家包荒。〔老旦〕家下倉卒之間，諸事不曾整備，望姑婆包荒。〔丑〕實不相瞞親家說，沒有喜娘，還要我一身充兩役，扶我侄女出轎。酒是好歹兩桌都是我的了。〔末〕且不要多說，扶持新人出轎。〔淨〕伏以身騎白馬搖金鐙，曾向歌樓列管弦；醉後不知明月上，笙歌引入畫堂前。
【花心動】〔旦上〕適遣匆匆，奈眉峰慵畫，鬢雲羞籠。
〔淨〕一對新人請上花毯，齊眉並立。一派笙歌列綺羅，女郎今夜渡銀河。羞聞織女笑呵呵，今夜斷然饒不過。〔老旦〕請受禮。〔丑〕同受禮。〔淨〕老安人請訓事。〔老旦〕姑婆請訓事。〔丑〕親家請。〔老旦〕占了。夫妻交拜，相敬如賓。務要上和下睦，夫唱婦隨。常如鸞鳳之和鳴，早葉麒麟之應瑞。姑婆請。〔丑〕勤事桑麻，織紬做布，莫學自己，嫁了這個窮酸餓醋。喜筵獨桌，擺在那裏？〔老旦〕姑婆，倉卒之間，諸事不曾整備。
【惜奴嬌】只為家道貧窮，守荊釵裙布，謹身節用。今為姻眷，惟恐玷辱親家門風。〔旦〕空空，愧乏房奩來陪奉，望高堂垂憐寵。〔合〕喜氣濃，悄似仙郎仙女，會合仙宮。
【前腔】〔丑〕欣逢，夫婿寬洪，可留心遵守，四德三從。〔末〕勤攻詩賦，休得要效我飄蓬。〔生〕重重，命蹇時乖長如夢。〔老旦〕謝良言，開愚懵。〔合前〕
【鬥黑麻】〔旦〕家世，雖忝儒宗，論蘋蘩箕帚，尚未諳通。愧無能，豈宜適事英雄？〔老旦〕融融，非獨外有容，必然內有功。〔合前〕
【前腔】〔生〕愚蒙，欲步蟾宮，奈才疏學淺，未得飛沖。愧無能，豈宜先自乘龍？〔丑〕雍雍，才郎但顯功，嬌妻擬贈封。〔合前〕
【錦衣香】〔末〕夫性聰，才堪重；婦有容，德堪重，天生美質奇才，彩駕丹鳳。〔生〕自慚非是漢梁鴻，何當富室，配著孤窮。〔旦〕念妾非孟光，奉親命遣侍明公。今日同歡共，藍田玉曾修種。夫和婦睦，琴調瑟弄。
【漿水令】〔老旦〕恕貧無香醪泛鐘，恕貧無美食獻供。〔丑〕又無些湯水飲喉嚨。妝甚麼大媒？做甚麼親送？〔末〕休相笑，莫妄沖，惟恐外人相譏諷。〔老旦〕非缺禮，非缺禮，只為窘中。凡百事，凡百事，望乞包籠。
【尾】〔眾〕佳人才子德堪重，更人才又兼出眾，夫妻到老永和同。
〔生〕合巹交歡喜頗濃，〔老〕琴調瑟弄兩和同；
〔丑〕今宵賸把銀缸照，〔合〕猶恐相逢在夢中。
【出隊子】〔外上〕追思前事，追思前事，心下如同理亂絲。雖然頗頗有家私，爭奈年高無後嗣，怎不教人日夕怨咨！
萬般皆是命，半點不由人。當初本欲招贅王十朋為婿，誰知我那婆子嫌貧愛富，定要嫁在孫家。我女不從，因此變作參商，翻成仇怨，是我一時將機就機，將孩兒送過王門。如今王十朋赴京科舉，思慮他家無人，意欲整西邊書房，去請親家女兒同居住，早晚也好看顧。李成那裏？〔末上〕水將杖探知深淺，人聽言詞見腹心。員外有何分付？〔外〕李成，王官人往京求取功名，我思量他家無人，欲將西首書房打掃清潔，你就去請老安人小姐到家居住，早晚也好看顧。〔末〕如此甚好，只怕老安人不容。〔外〕有我在此，不妨。〔末〕小人就去。
【好姐姐】〔外〕聽吾一言說與，那王秀才欲求科舉。他若去時，必定家空虛。〔合〕堪憂慮，形隻影單添悽楚，暮想朝思愈困苦。
【前腔】〔末〕解元為功名利祿，他應難免分開鴛侶。妻孤母獨，怎不愁滿腹。〔合前〕
【前腔】〔外〕我欲把西邊空屋，相請他萱親媳婦，移來並居，早我相看顧。〔合〕親骨肉，及早取來同居住，彼此心歡意滿足。
【前腔】〔末〕小僕蒙東人付囑，到彼處傳說衷曲。他聞此語，擬定無間阻。〔合前〕
〔外〕不忍他家受慘淒，〔未〕恩東惜樹更連枝；
〔外〕黃河尚有澄清日，〔末〕豈可人無得運時？
【掛真兒】〔老旦上〕天付姻緣事諧矣，夫和婦如魚似水。〔生上〕貧處蝸居，羞婚燕爾，惟恐旁人談恥。
〔旦上〕菽水承歡勝甘旨，親中饋未能周備。〔生〕慈母心坎，賢妻意美，深喜一家和氣。母親，蘋蘩已喜承宗嗣，功名未遂平生意。黃榜正招賢，囊空無一錢。〔老旦〕孩兒，家寒難斡運，謾自心頭悶。〔旦〕科舉若蹉跎，光陰能幾何？〔生〕母親，孩兒自與娘子成親之後，不覺半載。即日黃榜動，選場開，郡中催逼赴京，限十五日起程。爭奈缺少盤纏，如何是好？〔老旦〕孩兒，自你父親亡後，家私日漸凋零。你今缺少盤費，教娘實難措辦。〔旦〕官人，此系是前程之事，況兼官府催行，雖則家道艱難，如何辭免？可容奴家回去，懇告爹娘，或錢或銀，借些與官人路上盤纏，不知意下如何？〔生〕如此卻好，只恐岳丈不從。〔旦〕這個不妨。〔末上〕若無漁父引，怎得見波濤？老員外著我到王秀才家去請王老安人、小姐、王官人，這裏便是，有人在此麼？〔老旦〕孩兒，是誰在門首？〔生〕待孩兒去看。〔生〕足下何來？〔末〕小人是錢宅來的。〔生〕少待。母親，原來岳丈家裏來的人。〔老旦〕媳婦，你去看是誰。〔旦〕待奴家去看。原來是李成。〔末〕是小人。〔旦〕一向爹媽好麼？〔末〕俱各平安。〔旦〕我在此半年，爹爹怎麼不著人來看我。〔末〕家中有事，不曾來看得小姐。〔旦〕今日著你來，有何話說？〔末〕老員外聞知秀才官人上京應舉，思慮宅上無人，著小人打點空房一所，特著小人來請老安人小姐同家另住。〔旦〕這是貧人遇寶，有何不可？你進來見了婆婆，須要下個全禮。〔末〕大人家兒女曉得。〔老旦〕媳婦，是誰？〔旦〕婆婆，是奴家裏使喚的李成。〔老旦〕原來是李成舅，請他進來。〔旦〕李成進來。〔末〕老安人拜揖。〔老旦〕李成舅萬福。二位親家安否？〔末〕托賴俱各平安。〔老旦〕如今親家著你來有何干？〔末〕老安人請坐，待小人說。
【宜春令】恩東命，遣僕來上覆，近聞說官人赴帝都。解元出路，料想家中，必定添悽楚。老員外呵，意欲把西首房屋，待相邀安人居住。為此特令男女，到宅傳語。
【前腔】〔老旦〕蒙錯愛，為眷屬，這恩德深銘肺腑。奈緣艱苦，迤邐不能勾參岳父。到如今又蒙相呼，頓教娘心中猶豫。試問我孩兒媳婦，怎生區處？
【前腔】〔生〕因科舉，欲赴都，免不得拋妻棄母。千思百慮，母老妻嬌，卻教誰為主？既岳翁惜寡憐孤，這分明愛枝惜樹。且自隨機應變。慎勿推阻。
【前腔】〔旦〕大出路，百事無。況家中前空後虛，晨昏朝暮，慮恐他人生嫉妒。既相招共處同居，暫離這蓽門蓬戶。末審婆婆夫主，意中何如？〔老旦〕媳婦，既如此，你道怎麼不去？
〔老〕家寒羞往見新親，〔生〕業務艱難莫認真。〔旦〕此上料應無改易，〔末〕逕傳消息報東人。〔末下〕
【繡衣郎】〔老旦、生、旦吊場〕〔老旦〕半生在陋室幽犧，樂守清貧苟度時。重蒙不棄，大廈於間相周庇。望孩兒異日榮貴，報岳翁今日恩義。〔合〕願從今奮鵬程萬里，願從今奮鵬程萬衛！
【前腔】〔生〕自曆學十載書幃，黃卷青燈不暫離。春闈催試，鏖戰功名在科場內。金彎毆擬著荷衣，廣寒宮必攀仙桂。〔合前〕
【前腔】〔旦〕想蒼天不負男兒，一舉成名天下知。倘登高第，雁塔題名身榮貴。若能勾贈母封妻，也不枉了爭名奪利。〔合前〕
【前腔】〔老旦〕黃河尚有澄清日，豈可人無得運時？〔旦〕皇都得意，那時好個風流婿。〔生〕我寒儒顯赫門楣，太岳翁傳揚名譽。〔合前〕
〔生〕春闈催赴恐違期，〔旦〕但願皇都得意回；
〔老〕躍過禹門三級浪，〔合〕管教平地一聲雷。
【卜算子】〔外上〕從別女孩兒，心下常縈系。昨日令人去請歸，彼此心歡喜。雪隱鷺鷥飛始見？柳藏鸚鵡語方知。昨日著李成去搬取王親媽、秀才與我女孩兒同家另居。待李成回來，便知分曉。
【疏影】〔老旦上〕韶光荏苒，歎桑榆暮景，貧困相兼。〔旦上〕半載憂愁，一家艱苦，末知何日回甜。〔生上〕衣單食缺心無歉，為親老常懷淒慘。〔末上〕安人賢會，秀才儒雅，小姐貞堅。老安人，這裏正是本宅門首，待小人進去通報。老員外，老安人、秀才官人、小姐都來了。
〔外〕在那裏？〔末〕都在門首。〔外〕看坐來。親家，請裏面相見。〔老旦〕老親家先請。〔外〕親家，老夫接待不周，勿令見罪。〔老旦〕親家，老身貧無一絲為聘，遺荊釵言之可羞。〔外〕小女愧無百輛迎門，奉蘋蘩惟恐有失。〔老旦〕未遑造謝，反蒙寵招。〔外〕重荷輝臨，不勝榮幸。〔老旦〕老親家，親母如何不見？〔外〕老荊有些小恙，不及侍陪，容日再拜。乞恕！乞恕！〔老旦〕孩兒過來，見了老親家。〔生〕念十朋一介寒儒，三尺童稚。忝居半子之情，托在萬間之庇，有違參拜，無任戰兢。〔外〕好賢婿！〔旦〕爹爹，久別尊顏，且喜無恙。〔外〕孩兒起來。親家母，我聞知令郎起程，慮恐親家宅上無人。老夫如今打點西邊空房屋一所，請親姆到來，與我孩兒同住。未知尊意如何？〔老旦〕老身來此，叨擾尊府。〔外〕賢婿幾時起程？〔生〕小生就是今日起程。〔外〕李成看酒來。〔末〕酒在此。〔外〕此一杯酒，一來與者親家接風，二來與我賢婿餞行。親家，我家中沒有高堂大廈。
【降黃龍】草舍茅簷，蓬蓽塵蒙，綱羅風風召。尊親到此，但有無一一望親遮掩。〔老旦〕恩沾，萬間周庇，悄似寒灰撥焰。使窮親歡生愁腹，喜生愁臉。
【前腔】〔旦〕安然，問效鶼鶼，為取功名，頓成拋閃。君今此行，又恐怕貪榮別娶嬌豔。〔生〕休言，我守忠信，自古道"貧而無諂"，肯貪榮忘恩負義，附熱控炎？
【前腔】〔老旦〕淹淹，貧守虀鹽，常慮衣單，每憂食欠。今為眷屬，又恐將宅第門風辱玷。〔外〕休謙，既成姻眷，又何故相棄相嫌。敢攀尊親寵臨，老夫過僭。
【前腔】〔生〕叨忝，母訓師嚴，三史諳通，九經博覽。今承召舉，到試闈定有朱衣頭點。〔外〕孩兒，丈夫遠行，你也遞他一杯酒。〔旦〕奴家曉得了。〔唱〕春纖，捧觴低勸，好將心事拘鉗。到京師閑花野草，慎勿沾染。
【黃龍滾】〔生〕休將別淚彈，休將別淚彈！且把愁眉斂。背井離鄉，誰敢胡沾染？〔老旦〕路途迢遞，不無危險。才日暮，問路程，尋宿店。
【前腔】〔生〕萱親免愁煩，萱親免愁煩！岳丈休憶念。〔老旦〕記取叮嚀，客邸當勤儉。〔外〕此行只願鼇頭高占，功名遂，姓字香，門楣顯。
【尾聲】〔生〕隨身不慮無琴劍，慮只慮行囊缺欠。〔外〕些少白金相助添。
〔生〕多謝岳父厚意。〔外〕你去路上要小心。早去早回。〔老旦〕孩兒，你過來，我分付你幾句。〔生〕母親，有何分付？〔老旦〕你未晚先投宿，雞鳴起看天；逢橋須下馬，過渡莫爭先；古來冤枉事，皆在路途間。做娘的就比樹頭上黃葉，荷葉上水珠，朝不保暮了。我的兒呵！
【臨江仙】渡水登山須仔細。〔外〕賢婿，朝行須聽曉雞啼。〔旦〕官人，成名先寄好音回。〔末〕王官人，藍袍將掛體，及第便回歸。〔生〕重荷萱親勤訓誨，感蒙岳丈提攜。娘子，好生侍奉我親幃。李成，在家勤照顧。〔末〕及第便回歸。〔旦扯生介〕半載夫妻成拆散，婆婆年老怎支持？成名思故里，切莫學王魁！〔生〕你不須多囑付，我及第便回歸。〔生先下。眾吊場〕正是"流淚眼觀流淚眼，斷腸人送斷腸人。"〔外〕孩兒，你夫婿上京取應，好把婆婆恭敬。〔旦〕甘旨一一趨承。謹依爹爹嚴命。〔老旦〕多幸多幸，骨肉團圓歡慶。
【園林好】深感得親家見憐，助白銀恩德萬千。更廣廈容留，貧賤得所，賜喜綿綿。蒙所庇，意拳拳。
【沈醉東風】〔外〕我孩兒三生有緣，與才郎忝為姻眷。今日赴春鬧，程途遙遠。論盤費，尚憂輕鮮。〔旦〕婆當暮年，父當老年，只願我兒夫榮歸故苑。
【川撥棹】〔老旦〕他憑取才學上京赴選，又恐怕他功名緣分淺。〔末〕老安人且莫縈牽，那秀才文章燦然。管登科，作狀元。管登科，作狀元。
【紅繡鞋】〔老旦〕旦夕祝告蒼天，周全。
〔旦〕願他獨佔魁選，榮顯。母妻封贈受皇宣。門楣顯，姓名傳。〔老旦〕得魚後，怎忘筌？得魚後，怎忘筌？
【尾】從今且把眉舒展，遇良辰自宜消遣，骨肉永遠團圓。
〔外〕舉子紛紛爭策藝，〔老〕此行願取登高第。
〔旦〕馬前唱道狀元來，〔合〕這回好個風流婿
【水底魚】〔生上〕天下賢良，赴選臨帝鄉。白衣卿相，暮登天子堂。
【前腔】〔末上〕為功名紙半張，引得吾輩忙。人人都想，要登龍虎榜。
【前腔】〔淨上〕有等魍魎，本是田舍郎，妝模作樣，也來入試場。
〔生〕三年大比選場開，滿腹文章特地來；爭看世人增價買，信知吾輩是英才。〔淨〕梅溪，我和你一學朋友，不須通名，趲行則個。
【甘州歌】〔生〕自離故里，謾回首家鄉，極目何處？萱親年老，一喜又還一懼。晨昏幸托年少妻，深感岳丈相憐一處居。〔合〕蒙囑付，牢記取，教我成名先寄數行書。休悒怏，莫嗟籲，白衣換卻錦衣歸。
【前腔】〔末〕芳春景最奇，正可人不暖不寒天氣。千紅萬紫，開遍滿目芳菲。香車寶馬逐隊隨，只見來往遊人渾似蟻。〔合〕爭如我，折桂枝，十年身到鳳凰池。身榮貴，回故里，人人都道狀元歸。
【前腔】〔淨〕迤邐松篁逕裏，見野塘溶溶水沒沙嘴。鷗鳧往來，出沒又還驚飛。危橋跨澗人過稀，只見漠漠平沙接遠堤。〔合〕途中趣，真是奇，綠楊枝上囀黃鸝。難禁受，聞子規，聲聲叫道不如歸。
【前腔】〔眾〕聞知皇都近矣，尚還隔幾重煙水。餐風宿水，豈憚路途迢遞。一心指望入試闈，恨不得肋生雙翅飛。〔合〕尋宿處，莫待遲，竹籬茅舍掩柴扉。天將暮，日墜西，漁翁江上釣魚歸。
【尾】問牧童，歸村市，香醪同飲典春衣，圖得今宵沈醉歸。
〔生〕琢磨成器待春闈，〔末〕此去前程唾手回。
〔淨〕青雲有路終須到，〔合〕金榜無名誓不歸！
〔末上〕欽奉朝廷命，敷施雨露恩。魚龍皆變化，一躍盡朝天。自家不是別人，禮部伺侯的便是。往來聽候，侍奉官員。今乃大比貢舉之年，正當設科取士之際。國朝委請試官，已在貢院之內。府縣郡召單子，俱列棘闈之前。如今將次考試，只得在此伺候。怎見得設科取士？但見開設著：茂才科、賢良科、方正科，齊齊整整；印卷所、彌封所、對讀所、謄錄所，密密嚴嚴。委請有：總考官、同考官、易考官、書考官、詩考官、春秋考官、劄記考官，人人飽學；提調官、供給官、巡綽官、受卷官、彌封官、總監臨官、都於辦官，個個清廉。但是天下才子，先到禮部報名。第一場，以四書擬題，內選程文四書三篇、五經四篇，務要文章峻潔。第二場，以性理群書擬題，內選程論詔誥一篇、表判一篇，俱用禮義精純。第三場，策問五道，無非曉達時務，何必經史辨疑。中式舉人，定為三甲；授官進士，分作九階。第一甲，賜進士及第，官授從六品；第二甲，賜進士出身，官授正七品；第三甲，賜同進士出身，官授從七品。廷策一道，列名狀元、榜眼、探花，遊街三日，賜宴瓊林，鹿鳴鹵簿。正是"一封才下興賢詔，四海應無遺棄才。"道猶未了，試官早到。
【夜遊朝】〔外，雜從上〕錦袍銀綬掌春宮，輔佐承明一統。聖主求賢心重，網羅天下英雄。烏紗玉帶紫金魚，出入千人擁一車；若問榮華何自至，少年曾讀五車書。下官蒙差考試，為天子之輔臣，系文章之司命。榮身食祿，豈容尸位素餐；報主匡時，敢不矢心殫力？今當會試之春，命主禮闈。天下英才，雪屯蟻聚。左右，舉子入試者，用意搜檢，以防懷挾。著他魚貫而進！
【水底魚】〔生上〕天降堅恩，詔我眾書生。魚龍變化，直上九霄雲。
【前腔】〔末上〕慈親衰倦，弟兄無一人。無人奉養，時刻常掛心。
【前腔】〔淨上〕我是文人，聲名天下聞。若還高中，管取第一名。
〔眾見。外〕眾舉子，我奉九重之命，掄四海之才。每歲考試，不過經書詩對，儘是俗套虛文。我今奏准裁革。第一場各把本經做一篇，第二場破題，第三場作詩。天地人三號，各歸號房，挨次呈來，無得錯亂，取責不便。〔雜〕生員領題。〔外〕天字型大小就把本經做一篇來！
【黃鶯兒】〔生〕魯史紀周正。〔外〕正名之實，何者為先？〔生〕重明倫，先正名。先明王霸之分。尊正賤霸功難泯。〔外〕五霸桓文為盛，事業如何？〔生〕齊桓公會諸侯於葵丘，次師召陵以伐楚。晉文公會諸侯踐土，天王狩於河陽。葵丘序盟，召陵誓兵，河陽踐土誠陵分。〔外〕春秋以賞罰為事，無乃為僭乎？〔生〕春秋天子之事也。故仲尼曰："罪我者，其惟春秋乎？知我者，其惟春秋乎？"細推評，刑誅爵賞，准以素正情？〔外〕此篇深得春秋賞罰之旨，真內聖外王之學也。可喜可喜。地字型大小把你本經做一篇來！
【前腔】〔末〕五典與三墳，見重華，思放勳。〔外〕昔左史倚相，能讀墳典丘索之書。子亦能是乎？〔末〕不敢，此分內事也。九丘八索扡能省。〔外〕既然讀上古書，且說"欲為君盡君道，欲為臣盡臣道"二者當法何人？〔木〕君人之道，至文武而盡。人巨之義，當以伊周為法。文謨克勤，武烈繼明，商衡周鼎輝相映。〔外〕"如或知汝，則何以哉？"〔末〕有用我者，務引君當道而已。際風雲，鹽梅舟楫，一德務臣君。〔外〕此篇深有宰輔器量。深為朝廷得人賀也。人字型大小把你本經做一篇來看！
【前腔】〔淨〕四聖旨彌綸，道陰陽，說鬼沖。〔外〕易主卜筮者，說可信麼？〔淨〕聖人作易，神以知來，知以藏往，是故知幽明之故。知來藏往昭無朕。人根杳冥，月窟渾論。〔外〕何為天根，何為月窟？〔淨〕堯夫云："乾遇巽時觀月窟，地逢雷處見天根。"〔外〕夏商之時，易有何名？〔淨〕夏易首艮，是曰連山；商易首坤，是曰歸藏。皆無足傳者。連山雲斷歸藏隱。〔外〕此子年齒雖逾，學識頗到。〔淨〕不敢。我學生八八六十四卦，三百八十四爻，無不精曉。〔外笑〕可知你日親筆硯？〔淨〕惶恐。且休顰，書編三絕，觀國利王賓。
〔外〕此篇易學頗精，非研窮義理，不能到也。〔生〕生員領題。〔外〕第二場，我出破題與你做："臣事君以忠。"〔生〕論輔乎君者，當盡忠於君也。〔末〕生員領題。〔外〕第二場，我出破題與你做："其為人也孝悌。"〔末〕性稟天地之貴，道尊日月之長。〔淨〕生員領題。〔外〕第二場，我出破題與你做。學而第一："學而時習之，不亦說乎？有朋自遠方來，不亦樂乎？人不知而不慍，不亦君子乎？"〔淨〕大人，不是這學，乃是鶴兒第一。鶴兒乃是鶴之子，時乃時時之習也。蓋鶴有千歲，得為有壽之禽。小鳥朔飛，漸漸飛高飛遠，其母豈不說乎？忽一日飛在青田之內，赤壁之間，同類見他飛得高遠，也飛來做了一處。此乃同類相從，豈不樂乎？雄鶴見了雌鶴，就欺心起來，一飛飛起來站在雌鶴身上，牢牢立定，而不滾也。雌鶴把頭來對了雄鶴："雄鶴，你為何欺心？"雄鶴答曰："人不知而不慍，不亦君子乎？"〔外〕天字型大小第三場，就把桂花為題；光、香、郎韻，作詩一首。〔生〕花如金粟占秋光，月殿移來萬斛香；試問嫦娥仙子道，一枝留與狀元郎。〔外〕地字型大小第三場，就把梅花為題：光、香、郎音，作詩一首。〔末〕橫斜疏影透波光，玉骨冰肌分外香；昨夜前村雪初霽，今朝應有探花朗。〔外〕人字型大小第三場，就把橘子為題：光、香、郎韻，作詩一首。〔淨〕橘子生來耀日光，又酸又澀又馨香；後來結成一個大疙瘩，剖開來到有七八囊。〔外〕郎字韻怎麼囊？〔淨〕大人，囊得過就罷了。〔外〕學問粗疏！回去用心讀書，留在下科。〔淨〕三場文字不得中，六個饅頭落得吞。〔外〕這幾篇皆通，獨有天字型大小為最。天字型大小那方人氏，姓甚名誰？〔生〕溫州府永嘉縣人氏，姓王，名十朋。〔外〕去秋解元是你，今科會元又是你。我把你文字封上御前親閱定奪。
【風檢才】〔眾上〕舉子讀書大賢，錦繡文章可觀；象簡羅袍恁你穿，宮花插帽檐偏。〔合〕頭名是王狀元！
〔小生〕聖旨下，奉聖旨：策三道詞理平順，條對詳明，宜居第一甲第一名，王十朋；第二甲第一名、王士宏；第三甲第一名周璧。各賜袍服冠帶，整備鼓樂，迎送狀元及第。遊街畢日，即赴翰林謝恩。〔眾〕萬歲！萬歲！萬萬歲！
〔外〕五百名中第一人，〔生〕烏靴紗帽綠袍新；
〔末〕明朝早赴瓊林宴，〔眾〕斜插宮花謁至尊。
【破陣子】〔旦上〕燈燦金花無寐，塵生錦瑟消魂。鳳管台空，鸞箋信杳，孤幃不斷離情。巫山夢斷銀缸雨，繡閣香消玉鏡蒙。十朋，休怨懷想人。妾慚非淑女，父命嫁洪儒。矢心共貧素，布荊樂有餘。旦夕侍巾櫛，齊眉愧不如。兩情正歡洽，一旦赴征書。折此藍田玉，分我合浦珠。翠鈿空零落，綠鬢漸蕭疏。登樓試晚妝，鏡破意躊躇。羞看舞雙燕，交彩人空虛。況有高堂親，憂懷日倚閭。願言還遊子，及早賦歸歟。奴家自從才郎別後，每日雞鳴而起，敬奉姑嫜，勤事父母。如今天尚未明，意欲對鏡梳妝，爭奈離愁千種，想起別時，不覺垂淚。
春風吹柳拂行旌，憶別河橋萬種情；天上杏花開欲遍，才郎從此步雲程。
【四朝元】雲程思奮，迢迢赴玉京。為策名仙籍，獻賦金門，一旦成孤另。自驪駒唱斷，自驪駒唱斷，空憶草碧河梁，柳綠長亭。一騎天涯，正是百花風景，到此春將盡。嗏！寂寞度芳辰，鳳帳鴛衾，翠減蘭香冷。君行萬里程，妾懷萬般恨。別離太急，思思念念，是奴薄命！
薄命佳人多苦辛，通宵不寐聽雞鳴；高堂侍奉三親老，要使晨昏婦道行。
【前腔】婦儀當盡，昏問寢興。聽譙樓更漏，紫陌雞聲，忙把衣衫整。要殷勤定省，要殷勤定省。自覷堂上姑嫜，萱草椿庭，白髮三親，也索一般恭敬，不敢辭勞頓。嗏！端不為家貧，欲盡奴情，願來蘋蘩進。兒夫事遠征，親年當暮景，孝思力罄。行行步步，是奴常分。
事親一一體夫心，無暇重調綠綺琴；憔悴容顏愁裏變，妝台從此懶相臨。
【前腔】慵臨妝鏡，菱花暗鎖塵。自曲江人去，鳳拆鸞分，羞睹孤飛影。漸脂憔粉悴，漸脂憔粉悴，說甚眉掃青山，鬢挽烏雲？玉箸痕多，只為荊釵情分，腸斷當年聘。嗏！欲照又還停，只見貌減容消，輾轉添愁悶。團團寶鑒明，蕭蕭翠環冷。為思結髮，絲絲縷縷，萬千愁病。
愁病懨懨瘦損神，只因夫婿寓瑤京；那堪雁帛魚書杳，腸斷香閨獨宿人。
【前腔】從離鄉郡，皇都覓利名。想龍門求變，豹文思炳，鳳閣圖衣錦。奈歸期未定，奈歸期未定，便做折桂蟾宮，賜宴瓊林，須念蘭房有奴孤形獨影，莫向紅樓憑。嗏！獨坐暗傷神，雁杳魚沉，教奴望斷衡湘信。長安紅杏深，家山白雲隱。早祈歸省，孜孜翕翕，舉家歡慶。
【尾聲】時光似箭如梭擲，勤把萱親奉侍，專等兒夫返故里。
只為功名拋卻親，兒夫必定離京城。
真個路遙知馬力，果然日久見人心。
　
〔未上〕碧玉堂前列管弦，真珠簾卷嫋沈煙；不聞閫外將軍令，只聽朝中天子宣。自家不是別人，乃是万俟丞相府中堂候官的是也。且說我那丞相，真個官高極品，累代名家。身居八位之尊，班列群僚之上。論文呵，對先聖夜讀詩書；論武呵，總元戎時觀韜略。巍巍駕海紫金梁，兀兀擎天碧玉柱。休說官高極品，先誇相府軒昂。泥金樓閣，重簷疊棟，直起上一千層；碾玉欄杆，傍水臨階，斜連著十二曲。窗橫面面碧琉璃，磚砌行行紅瑪瑙；屏開翡翠，獸爐中噴幾陣香風；簾卷蝦須，仙仗間會三千朱履。門排畫戟，坐擁金釵。響噹噹的是玉珮聲搖，明晃晃的是珠簾色耀。後堂中安著一張影玲瓏、光燦爛、數十層雕花刻草八柱象牙床，正廳上放著四圍香散漫、色鮮妍、幾多樣描鸞畫鳳九鼎蓮花帳。金間玉，玉間金，雕鞍寶鐙；紅映紫，紫映紅，繡褥花裀。人人道是玉橋邊開著兩扇慷慨孟嘗門，鳳城中蓋著一所異樣神仙窟。道猶未了，丞相早到。
【賀聖朝】〔淨上〕幾年職掌朝綱，四時變理陰陽；一人有慶壽無疆，兆民賴之安康。
爵尊一品，為天子之股肱；位總百官，乃朝庭之耳目。廟堂寵任，朝野馳名。正是一片丹心能貫日，四方志氣可淩雲。自家万俟丞相是也。吾有一女，小字多嬌，雖年及笄，爭奈姻緣未遂。今年狀元，乃是溫州人氏，姓王，名十朋。此人才貌兼全，俺要招他為婿，不知緣分如何？他今日必來參拜，且叫堂候官分付。堂候官那裏？〔末〕珍珠簾下忽傳聲，碧玉堂前聽使令。覆丞相，有何鈞旨？〔淨〕堂候官，今年狀元乃是溫州人氏，姓王，名十朋。此人才貌雙全，欲要招他為婿，只今便要成親。你怎麼說？〔末〕告丞相，小姐是瑤池閬苑神仙，狀元是天祿石渠貴客，若成了姻緣，不枉天生一對。〔淨〕正是。他今日必來參拜，你在衙門首，來時必須先露其意。〔末〕暫辭恩相去，專等狀元來。
【菊花新】〔生上〕十年身到鳳凰池，一舉成名天下知。脫白掛荷衣，功名遂，少年豪氣。引領君仙下翠微，雲間相逐步相隨；桃花已透三千丈，月桂高攀第一枝。閬苑應無先去客，杏園惟有後題詩；男兒志氣當如此，金榜題名天下知。小生得了頭名狀元，深蒙聖恩，除授饒州僉判。方已朝回，必須參見万俟丞相。〔末見科〕狀元賀喜。〔生〕何喜可賀？〔末〕丞相有一多嬌小姐，欲招狀元為婿，只今便要成親。〔生〕小生自有寒荊在家，焉敢望此？煩請通報。〔末〕少待。〔介〕告垂相，狀元已在門首。〔淨〕著他進來見我。〔末〕請狀元進去相見。〔生見拜介〕小生一介寒儒，久困山澤，郡乏賢才，勉使來試。忝蒙天眷，皆賴丞相提攜之賜。謹造鈞墀參拜，不勝愧感之至。〔淨〕狀元。且休閒說，休閒講。我有一事與你說："男子生而願為之有室，女子生而願為之有家。"我有一女，小字多嬌，欲招你為婿，只今就要成親。你心下如何？〔生〕深蒙不棄微賤，感德多矣。奈小生已有寒荊在家，不敢奉命。〔淨〕你是讀書之人，何故見疑。自古道："富易交，貴易妻。"此乃人情也。〔生〕丞相豈不聞宋弘有云："糟糠之妻不下堂，貧賤之交不可忘。"小生不敢違例。〔淨怒〕我到違例！
【八聲甘州歌】窮酸魍魎，對我行輒敢數黑論黃，妝模作樣，惱得我氣滿胸膛！〔生〕平生頗讀書幾行，豈敢紊亂三綱並五常。〔末〕斟量，不如且順從公相何妨？
【前腔】〔淨〕端詳，這搊搜伎倆，怎做
得潭潭相府東床。出言挺撞，那些個謙讓溫良。〔生〕微名忝登龍虎榜，肯做棄舊憐新薄倖郎？望參詳，料烏鴉怎配鳳凰？
【解三醒】〔末〕狀元，你且休閒講，這姻事果是無雙。當朗宰相為岳丈，論門戶正相當。〔生〕寒儒怎敢過望想，自古道；"糟糠妻，不下堂。"〔淨〕忒無狀，把花言巧語，一剗胡謊！
【前腔】〔末〕你千推萬阻，靡恃已長，只怕你舌劍唇槍反受殃。〔生〕謾自相勞讓，停妻再娶誰承望？有何故，共受殃？〔淨〕朝綱選法咱把掌，使不得禍到臨頭燒好香。不輕放，定改除遠方，休想還鄉。〔淨〕堂候官，與我趕出去！
〔淨〕叵耐窮酸太不良，〔生〕有妻焉敢贅高堂。〔末〕大鵬飛上梧桐樹，〔合〕白有傍人說短長。〔生下〕
〔淨吊場〕這畜生好無禮，我招他為婿，到有許多推故。堂候官，他除授那裏做官？〔末〕除授江西饒州僉判。〔淨〕第二名王士宏除受那裏？〔末〕他在廣東潮陽僉判。〔淨〕江西是魚米之地，廣東潮陽是煙瘴地面。有何難處？眉頭一蹙，計上心來。卻將第二名王士宏除授饒州僉判，將王十朋改調潮陽，絕他歸計。明日張榜示眾。〔末〕是好計！
〔淨〕改調潮陽禍必侵，〔末〕教他必定喪殘生；
〔淨〕平生不作皺眉事，〔末〕世上應無切齒人。
　
【醉落魄】〔生上〕鄉關久別應多慮，幸登高第得銓注；修書欲寄報平安，浼承局，帶回家去。虧心折盡平生福，行短天教一世貧。念小生貧寒之際，以荊釵為聘，遂結姻親。臨行又蒙岳丈接取母親妻子一同居住，仍贈盤纏赴京，得了頭名狀元。深蒙聖恩，除授饒州僉判。本欲回鄉視親，不合參見万俟丞相，反要招我為婿。只因不從，被他拘留聽候，不得回鄉。只得寫封家書回去，通報母親妻子知道。我昨日在省門外，有一承局差往溫州下文書，與他說了，約我今日來取書。待我寫完，在此等他。
【一封書】男百拜拜覆母親尊前妻父母：離膝下到都，一舉成名身掛綠。蒙除授饒州僉判府，待家眷臨京往任所。寄家書，附承局，草草不恭兒拜覆。書已寫完，在此等待承局到來。〔末上〕傳遞急如火，官差不自由。自家承局的是也。公差到浙江遞送公文；昨日王狀元與我說，要寄家書回去，不免到下處取書。〔生〕承局，起動你來了。〔末〕狀元寫完家書未曾？〔生〕寫完在此了。〔末〕既完了，送在那裏去？〔生〕此書煩附與溫州在城雙門巷裏錢貢元家下。〔末〕狀元姓王，為何到錢宅？〔生〕是我岳丈家中。
【懶畫眉】煩伊傳遞彩雲箋，你到吾家可代言。〔末〕代言怎麼說？〔生〕因參相府被留連，不能勾歸庭院，傳與我萱親莫掛牽。
【前腔】〔末〕狀元深念北堂萱，料想尊堂憶狀元。泥金先把好音傳，他必定生歡忭，正是-紙家書抵萬錢。
〔生〕平安一紙喜重重，〔末〕闔宅投呈喜信通。
〔生〕只恐匆匆說不盡，〔末〕行人臨發又開封。
【雙勸酒】〔淨上〕儒冠誤身，一言難盡。為玉蓮賤人，常懷方寸。若得他配合秦晉，那其間燕爾新婚。
凡人不可貌相，海水不可鬥量。誰想王十朋得了頭名狀元，除授饒州僉判。見說万俟丞相招他為婿，推阻不從。打聽得承局到溫州公幹，王十朋教他寄書。我不免在門首等承局來，也教他寄一封回去。
【前腔】〔末上〕官差限緊，心中愁悶。途路上苦辛，怎辭勞頓。只恐怕誤了公文，那其間有口難分。
〔淨〕足下莫不是承局哥麼？〔末〕小子正是承局。〔淨〕你認得我麼？〔末〕有些面善，不知官人上姓。〔淨〕我是溫州五馬坊大門樓孫半州便是。〔末〕孫官人也是溫州，與王狀元同鄉。〔淨〕正是。〔末〕王狀元有書在此，教我捎回去，我才在他下處取得書在此。〔淨〕原來如此。〔末〕官人，你在此貴幹？〔淨〕說不得。〔末〕為什麼說不得？
【劉潑帽】〔淨〕念我到此求科舉，因不第、羞回鄉裏。修書欲報娘和父，欲煩捎帶，只怕相推阻。
【前腔】〔末〕自家雖在京城住，溫台路來往極熟。官人若有家書附，休得要躊躇，咱與你捎回去。〔淨〕承局哥，既蒙允肯，同到下處寫書與你。〔末〕如此同行。〔淨〕這裏便是下處，請坐。〔末〕不敢。〔淨〕承局哥，我本待留你吃一杯淡酒，怎奈客邊恐怕簡慢你。今奉白銀一錢，自去酒肆中去吃三杯；待我寫完了書，你再來取。〔末〕多謝！無功蒙厚祿，不敢受。〔淨〕褻瀆尊前，請收了。〔末〕如此受了。我去吃了酒，官人你寫完了，我就來取。〔淨〕我就在此寫。〔末下介，淨叫介。末〕孫官人，怎麼又叫我？〔淨〕我與你說，這個包兒，倘若到酒肆中吃醉了，這包兒放在那裏，不如放在此。吃了酒一發來取。〔末〕我曉得，你說道我拿了一錢銀子去了，不來取書，拿我包在此做當頭。〔介〕我便放在此，你不要動，裏面有王狀元的書在裏面。〔淨〕我生疔瘡也不動。〔末〕自沽三酌酒，早寫萬金書。〔末下。淨吊場〕不施心上無窮計，怎得他人一紙書？想承局去遠了，我把包袱開將起來。且喜王狀元書已在此，待我讀一遍。
【一封書】男百拜拜覆母親尊前妻父母：離膝下到都，一舉成名身掛綠。蒙除授饒州僉判府，待家眷臨京往任所。寄家書，附承局，草草不恭兒拜覆。寫得好！我與他同學，況字跡與我相同。他寫家書，我寫休書，一句改一句。專怪錢貢元不肯將女兒嫁我，今改休書一封回去。且待我改起來。〔改介〕男百拜拜覆母親尊前妻父母。正是才人，一句包了一家門。〔改〕男八拜拜覆，媽媽萱親想萬福。離膝下，到都，一舉成名身掛綠。〔改〕孩兒已掛綠，蒙除授饒州僉判府。〔改〕僉判饒州為郡牧，待家小同臨往任所。若不改傷情，怎得玉蓮到手？〔改〕我取了万俟丞相女，可使前妻別嫁夫。寄家書，免嗟籲，草草不恭兒拜覆。〔改〕我到饒州來取汝。丈二的和尚，只教摸我的頭不著。且放他在包袱裏，如今寫我的。
【清江引】求名未遂，羞歸鄉里，淹滯在京都地。拜覆我爹娘，休把兒牽系，指日間到家庭，重賀喜。
〔末上〕折梅逢驛使，寄與隴頭人。〔淨〕我在這裏等你，書已寫完了。你包袱原封不動。這是我的家書，煩老兄帶到五馬坊開典當的才六、才七開拆。〔末〕不須分付。〔淨〕聊奉白金一兩，以為路費。〔末〕多謝厚賜！
【朱奴兒】〔淨〕因科舉離鄉半春，從別後斷羽絕鱗。今日天教遇你們，趁良使附歸音信。〔合〕還歷盡山郭水村，指日到東甌郡。
【前腔】〔末〕是則是公文限緊，蒙相委怎敢不允？拚十朝與半旬，到宅上備說原因。〔合前〕
〔淨〕休憚山高與路長，〔末〕此書管取到華堂；
〔淨〕不是一番寒徹骨，〔末〕爭得梅花撲鼻香。
【臨江仙】〔老旦上〕憑欄極目天涯遠，那人去遠如天。〔旦上〕鱗鴻何事竟茫然？今春看又過，何日是歸年？〔老旦〕春闈催試怕違期，一紙音書絕雁魚；〔旦〕此去定應攀月桂，拜恩衣錦聽榮除。〔老旦〕自從你丈夫去後，杳無音信回來。〔旦〕婆婆，想沒有便人。〔老旦〕我與你倚門而望。〔旦〕婆婆請先行，奴家隨後。
【傍妝台】〔老旦〕意懸懸，倚門終日，望得眼兒穿。自他去京曆鏖戰，無一紙信音傳。〔旦〕多應他在京得中選，因此上無暇修書寄故園。〔老旦〕他既登金榜，怎不錦旋，越教娘心下轉縈牽。
【前腔】〔旦〕何勞憂慮恁拳拳，且自把愁眉暫展閑消遣。雖眼下人不見。終有日再團圓。〔老旦〕愁只愁他命乖福分淺，又恐怕客邸淹留疾病纏。〔旦〕死生有命，富貴在天，不須憂慮淚漣漣。
【不是路】〔末上〕渡口離船，早來到錢家宅院前。咱不免、偷閒先下彩雲箋。〔老旦〕甚人言？因何直入咱庭院？〔末〕為一舉登科王狀元。〔老旦〕那個王狀元？〔末〕就是王十朋狀元。〔老旦、旦〕可有書麼？〔末〕因來便，特令捎帶家書轉。〔老旦、旦〕喜從人願，喜從人願。
【前腔】〔旦〕先生，他為何不整歸鞭？付與你書時說甚言？〔末〕教傳語，道因參丞相被留連。〔旦〕婆婆，留連不得回來了。〔老旦〕媳婦，且省憂煎，可備些薄禮酬勞倦。〔旦〕就把銀釵當酒錢。〔老旦〕物輕鮮，權充路費休辭免。〔末〕小人公文緊急，不敢久稽，多謝了。去心如箭，去心如箭。〔下〕
【皂角兒】〔老旦〕想連年時乖運蹇，喜今日姓揚名顯。步蟾宮高攀桂枝，跳龍門首登金殿。把宮花斜插在帽檐邊，瓊林宴，勝似登仙。〔合〕早辭帝輦，榮歸故苑，那時節，夫妻母子大家歡忭。
【前腔】〔旦〕想前生曾結分緣，與才郎共成姻眷。喜得他脫白掛綠，怕嫌奴體微名賤。若得他貧相守，富相連，心不變，死而無怨。〔合前〕
【尾】〔外、淨上〕鵲聲喧，燈花豔。〔末上〕老員外，老安人，姐夫中了狀元，有書回來了。〔外、淨〕果然今有信音傳，整備華堂開玳筵。親家且喜，我兒且喜。〔老旦〕小兒有書回來，正欲著媳婦請親家看書。〔旦〕爹爹，書在此。〔外〕還送與婆婆開拆。〔淨〕老員外，你看封皮上寫那個開拆就是了。〔外〕此書煩附岳父大人親手開拆。
【一封書】男八拜拜覆，媽媽萱親想萬福。
〔旦〕此書起句就差了。兒子寫書與母親，頓首百拜須是，怎麼只寫八拜？〔外〕便是，孩兒。〔淨〕不差，正是八拜。親家兩拜；我也是兩拜；夫妻之情，也是兩拜，湊成八拜。〔旦〕此書不是有才學人寫的。既稱媽媽，又是萱親。萱親就是媽媽，媽媽就是萱親。一人到有兩樣稱呼？〔淨〕正是有才學的人寫的，媽媽是我，萱親是你的婆婆。〔外〕孩兒已掛綠，僉判饒州為郡牧。〔淨〕怎麼叫掛綠？〔外〕做了官，便是掛綠。親家，且喜賢婿做了官了。〔淨〕親家，我這兩隻眼，就是識寶的回回。我說道：王官人兩耳垂肩，定做朝官；鼻如截筒，一世不窮。我說也不曾說？〔外〕說來，說來。〔淨〕說我親家肉建肉愛，定做奶奶。看我女兒嫋娜娉婷，定做夫人。我說也不曾說？〔外〕說來，說來。〔旦〕爹爹，僉判是佐貳官，郡牧是正堂官，如何一人到做兩樣官？〔淨〕我兒你不曉得，這是饒的。〔外〕官也有得饒？〔淨〕你再念。〔外〕僉判饒。〔淨〕恰又來，僉判是饒。〔外〕饒州是地方。〔淨〕你不曾說出州字來。〔外〕不要多說，待我再念。我娶了万俟丞相女，可使前妻別嫁夫。〔旦〕爹爹，這書有頭無尾，不要看了。〔外〕這是沒志氣人寫的，不要看了。〔淨〕大凡幹事，都要幹了。若不了當，你也不快活，我也不快活。〔外〕也罷，待我看了。寄休書，免嗟籲，我到饒州來取汝。〔淨〕老賊招得好女婿，賤人嫁得好老公。我一了說他娘兒兩個，腦後見腮，定是無義之人。可哥的信了我的嘴。〔外〕起初說他許多好，如今又說他不好。〔淨〕我要他好便好，要他不好便不好。〔外〕我這賢婿，決無此情。〔老旦〕親家媽，我孩兒不是忘恩負義的人。〔淨〕窮了八萬年的王敗落，快走出去！
【剔銀燈】〔老旦〕親家母不須怒起，容老身一言咨啟。我孩兒頗頗識法理，肯貪榮忘恩失義？須知天不可欺，決不肯停妻娶妻。
【前腔】〔淨〕忘恩義窮酸餓鬼，才及第輒敢無理。只因我賤人不度己，教娘受醃臢惡氣。他今日卻元來負你。呸！羞殺了丫頭麵皮。
【前腔】〔旦〕書中句全無禮體，竟不審其中詳細。葫蘆提便說他不是，罵得我無言抵對。娘，休聽讒說是非，他為人呵，決不肯將奴負虧。
【前腔】〔外〕媽媽且回嗔做喜，我孩兒不須垂淚。終不然為著家書至，將好意番成惡意。娘兒休辯是非，真和假三日後便知。
〔外〕一紙家書未必真，〔淨〕思量情理轉生嗔；〔老〕霸王空有重瞳目，〔合〕有眼何曾識好人。〔下〕〔淨吊場〕李成那裏？你來，你來。〔末上〕老安人為何嚷亂？〔淨〕不好了，你姐夫贅在万俟丞相府中做了女婿了。〔末〕敢沒有此事！〔淨〕怎麼沒有此事？休書寫了家來了。〔末〕老安人不要惱，待我與老員外同到街坊上問個實信。〔淨〕你同老員外打聽消息，沒有這樣的事情便好。你若不打聽得真信回來，不要見我的面。
〔末上〕萬事不由人計較，一生都是命安排。王秀才把荊釵為定，如何便得成親？只因小娘子不從孫宅，老安人忿性，把他嫁了王秀才。結親之後，上京應舉，至今不回來。說道得了頭名狀元，入贅万俟丞相府中，教娘離了媳婦，因此僝僽攪惱。今日老員外出去，體問虛實，未知若何，只得在此等侯。
【普賢歌】〔外〕書中語句有差訛，致使娘兒絮聒多。真偽怎定奪，是非爭奈何？尺水翻成一丈波。〔末〕老員外回來了。〔外〕李成，我今日出去，體問王秀才消息，未知端的。我與你同到妹子家去走一遭。〔末〕小人同去，轉彎抹角，此間便是。〔叫介〕
【前腔】〔丑上〕奴奴方始念彌陀，忽聽堂前誰叫我。偷睛把眼睃，卻是我哥哥。阿三，快把柴來燒焰火。
〔末〕媽媽，燒焰火怎麼？〔丑〕你不曉得，客來看火色，沒茶也過得。〔末〕這等雖無焰頭，且是熱鬧。〔丑〕哥哥，入門不問榮枯事，觀察容顏便得知。哥哥有何緣故，眉頭不展，面帶憂愁？〔外〕妹子，說不得。〔丑〕哥哥但說不妨。
【蠻牌令】〔外〕兒婿往京畿，前日附書回。道重婚丞相女，使母棄前妻。我兒道：非夫寫的，你嫂嫂怒從心起。真和假俱未知，為此特來詢問詳細。
【前腔】〔丑〕哥哥聽咨啟，不必恁憂疑。我鄰居孫官人，赴選近回歸。他在京必知事體，問他音信，便知端的。〔外〕無由去他宅裏，你可令人請來問個詳細。〔淨上〕日裏莫說人，夜裏莫說鬼。方才說小子，小子便來至。〔末〕未相邀，准來請你？〔淨〕我在戲房中聽得。〔末〕這科諢休要提，且與東人相見施禮。
〔淨見介〕媽媽，此位是誰？〔丑〕這是我的哥哥。〔淨〕原來是令兄，正是"有眼不識泰山。"小子前番求親，不蒙允肯。〔外〕非是不從，乃是姻緣不到。〔淨〕令婿得了頭名狀元，除授饒州僉判，曾有書回麼？〔外背雲〕且住，我只說道沒有書回。〔介〕不曾有書回來。〔淨背雲〕怎麼沒有書回來？且將錯就錯，且說與他知道。〔介〕可知道沒有書回來，他在万俟丞相府中做了女婿了。〔外〕足下如何知道？〔淨〕我與他赴試，如何不知？〔丑〕此事實麼？〔淨〕小子親眼見他，如何不實？〔丑〕實不相瞞，前日有一個承局遞書回來。〔淨〕怎麼說的？〔丑〕哥哥正在狐疑之間，足下親見，此事實了。〔淨〕可知道小子最老實的，不敢說謊。〔丑〕王十朋負義的賊。〔淨〕我說道被他負了。
【川撥棹】我當初問親，你們不聽允，到今日被他負恩。〔外〕當初是我忒好意，誰想他忘了本？
【前腔】
〔淨〕咱心裏願續此親。〔外〕貧窮老漢，沒福分攀豪俊。〔淨〕休恁言辭謙遜，我先拜了尊丈人。〔末插科〕正是"不來親者強來親"。〔丑〕若不嫌棄，老身仍舊作媒。〔淨〕如蒙允肯，事不宜遲，小子今日送財禮，明日就要成親。〔丑〕孫官人，你送什麼財禮？〔淨〕我送黃金一百兩，段子一百匹，胡羊、寶鈔、好酒，都是一般送。〔丑〕既停當了，便回去安排禮物送來。〔淨〕如此，小人告退。帽兒光光，好做新郎；分付鄰舍，與我暖房。〔末〕便見熱鬧。〔淨〕正是："人心金石堅相似，花有重開月有圓。"〔先下。外吊場〕妹子，雖然如此，不知我的婆婆意下如何？〔丑〕不妨，待我去與嫂嫂說。
【生薑芽】〔外〕從他往京畿，兩月余，一心指望登科第，回鄉裏，怎捨得輕辜負？相門重贅多嬌女，不思量撇下荊釵婦。〔合〕棄舊憐新小人儒，虧心折盡平生福。
【前腔】〔丑〕畜生反面目，太心毒。忘恩負義難容恕，真堪惡！且放懷，休疑慮。他既貪圖榮貴重婚娶，咱這裏別選收花主。〔合前〕
【前腔】〔末〕恩東免嗟籲，且聽覆。言清行濁心貪污，違法度，恩和義，都不顧。半載夫妻曾廝聚，一時間卻把嬋娟誤。〔合前〕
〔外〕骨肉參商淚滿襟，〔丑〕哥哥不必再沈吟；
〔末〕人情若比初相識，〔合〕到老終無怨恨心。
【字字雙】〔淨上〕試官沒眼他及第，得志。戀著相府多榮貴，入贅。不思貧窘棄前妻，忘義。叵耐窮酸太無知，嘔氣。
黃柏肚皮甘草口，才人相貌畜生心。叵耐忘恩負義賊，棄舊憐新，入贅万俟丞相府中了。前日寄書回來，教母親離了媳婦。這氣如何忍得？我家老賊兒今早出去，體問消息，未知若何。待他回來，便知分曉。
【玉胞肚】〔外上〕讀書豪俊，忍撇下甌城故人。〔丑上〕負心賊有才實無信，才及第，棄舊憐新。〔合〕他貪奢戀侈，實丕丕使不仁，行短天教一世貧。〔外〕只因差一著，滿盤都是空。〔淨〕老兒，體問消息如何了？〔外〕一言難盡。〔淨〕怎麼說？〔丑〕好教嫂嫂知道。方才哥哥到我家中，說那王秀才的情節未盡，恰好孫官人近日在京回來，正好到我家中探望。我將此事問他，真個贅在万俟丞相府中了。言語並不差池。〔淨〕實也不實？〔丑〕怎麼不實！〔淨〕我說道，老賊不聽我說，你做得好事！
【漿水令】你當初不聽我們，到如今被他負恩。〔外〕世間誰是預知人，何須鬥口與我相爭？〔丑〕都忍耐，聽解紛，家必自毀令人曬。〔合〕尋思起教人氣忿。誰知道，誰知道恁般不仁。
【前腔】〔丑〕那孫官人來說事因，他依然要願續此親。〔淨〕那人果不棄寒門，教他選日下定成親。〔外〕聽伊言，心自忖，只恐我兒不從順。〔合前〕〔淨〕姑娘，既然孫官人果有此心，事不宜遲。〔丑〕便是。他今日送財禮，明日就成親。〔淨〕若如此甚好。〔丑〕我便去報與他知道，教哥哥便去對玉蓮說，教他準備成親。〔外〕我難對他說，你們自去與他說。〔淨〕姑娘，待我自與玉蓮說，你二人自回去。〔介〕情到不堪回首處，一齊分付與東風。〔外、丑先下。淨〕且叫玉蓮與他說，肯嫁孫家，房奩首飾，件件與他。若不肯時，頭上剝到腳下，打他半死，不怕不從。玉蓮！
【金蕉葉】〔旦上〕奈何奈何，信讒言母親怪我，尺水翻成一丈波。天那！是何人暗地裏調唆？〔見介。淨〕孩兒，早知今日，悔不當初。早依我說，不見如此。你爹爹出去體問你丈夫消息，委實贅在万俟丞相府中了。你爹爹說道：他那裏重婚，我這裏改嫁。因此將你許了孫家了。你可梳妝準備。〔旦〕母親差矣，王秀才是賢良儒士，未必辜恩負義。玉蓮是貞潔婦人，焉敢再嫁？他果然重婚相府，奴家情願在家守節。〔淨〕什麼守節？"要知山下路，須問過來人。"我當時若守得定時，為何又嫁你老子？"守節"二字，只好口說，一個時辰也熬不得的。〔旦〕母親，此乃傷風化之言，不須提起。〔淨〕我兒，今番斷不由你了，依了娘說，我與你母子相親。再若不從，朝一頓，暮一頓，打得你黃腫成病。教你湯不得吃，水不得進。嫁不嫁，今日還我個明白！
【孝順歌】孫員外，家富足，他們有的是金共玉。你一心嫁寒儒，緣何棄撇汝？〔旦〕容奴稟覆，未必兒夫將奴辜負。那一個橫死賊徒，忒兀自生嫉妒？〔淨〕這紙書你重看取，明寫著贅相府。
【前腔】〔旦〕書中句都是虛，沒來由隊真閒氣蠱。他曾讀聖賢書，如何損名譽？〔淨〕你這醃臢蠢物，他棄舊憐新，情如朝露。你兀自不改前非，又敢來胡推阻。〔旦〕富與貴，人所欲。論人倫焉敢把名汙？
【前腔】〔淨〕他登高第身掛綠，侯門贅居諧鳳侶。〔旦〕他為官理民庶，必然守法度，豈肯停妻再娶？〔淨〕他負義辜恩，一籌不數。你因甚苦死執迷，不聽娘言語？〔旦〕空自說要改嫁奴，寧可剪下發做尼姑！〔淨打旦介〕
【前腔】賊潑賤敢抵觸，告官司拷打你不孝婦！〔旦〕官司要厚風俗，終不然勒奴再嫁夫。〔淨〕抵觸得我好！〔旦〕非奴抵觸。〔淨〕惱得娘心頭騰騰發怒，便打死你這丫頭，罪不及重婚母。〔旦〕打死了奴，做個節孝婦。若要奴再招夫，直待石爛與海枯。〔淨〕賤人，石頭怎得爛？海水怎得枯？你敢說三個不嫁麼？〔旦〕不嫁，不嫁，只是不嫁！〔淨〕好回得停當！我要你嫁孫家，一片好心，你到反為不美。罷！罷！自從今日，脫下衣服首飾還我，與你三條門路：刀上死也得；水裏死也得；繩上死也得，只憑你。肯嫁孫家，進我門來；不肯嫁，好好走出去。〔旦〕萱親息怒且相容，〔淨〕母命如何不聽從？〔旦〕休想門闌多喜慶，〔淨〕管教女婿近乘龍！〔淨下〕
〔旦吊場〕自古道："忠臣不事二君，烈女不更二夫。"焉肯再事他人？母親逼奴改嫁，不容推阻，如之奈何？千休萬休，不如死休。倘若落在他圈套，不如將身喪溺江中，免得被他淩辱，以表貞潔。
【五更轉】心痛苦，難分訴。丈夫！一從往帝都，終朝望你諧夫婦。誰想今朝，拆散中途。我母親信讒言，將奴誤。娘呵！你一心貪戀，貪戀他豪富，把禮義綱常全然不頤。母親，你今日聽信假書，逼奴改嫁，此事決然不可！
【前腔】奴哽咽，難移步，不想堂前有老姑。婆婆，奴家今日撇了你去。千愁萬怨，休怨兒媳婦，也不是你孩兒將奴辜負。婆婆，奴家若不改嫁，又不投江，恐母親逼勒奴生嗔怒。罷！罷！賢愚壽夭天之數，拚死黃泉，丈夫！不把你清名辱汙。
【滿江紅】拚此身來，早去跳江心，撈明月。〔下〕
〔末上〕溫州棠樹綠陰濃，今佐閑優鎮國東。海甸圻牆千里外，蓬萊官賜五雲中。春回畫省苗陰合，雨過青林荔子紅。莫倚凡情宮內重，回來方岳拜三公。吾乃錢安撫衙裏親隨。我本官前任是溫州府太守，今蒙聖恩除授福建安撫，欲去之任，今日就在此江心渡口上船。明日侵早開港出洋。行李俱已完備，夫人與家眷都上舟了，惟我相公府裏辭官便來。恐有分付，男女只得在此等侯。
【粉蝶兒】〔外上〕一片襟期，清似五湖秋水，喜聲名上達丹墀。感皇恩，蒙聖寵，遷除福地。秉忠心肅清奸弊。
下官遠離北地，來任東甌，紫綬金章，官閑五馬，擢居太守之尊；朱幡皂蓋，守鎮三山，升為安撫之職。才兼文武雙全，德化軍民兩益。行李未曾離浙左，聲名先已到閩南。〔淨上〕永嘉縣縣丞遞人夫手本。〔外〕取上來，多了。〔淨〕不多。兩隻船，一百七十人夫，不多。〔外〕起去伺候，左右何在？〔末〕頻聽指揮黃閣下，忽聞呼喚畫堂前。覆相公，有何使令？〔外〕與我喚船家來分付他。〔末叫介〕
【山歌】〔丑上〕做梢公，做梢公，起樁開船便拔篷。相公要往福州去，願天起陣好順風。〔末〕好好，說得利市。〔外〕梢子，明早開船。〔丑〕明早賽神好開船。〔外〕合用物件說將來。〔丑道介。外〕你且聽我說，夜來寢睡之間，忽有神人囑付言語，說有節婦投江，使吾撈救。又道此婦人與吾有義女之分，汝等駕幾隻小船，沿江巡哨，不拘男婦，撈救得時，重重賞你。〔眾〕領鈞旨。
【鏵鍬兒】〔外〕乘桴浮海非吾願，算來人被利名牽。登舟過福建，須要防危慮險。〔合〕明早動船，開洋過淺，願陣好風，吉去善轉。
【前腔】〔丑〕撐船道業雖微賤，水晶宮裏活神仙。鋪蓋且柔軟，蓑衣簟眠。〔合前〕
〔外〕今朝船上且淹消，〔末〕來早江頭看落潮。
〔丑〕撐駕小舟歸大海，〔合〕這回不怕浪頭高。
【梧葉兒】〔旦上〕遭折挫，受禁持，不由人不淚垂。無由洗恨，無由遠恥。事臨危，拚死在黃泉作怨鬼。
自古道"河狹水緊，人急計生。"來到江頭了也。天那，夫承寵渥，九重仙闕拜龍顏；妾受淒涼，一紙詐書分鳳侶。富室強謀娶婦，惑亂人倫；萱堂怒逼成親，毀傷風化。妾凱肯從新而棄歸？焉能反正以從邪？爭如就死忘生，不可辜恩負義。一怕損夫之行；二恐誤妾之名；三慮玷辱宗風；四恐乖違婦道。惟存節志，不為邀名。拴原聘之荊釵，永隨身伴；脫所穿之繡履，遺棄江邊。妾雖不能效引刀斷鼻朱妙英，卻慕取抱石投江浣紗女。
【香羅帶】一從別了夫，朝思暮苦。寄來書道贅居丞相府。母親和姑媽逼勒奴也，改嫁孫郎婦。奴豈旨再招夫？萱堂苦苦責打奴，只得拚死在黃泉路，免得把清名來辱汙。
【胡搗練】傷風化，亂綱常，萱親逼嫁富家郎。若把身名辱汙了，不如一命喪長江。〔投江介。丑上救旦下〕
【五供養】〔外上〕餐風宿水，海舟中多少憂危。終宵魂夢裏，似神迷。披衣強起，玉宇清高如洗。江風緊，海潮回，側聽鄰岸曉雞啼。人平不語，水準不流。叫梢水，什麼人？
【山歌】〔丑上〕夜行船裏撈救一枝花，五更轉說天淨紗，脫布衫跳下江兒水，一支紅繡鞋失落在浣溪沙。
稟老爹：夜至五更前後，有一婦人投水，小的撈救在船。〔外〕果有一婦人，寧可信其有，不可信其無。快請夫人出來，一壁廂把投水婦人換了衣服帶過來。
【菊花新】〔貼旦上〕日上三竿猶未起，聞呼未審何因。〔外〕夜來有一婦人投江，梢手救得在小船上。夫人，你把些幹衣服與他換了濕的來見我。
【糖多令】〔旦上〕無奈禍臨頭，今朝拚死休，如癡似醉任飄流。不想舟人撈救，我身出醜，臉慚羞。〔見介。外〕婦人，我且問你，你是何等人家兒女？因何短見投水？必有緣故。
【玉交枝】〔旦〕容奴伸訴。〔外〕你在那裏住居？〔旦〕念妾在雙門住居。〔外〕姓甚名誰？〔旦〕玉蓮姓錢儒家女。〔外〕原來與我同姓。你曾嫁人麼？〔旦〕年時獲配鴛侶。〔外〕既有丈夫，丈夫姓甚名誰？在家、出外？〔旦〕王十朋是夫出應舉。〔外〕且住。王十朋是你丈夫，他得中了頭名狀元，有書回來麼？〔旦〕數日前有傳尺素。〔外〕既有書來，為何投水？〔旦〕因此書骨肉間阻，因此書銜冤負屈。〔外〕書中必有緣故。
【前腔】〔旦〕書中緣故，道休妻重婚在相府。〔外〕他是讀書人，豈肯違法度？我曉得了，莫不是朋黨嫉妒？〔旦〕萱親信聽讒詐書，逼奴改嫁孫郎婦。〔外〕怎麼不從母命？〔旦〕論貞潔不更二夫，奴焉敢傷風敗俗？〔外〕原來是王狀元的貞烈夫人，快請起來。
【前腔】聽他言語，論貞潔他人怎比，思量我也難留你。左右叫舟子，不如送還伊父。〔旦〕若還送奴歸故里，不如早喪黃泉路，到顯得名傳萬古，盡教他的婚後娶。
【前腔】〔外〕不須憂慮，且帶你同臨任所。修書遣人饒州去，管教你夫婦重會。〔旦〕若還這般周濟奴，猶如久旱逢甘雨，便是妾重生父母。望公相與奴做主。
〔外〕既然如此，不肯回去。我不是別人，乃是前任本府太守。今蒙聖恩除授福建安撫，即日將帶家小之任。你丈夫既為饒州僉判，與福建相隔不遠。你如今不肯回去，就在我船上，與我老夫人同臨任所。我想起來，一路上怎麼稱呼。他也姓錢，我也姓錢，你拜我為義父。到任所修一封書，差人到饒州報與你丈夫知道，教他取你去。夫婦重會，缺月再圓。心下如何？〔旦背雲〕若無鈞眷在船，事有可疑。既有鈞眷在船，去也無妨。只是撇了婆婆，於理不當。〔介〕若得老相公如此周全，重生父母，再養爹娘。〔外〕將酒來，遞了我的酒。〔介〕梅香、左右，都要稱小姐。
【黃鶯兒】〔旦〕公相望垂憐，感夫人意非淺。又蒙結拜為姻眷，恩德萬千，何日報全？願公相早登八位三台顯。〔合〕淚漣漣，雙親遠別，重得遇椿萱。
【前腔】〔外〕不必淚漣漣，這相逢非偶然。同臨任所為姻眷，聊附寸箋，饒州報傳，管教你夫婦重相見。〔合〕免憂煎，夫妻有日，重得遇椿萱。
【前腔】〔貼〕天賜這姻緣，喜他們也姓錢，同臨所作宛轉。明日動船，開洋過淺，願一陣好風，急去登福建。〔合前〕
【前腔】〔旦〕溺水自心酸，我婆婆苦萬千，堂前繼母心不善。兒夫去遠，家尊老年，何日得見王僉判？〔合前〕
〔外〕夫妻憂慮各西東，〔老〕會合今朝喜氣濃。
〔旦〕一葉浮萍歸大海，〔合〕人生何處不相逢。
【喜遷鶯】〔生上〕從別家鄉，期逼春闈，催赴科場。鵬程展翅，蟾宮折桂，幸喜名標金榜。旅邸憶念，孤鸞幽室，萱花高堂，魚雁杳，信音稀，使人日夜思想。人在東甌，身淹上苑，望中山色空迷眼。終朝旅思歎蕭條，高堂親鬢愁衰短。秦嶺雲橫，藍關雪漫，潮陽未到魂先斷。春歸花落久棲遲，愁深那覺時光換。
【雁魚錦】長安四月花正飛，見殘紅萬片皆愁淚。何苦被利祿成拋棄，如今把孤身旅泊天涯。意懸懸止不住思維，音書曾有回，只怕他望帝都欲赴愁迢遞。望目斷故園，知他知也未？
【前腔】當時痛別慈幃，論奉親行孝也縈懷不寐。年華有幾，縱然是百歲如奔騎。論早晚須問起居，論寒暑須當護持，論供養要甘肥。因赴舉，把蘋蘩饋托與我妻，知他看承處怎的？俺這裏對青山，望白雲，鎮日瞻親舍；他那裏翹白首，看紅日，終朝憶帝畿。
【前腔】嗟籲，鳳別鸞離，怎如得儔鶯偶燕時相聚？悽楚寒窗，寂寞旅況。閃殺當時，甘效於飛。孤燈夜雨，溜聲不斷，卻把寸心滴碎。只為那釵荊裙布妻難棄，總有紫閣香閨人怎迷？
【前腔】猛思那日臨行際，蒙岳丈惜伊玉樹，兼愛我寒枝。念行囊空虛，欣然便周全助路資。召共居，感此義山恩海深難棄。細躊躇，甚日酬取？教我怎生忘渠？但願得一家到此沾祿養，也顯得半子從今展孝私。
【前腔】論科舉，本圖看春風杏枝，玉馬驟香衢。豈知他陷我在瘴嶺煙區？愁只愁身歸鳳池，恨只恨釁生鴛侶。人不見，氣長籲，只為蠅頭蝸角微名利，致使地北天南怨別離。
左右過來。〔丑上〕廳上一呼，階下百諾。相公有何指揮？〔生〕前月寄書回去，接取老夫人並家眷來此同赴任所。經今日久，將次來到，你可到十裏長亭侍候迎接，不得有違。〔丑〕如此便去。〔下〕
〔生〕家鄉千里隔相思，目斷甌城人到遲。
旅邸難禁長日靜，魂消幾度夕陽時。
【梧葉兒】〔老旦上〕兒媳婦哭啼啼，昨夜三更出繡幃。今早起來沒尋處，使我無把臂。一重愁翻做兩重悲，使我淚偷垂。
天有不測風雲，人有旦夕禍福。我媳婦被逼嫁不從，哭了一夜，今早不知那裏去了？〔末上〕莫取非常樂，須防不測憂。老安人，不好了，小人到江邊去訪問，見許多人說我小姐投江死了，拾得繡鞋在此。
〔老旦〕呀！果是我媳婦的，痛殺我也！〔倒地介〕
【山坡羊】撇得我不尷不尬，閃得我無聊無賴。親家，你一霎時認真逼他去投江海，怎布擺，禍從天上來。你嫡親父母尚且不遮蓋，反將他諧老夫妻生打開。〔合〕哀哉！撲簌簌淚滿腮。傷懷，生擦擦痛怎捱！〔外、淨上〕隔牆須有耳，窗外豈無人。親家為何啼哭？〔老旦〕親家，不好了，我的媳婦投江死了。
〔外〕怎麼曉得？〔老旦〕見有繡鞋在此。〔外哭倒介〕
【山坡羊】兒，你不念我年華高邁，不念我形衰力敗，不念我無人養老，不念我絕宗枝派。我想這樁事不是別人，都足你老禍胎，受了孫家婚聘財，逼得他銜冤負屈投江海。
親家，我有一搭地，指望令郎與小女把我兩塊老骨頭埋葬。不想令郎又贅在相府，不得回來，小女又投江死了，我好命苦！閃得我有地無人築墓台。〔合〕哀戰，撲簌簌淚滿腮；傷懷，生擦擦痛怎捱？〔淨〕親家，你令郎贅在相府，做了女婿，我女又投江死了。如今與你沒相干了，寺裏觀音請出。〔外〕我的女兒肉尚未冷，你就趕他出去？〔淨〕你兩個做了一家，我出去了罷。〔外〕親家，你聽那老不賢，在這裏與他難相處，莫若到京見令郎。不知意下如何？〔老旦〕老身正欲如此。奈我身伴無人，怎生去得？〔外〕我著李成送親家前去。〔淨〕我自要他，去不得。〔外〕誰要你多言？〔老旦〕親家，老身不識進退，有一言相懇。〔外〕親家但說不妨。〔老旦〕欲往江邊祭奠，以表婦姑之情。
〔外〕可憐，不勞親家費心，李成今晚整備祭品，等侯王老安人祭奠。〔老旦〕親家，老身就此拜別。
【勝如花】辭親去，別淚零，豈料登山驀領。只因人遞簡傳書，教娘離鄉背井，未知道何日歡慶？
〔合〕愁只愁一程兩程，況未聞長亭短亭。暮止朝行，趲長途曲徑，休辭憚跋涉奔競。願身安早到京城，願身安早到京城。
【前腔】〔外〕我為絕宗派，結婚姻，指望一牢永定。誰知他又贅在侯門，今日翻成畫餅，辜負了田園荒徑。〔合前〕
【前腔】〔淨〕他家鍋中米沒半升，去戀著豪門，不思舊親，到如今一旦身榮，撇卻糟糠布荊，短行處教人怒沖。〔合前。外〕李成，你送王老安人到京，面會王狀元，即便回來。〔末〕男女理會得。
【前腔】蒙員外分付情，對狀元一訴明，幸喜得日暖風恬，相送起程，傷目兮桑榆暮景。〔合前〕生離死別痛無加，路上行人莫歎嗟。花正開時遭雨打，月當明處被雲遮。
〔淨上〕莫信直中直，須防仁不仁。我本等是一段美意，不想這丫頭行此拙路。老員外止生這女兒，今被他日夜啼哭，教我怎麼過得日子？如今送了親家去了，這一回來，教我躲在那裏？躲在這裏罷。〔外上〕有這等事？一家好人家，都被那老不賢弄壞了。雖是王十朋贅在相府，未審虛實。今日也逼孩兒改嫁，明日也逼孩兒改嫁，受不過淩辱，忿氣投江身死。你那裏去？老潑婦，如今走在天上去？〔淨〕老員外，不要惱。要打便打，要罵便罵，我跪在這裏了。〔外〕老潑婦，誰教你逼死了我兒？我也不要你了。〔淨〕我也只要他做好人，後邊靠他。誰想女兒認真苦惱。你若趕我出去，那個要我？〔外〕鄰舍人家去。〔淨〕十家鄰舍九家斷，那裏去得？〔外〕親友人家去。〔淨〕平昔沒有盤盒來往，做人不好，也去不得。〔外〕和尚寺裏去。
〔淨〕屈嫁和尚是好惹的，我去也罷，怕被人笑話你。
〔外〕原來沒處去。
【憶虎序】當初娶汝，〔淨〕正是大盤大盒娶的。
〔外〕指望生男育女。〔淨〕你到說我沒用？你頭未上床，腳先睡了，那個沒用？依了我，十個還養得出哩！
〔外〕老潑婦，今日也與我孩兒嚷亂，明日也與我孩兒嚷亂，逼勒我孩兒投江身死。〔淨〕他自壽命短促，自家死的，與我甚麼相干？〔外〕我寫狀經官，經官呈旨你。〔淨〕告我得何罪？〔外〕告你是不賢婦、薄倖妻。若到官司，打你皮綻肉飛。〔淨〕當初是我不合討了他的便宜。如今我就下他一個禮，也沒人笑我。
【前腔】我當初嫁你，也是明媒正娶，又不是暗地裏偷情，強來隨你。相隨百步，尚有徘徊之意。免告官司，免告官司，和你團圓到底。
〔外〕起去。〔淨〕嗄！他被我一哭，心就軟了。
〔外〕我趕他出去，被人笑話。過來。〔淨〕嗄！〔外〕留你在家，要依我三件事。〔淨〕勿要說三件，十件也依你。〔外〕第一件事，我與人講話，不要你多嘴。〔淨〕若有我的說話，添這等一句兒。〔外〕第二件，不要與我同吃飯。〔淨〕我自有王帝吃，那個要與你同吃。
〔外〕那個王帝？〔淨〕灶君王帝。你也要依我三件事。
〔外〕那三件？〔淨〕魚幹酸湯白米飯，吃飽了朝也喀，暮也喀，養還你班稍抉。〔下。外吊場〕禍福無門，唯人自召。我那老不賢聽信讒書，接了孫家財禮，逼令女兒改嫁，只因受逼不過，已自投江死了。況孫家是個無籍之徒，必來我家打鬧。我更年老力弱，難以抵對，如何是好？
【梨花兒】〔丑上〕侄女許子孫汝權，受他財禮千千貫。今日成親多喜歡，嗏！姑娘只要長長段。呀！哥哥，今日嫁女吉日，因何在此愁悶？〔外哭介〕都是你害我女兒投江死了，還要說？〔丑〕真個好苦。〔外〕你且不要哭，這孫家事怎生回他？〔丑〕人既死了，終不然撚一個與他。若沒有人，拼得還他財禮便了。若說不來，財禮也不要還他，更又賴他。
〔外〕賴他什麼？〔丑〕賴他倚恃豪富，威逼成親，以致我女身死。〔外〕這都是你生出來許多事端，我不管，你自去回他。〔丑〕哥哥，孫汝權不是好人，怎肯甘休。我有一計在此，將幾件衣服與我穿了，哄上轎去。我到他家裏，與他說話便了。〔外〕既如此，我自進去。正是：野花不種年年有，煩惱無根日日生。〔下〕
【前腔】〔淨、眾上〕今日娶親諧鳳鸞，不知何故來遲緩；莫非他人生異端？嗏！須知人亂法不亂。
〔丑〕孫相公來了麼？〔淨〕張姑媽，快請新人上轎，我在此親迎。〔丑〕曉得了，分付眾人在青龍頭轉一轉。
〔淨分付，眾轉介〕禮人，與我快請新人。〔請介，丑帶兜頭哭上介，轉介。淨〕禮人，拜了家廟就結親。
〔唱禮介，拜介。淨揭蓋〕好也，好也。你受了我的財禮，藏了侄女，賴我親事。〔丑〕我不是騙你，我侄女已投江死，拚得還你財禮，大家甘休。〔淨〕一倍還我十倍，我也只要老婆。〔丑〕呸！小鬼頭兒，你倚恃豪富，威逼我侄女投水已身死，你要怎的？〔淨〕這潑皮到來誣賴我。
【恁麻郎】我告你局騙人財禮。〔丑〕我告你威逼人投水。〔淨〕怎誤我白羅帕見喜。〔丑〕悶得他黃泉做鬼。〔末〕息怒威，寧耐取。〔淨〕休想我輕輕放過你！〔丑〕我怕你強橫小賊驢！〔淨〕我那怕你醃臢臭劄！〔末〕算從來男不和女敵，自古道窮不共富理。
〔丑〕打你嘴。〔淨〕踢你的腿。〔末〕須虧了中間相勸的。
〔丑〕這事情天知地知。〔淨〕這見識心黑又意黑。〔末〕怎辨別他虛你實，也難明他非你是。〔淨〕不放你。
〔丑〕不放你。〔末〕自古饒人不是癡。〔淨〕你藏了女兒，誣賴人命，若見了屍首，萬事俱休；不見屍首，教你粉碎。
〔淨〕窩藏侄女忒無知，〔丑〕威逼成親事豈宜？
〔淨〕好手中間逞好手，〔丑〕吃拳須記打拳時。
【風馬兒】〔老旦上〕柳拂征衣露未央，可憐年邁往他鄉。〔末〕謾自殷勤設奠，血淚灑長江。
〔老旦〕渺渺茫茫浪潑天，可憐辜負你青年。〔末〕小姐，你清名須並浣紗女，白髮親姑誰可憐？老安人，正在此處拾的繡鞋。〔老旦〕就此擺下祭禮。
【綿搭絮】尋蹤覓跡到江邊。李成舅，可曾帶得香來？〔末〕小人不曾帶得。〔老旦〕我那兒，只一塊香沒福受用。〔苦〕只得撮土為香，禮雖微，表姑情意怪。望靈魂暫且聽言：指望松蘿相倚，誰想你抱石含冤？這也不要埋怨你丈夫，都是你的親娘把乘龍女婿嫌。
【憶多嬌】〔末〕愁哽咽，情慘切，萱堂苦逼中道絕，暮憶朝思難訴說。〔合〕喪溺江心，喪溺江心，永遠傳揚孝烈。〔老旦〕我那媳婦的兒，我有半年糧食，也不見得到你家來。
【綿搭絮】只為家貧無倚，在他閭閻。是你的兒夫去經年，杳沒音信傳。是你的繼母呵，信讒言。鎮日熬煎，熬煎得你抱屈含冤。我那兒，撇得我無倚無依。你帶我的孝才是順理。今日呵，反披麻哭少年！
【憶多嬌】〔末〕心痛惜，情慘戚，將身赴江學抱石。可憐夫婦鸞鳳拆，〔合〕即日登程，即日登程，渺渺音容遠隔。〔末〕老安人，不須啼哭，趲行前去。
【風入松】〔老旦〕歎連年貧苦未逢時，誰想一旦分離。我孩兒自別求科舉，怎知道妻房溺水？但說來，又恐驚駭我兒，決不可與他知。〔末〕安人不必恁憂慮，且聽男女咨啟。只說狀元催逼起，先令我送安人來至。那其間方說就裏，決不要使驚疑。
【急三槍】〔老旦〕痛易情難訴！痛易情難訴！常思憶，常憂慮，心戚戚，淚如珠。〔末〕且自登程去，且自登程去，休思憶，休憂慮，途路上，免嗟籲。
【風入松】〔老旦〕如何教我免嗟籲？我這老景憑誰？年華老邁難移步，旦夕間有誰來溫顧？恨只恨他們繼母，逼他嫁死得最無辜。〔末〕果然死得最無辜，論貞潔真無。姻緣契合從今古，拆散了夫妻皆天數。漫騰騰洛陽近也，今且喜到京都。
萬里關山去路長，可憐年邁往他鄉；
江邊不敢高聲哭，恐怕猿聞也斷腸。
【夜行船】〔生上〕一幅鸞箋飛報喜，垂白母，料已知之。日漸過期，人何不至？心下轉添縈系。雁塔題名感聖恩，便鴻昨已寄佳音。思親目斷雲山外，縹緲鄉關多白雲。下官前日修書，附承局帶回，請取家小，同臨任所。一去許久，不見到來，使我常懷憂念。正是：雖無千丈線，萬里系人心。
【前引】〔老旦上〕死別生離辭故里，經歷盡萬種孤淒。〔末上〕昨過村莊，今入城市，深感老天垂庇。
〔老旦〕這裏是那裏了？〔末〕京師地面了。〔老旦〕聞說京師錦繡邦，果然風景異他鄉；〔末〕紅樓翠館笙歌沸，柳陌花街蘭麝香。〔老旦〕李成舅，你曉得狀元行寓在何處？〔末〕小人一路打聽，行館就在四牌坊。老安人把孝頭帶藏了，慢慢說也未遲。〔老旦〕這也說得有理。〔末〕牌子，這裏可是王狀元行館麼？〔淨上〕這裏就是。〔末〕通報家裏有人在此。〔淨〕稟老爺，家裏有人在外。〔生〕著他進來！〔未〕老爺，李成磕頭。
〔生〕起來。老安人小姐來了？〔未〕來了。〔生接，背問末介〕小姐為何不見？〔末〕後面來了。〔生〕母親請坐，孩兒拜見。一路風霜，久缺甘旨，恕孩兒不孝之罪。〔老旦〕兒，你在此一向好麼？〔生〕母親聽稟：
【刮鼓令】從別後到京，慮萱親當暮景。幸喜得今朝重會，娘，又緣何愁悶縈？李成舅，莫不是我家荊，看承母親不志誠？〔末〕小姐且是盡心侍奉。
〔生〕我的娘，分明說與恁兒聽。你媳婦呵，怎生不與共登程？
【前腔】〔老旦〕心中自三省，轉教人愁悶增。你媳婦多災多病，況親家兩鬢星，家務事要支撐，教他怎生離鄉背井？為你饒州之任恐留停。兒，你岳丈先令人送我到京城。〔生〕母親言語不明，李成舅，你備細說與我知道。
【前腔】〔末〕當初待起程，〔生〕正要問你起程，小姐怎麼不來？〔末〕到臨期成畫餅。〔生〕母親，李成舅說甚麼畫餅？〔末背〕若泌起投江一事，恐唬得恩官心戰驚。〔生〕李成舅，說甚麼驚字？〔末〕是有個經字，小姐呵！路途上少曾經，當不得許多高山峻嶺，餐風宿水怕勞形。〔生〕老安人也來了，他到來不得？〔末〕便是小姐有些病體，老員外呵，因此上留住在家庭。
【前腔】〔生〕端詳那李成，語言中猶未明。娘，把就兒裏分明說破，免孩兒疑慮生。〔老旦背。生〕呀，母親因縣的變顏情，長籲短歎珠淚零？〔老旦袖出孝頭髻介。生〕袖兒裏脫下孝頭繩，莫不是恁兒媳婦喪幽冥？〔生〕我的娘。孝頭繩那裏來的？〔老旦〕兒！千不是萬不是，都是你不是！〔生〕娘，怎麼到是兒不是？〔老旦〕唗！還說你的是！當初承局書親附，拆開仔細從頭睹，道你狀元僉判任饒州。兒，這下一句不該寫。〔生〕那一句？〔老旦〕休妻再贅万俟府。〔生〕母親，語句都差了。〔老旦〕語句雖差字跡同，岳翁見了心生怒。〔生〕岳母沒有話說？〔老旦〕岳母即時起毒心，逼妻改嫁孫郎婦。〔生〕我妻從麼？〔老旦〕汝妻守節不相從，苦，這一句難說了！〔生悲介〕娘，一發說了罷。
〔老旦〕將身跳入江心渡。〔生〕呀！渾家為我守節而亡，兀的不是痛殺我也！〔跌倒介〕
【江兒水】〔老旦〕嚇得我心驚怖，身戰簌，虛飃飃一似風中絮。爭知你先赴黃泉路，我孤身流落知何處？不念我年華衰暮，風燭不定，死也不著一所墳墓。
【前腔】〔生〕一紙書親附，我那妻，指望同臨任所。是何人寫套書中句？改調潮陽應知去，迎頭先做河伯婦。指望百年完聚，半載夫妻，也算做春風一度。
【前腔】〔末〕狀元休憂慮，且把情懷暫舒。人妻聚散生前注，這離別雖說離別苦，想姻緣不入姻緣簿。聽取一言伸覆：須信人生萬事，莫逃天數。
〔老旦〕孩兒，你且省愁煩。〔生〕孩兒只為不就万俟丞相親事，卻將我改調潮陽，害我身命，我肯辜負他？〔老旦〕孩兒，他既死了，無可奈何，且到任所，做些功果追薦他。〔生〕這個少不得如此。〔末〕小人告狀元，老安人起程之時，老員外曾分付小人：送老安人面會狀元，你就趕回來。如今稟狀元，小人告回。
〔生〕李成舅，我身伴無人，同到了任所，那時我修書與你去。〔末〕既如此，小人願隨狀元去。
〔老〕追想儀容轉痛悲，〔生〕豈期中道兩分離？
〔末〕夫妻本是同林鳥，〔合〕大限來時各自飛。
【破陣子】〔外上〕野外江山幽雅，城中景物繁華；〔貼旦、旦、丑上〕六街三市堪描畫，萬紫千紅實可誇。〔合〕閩城景最佳。
〔外〕夫妻幸喜到閩城，跋涉程途為利名；〔貼〕大布仁風寬政令，廣施德化慰黎民。〔外〕夫人，我自到任三月，且喜詞清訟簡，盜息民安。〔貼〕乃相公治政所致。相公曾許孩兒去書報他丈夫知道。兒，管教你夫妻重會。〔旦〕爹爹，這裏到饒州多少路程？〔外〕約有一月之程。〔旦〕爹爹，多與他些盤纏。〔外〕教我多與他些盤纏，我在此呵，
【榴花泣】守官如水，胸次瑩無瑕。薄稅斂。省刑罰，撫安民庶禁奸猾。幸喜詞清訟簡。無事早休衙。〔旦〕依條按法，看懲一戒百誰不怕？待三年任滿期瓜，詔書來早晚遷加。
【前腔】〔貼〕覷著他花容月貌勝仙娃，忍將身命掩黃沙？天教公相救伊家，好似撥雲見日，枯樹再開花。〔外〕貞潔可誇，恁捐生就此令人訝。恁萱親怎不詳察？全不道有傷風化。
【漁家傲】〔旦〕若提起舊日根芽，不由人不兩淚如麻。恨只恨一紙讒書，搬得我母親叱吒。〔外〕他見差，逼汝身重嫁，那些個一鞍一馬。這書劄令人遣發，管成就鸞孤鳳寡。
〔外〕夫人，我到堂上去來，開門。〔眾〕各官免揖。
〔外〕叫一個打差舍人進來。〔淨上〕該小人輪班。〔外〕你叫什麼名字？〔淨〕小人叫苗良。〔外〕苗良，我有一封書，著你到饒州王三府處投下，要回書，限你二十個日子，與你二兩銀子盤纏，星夜趕去。
【前腔】〔淨〕今日裹拜辭都爺，明日裹到海角天涯。一心要傳遞佳音，不憚路途波查。〔外〕關門。
〔旦〕爹爹，下書人去也不曾？〔外〕去了。〔旦〕我還有一句話。〔外〕有什麼話？〔旦〕見他只說三分話。〔丑〕姐姐，便多說幾句怎麼？〔旦〕又恐他別娶渾家。〔外〕你把閑言一筆都勾罷，回來便知真共假。
【尾】月再圓，花重發，那其間歡生喜洽，重整華筵泛紫霞。
〔外〕饒福相離數日程，〔旦〕修書備細說緣因。
〔丑〕分明好事從天降，〔末〕重整前盟合舊盟。
【臨江仙】〔老旦上〕客夢悠悠雞喚醒，窗前尚有殘燈。〔生、末上〕攬衣披枕自評論，今日飄零，何日安寧？
〔老旦〕孩兒，促整衣裝及早行，區區只為利和名；
〔生〕拚卻餐風並宿水，〔末〕不愁帶月與披星。〔老旦〕孩兒，就此趲行前去。
【朝元歌】騰騰曉行，露濕衣襟冷；徐徐晚行，月照遙天暝。只為功名，過離鄉背井，渡水登山驀嶺，帶月披星，車塵馬足不暫停。晴嵐障人形，西風吹鬢雲。〔合〕潮陽海城，到得後那時歡慶。
〔淨上〕三山巡檢接老爺。人夫手本在此。〔生〕拿上來！你那官兒回去，弓手送我過梅嶺。〔淨〕梅嶺上猢猻太多。〔生〕怎麼有許多猢猻？〔淨〕老爺此去，指日封侯。〔生〕生受你，去罷！〔淨下〕
【前腔】幾處幽林曲徑，松杉列翠屏。回首亂雲凝，禪關掩映，聽遠鐘三四聲。欽奉綸音，命遊宦，宿郵亭。遠離京城，盼陽關把往事空思省。水程共山程，長亭複短亭。〔合前〕
〔丑上〕潮陽府陰陽生接老爺。〔生〕這裏到府還有多少路？〔丑〕還有五十裏之程。〔生〕那個差來的？
〔丑〕本府太老爺差來的。〔生〕選在幾時上任？〔丑〕太老爺分付，三月十五日請老爺城隍廟宿山，十六日午時上任。〔生〕多拜上老爺。〔丑下〕
【前腔】危巔絕頂，飛流直下傾。歎微名奔競，身似浮萍。鷓鴣啼，不忍聽。野花開又馨，消遣羈旅情。到處草茵，題詠眼前無限景。牧笛隴頭鳴，漁舟江上橫。〔合前〕
【前腔】〔老旦〕八九處人家寂靜，柴門半掩扃，溪洞水泠泠。路遠離別興，自來不慣經。遙望酒旗新，買三杯，消渴吻。哀猿晚風輕，歸鴉夕照明。〔合前〕
〔淨上〕城隍廟道士接爺爺宿山。
〔老〕長亭渺渺恨綿綿，〔生〕遠望潮陽路八千。
〔末〕正是雁飛不到處，〔合〕果然人被利名牽。
　
【探春令】〔外上〕人生最苦是別離，論貞潔他人怎如？
窗外日光彈指過，庭前花影坐間移。我前日差苗良去到饒州，怎麼不見回來？〔淨上〕轉眼垂楊綠，回頭麥子黃；萬事分已定，浮生空自忙。苗良告進。
〔外〕苗良回來了？〔淨〕小人回來了。〔外〕可有回書？
〔淨〕回書在此。〔外〕這是我的。〔淨〕內是老爺的書，不曾投下，故此回書。〔外〕怎麼不曾投下？〔淨〕小人到饒州，徑進東門，正遇行喪，銘旌上寫"僉判王公之柩"。小人又到私衙去問，都說：到任三月，不伏水土，全家瘟疫而亡。〔外〕可惜，人無百歲期，枉作千年計！請夫人小姐出來。
【一枝花】〔貼上〕書緘情慘切，煙水多重疊。
〔旦、丑上〕報導有書回，故人如見也。
〔見介。外〕孩兒，遞書人回來了。〔貼〕遞書人回來，必有好音。〔外〕原書也不曾投下，有什麼好音？
【漁家傲】〔旦〕莫不是明月蘆花沒處尋？〔外〕明月蘆花一片白，那裏去尋？〔旦〕莫不是舊日王魁，嫌遞萬金？〔外〕他也不是王魁；你也不是桂英。〔旦〕莫不是忘了半載同衾枕？〔外〕也不是。〔旦〕莫不是不曾之任？〔外〕怎麼不曾之任。〔旦〕爹爹，欲言不浯情難審，那裏是全拋一片心？〔外〕咱語言說到舌尖聲又噤，〔旦〕為何不說了。〔外〕若提起始末緣因，教你愁悶怎禁？兒，此生休想同衾枕，要相逢除非是東海撈針。如今兀自不思省，那苗良不投一下佳音回訃音。
〔旦〕爹爹，佳音便怎麼？訃音便怎麼？〔外〕喜信是佳音，死信是訃音。你丈夫到任三月，不服水土，全家瘟疫而亡了。〔旦〕丈夫死了，兀的不是痛殺我也！
〔倒地介，丑扶起。旦〕
【梧桐樹】我為你受跋涉，我為你遭磨折。丈夫，我為你投江，我為你把殘生舍。今日怎知先傾逝，這樣淒涼．教我暗地裏和誰說？稟爹爹，可容奴家帶孝？〔外〕兒，在任穿些素縞吧。〔旦〕與我除下釵梳，盡把羅衣卸。持喪素服存貞沾。
【東甌令】〔外〕休嗟怨，免攧屑，分定恩情中道絕。夫妻本是同林鳥，大限到來各分別。生同衾忱死同穴，誰肯早拋撇。〔旦〕念妾得蒙提挈，只指望同諧歡悅。誰知道全家病滅，不由人不撲簌簌雨淚如血。
【金蓮子】〔貼〕休憂此生鸞鏡缺，常言道：救人須救徹。〔丑〕聽覆取休得要哽咽！姐姐，待等三年孝滿，別贅豪傑。
【尾】〔旦〕再醮徒然費唇舌，共姜誓盟甘自悅，守寡從教髻似雪。
〔旦〕甘守共姜誓柏舟，〔外〕分明塵世若浮鷗。
〔淨〕三寸氣在千般用，〔合〕一日無常萬事休。
【一枝花】〔老巴上〕細雨霏霏時候，柳眉煙鎖常愁。〔生、末上〕昨夜東風驀吹透，報導桃花逐水流。
〔個〕新愁惹舊愁。
〔老旦〕極目家鄉遠，白雲天際頭。〔生〕五年離故里，灑淚濕征裘。告母親知道。孩兒夜來夢見渾家扯住兒衣袂，說：十朋只與你同憂，不與你同樂。覺來卻是一夢。〔老旦〕敢是與你討祭？〔末〕祭禮俱已完備，請老夫人主祭。〔老旦〕非是兒夫負你情，只因奸相妒良姻。生前淑性甘貞潔，死後英魂脫世塵。餐玉饌，飲瑤樽，水晶宮裏伴仙人。你兒夫任滿朝金闕，與汝伸冤奏紫宸。
【新水令】〔生〕一從科第鳳鸞飛，被奸謀有書空寄。幸萱堂無禍危，痛蘭房受岑寂。捱不過淩逼，身沈在浪濤裏。
【步步嬌】〔老旦〕將往事今朝重提起，越惱得我肝腸碎。清明祭掃時，省卻愁煩，且自酬禮，須心得聖賢書。看酒。〔生〕兒女何勞母親遞酒。〔老旦〕道"吾不與祭如不祭"。〔生〕看香來。
【折桂令】燕沈檀香噴金猊，昭告靈魂，聽剖因依。自從俺宴罷瑤池，宮袍寵賜，相府勒贅。掩只為撇不下糟糠舊妻，苦推辭桃杏新室，致受磨折，改調俺在潮陽。妻，因此上耽誤了恁的歸期。
【江兒水】〔老旦〕聽說罷衷腸喜只為伊，卻元來不從招贅生奸計，惱恨娘行生惡意，淩逼你奸沒存濟。母子虔誠遙祭來，望鑒微忱，早賜靈魂來至。看酒來。
【雁兒落】〔生〕徒捧著淚盈盈一酒卮，空擺著香馥馥八珍味。慕音容，不見你；訴衷曲，無回對。俺這裏再拜自追思，重相會是何時？搵不住雙垂淚，舒不開咱兩道眉。先室，俺只為套書信的賊施計。賢妻，俺若是昧減心，自有天鑒知。
【僥僥令】〔老旦〕這話分明訴與伊，須記得聖賢書。懊恨娘行忒薄劣，拋閃得兩分離在中路裏，兩分離在中路裏。
【收江南】〔生〕呀！早知道這般樣拆散呵，誰待要赴春闈？便做到腰金衣紫待何如？說來又恐外人知，端的是不如布衣，端的是不如布衣！俺只索要低聲啼哭自傷悲。
【園林好】〔老旦〕免愁煩回辭奠儀，拜馮夷多加護持。早早向波心中脫離，惟願取免沈溺，惟願取免沈溺。
〔生讀祝文介〕維大宋熙甯七年吉月辛卯朔日己酉，賜進士及第任潮陽浙江溫州府永嘉縣孝夫王十朋。謹以清酌素饌之奠，致祭於亡過妻玉蓮錢氏夫人前而言曰：惟靈之生，抱義而歸；惟靈之死，抱節而歸，義也。嗚呼噫嘻！昔受荊釵為聘，同甘苦於茅廬。春闈一赴，鸞鳳分飛。詐書一到，骨肉分離。姑娘為奪婚之媒，繼母為逼嫁之威。捱不過連朝折挫，抵不過晝夜禁持。拜辭睡昏昏之老姑，哭出冷清清之繡幃。江津渡口，月淡星稀，脫鞋遺跡於岸邊，抱石投江於海底。江流哽咽，風木慘淒。波滾滾而洪濤逐魄，浪層層而水泛香肌。哭一聲妻，寒壑應猿啼。叫一聲妻，雲愁雨怨天地悲。妻魂不寐，默而鑒之。於戲哀哉！尚饗！
【沽美酒】〔生〕紙錢飄，蝴蝶飛。紙錢飄，蝴蝶飛。血淚染，杜鵑啼。睹物傷情越慘淒。靈魂恁自知，靈魂恁自知。俺不是負心的，負心的隨著燈滅。花謝有芳菲時節，月缺有團圓之夜。我呵！徒然間早起晚寐，想伊念伊。妻，要相逢除非是夢兒裏再成姻契。
【尾】昏昏默默歸何處？哽哽咽咽思念你。直上嫦娥宮殿裏。
〔老旦〕年年此日須當祭，〔生〕歲歲今朝不可違。
〔老旦〕天長地久有時盡，〔末〕此恨綿綿無絕期。
【一枝花】〔旦上〕花落黃昏門半掩，明月滿空階砌。嗟命薄，歎時乖。華月在，人不見，好傷懷！昔恨時乖赴碧流，重蒙恩相得相留；深處閨門重閉戶，花落花開春複秋。奴家自那日投江，不期遇著錢安撫撈救，留為義女，勝如親生。只是無以報他。今宵明月之夜，不免燒炷清香，以求蔭庇。
【園林好】想那日身投大江，感安撫恩德怎忘？勝似嫡親繈褓，如重遇父和娘。奴家燒此夜香呵，願他增福壽，永安康！想我母親亡過之後，又虧繼母呵，
【川撥棹】親鞠養，我爹爹呵，擇良人求配鴛行。誰知道命合遭殃，命合遭殃！遞讒書逼奴險亡，蒙天眷，遇賢良。奴家燒此夜香呵，保佑他永安康，保佑他永安康。想我婆婆取奴家呵。
【好姐姐】指望終身奉養，誰知道中途骯髒。存亡未審，使奴愁斷腸，心悽愴。奴家燒此夜香呵，願得親姑早會無災障，骨肉團圓樂最長。想我丈夫有了奴家呵，
【香柳娘】又重婚在洞房，重婚在洞房，將奴撇漾。奴家一身猶可，你不思父母恩德廣。奴家指望你還有相見之日，誰想你到先亡了！痛兒夫夭亡，痛兒夫夭亡，不得耀門牆，拋棄萱花在堂上。奴家燒此夜香呵，願他魂歸故鄉，遣他魂歸故鄉，免得此身渺茫，早賜瑤池宴賞。
【尾】終宵魂夢空勞攘，若得相逢免悒怏，再爇明香答上蒼。
香煙緲緲浮清碧，衷曲衰哀訴聖祗。
致使更深與人靜，非幹愛夜月眠遲。
〔末上〕一喝千人諾，單行百吏隨。恁般多富貴，端的是男兒。自家乃是本府親隨隸兵。你看時光好疾，日月相催。自從本官到任潮陽勾當，不覺又是五年。真個清廉如水，上下相安。前日忽有上司文書到府，將俺相公升除吉安太守，卻是因禍致福。原先我相公原除饒州僉判，只因不就丞相親事，欲改調潮陽。如此更遷，意欲陷害在潮陽。如今朝廷別立丞相，廉知相公治事清廉，持心公正，因此升除吉安太守。今日促裝行李，那來的鼓樂彩旗，敢是與相公送行的？
【賞宮花】〔淨、丑上〕耆宿社長，聽榮除，特舉觴。五年民沾惠，盡安康，臥轍攀鞍無計策，離歌別酒眾難忘。
〔末〕許多什麼人嚷？〔淨，丑〕郎中，我們聞知相公高升，眾鄉民特來送行。〔末〕難得你們厚意，問你高姓？〔淨〕老漢叫做李違玉，年紀方才五十六。在城開張雜賣鋪，家中財貨頗豐足。年年差我做方正，因此營充做耆宿。聖節賀正預公宴，簪花飲酒與吃肉。有時迎接上司官，見我必先問風俗。一句話也不曾回，五十六棒不罰贖。那時無計可施為，依舊歸家賣蠟燭。
〔末〕免教人在暗中行，這個老人高姓？〔丑〕老漢積祖姓丁，並無手藝營生。圖小利討充社長，誰知也不安寧。又要報寫粉壁，又要催討常行課程。又要報淘砌河勘，又要辦水桶麻繩。又要勸農栽種，又要督造坊城。只有催關鹽票，是我覓鈔門庭。有錢與我的，便把他口數減；無錢與我的，便把他口數增。若還官司賑濟，這場買賣非輕。若有人告投社長，一件件並不容情。被告詐他十貫五貫，原告吃他三瓶五瓶。有錢與我的，私下和允。無錢與我的，便打他腳筋。我怕事如探湯老狗，我愛錢如見血蒼蠅。這人戶家家作念。
〔末〕想必說你好？〔丑〕那裏是，都罵我沒分曉老鴨精！
〔末〕這一下打得你嘴扁。〔淨〕我們百姓無造化，這等好官升了。〔丑〕便是他五年在此，深虧他。如今升了江西吉安府知府，我們眾老人都到長亭送行。脫他靴來釘在儀門上，千年遺跡，後官來看。
【前腔】〔生上〕潮陽海邦，坐黃堂，名譽彰。
〔老旦〕省台飛薦剡，看文章，擢任吉安為太守。叩頭萬歲謝吾皇。
自離京苑到潮陽，烏兔相催曉夜忙。〔生〕不覺因循經五載，追思中饋好心傷。母親，孩兒得蒙聖恩升授吉安太守，且喜相去家鄉不遠。〔淨、丑〕我們眾老人特來與老爺餞行。〔生〕老人做甚麼？〔淨〕老爺自到任以來，一廉如水，百姓今喜高升，小老人具禮遠送。大奶奶，老人磕頭。〔老旦〕生受你。〔淨〕老爺，小老人沒有什麼孝心，安排果酒旗帳，聊表野人獻芹之意。
〔生〕我在此沒有什麼好處與你眾百姓，何勞許多禮物旗帳？〔淨〕老爺，怎麼沒有好處。老爺未曾下車之時，蠻獠侵擾，盜賊倡狂，百姓縱橫，瘟疫難當。弟強兄弱，子罵爹娘，兒啼女哭，餓斷絲腸。無衣無食，有褲無襠。西風一起，凍得狗叫汪汪。〔丑〕自老爺下車之時就好。〔生〕怎麼就好？〔丑〕蠻獠遠遁，盜賊潛藏。家家樂業，戶戶安康。新新舊舊，衣服盈箱。粗粗細細，米爛陳倉。家家快活，專買石床。只聽得浪蕩都，浪蕩都，打個村裏亞鴣。
【月上海棠】〔淨、丑〕吾郡間，萬民沾惠恩無限。喜升除吉安，餞別陽關。無計留攬轡攀鞍。為霖雨須還清盼。〔合〕程途趲，拚擔些巇嶮，受些足彎跧。
【前腔】〔老旦〕衰老年，只愁煙瘴為吾患。幸家門吉慶，子母平安。今日裏子擢高官，飲別酒應難留戀。〔合前〕
【前腔】〔生〕心愧赧，備員竊祿常嗟歎。想劉寬難並，趙普難攀。偶然間盜息民安，非德化何勞稱讚？〔合前〕
〔老〕一劄丹書降紫宸，〔生〕兼程之任肯因循。
〔淨〕勸君更盡一杯酒。〔末〕西出陽關無故人。
〔下〕〔淨、丑吊場〕老爺請脫靴。〔生〕不消罷。
〔淨，丑〕留遺百姓瞻仰。〔生〕一官去了一官來，你眾人去罷。〔淨，丑〕老爺臨去，說一官去了一官來。
〔丑〕老爺曉得你我有學問老人，留這一句詩在，我和你聯。〔淨〕我聯第二句，教人望得眼巴巴。〔丑〕你再吟一句，結句就是我。〔淨〕三府老爺來到任，〔丑〕竹爿桚指不曾挨。〔淨〕如今老爺去了，我和你眾人們出銀三分，教木匠做靴匣。漆好了，釘在儀門上，也見我和你一點心。〔丑〕那個管工？〔淨〕是我管。〔丑〕木梢我要一根。〔淨〕你要木梢怎麼？〔丑〕我要他做灰扒柄。〔淨〕你做老人，思量幹這樣。也罷，我有個使舊的與你罷。〔下〕
【菊花新】〔老旦上〕雲鬟衰鬢玉龍蟠，羞睹妝台鏡裏鸞。〔生，末上〕日月似梭竄，嗟嗟人事暗中偷換。
〔見介，老旦〕憶昔家中苦，別離家鄉，已經五載。因為潮陽路遠，不能見你岳父母。如今既任吉安，與溫州不遠，何不差人搬取岳父母到任，同享富貴？
〔生〕謹依母親，明年正月十五日玄妙觀起醮大會，我已曾差人分付追薦我妻，即便修書差李成回去便了。
〔淨〕龍歸大海，道奔豪門。大叔，起動你通報，玄妙觀道士特來與老爺討意旨。〔末報介。生〕著他進來。
〔淨〕太夫人，磕頭。請問太夫人，小夫人因何病症而亡，好寫意旨。
【泣顏回】〔老旦〕說起便心酸，抱屈溺水含冤。
〔生〕鴛鴦失伴，做了寡鵠孤鸞。〔淨〕聞說事端，便鐵石人見說肝腸斷。仗良緣拔靈魂，使亡者早得升天。
【前腔】〔生〕潛觀慈母兩眉攢，他歡無半點，愁有千般。朝夕縈絆，教人痛苦針鑽。〔淨〕河伯水官，那其間怎把人勾喚？致令得死別生離，如何會意悅心歡？
【賺】〔末〕擎捧雕盤，送出魂幡絹一端；更有些醮金三十堤，權收管。必須齋沐虔誠，休教功果不圓滿。〔淨〕天怎瞞，地怎瞞，小貧道謹告辭回觀。
【撲燈蛾】〔老旦，生〕薦亡雖已完，邀親豈宜緩？若請岳翁至，同臨觀中遊玩。也趁天時地暖，便起程休得盤桓。是則是夜長晝短，論朝行暮宿，休憚路漫漫。
【尾】生的報答心方穩，死的薦拔情頗寬，好事完成意始歡。
〔生〕報答存亡兩痛情，〔老旦〕來朝遣僕遞佳音；
〔生〕思親但得重相見，〔末〕方信家書抵萬金。
　
【三台令】〔外上〕夜來花蕊銀燈，曉起鵲聲翠屏。〔淨上〕何喜報門庭，頓教人側耳頻聽。
〔外〕每日心懷耿耿，終朝眼淚盈盈。只為孩兒成畫餅，教人嘔氣傷情。〔淨〕雖然燈花結蕊，那堪鵲雜訊頻？〔外〕料我寒家冷似冰，量無好事到門庭。
【前腔】〔末上〕近別向粵郵亭，又入東甌郡城。水秀山明，睹風物喜不自勝。
自離吉安，又到溫州。此間已是自家門首。不免徑入。〔淨〕李成回來了。〔外〕李成在那裏？〔淨〕這不是李成？〔外〕你撇得我好！怎麼只管不回來？教我終日望你。〔末〕小人送王老安人到京，見了狀元，本欲便回，因被苦留相送赴任，不能回來。〔淨〕他是忘恩負義的人，送他怎麼？〔末〕老安人，那狀元不是負義的人。他當時除授饒州僉判，因奸相招贅不從，改調潮陽。意欲陷害。從因朝廷體知處事能為，持心公正，升任吉安知府。因此修書迎請老員外老安人到任所，同享榮華。書已在此。〔外〕我也看不見。李成，你字字行行念與我聽。前翻一封書害得我家破人亡。
【一封書】〔末〕婿百拜岳父前：自離膝下已數年。因奸相不見憐，改調潮陽路八千。今喜升為吉安守，遣僕相迎到任間。匆匆的奉寸箋，仗乞尊顏照不宣。〔外〕我聽此書呵，
【下山虎】見鞍思馬，睹物傷情。觸起關心事，怎不淚零？如今我婿得沐聖朝寵榮，我女一身成畫餅。他取我到吉城，值此寒冬，怎出外境？〔合〕天寒地冷，未可離鄉背井，且待春和款款行。
【亭前柳】〔淨〕老兒垂鬢已星星，弱體戰兢兢。況兼寒凜凜。那更冷清清。此行怎去登山嶺？
【下山虎】〔末〕義深恩厚。恨遶愁縈。久絕鱗鴻信，悶懷倍增。因此母子修書遣僕來請，料想恩官必待等。天氣最嚴凝，暮止朝行，我當奉承。〔合前〕
【亭前柳】〔淨〕老兒不去恐生嗔，欲去怕勞形。李成兒。你須先探試，臨事怎支撐？〔末〕小人只索從台命。〔合〕且過新年，待春暖共登程。
〔末〕昔日離家過五秋，〔外、淨〕今朝書到解千愁。
〔合〕來年同到吉安府，不棄前姻過白頭。
【霜天曉角】〔小生，雜從上〕黃堂佐政齊黎庶，肯將清似月揚輝，如淵徹底，願效漢循良吏。勤簿書，門館無私，日以刑名為事。
五馬侯中列郡推，導之以政冀無違。此心一點如丹赤，敢學虞庭向日葵。下官溫州府推官周璧，表字元卿，乃王十朋同榜進士。職列黃堂，不作牛刀之試。食天廚之廩祿；平治郡之刑名。欲向丹墀排鷺序，先須甸服養鵷輪。昨日堂尊送一紙狀來，卻是孫汝權告錢流行圖賴婚姻事。孫汝權是個生員，錢流行是個太學生，曾考貢元，斯文分上，不好執法審問。我行牌去提原媒審問，使知端的。叫左右，帶那第一起犯人審問。〔雜〕俱齊了。〔小生〕帶進來！〔外、淨、丑上〕錢流行，孫汝權一邊伺侯。錢氏，定是你巧語花言，說來說去，致令拘訟了。〔丑〕爺爺，小婦人非是慣做媒的。錢流行是我哥哥。〔小生〕你從實說來！
【啄木兒】〔丑〕吾兄女，將及笄。〔小生〕曾許甚麼人？〔丑〕許配王生尚未歸。〔小生〕婦人謂嫁曰歸。後來嫁去了麼？〔丑〕那孫郎忽至奴家裏。〔小生〕到你家來怎麼？〔丑〕也要娶我侄女，他浼央老妾為媒氏。
〔小生〕曾去說麼？〔丑〕吾領言曾到兄家去。老爺，小婦人的哥哥，他是個讀書君子，執意不從；我嫂嫂是個女流之輩，嫌王氏之貧，喜孫氏之富。便欲憐新將舊悔。〔小生〕後你哥哥如何說？
【前腔】〔丑〕吾兄意，執不從。〔小生〕你侄女也肯麼？〔丑〕侄女堅將節操持。我嫂嫂執不相容。吾兄就應變隨機，將侄女送到王門去。〔小生〕王家既成了親，孫家再不該議親了。〔丑〕結親後即赴科場裏。誰想一舉成名天下知。〔小生〕就是王十朋麼？〔丑〕正是。〔小生〕到是我年兄家裏的事。得中狀元，有書回麼？
【前腔】〔丑〕因承局，附信歸。〔小生〕有書回是喜事了。〔丑〕喜氣翻成怨氣籲。〔小生〕一紙家書抵萬金，怎麼是怨氣？〔丑〕老爺，那裏是萬金佳音，元來是一紙休書。〔小生〕王狀元是個讀書君子，焉有此事來？〔丑〕他母親疑是親筆跡，女言道改書中句。只為字跡相同亦起疑。〔小生〕其時書來，說在那家為婿麼？
【前腔】〔丑〕贅在万俟府為女婿。〔小生〕你哥哥也曾上訪問不曾？〔丑〕曾訪問來。正遇孫郎下第歸，他與吾兄面述其言，他說道：果贅侯門。〔小生〕孫汝權道你兄受他財禮。〔丑〕孫汝權，肉麵對肉麵，你家行甚財和禮？上有青天，我家那個來接取。
〔淨〕老大人，依他說起來，把學生財禮一些不認了。〔丑〕老爺，只為孫汝權一句話。致使我侄女投江身冤死。〔小生〕孫秀才，他不告你人命也罷，你反告他圖賴婚姻事。〔末上〕上命遣差，身不由己。小的是吉安府王爺差來送書在此。〔小生〕那個在吉安府做官？取上來！〔末〕書在此。〔小生〕年弟王十朋頓首緘書。呀，王年兄升太守了，下書人起來，伺候回書。若非他存心以仁，道民以禮，焉有此不次之遷？忻慰！忻慰！即懇元卿年兄執事下，遽爾別來，屢經歲月。向改調時，深辱俯慰。因瘴鄉無使，故久乏音問。茲幸寸進守吉，懷抱雖則少伸。又有不得已事，仰幹執事下。向寓京時，倩人持書迎候岳父母山妻，不想中途被人套換書信。致使山妻守節而亡。已獲原寄書人承局，奏送法司。鞫問間，供稱止有孫汝權開包。望將此情轉達太父母大人，乞將孫汝權解京，與承局面證完卷。再稟岳父母，以富家不厭貧寒，以女妻之，生將謂終身養老之計。今山妻雖死，義不可絕。特差人舟相候，冀推年誼，借重一言，贊襄岳父母上道，以全半子終養之情，感德豈甚少甚少哉！明年朝覲，想得京中一會。時下寒暖不均，伏惟調護。以膺天寵，不宣。十朋再拜。〔介〕吏讀與他們聽！〔念介。小生〕錢老先生，這一封書是令婿命轉送老先生的，請收去。〔介〕老先生，請出去換了衣巾，進來相見。錢氏無干，出去！〔外，丑下。小生〕皂隸選大板子，拿那孫汝權下去打四十！〔打介〕討牌。〔寫介〕發監，待文書完了，送到堂上，解他京裏去完卷。〔帶淨下。小生〕請錢老先生進來。〔請外上介。小生〕老先生請坐。〔外〕老大人請上，容學生拜謝。〔小生〕不勞不勞。〔外〕老大人，上開藻鑒，下判妍媸。冰釋厚誣，心銘大德。〔小生〕學生失於龍蛇之辨，致有鼠雀之牙。撫己多慚，見公甚愧。請坐了。〔外〕不敢。〔小生〕老先生前輩，令婿又忝同年，不必太謙。〔外〕學生告坐了。〔小生〕適間令婿書上，著學生專請老先生到他任所，必須就起程前去。〔外〕老大人，學生年邁，朝暮不能保，豈能遠涉路途。
【歸朝歡】〔小生〕賢東坦，賢東坦，教音下期，令賤子，令賤子，翁前轉致。須宜是，須宜是，行囊且攜，恐他們懸望伊。〔外〕家庭雖小誰為理？田園頗廣誰為治？欲去還留心兩持。
【三段子】〔小生〕翁今幾兒？〔外〕念箕裘無人可倚。〔小生〕族分幾枝？〔外〕念宗支無人可悲。〔小生〕你既然隻身一己，如何不上倚賢婿？況是他殷勤想伊。〔小生〕叫左右，與我打點馬船人夫，送錢相公到吉安府去。〔外〕如此多感多感！
〔小〕行囊速整莫蹉跎，〔外〕景物相催老去何，
〔合〕一夜相思千里外，西風吹馬渡關河。
【小蓬萊】〔外上〕策馬登程去也，西風裏勞落艱辛。淡煙荒草，夕剛古渡，流水孤村。〔淨上〕滿目堪圖堪畫，那野景蕭蕭，冷浸黃昏！〔末上〕樵歌牧唱，牛眠草徑，犬吠柴門。【臨江仙】〔外〕綠暗汀洲三月景，錦江風靜帆收。垂楊低映木蘭舟，半篙春水滑，一段夕陽愁。〔未〕灞水橋東回首處，美人親捲簾鉤，落花幾陣入紅樓。行雲歸處，水流鴉噪枝頭。老員外，今日日麗風和，花明景曙，加鞭趲行幾步。
【八聲甘州】〔外〕春深離故家，歎衰年倦體，奔走天涯。一鞭行色，遙指剩水殘霞。牆頭嫩柳籬畔花，見古樹枯藤棲暮鴉。嗟呀！遍長途觸目桑麻。
【前腔】〔淨〕呀呀，幽禽聚遠沙，對彷佛禾黍，宛似蒹葭，江山如畫，無限野草閑花。旗亭小橋景最佳，見竹鎖溪邊三兩家。漁槎，弄新腔一笛堪誇。
【解三酲】〔外〕為當初被人謊詐，把家書暗地套寫，致吾兒一命喪在黃泉下，受多少苦波查。今日幸得佳婿來迎也，又愁著逆旅淹留人事賒。〔合〕空嗟呀！自歎命薄，難苦怨他。
【前腔】〔末〕步徐徐水邊林下，路迢迢野田禾稼，景蕭蕭疏林暮靄斜陽掛。聞鼓吹，鬧鳴蛙，一經古道西風鞭瘦馬。謾回首，盼想家山淚似麻。〔合前〕高山迢遞日初斜，綠柳依稀路更賒。日斷前村煙未暝，不知今夜宿誰家？
【懶畫眉】〔生上〕紫簫聲斷彩雲開，膩粉香朦玉鏡臺，燈前孤幌冷書齋。血衫難挽仙裾返，造化能移泰岳來。
【前腔】〔老旦上〕荊釵博你鳳頭釵，重義輕生脫繡鞋，一回思想一回哀，鳳釵還在人何在，我那兒，可陰祐你雙親到此來。
【前腔】〔外，淨，末上〕館甥位掌五侯台，千里裁封遣使來。令人更喜複悲哀，哀吾弱息今何在，喜他母子恩情得再諧。〔末〕老員外，這裏是府門首。
〔外〕你可通報。〔末〕那個在門上，老老爹來了。〔丑〕大叔來了。〔報介。生〕岳父岳母到了，請母親同去迎接。
【哭相思】一自別來容鬢改，恨公衙失迎冠蓋。
〔外〕生別重逢，死離難再。
〔生〕罷愁思且加親愛。〔外〕親家，小女姻緣淺，終身地下游。〔老旦〕他鄉迎舊戚，便覺解深愁。〔生〕半子情方盡，終身願已酬。〔淨〕休嫌山婦拙，思好莫思仇。〔老旦〕親家何出此語？〔淨〕人之所以異於禽獸者，以其有仁義也。〔老旦〕言重言重。
【玉交枝】感你恩深如海，我一抔土填得甚來？久銘肺腑時時戴，特此遠迎冠蓋。兒，快令人把綺席開。親家，洗塵莫怪輕相待。〔合〕細思量荊釵可哀！細思量荊釵可哀！
【前腔】〔外〕蒙承過愛竟忘哀，夫妻遠來。想當初在舍慚餔待，望尊親海涵寬貸。賢婿，你腰金忘勢真大才，不比薄情人轉眼生驕態。〔合前〕
【前腔】〔淨〕自慚睚眥，望尊親休勞掛懷。一時我也出無奈，莫把我做好人看待。人家晚母休學我忌猜，逼兒改嫁遭毒害。〔合前〕
【前腔】〔生〕慚予一介，荷深恩扶出草萊。微名五載忘親愛，豈知中路變禍靈？當初指望白首諧，誰知青歲遭殘害？〔合前。丑〕老爺，酒席已完備了。
〔老旦〕親家請後堂坐。〔外〕請了。
〔外〕幾年遠別喜相逢，〔生〕又訝相逢在夢中。
〔淨〕果是稠人難物色，〔合〕信知女婿近乘龍。
【普賢歌】〔淨上〕侯門涉水最難求，願適賢良王太守。自家非強口，管教成配偶，且請媒人吃喜酒。正是作伐全憑斧，引線必須針。我年兄有個令愛守寡，央我為媒，要招本郡太守王梅溪。他鼓盆已久，未有夫人，央我去說親。鄧興，這裏府前了，通報。
〔末〕是誰？〔丑〕鄧老爺相訪。〔末〕老爺有請。
【玩仙燈】〔生上〕兀坐書齋，聞道有客來相訪。
〔見介。生〕賤職所拘，未得拜訪。〔淨〕荷蒙與遍，豈勝榮幸。〔生〕惶恐！惶恐！〔淨〕台下治政甚佳，黎民無不感仰。〔生〕皆賴老先生教指。〔淨〕老夫今日一來相訪，二來有一句話說。〔生〕有何事見教？〔淨〕老夫有一同年錢載和，有一小姐，守寡在家。聞得公祖大人鼓盆已久，今特央老夫為媒，望守公成全此親，甚是美事。〔生〕老先生在上，念學生貧寒之際，以荊釵為聘，遂結姻親。山妻守節而亡，焉肯忘義再娶？
〔淨〕公祖大人幾位令嗣？〔生〕未有子息。〔淨〕公祖大人，"不孝有三，無後為大"，卻不絕嗣了？〔生〕正欲螟蛉一子，以續後嗣。〔淨〕吾聞螟蛉者，嗣非其類，鬼神不享其祀。公祖大人讀書之人，如何逆理，冒瀆，冒瀆。
【啄木兒】〔生〕乞情恕，聽拜稟：自與山妻合巹婚，才與他半載同衾，一旦鳳拆鸞分。他抱冤守節先亡殞，我辜恩再娶心何忍？須知行短天教一世貧。
【前腔】〔淨〕他八兩，你半斤，彼此為官居上品。論閥閱，戶對門當，真個好段姻親。你意驕性執不從順，故千推萬阻令人恨，有眼何曾識好人。
【三段子】〔生〕事當隱忍，未可一時先怒嗔。
〔淨〕你再不娶親，我只愁你斷子絕孫誰拜墳？〔生〕言激心惱空懷忿，我今縱不諧秦晉，也不會家中絕後昆。
【歸朝歡】〔淨〕你沒思忖，不投分，那裏是儒為席上珍？〔生〕我做官守法言忠信，名虧行損遭談淪，縱獨處鰥居，決不可再婚！
〔淨〕性執心迷見識差，〔生〕婚姻不就且回家。
〔淨〕落花有意隨流水，〔生〕流水無心戀落花。
【杜韋娘】〔旦上〕朔風寒凜冽，雲布野，卷飛雪，看萬木千林都凍折。小窗前，梅花再綴，冰稍數點幽潔。淡月黃昏，暗地香清絕，早先把陽和漏泄，又葭管灰飛地穴。痛憶我亡夫，感念嗟籲，轉頭又是五年餘。安撫收留恩不淺，補報全無。今日乃是冬至令節，等待爹媽出來，拜賀則個。
【麻婆子】〔丑上〕做奴做奴空惆悵，何時得嫁馬上郎？做奴做奴空勞攘，只落得一個曉夜忙。遇冬節，巧梳妝，身穿一套好衣裳。市人見了都誇獎，道我是個風流好養娘。
〔拜介〕時遇新冬，喜氣重重，拜節之後，願小姐招一個老公。〔旦〕休得胡說，相公、夫人來了。
【海棠春】〔外，貼上〕時序兩推遷，莫惜開芳宴。孩兒，金烏似箭，玉兔如梭，不覺來此又是五年。前日鄧尚書來相探，閒話間說起王太守未有夫人，因此將你吉帖付與他去，了汝終身。〔旦〕爹爹，但願終身守節，再醮難言。〔外〕你丈夫未死，不肯嫁禮之所當。汝夫已死多年，不嫁將何倚靠？〔旦〕望爹爹為我螟蛉一子，以為終身後嗣。〔外〕如此終無結果。〔旦〕妾聞仁者不以盛衰改節，義者不以存亡易心。截耳殘形，永杜重婚之議；劈面流血，難從再醮之言；自古及今，芳名不滅。使妾有失志節，聽此寧無愧乎？誓以柏舟，甘效共薑，死而後已。若窺隙鑽窬，潛奔司馬，則非奴所願也。若不容奴於相府，則賤妾仍喪於江中。〔外〕夫人，我尋思這般志節也難得。孩兒，你要守節，改旦這房一子，與你為後嗣。〔旦〕如此甚感爹爹，爹媽請坐，待奴家拜節。看酒來。
【集賢賓】一陽氣轉春透徹，履長歡慶冬節。驗歲瞻雲人意切，聽殘漏曉臨台榭。今年是別，黃雲讖爭書吉貼。〔合〕芳宴設，沉醉後，管弦聲咽。
【前腔】〔外〕日晷漸長人盡悅，繡紋弱線添些。待臘將舒堤柳弦，凍柔條未堪攀折。百官擺列，賀新歲齊朝金闕。〔合前〕
【鶯啼序】〔貼〕光陰迅速如電掣，斷送了多少豪傑。遇良辰自宜調燮，且把閑悶拋撇。進履襪歡看婦儀，炷寶鼎對天答謝。〔合前〕
【前腔】〔丑〕道消遣長空歎嗟，畫堂中且安享驕奢。看紛紛綠擁紅遮，綺羅香散沉麝。辟寒犀開元此日，曾遠貢喧傳朝野。〔合前〕
【琥珀貓兒墜】〔眾〕玉燭寶典，今古事差迭。遇景酣歌時暫歇，珠簾垂下且莫揭。〔合〕歡悅，那獸炭紅爐，焰焰頻爇。
【前腔】〔眾〕小寒天氣，莫把酒樽歇。醉看歌姬容豔冶，春容微暈酒懸頰。〔合前〕
【尾】玉山低頹日已斜，酒散歌闌呼侍妾。把錦紋烘熱，從教醉夢賒。
〔外〕天時人事日相催，〔末〕冬至陽生春又來。
〔旦〕雲物不殊鄉國異，開懷且覆掌中杯。
〔淨扮道士上〕捏訣驚三界，扣齒動百神。狗肉吃兩塊，好酒飲三瓶。等到天明後，依然去誦經。門徒聞不善，道我不志誠。今日上元令節，本觀修設醮會。太老爺拈香，道人打起鐘磬。待我把經文誦完，肚中空虛，要吃也無。八個餛飩，使我自然。田螺棘螺，共買五錢。吃了三碗，吐瀉半年。頭頭利市，和合仙官，召請必竟來臨。取出雲璈，讚揚法事。癩頭婆娘請我，時時到他家裏，正值肚饑，便吃蒸餅、爛煮豬蹄、油煎雞卵、熱炒鴨兒、鹽拌白菜、醬煮烏龜、糟鏖豆腐、及攢鹽齏。臨臨兩碗，筍乾粉皮。般般吃盡，不剩些兒。肚中膨脹，飽病難醫。尿糞急送，不可遲疑。忽然阿出，汙了道衣。怕人哂笑，火速走歸。道婆看見，一頓擂搥，打得不可思議功德。
【玩仙燈】〔生上〕節屆元宵，燈月燦然高，到觀門拈香薦悼。〔淨〕道士接爺爺。〔生〕功果都完了麼？〔淨〕經文都完了，專等老爺拈香。
【一封書】〔生〕特朝拜上清，仗此名香表志誠。亡妻滯水濱，願神魂得上升。〔淨〕橫死孤魂都召請，請到壇前聽往生。〔合〕誦仙經，薦亡靈，仗此功勳超聖境。
【前腔】〔旦，丑上〕前日已預名，屆此良辰來殿庭。拈香炷寶鼎，望慈悲作證盟。〔淨〕惟願亡靈來受領，獻取香花酒果餅。〔合前〕
【前腔】〔生〕驀然見俊英，與一丫鬟前後行。潛地想面形，轉教人疑慮生。〔末〕他兩次三回常觀顧，覷了恩官也動情。〔合前〕
【前腔】〔旦〕迴廊下撞迎，頓教人心暗驚。那燒香上卿，好似亡夫王十朋。〔丑〕休得輕言當三省，燒罷名香轉看燈。〔合前〕〔下生〕見鞍思馬，睹物思人。適才那婦人好像我夫人。叫道士過來，適才婦人那家宅眷？〔淨〕錢都爺小姐。〔生〕原來天下有這般相似的。
〔生〕忽睹佳人意自疑，拈香已畢早回歸；思量總是一場夢，你是何人我是誰？
【步步嬌】〔旦上〕觀裏拈香驀相會，使我心縈系。〔丑〕小姐，如今枉致疑，既認得真時，何不問取詳細。〔旦〕梅香，這就裏你怎知，恐錯認了風流婿。
〔丑〕你道這官人是誰？〔旦〕是誰？〔丑〕本府太守，前日鄧尚書來說親的。〔旦〕原來是他。
【紅衲襖】意沉吟，情慘傷；步趑趄，心悒怏。
〔丑〕見了娘行好生著意想，莫不是遞書人回來胡調慌？〔旦〕料判州，名未彰；論太守，職未當。〔丑〕自古男兒當自強。
【前腔】小姐，你曾和他共鴛衾，同象床。直恁的你認不得他形共龐。〔旦〕面貌身材果然廝像，行動舉止沒兩樣。〔外暗聽。丑〕既認得真時合主張。
〔旦〕如何主張？〔丑〕你把往事相問當。〔旦〕猶恐錯認陶潛作阮郎。
拈香相遇兩沉吟，且自歸家問的真。
好似和針吞卻線，刺人腸肚系人心。
〔外上〕唉！你那賤人，欲人不知，莫若不為。我家三世無犯法之男，五代無再婚之女。你言而無信，行亦有虧。江心渡口溺水，非因守節；玄妙觀中私語，必是通情。鄧尚書說親，直恁千推萬阻。見王太守樂意，卻不顧五典三綱，不思玷辱門牆。問出姦情，押還原籍，教你雖無尾生難，也有屈原愁。〔打梅香介〕
【錦纏道】治家邦，正人倫，有三綱反常。你潛說出短和長，怎不提防，他人須有耳隔牆？講甚麼晉陶潛認作阮郎？卻不道，誓柏舟甘效共薑？〔打丑介〕光打後商量，問出你私情勾當。押發離府堂。文牒上明開供狀，抵多少衣錦去還鄉。
【前腔】〔丑〕小梅香，待回言，恐觸突了使長。不回言，這無情棒打難當，怎知道禍從天降。他本是守荊釵寒門孟光。〔外〕潛奔之女，什麼孟光！〔丑〕休錯認做出牆花淮甸雙雙。我說起這行藏。〔外〕說什麼來？〔丑〕他說道：燒香的王太守，好似亡夫模樣。尋思痛感傷，因此上和妾在此閑講，又個曾想像赴高唐。
【前腔】〔旦〕守孤孀，薦亡靈，親臨道場。燒香罷。傳迴廊，偶相逢不由人不睹物悲傷。〔外〕你這賤人要做鶯鶯？〔旦〕那裏是西廂下鶯鶯伎倆？〔外〕你這賤人就是紅娘！〔旦〕怎麼的就打梅香，生紐做紅娘？當初去投江，〔外〕虧你不識羞，還說投江！〔旦〕把原聘物牢拴在髻上，荊釵義怎忘？妾豈肯隨波逐浪，卻不道辱沒宗祖把惡名揚？
【前腔】〔外〕假乖張，賤奴胎，把花言抵搪，全不顧外人揚，惱得我氣滿胸膛。你本是王月英留鞋在殿堂，怎不學浣紗女抱石投江？〔打介〕你這賤人還不說！〔丑〕雪上更加霜，自不合與他人閑講。誰知惹禍殃，閒話裏沒些度量，怎知道一霎時禍起在蕭牆？
〔外〕既有釵，取上來，且進去。〔旦〕滿懷心腹事，盡在不言中。〔下。外〕這妮子荊釵遮飾，未可信憑。明日假意納聘作席，請鄧尚書王太守，把此釵虛說是聘物，將出觀看。若是王太守認此釵，便有區處。若不認此釵，押赴本鄉。
正是混濁不分鰱共鯉，水清方見兩般魚。
〔淨上〕致仕歸家二十年，水邊亭子屋邊田；饒他白髮簪中滿，老景康寧便是仙。老夫鄧謙，年過八十，位至三台。享朝廷之洪福，賴祖宗之陰庇，每日登山飲酒。求詩畫的纏得慌，鄧興，去門首看，若有求詩的來，只說老爺不在。請吃酒，便說在家。〔末〕領卻都爺書，早到尚書府。有人麼？〔丑〕是那個？〔末〕要見你們老爺。〔丑〕老爺不在家。〔末〕既不在家，我去了。〔丑〕轉來，是請老爺吃酒麼？〔末〕正是。〔丑〕既然請吃酒。在家。〔末〕起初說不在家？〔丑〕你不曉得，我們老爺分付，但有求詩畫，只說不在家。〔末〕通報。
〔丑〕住著，實是請吃酒的麼？〔末〕說道是。〔丑〕老爺，請吃酒的在外。〔淨〕說在家便好。〔丑〕說在家。〔淨〕我說下頦子癢，定有酒吃。〔丑〕老爺，下頦准不要鑽龜。〔淨〕唗！叫他進來。〔丑〕大哥進來。〔末〕老爺，磕頭。〔淨〕那裏來的？〔末〕小人錢爺差來的。〔淨〕那個錢爺？〔末〕有帖在此。〔淨〕取上來，"年弟錢載和頓首拜請司空鄧年兄執事下"，原來是我年兄。〔丑〕那個錢爺？〔淨〕你不曉得。就是做安撫的。〔丑〕嗄，就是送改機來的，裁衣服少了兩幅，做不成罷了。
〔淨〕既是他，來者來之，勞者勞之。〔丑〕爺該賞他。
〔淨〕賞他什麼東西便好？〔丑〕與奶奶說，討一兩銀子與他。〔淨〕這等不做家的。今早買菜剩得一個錢賞他罷。〔丑〕怎麼賞得出？〔淨〕你不要管。長官沒有什麼，賞你一個錢，且收下。〔末〕一個錢買酒吃不醉，買飯吃不飽，要他何用？〔淨〕就不是做家的，拿這錢去做買賣。〔末〕這一個錢做甚買賣？〔淨〕一錢為本，萬錢為利。〔末〕好讖語，小人收去。〔淨〕下書人去了？
〔丑〕去了。〔淨〕明日也要擺酒席請錢爺。〔丑〕辦什麼茶飯？〔淨〕後圈豬殺一個。〔丑〕豬昨夜養下，也沒有老鼠大，如何用得？〔淨〕你不曉得，君子略嘗滋味。快打轎。〔丑〕打轎轎夫不在。只得我一個，不如我馱去罷。〔淨〕不如自走了罷。
正是數日不相見，今日又相逢。
【紫蘇丸】〔外上〕若認此荊釵，其中可宛轉。
〔淨上〕安撫開華宴，相招意非淺。〔生上〕侯門宴請來，催赴跨青驄。〔外〕蒙君不棄，蝸居門戶生光彩。〔淨〕老夫感蒙過愛，特辱寵招，不勝愧感之至。〔外〕寒門不足以淹車騎。近為小女納聘，請大人一觀。〔淨〕老拙作伐不從，今聘他人。〔生〕此乃一言為定。
〔淨〕外者多蒙賜柴炭，感感在心，正要到府拜謝。不想年兄相招，所以不果。〔生〕不敢。〔淨〕我這公祖少年老成，居民無不瞻仰，老夫感激深恩。正是年近雪下，且是寒冷，與我老妻思想，若得一簍炭便好。說言未盡，新書柴炭俱送來了。年兄，如今的人只有錦上添花，那肯雪中送炭？〔生〕言重。〔淨〕老夫昨夜與老妻受了一驚？〔外〕為何？〔淨〕被盜。〔生〕有這等事？〔淨〕這盜無理，公祖大人恰要懲治他。〔外〕不知偷了什麼？〔淨〕偷了我一擔糞去。〔外〕這是小事。
〔淨〕你就不明了，寧可偷了金，這個糞，學生捨不得。若無糞壅稻苗，怎得穀子成器？這糞滋五穀，土養民，老夫不要，望公祖追來公用。〔外〕年兄請了。〔淨〕還是公祖大人坐。〔外〕年兄請坐。〔淨〕學生怎敢占坐，還是公祖大人坐。〔外〕年弟有句話，守公到怕不知。吉長官起送守公，已後是陶長官。陶長官去後，卻是學生補任三月。〔生〕如此上司了。〔跪介。外〕請起。
〔生〕學生侍坐。〔外〕還是年兄坐。〔淨〕若如此，老夫占了。〔生〕學生傍坐。〔外〕怎麼是這等，抬那桌兒下來。〔生、淨〕告坐、〔外〕請坐，年兄，福建好地方。
〔淨〕年兄，你可省得他說話？〔外〕我從在那裏，不曾聽得這話。年兄學與我聽一聽。〔淨〕我學生頭一年在那裏，半句也不省，後來就省得了。一日在船上，只見岸上一簇人在那裏啼哭，我問那門子，那些人為何啼哭？那門子說：沒有了個臉。我說：打官話說來。他說道：沒有了個兒子，在那裏啼哭。我方才曉得臉是兒子。〔外〕女婿叫什麼？〔淨〕叫東婆臉。〔外〕女兒叫什麼？〔淨〕叫娘臉。〔外〕他那裏道路難行。〔淨〕道路崎嶇難行。他那裏有菡萏灘難行。〔外〕什麼灘？
〔淨〕菡萏灘。〔外〕守公，年兄學那福建詞到好聽，唱一個兒。〔淨〕這就不該了，你我是年家頑慣，祖父母在此，焉敢放肆。〔外、生〕這個不必謙。〔淨〕今日喜酒落得吃一杯。〔外〕年兄出一令。〔淨〕老拙說個數目口令，說著數，就是他吃。〔外〕年兄出令。〔淨〕要一、二、三、四、五、六、六、七、八、九、十。〔外〕如今年兄起。〔淨〕一、二、兩、三、四、五、六、六、七、八、九、十。〔外〕年兄多了"兩"、"六"。〔淨〕如今公祖起。一、二、不要。兩、三、四、五、六、七、八、九、十。〔外〕又是年兄。〔出釵介。淨〕抬禮過來觀看。老夫鄧識寶，取在手內，便知什麼寶貝。
〔外〕送去鄧爺看。〔淨看〕聞又不香，捏又無痕。起初鄧識寶，如今不識寶。公祖大人識窮天下寶，讀盡世間書。還是祖父母大人看。〔外〕送去王爺看。〔生看介〕
【一江風】見荊釵不由我不心驚駭，是我母親頭上曾插戴，這是那得來？教我揵耳揉腮，欲問猶恐言相礙。心中輾轉猜，原是我家舊聘財。天那，這是物在人何在？〔外〕守公睹物傷情，必有緣故，何不對我一說？〔生〕實不瞞老大人說，這荊釵是下官聘定渾家之物。〔外〕既是守公聘定令正之物，願聞其詳。
【駐馬聽】〔生〕聽訴因依，昔日卑人貧困時，忽有良媒作伐，未結婚姻，愧乏財禮，荊釵遂把聘錢氏。〔外〕成親幾年？〔生〕結親後即赴春闈裏，幸喜及第。〔外〕除授那裏？〔生〕除授饒州僉判，叨蒙恩庇。
〔外〕為何潮陽去？
【前腔】〔生〕再聽因依，說起教人珠淚垂。
〔外〕中間必有緣故。〔生〕為參万俟丞相，招贅不從，反生惡意，將吾拘系。奏官裏，一時改調蠻煙地。〔外〕為何改調？〔生〕要陷我身軀，同臨任所，五載不能僉替。〔外〕曾有書回麼？
【前腔】〔生〕曾寄書回，深恨孫郎故改易。
〔外〕你家須認得字跡。〔生〕奈我妻家不辨字跡差訛，語句真異。岳翁岳母見差池，逼勒荊婦重招婿。〔外〕令正從否？〔生〕苦不遵依，將身投溺江心裏。
【前腔】曾薦亡妻，原籍視臨在宮觀裏。我在迴廊之下，見一佳人，與妻無二。教人輾轉痛傷悲，今朝又見荊釵記。睹物傷悲，人亡物在，空彈珠淚。
【前腔】〔外〕休皺雙眉，聽俺從頭說仔細。我在東甌發足，渡足登舟，一夢蹺蹊。〔生〕夢見甚的？
〔外〕道五更一女來投水，急令梢水忙撈取。休得傷悲，大妻再得諧連理。
【前腔】〔淨〕此事真奇，節婦義夫人怎比？年兄，疾忙開宴，請出夫人，就此相會。天教今日重完聚，金杯捧勸須當醉。〔生〕深感提攜，從今萬載傳名譽。
〔淨〕夫守義，真是傑；妻守節，真是烈。年兄申奏朝廷，禮宜旌表。下官告退。有緣千里能相會，無緣對面不相逢。〔下。外〕梅香，請小姐出來。
【哭相思】〔旦上〕妮子傳呼意甚美，尚未審凶和喜。〔外〕兒，王守公正是你丈夫。〔生、旦〕每痛憶伊作幽冥鬼，不料重逢你！〔外〕快去府裏請太夫人相見。〔老旦上〕公相相招見兒婦，焉敢躊躇。〔旦〕婆婆，自從那日別離，今日又得相會。
【紅衫兒】〔老旦〕自那日投江隨潮去，痛苦傷悲。忽聞人報導身亡，轉教人痛悲。若不遇公相相留，怎能勾夫妻重會？效銜環結草，當報恩義。
〔末上〕出入朝廷，強似蕊宮仙島。聖旨已到，跪聽宣讀。詔曰：朕聞禮莫大於綱常，實正人倫之本。爵宜先於旌表，益厚風俗之原。邇者福建安撫錢載和，申奏吉安府知府王十朋，居官清正，而德及黎民。其妻錢氏，操行端莊，而志節貞異。母張氏，居孀守共薑之誓，教子效孟母之賢。似此賢妻，似此賢母，誠可嘉尚。義夫之誓，禮宜旌表。今特升授王十朋福州府知府，食邑四千五百戶。妻錢氏，封貞淑一品夫人。母張氏，封越國夫人。亡父王德昭，追贈天水郡公。宜令欽此。謝恩！〔生〕萬歲！萬歲！萬萬歲！
【大環著】〔外〕那一日江道，那一日江道，得夢蹊蹺。靈神對吾曾說道，見佳人果然聲韻高。投水江心早，梢公救撈，問真情取覆言詞了。留為義女，帶同臨任所福州道。〔合〕怎知今日，夫妻母子，子母團圓，再得重相好。腰金衣紫還鄉，大家齊歡笑，百世永諧老。
【前腔】〔旦〕念奴家年少，念奴家年少，適侍英豪。在雙門長成身自嬌，守三從四德遵婦道，蘋蘩頗諳曉。母姑性驕，見孫郎富勢生圈套。家尊見高，就將奴與君成配了。〔合前〕
【前腔】〔老旦〕想當初窮暴，想當初窮暴，豈有今朝。蒼天果然不負了，幸孩兒喜得名譽高。門閭添榮耀，闔家旌表，感皇恩母子得寵招。加官賜爵受天祿，滿門福怎消？〔合前〕
【前腔】〔生〕歎椿庭喪早，歎椿庭喪早，母氏劬勞。想當年運乖時未遭，對青燈簡編莫憚勞。萱親況年老，深蒙泰山，送荊釵豈嫌寒舍小。春闈應舉，助白金與我恩怎消？〔合前〕
【越恁好】〔生〕自上長安道，自上長安道，步蟾宮，掛紫袍。為不就万俟丞相寵招，不從贅配多嬌。
〔合〕潮陽任所被改調，受千辛萬苦，因此上五年傷懷抱。
【前腔】〔旦〕詐書傳報，詐書傳報，苦逼奴嫁富豪。遂投江，幸得錢安撫急救撈，免隨潮。因此上五年兩兩傷懷抱。
【尾】移宮換羽雖非巧，仿古依今教爾曹，奉勸諸君行孝道。
夫妻節義再團圓，母子重逢感上天；
深恨詐書分鳳侶，痛憐渡口溺嬋娟。
潮陽隔別三山恨，玄妙相逢兩意傳；
夙世姻緣今再會，佳名千古二儀間。
