
【醉落魄】〔生上〕鄕關久別應多慮。幸登高第得銓除。修書欲寄報平安。浼承局。帶囘歸。
【一封書】男百拜拜覆。母親尊前妻父母。離膝下到都。一舉成名身掛綠。蒙除授饒州僉判府。待家眷臨京往任所。寄家書。附承局。草草不恭兒拜覆。
【懶畫眉】煩伊傳遞彩雲箋。你到吾家可代言。因參相府被留連。不能勾歸庭院。傳與我萱親莫掛牽。
【前腔】〔末〕狀元深念北堂萱。料想尊堂憶狀元。泥金先把好音傳。他必定生歡忭。正是一紙家書抵萬錢。
