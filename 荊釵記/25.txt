
【粉蝶兒】〔外上〕一片襟期。淸似五湖秋水。喜聲名上達丹墀。感皇恩。蒙聖寵。遷除福地。秉忠心肅淸奸弊。
【山歌】〔丑上〕做稍公。做稍公。起樁開船便拔篷。相公要往福州去。願天起陣好順風。
【鏵鍬兒】〔外〕乘桴浮海非吾願。算來人被利名牽。登舟過福建。須要防危慮險。〔合〕明早動船。開洋過淺。願陣好風。吉去善轉。
【前腔】〔丑〕撐船道業雖微賤。水晶宮裏活神仙。鋪蓋且柔軟。簑衣簟眠。〔合前〕
