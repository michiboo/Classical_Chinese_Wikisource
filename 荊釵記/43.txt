
【普賢歌】〔淨上〕侯門涉水最難求。願適賢良王太守。自家非強口。管敎成配偶。且請媒人喫喜酒。
【玩仙燈】〔生上〕兀坐書齋。聞道有客來訪。
【啄木兒】〔生〕乞情恕。聽拜稟。自與山妻合巹婚。纔與他半載同衾。一旦鳳拆鸞分。他抱寃守節先亡殞。我辜恩再娶心何忍。行短天敎一世貧。
【前腔】〔淨〕他八兩。你半斤。彼此爲官居上品。論閥閱戶對門當。眞個好段姻緣。你意驕性執不從順。故千推萬阻令人恨有眼何曾識好人。
【三段子】〔生〕事當隱忍。未可便一時怒嗔。〔淨〕你再不娶親。我只愁你斷子絕孫誰拜墳。〔生〕言激心惱空懷忿。我今縱不諧秦晉。也不會家中絕後昆。
【歸朝歡】〔淨〕你沒思忖。不投分。那裏是儒爲席上珍。〔生〕我做官守法言忠信。名虧行損遭談論。縱獨處鰥居。決不可再婚
