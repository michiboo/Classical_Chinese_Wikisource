
【荷葉魚兒】〔外上〕春雨新收。喜見山明水秀。萬花深處有鳴鳩。軟紅泥踏靑時候。試躡靑鞋。慢拖斑竹。去尋良友。
【前腔】〔末上〕靜把詩書閒究。竹扉上是誰頻扣。
【三學士】弱息及筓姻未偶。故來拜屈同遊。書生已露魁人手。山老因營繼嗣謀。〔合〕若得良媒開笑口。這求親願必酬。
【前腔】〔末〕解綬歸來爲至友。果然同氣相求。爾玉人窈窕鍾閨秀。那君子慇懃須好求。〔合〕管取兩門開笑口。這求婚願必酬。
【前腔】〔外〕人世姻緣天所授。惟媒妁得預其謀。蔴瓢兀自浮仙澗。紅葉猶能上泝流。〔合前〕若得
【前腔】〔末〕謹領尊言求鳳偶。管敎配合鸞儔。雲英志不存田玉。織女期嘗訂鬥牛。〔合前〕管取
