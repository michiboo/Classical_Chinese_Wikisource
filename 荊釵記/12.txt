
【風馬兒】〔老旦上〕株守窩居事桑麻。形憔悴。鬢藍參。〔生上〕家寒世薄精神減。淒涼一擔。母憂愁。子羞慚。
【瑣寒牕】〔老旦〕這門親非是我貪婪。無奈人來說再三。送荊釵只愁富室褒談。良媒竟沒一言囘俺。反敎娘掛腸懸膽。〔合〕早間只聞得鵲噪牕南。有何親舊相探。
【前腔】〔生〕嘆連年貧苦多諳。尤在淒涼一擔擔。事萱親朝夕愧缺腴甘。劬勞未答。常懷悽慘。議姻親斷然不敢。〔合前〕
【前腔】〔末淨上〕論人生嫁女婚男。不是姻緣怎妄貪。謾誇他豪門首飾衣衫。嬌娥志潔。甘居淸淡。那聽他巧言啜賺。這姑姑因此臉羞慚。此來必定喃喃。
【寶鼎兒】〔丑上〕親送姪女臨門。管取今朝沈醉。
【花心動】〔旦上〕適遣匆匆。奈眉峯慵畫。鬢雲羞籠。
【惜奴嬌】只爲家道貧窮。守荊釵裙布。謹身節用。今爲姻眷。惟恐玷辱親家門風。〔旦〕空空。愧乏房匳來陪奉。望高堂垂憐寵。〔合〕喜氣濃。悄似僊郞僊女會合僊宮。
【前腔】〔丑〕忻逢。夫壻寬洪。可留心遵守四德三從。〔末〕勤攻詩賦。休得要效學飄蓬。〔生〕重重。命蹇時乖長如夢。〔老旦〕謝良言。開愚懞。〔合前〕
【鬭黑麻】〔旦〕家中。雖忝儒宗。論蘋蘩箕帚。尙未諳通。愧無能。豈宜適事英雄。〔老旦〕融融。非獨外有容。必然內有功。〔合前〕
【前腔】〔生〕愚懞。欲步蟾宮。奈才疎學淺。未得蜚沖。愧無能。豈宜先自乘龍。〔丑〕雍雍。才郞但顯功。嬌妻擬贈封。〔合前〕
【錦衣香】〔末〕夫性聰。才堪重。婦有容。德堪重。天生美質奇才彩鸞鳳。〔生〕自慚非是漢梁鴻。何當富室。配着孤窮。〔旦〕念妾非孟光。奉親命遣侍明公。今日同歡共。想也曾脩種。夫和婦睦。琴調瑟弄。
【漿水令】〔老旦〕恕貧無香醪泛鍾。恕貧無美食獻供。〔丑〕又無些湯水飮喉嚨。粧甚麼大媒。做什麼親送。〔末〕休相笑。莫妄衝。惟恐外人相譏諷。〔老旦〕非缺禮。非缺禮。只爲窘中。凡百事。凡百事。望乞包籠。
【尾】〔衆〕佳人才子德堪重。更人才又兼出衆。夫妻到老和同。
