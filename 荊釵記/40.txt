
【霜天曉角】〔小生雜從上〕黃堂佐政齊黎庶。肯將淸。似月揚輝。如淵徹底。願效漢循良吏。勤簿書。門館無私。日以刑名爲事。
【啄木兒】〔丑〕吾兄女。將及筓。〔小生〕曾許甚人麼。〔丑〕許配王生尙未歸。〔小生〕婦人謂嫁曰歸。後來。〔丑〕那孫呆忽至吾家裏。〔小生〕到你家來怎麼。〔丑〕也要取我姪女。他浼央老妾爲媒氏。〔小生〕曾說去麼。〔丑〕吾領言曾到兄家去。老爺。小婦人的哥哥。他是個讀書君子。執意不從。我嫂嫂是個女流之輩。嫌王氏之貧。喜孫氏之富。便欲憐新將舊悔。
【前腔】〔丑〕吾兄意。執不從。〔小生〕你姪女也肯麼。〔丑〕姪女堅將節操持。我嫂嫂定不相容。吾兄就應變隨機。將姪女送到王門去。〔小生〕王家旣成了親。孫家再不該議親了。〔丑〕結親後卽赴科場裏。誰想一舉成名天下知。
【前腔】〔丑〕因承局。附信歸。〔小生〕有書囘是喜事了。〔丑〕喜氣番成怨氣吁。〔小生〕一紙家書抵萬金。怎麼是怨氣。〔丑〕老爺。那裏是萬金佳音。元來是一紙休書。〔小生〕王狀元是個讀書君子。焉有此事來。〔丑〕他母疑是親筆跡。女言道改書中句。只爲字跡相同亦起疑。
【前腔】〔丑〕贅在万俟府。爲女壻。〔小生〕你哥哥也曾去訪問不曾。〔丑〕曾訪問來。正遇孫郞下第歸。他與吾兄面述其言。他說道果贅侯門。〔小生〕孫汝權道你兄受他財禮。〔丑〕孫汝權肉麵對肉麵。你家行甚財和禮。上有靑天。我家那個來接取。〔淨〕老大人。依他說起來。把學生財禮一些不認了。〔丑〕爺爺。財禮是小事。就是我哥哥陪也陪得起的。致使我姪女投江身寃死。
【歸朝歡】〔小生〕賢東坦。賢東坦。敎音下期。令賤子。令賤子。翁前轉致。須宜是。須宜是。行囊且攜。恐他們懸望伊。〔外〕家筵雖小誰爲理。田園頗廣誰爲治。欲去還留心兩持。
【三段子】〔小生〕翁今幾兒。〔外〕念箕裘無人可倚。〔小生〕族分幾。〔外〕念宗支無人可悲。〔小生〕你旣然只有身一己。如何不去倚賢壻。況是他慇懃想伊。
