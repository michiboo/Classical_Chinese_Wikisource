
【步步嬌】〔旦上〕觀裏拈香驀相會。使我心縈繫。〔丑〕小姐。如今枉致疑。旣認得眞時。何不問取詳細。〔旦〕梅香。這就理你怎知。恐錯認了風流壻。
【紅衲襖】意沈吟。情慘傷。步趦趄。心悒怏。〔丑〕見了娘行好生着意想。莫不是遞書人囘來胡調謊。〔旦〕料判州。名未彰。論太守。職未當。〔丑〕自古男兒當自強。
【前腔】小姐。你曾和他共鴛衾。同象牀。直恁的你認不得他形共龐。〔旦〕面貌身材果然廝像。行動舉止沒兩樣。〔外暗聽丑〕旣認得眞時合主張。〔旦〕如何主張。〔丑〕你把往事相問當。〔旦〕尤恐錯認陶潛作阮郞。
〔外上〕唗。你那賤人。欲人不知。莫若不爲。我家三世無犯法之男。五代無再婚之女。你言而無信。行亦有虧。江心渡口溺水。非因守節。玄妙觀中私語。必是通情。鄧尙書說親。直恁千推萬阻。見王太守樂意。卻不顧五典三綱。不思玷辱門牆。問出姦情。押還原籍。教你雖無尾生難。也有屈原愁。〔打梅香介〕
【錦纏道】治家邦。正人倫。有三綱五常。你潛說出短和長。怎不隄防他人須有耳隔牆。講甚麼晉陶潛認作阮郞。卻不道誓柏舟甘效共姜。〔打丑介〕先打後商量。問出你私情勾當。押發離府堂。文牒上明開供狀。抵多少衣錦去還鄕。
【前腔】〔丑〕小梅香。待囘言。恐觸突了使長。不囘言。這無情棒打難當。怎知道禍從天降。他本是守荊釵寒門孟光。〔外〕潛奔之女。什麼孟光。〔丑〕休錯認做出牆花淮甸雙雙。我說起這行藏。〔外〕說什麼來。〔丑〕他說道燒香的王太守。好似亡夫模樣。尋思痛感傷。因此上和妾在此閒講。又不曾想像赴高唐。
【前腔】〔旦〕守孤孀。薦亡靈。親臨道場。燒香罷。轉迴廊。偶相逢。不由人不覩物悲傷。〔外〕你這賤人要做鶯鶯。〔旦〕那裏是西廂下鶯鶯伎倆。〔外〕你這賤人就是紅娘。〔旦〕怎麼的就打梅香。生紐做紅娘。當初去投江。〔外〕虧你不識羞。還說投江。〔旦〕把原聘物牢拴在髻上。荊釵義怎忘。妾豈肯隨波逐浪。卻不道辱沒宗祖把惡名揚。
【前腔】〔外〕假乖張。賤奴胎。把花言抵搪。全不顧外人揚。惱得我氣滿胸膛。你本是王月英留鞋在殿堂。怎不學浣紗女抱石投江。〔打介〕你這賤人還不說。〔丑〕雪上更加霜。自不合與他人閒講。誰知惹禍殃。閒話裏沒些度量。怎知道一霎時禍起在蕭牆。
