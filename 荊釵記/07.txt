
【秋夜月】〔淨上〕家富豪。少甚財和寶。未畢姻親。縈牽懷抱。思量命犯孤星照。沒一個老瓢。
【駐雲飛】思憶多嬌。想他十指纖纖一捻腰。兩瓣金蓮小。賽過西施貌。妖。其實是俊多嬌。想他身材小巧。敎我日夜相思。時刻縈懷抱。若得成親。我也不枉了。
【秋夜月】蒙見招。打扮十分俏。走到門前人都道。道奴奴臉上胭脂少。搽些又好。抹些又俏。
【豹子令】聞說佳人多嬝娜。多嬝娜。端的容貌賽嫦娥。賽嫦娥。此親若得週全我。酬勞財禮敢虛過。〔合〕花紅羊酒謝媒婆。〔丑〕成親之後。就是姑婆。〔淨〕朱吉。你牽羊擔酒謝姑婆。
【前腔】〔丑〕非是冰人說強呵。說強呵。成敗都是女蕭何。女蕭何。若是才郞拚財禮。管敎織女渡銀河。〔合前〕
