
【字字雙】〔淨上〕試官沒眼他及第。得志。戀着相府多榮貴。入贅。不思貧窘棄前妻。忘義。叵耐窮酸太無知。嘔氣。
【玉胞肚】〔外上〕讀書豪俊。忍撇下歐城故人。〔丑上〕負心賊有才實無信。纔及第。棄舊憐新。〔合〕他貪奢戀侈。實丕丕使不仁。行短天敎一世貧。
【漿水令】你當初不由我們。卻元來被他負恩。〔外〕世間誰是預知人。何須鬭口與我相爭。〔丑〕都忍耐。莫解分。家必自毀令人哂。〔合〕尋思起。尋思起。敎人氣忿。誰知道。誰知道。恁般不仁。
【前腔】〔丑〕那孫官人來說事因。他依然要願續此親。〔淨〕那人果不棄寒門。敎他選日下定成親。〔外〕聽伊言。心自忖。只恐我兒不從順。
【金蕉葉】〔旦上〕奈何奈何信讒言。母親怪我。尺水番成一丈波。天那。是何人暗地裏調唆。
【孝順歌】孫員外家富足。他們有的是金共玉。你一心嫁寒儒。緣何棄撇汝。〔旦〕容奴稟覆。未必兒夫將奴辜負。那一個橫死賊徒。忒兀自生疾妬。〔淨〕這紙書你重看取。明寫着贅相府。
【前腔】〔旦〕書中句都是虛。沒來由認眞閒氣蠱。他曾讀聖賢書。如何損名譽。〔淨〕你這腌臢蠢物。他棄舊聯新。情如朝露。你原自不改前非。又敢來胡推阻。〔旦〕富與貴人所欲。論人倫焉敢把名汚。
【前腔】〔淨〕他登高第身掛綠。侯門贅居諧鳳侶。〔旦〕他爲官理民庶。必然守法度。豈肯停妻再娶。〔淨〕他負義辜恩。一籌不數。你因甚苦死執迷。不聽娘言語。〔旦〕空自說要改嫁奴。寧可翦下髮做尼姑。〔淨打旦介〕
【前腔】賊潑賤敢抵觸。吿官司拷打你不孝婦。〔旦〕官司要厚風俗。終不然勒奴再嫁夫。〔淨〕抵觸得我好。〔旦〕非奴抵觸。〔淨〕惱得娘心頭騰騰發怒。便打死你這丫頭。罪不及重婚母。〔旦〕打死了奴。做個節孝婦。若要奴再招夫。直待石爛與江枯。
〔旦弔〕自古道忠臣不事二君。烈女不更二夫。焉肯再事他人。母親逼奴改嫁。不容推阻。如之奈何。千休萬休。不如死休。倘若落在他圈套。不如將身喪於江中。免得玷辱此身。以表貞潔。

【五更轉】心痛苦。難分訴。丈夫。一從往帝都。終朝望你諧夫婦。誰想今朝。拆散中途。我母親信讒言。將奴誤。娘呵。你一心貪戀。貪戀他豪富。把禮義綱常全然不顧。
【前腔】奴哽咽。難移步。不想堂前有老姑。婆婆。奴家今日撇了你去。千愁萬怨。休怨兒媳婦。也不是你孩兒將奴辜負。婆婆。奴家若不改嫁。又不投江。恐母親逼勒奴生嗔怒。罷罷。賢愚壽夭天之數。拚死黃泉。丈夫。不把你淸名辱汚。
【滿江紅】拚此身來。早去跳江心。撈明月。〔下〕
