
【雙勸酒】〔淨上〕儒冠誤身。一言難盡。爲玉蓮可人。常懷方寸。若得他配合秦晉。那其間燕爾新婚。
【前腔】〔末上〕官差限緊。心中愁悶。途路上苦辛。怎辭勞頓。只恐怕誤了公文。那其間有口難分。
【劉潑帽】〔淨〕念我到此求科舉。因不第羞囘鄕里。修書欲報娘和父。待浼承局。只怕相推阻。
【前腔】〔末〕自家雖在京城住。溫台路來往極熟。官人若有家書附。休得要躊躇。咱與你稍囘去。
【一封書】男百拜拜覆。母親尊前妻父母。離膝下到都。一舉成名身掛綠。蒙除授饒州僉判府。待家小臨京往任所。寄家書。附承局。草草不恭男拜覆。寫得好。我與他同學。況字跡與我相同。他寫家書。我寫休書。一句改一句。專怪錢貢元不肯將女兒嫁我。今改休書一封囘去。且待我改起來。〔改介〕男百拜拜覆。母親尊前妻父母。正是才人。一句包了一家門。〔改〕男八拜拜覆。媽媽萱親想萬福。離膝下到都。一舉成名身掛綠。〔改〕孩兒已掛綠。蒙除授饒州僉判府。〔改〕僉判饒州爲郡牧。待家小同臨往任所。若不改傷情。怎得玉蓮到手。〔改〕我取了万俟丞相女。可使前妻別嫁夫。寄家書。免嗟吁。草草不恭兒拜覆。〔改〕我到饒州來取汝。
【淸江引】求名未遂。羞歸鄕里。淹滯在京都地。拜覆我爹娘。休把兒牽繫。指日間到家庭重賀喜。
【朱奴兒】〔淨〕因科舉離鄕半春。從別後斷羽絕鱗。今日天敎遇你們。趁良使附歸音信。〔合〕還歷盡山郭水村。指日到東甌郡。
【前腔】〔末〕是則是公文限緊。蒙相委怎敢不允。拚十朝與半旬。到宅上備說元因。〔合前〕
