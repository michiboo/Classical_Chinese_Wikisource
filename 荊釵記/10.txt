
【福靑歌】〔淨上〕只因我女嬌媚。富家郞要結姻契。姑娘在此作良媒。尋思道理。強如嫁着窮鬼。
【前腔】〔丑上〕玉蓮賤人無理。激得我怒從心起。腌臢蠢物太無知。千推萬阻。敎我受了這場嘔氣。
【七娘子】〔旦上〕芳心未許春搬弄。傍紗牕繡鸞刺鳳。〔淨〕玉蓮。〔旦〕母命傳呼。奴當趨奉。金蓮輕舉湘裙動。
【鎖南枝】〔旦〕休發怒。免性焦。一言望乞聽奴吿。這聘禮荊釵。休恁看得小。〔淨〕是金的。〔旦〕非是金。〔丑〕敢是寶。〔旦〕非是寶。〔淨〕非金非寶。要他何用。〔旦〕將來聘奴家。一似孟德耀。
【前腔】〔淨丑〕聽他道。越氣惱。無知賤人不聽敎。因甚苦死執迷。惹得娘焦燥。他禮物有甚好。比着玉鏡臺。羞殺晉溫嶠。
【四換頭】賊潑賤閉嘴。數黑論黃講甚的。我是你什麼人。〔旦〕是娘。〔淨〕恰又來。娘言語怎違。那裏是順父母顏情卻是你。〔旦〕順父母顏情。人之大禮。話不投機。敎人怎隨。富豪戀貪。貧窮見棄。惹得傍人講是非。
【前腔】〔丑〕呆蠢丫頭。出語汚人耳。恁推三阻四。話不投機。豪家求汝効于飛。他有甚相虧。出言抵撞。你好沒尊卑。
【前腔】〔旦〕非奴失禮儀。望停嗔。聽拜啓。婚姻事有之。恐誤了終身難改移。〔淨〕嫁去好。多住幾日。不好。囘來再嫁。〔旦〕怕一時貪富侈。恐船到江心補漏遲。
【前腔】〔淨丑〕好言勸你。再三阻推。娘是何人你是誰。〔旦〕母親暫息雷電威。休恁自差池。今日裏緣何將我苦禁持。〔淨〕自今和你做頭敵。〔旦〕謾威逼。斷然不與孫氏做夫妻。
