
【普賢歌】〔外〕書中語句有差訛。致使娘兒絮刮多。眞僞怎定奪。是非爭奈何。尺水番成一丈波。
【前腔】〔丑上〕奴奴方始念彌陀。忽聽堂前誰叫我。偸睛把眼睃。卻是我哥哥。阿三。快把柴來燒𦦨火。
【蠻牌令】〔外〕兒壻往京畿。前日附書囘。道重婚丞相女。使母棄前妻。我兒道非夫寫的。你嫂嫂怒從心起。眞和假俱未知。爲此特來詢問詳細。
【前腔】〔丑〕哥哥聽咨啓。不必恁憂慮。我隣居孫官人。赴選近囘歸。他在京必知事體。問他音信。便知端的。〔外〕無由去他宅裏。你可令人請來問個詳細。〔淨上〕日裏莫說人。夜裏莫說鬼。方纔說小子。小子便來至。〔末〕未相請。誰來報你。〔淨〕我在戲房中聽得。〔末〕這科諢休要提。且與東人相見施禮。
【川撥棹】我當初問親。你們不聽允。到今日被他負恩。〔外〕當初是我忒好意。誰想他們忘了本。
【前腔】〔淨〕咱心裏願續此親。〔外〕貧窮老漢。沒福分攀豪俊。〔淨〕休恁言辭謙遜。我先拜了尊丈人。
【生薑芽】〔外〕從他往京畿。兩月餘。一心指望登科第。囘鄕里。忍捨得輕辜負。相門重贅多嬌女。不思量撇下荊釵婦。〔合〕棄舊憐新小人儒。虧心折盡平生福。
【前腔】〔丑〕畜生反面目。太心毒。辜恩負義難容恕。眞堪惡。且放懷。休疑慮。他旣貪圖榮貴重婚娶。咱這裏別選收花主。〔合前〕
【前腔】〔末〕恩東免嗟吁。且聽覆。言淸行濁心貪汚。違法度。恩和義。都不顧。半載夫妻曾廝聚。一時間卻把嬋娟誤。〔合前〕
