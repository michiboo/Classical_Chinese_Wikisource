
【梧葉兒】〔老旦上〕兒媳婦。哭啼啼。昨夜三更出繡幃。今早起來沒尋處。使我無把臂。一重愁番做兩重悲。使我淚偸垂。
【山坡羊】撇得我不𡰛不𡯗。閃得我無聊無賴。親家。你一霎時認眞逼他去投江海。怎佈擺禍從天上來。你嫡親父母尙且不遮蓋。反將他諧老夫妻生打開〔合〕哀哉。撲簌簌。淚滿腮。傷懷。生擦擦。痛怎捱。
【山坡羊】兒。你不念我年華高邁。不念我形衰力敗。不念我無人養老。不念我絕宗派。我想這樁事。不是別人。都是你老禍胎。受了孫家婚聘財。逼得他啣寃負屈投江海。親家。我有一搭地。指望令郞與小女把我兩塊老骨頭埋葬。不想令郞又贅在相府。不得囘來。小女又投江死了。我好命苦。閃得我有地無人築墓臺。〔合〕哀哉。撲簌簌。淚滿腮。傷懷。生擦擦。痛怎捱。
【勝如花】辭親去。別淚零。豈料登山驀嶺。只因人遞簡傳書。敎娘離鄕背井。未知道何日歡慶。〔合〕愁只愁一程兩程。況未聞長亭短亭。暮止朝行趲長途曲徑。休辭憚跋踄奔兢。願身安早到京城。願身安早到京城。
【前腔】〔外〕我爲絕宗派。結婚姻。指望一牢永定。誰知他又贅在侯門。今日番成畫餅。辜負了田園荒徑。〔合前〕
【前腔】〔淨〕他家鍋中米沒半升。去戀着豪門。不思舊親。到如今一旦身榮。撇卻糟糠布荊。短行處敎人怒沖。
【前腔】蒙員外分付情。對狀元一訴明。幸喜得日暖風恬相送起程。傷目兮桑楡暮景。〔合前〕
