
【似娘兒】〔外上〕一女貌天然。緣分淺。親事遷延。願天早與人方便。絲蘿共結。蒹葭可倚。桑梓相聯。
【柰子花】〔末〕論荊釵名本輕微。漢梁鴻已仗得妻。芳名至今留傳於世。老安人。休將他恁般輕視。聽啓。明說道表情而已。
【前腔】〔淨〕雖然是我女低微。他將我恁般輕覷。一城中豈無風流佳壻。老員外。偏只要嫁着窮鬼。老許。你做媒氏。疾忙與我送還他的財禮。
【前腔】〔外〕這財禮雖是輕微。你爲何講是說非。婆子。你不曉得。那王秀才是個讀書人。一朝顯達。名登高第。那其間夫榮妻貴。這財禮呵。縱輕微。旣來之且宜安之。
【前腔】〔丑上〕富家郞央我爲媒。要娶我姪女爲妻。說開說合非通容易。也全憑虛心冷氣。匹配。端的是老娘爲最。
【駐馬聽】〔外〕巧語花言。竟不顧男女婚姻當遴選。此子才堪梁棟。貌比璠璵。學有淵源。我孩兒非比孟光賢。那書生亦遂梁鴻願。這親事也由我不得。也由你不得。〔合〕萬事由天。一朝契合。做了百年姻眷。
【前腔】〔淨〕才貌兼全。親老家貧囊又艱。羞殺荊釵裙布。繡褥金屛。綺席華筵。好姻緣番做惡姻緣。富親眷強似窮親眷。〔合前〕
【前腔】〔丑〕四遠名傳。那個不識孫汝權。他貌如潘岳。富比石崇。德並顏淵。輕裘肥馬錦雕鞍。重裀列鼎珍羞饌。〔合前〕
【前腔】〔末〕五百年前。月老曾將足繫纏。不用詩題紅葉。書附靑鸞。玉種藍田。瑤池曾結並頭蓮。畫堂中已配豪家眷。〔合前〕
〔外〕怎成得人家。一個客在此。也沒茶水。到有許多不賢之處。〔淨〕還不跪。〔丑〕跪了嫂嫂。〔外〕妹子。一家好人家。是你攪壞了。我也做不得主。我兒在繡房中。你將兩家聘禮問女兒。願嫁金釵。就是孫家。願嫁荊釵。就是王家。〔淨丑〕正是。〔外〕只說王家是詩禮之家。那孫家一味村濁。〔淨〕再說一個大巴掌。〔外〕罷罷。我再不管了。〔先下丑〕世間無難事。只怕歪絲纏。一個老官人。被你一纏就纏壞了。玉蓮就比我小時節。只要有得喫有得着。這等人家不嫁。倒去嫁窮鬼。好計。計就月中擒玉兔。謀成日裏捉金烏。〔下〕
