
【賞宮花】〔淨丑上〕耆宿社長。聽榮除。特舉觴。五年民沾惠。盡安康。臥轍攀鞍無計策。離歌別酒衆難忘。
【前腔】〔生上〕潮陽海邦。坐黃堂。名譽彰。〔老旦上〕省臺飛薦剡。看文章。擢任三山爲太守。叩頭萬歲謝吾皇。
【月上海棠】〔淨丑〕吾郡間。萬民沾惠恩無限。喜陞吉安。餞別陽關。無計留攬轡攀鞍。爲霖雨須還淸盼。〔合〕程途趲。拚擔些巇嶮。受此𨈎跧。
【前腔】〔老旦〕衰老年。只愁煙瘴爲吾患。幸家門吉慶。子母平安。今日裏子擢高官。飮別酒應難留戀。〔合前〕
【前腔】〔生〕心愧赧。備員竊祿常嗟嘆。想劉寬難並。趙並果難攀。偶然間盜息民安。非德化何勞稱讚。〔合前〕
〔下〕〔淨丑弔場〕老爺請脫靴。〔生〕不消罷。〔淨丑〕留遺百姓瞻仰。〔生〕一官去了一官來。你衆人去罷。〔淨丑〕老爺臨去。說一官去了一官來。〔丑〕老爺曉得你我有學問老人。留這一句詩在。我和你聯。〔淨〕我聯第二句。教人望得眼巴巴。〔丑〕你再吟一句。結句就是我。〔淨〕三府老爺來到任。〔丑〕竹片拶指不曾挨。〔淨〕如今老爺去了。我和你衆人們出銀三分。教木匠做靴匣漆好了。釘在儀門上。也見我和你一點心。〔丑〕那個管工。〔淨〕是我管。〔丑〕木梢我要一根。〔淨〕你要木梢怎麼。〔丑〕我要他做灰扒柄〔淨〕你做老人。思量幹這樣。也罷。我有個使舊的與你罷。〔下〕
