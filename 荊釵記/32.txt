
【破陣子】〔外上〕野外江山幽雅。城中景物繁華。〔貼旦旦丑上〕六街三市堪描畫。萬紫千紅實可誇。〔合〕閩城景最佳。
【榴花泣】守官如水。胸次瑩無瑕。薄稅斂。省刑罰。撫安民庶禁行猾。幸喜詞淸訟簡。無事早休衙。〔旦〕依條按法。想繩一戒百誰不怕。待三年任滿期瓜。詔書來早晚遷加。
【前腔】〔貼〕覷着他花容月貌勝仙娃。忍將身命掩黃沙。天敎公相救伊家。好似撥雲見日。枯樹再開花。〔外〕貞潔可誇。恁捐生就死令人訝。恁萱親怎不詳察。全不道有傷風化。
【漁家傲】〔旦〕若提起舊日根芽。不由人不兩淚如麻。恨只恨一紙讒書。搬得我母親叱咤。〔外〕他見差。逼汝身重嫁。那些個一鞍一馬。這書劍令人遣發。管成就鸞孤鳳寡。
【前腔】〔淨〕今日裏拜辭都爺。明日裏到海角天涯。一心要傳遞佳音。不憚路途波查。〔外〕關門。〔旦〕爹爹。下書人去也不曾。〔外〕去了。〔旦〕我還有一句話。〔外〕有什麼話。〔旦〕見他只說三分話。〔丑〕姐姐。便多說幾句怎麼。〔旦〕又恐他別娶渾家。〔外〕你把閒言一筆都勾罷。囘來便知眞共假。
【尾】月再圓。花重發。那其間歡生喜洽。重整華筵泛紫霞。
