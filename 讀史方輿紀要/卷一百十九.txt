
車里軍民宣慰使司，〈東至落恐蠻界，南至波勒蠻界，西至八百大甸宣慰使司界，北至元江軍民府界，自司治西北至布政司三十四程，轉達於京師。〉
緬甸軍民宣慰使司，〈東至木邦宣慰使司界，南至南海，西至戛里界，北至隴川宣撫司界，自司治東北至布政司三十八程，轉達於京師。〉
木邦軍民宣慰使司，〈東至八百大甸宣慰使司界，南至速克剌蠻界，西至緬甸宣慰使司界，北至芒布長官司界，自司治東北至布政司三十五程，轉達於京師。〉
八百大甸軍民宣慰使司，〈東至老撾宣慰使司界，南至波勒蠻界，西至木邦宣慰使司界，北至孟艮府界，自司治北至布政司三十八程，轉達於京師。〉
孟養軍民宣慰使司，〈東至金沙江，南至緬甸宣慰使司界，西至大古剌宣慰使司界，北至干崖宣撫司界，自司治東北至布政司三十七程，轉達於京師。〉
老撾軍民宣慰使司，〈東至交趾水尾州界，南亦至交趾界，西至寧遠界，北至車里宣慰使司界，自司治西北至布政司六十八程，轉達於京師。〉
南甸宣撫司，〈東至永昌府潞江安撫司界，南至隴川宣撫司界，西至干崖宣撫司界，北至永昌府騰越州界，自司治東北至布政司二十二程，轉達於京師。〉
干崖宣撫司，〈東至南甸宣撫司界，南至隴川宣撫司界，西北俱至南甸界，自司治東北至布政司二十三程，轉達於京師。〉
隴川宣撫司，〈東至芒市長官司界，南至木邦宣慰司界，西至干崖宣撫司界，北至南甸宣撫司界，自司治東北至布政司六十六程，轉達於京師。〉
孟定禦夷府，〈東至威遠州界，南至孟璉長官司界，西至隴川宣撫司界，北至鎮康州界，自府治東北至布政司一十八程，轉達於京師。〉
耿馬安撫司，〈府北百里。土司罕姓。《通考》：「司與孟定同川，隔喳哩江而居，孟定居南，耿馬居北。嘉靖間木邦兼孟定，以罕慶食其地。慶死，其族舍罕虔附緬，奪據之。萬曆十一年從緬克木邦，逐罕進忠，破施甸，又勾緬犯姚關，爲官軍所敗，擒斬虔父子。十二年奏設安撫司，仍以慶子罕們領司事。」〉
孟艮禦夷府，〈東至車里宣慰司界，南至八百大甸界，西至木邦界，北至孟璉長官司界，自府治北至布政司三十八程，轉達於京師。〉
威遠禦夷州，〈東至新化州界，南至孟璉長官司界，西至孟定府界，北至景東府界，自州治東北至布政司一十九程，轉達於京師。〉
灣甸禦夷州，〈東至雲州界，南至鎮康州界，西至永昌施甸長官司界，北至順寧府界，自州治東北至布政司二十程，轉達於京師。〉
鎮康禦夷州，〈東至孟璉長官司界，南至孟定府界，西至永昌府潞江安撫司界，北至雲州界，自州治東北至布政司二十三程，轉達於京師。〉
孟密宣撫司，〈東至木邦宣慰使司界，西至緬甸宣慰司界，北至蠻莫安撫司界，自司治東北至布政司三十三程，轉達於京師。〉
蠻莫安撫司，〈南至孟密安撫司，西至孟養宣慰使司，自司治東北至布政司三十一程，轉達於京師。〉
鈕兀禦夷長官司，〈東至元江府界，南至車里宣慰司界，西至威遠州界，北至臨安府思陀甸長官司界，自司治北至布政司一十六程，轉達於京師。〉
芒市禦夷長官司，〈東至鎮康州界。西、南俱至隴川宣撫司界，北至永昌府潞江安撫司界，自司治東北至布政司二十三程，轉達於京師。〉
孟璉長官司，〈東至車里宣慰司界，南至孟艮府界，西至木邦宣慰司界，北至威遠州界，自司治東北至布政司二十三程，轉達於京師。〉
茶山長官司，
麻里長官司。
