
華州，〈府東二百里。東至河南、陝州三百十里，南至商州二百里，北至同州七十里。〉
華陰縣，〈州東七十里。東至河南閿鄉縣一百十里。春秋時晉陰晉地。秦曰寧秦。漢初，曹參食邑寧秦，是也。尋置華陰縣，以在華山之北而名，屬京兆郡。後漢改屬弘農郡。魏晉因之。後魏亦爲華陰縣，屬華山郡。隋屬華州。大業初，屬京兆郡。唐復屬華州。垂拱初，改曰仙掌縣。神龍初，復故。寶歷中，又改爲太陰縣，尋復曰華陰。今城周不及三里，編戶三十四里。〉
商州，〈府東南二百二十里。東至河南南陽府七百四十里，北至河南陝州四百里，西南至漢中府興安州六百二十里，東南至湖廣鄖陽府七百三十里。〉
商南縣，〈州西北八十里。明初爲商縣地。成化十二年改縣爲州，析置今縣。今城周不及二里，編戶十五里。〉
鎮安縣，〈州西南百五十里。北至府城二百五十里，南至漢中府興安州騑陽縣三百二十里。漢商縣地。後魏豐陽縣地。周隋因之。唐萬歲通天初，析置安業縣，屬商州。景龍三年屬雍州。景雲初，還屬商州。乾元初，改爲乾元縣，屬京兆府。五代漢乾祐三年改爲乾祐縣。宋仍屬京兆府。金廢。明景泰三年改置今縣。城周五里有奇，編戶十八里。〉
同州，〈府東北二百八十里。東至山西蒲州八十一里，南至華州華陰縣七十八里，西北至延安府畦州四百五十里。〉
朝邑縣，〈州東三十里。東至山西蒲州五十里。古大荔戎國。漢爲臨晉縣地。後魏太和十一年於此置南五泉縣，屬澄城郡。西魏改爲朝邑縣，屬同州。隋因之。唐乾元三年改爲河西縣，屬河中府。大曆初，復故，仍屬同州。今城周四里，編戶八十二里。〉
郃陽縣，〈州東北百二十里。東北至韓城縣九十里。古莘國地。洽，水名也。故《詩》曰：「在洽之陽。」其後流絕，故去水加邑。戰國時，魏文侯築合陽城。漢七年代王喜棄國自歸，赦爲郃陽侯。後復置郃陽縣，屬左馮翊，以在郃水之陽也。郃，音合。魏、晉因之。後魏仍爲郃陽縣。太和中，屬華山郡。後周屬澄城郡。隋屬馮翊郡。唐初，屬西韓州。貞觀八年州廢，縣屬同州。貞元以後，常以神策軍分屯於此，翊衛近畿也。五代梁屬河中府。後唐復舊。宋因之。金貞祐三年改屬禎州，尋復舊。元亦常屬禎州，後復屬同州。今城周八里有奇，編戶七十里。〉
白水縣，〈州西北百二十里。東至澄城縣五十里，西至同官縣五十里。春秋時爲彭衙地。秦文公時，置白水縣，即此。漢爲衙縣地，亦爲粟邑縣地。晉省衙縣入粟邑。後魏省粟邑縣入澄城。太和二年又分置白水郡及縣。隋廢郡，以縣屬同州。唐永徽初，党項掠白水，東侵蒲津，是也。宋仍屬同州。今縣有舊城，周四里。嘉靖三十二年增築新城於東北隅，共環五里。編戶二十八里。〉
耀州，〈府北百八十里。東至同州二百里，西至乾州一百八十里，北至延安府畦州三百九十里。〉
同官縣，〈州北七十五里。北至畦州宜君縣九十里，東南至同州二百里。漢祋祤縣地。晉爲瀕陽縣地。苻秦置銅官護軍，以川爲名。後魏太平真君七年改爲縣，屬北地郡。後周改曰同官縣，屬宜州。隋屬京兆郡。唐初，亦屬宜州。貞觀十七年州廢，改屬京兆府。五代梁屬同州。後唐屬耀州。今縣城周四里，編戶二十二里。〉
乾州，〈府西北百八十里。西至鳳翔府二百里，東至耀州百八十里，北至州百五十里。〉
武功縣，〈州西南六十里。西北至鳳翔府扶風縣五十里。古邰國也，后稷封此。秦孝公始置武功縣。漢因之，屬右扶風。後漢初，廢入郿縣。永元八年復置。晉屬始平郡。後魏併入美陽縣。太和十一年置武功郡。後周天和初，築武功城以置軍士。建德中，郡省，尋復置武功縣，屬雍州。隋大業初，屬京兆郡。義寧元年置稷州，旋廢。武德三年復置稷州。貞觀七年廢。天授二年復置。大足元年又廢，以縣屬雍州。後唐改屬鳳翔府，尋還屬京兆。宋政和八年割屬醴州。金大定二十九年改爲武亭縣，仍屬乾州。元復爲武功縣。今縣城周三里有奇，編戶十六里。〉
三畤原，〈在縣西南二十里，西接鳳翔府扶風縣界。隋文帝葬此，謂之泰陵。〉
永壽縣，〈州北九十里。西北至州七十里。東南至醴泉縣一百十里。漢漆縣地。後魏置廣壽縣。後周曰永壽縣。隋省入豳州新平縣。唐武德三年於永壽原復置永壽縣，屬州。神龍初，改屬雍州。景龍初，還屬州。廣德二年僕固懷恩以吐蕃、回紇自朔方南犯，軍於永壽。又乾寧二年寧兵犯闕，李克用入援，進軍渭橋，遣其將李存貞爲前鋒，拔永壽，是也。宋改屬乾州。金屬州。元復屬乾州。今縣城周五里，編戶十一里。〉
州，〈府西北三百五十里。西北至平涼府涇州百五十里，西南至鳳翔府百六十里，北至慶陽府寧州百四十三里。〉
三水縣，〈州東北七十里。南至乾州永壽縣百里。本漢縣，屬安定郡。晉廢。後魏移置縣於此，屬新平郡。西魏時，又置恆州，州尋廢。隋仍曰三水縣，屬豳州。大業初，州廢，縣屬北地郡。唐仍屬州。宋因之。元併入淳化縣。成化十四年復置。縣城周五里有奇，編戶十一里。〉
長武縣，〈州西北八十里。西北至平涼府涇州七十里。漢北地郡鶉觚縣地。後漢屬安定郡。魏晉因之。後魏熙平二年分置東陰盤縣。廢帝初，改爲宜祿縣，以南臨宜祿川而名。後周廢入鶉觚縣。唐貞觀二年析豳之新平、涇之保定、靈臺，復置宜祿縣，屬州。宋、金因之。元廢。明萬曆十一年於舊宜祿城置縣，曰長武。縣城周五里，編戶十二里。〉
