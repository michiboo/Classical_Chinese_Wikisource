
思恩軍民府，〈東至柳州府賓州上林縣二百五十里，東南至南寧府二百三十里，西南至南寧府歸德州二百五十里，北至慶遠府那地州百七十里，自府治至布政司千二百里，至京師一萬一千三百里。〉
武緣縣，〈府南百五十里。東南至南寧府八十里，西至南寧府隆安縣百二十里，東至賓州百五十里。漢領方縣地，梁置武緣縣，屬嶺山郡。隋平陳郡廢，大業初以武緣縣併入嶺山縣。唐武德五年仍置武緣縣，屬南晉州，尋屬邕州。宋因之。元屬南寧府。明初仍舊，萬曆七年改今屬。《城邑攷》：「縣城，洪武二十四年築，周三里有奇。」編戶十五里。〉
鎮安府，〈東至向武州界八十里，西至交趾廣源州界三百五十里，南至都康州界六十里，北至奉議州界四十里，自府治至布政司二千二百里，至京師一萬一千四百九十四里。〉
歸順州，〈東北至鎮安府百餘里，東至都康州界四十里，南至太平府安平州界七十里，西至交趾界二百餘里。〉
思明府，〈東至廣東欽州界三百里，南至思陵州界八十里，西至交趾界一百三十里，北至江州界四十里，自府治至布政司二千二百里，至京師九千五百二十七里。〉
下石西州，〈府西百四十里。西至上石西州十五里，北至思明州界三十里。〉
淥州，〈府東南二百餘里。〉
西平州，〈府西南二百里。〉
田州，〈東南至南寧府歸德州三百里，南至奉議州界一百里，西至泗城州界百十里，北至慶遠府東蘭州界二百五十里，自州治至布政司一千三百里，至京師一萬一千三百三十里。〉
恩城州，〈在田州北二百五十里。〉
上隆州，〈在田州北八十里。〉
泗城州，〈東至東蘭州界三百里，南至果州界百八十里，西至上林長官司界一百二十里，北至貴州永寧州界百六十里，自州治至布政司二千一百里，至京師一萬一千四十五里。〉
程縣，〈州東北三百二十里。東至南丹州界二百里。舊名程丑莊。洪武初土酋歸附，二十一年升置程縣，隸泗城州。尋以縣距州遠而距宜山稍近，因改屬慶遠府。宣德初改任流官，還隸泗城州。正統間爲泗城岑豹所竊據，凡七十餘年。嘉靖初始徵縣印貯於公帑，其地已爲蓁莽，南丹、那地諸州俱圖吞據，治兵相攻。舊有編戶一里。〉
利州，〈東至泗城州界八十里，南至田州府界二百五十里，西至隆安長官司界百五十里，北至貴州永寧州界六百里，自州治至布政司二千五百三十里，至京師一萬一千四十五里。〉
奉議州，〈東至田州界十里，南至鎮安府界百二十里，西至田州界十五里，北至田州界一里，自州治至布政司二千四百二十里，至京師一萬九百五十五里。〉
向武州，〈東至田州上林縣界五十里，南至太平府鎮遠州界七十里，西至鎮安府界百二十里，北至田州界百二十里。自州治至布政司二千四百里，至京師一萬九百四十五里。〉
馬鞍山，〈州東三里。又州南有武城山。〉
枯榕江。〈在州城南。其上流即馱命江也。自鎮安府流入州境，又東至田州上林縣界合於左江。又泓渰江，在州東南。自太平府境流入州界，有多罕泉江流合焉，復流合枯榕江注於左江。〉
富勞縣，〈州北三十里。元置，隸向武州。明初爲夷僚所據，縣廢。二十五年復置富勞縣，仍隸向武州，以知州黃志威兼轄，仍命世襲。編戶二里。秋米二百一十四石。〉
都康州，〈東至太平府龍英州界二十里，南至龍英州界五里，西至鎮安府界十里，北至向武州界五里。自州治至布政司二千四百五十里，至京師一萬九百九十五里。〉
江州，〈東至南寧府忠州界百二十里，南至思明府界百里，西至龍州界九十里，北至太平府界十五里，自州治至布政司二千一百十里，至京師一萬四百四十五里。〉
羅白縣，〈州東北百里。本蠻地，宋置羅白縣，屬遷隆寨。元屬江州。明朝洪武初土官梁敬賓歸附，授世襲知縣，仍屬江州。編戶一里，秋米一十五石。〉
思陵州，〈東至南寧府忠州界四百二十里，南至交趾界三百九十里，西至思明府界七十里，北至思明府界一百二十里，自州治至布政司二千一百二十里，至京師九千九百二十七里。〉
龍州，〈東至太平府百八十里，南至思明府界一百四十里，西至太平府上下凍州四十里，北至太平府安平州二百餘里，自州治至布政司二千三百里，至京師一萬五百六十里。〉
憑祥州，〈東至龍州界六十里，東南至思明府百里，西至交趾界七十里，北至龍州界五十里，自州治至布政司二千零四十里，至京師九千六百三十里。〉
上林長官司，〈東至泗城州界百里，南至雲南廣南府富州界百五十里，西至安隆長官司界百五十里，北至泗城州界一百五十里，自司治至布政司二千三百里，至京師一萬八百四十五里。〉
安隆長官司，〈東至泗城州界四十里，南至上林長官司界二百里，西至雲南廣南府界三百里，北至貴州貴陽府界六百里，自司治至布政司二千五百三十里，至京師一萬一千五百六十里。〉漢交趾郡地。唐、宋時皆爲蠻峒地。元置安隆砦，屬泗城州。明永樂元年置安隆長官司，〈《土夷考》：「永樂初置長官司，以泗城土官岑善忠次子子德世襲長官。弘治四年爲泗城酋岑接所戕殺，自是數爲泗城所侵擾，嘉靖初亂始息。」編戶一里。秋米一百四十一石有奇。〉直隸布政司。
