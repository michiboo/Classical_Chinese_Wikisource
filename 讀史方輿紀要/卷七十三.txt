
龍安府，〈東北至陝西沔縣五百里，南至成都府綿州三百五十里，西北至松潘衛三百三十里，北至陝西文縣三百三十里，東至保寧府劍州二百九十里，西南至成都府茂州三百二十里，自府治至布政司四百八十里，至京師一萬二千二百四十里。〉
平武縣，〈附郭。漢廣漢郡剛氐道地，蜀漢析置廣武縣，屬陰平郡。晉太康初改曰平廣縣，尋又改爲平武縣，仍屬陰平郡。宋元嘉二十七年以故氐王楊文德爲輔國將軍，使引兵自漢中西入，搖動汧、隴，遂取魏陰平、平武是也。齊、梁仍曰平武縣，西魏改置江油縣，並置江油郡治焉。尋又爲龍州治。隋以後因之。宋端平三年兵亂，寶祐六年徙州治今縣東之雍村壩，縣亦徙治焉。元以江油縣省入龍州，又徙州治武都鎮。明洪武中又徙州治樂平鎮，即今治也。嘉靖四十二年土司薛兆乾作亂，事平，改爲府。萬曆十九年始置今縣爲附郭。編戶二里。〉
江油縣，〈府東南百三十里。東北至劍州二百五十里，東南至梓潼縣百里。漢爲剛氐道地，蜀漢置江油戍，鄧艾至陰平，欲與諸葛緒自江油趣成都是也。晉、宋爲平武縣地，屬北陰平郡。西魏爲江油縣地，龍州治焉。宋末屢經遷改，元至元十二年併入龍州，至正中嘗遷縣於興教鎮，屬廣元路，即今治也。明洪武十年併入梓潼縣。十四年復置，屬劍州，嘉靖四十五年改今屬。城周二里有奇。編戶二里。〉
石泉縣，〈府西南二百十五里。南至成都府二百九十里。本漢蜀郡汶江道地，晉屬汶山郡，後周爲汶山縣地，屬汶州，隋初屬會州。唐貞觀八年分汶山縣地置石泉縣，屬茂州。宋初因之，熙寧九年改屬綿州，政和七年於縣置石泉軍，宣和三年仍屬綿州，七年復置軍。元廢軍，以縣屬安州。明初屬成都府，嘉靖四十五年改今屬。有石城周二里有奇。編戶三里。〉
寶珠寨。〈縣北百二十里。志云：寶珠古寨口與縣西北百五十里之赤珠古寨口，俱爲番蠻出入要口，昔時立此二寨，以限隔之，今故址猶在。○漩平橋，在縣東二十里，縣之津要也。又有上、下索橋，在縣東十五里。〉
馬湖府，〈東至敘州府四百十五里，西至建昌行都司越嶲衛六百十里，南至烏蒙府界百四十里，北至嘉定州犍爲縣界二百里，自府治至布政司千一百里，至京師九千三百三十里。〉
屏山縣，〈附郭。元末置泥溪長官司。明初蠻酋王邦彥來歸，命世守其地。萬曆十七年改置今縣。編戶三里。〉
平彜長官司，〈府東南四十五里。元至正間置，明初因之，長官王氏世守其地。編戶一里。〉
蠻夷長官司，〈府西百四十里。元至正間置，明初因之，長官文氏世守其地。編戶二里。〉
沐川長官司。〈府西五百二十里。元至正中置，明初因之，長官悅氏世守其地。編戶二里。〉
鎮雄軍民府，〈南至烏撒軍民府二百一十里，西南至烏蒙軍民府二百四十里，北至敘州府珙縣界二百二十里，自府治至布政司一千五百八十里，至京師九千二百三十里。〉
懷德長官司，〈府西百五十里。本卻佐砦，嘉靖三年撫臣王軌討平隴氏之亂，增置四長官司，懷德其一也。〉
烏蒙軍民府，〈東至烏撒軍民府界二十五里，西至建昌衛界四百九十里，南至東川軍民府界百五十里，東北至敘州府界六百三十里，自府治至布政司千三百里，至京師九千八百二里。〉
烏撒軍民府，〈東至貴州畢節衛界二百五十里，西至烏蒙軍民府百九十里，南至雲南霑益州界九十五里，北至鎮雄軍民府二百十里，自府治至布政司千八百五十里，至京師九千四百八十里。〉
東川軍民府，〈東至烏撒軍民府界百二十里，西至建昌行都司會川衛界二百五十里，南至雲南尋甸軍民府界百十里，北至烏蒙軍民府界百五十里，自府治至布政司千四百里，至京師九千七百九十里。〉
永寧宣撫司，〈東至遵義府界二百五十里，西至瀘州江安縣界百五十里，南至鎮雄府界四百里，北至瀘州合江縣界百六十里，自司治至布政司千八百里，至京師八千七百八十里。〉
九姓長官司，〈宣撫司西南百二十里。元初立彜民羅氏黨九人爲總把，至元初改爲九姓黨蠻彜長官司，明洪武四年改置是司。編戶五里。〉
太平長官司。〈宣撫司西南二百五十里，地名大壩。北連都掌，南迫芒布，西接烏蒙，東抵永寧，延袤二百餘里。元置大壩軍民府授土酋得蘭紐等，明初廢，後諸彜附於都掌，屢爲寇亂。成化初議於都掌、箐前、大壩三處設三長官司，不果。四年討都掌彜克之，改大壩爲太平川，設太平長官司。編戶二里。〉
黎州守禦千戶所，〈東北至雅州二百四十里，南至四川行都司越嶲衛二百六十里，西至雜道長官司百五十里，北至雅州榮經縣百三十里，自所治至布政司六百九十里，至京師一萬一千一百四十里。〉
大渡河守禦千戶所。〈在黎州所治西北隅。洪武十五年建。今亦置大渡河守禦所。〉
天全六番招討使司。〈東至雅州界百里，南至雅州榮經縣界六十里，西至西番長河西宣慰司界一百四十里，北至董卜韓胡宣慰司界百五十里，自司治至布政司五百五十里，至京師一萬一千二百九十里。〉
松潘衛。〈東南至龍安府三百三十里，南至疊溪所一百八十里，北至陝西洮州衛界八百六十里，西至吐蕃草地界四百八十里，自司治至布政司七百六十里，至京師一萬一千四百七十里。〉
小河守禦千戶所，〈衛東百九十里。古曰涪陽，宣德四年調成都前衛後所於此，爲小河千戶所，增置城堡，又添調官兵，更番戍守。編戶一里。今設小河營。〉
占藏先結簇長官司，
蠟匝簇長官司，
白馬路簇長官司，
山洞簇長官司，
阿昔洞簇長官司，
北定簇長官司，
麥匝簇長官司，
者多簇長官司，
牟力結簇長官司，
班班簇長官司，
祈命簇長官司，
勒都簇長官司，
包藏簇長官司，
阿昔簇長官司，〈以上俱洪武十四年置。〉
思曩兒簇長官司，〈洪武二十六年置。〉
阿用簇長官司，〈宣德十年置。〉
潘斡砦長官司。〈正統初置。〉
八郎安撫司，〈永樂十年置。〉
麻兒札安撫司，〈永樂十五年置。〉
阿角寨安撫司，
芒兒者安撫司。〈俱正統初置。〉
疊溪守禦軍民千戶所，〈東至龍安府石泉縣八十里，南至成都府茂州百二十里，北至松潘衛一百八十里，西至黑水生蕃界六十里，自所治至布政司五百八十里，至京師一萬一千二百七十里。〉
疊溪長官司，〈所北一里。永樂四年置，領渴卓等五寨。〉
鬱即長官司。〈所西十五里。永樂四年置，領松坪等五砦。又有來遠驛，在司治西。〉
酉陽宣撫司，〈東至湖廣保靖宣慰司界三百里，南至平茶洞長官司界五十里，西至重慶府彭水縣界三百里，東北至湖廣大田千戶所界四百里，自司治至重慶府九百五十里，至布政司二千里。〉
石耶洞長官司，〈司南七十里。本酉陽地，宋宣和間有楊昌安者據守其地。元置石耶軍民府，洪武初其酋楊金隆歸附，改立長官司，附庸酉陽。志云：司東至石凱子界，西至平茶司界，南至邑梅沙子凹，北至酉陽石閒囤，與鎮筸苗密邇，地勢稱孤懸。今編戶二里。〉
平茶洞長官司，〈東至石耶長官司界十里，西至貴州烏羅長官司界十里，南至貴州銅仁府界百里，北至酉陽宣撫司界五十里，自司治至重慶府一千一百二十里，至布政司二千一百七十里。〉
邑梅洞長官司，〈東至湖廣鎮溪千戶所界七十里，西至貴州烏羅長官司界二十里，南至貴州平頭著可長官司界百里，北至酉陽宣撫司界百三十里，自司治至重慶府一千五十里，至布政司二千一百三十里。〉
石砫宣撫司，〈東至重慶府黔江縣二百里，西至忠州酆都縣百七十里，南至涪州武隆縣百七十里，北至忠州百二十里，自司治至夔州府九百四十里，至布政司二千三百五十里。〉
