
承天府，〈東至德安府三百二十九里，東南至漢陽府五百六十里，南至岳州府六百七十里，西南至荊州府三百二十里，北至襄陽府三百十里。自府治至布政司五百七十里，至南京二千六百八十里，至京師六千一百七十五里。〉
鍾祥縣，〈附郭。漢竟陵縣地，屬江夏郡。晉置石城戍，尋爲竟陵郡治。劉宋泰始六年置萇壽縣。齊因之。西魏改曰長壽。周改置石城郡，仍治此。隋爲郢州治。唐初因之。貞觀初，廢郢州，縣屬若阝州。八年又屬溫州。十七年仍屬郢州，後又爲州治。宋以後因之。明初省。嘉靖十年復置今縣，編戶二十一里。〉
京山縣，〈府東百十里。東至德安府應城縣百里，南至景陵縣百里。漢爲竟陵縣地。後漢爲竟陵、南新市二縣地。晉因之。皆屬江夏郡。惠帝時，析置新陽縣，屬竟陵郡。宋、齊因之。梁置北新州治焉，並置梁寧郡。西魏改州曰溫州，縣曰角陵。隋初，郡廢。大業初，州廢，改縣曰京山，屬安陸郡。唐初，復置溫州。貞觀中，改爲郢州治，尋還屬郢州。宋因之。宋末，移治漢濱。元復舊，屬安陸府。明初，屬安陸州。今縣城周四里有奇，編戶三十一里。〉
潛江縣，〈府東南八十里。西南至荊州府二百七十里，南至荊州府監利縣百五十里。漢竟陵縣地。唐大中間，置徵科巡院於白γ鎮。宋初，亦曰安遠鎮。乾德二年升爲潛江縣，屬江陵府。後因之。明嘉靖十年改今屬。縣城周五里有奇，編戶二十三里。〉
荊門州，〈府西南九十里。東南至沔陽州二百九十里，南至荊州府一百八十里，北至襄陽府二百七十里。〉
當陽縣，〈州西百二十里。南至荊州府枝江縣百八十里，西至夷陵州百五十里。漢縣，屬南郡。後漢因之。建安十三年曹操下荊州，先主將其衆過襄陽，南至當陽，爲操所追處也。晉仍屬南郡。宋齊因之。後周置平州及漳川郡治此。後屬梁。隋開皇七年改州爲玉州。九年州郡並廢，縣屬荊州。唐武德四年又置平州。六年改爲玉州。八年州廢，仍屬荊州。五代時，高氏置荊門軍治此。宋屬荊門軍。紹興十四年廢入長林縣。十六年復置。洪武初，屬荊州府，尋改今屬。九年省入州。十三年復置。今城周三里有奇，編戶五里。〉
沔陽州，〈府南三百二十五里。東北至漢陽府四百里，南至岳州府三百五十里，西至荊州府四百四十里。〉
景陵縣，〈州北二百十里。北至京山縣百里，東至漢陽府漢川縣百五十里。楚竟陵邑。漢置縣，屬江夏郡。後漢因之，又光武封劉隆爲侯邑。晉亦曰竟陵縣，仍屬江夏郡。晉末，分置霄城縣，屬竟陵郡。宋、齊因之。梁封范雲爲霄城侯，是也。西魏廢竟陵入霄城，爲竟陵郡治。後周改縣曰竟陵。隋初，嘗爲復州治。唐時，復州治此。五代晉改縣曰景陵。宋亦爲復州治。端平中，還隸復州。元屬沔陽府。今城周三里有奇，編戶二十五里。〉
德安府，〈東至黃州府三百里，南至漢陽府三百二十里，西至安陸府三百二十九里，西南至安陸府沔陽州三百四十里，西北至襄陽府四百九十里，北至河南信陽州二百五十一里，東北至河南光州四百三十里。自府治至布政司三百二十里，至江南江寧府二千二百里，至京師五千六百十里。〉
安陸縣，〈附郭。漢縣，屬江夏郡。王莽地皇二年綠林帥王匡等拔竟陵，轉擊雲杜、安陸，是也。後漢亦屬江夏郡。晉爲江夏郡治。劉宋以後，爲安陸郡治。梁爲南司州治。自是州郡皆治此。明初，省入德安州，尋復置。今編戶七里。〉
應城縣，〈府西南八十里。東南至漢陽府漢川縣百十里，西至安陸府京山縣百里。漢安陸縣地。宋置應城縣，屬安陸郡。齊因之。西魏置城陽郡。隋初郡廢，縣屬鄖州。大業初，改縣曰應陽，屬安陸郡。唐武德四年復曰應城縣，仍屬安州。元和二年省入雲夢。太和二年復置。天祐二年又改曰應陽。五代唐復舊。宋、元因之。明洪武十年併入雲夢縣。十三年復置。今編戶九里。〉
孝感縣，〈府南百二十里。東至黃州府黃陂縣百里，南至漢陽府漢川縣百里。漢安陸縣地。劉宋置孝昌縣，以孝子董永名也，屬江夏郡。齊置南義陽郡，治孝昌。梁初，以南義陽置司州，尋徙安陸。西魏於縣置岳州及嶽山郡。後周州郡俱廢，縣屬鄖州。隋大業初，屬安陸郡。唐武德四年置氵州。七年州廢，縣屬安州。五代唐改縣曰孝感。宋仍屬安州。明洪武九年省入德安州，尋復置。今編戶二十九里。〉
隨州，〈府西北百八十里。西南至安陸府四百六十里，西至襄陽府三百五十里，北至河南唐縣四百里，東北至河南信陽州二百四十四里。〉
應山縣，〈州東百三十里。南至府城百八十里，北至河南信陽州二百有五里。漢爲隨縣地。梁置永陽縣及應州。隋大業初，廢州改爲應山縣，屬安陸郡。唐武德四年復置應州。七年州廢，縣屬安州。宋初因之。嘉定中，改屬隨州。元因之。明洪武九年省入隨縣。十三年復置，屬隨州。今編戶十里。〉
岳州府，〈東北至武昌府五百六十里，東南至江西袁州府六百五十里，南至長沙府三百八十五里，西南至常德府四百五十里，西至辰州府八百七十里，西北至荊州府四百七十里，北至安陸府沔陽州三百五十里。自府治至布政司見上，至江南江寧府二千二百二十五里，至京師五千六百七十里。〉
臨湘縣，〈府東北九十五里，東至武昌府蒲圻縣百七十里，西北至安陸府沔陽州二百五十里。本巴陵縣地。五代唐清泰中，湖南置王朝場於此。宋淳化三年升爲王朝縣，屬岳州。至道初，改臨湘縣。今城周四里有奇，編戶八里。〉
華容縣，〈府西一百八十里。北至荊州府石首縣八十里，南至常德府沅江縣二百四十里。本漢武陵郡孱陵縣地。晉初，分置安南縣，屬南平郡。劉昫曰：「安南縣，劉表所置也。宋、齊因之。梁封肖駿爲安南侯。又置南安郡於此。郡尋廢。隋初，縣屬岳州。開皇十八年改曰華容縣。唐初，因之。垂拱二年改曰容城縣。神龍初，復曰華容，仍屬岳州。宋因之。舊治在縣東南安港，尋以水患移今治。元仍舊。今城周四里，編戶十八里。〉
平江縣，〈府南二百四十里，東至江西寧州二百五十里，西至長沙府湘陰縣二百里。本春秋羅國地。秦爲羅縣。漢因之，屬長沙國。後漢屬長沙郡。建安十五年孫吳析置漢昌縣，並置漢昌郡，以魯肅領漢昌太守。郡尋廢，改縣曰吳昌。晉屬長沙郡。宋、齊因之。梁屬岳陽郡。隋屬岳州。開皇九年省入羅縣。唐又省羅縣入湘陰。神龍三年復分置昌江縣，仍屬岳州。五代唐諱昌，馬氏因改曰平江。宋因之。元元貞初，升爲平江州。明洪武二年復爲縣。今僅有城址，未築城。編戶五十里。〉
澧州，〈府西二百七十里。南至常德府一百八十里，西至永順衛四百里，北至荊州府三百里。〉
石門縣，〈州西九十里。南至常德府桃源縣百二十里，北至荊州府夷陵州長陽縣三百七十里。漢置零陽縣，屬武陵郡。後漢因之。三國吳永安六年分置天門郡治此。晉以後因之。陳改石門郡，仍爲治。隋罷郡，改縣曰石門，屬澧州。今土城周四里有奇，編戶二十五里。〉

永定衛，〈在慈利縣西北百八十里。西南至永順宣撫司百二十里。明初，置戍於夷徼羊峰地，隸永順宣慰司。洪武三年編柵爲城，簡沔陽、安陸、黃州、襄陽諸軍充戍，曰羊山衛。後以屯餉艱阻，改置今衛，臨庸水之陽，名曰大庸。建文初，更名曰永定，隸湖廣都司，城周九里。今亦設永定衛。〉
