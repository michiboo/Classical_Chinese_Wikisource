
漕河始於揚州，
北經高郵州城西，又北經寶應縣西，
又北經淮安府城南，西折而入於淮，又北出以入於河。
又西北經清河縣治西，又西經桃源縣北，又西經宿遷縣南，
又西經邳州城南及睢寧縣北，又西經靈壁縣北，
又西北經徐州之北而接於泉河，又西北經沛縣之東，
又西北經魚臺縣東，又北經濟寧州西，〈運河西岸曰嘉祥縣，曰鉅野縣，亦皆運道所經。〉
又北經汶上縣西，又北經東平州西，
又北經壽張縣東，東阿縣西，又北經陽穀縣東，
又北經東昌府東，又北經堂邑縣東，又北經博平及清平縣西，
又北經臨清州城西而入於衛河，又北經夏津縣及武城縣西，
又東北經恩縣西，又北經故城縣東，
又東北經德州城西，又東北經景州之東，吳橋縣西，
又東北經東光縣西，又東北經交河縣東，
又東北經南皮縣西，又東折而北經滄州城西，又北經興濟縣西，
又北經青縣東，又東北經靜海縣北，又北接於白河，
又西北經武清縣東，又西北經漷縣東，
又北至通州南而輸於太倉。
廣東爲府者十，而濱海之府八。瓊州府則回環皆海也。
大海在欽州之南，又東爲廉州府之南。
又東折而南爲雷州府之南，
又東北爲高州府之南。
又東爲肇慶府南境，
又東北爲廣州府南，
又東北爲惠州府南，
又東北爲潮州府南。
福建爲府八，而濱海之府四。其西與潮州府接境者曰漳州府，
又東北爲泉州府南，
又東北爲興化府南，
又東北爲福州府東，
又東北爲福寧州東。
浙江爲府十一，而濱海之府六。其南與福寧州接界者曰溫州府。
又東北爲台州府東，
又東北爲寧波府東，
大海西折而北出，西南爲紹興府境，
又北爲杭州府境，又東北爲嘉興府境。
南直爲府十有四，而濱海之府四。其南與嘉興府接境者曰松江府。
又微折而西北，經蘇州府之東，
又北爲揚州府之東境，
又西北經淮安府之東。
大海自江南海州而北爲山東青州府之境，又折而東爲萊州府及登州府之南境，
大海經登州府東境，又折而西經登州府之北及萊州府、青州府之北，
大海西折而北出，經濟南府之東北。
又北經北直河間府之東，
大海又北折而東出，經順天府東南及永平府之南。
大海自西而東，經廣寧之南境。又南折而東出經遼陽之南境。
