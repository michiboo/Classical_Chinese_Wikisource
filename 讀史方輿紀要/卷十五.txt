
順德府，〈東至廣平府清河縣二百四十里，南至廣平府百二十里，西南至廣平府邯鄲縣百二十里，西至山西遼州二百四十里，西北至真定府井陘縣二百里，北至真定府趙州百五十里。自府治至京師一千里，至南京一千七百二十里。〉
邢臺縣，〈附郭。古邢國。秦爲信都縣，項羽改爲襄國。漢亦爲襄國縣，屬趙國。後漢因之。晉屬廣平郡。後魏永安中，改屬北廣平郡。隋開皇九年改爲龍岡縣。十六年置邢州治焉。唐因之。宋宣和二年始改曰邢臺縣。今編戶二十八里。〉
沙河縣，〈府南三十五里，南至廣平府邯鄲縣八十里。漢襄國縣地。隋開皇十六年析置沙河縣，屬邢州。唐武德初，置溫州於此。四年州廢，仍屬邢州。今城周五里有奇，編戶十九里。〉
南和縣，〈府東四十里，東至平鄉縣四十里。漢縣，屬廣平國。後漢屬鉅鹿郡。晉屬廣平郡。後魏太和二十年復置。永安中，分置北廣平郡治此。高齊省入廣平郡。後周分置南和郡。隋初郡廢，縣屬邢州。唐武德初，置和州。四年州廢，縣仍屬邢州。宋、金仍舊。元省入沙河縣，尋復置。城周四里有奇，今編戶十三里。〉
任縣，〈府東北四十里，又東北至趙州隆平縣六十里。漢置任縣，屬廣平國。後漢屬鉅鹿郡。晉屬廣平郡。後魏因之。永安中，改屬北廣平郡。高齊時，縣廢。隋開皇十六年復置，屬邢州。大業初，廢入南和縣。唐武德四年復置，仍屬邢州。宋省入南和，尋復置。金因之。元省入邢臺，尋復置。今城周五里有奇，編戶十五里。〉
內丘縣，〈府北五十五里，東北至趙州柏鄉縣六十里。漢置中丘縣，屬常山郡。後漢屬趙國。晉因之。石趙嘗置中丘郡於此。又改置趙安縣。後魏復曰中丘。太和中，屬南鉅鹿郡。孝昌中，屬南趙郡。隋改曰內丘，屬邢州。唐初，改屬趙州。貞觀初，復屬邢州。今城周四里有奇，編戶十八里。〉
平鄉縣，〈府東南八十里。南至廣平府六十里，西南至廣平府雞澤縣二十里。秦鉅鹿縣也。漢因之，爲鉅鹿郡治。後漢仍屬鉅鹿郡。晉屬鉅鹿國。後魏初因之。景明二年改置平鄉縣於此。孝昌中，屬南趙郡。隋初，郡廢，縣屬邢州。唐武德初，置封州。四年廢，還屬邢州。宋因之。熙寧六年省入鉅鹿縣。元初，復故。今城周三里有奇，編戶十三里。〉
鉅鹿縣，〈府東北百二十里。東北至冀州南宮縣六十里，西北至趙州隆平縣六十里。漢鉅鹿縣地。後魏初，改置鉅鹿縣於此，仍屬鉅鹿郡，後屬南趙郡。高齊廢。隋開皇六年復置，屬邢州。大業十年爲羣盜張金稱所陷。唐武德初，置起州。四年州廢，縣屬趙州。貞觀初，仍屬邢州。今城周五里有奇，編戶十三里。〉
廣宗縣，〈府東百二十里。東南至山東臨清州七十里，西北至鉅鹿縣三十五里。漢鉅鹿郡堂陽縣地。後漢章帝分置廣宗縣，仍屬鉅鹿郡。永元五年嘗置廣宗國於此，國尋廢。晉仍曰廣宗縣，屬安平國。石趙嘗置建興郡治焉。後魏屬清河郡。太和二十一年置廣宗郡，尋罷。孝昌中，復置郡。高齊時郡廢，縣屬貝州。隋仁壽初，改曰宗城縣。唐武德四年置宗州。九年州廢，縣仍屬貝州。天初，以朱溫父名誠，復改廣宗縣，屬魏州。後唐復曰宗城。宋屬大名府。金屬州。元復曰廣宗。至元初，省入平鄉。尋復置，屬順德路。今城周四里有奇，編戶十三里。〉
廣平府，〈東至山東臨清州百五十里，東南至大名府百二十里，西南至河南彰德府百八十里，西至河南磁州百二十里，西北至順德府亦百二十里。自府治至京師一千里，至南京一千六百七十五里。〉
永年縣，〈附郭。春秋時晉之曲梁地。漢爲曲梁縣，屬廣平國。宣帝封平幹頃王子敬爲侯邑。後漢屬魏郡。晉屬廣平郡。後魏爲廣平郡治。北齊省入廣平縣。隋開皇初，改置廣平縣於此。仁壽初，避太子廣諱，改曰永年，仍爲州治。今編戶二十九里。〉
曲周縣，〈府東北四十五里。東至山東臨清州百四十里，北至順德府平鄉縣五十里。漢縣，屬廣平國。高祖封酈商爲曲周侯，邑於此。後漢屬鉅鹿郡。晉省。隋開皇六年復置曲周縣，屬州。大業初，廢。唐武德四年復置，仍屬州。宋因之。熙寧三年省入雞澤縣。元二年復置。明年，復降爲曲周鎮。四年又爲縣。今城周五里有奇，編戶二十八里。〉
肥鄉縣，〈府南四十里，南至大名府魏縣四十里。本漢邯溝縣地，屬魏郡。後漢廢入廣平縣，魏析置肥鄉縣，屬廣平郡。晉因之。後魏仍屬廣平郡。東魏天平初，省入臨漳縣。隋開皇十年復置，屬州。唐武德初，屬磁州。六年改屬州。今城周五里有奇，編戶二十六里。〉
雞澤縣，〈府北七十里。西北至順德府沙河縣三十里。漢廣年縣地，屬廣平郡。後漢屬鉅鹿郡。晉仍屬廣平郡。永嘉以後，縣廢。後魏太和二十年復置。高齊廢廣年入永年縣。隋初復置。六年避諱改曰雞澤縣，屬州。大業初，又併入永年。唐武德四年復置，仍屬州。宋因之。元初省入永年縣，尋復置，屬廣平路。今城周五里有奇，編戶九里。〉
廣平縣，〈府東南七十里，又東南至大名府六十里。本大名府魏縣地。金大定七年置廣平縣，屬州。元因之。今城周三里，編戶十七里。〉
成安縣，〈府南六十里。東南至大名府魏縣四十里，西南至河南臨漳縣八十里。漢爲斥丘縣地，屬魏郡。晉因之。後魏仍屬魏郡。天平初，併入臨漳縣。高齊復置，改曰成安。隋因之，屬相州。唐初屬磁州。貞觀初，改屬相州。天二年避朱全忠父諱，改名斥丘。三年更屬魏州。後唐復曰成安。宋屬大名府。金、元屬州。元至元二年併入滏陽。後復置，改屬磁州。明初，改今屬。今城周四里有奇，編戶三十四里。〉
威縣，〈府東北百三十五里。東南至山東臨清州百里，西至順德府平鄉縣六十里，南至大名府百二十里。漢廣平國斥章縣地。後漢屬鉅鹿郡。晉屬廣平郡，後魏因之。東魏天平初，改屬魏郡。後齊省入平恩縣。隋開皇六年置水縣，屬州。唐因之。會昌五年省入曲周縣。宋初亦置水縣，尋廢。金復置，仍屬州。元自井陘縣移威州治此，以縣屬焉。至正間，廢水縣，以威州屬廣平路。國初，改爲威縣。今城周六里有奇，編戶八里。〉
邯鄲縣，〈府西南五十五里。西南至河南磁州七十里，南至臨漳縣亦七十里。春秋時衛地，戰國時趙都也。秦置邯鄲郡於此。漢爲邯鄲縣，趙國治焉。張晏曰：「邯，山名。鄲，盡也。後漢亦爲趙國治。曹魏屬廣平國。晉及後魏屬廣平郡。東魏天平初，廢入臨漳縣。隋開皇十六年復置縣，屬州。唐初，屬磁州。貞觀初，還屬州。永泰初，復屬磁州。宋因之。明初，復改今屬。今城周八里，編戶二十七里。〉
