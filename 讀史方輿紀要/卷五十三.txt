
西安府，〈東至河南陝州四百五十里，東南至河南南陽府九百九十里，南至漢中府興安州六百八十里，西至鳳翔府三百四十里，西北至平涼府六百五十里，北至延安府七百四十里，東北至山西蒲州黃河界三百五十里。自府治至京師二千六百五十里，至南京□□□□□□里。〉
長安縣，〈附郭，在府治西。本秦杜縣之長安鄉。始皇封其弟成喬爲長安君。楚懷王亦封項羽爲長安候。漢初，以封盧綰。高帝五年置長安縣，定都於此。惠帝始築城，在今縣西北。王莽更曰常安。後漢復舊。魏晉以後因之。隋遷縣於今治。唐仍曰長安縣。《唐志》：「縣治長壽坊，乾封初，分置乾封縣，治懷直坊。長安三年復併入焉。五代梁改曰大安。後唐復舊。今編戶五十五里。〉
咸陽縣，〈府西北五十里。東北至涇陽縣五十里，西北至醴泉縣七十里。秦置縣，孝公徙都此。山南水北曰陽。縣在九嵕諸山之南，渭水之北，山水皆陽，故曰咸陽。漢初改爲新城縣。元鼎二年曰渭城縣屬右扶風郡。後漢省。晉咸和中，石勒置石安縣。苻秦兼置咸陽郡。後魏因之。隋郡縣俱廢。唐武德二年復置咸陽縣屬京兆郡。宋因之。元省入興平，尋復置。今城周八里有奇，編戶十二里。〉
涇陽縣，〈府北七十里。西北至醴泉縣九十里，北至州淳化縣九十里，東北至三原縣三十里。本秦邑。昭王弟悝封此，號涇陽君。漢爲池陽縣地。後魏置涇陽縣，屬咸陽郡。後周縣廢。隋復置，屬雍州。唐初因之。武德九年突厥入寇，自涇州進至高陵，尉遲敬德敗之於涇陽。天授二年隸鼎州。大足初，還屬雍州。宋屬京兆府。元省入高陵，尋復置。今城周五里有奇，編戶五十里。〉
興平縣，〈府西百里。北至醴泉縣四十里，西至武功縣五十里。漢槐里縣地，屬右扶風。始元中，爲平陵縣地。三國魏黃初中，改爲始平縣，以縣北始平原名。晉置始平郡，治槐里，始平縣屬焉。後魏仍爲始平縣，屬扶風郡。西魏移扶風郡治焉。隋廢郡，縣屬雍州。唐天授二年改隸稷州。大足初，還隸雍州。景龍二年改爲金城縣。至德二載，始改今名。貞元中，常以神策軍屯此，曰興平鎮。宋仍屬京兆府。今城周七里有奇，編戶十七里。〉
臨潼縣，〈府東七十里。西北至涇陽縣七十里。周爲驪戎國。秦爲驪邑。漢置新豐縣，屬京兆尹。後漢移陰盤縣寓此。晉仍曰新豐縣，兼置陰盤縣，屬京兆郡。後魏因之。隋初並陰盤入新豐縣，屬雍州。大業初，屬京兆郡。唐仍屬雍州。垂拱二年改爲慶山縣。神龍初復故。天寶三載，分新豐、萬年置會昌縣。七載，省新豐縣，改會昌曰昭應。宋大中祥符間，以縣臨潼水，改曰臨潼，屬京兆府。今城周四里，編戶五十二里。〉
渭南縣，〈府東百四十里。東至華州五十里，東北至同州百四十里。漢新豐縣地。苻秦折置渭南縣，屬京兆郡。後魏孝昌三年改置南新豐縣及渭南郡。西魏復爲渭南縣。後周屬雍州。隋因之。唐初屬華州。武德五年復隸雍州。天授二年改屬鴻州。大足初，州廢，還隸雍州。五代周復屬華州。宋因之。熙寧六年省入鄭縣，爲渭南鎮。元豐初復故。金元因之。明嘉靖三十八年始改今屬。今城周七里有奇，編戶八十六里。〉
藍田縣，〈府東南九十里，南至商州二百四十里。秦縣。玉之次美者曰藍。縣之山出玉，因名。漢亦曰藍田縣，屬京兆尹。晉仍屬京兆郡。後魏太平真君七年省入霸城縣。十一年復置。後周兼置藍田郡，尋廢郡，縣仍屬京兆。今城周五里，編戶十九里。〉
鄠縣，〈府西南七十里。西北至乾州武功縣百里。夏爲扈國地。殷爲崇國地。周爲豐邑地。秦爲鄠甘亭。扈、鄠一也。漢置鄠縣，屬右扶風。晉屬始平郡。後魏屬京兆郡。隋因之。今城周六里有奇，編戶二十三里。〉
高陵縣，{{Node-count limit exceeded|府北八十里。西至涇陽縣五十里，東至三原縣三十五里。本秦縣，爲左輔都尉治所。漢屬左馮翊。三國魏改爲高陸縣，屬京兆郡。晉因之，尋復舊。後魏熙平中，復改爲高陸縣，馮翊郡治焉。隋初郡廢，縣屬雍州。大業初，復曰高陵縣，屬京兆郡。今城周四里有奇，編戶十四里。}}
東渭橋，{{Node-count limit exceeded|在縣南十里。詳見長安縣。橋西二里有新開渡，縣西南二十里有黃家渡，又西南十里有孫張渡，俱渭水津濟處。}}
富平縣，{{Node-count limit exceeded|府東北一百二十里。西北至耀州七十五里，西至三原縣五十里。漢縣，本治寧夏之廢回樂縣界。後漢徙治今慶陽府之廢彭原縣界。晉徙懷德城，屬北地郡。後魏移於懷德城東北。後周置中華郡，旋廢郡，以縣屬馮翊郡。隋改屬京兆郡。唐屬雍州，徙治義亭城，天祐中屬耀州。五代以後因之。明萬歷三十年改今屬。城周三里，編戶四十四里。}}
三原縣，{{Node-count limit exceeded|府北九十里。西至耀州九十里，南至醴泉縣百十里。漢池陽縣地。苻秦置三原護軍，以其地在清酆原、孟侯原、白鹿原間，故名。後魏廢。西魏置三原縣，屬北地郡。後周置建中郡。建德初，郡廢，縣屬馮翊郡。隋屬京兆郡。唐武德四年改爲池陽縣。六年改曰華池，復分置三原縣，屬北泉州。貞觀初，廢三原縣，而改華池爲三原，屬雍州。天授初，改隸鼎州。大足初，仍隸京兆府。五代唐屬耀州。宋以後因之。明弘治四年改今屬。城周九里有奇，編戶三十四里。}}
醴泉縣，{{Node-count limit exceeded|府西北百二十里。西北至乾州四十里，東南至涇陽縣九十里，西南至武功縣九十里。漢谷口縣地，屬左馮翊。後漢及晉爲池陽縣地。後魏爲寧夷縣，屬咸陽郡。西魏置寧夷郡。後周改爲秦郡，尋廢。隋開皇十八年改縣曰醴泉。大業中，屬京兆郡。唐貞觀初廢。明年復置。宋仍屬京兆府。金屬乾州。元因之。明嘉靖三十八年改今屬。縣有內城，土城也，元末築，周里許。成化四年增築東西南三面外城，周六里有奇。編戶二十一里。}}
{{Node-count limit exceeded|previous=上一卷|next=下一卷}}
