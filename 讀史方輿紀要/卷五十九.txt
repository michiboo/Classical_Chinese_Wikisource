
鞏昌府，〈東至鳳翔府隴州六百六十里，南至漢中府寧羌州一千一百六十里，西南至岷州衛二百四十里，西至臨洮府二百里，西北至臨洮府蘭州四百二十里，東北至平涼府固原州六百里。自府治至京師三千六百二十里，至南京二千六百三十里，至布政司一千六十里。〉
隴西縣，〈附郭。漢獂道縣地。後漢中平年，析置中陶縣，屬南安郡。晉因之。後魏屬南安陽郡。隋開皇初，郡廢，改縣曰內陶，尋又改曰武陽。年，又改爲隴西縣，屬渭州。唐因之。寶應以後，沒於吐蕃。宋爲古渭寨，屬秦州。熙寧中，爲通遠軍治。元年，復置隴西縣，爲鞏州治。金因之。元爲鞏昌府治。今編戶三十二里。〉
會寧縣，〈府北二百二十里。西南至安定縣五十里，北至靖邊衛二百七十里。本隴西縣地。金人嘗於此置西寧縣，兼置西寧州。州旋廢，以縣屬會州。元徙州治此，尋以縣併入州。明初爲會寧縣。今城周五里，編戶十二里。〉
漳縣，〈府南七十里。西南至岷州衛一百八十里，漢襄武縣地。後漢置障縣，仍屬隴西郡。永元初，封耿秉爲侯邑。晉屬南安郡。西秦暮末置廣寧郡。後魏改爲彰縣，廣寧郡治焉。西魏又改郡爲廣安郡。後周郡廢。隋復爲障縣，屬渭州。唐因之。天授年，改爲武陽縣。神龍初，復故。廣德後，陷於吐蕃。宋熙寧年，置鹽川寨於此，後改爲鎮。金亦爲鹽川鎮，屬鞏州。元至元十年，置漳縣。今編戶六里。〉
寧遠縣，〈府東九十里。唐隴西縣地。宋元中，置寧遠寨。崇寧年，升爲縣。金仍廢爲寨。元至元中，復置寧遠縣。今城周不及二里，編戶十七里。〉
伏羌縣，〈府東百八十里。東至秦州九十里，東南至西和縣一百七十里。古冀戎地。秦武公年，置冀縣。漢屬天水郡。東漢爲漢陽郡治。晉亦屬天水郡。亂廢。後魏太平真君年，改置當亭縣，仍屬天水郡。後周復曰冀城縣，尋廢。隋大業初，復置，亦屬天水郡。唐武德年，改爲伏羌縣，仍置伏州。年，州廢，縣屬秦州。廣德以後，沒於吐蕃，縣廢。宋建隆年，置伏羌寨。祥符年，知秦州曹瑋敗吐蕃於此。熙寧年，升爲伏羌城。金因之。元至元十年，升爲縣。今城周三里，編戶十二里。〉
西和縣，〈府東南四百里。北至秦州百二十里，東南至寧羌州略陽縣三百五十里。漢爲天水郡綿諸道地。後魏太平真君年，置水南縣，尋置天水郡治焉，亦曰南天水郡。西魏改郡曰漢陽，又析置長道縣爲郡治。後周郡廢，改縣曰漢陽，屬成州。隋因之。開皇十年，復改縣曰長道。大業中，屬漢陽郡。唐仍屬成州。咸通中，改屬秦州。宋熙寧年，改屬岷州。建炎年，岷州徙治縣之白石鎮，改曰西和州，以長道縣爲附郭。元至元年，縣併入州。明初，改州爲縣。今城周四里，編戶七里。〉
成縣，〈府東南六百里。東至漢中府鳳縣二百七十里，東南至略陽縣二百十五里，西南至階州四百六十里。古西戎地。戰國時，白馬氐居此。秦屬隴西郡。漢爲武都郡下辨道地。後漢爲武都郡治。晉因之。後魏太平真君年，改置仇池鎮。太和十年，兼置渠州。正始初，改爲南秦州。西魏曰成州。隋初，郡廢，州存。大業初，改州爲漢陽郡。唐亦曰成州。天寶初曰同谷郡。乾元初復故。皆治上祿縣。大歷後，沒於吐蕃。咸通中，復置成州，治同谷縣。五代梁初，改曰汶州，李茂貞爲朱溫父諱也。貞明初，地入於蜀。後唐復曰成州。宋因之。寶慶初，以嘗爲潛邸升爲同慶府。元仍曰成州，以州治同谷縣省入。明初，改州爲縣。今城周五里有奇，編戶六里。〉
秦州，〈府東三百里。東至鳳翔府隴州三百五十里，東南至漢中府鳳縣三百二十里，南至成縣二百六十五里，東北至平涼府三百四十五里。〉
秦安縣，〈州西北九十里。東北至平涼府靜寧州百八十里。漢隴縣地，屬天水郡。晉爲新陽縣地。後魏爲略陽縣地。隋爲隴城縣地。唐因之。宋爲納甲城。金正隆中，置秦安縣，屬秦州。元因之。今縣城周三里有奇，編戶十里。〉
清水縣，〈州東百五十里。東至鳳翔府隴州二百里。漢縣，屬天水郡。公孫述初爲清水令，是也。後漢省。晉復置，屬略陽郡。後魏因之。西魏於此置清水郡。隋初，郡廢，縣屬秦州。唐武德年，置わ州治此。年，州廢，縣仍屬秦州。大歷後，陷於吐蕃。大中年，收復。五代唐移治於上わ鎮。今城周四里有奇，編戶六里。〉
禮縣，〈州西南二百二十里。東至西和縣百六十里。本西和縣地。元置禮店縣。明初，改爲千戶所。成化年，改置。今縣城周三里有奇，編戶十九里。〉
階州，〈府西南八百里。東至漢中略陽縣五百八十里，東北至成縣四百六十里，南至四川龍安府五百四十里，北至岷州衛六百三十里。〉
文縣，〈州南二百十里。南至四川龍安府三百三十里，東至四川廣元縣四百九十里。古氐羌地。漢武開西南夷，置陰平道，屬廣漢郡，北部都尉治焉。更始年，封陳牧爲陰平王。後漢仍屬廣漢郡。安帝永初年，改北部都尉爲廣漢屬國。三國蜀建興年，克魏陰平郡。《華陽國志》：「蜀克陰平，魏亦遙寄其郡，屬雍州。蜀亡，始合爲一，屬秦州。晉永嘉年，陰平都尉董衝逐太守王鑑，叛降李雄。太寧年，楊難敵克陰平。宋元徽中，魏以楊廣香爲陰平公葭蘆鎮主。齊建元年，拜爲河州刺史。永明年，以楊炅爲沙州刺史陰平王。《魏紀》：「太和十年，陰平國朝貢，自後累至。西魏廢帝年，氐帥楊法深據陰平，以爲黎州刺史。年，從平蜀回，與種人相攻。趙昶分其部落，更置州郡以處之。周明帝年，以葭蘆郡置文州。永嘉末，沒於楊茂搜。其後復屬於晉。宋初，分置南北二陰平郡，此爲北陰平郡治。蕭齊因之。尋沒於後魏，改置西晉壽郡，治陰平縣。兵亂後，郡縣俱廢。西魏改置曲水縣，屬盧北郡。隋初，郡廢，縣屬文州。大業初，州廢，改屬武都郡。義寧年，置陰平郡治焉。唐初，又改曰文州。天寶初，復曰陰平郡。乾元初，復爲文州。宋因之。宋末，州廢。元仍置文州，以州治曲水縣省入。明洪武年，改州爲縣，屬階州。二十年，省入階州。二十年，改置文縣守禦軍民千戶所，隸陝西都司。成化年，復置文縣，屬階州。今縣城周二里有奇，編戶三里。〉
徽州，〈府東四百八十里。西北至秦州百八十里，東至漢中府鳳縣百五十里，南至寧羌州略陽縣二百里。〉
