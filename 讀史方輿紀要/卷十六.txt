
大名府，〈東至山東東昌府一百八十里，南至河南開封府三百二十里，西南至河南衛輝府二百八十里，西至河南彰德府二百二十里，西北至廣平府一百二十里，東北至廣平府清河縣二百十里。自府治至京師一千一百六十里，至南京一千六百五十里。〉
今府，〈，宋之北京也。唐爲魏州。寶應以後，魏博節鎮治焉按舊《志》，魏州城外有河門舊堤。唐中和中，節度使樂彥楨築羅城約河門舊堤，周八十里。後唐建爲東京，尋曰鄴都。晉、漢因之。後周復爲天雄軍。皆因舊城不改《志》云：「大名府有隍城，郭威鎮鄴都時築。宋建北京，乃增修城郭，內爲宮城，周三里一百九十八步。宮城南三門，中曰順豫《宋志》：「順豫門內東西各一門，曰左右保成，東曰省風，西曰展義。東一門，曰東安。西一門，曰西安熙寧九年北面增置一門，曰靖武。其外城周四十八里二百有六步。南面三門，正南門曰南河熙寧九年改曰景風，其東曰南磚熙寧九年改曰亨嘉。已下諸門，皆是年所改也，西曰鼓角改曰阜昌。北面二門，正北門曰北河舊《志》：「魏州北門舊曰館陶。光化二年幽州帥劉仁恭侵魏博，攻魏州，上水關館陶門。汴將葛從周救魏博，敗卻之。胡氏曰：「門以路出館陶而名。宋曰北河門。熙寧中，曰安平門，其西曰北磚改曰輝德。東面二門，正東曰冠氏改曰華景。又有冠氏第二重門及子城東門，時改曰春祺及泰通。子城在宮城之外，舊牙城也，東南曰朝城改曰安流。又有朝城第二重門，時亦改曰巽齊。西面二門，正西曰魏縣改曰寶成。又有魏縣第二重門及子城西門，時亦改曰利和及宣澤，西南曰觀音《五代史》：「魏州羅城西門曰觀音門。晉天福初，改曰金明，即此門也。宋仍曰觀音門，復改爲安正門。又有觀音第二重門，時亦改曰靜方。又上水關曰善利，下水關曰永濟元豐七年善利、永濟二關俱廢。其後金人立劉豫於此，尋遷汴，亦偽稱北都。豫廢，置大名府路。元人亦因舊城。前朝洪武三十一年漳河泛溢，城淪於水，因遷今治，在舊城西八里。建文三年營築土城。成化、弘治以後，相繼增修。嘉靖四十年易以磚石。隆慶四年復增葺之。尋以漲水沖囓，屢葺屢圮。萬歷二十年大水，城壞，又復改築，始爲完固。有門四，周僅九里，非復宋時陪都之製矣。〉
元城縣，〈附郭。春秋時沙麓地，後爲魏地。魏武侯公子元食邑也。漢因置元城縣，屬魏郡。後漢因之。曹魏置陽平郡於此。晉及後魏因之。東魏天平初，陽平郡移治館陶縣，仍屬魏郡。後齊縣廢。隋開皇六年復置，屬魏州。唐因之。貞觀十七年併入貴鄉。聖歷中，復置。開元十三年移入郭下，與貴鄉並爲州治。五代唐曰興唐縣，晉復爲元城縣。宋因之。元至元初，省入大名縣，尋復置。今編戶三十九里。〉
大名縣，〈府東南十里。東至山東朝城縣七十里，東北至山東冠縣九十里，東南至南樂縣三十五里。本漢元城縣地。東魏天平二年析置貴鄉縣，屬魏郡。後周爲魏州治。隋因之。唐亦爲魏州治。五代梁乾化末，晉王存勗入魏州，改曰廣晉縣。漢曰大名縣。宋熙寧六年省入元城縣。紹聖二年復置。政和六年移治南樂鎮，即今縣治也。金亦爲倚郭縣。元初仍治於此，尋又遷入郭內。至元九年復還故治。明初廢。洪武三十一年復置於郭內。永樂九年復還故治。今城周五里有奇，編戶十九里。〉
魏縣，〈府西四十里。西至河南臨漳縣九十里，北至廣平府廣平縣二十里，東北至山東丘縣九十里。春秋時洹水地，應劭以爲魏武侯別都也。漢置魏縣，屬魏郡，郡都尉治焉。後漢仍曰魏縣。晉及後魏，並屬魏郡。後齊廢。隋開皇六年復置魏縣，屬魏州。唐因之。宋屬大名府。明初，移治五娃店。今城周五里，外環堤八里。編戶五十里。〉
南樂縣，〈府東南四十里。東至山東朝城七十里，北至山東冠縣百十五里，東南至山東觀城縣五十里，西至內黃縣七十里。漢置樂昌縣，屬東郡。高後封張敖子壽爲侯邑。又宣帝封王武爲樂昌侯，邑於此。後漢省。後魏太和二十一年復分魏縣置昌樂縣，屬魏郡。永安初，置昌樂郡治焉。東魏天平中，罷郡。後周復置郡。隋初郡廢，縣屬魏州。大業初，省入繁水縣。唐武德初，復置，屬魏州。五代唐諱昌，改曰南樂，屬興唐府。宋仍屬大名府。崇寧五年改屬澶州。金還隸大名府。元因之。今城周六里有奇，編戶三十五里。〉
清豐縣，〈府東南九十里。南至開州五十里，東南至山東濮州六十里，東至山東觀城縣五十里。漢頓丘縣地。唐大曆七年魏博帥田承嗣請析頓丘、昌樂二縣地置今縣。以孝子張清豐而名。縣屬澶州。五代晉屬德清軍，宋仍屬澶州。慶曆四年徙德清軍治焉。金廢軍，縣屬開州。元因之。明朝改今屬。城周五里有奇，編戶四十五里。〉
內黃縣，〈府西南百里。南至滑縣百二十里，東南至開州七十里，西至河南彰德府百二十里。戰國時魏邑。漢置內黃縣，屬魏郡。應劭曰：「魏以河北爲內，河南爲外。陳留有外黃，故此曰內。後漢仍曰內黃縣。晉屬頓丘郡。後魏因之。東魏天平初，省入臨漳縣。隋開皇六年復置，屬相州。大業初，改屬汲郡。唐初，屬黎州。貞觀十七年還屬相州。天三年改屬魏州。宋屬大名府。金大定六年改屬滑州。元因之。明初改今屬。城周五里有奇，外郭九里。編戶三十四里。〉
縣，〈府西南二百里。東至開州一百里，西南至河南衛輝府百二十里，西北至河南湯陰縣七十里。春秋時衛地。漢置黎陽縣，屬魏郡。後漢因之。晉仍屬魏郡。石趙置黎陽郡。後魏屬汲郡。孝昌中，分置黎陽郡。周宣政元年置黎州。隋初，州郡俱廢，縣屬衛州。開皇十六年復置黎州。大業初，州廢，仍屬汲郡。唐初，復置黎州。貞觀十七年州廢，仍屬衛州。五代晉改屬滑州。宋初因之。雍熙中，改屬澶州。端拱初，建通利軍。天聖初，改安利軍。熙寧三年復爲黎陽縣，屬衛州。元初，復爲通利軍。政和五年升爲州，亦曰川軍。尋又爲平川軍。金皇統八年改曰通州。天德三年復曰州。元初以州治黎陽縣省入，屬真定路。至元二年改隸大名路。明洪武三年改州爲縣。今城周四里有奇，編戶五十里。〉
滑縣，〈府南二百三十里。東北至開州百二十里，西北至縣二十五里，南至河南開封府二百十里，西至衛輝府百二十里。古豕韋氏國，春秋時衛地。漢置白馬縣，屬東郡。後漢因之。晉屬濮陽國。劉宋於此置兗州及東郡，亦謂之滑臺城，河南四鎮之一也。後魏初因之，尋改爲西兗州治。太和十八年廢州，仍爲東郡治。隋初，郡廢。開皇九年置杞州於此。十六年改爲滑州。大業二年又爲兗州。三年復曰東郡。唐仍爲滑州。天寶初，曰靈昌郡。乾元初，復故。大曆七年永平節度治於此。貞元初，爲義成軍治。大順初，亦曰宣義軍。五代唐復爲義成軍。宋仍曰滑州。太平興國初，改軍名曰武成軍。端拱初，賜郡名曰靈河郡。熙寧五年州廢，屬開封府。元豐四年復舊。劉豫偽改曰涼平府。金復曰滑州。元因之。明洪武初，以州治白馬縣省入。七年又改州爲縣。今城周九里，外堤周二十里，有城門五。編戶九十二里。〉
東明縣，〈府南百八十里，舊在州東南百里。西至長垣縣七十里，東至山東曹州六十里，南至河南儀封縣百里。本漢冤句縣地，唐宋因之。宋乾德初，置東明縣，屬開封府。金避河患，徙縣治於曹州濟陰縣西，因屬曹州。元初因之，尋改屬大名路。至元二年屬開州。明初省入開州及長垣縣。弘治四年復置，屬大名府。萬歷中，改屬州。城周七里有奇，編戶三十六里。今改屬府。〉
開州，〈府南百六十里。東南至山東濮州百二十里，南至河南開封府百五十里，西至河南衛輝府二百三十里。〉
長垣縣，〈州南百五十里。南至河南蘭陽縣九十里，東南至河南儀封縣百三十里，西至河南胙城縣九十里，西南至河南封丘縣六十里，西北至滑縣九十里。春秋時衛之匡邑。戰國屬魏。漢置長垣縣，屬陳留郡。《風俗傳》：「縣有防垣，故名。後漢安帝封元舅宋俊爲侯邑。晉屬陳留國。後魏真君八年併入黃。景明五年復置長垣縣，屬東郡。隋開皇十六年改曰匡城縣，屬滑州。唐因之。五代梁復曰長垣，屬開封府。後唐仍曰匡城。宋建隆初，諱匡，改曰鶴丘，尋復爲長垣縣，仍屬開封府。金泰和八年改屬開州。元初屬大名路。至元二年仍屬開州。明因之。今城周九里，有門四。編戶七十八里。〉
