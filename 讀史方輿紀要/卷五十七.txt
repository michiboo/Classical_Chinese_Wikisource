
延安府，〈東至山西黃河界二百五十里，東南至山西吉州二百九十里，南至西安府耀州六百六十里，西至慶陽府四百五十里，北至榆林衛六百三十里。自府治至京師二千二百里，至南京四千八百四十里，至布政司七百四十里。〉
膚施縣，〈附郭。戰國時爲趙地。趙惠文王年，主父滅中山，遷其王於膚施，即此。秦置縣，屬上郡。漢爲上郡治。曹魏時廢。後魏復置，屬襄樂郡。西魏時廢。隋大業年，復置縣，爲延安郡治。唐、宋時，州郡皆治此。今編戶二十七里。〉
安定縣，〈府北百九十里。南至安塞縣百六十里。本唐延川縣地。宋康定年，於延州城馬蹄川築安定堡。金因之。元改置縣。今縣城周五里有奇，編戶九里。〉
保安縣，〈府西北百八十里。本名栲栳城，以旁有栲栳谷而名。唐咸亨間，嘗置禁軍於此。貞元中，改爲永康鎮。宋升爲保安軍。金改軍爲縣，復置州治焉。元州廢，以縣屬延安府。縣城周九里有奇，今八里有奇，編戶八里。〉
延長縣，〈府東百五十里。東至山西大寧縣百里，西北至延川縣五十里。本膚施縣地。西魏置廣安縣。隋改延安縣，屬延州。唐初，置北連州於此。貞觀年，州廢，縣仍屬延州。廣德年，改爲延長縣。今縣城周四里有奇，編戶十里。〉
青澗縣，〈府東北二百三十五里。北至綏德州百二十里。本名寬州壘。宋康定初，種世衡以壘當寇衝，右可固延安之勢，左可致河東之粟，北可圖銀夏之舊，請即廢壘築之。城成，賜名青澗。金大定二十年，升爲縣，屬綏德州。元因之。明嘉靖四十年，改今屬。縣城周三里，編戶十里。〉
州，〈府南百八十里。南至西安府耀州三百九十里，西至慶陽府寧州二百十里，西北至慶陽府三百三十里。〉
宜君縣，〈州南二百十里。東南至同官縣九十里。本漢左馮翊礻殳礻羽縣地，有宜君川。苻秦時，因置宜君護軍。後魏太平真君年，改置宜君縣，屬北地郡。尋置宜君郡。隋初廢郡，以縣屬京兆。義寧年，置宜州。唐武德年，臨幸焉。貞觀十年，州縣俱廢。二十年，復置縣，屬雍州。永徽年，復廢入華原縣。龍朔年，又置，屬坊州。中和年，黃巢據長安。其黨尚讓攻官軍於宜君寨，不克。宋亦曰宜君縣。元廢坊州，以縣屬州。今城周五里有奇，編戶三十八里。〉
綏德州，〈府東北三百六十里。北至榆林鎮三百里，東至山西永寧州二百五十里，西至寧夏後衛五百七十里。〉
○城平城在州西南百七十里。後魏神龜初，置城中縣。西魏屬綏州。隋避諱，改曰城平。唐武德年，置南平州於此。又析縣地，僑置魏平縣屬焉。年，於魏平城中置綏州。貞觀年，廢南平州及魏平等縣，以城平縣屬綏州。唐末，縣廢。又大斌廢縣，亦在州西南。西魏置，又立安政郡治焉。隋初，郡廢。大業末，復省縣入魏平。唐武德年，僑置於魏平城中。貞觀年，復還舊治，仍屬綏州。永淳年，稽胡白鐵餘叛，據城平，進攻綏德、大斌二縣。發兵討平之，是也。唐末廢。又朔方、和政二縣，俱在州西南。後魏置，屬朔方郡。後周併入魏平縣。}}
米脂縣，〈州北八十里。東北至葭州百四十里。漢西河郡┯陰縣地。唐爲米脂川。宋寶元中，置米脂寨。元豐中，改爲城，屬綏德軍。金仍爲米脂寨，尋置縣。元因之。今縣城周五里有奇，編戶十三里。〉
葭州，〈府東北五百八十里。東北至山西保德州二百二十里，西北至榆林鎮一百八十里，南至綏德州一百七十里。〉
神木縣，〈州東北百二十里。西至榆林鎮二百三十五里。舊爲勝州地。唐天寶初，割連谷、銀城二縣地，置新秦縣，爲麟州治。是年，改州爲新秦郡。乾元初，復爲麟州。宋乾德初，移治吳兒堡。年，升建寧軍。端拱初，改鎮西軍。金爲神木寨。元初，於此置雲州。至元年，改爲神木縣，屬葭州。今縣城周四里有奇，編戶五里。〉
慶陽府，〈東至延安府州三百三十里，南至西安府州二百七十里，西南至鳳翔府三百五十里，西至平京府三百里，西北至寧夏衛七百七十里。自府治至布政司五百七十里，至江南江寧府三千六百里，至京師三千七百里。〉
安化縣，〈附郭。漢北地郡鬱郅縣地。後漢廢。隋爲合水縣。唐武德年，移弘化縣與合水並爲州治。是年，改合水爲合川。貞觀年，省合川入弘化。神龍年，改曰安化。宋因之。元省。明初，復置。今編戶三十二里。〉
環縣，〈府西北二百里。北至寧夏衛靈州所五百里。漢北地郡富平縣地。後魏爲靈武郡地。後周爲懷遠郡懷遠縣地。隋開皇年，郡廢，縣屬靈州。唐置方渠縣，屬慶州。此爲方渠縣地。五代晉天福年，移置威州於方渠縣。周廣順年，改曰環州。顯德年，降爲通遠軍。宋淳化年，復置環州，治通遠縣，亦曰通遠軍。金因之。元以通遠縣省入州。明改州爲縣。今城周五里有奇，編戶四里。〉
寧州，〈府南百五十里。南至西安府州百四十三里，東北至延安府州二百十里，西至平涼府涇州百七十里。〉
真寧縣，〈州東百里。西北至府城二百里。漢上郡陽周縣地。後魏置泥陽、護涉二護軍，後爲陽周縣。隋改爲羅川縣，屬寧州。唐天寶初，獲玉真人像於此，因改爲真寧。今縣城周二里有奇，編戶二十一里。〉
