
淮水出河南桐柏縣桐柏山，
東流經信陽州北，確山縣南，又東歷羅山縣北，真陽縣南。
又東經息縣南，又東經光山縣北，
又東徑光州之北，又東北流經固始縣北，
又東北經潁州之南，又東經霍丘縣北，
又東流經潁上縣南，又東經壽州之北，
又東經懷遠縣南，又東經鳳陽府北，
又東北經臨淮縣北，又東北經五河縣南，
又東徑泗州城南，盱眙縣北，
又東北經清河縣南而合於大河，
又東經淮安府城北，又東徑安東縣南而入於海。
漢水出陝西寧羌州嶓冢山，
東流經沔縣南，又東徑褒城縣南，
又東南經漢中府城南，又東經城固縣南，
又東經洋縣南，又東經西鄉縣北。
又東北流經石泉縣南，折而南流，經漢陰縣西，又南經紫陽縣城西，復折而東北流，經漢陰縣之南，
又東北經興安州北，又東北經洵陽縣南，又東南經白河縣北，湖廣上津縣之南，
又東經竹山縣北，鄖西縣南，
又東南經鄖陽府城南，又東經均州北，
又東南經光化縣北，又東南經穀城縣東，
又東徑襄陽府城北，又東南經宜城縣東，
又南經承天府城西，又南徑荊門州東。
又東南經潛江縣北，又東經景陵縣南、沔陽州北，
又東經漢川縣南，又東經漢陽府城東北合於大江。
