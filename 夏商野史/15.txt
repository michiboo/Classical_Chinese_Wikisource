
　　卻說湯尹一德，而賢善來歸。萊朱之至，上題已詳。其慶輔者，垂之後也。世封於南。湟里且者，番禺之後世，仕於西。近日諸侯橫霸，二人賢善而才，俱不能保其國家。因此聞商侯好賢之風，迢遁而來。才至境內，即有人迎至於郊關，大夫迎入。商侯與語，喜其才智，使之為元士，後俱大夫。慶輔建言曰：「商丘士脈浮薄，非帝王之都。且三面距河，常有河溢之患。臣聞君侯之地，七十里即古帝嚳之地。臣昨至境內，詳觀之。此城南三十里，即帝嚳之都，亳城是也。自帝嚳與帝而後，六百餘年矣。天地之氣必散而復聚，必有帝王興焉。臣望其氣鬱鬱蔥蔥，真王者之都也。及臣見君之聖神智睿而喜，可知天之生民，必有大主。今天下之民，無主矣，非君而誰？願遷都亳城，行王政以救天下之民。」商侯聞之，愕然而起。避席而謝曰：「小子奉先君之教，惟自隕墜，不克承先，並不能國輔王室，以酬世食王之德為惕慮。吾子不鄙，而儼然就教，臺之幸也。乃議及此臺。雖狂昧，奈何自絕於天？敢聞教乎？」伊尹曰：「王者之事，未宜遽言在人自為之、天自與之而已。惟都城之議，固當從也。天下既亂，強凌弱，惡並善。商邱之地，城不高，池不深，土疏，水濫，固當遷也。使不為天子，豈祖宗之祀不圖自存乎？」商侯乃從議。剋日令臣民士從者，挈老幼而南居於亳都，今歸德府城南是其址。湯遷都，是夏桀二十一年，乙丑之元月也。
　　伊尹自夏都歸，將兩期矣。又得萊朱一同佐商侯論道。商侯修德行仁，以治其國。國中士民大悅，已二歲矣。聞命遷都，家家人人歡天喜地的。扶老挈幼從商侯者，如從父母也。雞犬豚羊亦無不踴躍而行者。於是定居亳後，發政施仁，民益大悅。又兩歲終。忽聞夏王出宮臨朝，行賞罰。明年諸侯當大朝。商侯遂先期治行，萊朱等同太丁守國。自請伊尹同行，欲親薦於夏王。奉圭璧、幣帛、戶口、圖籍，述六年職事入朝於夏。且說那夏桀自癸亥年五月二十三日避諫還宮，一連又與新妃為樂十餘日，並不見元妃。卻得一乳媼來視桀，是往時哺桀者也。於宴上乘間問說元妃何不見共宴？桀不應。妹喜恐中外人議論，事久有變，乃自求往見元妃。桀不往，就命乳媼領妹喜，二十宮娥引從之往正宮，朝元妃洛氏。乳媼先人啟知，洛氏留之，命宮娥且合寢門。妹喜至正室不見乳媼，宮娥又合外門，妹喜與隨從彩娥立正室以侯。要進內室求見，不得。要出門回別去，又不得。只在正室中站立。自午至申，饑困弊極，委身於地。
　　桀那邊半日不見回去，淒涼急躁起來。著人來即門召問，洛氏還不聞。直至酉分，方使宮娥及乳媼出內門，辭妹喜曰：「寡小君有疾，不能強起以見新妃也。」乃啟外門，仍使乳媼引妹喜走來，到別宮歸桀。桀一聞妹喜來，扭身出接。本欲媚有溫手而入，乃見妹喜俛首捧袂，宛轉悲啼，拜伏不能起，傷情不能語矣。桀大怪，叱退左右媼姬，獨使幸娥二人掖入寢內。桀手抱妹喜置懷，手拭其面，問曰：「愛卿有何苦情而至於斯？」妹喜跪抱桀足，頓首於其膝，曰：「兒固謂君王驟寵，反令兒不能生全也。願君王主張救全兒。」桀憤懣曰：「豈洛氏為怪耶？」妹喜嗚嗚而不言，但求生求死，如怨如慕，以搖惑桀。桀召乳媼問之，乳媼百方遮蓋，桀不聽。乃問同俘彩娥，彩娥同妹喜立受苦者，一一言其苦狀，更增設元妃傲狠處，以激怒桀。桀大怒，欲殺元妃。妹喜則鳴上，又抱膝泣諫曰：「君王為賤妾而傷元妃，天下不服，朝臣多言。且萬一後悔，又何可及？總非所以全兒也。惟願賜賤妾一死為安。」言畢，又泣。桀抱之，不能捨去，亦不欲逆一語也。又叱退諸媼娥，自和尉妹喜，妹喜稍止悲。
　　桀乃命侯知性、武能言二倖臣來，謂之曰：「洛氏倨傲不順於朕，爾二人之所知。今又妒我新妃，欲害之，是即害我也。爾往問太師、少師等，何以處之？速來回話。」二幸領命先到太師府，問趙良。趙良曰：「此君王家內事，任從君王，不必問臣子也。」乃往少師府問曹觸龍。觸龍曰：「此在君王從容自處之。骨肉之間，臣等安得議哉？」乃往問卿士於辛，於辛想使三人說做一團，歡欣慶幸，得立妹喜為正妃，則我三人寵益固矣！於辛便有意教桀賜元妃死。
　　適值有下士黃圖者，夏國奇烈男子也，在於辛所，微聞此事。潛奔告關龍逢，曰：「君王不見群臣，君等雖忠，固無路諫諍矣！平時國事，盡決於趙、曹諸人，公等亦無與也。今日之事，有不可已者。君王為新妃，欲賜元妃死。夫元妃國母也。殺元妃，是殺一國之人之母也。母得罪於父，不過出之，歸於母家，人子猶涕泣以從。若父見殺於非辜，人子亦當從死。於母何獨不然？今坐視其死而不救，可乎？」龍逢大驚，曰：「嗟乎！一至此哉！吾不意子之烈義如斯也！奈君王不得見吾輩，效死何從？」黃圖曰：「君王之議，決之於趙、曹、於三人。公等時常守義，不往交見。今國母有大難，豈人臣守義時哉？請輔公往，以極陳於三小人，稍回其良心，猶或可全國母之命也。」龍逢攬涕步出，不待駕輿。
　　黃圖即太師之府，而見趙良。趙良曰：「噫！關子介介者，何能至我哉？」龍逢及圖見良，拜而號泣。良大驚曰：「夫子何謂也？」龍逢曰：「突者聞君王將殺元妃。君王非下臣所得見也，惟公得而救之。且國之母猶公之母也，公忍坐視其母之死而不救？龍逢等有頸血濺公之門，重公之惡於天下耳！」黃圖又激烈涕曰佐辭。良雖狠戾，亦感動曰：「夫子無憂，但敢於何以全之？」黃圖曰：「婦得罪於夫，不過歸寧母家，以從大意之間，全人倫也。士民且然，況天下之君乎？」趙良曰：「先生天下士也，請以此言進矣！」惟是侯武二幸，正從於辛處回宮。趙良使人邀之來，俱以此語道之。二幸亦感動，領辭而去。原來趙、曹二人雖肆惡於外，內邊大事只隨桀自主示，不敢專。外邊大事，亦待桀命，自己只行小惡，把大惡都留與桀自為之。所以桀謂二人忠，謹盡托以國。朝士雖惡二人，亦無能乘間以人也。龍逢、費昌等平日羞見權奸，故一切不預聞政事。只此事被黃圖激動龍逢，而費昌猶未知。被龍逢說動趙良，而曹、於二人猶未知。於則操念，猶苟且鄙惡，而不能及二人之方員成樣，故桀亦不專倚他二幸。以趙良、觸龍、龍逢、黃圖、於辛等各議進。桀愕然曰：「龍逢安得知之？」二幸曰：「不知其何以知之？但流涕極言，如此如此。」桀亦惻然曰：「從之。」遂命二幸，領宮監二十人，捧敕往正宮，追奪金章、玉冊、誥命，及金冠、霞帔、珪璋、元黃，削去元妃之號令，自歸有洛。元妃奉敕，將上項一一檢付宮監。自命隨身內使役婢，收拾車囊、自服、綀衣、布裳，攜所生三歲太子與乳媼，遙拜夏桀而去。關龍逢率費昌、育潛、逢元、黃圖等臣士侯之國內，涕泣而朝於車下，請送之。元妃垂帷而泣，辭曰：「賤妾得罪於君，死其分也。賴諸賢之力，苟延其身。以歸見父母、兄弟、姐妹、姑姨，其亦幸矣！嫌疑所在，無累諸賢遠送。願諸賢善事君王，以保國家。」泣止，命御叱馭而去。龍逢輩已命妻輩、具車侯送於城外。自己諸人仍泣，隨車送至城外。乃視其妻輩朝元妃，元妃辭謝。關妻等固從送之郊關二十里而還。時癸亥，六月初五日也。
　　桀即日就內庭冊立妹喜為元妲。初六日，引出告祖廟。趙良等皆從桀後，趙良等之妻皆從妹喜後。皆盛服緊隨。關龍逢等皆素服遠立，若不與事。桀引妹喜於烈祖前，正下拜時，忽一陣厲風，從各主前捲起俎豆等器物，盡置之門外。妹喜不能起立，僕地良久乃甦。桀心不喜，不待禮畢，引妹喜還宮。自是新人專寵，歌舞愈繁。盡日追歡，費用愈奢。民生困極，國事廢弛。或三日一出，或五日一出，其出皆無常期。將出必秘，不令關龍逢等人知。先通知趙良等當發的，大事預安排定了，忽然而出一頓，將事發放，立完即抽身回宮。惟恐他臣來源，亦不去他，只叫他備位飾觀而已。
　　直至冬至之日，桀又引妹喜盛冠服，車儀而出郊天。關龍逢與費昌等賢臣士皆在。但見桀與妹喜方拜天帝，依然如祖廟時，怪異一陣旋風從壇間捲起俎豆等器，翔半空中良久，倒插於地，皆沒底。妹喜仍昏眩不能起立，桀命扶之入輿中，獨自苟且，畢事乃退。
　　關龍逢等一齊攔駕，諫曰：「古初聖王配合之義，取法乾坤。惟漸廣嗣續，全人道而已，非樂淫也。是以擇配，視德不以色。故合於天地而可祭天地，則其郊祀也。君後介福，敬承於祖宗，而可以祀祖宗，則其褅袷也。君後迪吉也，且立妃必先告廟，設嬪必先立妃，冊立必先筮吉。既以明禮，且迎天地之休，承祖宗之佑。今君王於裡動兵，乃求一女。既不吉矣！既得以歸，不告廟而受寵，不朝後而名妃。甚至俘虜之麗色，傾一國之母儀，逐端淑之元妃，立妖姬為正配。三綱絕而五常滅，人慾橫而天性亡。故告廟則祖宗為憤飄，郊天則鬼神為厲氣，亦可畏矣！願君王即日貶新媳為宮嬪，立召還元妃以奉祭祀，承天之休。願君王察之。」辭畢，而涕泣俱下。桀雖兇頑，到此竟亦動色。先見天風作了一陣，心亦驚布。見這極誠流涕陳言，亦不發怒。但命左右麾開臣士，驅車回朝去了。
　　妹喜回宮，心恨諸臣士所陳說。便漸發陰毒，謂桀曰：「外人多為舊妃，舊妃有黨有謀，欲害臣妾耳。君王何不遣心腹人探聽舊妃何如行事？」桀曰：「然。隨卿即自擇一二人往。」妹喜遂盡召內臣，細細揀擇，兼命願往者自陳。而皆無膽志者，又不知君妃意思，久無人應。內中有一名阿離者，幼事桀，亦事元妃，有心機藏義氣。心想道此必妖物，要害殺元妃。若他人去，便做成了。遂自陳願往。妹喜喚至密室，微微探問看得，阿離便擔承了。又能謹秘。遂多私與金珠，使至洛。假稱王命，以釀酒賜元妃毒殺之。卻陽於桀前囑阿離曰：「爾善視舊妃太子，安樂何如也？」阿離概諾而去。去到洛國，尋問元妃。
　　這元妃自六月五日灑淚去國，諸賢臣之妻送出關而回。元妃母子獨自悲淒，一行至洛。路上但有聞知的士民男婦，無不悲泣，擁車如子送母者。元妃早宿晏行，然只在車中飲食，並不入城衙館舍。護從之人，環車張棚而已。行十餘日到家，素布服謁了母，見了兄弟姐妹姑姨。自與幼子及乳媼一人，老婢二人，封閉一所靜室，自爨自食。每旦望闕而朝，常禱祝於天地，願夏王安樂，幼子克成，得繼先王宗祀。凡宗戚兒女來侯視者，雖至戚亦不相見，曰：「罪人也，於此待死，安敢見人。」所食用衣裝，皆變質，弟亦時給之。親戚所贈，辭不敢受。噫！賢矣。
　　後人鍾伯敬以七言十絕悲弔，而悲歌曰：
　　　　當年王輦度金鑾，君是吳仙妾彩鸞。
　　　　二十年華零亂去，不勝霜露夜漫漫。
　　其二曰：
　　　　六宮春樹自依依，芒草連天望眼迷。
　　　　不似金籠綠鸚鵡，年年猶傍翠華啼。
　　其三曰：
　　　　西風剪地藹花秋，敗葉珊珊散不收。
　　　　還想君王湖上樂，綠波輕漾彩蓮舟。
　　其四曰：
　　　　玉笙猶在耳邊廂，吻目還疑金殿光。
　　　　良夜不知河洛遠，飛禪悄度又昭陽。
　　其五曰：
　　　　夢裡深宮覺尚猜，君王何遂赦前非？
　　　　荒雞嘹亂知非舊，卻恨芳魂去復回。
　　其六曰：
　　　　深宮想得住嬌人，巧作游龍亂雨雲。
　　　　前度陽臺今密鎖，也應難人舊精魂。
　　其七曰：
　　　　舊國於今春豔陽，舊時人遠錮幽房。
　　　　宵宵但仰勾陳畔。猶祝君王萬歲長。
　　其八曰：
　　　　燕鴻常去有歸期，去婦終生遂別離。
　　　　一隔君門便千里，況真千里哪勝悲。
　　其九曰：
　　　　大河東下水如斯，只見東流不見西。
　　　　去國時光偏縷縷，舉頭望漠自離離。
　　其十曰：
　　　　桐花落盡蓼花飛，俱已如今事已非。
　　　　二十年前渾是夢，只今猶是未醒時。
　　時阿離到洛，訪得元妃，是如此貞苦。先自囑洛君曰：「君王旦夕欲召元妃，但新妃忌之，常有人來察訪，君可令國人盡言元妃不在。妃曲保全，以待君王之召。」離乃前來幽室叩門，元妃開小窗牖見之，相與大泣。元妃泣問：「君王樂乎？新妃有命來殺我乎？」曰：「無有也。」元妃曰：「然則爾安得來？」曰：「來問元妃與太子安樂否耳？昨因天變，並滿朝賢臣皆請君王召元妃復還，故使我來親視。」元妃曰：「君王命來，則有信物，此不過陰察我耳！早視爾來，若他人來，則我今日必死。然君王尚有這點血脈在此，只此不放心也。」因復泣，阿離亦泣，不能已。求觀太子，無恙。求玉扣一枚去。回都，竟入宮，以玉扣先復妹喜曰：「已殺之矣。然不可為君王言，恐君王思子而索之，則禍將不去也。只可言安。」妹喜從之。阿離遂見桀，泣訴上項。元妃實落苦情，並太子安樂。桀不覺亦動情，只礙妹喜在前，便截住曰：「他既貞苦，只不殺他，憑他自終罷了。」阿離遂乞安太子之命。桀遂命以玉塊、金環各一而去。妹喜背問之，則曰：「若不如此，君不信，恐不樂也。」妹喜加賞之。
　　阿離遂實以君命復來洛國，安慰元妃、太子。益囑洛人護衛，以後非我來，有擅稱王人來者，皆盤詰，其偽殺之，勿容也。於是元妃、太子賴以安。而阿離又於夏宮中遙護巧全，事卒不露。後二十年，而阿離終，太子既長，妹喜亦自安矣！以妹喜之妖，而又有神手能掩之者，則至誠之格天地，運鬼神也。
　　後人余季岳有詩詠之曰：
　　　　莫道宵群悉佞諛，其中也有義仁徒。
　　　　阿離救母還全子，多少賢臣未得如。
　　妹喜既心安意適，只一味媚桀專寵。與桀居容臺之中，不甚深邃。又欲設法取樂，謂桀曰：「妾受君王之寵，如天高地厚，生死難忘。但願君王萬歲，少罄終身之報。」桀曰：「百歲之人，世亦罕有。百年之眾，人更難逢。如冬夜稍長，日又短：夏日雖長，夜又短。人雖欲為盡日之歡，長夜之樂，奈長庚西墜，啟明東升，人生幾何不如願也！」妹喜曰：「妾欲為縮日舒夜之法。以月為日，以年為月。張燭為旦，滅燭為暮。君王意如何？」桀曰：「妙甚。」
　　遂定計宮中，役民夫數萬，開一隧道，約長四五里。用磚石捲成一永巷，巷中不見天日，只聞人聲，名曰聆隧。由聆隧面進，開地二十里闊，內築砌一宮，名曰長夜宮。宮中器用什物俱全美。宮四圍，俱設廊房，輪值男女把守。宮門懸大燭，合抱。燃之為晝，息之為夜。入宮之後，以五日為晝，五日為夜，十日而始旦。乃出長夜居容臺。或一設朝，即復入長夜宮。長夜之中，燈燭輝煌，實五分晝夜。總之為夜也。長夜之樂，另是世界。夏則開幽巷，引地風，不知其熱；冬則周圍炭火，不知其寒。喧闐鼓吹，外間不聞。外間喧天動地，內亦不聞。間間閣閣，俱有燈燭。男女成隊候役，嬪娥成隊從游。桀攜妹喜，脫衣光體，縱欲成歡，非復人理。設宴在閻君地府，謳歌似鬼國咿嗚。桀樂之而忘死，妹喜樂舞袖，自歌，其一歌曰：
　　　　長夜兮綿綿，君王兮分旃。
　　　　乾坤兮改立，日月兮悠延。
　　其二曰：
　　　　二曜兮無功，二儀兮鬱蒙。
　　　　厭風塵兮欲避，辟宇宙兮幽宮。
　　其三曰：
　　　　暑寒兮不知，霜露兮無期。
　　　　春秋兮易換，安有兮傷悲？
　　其四曰：
　　　　重扃兮洞天，舊館兮群仙。
　　　　此間兮一日，人間兮十年。
　　其五曰：
　　　　風日也何曾經，雨露呵誰飄零，
　　　　冰雪也那能凝。既無兮凜列，
　　　　又安有兮炎蒸？
　　其六曰：
　　　　只有兮春溫，更無兮夏冬。
　　　　居此間兮萬年，又何始兮何終？
　　其七曰：
　　　　長夜兮曷旦？漫漫兮何已？
　　　　笑昔人兮無居，患猛獸兮洪水。
　　　　洪水今蚩尤，居是今無由。
　　　　天地兮崩頹，忽不覺兮何憂？
　　後人鍾伯敬一絕，歎之曰：
　　　　窮民度日已如年，暴主將年作日延。
　　　　似此光陰能幾日？南巢應有誰恨天。
　　桀造這長夜宮，費半年而成。殺民夫之不中用者，百餘人。累殺者，千餘人。樂這長夜才七十餘日，便又過人間兩年多了。桀乃領妹喜出長夜，又居容臺。才方出了聆隧，忽然天崩地裂，把聆隧五里崩作深潭。桀等大驚，喜得出來了。聽見外邊臣子噪嚷，桀心作惡。遂命武能言往問趙太師，如何噪嚷？何以處之？趙良專政之久，然每留大事，以待桀。故忠賢之臣，尚不趨良。良心實恨之。便設毒，謂武能言曰：「臣子敢嘩噪者，緣由君王仁慈，法令示嚴耳。前年法令嚴肅，民便不敢嘩。郊天之日，縱了諸臣攔駕，便慣了他。君王欲安靜為樂，非嚴刑不可。」能言曰：「然。」桀遂命明日大朝，要行賞罰，因此傳播到天下。商侯入朝。天下諸侯多畏桀者，亦只得來。時桀二十三年。
　　龍逢等皆來進諫曰：「賞罰不明，則天下不服。望君王暫赦天下，禁其喧嘩。若其不改，殺之未晚。且君王初進賢聖之士，遽殺群臣，恐天下滋議也。」
　　桀見說伊尹，見其恭肅正立，桀心自愧，命且囚諸臣待決。乃坐內朝，召伊尹，賜坐，趙、曹、於俱侍坐。桀問尹曰：「子聖人也！將何以俾朕？」尹對曰：「君王亦治天下而已」桀曰：「何以治天下？」對曰：「仁民。」曰：「何以仁民？」對曰：「任賢。」曰：「何以知賢？」對曰：「正直而忠諫者賢。」桀默然。尹亦不言。桀遂罷朝入宮。心愧於尹，命釋諸臣士囚。
　　二月，又役民夫數萬開聆隧，修長夜宮，鑿池五十里，民夫大怨。關龍逢謂朝士曰：「今吾不得不服言，言必死。然居亂世，雖生無益。」朝士黃圖曰：「不可。今舊臣獨公能維持宗社。願公自留，予將先之。」
　　三月朔日，黃圖被發升棺。待桀一出，朝即大哭。而呼曰：「嗚呼！夏國將亡，萬民怨王。烈士先死，不忍見天子而戮於他邦。」桀大怒，命武士曳圖入棺，蓋之。關龍逢力救。桀曰：「皆惡黨也。」遂囚龍逢，而焚黃圖於棺。伊尹聞之，辭費昌而去。此二就也。只救得關龍逢緩死數月而已。又歸毫就湯。謂商侯曰：「賢士殺矣！不可為也。」伊尹仍舊論道行仁不題。且說自朝士黃圖既死後，萬夫皆噪不應役。桀曰：「萬民如此不法，且待農事之畢。」商侯聞之曰：「國事猶有可為。」只得復請伊尹來夏就桀。桀召尹，商之曰：「卿前讓直諫為賢，彼實逆君命，而邀名譽，奈何？」尹對曰：「夫美名者，言之必美言；美者行之，必美人。君行之，則美名在君矣！臣安得有美名哉？」桀默然悅服，罷朝。復命出龍逢之囚。自是數月間，三五日一出，略聽伊尹數言稍寬民力，赦罪過。趙良忌之，為不圖於已。乃密進曰：「君寬群臣，恐復有嘩者。」桀頷之。
　　九月，又大役民夫，因長夜宮而為池，所征酒米。妹喜設法開池二十里，四圍堆土，移宮於池上，因磚石砌池周圍。池上植樹木，宮室間錯。池之四圍復作圓池，俱各廣週三裡，通之以溝池。中間作墩，墩中作井通泉。渡泉釀酒，注之於池。酒深及人頸，謂之酒池。墩外作山，以糟置其上，謂之糟邱，高可望十里。置小艇數十於池，又為肉林於池上，樹木遍掛獸肉，係熟禽。於亭榭中，皆設鼓樂。從游者，少男千六百人，少女千八百人，各樣打扮，以人代馬，運輦肩輿。成群張掛禽獸的，紛紛嚷嚷，辦治餚饌的，哄哄嘈嘈，搖舟泛酒，咿咿啞啞。各衣彩衣，週遊於池中間。夏則為廣棚蔽日。冬則周圍設火炕大爐，柴堆燒炙融熱。春秋無雨，則去柵。桀與妹喜乘輦，擁鼓、吹道、旌旗，游亭堂，穿肉林，任意設筵張樂。縱從人射禽肉而食，割獸肉而啖。乃舍陸登小舟，游酒池，汲酒而飲。舟繞糟堤而游池上，池內皆鼓吹奏樂。飲酣，命內臣數人擂鼓，其餘少男少女盡命脫衣，伏於池周圍，雙手插池中，口吸酒。於是一鼓而牛飲者三千人。妹喜大笑，池酒淺數寸，男女皆醉。復命盡脫下衣入池而詠。俱顛倒浮沉，捉摸相逐，酒中戲舞歡合，曰醉淫。近岸扳舟，曰醉顛。浮而躍者，曰醉螟。灌而沉者，曰醉溺。桀大樂，亦解衣而狎，曰醉狂。妹喜大悅，扭身而舞，曰醉舞。帶酒聲而歌，曰醉歌。其歌曰：
　　　　世路多愁兮，人生兮幾何？
　　　　行樂兮糟堤，合歡兮酒河。
　　其二曰：
　　　　桂掉兮蘭撓，苗席兮棠舟。
　　　　週遊兮酒泉，登望兮糟丘。
　　其三曰：
　　　　錦幕兮為天，醇醴兮為淵。
　　　　遊人兮醉暖，酒造兮坤乾。
　　其四曰：
　　　　酒滿兮天河，肉滿兮山阿。
　　　　樂取兮無盡，鼓掉兮行歌。
　　其五曰：
　　　　酕醄兮酩酊，溺酒兮忘生。
　　　　醉死兮極樂，笑人兮惺惺。
　　其六曰：
　　　　披髮兮解衣，鬧歡兮醉迷。
　　　　弄來兮給漿，弄來兮啜醨。
　　神禹來兮治水，莫誤疏兮酒池。
　　問主人兮雲未知？
　　酒池之造又費半年。累殺民夫數千。樂引行歌，一連二十日不出外。間臣士又嘩，桀怒而出曰：「趙太師之言是也。」關龍逢謂費昌曰：「吾死公等自存，吾不死無益，公死亦無益。吾為夏明臣，誼公為夏存人材。」遂直諫曰：「夫人君者，謙恭敬信，節用愛人。故天下安而社稷固。今君王用財若無窮，殺人若不勝民。惟恐君之後亡矣！人心已去，天命不佑，亡在旦夕。猶不少悛為醉迷乎？」桀大怒曰：「吾固謂日亡，吾乃亡汝，欲吾亡何也？」喝武士殺之。時桀之二十四年，戊辰三月九日，關龍逢遇害而薨。伊尹聞之，脫冠而去。復就湯，此第三就。只默救得桀強做三五月好人，就了了歸亳。調商侯曰：「忠臣殺矣！決不可為也。」又不知商侯何如料度？下文再說便見。
