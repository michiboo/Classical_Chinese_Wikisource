
　　話說伊尹既三就桀，復歸商侯。商侯歎息曰：「關龍逢死矣乎！夏其亡矣！」使中大夫巫軼往夏，哭龍逢而諫桀。時桀有令，有弔龍逢者死。費昌等哀求於三小二幸，乃僅得收龍逢屍，痊之，不敢行訃禮。
　　巫軼至，謂費昌等曰：「吾奉君命而哭龍逢，雖死不辭。且夏王之無道，吾將哭之，況哭龍逢乎？」費昌曰：「君行君之志，予也何言？」軼敬就其家，設位發哀，成禮而退。桀聞之大怒，命武土擒巫軼，斬之。時桀之二十四年，戊辰四月也。巫軼遇害，卒。又命熊、羆二將領甲士一千，檻車一乘，來亳擒商侯。商侯欣然就車，即日起行。有商之民，老幼數萬，擁車號哭，死不放行。二將甲士戈戟開道，不容商民遮道號哭。商民被傷者，至流血滿路，猶不肯止。商侯泣告民曰：「君王明聖，我猶歸也。汝等何必如是？」眾耆老請從往夏請命。伊尹曰：「如此則反為害矣！夏王必謂以眾為亂，將若之何？」老幼哭送五十里，伊尹等慰諭使還。耆老隨諸臣子送百二十里。是時商侯惟次子外丙、仲壬與壽常等在國，而長子太丁、伊、萊等俱在途。時四月十一日發，十二日至汴陽。商侯力遣萊朱、旬范，以太丁勸諭耆民同歸，而伊尹及慶輔、湟里且從行。廿一日至夏。夏桀欲設朝，面詈商侯而戮之。
　　天乃大雨如傾，酒池成海，糟堤成泥，肉林生蛆，霧迷朝市，烈風搖城，迅雷摧殿，宮中白晝出鬼，宮城內皆成大水。妹喜驚悸匿無地。桀見妹喜被鬼驚嚇，保妹喜不暇，哪敢出朝。伊尹於是乘機往說曹觸龍曰：「前者救關大夫以緩死，公之功在社稷。今者救天地之變，公之功在天地君民。夫商侯水德之神也。其在國也，每鼻指出滴血，或滴淚及地，則必大雨數日。淚多則久，相續則無已。故天下有旱，商侯哭而雨必不爽也。然其不發至情而偽哭，則無淚。昨者至都，望君王之誠，欲訴衷請罪，而不得通。遂發至誠而哭，哭之不已，吾恐雨將何時止也！且商侯愛君之情甚殷，而未有逆君之罪，君王必不殺之。何不速遣之？是在公之力也。」觸龍以為然。言之二幸，二幸亦以為異，蓋安邑之地素無三日之雨也。言之於桀，天雨原來如此如此。桀曰：「南有夏臺，下有窔室。遠僻囚之，勿與飲食，餓殺之，則淚盡而不令出血。彼安能雨乎？」遂命熊、羆二將領甲士囚商侯於夏臺。夏臺，築縣地，少康所築窒室，其臺下窖。少康牧時，藏敝衣處也。
　　商侯往夏臺，留伊尹就桀。而以湟從尹，以慶輔自從。慶輔故為夜逃，裹數月乾糧先往夏臺，藏之窔室，乃復閉之。因自藏於民間。中原之民素聞商侯之聖，遠近聞見其擒者，無不歎泣。夏臺之民聞其來囚，無不願服事周旋者。
　　商侯至夏臺，夏臺之民迎八九里外。熊、羆二將驅民而納商侯於窒室。商侯人，他人不敢入也。室內極黑，而週遭草莽地穴，無限毒蛇、怪狐。二將曰：「商侯人，此諸物必食之矣！」二將安處於臺上，而商侯亦安處於臺下。二將每早視商侯，商侯不飲食也，而無恙，二將以為神。商侯以五月五日離夏都，是日夏都即止雨。雨隨商侯而來。初七日至夏臺，夏臺方旱得，雨而濟然，遂不止。
　　雨亦不遍，獨摧夏臺。臺下皆渰，而窔室不濕。二將皆駭。又有奇風異雨，不得造飯。二甲及甲士反凍餓，展轉有死者。既而夏臺崩，二將墜死，甲士半死，而商侯仍無恙。其餘甲士皆以為神，駭而奔歸，告三小。
　　趙良惡，於辛疑，獨觸龍自喜。其前言之驗，直告於二幸，二幸告桀。桀驚且疑，命於辛往監之。伊尹恐於辛奸險，有害於侯，乃見於辛曰：「君王素愛於卿，今命卿往守夏臺，豈有讒人干左右間卿者乎？而以死力命卿，何也？夫商侯之不利監也，前二將甲士已然矣！卿國家重臣、樞要，所關密勿機，宜恐未可失也！」於辛聞言，求於二幸，宛轉託疾，辭命而不行。桀乃命費昌。費昌暗喜，承命遄往，遂得周旋商侯之左右矣！昌至夏臺，雨已久止而霽。蓋湯非能雨，乃天欲全聖人耳！若能雨，則後來又安有七年之旱乎？慶輔與夏臺之民，已在事商侯盡善。而費昌又至，商侯相與喜甚。就窔室而談，不能相去。遂就窔室而處，商侯內而費昌外，不敢違王命也。諸人供服食，而美者侯必卻之，曰：「惟取延命待戮而已。」
　　居越六月，夏臺禾黍皆穰，天和人悅。而夏都自商侯去後，雖息雨，卻盡日濃陰，以至於十月。桀與妹喜稍出，則雷電風雨畢至。而城宮內外水濕異常。朝市原野，煙霧異常。旦晚常有魑魅戲人，宮民畢苦。無乾柴，不能給火食。麥爛禾黍不生，民無食而逃者、死者將半。朝則童謠而哭，夕則鬼哭而歌。其童謠若曰：
　　　　天上水，何汪汪？
　　　　地下水，何洋洋？
　　　　黑黑天，無青黃。
　　　　萬姓嗷嗷無食場，
　　　　東西南北走忙忙。
　　　　南北東西路渺茫，
　　　　雲霧迷天無日光。
　　　　時日曷喪？予及爾皆亡！
　　此蓋欲桀之亡，情急而喧唱了。其鬼歌若曰：
　　　　不黑不紅刀與戈，
　　　　日月浮沉天上河。
　　　　天上河，不可過。
　　　　五雜色，四隅側。
　　　　半夜間，閒失門。
　　　　當年百海精及魂，
　　　　今日無依居野墳。
　　　　怨氣滔滔天帝聞，
　　　　四月空城野火焚，
　　　　東風吹血血碧磷。
　　　　嗚嗚乎！血碧磷。
　　此言殷成湯放桀夏滅之意也。桀聞之，雖不解，心甚畏惡，兼惡兒謠，許多時不樂。
　　直至十月十日，費昌使人從夏臺來報桀，陳說：「商侯在囚，自悔罪過。每朝夕望闕朝君，祝壽於天，不敢衣食安處，惟自延命。初時二將在此，不許商侯飲食，商侯憂而陰雨不止。臣至後，日與商侯少許僅食，商侯喜而天霽。今夏臺之地，大豐稔，不識王都何如？」桀乃笑曰：「天下豈有怪物如此。若其飲食能止雨，便飽死他何妨？何少許為也？」乃召伊尹，問曰：「子聖人也，是宜知天。今朕都中五六月而不霽，何也？」尹對曰：「臣聞鍾山之陽，有燭龍之神。視則晝，瞑則夜。故天地之氣化，亦以神物而移。聖人亦神之類也，是其憂為陰，樂為霽，血淚為雨，怒為雷霆。臣非聖人，而商侯聖人也。自奉王命之日泣血，故為雨；中憤，故為雷；憂心鬱而不已，故為陰也。」桀王笑曰：「是非商侯之故？商侯今在夏臺，既喜矣！既霽矣！而吾都不霽者，蓋子固聖人，是憂商侯之憂，故作陰也。朕將釋商侯囚，樂子。」伊尹拜，稽首曰：「善哉！君王之聖神也。夫君王釋商侯，是豈臣之樂？實君王之樂也。家有才子則父樂，國有賢臣則諸侯樂，天下有神聖之士則天子樂也。且天下未有神聖而害神聖，亦未有神聖而終不合於神聖者。今君王釋商侯，是合商侯也，是必君王固神聖，乃合商侯之神聖也。君王全一聖神之臣，自成聖神之君，何樂如之？」桀曰：「雖然朕為子釋商侯，子為朕霽可乎？」尹惶恐稽首謝曰：「君王者，天之子也。子聖自能回父，君王聖神自能回天。臣則安能？」桀乃入宮。尹出，夜禱於天：「願君毋食言，天應朝而霽也。」
　　十一日，桀王早設朝。早氣正矇昧，重霧如羹，三步之外不相見。桀王特召至，近視之。尹猶然慘容，惟懼桀言，不信天變不回。桀王既熟視尹，乃曰：「子猶然不樂，是固為陰耶！」乃命元士育潛往夏臺召費昌與商侯子履來，回赦其罪，以禱霽，看何如？育潛方拜命，而尹已喜。忽爾朝風微卷，重霧如掃。晶光曉日，似赤珠之出淵。劃然青天，若明鏡之去翳。半載霃霾，一朝頓豁。桀王大喜，視尹而曰：「果然子聖神也。子樂而天霽矣！」尹拜，稽首曰：「此君王合道於天，天眷君王有道，而復其常。此呈萬世太平之徵也。微臣者，草茅賤士也，何敢貪天功而掩君王之盛德乎？」桀王大喜。於是滿朝皆喜。士忭躍於階，民歌舞於巷。皆曰：「不圖今日復見天日也。」雖趙良、於辛之陰狠，亦不覺信其異而倏喜矣！
　　卻說桀見天霽，心便想到妹喜她每憂天陰，今必欣快出來看日色。即時罷朝入宮，果見妹喜色喜欣欣，在庭前瞻望天日。桀大喜曰：「卿愁不見天日，今見天日了。」乃抱妹喜於晴光之下，細視妹喜容色，比前度未減，以數月驚疑故也。桀溫語曰：「今赦商侯，樂伊尹，已得天霽。愛卿但保重芳容，無復驚疑。」妹喜曰：「今如何赦商侯？」桀曰：「召來面赦之。」妹喜搖手曰：「莫莫惹他來。萬一待他不到處，又惹他憂泣，復作天變。不如使人持敕於路，赦使歸國，永勉禍患也。」桀曰：「卿言甚善。」即日傳命，使元士逢元持敕，路赦商侯歸國。曰：「不必來都，速回本國。」伊尹聞之，益喜。使湟里且與逢元俱往望日。
　　商侯與育潛等向北行，未百里，遇逢元持符敕於路，赦商侯，即命歸國。商侯望闕，稽首謝恩。自與慶輔等歸亳。涕泣而別費昌，天未嘗雨也。聖人之淚，亦可知不必靈矣！費昌等灑淚，送侯十里。乃與育潛、逢元等，自還都復命桀王。而桀在禁中，復於容臺尋樂，不常出矣！
　　三小於外殘掠百姓，二幸於朝騙制百官，無所不至。而群下之畏懾三小，百宮之趨承二幸，亦無所不至。獨伊尹以賢聖立朝，不偏不倚，不吐不茹。費昌以故舊處舊職，不浮不沉，不激不詭。育潛、逢元以善士隱於將仕，不明不昧，不笑不啼。此等人，皆大器盛養，善處危邦。雖不趨承，亦不議論。雖不畏懾，亦不倨侮。所以卒全其身，以候太平也。
　　後人鍾伯敬贊曰：
　　　　天地之道，莫不皆圓。何獨人之道方？而必介介其守，乃熠熠其光。倘亦或焉，不硜硜然。隨世而動，應時而言。言化其時，動化其世。化不可為，德豈易至？挫其銳，解其紛。和其光，同其塵。蓋不今不古之間，先老子而已有是人。
　　伊尹在夏，能使陰狠趙良不妒恨，邪險於辛不謀害，庸劣觸龍能得其歡心，且收其用。又能使費昌、終古、育潛、逢元等諸賢善相時守道，各暫安於位。又能使兇頑之桀亦能敬服。桀每設朝，見趙良等大官，皆據侮詈罵，嚷喝大言。用及近伊尹，疑為聖人，即暫消其暴戾，而亦作為長者之言。又每於宮中幹極醜事，而出見伊尹時，必自具赧色，有係微愧念。伊尹見，即知之，特不敢言。雖人問，亦不敢言，所以無過。此所以為真聖人也。
　　後人馮猶龍贊曰：
　　　　魚不能飛，鳥不能馳。
　　　　化工則成，下愚弗移。
　　　　乃有聖人，自為化工。
　　　　鳥奔若兔，魚飛若龍。
　　　　又如盛冶，頑金亦化。
　　　　又如澄潭，怪影俱涵。
　　　　大如江河，糞溺所歸。
　　　　厚如華嵩，不驚傾摧。
　　　　大音無聲，至道無言。
　　　　氣囊不隙，其身自圓。
　　　　無口之羊，遂不可殺。
　　　　戒哉戒哉！曷為癸癸？
　　桀為伊尹在朝也，不好久不出。出來時，伊尹並不瑣屑陳說，只待其顧問。問及，乃看淺深、喜怒、緩急、輕重之自然，然後發言。言必中理而不至拂桀意，規失而不至觸桀怒，正言不使其厭以為迂。所以桀於伊尹，雖不倚任他，亦不厭棄他。雖不能實從其說，亦不能明悖其言。
　　自是，三五日一出朝，出而復入。出則決事，大抵從三小所請。入則行樂，大抵從妹喜所為。外邊雖多顛倒刑罰。亦不會大有殺戮。內邊雖年年修理容臺、別院，整頓糟堤、酒池，亦不曾大有工役。如是者六年，皆是伊尹在朝默化之功也。至二十九年癸酉，夏制當巡狩，妹喜不欲君巡狩。妹喜乃天生怪物，只能狐媚，不能受孕。以桀之淫，施於妹喜之身，十餘年而不生一子女。所以常能專寵桀，亦遂無厭足。時見他捨不得離別去巡行，便不欲巡行。眾朝士又嘩。太史等又皆執舊法，來爭說要巡行。又將激怒桀。趙、曹、於等實欲巡行，便有一番生意。守國者，亦好任意要二三四年賄賂。從駕者，得去四方遊玩，又得天下奇珍異物，多收各國贈贐。奈君不肯行，又不敢觸怒。乃陰激朝士，嘩於大庭，以請駕。而陽於內臣之前，辯折朝士，誇聖主不欲巡行之意。蓋將歸罪於朝士，而己因之以勸駕也。
　　正元月三日，桀尚未出朝，諸臣士聚議盈廷。有司土之官曰：「先王之典，巡行方國，奈何廢之？」武能言曰：「今君王不行先王之典者多矣！容臺、酒池、肉林，豈亦先王之典也乎？水行則酒池，陸行則肉林，登封則容臺，又何必方國乎？」司儀之官曰：「不巡行則無以告於天地、宗廟。」侯知性曰：「往年，君王以新妃告於天地、宗廟，怪風連起。至今新妃亦無恙，天地宗廟亦有鬼靈乎？便有鬼靈，豈顧問哉？」司樂之官曰：「不巡行則無以被管弦。」於辛曰：「君王深宮，媚歌巧舞，旦夕自樂。何必朱弦越也？且無管弦，便不吃飯乎？」司戶之官曰：「不巡行則天下之戶口不清，民俗不知，而天下亂。」曹觸龍曰：「然則一巡行，而戶口即清，民俗即盡，知天下即治乎？」司馬之官曰：「巡行則諸侯服，天下安。不巡行則諸侯亂，天下危。」趙良曰：「然則堯舜治天下，皆日日巡行之。故而黃帝阪泉之戰，乃巡行不勤之弊乎？」餘臣士紛紛者不計。伊尹從旁決一言曰：「太師諸公之言是也。君王誠有道，便使穆清深拱，固無害於天下。不巡行，亦未必非福也。」眾便寂然而止。趙良等本意原不如此，而自言固如此矣！俱只得貼服。
　　二幸詳以告桀。初說臣士之嘩，桀甚怒，欲出而戮之。說到諸小之辯折，則疑。說到伊尹之言，桀即得意而喜，以伊尹之言為是。遂命罷巡行，而天下之民省三四年驛騷矣。」桀既罷巡行，後來自於宮中思量無遠趣，方有悔意。又不好再行得，三小亦不敢復請他，乃漸漸又想造作遊玩。妹喜又獻巧，謂桀曰：「君王與妾深處宮中，樂則樂矣！凡宮內宮外及四遠之地，一有奸偽竊，何由知之？何不起一層樓，邃閣上接青宵，日夕登眺，則遠近可遍，烽煙可悉見也。如是則君王雖不設朝，亦可見群臣之然。雖不巡狩，亦可見四方之動靜矣！豈不可長享富貴乎？」桀喜曰：「朕久有此意，卿言真有見。」遂命侯武等又役民夫數萬彩木，於宮中拆去容臺，建作傾宮。但見那：
　　萬桷千楹，四面八方皆有門。戶下廣上，高翔入雲霄。乘高而望，居民若蟻蛭，行道如蟻群。山河線線，盡萬里之觀。燈火熒熒，照半空之上。
　　其體內深，而外飄飄，乘風危若傾，故名傾宮。其制一宮，而為上下中三層，每宮又各有上中下三層，實九層樓也。
　　後人余季岳有一絕，笑之曰：
　　　　層樓卻換作傾宮，亡國宮名也不同。
　　　　傾國傾城人有意，欲將天地總為傾。
　　於是桀與妹喜涼時則在下宮，曰暖傾，炎時則在上宮，曰涼傾；不涼不暖則在中官，曰溫傾。傾宮之樂，每層有游觀之樂。凴欄俯瞰，謂之傾游。每游有飛觀之宴，謂之傾宴。張樂大奏，雲霄皆響，謂之傾樂。酒酣則妹喜樂舞而歌，謂之傾歌。擬為九層之歌，其下宮下層之歌曰：
　　　　仙館兮幽靈，下游兮九京。
　　　　重淵兮寂鎖，日月兮深扃。
　　下宮中層之歌曰：
　　　　鮫室兮微暹，上行兮九泉。
　　　　燭龍兮鼓燄，水谷兮炎天。
　　下宮上層之歌曰：
　　　　綠樹兮碧簷，歌管兮噞噞。
　　　　雪飛兮天地，不到兮珠簾。
　　中宮下層之歌曰：
　　　　首出兮山河，繞樑兮浩歌。
　　　　木林兮暖浪，日爽兮風和。
　　中宮中層之歌曰：
　　　　本末兮雲巔，下視兮閭閻。
　　　　暮煙兮朝霧，四望兮蒼塵。
　　中宮上層之歌曰：
　　　　倚柱今凴欄，飄渺兮飛觀。
　　　　嵩華兮蟻蛭，俯瞰兮心寒。
　　上宮下層之歌曰：
　　　　擴天地兮橫開，舞日月兮往來，
　　　　雲霞四照兮低徊。廣樂兮空中，
　　　　磅礴兮風雷。
　　上宮中層之歌曰：
　　　　遠立兮虛空，風雲兮下從，
　　　　摘日星兮上霓虹。鼓吹兮暫停，
　　　　懼驚惶兮帝宮。
　　上宮上層之歌曰：
　　　　渺舞袖兮游煙，入歌聲兮九元。
　　　　宛天妃兮笑言，掌上兮飛旋。
　　　　乘塊北兮翩躚。呼彩娥兮係綿。
　　　　怖弱體之颺罡風兮上天。
　　傾宮之成，費一載工力。又累殺民夫數千人，民怨既深。下兼桀與妹喜乘高視下，見城中人家但有好男女、好器玩，即時搜括進去。稍不快意，即殺。漸漸只管亂做。三小、二幸效此風范，越發大家亂做起來。伊尹自知在夏無益，日日思去。猶不去，欲以觀天意也。
　　適至三十一年乙亥，有彗星長竟天。太史上言，當修德行仁，以回天變。桀大笑曰：「天變偶然，何足畏哉？」伊尹聞之曰：「嗟乎！謂天變不足畏矣！又安可為也？」遂去，此第四就。出商侯於難，默化桀，勉強六年未嘗窮凶。於是不相干了。尹仍歸亳就湯。是時商侯得尹歸，大喜。及言夏事，大與咨嗟歎息。尹曰：「天意已微見，但地未變耳！君修德以待之。」且說尹既去夏，夏之臣民只日捱日以望桀亡。禍害於年，偏不速亡。一般昏昏悵悵，又纏了幾年。直至三十四年戊寅，應當諸侯來朝，諸侯有大半不來。蓋自丁卯而後十二年間，諸侯互相攻，叛離極矣，桀都縱樂不聞。今之來者，非商侯之賢則有仍等之親，或豕韋等之阿黨而已。桀當朝問諸侯，欲行征伐。商侯陳以修文德，毋尚兵力。桀即遣商侯歸國，自留豕韋等計議。桀盛怒諸侯之不全來，悔久未巡行之。故遂不遵十二年一巡狩之制，便於大朝之後，統四國之兵，往有仍之國。重修夏臺，坐召雍、豫二方諸侯。諸侯亦半至。
　　有緡國者少康之後也，侯名忠新，立五年，素聞桀無道。自西方引眾來會，欲觀之。見桀行宮錦帳，妃妾要環繞，鼓吹不絕，侈泰如此，遂竟自引去。趙良教桀曰：「若容有緡氏，則威令不行矣！」遂率諸侯西攻有緡。商侯又託疾未赴。助惡者，則東豕韋氏、北昆吾、西顧、南常、中葛，五方之惡黨。並集肆凶，遂滅有緡之國，侯忠奔戎。
　　桀大快意，盡劫其財貨，擄其子女，賞勞惡黨，班師而歸。益與妹喜窮奢極樂。又役民夫增修宮殿，飾以瓊瑤，寢房飾以象牙。制鳳輦、龍牀，飾以寶玉。置女冠，飾以珠翠。羅致萬方珍奇，以悅妹喜。而前日六師西南行，經過有洛國，元妃與幼子一切不問。
　　妹喜淫物，乘桀出師之後，固已無所不至矣。於是常思淫亂之樂，更設巧迷桀。因酒池已壞，傾宮亦厭，謂桀曰：「君王往時在長夜宮中，何等安樂？數年以來，無卻長夜宮，便有許多紛擾變態。妾念人生幾何，轉頭前事不可再得，君王何不更滌酒池，復為長夜宮，聆隧更高廣之，以追前歡？度年如月，度月如日，以此終老，亦不枉也。」桀喜曰：「朕亦思之。」遂又役民夫數萬，修聆隧及長夜宮。又憎食用物不足，遣二將往四方諸侯處取辦。東方取禽獸、穀粟、果菜、魚鱉、蝦蟹各異食物，及繭絲、布帛、監鐵各異用物。南方取珍禽、異獸、巨魚、稻梁、酒醬各異食物，乃佇絲、布帛、錫鐵、金銀、珠玉、象牙各珍異用物。西方取羊狗、熊牲、蔗果各異食物，及罽絨、文錦、金玉、大木材、萬樂品各珍異用物。北方取牛羊、薏黍各食物，及駝馬、貂狐、羊裘、各獸皮等用物。凡所索，重賤之千車，輕貴之貨百車。皆命四霸，各取其屬近之國，總集進供。而中原之各國，自遣人取之。
　　於是霸國承命，分刷各國。大國借名盡取於小國，小國不能應，又只搜刷民家。小國不能夠數，又被大國殺伐。大國不夠數，只取之於民，即夠數，其諸侯大夫猶假此盡掠於民。君卿大夫各相爭相殺，似此逼累良民，爭鬥下國，不知多少死亡逃散？天下皆是喪身失國之人矣！
　　取辦數年，桀以食用既足，又嫌人舊。妹喜要廣選天下狡男嬌女，共樂於長夜。桀又派遣諸侯取辦，各霸國君大夫亦假名廣集遍掠。先擇美者自奉，十分之一二才得到獻桀。桀所命取於中原各國食用、貨物、子女亦皆如此。天下又皆是失子失女之人矣！似此數年，民怨愈深，天變大作。
　　乃是四十年甲申歲，又當大朝諸侯，來者只小半。商侯來，伊尹請觀夏，亦復同來。正當朝際時，桀方怒諸侯有不來者，欲加征伐。一時黃霧塞天，咫尺對面皆不相見，來見之諸侯皆不辨顏色。且日甚一日，至十餘日不解。桀使召伊尹，問之曰：「子謂聖人憂，能使天陰。今無聖人憂，而有此大霧，何也？」尹對曰：「萬民之憂氣，亦能使然也。」桀曰：「彼愚民者，豈能動天乎？」尹曰：「聖人之為聖也，要得千萬人之靈為一人耳！彼愚民亦各自有靈，含萬眾之靈則亦聖人矣。況其憂怨比聖人為尤甚乎！」桀曰：「然則何以解之？」曰：「惠民即回天也。」曰：「何如惠民？」曰：「勿取其財，勿用其力，而賑其饑寒，恤其勞苦，赦其罪過，斯愚民也。」桀曰：「吾今方欲征伐諸侯，安能行此？」尹曰：「此正以君王之殺氣，合萬民之憂心，故天變益甚！君王且免徵伐，遣諸侯，必少復其常矣！」桀王曰：「姑看之。」命遣諸侯，罷征伐，霧果解。商侯歸，復留伊尹就桀。桀十日一出朝，見尹。但不知後復何如？下回分解。
