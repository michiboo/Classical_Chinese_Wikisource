
　　王治水北方，首經單狐山，漨水出單狐山之中，而西流注於衕水。又二百五十里，有求如山，滑水出其中，而西流注於諸毗之水。又北三百里，帶山，有獸形狀如馬，頭生一角，角上有甲，名叫作臛。禹王曰：「此獸疏可以辟火。」彭水出其中，而西流注於芘湖。又四百里，譙明山，譙水出其中，而西流注於河。河水中一魚，名河羅，一首而十身，其音如犬吠。眾人見河中甚多，聽它汪汪的吠人，哪個敢去拿來宰殺，以問伯益。伯益曰：「此魚食之，治得生癰的病。」眾人於是乃敢去拿來宰殺。那魚也吠，至死而休。當時治水眾中，多有受濕熱的，身生癰疽。聞伯益說了，那生癰疽的道：「待我多吃了些。」果然一日夜便消腫好了。又北五十里，涿光山，囂水出其中，而西流注於河。囂水中有個魚，生得似鵲模樣，而生十翅，翅中毛羽有鱗，聲音也似鵲。禹王謂伯益曰：「此魚名鰼，鰼可以禦火，食之令人不癉。」又北三百八十里，虢山，伊水出其中，西流注於河。虢山有個獸，名囊駝，背上生成有個肉鞍，善行流沙中，一日行得三百里程途。身上背得千斤多重物，凡一水泉處它便識得。禹王曰：「有能致得囊駝的，則知水泉所在，當得一個眼目。」江妃曰：「待我往捉它來。」遂手拿馬轡頭、韁繩走向山中，只見囊駝臥在一石巖洞中。江妃打一想，若驚走了，卻也難趕上。我想人貪財，鳥獸貪食。我把些好面飯引它來吃，慢慢的係上韁繩牽來，有何不可。走回拿了一大盆香噴噴的飯，來到洞口。那囊駝正醒起來，肚裡正饑，欲去尋水草。江妃把那香噴噴的飯放在面前，他走開幾十步。那囊駝見江妃，初還有避意，聞了飯香，把鼻兒嗅了幾嗅，忍不住又把口兒吃了兩口，一發忍不住，放膽吃了半盆。江妃方才近前，把它身上摸了幾摸，囊駝只顧吃，也不管他摸。江妃取馬轡、韁繩，看定它那頭大小寬窄，比得定，一套套住。囊駝見套住它頭，正欲脫身，不覺頭已難脫，大吼一聲前腳豎起，要向江妃撲下。江妃輕輕將繩一扯，兩腳便已落地，顛來倒去滾了一場。江妃看它軟了，牽住道：「我禹王為救生民來此治水。你識水泉，故特地命我來請你，也是一個幫手，早晚也享用這些香飯，我們豈有歹意害你。」囊駝聞得此言，便善了。江妃道：「如果肯跟我治水，三點頭；不肯，莫點頭。」囊駝把頭點了三點，江妃大喜，牽來見禹王。禹王便付江妃、江婔二人掌管。凡至一山，江妃便先騎往有水泉處，無不知之。又北二百里，丹薰山，薰水出其中，而西流注於棠水。又北二百八十里，召者山，泚水出其中，而流注於河。又三百八十里，單張山，櫟水出其中，而南流注於枉水。又三百二十里，灌題山，匠韓之水出其中，而西流注於泑澤。又二百里，潘侯山，邊水出其中，而南流注於櫟澤。又五百一十里，大咸山，山無草木而多玉。是山四面陡峭，不可以上。山有蛇長百尋，如今蝮蛇，色似艾，文如綬，文間有毛，如豬鬐，聲音如人行夜敲木析聲。禹王大眾宿山中，三更時分，但聽得山上一聲響，有陣腥氣。禹王呼起眾人道：「此必長蛇也，至恐傷人。」令二江、二馮、禹強等各執弓弩射之。江、馮等眾按箭俟候，只見半山有兩個大火炬迤邐而來，禺強道：「這想蛇的火眼。」又遠聽得柝柝聲，馮修道：「是了是了。」彎弓一箭，射中左眼。禺強一箭，亦中右眼。咽喉上下，俱被射了幾箭，但聽得半山響聲，如崩牆倒屋，兩個火炬卻已不見。馮修曰：「定中兩目，所以不見兩個火炬。」呼眾軍明火視之，那蛇一半在山上，一半垂在山腰，尚未氣絕，口裡噓噓呼出一道黑氣，好不腥臭。眾人聞這腥氣，目眩的目腫，頭眩的頭腫。更有唇皮腫的，鼻孔腫的，耳朵面顴腫的，各個叫痛不止。禹王聞知，傳令道：「前在西路高山，我命所取雄黃，想各取得。有些眾人將來磨水塗服，即愈。」雄黃最辟蛇毒也，眾人遂各取雄黃磨服，其腫處以雄黃塗之，不兩個時辰腫退痛止。禹王曰：「汝等過山多見出金銀美玉處，莫不歆羨。今日金銀美玉可廖得這病否？所以聖王貴五穀而賤金玉者，以民賴之養生也。」眾皆拜，颶而起。又北三百二十里，敦薨山，敦薨之水出其中，而西流注於衕澤，轉出於崑崙之東，北隅實惟河源。又北二百里，少咸山，水注於雁門。又四百里，北嶽山，諸懷之水出，注於囂水。又四百里至堤山，凡二十五山五千四百九十里。以上諸山神皆人面而蛇身，祀之，用一雄雞、一彘瘞，吉玉，用一圭，瘞而不設糈米。堤山北人皆生食不火之物。禹王二經北山。首臨汾水之上，名管。涔水西流注於河，今太源郡，故汾陽縣，北秀容山是。又西二百五十里，少陽山，酸水出，而東注於汾水。又一千四百八十里，諸餘山之水出，東流注於敦頭山、旄水，旄水注於邛澤。以上山神皆蛇身人面，祀用一雄雞一彘，瘞用一壁、一玕，投而不糈。三經北山。首自大行山，今河南野王縣西北。又東北二百里，龍侯山，無草木，多金玉，決決之水出而東流注於河。又一千三百二十里至王屋山，今河東東垣縣北，聯水出其中，西流注於泰澤。又東北三百里，教山，教水出其中，西流注於河。是水冬乾而夏流，名乾河。今河東聞喜縣東北，有乾河口，因名乾河裡，但有舊時溝處，無復有水，即是乾河也。又南三百里，景山，南望鹽販之澤，即鹽池，今河東猗氏縣也，北望少澤。又八百二十里蠱尾山，丹水出其中，南注於河；薄水出其中，南注於黃澤。又五百五十里，泰頭山，其水出其中而南注於滹沱。又七百里，沮洳山，淇水出其中，南流注於河。又北三百里，神囷山，黃水出其中而東注於洹，洹出汲郡、林慮縣東北，至魏郡長樂入清水。又滏水出其中而東流於歐水,滏水今出臨水縣西谷口。又北二百里，發鳩山。話說發鳩，古神農炎帝氏有個少女，名喚作女媧，游於東海，遇著狂風，把女媧一隻船吹翻海裡去了，將女媧浸死於海中。女媧銜恨道：「東海巨浸喪我性命，我定要將東海填塞了，方消我恨。」一靈不沒，魂魄便變作一個鳥，生得文首、白喙、赤足，叫作精衛，常銜西山之木石以塞東海也。常多溺死於海，則曰我死子復來。嗟乎！嗔癡之心至於此乎！這叫做：
　　　　人世電光與石火，凡愚戀戀眼前僖。
　　　　寸心不解貪顧苦，生死局中可痛悲。
又叫做：
　　　　世人錯認世間是，誰識是裡卻又非。
　　　　富貴貧賤生喜怨，應無所住無控鞚。
這發鳩山上卻有這個鳥，清漳水出其中，東流注於河。又東北二十里，少山，今樂平郡、沽縣，故屬上黨。清漳水出大繩谷，至武安縣、南暴宮邑，入於濁，漳流於大河。又九百四十里，敦與山，索水出於其陽而東流注於泰陸之水，今鉅鹿北廣平澤即其水；又汦水出於其陰而東流於彭水，今水出中丘縣西窮泉谷，東注於堂陽縣。又於漳水、槐水出焉而東流注於汰澤。又北四百八十裏白馬山，白馬之水出焉，而東流注於滹沱。又北三百里泰戲山，無草木多金玉。有獸生得似羊，一角一目，目生在耳後，名喚作䍶䍶，鳴則自餃，滹沱之水出其中。滹沱水今在雁門、鹵城縣南之武夫山，而東注於漊水。液女之水出於其陽而南注於沁水。自此北去，高是山、滱水，陸山、姜水，沂山、燕水，饒山、歷虢水，碣石山、澠水，皆流注於河。以上北凡四十六山、萬二千三百五十里。其神皆馬身而人面，祀之皆用清藻、香菏之類，瘞之。其十四神皆彘身而戴玉，祀之皆玉，而不瘞。其十神皆彘身而人足、蛇尾，祀之皆用一璧，瘞之。大凡四十四神，皆用稊糈米祀之，皆不火食者也。於是巡北山之海外，一目國在其東，國人只生一目於面之中心，而無兩眼。柔利國又在一目國東，為人一手一足，膝頭反生，曲足居上。話分兩頭。當時共工氏伯九州，有臣相柳氏助共工氏為虐。共工為黃帝所殺，相柳氏逃居北海外躲避，住在崑崙山之北、柔利國之東，生得一身九首，貪暴難饜，他一頭自食一山之物，一日食於九山，食飽嘔吐，即成源澤，其氣酷烈，鳥獸畏避。禹王治水，觀於柔利國東門之山，見相柳氏。禹王詈之曰：「汝為臣不忠，助共工為虐，今居海外，復貪饕不厭，殘害九山之物，浸害九山之土，人民怨汝，鳥獸忌汝，當速化異物以安民生。」相柳聞言大怒，倏去倏來，拔刀二面，直取禹王。禺強、章亥舞槍來鬥，三人這一場好殺：禺強槍，章亥椎，相柳板刀來相配。槍法如電又如蛇，跌槍臨喉君莫悔。椎勢如風又如雷，謾旁到陣堪抵對。九頭若吼呼，滿處驚鳴喙！兩將具天成，遍地無阻礙。昔年煽禍在九州，今朝死罪應難貸。戰了多時，相柳力乏逃入岩窠裡去。禹王命眾壅洪水浸之，相柳走出，被禺強左手拿過身來掀倒在地。章亥奪過雙刀，捆住手腳，捉見禹王，命斬之。斬一首，那第二首會說話。斬第二首，第三首會說話，只道我與你無冤。直將九頭都斬了才不做聲。禺強、章亥多回欲近他，其血甚腥臭，其膏血滂流成淵水。血膏浸處，莫想栽得五穀，惡氣難當。禹王命掘泥填塞，地亦陷壞。禹王乃命眾掘以為血池，積土為眾帝臺。這臺亦堅，在崑崙北、柔利東，上又有共工臺，臺四方隅。深目國在其東，國人一手一目。有無腸國又在深目國東，國人身長而腹內無腸。聶耳國在無腸國東，國人耳長，行則以兩手攝持著兩耳而行。時戴天有兩個神人，名夸父，耳上珥兩黃蛇，手上把兩黃蛇，見日行得快，道：「我也善走，必須追著那日。」於是用力趕去，卻也走得如風似電的。速趕得忙，口渴甚欲得水吃，遂飲於河、渭，河、渭被他一口吸盡。又北飲於大澤，見日已入了，趕不及，渴死於禺谷之路上。夸父乃棄去其杖，遂化為鄧林。禹王積石山在鄧林東河，水所入，又時有壅塞。禹王令利導以通之。又有拘纓國，亦在鄧林東，其國中人常以一手持冠纓。又有尋水生長千里，在拘纓國南，生在河上西北，跂踵國又在拘纓國東，國有歐係野，在跂踵國東。有一女子跪據桑樹旁，口一邊啖桑葉，一邊吐蠶絲。歐係野東有三個桑樹，長百仞，無枝葉。江婔、江妃二人在三桑樹下道：「好三株桑。樹身如何無葉？卻不是個廢物？」忽然樹邊走出一綠衣人，道：「我為歐係女子，來吃，因此斂華就實矣。」又有務隅之山，大荒之中，帝顓項葬於其陰，今在濮陽之故帝丘，九嬪葬於其陰。丘三百里，丘南帝俊竹林在焉，這竹林中竹一節可以為一船。竹南有赤澤水，名封淵。丘西有沉淵，顓頊所浴處也。天下之水皆朝於東，東方荒外有豫章樹，這樹主九州，高有千丈，廣圓百尺，本上三百丈，本外有條枝敷張如帳，上有一玄狐精、一黑猿精。樹上一枝主一州，南北並列，面向西南。有九個力士操斧伐樹，占九州吉凶，一力士占一州。砍之復生，其州有福，創者州伯有病；積一歲不復生者，其州必亡。禹王歷東山之水，祀山神，不可殫述然水大略。大江出汶山，北江出曼山，南江出高山。高山在成都西，入海在長州南。浙江出三天子，都在其東，今錢塘江是也，在閩西北入海。餘暨南廬江，出三天子，都入江。彭澤西，淮水出餘山。餘山在朝陽、東義鄉西人海。淮浦北，湘水今出零陵，營道縣、陽湖山入江。漢水出鮒魚之山，嶓塚導漾皆東流於漢。潁水出少室山，入淮西鄢北，今鄢陵縣。潁川、汝水出天息山，西南人淮。極西北，涇水出長城，北山人渭。戲北，渭水出鳥鼠同穴山，東注河，入華陰。北沅水入東注江，入下雋西，合洞庭中。贑水出聶都東山，東北注江入於彭澤西。泗水出吳東，北而南，西南過湖陵，西而東南，注東海入淮陰北。肄水出臨晉，西南而東南注海，入番禺西。話分兩頭。東海之外，荒海中有個山，山無草木而焦乾炎熱，而高峙海中，激浪投在山上，水吸然而盡。晝晝夜夜也不知吸了多少，似熱鼎裡受酒汁一般。眾人不知以問伯益，伯益曰：「此山稟至陽以為質，故如此矣。」又潢水出桂陽西北山，東南注肄水，入敦浦西。洛水出洛西山，東北注河，入成臯之西。汾水出上窳北，而西南注河，入皮氏縣南。沁水出井陘山東，東南注河，入懷東南。濟水出其山南，東絕鉅鹿澤，注於渤海，入齊瑯槐東北。東海中有方丈州，在海中心，方面各五千里，上面盡是群龍所萃。有金玉琉璃宮闕，是三天司命所治之處。有群仙不欲昇天的，皆在此州往來，受太玄生篆。時江妃、江婔、禺強、章亥也上朝三仙受符篆，見仙家數十萬在那裡栽種。禹王謂江妃等曰：「此群仙種芝草也。」又潦水出衛臯東，東南注於渤海，入遼陽。漳水出山陽東，東注渤海，入章武南是也。總之，歸於東海之外，無底之谷而已。然大荒之東，極至鬼府山臂，沃焦山腳，巨洋海中升戴海日。蓋這扶桑山有個白玉雞，白玉雞鳴金雞便鳴，金雞鳴石雞也鳴，石雞鳴天下之雞悉皆鳴。潮水應此時而長，是東海之潮信也。禹王治水功成，乃祀於泰山，禪梁父玄圭、白璧，以告成功。還於羽山祀伯鯀，蓋父愆也。又乘轎車渡弱水，至北海外鍾山，祀上帝於北阿，歸大功於九天。這鍾山在北海之子地，隔弱水之北萬九千里，高萬三千里，上方七千里，周圍二萬里，生玉芝神草，上有金臺玉闕，皆元氣所含，天帝居治處也。天帝君總九天之維，貴極無比。祀畢乃歸見帝舜。帝舜乃命禹為大司空之職，居九官之首，真是地平天成，時雍風動。自舜崩後，禹受禪，從天下臣民之心，即位陽城，都於安邑，國號有夏。自貶帝而稱王道：「已德不及堯舜也。」禹為天子，鳳凰出於荊山，來儀於陽翟，有神龜負圖出於洛水，見靈文，遂以玄為瑞。故色尚黑，禮尚忠，牲用玄。命禺強、唐辰收天下精銅鑄為九鼎，命伯益圖天下神奸鬼物於其上，各以一鼎象一州之物。時有儀狄者，作旨酒，獻之於王。王飲之甘，曰：「後世必有酒而亡其國者。」遂疏儀狄而絕旨酒，懸器以招言曰：「告寡人道者，擊鼓；告事者，鐸；諭以義者，鐘；語以憂者，磬；訟獄者，鞀。每日之中，士之獻言、民之告事者，王嘗一饋、十起、一沐、三握髮以應之。至善盛德，無間可議，乃大會諸侯於塗山。是夕忽大風，雷震雲中，甲馬千人，中有服金甲及鐵甲，不被甲者以紅絹抹額。禹問之，對曰：「此抹額，蓋武王之首，服皆佩刀，以為衛，乃海神來朝也。」天下諸侯執玉帛而朝者萬國，獨防風氏後期不至，討而戮之。復巡行九州。南巡濟乾江，有黃龍負舟，舟中人皆懼，嚎啕大哭。禹王見舟將覆，仰天歎曰：「吾受命於天，竭力而勞萬民，此天所以為我用也。夫生，寄也；死，歸也。何憂於龍馬？視龍猶蝘蜓矣。」言罷神色不變。須曳間龍俯首低尾而逝。禹王舟至岸，用車駕巡行，復遍返於徐楊之間。見途行數罪人，帶纍而走，下車泣之。左右曰：「罪人不順道而犯法，王何為痛之？」禹王曰：「堯舜之民，皆以堯舜之心為心；寡人為君，民各自心其心。是以痛之。」
　　後人鍾伯敬贊曰：
　　　　於赫神禹，紹平中天。盛衰之間，難為繼焉。當彼湯湯，帝用皇皇。父職之曠，生民之殃。天將治乎，先有苦患。如人慾亨，始於憂難。憂苦之情，心事用惺。患難之至，聖焉所寧。惟帝知王，惟王協帝。不愛其身，用平其世。雖不已私，不遭於疵。思幻妖奇，莫或近之。足盡九州，德行四海。聲溢華夷，道貫無外。乃歉躬修，乃益受勒。工瞽庶士，昌言則求。視民之傷，逾己之疚。謂民之漓，皆亡之咎。此謂大聖，此謂至明。於戲往矣！天平地成。
　　禹王在位二十有七年。時天雨金三日，東巡狩，崩於會稽，葬於會稽之山，是為藏禹之禹穴，與四川生禹之禹穴相去萬里。後人不知，以為兩誤，非也。禹王既葬之後，伯益避位於箕山，政歸於嗣子啟。啟王幼時，父去外治水，母塗山氏善教之以德。及禹王平了水土，相帝舜，論道經邦。啟又得聞那堯舜相傳，來執中精一之旨。所以啟王也執敬欽承，以述前德，人心允服。伯益雖從禹治水，他只專火政，兼識神物，後來相禹，又只七年。啟既自明而又繼聖，年長望重，天下同仰。伯益又率天下臣民共推戴之，啟不得已，乃受天命，承父即夏王位，是為家天下。然炎帝以來，子承父位已有之，非始於夏也。但至此時，所謂天下民各以其心為心者，自滋以後日益甚矣！此亦世運之自然，聖人亦有所不得已也。啟王既即位，封伯益於箕山，自坐鈞臺而享諸侯，兼奏韶夏之樂，以舜子商均為賓。堯子丹朱，舜即位時已守唐祀了。此時丹朱已死，故啟王獨賓商均矣。後人看到丹朱、商均之不有天下，與夏子孫相繼而有天下，不覺淒然有感。
　　鍾伯敬有詩歎之曰：
　　　　禪受心源易見無，唐虞與夏不相如。
　　　　早知醜桀傾民社，何以初生不肖兒？
