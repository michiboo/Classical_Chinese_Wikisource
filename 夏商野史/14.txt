
　　卻說夏桀伐彤庭、巡天下後，歸來日日為樂，猶以為不足。先王發在時，命桀納有洛氏之女，是為洛元妃。洛元妃貌美而性嚴，色和而行端，蓋賢后妃也。遇非其主，每不相得。前年桀從巡狩歸，攜有外方多美人來。桀於內院張宴，命元妃並坐。因命諸美人歌舞行酒，桀指一尤美者，謂元妃曰：「此妹之色，亦大不減於卿。」元妃避席，面謝曰：「妾聞事君以德，未聞以色也。」桀默然不悅。
　　又去歲春月，內苑百花燦爛，桀攜元妃入花間行游。見雙蝶相合而扇，桀狎元妃曰：「此物亦有人情，兩兩相媚，奈何朕與卿不然？」元妃斂衽正色而對曰：「君王者，萬方之主，是為萬國所儀型。若內庭正閨閫肅，則萬方顧化而成治；若褻狎不檢，身失其正，則家淫國亂而天下叛矣！」桀曰：「此間何人見聞之？」元妃曰：「人君之言動，無微不彰，有於內必聞於外。故古之帝王，德謹於微而治起於閨閫也。」桀又默然不悅。桀雖不悅，卻奪於正理，亦不敢詬怒元妃。故宮中諸美人雖多，媚色不過嫋娜歌舞而已。無有知書識禮、能言能作、可以御眾女而易元妃者。桀又時引內倖臣侯知性、武能言二人入宮，巧言令色說皮調謊，元妃又惡之。時譴斥二人，令出。桀心又不悅。
　　今年乃十九年，癸亥元日，是夕內宴。桀又狎元妃，元妃避席而入。桀終夕不快，遂密與二幸商議，安得才容巧妙言色俱佳的一個女子來湊個偏妃？二幸謀之於於辛，於辛密進言曰：「臣家東方素聞蒙山之國有施氏女，貌過於月宮之娥，態妙於姑射之仙，詩書技藝無所不通，真我主匹配也。」梁大喜，即召趙良、曹觸龍與二幸等同於辛商議。趙良曰：「蒙山國僻在東海，兵強馬壯，未必肯奉命來獻。不若先以禮求之。」曹觸龍曰：「若先言之，彼即嫁於下人，則雖得之，亦已無用矣！」於辛曰：「不如不與之言，但搜索其過，失而伐之。仍一面遣人游說，一面脅之以兵，可以必得也。但恐彼兵強必拒敵耳！」桀大聲曰：「即朕一人之力，可敵萬夫，何慮其強哉？」觸龍曰：「但恐兵出無名，彼無罪可伐，奈何？」趙良曰：「欲加之罪，何患無辭？只使人問豕韋氏，索他過失，自然有了。」遂遣於辛往問豕韋氏。
　　孔賓往返逾月，果然索得有了過失。道是有施之室用琉璃瓦，是他宮室擅天子之儀；有施之宮有三妃九嬪，是妻妾擅天子之御；有施之用珠蓋玉杯，是使用擅天子之器。可以伐矣。桀大喜，遂一面傳令東方各國諸侯起兵從征，一面親自率六師出都城演武。
　　桀手下有虎、豹、熊、羆四猛將，皆力舉二千斤。手持兵器一百斤，射貫七札。桀將四將兵器一手持三件，雙手舞四件，如回風舞袖一般。又將已所持二丈長大鐵鉤重三百斤，兩頭駕於大石，命四將自懸於鉤中間，鉤皆不屈，石亦不壞。桀雙手抱而自懸之，鉤曲如弓。用力一弔，兩邊大石皆裂。將鉤屈圓，任為鉤。命四將各扯一頭伸之，尚如弓不得直。桀白手一扯，即伸。觀者人人駭服。桀大笑曰：「以朕之力為大將而伐天下，寧有敵哉？」
　　剋日舉兵。報先到各國，各國皆應命。惟商國遣大夫來告，商侯患病，並問何以興師之故。桀卒不言，恐天下議之。自豕韋氏外各國，不知其伐有施之故也。商大夫恐商侯得罪，用賂於趙良，求免調兵，良計之。商大夫請命，桀遂遣之曰：「既病不能興師，姑免爾國。」於是商國得不從征。大夫歸國。桀自於四月一日舉兵東行。熊將在前，羆將在後，虎將在左，豹將在右，各將一師。桀與趙良等自將二師在中。一面遣於辛先行為說客，留曹觸龍等守國。大師旬日行到兗方，豕韋、孔賓等諸侯來會，率師同行。又數日來到東海近地，望後六師及諸侯之師把蒙山國團團圍住。
　　且說於辛奉命先到蒙山國，當今山東蒙山是也，有施氏先世所封。國君施獨，夫人屈和氏，單生一女，名曰妹喜。真是閉月羞花之貌，沉魚落雁之容。巧笑則林下風生，輕語如黃鵬妙囀。殆極人間之美，不可形容。不知何以閨門女子，遂名聞天下，惹大幹戈。可知美色者，禍亂之胎；冶容者，喪亡之具也。
　　於辛來到國中，先用禮講，陳幣帛於施獨。果然不允。說：「寡人只此一女，留以選善婿專門養老，立子繼國，安能獻王為宮人？使他受一世淒涼，終生怨恨。爾王棄道好色，不久敗亡，何禮之有？」卻禮不受。
　　隨即境上報到，夏王自統大師到來。施獨曰：「王設計求女，又起兵，此何名也？」報道，問僭用王者宮室、妃嬪、器用之罪而來。獨大怒，即令大將吞英、昌勇二人領兵車數百乘出城迎戰，一面令獄官將於辛拿去囚禁了。
　　施獨有個賢臣，曰雍和，已告老在家。聞國有大故自來問知，乃曰：「吾君須詳細。夏王雖然不道，然共主也。又兼諸侯，安能敵之？且安可囚其使也？不若用一和好近臣，陪奉使者於館外面，禁之。勿令作內應。且看兵出如何？若不利，還須著這使者解和。且君之女終不免嫁人，況於王乎？女之美聞於天下，此豈常人之所得而有也？凡物之極者，藏於幽密而耀於四海，不有大善必有大凶，非至德無以勝之。今君去一女，未必禍也。王得君女，未必福也。君當裁之。」施獨依計，命內臣葛天生陪於辛入館居住，將於辛從人俱監守在內。
　　於辛帶有珍寶幣繒，將來饋送葛天生，並賞賜守館之人，使人人喜悅。乃進言於葛天生曰：「施君不知時勢，妄自執王。吾王實為取施君之女而來，非問罪也。」天生曰：「取女何故興兵？」曰：「不興兵則恐施君不肯從命，乘而嫁人耳。且王之取此女，實作正妃，非作宮嬪也。」天生曰：「如此則何不先言之？」曰：「先言之則恐諸侯不服，而貴戚危疑也。王之具師朝中，實不知為何而來？獨我知之。先來說禮，實大有益於施君，而施君不知也。」天生大悅，即內言於屈和氏。屈和氏言於施獨曰：「適雍和亦來言此，但今已出兵迎戰，且看勝敗如何？再作商議。」說猶未罷，外間急報，兵敗城危。
　　施獨慌忙出問，報，喬英、昌勇分左右各將三百乘兵車，出西門接戰。喬英接住夏王兵，昌勇接住豕韋氏兵。夏王前軍熊將交戰，被喬英殺敗。不意夏王神勇，自持長大鐵鉤乘大車出陣，竟奔入喬英陣中。每一鉤，綽劖刷刺殺傷數人。喬英於車上用戟架隔不住，被夏王一鉤穿心挑起了。從兵大敗，棄車走回城。右邊昌勇與豕韋氏大戰，未決，見左師已敗，夏王兵來合勢。昌勇慌忙退走，都大敗進城來了。時四月十八日也。施獨大驚，急令四門堅閉。三軍一面堅守，乃喚雍和等來議事。雍和曰：「固宜不敵夏王之勇，聞於二十年之前，豈待今日哉？君何愛一女而亡國，國亡女何往乎？君莫若及今獻女，還可成好交結。」施獨使葛天生速入問夫人。夫人屈和氏問女妹喜，曰：「汝知數日來外間禍事否？」妹喜曰：「竊聞戰鼓之聲，心甚憂之，安得不知？」屈和氏曰：「汝知兵從何來乎？」妹喜曰：「兒聞之夏王之兵也。」屈和氏曰：「汝知兵之何以來乎？」妹喜實知之，故羞默而不言。屈和氏曰：「兵來乃為汝也。汝父與我只生汝一人，故愛汝備至，當擇良婿與汝圖。汝常隨父母，父母不合迂執，遲誤汝青春，使汝及笄猶未適人，遂惹此天來大不測之禍。若使隨高就下揀人嫁汝，豈有此事？昨日夏王先遣人來聘汝，汝父又不合。憂汝太過，恐汝進宮受一生淒涼，不許他。不想大兵壓城，危亡在旦夕。昨葛天生說王使有言：『夏王實圖汝去作正妃。』不知真假何如？但事勢危急，非汝不能救老父母及城中數萬人性命也。汝意下何如？」因涕淚俱下。妹喜顰蹙低首，掩挾隈腮，跪而泣曰：「兒身父母所生，以兒之身，反貽禍於父母，就死在父母前，可以免難，亦甘心焉！若使不能免難，任從父母主張也。」屈和氏泣扶起，言曰：「兒勿傷情，我言於父，差人去納款夏王，以求和好。將汝許他，他決以禮娶汝去。汝這般乖巧，只怕有好日子過度，也未見得。兒勿傷情。」妹喜拭淚而起。屈和氏命葛天生報施君，可許夏王女，求和罷。施獨遂使雍和請於辛到庭上陪禮謝罪，說願許女求和之情。於辛大喜，即請施君遣使同行，施獨為於辛整飭車馬、儀衛，使雍和受辭，奉璧及幣帛之禮並牛羊酒食犒師之物，開門出城，直諸夏王軍前，納款請罪。
　　於辛先見了桀，說了上項事情一遍。桀見於辛來了，早已五分歡喜。又知肯以女求和，便喜十分。乃命雍和進見。雍和陳辭宛轉，桀又喜。便受施君璧帛犒師等物，賞雍和紵制絲表裹。當日已暮。
　　十九日命於辛領了侯知性、武能言二內臣賚了珠冠、寶帔、金花、文錦、幣帛、牛羊、酒果等各禮物進城，即日娶女。施獨接待了來使，受了禮物。對屈和氏說：「須說過從容日把才好，太急奈何？」施獨告於辛，於辛說道：「我王性急，這話回覆他不得。君即從命為是。」施獨與夫人俱無計可施，只得來問女妹喜。妹喜曰：「此何難事？父可垂簾於堂中，叫他內臣到簾外。母可引兒上堂，立於簾內。兒自有話發落他。」施獨從之。設簾於半堂，命群臣遠立堂下。請侯、武二人立簾外，於辛遠立，葛天生立簾傍內外之間。妹喜與母出堂，於辛等但聞環珮鏗然。侯武係於簾下，諦聽妹喜命葛天生曰：「引王使於簾外見我。王既聘我，我即其主也。」於辛聞言，大驚。天生引侯、武二人中立北面，就簾而拜於後。妹喜於簾中南面受拜。禮畢，乃命立聽。妹喜言曰：「天子命賢使臣來問罪乎？加禮乎？」侯、武二人對曰：「君王聞內主令淑，特遣下臣行禮聘內主以為妃，非有他也。」妹喜言曰：「既行禮矣，禮者吉也，兵者凶也。吉則緩以情言，凶則暴以威劫，必不俟矣！今大兵圍城而不解王命，即日而娶女，毋乃類於威劫也乎！又安所云禮？今王命娶女，豈不願福而乃從凶？國君生女，上嫁於王而不擇吉，匪特國君與女之丑，實王之丑也。敢煩賢使反於王前，稱小童此意，上瀆天聽。若王寬其罪，三五日以為期，使得順父母之命。若其不許，有死而已，不用命也。雖滅家國，實負王心，枉勞賢使矣！」言畢而退。嬌喉宛轉，妙舌輕調，鳴鳴嚶嚶，如泣如訴之聲，猶在簾際。
　　於辛等聽之，魂魄俱飛，心志喪盡，不能凝立，伏地而拜送之。領命下堂。於辛謂侯、武二人曰：「是天生異人以配我主也。我等此行大有功矣！」二人皆喜曰：「以此告君，萬無不聽。」遂三人同出復命於桀，詳述妹喜所言之情。又極誇妹喜之言，宛轉清徹，其妙才雅致如此如此。桀聞之，亦魂魄飛動。大喜曰：「是真吾妃也。」即命三人再入城通好，許以退兵三十里，約從三日內女行。
　　施氏通國大許。當夜夏桀退兵三十里。次早二十日，施獨命其夫人一面治女行奩，自己一面率臣下出城朝桀。桀以禮接見，仍諭以速送女歸。施獨唯唯而退。那桀手下臣士將帥，俱各縱軍士，劫掠蒙山地方周圍士大夫百姓人家，食其酒肉，淫其妻女，劫其財貨。諸侯之兵亦大家效尤，都倚桀之凶威，一概妄為如此。這蒙山國只為了一個美女，城內雖倖免殺戮，已成和好；城外還遭這等荼毒，坑得人家吊死多少不受辱的貞女烈婦，又坑殺多少倔強逢凶的士民。施獨稍稍知之，對屈和氏道，不如早打發女兒去罷。」遂於二十一日，施獨夫妻自送妹喜豔裝出城，來朝桀於行營。桀意就留妹喜營中歇宿，緩緩發遣諸侯。妹喜便令葛天生傳奏苴：「天子至尊，豈宜野宿路處？願先發一軍，護臣妾先行，君王自發遣諸侯振旅還國。臣妾待之於國門之外。」桀既見妹喜娬媚嬌嬈，心神已昏。又聞奏說宛轉真情，思難禁。但喜之之極，不得不順其意。便說所奏甚有理。施君夫妻不能遽舍女獨行，便請親送女到王國。桀喜從之。
　　桀帶有宮娥，多命分二十人往伴妹喜。又分內侍一人武能言往與施君夫妻一同護送。領一師之眾，百乘之車先行。施君自留臣下守國，而親送女。桀自發放諸侯，犒賞卒徒，班師而歸。三軍遂行，五月五日便到安邑夏國。
　　六日，散兵，設朝。施獨、屈和氏以妹喜入朝，桀命曹觸龍等享施氏夫妻，以次厚遣歸國。桀自攜妹喜入宮，便命設宴於別宮，立妹喜為妃，合巹為樂。妹喜親拜奏曰：「君王既不斬刈臣妾，使得至宮禁，以山野腐草，蒙甘雨露，望處以得所使。得稍睬微命，長侍君王之側。雖為承滫受溺之婢，亦幸矣！奈何過施恩寵，驟不循軌？恐令臣妾反不能為生。願君王命駕先與元妃相會，便引臣妾朝見元妃。然後君王與元妃會燕，使臣妾得脫簪執斝，跪侍席下，以周旋君後飲樂，妾之分也。」桀聽得這般溫柔軟美微妙嬌辭，一發昏了，哪顧得這多道理。只口說愛卿言之有理，只今日且不能如是。朕思慕愛卿之意，務必少慰。遂盡叱內臣及宮嬪之稍長者皆去，獨留平素極愛狎的小宮娥，左右執壺。及庖婢捧撰，歌姬奏樂，引妹喜並坐，行起酒來。坐間，便恣諧謔調弄，妹喜嬌羞怯讓，弱不能勝。數巡酒後，桀已不待畢宴，攜新妃入錦帳。令小宮娥代脫衣御妝，嫣然一枝如崑山片玉，把妹喜輕輕偎抱著。
　　但他兩個各撞著一句古言：妹喜撞著個「得此戚施」句。當初父母要為他擇妙婿嬌郎，不想到媚桀這兇人也。桀撞著個「哲婦傾城」句，做個人主立妃奈何？茹尤物以為殃。再有後論不題。
　　且說桀既求得妹喜，美豔才巧過絕天人。哪復知世間更有要緊事，便死亡在旦夕也顧不得。一連晝夜為歡，無有斷絕。日午而起，以為未晨。起而新妃曉妝色，王親整以為方旦也。妝罷即宴，宴即歌舞。眾姬之歌，桀不以為樂，妹喜輒自起舞。妹喜一開喉而天下無人矣，妹喜一舉袖而天下無容矣。擬其歌為七言十絕，其一曰：
　　蒼虯飛海澇天街，輸得龍宮度曉咳
　　　　三十六環齊舞袖，一時吹擁上陽臺。
　　其二曰：
　　　　一天春雨度春風，帶日舞風上玉樓。
　　　　二八雲鬟低揉亂，不禁恩愛淚交流。
　　其三曰：
　　　　嬌羞初度入君門，入得君門便愛君。
　　　　一度君恩零亂後，意慵難復理春雲。
　　其四曰：
　　　　君恩好處不勝愁，意又憐君臉又羞。
　　　　嫩柳啼鶯聲款款，落花隨水恨悠悠。
　　其五曰：
　　　　落紅如淚錦斑斑，贏得君王帶笑看。
　　　　幾度對君合玉淚，欲言還怯又承歡。
　　其六曰：
　　　　不知窗外日頭西，猶替君王攬玉衣。
　　　　生怕曉寒侵悄夢，更將溫玉代柔絲。
　　其七曰：
　　　　柔荑溫玉服君王，初夏重衾尚怯涼。
　　　　幾度玉龍翻暖浪，君身何但錦衾良？
　　其八曰：
　　　　深宮樂事夜漫漫，夢裡還應唱合歡。
　　　　覺聽午雞疑是曉，卻將纖手動羅幔。
　　其九曰：
　　　　曉起深宮日已斜，雕龍寶燭紹春華。
　　　　朝饔尚未停歌舞，又卜開筵玩玉蟆。
　　其十曰：
　　　　歡歌妙舞樂洋洋，願得君王萬載長。
　　　　留戀春風玉清裡，莫教春雪度垂楊。
　　自此桀與妹喜晝夜相續行樂，不知有天日。直至半月之後，外間擊鼓奏事者甚多。一向趙良攝理國事，眾情不服。積人甚多，只要亂擊鼓，良亦不能禁。激得桀哺天哺地出來設朝，果見無限臣民，擁奏國事。果都是奇冤異枉，田賦兵車的事。桀大怒曰：「有何要急，擊鼓驚動宮中。」命武士將告奇冤異枉的人盡行斬之，以絕後來奏擾驚駕之端。將田賦兵車事，盡發太師趙良處問決。命左右將大鼓砍破了，再不許設鼓。吩咐方畢，望見殿下關龍逢等領幾個臣士，像要來陳諫的，桀即忙命罷朝。諸臣免朝，國事盡托太師。自己轉身入宮去了。自此後，任桀意，自出自入，再無人來驚動他了。時五月廿二日也。是時，商侯遣大夫壽常薦一賢士伊尹來夏都旬日矣。
　　且說商候自三月四日師尊伊尹，終日談天人之奧、性命之微，明德之全功，新民之要術。夜以繼日，欲罷不能。同心之言，其樂忘倦，亦如桀之得妹喜一般。同一愛慕而德色殊，同一契入而理欲殊，同一寵信而安危治亂興亡一切頓殊。
　　而後人馮猶龍銘之曰：
　　　　曷旦愛日，江鳩呼雨。蛇蚓乘陰，雞鳧傒曙。之數物者，將畫天地而處。彼君子喻賢，小人喻色，又胡不如此？吁嗟乎！一登天，一崩淵，一心耳，用者懸，賢賢所易，則曰學力。好德不如，聖人去亟，國命亦幾乎息！而況乎盡絕臣工，沉酣於宮，安得不驅？魚就淙而驅雀入叢，蓋其惟日不足者盡同。而特不同其為善之吉與為不善之凶。
　　原來商侯在商，尚不知策為何伐有施，大夫旬范回報行命，免從征而已。夏都亦不知也。商侯聘伊尹，本父命，要佐天子，救天下之意。正與尹商議化誨夏王之道，尚不得要領。聞說夏王得有施服而班師。遂請伊尹就夏。
　　尹亦極知王不可回，夏不可救，行亦徒行，就亦徒就。侯亦知其不然，但曰：「盡先公之心，盡臺小子之意，盡夫子之才，且就之也。」尹承命而行，侯與上大夫壽常隨之。致辭薦賢，即賀勝師，且觀王近日行事。於是尹與壽常至夏城。桀已於五日前回都矣。舉國之中方知是為一女子，索伐有施。而關龍逢者，還國之日不便進諫，欲待次日。而本日桀入宮，即半月不出矣。費昌者優容默忍，不浮不沉，不言一事，以自全，實韜其才智以有為也。伊尹等便主於費昌之家。蓋尹之主昌，自是擇昌之賢，而昌既知尹，然後知商侯之聖也。尹等待夏王出朝，日待一日，只管不出。尹欲去，昌等固留以待乘機，尹亦欲親見之。
　　直至旬日後，乃五月廿三日也，夏王忽然臨朝。費昌與國中元士輩陪伊尹、壽常，從關龍逢等進朝。正見桀盛怒，發落百姓。堂下土民塞路，朝臣不得前，而桀已命殺多人矣！伊尹歎曰：「噫！是尚可以復生乎？乃有奇冤求明而自益之。是生不能明，誠不如死以訴於上帝也。」龍逢等直待得發落完，急引臣士進，而桀已退朝。此伊尹第一就，只落得與費昌講十日好話而已。昌欲更留，伊尹曰：「美色迷心，無復好德之理，不如且去。」遂辭費昌而復歸於商侯。是為一就桀、一就湯。費昌送尹三十里，灑淚而別。
　　尹與壽常自還商國，以五月廿四日離安邑，六月二日至商邱。商侯聞之，出郊迎。問曰：「夫子何以遂返乎？」尹曰：「美人進矣！尚未獲一見也，復盡誅冤民。」侯拊膺而悼曰：「嗚呼！斯民之不幸而至於此乎！」尹曰：「殆將更甚，予往獲其國之賢臣費昌矣！居且治國，以觀其變。」侯仍奉尹於館。尹問有賢人來歸否？侯曰：「無之。」尹屈指計曰：「是將有來者矣！予就君已三月，天下豈無一知君者乎？」
　　居果不半月，而萊朱至矣。萊朱者，奚祁之後，始封於薛。豕韋氏併吞其國，宗親奔竄至於萊夷，即今萊州也。奚氏客居於萊土，因而氏萊生子，名萊朱，有赤蛇之樣，故字仲虺。仲虺幼而玄同，長而博洽，有大略，不務小節，深明帝王之道，薄世俗之跡。謂天下，上無君，下無民，不可有為，晦德不彰。及聞商侯三聘伊尹之事，遂作而歎曰：「堯舜出矣。」乃仗策而來歸商侯。
　　侯聞之，與伊尹同具車出迎於東門之外，並車入城，相與講論天德王道。尹所言，朱所契。朱所言，尹所契。與侯三人，道同心一。侯大悅，請朱附尹而居。即令人迎其母及妻子來。自是侯以尹為師，朱為傅，一德為政。而後半載，慶輔自徐楊來。又後一年，湟里且自雍州來。不知何為？下回分解便見。
