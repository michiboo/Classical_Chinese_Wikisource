
　　卻說神禹以臣紹君，啟王以子繼父，皆當中天未遠盛治之世。然盛炎之餘，陰肅所伏。元年丁亥，鈞臺之會諸侯。九州之牧與各國之君長皆來朝會，獨有扈氏之國君不至。有扈國者，今鳳陽府九嵕地是也。九牧請伐之，啟王曰：「我先王之德，被於四海。其洽於人，何等久遠！然在塗山之會，諸侯防風氏不至，先王戮之。先王之德自信足以化天下也，故可以戮防風。今寡人之德，不自知，足被天下否。或者德不足而致侮，未可知也。有扈氏不至，寡人之罪也。乃用兵力，其何以承先王？寡人將自伐。」於是增修德政者，三年天下大治。有扈氏他哪裡肯服，仍不奉正朔，不修人紀，不勤民事，亂綱瀆常，虐民不道。善言化之，不遷禮法，誠之愈甚。九牧萬國同請伐之。是為三年己丑秋月，啟王乃命興六師，以齋車載遷廟之主同行。師渡盂門，逾梁山，陳於甘之野。乃召六師而誓之曰：嗟！六事之人，予誓告汝：有扈氏威侮五行，怠棄三正，天用剿絕其命，今予惟恭行天之罰。左不攻於左，汝不共命；右不攻於右，汝不共命；御非其馬之正，汝不共命。用命，賞於祖；不用命，戮於社，予則孥戮汝。誓師已畢，發調兵將鼓行而西。有扈民飛報知。有扈氏君曰敖奇。敖奇統猛士六百、頑民九千，驅毒獸當前陣，堅車在後。馬披介，人貫甲，奮其兇殘而拒王師。夏王之六師雖共七萬五千人，皆是太平之民，久不曾戰爭。蓋自涿鹿之後，黃帝堯、舜、禹純用德化，征伐罕舉。有苗之徵，禹用禺強、唐辰等神將制之，今皆為神去矣。又禹之車法，用奚仲為車正，御無失軌。今奚仲亦已棄世，伯益已老，未嘗從征，臯契、垂均俱薨，獨有雍州牧與四鄉在師旅督陣。兼之民力不勇，民心非昔，鼓竭而氣不揚，令申而志不壯。當日扶風氏之國君臺隃，太昊之後也，將前師；上卿太宰庭兆，臯陶之子也，將前右師；貳卿少宰子昭明，契之子也，將後左師；貳師少尉蒼連，蒼舒之子，將後右師。啟王自與雍州牧、後稷之子姬棨璽，將後師。兩陣成列，敖奇之群驅毒獸殺進。扶風氏之民與有扈氏地近，素畏扈之威，又遇這毒獸衝向前來，馬亂又覆，土卒各自四奔，前師敗績。庭兆率左師接戰，猛獸傷其銳將，只得環車而守。共工桓率右師奮武擊寇，後貳師相助，與之大戰。自午及酉，彼此互傷，也不能勝他。王乃戒後師堅壘，下令命五將按陣勿戰。敖奇之民亦折半，乃引兵還。共工桓曰：「有扈兵可復擊也。」王曰：「不可。吾地非淺，民非寡也。今茲不能勝他，是吾之德薄而教化不善也，何以復追？」為子昭明進曰：「前師之潰，臺喻用兵之失律也；士卒之傷，師帥習練之不善也。」盍懲二人以警其群？王曰：「吾自燔刑而不瑜於德，致士志不相理信，故取敗也。與諸將何干？」遂班師，息於蒲之虞都，祀帝舜焉。斂兵戢威戒嚴，琴瑟不張，鐘鼓不擊。坐不重席，食不二味。尊德而尚功，悔過而哀民。於是六師之兵將感而不怠，敝而益張，個個奮勇願戰。乃復誓師，分部嚴行疾驅而前。命共工桓曰：「猛獸不怕刀槍，只怕金鼓，你可發金鼓以驚毒獸。」命子昭明日：「你可設旌旗以招為降順之人。」有扈氏之群，望旗而解。毒獸聞金鼓之聲，莫不反奔躪頑民。頑民猛土大驚，解甲而伏道左，願投降者三千人。其餘忿鬥不服者，啟王下令曰：「此不服者，皆惡民也，眾擊殺之。」遂滅有扈之國，散其所降之人，擒敖奇以歸。乃告成功於先王禹之廟。四年庚寅，立五廟，大褅黃帝，郊天祀鯀。下了一個筮，筮得吉。命秩宗之官、益之長子曰：「大廉祭九鼎於昆吾之溪。」乃遷之於陽翟，陽翟即今之禹州鈞臺在焉，蓋四方之中也。啟王以便四方諸侯朝會，遂定都焉。乃彩玉於荊山，復見鳳凰，因起鳳凰之臺，今址猶在。遂至箕山之陽，以享伯益。封泰室之山而禪少室，中原千百國諸皆來述職。東封泰山。觀天下民風，彩民間謠歌。享青、兗二州之牧，朝東方之諸侯，行賞罰。事畢，遂南巡徐、楊，渡湘水，駐蒼梧之山，祀帝舜於其陽，祀商均於其陰。蒼梧之中，有不庭之山，有淵四方，北旁名少和之淵，南旁名從淵，帝舜沐浴的所在。話說兩頭。當時巴村裡人為小忿相爭，兩人聞得啟王至，乃聚訟請斷於王。王命士師孟塗往聽之，孟塗心上打想，我不曉得他兩人哪個勝，哪個負，只見其衣血便即執之。巴人驚服，遂封孟塗丹陽之丹山，是為司神。王至大荒西南，聞得天衢上有穆穆之音。有一天人下降，以聞於王，王上之三嬪焉。天人發音於天穆之野，為九辨九歌。王遂張樂，歌九辨九歌而為九招，同於舜韶。遂返岷山，逾荊山，祀大華於大樂之野。騎九代馬，乘三層兩龍雲蓋，左手操羽幢，右手操玉環，佩玉璜，在太運山北。是時有禱機之子武觀，乘王南狩，他便作亂於西。王識他作亂，命共工桓擒之。武觀與共工桓鬥上半日，共工桓賣弄一個槍法，敗陣而走。武觀趕來，被共工桓回身擒之。捉見啟王，王命放之於西河。武觀心懷不忿，煽惑西河之民以叛。王命卿士彭伯壽率師討之，武觀率西河民與伯壽戰於西河之北。伯壽力大萬重，武觀大駭，撥馬奔走。伯壽追而擒之，乃歸命。遂不封，使之治途，令戒城往來，不使留。王乃歸陽翟，會北方之諸侯。遂封恆山，玄王立牝，告成功焉。是時，天不愆地不變。雨暢時，若水旱，不知五穀蕃盛，民生日遂。庶政無苛，訟獄易理。用是，君安於上，士和於朝，民嬉於野，真好個承平天下，還是虞夏初際太平景象。卻由啟王一念時時敬謹，清心寡慾，不好淫酗，故天下宴如。世界若長似此也，不消想唐虞矣！豈可得哉？
　　後人鍾伯敬贊曰：
　　　　黃唐虞夏，心則維同。一敬承之，是為執中。在天之極，在心之則。帝以則天，王以協德。猗與啟王，象賢之首。繼體伊何，遽雲不又。是知象賢，難於舉賢。求賢在人，兩作惟全。天孤念禹，特龐其祜。其父枉勞，子將若補。苦於厥身，樂於後人。何道之道？千古而仍。
　　啟王丁亥踐祚，庚寅巡狩天下。凡歷四載，至甲午歲，乃歸告成。明年乙未，遂崩，在位九年。是時子昭明為大司徒，攝行政事，與天下臣民奉啟王之嗣子太康。為三年喪，召天下諸侯會葬啟王於箕山之陰。乃以戊戌歲為元年，立太康嗣夏王位。太康之立，始未知政事，盡委之司徒、太宰等官。遂自恬逸，不習政事。十六年之外，漸為佚樂，又不理政事。司徒等驟諫曰：「主上不理朝事，不治國政，而專於佚樂，敗亡之端也。」太康不是，懼大臣卿士繩規苦切。他便設了一計，把諸賢善俱遣開去，免他諫諍。乃遣子照明歸國於商，是為有商氏，其地即今之商丘也。遣太宰庭兆歸國於陶，是為有陶氏，其地則今洪洞陶村者是也。遣雍州牧姬棨璽歸國雍州，實封於邰，後為有周氏，今西安武功縣地是也。遣伯益長子大廉歸國於郟，終養伯益焉。諸老成賢善大半遣去。所留親近者，共工桓為大宰，蒼連為太尉，益之次子若木為少宰，而以啟王所獲西河之叛臣武觀為少尉。桓不曉治道，連無大節，若木僅守無術，亦不親幸。而武觀巧佞梟鷲的人，只一味順從太康縱欲，全無半言道及政事。太康深信聽之，武觀又引用他同心的實沈之玄孫稔林、卷章之庶支會孫放窮，與他一路的讒邪在太康左右。自是太康所為，只有人開導他佚欲，再無半個諫阻他不是矣。忽思量當時儀狄作酒，我禹王飲而甘之，遂疏去儀狄。我禹王卻不會受用。乃復召儀狄之子迷陽作酒。命稔林選國中女，增了許多妃嬪，至於五十餘人。命放窮求天下良犬，養善搏雀的鷹鸇。苛下民增置馬匹、飾兵革、具旌旗、文章。太康謂侍臣道：「我於今一日改俱已完備，可以快樂飲酒了。」共工桓道：「太平無事，正好快樂。」太康遂與共工桓等酣飲於別宮下，罕得窺其面。時當十二年戊戌歲、元月元日，設起大宴。命迷陽司宴，道：「你的想是好過儀狄手上的，才恁的好味，若我禹王在，今吃了你這酒，也是喜歡的。」於是太康自與共工桓、蒼連、武觀、稔林、放窮等互相勸酬也。不論君臣之節，也不識觥籌之數，只是痛飲不休。共工桓等吃得耳熱面赤，各個酗酒，俱只是贊揚太康聖神有道。若木在坐，獨默然無言。武觀諷若木曰：「今我王神聖如此，與群臣會合，相得如此，爾獨無一言贊稱，是何道理？」若木從容答曰：「我聞先王設鞀鋒，命士傳言，庶人謗，未聞聖人慾人贊稱也。依汝此言，將以我王為無道乎？」武觀含怒曰：「然則汝以為無道乎？」若木無可言，遂引去不復與眾同飲。大康等嬉樂無厭，國事盡廢。天下諸侯來朝者，俱不理。百姓來訟獄者，積簡成山也不問。又命放窮司女訪得扶風氏之女，最善歌舞，遂選扶風氏之女曳鸞為歌。長歌細聲以侑酒，夜則相攜宿了別宮。二月將半，九州牧擊鼓陳事，乃一出朝，便發放天下諸侯歸。乃命武觀問訟獄，皆以好惡妄斷。民間有一人孤行，被二人劫去財物。武觀謂不合孤行，而重罰其一人。市民有凌大楚之流人者，武觀謂流人不合遠來擾亂此地。民有買酒不與貨賣酒人厲之者，武觀謂賣酒人不合責貨而吝酒。民有少年私通鄰人之大婦者，武觀謂少年通大婦正合大婦愛，不合不欲，重責婦家。民有父與弟鬥而助父責其弟者，武觀謂不合助惡，反抵罪。是非斷案俱如此煩，而無一人不罰。富的罰出車馬、金帛、子女，貧者罰出力役，工作不止。夏民大怨。太康又不以宮中為樂，乃命放窮齊車馬犬鷹，整六師大畋於冀之野。召有窮國之君后羿，這羿不是唐堯時之羿，因如羿善射，故名之曰后羿，會獵於管涔之山。羿為人神勇奇技，生得身長丈五，一手舉千斤，射發無不中。太康見他有這手段，大喜。召使后羿扈從還都，待后羿甚厚。后羿見太康終日飲酒，不理政事，與其臣下道：「王上待我恩擢不次，我蒙厚恩，思有以報君王。今君王聽彼好佞，全不以天下為念，異日身危國亡，天下人也道我后羿共是一個諂媚之邁。我后羿卻也是個大丈夫，做事也要出人頭地，使天下人懼仰，豈同他一輩小人行徑？不如私自逃往別方，不回有窮國，免他來尋。過了幾年，看他如何？然後輔他成個好人主，豈不為妙？」乃躍平朔國四耳神馬，游於三島。見兩三個龐眉人在島上弈棋，羿問之曰：「吾島上辟穀人也，今日相逢實有夙緣。」羿不知其為仙，求食焉。龐眉人以仙棗啖之，經歲不饑。遂潛行弱水，水不溺。后羿思：「弱水一根頭髮也載不起，如何我游泳自在？必是仙棗所致。」遂游十洲，至三苗國東，到不死國。於圓丘不死樹上彩得不死之藥，以歸。這不死藥不是后羿自曉得去彩它，在玉山得遇西王母，西王母教他不死國有這不死葉。又東海中有祖州山之不死草，故羿彩得之。往返凡行一十三萬餘里，經二王而後歸夏都。當時太康命人至有窮召后羿，俱說他游於海外去了。大康以羿週年不歸，消息杳然，是必死了。命其五臣歸有窮氏之國，輔羿子以待封。忽於十五年丙申之九月得羿歸，太康大喜，問以海外之事。加封羿為冀州牧，賜彤弓素增，得專征伐，使輔國政。君臣正好相得，不意重煙在洞，烈風能進。只為太康原寵的是武觀，那奸諛小人見了后羿得寵，使生妒忌，日夜向太康身旁閒言冷語，譖后羿。言后羿自道他才藝功能天下第一，神聖之人如何不作天子？太康遂怒奪羿權職，放之歸有窮國，道：「汝要作天子的人，豈是我的臣下？」羿不知因甚事放他歸有窮國。失志辭朝，快怏命車北行。甫經緜山，武觀又謀使共工桓等追殺之。羿大怒，射殺前驅一將，棄車乘四耳神馬飛奔歸國。羿之臣子有窮子淮、武羅伯等迎至管涔山，歸有窮之國，當山西句注山下，羿憤怒欲殺武觀諸人。武羅伯曰：「吾聞有天下之德者，能忍天下之垢，具天下之大才者，經天下之大難。而後功成而名益彰。今君不欲忍難，將不欲成功乎？臣向在夏國，已知君不容於朝矣。況武觀為人內險而外邪，危夏國者，必此人也。然夏國，夫滅彼必先亡邪，固不可久也。今君之年，福方盛，宜修德以待時，乃與武觀一匹夫爭而自棄其無涯之業乎？」羿納其言曰：「子言良是也。」乃忍忿自修吁國，北方諸侯皆賢之。且說這太康既屏后羿，自居國中。三年又起高樓，造畫堂、增修宮院，日以土木勞民力，民愈怨厭。妃嬪日舊，重命稔林選之，卿士庶人家嬌幼良女以充幸御，卿士皆怨。又逼收舊臣奚仲之子、吉尤之女以為婢，而故家抱恨。武觀查得有窮后羿新得戎女嫦娥，色絕天下，他去奏知太康道：「必得嫦娥，天下子女不足道也。」太康大悅，封后羿幽州之地，而求嫦娥。羿不肯，武羅伯等勸之曰：「麗人者，國之賊也；專寵者，家之賊也；縱欲者，身之賊也。失三賊而得幽州，何慮而不為？」羿性剛，頗能割愛，遂受地而遺嫦娥。嫦娥性巧而貞，好淨潔，內惡太康之鳩拙，外懼后羿之得地。心中道：「我后羿貪地忘情，不如驀地裡去。」竊羿不死之藥，不饑之珠而逃。藥與珠既竊過手了，遂借應龍之馬，駕羿車至半路，忽然體健身輕，乃釋車乘馬飛行而南走萬餘里，過蒼梧之山，祀於帝舜之妃。遇一婦人，人身豹尾，曰：「我教羿採不死之藥，正助汝今日成仙之資。」嫦娥拜問老媽何名？曰：「吾西王母也。」遂去。乃奔大荒之南，日月之山。山有二岩焉，日岩多暖，月岩多涼。嫦娥性喜清涼，心愛這個所在，著實幽雅。我今已不須飲食，不如在此終身，乃構石為官於月岩而居之。旁有大娑婆樹，有玉兔，不知此便是月宮。遂為月宮之神。
　　太康既不得嫦娥，武觀又譖言，此乃后羿之計，太康遂遣使奪羿幽州之封。后羿怒激，欲與兵攻太康。武羅伯等力諫曰：「夫大舟不驚千鈞，乃能行江海；深淵不溢驟雨，乃能經久旱。今人君一命之乘，而臣遽怒焉，何以成天下之器乎？」羿勉強而止。太康又居二年，每出獵於緜山、紫金山等地，不為快意，復欲召后羿出遊海外，左右力阻而止。又遍派士民出具車馬，士民不能給則罪，眾怨愈深。放窮乃導太康六師南遊，貴戚舊臣諫，不聽。初太康之弟，啟王之庶子五人，曰仲康、曰叔成、曰季升、曰少閼、曰少容，五子皆賢。啟王不能奪嫡，不敢愛也。群臣輔政者，亦不超舉而立仲康，以底於敗。當太康之五年，老臣去國，五子苦諫太康。太康惡其不便已也，分封仲康、叔成於衛。後十年中，三子在內者屢諫太康之過，太康怒之，皆依仲康、叔成而居。五子遂奉其母俱在衛地，久無由見太康。聞太康南遊，遂俱至於河，朝太康，諫以歸國修治，無田無荒。太康怒，以為敗福，又悉逐之。遂渡河，召雍、豫二州之諸侯會，獵於洛水之表，四閱月而不歸。陽翟之士民謀亂，有窮羿聞之，率其徒眾千餘人來定有夏。有夏之舊臣吉光等家率士民迎羿，遂據夏都。取武觀及共工桓、蒼連、稔林、放窮、迷陽等之妻子，盡殺之。搜太康之宮中，而殺曳鸞。羿將收太康之宮嬪，而害其宗族親戚。是時，武羅伯、子崔伯、熊勿須等輔守有窮舊國，未從來。叔龍、賓圍在行，急諫曰：「夏王雖不道，天下未盡離也。其惡未播持，群小惑之耳。今君定其亂而迎之歸，去其左右之奸則可。乃遂淫其宮閫，害及君親，天下其肯服乎？」羿然其言。於是率有夏之民迎太康於河，將取武觀諸人，盡殺之，乃歸太康。時太康聞變，疾速率師還河，不敢渡。太康命群下，誰能過河觀變者？武觀以讓共工桓曰：「桓可去。」桓讓蒼連日：「連可去。」人人相讓，俱不肯去。太康乃怒曰：「汝等俱是貪生怕死。」命拈鬮，蒼連拈鬮，當往。乃命蒼連往，蒼連又不肯往，遂殺蒼連。共工桓曰：「王此來，皆武觀、放窮所主也，何不使武觀率前師渡海？使放窮修禮往問羿乎？」太康從之。武觀憤恨，以拳擊共工桓，傷鼻流血，桓摳武觀左目。太康怒甚，欲殺武觀。武觀不得已，率師渡河，使放窮先問羿師。羿積忿正滿，恨不速到平諸奸。遂執放窮，數其罪斬為三截，而攻武觀。武觀飛馬而奔，羿追射殺之。取其屍，斧戕為九截，棄之河。遣叔龍渡河迎太康，共工桓等聞武觀等已斬，大懼，奏言不可渡河，恐羿是計。太康不聽，共工等遂劫太康以西奔。是時，衛地五子聞變，奉母渡河以從太康。五子親御母，行途之次，發其哀怨之懷，作為五歌。其一歌曰：皇祖有訓：民可近，不可下。民為邦本，本固邦寧。予視天下愚夫愚婦，一能勝予。一人三失，怨豈在明。不見是圖，懍乎若朽索之馭六馬。為人上者，奈何不敬？其二歌曰：訓有之：內作色荒，外作禽荒。甘酒嗜音，峻宇雕牆。有一於此，未或不亡。其三歌曰：惟披陶唐，有此冀方。今失厥道，亂其紀綱。乃底滅亡。其四歌曰：明明我祖，萬邦之君。有典有則，貽厥子孫。關石和鈞，王府則有。荒墜厥緒，覆宗絕祀。其五歌曰：嗚呼曷歸？予懷之悲。萬姓仇予，予將疇依？鬱陶乎予心，顏厚有忸怩。弗慎厥德，雖悔可追？時太康二十一年戊午歲元月也，五子奉母至於汭水，以待太康。太康西奔，遂還油水，見啟妃與五子，始相持泣下。是時，從獵之諸侯在豫州者，皆散去，各保境土。太康遂奔雍州，依有邰之姬棨璽，而居夏陽，即今之西安韓城也，背梁山向蒲津，以為都。太康凶，五子之悲歌亦感動悔過，放共工桓，而殺迷陽、稔林。內用五子，外任姬棨璽。復召子昭明等為輔，乃得自存棨璽，率西方之諸侯，奉而朝之。既而豫方之諸侯亦來。又五年之外，東巡而居汴河之間，以會諸侯，建都城於陽夏，即今之開封府太康縣是也。太康外都九年，而隕於陽夏。前後在位二十九年，殞年為丙寅。太康無嗣，五子者，執兄之喪盡哀，為不得守其社稷，不敢告於諸侯。豫方諸侯多半來會。西方雍州牧姬棨璽已薨，其子嗣位有邰之國者，姬叔望亦率西方數諸侯來會。遂會葬太康於睢水之陰，太康既葬，五子營墓旁之郊而居。諸侯子昭明等皆憐五子之賢，有推戴之意矣。但不識後來竟立何人繼夏國之祀，且聽下文再說。
