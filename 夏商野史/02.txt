
　　卻說禹王當時治水南山，始經自鵲山。鵲山首曰招搖，臨於西海之上，在西蜀伏山山南之西頭，濱西海也。山上多桂，多金玉，有草如韭而青花。禹王命眾彩之，曰：「此祝餘也，食之不饑。」麗麈之水出其中，而流注於海。又東三百里，堂庭之山，多白猿，多水精，多黃金。禹王大眾夜宿山頭，三更時分，但聽得深林內有物呼鳴，好生悽慘。大眾側耳，遠，但聞那：
　　　　咿咿嗚嗚，滿耳聞來非干竹。楚楚淒淒，悲音遠聆，出於肉雨有何思？抱此疚懷鳴澗谷。我則憂煎，同彼謷謷愁經宿，莫是神嚎，莫是鬼哭。蒼頡製字空碌碌，莫是規聲，莫是鳩鵬。望帝化血曾衄衄，豈與金戈鐵馬同鏗？北那秋聲朔風更蕭。
　　眾人聞之，不覺淚下。禹王心知眾軍人聽此淒清之聲，自然思鄉起來，用力便懈怠了。次早禹王對眾道：「昨夜深澗中，風送出一道悲聲，你眾人也聞得嗎？」眾人道：「聞得聞得，甚悽慘人。」禹王道：「有什麼悽慘處？此白猿聲也。猿似獼猴一般大，臂長，腳比猴更便捷，有黑、有黃、有白，白的聲最哀。昨叫，有白猿也。」眾心乃釋然。
　　又東三百八十里，至猿翌山。山中多怪獸，水中多怪魚，多白玉，多蝮蟲。蝮出，色如綬文，鼻上有針，大者百餘斤。又多怪蛇，多怪木。人見此，多不敢上山。禹王曰：「此山雖多怪，只怪蛇能毒人。」命宋無忌遇有深草藏蛇處，吐火燒之，怪蛇躲入穴了。於是禺強、唐辰二人入山得怪獸，江婔、江妃二人沒水得怪魚。
　　又東三百七十里，杻陽山，有獸生得如馬，白頭虎文，其音如人歌聲。眾人入山都道：「這個荒山幽逕並無人煙，如何有人在山中唱，曲有多道，莫不是砍柴樵子在那裡唱山歌？」禹王聽得，曰：「此鹿蜀獸也，佩其皮毛，宜子孫。」又東三百里至柢山，又西百里至亶爰山。這兩個山多水無草木，如何無草木？草木皆自堯時洪水浸壞，別山的水多退去，就乾了。惟這兩山多凹，水雖退，不盡退，所以無草木。有處沒水，又極祟峭，人行走不上。禹王治水，有水處乘舟，陸地上乘車，泥淤處乘楯，高山處乘樏。兩山凹凹凸凸，若有水可乘舟處，不半里卻又撞著高山；有山堪乘樏處，不半里卻又撞著泥途，也好受它氣，禹王只得因高就低開通它。
　　話分兩頭，忽然亶爰山走出一個獸來，似狸而有髦。禹王道：「簡書有載，此獸名類，自為雌雄，食它肉的，不嫉妒。」眾中有個道：「哪個阿婆吃醋的，好焙乾一兩腿去送她吃也，免得家中鬧吵。」大家哈哈的笑。那類忽作人言道：
　　　　世間恩愛出雌雄，人我恩分便不同。
　　　　總為色心難制伏，空即是色色是空。
　　　　解得其中最妙意，何勞薰焙我雙敻。
　　方道彰曰：「大眾聽之道理話也，因為記之。」禹王命眾弗傷它而去。
　　又東三百里，至基山。三百里，至青丘山，英水出其內，南流注於即翌之澤。其中多赤鱮，形如魚而人面，有聲如鴛鴦。當時治水的眾軍人受了顯熱氣，十人中便有九個生疥。伯益識得這魚吃得好，叫眾獲之，曰：「食之不會生疥也。」眾皆網來煮吃，果然如俗語所說，一掃光了。各歡喜道：「省得整夜裡爬癢。」又東三百五十里；箕尾山，其尾踆於東海，多沙石，汸水出其中，南注於濟水。
　　自招搖山至箕尾山，凡十山二千九百五十里。其神生得皆鳥身而龍首。祀必擇牲，取其毛色以祭。用一璋玉瘞埋，糈用稌，一璧稻米白菅為席。次，禹王首經櫃山，西臨流黃山，北望諸毗山，西望長右山，英水亦流其間，而西南流注於赤水。禹王曰：「此水多白玉。」熊羆曰：「何以知之？」禹王曰：「水之方折者有玉，圓折者有珠，豈必見珠玉而後識哉？」又東北四百五十里，至長右山。山無草木而多水，有獸生得如猴猻，生有四耳，其身如人，呻吟，名長右，蓋以山為名也。見，則郡縣多大水。禹王曰：「此惡獸也。」命禺強往射殺之。禺強領命上山，果見長右在那山凹裡，手上拿一大樹枝，在那裡摘葉而食。見禺強來，它挺起身子，有丈來多長，迎風而嘯，用大樹枝劈頭劈腦向禺強面上打來，禺強舉槍架開。長右跳上跳下，蹲左蹲右，好似獅子滾球一般。禺強睜定眼睛，任它上下左右格架遮欄，渾如回風舞模樣。長右一跳便有一二丈高，一蹲便有十來丈遠。跳多時把力用盡，不奈煩，自去山埠上歇氣打坐。禺強見了，一箭射去，長右接箭在手，回手一石頭打來，禺強側身躲過。長右卻把箭只管在手拈弄。禺強又一箭向咽喉射去，長右用口銜住。禺強即忙又發第二箭，這支箭好利害，從長右銜住那箭竹中裂竹而入，正著喉嚨，嗷然而倒。
　　後人鍾伯敬有詩云：
　　　　神人怪獸不相饒，恨汝非猿又非猴。
　　　　見則洪水人怎禁？呼如遠呻神亦愁。
　　　　惡同魃鬼分旱潦，濕豈天澤賴耜耰？
　　　　青鏃流來良弩急，右山從此斷吟喉。
　　禺強回見禹王，禹王道：「除了這怪也好。」於是歷堯光之山、羽山、翟父之山，計一千九百六十里，至浮玉山。北望具區之水，東望諸毗之水。苕水出於其陰，北流注於具區水，多鮆魚。又東五百里，成山，上多金玉，閒水出而南流注於雩勺水，多黃金。又東五百里，會稽之山，勺水出而南流注於淚。又東五百里，溴水出而南流注於列塗。又東一千四百里，淘山，洵水出而南流注於閼之潯。又四百里，滂水出而南流注於海。又東五百里，區吳之山，麗水出而南流注於滂水。又東五百里，鹿吳山澤，更水出而南流注於滂水澤。更之水有獸名蠱雕，生得形如雕禽，而有角，聲如嬰兒，而食人。又東五百里，漆吳之山，這山無草木，多博棋石，無玉。人在海上東望丘山去，有光載出載入，蓋日景所次舍之處也。
　　禹王自櫃山至漆吳之山，凡十七山，七千二百里，其神皆龍身而鳥首。祀毛用一璧瘞，糈用稌。禹王首三經天虞之山，浪水出焉，而南流注於海。又東五百里，丹穴之山，上多金玉，丹水出焉，而南流注於渤海，風凰生於其上。又東五百里，髮夾山，泛水出焉，而南流注於渤海。又東四百里，至旄山之尾，南有一山谷，名育隧，南風自此谷出。一千四百里，至雞山，黑水出而南流注於海，中有鯆魚，生得如鮒而豬尾，音如豚，見則天下大旱。禹王國：「此長右之類也。」命江婔往射之。江婔至黑水河，但見那黑河裡淄頭上走一個團頭老人，上岸自自在在的行走。你道這團頭老人是誰？便是鯆魚。它年久成怪，早識禹王要叫人捉它，它變作老人來打探。江婔見了，喝道：「你這魔頭，我問汝若是山神，我自有供獻；若是河裡水伯，必是鯆魚親眷。那鯆魚乾旱為災，我要索來作臠。」鯆魚怪聞了，怒從心起，淬入水裏，捲起一陣怪風。但見：
　　　　當空一片炮雲起，中流千層黑浪高。
　　　　兩岸飛沙迷日色，四邊樹倒震天號。
　　　　呼呼響若春雷吼，陣陣凶如餓虎哮。
　　　　溪上海翁推罷釣，河間稍子怎撐篙？
　　這陣風就是鯆魚怪舞弄的，江婔被它吹得一個沒奈何。待欲沒水去看，這黑漫漫的水如何看得清楚？正在沉吟，只見那鯆魚鱉頭圓身，披掛一領豬毛蓑衣，手執爪椎，統了些水族，跳上岸來，尋江婔廝殺。江婔避在大樹後，搭箭在手，認定鯆魚射去。誰知它那蓑衣都是密密的滑溜豬鬃織就的，一般莫想射得入。鯆魚見這支箭好生暴燥，如飛的趕至大樹邊，向江婔爪椎便打，江婔持畫戟撥開，兩個岸上好殺。正鬥之間，江妃、章亥二人尋到，見在那裡廝殺。章亥對江妃道：「你在上流候它，走時只消一箭成功，我去助助他來。」江妃道：「你去你去，我在上流等。」章亥向前猛力一鐵椎，幫的迎風一下，打在豬鬃蓑衣上。這蓑衣不是別物，就是它的殼兒。章亥力大，殼兒險些粉碎，負痛而逃。正欲攢入上流，江妃當胸一箭射去，鯆魚背上是殼，胸前卻渾是肉，射入心膈，倒在岸邊，眾水族一個個跳下黑水河內藏了，鯆魚垂死地下，口裡吟道：
　　　　九年洪水覓咎難，今欲安瀾把我殘。
　　　　旱潦連數天有定，黑河徒碎我心肝。
　　江妃聽它這口氣，代它拔出這箭，撥下河去。對江婔，章亥述那四句口吟，俱道也不干它事似的。
　　又東三百四十里，堯光山，其陽多玉，其陰多金。有獸生得如人而彘鬣，穴居而冬蟄，名滑裹，聲音如伐木，見則縣有大搖役。禹王顧謂伯益曰：「為民上者不恤民，力役不已，故生此獸，穴居而冬蟄者，示上當休息民力也。聲音如伐木者，示作役之聲丁丁不休也。」伯益曰：「為民上者，當念之也。」又東四百里至令丘山，山無草木，多火。南有谷，曰中谷，東北風從中谷出。有鳥形如梟，人面四目，有耳，名曰顒。禹王曰：「此鳥出則天下大旱，與鯆魚同罪者也。四目如火字，兩耳扇風，風火動而天下旱矣。」命禺強射中其兩目而去。又東三百七十里，侖者之山。又東五百八十里，禺橐山。又五百八十里，南禺山。山上多金玉，其下多水。有個石穴生得古怪。當春之時，天下那一處霢霂滂沱，這石穴卻將水吞去，外面全無半滴，都並到夏時才汪汪流出，至冬連穴也閉了。特佐水出其中，而南注於澇。山產鳳凰、雞雛。凡南次三經之首。白天禺山以至南禺山，凡一十四山，六千五百三十里，山神皆龍身而人面。祀用白狗，祈禱，糈用稌米。至疏屬之山，貳負之臣危危殺窫窳。禹王怒，命禺強將危危係在山一大木上，桎其右足，反縛兩手與髮。曰：「使號令後世也。」時窫窳被危危所殺，其神遂於弱水中化成一物，狀如龍首而食人。嗟乎！窫窳之見殺也，亦必有由矣。於是禹王自南荒至海，外有火山，山上有個樹，叫作不盡木，木中晝夜有火。去燒它，燒了又長，火卻燒它不盡的。便是有大風，它那火也不見猛；有大雨，它那火也不見滅。這不盡木中有個老鼠，重有千斤，毛長二丈餘，細如絲。它在火中洞赤，時時出在火外來，毛便是白的。人趕去以水沃之即死。眾人不知，禹王曰：「此火鼠也，取其毛織紡績以為布，用之若有垢膩，以火燒之復潔淨。」今言外國有火浣布是也。南山東南，陬有結匈國，在其西南，其國人結匈。南山在其東，羽民國在其東南，其國人長頭，身生羽，能飛，特不能遠，卵生，盡似仙人。次至三苗，昔堯以天下讓舜，三苗之君說他不該以天下讓舜，堯帝竄殺之。有苗之民半叛入南海，成三苗國。禹王、伯益大眾到其上，聽他那裡音語服飾好似我中華人。
　　話說禹王使朱虎問他：「你這裡叫做什麼國名？」有一老人，龐眉白髮，答道：「你好似我故鄉人。」因備細說他來此緣故。朱虎道：「原來如此。令帝舜攝位，景星出，慶雲與，鳳凰來翔，四夷賓服，天下太平，你眾人是自外主化也。」老人道：「我也聞得我有苗未來此的，今也格命了。不知眾鄉親因何來此？」朱虎道：「堯帝為天下，生民常遭洪水漂沒。今命大聖禹王治水，自南山至此。」老人大悅道：「我回報國主，來相迎接。」老人去了。不半晌，那三苗國主差眾前來迎接禹王。禹王謂伯益曰：「此名海外之國，實吾民也。」遂與伯益、朱虎、熊羆、江婔等諸將各乘車馬而去，見三苗宮室不改中華制度。三苗主聞禹王眾至，即出相見，禮畢，命設宴款待，其各軍校發民間供給。三苗席上多蛇魚之物，禹王問道：「此蛇味何如？」三苗國主道「蛇出我三苗東載國，其國自然有五穀衣服。出蛇魚，味甘美，其國人常操弓，射而食之。東又有個不死國，國人姓阿，黑色。」禹王道：「如何能得不死？」三苗主道：「其國有一圜丘山，上有不死樹，人彩其葉，食得不死。又有一口赤泉，國人飲之不老，我問鄰國貫匈人，說他國也許多人得不死樹葉與赤泉吃的，後來也會死。只他本國人食之方得不死矣！」禹王道：「大眾住此幾年？」三苗王道：「不上十來多年。」於是盡歡而散。
　　次日，禹王等別三苗主而行，至不姜山。黑水出於崑崙，盡繞不姜。江婔、江妃、禺強一班人正來不姜山看河源，有兩個魚頭巡海夜叉撞著江妃、禺強等，朝上跪著即頭，口裡只是一個不敢。禺強笑道：「有什麼不敢？只管訴來。」魚頭夜叉道：「我們鯆魚王名下小卒，前得罪大聖，被大聖背上一椎，那殼兒裂作似龜文一般，正待要回洞中養病，又撞著第二個大聖，當胸射了一箭。我們扶它歸洞，自己怕死，曾往不死國求得幾片樹葉吃了，於今將近一年，莫想得安全。今我兩個又在黑水南巫山，求有天帝神仙藥在此，大聖莫打殺我兩個，情願把這仙藥獻上大聖。」禺強道：「不殺你，去也吧。」兩個聞得一聲「去也」，爬起慌忙走向黑河內了。
　　又大荒之中，有青水出於崑崙，而盡於歿塗山上。又有雲雨山，山有木，名欒，生赤石中。禹王命眾槎伐赤石上林木，搭棧使用。頃刻間赤石上又生起那欒木來。眾人回報伐木之事，禹王曰：「此木黃本赤枝、青葉，其樹花實皆為神藥，群帝皆藥於此，蓋此山精靈故能復變生矣！」此治水南山之大概也。
