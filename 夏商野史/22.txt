
　　卻說祖庚在位七祀崩，弟祖甲立。祖甲稟性淫邪，好色無度他在宮建了一個為雲室，日同美麗女嬪飲酒宣淫其中。但見：彤閣擁抱宮人睡，珠簾偎王添香氣。滿院奉笙鹿，香風簇綺羅。酒傾金杯滿，銀燭重開宴。朝日醉如癡，天街聞馬嘶。祖甲朝夕只在酒色上度了日子，政事一毫不理。彼怎知那些宮妃：
　　　　皮包骨肉立骸形，強作嬌嬈誑惑人。
　　　　千古英雄齊坐此，百年同是一坑塵。
　　殷朝天下在武丁手上中興，到他手上卻又衰微了。在位凡三十三祀崩，子廩辛立。祖甲將崩之時，猶要宮娥采女擦背鬆腰，淫慾不絕。這叫做：
　　　　胭脂面面嬌千樣，龍麝薰衣俏百般。
　　　　今日風流都不見，綠楊芳草髑髏寒。
　　廩辛丙申元祀立，享國六年崩。弟庚丁立，享國二十一年崩。子武乙立，時東夷寢盛，分遷海岱。武乙無道，群臣有談及敬天勤民者，他啞然而笑曰：「民我民，彼該擁戴我。且生殺在我，這我不須管他。汝道敬天，我為天子，天下只有我一人為尊。我聞得天有神，神不知有多多少少，難道便個個是天？超過我的，想不過只一個玉帝尊些。」群臣曰：「我先王成湯有云：『肆臺小子將天命明威』，又曰：『敢昭告於上天神後，每事俱是敬天畏天。』」武乙又啞然而笑曰：「爾皆謂朕宜敬天，天神必是有靈有感的，手段也必是高過朕。朕會與天神賭賽手段，令爾百官見朕妙處。」
　　於是命匠人造一木偶人，高八尺，衣以文繡，抬置殿上。叫內官捧過雙陸盤來，命一內臣替天神博。武乙仰天道：「汝是天神，手段必是高過朕的。汝博得贏，是汝天神高似朕。若博不勝，是汝輸似朕，還須算朕的強，也須憑我號令。」於是，武乙與那木偶天神博了幾局，天神果輸了。武乙令代天神賭博的內臣跪在階下，道：「汝是天神，畢竟有掀天的手段，一個小小雙陸兒，還也賽我不過，枉作天神。」喝令斬首。內臣聞說將他斬首，大呼：「我不是天神，王命我替博，如何殺我？」武乙笑曰：「汝代他博，汝便是天神一路人。天神保護汝，必殺不死。」內臣又呼曰：「世上哪有殺不死的人？」武乙不聽，喝三四武士推出朝門斬了。問群臣曰：「汝等見天神否？」群臣俱低首不言。武乙道：「這都是汝等見天神不勝，被我謬辱，何滿朝並無人答應？」喝武士每人賞他一下銅錘。群臣大驚，一齊跪下，道：「王勝天。」武乙乃大悅，曰：「赦他眾人每一銅錘。」
　　他又思量弄一巧手段瞞過群臣，顯他神通。密令一內臣作一薄薄皮囊，囊內盛豬羊等血，造下兩個白羅鷂風箏縛在皮囊兩邊。風箏係兩條白絹繩，命內臣藏在高臺上，將風箏乘風夾皮囊吹上空中。那白羅風箏在空中與白雲無異，下卻望不見只皮囊，望得見似個小皮球一般。故意命駕同群臣往臺下拋玩，道：「我前日與天神賭博，天神不勝我，殺的還只是替身內官，不為稀罕。我今要射天，何如？」群臣又低首不言。
　　武乙見群臣不言，大怒道：「汝等便偏護得天麼？我便射兩箭與你們看看。」於是望定皮囊，連發三矢。矢穿囊破，只見空中有血滴下地來。武乙大呼：「手段何如？這天卻不被我射出血了。古來至今有我這等威武的嗎？」群臣中也有一分曉得的，暗地叫聲欺天無道。那不曉得的唬得遍身汗流，思量：「難道果有虛空過往的中了箭？」
　　武乙見群臣驚疑，怕看出他伎倆，即發駕回朝。道：「汝眾人乃凡夫俗子，看不見天神；惟朕看得出，所以認定射之矣。」咦！這樣事千古未聞，這樣人千古未見。且不是好耍事情，又不是奇巧伎倆，無故造下彌天大罪來。漫道顯顯說射天殺神，即人間私語，天聞若雷暗室虧心，神目如電，豈沒報應？當時城隍土地見這奇惡，敢不上聞？上帝大怒，敕五方蠻雷擊死武乙。
　　話分兩頭，武乙不自知他作事得罪於上天，雖萬死莫贖。他反洋洋得意，命軍校數千人，文武數十員架弓搭箭，驅犬放鷹大獵於河渭之間。誰知那五方蠻雷領了王旨，早同風伯、電母待武乙來於渭水之陽。武乙正於河渭挺高興驅鷹捉兔，於時天正午，太陽當空。忽然天上靉靉靆靆，無雨而雲。一陣狂風，吸忽聲響，對武乙面上吹來。武乙馬上坐不穩，似有人扯番落馬一般。又電光四閃，三軍目迷。猛聽得半空一聲霹靂，空中有人道：「武乙逆天罪大，死於非命。」被雷擊死地下了。半晌，聞雲斂風和，依然紅日光輝。眾文武定睛看時，但見武乙頭髮散亂，被震死，跪在沙汀。群臣大驚，收拾武乙身屍，回朝。
　　後馮猶龍有詩歎曰：
　　　　性僻剛愎侮上天，獲罪於天命不延。
　　　　稱道射殺愆莫贖，雷震河陽渭水濺。
　　群臣回朝，立武乙之子太丁為王。時人都道射天者惟武乙，故雷之震死天子者，亦惟武乙。閒話休題。
　　且說太丁元祀，燕京之戎作亂。太丁問群臣道：「燕戎作亂，薦窺上國，不知何人可代朕征之者？」群臣合聲奏道：「聖上欲伐燕戎，今西方諸侯周公季歷積功累仁，勤於王事，他有六德：克明，克類，克長，克君，克順，克比。是這六德。且人民歸心，兵精糧足，惟此人足以征之。」太丁聞奏，即時頒下敕旨一道，命季歷征燕戎。旨到西國，季歷即命武將四員，領兵萬餘，直薄燕戎。地方飛報，報入燕，燕戎主聚戎落商議抵敵之策。俱道：「殷武乙無道，見戮於天。若是他兵人心不一，勝他不難。今打聽得不是殷師，乃西周侯人馬。我聞西周侯名季歷，他是個賢侯，便是他兄太伯及虞仲也服其賢德，把國家讓他。人心悅從，卻難抵敵。」燕主道：「難道我不戰而自服不成？」眾戎臣道：「不是不戰自服，只恐他得民心深，民肯用命，有不戰則已，戰必勝矣。」燕主道：「我也點起兵馬與他對敵一陣，不勝然後順從他未遲。」燕主點了萬餘人，開關迎敵。季歷坐麾旗下，悠然有天子氣象。見燕主自出，乃雍容道：「汝今侵掠不臣，有罪當誅，何不先自投降，免致生民塗炭？」燕主不答，麾兵前進。
　　季歷軍中鼓聲三擂，兵將直衝燕陣，人人奮勇爭先。兩軍廝殺，頃刻間燕軍陣腳搖擺。季歷見燕軍陣腳參差，知兵無戰意，手將黃旗一招，哨聲四響。但見周師陣後兩路軍如長蛇，抄從燕軍後來，喊殺連天。燕軍正自戰周師不住，又聽得陣後有兵殺來，軍將不能自顧，各自逃生。周師四面掩殺，斬首過半。燕主驚慌失措，兩次三番跌落馬下。眾戎護走入城，將城門緊閉不題。
　　卻說燕主逃入城中，即忙聚眾議退兵之策。有傅譯進諫曰：「仁人無敵於天下，何況一燕？不如備禮臣服於周，我想仁者愛人，彼必退兵。」眾人皆道：「傅譯之言是也。」燕主從之，即備禮物，命傅譯齎往周營，並犒周師。傅譯領禮幣來至周營，自稱下臣求見。守門者傳聞季歷，季歷命入見。傅譯人營，但見三軍整肅，戈戟森然，傅譯不覺股慄。心思：「如此軍容，見亦怕人，何況與敵？」譯到帳前，俯伏地下。宣言燕主自悔不臣之罪，來容改過。有稱臣禮幣在此，並犒師糧千斛。」季歷見傅譯言溫遜，季歷慰諭再三。曰：「過而能改，即如無過，我豈欲糜爛汝民哉！昨殺多眾，我心側然，殊非仁心。彼既如此知過，可令人人殷致罪，我便即日班師。」傅譯道：「敢不唯命是從。」乃辭謝。回報燕主，極言季歷仁德之至。
　　燕主大悅，一邊命人往殷伏罪，傅譯復到周營致燕主之誠。季歷即拔寨，班師歸國。正是：
　　心勤王家信賢哉，周燕兵接兩陣豗
　　　　仁者無敵寒狄膽，三軍露布捷音回。
　　季歷兵回西周，捷音報知太丁，舉朝文武拜賀不題。
　　卻說當時武乙被雷震死，四夷都道殷室見罪於天，如何復為我們的君主？你也離心，他也畔志。幸得周侯季歷朝貢有常，忠順不失，各國也就不敢攜二。殆及三年太丁崩，子帝乙立，元祀。有始呼之戎、翳徒之戎俱稱兵作亂，殺掠各處。地方事聞帝乙，帝乙問群臣曰：「誰可往征始呼、翳徒二戎？」群臣道：「前燕京之戎，先王敕西周公季歷征之，不兩月而報捷。今者始呼、翳徒二寇兵不強於燕京，王再敕周公收之，可不卜而知其能勝也。」帝乙曰：「卿若不言，幾忘之矣。」由是命人齎旨往周，敕諭季歷征始呼、翳徒。季歷得旨，剋日興師。話說始呼王正率眾在殷地各處搶民間標緻女子，奪富室金珠錦繡。一路差人打探殷師，不料西周兵至。季歷兵所遇處，人民安靜，雞犬無虞，所以始呼之戎不曉得有西兵至。始呼戎在各村正搜擄得興，忽聞西兵來到，只差三里遠近，乃大驚。欲收拾器物不得，整頓軍馬不及，滿村呼集各戎又難。季歷兵到，始呼連忙安住了寨，不敢出敵。季歷也安了營。次日，於營前排下陣勢，陣成，吩咐道：「今用游軍躡之，彼來擊我中軍，則前後軍同攻。彼擊前後，則隨處救應。特看我雕旗為號，以觀進止。」
　　話說始呼戎落日晚後俱從各村奔回。次日，整辦出敵。見西兵排得齊齊整整，始呼戎對眾道：「果排得好看，我分三路軍殺去，何如？」命兩頭自左右進，自衝中軍。只見前軍列開，次中一支兵擋住後兩翼，繞向左右肩殺出。始呼王大驚，始呼一頭目從左殺來，右軍列開，用游軍躡之。一頭目從右殺來，右軍列開，亦用游軍躡之。每分合各三陣，始呼戰前陣，陣不與戰，戰左左不與敵，攻右右嚴守衛，俱以兩肩兵與游軍接戰。所以，始呼首尾不能相顧，左右前後皆是周兵，捉獲始呼大半。始呼王即於陣上卸甲，同眾步走得脫，拔寨遠遁。周師獲還民家子女數千人，金帛不計其數。眾欲進殺，季歷曰：「窮寇勿追。」遂撤兵往伐翳徒。
　　翳徒知始呼兵敗，心已驚惶。聞來伐他，計無所出。翳徒有三個大夫引誘翳徒為亂者，翳徒主叫來商議道：「前者教我為亂皆汝三人，今者禦敵亦要汝三人。」三大夫只得應承，引兵出敵。這三大夫你也不肯向先，我也不肯向先，推來推去。一大夫道：「原我三人有福是同享的，今有禍亦要同當。你我三人各統一軍，俱當前便了。」三人始沒推，果然三支兵向前。季歷探知是那三大夫為將，吩咐道：「這三人全不知兵，不須與戰，只我軍中三次擂鼓，三次號炮，彼必自亂。如不亂，然後嚴兵以待。」眾軍得令，果然於軍中大擂起鼓來。三大夫你望他軍，他張你軍，正在防戰。只見鼓擂了一番，不見兵出，正自狐疑。忽又號炮兩三聲震天響，三大夫思量：「號炮響，莫非紮營收兵？謝天謝地，若得不戰，便好回去也，推別個來。」誰知號炮止了，軍中又咚咚鳴起戰鼓。三大夫又心想道：「這卻不是冤家如何又要戰？」頃刻，鼓聲寂悄，號炮又震。三大夫道：「想他不欲和我廝殺，故意擂鼓放炮耍子，防我攻他不成？」頃刻，周軍又鳴起鼓來，這一番鼓聲比前不同，怎見得：
　　前次摻撾鼓聲緩，炮即連響止殷殷，再擊如前炮不急，嘈囋從容定三軍。此回淵淵不停息，忽忽闛鞳是戰鼖，戰鼖如雲淨夷丑，一洗翳徒戎馬氛。
　　三大夫聞三次戰鼓，心想：「這一回必定要戰了，況季歷聞得善用兵，是必有緣故。」一發驚疑不決。正回頭看本陣，要得個人頂手，猛然間號炮又響。周軍中旌旗搖動，喊聲不絕，一支游兵從本營繞了幾遍。三大夫不知是何緣故，撥轉馬望本陣而回。季歷見三大夫不敢戰，將雕旗一招，四面突出，直望三大夫殺來。三大夫口裡亂呼：「誰敢出戰？」翳徒並無一人答應，都向北而逃，三大夫都被周軍擒住。大軍直搗翳徒穹廬，翳主遠遁，於是季歷擒三大夫而歸。帝乙見季歷又建了兩次大功，王再三嘉褒，賜周圭瓚鬯秬，封為侯伯。命戮三大夫於市。至七年，周公季歷薨，子昌立。帝乙在位三十七年崩，子受辛立。未知後事如何，且聽下回分解。
