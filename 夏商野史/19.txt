
　　卻說夏桀自乙酉以後，看得天變也不相干，地變也不相干，人離去的也不相干。只說他有財有力，有位有勢，何不可橫行天下？只管在長夜宮中，把一月為一日，安心樂意，淫歡酗潑，婦女裸戲。一日一出朝，或二日一出朝，實是三月作三旬。寵臣趙良、曹觸龍、於辛、侯知性、武能言等中外恣惡，欺士害民，桀亦不聞。即聞之，以為常然的。既役民開河，三年不成，遂殺多民。民益怨恨，輒指日曰：「時日曷喪？予及汝偕亡！」命趙良等伐諸侯，諸侯益離。惟有狠夫媚徒，狡童淫女，於記小幸，或偶值收進者，以為好過日子。佞幸於是益多。括搜既盡天下，財貨豐裕。又生巧計，於頃官之上置寶蓋，以象天蓋，上嵌珠以象日月星辰。置絕色美女三十三人主之，謂之三十三天妃。群集歌舞女子以數百計。又於長夜宮中鑄金柱、琢玉梁為地府，鑄鐵為奇山怪石，鑄錫為池渠。置絕色美女七十二人主之，謂之七十二洞主。其歌舞女子以千計矣！桀與妹喜並稱天帝天後，以游於天地上下，隨處為樂。出則天宮，入則地府。於是群倖臣寵姬又為新聲，為六樂：天宮之樂，涼臺之樂，洞宮之樂，地宮之樂，洞神之樂，夜臺之樂。各有歌。每隨地張宴而歌之。擬其天宮之樂歌曰：
　　　　世外呵天宮，長欄呵螮蝀，
　　　　虛風呵鼓韻，仙部呵玲瓏。
　　涼臺之樂歌曰：
　　　　天極也何清涼！玉殿也何飛翔！
　　　　樂莫樂兮永日，悲莫悲兮皚霜。
　　　　行樂呵及此時，奈何兮辭玉卮？
　　溫宮之樂歌曰：
　　　　萬國兮霏霧，此地兮長春。
　　　　肉圓兮帝女，耳熱兮天宮。
　　　　暖玉兮合懷，稠笑兮醯醺。
　　　　媚香肩兮搖馥裙。
　　地宮之樂歌曰：
　　　　蕊珠兮芙蓉，嫏嬛兮寶宮。
　　　　地中兮天地，人世兮仙蹤。
　　　　玉梁兮歌繞，金柱兮歡叢。
　　　　樂醯兮誰御？何知兮夏冬？
　　洞神之樂歌曰：
　　　　洞靈兮氤氳，洞神兮鬱雲。
　　　　幽館令潛扃，異狡兮嬋娟。
　　　　身繞兮悠柔，頸交令笑言。
　　　　膳蟄龍兮醴溫泉，入海藏兮通丸元。
　　　　冥帝兮入來，佑賡兮管弦。
　　夜臺之樂歌曰：
　　　　入彼長夜兮登彼臺，迷濛四望兮陰鬱霉。
　　　　天地混蒙兮日月歸，山河隱晦兮風雨回。
　　　　殷舞蠕動兮歌雷豗，鬼帝環聽令聲欲哀。
　　　　長夜眙霾兮何時開？窮樂兮極情，世事兮何哉？
　　桀自是樂極生悲了。樂此數年，至庚寅年，乃四十六年。諸侯該大朝，但見昆吾氏來，顧氏來，其餘皆不來。桀大怒，問究。牟盧乃上言：「豫方諸侯，商國子履，狂悖稱兵。先滅葛伯，次滅豕韋氏。因此奪去中原及東方諸侯，並隔絕南方諸侯不得來朝。請君王親征之。」桀謂：「此小畜悖，何勞朕駕親征？卿往征之便了。」牟盧承命去。夏秋聞說昆吾滅，桀才慌張問趙良曰：「何不早擒此賊？仍囚之夏臺。」良曰：「如今擒他不得了。」桀曰：「如擒不來，朕乃自征。」乃傳命龍、虎二將領車百乘，甲士千人。曰：「汝可速往，擒商侯來。」龍、虎二將領命。行至路上，聞天下歸商，遂不敢行。龍將謂虎將曰：「天下歸他，我汝千人幹得甚事？不如脫身遠遁。」兩人棄眾逃人終南山去了。連眾人都四散了。桀聞龍、虎二將路上脫逃，遂無策可施，道：「我且仍樂天宮樂。」長夜日飲千鐘，夜度數女，以盡性命便了。卻又不死。
　　辛卯，常氏滅，桀遂不知。蓋中原之路已隔絕矣！癸巳，聞顧氏滅，桀乃大慌。叫集諸侯師，言欲親征。諸侯皆不來，桀遂自點國中師眾。原二十萬，今只得十萬。十萬中又有一半不應命。桀遂率平日所厚養的猛士二萬，先去伐近國之不用命者。遂滅陶唐氏、有虞氏等十餘國。既處勝，歸而察臣士之不用命者，又自殺百餘人。甚怒者，皆全家殺之。日日尋殺不已。於是地大震，傾宮崩，長夜宮陷，壓死千餘人。桀又欲役民夫修造，民聞之四散逃走。
　　十二月，桀令群臣率力修長春樓，修容臺，相與共樂，更選補女子。於是費昌來歸商。夏王之士民聞之，奔走來商。赴訴請師者，前後共有數萬人。桀乃散金帛，招猛士，揀擇北國兇人、畢渝者為將。那些近方貪頑愚力之民、久不聞正道者，既圖免窮困，又貪其財者，有三萬。帶本有的猛士，共五萬人。桀問趙良曰：「此可以伐商否？」良實心怯對曰：「未可！彼合天下兵，已有百萬。是以一車攻二十車，未可也。今中國盡從彼，惟有施乃君王至親，尚在海濱自全。其近地有九夷之師，不下數十萬。君王可命有施氏糾合九夷之師，共得十萬來。那時，以君王之勇，統之親征，可平賊也。」桀從計。令新倖臣巫耿往有施氏、九夷去。桀自是終日演兵，不敢為樂矣！演武之際，稍不如律者，皆殺。兵少，便亂抽民丁來補。稍逡巡不來者，又殺。於是夏民能逃者盡逃，不能逃者日日望商師來矣。時商侯在亳休民，正與伊尹議撥亂反正之道。忽聞費昌來歸，伊尹曰：「夏只有一費昌默地係士民之心。今費昌來，則士民盡來。只除惡黨無多矣！不必待也。」費昌既見商侯，涕泣請師。陳夏王之酷虐，必不可一日存續。後夏元士育潛、逢元皆隨昌以來。皆陳言夏王當伐。而士民陸續來者，不可勝數。皆號泣請命。商侯不得已，乃會師。命五方諸侯盡具車甲戰士，聚於殷。殷邑，今偃師是也。
　　歲甲午，元月，商侯自起國中六軍。臨天道，豪勇士也，將前軍。旬范，持重士也，將後軍。慶輔、湟里且，皆善用兵，出奇者，將左右。侯自將中左，費昌為御。伊尹將中右，為副。領近地諸侯之來朝者西行，而會天下之諸侯。
　　五日出師，十二日至殷，則天下諸侯俱已齊集矣！就殷而朝商侯。商侯乃誓師。商師日過葛、莘、杞等國之郊。諸國之民素無教化，中有頑民，指商師而詈曰：「亂人，方春不務農，乃伐王好戰。」商師聞之頗惑。商侯乃命虞生衡作誓曰：爾眾庶，悉聽朕言。非臺小子敢行稱亂！有夏多罪，天命殛之。今予命爾有眾，汝曰：「我後不恤我眾，舍我穡事而割正夏？」予惟聞汝眾言，夏氏有罪，予畏上帝，不敢不正。今汝其曰：「夏罪其如臺？」夏王率遏眾力，率割夏邑。有眾率怠弗協，曰：「時日曷喪？子及汝皆亡。」夏德若茲，今朕必往。爾尚輔予一人，致天之罰，予其大賚汝！爾無不信，朕不食言。爾不從誓言，子則孥戮汝，罔有攸赦。
　　又命慶輔等遍逾諸侯之師，以不得已之情，乃俱從誓。侯遂部分以九伯：巳離為左蛇，安國侯倚任為右蛇；殳氏為左天，綿氏為右天；黎侯為左雲，沙侯為右雲；無終子尤庭為左虎，胙伯良仁為右虎，有鬲氏為左龍，有仍氏為右龍；息侯呂騶為左地，拍子為右地；有莘氏為左風，有男氏為右風；蓼侯為左鳥，六侯為右鳥。是為二八十六陣。各以一軍周圍於四外。太康氏、延葛氏從順陶唐氏、有虞氏，俱從於中軍。餘杞氏、洪洞氏、繒氏、冥氏、房伯、弦子、斟灌氏、斟鄂氏八國之師，又為游奕於外。
　　十五日，整師北行。循道，中車不噴塵，馬不逸田，土不喧聲，戈戟不動，鼓聲清而揚，旗旄前指。十八日，陣於鳴條之岡。夏人履癸聞之，怒，疾呼點國中五萬人，車五千乘，分為五軍。辜渝將前，於辛將後，趙良將左，曹觸龍將右，履癸自己將中。奮怒而出，洶湧歡噪至於中條。望見商師少，以為易下。遂接岡而陣。
　　是時，九夷及有施氏之眾，俱不至。而桀旁之國，郇伯耿侯者，向以桀凌，遠遁。會聞商侯起，乃陰集其亡民，各得數千人，乘履癸之後，密人來報商侯。商侯命之以賞誓。伊尹請命旬范率房、弦、二斟四國游師往應之。遂繞夏師之東而讓，履癸全然不知。
　　二十日，兩陣既對。商侯登車樓而望，見眾嘈嘈雜雜，吆吆喝喝。車疏密不等，馬前後不齊，人行立不一。商師人人慾戰。而士不嘩，馬不嘶，戈不亂。商侯乃命前軍擊鼓，大聲宣木板布履癸之罪。辭若曰：
　　履癸聞之大怒。鼓眾而進，直壓商陣。商侯親鼓，伊尹上車樓持麾指九國：安國、受氏、綿氏四軍伐辜渝，黎、沙、鬲、仍四軍伐趙良，無終、胙、息、柏四軍伐曹觸龍。指杞、洪、繒、冥四軍出夏眾後，伐於辛。而商侯中軍與莘、男、蓼、六四軍共擋履癸。遂大戰。臨天道等率諸軍，整陣奮擊夏眾。慶輔、湟里且左右持幡大呼曰：「下車而來者賞，擒暴君與奸相者封。」夏之後師先潰。杞子擒於辛以還，其軍棄車走。伊尹麾杞氏四軍取其車，夾擊履癸之後。戰既接，夏右師潰。曹觸龍與其眾之半北奔，其半皆下車從商。慶輔率之曰：「即反而攻夏王，吾君已記爾勞。」眾軍乘車反攻履癸。
　　戰正酣。有鬲之師射趙良，殺之，獲其屍。夏左師潰走者一，從商師者三。湟里且率之攻辜渝，夏前師始敗。九伯射辜渝，中右目，辜渝猶戰。鬲君至，再射中其左目，辜渝乃被擒，其眾悉從商師。昆吾氏率之俱擊履癸。其無終四君已先夾擊，於是商侯在南，無終四君在西，杞子四君在北，九國四君在東，四面擊履癸。而先諸侯師接戰者，又皆夏氏之降兵。履癸見四面皆夏兵自來相攻，而軍中鋒將悉死矣。乃自奮怒而出。辜渝既擒，夏無勇將。履癸自持長鐵鉤，乘商車出戰商師。鉤及處，無不摧滅。夏之降兵，皆不能當。履癸遂衝路入諸侯師。莘男四軍亦不能擋。遂衝至商師。獨臨天道取夏之棄車，疊而阻其進，履癸乃阻。伊尹令諸軍注矢射之，萬矢齊發。履癸身披金甲，矢不能射人。伊尹令人曰：「可射夏王面。」於是，履癸面中三矢。自拔去矢而戰。馬死車止不行，履癸乃下車步走衝擊商師。人人不能擋，獨臨天道奮勇擋之。不數合，戟擋之戟折，戈擋之戈折。遂持木槓擋之，猶被擊折左臂。慶輔、湟里且曰：「履癸勇甚，器械不能抵擋。今諸軍悉疊車以擋之。」履癸所至處，擊車，車盡破敗。伊尹傳令，命人人於車內注矢，射其目。不中目，中夏王鼻。履癸乃走。則夏之中軍已被四面諸侯之師殺盡矣！蓋此履癸平日所厚養之猛士，所以久戰而盡死也。履癸平生輕財養戰士，僅有此報。履癸衝殺出商師陣外，見無一夏兵。諸侯兵又四面射之，履癸雙手舞鉤，遮矢而走衝諸侯兵。諸侯兵向前者，礙著鐵鉤即死。車撓路，鉤擊之，即破疊車礙路者。履癸跳身如飛，遂衝出諸侯陣。諸侯四面追之，履癸走如飛馬，不可及。孤身回夏城。但見城門已閉，城上皆是商師了。
　　原來履癸悉師於外，城中只有役夫老卒數千人從其孽子淳維者，護妹喜守城。淳維，蓋履癸二十九年癸酉歲所生也。妹喜自癸亥至甲午入宮，專寵三十二年，年四十八矣。而顏色猶如處女，不衰絕，無胎孕。人宮十年之外，履癸喜旁淫庶妾漸漸多。至如末年，好色尤甚。遂一夕度十女，或至百人。前後人宮女，無不人人顛倒媾合者。其始偶合於庖婢，遂生淳維。後來庶妾、從妾所生子女，有六十七人在宮，獨淳維凶勇淫惡，一如履癸。履癸以為肖子，故棄元妃太子，俱絕不問及。履癸淫妾已多，妹喜亦廣收美男為樂，不斷陰陽精血，日夜淋漓。履癸任之，各極其歡而已。酒池長夜，孌男千餘人，則妹喜所寵也。尤甚者，淳維既長，妹喜即蒸之與淫。履癸又不為之娶，淳維乘履癸出，則同妹喜顛倒酣飲於宮中，一夕數十婦交合殆遍。
　　履癸既出，拒商師。淳維正極喜，安心樂意如此胡做。遂與妹喜及履癸之眾妾，俱集於長春之樓戲笑。祝天曰：「願父王不復還，則我爾長如此樂也。」忽聞滿城軍聲，乃是郇、耿二國引商臣旬范及房、弦、二斟等四國兵來，城已破矣。蓋夏城中外之民，本是不從履癸而願商侯來者。只憚履癸之惡，近民不敢出迎。聞兩下在鳴條陳兵，又惟恐商師不勝。人人站起腳南望，只見六路兵從一路來，旬范為主將，令諸軍毋嘩毋亂，整整肅肅到了城下。城上人問兵從何來？旬范使人大呼曰：「商師也。」城上人大喜，開門迎入。大師入城，直圍履癸之宮。城中人皆來送酒飯助役。即時攻破宮牆，兵四面而入。淳維在長春樓與妹喜等嬉戲，商師遂抵樓下。淳維乃操大刀，下至樓門，跳出殺商師十餘人。商師不敢入，但圍之。淳維閉門登樓，問曰：「汝等欲何人、欲何物乎？」旬范曰：「惑夏王而多造作殺百姓者，妹喜也。須斬之。」淳維乃回顧妹喜曰：「父王不寵汝一人，不致有今日。商師皆說須斬汝。」妹喜膝跪而抱淳維之足，宛轉悲啼。淳維那時自顧不暇，還來顧得你。竟斬之，擲頭於樓下，曰：「此妹喜之首也。」旬范不信，命軍人識之，有言是真者，猶未信。乃令以木挺標之，使城中人民視之，皆歡噪曰：「妹喜斬矣！」乃信之。淳維又下問曰：「兵可以退矣！又何所欲乎？」旬范曰：「倚勢凌民者，侯知性、武能言也。須斬之。」淳維曰：「二人不在此，能使吾獨往殺之乎？」旬范不許。淳維曰：「吾殺汝千人不難，獨為吾眾妾在此，欲保全之。若不許吾，吾大殺汝等。」旬范乃許之。淳維出，遂尋其力士四人，俱披甲持矛盾擒侯知性、武能言二人，來擲與商師。旬范縛之軍中。淳維曰：「可退兵，容吾走。」商師不退，淳維大怒，下擊殺數十人。商師疊車擋之，淳維復入樓。擇履癸之眾姬，己所最愛者二十人，自以為妻妾，而待夜用。四力士持矛盾，張幕羅二十美女於中，己奮力開路殺出商師，覓馬，己與父妾、四力士俱效胡人，乘馬斬北門而出，走北狄。旬范知其不能有為，釋之而不追，但搜城中惡黨，悉擒之。而閉城厲兵，以待履癸之還。
　　至二十日午，曹觸龍戰敗歸來，旬范望得真切，伏兵於門擒之。至日晚，履癸既大敗，獨步歸城。城上夏民擲石，商師射箭，旗鼓皆商。履癸大怒，斬門。門俱土石築之矣。四顧不得入城，繞城號叫。旬范呼之曰：「爾猶不能捨妹喜乎？汝淳維子已殺之矣。」以妹喜頭示之，履癸見頭號哭，淚下如注。乃夜走三嵕。三嵕者，履癸寵姬父母國，其地，今定陶是也。履癸奔此，欲東入九夷。
　　商侯大師二十一日抵城下，旬范等迎人。眾諸侯便請商侯坐王殿，朝諸侯。商侯不從。乃命旬范等率九國二斟等八國之師，其追履癸。而自乃坐諸侯館，行大事。斬侯、武二幸，剮於辛，縊曹觸龍，陳其屍，並陳妹喜、趙良之屍。聽夏民自蹂嚼之。俱盡取惡黨，甚者皆盡置於市，聽夏民自殺之；其不甚者五刑刑之。履癸眾子女皆流。各幸小之家眾皆刑，亦有流者。乃盡縱其所聚子女歸民間，盡發其所聚財寶恤善賞功，盡發其酒米、穀粟賑夏民。而以酒肴、米食、牛羊、豚彘享土。於是夏國亡。
　　諸侯推商侯就位，商侯不允。曰：「大惡未殄，懼將復張。天下者，將推大德之人，寡人安敢處此？」遂先散遠方之諸侯，賞其徒歸，自暫居於夏。封陶唐、有虞、洪洞、有仍、耿侯、郇伯等數十國，各復為諸侯。自於軍中吊死問傷。又收鳴條戰骨，瘞祭之。又訪冀方賢士善人，舉諸事。
　　月餘至二月間，旬范使人來報，履癸至三嵕。又集兵九千來逆戰。履癸自為前鋒，諸侯之師不能擋，遂潰。乃斂兵集眾，息於平陰。不意履癸夜至，劫我師，師又潰。守三日，設付待之。履癸又至，三俑復發，從乃敗潰。履癸自衝陣，糾眾走。商侯於是以三月朔，復起諸侯之師，引而東，月望至於三嵕。三嵕之君曰鬼臼。其二臣：曰敷盂，曰疆侕。皆有勇力，恨其姊妹被難，悉其國中兵二萬以助履癸。履癸將前，鬼臼將後；敷盂將左，疆侕將右。各將五千以迎商師。
　　商師次於陶山。旬范之師來合，旬范曰：「聞三侕之人，往結九夷及有施氏來復，允願速備之。」商侯問伊尹，伊尹曰：「易為力也。使人東招萊子國薄姑氏，南諭淮夷，以掩其後。賊不戰自屈矣！」商侯曰：「王者之師，固如是乎？」伊尹曰：「正如援溺救焚，不得不濡裳焦額耳！」於是命慶輔以灌、鄩二國之師，往說萊子薄姑氏。命湟里且以蓼六之師還。會支機子，以往淮夷。
　　商侯自部分諸軍以伐履癸，九伯為龍，胙伯為雲，有鬲為風，黎侯為蛇，息侯為鳥，安侯為天，柏子為地，葛氏為虎。為八陣而周於外。中軍則虞生衡將前，昌允將左，高離將右，旬范將後。商侯自將中左，費昌為御。伊尹將中右，為副。陣於陶山之陽。商侯慮履癸之勇。伊尹令前軍皆置行木柵。每一車用一尋之柵，立四柱為縱，五貫條為橫，內有邪柱亦四，四人持之以行於車前。車中人則注矢外射。既陣，履癸等咆哮而來。商侯及諸侯前軍用伊尹法，舉行木柵如堵而進。兵既接，伊尹令步卒立木柵。一柵只用二役人守之，其四步卒悉從柵挨出斬賊馬。賊馬被傷反竄，戰車皆僨。伊尹令拔柵，麾軍大進，三侕之眾大敗。雲蛇兩陣追敷孟軍，斬敷盂為三段。鳥地二陣追疆蒑軍，疆蒑大怒，自恃勇轉鬥。息侯射之，洞目出腦，乃獲之。獨鬼臼走歸，敗軍悉從以歸。於是履癸又獨步衝擊於大軍中。伊尹令四面木柵圍之，人盡注矢射履癸，面中二矢。大怒吼跳，奮鐵鉤擊柵，柵折。伊尹令合二柵為一。人於柵上，用布縷為長條，條未綴以鐵石，向履癸係之，而繞其鐵鉤。於是長條皆繞鐵鉤，如業藤纏樹。果然將履癸纏倒，奪了鐵鉤。履癸只得去了手，跳一柵，奪一長戈，衝開一柵而走。走歸三侕城，與鬼臼協力守城。真是一夥頑物，不通人性。再攻不下。商侯恐勞頓諸侯與其士卒，命番更來從替換歸息。一面朝會東方諸侯，一面待慶輔、湟里且二邊消息。遂居陶山，息師半月。四面困柱三俑，三侕之人無食，乃盡服。四月履癸與鬼臼率獰丁百三十人，駕車十乘，奮勇殺出，遂奔九夷去了。
　　那慶輔、灌鄩之師至萊，萊人不服。灌鄩之師伐之，乃服。萊子同二君來見慶輔。慶輔命俱師同往，諭薄姑氏。薄姑氏不從，四軍伐之，薄姑氏逃入九夷。慶輔入其國，恤其民，布商侯之德。於是東夷諸國皆服，報來商侯。
　　那湟里且、蓼、六之師同歸豕韋舊境，招大彭、支機子。彭祖、支機合眾往諭淮夷。淮夷即時奉命，曰：「下荒之夷，久思歸化，無所繇也。何幸天光照及奧陬，敢不從命？」遂引師會湟里且。湟里且嘉慰之，合師報商侯。
　　商侯問伊尹曰：「九夷、蒙山，置之乎？伐之乎？」尹曰：「一日之勞，百年之逸也。今借民力，後將不堪，反棄民命矣！」乃命慶輔率三國之師，攻九夷之北。命湟里且率四國之師攻蒙山之南。商侯自率大師東進，八月至峴山。商侯問曰：「先何攻？」伊尹曰：「先有施氏，夏王必在有施氏。有施氏敗，則九夷自敗。且九夷散居，不便於攻也。」師遂圍蒙山。湟里且率四君來歸，合師。履癸以蒙山之師出。伊尹令用前三法，木柵堵進，縷索縈繞．萬矢交發。履癸至此，無所施其勇，大敗歸城。城中有老臣時雍者，前勸施君獨獻妹喜者也。合該此方人有命，時雍年百三十歲尚在。謂其諸子八人曰：「天生夏王，以亡夏國，多殘夏民，久已當亡。今毋復殘吾民。」人人遂密與施君子合謀斬鬼臼，醉履癸以酒，酒用麻藥。待其熟睡，縛之麻繩百道，獻出而朝商侯。商侯諭施人而賞之，不入其城，令施人諭九夷。九夷遂擒薄姑氏來歸。商侯諭遣九夷，流薄姑氏於朝鮮之島。
　　其夏人履癸被縛，酒醒盡力號叫，商侯不忍見。不得已，命造堅車檻之，斷其縛。問諸侯曰：「當何以全夏王？」諸侯請誅之，侯不許。六侯曰：「欲全其命。須貶之。無所施其武，使不害人。則惟南方有巢之國，其國有一地，昔人構巢而居。一夕四面皆陷成湖，水深數丈，此巢獨存。今其地名亭山，廣數里也，惟船可以通行。今彼處此可置一旬之食，令死罪之人事之。每旬則一濟其食，常時不設舟往來，彼安所用其武也。遂命六侯監履癸放之於南巢。時甲午歲，桀之五十一年也。履癸至南巢，但見那：
　　四圍皆水，中間亭山，不是酒池肉林。土室數間，已無傾宮、長夜、金柱、玉梁。庖奴數人，不是佞幸成群。頤指如騖陋婢數人，並無嬌妃、嫩嬪、螓首、娥眉獻媚爭憐，望幸交歡，鴆酣顛倒。斷薺尚用木刀，寸鐵不具。無復鐵鉤二丈，橫擊千軍萬乘高車，撻伐四國。脫粟醬肉，日供三餐，哪見新聲妙舞，上膳飛觥。布帛絲絮蔽身猶寒，安得珠天寶地萬國金錢。
　　履癸至此，傷心忿恨，卒不忿已往年所作之過。乃拊膺歎曰：「吾悔不殺子履於夏臺，致有今日也。」
　　呂東萊曰：「桀有萬惡，僅有不殺湯之一善耳！乃猶悔之，是恥一善之尚存，欲萬惡之皆備也。悲夫！」
　　履癸既被放後，抑鬱憤悶，憂苦痛恨，三年而薨。湯王聞桀死，為之罷朝，禁弦誦歌樂者三月。命埋之南巢，諡之曰桀。命大夫問其棄元妃於有洛，時元妃已薨。命有洛厚葬，封其子惟坤於油，奉少康之祀。
　　放桀之年，仲冬，天下諸侯朝商侯於亳，推戴商侯。商侯三讓於有德，不可。而後即天王位，是為湯王。不知後事如何？看下《商傳》再說。
　　　　女媧軒轅有徵誅，生殺亭毒天運乎。
　　　　堯舜禹湯因勢轉，世人浪說總糊塗。
