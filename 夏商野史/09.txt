
　　卻說夏後相之四年丙戌，賊羿既篡位，後相奔出，依商侯而居。相土儉樸，不能狗後相之欲，居二年，於六年戊子，又往青州，依同姓所分諸侯斟灌氏、斟鄩氏二國。後相不能自斂，稍稍結連東方諸侯。諸侯與二斟氏之國相親者，每共存濟之實，不能替後相有為也。當時羿性無疑，還可無事。今賊浞復篡，多疑殺人，逄蒙既誅，羅伯又歿，根株盡絕。聞後相稍自如，便起僭志。歲當壬寅，後相即位後之二十年，浞篡後十三年矣。浞所奸羿妻而生子名奡者，年十二矣。奡有神勇，實羿之遺腹子也，十五月而生，故浞以為己子。十歲力舉二千鈞，身長一丈五尺。十二歲，能陸地上獨乘舟用大木撐。蕩之戰，爭無敵，殺人如戲。過國有亂，奡盡殺之，遂封於過。又子澆，是為過澆。浞再生豷，是浞真子，便無力，仍有僭詐，是年九歲。當日浞在深宮中躊躕後相之事，豷從旁便說，何不殺之？浞遂令過澆統一軍突至二斟之國，先問斟灌氏何為停留後相。斟灌不服，遂殺之，以伐斟鄩氏。斟鄩氏集眾拒之於濰水，賊澆持三丈長、六百斤重渾鐵棒，擊沉斟鄩氏之舟，又殺其君，大敗其眾。遂窮二國滅之。尋得後相於土室，遂遇弒。相之後曰緡，有仍國君之女也，方有娠。乃自土牆下得破穴，從破穴得出於室之後，塹下還室，塞其穴，賊尋不見，後緡步逃歸有仍氏。後相舊宗臣姒靡向從相，適自外歸而相死。負相屍，埋之青丘，而奔有鬲氏。斟灌氏地，今壽光縣是也。斟鄩氏地，當昌邑縣是也，舊史以商丘誤耳。有鬲氏地，當在高密縣，皆青州地。有仍國在豫方，當鞏縣地。後緡發既至有仍，不期年而生子，母緡泣曰：「勿如伊父，願為伊祖。」遂名之曰少康。少康方數歲，苦問母曰：「我父安在？」母泣而不言，懼泄也。有仍氏亦晦少康母子於荒村，戒勿言實，恐事泄，自取禍也。母緡種蔬而食，績檾而衣，守貞茹苦，艱難備至。及少康八歲，習見母勤苦而心傷之，求所以代苦者而不得。乃求於有仍之大夫家，願為之牧羊。月得米二斗，以助母。至十二歲，又為有仍之卿家牧羊，月得米三斗。母之兄弟俱見，而憐之，乃命之為牧正，司群馬之官也，歲有廩矣。少康十二，猶未知身從何來。苦懇問母，母見其謹重，乃泣言祖父根由，少康遂痛哭數十日。少康牧羊時，與群兒嬉，必自稱為王者，指使群兒為文武百官來朝己。群兒中有不服他使令者，必指使群兒擊之，那被擊的因詈少康曰：「無父惡種。」少康輒歸，哭問母，母曰：「汝莫與人生事。」必泣而責誠之。牧牛時，又嘗與群豎集高岡，列班而嬉，輒曰：「吾異日為天子時，當以此岡為鈞臺。」後母聞而痛責之。既為牧正，遂修身執敬，求開黃、唐、虞、夏之典。故聞槃木隱於嵩山，遂往拜之為師，亦不言本身事。故槃木異之曰：「此童子有天子氣象，必帝王種也。」固詰問，知為後相子，相持大哭曰：「吾君有後矣？幸自愛，因教以典謨訓誥，並授以黃帝兵法。少康歸仍，又師事於河陽、陝東之間處，士者五人，父事於有仍之親族長者三人，以究心德治道陣法。於是稍稍起人疑。有仍氏懼禍，罷其牧正曰：「君不他往，將即見禍，不如走往別方。」少康泣別而去。過澆果使其偽將鹿椒領車百乘來問仍國，而索後相子。少康時年十五，丙辰歲也，已先挈母行矣。椒伐仍君，仍君奔雍。椒遂滅仍，而窮兵代雍。是時，雍牧姬叔望已薨。子不窟，遂奔西戎。且說當日，少康與母扮村婦牧堅，攜奔而行至於河，不知南北東西，所宜適行。折草而筮之，首向西北。舉首一望，正見頂上一道黃色雲氣，向西北而行。河中一大魚躍而登於雲際。正躊躇間，大風一陣從東南來，吹少康母子不能立，遂急行登舟，乘風一息而渡河。少康思魚者化龍之象，或有濟乎？且魚音虞，虞以土德，王天下，尚黃黃。雲而魚，其適虞乎？遂奔於虞國。虞君姚思，商均之子也，賢仁而睿，能知人。見少康，知為天子之種，乃使之為庖正而隱之。居五年，虞君以二女妻之，封其食邑於綸，今平陽府，榮河縣是也。
　　後人馮猶龍有詩贊虞君曰：
　　　　堯時二女妻虞君，今即虞君二女孫。
　　　　一樣得人皆作帝，始知賢聖善知人。
　　又：
　　　　虞帝當年賤有鰥，於今夏後亦同觀。
　　　　寶總各選官人子，誰把孤寒別樣看？
　　時少康年二十。辛酉歲，既得妻二姚、食邑以奉母。壬成，大姚生子名伯址，不育。癸亥，小姚生子名仲招，亦折。大姚復生子，是為季杼。少康在綸，有田一成，方十里。有眾一旅，方五百人。少康能因時盡地，生財節用，修德教人，溝洫蓄泄有道，而水旱不侵。田獵修輯有時，而蒔獲無失。躬督農桑，而穀粟布帛有餘。蓄山林陂澤，而材木之用不能盡。是以邑中家給人足。又教民愛親敬長，養老慈幼，而人民大和。又以農隙率眾田獵，習射列陣，教戰法，而民知勇。四鄰之民皆慕之。寒浞是時久安長樂，亦不復覺察矣。少康負居小邑，日夜以復仇興祖之志自勵。乃遍步冀豫之間，訪賢士才人。至隃山之陽，得一處士，曰崇開，帝嚳之後，代國之族子也。國滅於浞，而避居山野。一人孤處，賣薪為食而隱，明道抱德，不與人立談。少康聞之，五謁之，九陳之，而後發言曰：「子行欲復仇，帝天下，而來問野人，何也？」少康驚駭，謝曰：「下邑細人，願求夫子性命之教，以毋枉生於世，如此而已。」崇開笑曰：「詐也。」結氣未伸，根脈未理，乃言性命，何也？」少康掩面泣而長跪？曰：「所願奉教於夫子者，實為此也，而不敢言，夫子既知之，忍不復教之？」崇開曰：「夫得人者興，自用者亡，恃力者敗，用智者成。子先得人而後用智也。」少康曰：「得人，孰如夫子？願為弟子，奉夫子為師，聊居弟子敝邑中，以朝夕奉教焉。」遂備單草，置崇開坐，親御而歸綸，分舍而居之。請有虞之族為開納室焉。少康身執勞妻，執瑣而事開，日學於開，得明天地古今之道，治亂興亡之故，撫世治民之術。於是曠洞淵微，遂成聖德。二十九歲，庚午，子季杼八歲矣。性質明達，遂命就開從學。數年間，開又訪得漳淇間有處士，夫妻力作而隱。夫曰戴寧，妻曰女艾，仲康之舊臣也。女艾貌陋性貞，力能舉百鈞，口能辯智，能得人意中事。戴寧因家國亡滅，與妻蓄智，晦道隱淪河陰，心憤志切，未嘗不在夏後。無由用謀，一見崇開，遂夫妻挈子來歸少康。少康大悅。三人共議大事。崇開深明帝王之道，戴寧深明世務之要。開能定大策，斷大疑。寧能入幽細，成秘計。少康能師開友寧，尊信力行。子季杼年十二便亦能守經行義，因變用知。師崇開策曰：「夫氣之盛者，外不能入也。而中必有瑕勢之重者，物不能攻也而已。必有貳巨蛇吸人，刀斧安能傷之？而細蜈害焉，人於其中故也。人之百智具，而恙屍攻心，麻瘋攻體，輒至於死，生於其中故也。夫生其中者，已難制，人其中者，功易成。子盍思之？」少康大悟，再拜而贊。乃問戴寧，曰：「子以為何如？」寧贊揚曰：「善哉！夫子之教也。界之勇，天下莫敵也，逄蒙入其中，則殺之。蒙之勇，天下莫敵也，浞入其中，則殺之。吾輩即不為蒙浞之道，能不用蒙浞之人，還圖蒙浞之人乎？今誠得二人，一諜過澆，一誘戈豷，使其兄弟競位，父子傷情。彼自殺其一，則可圖其二；自戕其二，則可攻其一矣。臣請與臣之妻女艾者奉命而諜澆，但須得一人誘豷耳。」季杼請行，少康曰：「堅子能無敗乎？」崇開曰：「是吾深知其能也，重於色，抑於氣，晦於面，明於志，結於口，運於意，必能之也。」少康大喜，依計而行。崇開謂寧曰：「吾聞先王之舊臣，曰靡者，忠勇可任。灌鄩之滅，彼必逃行，然必復至耳。子當率妻先往青州，會通靡，而後入過。」寧奉教。開又囑杼曰：「爾往戈，但親近。敬愛之。既愛矣，乃教之求親於浞，數數親浞。浞既親，乃訴說其兄，欲有滅弟之事，必有動息。而有以待艾與靡矣。」杼奉教。於是，少康多予戴寧、女艾餱幣，以席捲之。戴寧、女艾扮南國之賣席者以往。杼敝衣垢面，扮失家之童子以行。時少康之三十三歲，甲戌三月也，三人同行出冀境上分手。寧、艾二人擔席果資行計，杼則童子獨行。見長者則拜而問路，饑則泣而求飯於路人。人見杼柔善而言語伶俐，多飲食之，引送之。不必資糧也。且說寧、艾先到青州，密訪問，姒靡在有鬲氏之國中為大人，行政事。戴寧稱舊戚而謁之，靡請入見。曰：「吾未嘗與子有知，子何故道與吾有舊戚？」寧請屏左右，乃曰：「吾與子有君親之至誼，寧直舊戚意者，君忘夏後之君乎？」靡垂涕而言曰：「嗟乎！力不逮耳，何日忘之？」寧曰：「有不為耳，曷力不逮？」靡曰：「雖為，無所用也。舊王已死，夏國已亡，今將三十年矣！王死亦十餘年。雖為，為誰為之？」寧曰：「子有不為，假今舊王有人，子將何所作為？」靡曰：「竊固思之，寒浞竊位，安樂已久。二子窮凶淫侈已極，百姓怨恨亦已甚矣！誠可圖也，但外無故主，內少密人，未可妄舉也。」寧曰：「外亦有故主，內亦有密人。子將何所作為？」靡曰：「有故主密人，吾用有鬲氏之眾，收二斟之遺民，合之可成三軍。諭民眾以服仇，告天下之方伯，誰不我援？」寧曰：「先發而後聞乎？先聞而後發乎？」靡曰「必也先聞，則名正而功大。」寧曰：「先聞則不能發，方伯不來，凶賊先來。以澆之力，雖天下之眾，無所制之。況三軍乎？必也有道，行乎其間，方為萬全之策耳。」靡愕然，曰：「子謀臣也，得無有所輔耶？」寧乃始告以少康所在，而己欲入過之意。靡大喜，當下取酒要盟。寧即引女艾同盟，寧謂靡曰：「此吾婦，與吾入過者也。」靡曰：「有是奇女子乎！」遂三人刺血而同盟，皆誓曰：「不能為夏氏圖中興者，不居宇宙之間。」三人既盟。靡細問計，寧曰：「子且收二國之燼，但假以強有鬲之名，而暗擇才智為諸師，以復仇。言激之若合，乃要結之，假獵而練兵。擇其志最同者數千人，常近於身，亦待予音也。」靡且留寧、艾，相與訓練士兵。寧、艾稍出席十幣於靡，左右相與招結忠義，訓練士卒者三年，人人同洽孚契。陰要約而後，夫妻率腹心數人為流移之民，以投於過。過國者，當今之武強縣東，乃浞賊假兒澆十二歲時所封也，今三十三矣。澆封之後九年，浞賊真子豷，十八歲乃出封干戈。戈國者，當太原蔚興地也，為浞賊愛幼兒之狡慧與己同，故出之遲，封之近亦二十三年矣。皆久於安樂，不為防患之計。那浞賊誅鉏了眾強，又生了兩個凶狡之兒助他，有何不快意處？真是天縱奸雄，人力無奈。浞既奸羿宮數年，後又選士民家女子八十餘人，克滿後庭。又更造宮院臺閣，漸漸廣聲歌，多狎客，日飲宴。只是能布小惠及民，凡士來歸者，輒用之卑官，故能安樂數十年。邇年以來，漸漸荒淫日甚，精神疲憊，則小惠也不施，士來亦不彩矣。那賊子過澆只憑猛力，臣下當面有顏色稍違者，親用手提來向地一攛，便成肉泥。背地有一言相干者，命擒來，即手刃斷之數段，如擒召不來者，必親窮之。自國中、外及諸侯，凡有不到處，非命將滅之，即自往盡屠其地。雖追至山盡水窮處，必逞志而後已。又嘗有龍鬥於野，澆惡其狀，則持矛而殺二龍。有雷震於庭，則拔劍擊殺雷神。外自薄海，內至妻妾，無不一以力行之。妻畝氏，生一子，即棄妻子別室，而寵妾於楊氏，一歲又棄之。別室又寵一妾，妾稍一扭頭，即光剝其衣，而摔之地，遂為肉泥。群婢不忍見，多有泣下者，澆即復摔殺之室中，人人危懼。此時，又寵音華氏等十餘人，人人勉意曲承，但保身命，左右亦然，皆無計奈何？那邊戈國，豷與他一般好殺。但只密聞人過失，命人殺之。左右亦惴惴危懼然。惡不遠播，又能奸媚，得浞宮中之愛，不同於澆。且說季杼當日，是十二歲童子，說是尋母失路的，要到戈國去，誰人不愛憐他？一路送引到了戈國。終日做尋不見母親，向街頭哭泣，便有人家要收養他。季杼但察看不濟事的，只暫飲食其家，終不久住。遍歷十餘家，得寒豷之妻族門氏家，家翁門辟，豷之婦翁也，仁義長者，收季杼養之。季抒遂久居其家，事翁盡孝事。翁諸子女，盡敬待翁，左右亦如一體，相愛於是，人人愛惜之。翁遂以為己子，諸子亦喜之不忌也。遂引之得入見豷之妻。豷妻亦愛之，遂出入豷宮庭內外無禁。豷見以為婦翁家兒，亦喜之。又見杼嗜好詩書，明事理，豷遂使隨其左右。季杼乘豷樂時，故為戲問之曰：「為主樂乎？為諸侯樂乎？」豷曰：「童子問此，則甚諸侯，不如王也。」季杼佯謬言曰：「君何不為王？」豷笑曰：「童子我以為知事，乃還不知事。」杼曰：「今之王，君之父也，父不當傳子乎？然則後將傳阿誰？」豷不言而歎息一聲，杼故為不知者，乃問豷妻曰：「我君何故歎也？」豷妻曰：「童子問傳子，君有長兄，傳不及他，是以歎也。」杼曰：「王愛長嗣乎？愛君乎？」豷妻曰：「實愛我君。」抒曰：「即愛我君，自然傳與我君。」豷妻曰：「此事妄言不得的，言之有禍。」杼乃不敢問。異日，又乘間問豷妻曰：「夫人謂伯父有禍者，何也？我不解。」豷妻曰：「伯父過澆殺人如戲，不論親疏。你說要傳他天下，他便不肯放汝，豈無禍？」杼日：「彼有何德乎？」豷妻曰：「他有什麼德，徒恃力而已。」杼曰：「若徒恃力，他便不及吾君。吾君有德有智，怕他什麼力？」豷妻曰：「童子又妄言。」杼曰：「非謂與他爭勝也。但常使人事王浞及王妃，得王浞及王妃周密愛厚，自然惡澆，殺澆則位便吾君之位也。」豷妻愕然，曰：「童子乃有此智！」一日，豷大醉，偶於外室凴幾而睡。左右適，俱以私事去。夜分，杼獨秉燭覓衣被周圍覆豷，因侍其側。豷忽驚覺，問何乃睡此？杼言左右不知君在此，童又不敢離左右，而往呼左右，故如此。豷大喜抒，而左右亦賴以免罪。又嘗出獵，抒侍豷於車上，適有群虎驟至，車前馬皆伏地，左右及御皆驚走散。杼獨舉草蔽，豷持大旗搖燁之，虎駭而散。左右方集，豷大悅杼，詈御者及左右，曰：「何不如童子，猶有智勇為主之心。爾等可得見虎而逃？將置我於虎嚎乎？」遂殺御，並欲殺左右。杼又極情勸解得免，左右亦無人不感杼者。豷又嘗怒其子與女淫戲，欲殺其子。杼於豷前跪而泣諫，請以身代之，曰：「君之德，天下之主也。若有天下，則君之子又承天下之主也。君乃不先教而遂殺之，君後日悔無及矣！」豷亦為之泣下，而赦其子，遂使子與抒為學。子雖頑蠹，亦感抒，而豷妻之賢杼又甚。又杼嘗侍豷齋室，齋室火，左右皆走，杼獨不走。既而火至室，不入。豷不知抒之天命有在，而反謂己之福使然，愈以杼為忠。每上與妻稱言杼之忠義仁信，妻尤協助語之，且曰：「是童不獨忠心也，且有大智，欲為君取天下，君知之乎？」豷曰：「誠亦覺之，是吾心也。或者天意以此人畀我成事，亦未可知。」遂謀遣杼人窮國事浞。賊促亦愛杼。留侍左右。杼乘間稱豷之孝，慕君王仁愛天下，說得淋漓周洽。浞漉然動容，退謂妻曰：「幼兒處來一稚子，如此其善意者，天將與吾幼兒子乎？」妻召杼而見之，見其伶俐，亦愛之。杼事浞與浞妻，又竭盡忠孝，侍浞左右。又竭盡仁義，亦如事豷之道。浞深信杼言，遂加寵於豷。杼頻頻往來浞豷二處，內外無禁，如此者五年。豷之謀堅，浞之意亦固，欲以位傳豷矣。意稍外傳，過澆聞之，大怒。是時戴寧、女艾已在過二年。初至過時，為販鬻於市，漸漸散幣，結澆之妾父母音華公、音華媼與澆之左右。遂得薦用於澆。寧為司城之富，艾人宮為乳繡媼。二人內外，每事盡忠竭智，澆深信之。凡有大事，即與計議。寧見澆之四週國邑，多助澆行惡者，欲先剪之，以孤澆。遂因間說澆曰：「君以此諸君果真心助君乎？今日不過畏君之威而附君，其奸其力，俱異日為君子孫害也。盡殺之而收其民，則君之國愈強，而患永息矣！但盡殺之，則太驟，恐民不服。當漸漸除之。」澆本性好殺，聞寧之言，殺心頓起，遂殺數君。於是，諸國皆危懼，欲叛。澆常殺左右，女艾常救之。因密結其左右人，而盡得其歡心，尤得澆寵妾及諸妾婢之心，並得澆意旨，而承之寵妾左右。又無不維持女艾與寧者，如此者三年。澆既聞豷謀，即召戴寧計議。寧恐澆殺豷，則又無敵，乃曰：「父子兄弟之間無他故，不過豷時常朝候於王，與後近而得歡。君遠而失常朝候，故有讒言間之耳。君何不朝王？與後哭泣而訴之。父母之於子也，見之則愛。君必知王與後之情，而後計圖之，未晚也」。澆不欲往，寧乃曰：「君誠不可往，請得人而代君往，朝於王，以觀王意。之若同善，則達君之誠孝王。王使情意既和，然後君親朝王，保全骨肉。若其不善，即疾反，而報君，始無事也。」澆乃大言曰：「何骨肉之有？雖然爾為我往觀之，可也。速歸報我。」寧言欲達母后，須得女使。遂使女艾同往。寧、艾暗喜，承命來窮都，朝於浞。是時少康之三十九歲，庚辰年也。一月始旬，寧來窮都。季杼已十八歲，及冠矣。寧恍惚識杼，杼確識寧，相遇於朝。杼佯為不識，寧熟視抒，抒微掉首遣之，恐寧露出機關。杼與豷已先於浞與羿妻處言澆之罪，傲惰不軌，欲殺君父盡殺宗族而自稱王者多端。寧朝浞，稱澆誠孝，慕王與後，懼王與後疏他，故不敢來，遣下臣來請罪問安。浞大怒曰：「人家養子，遣臣問安乎？且先殺爾。」呼左右，將寧挪縛，寧左右顧盼，正在思量計較。只見季杼跪陳於浞曰：「澆之逆情，此人必知之，不若因而問之，乃得其詳，請君刀下留人。」浞乃命勿殺，帶寧來問之，寧恐所言與杼等之說，不相照應。作為被縛苦，假作湮氣，不能發聲。又為恐懼之狀，鸇鸇不已。季抒又陳曰：「此人吃縛苦，懼君王威，一時不能言，且發往門下，調息之。臣請監守而善問之，必得其詳矣。」浞從之，曰：「汝言是。」即以寧付杼。杼遂得與戴寧、女艾於監室，相持哭訴上項。寧曰：「非君，吾幾不免為刀下鬼矣！」乃串同言澆逆節，並計圖澆。杼問寧曰：「子在過國，不密殺澆，何也？若其早殺澆，則窮國無人矣！」寧曰：「澆之室內左右皆吾人也。吾豈不能殺澆，但殺澆，則滅窮國又難矣。故不如委浞於澆，使澆殺浞，而委澆於豷，使豷殺澆。澆易圖耳。且大計未定，若先小圖之，萬一事不密，則前功盡棄矣。」季杼喜曰：「此實吾心，吾惟恐子先殺澆則事反不易也。」二人大略定計，季杼乃復浞命曰：「已得其情，蓋欲並東方三十七國，並東夷九種，北狄五種，大舉攻王，並殺戈君矣。且有大逆之言，臣所不敢言者。」浞促季杼言，季杼故懼晦，不敢言。浞曰：「吾愛爾若是，何所不可言？而乃隱瞞我。」季抒乃扣膝低聲曰：「澆自謂彼有神勇，乃后羿之子，非君王所能生也。君王殺其父，奪其都，亂其母，今彼興兵報父仇，奪舊都，取母，天下必義他不以為叛。且彼神勇，天下無敵，何憚於君？」浞聞云為后羿之子一語，不覺心折怒而悸，手亦顫顫曰：「似此賊如此悖逆，何以誅之？」杼曰：「此骨肉之間，家國大事，小臣所不敢知也。君王且與母后及戈君共謀之。」戈君者，豷也。浞乃於宮中與妻言之第，不敢道是羿子一語。羿妻聞而悲憂，亦不敢泣。浞乃召豷並季杼人，共議圖澆。豷計曰：「宜反賂其臣，使圖之。」季杼曰：「若其臣受賂而不圖，不亦誤事乎？」豷又計曰：「召其上朝，而伏甲擒之。」季杼曰：「若召之，他必不來。」浞曰：「然則何如？」杼計曰：「今以母后為言，不如因計就計。即以母后慰之，母后慰其女臣，君王慰其外臣，使道父母之愛，原無他意。仍厚賂二臣而去，勿言王怒，則彼不疑。母后乃遣人常慰愛之，王亦遣人慰諭之，則彼必自來朝矣！更不來，則王為疾召之，以囑後事，斷無不自來，自來則取之，斯十全之計也。」浞大悅，曰：「子智囊也。」遂從之。命羿妻召女艾，見，羿妻嗚嗚而泣，言彼念子之情，並遣宮人隨女艾歸過國，浞並厚賂戴寧而去。寧、艾歸過，言果無事，澆遂不以為意。既而母命人來慰，澆遂喜，然終不肯入朝。辛巳，一月，豷、杼在窮都，又不見澆來。浞乃託疾召澆，寧與艾進曰：「此則定大事時也，君當速往矣！」澆乃命偽司馬鹿椒守國，命寧隨身，統三千護衛甲士，往窮都朝浞。女艾先分密人往有鬲之國，知會姒氏。自於宮中定計殺澆。澆至窮都，命戴寧與甲士居館，自挺身入朝。時豷等已張幕伏甲於浞臥內，待澆矣。澆入朝，寧即速尋戈豷館，朝豷而問杼曰：「策何如也？」杼述言如此如此。寧曰：「不能濟也，何不率大軍外殺其護從之人，吾歸而待澆也。」杼乃促豷點大軍，盡殺其過國三千人，遂率軍歸戈。寧則解澆車之駿馬，獨乘之而歸過，一日夜即到。乃召澆左右於朝堂，言澆有密令，鹿椒欲謀叛，命除之。召鹿椒至，擒而殺之。遂對過國之眾曰：「君歸欲盡殺爾等，莫若從我，我保全爾。」眾皆願服。明日，有東來數千流民來歸過國。寧點視之，乃姒靡所統青州兵也。寧遂閉城，部分盡搜平日助澆惡者，與澆至親而心未順者，俱殺之。老幼幽之處。堅守城門，嚴夜敬禁出入，以待澆歸。其女艾在內說音華氏曰：「過君於路聞小人之言，謂宮中有過失，歸即盡殺之。故寧預先竊歸，而通報宮中，各自速為計，可也。且過君之愛不常，一息不合，便成肉泥矣。何不毒殺之？而立其子，則安樂富貴可長有也。」諸妾是時乘澆一別，則皆通於左右親戚。出入之人惟懼澆歸，聞而殺之，聽得此言，大眾驚怕。乃推女艾為謀主，定計策。棄妻畝氏聞欲立其子，亦喜。諸棄妻寵婢宮中內外左右之人，無不喜者。女艾具多利刃，入宮授諸同志。凡稍異言者，即殺之。與諸棄妻寵妾一齊設美餚，藏毒藥，帶利刃以待澆歸。且說澆直入浞臥內，朝浞。方入寢門，浞見澆昂曹之狀，便怒，大呼左右安在？兩帳甲士百人，門外前後甲士四百人，宮門內外又千人，一聲喊，舉齊銳斧、大刀、長矛、短劍，都來殺澆。那帳內百人皆猛士兇人，浞素親用以誅群豪取國家者，攢兵刺澆身上。澆初不覺身上中了戈、矛十數處，只當無有，乃大呼，舉臂。左手奪來雙矛一戟，右手奪來雙戟一斧，反堪甲士，甲士被傷，無不倒僕者。澆遂登牀，舉浞，恨曰：「爾能殺君，吾不能殺爾乎？遂摔之於地。但見一堆骨血，無肉矣！既弒父，遂入尋母。羿妻以為可復為母子也，泣而迎之。澆乃大詈曰：「失節之婦，夫殺於賊，反而從賊，留爾何為？」乃亦舉母，輕摔於地，骨盡折而死。遂舉浞宮中捍門大長鐵棍，出宮擊甲士。不先走脫者，盡殺之。出朝尋戴寧，不見視。三千甲士，已盡被窮軍殺之矣！乃奮怒，獨步尋城中，有軍士，盡殺之。尋戈豷，不得。尋浞平時親戚，盡殺之。百姓之家，逃匿殆盡。又入浞宮，殺促諸幼男少女。天晚，遂宿宮中，取浞愛妾，盡淫之。連經二十餘婦，而不衰。明日，出朝，遍覓車馬人民，不可得，蓋杼計盡搬也。澆奮怒，獨步行來，攻戈。戈國城外不留一舍一人，城門皆土築實，城上人俱注矢發射澆。澆身中數十箭，不得進城，乃宿於野。明日，復步歸窮，夜又淫浞妾。明日，乃盡殺之，而獨步東奔，五日而歸過。靡、寧、女艾日日閉城而待。於二月二十三日，望見澆獨步奔來。寧喜曰：「大事成矣！」遂遣女艾一面入宮設酒宴待澆，自與靡引過國之眾匿伏秘處；一面遣腹心人出迎澆。曰：「鹿椒已反去，城中臣民皆逃，惟存宮中耳。」澆大驚。入城，不見一人，乃入宮。宮中妾婢群泣而迎，曰：「鹿椒反，不得女艾捍守宮門，則妾皆被擄矣！」乃群釃酒為澆洗塵勞苦。澆勞苦已極，不暇酬酢，接得觥，連飲數十觥，便大啖食物。食未飽而毒已發，捫腹而起，大叫曰：「腹痛腹痛。」女艾已盡收檢宮中兇器而盡，匿宮中人獨操刀伏於廚。廚門設坑，澆腹痛身熱，不能自禁。大呼，宮中無一人。自至廚取水，墜坑中，女艾刃刺其喉而誅之。乃呼戴寧、姒靡入宮，鉤出澆屍，陳之於市，乃開城縱過民觀之。靡等取其頭，懸之以玄旗，默示夏令也。夏王刃澆身為萬段，過民取而嚼之，立盡。寧殺澆之子，而縱其妻妾各歸民間。姒靡速還青州，起二斟國與有鬲之師以來。靡將中軍，寧將左軍，女艾將右軍，西征有窮。時浞既誅，親戚未盡，澆既退，又皆復來。季抒佐豷，率窮之大軍歸窮。遂據窮都稱王，已五日矣。三月一日，王師圍窮。杼望見立旗上有懸首，知為王師也。窮人不知，尚以為過澆之師，人人惴恐。季杼在戈數年，結有豷之左右國人中，有心腹七人。又素用術，得豷之不才子鮒由者心，遂集七人曰：「大軍圍城，城中寸草不能留也。何不斬豷而出降？可自免罪乎？」七人從計，乃往說鮒由曰：「大軍入城，吾輩寸肉不留也。君王嘗欲殺子，子何不斬君之頭？令我出降，眾軍必立子為王矣。」鮒由大喜，即挾刃入寢，斬豷之頭而出。季杼與七人持豷頭標示於城上，大開城門召王師入城，取浞之殘骨，同澆首、豷首，即誅鮒由之首並懸城上。其城中民，順者盡赦之，不順者乃誅之。促之助惡親戚舊臣皆誅之。季杼領眾至艾國，素相善如門氏者，金其家，賞賚之，搜其奸黨誅之，各逆種子女亦誅之，各妻妾子女放去民間。乃召各民，諭令歸農，禁其偽宮，盡發其車馬器甲從大軍。又尋誅得羿骨，纛標逆羿之骨與四逆之首，振旅南行。迎少康於綸。子季杼，臣靡、寧、艾就邑而朝，備駕百乘。少康奉乃母與二姚，並請虞君思等，師崇開等，即日就道，整威儀東南行。求陽翟，夏王之故都。命寧、艾、靡、抒修輯五廟，掃視諸陵，增立先王之廟，輯宮室，修鈞臺，視九鼎告天下諸侯。豫、冀、青、兗、雍等數州諸侯聞之，皆來推戴少康。時辛巳冬，少康年四十歲矣。先以十二月告王相之廟，獻四凶之首骨。乃以明年壬午為元年元月，即夏王位。褅五廟，望諸陵，郊天祈地，祭九鼎，坐釣臺而朝諸侯。遂為中興首君。但不知有何施設，且聽下回分解。
