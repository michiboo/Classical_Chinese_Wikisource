
　　話說乙未元祀，湯王即位，文武百官朝賀已畢，以伊尹、萊朱二人為相。另尊伊尹為元聖，播告於眾。當時桀為天子，作事邪虐，民不堪命。湯王於是盡反桀之事，凡治民為政，盡用以寬厚，人民大悅，乃改正朔。先夏時，正朔用建寅之月為正月，湯王不欲與桀同，正朔以建丑月為正月，今十月冬至日是也。改歲曰祀，行甲寅歷，色尚白，牲用白，以白為徽號，服皂冠而衣縞。
　　是時，大旱七年。初旱三四年，尚未甚旱，民田也有半收。及到六七年，草木盡凋，谿澗絕流，卻真是枯旱了。當時便有兩般怪物，一種鳥類，天正將陰，它們便三五成群的飛起，那陰雲便散，紅日益赤了。又有個人，長二三尺，赤身裸體，目生頂上，行走如飛。他一走過，那日色便加熱，好似火裡一般。後人查得《博物志》上，鳥名「肥遺」，見則大旱。查得《神異經》上，三尺人名「魃」，又名「貉」。所見之國，赤地千里。人民見這兩物出來遏雲止雨，千般作怪，每一見，無論童稚，各拋石擲瓦擊之曰：
　　　　爾形類鳥，爾惡逾梟；爾半似人，爾全為妖。爾唳則滿天紅日，爾走則遍地皆焦。不是爾為祟，胡為而陽驕？不是爾為惡，胡為而焱翱？拋石擊汝腦，擲瓦斷汝腰。看汝安得飛？看汝安得跳？
　　先時三四年旱時，尚有些收成，人還不驚。這六七年莫想提起一個雨字，便是半點水也沒有滴的。百姓眼見得是這兩個怪祟作禍，但恨既擲他不著，又趕打不上，好生悶人。然當時雖旱了這七年，並未見餓死一人。蓋成湯時每勸課農桑，又省刑薄斂，是以百姓俱各勤力耕種。但耕一年，便有兩年之積；耕兩年，便有四年之積，所以民間尚有蓄積，不至餓死。然旱得多年，人民不知旱到什麼時止，因此著是驚慌。湯王見這久旱民間，也數上祈禱，不見雨下。乃命太史曰：「朕欲祈禱，先為朕占之。」太史占畢，奏曰：「依臣所占，若要天雨，應烹一人當作犧牲，禱乃有雨。」湯王曰：「朕所為請雨者，正以為民。今必烹一人以禱，朕當自充之。」遂齋戒沐浴，剪去頭髮，斷其爪甲，乘素車白馬，身嬰白茅，為犧牲狀。問群臣何處可禱，皆言桑林一片地面空闊，可以祈禱。湯王遂至桑林之野，仰臥於地，祝曰：「無以餘一人之不敏，傷萬民之命。」乃以六事自責曰：
　　　　政不節與？民失職與？宮室崇與？
　　　　女謁盛與？苞苴行與？讒夫昌與？
　　湯王把這六事自責，只道到第六句，天已油然作雲，沛然下雨了。百姓大嘩，呼聲揚數十里。這陣雨：
　　　　不是杏花撥火在清明，
　　　　榆莢黃杏春夏盛；
　　　　不是月如仰瓦見前晚，
　　　　礎潤魚吟雨即傾。
　　　　多虧聖主宜洪德，
　　　　千里玄液盡疇盈。
　　這雨一下直是數千里淋漓，哪一處不被天淫所沛。數日雨止，只見肥遺著了雨，死在溝中。那旱魃著了雨沒走處，走在廁裡去，卻死在廁裡。時年大豐熟，湯王又以莊山所出的金鑄以為幣，幣即今的銅錢。他鑄了這幣，吩咐群臣曰：「朕此幣不是欲富國，將來給贖民間貧苦無可食粥度生，及至賣子女者。」於是民間多因鑄幣，贖回了千萬子女。賣在近處的已不消說，子母即得相會。有被人販在遠方去的，他告在官司，即命他父母自去遠方贖回，母子仍得重逢。正是：
　　　　昔為兩地參商，今作一處團圓。
　　那些鬻賣子女的窮民好不快活。於是湯王以民間窮困至賣子女，多因無生息所致，乃以各處生物盡民生所用的物，令百姓把來相通作交易，使那販來賣的得些小利息，盡可度日。民有生意便不死，吃那現飯而民無困窘的了。卻如何先時天旱而民不至餓死，乃反至於賣子女者？蓋緣天旱已久，蓄積之粟已吃盡故也。於是湯王此政一行，天下大治，乃作大濩之樂。如何名作濩？濩者？護也，言成湯之仁德能救護生民也。當春秋祭祀時，宗廟之內也須用幾個禽獸以奉祖考。他初作個囿，張那三面的網於內，以取禽獸。好笑，三面的網如何取得禽獸？卻也古怪，自有不用命的自來鑽入網裡。湯王只擇毛色堪用的揀了幾個，那餘剩的又盡情放去。在位三十年崩，壽一百歲。太甲嗣位。太甲，太丁子，湯王嫡孫也。
　　後人鍾伯敬詩曰：
　　　　太丁早喪命難延，外丙仲壬天其年。
　　　　太甲應當膺玉歷，能為賢主蓋前愆。
　　戊申元祀，太甲即商王位。他初登天位，不知天位乃艱難的物，看作好放肆的事。毋量湯王為天子，兢兢業業，好生不自在，常常驚恐，一似隕墜深淵一般。他所設立典刑，生怕苦虐下民。豈知下民是我管壓得的？弄得反成怕他，卻不枉做天子？於是把湯王所立的典刑盡情換過。時伊尹在相位，乃是顧命大臣。見太甲懲般作為，大驚道：「似此嗣王，卻不將國家敗壞了？先王執中立賢之意，他全不顧，而夏桀暴戾荒淫之行，他反近似。若要他成個賢王，必須曉得先王自新明德之旨。不若放他於桐宮，此是先王墳墓所在，又有大訓載在墳廟，看他能改過，然後迎他還國，復為天子，豈不為美？」次日，乃陳於朝曰：「嗣王自作聰明，顛覆先王典刑。夫天下非一家之有也，惟有道者理之。今元首矣，天下非所宜，理合放之。」仲虺曰：「放之何如？」伊尹曰：「放往桐宮，使他日夕在墳墓之旁，思先王所以得天下之故，料必能啟過也。」仲虺曰：「善。」即令與馬，促太甲起行，只得帶皇妃及女嬪十數人同往。太甲倉皇無措，只得求道曰：「我去，天下將誰理？」伊尹曰：「君能改過，則天下任君理也。一應政事，予當暫攝之。」太甲乃與元妃、侍妾含淚登車。正是：
　　　　萬乘尊貴才快樂，一朝卸權實堪悲。
　　太甲來到桐宮，同皇妃安頓了行李。見只是十數間空闊房屋，哪裡還像宮內豔鬧的所在，覺得甚是冷淡。出門閒遊不數步，便是湯王墳。但見禽鳥悲呼，林木蕭疏，哪裡還像宮苑裡紅綠笙歌的去處，愈添淒涼起來。耐煩住了週年半載，心上只是懷恨那伊尹。一日，散步在湯王墳前，行來走去，猛然間想起：「我先王為天子，真也謹慎。他有拯生民於塗炭，取天下若反掌。得了天下如何不要？為天子且再三推讓，不得已乃踐天位。若似我懲不守法度，漫道眾諸侯推讓他為天子，且個個像伊尹一般把我放逐了。這還是我從前所作的事不是，所以將我謫來桐宮，不過要我取法先王，他依舊把我當先王輔佐了。然先王不過言的是仁言，行的是仁政。我今須處仁遷義，再莫如前不循仁義了。」自怨自艾一番，回至桐宮，將伊尹所作《伊訓》、《肆命》、《徂後》等編當為者，為之法度惟謹。
　　桐宮的人見太甲如此翻然改悟，乃相告曰：「嗣王近日大不如前。」卻來報知伊尹。伊尹道：「還看年把，使他磨挫得慣熟，方成大用。」將近三年，太甲只存聖賢心，行仁義事。伊尹聞知，乃會聚百官，陳於朝曰：「嗣王能遷善改過，增修厥德，可迎歸朝，攝理政事。」仲虺曰：「善。」乃排駕往桐宮迎太甲回。太甲復踐天子位，伊尹相之。諸侯聞太甲賢，莫不歸心。
　　太甲今番作了天子，一心保惠庶民，賑恤鰥寡。在位三十三年崩，號為太宗。子沃立，是為沃丁。辛已，沃丁嗣立，委任個賢臣名咎單。咎單有事，必去請問伊尹，皆順伊尹所行，一毫不敢自專自為。八年戊子，伊尹卒，百有餘歲。時天作大霧三日，沃丁親為之臨喪，葬於亳，尊以天子之禮，祀以太牢，曰：「聊以報大德也。」墓去湯塚七里。沃丁在位二十九年崩。弟太庚立，享國二十五年崩。小甲立，享國二十七年崩。弟雍巳立，是時，商道浸衰，諸侯多有不來朝貢者。雍巳享國十三年崩。弟太戊立，是為甲申元祀。太戊承雍巳衰微之後，若非奮發一番，國家便振作不起，天道也自然不順他。所以到他踐了天位，亳都必然有祥。桑谷二木合生於朝，且七日便大如拱。太戊也不曉得這是災還是瑞，問於伊尹之子伊陟，伊陟曰：「這是妖不是瑞。然妖不勝德，君之德政不修，所以朝生不祥之木。」太戊大驚曰：「然則奈何？」伊陟曰：「雍巳王之世，政教廢弛，諸侯離心。今王能修先王之政，明養老之禮，則天眷在王，一木之災，何足介意？」太戊於是勤修德政，養老求賢，早朝晏退，問疾弔喪。三日那樣桑自然枯槁死了。三年，遠方諸侯重譯而朝毫都者七十六國。又有賢臣一名巫咸，一名臣扈者，共輔佐之。太戊見四夷歸心，大修湯王之政，商道復興。在位七十五年崩，號為中宗。子仲丁立，乙未元祀。亳都河央水勢洶湧，蕩去民房甚多，毫宮亦被浸壞，仲丁乃謀遷都於囂。這囂地與藍夷地近，其時藍夷打聽得仲丁遷都於囂，城池尚未完就，有好多金銀財幣、宮妃采女，要來搶奪。乃點起五千夷兵，寂然而來。當日仲丁遷都於囂，伊陟、巫咸二人早對仲丁說道：「今王遷都，人見王搬動倉廩府庫，兼且城郭未完，須防不測。」仲丁聞說，便道：「卿等須為此嚴密提防。」伊陟、巫咸領命，早已備了甲兵，四面屯紮了。
　　且說藍夷率眾來寇，將到囂地三十里外，藍夷命眾偃旗息鼓，悄悄而行，曰：「看暮夜三更時候，便殺人囂城，使他不知提防，奪得些財物馬匹、采女，也便是一場造化。」眾夷領命，將旗鼓偃息，寂然而行。是日，仲丁正與伊陟、巫咸、臣扈等，共議國事，也道城池尚未完緝，樓櫓尚未豎造，且暮須防奸細。正言之間，忽一陣旋風吹入朝來。伊陟曰：「今日乙日，有此風作，主夷狄侵遷邑，是必有變。」巫咸曰：「旋風入朝，為狂賊來，嚴備之則吉。我若不備，則此風為助彼攻城之風，我反不利矣。」仲丁曰：「然則奈何？」伊陟曰：「可於四門設伏候之，看他從何方來。一方伏發炮聲響，則四面應之，擒之必矣。」於是傳令四門埋伏已定，仲丁道：「卿等既言當有兵變，今夜且莫退朝，同卿等在此以觀事勢，何如？」伊陟等俱言：「臣當保駕，以聆佳音。」仲丁命宮中設小宴，與伊陟、巫咸、臣扈三人共飲於殿上。巫咸見金烏西墜，玉兔東升，仰觀天象，見一道黃雲犯郎位星，咸賀曰：「若有寇賊，必落吾計中。」仲丁曰：「何以知之？」咸曰：「郎位十五星在帝座東北，主衛守之職。赤氣入，當有兵起。今色黃白，大吉兆也。」
　　卻說藍夷二更靜來到東門城下，見城內全無提防，四門並無門戶，城垣尚只丈來多高。藍夷大喜，道：「真來得湊巧，必大有所獲。」遂令張起旗號，擂起畫鼓，大喊攻城。正欲攀上城去，忽聽得一聲炮響，城下一支游兵從東殺來，城內一支游兵從左殺來。藍夷見有提防，急急抽兵走回。但聽得東南一聲炮響，一支兵起，西北一聲炮響，一支兵起。藍夷見四面兵起，驚得魂飛魄散，亂竄逃走。伊陟、巫咸在朝中聞藍夷來侵，大喊道：「蠢物你來送死！」傳令各門合兵擊殺。那四面逃竄的，被斬首數百人，生擒數百人，直喊殺到天明，追趕三十里而回。巫咸曰：「藍夷無禮，侵犯中華。今幸彼軍敗衄，我師得勝，當乘勢往征，以正不義之罪。庶四夷驚畏，不敢窺伺我中原也。」伊陟曰：「巫咸之言是也。」於是，仲丁遂命巫咸親自率兵萬人，直薄藍夷地面。
　　藍夷大敗奔歸，前後喪了千眾，被傷者大半。聞得商王大兵又來壓境，驚惶無措，不敢出敵。其國有大臣名巴里刺者，謂藍主曰：「聞商朝君臣皆仁人，都因我國無禮，彼方征討以責我不義之罪。今我王自認不是，遣人到貢，彼必休兵，不勞對敵也。」藍主道：「爾便代我退他。」巴里刺乃單身奔出關來，到巫咸軍前，口稱要見主帥。巫咸聞報，道他孤身一人，諒無叵測，遂喚進巴里刺。巴里刺俯伏宣言：「藍主今已悔過，並願朝貢納罪。」巫咸曰：「既知罪矣，殺之何益！但作速遣人來伏罪，吾君當宥汝。」巴里刺叩謝，上馬去了。巫咸班師回朝。及咸回，巴里刺也齎幣至囂矣。巫咸奏知仲丁，發落藍使客館居住。次日，厚賜之而去。這正是：
　　　　仁人能好亦能惡，大義先聲勝檄書。
　　　　無敵不如初盛世，威名亦得遍穹廬。
　　自後四夷拱手臣服矣。仲丁在位十三年崩，弟外王立，十有五年而崩。弟河宜甲立，丁亥元祀。囂都常有河決之害，遂自囂遷都於相。凡在位七年崩，子祖乙立，未知後事如何，且看下回分解。
