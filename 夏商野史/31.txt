
　　卻說崇應彪次日升帳，傳令謂諸將曰：「吾聞西師姜尚漠謀用兵，神出鬼沒。又加之以殷郊、雷震皆智勇絕倫，諸將務宜遵吾節制，不得輕舉妄動，以挫兵威。如違令者，斬首示眾。」諸將皆唯唯遵其約束。崇應彪曰：「吾觀西兵屯下五武之寨，甚有機變。今令我亦要屯兵下五星之寨，以遏其銳氣。」
　　第一營：前部先鋒彭舉，屯下名土星寨；
　　第二營：左翼將軍薛延陀，屯下名火星寨；
　　第三營：右翼將軍申屠豹，屯下名水星寨；
　　第四營：左帳中護將軍蜚廉，屯下名木星寨；
　　第五營：右帳中護將軍尉遲桓，屯下名金星寨。
　　分遣既畢，令小將校下戰書於西寨帳下，約次日在牧野決定輸贏。
　　卻說太公升帳，東兵戰書投到。太公讀罷，歎曰：「崇應彪豈能敵吾哉！」遂令前鋒度量兵勢，取勝回報。次日，兩陣相對轅門，旗開處，東兵挺出先鋒彭舉，西兵擁出先鋒辛甲。東兵左右翼者則是彭執、彭矯，西兵左右翼者則是雷震、殷郊。各個人強馬壯，盔甲鮮明。通過姓名，更不打話，二馬相交，鬥上十合，不分勝負。只見西軍右翼雷震挽弓架箭，射中彭舉坐馬前蹄。馬蹷前足，彭舉落馬。東兵彭矯正欲前救，卻被殷郊大喝一聲，斧隨手起，彭矯已先劈下頭來。辛甲用槍刺殺彭舉，彭執見二兄弟俱被傷，忙拍馬衝入西陣。被西陣上三將圍住，槍刀亂刺，彭執亦死於陣中。西兵掩殺一陣，東兵前部先鋒共三萬餘人，殺得屍橫牧野，血可溢岸。只留二三千帶傷殘兵敗卒，投本寨而去。西兵乘勢欲攻大寨，太公節制已到，鳴金收軍。
　　卻說東兵殘卒回報崇應彪，應彪大怒曰：「貨卜村夫，焉敢挫動我前鋒，斬我三將！」傳令諸將披掛，率大軍前進，掃除西兵。旁有諸將土投諫曰：「小若不忍則亂大謀。今西兵深入我境，輕重糧草不赴。我師只要堅守不出，勞其將士，待彼糧盡兵退，我師從後掩擊，則姬發、姜尚之首自懸我腰下矣。總兵何恥一小戰，遂欲敗其大事耶！」應彪不聽，遂發兵挑戰。太公聞應彪出陣，推坐安車，綸巾羽扇，親自前來。遙謂應彪曰：「將軍乃知天命、識時務之人，今商王無道，西伯侯奉天命興兵伐之。將軍何不棄暗投明，前來納降，反率軍為敵耶？」應彪聞太公之語，鼓掌大罵：「貨卜村夫，商王無負爾處，爾卻背恩忘義，動兵以犯君上。若不下馬受縛以見商王，定教爾目下受殃。」太公曰：「不必多言，汝既為主將，識吾陣乎？」應彪曰：「爾五武之寨，乃按五虎靠山之勢，何為不識？」太公曰：「爾既識陣勢，你敢破吾陣乎？」應彪曰：「我為大總兵，尚欲擒汝，有何不敢！」於是，應彪怒髮衝冠，掄動大刀，直奔西陣衝來。
　　太公以羽扇從車上指揮諸將，五寨眾將一齊殺出。將應彪活捉，前來見太公，太公數其罪而斬之。東兵左帳中護將軍蜚廉見總兵被捉，拍馬衝入西陣。太公又指揮諸將，將五陣擺佈八卦之陣，螢廉入陣，心慌膽落，忘其歸路，又被殷郊捉送太公，太公令推出斬之。東兵陣上有大將方相見二將被捉，不來打陣，乃橫槍拍馬，直殺入武王中寨。左衝右突，四旁無人。方相大驚，正欲回馬。左邊衝出保駕將軍散宜生、南宮适，截住大戰。方相措手不及，被眾將活捉，來見武王，武王喝令推出斬之。
　　方相步卒不上數十，回報朝歌。紂王大驚失色，問群臣曰：「誰敢出馬退敵西兵？得勝則加封官職。」兩班文武各個默然無語，獨有費仲奏曰：「臣雖不才，願領精兵。若不活捉子牙，剿滅西兵，誓不回軍。」紂王大悅，即賜精兵八十萬出敵西兵。費仲非能征慣戰之將，奈受紂隆寵，只得勉強領兵出城。西兵聞知，列開陣勢。眾視之，乃是讒佞費仲。散宜生按住鋼刀，大罵：「蠹國老賊，尚敢出馬與吾爭長，早早下馬受縛，以便梟首示眾。」費仲聞言，更不搭話，拍馬直取宜生。二將戰不上數合，費仲大敗，不能抵當。正欲走入朝歌，卻被南宮适將九節銅鞭望費仲中心一打，嘔吐鮮血不止，奔入皇城。太公即傳令叫諸將不得休兵，乘勢入皇城，活捉紂王並妲己等。諸將得令，人人搶進，各個爭先。
　　卻說東兵陣上雖有精兵八十萬，皆怨商王之殘虐。連損三將，東兵皆無鬥志，倒戈自相攻擊，以至血流漂杵。又且朝歌百姓久怨紂王之虐，一聞西兵入城，鼓舞歡欣，一如大旱之得甘霖，赤子之見父母，各個牽牛擔酒，爭來相勞。是以武王之兵直奔朝歌，無所阻攔，如入無人之境。
　　卻說紂王自敗兵之日，奔入皇城。至甲子日，聞城已陷，手足無措，急宣羽林、神策等諸衛軍護駕。時諸衛軍兵皆無奮力廝殺，自相踐踏。文武各個奔竄，死者屍橫殿階，不計其數。紂王知大事已去，不能保身，乃舉火焚燒宮室，自登鹿臺之上，身衣寶玉，投入火中而死。時春三月甲子日也。
　　後人馮猶龍有詩曰：
　　　　放桀南巢憶昔時，深仁厚澤立根基。
　　　　誰知般受多殘虐，烈燄焚身悔已遲。
　　太公傳令休要走了奸臣費仲、淫妃妲己，拿得者重賞其功，賣放者同坐其罪。諸將得令，人人爭尋妲己與費仲，不知其所。只有殷郊太子原在國家之內，其宮室樓臺間游慣，熟知妲己只在摘星樓。
　　妲己見宮中火勢連天，正要起一陣怪風化作金毛狐而走，卻被殷郊見其本相，不能變動。那殷郊與妲己之仇，正是不共戴天之冤，怎肯甘休。妲己見殷郊忿然奔至，抱頭斂膝，正欲投下摘星樓。殷郊大喝一聲，掄起神斧一劈，金光燦燦，冷風逼人。殷效知其為怪，按下神斧，將妲己揪向太公面前。卻說費仲見宮中火起，投後宰門而出，卻被雷震喊聲活捉，亦解至太公帳下。太公請見武王曰：「商辛無道，皆由妲己、費仲之所致。今商辛自死，此二人不可輕戮。要建法場於朝歌市上，審問明白，分解其屍，與民快樂。」
　　於是，武王、太公及文武群臣詣於法場，數妲己、費仲之罪，令劊子手先斬妲己。妲己顏容精媚，劊子手不忍斬之。太公命斬劊子手，換過斬官。其次斬官亦愛其儀容，不忍殺之。太公又令斬其劊子手，如是者三次，劊子手俱不忍殺妲己，而甘自受其戮。太公曰：「吾聞妲己乃妖類，必得其形，然後方可除之。」令左右懸起照魔寶鏡以鑒之，妲己遂露出本相，卻是九尾之狐狸，咆哮於法場上。
　　太公命曰：「誰人速代我除之？」殷郊跳出，大喊一聲，手起斧落，斷其狐狸以為三截。太公命將綿纏費仲之臍，燃於通衢，以快民恨。
　　又殷朝自成湯傳至紂王，二十八君，六百四十四年而殷亡。
　　後鍾伯敬有詩云：
　　　　苦陷忠良惡不悛，惟耽妲己信讒言。
　　　　黎民不道君王死，反向天街鼓舞歡。
