
　　禹王又西三百七十里，至樂遊山，桃水出其中，西流注於稷澤。又西四百里，水行用舟，至流沙。二百里陸途至贏母山，神名長乘主之，此神乃九氣之所生，生得形如人而豹尾。又西三百五十里至玉山，西王母所居，山上多玉石，故名玉山。其山河無險，四徹中繩，寡草木，無鳥獸。西王母生得形如人貌，後生豹尾，口生虎齒，而善嘯，樂蓬頭髮戴玉，勝主天災厲之事、五形殘殺之氣。舜初攝位，西王母遣使獻玉環。至是，禹王至玉山，西王母遣使於群玉山頭，迎禹王。禹王執玄圭、白璧與西王母相見。西王母觴禹王於瑤池之上。禹王於是獻錦組百純，西王母再拜，收之，取玉石版二，乘以答禹王。禹王辭西王母而行，西王母迎送禹王曰：白雲在天，山陵自出。道路悠遠，山川間之。將子無死，尚能復來。禹王答之曰：子還東土，和理諸夏。萬民均平，吾顧見汝。於是西王母乘白雲，禹乘轎車，同游於正西玄圃之堂，崑崙之宮。禹王看其一角，積金為天墉城。城面四方千里，城上安金臺五所，玉樓十二所。其北戶山承汧山，又有墉城、玉樓，相鮮如流精之闕光。碧玉之堂、瓊華之室。紫翠丹房，錦雲燭日，朱霞九光，皆有仙女主之。西王母曰：「此子之所治也。」游畢，禹王曰：「寸陰須惜也。」別西王母而回。又西七百里至積石之山，山下有石門，河水行塞外，東入塞內，山東河所入也。又西二百里，長留山，黃帝子少吳金天氏，帝摯為此山之神。又西五百里，至符暢山，但見山頭：風不飄兮，雨則陵；雨不霖兮，風則獰。猛疾剛颲怨箕伯，愁不開明歎玄冥。䬎䬉溧洌無冬夏，渰渰山頭那得睛。禹王謂眾曰：「此山神江疑所居之地，怪雨風雲之所出矣。」又西二百二十里，三危山。朱虎與熊羆四顧傍徨曰：「此殺三苗君山也。是山廣圓百里，西王母三個青鳥日為西王母取食，夜棲息於此山。」禹王謂伯益曰：「此青鳥者，西王母使也。西王母每天宮赴會，則令青鳥先往。」正語間，忽然山下跳出一獸，生得形狀如牛，白身四角，毛如蓑衣，阻住去路。禹王顧謂禺強道：「此獸名獒也，能食人，速摧之。」禺強舉椎搏之，獒退了十數步，與禺強相撲，被禺強一椎打斷一隻腳，呼眾人抬去宰了。至騩山，神耆童居之，其音如鐘磬。禹王謂伯益曰：「此耆童，顓頊氏之子也。」祀之而去。至天山，神帝江生得體黃而精光，赤若火，生六足、四翼，渾沌而無面目，好歌舞。朱虎謂伯益曰：「此物無口而歌，聲更嘹亮，何也？」伯益曰：「我聞得古人云：『古有中央之帝，混沌如鰷忽，為之鑿七竅，而混沌死。』此其混沌之帝乎？而歌者，天籟之自鳴也；舞者，天機之自動也。」禹王命祀之，帝江歌曰：混沌之中無我人，因分我人入凡塵。眾人不識本來面，蹲復歌令歌復蹲。禹王聞歌曰：「此歌喚醒世人語也。」至坳山，神名蓐收居之。蓐收金神，人面、虎爪、白尾，執鉞。嘗與帝江會於翌望之山。蓐收曰：「我將鉞代汝鑿開七竅何如？」帝江曰：「你這鉞只可伐委形，不可伐天真，聽我歌來：側耳澄神聽我歌，我歌惟時舞惟儺。七情不生因無相，到得無相聽我歌。時翌望之山有個獸，形狀如狸，一目而三尾，名叫作讙，它能作百種物聲，可以禦凶。聽得帝江在這邊歌，它便在那裡學它歌。蓐收之神聞而笑，讙也笑，蓐收怒，而用鉞劈之，不能傷，遁去。帝江曰：「可以禦凶，信然也。」禹王自翌望至陰山，觀陰水，勞山、弱水，罷父山、洱水，皆流注於洛；申山、區水，鳥水、辱水，上申山、湯水，諸次山、諸次水，水號山、端水，盂山、生水，皆流入於山河。惟白於山，洛水出其陽，而東流注於渭。夾水出於其陰，而東流注於生水。至邽山，有獸，狀如牛，生蝟毛，名曰窮奇，聲音如嗥狗，好食人，它生得甚醜，好馳逐妖邪。妖邪見它，莫不奔走。濛水出其中，而流注於洋水。又有鳥鼠同穴之山，今在隴西首陽縣山南。鳥名叫作鵌，鼠名叫作鼴，鼴生得如人家老鼠一般，而尾短。鵌似燕子而黃色，穿入地中數尺。鼠居在內，鳥居在外。鳥之雌者，常與鼠之雄者相交；鼠之雌者也同鳥之雄的相交。自陰山至崦嵫山，祠祀禮，皆用一白雞，祈糈以稻米，白菅為席。西北有個獸，狀似虎，有翅會飛，飛去剿食人，又識人言語。聞人相鬥，它只惡那理直的，要去吃他。。聞人忠信的，它便飛出食其鼻。聞人惡逆不善的，它便咬殺，獸去饋送。它名叫窮奇。時自北飛來，禹王曰：「此天下之悖理最惡物也。」命禺射之。禺強聞得此言，便來搏窮奇。窮奇不曾防得箭，被禺強一箭射中胸膛，墜地尚未死，禹王命數其罪而烹之。話分兩頭，西山海外，北又有奇肱之國。禹王見那國人一臂三個目，有陰有陽，陰生在上，陽生在下。又有個鳥，生兩頭而赤黃毛色，跟隨國人左右。奇肱國人最有機巧，取百禽。百禽能飛，他如何取得？他會作飛車隨風遠行，所以鳥雀等雖有翅也走他不上。當時有人名形天，與帝至此爭神，帝將形天斷去其首，把來葬在常羊之山。形天雖鬥帝不過，他那裡肯死，便在常羊山裡鑽將出來。以兩乳當眼會看，以臍當口會吃，一手操干盾，一手持斧，獨自在山上舞，口裡嚷嚷的說道：「你便斷了我頭，我卻不肯干休。」時章亥撞著這物件，他舞干斧撞前殺來，章亥連忙舉刀擋住。形天口裡不斷的只是道：「你便斷了我頭，我卻干休不得。」章亥不知這是甚意，把刀按住他斧道：「你這朧腫神，我與你有甚仇？不肯干休。」形天說與帝爭神事，道了一遍。章亥道：「這與我們沒干，我禹王為生民尋河源至此，汝可遠避，毋得衝撞。」形天聽說，呼呼一聲舞向東北去了。又有女人國，國無男子。有黃池，婦人入黃池中，浴出即會懷孕。若生的是男子，三歲即死。其國人若見生是男子，滿國巴不得他成人，國王也便常常照顧，但莫想得長大矣。又有國，名淑士，出自顓頊之子。國有神十人，名叫女蝸之腸。女蝸古神女，而為帝女蝸氏也。生得人面蛇身，一日有七十般變化。其腹腸化為神，住在栗席之野，橫道而處。禹王祀之而去。此治水西山所逢神怪之大略也。
　　後人馮猶龍有詩曰：
　　　　四海之內多怪祟，不逢大聖安能至？
　　　　獸身人面照山神，嬰玉棟𥺌陳土地。
　　　　祀者捍災能福民，罰因殃民有偏者。
　　　　玄文綠字古來今，魍魎魑魅從此悸。
