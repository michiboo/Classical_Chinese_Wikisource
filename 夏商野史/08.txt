
　　話說東夷有九種，乃是少昊時，九夷亂禮，高陽氏除之，遺孽散漫在東方，漸漸繁盛，各為一類，互相救應，是為九夷：曰畎夷、曰於夷、曰方夷、曰黃夷、曰白夷、曰赤夷、曰玄夷、曰風夷、曰陽夷。前仲康王三年，作亂助羲和者，正是畎夷、於夷、黃夷、風夷，擒最盛的，四種已被胤侯所破，誅夷其四酋長。是後，頗來朝貢。但犬羊之性，終不可馴。畎夷酋長嚇仲，又最兇暴。聞得夏王已崩，就要泄前恨。率眾九萬一同西行，攻城蹂田，殺人搶貨。東方諸侯不能拒敵。羿欲自往征之，胤侯恐其兵柄人手，遂有變異。乃謂羿曰：「國相者，天下之重，非必其武威也。今王少國危，百官總己以聽，方在太宰，奈何舍夫重而輕是圖？且各有司存。昔者羲和之役，予在司馬，不煩國相。今先王甫世，敢亂章乎？架木具在，可辨寇也。」羿不能厝語。乃令司馬棨木率三軍，以元士伯熊、勿髡輔之，往御九夷。臨行，胤侯囑以勿浪戰，勿過殺，勿遠追，善察進止，萬全而動。棨木凜承嚴師東行。是年壬午，王師二十七日次於長原，以待九夷。至十六日早，九夷大喊，連天飛奔而來。二三十里外，便聞腥氣；二三十里內，但見黃塵，不見車馬。棨木與二土登高望寇，令軍中齊擊大鼙以止九夷。九夷聞之，果止。乃漸見紛紛旗槍，簇簇事馬。九夷名為一簌，嚌嚌嚷嚷，嗗嗗嘵嘵。勿髡請擇軍中知九夷者，欲以堅車銳士往觀之。棨木曰：「不必往觀，彼即自來。」乃令三軍堅壁掩鼓以待賊。須臾，賊夷之一簌咆哮前來，叩營廝戰，多是手持大刀，披髮乘馬，如北胡之狀。棨木識之，指與二士曰：「此風夷也，好乘馬用刀。」那風夷逞勇突陣，不能得進。指營罵詈而去。須臾，又一簌來，多是手持大斧，半步年騎，土面金毛，不甚剽急，乃黃夷也。來到且指且罵，良久乃去。須臾，又一簌來，多是步丁，手持板斧，乃於夷也。前來跳腳指手罵著要戰，王師俱只寂然不動。須臾，又一簌夷丁，高車長槍大旗而來。棨木曰：「此畎夷來矣。」近視乖然，遂擁車抵營，大罵要決戰。王師中將士人人請戰，棨木俱不許，只堅守營陣。畎夷奮罵逾時，乃稍退。四夷遂陣於半里之中，其五夷尚遠。棨木問二士曰：「以子之見，為何如？」伯熊曰：「予觀風夷剽，黃夷重，乾夷狠，畎夷盛。剽者，吾當以重製之；重者，吾當以疾擊之，狠者，吾當遠制之；盛者，吾當中破之。」勿髡曰：「予觀風夷用騎運刀，吾當以堅車長戰制之；黃夷亦似於夷步也，惟強弓勁弩射之乃可；畎夷之眾非用步武，短兵與之林戰，營戰未易破也。」棨木曰：「予昔陶山之役，先破此夷。諸夷盡奔，今可復平。」伯熊曰：「未見其可。陶山之役，彼眾不及我。今過倍於我，毋狃勝也。」勿髡曰：「彼眾我寡，惟有夜擊之耳。」棨木曰：「以夜劫人，非王者之師。吾且待其氣惰，聲罪而討，見難則退。」乃戒三軍飽食。日午望四夷之頂上，煙氣緩散，士馬倦息，車騎雜置。伯熊曰：「可矣！」棨木令選堅車二百乘，介馬用堅忍，選鋒二千人，各執長戟立車上，三千人披甲持斧從車下，以伐風夷。令選革車百乘，介馬用輕便，選鋒執快槍者一千人立車上，執矛、盾者二千人立車下，以伐黃夷。令選輕車五十乘，用巧士五百人持弓弩居上，捷卒一千人持矛、盾居下，以伐於夷。令選猛而無恥之卒千人，一隊居前，堅車良馬四百乘居後，猛士四千持大刀闊斧居上，而步卒三千持短刀從之，以伐畎夷。四部既齊，乃開壁而出。四夷望見，各振凶勇，咆哮踴躍而來。棨木坐壘門，擊大鼓，四部並進，大戰於長源。四夷雖眾，各被所制，風夷先敗，黃夷、於夷亦敗，獨畎夷堅鬥。時已近暮，棨木令勿髡領右軍之餘，多旗鼓而東追三夷，使毋復來。令伯熊領左軍之餘，雜車馬落，以遮畎夷，使不得去。乃分止四部，遠綴畎夷。畎夷不知何故，權且止息以望他夷，他夷不至。夜既昏矣，畎夷欲遁。左軍遮道，右軍搖旗擊鼓而返。畎夷不敢東，遂引而南。王師四面從之，棨木夜令三千矯捷步卒，各持短兵，待四面並攻，畎夷兵亂。又令步卒間人畎夷營，登其車，制其御，砍其馬，畎夷大敗。棨木於夜又令矯捷善匿伏步卒二千七百人，持鼓角，挾短刃，每三百人為一隊，入九夷宮。九隊互相引誘，賊出即伏，賊人即起。於是黑地裡九夷彼此相遇，皆以為天兵至也。自相鬥戰，殺傷無數。夜至五更，王師乘之。九夷氣敗，驚悸而潰。遂斬畎夷之長，擒黃夷、白夷之長與夷土三千人以歸，振旅還都，賞功享士。羿、胤侯等以八月上旬，代王世子告廟獻俘。明年癸未，王世子相服、關公卿奉以祠祭先王，告於祖廟，以十月朔即王位。又明年甲申，胤侯薨，封其子歸國。夏後相不能操政，大權悉歸於羿。仲康王所用勛舊老臣，皆使歸國。權成、季升皆屏歸陽夏。羿遂引用歸己之人人布列卿士之位。棨木憂之，上疏致政而雲隱於嵩山。後相乃用倖臣數人，日排遣為樂。倖臣又導後相役人民，興土木，起樓臺，廣妃嬪。眾民有怨，羿乃使人撫恤饑苦，私收民心。武羅伯欲諫，後相倖臣蔽之。後相不出聽政，羿又遷羅伯為秩宗。庶士之歸羿者，皆令羅伯待而養之，以收士心。諸侯來朝者，厚待之，歲遣人聘問，以收諸侯心。士民既歸，諸侯亦喜，惟商國子氏、有邰姬氏、洪洞陶氏、有仍氏、有鬲氏、斟鄩氏等，心忠王室者各興隱憂，亦莫可奈何。武羅伯在內，亦只得宛轉調停而已。羿又以久處王朝，未施威武，年年雖有田獵，只是常規，未得暢意，乃欲大彰功績。因東夷雖敗去，終不來朝，羿乃召其子漼來與武羅伯等同守夏都，而躬攬六師，假王命東征九夷師，次於膠水。九夷之眾集於教山，羿善射而不知兵，欲自往擊夷。伯熊、勿髡在軍諫曰：「遠兵自疲，須養其氣。且王師不當賊下，不仰攻，軍之制也。今夷據山險，須待其下山擊之。豈可自往？」羿不聽，領前軍馳至敖山之下。九夷皆樹木柵而守，夷長立木柵之上以望羿軍。羿於車上覷，直發三矢，連射殺三酋長，矢皆貫其眉心。夷人大驚，皆不敢立柵上，俱走下柵，用目於柵隙中窺羿。羿又貫三矢，連殺三夷人於柵隙中，皆矢貫窺柵之目。夷人大駭，呼以為神，遂人人持盾不敢復窺柵。羿率軍攻柵，夷人從柵中遠遠擬矢亂射而出，傷羿軍頗多。羿猶待夷出頭，夷守固不出。日已暮，夷中謀士貉隆謂六夷之長曰：「天夜則射不可施，何不分兵一半從山後出，攻彼本營。將一半乘高攻下，彼必敗也。九夷從之。以一夷守柵，分四夷出山。其四夷開柵殺下。夫暗中，羿射不能擇人，四夷遂殺羿之前軍殆盡。羿之御與車馬皆失，羿獨力用渾鐵長矛於重圍中，殺夷人數百，突路步走歸本營。本營被四夷圍攻，得伯熊、勿髡等督諸軍固守，未破，羿從外殺開重圍進宮。又整了車馬，率了將士，殺將出來，四夷方退。九夷夜聚議曰：「羿勇非常，射更如神，難與敵也。」貉隆曰：「此去不遠，有靈山之野，一人勇而善射，可以敵羿，何不請來相助？」夷長從計，連夜去請那人來。那人姓逄名蒙，生得身長丈二，力舉千鈞挽五百石弓，有善射之名，實不及羿。夷使請逄來，九夷見之，大喜，謂有此人何患哉？遂尊為上客。明日使領前鋒，九夷從之來，陣於膠水之東。羿大怒，欲渡水而戰。伯熊曰：「彼師眾，不可渡也，不如隔水而陣，以觀其變。羿乃陣於膠水之西。羿登車樓而觀，但見夷兵牙門開處，有一大漢，皮冠布袍，不似夷人。須臾，乘車而出，張大弓，注矢西向望羿陣。高叫有窮羿爾來，我射爾兩紅心，爾何故欺我東方人？」羿笑曰：「此必非九夷中人，乃下車樓，亦乘車出牙門，臨水隔二百餘步，向東岸，與大漢相去二百餘步。高聲問大漢曰：「爾是何人？」答曰：「東海勇士逄蒙爾，不聞之乎？」羿笑曰：「我當初追射九日，走東海外至扶桑暘谷，遍遊十洲三島，往返數萬里，見了多少奇禽、異獸、神魚、怪鱉，但不聞爾，豈在海穴中藏耶？」逄蒙大怒，扳弓一箭，正射羿眉心，羿全不動色，輕用二指拈住箭頭。逄蒙大驚，駐弓不敢動。只見羿二指拈逄蒙箭，呼逄蒙曰：「爾欲與我比射乎？」逄蒙心怯，只得作硬語，應聲曰：「然。」羿曰：「爾能接我箭乎？」蒙實不能，只得應聲曰：「不知也。」羿曰：「爾伸掌，吾拋爾的箭還爾在中指無名盡處，爾勿驚也。」羿蒙伸掌，羿二指拈原箭，隔水望逢蒙一插，插在羿蒙中指、無名指縫間盡處，掌一毫不傷。逄蒙大驚曰：「神人也。」又問羿曰：「君還能接我箭乎？」羿曰：「可。」逄蒙又一箭正射羿人中，羿微微仰唇，輕輕一咬，咬住箭鏃在四門齒之間。又手持原箭呼，逄蒙曰：「再伸有甲之一指，吾還汝箭。」逄蒙豎一指，羿攛原箭從逄蒙指頂貫其尖甲，一水兩岸齊聲喝采道：「好神箭。」逄蒙曰：「更能接乎？」羿曰：「可。」逄蒙又一箭正射羿胸膛，羿挺鞋帶上金蒜，、迎箭一撞，撞得那箭倒飛過水，箭尾還撞著逄蒙胸膛。逄蒙投弓矢於水，歎曰：「吾空半生稱善射之名，今乃知天下有神射矣！」大呼，向羿曰：「君之技，予知之矣。敢不拜下風？不識肯教人否？」羿曰：「天下自無能求我教者，如有之，何愛吾道哉？」逄蒙隔水下拜曰：「如弟子亦可學乎？」羿曰：「可。」原來羿是個英雄漢，心最貪愛英雄，只一向不曾撞著。昨日敖山之下，前軍被九夷殺盡，無一人助羿同行，羿心暗恨我這樣人天下就無做伴的，安得幾個教作弟子常隨左右，豈至如此孤棲？因此今日一見逄蒙，表表出群，便心愛他了。又見他能射，故用意收服他。見他連問，滿口應可。逄蒙大喜，來辭六夷之長。六夷長正看他二人對射完，見逄蒙來，一齊拜手躬身。逄蒙拔佩刀連斬三夷長頭，其餘大駭走去躲匿。逄蒙右手提刀，左手提三夷長頭，帶衣涉水，來到羿車下，擲刀置頭於地，曰：「此三夷長首，充弟子贄見之儀，叩馬而拜。羿大喜，下車引手，其登車入陣，取酒相勞，陳說生平，便為師弟。逄蒙又請為前鋒，率主師渡河，大破九夷。九夷識羿如神，又兼有逄蒙勇猛，望風奔逃。逄蒙引眾窮穴，並擒其三夷長以歸。九夷各怨貉隆，曰：「貉隆薦得好人，自害自己。」九夷以後不敢復亂。羿遂振旅還都，以逄蒙為司馬。太平宴上大言曰：「吾不喜平九夷，喜得一逄蒙耳。」諸人皆賀，伯熊、勿髡獨默然不言。武羅伯、叔龍、賓圉見二士顏色不韻，宴罷，私問二士曰：「今日眾贊逄蒙，二子有異意，何也？」二士曰：「此吾所經目人心事也，安得與人同？」三人曰：「何謂也？」曰：「吾君必墜此人之手。」三人大驚曰：「何為至此乎？」曰：「九夷之君，極誠心置此人為將，亦何負於此人？徒來見吾君，未嘗不可。遂斬三夷長頭以來，忍心於此。彼於天地之間，又何愛焉？」三人憮然曰，「是也。」羿自是日與逄蒙為伍，出，則命之為御；射，則命之學；戰，則命之前；飲宴，則命之侍。逄蒙兇殘，羿以為勇。逄蒙剛意，羿以為忠。五賢患之。三年乙酉，東夷來朝，羿又使逢蒙答聘，曰：「非爾他人不能往也。」逢蒙慨然承命而行。五賢相顧曰：「無恥極矣！殺人之君，又往聘其國，忍而無恥，又何所不至乎？」乃其言於羿曰：「逄蒙忍人也，吾君愛之，甚而親之，恐為後憂！」羿此時方有異圖，意已不在五子。蓋收牙爪的情濃，敬聖賢的心淡。聞五賢之言，掉首不顧。武羅伯於二三年間，得十餘賢士，薦之於羿。羿皆曰：「文禮之人，何所用之？只使廩食養之，庫序飾觀而可矣！」武羅伯數辭位要去，苦為子漼留之。伯熊等要去，羿又勉留之。不意逄蒙自東夷歸來，又收得一個狼人同來，乃有寒氏國君之子也，名浞。有寒之君，乃伯明之後，頗有明見。媵生此子，一見之，即擲於地，曰：「此神奸孽物，乳世之徒也。」棄之於野，七日不死，媵輩竊而養乏。既長，巧言令色，奇奸詭智，變詐百出，顛倒是非，引邪賊正，毀謗端士，讒譖善人，無所不至。有寒之君欲斬之，乃逃之東夷，便教東夷附羿，羿常時對逄蒙曰：「勇士，吾得汝，可助吾力矣。獨少一智士，可助吾謀者耳。」逄蒙聞此言在心，偶在東夷館中，忽有一人來謁，其人亦不高不大，不美不揚，卻是言語動盪，變化轉折。逄蒙說頭，他即道尾，逄蒙舉念，他即知心。逄蒙大喜，問則寒浞也。逄蒙曰：「子欲往中國乎？」曰：「中國有人用予，即有人不欲用予。」逄蒙曰：「何謂也？」曰：「太宰羿，此用予之人也。武羅伯等五人，此不欲用予之人也。」逢蒙愕然，曰：「子神人也，但子度太宰必用五人乎？必用予乎？」浞曰：「若太宰之心，則必用我。」逢蒙笑曰：「此言信然，然子謂太宰何心？」浞曰：「此則不敢言也，司馬自知之。」逢蒙曰：「子謂予心欲子行乎？不欲子行乎？」浞曰：「欲我行。」曰：「何以知之？」曰：「磁見鐵而收，氣相喻也；甑得釜而合，用相宜也。是以知之。」逄蒙笑曰：「子真神人也。」遂同寒浞歸見羿。羿與之言天下事，皆合羿心。羿大悅，置之左右。一日於密室獨與浞談事，因問浞曰：「子每言皆合予心，今予心有一大事，子測之。」浞曰：「何必測也，名實不相符，但力行之而已。」羿曰：「何謂不相符？」浞曰：「民歸君矣，士歸君矣，天下諸侯歸君矣，夷狄歸君矣，君不為天子誰當為天子者？而姒氏相屍君位於上，掛個空名，此真去而代之易易也。」羿曰：「從來有此理，有此事乎？」浞曰：「理隨時變，事以勢興。時勢可為則為之而已。」羿抵掌狂笑，曰：「快哉！得子吾大事可矣！但吾舊臣五人皆不欲也，何以處之？」浞曰：「君心將何以處臣？」羿曰：「吾將授以少宰之職。吾為天子，爾即為宰相矣！」浞曰：「君雖愛臣，爵臣，武羅伯必極爭，不合封臣官，君即佯怒而叱之，彼必定辭官去君。即許其去，君之子必請君留之使命。君之子與羅伯同居舊國，則羅伯遠去矣，彼四士者又必極爭不合遣。羅伯去君，若逐之，彼必事於諸侯，以與君抗。莫若先命四士並聘於東夷，置心腹人與之同行，勿使路逃。至東夷則密戒夷君，幽囚此四士。如此乃可遠異議而無殺賢士之名，此上策也。」羿大喜曰：「佈置妙密，如此真吾相也。」遂先假王命遣伯熊等四士聘於東夷。臨行，武羅伯餞之，心知不善也。愴然問四士曰：「子等先往，何時返乎？」四人曰：「不知死所，但子亦不久行矣！」五人淒然，流淚而別。
　　後人觀至此，哭而贊之曰：
　　　　悲夫五賢，生彼窮國。復窮其君，則惟悖德。直道何施？正色何立？四十年間，朝夕岌岌。食不背義，顯不忘恩。私門之人，公忠且存。爾辭溫如，爾詣純如，爾心焚如，爾命屯如。久詣深情，烈烈羅伯，其難師光，觸鋒於賊。四士冥冥，天地無明，本有同心，甘焉九京。
　　四士既行，見東夷君。夷君聽羿之命，遂將四士囚於東夷。羿即於夏朝，命寒浞為少宰，掌司徒事。武羅伯曰：「噫嘻！四賢之去，正為今日也。夫司徒者，掌那教之官。而可以夷方收穫行乞之餘，父兄所棄之讒邪。子弟處之乎！」即日，致位求去。子漼亦力言於羿曰：「君之用逢蒙也，眾賢非之。今又用浞，內外文武，盡信奸邪，宗祀其能久乎？」羿怒，叱之。漼泣請留羅伯，羿喝曰：「使之與爾同去，守舊國，勿於此亂吾。」漼依依不忍行，羿命左右逐之。漼慟哭而去，遇浞於門。漼指浞面罵曰：「讒賊，喪吾家國也。」浞低應曰：「然。」漼與羅伯遂遙拜辭羿，並歸有窮國去。
　　後人鍾伯敬有七言二絕句，歎之曰：
　　　　賢士無名宇宙愁，況加驅逐與幽囚。
　　　　可憐五士三仁匹，陷入迷樓當宿瘤。

　　　　忠賢戀主自情高，逆背心乘亦枉勞。
　　　　那似當年舊司馬，碩人今隱在崧高。
　　此詩過責五士，言不當仕權門，又宜如棨木早去。然士窮無主，得主即事，季路、冉有且然。及既食其食，蒙其恩，又焉能不戀戀也。卻說五賢既去，夏國獨有三凶行事。三凶者，窮羿、寒浞、逄蒙也。浞雖蒙所引，而以計智反居重。三人合心，任意橫行。中原無復成世界矣！浞既為司徒，四方之士來者，俱先投浞。浞遂多收無賴漢子，密結機詐小人留養在都。乃教羿發國中倉廩以賑民，縱獄中囚徒以充役。諸侯宋朝的，厚之以弊。聘召天下諸侯，約他明歲來朝。探諸侯不順者，殺之；順者，便如此如此行事。明年，後相之四年丙戌也。諸侯來朝，不曾朝後相，俱先來朝羿。羿乃不引朝王，自置筵宴，大享諸侯，會議天下事。羿開言曰：「予以王命致群公來此，實非為王一人，乃為天下大事也。今夏后氏衰，君王無道，子孫相承，安得賢者？子意不如用堯舜之法，擇群公中賢侯，眾心所願推為王者，以為天下之王，何如？」諸侯聞言，避席而逃者二十餘人。羿令止逃，眾諸侯知其意，乃佯言曰：「太宰之言正是當然，但不知何人最賢？惟太宰擇之。」新收無賴子做的司徒，寒浞便開言曰：「今天下之賢聖有德才者，孰如太宰乎？群公便當推以為天子，安置夏後相於他方。此萬世一時也。」眾舊臣如吉光者，與素附羿之諸侯，如有嫠氏等俱應聲曰：「然。」內中有剛正諸侯，如息侯、寒侯、郟侯三人，厲聲喝曰：「我眾諸侯議事，不在其位者，不謀其政。汝何等奸回小賊，敢妄言天下大事耶！」羿大怒曰：「汝三人便欲橫行天下耶？」呼逄蒙擒出三侯，斬之。三侯大喊曰：「羿，汝萬世奸賊也。我等雖死，何慚？」眾侯懾懾，不敢有異言，便其推戴羿。羿自率逄蒙等人夏王宮，搜實貨。夏王聞變，計不知所出。羿見王曰：「天下非一人之天下，當以無德讓有德。」夏王曰：「有德者誰？」羿曰：「今日眾諸侯所推戴的，便是有德。」夏王曰：「臣弒君，可乎？」羿曰：「我曰可。」於是留王妃嬪，獨趕夏王與後帶隨奴婢十餘人出。羿遂篡位，自登朝堂，受諸侯、百官、士民等朝賀。朝賀未畢，忽然一陣大黑風從空而來，卷帶無限砂土，撲人眼鼻，人人閉目掩面，良久，羿所立朝之地陷下，羿大驚退朝。且說這是千古賊臣篡位之始，如何天地不變？是日，荊山崩，天鼓鳴。夏都之中，則雌雞啼、狗人立、豕升樓、鱉登城，馬化為蛇人於井。羿膳中忽有生糞，殺其膳官，愈殺愈多，飯甑中忽蒸殺一小兒。後宮中，夜夜有鬼魅來魘。羿但立朝時，即有黑風旋復地陷。明日避之，另立一地，地又復陷。陷地遍於朝堂。乃役夏民別築城，鑿池，起朝堂、殿閣、樓臺。另於公卿家，選女為偽後；於士庶家，選士女為偽妃嬪。國用不足，厚斂苛責於民間。令民出酒菜、糧貨、餚饌、珍饈供日夜宴樂。賢土擯棄，兇徒皆得進用。於是諸侯臣民初喜其為天子者，今俱怨恨，復思有夏氏矣！新城新宮既成，羿人居之為樂。不月餘，妖怪百出，一如前舊。羿心惡之，遂棄陽翟而歸有窮之國，子漼、羅伯得復相見，但仍不用事賊羿之王也。寒浞為偽相，逄蒙為偽將，文武二人而促，猶專權柄。上下內外皆浞之人，浞又內通好於宮中，外洽情於國中，上誘羿於淫樂、荒游、遠征，下結逄蒙為心膂肝膽，以陰圖大事。後相五年丁亥，陽城桑林，今之澤州地也，有翌虎之獸，縱橫食人。浞請羿大獵於桑林，搜尋翌虎。此翌虎生得似山中豬，而有巨牙大口，遍身皆鐵槍，人不敢近。羿謂逄蒙曰：「此吾師徒見技之時也，吾取左目，人縫不傷珠，爾取右目，何如？」那翌虎正張爪露牙，磕人而食。羿彎弧一矢，正中其左目。逄蒙一矢，亦中其右目。矢皆貫內，虎哮咆跳叫不止，眾軍又斧交加殺之。羿命取來觀之，左目目珠尚在，矢挨縫而進，右目則珠破矣。逄蒙駭服。本年有獰飈之神，能作惡風，壞民麥禾、田捨不止，莫可奈何。浞又備車馬、齊軍旅，請羿往征之，便示威於東方諸侯。羿喜，從之往見。獰飈之神，十丈之長，三畝之寬，團團扁扁，霍霍刺刺，風行數十里，飛砂走石，軍兵不能立。逄蒙獨立，縱矢一發，貫其咽喉。羿從後一矢，隨逄蒙之矢往插逄蒙之矢尾而進，逄蒙之矢盡破，而包羿之矢在中。逄蒙又駭服。明年戊子，有河伯使者出於洞庭，日食數十人，浞又請羿南征河伯，使者便示威於南方諸侯。羿又大喜，率三軍大獵於雲夢，浮於洞庭，搜於湘沅，得之，即巨龜也。爪甲嶙峋，目如雙燈，口如煙洞，五十步之外吸人而吞之。逄蒙曰：「此從何處射也？」羿曰：「此須從鼻竅貫於其目，內破其珠，不得決鼻竅而出目外。」羿射左，蒙射右，皆中而龜墜。眾軍取之，視左矢人鼻，孔圓不傷目，珠破於內而不見矢。右鼻微出血，目珠未破，入稍低也。逄蒙又駭服。己丑，有西戎大亂，乃，雕題之人，從崑崙之墟而來。浞又請羿示威西方，羿又大喜。西征，與雕題之人大戰於二華之野。其人身長二丈，板齒長牙，能食人，手持盾遮羿之矢。羿平生矢無虛發，見其可遮，便不射。雕題不見羿射，便稍放心，用盾障面，以目從盾竅中窺羿。羿發一矢，正從盾竅釘入雕題之目，便不得脫。雕題跳跋於地，良久而死，地成一窪。逄蒙又大駭服。每浞安排引誘羿一番。皆中羿之意，羿喜而去。浞守國即竊通其宮中，外賂其臣役，使內外人人願浞為天子。又逄蒙每一番駭服，即有一番暗恨：「如何我技只不如他？若無了他，我便是天下第一人也。」心中隱隱有反噬之意，但無計能施耳。後相八年庚寅，猰貐之獸為害於雲中之野，浞又請獵之。窺逄蒙之心，竟有異者，遂先飲醉逄蒙，乃語之曰：「大司馬之射，可謂神矣。然每射輒不及主君，何也？」逄蒙乘醉而言曰：「恨多。」浞曰：「何謂也？」曰：「恨多彼一人。」浞遂留蒙。待其醉，乃扶之，語曰：「子恨多彼一人，何不除之？」蒙愕然曰：「有是乎？吾醉宴言矣。」浞曰：「子盟誓，果真，吾教子，不然，則殺子。」蒙遂盟。浞乃教之曰：「獵而返，子先驅入城，待君於門，以箔自蔽而飲食，乃注矢立門側。吾出迎而醉君，子乃射斃君。子即收其外之兵，我則收其內之人，以待子人宮同樂於此也。況彼弒有夏之君，吾今弒彼，天下諸侯必無言不過，謂天道好，還矣！」逄蒙大喜而去。先驅導羿出自窮門，獵於雲中，射殺猰貐之獸，游逾月而還。師至窮門，逄蒙先人，浞引羿之家丁衛士出迎，先飲醉羿，乃擁護羿人窮門。將人天暮門側，暗中有人忽發一矢，貫羿喉。羿醉中失避。既中矢，猶能大呼，曰：「必逄蒙也。」回頭見浞，曰：「必是汝謀也。養奴僕者如是，悔不用五臣一子之言，致有今日。」遂自拔箭氣絕而死。後余季岳有詩笑之曰：窮國窮君擁大邦，生前通達豈如常？如何又向窮門死？更作窮神見夏王。窮邦窮乓死窮門，卻是生前一帝君。生前嚇奕奸天位，死後淒涼入典墳。原來羿待家眾素酷虐，內外皆喜。浞惡羿，跟浞來迎，羿者皆欲殺羿者也。羿既死，逢蒙出城，收兵。浞與家眾入城，家眾遂將羿洗剔入鼎，烹為肉羹。時子漼、武羅伯在管涔山麓村居，不欲與國事。明日，浞使人召漼、羅伯來，而使逄蒙待之於窮門，與之羹曰：「此君之肉也，君子食羹而後入門。」漼悲泣曰：「君不聽賢人而用小人，故至此也。吾何用命哉？」拔佩刀誅逄蒙，不得，遇害而卒。羅伯大號曰：「君不親骨肉，故舊而用奸邪也，故至此。君與子死矣，吾何用命哉？」亦拔佩刀誅逄蒙，不得，遇害而死。浞聞之，乃召逄蒙引入宮，伏家眾，用毒酒。先出宮嬪美人備酒，酒酣，以毒酒進。蒙飲其毒酒，乃大醉而倒，呼家眾出擒殺之，曰：「此殺師弒君不義之人，令碎屍百段，以祭羿、漼、羅伯。」實以除二之患。曰：「皆逄蒙之謀也。」
　　後人鍾伯敬感歎之，而贊曰：
　　　　窮羿羹，逢蒙祭。生熟殊，一麋碎。當其始，何特異？已誼深，已恩至。一桓桓，上國使。下招攜，棄子弟。一望色，遽孚神。作之師，作之君。左經文，右緯武。豈祿輕，而可怒。骨肉離，故舊遺。養國士，是耶非。嗚呼！匪林邛令，安所用其琴心？匪魏無知，安所見其奇計？既負主於其賓，自殺師於其第。仁主之家可屠，恩王之身可殛。施者何隆？報者何極？苟去仁義而利之懷，則三才五教之常，又何所其用惜？嗚呼！
　　逄蒙既死，寒浞遂獨擁有窮之國都，代羿之王，用羿之貨，役羿之臣民，御羿之妻妾。明年而生子，曰硜。又明年而生子，曰豷。但不知後來結果如何，且聽下文再說。
