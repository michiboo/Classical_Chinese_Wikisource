
　　卻說子牙之妻馬氏見其老而不遇，終朝求去，道：「姜子牙今七十以上，竟無顯大，吾請與子訣別。」子牙曰：「吾年八十位至封侯，爾且暫守目下之貧，富貴之樂終有在也。」馬氏快快不悅。
　　一日，垂釣海濱，馬氏饋餉，子牙迎而受餉，恭敬如賓。子牙乃按竿垂釣，坐石礬而啖飯。馬氏私視籃，並無片鱗。及以釣視之，則其釣不曲鉤，但直針而已。乃怒曰：「吾以子為時未遇，甘守貧窮，然不知子乃嗤嗤之士，何足怪其貧落？」子牙曰：「何謂也？」馬氏曰：「絲不投餌，釣不曲鉤，其魚從何而得？子將窮困至死，又何尚望封侯乎？」子牙笑曰：「吾絲不投餌，釣不曲鉤，不釣魚鱉，獨鉤王侯，此非婦人之見所能知也。」馬氏曰：「雖釣王侯，亦必曲釣而得，焉有直釣而能取者乎？」子牙又曰：「吾寧向直中取，不可曲中求。爾且歸家，再過數年不遇明王而取富貴，誓不立於天地間。」馬氏不對而歸。
　　子牙終日垂釣，只見民有扶老攜幼擔囊挈餉，紛紛西行，接踵不息。子牙怪而問之，行者曰：「商王無道，苦虐生民。今聞西伯侯以仁政施於四方，鰥寡孤獨各得其所，為其民者，老則衣帛食肉，幼則不饑不寒，四民樂業，草木沾春，所以吾等欲避商而西投也。」子牙聞言，浩然歎曰：「西伯既善養老，吾盍西歸乎？」遂收綸竿，摯妻孥，奔往歧州。
　　至潼關下，但見老幼男女數千，悲號不得過關。子牙問其何故，眾民曰：「關主以我等為逃亡之民，不肯放開關。」子牙問：「關主是誰？」眾民曰：「正主太子殷郊，副主乃國舅姜文煥也。」子牙遂直扣關門，求見關主。關主問曰：「汝何方人氏？」子牙曰：「小民乃商都之民姜尚也。」殷郊曰：「求見為何？」尚曰：「吾聞良禽擇木而棲，良民擇地而主。方今商王失德，苦虐百姓，民不堪命，父母凍餓，兄弟妻子離散，故民欲棄暴歸仁，以求自活。今殿下以此等為逃躲之民，不肯開關，罪其去商。民死不足惜，然民亡財竭，國家豈能獨安？且商王寵妲己，嬖費仲。姜皇后無罪見投，東侯伯因諫被醢。太子遭廢，國舅被謫。此乃三綱殄絕，倫理乖違。公等名呼君父，實皆仇敵也。」
　　太子默思不語，姜文煥不覺放聲大哭曰：「昏君實我殺父之仇，如何更為守關？」即令開關放其流民。又說殷郊曰：「殿下有君父之義，不可棄職，吾願西投求兵伐商。」殷郊曰：「我母因妲己而死，梅伯因我而亡，我亦同母舅西投，借兵除此妖婦，以雪母恨。」子牙曰：「二公皆商家臣子，豈可背叛？況當今未有明王出，公等必欲報父母之仇，不如暫守潼關，俟後有兵東伐，會兵助陣，生虜妲己，以雪前恨可也。」殷郊喜納其言，欲留子牙。子牙辭曰：「尚本細民，不足奉承左右。且商王聞知，必以殿下招亡納叛，得罪反重。」殷郊然之，放子牙下關而去。
　　卻說子牙將至歧州，遙見二士蛾冠博帶，狀貌非常，端坐息於道旁樹下。子牙進前長揖曰：「二公何方人氏？」其士曰：「吾等乃孤竹國君之二子伯夷、叔齊也。」子牙忙拜於道，曰：「公子何以至此？」伯夷曰：「吾弟兄因讓國而出，欲投於商。商王失政，故處北海之濱，亡世三邱。今聞西伯發政施仁，尤善養老者，故徒步而來，拭目西方太乎？」子牙歎曰：「得天下者，得其民，吾知商德喪矣！」遂相辭而別。夷、齊竟隱岐山之西，不在話下。
　　且說子牙既人歧州，遍遊都內山川，無一可棲之所。一日，游於城外，見樵夫，問曰：「吾乃遠方細民，漁釣為生。今聞西伯行仁，是故挈妻孥來投。路僻人生，不知何處可垂釣，敢煩指引，使漁樵皆在春風之下，有何不可？」樵者曰：「此去西南五十里，有地名曰『磻溪』，原從渭河而出。此處石室深邃，林下蒼蒼，兼有石室清幽，波濤洶湧，乃魚鱗所聚之處。子欲釣魚為生，非磻溪不能以為長久之計。」子牙謝曰：「子試為我指引，何如？」樵者辭曰：「吾有老母在堂，採樵為活，不能遠出。今鄰友亦是漁者，可令引子而行。」子牙曰：「感承子厚意，願乞姓名，以為他日相逢之志。」樵者曰：「吾家住歧山之西，姓武，名吉是也。」子牙辭謝武吉，遂攜妻子與漁者溯水而上，次日行至磻溪。果見石室清幽，波濤洶湧。浩然歎曰：「不緣漁父引，豈得見波濤！」遂謝漁者，安居石室。卻說磻溪上有大石，子牙終日立於石上，垂竿而釣。不覺三年之間，鬚眉皓白，並無賢士往來，獨有樵牧之夫相為鄰友。然子牙甘守清苦，以仁義之風化諸樵牧。磻溪前後村中民戶皆服其化，亦有清高氣象。獨其妻馬氏不樂貧困，一日又詰子牙曰：「子言年至八十位已封侯，今日東遷，明日西徙，寂寞如故。年光屢換，如之奈何？」子牙慰曰：「吾觀西北有祥雲瑞氣，三年之後，必有明王來此。汝宜暫守清寒，富貴指日可得矣。」馬氏鬱鬱不樂。
　　一日出釣磻溪，見一樵者扣歌而至。近前視之，乃故人武吉也。姜尚曰：「子何至此？」吉曰：「吾乘間訪親於前村，因來謁子。」尚即收釣，延入茅，一煮魚酌酒以敘故舊。姜尚熟視吉之相貌，驚曰：「子何神采俱散，昏黑障天庭，非傷他人，則為他人所傷。」武吉泣曰：「吾死不足惜，但有老母無養，子有何術，幸為我圖之。」尚笑曰：「死生禍福皆係於數，固非人力所能遷改。然子倘有事變，即來磻溪，吾當與子謀議。」武吉辭謝而歸。
　　一日，採樵賣於城中，門吏攔索錢物。武吉曰：「西伯之政，關隘城市俱察往來奸細，不收商賈之稅，魚梁水利與民共而不禁。今吾賣柴之夫，錢物僅足保身，爾敢背上而欺下乎？」門吏大怒，即欲歐吉。吉拔樵斧便打，這也是他合當有難，姜尚合當發跡。門吏措手不及，竟死於樵斧，傷下馬綁。武吉來見西伯，西伯令其供招，武吉即具始末以上。西伯曰：「噫，此吾教化未孚，以致奸吏欺壓下民。本當赦爾歸家，爭奈人命為重。亦不治爾償死，但囚係三年，以贖死罪。」衛士即押武古人於土牢。只見門無鎮錮，不設監司，惟有木刻吏人而已。武吉怪問其故，衛士曰：「西伯德教，不以纙絏堅獄以拘罪徒。但有頑民不遵教化，只畫土為牢，刻木為吏。罪徒雖欲逃亡，慕其德義，不敢虛脫，此西伯仁政所致也。」武吉淒然下淚，曰：「西伯仁化若此，吾罪雖死無恨。但有老母在堂，旦夕無人侍養，豈能握度三年？」衛士曰：「汝既有老母，又無兄弟，吾即代爾奏聞，使伊免罪歸養。」武吉拜謝不已。衛士即以告於西伯，西伯曰：「吾以仁孝治民，豈可囚人之子而絕其母乎？」遂令取出武吉，令其歸家安奉老母，自來赴獄。且誡吉曰：「旬日不至，差人捉到，死罪不赦。」武吉叩頭謝罪，忙跑歸家。
　　時母聞吉被囚，憂惶號哭。見吉歸家，且驚且喜，曰：「吾兒焉得逃回？」武吉具西伯德政以告母。母曰：「上既如此，不可違刑，汝宜速赴囚係。」武吉泣曰：「吾赴囚後，母之甘旨誰人侍奉？」母曰：「不必慮，吾織紝足延歲月矣。」武吉不從，自思姜尚言語，即日投入磻溪，來見姜尚，求保身之策。尚曰：「吾曾言死生有命，自非人力所能保。然吾有一小術，亦能救子。」即在石室布一掩星局，縛一草人置於局中。燃燈一盞於腳下，密演袖咒，口含清水，噴滅其燈。左手望西北一招，牽起黑雲，掩卻武吉之辰，投草人於渭水。乃告吉曰：「汝暫隱於家，七日不出，西伯再不來拘子矣。」
　　待過旬餘，西伯疑吉不至，群臣皆曰：「此乃頑民，重違犯罪，可令衛士捕獲，斬之以驚頑民。」西伯曰：「吾演先天之數，武吉投河而死，其象已沒，何必搜尋？」君臣正議之間，有商都一萬三千流民投告西伯曰：「崇侯虎日與妲己蠱惑商王，苦虐生民，使民凍餒。我等皆無天日，故投賢伯臺下，願乞處置。」西伯慘然不樂，閎天奏曰：「主公廣行仁政，今關南堯山之下，其地廣闊肥饒，人煙稀少。可遷一些流民居於堯山，因其家口，派與田地，使其耕布就食。」西柏嘉納其言，即准施行。
