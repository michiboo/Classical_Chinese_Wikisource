
　　話說禹王乃黃帝的玄孫，姓姒氏，鯀之子。母名志，號修己，有莘氏女。修己未生禹時，見有流星貫昂，夢接而意感有孕。又吞神珠薏苡，至歲壹月－－堯帝戊戌五十八年六月六日，修己胸坼而生禹於僰道之石紐鄉，即今四川龍安府、石泉縣石紐村，禹穴是也。禹生得身長九尺二寸。堯時，洪水滔天，鯀治水無功，被舜所殛。禹降在匹庶，舜舉禹，使續父業。禹傷父鯀功不成受誅，乃勞身焦思，欲蓋父愆。當時，他應帝命，去治水。
　　禹始娶塗山氏之女，名憍，生子啟。甫四日，禹往治水，別塗山氏而去。啟呱呱而泣，禹弗視而去。帝舜又使伯益掌火，領朱虎，熊羆偕禹行水。禹又用方道彰、宋無忌二人為風火二將，道彰能降風百里，無忌能口吐烈燄。又用馮遲、馮修、江婔、江妃為水將，二馮多力善決，二江多巧善淚。又用禺強、庚辰二人為左右將，二人俱力舉萬鈞，能鞭山鑿石，驅凶捉怪。又用章亥、鑒亥為步將，日行千餘里。這恰是天地合該成平，大禹合該有天下，故天降之多神人助他。因用禹治水時，不怕山靈水怪，深淵可以見底，幽洞可以開門，鬼幻可以使他，主形神異可以識他。性情行劃幾多奧妙，山川識盡幾多幽玄。精物至德愈明，聖身無癘，所以叫作神。禹初治洪水，先觀於河，見白面長人魚身，出曰：「吾河精也。」授禹河圖而退，入於淵。
　　且說神禹每行一地，先自己登高相視地脈。見有山林蒙翳，陰氣晦昧，土脈難明。水勢難通處，又見有川澤草莽多藏怪物，人民難到處，這原都是乾地，被大水浸沒久了，如此紛雜，因此人無行道，水愈不行。俱命伯益領風火二將方道彰、宋無忌放起一把無情火焚之，神鬼精怪、毒蛇猛獸奔竄而去。為禍者，命左右將擒之；不為禍者，驅逐他去便休。凡異禽奇獸，命伯益記其聲名，異寶取供用。山川之神，用物祭祀之。水淺處，命二馮決去其壅滯；深處，命二江直窮到底。山石為梗處，命左右將攻去之。遠近程途，使章亥步之。
　　話說神禹治水，書所記始於壺口之山，其治龍門也。鑿呂梁之石為砥柱，為三個門，以通水。南曰鬼門，中曰神門，北曰人門，是為禹門。閒話休題。
　　且說治水在中山的事跡說起。你道先到哪一個地方？先到甘棗之山。這山，洪水所出處，其西流至於河。山上出些什麼物件？出杻木，葵本而杏葉，黃花而莢實。又有個獸，生得如𤟩。有個老鼠，背上有文，名叫作𤟩，被眾人拿住。禹王卻也不知，叫諸將來問：「這鼠叫甚名？這獸叫甚名？」諸將未及答應，不知這些獸皆自古至今成了精的，所以它會說話。那□精便道：「聖人，我名叫作虺，那文鼠叫作熊。這鼠，人吃它，可醫治得病癭的症。」文鼠在旁道：「你害殺人，若此中有人病癭的，卻不誤了我性命？」禹王道：「勿驚，我們視眾生如一體。你既不害生靈，我也決不殺汝。」虺又報了這些草名，禹王便發放虺、鼠二精去了。𤟩精去了又回，報禹王道：「蒙聖人赦宥，此去二十里，有個歷兒山，其上有個木，名楝，又名櫪。這木生得莖方葉圓，開黃花，結實似棟，如指頭大，色白而黏，可以浣洗衣裳。人吃它不會忘記事。又東十五里，有個渠豬山，多豪魚，生得似鱔一般模樣，喙是赤的，尾是赤的，它的羽毛醫得白癬。前去脫扈山，有草如葵，名植楮，鼠見它則懼。吃了這草，令人不昧。金星山多天嬰，生得如龍，骨可以醫癰病。牛首山有勞水，西注於潏水。這水裡多飛魚，生得如鮒。吃他可已痔衕之疾。我只曉得這些，其它不曉得了。」禹王道：「這也是你好意，前面也不勞你說。」虺精叩頭去了。禹王歷這幾處，果如虺精所言。至了霍山，有個獸，生得似狐狸，是白的，有鬣，名朏朏。這朏朏養它在身旁，可以止憂悶。
　　話說這狐狸性淫，見人便要搏，它欲與他交媾。它見治水有許多人，它性淫起來，手持木棍，跳躍向人前，兩腳並立起來。禺強見了，呵呵冷笑道：「這狸精命蹇，遇著我。」舉刀來殺，狸精全不驚懼，舉棍相迎。戰至二十合，卻被禺強雙手拿過身來，見丁禹王。禹王道：「你在此山多迷惑人，本當殺汝。第前面山中妖魔你是曉得的，早報與我知，我便饒你命。」狸精道：「前去五十二里，有山名陰山，多岩石、文石。這陰山中有小水出，中有草葉如柳，而四方結實，如赤菽，吃它，耳聾的便好。此去四百八十里田地，乃鼓鐙山。山上有歷兒塚廟，過它地，卻要祭賽它。又此去八百里田地，有座鮮山，有個鳴蛇王。它生得似蛇，有四翼，聲音如擊磬，這是主大旱的魔王。鮮山去三百里田地，有座陽山，陽水出其中，北流注於伊水。其中有個化蛇王，生得面似人，身如豺也，生有雙翼，聲音如叱呼，這是主大水的魔王。它兩個是相交的好朋友。大聖前去治水，卻要防這兩個。」禹王道：「我自理會得。」狸精叩首去了。於是禹王自霍山，北五十二里，至合谷山。又三十五里，至陰山。東北四十里，至鼓鐙山。但見：
　　金谷多薝棘，未審是草是木兒。陰山有雕棠，食之治聾，更為奇。礪石、文石皆所產，少水出兮無障陂。鼓鐙赤銅，榮草地草，食治風，更足奇。迤颺來至塚兒廟，神靈顯赫阻山崥。禹王與眾兵將來至鼓鐙山腳下，忽然煙霧四起，陰風颯颯，白日當天，昏黑不見路。眾人皆道：「好怪！好怪！」禹王道：「這是塚兒廟裡神來討供獻也。」出令道：「到廟查明邪正，備物奉祀。」此令一出，煙霧四散，陰風收了，時日正中天。禹王大眾上山，果然有一所廟宇。時將黃昏，禹王下令安歇。自己與諸將安插廟內，獨步迴廊，靜察氣色，煞有清象。顧宋無忌、朱虎曰：「是非惡神，當用享祀。」二更時候，宋無忌、方道彰二人掩了陽氣，同入廟後殿來。謁塚兒神。有青年童子守後殿門，道：「二位將軍來此何事？」宋無忌道：「特來拜訪尊神。」童子道：「容先通報。」頃刻，塚兒神頭戴金冠，身被綠袍，迎二人進。分賓主坐定，道：「二位將軍下顧小神，有何見教？」方道彰道：「特欲問前程路耳。」塚兒神道：「有大聖天威，百靈咸助，何所忌憚？特陽山化蛇，它好大水。諸君來治水，是彼對頭矣！」無忌道：「有什麼神通？」塚兒神道：「化蛇甚多，有神通者只是一個頭目，它在伊水上三千年了。且與鮮山鳴蛇為友，彼必來相助，此在鮮山也三千年了。它鮮山多金玉，遍身玉飾金妝的，便是鳴蛇精；遍身用五色寶石妝飾的，便是化蛇精。擒化蛇則水勢消矣。」方、宋二人道：「承教承教。」辭塚兒神，出祠前不提。次日，禹王設祭禮，和毛吉玉宰大牢為獻，祭畢前去。三四日到了鮮山，不見動靜。不兩日到了陽山、伊水。
　　話分兩頭，這化蛇精早已查得禹王來治水，卻要分它水源，似不便它。它率了千千萬萬化蛇，各執兵器，在伊水上顯起神通。禹王要將水壅塞不通處開導，它卻壅起波浪令人掘不得。禹王道：「這是水裡怪。」命婔、妃二人去捉它。江婔輪刀，江妃持戟，沒水殺入。正逢化蛇王，果然遍身用五色寶石妝飾滿身。江婔喝道：「妖蛇速退，免受分屍。」化蛇大叱一聲，輪戟相迎。戰了兩個時辰，化蛇戰兩人不過，力乏而走，躲入伊水洞內藏了。二江上岸報知禹王。禹王道：「此小怪耳，且看它有甚伎倆。」禹王又一邊令人治水，終日並不見化蛇一個影子。到第二日早，忽聽得伊水下、陽山上喊殺連天。方道彰道：「此必是請得幫手來了。」宋無忌道：「必是邀那鳴蛇精來。」二人乃走上陽山一看，但見那鳴蛇遍身金玉，聲如擊磬地硜硜然響道：「你不該上門來欺人。」手持金劍一口，舉起四翼，對宋無忌面上撲來，好不疾溜。宋無忌將劍撥開，方道彰拔刀相助。他四個翼搏來搏去，飛上飛下，翅闊膀大，收拾不來，被方道彰一刀砍下一翼。鳴蛇喊聲救命，跌下地來。方道彰向前命眾縛了。那化蛇精仗著鳴蛇威力，也驀上岸，與江婔二人戰。聽得鳴蛇被捉，驚得腳酸手軟，即忙舉翼飛上雲端要走。禺強見得明白，一箭向空射去，射中化蛇左翼，也跌下地來，被眾人捆了，俱押來見禹王。禹王道：「一旱虐為災，一擁水害民，罪在不赦。」發出斬首。下令道：「罪魁已除，其餘饒它，再不許兩家族類水旱害人。」眾小妖各個唯唯，藏身而去。
　　又二百里，至昆吾山，山多赤銅，有獸，生得似彘，有角，有音如人號哭。一般見人來，成群在那裡躑躅。禹王見了道：「這物叫作讋蚔，人吃它心，不昧。」於是眾人都去捉來烹吃，俱有百餘斤重。又百二十里，至葌山。疏通葌水，北注於伊水。三百八十里，至蔓渠山，伊水從中出。禹王命眾疏通蔓渠水，使東流於洛。忽山中跳出兩個獸，人面虎身，叫聲如嬰兒，要來搏人吃。禹王見了道：「這獸名馬腹，性好吃人。」命禺強、唐辰往捉之。禺強先往，唐辰也去。那馬腹對面撲來，禺強側身避過，馬腹嚇了一跳，被禺強攔腰一大木棍，馬腹負痛，回身又對禺強一撲，禺強又閃在一邊，亦被攔腰一棍。禺強力大，這兩棍卻夠馬腹受用。馬腹腰疼，不能再撲，被禺強幾棍完成了命。那一隻也被唐辰打死。禺強、唐辰又尋上山去，撞著二三個人面鳥身的神。前相迎曰：「予三四人此山神也，二凶既已除去，幸勿殺別生靈。」獻上金玉竹箭曰：「此蔓渠小山產也，」禺強、唐辰俱辭不受。禺強乃擇用毛色禽獸，投一吉玉祀之，而不用糈奉供。
　　又至敖岸山，破牝羊，祭熏地之神。至青要山，珍水出其中。禹命導珍水北流，注於河。有武羅神，名魈，生得人面豹文，小腰白齒，穿兩耳戴金銀器，他聲如鳴玉。禹祀之，磔羊一頭以祭，雄雞一個瘞之，糈用稌米。東十里，騩山，正回之水出其中，禹亦命導，北注於河。回水多飛魚，飛上則眾網之，或杖擊之，狀如豚而赤文。禹王曰：「你們怕雷震，食此魚則不怕雷，且可以御兵，不傷損也。」於是各取其肉而啖。又東四十里，至宜蘇山，山多金玉，玉之水出其中。禹命導向北，流注於河。
　　又東二十里，至和山，太吉泰逢氏所居地，九水所都處。這九水曲回五重，合而北注於河。泰逢氏沒，遂為此山之神，生得如人而虎尾，好居於荀山之陽，出入有光。遠語眾將曰：「善扶大聖治水有功，生靈之幸也。」眾人見之，望空而拜。禹王遂設牡羊一副，陳飾吉玉。又用一雄雞瘞之，糈用稌以祭。曰：「此泰逢神，動天地氣也。」又經鹿蹄山，山亦多金玉，甘水出其中，令北流於洛。又五十里，扶豬山，虢水出焉，令北流注於洛。又西一百二十里，有獸如蒼牛，名犀渠，性好食人。正逢章亥、豎亥二將先行開路，犀渠施它猛力，見他二人來，喜不自禁，自如嬰兒一般叫跳。章亥正到，犀渠從山岡上來，張牙露齒，不分好歹，向前便咬。章亥掄起鐵錐來鬥，你看它：
　　犀渠性狠，劈頭跳來，向人撩。將軍威，大鐵錐無情如風飄。犀渠道：「我山中獸王曾千載。」將軍道：「我天上魁宿下九霄。」犀渠道：「貨送上門難捨割。」將軍道：「路逢不平怎相饒。」一往一來，一舞一跳，霎時間獸王力乏伏山岡，低頭乞憐把尾搖。
　　那犀渠力怯，伏在路中，如嬰兒叫得可憐。章亥說道：「不知你害了多少生靈，今撞著我，也是你命合該盡。」犀渠聞得此言，爬起便走。章亥趕上，又鬥上半晌，被章亥幾鐵椎結果了。於是大眾上山看水源，滽滽之水出其中，而南注於伊水。走出一個獸來，生得似獳犬，身上有鱗，毛如豬鬚生鱗間。大眾喊道：「麟也！」禹王見了道：「此獸名，非麟也。」離鹿蹄山，直抵立扈山。凡九山，一千六百七十里。玄扈之神生得人面獸身，人過此山者，神要索人肉供獻。知禹王為此經過，他顯起神通，半空裡起了一陣旋風，霍的一聲響亮，走石飛沙，鍾伯敬有詩云：
　　　　淘淘怒卷水雲腥，黑氣騰騰閉目明。
　　　　嶺樹連根都拔盡，野梅帶幹悉皆平。
　　　　黃沙迷目人難走，怪石傷殘路怎行？
　　　　滾滾團團平地暗，遍山禽獸發哮聲。
　　當時，開路前隊將軍章亥、豎亥，他二人見這風來得不善，按住腳步，只見空中一人面獸身的神道：「還我人肉供獻來。」章亥對豎亥道：「原來是這個毛神，舞弄神通。」答道：「供獻少不得，你要的人肉卻是沒有，我大聖志在安民，豈害生靈？」玄扈神道：「我這例卻壞不得。」章亥道：「今遇大聖，必須倒了這例，還須送我們些過山錢。」玄扈神大怒，落下雲頭，手拿巨斧，攔住去路道：「誰敢過此？」章亥掄起鐵椎來鬥，鬥上二十合，豎亥也持鋮相助。玄扈神氣力不敵，被章亥額門一椎，化作一道清煙走了。豎、章二人尋向清煙趕去，到山凹處一石洞前，神現出本像，入洞藏了，把洞門緊緊閉住。章、豎二人喊叫毛神出來，玄扈大驚道：「他如何尋上門來，卻不尷尬？」叫兩個小妖門內復道：「恁大聖過去也罷，莫上我門來索我的過山錢。我立扈不比柄山、白邊山多金玉，熊耳山多水玉，牡山多文石竹箭，得把來送與大聖。我玄扈之水只出些馬腸之物，不敢褻瀆大聖，煩將軍發慈悲方便吧。」章、豎二人聞得這言，笑道：「煩你對玄扈神說，不要你金玉文石，再不許吃人肉，我便休。」小妖走去，來回報道：「我家大王道『遵命』。請將軍過去。」章亥道：「這毛神膽嚇破了。」回命禹王。禹王道：「一路有神便祀，莫缺它禮。」吩咐用白雞，以彩衣衣雞身上，而不用糈。曰：「只此也，強似人肉，祈禱以福民為事而已。」立扈神見禹王如此有禮，從後便不想人肉。禹王又自鹿蹄山至良餘山，導餘水北注於河，導乳水東南注於洛，導蠱尾山龍餘之水注於洛，升山黃酸之水北注於河。凡十六山二千九百八十二里。至升山塚，祀升山神，禮用太牢，嬰用吉玉，祀首山魈神。禹王曰：「此魈神十六山之總神也，祠用稌黑，犧太牢。」又用櫱作醴酒，令人舞干盾擊鼓，嬰用一璧玉，祠屍水曰：「此天神所憑，以肥牲祀之。」用一黑犬於上，用一雌雞於下，刲一牝羊獻血，嬰用吉玉。又加繪彩之飾享之中。
　　次平逢之山，南望伊洛，東望谷城。有一神最毒惡，生得如人，有兩頭，名驕蟲，是螫蟲之長，他的山洞是群蜂之廬。他知禹王至也，要來索供獻。率了那螫蜂、蜻蜒各樣草蟲成了精的，變作小兒，百數十隻，皆手持長槍，攔住去路。禺強、唐辰先行，眾小妖道：「慢來慢來。」禺強看了道：「好笑。」乾淨都是小兒怪，長不滿二尺五寸，重不滿八九來斤，亂刺亂打將來。禺強、唐辰大吼一聲，舞刀砍去，小鬼驚慌，各把身一抖，現出本像，飛將起去。須臾間一變十，十變百，百變千，千變萬，都變成無窮之蟲。只見：
　　　　滿天飛促織，遍地舞蜻蜒。
　　　　蜜螞進頭額，螫蜂刺眼睛。
　　　　班尾前後咬，牛蜢上下叮。
　　　　撲面漫漫黑，消消鬼神驚。
　　紛紛的千千萬萬都向前，把禺、唐二人咬的咬，叮的叮。撇開百多個，便有萬多個來。刀砍不著，椎撥不開，滿身上纏繞了十數重。雖不到它傷了性命，卻是上下前後咬得好生暴燥。兩個被咬叮不過，在地上亂滾，再莫想它肯飛向別處。禹王大眾到了，見這二人受此大虧，忙喚方道彰、宋無忌道：「可疾用風煙，才能夠救他兩個。」方道彰領命，呼起一陣大風來，吹向飛蟲上去。宋無忌口裡吐出一道火煙，隨風薰去。風捲煙來，那千千萬萬飛蟲被風刮上半空，四散不能相助。又被一陣火煙急得無門可躲，百兒十個小兒妖薰得淚流眼昏，咳嗽不停聲，急急收了變化，躲向洞穴裡藏了。驕蟲見這光景道：「你破了我蟲精，我也因計就計，來毒你。」吐出一陣螫氣，雜向那風煙裡面去。方道彰見小兒妖已走，不防它，把風一口收入，誰知風裡有螫毒，宋無忌亦不防它，把煙一口收入，豈知煙裡亦有螫毒。二人收了毒氣，在腹裡鬧將起來，眼淚汪汪的抱住胸肚嘔吐。禹王道：「二人中了螫毒，這毒只消用一雄雞可解。」叫手下尋一個最大雄雞來，約尺五寸高，十來斤重。禹王大喜道：「此鬥雞也。」叫拿在驕蟲山上，替他二人穰災。只見拿大雄雞到山上，那雄雞聞了螫氣蟲意，鳴了幾聲。驕蟲頭昏起來道：「雞吃百蟲，螫氣卻用不得了。」又只見方道彰，宋無忌二人口裡吐出兩個螫蟲，卻被大雞一口吞盡，二人無恙。於是禹王率眾過山。
　　西四十里至廆山，交觴之水出於其陽，而南流注於洛；俞隨之水出其陰，而北流注於谷水。又三十里，瞻諸之山，㴬水出其中，而東南流注於洛；少水出其陰，而東流注於谷水，今之慈澗是也。又西三十里，婁涿山，瞻水出其陽，而東注於洛；陂水出其陽，而北注千谷水。又西四十里，白石之山，惠水出其陰，而南注於洛，其中多冰玉；澗水出其陰，西北注地谷水。又西五十里，谷水山，多谷，其下多桑，爽水出其中，而西北注於谷水。又二百四十里，谷水共出於嶓塚，而東流注於洛。橐水、淄水皆流注於河。三百三十里夸父山，今弘農湖縣，湖水出焉，而北注於河。自平逢山制服驕蟲到於華陽山，凡四十山七百九十里，西嶽神在焉。禹王曰：「此西嶽正神也，六月祭之如諸岳之祀法，冀天下安寧。」於是凡七經，至休與之山。這山有個神人，名曰帝臺，性好圍棋，常與仙神博奕於一大石上。當時留有仙跡，棋子五色而有文，形狀如鶉鳥之蛋。帝臺的博棋石，當時常禱百神於其上。東去三百里乃鐘鼓之山，帝臺神人觴百神的所在。禹王到了鐘鼓山，只見那山上幽奇處可望而不可到的所在，見帝臺在那裡與眾神棋酒。有一神女生得美麗絕群，正是：
　　　　儼如西子離金座，嬌似楊妃下玉樓。
　　　　猶把琵琶半遮面，不令人見轉風流。
　　禹王叫過來朱虎、熊羆道：「你道那女仙是什麼人？此東去二百里，姑媱之山，原日帝女死於此山，名叫女屍，其神為仙，她的委形化為窯草，草葉相重，花黃，實如蒐絲。這草葉人服之，最為人所大，又名荒夫草。此女子即帝女也。」朱虎曰：「我前日過密山，見密山之龜戲。間以前路，龜曰：「姑媱山去二十里有個苦山，內有一獸，名山膏，其形似豚，赤似丹火，其性孤獨，好罵人。有堵山神，名天愚，居在其上。常好弄怪風怪雨。」禹王道：「山川之氣，產物各異，無足怪者。」乃設祭祀，毛栓用一羊，為羞薦，嬰用一藻玉，瘞埋之。禹王望帝臺棋處拜禱，那各神與帝臺、帝女俱遙答禮，帝女猶有環鯆之聲璆然。
　　禹王大眾過苦山，見山膏，花山頭詈人曰：「彼何人？斯到我山軀，令我飽悶唏唏噓噓。」於是過少室、太室之山。上有塚，禹王祀之，用太牢，嬰以吉玉。此神狀貌人面而三首，其餘屬皆豕身人面。不數日到了東北驕山，山有神獸圍處之，生得人面羊角虎爪，常游於睢漳之淵，出入有光。此山去千里之遙有個光山，神名計蒙者所居，生得人身龍首也。常游於睢漳之淵，出入必有飄風暴雨。計蒙與神獸名下各有眷屬，有神通不肯相讓，屢屢相爭。禹王到驕山時，兩個各執長槍正在睢漳淵上鬥，你看他：
　　　　神獸展角露爪，統率魔屬把威施。計蒙騰雲駕霧，饒有神兵來支撐。
　　神獸道：「你那惡風暴雨只好午夜枝上啼子規。」計蒙道：「你那妖光怪火不過簷前花下照飛蚳。」神獸道：「你說我怪，逞強上門煞相欺。」計蒙道：「我還屬正，肯容下流不禁持。」
　　閒話休說，有力暫施，手動爪應劍來隔，掀天覆地亦同伾。他兩個各招動妖軍神兵，在那裡廝殺。禺強、唐辰開路先至，見睢漳淵裡兩個正殺得熱鬧處。禹強彎弓在手，大喝一聲，從中射開，道：「兩家且住，若違吾令者，看吾箭。」兩個果然住了手。神獸一夥淬入淵中，計蒙大眾撥雲去了。禺強對唐辰道：「那撥雲去的必是正神，入淵的想是邪怪。」次日，黃昏時候，睢漳淵上兩家又在那裡鬥。禺強認定神獸，一箭射去，正中獸左膊，大叫一聲翻下淵中，眾妖走散。計蒙也吃了一驚，乘雲空中道：「我汝無仇，幸勿害我。」禺強道：「我助你滅妖，我不害汝。」禹王乃祀之而去。
　　至岐山，又把神涉獸，涉獸人身方面而三足。抵衡山，祠衡山之神。禹王夜夢赤繡文衣男子，自稱道：「我是玄夷蒼水使者，有簡書，內備具導水之法，君治水欲得簡書乎？」禹王曰：「願聞教。」蒼水使者道：「但虔誠齋於黃帝之岳。」禹乃退齋三日。登委宛，有青衣童子，捧一石匣，見禹王至，道：「蒼水使者有命，候君久矣。」青衣忽而不見，發石匣得命簡玉字之書，檢閱乃科斗文，與伯益辨之，盡疏水法也。
　　禹自景山至琴鼓之山，凡二十三山，二千八百九十里。琴鼓山神皆鳥身而人面，祀用一雄雞。祈瘞用一藻圭，糈用稌。於是三百里至岷山。今汶山郡，廣陽縣西，大江水所出，從東北流注於海。又東北七十里，峽山，亦江水所自出。山有九折板，出貊。貊似熊，而食銅鐵。歷十一山至翌望之山，湯水出其上，而東注於濟；觀水出其上，而東南注於漢。又歷八山至高前之山，上有水，寒而清，神人帝臺所飲漿也。人飲之不心痛，葴山之中，視水出其上，而東南流注於汝水。又洞庭之山，有二江神湘夫人居之。二女神常遊戲於江之淵府，她的靈響能鼓三江，令風波之氣共相交通。江、湘、沅水共會於巴陵頭，故號三江口，是在九江之間。九江今在潯陽，南江自潯陽而分為九，皆東會於大江。書曰：「九江孔殷是也。」你看這二女神遊於瀟、湘之上，她生得：
　　　　比玉香猶勝，如花語更真。柳眉橫遠岫，檀口破櫻唇。釵頭翹翡翠，金蓮閃縫裙。雨雨煙波外，雙雙雲水濱。欲即城難即，欲親那得親。惟有瀟湘水，長伴湘夫人。
　　又有宮五門，東通林屋，西達峨眉，南接浮羅，北連岱嶽。四山東有石樓，石樓下有兩石。這塊石扣之聲清，越名作神鉦。昔時，有一青童，秉燭飛車輪來至此山。又上有天帝壇山，禹王皆陟其地，記之。於是自洞庭山之首，歷篇遇之山，至於滎餘之山，凡十五山二千八百里，其神狀貌皆鳥身而龍首。其祠毛刉，一雄雞、一牝豚，糈用稌。凡夫之山，即公之山、堯山、陽帝之山，皆塚也。其祀陳牲玉五，後埋之。祈用酒，毛用少牢，嬰毛一吉玉。洞庭，滎餘山神也。祀皆陳牲玉五，後埋之。祈用酒、太牢。祀嬰用寺璧十五，五彩薰之。禹王治水，經中山之大略，存此也。
