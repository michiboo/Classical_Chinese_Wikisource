
　　先鋒辛甲創造大舟，接武王之駕，駕至中流，適有白魚長競八尺，躍入武王舟中。子牙曰：「此吉兆也。」即令取之。駕登東岸，屯營下寨。是夜，有火光一派自上而下，流行而覆於武王之屋，頃刻又化為鳥，其聲魄，其色赤。次日，武王問子牙曰：「此主何吉兆？」子牙曰：「白者商家正色，舟者國家之義。」白魚入於王舟，此天命歸周之兆。火赤者，周家正色，火鳥覆於王屋，亦周室當興之兆也。」武王大喜。
　　時諸侯聞西伯伐商，皆發兵至，不期而會於孟津。武王停駕伺候，不期數日，陸續而至者八百餘國，皆獻玉帛而告於武王曰：「商德滋昏，侯伯合宜征之，以救下民。」於是，武王將諸侯之兵分作八隊，前後相顧，緩緩而行。子牙之車將行，忽起狂風，飛砂走石，拔木揚塵，將子牙之蓋傘吹折其柄。眾皆驚懼，武王望見，急令前鋒旋師。諸侯譜曰：「侯伯出岐州，一路無敵，焉可因一陣之風，棄商不伐？」武王曰：「汝等未知天命耳。」即日班師，退修德政。諸侯各個歸國，不在話下。卻說紂王內嬖姐己，外嬖費仲、蜚廉，宴遊不息，群臣緘口不敢諫。武王出師，一路告急表章連次不息。費仲截下，不以奏聞。及兵至於孟津，費仲驚懼，始奏紂王。紂王大罵：「豎子，焉敢興兵犯上！」遂調蜚廉、費孟、雷開督兵五十萬，生擒姬發。邊臣奏姬發之師已退五日矣，紂亦令三將直迫入岐，剿滅西鎮，然後班師。群臣皆曰：「大王不務令德，偏信讒佞，煩刑重斂，苦虐生民。姬發承父遺業，廣布仁政，天下三分，生民西歸有二。此來正欲救民撥亂，所以大兵一出，四方響應。大王正宜修省明刑，除去讒佞，焉可興兵以攻岐哉？」
　　紂王默思半晌，令費孟領兵五千，出守潼關。又令雷開沿路增修營堡，以守澠池。二將領兵出朝，紂遂與妲己宴於摘星樓，絲竹管弦，音樂不絕。妲己見紂頗有不樂之色，復令宮女脫衣戲於酒池，百般呈戲，紂終不悅。妲己曰：「大王欲觀孕婦乎？」紂但點額，妲己遂令費仲收數十孕婦，剖胎於樓下。紂又不悅，妲己曰：「大王莫非欲觀斬脛乎？」紂亦點頭，妲己復令費仲收老幼百姓三五個，斬脛於樓下。紂又不悅，妲己即令排駕出獵。紂告妲己曰：「朕今日實不欲獵。」妲己曰：「大王有何不樂，小妾願聞。」紂曰：「西伯侯姬發興兵五十萬，打出潼關。殷郊、姜文煥盡皆拜降，海內百姓三分而有其二，所以朕不樂也。」妲己曰：「何不發兵出敵？」紂王曰：「姬發之兵已退，百姓逃亡者至今不息。」妲己曰：「百姓既叛大王而西投者，皆由刑罰輕薄故也。大王宜遣眾使，查考各方百姓，西投者收其宗族而滅之，則民畏懼而不亡矣。」紂然之，遂遣蜚廉、惡來、彭矯、方相四人循行四方，查考逃亡。比干、膠鬲皆諫不可，紂王叱退二臣，遂與妲己並駕出獵。箕子歎曰：「社稷傾如朝露，尚且游宴不止。」即具表迫至離宮。
　　時蜚廉解到逃民二十五戶，共計二百七十餘口。紂問妲己要如何罪，妲己曰：「男子投入蠆盆，女人丟入酒池。」紂即施行，男女號哭，聲震王地。箕子止住監押，遂進奏曰：臣聞禹王有訓曰：「內作色荒，外作禽荒。甘酒嗜音，峻宇雕牆。有一於此，未或不亡。」今大王內寵妲己，荒於色也；外獵不息，荒於禽也；長夜宴飲，甘於酒也；淫聲邪樂，鼎沸靡靡，嗜於音也；高建樓臺，竭民財力，峻宇雕牆也。夫禹王以六事訓子孫，言有一於此，未或不亡，況大王兼犯六者，而又剖孕、斬脛、炮烙焦民乎？夫民猶赤子也，慈愛保惜，尚恐不悅，焉有慘酷煉而能得赤子之歡心乎？今西伯行仁，大王行暴。百姓棄暴投仁，必然之理。大王正宜率德改行，遷善去非，然後可振朝綱，可復逃民，焉可又將數百民戶投於極刑乎？此臣痛為社稷驚危，故獻此言，望乞納臣之語，進臣之章，實為社稷萬幸。
　　紂王覽罷諫章，本欲加刑。奈是伯父，喝令囚箕子於南牢，有再諫者斬。群臣諫曰：「箕子乃皇伯至親，有罪不宜囚辱。」紂乃赦箕子。箕子出離宮，即臥僕於地，披頭散髮，自哭自悲。妲己曰：「箕子妄毀大王，何不斬之以示眾？」紂令費仲捉箕子，而箕子蓬頭跣足，嘔血不止。費仲押見紂王，紂見箕子或笑或哭，語話顛狂，紂曰：「此廢棄之人，殺之何益！」遂放之。箕子即佯狂為奴，隱而不出。
　　王子比干歎曰：「主暴不諫，非忠也；畏死不言，非勇也；見過即諫，不用即死，臣之職也。君有過而不以死爭，則百姓何辜！」乃直詳陳國家將亡事，明爭以進之，請王洗心易慮。因自伏於象魏之闕，死諍不肯去。
　　紂王大怒曰：「比干自謂聖人，吾聞聖人之心有七竅，試剖口視其心。」即喝武士將比干推出。比干解帶現軀，武士將劍往臍中刺入，將腹剖開，其血不流。武士將手入腹中，摘心而出。比干掩袍不語，面似淡金。百官皆失色，比干低首速行，逕出午門去了。常隨者見比干出朝，將馬俟候。比幹上馬，往北門而去。馬走如飛，只聽得風響之聲。
　　約走三五里之遙，只聞得路旁有一婦人，手提筐籃，口叫賣無心萊。比干忽聽得，勒馬問曰：「怎麼是無心菜？』』婦人曰：「民婦賣的是無心菜。」比干曰：「人若是無心如何？」婦人曰：「人若無心必死。」比干大叫一聲，撞下馬來。那賣菜婦人見比乾落馬，不知何故，慌忙躲了。只見比乾死於馬下，一－地鮮血濺染衣袍，仰面朝天，瞑目無語。世子微子具棺貯葬，痛哭不已。百姓聞之，莫不悲哀。微子歎曰：「父子乃骨肉至親，君臣有合義之宜。故父有過，子三諫不聽，則涕泣而隨；君有過，人臣三諫不聽，則其義可去。今商王殺親戮戚，拒諫塞諍，吾不早去，則成湯之祀絕矣。」遂密投於宗廟之中，抱祭器，出奔外國。
　　後人鍾伯敬讀史至此，有哀箕子佯狂詩曰：
　　　　為何披腹懇忠誠，忍覆商網及陷民。
　　　　披髮佯狂歸遁後，生生充滿一腔仁。
　　又哀比干剖心，詩曰：
　　　　逆耳忠言匪不知，人臣冒陷職當為。
　　　　剖心去後魂何在，只有清名耿落暉。
　　又哀微子去國詩曰：
　　　　人臣以義事君王，義不合今只自傷。
　　　　抱器他時存祀典，以仁濟義兩生光。
　　當時紂王無道，每賴三子諫諍，所為頗有忌憚。及三子或佯狂、或死、或逃，紂益為暴，無所不為。賢臣去盡，獨有費仲、蜚廉專權，日以餡佞為事。而紂王終日迷於酒色，不理國政，民盡怨望。一日，紂王升殿，問於群臣曰：「屢有西兵犯界，邊關報急，此事若何？」費仲奏曰：「前者姬發逆天行師，不能成事，班師而還。臣料子牙善於調理，必有東征之謀，望大王速遣良將，把守潼關。其兵若再來，終為國家之患也。」紂王笑曰：「貨卜村夫，雖有百萬之師，何能成其大事！」言聲未了，哨馬報言西伯侯大軍自出歧州，如水沖沙，似風送雨。一路關隘盡行攻破，斬縛將不記其數，今大軍將渡孟津河矣。紂王聞西兵將渡孟津，始有懼色。於是，聚集文武，以議迎敵之事。費仲曰：「我主上不必憂慮，臣舉五將，率大軍前去，則可退矣。」紂王問五將是何人，仲奏曰：「殿前左衛龍驤將軍鍾士才，右衛龍驤將軍史元格，中軍指揮使劉公遠，中軍都護姚文亮，殿前中衛都指揮使趙公明。請王點十萬兵與此五將，前去管取西兵，盡掃除之。」於是，紂王宣此五臣，各賜金花御酒，令趙公明為都督，親率大兵二十萬，直抵孟津河邊下寨。
　　先令小卒遞書與太公，次日決戰。太公得書，傳令前部先鋒，量敵交鋒。次日，兩軍初戰，不分勝負。趙公明乃移寨，屯於戰船之上，欲用水戰，以遏西兵。哨馬報其事與太公，太公乃令左翼將軍祁宏、右翼將軍高毀二人，各領本部，移寨於河北，令保駕將軍南宮适、散宜生同移武王中寨於河口，且召令中軍作樂飲酒，似無鬥志。
　　卻說趙公明見西兵數日不動戰鼓，以其不慣水戰，不敢出陣，乃令哨馬探之。哨馬回報說：「西兵中寨今屯於河口，朝夕作樂飲酒，不知為何。」趙公明言曰：「此疑兵之計，欲我兵少怠，彼即出戰。然彼姜尚才怎能瞞得我來！」遂傳令諸將今夜披掛，準定三更上岸，殺入中寨，擒了姬發，則西兵不攻自走矣。於是，史元格為先鋒，鍾士才、姚文亮為左右翼，前去劫寨。劉公遠、趙公明只守水船。
　　至夜三更，三將引兵上岸，悄無人聲。三將馬膊相挨，殺入西兵中寨。只見四壁無人，見杯盂盤饌，飲酒堆筵。三將曰：「我等至此，腹空力竭，宜盡將其酒肉飲食一餐，然後擊鼓搜營。」三將歡喜，以為天賜飲食，以助其氣。飲食未訖，只聽一棒鑼聲，西兵四面殺出。三將方且嘔心噴血，如醉如癡，顛倒不知人事，盡被西兵綁縛。太公傳令，不許放走一個商兵。諸將盡解見太公，太公命一起降卒道：「汝等能聽吾命行事者，厚賞。如不遵者，悉斬首示眾。」眾士卒皆唯唯從命聽調。太公乃命一起降卒詐報趙公明、劉公遠云：「彼三人已劫了西兵中寨，縛了西伯，請你等速部兵來接應。」一起降卒得命，直投本寨去。
　　時正直五更，天色朦朧。三將齊到船上打探信，得聞其軍卒報知三將已縛了西伯，便點兵上岸，前來接應，行不上五里程途，河北寨內衝出祁宏、高毀，蘆花畔突出殷效兩兵，截住歸路。趙公明、劉公遠知中計，正欲抽回。南宮适、散宜生從後殺來，四面八方盡是西兵，捉住二將，解見太公。太公令取出三將同斬。前三將已被毒鴆死，太公令將趙、劉二將縛於河中溺死便了。西兵船隻渡了孟津河，時春三月戊午日也。原來太公設下此宴，以擒商之三將者，號作將是蝦餌鯉之計。當時有詩為證云：
　　　　姜尚神機絕世奇，商臣淺見豈能知。
　　　　分明設下釣魚餌，不動槍刀破五屍。
　　大軍渡河下寨，太公傳令：「今我兵已近朝歌，不可輕進。諸將務要依山靠水屯寨，如有違令，斬首示眾。」於是，太公排下五寨，名作五武寨。
　　第一營：正先鋒辛甲，屯下名廣武寨；
　　第二營：左翼將軍祁宏，屯下名陽武寨；
　　第三營：右翼將軍高毀，屯下名武德寨；
　　第四營：左翼保駕將軍南宮适，屯下名武涉及寨；
　　第五營：右翼保駕將軍散宜生，屯下名修武寨。
　　按甲休兵。太公令使者遞書到朝歌，數商辛十罪。
　　卻說紂王升殿，有趙公明部下殘兵回報，五將盡被西兵所擒，大軍已渡孟津河紮寨。紂王大驚失色，正與群臣議取戰守之道。忽報西伯侯元帥姜尚有書到，紂王傳旨宣入，令近臣讀其書曰：
　　近臣讀罷，紂王大驚，言曰：「事已至此，誰人與朕領兵前去退敵西兵？」兩班文武喪形失色，皆無所措。紂王又問數四，費仲奏曰：「臣保一人，領兵前去迎敵西兵。」紂王曰：「卿保誰人？」費仲曰：「此人乃是中軍都虞侯崇應彪，即崇侯虎之子也。大王可拜應彪為征西大總兵，親發精兵八十萬與之，此人必能破得西兵矣。」
　　紂王依其所奏，封應彪為征西大將軍，以彭舉為先鋒，彭矯、彭執副之，以薛延陀、申屠豹為左右翼，大發精兵八十萬，即出朝歌，以破西兵，不知勝負如何，且看下回分解。
