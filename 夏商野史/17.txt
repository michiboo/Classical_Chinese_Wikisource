
　　卻說伊尹五就桀，只救了他罷征伐而散黃霧，終不肯恤民。畢竟再造長夜宮，極精括取天下貨財，齊備乃將入宮。其宮制廣三十里，逕十餘里。中用磚石結頂，頂仍培厚土為高山之狀，植以奇花異草周垣護之，其門在傾宮之下。下層一穴，而入是為聆隧，不見人但聞聲。五里許乃是宮門。門外左右，一紅燭籠，一白燭籠，各大如車輪五倍，以代日月。宮中以月為日。宮門之燭點十五日，宮內皆大明，是為一晝。息十五日則為一夜，但存小燈，各間閣上熒熒而已。宮室有三千大柱，小者無算。其中高者為夜臺，桀與妹喜居之。自蓋及砌，自牀至地皆珍寶也。周圍環室曰夜廊，役者居之，皆雕楹畫宇也。廊之中臺之下，周臺設幕，日夜帳，皆績錦也，樂部居之。晝則張宴奏樂，興至則解衣就歡，倦則眠，飲食俱任意。夜則息燭而酣樂，晝縱三千男女雜交。甚則盡減小燭，使男女各不相認，遇合交錯，以為快。而妹喜無所不至矣！伊尹聞之，而歎曰：「嗟乎！人道滅矣！」
　　後人鍾伯敬弔之一俚律曰：
　　　　夏桀為歡亦異哉，三千活肉一墳埋。
　　　　孌童姣女交加合，兔穴鮫宮屈曲開。
　　　　但把淫精澆粉髑，那能生氣上葭灰。
　　　　南巢悽慘終身事，好是孤魂覓夜臺。
　　桀以甲申三月朔日入宮，四月朔日才一出，謂是只住得一日，不覺已一月矣。這一月中，夏國多少天變，桀皆不知。五星皆隕，又雨日並鬥，又雨血，又雨木冰，又平柱矢流。太史終古終日告變，不得見桀。三旬乃得一見，遂執天文圖占侯法以諫於桀曰：「古聖帝明王一日三朝，與賢善公卿議論政事，凡以養道德、遏邪萌也。今君王廢明入幽，男女交縱，澌滅人紀。人道既絕，天命必終。災變異常，亡無日矣！」桀大怒，不待其辭之畢，命武士擒綁，將殺之。朝士二人，史佐三人又陳言救古。桀曰：「此皆關龍逄、黃圖等惡黨慣造妖言者也。」命悉縛，將殺之。
　　後人馮猶龍有口占笑之曰：
　　　　善類常將惡黨看，正言卻道是妖言。
　　　　賞罰是非如此用，哪愁天下不安全？
　　其六人將殺，伊尹急進曰：「臣而得罪於君王，則誠當殺之。但太史所陳者之事，是天得罪於君王。君王看天，六人可緩死也。且往年君王殺黃、關等後，有許多變異，故君王莫若自為神聖之樂以解變，而寬六人之憂，以共回天。」桀怒解，乃釋六人。尹又救了六人。而是夜，太史終古乃挈其渾儀世籍與宗族，盡去夏，奔於商侯。桀聞之，反喜曰：「妖黨怕我去矣！」乃照常為樂不止。
　　次年乙酉，地中群犬吠，夏日大霜，泰山走石立，伊洛竭。司土告變，桀曰：「此天地自然之事，何足為憂？」殺司土。瞿山地裂，司空告變，桀曰：「朕正嫌河道迂迴，此地裂，是吾意也。」乃命役民夫五萬，率諸侯之民，因其裂鑿山而通於河。伊尹聞之曰：「噫！謂天地變不足畏矣，子又何居於此？」乃去。此第五就，有功頗多度，終不可為，而去歸亳就商侯。則終古先在亳矣。
　　終古見商侯，泣訴：以為天命絕夏，君當救天下生民。商侯辭謝不敢當，而客尊終古於國。及伊尹歸，與終古密論天道。天下非桀黨，即皆不足有為者。可奉天者，惟商侯。遂默有弔伐之策矣！
　　且說天下諸侯如何非桀黨，即皆不足有為者：不足為者是善的，桀黨是惡的。如豕韋四氏，自孔甲世來，已霸行天下。在桀之世，畏桀之力，只得與之為黨。而葛氏又新起，相與屢屢助桀凶淫，以威天下。天下諸侯畏桀，即畏伍氏。伍氏因以憑陵下國，無所不至。東方豕韋氏為霸，吞並小國，三十地，方九百里。甲士九萬，車九千乘。其餘東國雖未滅者，唯唯從命，朝聘惟謹。東方九夷，又相協助之。北方昆吾氏為霸，吞並小國，二十八地，方八百里。甲士八萬，車八千乘。其餘北國雖未滅者，唯唯從命，朝聘惟謹。西方顧氏為霸，吞並小國，二十地，方四百里。甲士四萬，車四千乘。其餘西國雖未滅者，唯唯從命，朝聘惟謹。西方諸戎亦從之。南方常氏為霸，吞並小國，二十二地，方五百里。甲士五萬，車五千乘。其餘南國未滅者，與諸蠻俱亦從命。中間桀自為霸。助之者葛氏為霸，吞小國，五地，方三百里。甲士三萬，車三千乘，餘小國從之。五霸者，桀之惡黨也。其眾小國諸侯，中有帝王之冑，神明之裔，聖賢之後，先代大臣之後，典夏后氏，懿親甥舅之國。初年自立，自來朝者至今也。有被摧滅吞並的，也有不能自立，喪國亡身的，也有不得已順從惡黨以免旦夕之命的。皆所謂不足有為者也。有稍能自立，不失和好，內能勉守其國的，則所謂善者不足有為也。到修德行仁自強的甚少。惟有極西方有邰之國，棄之後，姬氏公劉者，其先不窋，於羿浞之世失國，居戎。及今公劉能修後稷之業，民富心一，乃立國於豳之谷。今邠州三水是也。國既富強，為善自固，諸亂暴之國，不敢窺伺他。亦與中原遠絕，亦不朝桀，亦不畏霸，遂為後來周家之祖。此則遠國未能有為者也。其中國諸侯，能修德行仁，節用足國，仁民愛眾，不失朝桀之禮，盡事桀之道。卻不從惡，又不黨亂。不凌弱，亦不畏強。暴主無由加眾亂，亦不敢侵者，獨有商侯而已。且說商侯在這暴亂之世，何以能自立。商侯只是修德於己，行仁於民。民既一心，誰人敢犯？其所用賢才又多，伊尹以元聖而為師，萊朱以亞聖而為傳，慶輔、湟里且以大賢而佐政，壽常、旬范以賢者而守職。凡所以勸農課桑，省耕省斂，富善恤窮者，無不盡道。國中家給人足。而君師、大夫之車馬、旌旗於戈樓櫓，從人衣甲亦無不精密。所以當時葛氏無道，橫行於中國，而獨不能行其令於商。如夜宮之需，商不應也，葛氏亦不敢來伐。商侯亦用宛法善辭之伊尹在夏，亦能宛轉於桀與三小，致不罪於商。初伊尹在華野中原，以天下為己任。及見桀之暴，諸侯之亂天下，蒼生之困苦，尹視之亦若切身之痛痾，恨不立拯起之。卻能前後經立夏朝十有餘年，而不激不露者，這叫做聖人，能為龍，亦能為蛇者也。
　　後人余季岳贊之曰：
　　　　昆岡既炎，玉石俱焚。
　　　　百川皆沸，況乎千山。
　　　　龍門既鑿，銀河道東。
　　　　方舟莫挽，詎留飄蓬。
　　　　彼決一泓，而灑萬頃。
　　　　魚枯於池，烈者尤兢。
　　　　倒流激石，晝夜怒號。
　　　　即曰砥柱，何俾狂濤。
　　　　是以聖人，不券不惡。
　　　　不潔不怒，不平不鳴。
　　善者不萃其形，奸者不獲其情，妒者不聞其聲。夫是以入於燄烈，濤狂不為異，而卒獲其平。
　　其五就於桀，本視其萬一可救而救之。故隨時見道，愛道乘時。今看桀終不可少回了。又聞得妹喜得了一夢，謂桀曰：「妾昨夜三更時候夢見西方有一輪紅日，東方也一輪紅日，兩輪紅日在空中相鬥。西方紅日中，閃出一員將，身披金甲，手執金槍，殺個勝。東方日中也蹲出一員將，身披鐵甲，手執鐵槍，殺不勝。那日便無光彩，漸漸滅了，不知此主何吉兆？」桀曰：「春夢襴衫，不足怪也。」伊尹聞得，識天命在商。遂去桀而就湯。以妹喜之夢告商侯，這是五去桀。遂永絕於桀。桀惡日甚，諸侯日橫。
　　尹欲行風後力牧之事，佐黃帝之業。先修井田之法：每裡十井，每井八家，每家受田五十畝，即當今之百畝。每家有當家一人，年五十而內三十而外有妻者，為富家。其上而父母老者，當家之人營肉帛事之。其下而弟與子幼者，助事當家之人。四十而無子者，則許另娶一妾，或前妻去者，再娶妻。五十無子者，則許養他人子，頂代其農業。子三十而不娶，女二十而不嫁，並嫁娶責財者，髡劓其父母。弟年三十父不存，則兄為之娶妻。乃告於官而別受田。田之用力須三人，蓋子弟助之。無則養子僱鄰人助之。其人可養八九人。子多者，以繼無子者後，或贅於有女無子之家，即繼其後。故國中無鰥寡孤獨之民。間有值非常災患而無依者，幼則或養於民之新受田人口少者家，長則或在官為胥徒、為工藝，老則有義廩給之。其井田雖作，九區中間盡以居民廬舍，植桑麻菜果而無公田。故用貢法，雖家歲取五畝之八，而別有補助之法。每裡之中，則設一學，立一師，舉一里中之賢士為之，教一里之子弟。而設一義廩於裡學之旁，舉一里中長厚耆老為之長。司其倉廩，每歲所貢租粟，十井之民自運於裡廩，而里長驗收之。國有用，則取諸裡凜。取不盡之餘，即為義廩。春省耕，視民有牛種糞力不足者補之。秋省斂，視民之為禾本嘉，而收成偶薄，不得於天、不足給其家一年之用者助之。其不幸之民，老而無歸者，即使守裡廩之旁，歲給餘而養之。又禁民間買置玩物巧奢之器，不許多為末作。死喪有哭泣衣木，而無飲食；嫁娶有布縷，而無幣帛。民家三年餘一年之粟，九年餘三年之食。每裡之師是為下士。其有成德，令聞者選以為學於都中，觀禮樂刑政事，是為中士。其弟子中有孝梯忠信，習禮樂、兵農、邱索、典墳而有得者，補為裡學之師。其中士學政而成，則授庶政，是為元士。其在國則各有司職，出則宰邑，亦為邑學師。五里為一邑。邑有元土之令德者，又舉為大夫。七十里之國：十四邑長，十四邑師，七十里學師，七十里長。以教治其士民。
　　其教兵之法：每井八家，家出一壯丁。二家共養一馬。八家共出一車。每家自置兜鍪皮甲、戈矛、弓矢、盾櫓。而每車有小旗、小鼓。一車乃設一將中土，或下土為之，有陣旗、陣鼓。八十人是為一陣。五陣，五十車，四百人，四百馬，是為一旅。立旅旗、旅鼓，設一裨將元士，或中士為之。十陣，百車，八百人，四百馬，是為一軍。立軍旗、軍鼓，設一大將大夫，或元士為之。同七十里，車七百乘，甲士五千四百人，除餘夫助役在外，君與將帥自將之。設大旗、大鼓，馬皆披草。每車八人。四人居上，執弓矢。四人在下，執矛盾。而各里長輩卒在官之徒督之，餘夫從之。除子弟替役外，合國行師可七千人，為七軍。
　　每歲農暇按法教之：以四軍處四正，按鳥、蛇、龍、虎。以四旅處四奇，按風、地、天、雲。以一軍居中，為天柱。其在官之徒、在甲士之外者，出則為游奕，入則為護衛，戰則為接濟，護則為收檢。每歲搜苗，獮狩田獵，而四陣以教七軍，教成。蓋二十年，竟無敵於天下，伊尹之功也。伊尹自乙酉歲，絕夏就湯，專以此為事，厲志救民。見湯之明德日新，既自慶得為明主之師。又自以為德不及湯，力請為臣。遂為相，仍稱師行相事。與萊朱等悉心力佐湯興王。於是尹去夏後，夏桀益暴？霸國益橫，天下諸侯皆願歸於商矣！
　　且說夏桀如何益暴，桀既無伊尹，無所敬服。去了終古，無人復告變。殺了諸告變之人，無人復言。數年間，既搜索天下貨財、子女。天下諸侯不得充足應數，天下士民俱怨恨不但。夏國桀初年，開闢夏疆，吞滅近國。有地千五百里，甲土將二十萬，車二萬乘。桀日所親從厚養猛士，亦二萬人。皆力舉千斤，射貫七札者。近年死亡大半，其兵新換者，如舊數。猛士則新選者，雖仍猛獰，然不似舊時有紀律了。桀憑勇力徒眾，自為霸於夏。滅善國，存惡國，以為黨。滅善人，用惡人，以為助。近方之國不得不助桀，不助者滅。桀之諸臣三小、二幸等，倚桀而肆行於下。自所取用，奢侈淫酗，亦各為小桀一般。取民租賦，初年十分取二，中年十分取三，到近年來則十分取四五。以至搜刷殆盡矣！百姓在桀之世，生不能養，死不能葬，長不能娶，曠夫滿於野，怨女盈室。士不得仕，賢才厄窮，善人困苦終身。惡人從桀者，乃得食祿。桀之護衛從人，飲食狼籍，衣服華彩，制新棄舊。而民日不再食，衣不蔽體。又上官有司時時設法搜掠，百姓賣妻給官。又刑罰不中，百姓怨氣滿腹。又屢起徒役，累殺多人。加罪無常，冤民見殺，百姓受苦。四十餘年然不叛亂者：一則畏桀之力與諸臣之凶。二則戀故土，不敢他往。三則僥倖萬一苟免，姑延旦夕而已。總之是為天下，皆小桀，無主可歸故也。且從前雖苦猶有幸延生命者。近年明明用王命搜索財寶、子女，諸惡黨之臣，四出橫掠。而士民家家離散，人人將死了。向時怨女，今為冤女。向時曠夫，今為徒夫。賣為賤婢，役為官奴。無不至矣！向不能養者，今且老弱展轉於溝壑，壯者逃竄於四方矣！向不能葬者，猶能方瘞。今則裸屍滿路，積臭盈溝矣！如此世界，桀猶然只似沒有，諸惡猶然日甚。近既役民夫於瞿山、開河，累殺又多人，民怨日益甚。又累及諸侯之民，諸侯亦怨，諸侯所驅之民亦怨諸侯。乙酉之後，桀又搜尋，諸侯獻財帛。不足者，有獻於女。不如意並聞知其自用而不獻者，遠者使五氏伐，近者自伐之。又滅三河氏等數十國。而近桀之諸侯及士民，聞商侯之政者，只除五氏及惡親黨而外，俱願歸湯矣！
　　且說如何是霸國日橫，即上所說五氏各行兇惡，恰是天生五小桀。如何五方便有此五霸？實非天地設之，蓋五方賢侯桀自不用，用此五惡以相助耳！
　　後人鍾伯敬銘之曰：
　　　　堯咨四岳，天下平章。桀資五伯，以亂五方。彼為天下得人者何皇皇！此欲以人亂天下者何攘攘！五方狺狺，天下淪淪。豈曰萬民？豈無友邦，與無善鄰？曷不老臣，與任賢仁？惡猶佩，蘭蕙焚。騶麟殺，豺犬尊。吁嗟乎！吾今而後知亂不在多，則夫治天下者亦在予一人。
　　五氏之惡最強者，豕韋氏。係韋者，高陽氏之後也。其祖亦以賢功建國，至孔甲之世，峙賀強立，始霸諸侯。子孔賓繼之，亦黨桀助惡。今孔賓又死，子冀新立，血氣方剛，恃其國勢，益暴橫邪淫，而好色尤甚。既索東方眾諸侯國貨財、子女，供桀夜宮之需。實自享其半，猶以為未足，又自索於諸侯。諸侯力既盡於先，今皆不能應冀。遂首伐有鬲氏，滅其國。鬲君奔，各國皆畏。豕韋不敢容，遂奔豫方，來歸商侯。侯納之，欲送之還國。乃使大夫慶輔往告豕韋冀曰：「昔先王封國，地不過百里，不相並。其近者修睦，不相陵。今子新立於民，上將使民和而國安。乃遂興兵，財色之是索。夫有鬲者，後夔之裔也。何罪而滅之？寡君惟是國小力微，館其君則用不足，納其國則力不能，敢請命於子，能復封之，則子之仁也。」冀大怒，罵曰：「何老囚未死，乃敢狂言侮子？他頭欲膏予長劍乎？」斥慶輔曰：「速歸，教子履自來送命。」慶輔從容進曰：「君息怒。商侯已飾國中美女五十人，具黃金五十鎰，將把來與鬲君，送於君。故使下臣先來觀君心，意何如耳？君怒，黃金美人不送來矣！且下臣慕君已久，國富兵強，可展其尺寸，以事君。若商，則國小不過自保而已。且以君之大英資，何憚不為天下主耶？」冀大喜，留慶輔於國，曰：「子真賢才也！」厚待之。慶輔遂得於國中遍告諸侯之人，言商侯之盛德至仁，而東方諸侯之國盡思歸湯。
　　慶輔居豕韋六月，盡得豕韋國中要領。且結有腹心多人，而後私奔歸商。豕韋氏冀方自奪士民之妻五百人，窮淫極樂。更廣索民間有可意者，悉取之。仍日發兵，取於諸侯。又甚則奪宗族大臣之女。有其大臣支機子來奔商。商侯厚待之，而豕韋國中臣士民人大半思歸湯矣！
　　次強者昆吾氏者，實姓巳，陸終之後也。巳疆繼豕韋，巳伯於前世。今已牟盧，久助桀虐。牟盧專尚威武，好田獵，逞刑殺。恃其兵強馬壯，恣意侵伐眾諸侯。北方諸侯人人自危，而牟盧益甚。聞有怨者，即興兵伐之。無終子尤庭，帝堯之庶支也。以誹語被滅，奔來歸商。昨國伯超先嘗從昆吾氏以黨桀，今其子良仁新立。牟盧怒其不先來告知，而自立，欲伐之。良仁懼亦奔商。又鄘國男寧，年老國弱，懼妻子為牟盧所殺，盡挈而奔商。商侯皆厚待之，而遣大夫湟里且，告於昆吾氏曰：「寡君聞之，恃德者昌，恃力者亡。昔夏之有德，天下宗之。非有征伐之威也。羿殺九日，誅封豨，篡夏國，收逄蒙，而自見殺。非無威武，為無德也。君以大國而行其德，天下孰敢不從？若以勢力行之，誰能不叛？君其復無終胙國。寡君亦願共戴之。」牟盧偽許復二國，二君歸，感商侯之德。遍傳聞於北方。不半年，而牟盧復興兵，殺尤庭，良仁又奔商。其鄘男則原不求復，固在商也。自此北方之諸侯盡思歸湯矣！北方已素聞商侯之仁，而大夫旬範本北人也，又請往觀北方。遂居二年，盡得北方要領，布心腹而後歸。而牟盧又以寵妾之言殺己子。又怒殺其弟之子。其弟已離者亦來奔商。而昆吾氏國中之人，皆欲歸湯矣！
　　又次強者顧氏，其前侯委望助桀亦久，今其子金冥已立五年。專好用刑，亦好貨。代桀夜宮之索，半私以自奉。西方諸侯多貧，不供其欲者，亦請於桀伐之。易欺者，己輒代之。初伐綿氏，大戰於長原，不勝。後盡糾惡黨，滅綿氏，殺其君，盡其財貨，搶其子女而還。既又忌其同黨之侯殳氏，誘至宴會，出伏兵殺之。諸侯遂皆叛。金冥恃其兵馬強盛，不以為意。商侯之大夫湟里且，本西人也，聞之請往觀之。遂往西方，居一年。遍布以商侯之令德，而誘勸其人民，及各士大夫並各國諸侯。金冥又以虐刑，殺其大夫正岜，正岜之子正寶因裡且而歸商。而西方之諸侯與顧氏之臣士民，皆欲歸湯矣！
　　其次，南方息國常氏，於之弟猱。先是於助桀，其弟騶諫於兄曰：「何為助桀？」兄曰：「不得已也。」於卒知其弟賢，以位傳之。而末弟猱者，邪人也。覬其位，欲行弒奪。騶察其意，遂避位北奔，亦來歸商。其母思騶，惡猱。猱遂竄其母於荒山，不顧養。又好貨好淫，廣集珠玉金寶為牀，室擬桀之夜臺，日夜集孌童、麗女百人，解衣亂淫，爭風比勢狂笑。一堂，名為雜樂堂。又有一宮，四方無門。但有一穴，注暖酒於中。中乃大窖，已與妖人狎客。孌童、嫩女數十人解衣入穴。入窖而浴於酒，一面飲，且一面淫蕩，名曰醴泉宮。既醉迷後，甚至尋人殺之。或妄問獄，倒置刑人。或一切不理，而自入醴泉極樂，國事悉委之陶思嘉、柴經。二人好貨好色尤甚，妄取民財，奪其妻女。有豪士臨天道者，其妻為猱所奪，怒而奔豕韋。係韋以常揉為同調，竟不理天道。乃奔歸商。
　　商侯使慶輔往告猱曰：「國之有君，將以治人。世無有無親之人，尚安有無親之君？且男女雜游，人類所不為也。今子為之，國事豈醉卿所可理，生民豈宵人所可托哉？願君盡孝去淫，任賢修政，以治其國。」常猱亦命大夫來答曰：「君處中國，寡君在南方。夢寐魂魄飛越，不能至也。乃辱使命，責在底裡，得毋過典。寡君聞天下有子負親，亦有親負子。子負親，人盡知，其不然也。親負子，人不知也。故寡人獨行之，不知道的只曰『尊親』，遂觸其冤。豈知子親本俱假合也。且子君之多憂也。何不自為極樂？以忘憂誠。忘憂則一日至足矣！何必久圖度也？醴泉者，樂之佐也。所以消世之坎坷，起天下之痿痹也。」商侯笑而譴之曰：「邪說怪行，不可以人言道。」慶輔商人，請復往察之。往居一年，盡得其要領。又得其國之賢士昌允、高離以來。其南方諸侯之國並常氏之國中，亦無不慕商侯之仁而來歸者矣！
　　五氏之中，葛氏垠最昏愚。葛氏，閼邱之後也。其國在今歸德，西寧陵縣也。垠之惡專尚淫酗，次則淫刑殺善民。黨桀為惡，橫行中國。中國諸侯莫敢如何，勉強事之。近年以桀命括搜財寶子女，為夜宮之需。葛氏搜中原眾諸侯國殆遍。而太康氏首不能應，葛氏伐而滅之。眾諸侯盡力供應。眾諸侯之士民盡怨眾諸侯，而眾諸侯盡怨葛氏。人人慾滅葛氏。葛氏既假夜宮之由，索取民間，以自足。狡童美女，充於內外。奇珍異寶，溢於宮廚。多作旨酒，盡日酣飲。諸童男女，奇歌妙舞者，八十餘人。醉則與諸狎客恣淫，不以國政為事。功不賞，罪不罰，民訟不理，士求見不得見，士民皆怨葛氏。且益增置酒食，以飲酒之官，不善飲酒易醉，乃改葛氏祖廟為太和堂。廢祖宗之桃為牆隅，自與客縱博賭賽伎倆，鬥雞於其中。己乃大飲。男女競交狂笑，淫戲成一塊。
　　適天大雨，堂前不可著履。遂取廟中舊遺竹冊簡帙鋪地，以度客行。民租盡取，酒米猶不給於用，乃盡括搜民。家亦無有，遂百殼皆釀酒。宗族共請祭祀祖宗，垠曰：「豈有生人不樂而死鬼能食也哉？」葛國與商最近，其族人葛從順奔商，以告商侯。商侯曰：「噫！一至是乎！」乃使元士虞生衡往問之曰：「夫人之生也，本於父母，而原於祖宗。故天子祭天地，諸侯祀祖宗。今君乃百為俱足，而獨不祀先祖，此何為者乎？」葛氏使大夫誑對曰：「與君相鄰，謂宜緩急相視，有無相知也。今寡人之邦，雖地廣於君，而百物不供，莫貧如此也？犧牲果實不供如鼎俎，何不能承？先君曰：『百為具足，毋乃未詳。』聞乎？」商侯曰：「噫！奈何而貧至此？」使虞生衡往遺之牛羊。葛氏受之，乃與諸客大笑曰：「子履真迂！聽吾所誑，其牛羊是增。我一饌之飽，遣商使去。即殺牛羊下酒，大啖之於太和堂。」又有族人奔告於商侯。商侯曰：「噫！異哉！葛伯之不仁也。」使虞生衡再往問之曰：「敝邑闌笠之腯，不敢自愛，而以供君。君乃復蔑典禮。又不以祀，何為者乎？」葛氏又使士誑言對曰：「夫祖考之祀，蒙君肥腯，而潔豐無具也。粢盛不供，如瑚璉何？」商侯曰：「噫！有是哉？何不耕祭田？」使曰：「敝邑之民，力敝情離不能耕也。」商侯曰：「且至春，吾民當姑代之。」使謝而歸。
　　葛氏又大笑，以為得策。恃其兵力及四鄰之屬，以侮商侯。商侯豈不知？只聖人心，事不逆人詐，自盡其至仁。葛氏不知其然，以為迂陋被欺，並不知其親戚士民俱已離心，而與四鄰屬邦俱已欲歸湯矣！所以一桀五氏之外，天下眾諸侯，皆避難而歸湯也。葛使方去時，而太康之後太康氏延者，來奔商，請師征葛。不知商侯何如處分？下回再說。
