
跡遠親魚鳥，功成厭鼓鼙。
林中阮生集，池上謝公題。
戶牖垂藤合，藩離插槿齊。〈一本無此二句，一作門徑蒼苔合，窗陰綠篠低，一作深巷行人少，閑門臥柳低〉
夕陽山向背，春草水東西。
度雨諸峰出，看花幾路迷。
何勞問秦漢，更入武陵溪。〈後四句，一本作「舊架懸藤老，疎籬插槿齊。風塵不可到，誰羨武陵溪」，塵一作煙〉

