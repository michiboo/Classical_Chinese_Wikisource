
〔原〕　過東上北門東中門曰彈子房，曰學醫讀書處，曰光祿寺，曰篦頭房，曰東安裏門，過橋則東安門也。（《蕪史》。原在宮室門，今移改。）
〔臣等謹按〕　光祿寺在今東安門內街北，尚仍舊制。詳官署門。東安裏門今存，餘俱無考。
〔原〕　內市在禁城之左，過光祿寺入內門，自御馬監以至西海子一帶，皆是。每月初四、十四、二十四三日，俱設場貿易。聞之內使雲，此三日例令內中賤役輦糞穢出宮棄之，以故各門俱啟，因之陳列器物，藉以博易焉。（《野獲編》。原在宮室門，今移改。）
〔臣等謹按〕　內市今無考。
〔原〕　光祿卿趙健以攜僧入東安門，被糾奪俸三月。神廟末年，禁網疏闊，遊人得直窮西苑矣。（《國史唯疑》）
〔補〕　北京皇城四面巡更諸鋪，周流傳警，每夜內發大鈴。從東華門出至厚載門收，一一交遞，盡七十二枚天明矣。（《戒庵漫筆》。原在宮室門，今移改。）
〔補〕　內皇城周圍共四十鋪，每鋪旗軍十名，晝夜看守。銅鈴二十有八，每夜起更時分從右闕門第一鋪發鈴，軍提一鈴搖至第二鋪，相續傳遞，至左闕門第一鋪止。次日將鈴仍送右闕門第一鋪收貯。外皇城周圍七十二鋪，每鋪守衛旗軍亦十名，晝夜看守。舊有銅鈴七十八個，弘治十年失其二，止存七十有六。每夜從西長安門第一鋪發鈴，相續傳遞，至東長安門第一鋪止。又內皇城四門每夜派走更官，午門左右闕門二員，東華、玄武門各二員，司禮監置簿，兵部用印，起更時各齎原領令牌及簿，如左闕門官赴東華門，東華門官赴右闕門，每更各於簿上交互用印，以備查核。（《兵例》。原在世紀門，今移改。）
〔原〕　中官初入選，進東華門，門內有橋曰皇恩橋，謂從此即受皇恩也。俗呼曰「忘恩橋」，以中官既富貴，必仇其所生，蓋恥之也。（《客窗偶談》）
〔原〕　天啟元年正月，詔選淨身男子三千人。時民間求選者至二萬餘人，以兵科給事中尹同皋奏，再收一千五百人。（《明熹宗實錄》）
〔原〕　張世則詩：宦寺多怙勢，天朝建置明。諸曹分監局，眾職有規程。上級無三品，中涓僅百名。北軍權不與，君側惡常清。（《貂璫史鑒》）
〔原〕　區大相詩：聞道貂榼設，由來為掃除。先朝停鎮守，近日典方輿。貢采山川竭，徵求井邑虛。明明皇祖訓，宮府義何如。（《海目集》）
〔原〕　永樂十一年五月癸未，端午節，車駕幸東苑，觀擊球射柳，聽文武群臣、四夷朝使及在京耆老聚觀。分擊球官為兩朋，駙馬都尉廣平侯袁容領左朋，寧陽侯陳懋領右朋，自皇太孫而下諸王大臣以次擊射。皇太孫擊射連發皆中，上喜，命儒臣賦詩，賜群臣宴及鈔帛有差。（《大政記》）
〔原〕　永樂十四年端午節，上御東苑觀擊球射柳。（《明典彙》）
〔原〕　王直《端午憶去年從幸東苑擊球射柳賜詩賜宴》詩：千門晴日散祥煙，東苑宸遊憶去年。玉輦乍移雙闕外，彩球低度百花前。雲開山色浮仙仗，風送鶯聲繞御筵。今日獨醒還北望，何時重詠柏梁篇。（《王文端集》）
〔原〕　宣德三年七月，召尚書蹇義、夏原吉、楊士奇、楊榮同遊東苑。夾路皆嘉樹，前至一殿，金碧焜燿。其後瑤台玉砌，奇石森聳，環植花卉。引泉為方池，池上玉龍盈丈，噴水下注。殿後亦有石龍，吐水相應。池南台高數尺，殿前有二石，左如龍翔，右若鳳舞，奇巧天成。上御殿中，語義等曰：「此旁有草舍一區，乃朕致齋之所，卿等盍往遍觀？」於是中官引至一小殿，梁棟椽桷皆以山木為之，不加斫削，覆之以草，四面闌楯亦然。少西有路，紆回入荊扉，則有河石甃之。河南有小橋，覆以草亭。左右復有草亭，東西相望。枕橋而渡，其下皆水，游魚刃躍。中為小殿，有東西齋，有軒，以為彈琴讀書之所，悉以草覆之。四圍編竹籬，籬下皆蔬茹匏瓜之類。觀畢，上臨河，命舉網，得魚數尾，命中官具酒饌賜魚羹。既而召至前，賜以金帛、絛環、玉鉤等物，又賜宴於東廡，被旨令各盡醉而歸。（《翰林記》。以上八條原在宮室門，今移改。）
〔臣等謹按〕　東苑久廢，考其地當在今東華門外之東南。景泰間英宗居之，稱曰「小南城」，蓋東苑中之一區耳。復辟後又增置三路宮殿，因統謂之南城雲。
〔原〕　東上南門之東曰重華宮，猶乾清宮之制，有兩長街。西則有宜春等宮。重華宮之東曰洪慶宮，供番佛之所也。又東則內承運庫，再東則崇質宮，俗雲黑瓦殿是也，景泰間英廟所居。再南則皇史宬，藏太祖以來御筆實錄，每年六月六日奏知曬晾，司禮太監董其事。左右小門曰（音龍）曆左門、曆右門。再東則追先閣、欽天閣、勒世廟欽天頒於碑，再南則御作也。（《蕪史》。原在宮室門，今移改。）
〔臣等謹按〕　明英宗北還，居崇質宮，謂之「小南城」。考今緞匹庫庫神廟有本朝雍正九年重修廟碑云：「緞匹庫為戶部分司，建在內東華門外小南城，名裏新庫。」則裏新庫亦小南城地也。東南為國初所建普勝寺，寺前沿河尚有城牆舊址。西南為皇史宬，去菖蒲河牛郎橋不遠。臨河有地名大院子，應即御作也。庫北為今普度寺，即南城舊宮遺址。廟東地名瓷器庫，巷口石獅二，臨河，巷有南北兩汊。內有黑琉璃瓦房，蓋即庫房未毀者。又按《蕪史》，內承運庫在東下馬門，其職掌庫藏，在宮內者謂之裏庫，其會極門、寶善門迤東一帶及南城瓷器等庫謂之外庫。《明史·職官志》止載內承運庫，而不列外庫名，似瓷器等外庫均隸內承運庫，故《明史》但以承運庫該之耳。
〔原〕　南內在禁垣內之巽隅，亦有首門、二門以及兩掖門，即景泰時錮英宗處，所稱「小南城」者是也。二門內亦有前後兩殿，具體而微，旁有兩廡，所以奉太上者止此矣。其他離宮以及圓殿石橋，皆復辟後天順間所增飾者，非初製也。（《野獲編》）
〔增〕　景泰八年，景帝不豫，石亨、張等謀迎上皇，夜至有貞家。聞之，大喜曰：「須令南城知此意。」曰：「陰達之矣。」辛巳夜，諸人復會有貞所。時有邊警，有貞令詭言備非常，勒兵入大內。亨掌門鑰，夜四更開長安門納之。時天色晦冥，亨、皆惶惑，有貞大言事必濟。既薄南城，門錮，毀牆以入。上皇燈下獨出，問故。有貞等俯伏請登位，乃呼進輿。兵士惶懼不能舉，有貞率諸人助挽以行。星月忽開朗。上皇各問諸人姓名。至東華門，門者拒弗內。上皇曰：「朕太上皇帝也。」遂反走，升奉天門。景帝明當視朝，群臣待漏闕下，忽聞殿中呼噪聲，方驚愕，俄諸門畢啟，有貞出號於眾曰：「太上皇帝復位矣，趣入賀。」（《明史·徐有貞傳》）
〔補〕　奪門兵士薄南宮門，鐵錮牢密，扣不應，徐公有貞命取巨木架懸之，數十人舉以擊門。又令勇士逾垣入，與外合兵毀墉，墉壞門啟，入見太上，合聲稱陛下登位。上遲疑，公疾呼兵士舉輿。兵士驚顫不能舉，公自挽以前，掖上登輿，公又自挽之。上顧問公卿為誰。公對曰：「都御史臣徐有貞。」上命公前導，密邇屬車。既升奉天殿，公猶在車前失退，武士擊公一椎，上叱止。黼座在殿隅，公往推之至中。上升座，天浸明。上又顧公曰：「此事卿為之耶？朕失遇卿矣。」（《蘇村小纂》）
〔補〕　英宗在南城，一日饑甚，索酒食，光祿官弗與。濬縣人張澤以吏辦事光祿寺，曰：「晉懷、湣，宋徽、欽，天所棄也，上北狩而還，天有意乎！若復立而誅無禮，光祿其首矣。」乃潛以酒食進，英宗識之。後復位，光祿官皆得罪，即日拜澤為光祿卿。（《濬縣志》）
〔原〕　南城在大內東南，英宗北狩還，居之。其中翔鳳等殿石闌干，景皇帝方建隆福寺，內官悉取去，又伐四圍樹木，英皇甚不樂。既復辟，下內官陳謹等於獄。尋增置各殿為離宮者五，大門西向，中門及殿南向，每宮殿後一小池跨以橋。池之前後為石壇者四，植以栝鬆。最後一殿供佛甚奇古。左右迴廊與後殿相接，蓋仿大內式為之。（《湧幢小品》）
〔原〕　南城中路曰永聚門，曰觀心殿，曰昭祥門，曰端拱之門，曰昭德門，曰重華門，曰廣愛門，曰咸熙門，曰重華殿，曰中圓殿，曰肅雍門，曰康和門，曰後殿，曰麗春門，曰清和閣，曰迎春館，曰圓殿。其東長街曰廣順門，曰中和門，曰景華門，曰宣明門，曰景明門，曰洪慶門，曰洪慶殿，曰後殿，曰膳房，曰庫，曰景和門。其西長街曰興善門，曰麗景門，曰長春門，曰清華門，曰寧福宮，曰延福宮，曰嘉福宮，曰高明門，曰明德宮，曰永春宮，曰永寧宮，曰宜春宮，曰延嘉宮，曰延春宮，曰御前作。河東有崇德殿，即回龍觀。有玩芳亭，有集祥門，有桂香館，有翠玉館，有浮金館，有擷秀亭，有聚景亭，有呂梁洪，有左右漾金亭，有含和殿，有澄輝閣（萬曆中更名曰湧福閣），有秋香館。（《明宮殿額名》。以上七條原在宮室門，今移改。）
〔臣等謹按〕　朱彝尊原書所引宮殿額名與《春明夢餘錄》俱同，惟永聚門，《春明夢餘錄》作永泰為小異耳。今門、閣、宮、殿、亭、館俱無存，其曰庫者，即今磁器庫地。
〔原〕　初，上在南內，悅其幽靜，既復位，數幸焉。因增置殿宇，其正殿曰龍德，左右曰崇仁，曰廣智。其門南曰丹鳳，東曰蒼龍。正殿之後，鑿石為橋。橋南北表以牌樓，曰飛虹，曰戴鼇。左右有亭，曰天光，曰雲影。其後壘石為山，曰秀岩，山上平中為圓殿曰乾運。其東西有亭曰淩雲，曰御風。其後殿曰永明，門曰佳麗。又其後為圓殿一，引水環之，曰環碧。其門曰靜芳，曰瑞光。別有館曰嘉樂，曰昭融，有閣跨河曰澄輝，皆極華麗。天順三年十一月工成，雜植四方所貢奇花異木於其中。每春暖花開，命中貴陪內閣儒臣賞宴。（《明英宗實錄》）
〔原〕　天順三年己卯七月，賜遊南城，中有宮殿樓閣十餘所。是秋新作行殿，東為蒼龍門，南為丹鳳門，中為龍德殿，左右曰崇仁、廣智。殿之北有橋，橋皆白石，雕水族於其上，南北有飛虹、戴鼇二牌坊，東西有天光、雲影二亭。又北疊石為山曰秀岩，山上有圓殿曰乾運。其東西二亭曰淩雲、御風。山後為佳麗門，又後為永明殿，最後為圓亭，引流水繞之，曰環碧。移植花木，青翠蔚然，如夙藝者。工既畢，遂命同學士李賢、呂原往觀焉。（《可齋筆記》）
〔原〕　吳伯與《內南城紀略》：自東華門進至麗春門，凡里餘，經宏慶殿，曆皇史宬門，至龍德殿，隙地皆種瓜蔬，注水負甕，宛若村舍。過此則飛虹橋，石刻羆虎禽鳥狀，傳為西洋僧載而來。橋之南北柱石題曰「戴鼇」，曰「飛虹」。有洞嵌石壁，壁上刻「秀岩」二字，石磴數十級，有方丘焉。最上為乾運殿，古鬆大柏覆之。（《燕都遊覽志》）
〔補〕　正德中，南城金魚日食蒸餅、白麵二十斤。（《紫桃軒雜綴》）
〔原〕　嘉靖十二年夏四月乙酉，帝御南城環碧殿閱馬，馬有玉麟飛、白玉驄、照夜璧、銀河練、瑤池駿、飛白，凡七。召輔臣張孚敬、李時、方獻夫、翟鑾俟重華殿。已而召入環碧，賜茗飲，共閱馬。又命至嘉樂館觀花木。帝乘玉麟飛青蓋。至重華殿，進孚敬等於左室，賜酒食、蟒龍飛魚服。帝制古樂府七言律各二章示孚敬等，命各和以獻。（《嘉隆聞見紀》。以上五條原在宮室門，今移改。）
〔臣等謹按〕　玉麟飛以下共六馬，原書作七，似有脫漏，或七字為傳寫之訛。
〔補〕　嘉靖辛卯，上遊幸南城演馬，召諸輔臣環碧殿賜宴，親灑宸翰，特命賡歌。又剪紅芍藥敕簪於首，又賜寶扇宮錦，徘徊於翠芬亭、寶月亭間。自醉學士歌而後，君臣同遊未有如此之盛者。（《眉公見聞錄》）
〔原〕　朱維京《度飛虹僑》詩：鯨海遙涵一水長，清波深處石為梁。平鋪碧甃連馳道，倒瀉銀河入苑牆。晴綠乍添垂柳色，春流時泛落花香。微茫迥隔蓬萊島，不放飛塵入建章。（《燕都遊覽志》）
〔原〕　陶從政詩：中官三寶下西洋，載得仙橋白玉梁。甲翼迎風渾欲動，睛珠觸日更生光。（《長安客話》）
〔原〕　龔用卿《乾運殿》詩：團團小殿古陰斜，石檻玲瓏映水花。翠輦不來金鎖合，綠楊深處有啼鴉。（《瓊河集》）
〔原〕　廖道南《南內翔鳳樓》詩：南內依鼇極，中天起鳳台。錦屏霞外出，碣石海東來。嘉樹晴相映，名花晝自開。宣皇會覽眺，玉幾五雲回。（《元素子集》）
〔補〕　又《澄暉閣》詩：層台淩碧落，盤石躡丹梯。卷幔西山入，憑欄北斗齊。朝霞浮藻栱，夕景掛璿題。獨立高寒處，微茫思欲迷。（同上）
〔補〕　又《紫芝軒》詩：後皇遊息處，尚有紫芝軒。珍果垂枝熟，琪花接葉繁。晴雲團翠蓋，麗景照彤垣。翻憶東方朔，揮毫金馬門。（同上。以上七條原在宮室門，今移改。）

〔臣等謹按〕　龍德殿諸處在今南池子西南舊蹟俱
廢其地猶有名飛龍橋者蓋即飛虹橋遺址龍虹
音近而沿訛耳
〔原〕　嘉靖十三年秋七月命建皇史宬於重華殿西欲置
金匱石室其中也勅各館諸臣重書九廟寳訓實錄藏之
復於欽天閣建石鐫欽天記頌追先閣建石紀祖德詩
已而宴儒臣于謹身殿〈大政記原在宮室門  今移改〉
〔臣等謹按〕　欽天閣追先閣久廢詩頌石刻亦無考
〔原〕　皇史宬藏寳訓實錄處也按宬與盛同義荘子以匡
宬矢説文曰宬屋所容受也然殿宇命名於斯僅見耳〈《燕都游覽志》〉
增皇史宬在重華殿西建於嘉靖十三年門額以史為
㕜以成為宬左右小門曰□歷以龍為□皆上自製字
而手書也中貯列朝實錄及寶訓每一帝開局纂修告
成正本貯此實錄中諸可傳誦宣布者曰寶訓宬中四
周上下俱用石甃中具二十臺永陵定陵各占二臺〈《春眀夢餘錄》〉
〔臣等謹按〕　史宬二字《燕都游覽志》作史宬謂宬與
盛同義春明夢餘錄謂以史為㕜以成為宬嘉靖
自製字也今作史宬□歷門額今無攷
増永樂中命解縉纂集類書為文獻大成嫌其未備乃
命姚廣孝重修永樂五年十一月告成凡二萬二千二百一
十一卷各以韻為類賜名永樂大典副本貯皇史宬〈春明夢餘錄〉
〔臣等謹按〕　嘉靖十三年始建皇史宬永樂大典成
於永樂五年雲副本貯皇史宬者就其後存貯之
地而言也
〈原王立道皇史宬頌螭惟古有史君舉必書左言右動載筆罔虛赫赫管彤  㘭侍立東馬南狐各專其職惟我有明肇自太祖太宗仁宣英憲孝武煌煌帝業洋洋聖謨超墳襲典溢於翰觚網羅散失廣記備搜郡國所上太史所修芸籖縹帙金匱咸收簡冊既繁先後靡一於惟我皇覽於前籍因而出之爰正爰輯繕錄靡忒校讐孔精諸臣咸勤用觀厥成迺審厥藏倣古石室司空載營石室有翼匪棟匪楹不節不梲斵之襲之有賁其飾瑰階玉磩廓其靚深疏以瓊戶啟以朱扄昔藏名山京師留副制崇蘭臺嚴先四庫其在於今乃知其陋百千萬年與國永壽今具茨集  原在宮室門  移改〉
〔臣等謹按〕　
皇史宬仍明舊制在南城南尊藏
本朝
實錄
玉牒內有碑二一恭刊
御製恭瞻
皇史宬詩一恭刊
御製恭送
實錄至
盛京詩其舊存明實錄移貯內閣書籍庫
增乾隆十五年
御製恭瞻
皇史宬詩
五代神謨秘典垂
崇宬扄鑰壯鴻規蘭臺令史無慚筆綸閣元臣有職司
〈內閣所掌〉百世聰聽欽
寳訓萬年永茂衍宗枝〈玉牒並藏於此〉瑤函金匱前朝制殷鑒
兢兢念在茲
〔臣等謹按〕　
皇史宬
御製詩恭載首見之篇餘不備錄
〔原〕　皇史宬之西過觀心殿射箭處稍南則嘉樂館也其
北曰丹鳯門門列金獅二內有正殿曰龍德左右亦有
配殿正殿之後則飛虹橋也橋以石為之鑿龍魚水族
於石傳自西域得之〈蕪史〉
〔原〕　橋南北有坊二曰飛虹戴鰲姜立綱所書也橋北有
山山下有洞額曰秀巖以磴道分而上之其高高在上
者乾運殿也左右亭各一曰凌雲御風界以小石藤蘿花
卉若墻壁焉〈同上〉
〔原〕　嘉靖四年五月禮部尚書席書等上言皇考既為天
子之父當祭以天子之禮但觀德殿在禁嚴之地各官
不得陪祀太常不得行禮當於太廟之東南城之北或
東別立一廟得㫖禮工二部會同司禮監內閣領欽天
監官相度太廟右邊地狹不堪建造隨於廟東切近處
所南城稍北環碧殿地方自御前作後墻起至永明殿
靜芳門裏南北深五十丈東西濶二十丈與午門甚近
太廟後隔一溝合於本址建造新廟六月詔興工〈大禮集議〉
〔原〕　嘉靖四十四年六月作玉芝宮名宮門曰芝祥前門
曰寳慶後寢曰大德殿〈明典彚原初世宗之建世廟也先名世室以奉皇考獻皇之祀既以世字礙後世稱宗改建獻皇帝廟既而獻皇祔廟稱宗遂閉世廟不復祀至嘉靖四十四年舊廟柱産芝上大悅更名玉芝宮欽定祀儀日供膳如內殿四時歲暮大小節□牲帛諸品如廟祀穆宗即位禮臣以獻皇已同列聖臨享則玉芝之祀可罷況宗廟嘗禮如四孟大祫止行於太廟節辰忌辰止行於內殿國有大事止告太廟或內殿未有並祭並告者今無所不祭告則列聖先帝將何以處之至於日供之膳宜倣南京奉先殿太祖例如舊奉設以存有舉莫廢之義上命如所擬而議者猶以日膳為凟雲門野獲編以上五條原在宮室  今移改〉
〔臣等謹按〕　玉芝宮久廢以大禮集義所記地界考
之當在南池子西北今之門神庫或即其地歟
増普度寺在裏新庫北〈城冊〉
〔臣等謹按〕　普度寺舊名瑪哈噶喇廟康熙三十三
年建乾隆四十年修四十一年
賜名曰普度寺大殿額曰慈濟殿殿內額曰覺海慈航皆
皇上御書寺內殿基高敞去地丈餘
國初為睿親王府相傳即南城舊宮後改今寺左為黒
䕶法佛殿內藏鎧甲弓矢皆睿親王舊物也
増普勝寺在裏新庫東南〈城冊〉
〔臣等謹按〕　
國初建三大寺普勝其一也寺地為明南城舊址順治
八年
勅建東有內翰林國史院大學士寗完我撰碑西有乾
隆九年工部侍郎勵宗萬撰重修碑四十一年復修
〔原〕　自皇史宬東南有門通河河上有湧福閣俗所謂騎
馬河是也迤東沿河稍北則呂梁洪東安橋再北有亭
居橋上曰涵碧又北則迴龍觀止焉其殿曰崇德者是
也是河也從北安門外文昌宮迤東步糧橋入經皮房
內織染局巾帽局御馬監東東安門橋下至長安左門
外迤東之玉河橋出焉〈蕪史原回龍觀舊多海棠旁有六角亭毎歲花發時上臨幸焉  燕都遊覽志  以上二條原在宮室門今移改增崇德殿即迴龍觀萬曆二十八年六月拆去蓋造觀心殿修補乾運殿  春明夢餘錄原陳悰詩暮河流細繞禁墻邊疏鑿清流勝昔年好是南風吹薄  藕花香冷白鷗眠  天啟宮詞  原在宮室門今移改〉
〔臣等謹按〕　湧福閣諸處今俱廢以河與橋證之則
普勝寺東北有馬鞍橋當即騎馬河舊址河東今
為南箭亭北有平橋在東安橋南當即呂梁洪漾
金亭舊址東安橋北又有橋橋上遺石礎二相傳
有樓騎河今橋西街尚名騎河樓則蕪史所云有
亭居橋上曰涵碧者也又北今為北箭亭崇德殿
舊基應在其地雲
