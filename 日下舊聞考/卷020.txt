雍和宮在皇城東北，世宗憲皇帝藩邸也。登極後命名曰雍和宮。
宮前寶坊二，正中石坊一，自是而內，甬道綿亙，為昭泰門。門東西列碑亭。中為雍和門，門內為天王殿，左右環以迴廊。正中為雍和宮。（《國朝宮史》）
〔臣等謹按〕　宮之前左右寶坊各一，左之前榜曰「慈隆寶葉」，後曰「四衢淨辟」，右之前榜曰「福衍金沙」，後曰「十地圓通」。正中石坊一，南向額曰「寰海尊親」，後曰「群生仁壽」。天王殿內額曰「現妙明心」。聯曰：「法鏡交光，六根成慧日；牟尼真淨，十地起祥雲。」宮內聯曰：「接引群生，揚三千大化；圓通自在，住不二法門。」又曰：「法界示能仁，福資萬有；淨因臻廣慧，妙證三摩。」
宮後為永佑殿。（《國朝宮史》）
〔臣等謹按〕　永佑殿聯曰：「般若慈源，覺海原無異派水；菩提元路，德山相見別峰雲。」永佑殿後為法輪殿，左右山殿各三間。（《國朝宮史》）
〔臣等謹按〕　法輪殿左右山殿，西為戒壇，乾隆四十四年命照熱河廣安寺戒壇之式改建。方壇三層，每層各圍以石欄，用列佛像。東為藥師壇。是年並改建重樓上下各五楹，與戒壇相配。四十五年八月落成。法輪殿額曰「恆河筏喻」。聯曰：「是色是空，蓮海慈航遊六度；不生不滅，香台慧鏡啟三明。」又曰：「鬘雲采護祥輪，錦軸光明輝萬象；龍沼慶貽寶地，玉毫圓足聚三花。」戒壇內額曰「律持定慧」。聯曰：「法會啟無邊，共守真如願力；律宗超最上，總持實相因緣。」東樓上額曰「能仁普度」。聯曰：「寶地遍沾功德潤，香台恆擁吉祥花。」樓下額曰「慈雲應念」。聯曰：「廣一切善緣，現莊嚴相；普如是功德，發歡喜心。」
法輪殿後為萬福閣，東為永康閣，西為延寧閣，閣後為綏成殿。（《國朝宮史》）
〔臣等謹按〕　萬福永康延寧三閣並峙，上有閣道相通，東向西向則別為配殿也。萬福閣內額曰「緣覺妙諦」，又曰「放大光明」。南向聯曰：「以不可思議說微妙法，具無量由旬作清淨身。」北向聯曰：「說法萬恆沙，金輪妙轉；觀心一止水，華海常涵。」西向聯曰：「丈六顯金身，非空非色；大千歸寶所，即境即心。」東向聯曰：「合大地成形，非有為法；與眾生同體，作如是觀。」中層簷前額曰「淨域慧因」，下層簷前額曰「圓觀並應」。聯曰：「慧日麗璿霄，光明萬象；決雲垂玉宇，安隱諸方。」永康閣聯曰：「慧日朗諸天，圓輝寶相；吉雲垂大地，淨掃塵根。」延寧閣聯曰：「獅座寶花，拈來參妙諦；檀林法乳，觸處領真香。」
禦製《雍和宮碑文》：我皇考世宗憲皇帝肇封於雍邸，在京師艮維，與太學左右相望。迨紹纘大統，正位宸極，爰命舊第曰雍和宮，設官置守。甍宇堊飾，無增於昔，示弗忘也。越歲乙卯，弗吊昊天，龍馭上賓，攀髯莫逮。維時喪儀具展，禮當奉移。念斯地為皇考藩潛所禦，攸躋攸寧幾三十年。神爽憑依，倘眷顧是，乃即殿宇而飭新之，以奉梓宮。易覆黃瓦，式廓門屏，欞星綽楔，規製略備。洎山陵禮成，於此敬安神禦，歲時展禮，至於今十稔。予小子紹庭陟降之忱，朝夕罔釋。深惟龍池肇跡之區，既非我子孫析圭列邸者所當褻處，若曠而置之，日久蕭寞，更不足以宏衍慶澤，垂燾於無疆。曩我皇考孝敬昭事我皇祖，凡臨禦燕處之適且久者，多尊為佛地。曰福佑寺，則衝齡育德之所也。曰恩佑寺，則鼎成陟方之次也。永懷成憲，厥有舊章。而稽之往古，「修真」本唐高龍躍之宮，「慈慶」乃渭水慶善之宅。宋則祥符錫慶，祠號景靈。鹹因在潛之居，實曰神明之隩。後先一揆，今昔同符。是用寫境祇林，莊嚴法相。香幢寶網，夕唄晨鍾。選高行梵僧居焉。以示蠲明，至潔也；以昭崇奉，至嚴也；以介福釐，至厚也。我皇考向究宗乘，涅槃三昧，成無上正等正覺，施洽萬有，澤流塵劫。帝釋能仁，現真實相。群生託命，於是焉在。豈特表範<耳卒>容為章淨域已哉？予小子瞻仰之餘，間一留止，緬憶過庭，怵惕興慕。敬勒石以紀，係以頌曰：於皇皇考，禔福無疆。奕奕朱邸，積慶流長。乘六以禦，茲焉發祥。時雍協和，聖謨孔彰（其一）。鼎成於湖，神禦攸奠。陟降在天，聖靈式眷。愾乎斯聞，僾乎斯見。超宋景靈，邁唐慶善（其二）。懿彼淨覺，廣樹良因。澄圓性海，般若通津。慧燈普照，法寶常新。敷華玉地，轉曜金輪（其三）。矧是丹宮，藩封拜賜。載寢載興，凝禧集瑞。人世香台，梵天忉利。擁吉祥雲，開歡喜地（其四）。標新福界，冥契慈緣。雁堂集侶，鹿苑棲禪。香華迎雨，珠葉霏煙。雲車風馬，歆顧珠筵（其五）。仰惟聖德，昊天罔極。以妙明心，運大願力。孰為權應，孰為真實？無去無住，曆化千億（其六）。慈雲廣蔭，甘絜長濡。入涅槃海，係如意珠。恆沙大千，共味醍醐。不可思議，浹髓淪膚（其七）。灼灼靈儀，巍巍瑞相。言瞻言依，徘徊惻愴。十地四天，鴻恩融暢。盡未來際，永資慈貺（其八）。
乾隆二年禦製《八月二十三日皇考二周諱辰以禾稼盈疇勉從諸王大臣請未得躬謁泰陵謹於雍和宮行禮中懷耿耿孺慕莫伸灑淚述哀敬成一律》：淒淒涼露兩沾裳，每憶音容痛斷腸。寢殿秋深冠劍肅，鼎湖雲隔路途長。未酬高厚懷終古，豈意星霜曆大祥？去歲几筵猶在望，回看雍邸助悲傷。
乾隆九年禦製《謁雍和宮作》：僾聞愾見，仰聖日於光天；瑤宇琳宮，表躍龍於茲地。宛爾疇昔，淒然賦詩。　翠華來舊地，寶相寫新蓮。興慶當年邸，無生曩日禪。詎資獅象力？如是色空詮。結構棲真宇，徘徊浴日淵。舂音驚電閃，芝字尚星懸。東壁圖書府（邸東為太和齋，皇考舊日書室也），虛庭霜露邊。秋風空拂席，春鳥不調弦。眼底明如幻，窗前影複遷。式觀增惕息，欲去重留連。獨憶趨庭日，瞻雲意惘然。
乾隆二十九年禦製《雍和宮瞻禮》詩：龍池慶邸鹿王筵，福佑三千與大千。新歲自天霏玉葉，延禧特地禮金田。無遷便是法雲住，每至常瞻聖日懸。彩勝華燈依舊綴，黯然為（去聲）憶卅年前。
乾隆三十五年禦製《詣雍和宮禮佛作》：興慶當年選佛場，初春幾暇禮空王。六街三市皆珠玉，利物宜人大吉祥。東壁圖書原靜好（東書院即在宮左側，齋曰「太和」），昔時歲月黯神傷。六旬兄弟相隨逐（時和親王以領宮務相隨），話到髫年電火光。
又禦製《入安定門至雍和宮瞻禮》詩：邸第吾生長（上聲），今年忽六旬。昔年景頻憶，先節敬應申（八月間慶賀禮繁，乘暇先至此瞻拜）。砌下花新錦，庭前鬆老鱗。緬懷趨訓日，黯爾獨傷神。
又禦製《詣雍和宮禮佛疊今歲新正詩韻》：趨庭每憶少年場，邸闕因之叩鹿王。法化報身畫裏相，去來今世鏡中祥。誰知新歲塤篪喜，幻作斯時存沒傷（新正來謁時，和親王以領宮務在列，因有「六旬兄弟相隨逐」之句。今再過已邈然不可複得，曷勝軫惻）。了識無生還有恨，惟應慚愧仰威光。
〔臣等謹按〕　雍和宮禦製詩，謹繹有關紀述事實者恭載卷內，餘不備錄。
宮之東為書院，門三間，入門為平安居，後有堂，堂後為如意室，室後正中南向為書院正室。（《國朝宮史》）
〔臣等謹按〕　平安居額世宗憲皇帝禦書。殿內皇上禦書額曰「因寄所託」。如意室額世宗禦書。又額曰「與天遊」，皇上禦書。東室為佛堂，聯曰：「於澹泊中尋理趣，不空色際忘言詮。」西室內恭懸聖祖仁皇帝禦書額曰「為善最樂」。禦書聯曰：「情將物外適，道與古人期。」書院正室恭懸世宗禦書額曰「太和齋」，又額曰「為善最樂」。聯曰：「種德在寬仁，俾昌爾後；立身惟忠孝，永建乃家。」皆聖祖禦書。東寢宮恭懸禦書額曰「窗含遠色」，西屋門上前曰「勤農」，後曰「課織」。屏間繪《耕織圖》。南有山亭，恭懸世宗禦書額曰「翼然亭」。後殿二重，其前恭懸禦書額曰「靜挹化源」。
太和齋之東，其南為畫舫，南向正室曰五福堂。（《國朝宮史》）
〔臣等謹按〕　齋東畫舫後左右迴廊相接。五福堂額聖祖禦書。堂內恭懸禦書額曰「悅目賞心」。聯曰：「大德曰生，到處和風甘雨；與民偕樂，隨時擊壤歌衢。」堂後書室數楹，額曰「幽偏自怡」。聯曰：「健行乾不息，遜誌益無疆。」皆禦書。
太和齋之西為海棠院，北有長房，更後延樓一所，西為鬥壇。（《國朝宮史》）
〔臣等謹按〕　院內額曰「香紅雨」，院後書室額曰「清暉娛人」。聯曰：「雲山觀動靜，花木驗農桑。」又後室額曰「高雲情」。皆禦書。院西循廊而北，有長房一帶，後有延樓，鬥壇上恭懸聖祖禦書額曰「祝齡壇」。壇東為佛樓，樓前有平台，其東佛堂三楹。宮西後為關帝廟，前為觀音殿，殿內恭懸禦書額曰 「香林寶月」。

