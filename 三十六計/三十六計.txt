
六六三十六，數中有術，術中有數。陰陽燮理，機在其空，機不可設，設則不中。
【按語】解語重數不重理，蓋理，術語自明；而數，則在言外，若徒知術之為術，而不知術中有數，則術多不應，且詭謀權術，原在事理之中，人情之內。徜事出不經，則詭異立見，詫世惑俗，而機謀洩矣。或曰：三十六計中，每六計成一套，第一套為勝戰計，第二套為敵戰計，第三套為攻戰計，第四套為混戰計，第五套為並戰計，第六套為敗戰計。

