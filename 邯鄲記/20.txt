
【賞花時】俺這裏戶倚三星展碧紗。見了些坐擁三臺立正衙。樹色遶簷牙誰近的鴛鴦翠瓦。金彈打流鴉。
【麼】俺這裏路轉東華倚翠華。佩玉鳴金宰相家。新築舊堤沙。難同戲耍。春色御溝花。
【北醉花陰】這些時直宿朝房夢喧雜。整日假紅圍翠匝。鈴閣遠。靜無譁。是潭潭相府人家。敢邊廂大行踏。〔聽介內呼喝叫拿拿介生〕不住的叫拿拿。敢是地方走了賊。反了獄。旣不呵。怎的響刀鎗人鬨馬。
【南畫眉序】〔衆〕聖旨着擒拿。〔生〕是駕上差來的。請了。〔衆〕奏發中書到門下。〔生慌介〕門下爲誰。〔衆〕竟收拿公相。此外無他。〔生怕介〕原來是差拿本爵。所犯何罪。〔衆〕中書丞相奏老爺罪重哩。這犯由不比常科。干係着重情軍法。〔生〕有何負國。而至於斯。〔官〕下官不知。有駕票在此。跪聽宣讀。〔生旦跪官念介〕奉聖旨。前節度使盧生。交通番將。圖謀不軌。卽刻拿赴雲陽市。明正典刑。不許違誤。欽此。〔生旦叩頭起哭天介〕波查。禍起天來大。怎泣奏當今鸞駕。
【北喜遷鶯】走的來風馳雷發。半空中沒個根芽。待我面奏訴寃。〔衆〕閉上朝門了。〔生〕爭也麼差。着俺當朝闌駕。你省可的慢打。商量咱到晚衙。〔衆〕有旨不容退衙。〔生哭介〕夫人。夫人。吾家本山東。有良田數頃。足以禦寒餒。何苦求祿。而今及此。思復衣短裘。乘靑駒。行邯鄲道中不可得矣。取佩刀來。顚不喇自裁刮。〔生作刎旦救介衆〕聖旨不准自裁。要明正典刑哩。〔生〕是了是了。大臣生也明白。死也明白。夫人。牽這些業畜。午門前叫寃。俺市曹去也。遲和疾剛刀一下。便違聖旨。除死無加。
【南畫眉序】宿世舊寃家。當把盧生活坑煞。有甚駕前所犯。喫幾個金瓜。把通番罪名暗加。謀叛事關天當耍。〔合〕波查。禍起天來大。怎泣奏當今鸞駕。
【北出隊子】〔生〕排列着飛天羅剎。〔□劊子尖刀向前叩頭介生〕甚麼人。〔劊〕是伏事老爺的劊子手。〔生怕介〕嚇煞俺也。看了他捧刀尖勢不佳。〔劊〕有個一字旗兒。稟老爺插上。〔生看介〕是個甚麼字。〔衆〕是個斬字。〔生〕恭謝天恩了。盧生只道是千刀萬剮。卻只賜一個斬字兒。領戴領戴。〔下鑼下鼓插旗介生〕蓬席之下。酒筵爲何而設。〔衆〕光祿寺擺有御賜囚筵。一樣插花茶飯。〔生〕是了。這旗呵。當了引魂旛。帽插宮花。鑼鼓呵。他當了引路笙歌赴晚衙。這席面呵。當了個施豔口的功臣筵上鮓。
【麼】暫時間酒淋喉下。還望你祭功臣澆奠茶。〔衆〕相公領了壽酒行罷。〔生叩頭介〕罪臣謝酒了。〔衆〕咦。看的人一邊些。誤了時候。〔生綁行介〕一任他前遮後擁鬧嚌喳。擠的俺前合後偃走踢踏。難道他有甚麼劫場的人。也則看着耍。
【南滴溜子】旛竿下。旛竿下立標爲罰。是雲陽市。雲陽市風流灑角。〔衆〕休說老爺一位。少甚麼朝宰功臣這答。套頭兒不稱孤便道寡。用些膠水摩髮。滯了俺一手吹毛。到頭也沒髮。〔生惱介掙斷綁索介〕
【北刮地風】呀。討不的怒髮衝冠兩鬢花〔劊做摩生頸介〕老爺頸子嫩。不受苦。〔生〕咳。把似你試刀痕俺頸玉無瑕。雲陽市好一抺凌煙畫。〔衆〕老爺也曾殺人來。〔生〕哎也。俺曾施軍令斬首如麻。領頭軍該到咱。〔衆〕這是落魂橋了。〔生〕幾年間囘首京華。到了這落魂橋下。〔內吹喇叭介劊子搖旗介〕時候了。請老爺生天。〔生笑介〕則你這狠夜叉也閒吊牙。刀過處生天直下。哎也央及你斷頭話須詳察。一時刻莫得要爭差。把俺虎頭燕頷高提下。怕血淋浸展汚了俺袍花。
【南雙聲子】天恩大。天恩大。鳴寃鼓由人打。皇宣下。皇宣下。雲陽市吿了假。省刑罰。省刑罰。躭驚嚇。躭驚嚇。一刻絲兒。故人刀下。
【北四門子】〔生〕猛魂靈寄在刀頭下荷荷荷還把俺嶮頭顱手自抺。裴年兄。俺閒口相問。奏本秉筆者宇文公也要蕭年兄肯畫知。〔嘆介〕要題知斬字下連名。他相伴着中書怎押花。〔裴〕敢蕭年兄也不知。〔生〕難道難道。則怕老蕭何也放的下這淮陰胯。〔風起嘆介〕看了些法場上的沙。血場上的花。可憐煞將軍戰馬。
【南鮑老催】唏唏嚇嚇。〔酒杯驚跌介旦哎喲介〕戰兢兢把不住臺盤滑。撲生生遍體上寒毛乍。吸廝廝也哭的聲乾啞。〔內鼓介內〕盧爺快行快行。有旨着五城催促。不可久停。〔末小旦扮兒子哭上〕我的爹呵。〔旦〕這都是你兒子。怎下的去也。〔生〕是你婦人家。不知朝廷說我圖謀不軌。如今安置我在鬼門關外。罪配之人。限時限刻。天呵。人非土木。誰忍骨肉生離。則怕累了賢妻。害了這幾個業種。到爲不便。〔兒扯要同去介生〕去不得也。兒。〔同哭介〕眼中兒女空鉤搭。腳頭夫婦難安劄。同死去做一榻。〔旦悶倒生扯介〕
【北水仙子】呀呀呀哭壞了他。扯扯扯扯起他。且休把望夫山立着化。〔衆兒哭介生〕苦苦苦苦的這男女煎喳。痛痛痛痛的俺肝腸激刮。我我我瘴江邊死沒了渣。你你你做夫人權守着生寡。〔旦〕你再瞧瞧兒子麼。〔生〕罷罷罷。兒女場中替不的咱。好好好。這三言半語吿了君王假。我去。請了。〔旦哭介〕相公那裡去。〔生〕去去去去那無雁處。海天涯。
【南雙鬭雞】君恩免殺。奴心似剮。沒個人兒和他和他把包袱打。大臣身價。說的來長業煞。
【北尾】罪人家顧不出個人兒罷。我還怕的有別樣施行咱。夫人夫人。你則索小心兒守着我萬里生還也朝上馬。
