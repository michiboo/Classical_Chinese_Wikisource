
【北點絳脣】〔淨末番將相上〕沙塞茫茫。天山直上。三千丈。龍虎班行。出將還留相。
【前腔】〔外番王引衆上〕白草黃羊。千廬萬帳。歸吾掌。氣不降唐。穩坐在泥金炕。
【淸江引】普天西出落的番囘將。大將𤍠龍莽。番鼓兒緊緊幫。番鐃的點點當。汗呼呼海螺螄吹的響。
【前腔】倒天山靠定了那邏相。就裏機謀廣。令旗兒打着羌。刀尖兒點着唐。錦繡樣江山做一會子搶。
