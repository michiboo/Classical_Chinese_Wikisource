
【梨花兒】〔淨扮驛丞上〕陝州喏大的新河驛。老宰今年六十七。承差之時二十一。嗏。巴到尙書還要百個十。
【西地錦】〔生引隊子上〕峽石翻搖翠浪。茅津細吐金沙。打排公館似仙家。晝夜瞻迎鸞駕。
【一封書】東來是翠華要曲柄紅羅繖一把。〔淨〕驛裏到沒有這一件。〔生〕綉嶺宮鸞駕庫裏借來。御筵排怎麼遶龍盤盡插花。〔淨〕則怕珍羞不齊。老皇帝也只得隨鄕入俗了。〔生〕我自有象牙盤上膳千品。外間所獻。預備賞賜而已。〔淨〕還怕扈駕文武老爺管接不周。文武官員猶自可。有那等勢𦦨的中貂怎奈他。〔生〕不妨。有個頭。有個頭兒高公公。我已差人送禮。他自能約束。則我這裏要精細哩。休當耍。莫爭差。喫不盡直駕將軍一個瓜。
