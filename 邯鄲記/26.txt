
【大迓鼓】〔工部大使上〕小官工作場。功臣甲第。蓋造牌坊。魯班墨線千年樣。高閣樓臺金玉裝。〔合〕賞犒無邊。願他官高壽長。
【前腔】〔廐馬大使上〕小官羣牧坊。功臣賜馬。夜白飛黃。方圓肥瘦都停當。穩稱他一路鳴珂裊袖香。
【前腔】〔戶部大使上〕小官冊籍廊。爲功臣田土。詔撥皇莊。山田水碓何爲廣。更有金谷名園勝洛陽。
【前腔】〔樂官綠衣花帽上〕小官內敎坊。要功臣行樂。賜與糟糠。〔內〕連龜婆都去了。〔樂〕偸賣了一個粉頭。老婆替哩。吹彈歌舞都停當。只怕夫人是個喫醋王。
