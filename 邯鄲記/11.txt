
【普賢歌】〔淨委官上〕陝州城下水波波。運道上乾焦石落硌。州官來開河。工程一月多。點包兒今朝該到我。
【字字雙】〔丑扮甲頭拿紙錢上〕我做甲長管十家。十甲。開河人役暗分花。點閘。排門常例有些些。喇雜。管工官又把甲頭揸。沒法。
【縷縷金】〔生領衆上〕山磊磊。石崖崖。鍬鋤流汗血。工食費民財。〔淨接生介〕灑掃神王廟。親行禮拜。要他疏通泉眼度船簰。再把靈官賽。
【雙調江兒水】禹王如在。吏民瞻拜。石頭路滑倒把糧車兒礙。要鑿空河道引江淮。〔合〕叫山神早開。河神早來。國泰民安似海。
【前腔】〔衆拜介〕長途石塊。轉搬難耐。領官錢上役眞𡰛𡯗。偸工買懶一樣費錢財。
【桂枝香】〔生〕則爲呵太原倉窄。臨潼關隘。未說到砥柱三門。且掘斷蘆根一帶。看泥沙石髓。看泥沙石髓。便陰陽違礙。也無如之奈。好傷懷。〔衆〕這辛苦男女們當得的。〔生〕滴水能消得民間費血財。
【前腔】〔衆〕黃河過脈。澠池分派。自從公主河西。直引到太陽橋外。看涓涓碧水。看涓涓碧水。此時蒙昧。定然滂沛。好開懷。〔生〕還有前山未開哩。〔衆〕望梅且止三軍渴。逢靖權消一滴災。
【大迓鼓】燒空儘費柴。起南方火電。霹靂摧崖。呀。山色燒煤了。〔生〕快取醋來。
【前腔】〔生〕鸛嘴啄紅崖。似鱗皴甲綻。粉裂煙開。一面撒鹽生水也。〔衆鼓撒鹽介〕知他火盡靑山在。好似雪消春水來。〔鑿介驚介〕河頭水流接來了。〔衆笑介〕水鳥初飛。通船引簰。
【尾聲】還把淸陰垂柳兩邊栽。奏明主東遊氣槪。〔衆〕大河頭鑄一個鐵牛兒千萬載。
