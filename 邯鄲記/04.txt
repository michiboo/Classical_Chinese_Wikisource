
【鎖南枝】靑蛇氣。碧玉袍。按下了雲頭離碧霄。驀過趙州橋。蹬上這邯鄲道。〔內雞鳴犬吠介呂〕好一座村莊。犬吠雞鳴。頗堪消遣。〔丑見介〕客官請坐。〔呂〕俺把擔囊放。塵榻高。比那岳陽樓近多少。
【前腔】〔生短裘鞭驢上〕風吹帽。裘敝貂。短禿促靑驢韝斷了稍。〔丑〕盧大官人。〔生〕町疃裏。一週遭。那𨌠軸畔誰相叫。原來邸舍中主人。我且坐一會去。驢繫這樁橛上。喫些草。〔丑〕知道了。〔生見呂介〕輕提手。當折腰。但相逢這面兒好。
【前腔】你身無恙。生事饒。旅舍裏相逢如故交。暢好的不妝喬。正用歡言笑。因何恨。不自聊。嘆孤窮還待怎生好。
【前腔】俺呵。身遊藝。心計高。試靑紫當年如拾毛。到如今呵。俺三十算齊頭。尙走這田間道。老翁有何暢叫俺心自聊。你道俺未稱窮還待怎生好。
【尾聲】看你困中人無智把精神倒。你枕此枕呵。敢着你萬事如期意氣高。店主人。你去煮黃粱要他美甘甘淸睡個飽。〔呂下生作睡不穩介看枕介〕
【懶畫眉】這枕呵。不是藤穿刺繡錦編牙。好則是玉切香雕體勢佳。呀。原來是𥔵州燒出的瑩無瑕。卻怎生兩頭漏出通明罅。〔抹眼介〕莫不是睡起𥌋瞪眼挫花。
【前腔】則這半間茅屋甚光華。敢則是落日橫穿一線斜。須不是俺神光錯摸眼麻查。待我起來瞧着。〔起向鬼門驚介〕緣何卽留卽漸的光明大。待俺跳入壺中細看他。
【朝天子】一徑香風軟碧沙。粉牆低轉處有人家。門開在這裏。待我驀將進去。閃銅環。呀的轉簷牙。滿庭花。重重簾幙鎖煙霞。甚公侯貴衙。甚公侯貴衙。
【前腔】堂院淸幽擺設的佳。似有人朱戶裏。小牕紗。〔內叫介〕什麼閒人行走。快拿快拿。〔生慌介〕急迴廊怕的惹波查。〔內叫介〕掩上門。快拿快拿。〔生慌介〕怎生好。門又閉了。且喜旁邊有芙蓉一架。可以躱藏。省喧譁。如魚失水旱蓮花。且低回首自家。且低回首自家。
【不是路】〔旦引貼上〕浪影空花。陌上香魂不住家。仙靈化。差排門戶粉胭搽。〔旦〕奴家淸河崔氏之女是也。這兩個一個是老媽。一個是梅香。住這深院重門。未有夫君。誰到簾櫳之下。走藏何處也。〔老〕影交加。那人呵多應躱在芙蓉架。〔叫介〕那漢子還不出來。拿去官司打折了他。〔生作怕慌上介〕休要拿。小生在此。〔老〕甚麼寒酸。還不低頭。〔捉生低頭跪介老〕俺這朱門下。窮酸恁的無高下。敢來行踏。敢來行踏。
【前腔】〔生〕黃卷生涯。盧姓山東也是舊家。閒停踏。偶然迷悞到尊衙。〔旦〕家中有甚麼人。〔生〕自嗟呀。也無妻小無爹媽。長則是向孤燈守歲華。〔老〕你沒有妻子。在這裏狗頭狗腦。〔生〕小生怎敢。須詳察。書生老實知刑法。敢行調達。敢行調達。
【前腔】〔旦〕俺世代榮華。不是尋常百姓家。你行奸詐。無端窺竊上陽花。〔生〕不敢。〔旦〕梅香和俺快行拿。〔貼〕沒有索子。〔旦〕鞦韆索子上高懸掛。〔貼〕沒甚麼行杖。〔旦〕搊杖鼓的鞭兒和俺着實的撾。〔生〕苦也苦也。〔老〕要饒麼。〔生〕可知道要饒。〔老〕這等。漢子叩頭吿饒。〔旦〕非奸卽盜。天條一些去不的。老媽媽則問他私休官休。私休不許他家去。收他在俺門下。成其夫妻。官休送他淸河縣去。〔老對生介〕替你吿饒了。小姐分付。官休私休。私休不許你家去。收留你在這裏。與小姐成其夫妻。官休送你淸河縣去。〔生〕情願私休。〔老〕一讓一個肯。〔囘介〕稟小姐。秀才情願私休。〔旦〕這等。恕他起來。〔老〕小姐放你起來。〔生起笑旦看羞介〕老媽快下了簾兒。俺好看他不上。酸寒煞。你引他去。迴廊洗浴更衣罷。再來回話。再來回話。
【前腔】〔老引生上〕這香水渾家。把俺滌爪修眉刷淨了牙。〔老〕便道是你渾家。還早哩。相擡刮。這階前跪下手兒叉。〔生拱立老囘話介〕稟小姐。那漢子洗浴更衣了。〔旦〕那人怎麼。〔老〕儘風華。衣冠濟楚多文雅。〔旦低問介〕內才怎的。〔老低笑介〕便是那話兒郞當。你可也逗着他。〔旦笑介〕休胡哈。梅香捲簾。〔貼捲簾介旦〕俺盈盈暮雨。快把這湘簾掛。〔生跪旦扶起介〕男兒膝下。男兒膝下。
【賀新郞】羞殺兒家。早蓮腮映來杯斝。驟生春滿堂如畫。人瀟灑。爲甚麼閒步天台看晚霞。拾的個阮郞門下。低低笑。輕輕哈。逗着文君寡。〔合〕雲雨事休驚怕。
【前腔】〔生〕三十無家。邯鄲縣偶然存劄。坐酸寒衣衫䖃苴。粧聾啞。誰承望顚倒英雄在絳紗。無財帛。單鎗入馬。能粗細。知高下。你穩着心兒把。〔合前老旦〕
【節節高】崔盧舊世家。兩韶華。偶逢狹路通情話。敎洗刮。沒爭差。無喇塌。帽兒抺的光光乍。燈兒照的嬌嬌奼。崔家原有舊根牙。盧郞也不年高大。
【前腔】天河犯客槎。猛擒拿。無媒織女容招嫁。休計掛。沒嗟呀。多喜洽。檀郞蘸眼驚紅乍。美人帶笑吹銀蠟。今宵同睡碧牕紗。明朝看取香羅帕。
【尾聲】果然是春無價。盼暮雨爲雲初下榻。〔旦〕盧郞呵。這是俺和你五百歲因緣到了家。
