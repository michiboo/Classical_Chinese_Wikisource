
【賞花時】翠鳳毛翎札箒叉。閒踏天門掃落花。你看風起玉塵砂。猛可的那一層雲下。抵多少門外卽天涯。
【麼】你休再劍斬黃龍一線差。再休向東老貧窮賣酒家。你與俺高眼向雲霞。洞賓呵。你得了人早些兒回話。遲呵。錯敎人留恨碧桃花。
【中呂粉蝶兒】〔呂上〕秋色蕭疎。下的來幾重雲樹。卷滄桑半葉淺蓬壺。踐朝霞。乘暮靄。一步捱一步。剛則背上葫蘆。這淡黃生可人衣服。
【醉春風】則爲俺無掛礙的熱心腸。引下些有商量來的淸肺腑。這些時蹬着眼下山頭。把世界幾點兒來數數。這底是三楚三齊。那底是三秦三晉。更有找不着的三吳三蜀。
【紅繡鞋】趁江鄕落霞孤鶩。弄瀟湘雲影蒼梧。殘暮雨。響菰蒲。晴嵐山市語。煙水捕魚圖。把世人心閒看取。
【迎仙客】〔呂〕俺曾把黃鶴樓鐵笛吹。又到這岳陽樓將村酒沽。好景好景。前面漢陽江。上面瀟湘蒼梧。下面湖北江東。請了。〔丑〕請什麼子。〔呂〕來𥡴首是有禮數的洞庭君主。〔丑〕鬼話。〔內雁叫介呂〕聽平沙落雁呼。遠水孤帆出。這其中正洞庭歸客傷心處。趕不上斜陽渡。
【石榴花】俺也不和他評高下。說精粗。道俺個醉漢不堪扶。偏你那看醉人的醒眼不模糊則怕你村沙勢比俺更俗。橫死眼比俺更毒。〔二客雲〕野狐騷道。出口傷人。還不去。還不去扯破他衣服。〔呂〕爲什麼扯斷絲帶。抓破衣服。罵俺作頑涎騷道野狐徒。
【鬭鵪鶉】〔呂〕你笑他盛酒的葫蘆。須有些不着緊的信物。硬擎着你七尺之軀。俺老先生看汝。〔客〕看什麼子。無過是酒色財氣。人之本等哩。〔呂〕你說是人之本等。則見使酒的爛了脅肚。〔客〕氣呢。〔呂〕使氣的腆破胸脯。〔客〕財呢。〔呂〕急財的守着家兄。〔客〕色呢。〔呂〕急色的守着院主。
【上小樓】〔呂〕這四般兒非親者故。四般兒爲人造畜。〔客〕難道人有了君臣。纔是富貴。有兒女家小。纔快活。都是酒色財氣上來的。怎生住的手。〔呂〕你道是對面君臣。一胞兒女。帖肉妻夫。則那一口氣不遂了心。來從何處來。去從何處去。俺替你愁。俺替你想。敢四般兒那時纔住。
【麼】問你個如何是畢月烏。〔客〕月黑了就是。〔呂〕如何是房日兔。〔客想介〕醉了房兒裏吐去。〔呂〕你道如何是三更之午。十月之餘。一刻之初。〔客〕聽他什麼。只噇酒。〔呂笑介〕問着呵。則是一班兒嘴禿速。難道偏則我出家人有五行攢聚。
【白鶴子】〔呂〕是黃婆土築了基。放在偃月爐。封固的是七般泥。用坎離爲藥物。
【麼】〔呂〕扇風囊。隨鼓鑄。磁汞料。寫流珠。燒的那粉紅丹色樣殊。全不見枕根頭一線兒絲痕路。
【麼】〔呂〕這是按八風。開地戶。憑二曜。透天樞。〔客〕到空空的亮。〔呂〕有甚的空籠樣枕江山。早則是連環套通心腑。
【麼】半凹兒承奼女。並枕的好妻夫。〔客〕有甚好處。〔呂〕好消息在其中。但枕着都有個囘心處。
【快活三】不是俺袖靑蛇膽氣粗。則是俺憑長嘯海天孤。則俺朗吟飛過洞庭湖。度的是有緣人人何處。
【鮑老兒】這是你自來的辛苦。一口氣許了師父。少不得逢人問渡。遇主尋塗。是不是口邋着道詞。一路的做鬼粧狐。
【滿庭芳】非關俺妄言禍福。怎頭直上非煙非霧。腳踏下非楚非吳。眼抹裏這非赤也非烏。莫不是靑牛氣函關直豎。莫不是蜃樓氣東海橫鋪。沒羅鏡分金指度。打向假隨方認取。呀。卻原來是近淸河邯鄲全趙那邊隅。
【耍孩兒】史記上單注着會歌舞邯鄲女。俺則道幾千年出不的個藺相如。卻怎生祥雲氣罩定不尋俗。滿塵埃他別樣通疎。知他蘆花明月人何處。流水高山客有無。俺到那有權術。偸鞭影看他驢橛。下探竿識得龍魚。
【尾聲】欠一個蓬萊洞掃花人。走一片邯鄲城尋地主。但是有緣人。俺盡把神仙許。則這熱心兒。普天下遇着他都姓呂。
