
【夜行船】〔淨宇文融上〕宇文後魏。留支派猶餘霸氣。遭逢聖代。號令三臺。權衡十宰。又領着文場氣槪。
【粉蝶兒】〔老旦高力士上〕綠滿宮槐。隨意到棘闈簾外。
【一封書】都經御覽裁。看上了山東盧秀才。〔淨想介〕山東盧秀才。〔老〕名喚盧生。知他甚手策。動龍顏。含笑孩。〔淨〕老公公看見當眞點了他。〔老〕親看御筆題紅在。待翦宮袍賜綠來。〔合〕御筵排。榜花開。也是他際會風雲直上台。
【前腔】〔淨背介〕卷首定蕭裴。怎到的寒盧那狗才。〔囘介〕是他命運該。遇重瞳。着眼擡。〔老〕老先不知。也非萬歲爺一人主裁。他與滿朝勳貴相知。都保他文才第一。便是本監。也看見他字字端楷哩。〔淨〕可知道了。他的書中有路能分拍。則道俺眼內無珠做總裁。
【尾聲】杏園紅你知貢舉的須陪待。〔淨〕還要請老公公主席纔是。〔老笑介〕我帶上了穿宮入殿牌。則助的你外面的官兒御道上簪花那一聲采。
