
【秋夜月】〔淨引衆上〕四馬車纔下的這東華路。但是官僚多俯伏。有一班兒不睹事難容恕。〔笑介〕敢今番可圖。敢今番可圖。
【西地錦】〔蕭上〕同在中書相府。平章兩字何如。〔笑介〕喜盧生歸到握兵符。和咱雙成玉柱。
【八聲甘州】〔淨笑介〕他欺君賣主。勾連外國。漏洩機謨。〔蕭〕怕沒有此事。此乃番將聞風遠遁。成此大功也。〔淨笑介〕那龍莽呵佯輸詐敗。就裏都難料取。旣不呵。兵臨虜穴乘勝取。爲甚天山看帛書。〔合〕躊躇。這事體非小可之圖。
【前腔】〔蕭〕有無。這中間情事。隔邊庭弔遠。要審個眞虛。〔淨〕千眞萬眞。旣不呵。得了番書。合當奏上。〔蕭〕那將在軍中呵。隨機進止。況收復了千里邊隅。〔淨怒介〕你朋黨欺君。〔蕭〕我甘爲朋黨相勸阻。肯坐看忠臣受枉誅。
