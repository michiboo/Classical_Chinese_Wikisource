
【遶地遊】〔旦上〕偶然心上。做盡風流樣。懶粧成又偎人半晌。〔老貼笑上〕營勾了腰肢通籠繡帳。聽得來愁人夜長。
【卜算子】〔生上〕長宵淸話長。廣被風情廣。似笑如顰在畫堂。費盡佳人想。
【朱奴兒】〔生〕我也忘記起春秋幾場。則翰林苑不看文章。沒氣力頭白功名紙半張。直那等豪門貴黨。〔合〕高名望。時來運當。平白地爲卿相。
【前腔】〔旦〕有家兄打圓就方。非奴家數白論黃。少他呵。紫閣金門路渺茫。上天梯有了他氣長。
【雁來紅】〔送酒介〕寬金盞。瀉杜康。緊班騅送陸郞。他無言覻定把杯兒倘。再四重斟上。怕濕羅衫這淚幾行。〔合〕凝眸望。開科這場。但泥金早傳唱。
【前腔】〔生〕葫蘆提。田舍郞。仗嬌妻有志綱。贈家兄送上黃金榜。握手輕難放。少別成名恩愛長。〔合前〕
【尾聲】〔拜介〕指定衣錦還鄕似阮郞。此去呵。走章臺再休似前胡撞。俺留着這一對畫不了的愁眉待張敞。
