
【掛眞兒】〔蕭上〕生意盡憑黃閣下。嘆元寮病染霜華紫禁煙花。玉堂風月。長好是精神如畫。
【番卜算】元老病能瘥。聖主心縈掛。〔見介蕭〕年兄。這一番祈禱是如何。要作從長話。
【風入松】〔裴〕略知元老病根芽。說起一場新話。〔蕭〕是閣中機務所勞。〔裴〕非關閣下傷勞雜。是房中有些兒兜荅。〔蕭〕呀。難道盧老先生此時還有餘話。〔裴〕好採戰說長生事大。皇恩賜女嬌娃。
【前腔】〔蕭〕老年人似紙烘殘蠟。能禁幾陣風花。千年彭祖今亡化。顚倒着折本生涯。〔裴〕盧年兄富貴已極。止想長生一路了。〔蕭〕便是。論吾儕都是八旬上下。遲和蚤幾爭差。
