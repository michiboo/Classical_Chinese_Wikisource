
【太常引】〔宇裴引隊上〕天𢌞地遶。聖躬勞。春色曉雞號。日華遙上赭黃袍。蓮花仙掌雲霄。
【遶地遊】〔上引高力士衆上〕黃輿左纛。又出三門道。聽行漏玉雞春曉。扇影全高日華初照。〔合〕錦江山都𢌞環聖朝。
【望吾鄕犯】電轉星搖。旌旗出陝郊。仙公河上誰傳道。三生帝女人悲杳。萬乘親巡到。〔生跪伏介〕知陜州事前翰林院學士兼知制誥臣盧生。領合州官吏百姓男女迎駕。〔上問介〕那知州可是前日狀元盧生。〔裴〕是。〔上〕平身。〔生〕萬歲萬歲萬萬歲。〔上〕前面高聳聳的是何物。〔生〕出關路險。搭有天橋。〔上〕天橋麼。天將風雨。〔生〕所謂雨師灑道。風伯淸塵。〔上笑介〕趲行。〔合〕看砥柱。望石橋。山川天險出雲霄。離宮渺。帳殿遙。二陵風雨在西崤。
【絳都春】擂鼓鳴捎。望山程險處。過了天橋。則這些截斷了河陽京兆。早捱過了臨潼趷蹬的遙。大華如夢杳。似蓮嬌。倒映的這關門窄小。〔生〕臣盧生謹奏。聖駕已出潼關。到了河口。請登龍舟。〔上〕朕記此間舊是石路。何用龍舟。〔生〕臣已開河三百餘里。以備聖駕東遊。〔上笑介〕有此奇異之事。朕往觀之。〔望介〕呀。眞乃水天一色也。龍輿瞻眺。眞乃是山色水光相照。
【出隊子】君王福耀。謝君王福耀。鑿破了河關一線遙。翠絲絲楊柳畫蘭橈。酒滴向河神吹洞簫。好搖搖。等閒平地把天河到了。
【鬧樊樓】說甚麼如花殿腳多奇妙。那菱歌起處卻也魚沈鴈落。似洛浦凌波照。甚漢女明粧笑。在處裏有嬌嬈。也要你臣子們知道。新河站偏他粧的恁好。
【鶯畫眉】金盞酌仙桃。滴金莖湛露膏。臣膝行而進臨天表。牙盤獻水陸珍餚。菱歌奏洞庭天樂。〔上笑介合〕今朝有幸。雲霄裏得近天顏微笑。
【滴滴金】〔上笑介衆〕看幾千艘排列的無喧鬧。一隊隊軍民。齊跪着頂香爐𠶧着細樂。各路的貨郞兒分旗號白糧船到了。有那番舶上回回跳。江漢來朝。都到這河宗獻寶。
【啄木兒】〔上〕他時路。石徑喬。糧運關中車輓勞。怕乾枯了走陸地蛟龍。誰撥轉個透海金鰲。〔生〕臣謹奏。這新河望萬歲賜以新名。〔上〕可賜名永濟河。〔生〕萬歲。〔上〕是開元天子巡遊到。新河永濟傳徽號。穩倩取歲歲江南百萬漕。
【三段子】〔上〕河源恁高。動天河江潮海潮。詞源恁豪。翦文章金刀筆刀。盧卿呵。這柳堤兒敢配的甘棠召。裴卿呵。你金牛作頌似河淸照。〔衆跪介合〕禹鑿鴻碑也只感帝堯。
【鬭雙雞】〔卒〕邊關上。邊關上。番軍來炒。〔宇〕有大將王君𡙟在哩。〔卒〕君𡙟將。君𡙟將。就中難道。〔宇〕難道是殺了。〔卒〕刻下風聞非小。〔宇〕有玉門關哩。〔卒〕敢撞進了玉門關。那邊兒不要。〔宇〕不要那邊。難道要這邊。〔卒起介〕便要不的這邊廂。也商量怎了。
【上小樓】虛囂。非常震擾。去長安路幾遙。急忙間扈駕的難差調。酸溜溜的文官班裏誰誦過兵書去戰討。
【耍鮑老】邊關事多應難料。且把個錦將軍裝束的俏。你頭插了侍中貂。也只索從徵調。〔裴〕汗馬功勞。比尋河外國那辛勤較。〔宇〕俺這裏玩波濤。臨潼鬭寶。你可也展雄樣。逞英豪。〔合〕遵欽限把陽關唱好。是你封侯道。
【尾聲】我暫把洛陽花遶一遭。專等你捷音來報。那時節呵。重曡的蔭子封妻恩不小。
【賽觀音】我兒夫知何際。記不起淸河店兒。拋閃下博陵崔氏。〔合〕一片無情。直恁水流西。
【前腔】爲征夫添憔悴。平沙處關河鴈低。楊柳外夕陽煙際。〔合〕聽馬嘶聲。還似在畫橋西。
【人月圓】跌着腳叫我如何理。把手的夫妻別離起。等不得半聲將息。跨馬征番直恁急。〔合〕征塵遠。空盈盈淚眼。何處追隨。
【前腔】去則去要去誰闌你。便婦女軍中頽甚氣。咱回家今夕你何州睡。割不斷夫妻一肚皮。〔合〕淒涼起。除則是夢中和你些兒。
