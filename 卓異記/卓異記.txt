四庫總目提要舊本題唐李翱撰。《唐書•藝文志》則作「陳翱」，注曰「憲穆時人」。案李翱為貞元、會昌間人，陳翱為憲、穆間人，何以紀及昭宗。其非李翱亦非陳翱甚明。《宋史•藝文志》作「陳翰」，而注曰「一作翱」，亦不言為何許人。其《序》稱開成五年七月十一日，乃文宗之末年。其次年辛酉，乃為武宗會昌元年。何以書中兩稱武宗。則非惟名姓舛訛，並此《序》年月亦後人妄加，而書則未及竄改耳。其書皆紀唐代朝廷盛事，故曰《卓異》。然中宗、昭宗皆已廢而復辟，一幽囚於悍母，一迫脅於亂臣，皆國家至不幸之事，稱為《卓異》，可謂無識之尤矣。又《讀書志》稱所載凡二十七事，今檢其標目，僅有二十六條。或佚其一，或中宗、昭宗誤合兩事為一事，均未可知也。
高宗皇帝，麟德三年正月一日，有事於山，玉牒文曰：嗣天子臣治，敢昭告於昊天上帝，有隋位極顛，危天數窮否，生靈塗炭，鼎祚淪亡。高祖仗黃鉞而救黎元，錫玄珪而拯沈溺。太宗功宏，鍊石定區宇，於再麾業壯斷，鼇飲滄溟而一息，臣忝奉餘緒，承威積慶，遂得崑山寢，燎炎海韜，波雖業茂，宗祧斯實，降靈穹昊。今謹告成東嶽，歸功上玄，大寶克隆，鴻基永固，凝薰萬姓，陶化八紘。又玄宗有事於泰山。開元十三年，玉牒文曰：有唐嗣皇帝臣隆基，敢昭告於昊天上帝天啟，李氏運興土德，高祖太宗，受命立極，高宗昇平，六合殷盛，中宗紹復，繼體丕定，上帝眷祐，錫臣中武，底綏內難，推載聖父，恭承大寶，十有三年，敬若天意，四海晏然，封紀泰嶽，謝成於天，子孫百祿，蒼生受福。謹按：麟德三年至開元十三年，凡五十四年祖宗封禪。自古帝王無有倫比。
中宗皇帝，弘道元年二月六日，皇太子即位嗣。聖元年二月八日降廬陵王。聖歴元年九月十五日，即冊為皇太子。神龍二年正月二十四日，重即帝位。謹按：中宗皇帝即位後，復為皇太子，又重紹寶位，昇降兩度。自古無比。昭宗皇帝，龍紀元年三月十三日，自夀王即位。至光化三年十一月三日，遷為太上皇。至天復元年正月一日返政，卻即帝位。自古未有。
憲宗皇帝朝，元和元年十一月一日，斬劉闢西川之亂。元和十二年十一月一日，斬吳元濟淮西之亂。元和二年十一月一日，斬李錡浙西之亂。憲宗誅三賊，皆同月同日，自古無等。
穆宗皇帝聖子三人。敬宗，長慶四年正月十三日即帝位。文宗，寶歴二年十二月十三日即位。武宗，開成五年正月十四日即位。謹按：穆宗有聖子三人，皆有天下，詳求正史未有比倫，或曰：高洋兄弟三人亦皆即位，如何對？曰：皇唐仗義，舉旗拯時之亂，承隋致禪光有八紘，安得以區區北齊，偏方閏位，弱才稚立，欲相侔埒，況高歡乃魏廄剪馬之賤，追封為尊，安得比我穆宗十二葉之嗣君也。
代國郭元振謹按：李邕撰行狀雲：自我有唐受宰相，臣未有二親存者，唯元振而已。
河東公張嘉貞，子延賞，賞子弘。靖按：《漢書》韋平繼嗣為丞相者，若今之張氏，三代無比。
燕國張説按：《中書故事》本雲：「説三拜此命，終始無玷。」自古未有。
梁國公房玄齡按：玄齡初，與杜如晦為友屬，隋室喪亂，未嘗不慨，然相顧有匡國濟時之心，雖徒步風塵，未嘗自失，不得已而，調集吏部。高孝基有知人之鑒，見玄齡嗟嘆，謂：裴矩曰僕閲人多矣，未見此賢。及唐師至渭北，玄齡即仗策詣於軍門，秦王一見引為謀主，屈指居相位，三十二年而終。自古未有。
汾陽王郭子儀按：子儀至德元年，自朔方前節度使，加庫部尚書，同中書。門下考二十四，自古未有。
韋臯、張延賞按：韋臯初自鳯翔判官殿，中侍御史權，領隴州，立殊功。拜節度史及朱泚平，入為右金吾將軍，時延賞已為西川矣。四年之代領茲鎮，士林之中。近古未有。
杜黃裳、韋執誼。初黃裳為相時，執誼自吏部郎中賜緋紫，直及平章事。自近古未有。
杜佑、權德輿牛僧孺、李玨按：德輿、杜公神道碑雲：早忝賓席，晚聫臺座，時牛公自中書侍郎出鎮武昌，辟玨為書記。始授殿中侍御史，其後十餘年間，玨已為戶部侍郎。平章事時，牛公自右僕射再入為相正，共玨同列相庭，當代以為盛矣。
彭原公李程按：李程自河中節度使，入拜左僕射。自武德至長安四年，已前兩度拜左僕射為正丞相。其後以南省事疎，方帶平章之號，然非耆德碩老有嘉名者，莫得居之焉，程由是故，相巨鎮三年，此官不支於右，振古為盛矣。
韓弘（汴州）公武（鄜州）、田弘正（魏博）、布（經原）。按：韓弘、田弘正，兩人皆稱有功。憲宗英（疑誤字因）特為兩家父子同時為節度使。或曰：當代為美。又曰：王智興河中子晏平、靈武亦皆同時，何不具載？對曰：王智興逐崔羣刼徐州，晏平用賄十萬貫取朔方。其未乆又坐贓，貶永州司戶，固不足以編之。
崔邠、郾、鄲，按：國紀以文章取事，儀曹選之以登第。吏部得補官。方帥因之以奏請，丞相因之除授，不由奏官之擇。雖詞人無階級可進，故禮部之重根本。如是崔邠、郾、鄲兄弟三人皆仕此官。斯為卓異。
西平王李晟，有子四人。願（夏徐歧下蒲）、憲（廣州）、愬（隨襄歧徐魏）、聴（夏靈並滑州）。按：李晟收城之功，皎如白日。其後四子，皆秉節麾大忠，所庇斯聖。神之報應也。
盧簡能夏州，簡辭河孟，弘正昭義，簡求鄂州。按：使下書記，必擇有文學得時稱者任之。盧簡能兄弟四人，並當嘉選，時亦無比。
張嘉貞延賞弘靖，次宗從嘉貞至弘靖，掌綸誥繼，世人以為冠古絶今。次宗又拜焉，前古未有，士林稱之。
蕭昕、杜黃裳、楊嗣、復栁璟、李景讓。薛躭按：故事考功員外知貢舉。自開元中，以外郎權輕，遂命禮部侍郎主之，邇來取士益以為重，而座主見門生知舉，猶蕭杜二家。若嗣復與，璟又是禮部侍郎，璟首及第，纔十六年。致仕春官，尤以為美。
張鎬按：獨孤及撰張鎬《神道碑》雲：一命左拾遺，二命右補闕，三命侍御史，四命諫議大夫，五命中書侍郎。平章事起家，二年秉國鈞，自古未有。
宋璟與蘇瓌子頲，同時為相。按：蘇頲除紫薇侍郎、平章事時，璟歎曰：吾與蘇家父子同時為丞相，至如寛厚，博物僕射亦有之。若正直賢明，則頲過其父，推此為論，繼代為相有如此，頲與其父同秉衡者。古無所聞。璟初共其父比肩，又與其子同列。如璟年徳重久居臺位，又無其比。
李吉甫子德裕按：國朝繼世為相者數子，唯吉甫、德裕。皆自揚州節度再入為相，則無其匹。況吉甫以忠明博達事憲宗，德裕以清直無黨事武宗。今上踐祚，起而用之，與蘇瓌父子相望為優劣。況頲不再相，再相者則德裕之，盛為難及也。
按：裴公進士及第，宏詞登科，歴中書舍人、御史中丞、刑部侍郎。葉贊憲皇平蕩宿寇，為盜憎，入朝遇刼，不能傷，遂拜相，前後為小人害。其才橫議，以惑上者多矣。故其詩曰：「灰心緣忍事，霜鬂為論兵。」竟自為蔡州節度使，至郾城三師，兵不敢逗撓，纔四十日擒吳元濟以獻。明年平鄆州，分青州、兗州為三道，用韓弘父子、田弘正父子兩家同時為鎮，皆掌強兵，自古無之。大和五年，冊拜司徒兼侍中，其年又拜河陽。後二年又拜，留守洛陽。又拜司徒中書令，仍依舊居守一年，又拜，留守太原一年。又拜入輔，凡六拜焉。當廷以侍中中書令為正相，艱難以來，以寵用武臣，如公文業發身戎功，佐主削平巨冦。致位上臺，以臺徳終始於大位者，近古儒生無比也。
李石按：石元和十三年及第，後二年賜緋，後二年賜紫。自釋褐四年之內，服金紫，量之前輩，實無其比。至長慶二年，座主庾公內難服闋，除尚書右丞，始賜紫綬。石乃選紫衫、金印以獻，議者榮之。
薛廷老按：玄宗初置翰林、待詔，尋改為學士，以備顧問，祇對而已。代宗登極並領詔誥，每授相除將，不由外製。德宗之代尤難其選。凡及第之人，入者甚衆。或座主先逝而不見，或座主官位而不及，於內廷之制者，唯廷老翰林。時座主庾公拜兗海節度廷老為門生，得為麻制，時代榮之。
燕公張説（自中書舍人拜工部侍郎），子，均（自中書舍人拜禮部侍郎）。孫，濛（自中書舍人拜禮部侍郎）。按：張公三代，自中書舍人拜侍郎，奕世無比，時號為佳美者耳、
