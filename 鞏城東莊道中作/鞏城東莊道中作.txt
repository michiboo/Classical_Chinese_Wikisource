
北陵散寒鳥，西山照初日。 
婉孌晉陽京，踟躕野人室。 
南軒草間去，後乘林中出。 
靄靄長路暖，遲遲狹路歸。 
蜉蝣時蔽月，枳棘復傷衣。 
城上東風起，河邊早雁飛。 
夏王紀冬令，殷人乃正月。 
涯口度新雲，山陰留故雪。 
幸逢耆耋話，餘待親鄰別。 
總轡出叢薄，歇鞍登峻隅。 
春源既蕩漭，伏戰亦睢盱。 
未獲遵平道，徒言信薄夫。

