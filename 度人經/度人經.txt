
元始無量度人上品妙經
道言：
昔於始青天中，碧落空歌，大浮黎土。受元始度人，無量上品，元始天尊，當說是經。周回十過，以召十方，始當詣座。天真大神，上聖高尊，妙行真人，無鞅數眾，乘空而來。飛雲丹霄，綠輿瓊輪，羽蓋垂蔭。流精玉光，五色鬱勃，洞煥太空。七日七夜。諸天日月，星宿璇璣，玉衡停輪，神風靜默，山海藏雲，天無浮翳，四氣朗清。一國地土，山川林木，緬平一等，無復高下，土皆做碧玉，無有異色。眾真侍座，元始天尊，懸座空浮於五色獅子之上。
是時，一國是男是女，莫不傾心，皆受護渡，鹹得長生。
道言：
是時，元始天尊，
十遍周竟，十方無極天真大神一時同至。
一國男女，傾心歸仰，來者有如細雨密霧。無鞅之眾，迮國一半，土皆偏陷，非可禁止。於是元始，懸一寶珠，大如黍米，在空玄之中，去地五丈。元始登引天真大神，上聖高尊，妙行真人，十方無極至真大神，無鞅數眾，俱入寶珠之中。天人仰看，惟見勃勃，從珠口中入，既入珠口，不知所在。國人廓散，地還平正，無復欹陷。元始即於寶珠之內，說經都竟，眾真監度，以授於我。當此之時，喜慶難言，法事粗悉，諸天復位，倏欻之間，寂無遺響。是時天人，遇值經法，普得濟度。全其本年，無有中傷，傾土歸仰，咸行善心，不殺不害，不嫉不妒，不淫不盜，不貪不欲，不憎不綴，言無華綺，口無惡聲，齊同慈愛，異骨成親，國安民豐，欣樂太平。
經始出，教一國以道，預有誌心，宗奉禮敬，皆得度世。
道言：
元始天尊，說經中所言，並是諸天上帝內名、隱韻之音，亦是魔王內諱、百靈之隱名也，非世上之常辭。上聖已成真人，通玄究微，能悉其章。
誦之十過，諸天遙唱，萬帝設禮，河海靜默，山嶽藏雲，日月停景，璇璣不行，群魔束形，鬼精滅爽，回屍起死，白骨成人。
至學之士，誦之十過，則五帝侍衛，三界稽首，魔精喪眼，鬼妖滅爽，濟度垂死，絕而得生。
所以爾者學士，穢氣未消，體未洞真，召制十方，威未制天，政德可伏禦地祇，束縛魔靈，但卻死而不能更生，輕誦此章，身則被殃，供養尊禮，門戶興隆，世世昌熾，與善因緣，萬災不幹，神明護門。斯經尊妙，獨步玉京，度人無量，為萬道之宗，巍巍大梵，德難可勝。
道言：
凡誦是經十過，諸天齊到，億曾萬祖，幽魂苦爽，皆即受度，上升朱宮。格皆九年，受化更生，得為貴人。而好學至經，功滿德就，皆得神仙，飛升金闕，遊宴玉京也。上學之士，修誦是經，皆即受度，飛升南宮。世人受誦，則延壽長年，後皆得作屍解之道，魂神暫滅，不經地獄，即得返形，遊行太空。此經微妙，普渡無窮，一切天人，莫不受慶，無量之福，生死蒙惠，上天所寶，不傳下世，至士齋金寶，效心盟天而傳。輕泄漏慢，殃及九祖，長役鬼官。
侍經五帝，玉童玉女，各二十四人，營衛神文，保護受經者身。
道言：
正月長齋，誦詠是經。為上世亡魂，斷地逮役，上南宮。七月長齋，誦詠是經，身得神仙，諸天書名，黃籙白簡，削死上生。十月長齋，誦詠是經，為國王帝主，君臣父子，安鎮國祚，保天長存，世世不絕，常為人君，安鎮其方，民稱太平。八節之日，誦詠是經，得為九宮真人。本命之日，誦詠是經，魂神澄正，萬氣長存。不經苦惱，身有光明。三界侍衛，五帝司迎，萬神朝禮，名書上天，功滿德就，飛升上清。
道言：
行道之日，皆當香湯沐浴，齋戒入室，東向叩齒三十二通，上聞三十二天，心拜三十二過，閉目靜思：身坐青黃白三色雲氣之中，內外翁冥，有青龍白虎，朱雀玄武，獅子白鶴，羅列左右，日月照明，洞煥室內，項生圓象，光映十方，如此分明。
密咒曰：無上玄元，太上道君，召出臣身中，三五功曹，左右官者，侍香玉童，傳言玉女，五帝值符，值日香官，各三十二人，辟啟所言，今日吉慶，長齋清堂，修行至經，無量度人，願所啟上徹，徑禦無上三十二天元始上帝至尊幾前。
畢，引氣三十二過，東向誦經。
元始洞玄靈寶本章
上品妙首。十回度人。百魔隱韻。離合自然。混洞赤文。無無上真。
元始祖劫。化生諸天。開朗三景。是為天根。上氣復祖。唯道為身。
五丈開廓。普殖神靈。無文不光。無文不明。無文不立。無文不成。
無文不度。無文不生。是為大梵。天中之天。郁羅蕭臺。玉山上京。
上極無上。大羅玉清。渺渺劫仞。若存若亡。三華離便。大有妙庭。
金闕玉房。森羅凈沾。大行梵氣。周回十方。
中有度人不死之神。中有南極長生之君。
中有度世司馬大神。中有好生韓君丈人。
中有南上司命司錄。延壽益算度厄尊神。
回骸起死。無量度人。今日校錄。諸天臨軒。
十方至真，飛天神王，長生度世，無量大神。並乘飛雲，丹輿綠輦，羽蓋瓊輪，驂駕朱鳳，五色玄龍，建九色之節，十絕靈旛，前嘯九鳳，齊唱後吹，八鸞同鳴，獅子白鶴，嘯歌邕邕，五老啟送，群仙翼轅，億乘萬騎，浮空而來，傾光回駕，監真度生，諸天丞相，南昌上宮，韓司主錄，監生大神，執籙把籍，齊到帝前，隨所應度，嚴校諸天，普告三界，無極神鄉，泉曲之府，北都羅酆，三官九署，十二河源，上解祖考，億劫種親，疾除罪簿，落滅惡根，不得拘留，逼合鬼群，元始符命，時刻升遷，北都寒池，部衛形魂，制魔保舉，度品南宮，死魂受煉，仙化成人，生身受度，劫劫長存，隨劫輪轉，與天齊年，永度三途，五苦八難，超淩三界，逍遙上清，上清之天，天帝玉真，無色之境梵行。
東方八天
太皇黃曾天，帝郁鑒玉明
太明玉完天，帝須阿那田
清明何童天，帝元育齊京
玄胎平育天，帝劉度內鮮
元明文舉天，帝醜法輪
上明七曜摩夷天，帝恬憓延
虞無越衡天，帝正定光
太極蒙翳天，帝曲育九昌
南方八天
赤明和陽天，帝理禁上真
玄明恭華天，帝空謠醜音
耀明宗飄天，帝重光明
竺落皇笳天，帝摩夷妙辯
虛明堂曜天，帝阿加婁生
觀明端靖天，帝郁密羅千
玄明恭慶天，帝龍羅菩提
太煥極瑤天，帝宛離無延
西方八天
元載孔升天，帝開真定光
太安皇崖天，帝婆羅阿貪
顯定極風天，帝招真童
始皇孝芒天帝，薩羅婁王
太皇翁重浮容天，帝閔巴狂
無思江由天，帝明梵光
上楪阮樂天，帝勃勃藍
無極曇誓天，帝飄弩穹隆
北方八天
皓庭霄度天，帝慧覺昏
淵通元洞天，帝梵行觀生
太文翰寵妙成天，帝那育醜瑛
太素秀樂禁上天，帝龍羅覺長
太虛無上常容天，帝總監鬼神
太虛玉隆騰聖天，帝眇眇行元
龍變梵度天，帝運上玄玄
太極平育賈弈天，帝大擇法門
三十二天。三十二帝。諸天隱諱。諸天隱名。天中空洞。自然靈章。
諸天隱韻。天中之音。天中之尊。天中之神。天中大魔。天中之靈。
九和十合。變化上清。無量之奧。深不可詳。敷落神真。普度天人。
今日欣慶。受度歷關。
諸天請滅三惡，斬絕地根，飛度五戶，名列太玄，魔王監舉，無拘天門。東斗主算，西斗記名，北斗落死，南斗上升，中斗大魁，總監眾靈。青帝護魂，白帝侍魄，赤帝養氣，黑帝通血，黃帝中主，萬神無越。
青天魔王，巴元醜伯。赤天魔王，負天擔石。白天魔王，反山六目。黑天魔王，監醜朗馥。黃天魔王，橫天擔刃。五帝大魔，萬神之宗。飛行鼓從，總領鬼兵，麾幢鼓節，遊觀太空，自號赫奕，諸天齊功。
上天度人，嚴攝北酆，神公受命，普掃不祥，八威吐毒，猛馬四張，天丁前驅，大帥仗旛，擲火萬里，流鈴八沖，敢有幹試，拒遏上真，金鉞前戮，巨天後刑，屠割鬼爽，風火無停，千千截首，萬萬翦形，魔無干犯，鬼無祅精。
三官北酆，明檢鬼營，不得容隱，金馬驛程，普告無窮，萬神咸聽，三界五帝，列言上清。
元洞玉歷，龍漢延康，渺渺億劫，渾沌之中，上無復色，下無復淵，風澤洞虛，金剛乘天，天上天下，無幽無冥，無形無影，無極無窮，溟涬大梵，寥廓無光，赤明開圖，運度自然，元始安鎮，敷落五篇，赤書玉字，八威龍文，保制劫運，使天長存，梵氣彌羅，萬梵開張，元綱流演，三十二天，輪轉無色，周回十方，旋斗歷箕，回度五常，三十五分，總氣上元，八景冥合，氣入玄玄，玄中太皇，上帝高真，泛景太霞，嘯詠洞章，金真朗郁，流響雲營，玉音攝氣，靈風聚煙，紫虛郁秀，輔翼萬仙，千和萬合，自然成真。真中有神，長生大君，無英公子，白元尊神，太一司命，桃康合延，執符把籙，保命生根，上遊上清，出入華房，八冥之內，細微之中，下鎮人身，泥丸絳宮，中理五氣，混合百神，十轉回靈，萬氣齊仙，仙道貴生，無量度人。
上開八門，飛天法輪，罪福禁戒，宿命因緣，普受開度，死魂生身，身得受生，上聞諸天，諸天之上，各有生門，中有空洞，謠歌之章，魔王靈篇，辭參高真。
第一欲界飛空之音
人道渺渺。仙道莽莽。鬼道樂兮。當人生門。仙道貴生。鬼道貴終。
仙道常自吉。鬼道常自凶。高上清靈爽。悲歌朗太空。
唯願仙道成。不願人道窮。
北都泉曲府。中有萬鬼群。但欲遏人算。斷絕人命門。
阿人歌洞章。以攝北羅酆。束誦祅魔精。斬馘六鬼鋒。
諸天氣蕩蕩。我道日興隆。
第二色界魔王之音章
落落高張。明氣四騫。梵行諸天。周回十方。無量大神。皆由我身。
我有洞章。萬遍成仙。仙道貴度。鬼道相連。天地渺莽。穢氣氛氛。
三界樂兮。過之長存。身度我界。體入自然。此時樂兮。皆由我恩。
龍漢蕩蕩。何能別真。我界難度。故作洞文。變化飛空。以試爾身。
成敗懈退。度者幾人。笑爾不度。故為歌首。
第三色界魔王歌曰
三界之上。眇眇大羅。上無色根。雲層峨峨。唯有元始。浩劫之家。
部制我界。統乘玄都。有過我界。深入玉虛。我位上王。匡禦眾魔。
空中萬變。穢氣紛葩。保真者少。迷惑者多。仙道難固。鬼道易邪。
人道者心。諒不由他。仙道貴實。人道貴華。
爾不樂仙道。三界那得過。其欲轉五道。我當復奈何。
此三界之上，飛空之中魔王歌音，音參洞章。誦之百遍，名度南宮；誦之千遍，魔王保迎；萬遍道備，飛升太空，過度三界，位登仙公，有聞靈音，魔王敬形，敕制地祇，侍衛送迎，拔出地戶，五苦八難，七祖升遷，永離鬼官，魂度朱陵，受煉更生，是謂無量，普渡無窮。
有秘上天文，諸天所共崇，泄慢墮地獄，禍及七祖翁。
道言：
此二章並是諸天上帝，及靈魔王隱秘之音，皆是大梵之言，非世上常辭，言無韻麗，曲無華宛，故謂玄奧，難可尋詳。上天所寶，秘於玄都，紫微上宮，依玄科四萬劫一傳，若有至人，齋金寶質，心依舊格，告盟十天，然後而付焉。
道言：
夫天地運度，亦有否終；日月五星，亦有虧盈；至聖神人，亦有休否；末學之夫，亦有疾傷。凡有此災，同氣皆當，齊心修齋，六時行香，十遍轉經，福德立降，消諸不祥，無量之文，普渡無窮。
道言：
夫末學道淺，或仙品未充，運應滅度，身經太陰，臨過之時，同學至人，為其行香，誦經十過，以度屍形如法，魂神逕上南宮，隨其學功，計日而得更生，轉輪不滅，便得神仙。
道言：夫天地運終，亦當修齋，行香誦經；星宿錯度，日月失昏，亦當修齋，行香誦經；四時失度，陰陽不調，亦當修齋，行香誦經；國主有災，兵革四興，亦當修齋，行香誦經；疫毒流行，兆民死傷，亦當修齋，行香誦經；師友命過，亦當修齋，行香誦經。夫戒齋誦經，功德甚重，上消天災，保鎮帝王，下禳毒害，以度兆民，生死受賴，其福難勝，故曰無量，普渡天人。
道言：
凡有是經，能為天地，帝主兆民，行是功德。有災之日，發心修齋，燒香誦經十過，皆諸天記名，萬神侍衛，右別至人，克得為聖君金闕之臣。諸天記人功過，毫分無失，天中魔王，亦保舉爾身得道者，乃洞明至言也。
諸天中大梵隱語無量音，道君撰
元始靈書上篇
東方八天
廣生高映。覺元洞虛。應玄九真。化交肇圖。文靈運構。宗範玄都。
感變總括。威昭自成。綠岑遷景。皇道含明。天琳耀耀。氣晶育魂。
融羅負立。圓英隱旻。期巨神包。洪綱告寧。
南方八天
章炎通泛。堅敷澄宗。虛象玄華。龍陽舞穹。微正霄艷。淵太凝沖。
元關三紐。大梵飛空。隱覺龍益。天倫慶呈。神戶纏絡。真元散精。
凈握冥照。回合升遷。導騫宴雲。靈應騰天。
西方八天
剛澤微控。陰峻孤儀。貫氣明素。宸洞開微。周化幽應。澄輝帝臺。
平遐挹虛。恢茂童池。結飆臨育。麗無散開。陽通百六。沈芒隱階。
幽廓冥默。真峰會靈。堅丕順道。告命騫林。
北方八天
龍安洞變。純陽隱玄。方本還氣。象伏高員。神變惠允。解煉靈根。
赤精純道。城號威尊。利雲友常。億仞中丘。郁成瓊壘。謠音慶流。
受位玉室。大憲通幽。玄章煥落。綱輪乃周。
元始靈書中篇道君撰
東方八天
亶婁阿薈。無恕觀音。須延明首。法攬菩曇。稼那阿奕。忽訶流吟。
華都曲麗。鮮菩育臻。答落大梵。散煙慶雲。飛灑玉都。明魔上門。
無行上首。回蹠流玄。阿陀龍羅。四象籲員。
南方八天
南閻洞浮。玉眸詵詵。梵形落空。九靈推前。澤落菩臺。綠羅大千。
眇莽九醜。韶謠緣邅。雲上九都。飛生自騫。那育郁馥。摩羅法輪。
霟持無鏡。攬姿運容。馥朗廓奕。神纓自宮。
西方八天
刀利禪猷。婆泥咎通。宛藪滌色。太眇之堂。流羅梵明。景蔚蕭嵎。
易邈無寂。宛首少都。阿鑒郁竺。華莫延由。九開自辯。阿那品首。
無量扶蓋。扶羅合神。玉誕長桑。柏空度仙。
北方八天
玃無自首。九日導乾。坤母東覆。形攝上玄。陀羅育邈。眇氣合雲。
飛天大醜。總監上天。沙陀劫量。龍漢瑛鮮。碧落浮黎。空歌保珍。
惡奕無品。洞妙自真。元梵恢漠。幽寂度人。
道言：
此諸天中，大梵隱語，無量之音，舊文字皆廣長一丈。天真皇人，昔書其文，以為正音。
有知其音能齋而誦之者，諸天皆遣飛天神王下觀其身，書其功勤，上奏諸天，萬神明禮，地祇侍門，大勛魔王，保舉上仙，道備克得，遊行三界，升入金門。
此音無所不辟，無所不禳，無所不度，無所不成，天真自然之音也，故誦之致飛天，下觀上帝謠唱，萬神朝禮，三界侍軒，群祅束手，鬼精自亡，琳瑯振響，十方肅清，河海靜默，山嶽吞煙，萬靈振伏，招集群仙，天無氛穢，地無妖塵，冥慧洞真，大量玄玄也。
元始靈書下篇天真皇人撰
東方八天
森角儲雲。九魂煉晶。枳默窺玦。浮枚臼存。鹿幾陽房。碧提質回。
池滇黨負。趾逭謁勢。忝章變瑜。蘭泮璧環。亢滂野生。極中昆清。
曜展洞涸。寂無眇凝。素荷虛羅。皇達元靈。
南方八天
炎鍍綽堂。太逍謠隅。歷遐薦漪。周扃加圖。披嶢蹊躆。觚壇渾都。
戢蕓荼炫。井欺持蒲。掌維迮儀。奕洸瑯璀。扁屢益但。幽微畢雷。
涓湟實東。赤曜叢稽。玉玄演候。柏渠至規。
西方八天
鎬正左適。婆泥煞靈。悲昭均疆。洎南磛魁。靜夷損光。混元覺緣。
道守岑遙。綿徵知宣。太靈淹漠。昺和盧隨。哲京常華。墟咸堅沙。
栗鐸黜株。會衍球裴。卓雲青府。頁睹般基。
北方八天
窪孩蒙甘。翠宇九蘭。蕭勾連興。龍汾神關。溝淪沈魔。豁蠻祈通。
玄寥亢息。無知肆明。莽修吉夕。馥壇時畎。湯長敷昌。匪庸謹濟。
朝康堲寬。秘法侈宣。廣帝理生。衛肇宏人。
天真皇人，梵氣玄遼，天寶自然，八合之音，主治世會，地壘洪澤，變災厄難，誦詠之者，禳辟妖祥，清靜道氣，無不寧也，地官奉書，百靈敬畏，神朱寫文，服佩明驗，施之於至學，不宣於下俗也。
太極真人頌
神雲煥層虛。梵羅屯碧霄。元始九龍駕。皇人按青駋。靈光集萬真。
珠景開陽寥。出示靈寶篇。福德由是招。洞玄隱高嚴。玉音泛雲璈。
無量匪得思。道海生波濤。法義同涓流。滋植成嘉苗。用以拯饑窮。
教興衛中朝。帝尊壽億年。太平滅兵刀。稽首望玉宸。靈華散金毫。
