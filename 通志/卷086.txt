太公望呂尚者，東海上人。其先祖嘗爲四嶽，佐禹平水土，甚有功。虞夏之際，封於呂或封於申。姓姜氏。夏商時，申、呂或封枝庶，子孫或爲庶人，尚其後苗裔也。本姓姜氏，從其封姓，故曰呂尚。
呂尚蓋嘗窮困年老矣，以漁釣奸周西伯。西伯將出獵，卜之曰：「所獲非龍非彲，非虎非羆。所獲霸王之輔。」於是周西伯獵，果遇太公於渭之陽。與語，大說曰：「自吾先君太公」
https://ctext.org/library.pl?if=gb&file=10358&by_title=%E9%80%9A%E5%BF%97&page=4
