
海外南經第六　　　　　　郭氏傳
地之所載六合之間〈四方上下爲六合也〉四海之內照之以日月
經之以星辰紀之以四時要之以太歳神靈所生其物
異形或夭或壽唯聖人能通其道〈言自非窮理盡性者則不能原極其情變〉
海外自西南陬至東南陬者〈陬猶隅也音騶〉
結匈國在其西南其爲人結匈〈臆前胅出如人結喉也〉南山在
其東南自此山來蟲爲蛇蛇號爲魚〈以蟲爲蛇以蛇爲魚〉一曰
南山在結匈東南比翼鳥在其東其爲鳥青赤〈似鳬〉兩
鳥比翼一曰在南山東
羽民國在其東南其為人長頭身生羽〈能飛不能逺卵生畫似仙〉
〈人也〉一曰在比翼鳥東南其為人長頰〈啓筮曰羽民之狀鳥喙赤目而〉
〈白首〉有神人二八連臂為帝司夜於此野〈晝𨼆夜見〉在羽民
東其為人小頰赤肩〈當脾上正赤也〉盡十六人〈疑此後人所增益語耳〉
畢方鳥在其東青水西其為鳥人面一腳一曰在二
八神東
讙頭國在其南其為人人靣有翼鳥喙方捕魚〈讙兠堯臣〉
〈有罪自投南海而死帝憐之使其子居南海而祠之畫亦似仙人也〉一曰在畢方東或
曰讙朱國
厭火國在其國南獸身黒色生火出其口中〈言能吐火畫似〉
〈獼猴而黒色也〉一曰在讙朱東
三株樹在厭火北生赤水上其爲𣗳如栢葉皆爲珠
一曰其爲樹若彗〈如彗星狀〉
三苖國在赤水東其爲人相隨〈昔堯以天下讓舜三苖之君非之帝殺之〉
〈有苖之民叛入南海爲三苖國〉一曰三毛國
臷國在其東〈音秩亦音替〉其爲人黃操弓射蛇〈大荒經雲此國〉
〈自然有五穀衣服〉一曰臷國在三毛東
貫匈國在其東其爲人匈有竅〈尸子曰四夷之民有貫匈者有深目者有〉
〈長肱者黃帝之徳甞致之異物志曰穿匈之國去其衣則無自然者蓋似效此貫匈人也〉一曰在
臷國東
交脛國在其東其爲人交脛〈言腳脛曲戾相交所謂雕題交趾者也或作頸〉
〈其爲人交頸而行也〉一曰在穿匈東
不死民在其東其爲人黒色壽不死〈有貟丘山上有不死樹食之乃〉
〈壽亦有赤泉飲之不老〉一曰在穿匈國東
岐舌國在其東〈其人舌皆岐或雲支舌也〉一曰在不死民東
崑崙墟在其東墟四方〈墟山下基也〉一曰在岐舌東爲墟
四方羿與鑿齒戰於壽華之野羿射殺之在崑崙墟
東羿持弓矢鑿齒持盾〈鑿齒亦人也齒如鑿長五六尺因以名雲〉一曰戈〈未詳〉
三首國在其東其為人一身三首一曰在鑿齒東
周饒國在其東其為人短小冠帶〈其人長三尺穴居為機巧有五榖也〉
一曰焦僥國在三首東〈外傳雲焦饒民長三尺短之至也詩含神霧曰從中州以〉
〈東西四十萬里得焦僥國人長　尺五寸也〉
長臂國在其東捕魚水中兩手各操一魚〈舊說雲其人手下垂〉
〈至地魏黃初中玄菟太守王頎討髙句麗王宮窮追之過沃沮國其東界臨大海近日之所出問其耆老〉
〈海東復有人否雲甞在海中得一布褶身如中人衣兩袖長三尺即此長臂人衣也〉一曰在焦
僥東捕魚海中狄山帝堯葬於陽〈呂氏春秋曰堯葬榖林今陽城縣西〉
狄山帝堯𦵏於陽〈呂氏春秋曰堯𦵏榖林今陽城縣西東阿縣城次鄊中赭陽縣湘亭〉
〈南皆有堯〉帝嚳𦵏於隂〈嚳堯父號髙辛今冡在頓丘縣城南䑓隂野中也音酷〉爰
有熊羆文虎〈彫虎也尸子曰中黃伯余左執大行之而右雕虎也〉蜼豹〈蜼獼猴𩔖〉
離朱〈木名也見莊子今圖作赤烏〉視肉〈聚肉形如牛肝有兩目也食之無盡尋復更生如故〉
吁咽〈所未詳也〉文王皆𦵏其所〈今文王墓在長安鄗聚社中案帝王冡墓皆有定䖏〉
〈而山海經徃徃復見之者蓋以聖人久扵其位仁化廣及恩洽鳥獸至扵殂亡四海若䘮考蚍無思不哀〉
〈故絶域殊俗之人聞天子崩各自立坐而祭醊哭泣起土為冡是以所在有焉亦猶漢氏諸逺郡國皆有〉
〈天子廟此其遺𧰼也〉
一曰湯山一曰爰有熊羆文虎蜼豹離朱�乆〈�乆鴝鶹〉
〈之屬〉視肉虖交〈所未詳也〉其范林方三百里〈言林木汜濫布衍也〉
方祝融獸身人面乘兩龍〈火神也〉

