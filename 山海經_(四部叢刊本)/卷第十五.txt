
大荒南經第十五　　　　　郭氏傳
南海之外赤水之西流沙之東〈赤水出崑崙山流沙出鍾山也〉有獸
左右有首名曰䟣踼〈出𤟇名國黜惕兩音〉有三青獸相併名曰
𩀱𩀱〈言體合為一也公羊傳所云𩀱𩀱而俱至者蓋謂此也〉
有阿山者南海之中有汜天之山赤水窮焉〈流極於此山也〉
赤水之東有蒼梧之野舜與叔均之所葬也〈叔均啇均也舜〉
〈廵狩死於蒼梧而葬之啇圴因留死亦葬焉基今在九疑之中〉爰有文貝〈即紫貝也〉離俞
〈即離朱〉�乆〈即鵂鶹也〉鷹賈〈賈亦鷹屬〉委維〈即委蛇也〉熊羆象虎豹狼
視肉
有滎山滎水出焉黑水之南有玄蛇食麈〈今南方蚦蛇吞鹿亦此𩔖〉
有巫山者西有黃鳥帝藥八齋〈天帝神仙藥在此也〉黃鳥於巫
山司此玄蛇〈言主之也〉
大荒之中有不庭之山滎水窮焉有人三身帝俊妻
娥皇生此三身之國〈蓋後裔所出也〉姚姓黍食使四鳥〈姚舜姓也〉
有淵四方四隅皆逹〈言淵四角皆旁通也〉北屬黑水南屬大荒
〈屬猶連也〉北旁名曰少和之淵南旁名曰從淵〈音騘馬之騘〉舜
之所浴也〈言舜嘗在此中澡浴也〉
又有成山甘水窮焉〈甘水出甘山極此中也〉有季禺之國顓頊
之子食黍〈言此國人顓頊之裔子也〉有羽民之國其民皆生毛羽
有𡖉民之國其民皆生𡖉〈即𡖉生也〉
大荒之中有不姜之山黑水窮焉〈黑水出崑崙山〉又有賈山
汔水出焉又有言山又有登備之山〈即登葆山羣巫所從上下者也〉
有恝恝之山〈音如券契之契〉又有蒲山澧〈音禮〉水出焉又有隗
山〈音隗囂〉其西有丹其東有玉又南有山漂水出焉〈音栗〉有
尾山有翠山〈言此山有翠鳥也〉
有盈民之國於姓黍食又有人方食木葉
有不死之國阿姓甘木是食〈甘木即不死樹食之不老〉
大荒之中有山名曰去痓南極果北不成去痓果〈音如〉
〈風痓之痓未詳〉
南海渚中有神人面珥兩青蛇踐兩赤蛇曰不廷胡
余〈一神名耳〉有神名曰因因乎南方曰因乎夸風曰乎民
〈亦有二名〉處南極以出入風
有襄山又有重隂之山有人食獸曰季釐帝俊生季
釐故曰季釐之國有緡淵〈音昬〉少昊生倍伐倍伐降處
緡淵有水四方名曰俊壇〈水狀似土壇因名舜壇也〉
有臷民之國〈為人黃色〉帝舜生無降臷處是謂巫臷民
巫臷民朌姓食榖不績不經服也〈言自然有布帛也〉不稼不
穡食也〈言五榖自生也種之為稼収之為穡〉爰有歌舞之鳥鸞鳥自歌
鳯鳥自舞爰有百獸相群爰處百榖所聚
大荒之中有山名曰融天海水南入焉有人曰鑿齒
羿殺之〈射殺之也〉
有蜮山者有蜮民之國〈音惑〉桑姓食黍射蜮是食〈蜮短狐也〉
〈似鼈含沙射人中之則病死此山出之亦以名雲〉有人方扜弓射黃蛇〈扞挽也音〉
〈紆〉名曰蜮人
有宋山者有赤蛇名曰育蛇有木生山上名曰楓木
楓木尤所棄其桎梏〈尤為黃帝所得械而殺之已摘棄其械化而為樹也〉
是謂楓木〈即今楓香樹〉有人方齒虎尾名曰祖狀之屍〈音如〉
〈柤棃之柤〉
有小人名曰焦僥之國〈皆長三尺〉幾姓嘉榖是食
大荒之中有山名㱙塗之山〈音朽〉青水窮焉〈青水出崑崙〉有
雲雨之山有木名曰欒〈音欒〉禹攻雲雨〈攻謂槎伐其林木〉有赤
石焉生欒〈言山有精靈復變生此木於赤石之上〉黃本赤枝青葉群帝
焉取藥〈言樹花實皆為神藥〉
有國曰顓頊生伯服食黍有鼬姓之國〈音如橘柚之柚〉有苕
山又有宗山又有姓山又有壑山又有陳州山又有
東州山又有白水山白水出焉而生白淵昆吾之師
所浴也〈昆吾古王者號音義曰昆吾山名溪水也出善金二文有異莫知所辨測〉有人名
曰張弘在海上捕魚海中有張弘之國〈或曰即竒肱人疑非〉食
魚使四鳥有人焉鳥喙有翼方捕魚於海
大荒之中有人名曰驩頭鯀妻士敬士敬子曰炎融
生驩頭驩頭人面鳥喙有翼食海中魚杖翼而行〈翅不〉
〈可以飛倚杖之用而已〉維冝苣穋楊是食〈𬋩子說地所宜云其種穋䄫黑𮮐皆〉
〈禾𩔗也苣黒黍今字作禾旁起秬虬三音〉有驩頭之國
帝堯帝嚳帝舜葬於岳山〈即秋山也〉爰有文貝離俞�乆
鷹賈延維視肉熊羆虎豹朱木赤支青華玄實有申
山者
大荒之中有山名曰天臺高山海水入焉
東南海之外甘水之間有羲和之國有女子名曰羲
和方浴日於甘淵〈羲和蓋天地始生主日月者也故啟筮曰空桑之蒼蒼八極之既張〉
〈乃有夫羲和是主日月職出入以為晦明又曰瞻彼上天一明一晦有夫羲和之子出於湯谷故堯因此〉
〈而立羲和之官以　主四時其後世遂為此國作日月之象而掌之沐浴運轉之於甘水中以効其出入湯谷〉
〈虞淵也所謂世不失職耳〉羲和者帝俊之妻生十日〈言生十子各以日名名之〉
〈故言生十日數十也〉
有蓋猶之山者其上有甘柤枝幹皆赤黃葉白華黒
實東又有甘華枝幹皆赤黃葉有青馬有赤馬名曰
三騅有視肉有小人名曰菌人〈音如朝菌之菌〉有南𩔗之山
爰有遺玉青馬三騅視肉甘華百穀所在

