
海外北經第八　　　　　　郭氏傳
海外自東北陬至西北陬者
無䏿之國〈音啓或作綮〉在長股東為人無䏿〈䏿肥腸也其人穴居食土〉
〈無男女死即埋之其心不朽死百廿歳乃復更生〉
鍾山之神名曰燭隂〈燭龍也是燭九隂因名雲〉視為晝暝為夜吹
為冬呼為夏不飲不食不息息為風〈息氣息也〉身長千里
在無䏿之東其為物人靣蛇身赤色居鍾山下〈淮南子曰〉
〈龍身一足〉
一目國在其東一目中其靣而居一曰有手足
柔利國在一目東為人一手一足反膝曲足居上〈一腳〉
〈一手反捲曲也〉一雲留利之國人足反折
共工之臣曰相栁氏〈共工覇九州者〉九首以食於九山〈頭各自食〉
〈一山之物言貪難饜〉相栁之所抵厥為澤谿〈抵觸厥掘也音撅〉禹殺
相桞其血腥不可以樹五穀種禹厥之三仭三沮〈掘塞之而〉
〈上三沮滔言其血膏浸潤壞地〉乃以為衆帝之臺〈言地潤濕唯可積土以為臺觀〉在
崑崙之北〈此崑崙山在海外者〉柔利之東相桞者九首人面蛇
身而青不敢北射畏共工之臺臺在其東臺四方隅
有一蛇虎色首衝南方〈衝猶向也〉
深目國在其東為人舉一手一目〈一作曰〉在共工臺東
無膓之國在深目東〈一作南〉其為人長而無膓〈為人長大腹內〉
〈無膓所食之物直通過〉
聶耳之國在無腸國東使兩文虎為人兩手聶其耳
〈言耳長行則以手攝持之也音諾頰反〉縣居海水中〈縣猶邑也〉及水所出入
竒物〈言盡規有之〉兩虎在其東
夸父與日逐走入日〈言及日於將入也逐音胄〉渴欲得飲飲於河
渭河渭不足北飲大澤未至道渴而死棄其杖化為
鄧林〈夸父者蓋神人之名也其及日景而傾河渭豈以走飲哉寄用於走飲其幾乎不疾而速不〉
〈行而至者矣此以一體為萬殊存亡代謝寄鄧林而遯形惡得尋其靈化哉〉
愽父國在聶耳東其為人大右手操青蛇左手操黃
蛇鄧林在其東二樹木一曰父禹所積石之山在
其東河水所入〈河出崑崙而潛行地下至蔥嶺復出注塩澤從塩澤復行南出於此山而〉
〈為中國河遂注海也書曰導河積石言時有壅塞故導利以通之〉
拘纓之國在其東一手把纓〈言其人常以一手持冠纓也或曰纓冝作廮〉
一曰利纓之國尋木長千里在拘纓南生河上西北
跂踵國在拘纓東〈音企〉其為人大兩足亦大〈其人行腳跟不着地〉
〈也孝經鈎命訣曰焦僥跂踵重譯欵塞也〉一曰大踵
歐絲之野在大踵東一女子跪據樹歐絲〈言噉桑而吐絲〉
〈蓋蠶𩔖也〉三桑無枝在歐絲東其木長百仭無枝〈言皆長百〉
〈仭也〉
范林方三百里在三桑東洲環其下〈洲水中可居者環繞也〉
務隅之山帝顓頊𦵏於陽〈顓頊號為髙陽冡今在濮陽故帝丘也一曰頊丘縣〉
〈城門外廣陽里中〉九嬪𦵏於隂〈嬪婦〉一曰爰有熊羆文虎離朱
�乆視肉
平丘在三桑東爰有遺玉〈遺玉玉石〉青鳥視肉楊栁甘柤
〈其𣗳枝幹皆赤黃華白葉黒實呂氏春秋曰其山之東有甘柤焉音如柤棃之柤〉甘華〈亦赤枝幹〉
〈黃華〉百果所生在兩山夾上谷二大丘居中名曰平丘
北海內有獸其狀如馬名曰騊駼〈陶塗兩音見爾雅〉有獸焉
其名曰駮狀如白馬鋸牙食虎豹〈周書曰義渠茲白茲白若白馬鋸牙〉
〈食虎豹案此二説與爾雅同〉有素獸焉狀如馬名曰蛩蛩〈即蛩蛩鉅虛也〉
〈一走百里見穆天子傳音卭〉有青獸焉狀如虎名曰羅羅
北方禺彊人面鳥身珥兩青蛇踐兩青蛇〈字玄水神也莊周〉
〈曰禺彊立扵北極一曰禺京一本雲北方禺彊黒身手足乘兩龍〉

