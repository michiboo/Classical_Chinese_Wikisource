
海內西經第十一　　　　　郭氏傳
海內西南陬以北者
貳之臣曰危危與貳殺窫窳帝乃梏之䟽屬之
山〈梏猶繋縳也音谷〉桎其右足〈桎械〉反縳兩手與髪〈並髪合縳之也〉繋
之山上木在開題西北〈漢宣帝使人上郡發盤石石室中得一人徒裸被髪反縳〉
〈械一足以問群臣莫能知劉子政案此言對之宣帝大驚於是時人爭學山海經矣論者多以為是其屍〉
〈象非真體也意者以靈怪變化論難以理測物稟異氣出於不然不可以常運推不可以近數揆矣魏時〉
〈有人發故周王者得殉女子不死不生數日時有氣數月而能語狀如甘許人送京師郭太后愛養〉
〈之恆在左石十餘年太后崩此女哀思哭泣一年餘而死即此𩔗也〉
大澤方百里群鳥所生及所觧〈百鳥於此生乳觧之毛羽〉在鴈門北
鴈門山鴈出其間在髙栁北
髙栁在代北
后稷之葬山水環之〈在廣都之野〉在氐國西
流黃酆氏之國中方三百里〈言國城內〉有塗四方中有山
〈塗道〉在后稷葬西
流沙出鍾山西行又南行崑崙之墟西南入海黑水
之山〈今西海居延澤尚書所謂流沙者形如月生五日也〉
東胡在大澤東
夷人在東胡東
貊國在漢水東北〈今扶餘國即濊貊故地在長城北去玄菟千里出名馬赤玉貂皮大〉
〈珠如酸棗也〉地近於燕滅之
孟鳥〈亦鳥名也〉在貊國東北其鳥文赤黃青東鄊
海內崑崙之墟在西北〈言海內者明海外復有崑崙山〉帝之下都崑
崙之墟方八百里髙萬仭〈皆謂其墟基廣輪之高庳耳自此以上二千五百餘〉
〈里上有醴泉華池去嵩髙五萬里盡天地之中也見禹本紀〉上有木禾長五尋大五
圍〈木禾穀𩔖也生黒水之阿可食見穆天子傳〉靣有九井以玉為檻〈檻欄〉靣
有九門門有開明獸守之百神之所在在八隅之巖
〈在岩間也〉赤水之際非仁羿莫能上岡之巖〈言非仁人及有才藝如羿〉
〈者不得登此山之剛嶺巉岩也羿嘗請藥西王母亦言其得道也羿或作聖〉
赤水出東南隅以行其東北西南流注南海厭火東
河水出東北隅以行其北西南又入渤海又出海外
即西而北入禹所導積石山〈禹治水復決䟽出之故云導河積石〉
洋水〈音翔〉黑水出西北隅以東東行又東北南入海羽
民南
弱水青水出西南隅以東又北又西南過畢方鳥東
〈西域傳烏弋國去長安萬五千餘里西行可百餘日至條枝國臨西海長若傳聞有弱水西王母雲東夷〉
〈傳亦曰長城外數千里亦有弱水皆所未見也准南子云弱水岀窮石窮石今之西郡那冉盡其𣲖別之〉
〈源耳〉
崑崙南淵深三百仭〈靈淵〉開明獸身大𩔗虎〈身或作〉而九
首皆人靣東嚮立崑崙上〈天獸也銘曰開明爲獸稟資乾精瞪視崑崙威振百靈〉
開明西有鳯凰鸞鳥皆戴蛇踐蛇膺有赤蛇
開明北有視肉珠樹文玉樹〈五彩玉樹〉玗琪樹〈玗琪赤王屬也吳天〉
〈璽元年臨海郡吏伍曜在海水際得石樹髙三尺餘莖葉紫色詰曲傾靡有光彩即玉樹之𩔖也於其兩〉
〈音〉不死樹〈言長生也〉鳯凰鸞鳥皆戴�〈盾也音戈〉又有離朱木
禾栢樹甘水〈即醴泉也〉聖木〈食之令人智聖也〉曼兌〈未詳〉一曰挺木
牙交〈淮南作琁樹琁玉𩔖也〉
開明東有巫彭巫抵巫陽巫履巫凡巫相〈皆神醫也世本曰巫〉
〈彭作醫楚詞曰帝告巫陽〉夾窫窳之屍皆操不死之藥以距之〈為距〉
〈卻死氣求更生〉窫窳者蛇身人靣貳負臣所殺也
服常樹其上有三頭人伺琅玕樹〈服常木未詳琅玕子似珠爾雅曰西〉
〈北之羙者有崑崙之琅玕焉莊周曰有人三頭遞臥遞起以伺琅玕與玗琪子謂此人也〉
開明南有樹鳥六首蛟〈蛟似蛇四腳龍𩔖也〉蝮蛇蜼豹鳥秩樹
〈木名未詳〉於表池樹木〈言列樹以表池即華池也〉誦鳥〈鳥名形未詳也〉鶽〈雕也穆天〉
〈子傳曰爰有白鶽青雕音竹荀之筍〉視肉

