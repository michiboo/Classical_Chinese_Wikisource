
海外西經第七　　　　　　郭氏傳
海外自西南陬至西北陬者
滅𫎇鳥在結匈國北為鳥青赤尾
大運山高三百仭在滅𫎇鳥北
大樂之野夏後啓於此儛九代〈九代馬名儛謂盤作之今儛也〉乘兩
龍雲蓋三層〈曾猶重也〉左手操翳〈羽葆�也〉右手操環〈玉空邊䓁為環〉
佩玉璜〈半璧曰璜〉在大運山北〈歸蔵鄭母經曰夏後啓筮御飛龍登於天吉明啓亦〉
〈仙也〉一曰大遺之野〈大荒經雲大穆之野〉
三身國在夏後啓北一首而三身
一臂國在其北一臂一目一鼻孔有黃馬虎文一目
而一手
竒肱之國〈或作弘竒音覊〉在其北其人一臂三目有隂有陽
乘文馬〈隂在上陽在下文馬即吉良也〉有鳥焉兩頭赤黃色在其旁
〈其人善為機巧以取百禽能作飛車從風逺行湯時得之扵豫州界中即壊之不以示人後十年西風至〉
〈復作遣之〉形天與帝至此爭神帝斷其首𦵏之常羊之山
乃以乳為目以臍為口操干戚以舞〈干盾戚斧也是為無首之民〉
女祭女戚在其北居兩水間戚操魚䱉〈鱓魚屬〉祭操爼〈肉幾〉
䳐鳥𪆻鳥〈次瞻兩音〉其色青黃所經國亡〈此應禍之鳥即今梟鵂鶹〉
〈之𩔗〉在女祭北䳐鳥人面居山上一曰維鳥青鳥黃鳥
所集
丈夫國在維鳥北其為人衣冠帶劔〈殷帝太戊使王孟採藥從西王〉
〈母至此絶糧不能進食木實衣木皮終身無妻而生二子從形中出其父即死是為丈夫民〉
女丑之屍生而十日炙殺之在丈夫北以右手鄣其
面〈蔽面〉十日居上女丑居山之上
巫咸國在女丑北右手操青蛇左手操赤蛇在登葆
山群巫所從上下也〈採藥徃來〉
並封在巫咸東其狀如彘前後皆有首黑〈今弩弦蛇亦此𩔖也〉
女子國在巫咸北兩女子居水周之〈有黃池婦人入浴出即懐姙矣〉
〈若生男子三歳輒死周猶繞也離騷曰水周於堂下也〉一曰居一門中
軒轅之國在此窮山之際其不壽者八百歳〈其國在山南邊〉
〈也大荒經曰岷山之南〉在女子國北人靣蛇身尾交首上窮山
在其北不敢西射畏軒轅之丘〈言敬畏黃帝威靈故不敢向西而射也〉
在軒轅國北其丘方四蛇相繞〈繚繞樛纒〉此諸夭之野〈夭音〉
〈妖〉鸞鳥自歌鳯鳥自舞鳯皇夘民食之甘露民飲之
所欲自從也〈言滋味無所不有所願得自在此謂天野也〉百獸相與群居
在四蛇北其人兩手操卵食之兩鳥居前導之
龍魚居在其北狀如狸〈或曰龍魚似狸一角〉一曰鰕〈音遐〉即有
神聖乘此以行九野〈九域之野〉一曰鼈魚在夭野北其為
魚也如鯉〈鼈音惡橫也〉
白民之國在龍魚北白身被髪〈言其人體洞白〉有乘黃其狀
如狐其背上有角乘之壽二千歳〈周書曰白民乘黃似狐背上有兩角〉
〈即飛黃也淮南子曰天下有道飛黃伏皂〉
肅慎之國在白民北有樹名曰雄〈或作雒〉常先入代帝
於此取之〈其俗無衣服中國有聖帝代立者則此木生皮可衣也〉
長股之國在雄常北被髪〈國在赤水東也長臂人身如中人而臂長二丈以類〉
〈推之則此人腳過三丈矣黃帝時至或曰長腳人常長臂人入海中捕魚也〉　一　曰長腳〈或曰〉
〈有喬國今伎家喬人蓋𧰼此身〉
西方蓐左耳有蛇乘兩龍〈金神也人靣虎𤓰白毛執龯見外傳〉

