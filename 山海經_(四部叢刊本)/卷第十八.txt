
海內經第十八
東海之內北海之隅有國名曰朝鮮天毒其人水居
〈朝鮮今樂浪郡也天毒即天竺國嵮道徳有文書金銀錢貨浮屠出此國中也𣈆大興四年天竺胡王獻〉
〈珍寳〉偎人愛之〈偎亦愛也音𨼆隈〉
西海之內流沙之中有國名曰壑市〈音郝〉
西海之內流沙之西有國名曰汜葉〈音如汜濫之汜〉
流沙之西有鳥山者三水出焉〈三水同出一山也〉爰有黃金
璿瑰丹貨銀鐵皆流於此中〈言其中有雜珍竒寳也〉又有淮山
好水出焉
流沙之東黑水之西有朝雲之國司之國黃帝妻
雷祖生昌意〈世本雲黃帝娶於西氏之子謂之纍祖産青陽及昌意〉昌意降處
若水生韓流〈竹書雲昌意降居若水産帝乾荒乾荒即韓流也生帝顓頊〉韓流擢
首謹耳〈擢首長咽謹耳未聞〉人靣豕喙麟身渠股〈渠車輞言跰腳也天傳曰〉
〈大如車渠〉豚止〈止足〉取淖子曰阿女生帝顓頊〈世本雲顓頊母濁山氏之〉
〈子名昌僕〉
流沙之東黒水之間有山名不死之山〈即員丘也〉華山青
水之東有山名曰肇山有人名曰栢高〈栢子高仙者也〉栢高
上下於此至於天〈言翺翔雲天徃來此山也〉
西南黒水之間有都廣之野后稷葬焉〈其城方三百里蓋天下之〉
〈中素女所出也離騷曰絶都廣野而直指號〉爰有膏菽膏稻膏黍膏稷〈言味〉
〈好皆滑如膏外傳曰膏粢之子菽豆粢粟也〉百榖自生冬夏播琴〈播琴猶播殖方〉
〈俗言耳〉鸞鳥自歌鳯鳥自儛靈壽實華〈靈壽木名也似竹有枝節〉草
木所聚〈在此叢殖也〉爰有百獸相群爰處〈於此羣聚〉此草也冬
夏不死
南海之內黒水青水之間有木名曰若木〈樹赤華青〉若水
出焉有禺中之國有列襄之國有靈山有赤蛇在木
上名曰蝡蛇木食〈言不食禽獸也音如耎弱之耎〉
有鹽長之國有人焉鳥首名曰鳥氏〈今佛書中有此人即鳥夷也〉
有九丘以水絡之〈絡猶繞也〉名曰陶唐之丘〈陶唐堯號〉有叔得
之丘孟盈之丘昆吾之丘〈此山出名金也屍子曰昆吾之金〉黒白之
丘赤望之丘參衛之丘武夫之丘〈此山出美石〉神民之丘
〈言上有神人〉有木青葉紫莖玄華黃實名曰建木百仭無
枝有九欘〈枝回曲也音如斤斸之斸〉下有九枸〈根盤錯也淮南子曰木大則根欋音劬〉
其實如麻〈似麻子也〉其葉如芒〈芒木似棠梨也〉大皥爰過〈言庖羲於此經〉
〈過也〉黃帝所爲〈言治䕶之也〉有窫窳龍首是食人〈在弱水中〉有青
獸人靣名曰猩猩〈言〉
西南有巴國〈今三巴是〉大皥生咸鳥咸鳥生乘釐乘釐生
後照後照是始為巴人〈為之始祖〉有國名曰流黃辛氏〈即鄷〉
〈氏也〉其域中方三百里其出是塵土〈言殷盛也〉有巴遂山澠
水出焉又有硃卷之國有黑蛇青首食象〈即巴蛇也〉
南方有贑巨人〈即梟陽也音感〉人靣長臂黑身有毛反踵見
人笑亦笑唇蔽其靣因即逃也又有黑人虎首鳥足
兩手持蛇方啗之
有羸民鳥足〈音盈〉有封豕〈大猶也羿射殺之〉有人曰苖民〈二苖民也〉
有神焉人首蛇身長如轅〈大如車轂澤神也〉左右有首〈岐頭〉衣
紫衣冠旃冠名曰延維〈委蛇〉人主得而饗食之伯天下
〈齊桓公出田於大澤見之遂覇諸侯亦見莊周作朱冠〉有鸞鳥自歌鳯鳥自儛
鳯鳥首文曰德翼文曰順膺文曰仁背文曰義見則
天下和〈言和平也〉又有青獸如莵名曰�狗〈音如朝菌之𮏄〉有翠
鳥有孔鳥〈孔雀也〉
南海之內有衡山〈南嶽〉有𮏄山〈音芝𮏄〉有桂山〈或雲衡山有𮏄桂桂〉
〈員似竹見本草〉有山名三天子之都〈一本三天子之鄣山〉
南方蒼梧之丘蒼梧之淵其中有九嶷〈音疑〉山舜之所
葬在長沙零界中〈山今在零營道縣南其山九谿皆相似故云九疑古者總名〉
〈其地為蒼梧也〉北海之內有蛇山者蛇水出焉東入于海有
五彩之鳥飛蔽一郷〈漢宣帝元康元年五色鳥以萬數過蜀都即此鳥也〉名曰
翳鳥〈鳯屬也離騷曰駟玉虬而乘翳〉又有不距之山巧倕葬其西〈倕堯〉
〈巧工也音瑞〉
北海之內有反盜械帶戈常倍之佐名曰相顧之
屍〈亦貳負臣危之𩔖〉伯夷父生西嶽西嶽生先龍先龍是始
生氐羌氐羌乞姓〈伯夷父顓頊師今氐羌其苖裔也〉
北海之內有山名曰幽都之山黑水出焉其上有玄
鳥玄蛇玄豹玄虎〈黑虎名儵見爾雅〉玄狐蓬尾〈蓬叢也阻留反說𫟍曰蓬〉
〈狐文豹之皮〉
有大玄之山有玄丘之民〈言丘上人物盡黑也〉有大幽之國〈即幽〉
〈民也穴居無衣〉有赤脛之民〈膝已下正赤色〉
有釘靈之國其民從膝已下有毛馬蹄善走〈詩含神霧曰馬〉
〈蹄自鞭其蹄日行三百里〉
炎帝之孫伯伯同吳權之妻阿女縁婦〈同猶通言之〉
〈也吳權人姓名〉縁婦孕三年〈孕懐身也〉是生𡔷延殳始為侯〈三子名也〉
〈殳音殊〉𡔷延是始為鍾〈世本雲母句作罄倕作鍾〉為樂風〈作樂之曲制〉
黃帝生駱明駱明生白馬白馬是為鯀〈即禹父也世本曰黃帝生〉
〈昌意昌意生顓頊顓頊生鯀〉帝俊生禺號禺號生梁梁生番
禺是始為舟〈世本雲共皷貨狄作舟〉番禺生奚仲奚仲生吉光
吉光是始以木為車〈世本雲奚仲作車此言吉光明其父子共創作意是以互稱之〉
少皥生般〈音班〉般是始為弓矢〈世本雲牟夷作矢揮作弓弓矢一噐作者兩人〉
〈於義有疑此言般之作是〉帝俊賜羿彤弓素矰〈彤弓朱弓矰矢名以白羽羽之外傳〉
〈白羽之矰望之如荼也〉以扶下國〈言令羿以射道除患扶助下國〉羿是始去恤
下地之百艱〈言射殺鑿齒封豕之屬也有窮后羿慕羿射故號此名也〉帝俊生晏
龍晏龍是為琴瑟〈世本雲伏羲作琴神農作瑟〉帝俊有子八人是
始為歌儛帝俊生三身三身生義均義均是始為巧
倕是始作下民百巧后稷是播百榖稷之孫曰叔均
是始作牛耕〈始用牛犂也〉大比赤隂〈或作音〉是始為國〈得封為國〉
禹鯀是始布土均定九州〈布猶敷也書曰禹敷土定高山大川〉炎帝之
妻赤水之子聽訞生炎居炎居生節並節並生
戱噐生祝融〈祝融髙辛氏火正號〉祝融降處於江水生共二共
工生術噐術噐首方顚〈頭頂平也〉是復土穰以處江水〈復祝〉
〈融之所也〉共工生后土后土生噎鳴噎鳴生歳十有二〈生十〉
〈二子皆以歳名名之故云然〉洪水滔天〈滔漫也〉鯀竊帝之息壤以堙
洪水〈息壤者言土自長息無限故可以塞洪水也開筮曰滔滔洪水無所止極伯鯀乃以息石息壤〉
〈以塡洪水漢元帝時臨淮徐縣地踴長五六里髙二丈即息壤之𩔗也〉不待帝命帝令
祝融殺鯀於羽郊〈羽山之郊〉鯀復生禹〈開筮曰鯀死三歳不腐剖之以呉刀〉
〈化為黃龍也〉帝乃命禹卒布土以定九州〈鯀績用不成故復命禹終其功〉








山海經終

