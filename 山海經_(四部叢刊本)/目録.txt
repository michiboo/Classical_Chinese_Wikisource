
山海經目緫十八卷〈本三萬九百十九字注二萬三百五十字緫五萬一千二百六十九字〉
　　　南山經第一〈本三千五百四十七字注二千一百七字〉
　　　西山經第二〈本五千六百七十二字注三千二百二字〉
　　　北山經第三〈本五千七百四十六字注二千三百八十二字〉
　　　東山經第四〈本二千四十字注三百七十五字〉
　　　中山經第五〈本四千七百一十八字注三千四百八十五字〉
　　　海外南經第六〈本五百一十一字注六百三十二字〉
　　　海外西經第七〈本五百三十七字注四百五十二字〉
　　　海外北經第八〈本五百八十四字注四百九十三字〉
　　　海外東經第九〈本四百四十二字注五百九十五字〉
　　　海內南經第十〈本三百六十四字注七百九字〉
　　　海內西經第十一〈本四百三十九字注六百九十五字〉
　　　海內北經第十二〈本五百九十四字注四百九十五字〉
　　　海內東經第十三〈本六百二十四字注一千四百九十五字〉
　　　大荒東經第十四〈本八百六十四字注八百一十三字〉
　　　大荒南經第十五〈本九百七十三字注五百九十八字〉
　　　大荒西經第十六〈本一千二百八十二字注一千二百三字〉
　　　大荒北經第十七〈本一千五十六字注七百六十七字〉
　　　海內經第十八〈本一千二百十一字泫九百六十七字此海內經及大荒經本皆逸在外〉
侍中奉車都尉光祿大夫臣秀領校祕書言校祕書
太常屬臣望所校山海經凡三十二篇今定為一十
八篇巳定山海經者出於唐虞之際昔洪水洋溢漫
衍中國民人失據﨑嶇於丘陵巢於𣗳木鯀既無功
而帝尭使禹之禹乗四載隨山刋木定髙山大川
蓋與伯翳主驅禽獸命山川𩔗草木別水土四嶽佐
之以周四方逮人跡之所希至及舟輿之所罕到內
別五方之山外分八方之海紀其珎寳竒物異方之
所生水土草木禽獸昆蟲麟鳳之所止禎祥之所𨼆
及四海之外絶域之國殊𩔗之人禹別九州任土作
貢而益等𩔗物善惡著山海經皆賢聖之遺事古文
之著明者也其事質明有信孝武皇帝時甞有獻異
鳥者食之百物所不肯食東方朔見之言其鳥名又
言其所當食如朔言問朔何以知之即山海經所出
也孝宣皇帝時擊磻石於上郡䧟得石室其中有反
盜祴人時臣秀父向為諌議大夫言此貳之臣
也詔問何以知之亦以山海經對其文曰貳殺窫
窳帝乃梏之䟽屬之山桎其右足反兩手上大驚
朝士由是多竒山海經者文學大儒皆讀學以為竒
可以考禎祥變恠之物見逺國異人之謡俗故易曰
言天下之至𧷤而不可亂也物之君子其可不惑
焉臣秀昧死謹上
　國學新𠜇山海卷帙殽混行
　列牽聮尚多譌舛
　閣老彭先生嘗是正之予手為緬
　校以便檢閲若正𠩄未正猶有
　望於博雅君子
　成化庚寅春正月榖旦後學古
　呉陳鑑緝熙識

