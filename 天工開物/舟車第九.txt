本文校對已完成20%
宋子曰：人群分而物異產，來往貿遷，以成宇宙。若各居而老死，何藉有群類哉？人有貴而必出，行畏周行；物有賤而必須，坐窮負販。四海之內，南資舟而北資車。梯航萬國，能使帝京元氣充然。何其始造舟車者，不食屍祝之報也？浮海長年，視萬頃波如平地，此與列子所謂禦泠風者無異。傳所稱奚仲之流，倘所謂神人者，非耶？

