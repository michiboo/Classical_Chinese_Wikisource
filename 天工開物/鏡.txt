本文校對已完成20%
凡鑄鏡，模用灰沙。銅用錫和（不用倭鉛）。《考工記》亦雲：「金、錫相半謂之鑒、燧之劑」。開面成光，則水銀附體而成，非銅有光明如許也。唐開元宮中鏡，盡以白銀與銅等分成，每口值銀數兩者以此故。硃砂斑點乃金銀精華發現（古爐有入金於內者）。我朝宣爐，亦緣某庫偶災，金銀雜銅錫化作一團，命以鑄爐（真者錯現金色）。唐鏡、宣爐，皆朝延盛世物也。

