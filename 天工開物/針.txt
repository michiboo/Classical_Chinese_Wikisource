本文校對已完成20%
凡針，先錘鐵為細條。用鐵尺一根，錐成線眼，抽過條鐵成線，逐寸剪斷為針。先鎈其末成穎，用小槌敲扁其本，鋼錐穿鼻，複鎈其外。然後入釜，慢火炒熬。炒後以土末入松木，火矢，豆豉三物罨蓋，下用火蒸。留針二三口插於其外，以試火候。其外針入手撚成粉碎，則其下針火候皆足。然後開封，入水健之。凡引線成衣與刺繡者，其質皆剛。惟馬尾刺工為冠者，則用柳條軟針。分別之妙，在於水火健法雲。

