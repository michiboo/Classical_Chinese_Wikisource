本文校對已完成10%
凡絲既篗之後，牽經就織。以直竹穿眼三十餘，透過篾圈，名曰溜眼，橫架柱上，絲從圈透過掌扇，然後纏繞經耙之上。度數既足，將印架捆卷。既捆，中以交竹二度，一上一下間絲，然後及於筘內。此筘非織筘。及筘之後，然的槓與印架相望，登開五七丈。或過糊者，就此過糊。或不過糊，就此卷子的槓，穿綜就織。

