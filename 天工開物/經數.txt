本文校對已完成10%
凡織帛，羅紗筘以八百齒為率，綾絹筘以一千二百齒為率。每筘齒中度經過糊者，四縷合為二縷，羅紗經計三千二百縷，綾。綢經計五千六千縷。古書八十縷為一升，今綾絹厚者，古所謂六十升也。凡織花文必用嘉、湖出口、出水皆幹絲為經，則任從提挈，不憂斷接。他省者即勉強提花，潦草而已。

