本文校對已完成10%
凡蠶大眠以後，徑食濕葉。雨天摘來者，任從鋪地加飡；晴日摘來者，以水灑濕而飼之，則絲有光澤。未大眠時，雨天摘葉用繩懸掛透風簷下，時振其繩，待風吹幹。若用手掌拍幹，則葉焦而不滋潤，他時絲亦枯色。凡食葉，眠前必令飽足而眠，眠起即遲半日上葉無妨也。霧天濕葉甚壞蠶，其晨有霧，切勿摘葉。待霧收時，或晴或雨，方剪伐也。露珠水亦待盱幹而後剪摘。

