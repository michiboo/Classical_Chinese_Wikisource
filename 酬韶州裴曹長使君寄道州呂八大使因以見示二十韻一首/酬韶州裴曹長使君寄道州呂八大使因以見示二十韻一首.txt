金馬嘗齊入，銅魚亦共頒。疑山看積翠，湞水想澄灣。 
標榜同驚俗，清明兩照奸。乘軺參孔僅，按節服侯狦. 
賈傅辭甯切，虞童發未□。秉心方的的，騰口任□□。 
聖理高懸象，爰書降罰鍰。德風流海外，和氣滿人寰。 
禦魅恩猶貸，思賢淚自潸。在亡均寂寞，零落間惸鰥。 
夙志隨憂盡，殘肌觸瘴□。月光搖淺瀨，風韻碎枯菅。 
海俗衣猶卉，山夷髻不鬟。泥沙潛虺蜮，榛莽鬥豺獌。 
循省誠知懼，安排只自憪。食貧甘莽鹵，被褐謝斕斒。 
遠物裁青罽，時珍饌白鷳。長捐楚客佩，未賜大夫環。 
異政徒雲仰，高蹤不可攀。空勞慰憔悴，妍唱劇妖嫻。

