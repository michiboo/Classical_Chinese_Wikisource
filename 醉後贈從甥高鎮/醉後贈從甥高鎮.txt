
馬上相逢揖馬鞭，客中相見客中憐。
欲邀擊築悲歌飲，正值傾家無酒錢。
江東風光不借人，枉殺落花空自春。
黃金逐手快意盡，昨日破產今朝貧。
丈夫何事空嘯傲，不如燒卻頭上巾。
君爲進士不得進，我被秋霜生旅鬢。
時清不及英豪人，三尺童兒重廉藺。
匣中盤劒裝�〈音鵲，又音錯魚〉，閑在腰間未用渠。
且將換酒與君醉，醉歸託宿吳專諸。

