　　欽定四庫全書　　　　　子部五
　　傷寒舌鑑　　　　　　　醫家類
　　提要
　　〈臣〉等謹案傷寒舌鑑一卷
　　國朝張登撰登字誕先長洲人璐之子是書備列傷寒觀舌之法分白胎黒胎灰色紅色紫色徽醬色藍色八種末附妊娠傷寒舌為圖一百二十各有總論案舌白胎滑之説始見張機傷寒論而其法不詳後金鏡録推至三十六圖未為賅備觀舌心法衍至一百三十有七圖又頗病繁蕪登以己所閲厯參證於二書之間削繁正舛以成是編較之脈候隠微尤易考騐固論傷寒者所宜參取也乾隆四十六年四月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀
　　欽定四庫全書
　　傷寒舌鑑
　　長洲　張登撰
　　白胎舌總論
　　傷寒邪在皮毛初則舌有白沬次則白涎白滑再次白屑白皰有舌中舌尖舌根之不同是寒邪入經之微甚也舌乃心之苗心屬南方火當赤色今反見白色者是火不能制金也初則寒鬱皮膚毛竅不得疏通熱氣不得外泄故惡寒發熱在太陽經則頭痛身熱項背強腰脊痛等證傳至陽明經則有白屑滿舌雖證有煩躁如脈浮緊者猶當汗之在少陽經者則白胎白滑用小柴胡湯和之胃虛者理中湯溫之如白色少變黃者大柴胡大小承氣分輕重下之白舌亦有死證不可忽視也



<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>








　　黃胎舌總論
　　黃胎者裏證也傷寒初病無此舌傳至少陽經亦無此舌直至陽明府實胃中火盛火乗土位故有此胎當分輕重瀉之初則微黃次則深黃有滑甚則乾黃焦黃也其證有大熱大渴便秘讝語痞結自利或因失汗發黃或畜血如狂皆濕熱太盛小便不利所致若目白如金身黃如橘宜茵蔯蒿湯五苓散梔子檗皮湯等如畜血在上焦犀角地黃湯中焦桃仁承氣湯下焦代抵當湯凡血證見血則愈切不可與冷水飲之必死大抵舌黃證雖重若脈長者中土有氣也下之則安如脈下利舌胎黃中有黑色者皆危證也













<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
　　黑胎舌總論
　　傷寒五七日舌見黑胎最為危𠉀表證皆無此舌如兩感一二日間見之必死若白胎上漸漸中心黑者是傷寒邪熱𫝊裏之𠉀紅舌上漸漸黑者乃瘟疫𫝊變壊證將至也蓋舌色本赤今見黑者乃水來尅火水極似火火過炭黑之理然有純黑有黑暈有刺有隔瓣有瓣底紅瓣底黑者大抵尖黑猶輕根黑最重如全黑者縱神丹亦難救療也








<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>








　　灰色舌總論
　　灰色舌有隂陽之異若直中隂經則即時舌便灰黑而無積胎若熱傳三隂必四五日表證罷而胎變灰色也有在根在尖在中者有渾舌俱灰黑者大抵傳經熱證則有灰黑乾胎皆當攻下泄熱若直中三隂之灰黑無胎者即當溫經散寒又有畜血證其人如狂或瞑目讝語亦有不狂不語不知人事而面黑舌灰者當分輕重以攻其血切勿誤與冷水引領敗血入心而致不救也
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>








　　紅色舌總論
　　夫紅舌者伏熱內畜於心胃自裏而達於表也仲景雲冬傷於寒至春變為溫病至夏變為熱病故舌紅而赤又有瘟疫疫癘一方之內老幼之病皆同者舌亦正赤而加積胎也若更多食則助熱內蒸故舌紅面赤甚者面目俱赤而舌瘡也然病有輕重舌有微甚且見於舌之根尖中下左右瘡蝕脹爛⿴細長短種種異形皆瘟毒火熱藴化之所為也其所治亦不同當解者內解其毒當砭者砭去其血若論湯液無過大小承氣黃連解毒三黃石膏等比類而推可也














<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>








　　紫色舌總論
　　紫舌胎者酒後傷寒也或大醉露臥當風或已病而仍飲酒或感冒不服藥而用蔥薑熱酒發汗汗雖出而酒熱留於心胞衝行經絡故舌見紫色而又有微白胎也胎結舌之根尖長短厚薄涎滑乾焦種種不同當㕘其源而治之


<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
　　黴醬色胎舌總論
　　黴醬色胎者乃夾食傷寒一二日間即有此舌為寒傷太隂食停胃府之證輕者胎色亦薄雖腹痛不下利桂枝湯加橘半枳朴痛甚加大黃冷食不消加乾薑厚朴其胎色厚而腹痛甚不止者必危舌見醬色乃黃兼黑色為土邪𫝊水證必脣口乾燥大渴雖用下奪鮮有得愈者









<子部,醫家類,傷寒舌鑑,傷寒舌鑑>
　　藍色胎舌總論
　　藍色胎者乃肝木之色發見於外也傷寒病久已經汗下胃氣已傷致心火無氣胃土無依肺無所生木無所畏故乗膈上而見純藍色是金木相併火土氣絶之𠉀是以必死如微藍或稍見藍紋猶可用溫胃健脾調肝益肺藥治之如純藍色者是肝木獨盛無畏雖無他證必死

















　　妊娠傷寒舌總論
　　妊娠傷寒邪入經絡輕則母病重則子傷枝傷果必墜理所必然故凡治此當先固其胎氣胎安則子母俱安面以𠉀母舌以𠉀子色澤則安色敗則斃面赤舌青者子死母活面舌俱青沬出者母子俱死亦有面舌俱白母子皆死者蓋謂色不澤也


<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>
<子部,醫家類,傷寒舌鑑,傷寒舌鑑>















　　傷寒舌鑑
