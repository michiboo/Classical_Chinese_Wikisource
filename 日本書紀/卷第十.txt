日本書紀卷第十　譽田天皇　應神天皇<本文>
譽田天皇。足仲彥天皇第四子也。母曰氣長足姫尊。★天皇以皇后討新羅之年。歳次庚辰（仲哀天皇九年庚辰二〇〇）冬十二月。生於筑紫之蚊田。幼而聰達。玄監深遠。動容進止。聖表有異焉。皇太后攝政之三年（癸未二〇三）。立爲皇太子。〈時年三。〉初天皇在孕而。天神地祇授三韓。既産之完生腕上。其形如鞆。是肖皇太后爲雄裝之負鞆。〈肖。此雲阿叡。〉故稱其名謂譽田天皇。〈上古時俗。號鞆謂褒武多焉。一雲。初天皇爲太子。行于越國。拜祭角鹿笥飯大神。時大神與太子名相易。故號大神曰去來紗別神。太子名譽田別尊。然則可謂大神本名譽田別神。太子元名去來紗別尊。然無所見也。未詳。〉★攝政六十九年（己丑二六九）夏四月。皇太后崩。〈時年百歳。〉
元年春正月丁亥朔。皇太子即位。☆是年也。太歳庚寅。
二年春三月庚戌朔壬子。立仲姫爲皇后。後生荒田皇女。大鷦鷯天皇。根鳥皇子。先是天皇以皇后姉高城入姫爲妃。生額田大中彥皇子。大山守皇子。去來眞稚皇子。大原皇女。■來田皇女。又妃皇后弟弟姫。生阿倍皇女。淡路御原皇女。紀之菟野皇女。次妃和珥臣祖日觸使主之女。宮主宅媛。生菟道稚郎子皇子。矢田皇女。雌鳥皇女。次妃宅媛之弟小■媛。〈小■。此雲烏儺謎。〉生菟道稚郎姫皇女。次妃河派仲彥女。弟媛。生稚野毛二派皇子。〈派。此雲摩多。〉次妃櫻井田部連男鋤之妹糸媛。生隼総別皇子。次妃日向泉長媛。生大葉枝皇子。小葉枝皇子。凡是天皇男女並廿王也。根鳥皇子。是大田君之始祖也。大山守皇子。是土形君。榛原君。凡二族之始祖也。去來眞稚皇子。是深河別之始祖也。
三年冬十月辛未朔癸酉。東蝦夷悉朝貢。即役蝦夷而作廄坂道。
十一月。處々海人■■之不從命。〈■■。此雲佐麼賣玖。〉則遣阿曇連祖大濱宿禰平其■■。因爲海人之宰。故俗人諺曰佐麼阿摩者。其是緑也。
是歳百濟辰斯王立之失禮於貴國天皇。故遣紀角宿禰。羽田矢代宿禰。石川宿禰。木菟宿禰。嘖譲其無禮狀。由是。百濟國殺辰斯王以謝之。紀角宿禰等便立阿花爲王而歸。
五年秋八月庚寅朔壬寅。令諸國定海人及山守部。
冬十月。科伊豆國令造船。長十丈。船既成之。試浮于海。便輕泛疾行如馳。故名其船曰枯野。〈由船輕疾名枯野。是義違焉。若謂輕野。後人訛歟。〉
六年春二月。天皇幸近江國。至菟道野上而歌之曰。知麼能伽豆怒■彌例麼。茂茂智■蘆。夜珥波母彌唹。區珥能朋母彌喩。
七年秋九月。高麗人。百濟人。任那人。新羅人。並來朝。時命武內宿禰。領諸韓人等作池。因以名池號韓人池。
八年春三月。百濟人來朝。〈百濟記雲。阿花王立旡禮於貴國。故奪我枕彌多禮。及■南。支侵。谷那東韓之地。是以遣王子直支於天朝。以脩先王之好也。〉
九年夏四月。遣武內宿禰於筑紫以監察百姓。時武內宿禰弟甘美內宿禰。欲廢兄。即讒言於天皇。武內宿禰常有望天下之情。今聞。在筑紫而密謀之曰。獨裂筑紫招三韓令朝於己。遂將有天下。於是天皇則遣使以令殺武內宿禰。時武內宿禰歎之曰。吾元無貳心。以忠事君。今何禍矣。無罪而死耶。於是。有壹伎直祖眞根子者。其爲人能似武內宿禰之形。獨惜武內宿禰無罪而空死。便語武內宿禰曰。今大臣以忠事君。既無黒心。天下共知。願密避之參赴於朝。親辨無罪。而後死不晩也。且時人毎雲。僕形似大臣。故今我代大臣而死之。以明大臣之丹心。則伏釼自死焉。時武內宿禰。獨大悲之。竊避筑紫浮海。以從南海廻之。泊於紀水門。僅得逮朝。乃辨無罪。天皇則推問武內宿禰與甘美內宿禰。於是二人各堅執而爭之。是非難決。天皇勅之。令請神祇探湯。是以、武內宿禰與甘美內宿禰。共出於磯城川■爲探湯。武內宿禰勝之。便執橫刀以毆仆甘美內宿禰。遂欲殺矣。天皇勅之令釋。仍賜紀伊直等之祖也。
十一年冬十月。作劔池。輕池。鹿垣池。廄坂池。
是歳。有人奏之曰。日向國有孃子。名髪長媛。即諸縣君牛諸井之女也。是國色之秀者。天皇悅之。心裏欲覓。
十三年春三月。天皇遣專使以徴髪長媛。
秋九月中。髪長媛至自日向。便安置於桑津邑。爰皇子大鷦鷯尊。及見髪長媛。感其形之美麗。常有戀情。於是天皇知大鷦鷯尊感髪長媛而欲配。是以天皇宴於後宮之日。始喚髪長媛。因以上坐於宴席。時■大鷦鷯尊。以指髪長媛。乃歌之曰。伊奘阿藝怒珥比蘆菟彌珥。比蘆菟濔珥。和餓唹區濔智珥。伽愚破志。波那多智麼那。辭豆曳羅波。比等未那等利。保菟曳波。等利委餓羅辭。濔菟愚利能。那伽菟曳能。府保語茂利。阿伽例蘆■等■。伊奘佐伽麼曳那。於是大鷦鷯尊蒙御歌。便知得賜髪長媛而大悅之。報歌曰。濔豆多摩蘆。豫佐濔能伊戒珥。奴那波區利。破陪鷄區辭羅珥。委愚比菟區。伽破摩多曳能。比辭餓羅能。佐辭鶏區辭羅珥。阿餓許居呂辭。伊夜於古珥辭■。大鷦鷯尊與髪長媛。既得交慇懃。獨對髪長媛歌之曰。彌知能之利。古破■■等綿　。伽未能語等。枳虛曳之介逎。阿比摩區羅摩區。又歌之曰。濔知能之利。古波■■等綿。阿羅素破儒。泥辭區　之敘。於蘆波辭濔茂布。〈一雲。日向諸縣君牛仕於朝庭。年既耆■之不能仕。仍致仕。退於本土。則貢上己女髪長媛。始至播磨。時天皇幸淡路嶋。而遊獵之。於是天皇西望之。數十麋鹿浮海來之。便入於播磨鹿子水門。天皇謂左右曰。其何麋鹿也。泛巨海多來。爰左右共視而奇。則遣使令察。使者至見皆人也。唯以著角鹿皮爲衣服耳。間曰。誰人也。對曰。諸縣君牛。是年耆之。雖致仕。不得忘朝。故以己女髪長媛而貢上矣。天皇悅之。即喚令從御船。是以時人號其著岸之處。曰鹿子水門也。凡水手曰鹿子。蓋始起於是時也。〉
十四年春二月。百濟王貢縫衣工女。曰眞毛津。是今來目衣縫之始祖也。
是歳。弓月君自百濟來歸。因以奏之曰。臣領己國之人夫百廿縣而歸化。然因新羅人之拒。皆留加羅國爰遣葛城襲津彥。而召弓月之人夫於加羅。然經三年而襲津彥不來焉。
十五年秋八月壬戌朔丁卯。百濟王遣阿直岐。貢良馬二匹。即養於輕坂上廄。因以以阿直岐令掌飼。故號其養馬之處曰廄坂也。阿直岐亦能讀經典。即太子菟道稚郎子師焉。於是天皇問阿直岐曰。如勝汝博士亦有耶。對曰。有王仁者。是秀也。時遣上毛野君祖荒田別。巫於百濟。仍徴王仁也。其阿直岐者。阿直岐史之始祖也。
十六年春二月。王仁來之。則太子菟道稚郎子師之。習諸典籍於王仁。莫不通達。故所謂王仁者。是書首等之始祖也。
是歳。百濟阿花王薨。天皇召直支王謂之曰。汝返於國以嗣位。仍且賜東韓之地而遣之。〈東韓者。甘羅城。高難城。爾林城是也。〉
八月。遣平群木菟宿禰。的戸田宿禰於加羅。仍授精兵詔之曰。襲津彥久之不還。必由新羅人拒而滯之。汝等急往之撃新羅披其道路。於是木菟宿禰等進精兵蒞於新羅之境。新羅王愕之服其罪。乃率弓月之人夫。與襲津彥共來焉。
十九年冬十月戊戌朔。幸吉野宮。時國樔人來朝之。因以醴酒獻於天皇。而歌之曰。伽辭能輔珥。豫區周■菟區利。豫區周珥。伽綿蘆淤朋濔枳。宇摩羅珥。枳虛之茂知■勢。磨呂俄智。歌之既訖。則打口以仰咲。今國樔獻土毛之日。歌訖即撃口仰咲者。蓋上古之遣則也。夫國樔者。其爲人甚淳樸也。毎取山菓食。亦煮蝦蟆爲上味。名曰毛濔。其土自京東南之。隔山而居于吉野河上。峯嶮谷深。道路狹■。故雖不遠於京。本希朝來。然自此之後。屢參赴以獻土毛。其土毛者栗菌及年魚之類焉。
廿年秋九月。倭漢直祖阿知使主。其子都加使主。並率己之黨類十七縣而來歸焉。
廿二年春三月甲申朔戊子。天皇幸難　波居於大隅宮。
丁酉。登高臺而遠望。時妃兄媛侍之。望西以大歎。〈兄媛者。吉備臣祖御友別之妹也。〉於是天皇問兄媛曰。何爾歎之甚也。對曰。近日妾有戀父母之情。便因西望而自歎矣。冀暫還之。得省親歟。爰天皇愛兄媛篤溫■之情。則謂之曰。爾不視二親。既經多年。還欲定省。於理灼然。則聽之。仍喚淡路御原之海人八十人爲水手。送于吉備。
夏四月。兄媛自大津發船而往之。天皇居高臺望兄媛之船以歌曰。阿波　辭摩。異椰敷多那羅弭。阿豆枳辭摩。異椰敷多那羅弭。豫呂辭枳辭摩之魔。■伽多佐例阿羅智之。吉備那流伊慕■。阿比濔菟流慕能。
秋九月辛巳朔丙戌。天皇狩於淡路嶋。是嶋者橫海在難波之西。峯巌紛錯。陵谷相續。芳草薈蔚。長瀾潺湲。亦糜鹿鳧鴈多在其嶋。故乘輿屢遊之。天皇便自淡路轉以幸吉備。遊於小豆嶋。
庚寅。亦移居於葉田〈葉田。此雲簸娜。〉葦守宮。時御友別參赴之。則以其兄弟子孫。爲膳夫而奉饗焉。天皇。於是看御友別謹惶侍奉之狀。而有悅情。因以割吉備國封其子等也。則分川　嶋縣封長子稻速別。是下道臣之始祖也。次以上道縣封中子仲彥。是上道臣。香屋臣之始祖也。次以三野縣封弟彥。是三野臣之始祖也。復以波區藝縣封御友別弟鴨別。是笠臣之祖也。即以苑縣封兄浦凝別。是苑臣之始祖也。即以織部縣賜兄媛。是以其子孫於今在于吉備國。是其縁也。
廿五年。百濟直支王薨。即子久爾辛立爲王。王年幼。大倭木滿致執國政。與王母相婬。多行無禮。天皇聞而召之〈百濟記雲。木滿致者是木羅斤資討新羅時。娶其國婦而所生也。以其父功專於任那。來入我國往還貴國。承制天朝執我國政。權重當世。然天皇聞其暴召之。〉
廿八年秋九月。高麗王遣使朝貢。因以上表。其表曰。高麗王教日本國也。時太子菟道稚郎子讀其表。怒之責高麗之使。以表狀無禮。則破其表。
卅一年八月。詔群卿曰。官船名枯野者。伊豆國所貢之船也。是朽之不堪用。然久爲官用。功不可忘。何其船名勿絶而得傅後葉焉。群卿便被詔以令有司。取其船材爲薪而燒鹽。於是得五百篭鹽。則施之周賜諸國。因令造船。是以諸國一時貢上五百船。悉集於武庫水門。當是時。新羅調使共宿武庫　。爰於新羅停忽失火。即引之及於聚船。而多船見焚。由是責新羅人。新羅王聞之。■然大驚。乃貢能匠者。是豬名部等之始祖也。初枯野船爲鹽薪燒之日。有餘燼。則奇其不燒而獻之。天皇異以令作琴。其音鏗鏘而遠聆。是時天皇歌之曰。訶羅怒烏。之褒珥椰枳。之餓阿摩離。虛等珥菟句離。訶枳譬句椰。由羅能斗能。斗那訶能異句離珥。敷例多菟。那豆能紀能紀。佐椰佐椰。
卅七年春二月戊午朔。遣阿知使主。都加使主於呉。令求縫工女。爰阿知使主等。渡高麗國欲逹於呉。則至高麗。更不知道路。乞知道者於高麗。高麗王乃副久禮波。久禮志二人爲導者。由是得通呉。呉王於是與工女兄媛。弟媛。呉織。穴織。四婦女。
卅九年春二月。百濟直支王。遣其妹新齊都媛以令任。爰新齊都媛率七婦女而來歸焉。
四十年春正月辛丑朔戊申。天皇召大山守命。大鷦鷯尊。問之曰。汝等者愛子耶。對言。甚愛也。亦問之。長與少孰尤焉。大山守命對言。不逮於長子。於是天皇有不悅之色。時大鷦鷯尊預察天皇之色。以對言。長者多經寒暑。既爲成人。更無悒矣。唯少子者。未知其成不。是以少子甚憐之。天皇大悅曰。汝言寔合朕之心。是時。天皇常有立菟道稚郎子爲太子之情。然欲知二皇子之意。故發是問。是以不悅大山守命之對言也
甲子。立菟道稚郎子爲嗣。即日任大山守命令掌山川林野。以大鷦鷯尊太子輔之。令知國事。
四十一年春二月甲午朔戊申。天皇崩於明宮。時年一百一十歳。〈一雲。崩於大隅宮。〉
是月。阿知使主等自呉至筑紫。時胸形大神有乞工女等。故以兄媛奉於胸形大神。是則今在筑紫國御使君之祖支。既而率其三婦女以至津國。及於武庫。而天皇崩之不及。即獻於大鷦鷯尊。是女人等之後。今呉衣縫。蚊屋衣縫是也。
