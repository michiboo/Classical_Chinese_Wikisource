日本書紀卷第三　神日本磐余彥天皇　神武天皇
神日本磐余彥天皇。諱彥火火出見。彥波瀲武鸕鷀草葺不合尊第四子也。母曰玉依姫。海童之小女也。天皇生而明達。意礭如也。年十五立爲太子。長而娶日向國吾田邑吾平津媛。爲妃。生手研耳命。
及年四十五歳。謂諸兄及子等曰。昔我天神。高皇産靈尊。大日孁尊。擧此豐葦原瑞穗國而授我天祖彥火瓊瓊杵尊。於是火瓊瓊杵尊。闢天關。披雲路。駈仙蹕以戻止。是時運屬鴻荒。時鍾草昧。故蒙以養正治此西偏。皇祖皇考乃神乃聖。積慶重暉多歴年所。自天祖降跡以逮。於今一百七十九萬二千四百七十餘歳。而遼邈之地。猶未霑於王澤。遂使邑有君。村有長。各自分彊用相凌躒。抑又聞於鹽土老翁曰。東有美地。青山四周。其中亦有乘天磐船飛降者。余謂。彼地必當足以恢弘大業光宅天下。蓋六合之中心乎。厥飛降者。謂是饒速日歟。何不就而都之乎。諸皇子對曰。理實灼然。我亦恆以爲念。宜早行之。』是年也太歳甲寅。
其年冬十月丁巳朔辛酉。天皇親帥諸皇子舟師東征。至速吸之門。時有一漁人。乘艇而至。天皇招之。因問曰。汝誰也。對曰。臣是國神。名曰珍彥。釣魚於曲浦。聞天神子來。故即奉迎。又問之曰。汝能爲我導耶。對曰。導之矣。天皇勅授漁人椎　末令執而牽納於皇舟。以爲海導者。乃特賜名爲椎根津彥。〈椎。此雲辭毘。〉此即倭直部始祖也。行至筑紫國菟狹〈菟狹者地名也。此雲宇佐。〉時有菟狹國造祖號曰菟狹津彥。菟狹津媛。乃於菟狹川上。造一柱騰宮。而奉饗焉。〈一柱騰宮。此雲阿斯毘苔徒鞅餓離能瀰椰。〉是時。勅以菟狹津媛。賜妻之於侍臣天種子命。天種子命。是中臣氏之遠祖也。
十有一月丙戌朔甲午。天皇至筑紫國崗水門。
十有二月丙辰朔壬午。至安藝國。居於埃宮。
乙卯年春三月甲寅朔己未。徙入吉備國。起行宮以居之。是曰高嶋宮。積三年間。脩舟楫。蓄兵會。將欲以一擧而平天下也。
戊午年春二月丁酉朔丁未。皇師遂東。舳艫相接。方到難波之碕。會有奔潮太急。因以名爲浪速國。亦曰浪花。今謂難波訛也。〈訛。此雲與許奈磨盧。〉
三月丁卯朔丙子。遡流而上。徑至河內國草香邑青雲白肩之津。
夏四月丙申朔甲辰。皇師勒兵歩趣龍田。而其路狹嶮。人不得並行。乃還更欲東踰膽駒山而入中洲。時長髄彥聞之曰。夫天神子等所以來者。必將奪我國。則盡起屬兵。徼之於孔舍衞坂。與之會戰。有流矢中五瀬命肱脛。皇師不能進戰。天皇憂之。乃運神策於沖衿曰。今我是日神子孫。而向日征虜此逆天道也。不若退還示弱禮祭神祇。背負日神之威。隨影壓躡。如此則曾不血刃。虜必自敗矣。僉曰。然。於是令軍中曰。且停。勿復進。乃引軍還。虜亦不敢逼。卻至草香津。植盾而爲雄誥焉。〈雄誥。此雲烏多鷄　麼。〉因改號其津曰盾津。今雲蓼津訛也。初孔舍衞之戰。有人隱於大樹而得兔難。仍指其樹曰。恩如母。時人因號其地曰母木邑。今雲飫悶廼奇訛也。
五月丙寅朔癸酉。軍至茅淳山城水門。〈亦名山井水門。茅淳。此雲智怒。〉時五瀬命矢瘡痛甚。乃撫釼而雄誥之曰。〈撫劔。此雲都盧耆能多伽彌屠利辭魔屢。〉慨哉。大丈夫〈慨哉。此雲於黎多棄伽夜。〉被傷於虜手。將不報而死耶。時人因號其處曰雄水門。進到於紀伊國竃山而五瀬命薨于軍。因葬竃山。
六月乙未朔丁巳。軍至名草邑。則誅名草戸畔者。〈戸畔。此雲妬轂。〉遂越狹野而到熊神邑。且登天磐盾。仍引軍漸進。海中卒遇暴風。皇舟漂蕩。時稻飯命乃歎曰。嗟乎。吾祖則天神。母則海神。如何厄我於陸。復厄我於海乎。言訖乃拔釼入海。化爲鋤持神。三毛入野命亦恨之曰。我母及姨並是海神。何爲起波瀾。以潅溺乎。則蹈浪秀而往乎常世郷矣。天皇獨與皇子手研耳命。帥軍而進至熊野荒坂津。〈亦名丹敷浦。〉因誅丹敷戸畔者。時神吐毒氣。人物咸瘁。由是皇軍不能復振。時彼處有人。號曰熊野高倉下。忽夜夢。天照太神謂武甕雷神曰。夫葦原中國猶聞喧擾之響焉。〈聞喧擾之響焉。此雲左揶霓利奈離。〉宜汝更往而征之。武甕雷神對曰。雖予不行而下予平國之釼。則國將自平矣。天照太神曰。諾。〈諾。此雲宇毎那利。〉時武甕雷神登謂高倉下曰。予釼號曰韴靈。〈韴靈。此雲赴屠能瀰哆磨。〉今當置汝庫裏。宜取而獻之天孫。高倉下曰唯唯而寤之。明旦依夢中教開庫視之。果有落釼。倒立於庫底板。即取以進之。於時。天皇適寐。忽然而寤之曰。予何長眠若此乎。尋而中毒士卒悉復醒起。既而皇師欲趣中洲。而山中嶮絶。無復可行之路。乃棲遑不知其所跋渉。時夜夢。天照大神訓於天皇曰。朕今遣頭八咫烏。宜以爲郷導者。果有頭八咫烏。自空翔降。天皇曰。此烏之來自葉祥夢。大哉赫矣。我皇祖天照大神。欲以助成基業乎。是時。大伴氏之遠祖日臣命帥大來目督將元戎。蹈山啓行。乃尋烏所向仰視而追之。遂達於菟田下縣。因號其所至之處。曰菟田穿邑。〈穿邑。此雲於介知能務羅。〉於時勅譽日臣命曰。汝忠而且勇。加能有導之功。是以改汝名爲道臣。
秋八月甲午朔乙未。天皇使徴兄猾及弟猾者。〈猾。此雲字介志。〉是兩人菟田縣之魁帥者也。〈魁帥。此雲此登誤廼伽彌。〉時兄猾不來。弟猾即詣至。因拜軍門而告之曰。臣兄兄猾之爲逆狀也。聞天孫且到。即起兵將襲。望見皇師之威。懼不敢敵。乃潛伏其兵。權作新宮。而殿內施機。欲因請饗以作難。願知此詐。善爲之備。天皇即遣道臣命察其逆狀。時道臣命審知有賊害之心。而大怒誥嘖之曰。虜爾所造屋。爾自居之。〈爾。此雲飫例。〉因案釼彎弓。逼令催入。兄猾獲罪兄於天。事無所辭。乃自蹈機而壓死。時陳其屍而斬之。流血沒踝。故號其地曰菟田血原。已而弟猾大設牛酒。以勞饗皇師焉。天皇以其酒完班賜軍卒。乃爲御謠之曰。〈謠。此雲宇多預瀰。〉於　能多伽機珥。辭藝和奈陂蘆。和餓末菟夜。辭藝破佐夜羅孺。伊殊區波辭。區旎羅佐夜離。固奈瀰餓。那居波佐麼。多智曾麼能未廼。那鶏句塢。居氣辭被惠禰。宇破奈利餓。那居波佐磨。伊智佐介幾未迺。於朋鶏句塢。居氣塢被惠禰。是謂來目歌。今樂府奏此歌者。猶有手量大小及音聲巨細。此古之遺式也。是後天皇欲省吉野之地。乃從菟田穿邑。親率輕兵巡幸焉。至吉野時。有人出自井中。光而有尾。天皇問之曰。汝何人。對曰。臣是國神。名爲井光。此則吉野首部始祖也。更少進亦有尾而披磐石而出者。天皇問之曰。汝何人。對曰。臣是磐排別之子。〈排別。此雲飫時和句。〈此則吉野國　部始祖也。及縁水西行。亦有作梁取魚者。〈梁。此雲揶奈。〉天皇問之。對曰。臣是苞苴擔之子。〈苞苴擔。此雲珥倍毛菟。〉此則阿太養鸕部始祖也。
九月甲子朔戊辰。天皇陟彼菟田高倉山之巓。瞻望域中。時國見丘上則有八十梟帥。〈梟帥。此雲多稽屢。〉又於女坂置女軍。男坂置男軍。墨坂置　炭。其女坂男坂墨坂之號由此而起也。復有兄磯城軍。布滿於磐余邑。〈磯。此雲志。〉賊虜所據。皆是要害之地。故道路絶塞。無處可通。天皇惡之。▼是夜自祈而寢。夢。有天神訓之曰。宜取天香山社中土。〈香山。此雲介遇夜摩。〉以造天平瓮八十枚。〈平瓮。此雲毘邏介。〉並造嚴瓮。而敬祭天神地祇。〈嚴瓮。此雲怡途背。〉亦爲嚴咒詛。如此則虜自平伏。〈嚴咒詛。此雲怡途能伽辭離。〉天皇祇承夢訓。依以將行。時弟猾又奏曰。倭國磯城邑有磯城八十梟帥。又高尾張邑〈或本雲。葛城邑也。〉有赤銅八十梟帥。此類皆欲與天皇距戰。臣竊爲天皇憂之。宜今當取天香山埴以造天平瓮。而祭天社國社之神。然後撃虜則易除也。天皇既以夢辭爲吉兆。及聞弟猾之言。益喜於懷。乃使椎根津彥著弊衣服及蓑笠。爲老父貌。又使弟猾被箕。爲老嫗貌。而勅之曰。宜汝二人到天香山。潛取其巓土而可來旋矣。基業成否。當以汝爲占。努力愼歟。是時虜兵滿路。難以往還。時椎根津彥乃祈之曰。我皇當能定此國者。行路自通。如不能者。賊必防禦。言訖徑去。時羣虜見二人。大咲之曰。大醜乎。〈大醜。此雲鞅奈瀰爾勾。〉老父老嫗。則相與闢道使行。二人得至其山。取土來歸。於是天皇甚悅。乃以此埴造作八十平瓮。天手抉八十枚。〈手抉。此雲多衢餌離。〉嚴瓮、而陟于丹生川上。用祭天神地祇。則於彼菟田川之朝原。譬如水沫而有所咒著也。天皇又因祈之曰。吾今當以八十平　無水造飴。飴成則吾必不假鋒刃之威。坐平天下。乃造飴。飴即自成。又祈之曰。吾今當以嚴瓮沈于丹生之川。如魚無大小悉醉而流。譬猶柀葉之淨流者。〈柀。此雲磨紀。〉吾必能定此國。如其不爾。終無所成。乃沈於川。其口向下。頃之魚皆浮出。隨水噞喁。時椎根津彥見而奏之。天皇大喜。乃拔取丹生川上之五百箇眞坂樹以祭諸神。自此始有嚴　之置也。時勅道臣命。今以高皇産靈尊。朕親作顯齋。〈顯齋。此雲於圖詩怡破毘。〉用汝爲齋主。授以嚴媛之號。而名其所置埴瓮爲嚴瓮。又火名爲嚴香來雷。水名爲嚴罔象女。〈罔象女。此雲瀰菟破廼迷。〉糧名爲嚴稻魂女。〈稻魂女。此雲於伽能迷。〉薪名爲嚴山雷。草名爲嚴野椎。
冬十月癸巳朔。天皇嘗其嚴瓮之糧。勒兵而出。先撃八十梟帥於國見丘破斬之。是役也。天皇志存必克。乃爲御謠之曰。伽牟伽筮能。伊齊能於瀰能。於費異之珥夜。異波臂茂等倍屢。之多　瀰能。之多　瀰能。阿誤豫。之多太瀰能。異波比茂等倍離。於智弖之夜莽務。於智弖之夜莽務。謠意。以大石喩其國見丘也。既而餘黨猶繁。其情難測。乃顧勅道臣命。汝宜帥大來目部。作大室於忍坂邑。盛設宴饗。誘虜而取之。道臣命於是奉密旨。掘　於忍坂。而選我猛卒。與虜雜居。陰期之曰。酒酣之後。吾則起歌。汝等聞吾歌聲。則一時刺虜。已而坐定酒行。虜不知我之有陰謀。任情徑醉。時道臣命乃起而歌之曰。於佐箇廼於朋務露夜珥。比苔瑳破而。異離烏利苔毛。比苔瑳破而。枳伊離烏利苔毛。瀰都瀰都志。倶梅能固邏餓。勾鶩都都伊。異志都都伊毛智。於智弖之夜莽務。時我卒聞歌。倶拔其頭椎釼。一時殺虜。虜無復噍類者。皇軍大悅。仰天而咲。因歌之曰。伊莽波豫。伊莽波豫。阿阿時夜塢。伊莽儾而毛阿誤豫。伊莽儾而毛阿誤豫。今來目部歌而後大哂。是其縁也。又歌之曰。愛濔詩烏毘　利。毛毛那比苔。比苔破易陪廼毛。多牟伽毘毛勢儒。此皆承密旨而歌之。非敢自專者也。時天皇曰。戰勝而無驕者。良將之行也。今魁賊已滅。而同惡者匈匈十數羣。其情不可知。如何久居一處無以制變。乃徙營於別處。
十有一月癸亥朔己巳。皇師大擧。將攻磯城彥。先遣使者徴兄磯城。兄磯城不承命。更遺頭八咫烏召之。時烏到其營而鳴之曰。天神子召汝。怡奘過。怡奘過。〈過。音倭。〉兄磯城忿之曰。聞天壓神至。而吾爲慨憤時。奈何烏鳥若此惡鳴耶。〈壓。此雲飫蒭。〉乃彎弓射之。烏即避去。次到弟磯城宅而鳴之曰。天神子召汝。怡奘過。怡奘過。時弟磯城　然改容曰。臣聞天壓神至。旦夕畏懼。善乎烏。汝鳴之若此者歟。即作葉盤八枚。盛食饗之。〈葉盤。此雲毘羅耐。〉因以隨烏。詣到而告之曰。吾兄兄磯城聞天神子來。則聚八十梟帥。具兵甲將與決戰。可早圖之。天皇乃會諸將。問之曰。今兄磯城果有逆賊之意。召亦不來。爲之奈何。諸將曰。兄磯城黠賊也。宜先遣弟磯城曉喩之。並説兄倉下。弟倉下。如遂不歸順。然後擧兵臨之亦未晩也。〈倉下。此雲衢羅餌。〉乃使弟磯城開示利害。而兄磯城等猶守愚謀不肯承伏。時椎根津彥計之曰。今者宜先遣我女軍。出自忍坂道。虜見之。必盡鋭而赴。吾則駈馳勁卒、直指墨坂。取菟田川水以潅其炭火。儵忽之間出其不意。則破之必也。天皇善其策。乃出女軍以臨之。虜謂大兵已至。畢力相待。先是皇軍攻必取。戰必勝。而介胃之士。不無疲弊。故聊爲御謠以慰將卒之心焉。謠曰。哆哆奈梅弖。伊那瑳能椰摩能。虛能莽由毛。易喩耆摩毛羅毘。多多介陪麼。和例破椰隈怒。之摩途等利。宇介譬餓等茂。伊莽輸開珥虛禰。果以男軍越墨坂。從後夾撃破之斬其梟帥兄磯城等。
十有二月癸巳朔丙申。皇師遂撃長髄彥。連戰不能取勝。時忽然天陰而雨氷。乃有金色靈鵄。飛來止於皇弓之弭。其鵄光曄煜。狀如流電。由是長髄彥軍卒皆迷眩不復力戰。長髄是邑之本號焉。因亦以爲人名。及皇軍之得鵄瑞也。時人仍號鵄邑。今雲鳥見。是訛也。昔孔舎衞之戰。五瀬命中矢而薨。天皇銜之。常懷憤。至此役也。意欲窮誅。乃爲御謠之曰。瀰都瀰都志。倶梅能故邏餓。介耆茂等珥。阿波赴珥破。介瀰羅毘苔茂苔。曾迺餓毛苔。曾禰梅屠那藝弖。於笞弖之夜莽務。又謠之曰。瀰都瀰都志。倶梅能故邏餓。介耆茂等珥。宇惠志破餌介瀰。勾致弭比倶。和例破涴輸例儒於智弖之夜莽務。因復縱兵忽攻之。凡諸御謠。皆謂來目歌。此的取歌者而名之也。時長髄彥乃遣行人言於天皇曰。嘗有天神之子。乘天磐船自天降止。號曰櫛玉饒速日命。〈饒速日。此雲爾藝波揶卑。〉是娶吾妹三炊屋媛。〈亦名長髄媛。亦名鳥見屋媛。〉遂有兒息。名曰可美眞手命。〈可美眞手。此雲於魔詩莽耐。〉故吾以饒速日命爲君而奉焉。夫天神之子豈有兩種乎。奈何更穩天神子。以奪人地乎。吾心推之、未必爲信。天皇曰。天神子亦多耳。汝所爲君。是實天神之子者。必有表物。可相示之。長髄彥即取饒速日命之天羽羽矢一隻及歩靭以奉示天皇。天皇覧之曰。事不虛也。還以所御天羽羽矢一隻及歩靭。賜示於長髄彥。長髄彥見其天表。益懷踧踖。然而兇器已搆。其勢不得中休。而猶守迷圖。無復改意。饒速日命本知天神慇懃唯天孫是與。且見夫長髄彥稟性愎　不可教以天人之際。乃殺之。帥其衆而歸順焉。天皇素聞鐃速日命是自天降者。而今果立忠効。則褒而寵之。此物部氏之遠祖也。
己未年春二月壬辰朔辛亥。命諸將練士卒。是時層富縣波哆丘岬有新城戸畔者。〈丘岬。此雲　塢介佐棄。〉又和珥坂下有居勢祝者。〈坂下。此雲瑳伽梅苔。〉臍見長柄丘岬有豬祝者。此三處土蜘蛛並恃其勇力不肯來庭。天皇乃分遺偏師皆誅之。又高尾張邑有土蜘蛛。其爲人也身短而手足長。與侏儒相類。皇軍結葛網而掩襲殺之。因改號其邑曰葛城。夫磐余之地舊名片居。〈片居。此雲伽哆韋。〉亦曰片立。〈片立。此雲伽哆哆知。〉逮我皇師之破虜也。大軍集而滿於其地。因改號爲磐余。或曰。天皇徃甞嚴瓮糧出軍而征。是時。磯城八十梟帥於彼處屯聚居之。〈屯聚居。此雲怡波瀰萎。〉果與天皇大戰。遂爲皇師所滅。故名之曰磐余邑。又皇師立詰之處。是謂猛田。作城處號曰城田。又賊衆戰死而僵屍枕臂處呼爲頬枕田。天皇以前年秋九月。潛取天香山之埴土。以造八十平瓮。躬自齋戒祭諸神。遂得安定區宇。故號取土之處曰埴安。
三月辛酉朔丁卯。《七》下令曰。自我東征於茲六年矣。頼以皇天之威。兇徒就戮。雖邊土未清。餘妖尚梗。而中洲之地無復風塵。誠宜恢廓皇都規大壯。而今運屬此屯蒙。民心樸素。巣棲穴住。習俗惟常。夫大人立制。義必隨時。苟有利民。何妨聖造。且當披拂山林。經營宮室。而恭臨寶位。以鎭元元。上則答乾靈授國之徳。下則弘皇孫養正之心。然後兼六合以開都。掩八紘而爲宇不亦可乎。觀夫畝傍山〈畝傍山。此雲宇禰縻夜摩。〉東南橿原地者。蓋國之墺區乎。可治之。
是月。即命有司經始帝宅。
庚申年秋八月癸丑朔戊辰。天皇當立正妃。改廣求華胄。時有人奏之曰。事代主神共三嶋溝橛耳神之女玉櫛媛。所生兒。號曰媛蹈韛五十鈴媛命。是國色之秀者。天皇悅之。
九月壬午朔乙巳。納媛蹈韛五十鈴媛命。以爲正妃。
辛酉年春正月庚辰朔。天皇即帝位於橿原宮。』是歳爲天皇元年。』尊正妃爲皇后。生皇子神八井命。神渟名川耳尊。』故古語稱之曰。於畝傍之橿原也。太立宮柱於底磐之根。峻峙搏風於高天之原。而始馭天下之天皇。號曰神日本磐余彥火火出見天皇焉。』初天皇草創天基之日也。大伴氏之遠祖道臣命帥大來目部奉承密策。能以諷歌倒語掃蕩妖氣。倒語之用始起乎茲。
二年春二月甲辰朔乙巳。天皇定功行賞。賜道臣命宅地居於築坂邑。以寵異之。亦使大來目居於畝傍山以西川邊之地。今號來目邑。此其縁也。以珍彥爲倭國造。〈珍彥。此雲於砮毘故。〉又給弟猾猛田邑。因爲猛田縣主。是菟田主水部遠祖也。弟磯城名黒速。爲磯城縣主。復以釼根者爲葛城國造。又頭八咫烏亦人賞例。其苗裔即葛野主殿縣主部是也。
四年春二月壬戌朔甲申。詔曰。我皇祖之靈也自天降鑒光助朕躬。今諸虜已平。海內無事。可以郊祀天神用申大孝者也。乃立靈畤於鳥見山中。其地號曰上小野榛原。下小野榛原。用祭皇祖天神焉。
卅有一年夏四月乙酉朔。皇與巡幸。因登腋上嗛間丘。而廻望國狀曰。妍哉乎國之獲矣。〈妍哉。此雲鞅奈珥夜。〉雖內木錦之眞迮國。猶如蜻蛉之臀呫焉。由是始有秋津洲之號也。昔伊弉諾尊目此國曰。日本者浦安國。細戈千足國。磯輪上秀眞國。〈秀眞國。此雲袍圖莽勾爾。〉復大己貴大神目之曰。玉牆內國。及至饒速日命乘天磐船。而翔行太虛也。睨是郷而降之。故因目之曰虛空見日本國矣。
卅有二年春正月壬子朔甲寅。立皇子神渟名川耳尊爲皇太子。
七十有六年春三月甲午朔甲辰。天皇崩於橿原宮。時年一百廿七歳。明年秋九月乙卯朔丙寅。葬畝傍山東北陵。
