日本書紀卷第十一　大鷦鷯天皇　仁徳天皇
大鷦鷯天皇。譽田天皇之第四子也。母曰仲姫命。五百城入彥皇子之孫也。天皇幼而聰明叡智。貌容美麗。及壯仁寛慈惠。★四十一年（庚午三一〇）春二月。譽田天皇崩。時太子菟道稚郎子。讓位於大鷦鷯尊、未即帝位。仍諮大鷦鷯尊。夫君天下以治萬民者。蓋之如天。容之如地。上有驩心。以使百姓。百姓欣然。天下安矣。今我也弟之。且文獻不足。何敢繼嗣位登天業乎。大王者風姿岐嶷。仁孝達聆。以齒且長。足爲天下之君。其先帝立我爲太子。豈有能才乎。唯愛之者也。亦奉宗廟社稷重。事也。僕之不侫。不足以稱。夫昆上而季下。聖君而愚臣古今之常典焉。願王勿疑。須即帝位。我則爲臣之助耳。大鷦鷯尊對言。先皇謂。皇位者一日之不可空。故預選明徳。立王爲貳。祚之以嗣。授之以民。崇其寵章。令聞於國。我雖不賢。豈棄先帝之命。輙從弟王之願乎。固辭不承。各相讓之。』是時額田大中彥皇子。將掌倭屯田及屯倉。而謂其屯田司出雲臣之祖淤宇宿禰曰。是屯田者。自本山守地。是以今吾將治矣。爾之不可掌。時淤宇宿禰啓於皇太子。皇太子謂之曰。汝便啓大鷦鷯尊。於是淤宇宿禰啓大鷦鷯尊曰。臣所任屯田者大中彥皇子距不令治。大鷦鷯尊問倭直祖麻呂曰。倭屯田者元謂山守地。是如何。對言。臣之不知。唯臣弟吾子篭知也。適是時。吾子篭遣於韓國。而未還。爰大鷦鷯尊謂淤宇曰。爾躬往於韓國。以喚吾子篭。其兼日夜而急徃。乃差淡路之海人八十。爲水手。爰淤宇往於韓國。即率子篭而來之。因問倭屯田。對言。傳聞之。於纒向玉城宮御宇天皇之世。科太子大足彥尊定倭屯田也。勅旨。凡倭屯田者。毎御宇帝皇之屯田也。其雖帝皇之子。非御宇者不得掌矣。是謂山守地非之也。時大鷦鷯尊遣吾子篭於額田大中彥皇子而令知狀。大中彥皇子更無如何焉。乃知其惡。而赦之勿罪。』然後大山守皇子毎恨先帝廢之非立。而重有是怨。則謀之曰。我殺太子遂登帝位。爰大鷦鷯尊預聞其謀。密告太子。備兵令守。時太子設兵待之。大山守皇子不知其備兵。獨領數百兵士。夜半發而行之。會明詣菟道。將渡河。時太子服布袍。取楫櫓。密接度子。以載大山守皇子而濟。至於河中。誂度子蹈船而傾。於是大山守皇子墮河而沒。更浮流之。歌曰。知破揶臂苔。於施能和多利珥。佐烏刀利珥。破揶鷄務臂苔辭。和餓毛胡珥虛務。然伏兵多起。不得著岸。遂沈而死焉。令求其屍。泛於考羅濟。時太子視其屍。歌之曰。智破揶臂等。於泥能和多利珥。和多利涅珥。多■屢。阿豆瑳由瀰。摩由彌。伊枳羅牟苔。虛虛呂破望閇耐。伊斗羅牟苔。虛虛呂破望閇耐。望苔弊破。枳濔烏於望臂泥。須惠弊破。伊暮烏於望比泥。伊羅那鷄區。曾虛珥於望比。伽那志鷄區。虛虛珥於望臂。伊枳羅儒層區屢。阿豆瑳由瀰。摩由瀰。乃葬於那羅山。』既而興宮室於菟道而居之。猶由讓位於大鷦鷯尊。以久不即皇位。爰皇位空之既經三載。時有海人。齎鮮魚之苞苴獻於菟道宮也。太子令海人曰。我非天皇。乃返之令進難波。大鷦鷯尊亦返以令獻菟道。於是海人之苞苴、■於往還。更返之取他鮮魚而獻焉。讓如前日。鮮魚亦　。海人苦於屢還。乃棄鮮魚而哭。故諺曰。有海人耶。因己物以泣。其是之縁也。』太子曰。我知不可奪兄王之志。豈久生之煩天下乎。乃自死焉。時大鷦鷯尊聞太子薨以驚之。從難波馳之。到菟道宮。爰太子薨之經三日。時大鷦鷯尊■■■哭。不知所如。乃解髮跨屍。以三乎曰。我弟皇子。乃應時而活。自起以居。爰大鷦鷯尊語太子曰。悲兮。惜兮。何所以歟自逝之。若死者有知。先帝何謂我乎。乃太子啓兄王曰。天命也。誰能留焉。若有向天皇之御所。具奏兄王聖之且有讓矣。然聖王聞我死。以急馳遠路。豈得無勞乎。乃進同母妹八田皇女曰。雖不足納采。僅充掖庭之數。乃且伏棺而薨。於是大鷦鷯尊素服。爲之發哀。哭之甚慟。仍葬於菟道山上。
元年春正月丁丑朔己卯。大鷦鷯尊即天皇位。尊皇后曰皇太后。都難波。是謂高津宮。即宮垣室屋弗堊色也。桶樑柱楹弗藻餝也。茅茨之蓋弗割齊也。此不以私曲之故留耕績之時者也。』初天皇生日。木菟入於産殿。明旦譽田天皇喚大臣武內宿禰。語之曰。是何瑞也。大臣對言。吉祥也。復當昨日臣妻産時。鷦鷯入於産屋。是亦異焉。爰天皇曰。今朕之子與大臣之子同日共産。並有瑞。是天之表焉。以爲取其鳥名。各相易名子。爲後葉之契也。則取鷦鷯名。以名太子。曰大鷦鷯皇子。取木菟名號大臣之子。曰木菟宿禰。是平群臣之始祖也。★是年也。太歳癸酉。
二年春三月辛未朔戊寅。《八》立磐之媛命爲皇后。後生大兄去來穗別天皇。住吉仲皇子。瑞齒別天皇。雄朝津間稚子宿禰天皇。又妃日向髮長媛生大草香皇子。幡梭皇女。
四年春二月己未朔甲子。詔羣臣曰。朕登高臺以遠望之。煙氣不起於域中。以爲百姓既貧。而家無炊者。朕聞。古聖王之世。人人誦詠徳之音。家家有康哉之歌。今朕臨億兆。於茲三年。頌音不聆。炊煙轉踈。即知。五穀不登。百姓窮乏也。封畿之內。尚有不給者。況乎畿外諸國耶。
三月己丑朔己酉。詔曰。自今以後。至於三年。悉除課役。以息百姓之苦。是日始之。黼衣■履、不弊盡不更爲也。溫飯煖羹不酸■不易也。削心約志。以從事乎無爲。是以宮垣崩而不造。茅茨壌以不　。風雨入隙而沾衣被。星辰漏壌而露床蓐。是後風雨順時。五穀豐穰。三稔之問。百姓富寛。頌徳既滿。炊煙亦繁。
七年夏四月辛未朔。天皇居臺上而遠望之。煙氣多起。是日語皇后曰。朕既富矣。豈有愁乎。皇后對諮。何謂富焉。天皇曰。煙氣滿國。百姓自富歟。皇后且言。宮垣壌而不得脩。殿屋破之衣被露。何謂富乎。天皇曰。其天之立君。是爲百姓。然則君以百姓爲本。是以古聖王者。一人飢寒顧之責身。今百姓貧之。則朕貧也。百姓富之。則朕富也。未之有百姓富之君貧矣。
秋八月己巳朔丁丑。爲大兄去來穗別皇子定壬生部。亦爲皇后定葛城部。
九月。諸國悉請之曰。課役並免。既經三年。因此以宮殿朽壞。府庫已空。今黔首富饒。而不拾遣。是以里無鰥寡。家有餘儲。若當此時非貢稅調以脩理宮室者。懼之其獲罪於天乎。然猶忍之不聽矣。
十年冬十月。甫科課役。以搆造宮室。於是百姓之不領。而扶老攜幼。運材負簣。不問日夜。竭力競作。是以未經幾時。而宮室悉成。故於今稱聖帝也。
十一年夏四月戊寅朔甲午。詔羣臣曰。今朕視是國者。郊澤曠遠。而田圃少乏。且河水橫逝以流末不■。聊逢霖雨。海潮逆上而巷裡乘船。道路亦泥。故群臣共視之。決橫源而通海。塞逆流以全田宅。
冬十月。掘宮北之郊原。引南水以入西海。因以號其水曰堀江。又將防北河之　。以築茨田堤。是時有兩處之築而乃壌之難塞。時天皇夢。有神誨之曰。武藏人強頚。河內人茨田連衫子。〈衫子。此雲■呂母能古。〉二人以祭於河伯。必獲塞。則覓二人而得之。因以禱於河神。爰強頚泣悲之。沒水而死。乃其堤成焉。唯衫子取全匏兩箇。臨於難塞水。乃取兩箇匏投於水中請之曰。河神崇之。以吾爲幣。是以令吾來也。必欲得我者。沈是匏而不令泛。則吾知眞神。親入水中。若不得沈匏者。自知僞神。何徒亡吾身。於是飄風忽起。引匏沒水。匏轉浪上而不沈。則瀚ゝ汎以遠流。是以衫子雖不死。而其堤且成也。是因衫子之幹。其身非亡耳。故時人號其兩處。曰強頚斷間。衫子斷間也。
是歳。新羅人朝貢。則勞於是役。
十二年秋七月辛未朔癸酉。高麗國貢鐵盾。鐵的。
八月庚子朔己酉。饗高麗客於朝。▼是日集群臣及百寮。令射高麗所獻之鐵盾的。諸人不得射通的。唯的臣祖盾人宿禰。射鐵的而通焉。時高麗客等見之。畏其射之勝巧。共起以拜朝。▲明日。美盾人宿禰。而賜名曰的戸田宿禰。▲同日。小泊瀬造祖宿禰臣賜名曰賢遺〈賢遺。此雲左河之能■里〉臣也。
冬十月。掘大溝於山背栗隈縣以潤田。是以其百姓毎年豐之。
十三年秋九月。始立茨田屯倉。因定春米部。
冬十月。造和珥池。
是月。築橫野堤。
十四年冬十一月。爲橋於豬甘津。即號其處曰小橋也。
是歳。作大道置於京中。自南門直指之至丹比邑。又掘大溝於感玖。乃引石河水而潤上鈴鹿。下鈴鹿。上豐浦。下豐浦。四處郊原。以墾之得四萬餘頃之田。故其處百姓寛饒之無凶年之患。
十六年秋七月戊寅朔。天皇以宮人桑田玖賀媛。示近習舍人等曰。朕欲愛是婦女。苦皇后之妬不能合。以經多年。何徒妨其盛年乎。仍以歌問之曰。瀰儺曾虛赴。於瀰能烏苔■烏。多例揶始儺播務。於是播磨國造祖速待獨進之。歌曰。瀰箇始報。破利摩波揶摩智。以播區娜輸。伽之古倶等望。阿例揶始儺破務。▼即日。以玖賀媛賜速待。▲明日之夕。速待詣於玖賀媛之家。而玖賀媛不和。乃強近帷內。時玖賀媛曰。妾之寡婦以終年。何能爲君之妻乎。於是天皇聞之。欲遂速待之志。以玖賀媛副速待送遣於桑田。則玖賀媛發病死於道中。故於今有玖賀媛之墓也。
十七年。新羅不朝貢。
秋九月。遣的臣祖砥田宿禰。小泊瀬造祖祖賢遺臣。而問闕貢之事。於是新羅人懼之。乃貢獻調絹一千四百六十疋及種種雜物丼八十艘。
廿二年春正月。天皇語皇后曰。納八田皇女將爲妃。時皇后不聽。爰天皇歌以乞於皇后曰。於磨臂苔能。多菟屢虛等太■。於磋由豆流。多曳麼菟餓務珥。奈羅陪■毛餓望。皇后答歌曰。虛呂望虛曾。赴多弊茂豫耆。瑳用廼虛烏。那羅陪務耆瀰破。箇辭古耆呂箇茂。天皇又歌曰。於辭■屢。那珥破能瑳耆能。那羅弭破莽。那羅陪務苔虛層。曾能古破阿利鷄梅。皇后答歌曰。那菟務始能。譬務始能虛呂望。赴多弊耆■。箇區瀰夜　利破。阿珥豫區望阿羅儒。天皇又歌曰。阿佐豆磨能。避箇能烏瑳箇烏。箇多那耆珥。瀰致喩區茂能茂。多遇譬■序豫枳。皇后遂謂不聽。故默之亦不答言。
卅年秋九月乙卯朔乙丑。皇后遊行紀國到熊野岬。即取其處之御綱葉〈葉。此雲箇始婆。〉而還。於是曰。天皇伺皇后不在。而娶八田皇女納於宮中。時皇后到難波濟。聞天皇合八田皇女而大恨之。則其所採御綱葉投於海而不着岸。故時人號散葉之海曰葉濟也。爰天皇不知皇后忿不着岸。親幸大津待皇后之船。而歌曰。那珥波譬苔。須儒赴泥苔羅齊。許辭那豆瀰。曾能赴尼苔羅齊。於朋瀰赴泥苔禮。時皇后不泊於大津。更引之泝江。自山背廻而向倭。』明日。天皇遣舍人鳥山令還皇后。乃歌之曰。夜莽之呂珥。伊辭鷄苔利夜莽。伊辭鷄之鷄。阿餓茂赴菟摩珥。伊辭枳阿波牟伽茂。皇后不還猶行之。至山背河而歌曰。菟藝泥赴。揶莽之呂餓波烏。箇破能朋利。　餓能朋例麼。箇波區莽珥。多知瑳箇踰屢。毛毛多羅儒。揶素麼能紀破。於朋耆瀰呂箇茂。即越那羅山望葛城歌之曰。菟藝泥赴。揶莽之呂餓波烏。濔揶能朋利。和餓能朋例麼。阿烏珥豫辭。儺羅烏輸疑。烏陀■。夜莽苔烏輸疑。和餓瀰餓朋辭區珥波。箇豆羅紀多伽瀰揶。和藝弊能阿多利。更還山背。興宮室於筒城岡南而居之。
冬十月甲申朔。遣的臣祖口持臣喚皇后。〈一雲。和珥臣祖口子臣。〉爰口持臣至筒城宮。雖謁皇后而默之不答。時口持臣沾雪雨。以經日夜。伏於皇后殿前而不避。於是口持臣之妹國依媛仕於皇后。適是時侍皇后之側。見其兄沾雨而流涕之。歌曰。揶莽辭呂能。菟菟紀能瀰揶珥。茂能莽烏輸。和餓齊烏瀰例麼。那瀰多遇摩辭茂。時皇后謂國依媛曰。何爾泣之。對言。今伏庭請謁者妾兄也。沾雨不避。猶伏將謁。是以泣悲耳。時皇后謂之曰。告汝兄令速還。吾遂不返焉。口持則返之復奏於天皇。
十一月甲寅朔庚申。天皇浮江幸山背。時桑枝　水而流之。天皇視桑枝歌之曰。菟怒瑳破赴　以破能臂謎餓。飫朋呂伽珥枳許瑳。怒。於羅愚破能紀。豫屢麻志枳。箇破能區莽愚莽。豫呂朋譬喩玖伽茂。於羅愚破能紀。』明日、乘輿詣於筒城宮喚皇后。皇后不肯參見。時天皇歌曰。菟藝泥赴。揶摩之呂謎能。許久波茂知。於智辭於朋泥。佐和佐和珥。儺餓伊弊劑虛曾。於知和多須。椰餓波曳儺須。企以利摩韋區例。亦歌曰。菟藝泥赴。夜莽之呂謎能。許玖波茂知。於智辭於朋泥。泥士漏辭漏多娜武枳。摩箇儒鷄麼虛曾。辭羅儒等茂伊波梅。時皇后令奏言。陛下納八田皇女爲妃。其不欲副皇女而爲後。遂不奉見。乃車駕還宮。天皇於是恨皇后大忿。而猶有戀思。
卅一年春正月癸丑朔丁卯。立大兄去來穂別尊爲皇太子。
卅五年夏六月。皇后磐之媛命薨於筒城宮。
卅七年冬十一月甲戍朔乙酉。葬皇后於那羅山。
卅八年春正月癸酉朔戊寅。立八田皇女爲皇后。
秋七月。天皇與皇后居高臺而避暑。時毎夜自菟餓野有聞鹿鳴。其聲寥亮而悲之。共起可憐之情。及月盡以鹿鳴不聆。爰天皇語皇后曰。當是夕而鹿不鳴。其何由焉。明日豬名。縣佐伯部獻苞苴。天皇令膳夫以問曰。其苞苴何物也。對言。牡鹿也。問之。何處鹿也。曰。菟餓野。時天皇以爲。是苞苴者必其鳴鹿也。因語皇后曰。朕比有懷抱。聞鹿聲而慰之。今推佐伯部獲鹿之日夜及山野。即當鳴鹿。其人雖不知朕之愛以適逢■獲。猶不得已而有恨。故佐伯部不欲近於皇居。乃令有司移郷於安藝渟田。此今渟田佐伯部之祖也。俗曰。昔有一人。往菟餓宿於野中。時二鹿臥傍。將及鷄鳴。牝鹿謂牝鹿曰。吾今夜夢之。白霜多降之覆吾身。是何祥焉。牝鹿答曰。汝之出行。必爲人見射而死。即以白鹽塗其身。如霜素之應也。時宿人心裏異之。未及昧爽。有獵人以射牡鹿而殺。是以時人諺曰。鳴牡鹿矣。隨相夢也。
四十年春二月。納雌鳥皇女欲爲妃。以隼別皇子爲媒。時隼別皇子密親娶。而久之不復命。於是天皇不知有夫。而親臨雌鳥皇女之殿。時爲皇女織■女人等歌之曰。比佐箇多能。阿梅箇儺麼多。謎迺利餓。於瑠箇儺麼多。波揶歩佐和氣能。瀰於須譬鵝泥。爰天皇知隼別皇子密婚而恨之。然重皇后之言。亦敦友於之義。而忍之勿罪。俄而隼別皇子枕皇女之膝以臥。乃語之曰。孰捷鷦鷯與隼焉。曰。隼捷也。乃皇子曰。是我所先也。天皇聞是言。更亦起恨。時隼別皇子之舍人等歌曰。破夜歩佐波。阿梅珥能朋利。等弭箇慨梨。伊菟岐餓宇倍能。娑弉岐等羅佐泥。天皇聞是歌。而勃然大怒之曰。朕以私恨不欲失親忍之也。何　矣私事將及於社稷。則欲殺隼別皇子。時皇子率雌鳥皇女。欲納伊勢神宮而馳。於是天皇聞隼別皇子逃走。即遣吉備品遲部雄■。播磨佐伯直阿俄能胡曰。追之所逮即殺。爰皇后奏言。雌鳥皇女寔當重罪。然其殺之日。不欲露皇女身。乃因勅雄　等。莫取皇女所　之足玉手玉。雄　等追之至菟田。迫於素珥山。時隱草中僅得兔。急走而越山。於是皇子歌曰。破始多■能。佐餓始枳揶摩茂。和藝毛古等。赴駄利古喩例麼。揶須武志呂箇茂。爰雄　等知兔。以急追及於伊勢蔣代野而殺之。時雄　等探皇女之玉自裳中得之。乃以二王屍埋於廬杵河邊而復命。皇后令問雄　等曰。見皇女之玉乎。對言。不見也。
是歳。當新甞之月以宴會日賜酒於內外命婦等。於是近江山君稚守山妻與釆女磐坂媛。二女之手有纏良珠。皇后見其珠。既似雌鳥皇女之珠。則疑之命有司。推問其玉所得之由。對言。佐伯直阿俄能胡妻之玉也。仍推鞫阿俄能胡。對曰。誅皇女之日探而取之。即將殺阿俄能胡。於是阿俄能胡乃獻己之私地請兔死。故納其地赦死罪。是以號其地曰玉代。
四十一年春三月。遣紀角宿禰於百濟。始分國郡　場。具録郷土所出。是時百濟王之族酒君無禮。由是紀角宿禰訶責百濟王。時百濟王懼之。以鐵鎖縛酒君。附襲津彥而進上。爰酒君來之。則迅匿於石川錦織首許呂斯之家。則欺之曰。天皇既赦臣罪。故寄汝而活焉。久之天皇遂赦其罪。
四十三年秋九月庚子朔。依網屯倉阿弭古捕異鳥。獻於天皇曰。臣毎張網捕鳥。未曾得是鳥之類。故奇而獻之。天皇召酒君示鳥曰。是何鳥矣。酒君對言。此鳥之類多在百濟。得馴而能從人。亦捷飛之掠諸鳥。百濟俗號此鳥曰倶知。〈是今時鷹也。〉乃授酒君令養馴。未幾時而得馴。酒君則以韋緡著其足。以小鈴著其尾。居腕上獻於天皇。▼是日幸百舌鳥野而遊獵。時雌雉多起。乃放鷹令捕。忽獲數十雉。◎是月。甫定鷹甘部。故時人號其養鷹之處。曰鷹甘邑也。
五十年春三月壬辰朔丙申。河內人奏言。於茨田堤鴈産之。即日遣使令視。曰。既實也。天皇於是歌以問武內宿禰曰。多莽耆破屢。宇知能阿曾。儺虛曾破。豫能等保臂等。儺虛曾波。區珥能那餓臂等。阿耆豆辭莽。揶莽等能區珥珥。箇利古武等。儺波企箇輸揶。武內宿禰答歌曰。夜輸瀰始之。和我於朋枳瀰波。於陪儺於陪儺。和例烏斗波輸儺。阿企菟辭摩。揶莽等能倶珥珥。箇利古武等。和例破■枳箇儒。
五十三年。新羅不朝貢。
夏五月。遣上毛野君祖竹葉瀬。令問其闕貢。是道路之間獲白鹿。乃還之獻於天皇。更改日而行。俄且重遣竹葉瀬之弟田道。則詔之日。若新羅距者擧兵撃之。仍授精兵。新羅起兵而距之。爰新羅人日日挑戰。田道固塞而不出。時新羅軍卒一人有放於營外。則掠俘之。因問消息。對曰。有強力者。曰百衝。輕捷猛幹。毎爲軍右前鋒。故伺之撃左則敗也。時新羅空左備右。於是。田道連精騎撃其左。新羅軍潰之。因縱兵乘之。殺數百人。即虜四邑之人民以歸焉。
五十五年。蝦夷叛之。遣田道令撃。則爲蝦夷所敗。以死於伊寺水門。時有從者。取得田道之手纒與其妻。乃抱手纒而縊死。時人聞之流涕矣。是後蝦夷亦襲之略人民。因以掘田道墓。則有大蛇發瞋目自墓出以咋。蝦夷悉被蛇毒而多死亡。唯一二人得兔耳。故時人云。田道雖既亡遂報讎。何死人之無知耶。
五十八年夏五月。當荒陵松林之南道忽生兩歴木。挾路而末合。
冬十月。呉國。高麗國並朝貢。
六十年冬十月。差白鳥陵守等死役丁。時天皇臨於役所。爰陵守目杵忽化白鹿以走。於是。天皇詔之曰。是陵自本空。故欲除其陵守。而甫差役丁。今視是恠者甚懼之。無動陵守者。則且授土師連等。
六十二年夏五月。遠江國司表上言。有大樹。自大井河流之停於河曲。其大十圍。本一以末兩。時遣倭直吾子篭令造船。而自南海運之。將來於難波津。以死御船也。
是歳。額田大中彥皇子獵於闘鷄。時皇子自山上望之。瞻野中有物。其形如廬。仍遣使者令視。還來之曰。窟也。因喚闘鷄稻置大山主。問之曰。有其野中者何　矣。啓之曰。氷室也。皇子曰。其藏如何。亦奚用焉。曰。掘土丈餘。以草蓋其上。敦敷茅荻。取氷以置其上。既經夏月而不■。其用之。即當熱月漬水酒以用也。皇子則將來其氷。獻於御所。天皇歡之。自是以後。毎當季冬必藏氷。至於春分始散氷也。
六十五年。飛騨國有一人。曰宿儺。其爲人壹體有兩面。面各相背。頂合無項。各有手足。其有膝而無膕踵。力多以輕捷。左右佩劔。四手並用弓矢。是以不隨皇命。掠略人民爲樂。於是。遣和珥臣祖難波根子武振熊而誅之。
六十七年冬十月庚辰朔甲申。幸河內石津原。以定陵地。
丁酉始築陵。是日。有鹿忽起野中。走之入　民之中而仆死。時異其忽死。以探其痍。即百舌鳥自耳出之飛去。因視耳中悉咋割剝。故號其處。曰百舌鳥耳原者。其是之縁也。
是歳。於吉備中國川嶋河派有大■令苦人。時路人觸其處而行。必被其毒以多死亡。於是。笠臣祖縣守爲人勇捍而強力。臨派淵以三全瓠投水曰。汝屢吐毒令苦路人。余殺汝■。汝沈是瓠則余避之。不能沈者仍斬汝身。時水■化鹿以引入瓠。瓠不沈。即擧劔入水斬■。更求■之黨類。乃諸■族満淵底之岫穴。悉斬之。河水變血。故號其水曰縣守淵也。』當此時妖氣■稍動。叛者一二始起。於是天皇夙興夜寐。輕賦薄斂以寛民萠。布徳施惠。以振困窮。弔死問疾以養孤孀。是以政令流行。天下太平。廿餘年無事矣。
八十七年春正月戊子朔癸卯。天皇崩。
冬十月癸未朔己丑。葬於百舌鳥野陵。
