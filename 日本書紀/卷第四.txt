日本書紀卷第四　神渟名川耳天皇　綏靖天皇　磯城津彥玉手看天皇　安寧天皇　大日本彥耜友天皇　懿徳天皇　觀松彥香殖稻天皇　孝昭天皇　日本足彥國押人天皇　孝安天皇　大日本根子彥太瓊天皇　孝靈天皇　大日本根子彥國牽天皇　孝元天皇　稚日本根子彥大日日天皇　開化天皇
神渟名川耳天皇。神日本磐余彥天皇第三子也。母曰媛蹈■五十鈴媛命。事代主神之大女也。天皇風姿岐嶷。少有雄拔之氣。及壯容貎魁偉。武藝過人。而志尚沈毅。至四十八歳神日本磐余彥天皇崩。時神渟名川耳尊孝性純深。悲恭無已。特留心於喪葬之事焉。其庶兄手研耳命。行年已長。久歴朝機。故亦委事而親之。然其王立操■懷。本乖仁義。遂以諒闇之際威福自由。苞藏禍心。圖害二弟。☆於時太歳己卯。（前五八二）
冬十一月。神渟名川耳尊。與兄神八井耳命。陰知其志而善防之。於山陵事畢。乃使弓部稚彥造弓。倭鍛部天津眞浦造眞■鏃。矢部作箭。及弓矢既成神渟名川耳尊欲以射殺手研耳命。會有手研耳命於片丘大　中獨臥於大牀。時渟名川耳尊謂神八井耳命曰。今適其時也。夫言貴密。事宜愼。故我之陰謀本無預者。今日之事唯吾與爾自行之耳。吾當先開　戸。爾其射之。因相隨進入。神渟名川耳尊突開其戸。神八井耳命則手腳戰慄不能放矢。時神渟名川耳尊。掣取其兄所持弓矢。而射手研耳命。一發中胸。再發　中背。遂殺之。於是神八井耳命懣然自服。讓於神渟名川耳尊曰。吾是乃兄。而懦弱不能致果。今汝特挺神武。自誅元惡。宜哉乎。汝之光臨天位以承皇祖之業。吾當爲汝輔之奉典神祇者。是即多臣之始祖也。
元年春正月壬申朔己卯。神渟名川耳尊即天皇位。都葛城。是謂高丘宮。尊皇后曰皇太后。☆是年也太歳庚辰。
二年春正月。立五十鈴依媛爲皇后。〈一書雲。磯城縣主女川派媛。一書雲。春日縣主大日諸女糸織媛也。〉即天皇之姨也。後生磯城津彥玉手看天皇。
四年夏四月。神八井耳命薨即葬於畝傍山北。
廿五年春正月壬午朔戊子。立皇子磯城津彥玉手看尊爲皇太子。
卅三年夏五月。天皇不豫。▲癸酉崩。時年八十四。
磯城津彥玉手看天皇。神渟名川耳天皇太子也。母曰五十鈴依媛命。事代主神之少女也。
天皇以神渟名川耳天皇廿五年（庚辰前五五七）立爲皇太子。年廿一。
卅三年（壬子前五四九）夏五月。神渟名川耳天皇崩。其年七月癸亥朔乙丑。《三》太子即天皇位。
元年冬十月丙戌朔丙申。葬神渟名川耳天皇於倭桃花鳥田丘上陵。尊皇后曰皇太后。
☆『日本書紀』巻四安寧天皇元年（癸丑前五四八）☆是年也太歳癸丑。
二年遷都於片鹽。是謂浮孔宮。
三年春正月戊寅朔壬午。立渟名底仲媛命〈亦曰渟名襲媛。〉爲皇后。〈一書雲。磯城縣主葉江女川津媛。一書雲。大間宿禰女糸井媛。〉先是後生二皇子。第一曰息石耳命。第二曰大日本彥耜友天皇。〈一雲。生三皇子。第一曰常津彥某兄。第二曰大日本彥耜友天皇。第三曰磯城津彥命。〉
十一年春正月壬戌朔。立大日本彥耜友尊爲皇太子也。弟磯城津彥命。是豬使連之始祖也。
卅八年冬十二月庚戌朔乙卯。天皇崩。時年五十七。
大日本彥耜友天皇。磯城津彥玉手看天皇第二子也。母曰渟名底仲媛命。事代主神孫鴨王女也。★磯城津彥玉手看天皇十一年（癸亥前五三八）正春正月壬戌。《一》立爲皇太子。年十六。★卅八年（庚寅前五一六）冬十二月。磯城津彥玉手看天皇崩。
元年春二月己酉朔壬子。《四》皇太子即天皇位。
秋八月丙午朔。葬磯城津彥玉手看天皇於畝傍山南御陰井上陵。
九月丙子朔乙丑。尊皇后曰皇太后。☆是年也太歳辛卯。
二年春正月甲戌朔戊寅。遷都於輕地。是謂曲峽宮。
二月癸卯朔癸丑。立天豐津媛命爲皇后。〈一雲。磯城縣主葉江男弟。豬手女泉媛。一雲。磯城縣主太眞稚彥女飯日媛也。〉後生觀松彥香殖稻天皇。〈一雲。天皇母　
弟武石彥奇友背命。〉
廿二年春二月丁未朔戊午。立觀松彥香殖稻尊爲皇太子。年十八。
卅四年秋九月甲子朔辛未。天皇崩。
觀松彥香殖稻天皇。大日本彥耜友天皇太子也。母皇后天豐津媛命。息石耳命之女也。★天皇以大日本彥耜友天皇廿二年（辛卯前四八九）春二月丁未。立爲皇太子。★卅四年（甲子前四七七）秋九月。大日本彥耜友天皇崩。★明年（空位乙丑前四七六）冬十月戊午庚午。《十三》葬大日本彥耜友天皇於畝傍山南纎沙谿上陵。
元年春正月丙戌朔甲午。皇太子即天皇位。
夏四月乙卯朔己未。尊皇后曰皇太后。
秋七月。遷都於掖上。是謂池心宮。☆是年也太歳丙寅。
廿九年春正月甲辰朔丙午。立世襲足媛。爲皇后。〈一雲。磯城縣主葉江女渟名城津媛。一雲。倭國豐秋狹太雄女大井媛也。〉後生天足彥國押人命。日本足彥國押人天皇。
六十八年春正月丁亥朔庚子。立日本足彥國押人尊皇太子。年廿。天足彥國押人命此和珥臣等始祖也。
八十三年秋八月丁巳朔辛酉。天皇崩。
日本足彥國押人天皇。觀松彥香殖稻天皇第二子也。母曰世襲足媛。尾張連遠祖瀛津世襲之妹也。★天皇以觀松彥香殖稻天皇六十八年（癸酉前四〇八）春正月。立爲皇太子。★八十三年（戊子前三九三）秋八月。觀松彥香殖稻天皇崩。　
元年春正月乙酉朔辛卯。皇太子即天皇位。
秋八月辛巳朔。尊皇后曰皇太后。☆是年也太歳己丑。
二年冬十月。遷都於室地。是謂秋津嶋宮。
廿六年春二月己丑朔壬寅。立　姪押媛爲皇后。〈一雲。磯城縣主葉江女長媛。一雲。十市縣主五十坂彥女五十坂媛也。〉後生大日本根子彥太瓊天皇。
卅八年秋八月丙子朔己丑。葬觀松彥香殖稻天皇於掖上博多山上陵。
七十六年春正月己巳朔癸酉。立大日本根子彥太瓊尊爲皇太子。年廿六。
百二年春正月戊戌朔丙午。天皇崩。
大日本根子彥太瓊天皇。日本足彥押人天皇太子也。母曰押媛。蓋天足彥國押人命之女乎。★天皇以日本足彥國押人天皇七十六年（甲辰前三一七）春正月。立爲皇太子。★百二年（庚午前二九一）春正月。日本足彥押人天皇崩。●秋九月甲午朔丙午。《十三》葬日本足彥國押人天皇於玉手丘上陵。●冬十二月癸亥朔丙寅。《四》皇太子遷都於黒田。是謂廬戸宮。
元年元年春正月壬辰朔癸卯。太子即天皇位。尊皇后曰皇太后。☆是年也太歳辛未。
二年春二月丙辰朔丙寅。立細媛命爲皇后。〈一雲。春日千乳早山香媛。一雲。十市縣主等祖女眞舌媛也。〉後生大日本根子彥國牽天皇。妃倭國香媛〈亦名■某姉。〉生倭跡跡日百襲姫命。彥五十狹芹彥命。〈亦名吉備津彥命。〉倭跡跡稚屋姫命。亦妃■某弟生彥狹嶋命。稚武彥命。弟稚武彥命。是吉備臣之始祖也。
卅六年春正月己亥朔。立彥國牽尊爲皇太子。
七十六年春二月丙午朔癸丑。天皇崩。
大日本根子彥國牽天皇。大日本根子彥太瓊天皇太子也。母曰細媛命。磯城縣主大目之女也。★天皇以大日本根子彥太瓊天皇卅六年（丙午前二五五）春正月。立爲皇太子。年十九。★七十六年（丙戌前二一五）春二月。大日本根子彥太瓊天皇崩。
元年春正月辛未朔甲申。太子即天皇位。尊皇后曰皇太后。☆是年也太歳丁亥。
四年春三月甲申朔甲午。遷都於輕地。是謂境原宮。
六年秋九月戊戌朔癸卯。葬大日本根子彥太瓊天皇於片丘馬坂陵。
七年春二月丙寅朔丁卯。立欝色謎命爲皇后。後生二男一女。第一曰大彥命。第二曰稚日本根子彥大日日天皇。第三曰倭跡跡姫命。〈一雲。天皇母弟少彥男心命也。〉妃伊香色謎命生彥太忍信命。次妃河內青玉繋女埴安媛生武埴安彥命。兄大彥命。是阿倍臣。膳臣。阿閇臣。狹狹城山君。筑紫國造。越國造。伊賀臣。凡七族之始祖也。彥太忍信命。是武內宿禰之祖父也。
廿二年春正月己巳朔壬午。立稚日本根子彥太日日尊爲皇太子。年十六。
五十七年秋九月壬申朔癸酉。大日本根子彥牽天皇崩。
稚日本根子彥大日日天皇。大日本根子彥國牽天皇第二子也。母曰欝色謎命。穗積臣達祖欝色雄命之妹也。★天皇以大日本根子彥國牽天皇廿二年（戊申前一九三）春正月。立爲皇太子。年十六。★五十七年（癸未前一五八）秋九月。大日本根子彥國牽天皇崩。●冬十一月辛未朔壬午。《十二》太子即天皇位。
元年春正月庚午朔癸酉。尊皇后曰皇太后。
冬十月丙申朔戊申。遷都於春日之地。〈春日。此雲箇酒鵝。〉是謂率川宮。〈率川。　
此雲伊社箇波。〉☆是年也太歳甲申。
五年春二月丁未朔壬子。葬大日本根子彥國牽天皇於劒池嶋上陵。
六年春正月辛丑朔甲寅。立伊香色謎命爲皇后。〈是庶母也。〉後生御間城入彥五十瓊殖天皇。先是天皇納丹波竹野媛爲妃。生彥湯産隅命。〈亦名彥蔣簀命。〉次妃和珥臣達祖姥津命之妹姥津媛生彥坐王。
廿八年春正月癸巳朔丁酉。立御間城入彥尊爲皇太子。年十九。
六十年夏四月丙辰朔甲子。天皇崩。
冬十月癸丑朔乙卯。葬於春日率川坂本陵。〈一雲。坂上陵。時年百十五。〉
