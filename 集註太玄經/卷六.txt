集注太玄經卷之六
陰家火，準剝。陰氣割物，陽形縣殺，七日幾絕。宋、陸本形作刑，今從范、王、小宋本。小宋本陰氣作群陰。宋曰：殺，衰也，所介切。王曰：陰氣勝，故殺傷萬物。陽形消，故縣而不用，為陰氣所殺也。讀如字。初一，割其耳目，及其心腹，厲。測曰：割其耳目，中無外也。王本中無外作中外無，今從宋、陸、範本。耳目，所以輔衛心腹。耳目割，則心腹危矣。一為思始，而當夜。小人惡忠忌諫，自賊其聰明者也。次二，割其疣贅，利以無穢。測曰：割其疣贅？惡不得大也。疣，音尤。贅，之茵切。王曰：疣贅，身之惡也。割而去之，無復滋大也。光謂；二為思中，而當畫。君子自攻其惡，不使滋大者也。次三，割鼻食口，喪其息主。測曰：割鼻喪主，損無榮也。虞本食作飴，今從陸、范、王本。范曰：鼻者，氣息之主。王曰：割之不得其宜，是割鼻以啖其口。次四，宰割平平。測曰：宰割平平，能有成也。王曰：四居臣之盛，而當畫，宰割於物，有均平之德。光謂：四為下祿，君子之始得位者也。次五，割其股肱，喪其服馬。測曰：割其股肱，亡大臣也。宋、陸本t作忘，王本作無，今從範本。王曰：五居君位，而當夜。無君之德，是割其股肱而以求理，宜喪失所乘服矣。光謂：服馬，所以負軛而夾轅，任重致遠，亦大臣之象也。次六，割之無創，飽於四方。測曰：割之無創，道可分也。六居盛位，而當晝。分佈其道，教思無窮，容保民無疆，四方靡不充足，而於道無所虧損也。次七，紫蜺矞雲，朋圍日，其疾不割。測曰：紫蜺矞雲，不知刊也。二宋、陸本作不利刊也，今從範本。王本朋作明，今從二宋、陸、範本。矞，余律切。王曰：紫蜺，妖氣。矞雲，日旁刺日之氣。光謂：七為敗損，而當夜。如小人結黨，以蔽惑其君，為國之患，君不能割除也。次八，割其蠹，得我心疾。測曰：割其蠹，國所便也。王、小宋本蠹作矞，今從宋、陸、範本。便，步邊切。八為禍中，而當晝。能割除奸蠹，得我心之所疾惡者也。上九，割肉取骨，滅頂於血。測曰：割肉滅血，不能自全也。割剎之極，民既困窮，君亦不能自全，故曰滅頂於血也。
陽家木，準艮。陰大止物於上，陽亦止物於下，下上俱止。小宋本作太陰止物於上，今從諸家本。宋曰：謂是時物上隔陰氣，下歸陽氣，各止其所而不行也。初一，止於止，內明無咎。測曰：止於止，智足明也。小宋本止於止內作止於內，今從諸家。一為思始而當畫，止得其所者也。夫智之不明，誘於外物者也。故止於可止之所，則內明而無咎也。《易》曰：艮其止，止其所也。《大學》曰：知止而後有定，定而後能靜，靜而後能安，安而後能慮，慮而後能得。物有本末，事有終始，知所先後，則近道矣。次二，車軔俟，馬首止。測曰：車軔俟，不可以行也。範本測車軔俟作車軔馬止，今從宋、陸、王本。吳曰：軔，而振切，礙輪木也。光謂：二為思中，而當夜。小人智不足以燭理，就止則可，行則凶也。次三，關其門戶，用止狂蠱。測曰：關其門戶，禦不當也。王本禦作圉，今從範本。光謂：蠱，惑也。禦，亦止也。三為戶，又思之崇也，又為成意而當晝，君子三思而行、苟狂惑不當，不可復掩。故於成意之時，必慎而後發也。次四，止於童木，求其疏穀。測曰：止於童木，其求窮也。範本其求窮作求其窮，今從宋、陸本。王曰：童木，謂兀然無枝幹者。疏穀，謂草木之可食者。光謂：四為下祿，而當夜。小人干祿，而不得其道，必無獲也。次五，柱奠盧，蓋蓋車，轂均疏。測曰：柱及蓋轂，貴中也。範本轂作穀，今從二宋、陸、王本。穀、轂，古字通。王曰：奠，定也。如柱之定於盧舍之中，得其所止。蓋之蓋覆於車；車運而蓋不運。轂之均其疏數，以湊群輻。輻雖運，而己常處中。此皆以止為用者也。五居中得位，善於止道，故取象焉。光謂：盧，草舍之圓者，必先植柱於中央，以定之。蓋有斗，以受弓。輪有轂，以均輻。人心所止，久執厥中。如些三者，故可貴也。次六，方輪廉軸，坎坷其輿。測曰：方輪坎坷，還自震也。範本廉作廣，今從諸家。范、小宋本坎坷作坎軻，今從宋、陸本。坷、軻，皆音可。王曰：輪方必止，軸廉必輆。以之進路，必坎坎然振其車輿，而不獲其適矣。光謂：六為上祿，為盛多，而當夜。小人進不以道，雖止於盛位，終不得安也。次七，車纍其傂，馬擸其蹄，止貞。測曰：車景馬擸，行可鄰也。宋、陸本傂作僥，範本作傂，今從小宋本。小宋本鄰作憐，今從宋、陸、範本。傂，陳音雉，吳音馳。擸，吳良涉切，諸家或作獵，筆誤也。范曰：俿，輪也。擸，躐也。王曰：纍，有所繫也。擸，有所掛也。車景馬擸，宜乎止以求正。光謂：七為失志，為敗損，而當晝，故纍擸也。君子見險而止，則不失其正矣。次八，弓善反，弓惡反。善馬很，惡馬很。絕弸破車，終不偃。測曰：弓反馬很，終不可以也。王本作弓善反，馬善很，惡馬很；宋本作弓善反，惡弓反，馬善很，惡馬很。範本很作恨。今很從諸家，餘從范。弸，薄萌切。宋曰：絕弦破車，故不可用也。范曰：弸，弦也。偃，止也。王曰：弓之反戾，不可以射。馬之很惡，不可以御。而強用之，必有絕弸破車之患，終不可偃息而止矣。光謂：弓雖善而好反，馬雖善而性很，終不可用，況其惡者乎？八為禍中，為剝落，而當夜，小人邪愎而不知止者也。《荀子》曰：弓調而後求勁焉，馬服而後求良焉，士信慤而後求知能焉。上九，折於株木二輆於砋石，止。測曰：折木輆石，君子所止也。宋、陸本砋作砭，彼驗切；小宋本作硟，音仙；王本作砋，音止，雲搗繒石也，今從之。吳曰：輆，音愷，礙也。光謂：九為限，為石，又禍之窮也，而當晝。君子道既不行，則當止矣。
陰家金，亦準艮。入堅初一，八分二十秒，日次析木，立冬氣應。斗建亥位，律中應鐘。陸曰：艮為山石，又為木多節，皆堅貌。陰形胼冒，陽喪其緒，物競堅彊。小宋本形作貌，冒作昌，今從諸家。胼，部田切。喪，息浪切。宋曰：胼，謂盛也。緒，業也。謂是時陰氣壯盛，陽喪其業，無能為矣。故萬物依陰氣競，謂彊也。范曰：胼，固也。王曰：胼冒，密盛貌。初一，磐石固內，不化貞。測曰：磐石固內，不可化也。小宋本磐石作堅磐；宋、陸本不化貞作不貞，王、小宋本作不化其貞；宋、陸本測作磐固內中，不可化也；今皆從範本。光謂：一為下人，為思始，而當夜。小人頑愚，心如磐石之堅，不可化而入於正也。孔子曰：惟下愚不移。次二，堅白玉形，內化貞。測曰：堅白玉形，變可為也。宋、陸本無化字，小宋本形作狀，今從范、王本。二為思中，而當晝。君子心雖堅固，潔白如玉之美，然見善則遷，有過則改，內化日新，以就於正。《易》曰：介於石，不終日，貞吉。次三，堅不淩，或泄其中。測曰：堅不淩，不能持齊也。宋、陸本淩作陵，今從范、王、小宋本。宋曰：齊，中也。范曰：在於堅冰之月，今不淩，或恐陽氣泄於中也。光謂：三為成意，而當夜。小人處心不堅，善惡交戰，二三其德，有始無卒，不能行無越思，允執其中。如冰欲堅於外，而愆陽泄其中，終不能成也。次四，小蠭營營，螮其蛡蛡，不介在堅螮。測曰：小蠭營營，固其氏也。宋、陸本營作熒，無在字。王本介作分。吳曰：蠭，與蜂同。范作盆，誤也。螮，都計切。蛡，音詡，又音弋。今蠭從諸家，營、介從範本。宋曰：氏，本也。范曰：螮，德也。蛡，國也。王曰：螮，蠭子也。蛡，其房也。光謂：螮，與蒂通，謂蠭房之蒂也。介，大也。螮以喻德，蛡以喻國。四為下祿，而當晝。君子修德以保其位。國不在大，在勤德以固其本而已。亦猶小蠭營營將為房，必先為其蒂。房不在大，但蒂堅則不墜矣。次五，蛡大螮小，虛。測曰：蛡大螮小，國虛空也。范曰：國小德大，則民眾殷；國大德小，故民虛也。光謂：中和莫盛乎五而當夜，小人享盛福而不能守。國雖大而德薄，如蠭房大而蒂小，其墜不久矣。虛者，言其外勢彊盛，而中實無有也。次六，籤螮紗紗，縣於九州。測曰：籤螮之縣，民以康也。小宋本紗作，音幽，雲微貌，今從諸家。鐵，與纖同。縣，與懸同。王曰：紗，與眇同。光謂：六為上祿，為盛多，為極大，而當晝。天子秉德之堅，一人有慶，兆民賴之，如纖蒂之縣大房也。次七，堅顛觸冢。測曰：堅顛觸冢，不知所行也。顛，頂也。七為失志，為敗損，為下山，而當夜。小人彊很而不知道，如用其堅頂，進觸丘冢，不知所如也。次八，堅禍，維用解之貞。測曰：堅禍，用直方也。，與怙同。解，與獬豸同。王曰：解，觸邪之獸。光謂：八為禍中而當晝，恃其堅而犯禍者也。然君子之志在於觸邪，雖堅以蹈禍，不失其正也。上九，蠭焚其翊，喪於屍。測曰：蠭焚其翊，所憑喪也。宋、陸本作蠭熒其翊，今從范、王、小宋本。喪，息浪切。范曰：屍，主也。光謂：翊，當作。九為禍極，而當夜。小人為惡之堅，至於覆家。如蠭自焚其房，失其所主也。《易》曰：鳥焚其巢。
陽家水，準既濟。入成次九，日舍箕。陰氣方清，陽藏於靈，物濟成形。範本陰氣方清作陰氣方消，小宋本作太陰方清，今從二宋、陸、王本。宋曰：地稱靈。陸曰：清，寒也。光謂：陽藏地中，港為物主。物賴以濟，得成其形。初一，成若否，其用不已，冥。測曰：成若否，所以不敗也。王曰：處成之初，得位當晝，功成若否，不伐其功，則其用不已，而冥契於道也。光謂：一為思下，而當晝。君子之道，喑然日彰。冥者，隱而不顯也。《老子》曰：功成不居。夫惟不居，是以不去。次二，成微改改，未成而殆。測曰：成微改改，不能自遂也。王本改字止一，今從諸家。王曰：失位當夜，成之尚微，而又改之，則事必不成，且危殆也。光謂：二為反復，而當夜。小人秉心不壹，必無成功。《易》曰：晉如鼫鼠，貞厲。次三，成躍以縮，成飛不逐。測曰：成躍以縮，成德壯也。王曰：事之既成，已躍而進，又縮而退，知自戒懼，則進而無咎。光謂：三為成意，而當晝。君子臨事而懼，躍縮未決。所以然者，以事之既成，則如鳥之飛，不可復逐，故進退宜慎也。《易》曰：或躍在淵，無咎。次四，將成矜敗。測曰：將成之矜，成道病也。王曰：失位當夜，是將成而矜，必敗其成。成功之道，惡其矜伐也。光謂：四為下祿，故將成也。當夜，故矜也。葵丘之會，齊桓公震而矜之，諸侯叛者九國。次五，中成獨督，大。測曰：中成獨督，能處中也。小宋本作中能成，今從諸家本。中和莫盛乎五，而當晝，王者功成，獨運皇極，以督四方，德業光大者也。次六，成魁瑣，以成獲禍。測曰：成之魁瑣，不以謙也。小宋本作成魁瑣瑣，今從諸家。範本謙作讓，今從二宋、陸、王本。王曰：六居盛滿，而失位當夜，雖為成之魁主，而內懷瑣細之行，必且墮其功而獲禍矣。光謂：六為極大，而當夜。凡大功既成，則人慾分功者多矣。為其首者，既屍其大，必分其細以與人，則眾無不悅。若欲兼而有之，則為眾所疾，反因成功以獲禍矣。次七，成闕，補。測曰：成闕之補，固難承也。宋、陸本承作依，今從范、王本。范曰：七為失志，故闕也。君子之道，善於補愆，故有闕則補之。王曰：成功之下，難以承之，當思補過之道也。次八，時成不成，天降亡貞。測曰：時成不成，獨失中也。王本亡作止，今從諸家。范曰：八，木也，秋之所成也。光謂：小人當可成之時，而無德以成之，失時之中，故天降咎而失正也。上九，成窮入於敗，毀成，君子不成。測曰：成窮以毀，君子以終也。小宋本作小人毀成，今從諸家。九為盡弊，而當晝。日中則昃；月盈則食，成窮而入於敗，物理自然。敗則毀其成矣。君子知成之必毀也，故常自抑損，使不至於成，以終其福祿也。養由基去柳葉百步而射之，百發而百中之。有一人立其旁，曰：善！子不以善息，少焉氣衰力倦，弓撥矢鈎，一發不中，百發盡息。謂此類也。
陰家火，準噬嗑。范、王讀為緻密之。陳以為閨，陟栗切，閉門也。吳曰：，丁結切，與窒同。陸曰：嗑者，合也。，亦陰陽相闔也。陰陽交跌，相闔成一，其禍泣萬物。宋曰：謂是時陰跌興閈於上，陽跌衰守於下，下上閈守，其闔密如一矣。光謂：跌，猶過甚也。初一，圜方杌棿，其內窾換。測曰：圜方杌棿，內相失也。杌，音兀。棿，音臬。窾，音款。范曰：水在火家，更相剋。如圓鑿方枘，杌棿不安。光謂：，合也。一為思始，而當夜，其心不合者也。次二，無間。測曰：無間之，一其二也。范曰：二火合會，密如一。光謂：二為思中，而當晝。其合無間，二如一也。《易》曰：二人同心，其利斷金。次三，龍襲非其穴，光亡於室。測曰：龍襲非穴，失其常也。王、小宋本無龍字，今從宋、陸、範本。王曰：襲，入也。次四，臭肥滅鼻，利美貞。測曰：滅鼻之貞，沒所芳也。宋、陸本作所沒方也，范、小宋本作沒所勞也，今從王本。準噬嗑，故有食象。四為福始，而當晝。飲食之來，先覺臭芳。見得思義，不可失正也。次五，嚙骨折齒，滿缶。測曰：嚙骨折齒，大貪利也。五為福中，而當夜，小人貪利以自傷者也。《易》曰：噬臘肉，遇毒。次六，飲汗吭吭，得其膏滑。測曰：飲汗吭吭，道足嗜也。王本吭吭作吮吮。小宋本汗作污，音烏。吭作哾，山劣反，雲哾哾；小飲也。道足嗜作道得嗜。今從宋、陸、範本。范曰：汗，潤澤也。潤澤多，吭吭然也。光謂：六為盛多，為極大。君子所嗜者道，雖多取而無害也。次七，其差、前合後離。測曰：其差，其合離也。七為消，為敗損；而當夜。故密自是而差跌，前合後離也。次八，輔其折，盧其缺，其人暉且偈。測曰：輔折廅缺，猶可善也。宋、陸本廅作盧，今從范、王本。陳音：廅，烏合切。小宋：偈，音傑。范曰：覆庇其瑕，廅其缺也。王曰：能輔助其折，廅藏其缺。小宋曰：偈，武勇也。光謂：八為耗，為剝落，而當晝，故有是象。上九，陰陽啟，其變赤白。測曰：陰赤陽白，極則反也。範本測作陰陽啟，極則反也。王本作陰陽赤白，極作反也。小宋本啟作啟，音啟。赤作殷，烏閑反。測曰：陰殷陽白，極作反也。今從宋、陸本。，五禾切。王曰：，古化字。吳曰：吪，化也。光謂：者，陰陽閉塞不通之象。物極則反，故復變而開通，化生萬物，萌赤牙白也。
陽家木，準大過。入失次四，二十六分十一秒；小雪氣應。陰大作賊陽不能得，物陷不測。宋曰：謂是時陽為賊陰所攻奪，不能復有所得也。初一，刺虛滅刃。測曰：刺虛滅刃，深自幾也。幾者，動之微，吉凶之先見者也。一者，思之微也，生神莫先乎一而當晝。君子雖或有失，能深思遠慮，自其幾微而正之，不形於外。如以刀刺虛，雖復滅刃，終無傷夷之跡也。次二，藐德靈微，失。測曰：藐德之失，不知畏微也。宋、陸、範本微作徵，今從王本。藐，音眇。藐，猶遠小也。二為思中，故曰藐德。得失之機，既靈且微。而時當夜，小人不能慎微，以至大失也。次三，卒而從而，恤而竦而，於其心祖。測曰：卒而從而』能自改也。王曰：卒，終也。從，順也。恤，憂也。竦，敬也。三居失之時，得位當晝，是能終順大道，恤憂過失，而加之以竦敬焉。於其心祖者，心之思慮，以此為主也。光謂：三為成意當晝，故有是象。一正之於未形，三改之於既成。次四，信過不食，至於側匿。測曰：信過不食，失祿正也。範本作正祿也，今從宋、陸、王本。王曰：居失之時，而失位當夜，不能自正其失，則是信其過差之行，而不食焉：。至於側匿，言終日也。終日不食，必且喪其身矣。食，又喻祿，故測互言之。小宋曰：日斜為側，日沒為匿。光謂：四為下祿，而當夜，故有是象。次五，黃兒以中，蕃。君子以之，洗於愆。測曰：黃兒以中，過以洗也。兒，五稽切。范曰：黃兒，謂年老有黃髮，兒齒之徵也。宋曰：髮白復變謂之黃，齒落復生謂之兒。蕃，籬也。能以中正，而為蕃籬。次六，滿其倉，蕪其田。食其實，不養其根。測曰：滿倉蕪田，不能修本也。范曰：不修其德而據上祿，倉滿田蕪，百姓罷極食實，困根本，基不固，失之甚也。光謂：六為上祿，為盛多，為極大，而當夜，故有是象。百姓足而君足，猶養根而食實也。次七，疾則藥，巫則酌。測曰：疾藥巫酌，禍可轉也。范曰：巫以謝闕，闕除疾瘳，酌以福之也。光謂：七為禍下，離咎而犯菑，而時當晝，故有是象。次八，雌鳴於辰，牝角魚木。測曰：雌鳴於辰，厥正反也。范曰：牝鷄無晨。牝宜童而角，魚宜水而木，失之甚也。上九，日月之逝，改於屍。測曰：改於屍，尚不遠也。范曰：君子之道，執行於世，雖沒猶存。不以年高，日月已逝；其有得失，雖在屍柩，猶念自改。王曰：先賢垂勸戒之深，死而後改，猶謂之不遠。光謂：生時之失，死告子孫而改之，猶未為遠也。楚恭王臨薨，告令尹進筫蘇而逐申侯。劉向曰：於以開後嗣覺來世，猶愈於沒身不寤者也。筫，字書無之。申侯，楚文王之臣，《新序》之誤也。
陰家金，亦準大過。入劇次四，日舍南斗。王曰：劇，極也，過差之極。光謂：大過，棟橈之世；劇，亦離亂之象。陰窮大，泣於陽，無介，離之劇。王、小宋本泣作位。範本無於字。王本介作分。範本信作儔；小宋本作，音仍，惹也。今從宋、陸本。，音儔。宋曰：泣於陽，使陽泣也。謂是時陰氣極大，陵弱於陽，使其泣，無復有纖介之功於萬物也。光謂：，古儔字。儔，類也。凡物得陽而生者，皆陽之類也。陰既窮大用事，凡陽之類，皆遭離其劇禍也。初一，骨纍其肉，幽。測曰：骨纍其肉，賊內行也。宋、陸、范皆作骨景其肉，內幽。今從王、小宋本。骨肉，相親之物。一為思始，而當夜。禍亂之本，自其內生。如骨纍繫其肉，潛隱而人莫之見也。次二，血出之蝕，凶貞。測曰：血出之蝕，君子內傷也。範本作君子傷之，今從二宋、陸、王本。次三，酒作失德，鬼睒其室。測曰：酒作失德，不能將也。範本將作持，今從二宋、陸、王本。睒，失冉切。王曰：睒，視也。次四，食於劇，父母來餕，若。測曰：食劇以若，為順祿也。范、小宋本來作采，今從宋、陸、王本。餕，音俊。為，於為切。范曰：餕，熟食也。若，順也。光謂：四為下祿而當晝。君子仕於亂世，求祿以食其親，不失於順也。次五，出野見虛，有虎牧豬，攓絝與襦。測曰：出野見虛，無所措足也。王本虎作唐，今從諸家。虛，與墟同。攓，音愆，取也。絝，與袴同。襦，音儒，短衣也。王曰：出于田野，而見丘虛。光謂：五為中祿，而當夜。小人乘亂世而居盛位，務為貪暴以殘民，如虎牧豬，民無所措其手足也。次六，四國滿斯，宅。測曰：四國滿斯，求安宅也。次七，麃而豐而，戴禍顏而。測曰：慮而豐而，戴禍較也。範本豐作半，王本作牛，小宋本作羊，今從宋、陸本。麃，普表切。豐，敷容切。較，音角。次八，瓶纍於繘，貞顇。測曰：纍於瓶，厥職迫也。範本測作瓶纍於繘，厥職迫也。今從二宋、一陸、王本。繘，餘律切。上九，海水群飛，弊於天杭。測曰：海水群飛，終不可語也。範本弊作蔽，王、小宋本語作落，今從二宋、陸本。王本天作，今從諸家。
陽家土，準坤。宋曰：坤，順也。馴，亦順也。陰氣大順，渾沌無端，莫見其根。宋曰：謂陰成功，於是將大順，時歸之於陽，其事渾沌，無有端際，莫能見其根源也。初一，黃靈幽貞，馴。測曰：黃靈幽貞，順以正也。土家故黃，生神故靈，下下故幽，當晝故貞。思慮之始，具此四德，順而能正者也。次二，其膏，女子之勞，不靜亡命。測曰：膏之亡，不能清浄也。宋、陸本作繩；小宋本作；音鴛，雲美好也；今從范、王本。王本亡作正，今從諸家。吳曰：，古孕字。范曰：膏，潤澤也。次三，牝貞常慈，衛其根。測曰：牝貞常慈，不忘本也。《易》曰：恆其德，貞，婦人吉。坤為母；三性喜情仁，又為多子而當畫，故曰牝貞常慈。言常慈乃婦人之正道也。三為木，為思上，為成意，為自如；能不忘其本者也。次四，徇其勞，不如五之豪。測曰：徇其勞，伐善也。小宋本作不如五五之豪，今從諸家。王曰：德兼千人為豪。光謂：四為下祿，而當夜。小人事君，則伐其功，不如五之靈囊大包，不敢自盛也。次五，靈囊大包，其德珍黃。測曰：靈囊大包，不敢自盛也。王本靈作虛，今從諸家。小宋本靈囊作靈括巨橐，今從諸家。王曰：珍者，為物所貴。黃者，得中之義。光謂：五為囊，為包，地之為物，含弘光大，故曰：靈囊大包。五居盛位，而當畫。君子為臣，位高而不驕，功大而不伐，故有是象。《易》曰：黃裳元吉。次六，囊失括，泄珍器。測曰：囊失括，臣口溢也。小宋本囊亦作橐，今從諸家。六為穴，為竇，過中而當夜。小人不能含章以從王事，如囊之失結而泄珍器也。《易》曰：臣不密則失身。次七，方堅犯順，利臣貞。測曰：方堅犯順，守正節也。七離咎犯菑，而當畫。君子事上，獻可替否，行之以方，守之以堅；雖有犯，無隱而不失其順，得為臣之正道；故利也。次八，馴非其正，不保厥命。測曰：馴非其正，無所統一也。八為疾瘀，為耗，為剝落；而當夜。小人事上，左右前卻，是非可否，惟君是順，不能守道執一，故不保其命也。上九，馴義忘生，賴於天貞。測曰：馴義忘生，受命必也。九，禍之窮也，而當畫。君子事君盡節，有死無貳，順義忘生，所賴者天之正命耳。
陰家水，準未濟。入將次八，日次星紀，大雪氣應。斗建子位，律中黃鐘。陸曰：將者，陰陽窮上反下，甫當復、升、既濟。曰物不可窮，故受之以未濟，其義同之。陰氣濟物乎上，陽信將復，始之乎下。王本始作如；今從諸家。宋曰：謂是時陰成物於上，功成者退，故陽氣復始之於下也。初一，將造邪，元厲。測曰：將造邪，危作主也。范曰：厲，危也。元，始也。王曰：居將之初，而失位當夜，將造於邪者也。以危為本，故云作主。光謂：一為思始而當夜，故有是象。次二，將無疵，元睟。測曰：將無疵，易為後也。范曰：睟，純也。王曰：得位當畫，將寡其過，故曰將無疵也。二之本質純睟，故云元睟。始而無疵，後必易繼也。光謂：二為思中而當畫，故有是象·。次三，爐鈞否，利用止。測曰：爐鈞否，化內傷也。宋、陸測作鈞不化，內傷也，今從范、王本。范曰：冶為爐，陶為鈞。王曰：爐鈞者，造物之始。始而不以其道，利在速止也。將道益盛，而失位當夜，將而不以理者也。光謂：否，音鄙，不善也。三為成意而當夜，故有是象。次四，將飛得羽，利以登於天。測曰：將飛得羽，其輔彊也。四為下祿，為外它，而當畫。君得位；人復輔之；如將飛而得羽也。次五，大爵將飛，拔其翮。毛羽雖眾，不得適。測曰：大雀拔翮，不足賴也。王曰：五居盛位，當為首主，而失位當夜，乖於其宜。如大鳥將飛，而拔其六翮；雖有毛羽之眾，安得有所飛哉？光謂：晉平公曰：吾食客三千餘人；尚可謂不好士乎？固桑曰：鴻鵠沖天，所恃者六翮耳。夫腹下之毳背上之毛，增去一把，飛不為高下。不知君之食客，六翮邪，將腹背之毳義也？次六，日失烈烈，君子將衰降。測曰：日失烈烈，自光大也。宋、陸本衰降作襄隆，王本降亦作隆，今從范、小宋本。小宋失作吳，今從諸家。范曰：降，下也。五為日中，故六為日昳也。烈烈，盛也。日之熱，但在中之後，故言烈烈也。光謂：失，與昳同，徒結切。六為上祿，然過中而當畫，雖有烈烈之盛，君子知其將衰，能自降抑，故不失其光大也。次七，趹船跋車，其害不遐。測曰：趹船跋車，不遠害也。王本船作肱，遐作遠，今從宋、陸、範本。趹，古穴切。跋，蒲撥切。范曰：七為失志。船車，載治之具；賢者，亦治世之具也。失志之主，故蹋趹之；棄治之具，害自己招，故不遠也。光謂：七為禍始而當夜，故有是象。國之將敗，先棄賢輔。次八，小子在淵，丈人播船。測曰：丈人播船，濟溺世也。范曰：小子，謂百姓也。在禍難中，若在淵也，丈人播船而濟之。光謂：八為禍中，而當晝，故有是象。上九，紅蠶緣於枯桑，其繭不黃。測曰：緣枯不黃，蠶功敗也。範本測緣枯不黃作緣於枯桑，王本作枯桑不黃，今從宋、陸本。范曰：蠶之初生，有毛為老，故為紅。王曰：九居亢極，而失位當夜，無所復將。紅蠶，蠶之病者。而緣於枯桑，則何由成其繭矣？不黃，謂不中用也。
乃旦切。陽家火，準蹇。陰氣方難，水凝地坼，陽弱於淵。小宋本陰氣方難作太陰難，今從諸家。小宋曰：陰窮極，陽信來復，陰懼於陽，大作險難。初一，難我冥冥。測曰：難我冥冥，見未形也。範本作未見形也，今從二宋、陸、王本。難者，阻抑之象。一，思之微也，而當晝。阻抑禍惡於未形之時，夫何病哉？次二，凍於冰瀆，狂馬揣木。測曰：狂馬揣木，妄生也。範本無於字，揣作揣，今從二宋、陸、王本。次三，中堅剛，難於非常。測曰：中堅剛，終莫傾也。王本傾作顧，今從諸家。三為成意，而當晝。心能堅剛，以阻抑非常者也。次四，卵破石，毈。測曰：卵破之毈，小人難也。宋、陸、王本難作雜，今從范、小宋本。毈，徒玩切。王曰：當難之時，失位當夜，不知難之道。是故以卵破石，則其毈壞，而不生也必矣。次五，難無間，雖大不勤。測曰：難無間，中密塞也。王曰：得位處中，為難之主。是能窒塞其端而無間，則禍難無自入矣。雖處大難之際，不勞勤力而遂免焉。次六，大車川川，上輆于山，下觸於川。測曰：大車川川，上下軔也。宋、陸、王本川川作巛巛。吳曰：巛，古川字。范、王、小宋本上下軔作上下輆，今從宋、陸本。吳曰：輆，苦海切，礙也。軔，而振切。范曰：川川，重遲之貌。王曰：六居盛滿，而失位當夜，不得免難之宜。次七，拔石，力沒以引。測曰：拔石，乘時也。範本引作盡，今從二宋、陸、王本。，之人切。宋曰：時，謂晝也。范曰：石以諭難。，難致之貌。王曰：力沒，謂盡力而引，將出於難也。勞而僅免，以得位當晝故也。次八，觸石決木，維折角。測曰：觸石決木，非所治也。王曰：難道轉極，而失位當夜，無以自免。是觸石決木，必遇折角之凶。光謂：遇難當循理以免，乃與木石為敵，非所以治難也。上九，角觟●，終以直，其有犯。測曰：角觟●，終以直之也。範本觟●作解豸。范、王本其有犯作其有施，小宋本作有所施，今從宋、陸本。觟●與解豸同。觟，音蟹。●，直介切。王曰：處難之極，而得位當晝，是以直免禍。若用其解●之角，以直之，終必有所施，而不至於咎悔也。光謂：解豸之角，所犯必以直也。
陰家木，亦準蹇。太陰凍沍，戁創於外。微陽邸冥，膂力於內。諸家無太字，今從小宋本。小宋本冥作寘，今從諸家。戁，奴板切。吳曰：悚，懼也。邸，與抵同。王曰：陰氣以極，雖凍巨凝閉，而戁恐創艾於外。陽氣尚微，而將邸觸冥昧之中，以見其膂力於內。陰極，陽生之漸，故象勤勞。初一，勤謀於心，否貞。測曰：勤謀否貞，中不正也。諸家無謀字，今從宋、陸本。王曰：處勤之初，而失位當夜，勤而不以其道者也。否貞，不正之謂也。光謂：一為思始，為勤勞，居勤家而當夜，故有是象。次二，勞有恩，勤悾悾，君子有中。測曰：勞有恩勤，有諸情也。悾，音空。王曰：二得位當晝，得勤之道。勞而有恩，勤不虛施者也。悾悾；猶款款也。勤之而款款，不倦其勤者也。又得君子之中道，則何咎悔之能及乎？光謂：中，衷情也。二為思中，而當晝。君子盡忠於人，恩斯勤斯，至誠悾悾，非徒有於外者也。次三，羈角之吾，其泣呱呱，未得繈扶。測曰：羈角之吾，不得命也。小宋本未得作未有，今從諸家。二宋、陸、範本扶皆作杖，今從王本。繈，居兩切。宋曰：羈角，謂童幼也。王曰：男角女羈，孩子之飾也。吾者，吾吾然無所歸之貌。呱呱，泣聲。繈，抱；扶，持也。若孩童之吾吾而泣，不得長者抱持之。雖勤勞怨苦，終無所歸。以喻三當勞苦之時，而失位當夜，無所復歸；故雲然也。次四，勤於力，放陪忘食，大人有克。測曰：勤力忘食，大人德也。範本陪作倍，今從二宋、陸、王本。宋、陸本德作得，今從范、王、小宋本。放，甫罔切。王曰：勤道轉盛，而得位當晝，不失其宜。是當勤難之時，而能勤其力，放乎陪隸之事，而忘其祿食之報。有大人之德，乃能之，以至於成功也。光謂：四為下祿，而當晝，故有是象。次五，狂蹇蹇，禍邇福遠。測曰：狂之蹇蹇，遠乎福也。宋、陸、範本狂作往，今從王、小宋本。王曰：五居盛位，而失位當夜。勤而大失其宜，故象狂而蹇蹇。宜其遠福而近禍矣。次六，勤有成功，幾於天。測曰：勤有成功，天所來輔也。宋、陸、王本作天夾也。宋曰：夾，近也。近之所以福也。陸曰：夾者，洽也。小宋本作天所夾輔，今從範本。王曰：六居盛位，而得位當晝，故曰勤有成功。幾，近也。次七，勞牽不其鼻，於尾，弊。測曰：勞牽之弊，其道逆也。范曰：牽牛不其鼻，而尾，故勞弊也。光謂：七為索，為繩，又為失志，而當夜，故有是象。次八，勞踖踖，心爽，蒙柴不卻。測曰：勞踖其心，殉國也。踖，吳資昔切，,小宋音鵲。上九，其勤其勤，抱車入淵，負舟上山。測曰：其勤其勤，勞不得也。王曰：九居亢極之地，而又失時當夜，勤而不以其道者也。
陽家金，準頤。九之末，天度氣餘，猶有六十分二十四秒。踦當四十分一十六秒，贏當二十分八秒。陰弸於野，陽蓲萬物，赤之於下。宋、陸本弸作胎，王本作殆；小宋赤作殷，今昔從範本。胎字，字書無之。弧，蒲萌切。蘆，陳吳侯切，吳音敷。范曰：盛極稱弸。蓲，隱也。物之初生，其色赤。謂是時陰氣盛極於田野，故陽隱藏，萬物赤之於下。陸曰：蓲，讀與漚菅之漚同。言陽養漚萬物之根，使皆赤。光謂：弸，滿也。初一，藏心於淵，美厥靈根。測曰：藏心於淵，神不外也。小宋本美厥靈根作美厥靈元，今從諸家。光：一為思下。存神固本，所以養生。次二，墨養邪，元函匪貞。測曰：墨養邪，中心敗也。範本匪作否，今從二宋、陸、王本。吳曰：墨，與默同。函，胡男切。王曰：失位當夜，失養之宜，默然養其邪僻之道。光謂：元，始也。二為思中，而當夜。小人之惡，雖未著於言行，養其邪端，內含非正，終不能入於君子之塗。次三，糞以肥丘，育厥根荄。測曰：糞以肥丘，中光大也。荄，古哀切。王曰：得位當晝，善於養道，故象糞於肥丘之上，以育草木之根荄。則其滋茂蕃昌，可立待矣。次四，燕食扁扁，其志●●，利用征賈。測曰：燕食扁扁，志在賴也。小宋本在作有，今從諸家。扁，音篇。●，居蠖切。賈，音古。宋曰：賴，利也。光謂：四為下祿，而當夜。小人得位，志在求利以自養。如燕之飛扁扁然，●食而已。此乃行賈之道耳。次五，黃心在腹，白骨生肉，孚德不復。測曰：黃心在腹，上德天也。範本上德作上得，今從二宋、陸、王本。宋曰：言上德如天施也。光謂：黃，中也。骨，枯槁之物也。孚，信之洽者也。五為福中，而當晝，為養之主。允執其中，以養天下，雖白骨可以生肉，況於人乎？況於鳥獸草木乎？其德如天，雲行雨施，治於四表，萬物不可德之而報復也。次六，次次，一日三餼，祇牛之兆，肥不利。測曰：次次之餼，肥無身也。王本無次次字，小宋本作沉沉睢睢，又曰肥沒身也，今從宋、陸、範本。吳曰：次，與趑同，音咨。范曰：次次，不安之貌。已卜之牛，待肥則用，故無身也。陸曰：六居過滿，失位當夜，養之太過，而不得其宜者也。故象一日三餼，以豐其食，若神祇郊廟之牛，芻過常，已應卜郊之兆，然而體益肥，則益不利於身矣。光謂：六為上祿當夜，故有是象。次七，小子牽象，婦人徽猛，君子養病。測曰：牽象養病，不相因也。宋、陸本徽作微，今從諸家。王曰：七居過滿之地，理近於危。然得位當晝，君子處之則吉，小人、婦人處之則凶。若小子牽象，力不服制，必有顛危之患。唯君子知時之極，以道養其病，乃可以得終吉焉。一吉一凶，二道相反，故曰不相因也。光謂：徽，大索，謂縻摯也。猛，猛獸也。七為敗損，為禍階，故曰病。時當晝，故為君子。養之太過，福極禍來。小人不量其力，尚欲固其所養。君子知時，與之消息，如養病然，故無咎也。次八，鯁不脫，毒疾發，鬼上壟。測曰：鯁疾之發，歸於墳也。八為禍中，當夜。小人固養不已，如骨鯁其咽，不能自脫，以致大禍。如毒疾之發，而不可救藥也。上九，星如歲如，復繼之初。測曰：星如歲如，終養始也。範本作終始養，今從宋、陸、王本。養之上九，居首贊之末。日窮於次，月窮於紀，星回於天，歲將更始。以終養始，以初繼末，循環無端，此天道之所以無窮也。
水。踦，不足也。期三百六十五日四分日之一。玄七百二十九贊，當三百六十四日半。其不足者半日，為踦贊。踦，居宜切。
凍登赤天，晏入玄泉。測曰：凍登赤天，陰作首也。
范曰：凍，至寒也；而天，至高也。晏，至熱也；而泉，至深也。凍在天上，故為首也。光謂：赤，陽之盛也；玄，陰之極也。凡物極則反，自始以來，陰陽之相生，晝夜之相承，善惡之相傾，治亂之相仍，得失之相乘，吉凶之相反，皆天人自然之理也。
火。贏，有餘也。三百六十五日之外，有餘者四分日之一，為贏贊。
一虛一贏，踦踦所生。測曰：虛贏踦踦，儃無已也。
范、小宋本踦踦作踦奇，範本儃作禪，今從宋、陸、王本。儃，古禪字，時戰切。陸曰：陰極陽生，更相儃代，無窮已也。光謂：數之踦贏，雖天地不能齊也。夫惟不齊，乃能變化，生生無窮。是故曰二十九日有踦，而遷次月；二十七日有踦，而周天。然後有晦朔、十干、十二支，然後有六甲，此其所以為長久也。
