

戰勝，則所以在亡國而繼絕世也；戰不勝，則所以削地而危社稷也。是故，兵者不可不察。然夫樂兵者亡，而利勝者辱。兵非所樂也，而勝非所利也！事備而後動：故城小而守固者，有委也；卒寡而兵強者，有義也。夫守而無委，戰而無義，天下無能以固且強者。
德不若五帝，而能不及三王，知不若周公，曰：我將欲責仁義，式禮樂，垂衣常，以禁爭挩。此堯、舜非弗欲也，不可得，故舉兵繩之。
田忌曰：「賞罰者，兵之急者邪？」孫子曰：「非。夫賞者，所以喜眾，令士忘死也；罰者，所以正亂，令民畏上也。可以益勝，非其急者也。」
田忌曰：「權、勢、謀、詐，兵之急者邪？」孫子曰：「非也。夫權者，所以聚眾也。勢者，所以令士必鬥也。謀者，所以令敵無備也。詐者，所以困敵也。可以益勝，非其急者也。」
必攻不守，兵之急者也。
明主、知道之將，不以眾卒幾功。
用兵無備者傷，窮兵者亡。
田忌問孫子曰：「吾卒⋯⋯不禁，為之奈何？」孫子曰：「明將之問也。此者人之所過而不急也。此□之所以疾..志也。 」田忌曰：「可得聞乎？ 」曰：「可。用此者，所以應猝窘處隘塞死地之中也。是吾所以取龐□而擒太子申也。 」田忌曰：「善。事已往而形不見。 」孫子曰：「蒺藜者，所以當溝池也。車者，所以當壘[ 也] 。 □□[ 者]，所以當堞也。發者，所以當俾堄也。長兵次之，所以救其隋也。次之者，所以為長兵□也。短兵次之者，所以難其歸而徼其衰也。弩次之者，所以當投機也。中央無人，故盈之以..卒已定，乃具其法。制曰：以弩次蒺藜，然後以其法射之。壘上弩戟分。法曰：見使諜來言而動..去守五里置候，令相見也。高則方之，下則圓之。夜則舉鼓，晝則舉旗。 」⋯⋯
　　田忌問孫子曰：「子言晉邦之將荀息、孫軫之於兵也，未□……。
……無以軍恐不守。」忌子曰：「善。」田忌問孫子曰：「子言晉邦之將荀息、孫軫為晉要秦於崤，潰秦軍，獲三帥□……
……強晉，終秦繆公之身，秦不敢與……
……也，勁將之陳（陣）也。孫子曰：「士卒……
……田忌曰：「善。獨行之將也。……
……人。」田忌請問兵請（情）奈何？……
……言而後中。田忌請問……
……兵請（情）奈何？」孫子……
……請問兵傷□……
……見弗取。」田忌服，問孫〔子〕……
……□橐□□□焉。」孫子曰：「兵之……
……□應之？」孫子曰：「伍□……
……孫子曰：「[皮]（彼？）……
……見之孫子……
……以也。孫……
……[貝]（則）孫子……
……明之吳越，言之於齊。曰：智（知）孫氏之道者，必合於天地。孫氏者……
……求其道，國故長久。」孫子……
……田忌請問智（知）道奈何？」孫子……
……〔未戰〕而先智（知）勝不勝之胃（謂）智（知）道。已戰而智（知）其所……
……所以智（知）適（敵），所以曰智（智），故兵無……
兵之勝在於篡卒，其勇在於制，其巧在於勢，其利在於信，其德在於道，其富在於亟歸，其強在於休民，其傷在於數戰。
孫子曰：恆勝有五：得主剸制，勝。知道，勝。得眾，勝。左右和，勝。糧適計險，勝。
孫子曰：恆不勝有五：御將，不勝。不知道，不勝。乖將，不勝。不用間，不勝。不得眾，不勝。
一曰信，二曰忠，三曰敢。安忠？忠王。安信？信賞。安敢？敢去不善。不忠於王，不敢用其兵。不信於賞，百生弗德。不敢去不善，百生弗畏。
孫子曰：間於天地之間，莫貴於人。戰□□□□不單。天時、地利、人和，三者不得，雖勝有殃。是以必付與而□戰，不得已而後戰，不復使其眾。無方而戰小勝以付磿者也。孫子曰：十戰而六勝，以星也。十戰而七勝，以日者也。十戰而八勝，以月者也。十戰而九勝，月有……十戰而十勝，將善而生過也。一單……
……
……所不勝者也五，五者有所壹，不勝。故戰之道，有多殺人而不得將卒者，有得將卒而不得舍者，有得舍而不得將軍者，有覆軍殺將者。故得其道，則雖欲生不可得也。
智不足，將兵，自恃也；勇不足，將兵，自廣也。不知道，數戰不足，將兵，幸也。夫安萬乘國，廣萬乘王，全萬乘之民命者，唯知道。知道者，上知天之道，下知地之理，內得其民之心，外知敵之情，陣則知八陣之經，見勝而戰，弗見而諍，此王者之將也。
用八陣戰者，因地之利，用八陣之宜。用陣三分，誨陣有鋒，誨鋒有後，皆待令而動。鬥一，守二；以一侵敵，以二收。敵弱以亂，先其選卒以乘之；敵強以治，先其下卒以誘之。車騎與戰者，分以為三，一在於右，一在於左，一在於後。易則多其車，險則多其騎，厄則多其弩。凡險易必知生地、死地，居生擊死。
夫陷齒戴角，前蚤後鋸，喜而合，怒而鬥，天之道也，不可止也。故無天兵者自為備，聖人之事也。
何以知弓奴之為勢也？發於肩應之間，殺人百步之外，不識其所道至。故曰：弓弩，埶也。
凡兵之道四：曰陳，曰埶，曰變，曰權。察此四者，所以破強敵、取孟將也。
知士可信，毋令人離之。必勝乃戰，毋令人知之。
孫子曰：合軍聚眾，〔務在激氣〕。復徙合軍，務在治兵利氣。臨竟近適，務在癘氣。戰日有期，務在斷氣。今日將戰，務在泟氣。
不意侍卒，所以昧戰也。
偽遺小亡，所以聭敵也。
善教者於本，不臨軍而變。
勢便地利則民｛自進，勢不便地不利則民｝自退。所謂善戰者，便勢利地
能分人之兵，能安人之兵，則錙〔銖〕而有餘。不能分人之兵，不能案人之兵，則數負而不足。眾者勝乎？則投筭而戰耳。富者勝乎？則量粟而戰耳。兵利甲堅者勝乎？則勝易知矣。故富未居安也，貧未居危也；眾未居勝也，少〔未居敗也〕。以決勝敗安危者，道也。敵人眾，能使之分離而不相救也，受適者不得相｛知也。故溝深壘高不得｝以為固，甲堅兵利不得以為強，士有勇力不得以衛其將，則勝有道矣。故明主、智道之將必先〔備〕，可有功於未戰之前，故不失；可有之功於已戰之後，故兵出而有功，入而不傷，則明於兵者也。
｛安處不動可｝使勞，三軍之士可使畢失其志，則勝可得而據也。是以安左抶右，右敗而左弗能救；安右抶左，左敗而右弗能救。
善陳，知倍鄉，知地刑，而兵數困，不明於國勝、兵勝者也。
兵用力多功少，不知時者也。兵不能勝大患，不能合民心者也。
兵不能見福禍於未刑，不知備者也。
賞不榆日，罰不還面。
將敗：一曰不能而自能。二曰驕。三曰貪於位。四曰貪於財。……多敗者多失。
將失：一曰：失所以往來，可敗也。二曰：收亂民而還用之，止北卒而還鬥之，無資而有資，可敗也。……卅一曰：兵之前行後行之兵，不參齊於陳前，可敗也。卅二曰：戰而憂前者後虛，憂後者前虛，憂左者右虛，憂右者左虛；戰而有憂，可敗也。
有所有餘，有所不足，刑勢是也。故有刑之徒，莫不可名；有名之徒，莫不可勝。故聖人以萬物之勝勝萬物，故其勝不屈。
戰者，以刑相勝者也。刑莫不可以勝，而莫智其所以勝之刑。刑勝之變，與天地相敝而不窮。刑勝，以楚越之竹書之而不足。
刑者，皆以其勝勝者也。以一刑之勝勝萬刑，不可。所以制刑壹也，所以勝不可壹也。
故善戰者，見敵之所長，則智其所短；見敵之所不足，則智其所有餘。見勝如見日月，其錯勝也，如以水勝火。刑以應形，正也；無刑而制刑，奇也。奇正無窮，分也。
賞未行，罰未用，而民聽令者；其令，民之所能行也。賞高罰下，而民不聽其令者；其令，民之所不能行也。使民唯不利，進死而不筍踵，孟賁之所難也，而責之民，是使水逆留也。
故戰勢，勝者益之，敗者代之，勞者息之，飢者食之。故民見｛敵｝人而未見死，道白刃而不筍踵。故行水得其理，剽石折舟；用民得其生，則令行如留。
