
　　　　但聞白日昇天去，不見青天走下來。
　　　　有朝一日天破了，人家都叫阿癐癐。
　　這四句詩乃國朝唐解元所作，是譏誚神仙之說，不足為信。此乃戲謔之語。從來混沌剖判，便立下了三教：太上老君立了道教，釋迦祖師立了佛教，孔夫子立了儒教。儒教中出聖賢，佛教中出佛菩薩，道教中出神仙。那三教中，儒教忒平常，佛教忒清苦，只有道教，學成長生不死，變化無端，最為灑落。看官！我今日說一節故事，乃是張道陵七試趙昇。那張道陵，便是龍虎山中歷代住持道教的正一天師第一代始祖，趙昇乃其徒弟。有詩為證：
　　　　剖開頑石方知玉，淘盡泥沙始見金。
　　　　不是世人仙氣少，仙人不似世人心。
　　話說張天師的始祖，諱道陵，字輔漢，沛國人氏，乃是張子房第八世孫。漢光武皇帝建武十年降生。其母夢見北斗第七星從天墜下，化為一人，身長丈餘，手中托一丸仙藥，如雞卵大，香氣襲人。其母取而吞之，醒來便覺滿腹火熱，異香滿室，經月不散，從此懷孕。到十月滿足，忽然夜半屋中光明如晝，遂生道陵。七歲時，便能解說《道德經》及河圖，讖緯之書無不通曉。年十六，博通五經。身長九尺二寸；龐眉廣顙，朱項綠睛，隆準方頤，伏犀貫頂；垂手過膝，龍蹲虎步，望之使人可畏。舉賢良方正，入太學。一旦，喟然嘆曰：「流光如電，百年瞬息耳；縱位極人臣，何益於年命之數乎？」遂專心修煉，欲求長生不死之術。同學有一人，姓王，名長，聞道陵之言，深以為然，即拜道陵為師，願相隨名山訪道。行至豫章郡，遇一繡衣童子，問曰：「日暮道遠，二公將何之？」道陵大驚，知其非常人，乃自述訪道之意。童子曰：「世人論道，皆如捕風捉影，必得『黃帝九鼎丹法』，修煉成就，方可昇天。」於是師徒二人，拜求指示。童子口授二語，道是：
　　　　左龍並右虎，其中有天府。
說罷，忽然不見。道陵記此二語，但未解其意。
　　一日，行至龍虎山中，不覺心動，謂王長曰：「左龍右虎，莫非此地乎？『府』者，藏也，或有秘書藏於此地。」乃登其絕頂，見一石洞，名曰壁魯洞。洞中或明或暗，委曲異常。走到盡處，有生成石門兩扇。道陵想道：「此必神仙之府。」乃與弟子王長端坐石門之外。凡七日，忽然石門洞開，其中石桌、石凳俱備；桌上無物，只有文書一卷。取而觀之，題曰《黃帝九鼎太清丹經》。道陵舉手加額，叫聲：「慚愧。」師徒二人，歡喜無限！取出丹經，晝夜觀覽，具知其法。但修煉合用藥物、爐火之費甚廣，無從措辦。道陵先年曾學得有治病符水，聞得蜀中風俗醇厚，乃同王長入蜀，結廬於鶴鳴山中；自稱真人，專用符水救人疾病。投之輒驗，來者漸廣，又多有人拜於門下，求為弟子，學他符水之法。
　　真人見人心信服，乃立為條例：所居門前有水池，凡有疾病者，皆疏記生身以來所為不善之事，不許隱瞞；真人自書懺文，投池水中，與神明共盟約，不得再犯，若復犯，身當即死。設誓畢，方以符水飲之。病癒後，出米五斗為謝。弟子輩分路行法，所得米絹數目，悉開報於神明，一毫不敢私用。由是百姓有小疾病，便以為神明譴責，自來首過；病癒後，皆羞慚改行，不敢為非。如此數年，多得錢財。乃廣市藥物，與王長居密室中，共煉「龍虎大丹」。三年丹成，服之。真人年六十餘，自服丹藥，容顏轉少，如三十歲後生模樣。從此能分形散影，常乘小舟，在東西二溪往來游戲；堂上又有一真人，誦經不輟。若賓客來訪，迎送應對；或酒杯、棋局，各各有一真人，不分真假，方知是仙家妙用。
　　一日，有道士來言：「西城有白虎神，好飲人血，每歲，其鄉必殺人祭之。」真人心中不忍。將到祭祀之期，真人親往西城，果見鄉中百姓綁縛一人，用鼓樂導引，送於白虎神廟。真人問其緣故，所言與道士相合：「若一年缺祭，必然大興風雨，毀苗殺稼，殃及六畜，所以一方懼怕。每年用重價購求一人，赤身綁縛，送至廟中。夜半，憑神吮血享用。以此為常，官府亦不能禁。」真人曰：「汝放此人去，將我代之，何如？」眾鄉民道：「此人因家貧無倚，情願捨身充祭；得我們五十千錢，葬父嫁妹，花費已盡。今日之死，乃其分內，你何苦自傷性命？」真人曰：「我不信有神道吃人之事，若果有此事，我自願承當，死而無怨。」眾人商量道：「他自不信，不干我事，左右是一條性命。」便依了真人言語，把綁縛那人解放了。那人得了命，拜謝而去。眾人便要來綁縛真人，真人曰：「我自情願，決不逃走，何用綁縛？」眾人依允。真人入得廟來，只見廟中香煙繚繞，燈燭煒煌，供養著土偶神像，猙獰可畏；案桌上擺列著許多祭品。眾人叩頭，宣疏已畢，將真人閉於殿門之內，隨將封鎖。真人瞑目靜坐以待。
　　約莫更深，忽聽得一陣狂風，白虎神早到。一見真人，便來攫取。只見真人口、耳、眼、鼻中，都放出紅光，罩定了白虎神。此乃是仙丹之力。自虎神大驚，忙問：「汝何人也？」真人曰：「吾奉上帝之命，管攝四海五嶽諸神，命我分形查勘。汝何方孽畜，敢在此虐害生靈？罪業深重，天誅難免！」白虎神方欲抗辨，只見前後左右都是一般真人，紅光遍體，唬得白虎神眼縫也開不得，叩頭求哀。原來白虎神是金神，自從五丁開道，鑿破蜀山，金氣發泄，變為白虎；每每出現，生災作耗。土人立廟，許以歲時祭享，方得安息。真人煉過金丹，養就真火，金怕火勀，自然制伏。當下真人與他立誓：不許生事害民！白虎神受戒而去。次日侵晨，眾鄉民到廟，看見真人端然不動，駭問其由。真人備言如此如此，今後更不妄害民命，有損無益。眾鄉民拜求名姓，真人曰：「我乃鶴鳴山張道陵也。」說罷，飄然而去。眾鄉民在白虎廟前，另創前殿三間，供養張真人像，從此革了人祭之事。有詩為證：
　　　　積功累行始成仙，豈止區區服食緣。
　　　　白虎神藏人祭革，活人陰德在年年。
　　那時廣漢青石山中，有大蛇為害。晝吐毒霧，行人中毒便死。真人又去剿除了那毒蛇。山中之人，方敢晝行。順帝漢安元年，正月十五夜，真人在鶴鳴山精舍獨坐，忽聞隱隱天樂之聲，從東而來，鑾佩珊珊漸近。真人出中庭瞻望，忽見東方一片紫雲，雲中有素車一乘，冉冉而下。車中端坐一神人，容若冰玉，神光照人，不可正視。車前站立一人，就是前番在豫章郡所遇的繡衣童子。童子謂真人曰：「汝休驚怖，此乃太上老君也。」真人慌忙禮拜。老君曰：「近蜀中有眾鬼魔王，枉暴生民，深可痛惜。子其為我治之，以福生靈，則子之功德無量，而名錄丹臺矣。」乃授以《正一盟威秘錄》、三清眾經九百三十卷、符錄丹灶秘訣七十二卷、雌雄劍二口、都功印一枚。又囑道：「與子刻期，千日之後，會於閬苑。」真人叩頭領訖，老君昇雲而去。
　　真人從此日味秘文，按法遵修。聞知益州有八部鬼帥，各領鬼兵，動億萬數；周行人間，暴殺萬民，枉夭無數。真人奉老君誥命，佩《盟威秘錄》，往青城山，置琉璃高座。左供大道元始天尊，右置三十六部真經；立十絕靈幡，周匝法席，鳴鐘叩罄；布下龍虎神兵，欲擒鬼帥。鬼帥乃驅率眾鬼，挾兵刃矢石，來害真人。真人將左手豎起一指，那指頭變成一大朵蓮花，千葉扶疏，兵矢皆不能入。眾鬼又持火千餘炬來，欲行燒害。真人把袖一拂，其火即返燒眾鬼。眾鬼乃遙謂真人曰：「吾師自住鶴鳴山中，何為來侵奪我居處？」真人曰：「汝等殘害眾生，罪通於天。吾奉太上老君之命，是以來伐汝。汝若知罪，速避西方不毛之地，勿復行病人間，可保無事。如仍前作業，即行誅戮，不留餘種。」鬼帥不服。
　　次日，復會六大魔王，率鬼兵百萬，安營下寨，來攻真人。真人慾服其心，乃謂曰：「試與爾各盡法力，觀其勝負。」六魔應諾。真人乃命王長積薪放火，火勢正猛，真人投身入火，火中忽生青蓮花，托真人兩足而出。六魔笑曰：「有何難哉！」把手分開火頭，㩳身便跳。兩個魔王，先跳下火的，鬚眉皆燒壞了，負痛奔回。那四個魔王，更不敢動撣。真人又投身入水，即乘黃龍而出，衣服毫不濡濕。六魔又笑道：「火其實利害！這水打甚緊？」撲通的一聲，六魔齊跳入水，在水中連翻幾個筋斗，忙忙爬起，已自吃了一肚子淡水。真人復以身投石，石忽開裂，真人從後而出。六魔又笑道：「論我等氣力，便是山也穿得過，況於石乎？」硬挺著肩胛，捱進石去。真人誦咒一遍，六個魔王半身陷於石中，展動不得，哀號欲絕。其時八部鬼帥大怒，化為八隻弔睛老虎，張牙舞爪，來攫真人。真人搖身一變，變成獅子逐之。鬼帥再變八條大龍，欲擒獅子。真人又變成大鵬金翅鳥，張開巨喙，欲啄龍睛。鬼帥再變五色雲霧，昏天暗地。真人變化一輪紅日，升於九霄，光輝照耀，雲霧即時流散。
　　鬼帥變化已窮。真人乃拈取片石，望空撇去，須臾化為巨石，如一座小山相似。空中一線系住，如藕絲之細，懸罩於鬼營之上；石上又有二鼠，爭嚙那一線，岌岌欲墮。魔王和鬼帥在高處看見，恐怕滅絕了營中鬼子鬼孫，乃同聲哀告：「饒命！願往西方裟羅國居住，再不敢侵擾中土。」真人遂判令六大魔王歸於北酆，八部鬼帥竄於西域。其時魔王身離石中，和鬼帥合成一黨，兀自躊躇不去。真人知眾鬼不可善道，乃口敕神符一道，飛上層霄；須臾之間，只見風伯招風，雨師降雨，雷公興雷，電母閃電，天將神兵，各持刃兵，一時齊集，殺得群鬼形消影絕，真人方纔收了法力。謂王長曰：「蜀人今始得安寢矣。」有《西江月》為證：
　　　　鬼帥空施伎倆，魔王枉逞英雄。誰知大道有神通，一片精神運動。水火不加寒熱，騰身陷石如空。一場風雨眾妖空，纔識仙家妙用。
　　真人復謂王長曰：「吾上昇之期已近，壁魯洞乃吾得道之地，不可忘本。」於是再至豫章，結廬於龍虎山中，師徒二人，潛修九還七返之功。忽一日，復聆鑾佩天樂之音，與鶴鳴山所聞無二。真人急忙整身，叩伏階前。見千乘萬騎，簇擁著老君，在雲端徘徊不下。真人再拜，老君乃命使者告曰：「子之功業，合得九真上仙。吾昔使子入蜀，但區別人鬼，以布清淨之化。子殺鬼過多，又擅興風雨，役使鬼神，陰景翳晝，殺氣穢空，殊非天道好生之意。上帝正責子過，所以吾今日不得近子也。子且退居，勤行修道。同時飛舉者，數合三人。俟數到之日，吾待子於上清八景宮中。」言訖，聖駕復去。真人乃精心懺悔，再與王長回鶴鳴山去。
　　山中諸弟子曉得真人法力廣大，只有王長一人，私得其傳。紛紛議論，盡疑真人偏向，有吝法之心。真人曰：「爾輩俗氣未除，安能遺世？止可得吾導引房中之術，或服食草木以延壽命耳。明年正月七日午時，有一人從東方來，方面短身，貂裘錦襖，此乃真正道中之人，不弱於王長也。」諸弟子聞言，半疑不信。到來年正月初七日，當正午，真人乃謂王長曰：「汝師弟至矣，可使人如此如此。」王長領了法旨，步出山門，望東而看，果見一人來至。衣服狀貌，一如真人所言，諸弟子暗暗稱奇。王長私謂諸弟子曰：「吾師將傳法於此人，若來時，切莫與通信；更加辱罵，不容入門；彼必去矣。」諸弟子相顧，以為得計。那人到門，自稱姓趙，名昇，吳郡人氏，慕真人道法高妙，特來拜謁。諸弟子回言：「吾師出遊去了，不敢擅留。」趙昇拱立伺候，眾人四散走開了。到晚，逕自閉門不納。趙昇乃露宿於門外。
　　次日，諸弟子開門看時，趙昇依前拱立，求見師長。諸弟子曰：「吾師甚是私刻，我等伏侍數十年，尚無絲毫秘訣傳授，想你來之何益？」趙昇曰：「傳與不傳，惟憑師長。但某遠踄而來，只願一見，以慰平生仰慕耳。」諸弟子又曰：「要見亦由你，只吾師實不在此。知他何日還山？足下休得癡等，有誤前程。」趙昇曰：「某之此來，出於積誠。若真人十日不歸，願等十日；百日不來，願等百日。」眾人見趙昇連住數日，並不轉身，愈加厭惡。漸漸出言侮慢，以後竟把作乞兒看待，惡言辱罵。趙昇愈加和悅，全然不校。每日，只於午前往村中買一餐，吃罷，便來門前伺候。晚間，眾人不容進門，只就階前露宿，如此四十餘日。諸弟子私相議論道：「雖然辭他不去，且喜得瞞過師父，許久尚不知覺。」只見真人在法堂鳴鐘集眾，曰：「趙家弟子到此四十餘日，受辱已足了，今日可召入相見。」眾弟子大驚，纔曉得師父有前知之靈也。王長受師命，去喚趙昇進見。趙昇一見真人，涕泣交下，叩頭求為弟子。真人已知他真心求道，再欲試之，過了數日，差往田舍中看守黍苗。
　　趙昇奉命來到田邊，只有小小茅屋一間，四圍無倚，野獸往來極多。趙昇朝暮伺候趕逐，全不懈怠。忽一夜，月明如晝。趙昇獨坐茅屋中，只見一女子，美貌非常。走進屋來，深深道個萬福，說道：「妾乃西村農家之女，隨伴出來玩月。因往田中小解，失了伴侶，追尋不著，迷路至此。兩足走得疼痛，寸步難移，乞善士可憐，容妾一宿，感恩非淺。」趙昇正待推阻，那女子逕往他牀鋪上，倒身睡下。口內嬌啼宛轉，只稱腳痛。趙昇認是真情，沒奈何，只得容他睡了。自己另鋪些亂草，和衣倒地，睡了一夜。次日，那女子又推腳痛，故意不肯行走，撒嬌撒癡的要茶要飯。趙昇只得管顧他。那女子到說些風話，引誘趙昇。到晚來，先自脫衣上鋪，央趙昇與他扯被加衣。趙昇心如鐵石，見女子著邪，連茅屋也不進了，只在田膛邊露坐到曉。至第四日，那女子已不見了，只見牆上，題詩四句，道是：
　　　　美色人皆好，如君鐵石心。
　　　　少年不作樂，辜負好光陰。
　　字畫柔媚，墨跡如新。趙昇看罷，大笑道：「少年作樂，能有幾時？」便脫下鞋底，將字跡撻沒了。正是：
　　　　落花有意隨流水，流水無情戀落花。
　　光陰茬苒，不覺春去秋來。趙昇奉真人之命，擔了樵斧，去山後砍柴。偶然砍倒一株枯松，去得力大，唿喇一聲，松根迸起。趙昇將雙手拔起松根，看時，下面顯出黃燦燦的一窖金子。忽聽得空中有人云：「天賜趙昇。」趙昇想道：「我出家之人，要這黃金何用？況且無功，豈可貪天之賜？」便將山土掩覆。收拾了柴擔，覺得身子睏倦，靠石而坐，少憩片時。忽然狂風大作，山凹裏跳出三隻黃斑老虎。趙昇安坐不動，那三隻虎攢著趙昇，咬他的衣服，只不傷身。趙昇全然不懼，顏色不變，謂虎曰：「我趙昇生平不作昧心之事，今棄家入道，不遠千里，來尋明師，求長生不死之路。若前世欠你宿債，今生合供你啖嚼，不敢畏避；如其不然，便可速去，休在此蒿惱人。」三虎聞言，皆弭耳低頭而去。趙昇曰：「此必山神遣來試我者。死生有命，吾何懼哉！」當日荷柴而歸，也不對同輩說知見金、逢虎之事。
　　又一日，真人吩咐趙昇往市上買絹十匹。趙昇還值已畢，取絹而歸。行至中途，忽聞背後有人叫喊云：「劫絹賊慢走！」趙昇回頭看時，乃是賣絹主人，飛奔而來，一把扯住趙昇，說道：「絹價一些未還，如何將我絹去？好好還我，萬事全休！」趙昇也不爭辨，但念：「此絹乃吾師欲用之物，若還了他，如何回覆師父？」便脫下貉裘與絹主，准其絹價。絹主尚嫌其少，又脫錦襖與之，絹主方去。趙昇持絹獻上真人。真人問道：「你身上衣服，何處去了？」趙昇道：「偶然病熱，不曾穿得。」真人嘆曰：「不吝己財，不談人過，真難及也。」乃將布袍一件，賜與趙昇，趙昇欣然穿之。
　　又一日，趙昇和同輩在田間收穀，忽見路旁一人，叩頭乞食，衣裳破弊，面目塵垢，身體瘡膿，臭穢可憎；兩腳皆爛，不能行走。同輩人人掩鼻，叱喝他去。趙昇心中獨懷不忍，乃扶他坐於茅屋之內，問其疾苦，將自己飯食省與他吃。又燒下一桶熱湯，替他洗滌臭穢。那人又說身上寒冷，欲求一衣。趙昇解開布袍，卸下裡衣一件，與之遮寒。夜間念他無倚，親自作伴。到半夜，那人又叫呼要解，趙昇聞呼，慌忙起身扶他解手，又扶進來。日間省飯食養他，常自半饑的過了，夜間用心照管，如此十餘日，全無倦怠。那人瘡患將息漸好，忽然不辭而去。趙昇也無怨心。後人有詩贊曰：
　　　　逢人患難要施仁，望報之時亦小人。
　　　　不吝施仁不望報，分明天地布陽春。
　　時值初夏，真人一日會集諸弟子，同登天柱峰絕頂。那天柱峰，在鶴鳴山之左。三面懸絕，其狀如城。真人引弟子於峰頭下視，有一株桃樹。傍生石壁，如人舒出一臂相似，下鄰不測深淵。那桃樹上結下許多桃子，紅得可愛。真人謂諸弟子曰：「有人能得此桃實，當告以至道之要。」那時諸弟子除了王長、趙昇外，共二百三十四人。皆臨巖窺瞰，莫不股戰流汗，連腳頭也站不定。略看一看，慌忙退步，惟恐墜下。只有一人，挺然而出，乃趙昇也。對眾人曰：「吾師命我取桃，必此桃有可得之理；且聖師在此，鬼神呵護，必不使我死於深谷之中。」乃看準了桃樹之處，㩳身望下便跳。有這等異事，那一跳不歪不斜，不上不下，兩腳分開，剛剛的跨於桃樹之上。將桃實恣意採摘。遙望石壁上面，懸絕二、三丈，四旁又無攀緣，無從爬上，乃以所摘桃子，向上擲去。真人用手一一接之。擲了又摘，摘了又擲；下邊擲上邊接，把一樹桃子，摘個乾淨。真人接完桃子，自吃了一顆，王長吃了一顆，把一顆留與趙昇，恰好餘下二百三十四顆，分派諸弟子，每人一顆，不多不少。
　　真人問：「諸弟子中那個有本事，引得趙昇上來？」諸弟子面面相覷，誰敢答應？真人自臨巖上，舒出一臂，接引趙昇。那臂膊忽長二、三丈，直到趙昇身邊。趙昇隨臂而上，眾弟子莫不大驚。真人將所留桃實一顆，與趙昇食畢。真人笑而言曰：「趙昇心正，能投樹上，足不蹉跌。吾今欲自試投下，若心正時，當得大桃。」眾弟子皆諫曰：「吾師雖然廣有道法，豈可自試於不測之崖乎？方纔趙昇幸賴吾師接引。若吾師墜下，更有何人接引吾師者？萬萬不可也。」有數人牽住衣裾苦勸。惟王長、趙昇，默然無言。真人不從眾人之勸，遂向空自擲。眾人急覷桃樹上，不見真人蹤跡；看著下面，茫茫無底，又無道路可通。眼見得真人墜於深谷，不知死活存亡。諸弟子人人驚嘆，個個悲啼。趙昇對王長說道：「師猶父也，吾師自投不測之崖，吾何以自安？不若同投下去，看其下落。」於是昇、長二人，各奮身投下，剛落在真人之前。只見真人端坐於磐石之上，見昇、長墜下，大笑曰：「吾料定汝二人必來也。」這幾樁故事，小說家喚做「七試趙昇」。那見得七試？
　　　　第一試，辱罵不去。第二試，美色不動心。第三試，見金不取。第四試，見虎不懼。第五試，償絹不吝、被誣不辨。第六試，存心濟物。第七試，捨命從師。
　　原來這七試，都是真人的主意。那黃金、美女、大蟲、乞丐，都是他役使精靈變化來的。賣絹主人，也是假的。這叫做將假試真。凡入道之人，先要斷除七情。那七情？喜、怒、憂、懼、愛、惡、慾。真人先前對諸弟子說過的：「汝等俗氣未除，安能遺世？」正謂此也。且說如今世俗之人，驕心傲氣，見在的師長，說話略重了些，兀自氣憤憤地。況肯為求師上，受人辱罵，著甚要緊加添四十餘日露宿之苦？只這一件，誰人肯做？至於「色」之一字，人都在這裏頭生，在這裏頭死，那個不著迷的？列位看官們，假如你在閑居獨宿之際，偶遇個婦人，不消一分半分顏色，管請你失魂落意，求之不得；況且十分美貌，顛倒（　亞）身就你，你卻不動心？古人中，除卻柳下惠，只怕沒有第二個人了。又如今人為著幾貫錢鈔上，兄弟分顏，朋友破口。在路上拾得一文錢，卻也叫聲：「吉利！」眉花眼笑。眼見這一窖黃金，無主之物那個不起貪心？這件又不是難得的？今人見一隻惡犬走來，心頭也唬一跳；況三個大蟲，全不怖畏，便是呂純陽祖師，捨身餵虎，也只好是這般了。再說買絹這一節，你看如今做買做賣的，討得一分便宜，兀自歡喜。平日間，冤枉他一言半字，便要賭神罰咒，那個肯重疊還價？隨他天大冤枉加來，付之不理；脫去衣裳絕無吝色；不是眼孔十二分大，怎容得人如此？又如父母生了惡疾，子孫在牀前服事，若不是足色孝順的，口中雖不說，心下未免憎嫌。何況路旁乞食之人，那解衣推食，又算做小事了？結末來，兩遍投崖，是信得師父十分真切，雖死不悔。這七件都試過，纔見得趙昇七情上，一毫不曾粘帶，俗氣盡除，方可入道。正是：
　　　　道意堅時塵趣少，俗情斷處法緣生。
　　閒話休題。真人見昇、長二人，道心堅固，乃將生平所得秘訣，細細指授。如此三日三夜，二人盡得其妙。真人乃飛身上崖，二人從之，重歸舊舍。諸弟子相見，驚悼不已。真人一日閉目晝坐，既覺，謂王長、趙昇曰：「巴東有妖，當同往除之。」師弟三人，行至巴東，忽見十二神女笑迎於山前。真人問曰：「此地有咸泉，今在何處？」神女答曰：「前面大湫便是。近為毒龍所佔，水已濁矣。」真人遂書符一道，向空擲去。那道符從空盤旋，忽化為大鵬金翅鳥，在湫上往來飛舞。毒龍大驚，捨湫而去，湫水遂清。十二神女各於懷中探出一玉環來獻，曰：「妾等仰慕仙真，願操箕帚。」真人受其環，將手緝之，十二環合而為一。真人將環投於井中，謂神女曰：「能得此環者，應吾夙命，吾即納之。」十二神女要取神環，爭先解衣入井。真人遂書符，投於井中，約曰：「千秋萬世，永作井神。」即時喚集居民，汲水煎煮，皆成食鹽。囑咐：「今後煮鹽者，必祭十二神女。」那十二神女都是妖精，在一方迷惑男子，降災降禍。被真人將神符鎮壓，又安享祭祀，再不出現了。從此巴東居民，無神女之害，而有咸井之利。
　　真人除妖已畢，復歸鶴鳴山中。一日午時，忽見一人，黑幘，絹衣，佩劍，捧一玉函，進曰：「奉上清真符，召真人游閬苑。」須輿，有黑龍駕一紫輿，玉女二人，引真人登車，直至金闕。群仙畢集，謂真人曰：「今日可朝太上元始天尊也。」俄有二青童，朱衣繹節，前行引導。至一殿，金階玉砌，真人整衣趨進，拜舞已畢。殿上敕青童持玉冊，授真人「正一天師」之號，使以「正一盟威」之法，世世宣布，為人間天師，勸度未悟之人。又密諭以飛升之期。真人受命回山，將「盟威」、「都功」等諸品秘錄，及斬邪二劍、玉冊、玉印等物，封置一函。謂諸弟子曰：「吾沖舉有日，弟子中有能舉此函者，便為嗣法。」弟子爭先來舉，如萬斤之重，休想移動得分毫。真人乃曰：「吾去後三日，自有嫡嗣至此，世為汝師也。」
　　至期，真人獨召王長、趙昇二人謂曰：「汝二人道力已深，數合沖舉；尚有餘丹，可分餌之。今日當隨吾上升矣。」亭午，群仙儀從畢至，天樂擁導，真人與王長、趙昇在鶴鳴山中，白日升天。諸弟子仰視雲中，良久而沒。時桓帝永壽元年九月九日事，計真人已一百二十三歲矣。真人升天後三日，長子張衡從龍虎山適至。諸弟子方悟「嫡嗣」之語，指示封函，備述真人遺命。張衡輕輕舉起，揭封開看，遂向空拜受玉冊、玉印。於是將諸品秘錄，盡心參討，斬妖縛邪，其應如響。至今子孫嗣法，世世為天師。後人論「七試趙昇」之事，有詩為證：
　　　　世人開口說神仙，眼見何人上九天？
　　　　不是仙家盡虛妄，從來難得道心堅。
