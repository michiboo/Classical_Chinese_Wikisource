
　　卻說燕王見張武、火真來報徐州戰敗緣故，不覺大怒，復發兵來攻徐州。當時徐州眾守將，見殺敗燕兵，皆以為從來未有之功，便出檄文，申文書，各處報捷。又請文人鋪敘戰功，立一石碑，豎在北門外。程濟再三勸止道：「不可，不可，此招災惹禍之端也！」眾守將正興興頭頭，哪裏肯聽。程濟無法，祇得捱到夜深，悄悄叫人備了祭禮，自往碑下祭之；眾守將聞知，皆笑他作怪。不期過了些時，燕王親率大兵，破了徐州。看見立碑在此，勃然大怒，命左右錘碎。左右領命，方錘得一鎚，燕王又止住道：「且錄下碑文來看了再錘。」及錄下碑文來看時，而程濟的名字，已被先一錘錘下去矣。後來燕王照碑上名字誅人，而獨不及於程濟，故程濟得安然從建文帝之亡，人方知程濟道術之妙，此是後話。
　　且說燕王攻破徐州，守將皆逃，就乘勝一路搶州奪縣而來，勢甚強旺。早有朱能、邱福，並一班將士，共上一表道：「大王功高德盛，宜早即皇帝位，以慰天下臣民之望。」燕王不允，道：「寡人舉兵者，為靖難除奸也，非私天下也。此事豈可輕議？但諸將士，勞苦有功，不可不少為升擢。」就陞邱福、朱能、張信、劉才、鄭亨、李遠、張武、火真、陳珪、李彬、房寬等，為五軍都督僉事；紀善、李忠，陞為右長史；其餘將士，俱進秩有差。一面發兵來攻淮安。
　　朝廷聞知，見聲息日近，舉朝張惶失措，無一人可用，因思駙馬梅殷。他尚太祖寧國公主，大有才智，太祖最為眷注。臨崩時，梅殷侍側，太祖因囑之道：「汝老成忠信，可託幼主。」復出遺詔授之道：「敢有違天者，汝討之。」建文帝因事急，遂將各地召募的民兵，合在軍營上，共四十萬，命梅殷統領，駐劄淮上，以扼燕師。梅殷受命統兵，謹守要害，以防燕師侵犯。報到燕王，燕王因思梅殷係太祖駙馬，親愛相關，難於攻逼。因寫書一封，遣使送與梅殷，內言：「往南者，欲進香金陵，以展孝思，非有他也。敢煩假道。」梅殷看了，回書道：「進香乃王之孝，但皇考有禁，不許進香。遵禁者為孝，不遵禁即為不孝。況奉命守淮，豈敢假道？」燕王看了回書，因大怒，又致書道：「進香有禁，是矣，寡人遵祖訓；而興兵以誅君側之奸，難道亦有禁乎？況寡人乃太祖嫡子，倫敘當承；今又為天命所歸，豈汝人力所能阻也！」梅殷覽書亦大怒，因叫人將來使的耳鼻割去，道：「來書詞語狂誖，我也難回答，祇好留汝口，報與燕王，說：『當今天下，乃太祖之天下。當今天子，乃太祖所立。王既係嫡子，太祖何不立王？太祖既不立王，則王臣也，宜安守臣位，不可作此叛逆之想，以成千古不忠不孝之罪人』！」使者歸報燕王。燕王知梅殷忠直，難於煽動，遂捨淮安，竟望徐、宿而來。
　　不期平安自圍北平被劉江砲聲驚走後，訪知燕王大兵進至淮徐，遂暗算道：「燕王祇知乘勝而前，卻不防後，我今領兵從後追之，前後夾攻，自成擒矣。」因選精兵四萬，隨後趕來。燕探馬報知燕王，燕王道：「平安暗暗襲人，以為得計，必不防我有備。」因遣都督李彬等，領兩隊人馬潛伏於流河左右以待之。平安一時貪功，果不防備，打聽燕王的營寨，離此不遠，遂進兵。不期到了淝河，忽一聲砲響，左右突出兩隊伏兵，截住廝殺。平安喫了一驚。雖急急交戰，終覺被算，人心慌張。而李彬又係勇將，戰不多時，平安料不能勝，祇得領兵退走。燕王見了，也不命將追趕，竟乘勢分兵打破了宿州。一時齊魯諸營堡將士，聞知燕王勢盛，皆相率來降。
　　那平安雖遇伏兵截殺，一時退走，但兵精將猛，不曾大損。聞知總兵官何福，領兵屯於小河，遂引兵前來，與之相合。何福正慮燕兵勢大，己軍單薄，見平安引兵來合，不勝歡喜，因商量道：「燕兵一路來犯，乘勝至此。今既至此，離神京不遠。若不努力，大殺他一兩陣，使他心寒遠遁，則朝廷事危矣。我雖擁兵於此，卻恨寡難敵眾。今幸將軍天降，誓當同心，以報朝廷。但不知燕王之眾，何以破之？」平安道：「燕王自幼從太祖東征西戰，久稱知兵，凡諸巧計，俱算他不倒。惟有鼓勵將士，奮勇血戰，倘或朝廷福大，傷殘得他，方能平此禍難。」何福道：「將軍之言是也。」因激勵將士，打點塵戰。
　　卻說燕兵到了小河，要渡過南來，見無橋梁，大將陳文令眾軍伐木為橋，先將步卒並輜重渡了過去，隨後又渡騎兵，就分兵守橋。何福見了，因對平安道：「此時不戰，更待何時？」平安道：「將軍請先率步兵，沿河而東，爭其所守之橋，誘其兵出，然後待末將馳騎兵奮擊之，自無不勝。」何福以為然，遂領了許多步兵，分做兩翼，沿河而來，欲奪燕兵所守之橋。燕王看見，先命大將王真，領兵過河追擊，自卻隨後接應。王真過得河來，看見何福的步兵散漫，猶未急擊，不料平安領一隊精騎，忽然沖至面前，大叫道：「燕王逆賊，怎不自出，卻叫你來替死！」就挺鎗劈面刺來。王真暗喫一驚，急急躲過，再舉刀相還，爭奈一時神氣不振，又當不得平安勇猛，鬥不上三合，早被平安刺死落馬。陳文看見，喫了一驚，忙要上前接應，不期何福率步兵從橋後突到，四圍逼緊，脫身不得，也被何福殺了。南兵見殺了兩員燕將，不覺勇氣百倍，遂乘勢渡過橋來。燕將張武正在林中放馬，忽見王真、陳文被斬，忙忙提刀上馬，從林中突出，大叫道：「甚麼人敢大膽殺人！」此時燕王看見，也帶著指揮韓貴，趕來接應。遂合兵一處，向前攻擊。南陣上早有丁良、朱彬二將，接著廝殺。平安看見燕王立在陣前，暗想道：「射人先射馬，擒賊必擒王。殺這些散賊何用？」遂乘眾人酣戰，竟悄悄縱馬挺鎗，飛奔燕王。燕王看見大驚，欲揮將與戰，而眾將皆有敵手，祇得回馬就走。平安緊緊追來，燕王見平安追得緊，欲待回身接戰，卻奈劍係短兵，當不得大戰。又知平安雄勇，敵他不過。事急了，大叫道：「甚麼賊將，敢追寡人！」平安道：「我是平將軍，奉獻大王一鎗！」一面說，一面將鎗尖指著燕王的頭。相去不遠了，果是聖天子百靈相助，平安的戰馬，忽一個前蹶，跪倒在地，早將平安跌下馬來。平安急急爬起來，再翻身上馬，欲往前追，而燕王已馳去遠矣。平安方知燕王有些奇異，不復來追。再到橋邊，早見丁良、朱彬戰敗，為燕兵捉去。而燕將韓貴，也被南兵殺死，因又助著何福，大殺一陣。燕兵見燕王被迫而去，不敢戀戰，俱漸漸退過橋去。何福見了歡喜，遂申文奏報小河之捷，又請增兵破敵。祇因這一請，有分教：
　　　　勳臣統兵，勇將陣亡。
不知後來如何，且看下回分解。
