
　　燕王既戰勝還營，看寶纛旗上之箭，甚是寒心，因說道：「寡人雖感上天庇保，身不被傷，然征戰之危，亦可見矣。」即叫人將旗送回北平，諭世子可善藏之，使後世無忘今日創業之艱難也。遂發兵進狥河北諸郡縣。諸郡縣探知南兵敗，多降於燕。燕兵遂進次於大名，一面休養人馬，一面上書朝廷，請誅齊、黃，即罷兵息民，以懈朝廷之心。
　　朝廷先聞了盛庸兵敗，後又報吳傑、平安亦敗，甚是驚慌，急詔廷臣商議。廷臣並無別策，惟有請降詔各處，徵兵調將而已。今見燕王上書，請誅齊、黃，方肯罷兵。祇得傳旨逐齊泰、黃子澄於外，令有司籍其家，以謝燕人，希圖燕王罷兵。但齊、黃雖然逐了，而帝心殊覺怏怏。方孝儒與侍中黃觀同奏道：「陛下令逐齊泰、黃子澄，雖因燕王要挾，然此一舉，卻實與兵機相合。」建文帝道：「如何相合？」二人道：「目今盛庸兵敗，一時徵調未集，正欲緩之，而燕王忽有此請。陛下既逐齊、黃以謝之，何不更遣一使臣，降詔以赦其罪，而令其罷兵還燕。況燕軍久駐大名，暑雨為沙，已將困矣；若降詔赦之，彼定依從。彼若依從，自然馳備。而我調兵馬漸集，自強弱分矣；再調遼東軍，以攻永平，擾燕根本。彼自然往救，俟其往救，然後集調兵，追躡其後，則破之必矣。」建文帝聞奏大喜，遂命黃觀草詔，赦燕王之罪，使歸本國，仍復王爵，永為籓屏，以衛帝室。詔成遣大理寺少卿薛岩齎往燕營，以諭燕王。又命黃觀作宣諭，一道刊印數千紙，付岩帶去，密散燕營將士，使歸心朝廷。
　　薛岩受命而往，既至燕營，使人報知，燕王命入。薛岩捧詔直入，欲燕王拜受。燕王不肯，道：「不知詔中何語，語果真誠，再拜不遲。」因索詔書讀之。讀完，燕王大怒道：「此詐我也！既要我罷兵，為何自不罷兵。又遣吳傑、平安、盛庸，暗暗出兵，扼我餉道？此不過藉此緩我進攻，少待其徵兵調將耳。你今敢入虎穴，而捋虎鬚，可謂目無寡人矣！」叫勇士把薛岩推出斬首。眾勇士得令，竟將薛岩拖翻，要跣剝了去斬。薛岩大驚失色，忙大叫道：「朝廷誠偽，朝廷之事，小臣不過奉命而來，焉能與知？大王斬臣，實係無幸！」燕王聽了，方命放了。又說道：「懿文皇兄既薨，齊晉二王又逝，當嗣大統者，非寡人而誰？即使太祖誤立建文，然寡人皇叔也，齒屬俱長，正當尊禮。奈何聽信奸人齊泰、黃子澄之言，乃遷張昺、謝貴等，至北平監制寡人；又明詔內臣，削奪護衛；又暗敕張信，手擒寡人，意何慘刻！寡人不得已，而舉兵誅君測之奸，使朝廷明親疏之分。送齊、黃於寡人，則寡人自還燕而守臣節。乃轉付託齊、黃以大權，而調天下兵以壓制寡人。試思寡人從太祖征戰以取天下，遇過了多少英雄，寡人俱視如士苴。今日用這幾個朽木之兵，糞土之將，來與寡人抗衡，何其愚也！彼其意，不過恃天下之兵多耳。何不思耿炳文以三十萬敗於真定；李景隆以五十萬敗於北平；吳傑、郭英等以六十萬敗於白溝河。由此觀之，兵多豈足恃乎？豈不聞『兵不在多而在精』，一旅精兵，可破頑師十萬，彼庸碌臣，烏足以知之。汝今既來我營中，我營兵將威武，也該看個明白，回去報知他君臣，方不虛此一行。」因傳令著各營將士，分隊揚兵較射。又著一將，領薛岩各營觀看。薛岩死裏得生，哪裏敢違拘分毫，祇得隨著一將，一營看過，又是一營，戈甲相連，旗鼓相接，一路看來，約有百餘里。各營兵將，莫不馳馬試劍，演武較射，真是人人豪傑，個個英雄。薛岩細細看了，不覺膽寒，回見燕王，惟有稱讚，以為天兵而已。燕王見薛岩稱讚，因笑道：「兵強何足道，妙在更有用兵之方略耳。吾欲直搗長驅，有何難哉！」因留薛岩住了數日，方纔遣還。臨行又說道：「朝廷既詔求罷兵，寡人非不欲罷，但怪朝廷心不相應耳。汝且先歸報知，寡人亦遣使來問明白。」薛岩即歸，遂將燕王之言奏知，建文帝聽了不悅。
　　過了數日，燕王果然遣指揮武勝來上書。書內稱：「朝廷既欲罷兵，昨獲得總兵官四月二十日驛書，又有會合軍馬之旨，此何意也？由此觀之，則罷兵之言，為誠乎？為偽乎？不待智者面後知也。不過欲張機阱，以陷人耳。人雖至庸，豈能信此！」建文帝看了，知燕王不肯罷兵，遂大怒，命繫燕使武勝於獄。早有跟隨武勝的人，忙報知燕王。燕王大怒道：「敵國雖讎，從無斬使臣之理！彼敢如此者，未遭吾毒手也。吾必要塗毒他一番！」眾將道：「塗毒無過殺戮，但彼兵散處北地，縱能殺戮，亦算不得塗毒。」燕王道：「彼兵聚集北地，所資之糧，必由徐沛而來。吾今遣輕騎數千，邀截而燒絕之。則彼兵缺糧，兵雖多，勢必瓦解矣。」眾將道：「若能燒絕其糧，則此番塗毒，可謂真塗毒矣。」燕王見眾將皆以為然，遂命指揮李遠，領兵六千，由徐沛一帶擾其糧道；又令邱福、薛祿合兵，潛攻濟州、以焚沙河、沛縣之糧。三將受命，各各分路而去。
　　且說李遠，領兵六千，暗帶火器，突至濟寧。此時燕王大兵駐紮大名，去濟寧甚遠，故濟寧守備不嚴。忽被李遠等突至，忙聚眾防守。李遠等卻不侵攪地方，但奔至，忽而將倉廒放火燒將起來。守兵知是焚糧，急來救謢，一時火猛風狂，早已將所積之糧，俱已燒得罄盡矣。再說邱福、薛祿，合兵一處，往攻濟州。原來濟州，地非險要，城廓不堅。邱福、薛祿兵到了，也不攻打，竟命軍士架起雲梯，一擁登陴，城雖破了，卻不據城。探知南來糧船，正在河下，遂潛師竟至沙河沛縣，先分兵據在兩頭，再細細看來，果有數萬號糧船，塞滿於中。邱福、薛祿遂命軍士，將帶來的火藥，分數十處放起火來。及火燒著了，南軍方纔知道，慌忙要救，而火勢猛烈，撲滅不得。船多擁塞，撐放不開，祇得任他沿燒。一霎時，數百萬糧米，悉被燒毀，直燒得河水有如沸湯，魚鱉盡皆浮死。漕運軍士，一鬨逃去。邱福、薛祿與李遠三人，『見糧盡燒完，大功已成，歸報燕王。燕王大喜，命各記功。原來朝廷雖然屢敗，然天下終大，兵損又增；糧餉不缺，氣尚未餒。今被此一燒，德州之糧餉，遂覺流難，將土之氣，未免索然。一時報到京師，朝廷臣民，盡皆大震。無可奈何，祇得又命戶部行文，各處催解糧餉接濟。祇因這一事，有分教：
　　　　南軍不振，北軍愈壯。
不知後來如何攻戰，再看下回分解。
