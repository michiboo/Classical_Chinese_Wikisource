
　　卻說江陰侯吳高鎮守遼東，今奉詔征燕，祇以為李景隆大兵將到北平，燕王必無暇他援，故引兵來到永平。不期圍不多時，忽聞燕王親自率兵來援，自知不敵，遂引兵逃歸山海。燕王探知，忙遣張玉率兵追之，斬首數十而還。
　　燕王既解永平之圍，遂召諸將議取大寧。諸將道：「欲取大寧，必由松亭關而過。今松亭關有劉士亨率大兵守之，必破關然後得入。況此關險隘難破，倘遲留於此，而李景隆師至北平，北平兵少，恐城中驚恐，奈何？莫若且回師先破景隆，然後來取大寧，此萬全之計也。」燕王道：「不然也。襲取之兵，妙乎神速，歸遏之師，利其老顧。今由劉家口徑取大寧，不數日便可至。況大寧城中精勇，俱調守松亭，守城者不過老弱軍耳，兵到即可破。城破之日，因而撫綏守松亭將士家屬，則松亭之眾，若不漬，必自降也。大寧既得，則大寧之精勇，皆我之精勇。率兵而歸擊景隆，直摧枯拉朽。毋慮北平，北平深溝高壘，守備完固。縱有百萬之眾，未易敢窺。其師頓一日，老一日，諸君勿憂。」遂進兵往襲大寧。
　　卻說大寧守將有四人。兩個都督，一個叫做劉貞，一個叫做陳亨；兩個都指揮，一個叫做卜萬，一個叫做朱鑒。劉貞為人柔懦不斷，易於欺瞞。陳亨小有才幹，卻懷二心，往往與燕府通謀。朱鑒一味樸實，卻不知變。唯卜萬智勇超群，一心護衛朝廷。此時燕王正慮卜萬驍勇，欲思有以制之，未有計策。忽前軍獲大寧探卒十數人，解上帳來。燕王心思一計，因召一卒到面前，問道：「你叫甚麼名字？」其車道：「小人叫做王才。」燕王道：「吾有一封緊要書，要寄與卜將軍，你能替我悄悄送去，不但饒你之罪，且有厚賞。」王才道：「千歲爺告饒了小人之死，莫說送書小事，便蹈湯赴火，亦不敢辭。」燕王大喜，命賞他酒飯，喫得爛醉。遂寫了一封書，叫人替他縫在衣襟之內。再三吩咐他，小心送去，不可遺失。又賞他十兩銀子，遣他去了。然後吩咐將眾卒繫了，叫人看守。內中一卒，叫做李代，為人甚奸，因問守者道：「這王才，為何千歲爺不繫，又賞他酒飯銀子？」守者道：「千歲爺要他送書與卜將軍，故此賞他。」李代道：「千歲爺差用人了。這王才好酒，不小心，最要誤事；若差他下書，定要弄出事來。你須稟知千歲爺，改差我去，方纔謹慎細密。我又不要賞賜。」守者道：「你若果有好心，待我與你稟千歲爺。」因走去半晌復來，說道：「我已稟明千歲爺。千歲爺說：『王才既已遣出，不便又改。你既不要賞，又肯出力，就遣他同去，候事成一總賞罷。」李代聽了大喜，遂辭守者，趕上王才，同回大寧。
　　李代要與王才分賞，王才不肯，道：「這是燕王賞我的，為甚我分與你？」李代懷恨，遂悄悄報知劉貞、陳亨道：「王才因探事被獲，私受燕王之賞，替燕王傳書與卜將軍。」劉貞道：「如今書在何處？」李代道：「現在王才穿的衣內。」劉貞忙叫人將王才捉來，也不問長短，竟將他衣服剝下來。內中一搜，果然有書，密密的縫在衣內。拆出來打開一看，祇見書中一半是褒獎卜萬，並謝他通好的言語，一半是低毀劉貞，叫他圖謀之意。遂大怒道：「原來卜萬與燕王相通，怪道他屢屢要取大寧。」因與陳亨商量道：「外有強敵，內有接應，此城危如壘卵矣。這事若待奏聞，你我性命必不能保。」陳亨道：「兵法云：『先發制人，後發制於人。』況將在外，君命有所不受。今事在危急，先發後聞可也。」劉貞以為然，遂伏兵兩廊，著人請卜萬議事。卜萬不知，竟隻身而來。劉貞因喝伏兵拿下。卜萬驚問道：「為何拿我？」劉貞道：「不必問我，你自做的事，豈有不知！」因取燕王之書與他看。卜萬看了，急辯道：「此燕王之反間計也，將軍為何誤信之，以自傷羽翼！」劉貞道：「是真是反間，一時也難辯，但城池為重，既有這書，豈敢復以地士託將軍。將軍且請獄中坐一坐，候皇上栽酌可也。」因叫人押至獄中。卜萬苦苦分辯。劉貞終是不聽，竟置於獄，又將卜萬的家私抄了。就寫疏飛奏朝廷。又把王才監候，做個證見，不題。
　　卻說燕王打聽得卜萬拿了，滿心歡喜，遂發兵從劉家口暗襲大寧。大寧雖然設備，然精勇俱調往松亭守關。大寧不過老弱，聞知燕兵到了，慌做一團。報與劉貞，劉貞雖是都督，但武藝平常，臨不得大敵。止有卜萬善戰。卻又下在獄中，不便復委。陳亨又東西推脫。祇差朱鑒一人出城迎敵。朱鑒雖奮不顧身，直殺向前，怎當得燕兵個個猛勇。戰了半日，後無接濟，竟被張玉斬了。朱鑒既死，眾兵支持不住，竟敗走入城。燕兵遂乘勝奪了城池。劉貞聞知大驚，祇得自負敕印，單人獨馬，走出東門，逃往遼東，浮海以歸京師去了。
　　燕王入城，忙著人到獄中去請卜萬。不期卜萬在獄中，已被眾兵殺了。燕王聞知，不勝歎息。一面出榜安民，一面在都督府取出冊籍，查點調往松亭守關將士之家，皆開倉厚加存恤。初時報到松亭，眾將士聞知大寧被燕王奪了，皆以為家屬未免受傷，盡惶惶不寧，思量要圖報復，不料過了兩日，紛紛信來，皆傳說燕王厚恤之事，眾將皆感激道：「燕王既厚恤吾家，則吾等皆受燕王之惠矣，如今何不降燕！」於是守關都督陳友，都指揮房寬，指揮徐理、陳文、景福，皆相率驍勇來降。燕王大喜，俱優禮厚賞，待以心腹。原來這大寧，城居遼東宣府之中，在喜峰口外，俯視北平，實一雄鎮。太祖不輕託人，故分封寧王於此，作東北一大藩。不意朝廷疑寧王與燕王合謀，因詔削他護衛，故寧王無權，一任燕王襲取。
　　燕王雖得大寧，恐留寧王於此，終非己有，因將大營紮在城外，親自單騎入城，到寧府來見寧王。寧王聞知，忙出來相見。行禮畢，燕王就執寧王手而大慟道：「吾與王皆高皇帝之子，縱不能傳位為天子，封列藩王，亦禮之自然。奈何建文小子，聽信奸臣，苦苦見逼。周、齊、代、湘、岷五王，既已相繼受禍，今又命李景隆以大兵五十萬，直加於我。使我進不能陳情，退不能守位，萬不得已而用兵以救命。其窮蹙為何如，王弟得不憐我乎？」寧王道：「建文一味仁柔，但憑齊、黃作惡。前日有詔，說我與王兄通謀，將弟護衛削去，殊可痛恨。今王兄既窮蹙如此，弟當上表，細訴此情，自然有個處分。」燕王致謝道：「得王弟用情，感激不盡。」彼此歡喜，留居數日，情好甚篤。燕王出入無忌，因得結交思歸之士，並招致守邊精勇，同歸北平。臨行之日，寧王不知燕王有謀，親送之郊外。燕王已暗命眾將，擁歸北平。寧王大驚，問故眾將，故眾將道：「大寧將士，皆四方造戍之人，邊地寒苦，實不願居；今蒙燕王招歸北平，盡樂從命。將士皆去，大寧城為之一空，大王獨留於此，外臨邊地，豈不危乎？燕王有所不安，故命眾將，啟請大王，同至北乎？共享富貴。」寧王道：「燕王既有此意，何不早言。」眾將道：「燕王原欲早言，恐大王狐疑不決，故臨行上請也。」寧王暗想事已至此，料難退去，祇得說道：「既蒙燕王美意，但寡人無孤行之理。」道傳令旨，著王府官吏奉世子妃妾，將府中所有資財，悉裝載明白，隨向北平去。祇因這一去，有分教：
　　　　疆域廣而兵威盛，精勇多而攻戰克。
不知後事如何，再看下回分解。
