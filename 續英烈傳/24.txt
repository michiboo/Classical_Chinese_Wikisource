
　　卻說燕王既燒了南糧，知南軍不振，遂遣兵攻取彰德。彰德守將乃都督趙清，聞燕兵來攻，緊緊守護。燕兵攻之不克，遂絕其樵採，而伏兵誘之。趙清不知是計，又因城中乏薪，因遣兵追擊，而欲護民樵採。忽城旁山麓，伏兵齊出，遂被殺傷千有餘人。趙清忙閉城門，不敢復出，令民拆屋為炊，以救目前。燕王屢攻不下，因遣使入城招之道：「天下大勢，已八九歸燕，彰德孤城，何能堅守，莫若早早請降，可以轉禍為福。」趙清應道：「天命在燕，臣非不識。時勢歸燕，臣非不知。但臣受朝廷之命，而守此城，今天命尚未改，時勢尚未定，而一旦以城降人，恐燕殿下亦不樂有此不忠之臣也。殿下若朝至京城，夕下二指之帖以召臣，臣不敢不至。今為朝廷守此城，死則死此城，尚不敢貪富貴，而貽羞於古也。」使者以其言回報燕王。燕王聽了，甚喜道：「此不隨不抗，識時守正之臣也，姑緩之。」遂命撤兵，罷其攻。
　　忽燕世子星夜遣人，齎文書來告急，稱南將平安，自真定率兵來攻北平。兵雄將猛，攻打甚急，乞速發兵救援，以固根本。燕王看完，大怒道：「平安怎敢大膽乘勢襲我！」因問諸將：「誰敢往救北平？」忽見都指揮劉江，挺身出道：「臣不才，願往救之。」燕王問道：「往救之兵，不過滿萬；而欲破平安圍城之眾甚難，不知計將安出？」劉江道：「末將聞『兵不厭詐』，實擊之，不如虛聲驚走之為妙。末將此去，查明言救援，直與對壘，則眾寡見矣，難保必勝。臣有一計，將兵分為二，以砲聲為號。臣先率一半，不與之戰；竟放一砲，突然決其圍；若放第二砲，則臣已決圍而入矣；若放第三砲，則臣已決圍而入城矣；若不聞第三砲，則臣戰死矣。臣若入城，聲言救至，守城軍士，自勇氣倍增，而願戰矣，後兵一半，預令每人各帶十砲，俟臣三次砲響後，遠遠近近，放砲不絕，使彼聞之，必謂有大兵來救援。臣再往城中殺出，平安雖勇，而將士人各一心，亦必震驚而走矣，何患北平之圍不解哉？」燕王聽了大喜，稱為妙計，因呼酒，壯其行。劉江率兵至北平，如其言而行之。果大敗平安，擒斬數千人。
　　平安遁還真定，報馬報到京師。建文帝愈加不悅，因詔群臣廷議。眾臣皆無一言，惟方孝儒奏道：「目今河北師老無功，德州餉道又被燒絕，事勢艱危，大有可憂。向以罷兵之說誘之，既不能行，則當別用一策以圖之，安可坐視以待禍。」建文帝道：「卿有何策，可試言之。」方孝儒道：「臣聞燕王平素最愛次子高煦，及三子高燧。世子高熾，為樸實，嘗為二弟所讒。今世子居守北平，而高煦、高燧，隨征在外，正嫌疑之際，何不因其嫌疑，而用計離間之？使燕王信讒，則必疑其子，而趨歸北平矣。俟彼趨歸北平，然後徐圖其後，不又易為力乎？」建文帝聽之大喜，即命孝儒草詔，賜燕世子，令其背父歸朝，許以燕王之位。遣錦衣衛千戶張安，齎賜燕世子。又令張安至北地，故露消息，與人知覺。
　　張安受命而行，既至燕國，遂悄悄進見世子，將朝廷詔書賜與，令其拜受開讀。燕世子正色說道：「在朝廷則大君為重，在家庭則嚴父為尊。尋常細事，尚且父在子不得自專；何況朝廷詔命，為子者焉敢私開。」張安忙說道：「此天子密詔，單賜小殿下，不可使燕大王知之。」燕世子道：「為君可以疏臣，為子焉敢背父！」因命得當將官，將詔書並張安，送赴軍前。張安百般勸誘，世子祇是不聽。張安此時不過一人，如何拘得世子過，祇得聽其送來。
　　且說燕王有一個宦臣，叫做黃儼，素與三子高燧相好，忽聞得朝廷賜書與世子之信，遂乘此而獻讒言於燕王道：「世子近來與朝廷甚親，往往有密謀相通。今又聞朝廷有秘詔至燕賜與世子，千歲爺不可不察。」燕王不信道：「世子為人純謹，焉肯背父，而與朝廷交通？」高煦亦譖說道：「黃儼之言非虛，父王若不信，可遣人回國，訪問朝中可曾差人來往，便明白了。」燕王躊躇不決，忽報世子遣官送詔書並齎詔人張安至。燕王接詔書看了，因歎息道：「吾父子至親，猶思離間，何況君臣乎？奸臣乘機播弄，安可免也。且建文小子，動以仁義為名，如此詔書，教子不孝，誘臣為奸，是仁乎？是義乎？殊可笑也！」因對張安道：「汝何等狗官，也敢來搖脣弄舌，離間吾父子！本當斬首，姑念非首謀。若竟縱汝還朝廷亦不知辱。」因命繫之於獄。又想朝廷用計離間我父子，不勝憤怒，遂命邱福、朱能、房寬、張信、李遠、陳文一班將士，各率靖難師，分路南伐。眾將領命，一時齊發，聲勢之盛，遠近震驚。不多時，報靖難兵攻破河東及東平，擒獲指揮詹憬，其餘官吏俱遁去。惟吏國鄭華，知勢不支，先託妻子於友人，自率民兵守城，城破而死。不多時，又報靖難兵攻破汶上，擒獲指揮薛鵬。又報靖難兵攻沛縣，未及戰而指揮王顯早以城降；知縣顏伯瑋，衣冠升堂，向南再拜慟哭道：「臣，文臣，無能報國！」遂自縊死；主簿唐子清，典史黃謙，皆被擒獲，不屈而死。
　　此時南兵屢敗，各郡縣守將，皆驚懼無策，但願燕兵不至為幸。惟徐州乃南北必經之道，守將畏怯，祇要堅守，不敢議戰。卻虧了翰林程濟，正奉命監軍於此，因對守將道：「諸君奉命守城，但務守城，未嘗不是。但須知戰守，原合一者也，未有不善戰而能善守者。今燕兵乘勝而來，若容其圍城，則必心高氣揚，極力攻打矣。莫若伏兵要地，乘其遠來疲勞，突出而迎擊之，彼縱不大傷，亦必為吾一挫。挫後再來圍城，亦為易守矣。」眾守將聽了，皆喜道：「參謀之論是也，末將等自當努力，但不知燕兵從何路來，當伏兵於何地，並乞參謀教之。」程濟道：「燕兵自從北來，眾將軍可分兵作三隊，俱出北門外，十里一隊，十五里一隊，二十里一隊，俱撿由深樹密處埋伏。燕兵初來，不可輕出。俟燕兵過盡圍城，城中兵放砲出戰之時，然後十里埋伏的人馬，速放砲震天，從燕兵之後殺來。燕兵自著驚，不敢戀戰而敗走矣。燕兵敗走之時，切不可苦苦邀截，若苦苦邀截，彼必死戰矣！可縱其敗走，卻合兵逐之。至十五里，伏兵起而擊之；至二十里，伏兵再起而擊之，彼自心寒膽喪而遠走矣。」眾守將聽了，更加歡喜，就要分兵去埋伏，程濟止住道：「燕王三日後方到，埋伏太早，未免將士勞苦，後夜發兵，未為晚也。」眾將皆依計而行。
　　果然三日之後，燕兵突然涌至。此時燕將張武、火真，因屢屢戰勝，絕不提防徐州有埋伏，竟長驅而來。直到城下，正欲圍城攻打，不意城上砲響如雷，鼓聲動地。不多時城門大開，擁出兩將，統兵出來大叫道：「從叛逆賊，不要逞強！今汝身人重地，料想不能生還，莫若速速投降歸正，還保一條性命。若不悔悟，祇怕頃刻之間，立為虀粉矣！」張武與火真大怒道：「一路來，經過了多少城池，望見靖難旌旗，便遠遠迎降，稍若不知天命，即立見摧殘。今汝這幾個殘兵敗將，怎敢說此大話！」就挺鎗直沖過來，與二將對敵。兩下裏戰了十餘合，忽聽得燕兵陣後，砲響連天，鼓聲震地。燕兵紛紛來報道：「南還埋伏精兵，轉從陣後殺來，甚是凶勇，須速分兵迎敵！」張武、火真聽了，著慌道：「不曾提防，誤中他計了！」遂不敢向前苦戰，忙撤回兵馬，往陣後來救應。到了陣後，恐被南兵攔住，前後夾攻，遂拚死殺開一條血路而走。喜得南兵祇是殺人，卻不阻截歸路，讓燕兵敗回，卻合伏兵隨後趕殺。燕兵既脫出了險地，猶自誇道：「南兵終是膽怯，若圍緊了不放，豈不盡受傷殘。」正說不了，忽又聽得鼓砲震天，突出一支伏兵來邀殺。二將大驚失色，祇得揮兵苦戰了一番，被殺了許多，方纔脫去。走不得四五里，忽又聽得鼓砲震天，突出一支伏兵來邀殺。二將驚得魂魄全無，被伏兵殺得七損八傷，方纔脫去，報知燕王。祇因這一報，有分教：
　　　　小小孤城，不當大敵。
欲知後事，請看下回分解。
