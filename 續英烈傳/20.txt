
　　卻說建文帝聞報鐵鉉與盛庸，恢復了德州諸郡縣，龍顏大喜，遂陞鐵鉉為兵部尚書，主理大將軍兵事，都督盛庸進封為歷城侯，仍掌大將軍事，總平燕諸軍北伐，又命副將吳傑屯兵定州，都督徐凱屯兵滄州，相為犄角，一時兵威又復大盛。
　　再說燕王既歸北平，因問道衍道：「前番屢戰屢勝，皆因是耿炳文、李景隆不知兵之將耳。今盛庸、鐵鉉等頗有才略，寡人慾再出破之，不知還能得意否？」道衍道：「大王之興，上合天心，安有不得意之理。盛庸縱有才略，不過多費兩日耳，他何足慮！」燕王大喜，因打聽得盛庸北據德州，吳傑屯定州，徐凱屯滄州，遂佯為不知，竟自下令，要率將士往征遼東。將士聽了，盡皆不悅，多有後言。燕王聞知大怒，遂立即出師，違令者斬。眾將士無奈，祇得奉命啟行。行到通州，張玉與朱能也自狐疑，因乘間問燕王道：「今敵兵已將壓境，急思破敵為上，奈何遠道征遼？況遼東嚴寒，士卒未免不堪。不知大王何故，定為此舉？」燕王大笑道：「寡人之徵遼，正思破敵，諸君有所不知耳。」張玉道：「臣等愚蠢，實不知征遼之為破敵，乞大王明示。」燕王道：「寡人下令征遼者，是因目今盛庸、鐵鉉屯德州，吳傑、平安屯定州，徐凱、陶銘屯滄州，相為犄角，皆吾敵也。既已壓境，豈不思破之？但思欲破德州，而德州城壁堅牢，又為敵眾所聚，破之不易；欲破定州，而定州修築已完，城守悉備，欲破之亦殊費力；惟滄州乃土城，況傾圯日久，徐凱兵至，雖欲修葺，而天寒地凍，兼之雨雪泥淖，諒亦未能成功。我乘其不備，出其不意，急趨而攻之，必有土崩之勢。若明往攻之，彼必提防矣。故今揚言往征遼東，示無南伐之意，以怠其心耳。況往日李景隆兵至，吾下令征大寧，後實征大寧。今率師征遼，彼必信之。乘其信不為備，因偃旗息鼓，由間道直搗滄州，則破之必矣。滄州破，而德州、定州，自不能守而移營矣。豈非征遼即破敵乎？但機事貴密，故不敢令眾知耳。」張玉與朱能聽了大喜，因叩頭稱讚道：「大王妙算，真鬼神莫測也。」因明言征遼，而暗襲滄州。
　　正是：
　　　　兵機妙處無端倪，明擊於東暗擊西。
　　　　笑殺父書徒讀者，但能口說實心迷。
　　卻說徐凱分守滄州，初到時，見城廓不完，也緊緊防燕。後來因探知燕王往征遼東，遂大喜，不為防備，竟遣軍四出，伐木運土，晝夜修城，以為萬萬無虞。不期燕兵行到直沽地方，燕王因對諸將說道：「徐凱聞我征遼，必不防備，即能防備，亦不過但備青縣與長盧二處，至於磚垛兒與灶兒坡數處，一路無水，必不知備。若從此趨出，便可徑至滄州城下，一鼓破之。」諸將以為然，遂檢點精兵，於夜半起程，一晝一夜就行了三百里路。若撞著滄州的哨騎，皆盡殺之，故無人報信。第二日早飯時，燕兵已掩至城下，而徐凱不知，尚督軍士運土築城。及聽得馬嘶人喊，方知兵到，喫了一驚不小。急急再點兵，閉了城門，分守城堞。眾軍士皆倉皇股慄，人不及甲，馬不及鞍，且一時分撥不定，惟有東西亂躥。燕兵見南兵驚慌，愈加鼓砲震天，四面緊攻。張玉見城東北一帶坍城，尚未修好，遂帶了一隊勇士，將盔甲卸去，肉袒了，扒將過去。南兵看見，喊一聲道：「不好了，燕兵已入城了！」遂亂紛紛盡都跑散。張玉既到了城裏，遂率眾砍開了城門，故燕兵入去。燕王見城破了，知徐凱要走，先命兵將埋伏於歸路之旁。候徐凱馬到，一齊擁出捉住，解往北平。朱能等入城亂戰，將士見主帥被擒，盡皆投降。燕王急傳令止殺。而眾將報功，已斬首萬餘級矣。祇因這一事，有分教：
　　　　勝在兼程，敗於兩日。
欲知後來之事，請看下回分解。
