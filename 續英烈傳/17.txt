
　　燕王既破景隆之師，又解北平之圍，又得大寧的雄鎮雄兵，兵威一發大震。這日得勝回城，眾將俱來稱賀道：「臣等前日見景隆兵到德州，皆請大王先破景隆，而後攻大寧。大王不從，要遠襲大寧，而誘景隆深入，然後以歸師遏之。臣等初以為危，然自今觀之，一一皆如聖算，真睿計神謀，高出孫吳萬萬。」燕王道：「寡人想景隆柔懦無謀；又想大寧有可乘之機，偶為之，賴諸君之力，得以成功。然諸君前言，自是萬全之策。不可以此為常，後有所商，不妨直言。」諸將遜謝，按下不題。
　　再說李景隆敗回德州，收拾殘兵，不肯明明認敗，見人祇說天氣嚴寒，進戰恐苦士卒，故退回德州休養，以待來春大舉。然敗走之信，紛紛傳到京師。黃子澄與齊泰，打聽的確，皆喫一驚。欲要奏聞，又奈是黃子澄自家力薦的，祇得隱忍住了。此時齊、黃二人，得君寵任，二人不言，也無人奏聞。當不得外人傳說的多，早有中官傳到建文耳朵裏。建文因召黃子澄問道：「聞得外邊傳說李景隆兵戰不利，不知果然否？」黃子澄奏道：「此信不確。但聞得與燕兵相持一月，不分勝敗。近因冬殘，北地寒冷，恐士卒不堪，祇得暫回德州休息，俟來春更圖大舉。外面聞知退回德州，故有此亂傳。」建文帝道：「既北地嚴寒，將士勞苦，李景隆督師於外，深為可憐，朕當遣使賜賚，使將士知感。」就遣中使資貂裘文錦，以及美酒賜之。其餘將士，俱各頒賞。李景隆得了此賜，知北平之敗，彌縫過了，心方放下。又招集人馬，以圖掩飾。
　　燕王打探得知，因與諸將議道：「李景隆雖然敗去，然士卒實無大傷，使之安坐德州，以養銳氣，殊非算也。」眾將道：「唯有發兵攻之，彼方不安。」燕王道：「發兵去攻他，則我勞而彼逸，亦非算也。」道衍道：「大王莫若領兵三千，去攻大同。大同必告急於景隆，景隆此時要整飾封疆，不得不往救。俟其往救，大王然後退師。大同苦寒之地，南軍脆弱，疲於奔命，則凍餒逃散者必多。兵法所謂『逸而勞之，安而動之，不戰而屈人之兵』也。」燕王聽了稱善，遂親領兵三千，出居庸關，圍蔚州。蔚州守將王忠、李遠自知不敵，遂以城降。燕王得了蔚州，就進取大同。大同守將緊守關隘，飛騎告急於李景隆，景隆道：「大同雄鎮，安可失守！」欲遣諸將往救，諸將皆以天寒推託。景隆大怒，遂親自帥師，往救大同，眾將士誰敢不從。大同連報燕兵圍攻甚急。景隆急急率眾出紫荊關，晝夜兼行，到了大同；而燕兵已由居庸關，退還北平矣。當此隆冬天氣，紫荊關又道路崎嶇，景隆驅眾將士，星夜奔來，今燕兵已退，又要星夜奔回，南軍柔脆，比不得北軍生長北地，耐得歲寒，奔來奔去，早凍死了許多，餓死了許多，奔走了許多，駝負不起，鎧甲與衣糧，委棄於道旁者，不可勝算。及回到德州，景隆就誇耀於人道：「往援大同，擊走燕兵。今奏凱而旋，勞賞稱賀。」而不知損了朝廷多少資財，喪了朝廷多少士卒。
　　景隆外面雖然誇張，而心中卻甚懼怯，又不敢明告於人，祇得暗暗懇求黃子澄道：「燕王兵馬雖寡，卻有張玉、朱能、邱福、薛祿一班戰將，與次子高煦，皆能爭慣戰，力敵萬人。朝廷將士照冊點名，雖有數百餘員，及至臨陣，卻無一人能挺身力戰。唯瞿能父子，方算得好漢，又獨力難支，所以往往失利。明春大舉，必須舉選幾員名將，搴旗斬將，方可成功。」黃子澄深以為然，因與齊泰商量，又薦武定侯郭英，安陸侯吳傑，越雋侯俞通淵，都督平安、胡觀，請旨俱著會兵真定，以征燕。又請旨賜李景隆斧鉞旌旄，加階進級，使得一意專征，節制諸將。朝廷俱準了，例下旨來，各各奉行。中官領了敕書、斧鉞旌旄，往賜景隆。不期渡到江中，忽然風雨大作，浪顛舟覆，將所賜之物，盡沒於水。人人見了，皆知為不祥之兆，祇得另備諸物，遣別官往賜。景隆見進階太子太師，又受斧鉞旌旄，得專生殺，一發驕恣起來。及過了新春，又交四月，不得住在德州觀望，祇得發兵。前至河間，遍傳檄文，會郭英、吳傑等眾將，期於白溝河，合勢征燕。
　　燕王探知，因率兵將，進駐固安。道衍奏道：「燕雖連勝，卻是宋忠、耿炳文、李景隆一輩無謀之人，故所向無前。今朝廷會集名將，合勢同進，卻非前比。大王須命眾將，鼓勇勵志，方能克敵。若輕覷之，必有小失。」燕王道：「國師之言是也。然據寡人看來，李景隆志大無謀，又喜自專，因是無用之物；郭英雖係名將，然今老邁，定退縮而不敢前；平安雖英勇善戰，卻剛愎自用，無人幫助，不足畏也；至於胡觀，驕縱不治；吳傑、俞通淵懦而無斷，皆匹夫耳，無能為也。所以敢來者，恃其兵眾耳。然兵眾豈可恃戰？不知兵眾則易亂，擊前則後不知，擊左則右不應。既不相救，又不相聞，徒多何益。欲如古人之『多多益善』者，能有幾人。況彼將帥不專，而政令不一，紀律縱馳，而分數不明，皆致敗之由也。甲兵雖多，何足畏哉！諸君但秣馬厲兵，聽吾指揮，吾取之，如拾芥耳。」眾將皆踴躍道：「大王料敵如神，臣等敢不效命。」燕王大喜，遂進兵蘇家橋，列營以待。
　　李景隆一向懼怕燕王，今見朝廷敕命郭英等諸將相助，合兵進討，不覺一時又膽大起來，竟領諸軍，進次於白溝河。因命郭英、吳傑、俞通淵，各自分營，相為犄角；瞿能、平安、陸涼、滕聚眾將，俱齊集麾下。朝廷又慮景隆輕敵，復令魏國公徐輝祖，率軍三萬，以為景隆之殿。一時聚會白溝河，合兵共六十萬，連營數十里，旌旗耀日，金鼓震天。視彼燕軍，直如泰山壓卵。
　　不知燕王龍觀虎視，全不放在眼裏，竟列兩營，一營列於河南，一營列於河北，親自往來指揮眾將出戰。李景隆見燕王臨陣，也建大將旗號，立馬營前，發令道：「燕王背負朝廷，係是反叛，誰能擒來，便算頭功。」令還未曾傳完，瞿能早飛馬出陣應道：「待末將擒來，獻與元帥。」就沖過陣來。燕陣上邱福看見，忙接住廝殺。二人戰了三十餘合，不分勝敗。瞿能之子，看見父親不勝，便一馬沖出夾攻。燕陣李彬，早接住廝殺。平安看見殺得熱鬧，因大叫道：「無名小子，怎容他久戰，我來也！」燕陣上陳忠看見，便縱馬而出，接著廝殺。此時燕王在河北營裏督戰。燕營將士見程能父子與平安勇不可當，邱福三將敵他不過，一時心驚，忙著入去報知燕王。
　　時燕王正在河北，與郭英等交戰。郭英自恃老將英勇，陣上往來馳騁。忽燕陣上一個內官，小名叫狗兒，看見甚憤，因躍馬挺鎗，直刺郭英，道：「你自誇是老將，我偏要殺你。」千戶華聚亦躍馬沖出道：「老將不用汝殺，留與我殺罷。」兩員將，兩條鎗，裹住郭英。郭英雖然英勇，果非少年，殺來殺去，祇殺得個手平。燕王見了，率精兵從左右夾擊，遂殺了數千人，生擒了都指揮何清。南陣上虧得吳傑、俞通淵兩支兵護持，郭英終是老將，久戰不敗，故不致大失。
　　燕王忽聞報河南失利，燕兵被殺甚眾，忙忙率兵來救。奈天色已晚，日漸黃昏，分辨不出對手，祇取巧便砍，乘空便殺，箭射來，撞著的受傷，砲打去，遇著的被害，你不肯休，我不肯罷，直殺到入夜，彼此俱看不見，方各鳴金收軍回營。檢點兵馬，互相殺傷，兩下相當，也算不得輸贏。燕王因問道衍道：「今日殺傷相當，算不得勝負。南兵勢大，明日一戰，如何得成功，令他喪膽？」道衍道：「南兵不獨勢大，而瞿能父子與平安，皆係戰將，欲一戰而令他喪膽，也不容易。」燕王道：「若如此說，卻將奈何？」道衍道：「吾聞朝氣銳，暮氣衰，兵家之常也。大王若能鼓舞將士，朝氣暮氣，始終不衰，則明日一戰成功矣。」燕王聽了，遂激勵諸將道：「劍不利不能斬蛟，箭不力不能穿孔。明日與南軍血戰，一日若不大破南軍，誓不還營。」諸將皆應道：「願效大王之命。」
　　燕王遂勞賞將士，秣馬待旦。到了天明，令張玉將中軍，朱能將左軍，陳亨將右軍，房寬為先鋒，邱福為後繼，共率馬步十餘萬，盡渡過白溝河，直壓南營。又令高煦率精奇左右策應。自卻總兵督陣。南陣上瞿能見燕兵渡過河來，大怒道：「你是甚麼英雄，敢逼近我營？不要走，叫你認得我瞿將軍。」遂提刀殺去。房寬正遇著，忙接住廝殺。兩將戰了二十餘合，房寬正難招架，忽平安與瞿能之子分做兩翼，又夾攻將來。房寬還抖擻精神，要極力抵擋。當不得眾將士，見南軍勢大，漸漸披靡下來，故房寬獨力難支，遂敗下來。瞿能父子與平安，乘勢追殺了數百餘人。張玉將中軍兵正進，忽見房寬敗陣，忙報知燕王。燕王即麾親隨精銳數千，直欲突人南軍。張玉中軍，並朱能左軍，陳亨右軍，見燕王先馳，忙督兵齊進。燕王突至陣前，見瞿能與平安、俞通淵、陸涼，列陣甚堅，未易沖突，遂先率精勇七騎，馳擊以試之。瞿能見燕王輕身而出，恐有奇計，不敢出應，但以砲石禦之。燕王以七騎馳擊，見無動靜，麾眾前突，乃突至前，見砲石交下，又復退回。退回無恙，仍又揮眾前突。且進且退，如此者數十次，兩下殺傷甚眾。南軍飛矢如雨，燕王全不懼避，故飛矢每每射中燕王之馬。戰不半日，燕王換過了三次馬。燕王被射中了三次，而回箭射之，已不知射倒了許多南軍。再欲射時，而所帶三服箭皆已射完，祇得提劍奪擊。此時燕陣眾將，見燕王如此血戰，誰敢不努力向前。故南陣戰將，皆有對頭廝殺。祇殺得陣雲滾滾，殺氣騰騰。
　　瞿能看見燕王馬經屢換，箭已射盡，所揮之劍，劍鋒又已擊缺，漸漸往後退出，因叫道：「燕王倦矣，不趁此時擒之，更待何時？」遂提刀縱馬趕來，道：「背負朝廷的逆賊，哪裏走？我瞿將軍來也！」燕王看見，急呼眾將，而眾將皆在陣上酣戰。欲要自戰，而劍鋒又缺，喫了一驚，祇得策馬繞著一帶長堤而走。不期跑到堤盡頭，那堤高有五尺，戰馬又乏，一時跳不上去，後面瞿能又緊緊追來，十分緊急。祇因這一追，有分教：
　　　　八面威風，不及百靈相助。
欲知明白，再聽下回分解。
