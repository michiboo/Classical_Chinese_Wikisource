
　　再說張昺疏到了京師，朝廷果差一個內官賫詔來，坐名捉拿護衛官屬。又敕張昺、謝貴協同捉拿，不許走漏一人。張昺、謝貴得旨，便將北平城中護衛兵馬，並屯田軍士，俱調來布列城中，暗暗圍著王府。又恐怕王城中有兵突出，復於端禮等門，盡將木柵塞斷，甚是嚴謹。但未奉詔擒王，不敢逼入王宮，祇日夜提防。而燕府中，祇稱王病，不開讀詔書，內臣不敢拿人。捱了數日，見燕府祇是如此，內臣急了，祇得與張昺、謝貴商量道：「詔書原敕王自拿官屬付我，而王祇託病，不開讀詔書，我輩豈敢妄動。」三人祇得又同飛疏，奏報朝廷。
　　朝廷又降下密敕與衛官張信，敕他乘入衛之便，手執燕王。張信接了密敕，大驚道：「朝廷殊無分曉，燕王何人，我一衛官，怎能手執？」又係密敕，不敢與人商量，祇得告知母親。其母甚是賢智，因說道：「此事斷不可行。汝父在日，常說天下的王氣，在於燕分。故今燕王所為所行，豁達大度，有王者氣象。妾聞王者不死，豈汝所能手執？若從密敕，輕舉妄動，徒自取滅亡耳。」張信道：「若不執王，何以繳此密敕？朝廷問罪，禍亦不免。」其母道：「不如轉視為福，密告於王。王無禍，則汝亦無禍矣。」張信細細忖度，知母言為是。遂暗懷密敕，走到燕府，要見燕王。府中人辭以王病，不敢通報。張信道：「我之要見王，非我私自要見，乃奉朝廷密敕要見。就病在床，也須一面。」府中人祇得通報，就引他入去。燕王見張信奉敕來見，不知何意，愈加裝出許多病態。張信見了，拜伏於地道：「微臣犬馬之誠，實在殿下。殿下不必瞞臣，有事當與臣商之。王若必以臣為不誠，過加疑忌，則臣奉有密敕，在此執王，王須就執。」一面說，一面懷中就取出密敕，呈與燕王。燕王看了，真是密敕，忙忙起來，用手挽扶張信道：「賢卿救我一家性命，何以報德？」張信道：「君臣何言報也。但事急矣，願大王早為之計，遲則恐有變。」燕王點首道：「卿言是也。可暫退，即當舉義，決不使朝廷累你。」張信因退出去。
　　燕王召道衍入宮，將密敕與他看了，遂問：「今用何計？」道衍道：「今大王不必問矣，年至四十，髯已過臍，將士聚集，兵馬訓練，錢糧充足，七月交秋，天時已至，朝廷一詔二詔，人事又迫，此時不舉義，更待何時！」燕王大喜，遂召張玉、朱能入宮，諭以舉義當從何起。朱能道：「士衛兵馬，雖布滿城中，不過虛張聲勢而已。大王起義之日，祇消臣帶護衛一二百人，先擒張昺、謝貴來，斬首祭旗，則其餘自驚散矣。」道衍道：「將軍以兵擒之，不如以計捉之。」朱能道：「國師有何計策？」道衍道：「祇須依詔書將所逮官屬收下，命謝貴、張昺入宮付之。彼一入宮，須如此如此擒之。」燕王大喜，遂傳出令旨，稱說病癒，約壬申日親御東殿，將來逮護衛官屬，照坐名拿下，召謝貴、張昺入宮，查明交付內宮，以復明詔。正傳旨間，忽殿之前檐，墮下一片瓦來，跌得粉碎。燕王見了，不悅道：「莫非此舉不祥？」道衍道：「此大吉之兆，非不祥也。」燕王道：「何以言之？」道衍道：「舊瓦碎，欲殿下易黃瓦耳。」燕王方纔大喜。
　　到了壬申這日，燕王清晨出來，坐於東殿，暗暗埋伏精兵於殿旁之兩廡，然後大集王府官僚，傳出令旨，召布政張昺、都指揮謝貴入宮，交付朝廷所逮官屬。張昺、謝貴以為兵馬圍繞王府甚眾，燕王計窮，詐病不能了局，故不得已而交付所逮官屬，遂信為實情，昂然而入。走到殿前，望見殿上燕王，雖然病癒，卻尚倚杖而坐，祇得朝見。朝見過，因奏道：「前奉朝廷明詔，坐名逮護衛並官屬人等，今又奉殿下令旨，捉拿交付臣等，故臣等特來朝見領去。」燕王道：「你要拿人麼？這個容易。」將頭一舉，近侍就大呼道：「護衛何在，有旨拿人。」殿上祇傳得一聲，兩廡下早湧出二百精兵來。有許多跑到殿前，將張昺、謝貴綁縛起來；又有許多走到殿上，將長史葛誠拿將下去。三人被擒，忙大叫道：「此係朝廷明詔所為，與臣等何干？今殿下加罪臣等，莫非殿下之病尚未痊癒？」燕王大怒，因將所倚之杖，投於地上，大罵道：「我有何病，不過為你一班奸臣所逼耳！」張昺道：「殿下今日倚著伏兵，誘殺臣等，但恐朝廷聞知殿下擅殺欽命大臣，怎肯干休！那時大兵臨國，恐大王悔之晚矣。」謝貴道：「一時之怒，終身之禍，大王須三思而行。莫若姑留臣等，尚可挽回。」燕王道：「寡人大兵，就要南下，朝廷救死不暇，焉敢加予。今先斬汝三奸人之首，懸之藁街，曉諭滿城奸人，使他知警。留之何用！」因叱校尉，把三人推出斬首。
　　就要發兵去奪北平城九門，忽官僚中閃出一人，俯伏殿前，大聲痛哭道：「大王斬此三人，禍不久矣。」燕王視之，乃伴讀余逢辰也。因罵道：「迂儒！寡人今日起義，乃大吉之期，為何哭泣，說此不祥之語！」余逢辰道：「臣見大王所為非禮，又有三大不可，故一時激切言之。至於吉不吉，祥不祥，不暇計也。」燕王道：「有甚麼『三大不可』？」余逢辰道：『朝廷，君也；大王，臣也。以臣殺君之臣，名分必有傷，此一大不可也。朝廷所有，天下也；大王所據，不過一隅。以一隅而欲抗衡天下，勢力不敵·此二大不可也。朝廷不加兵，而以詔敕勸戒，仁義也；大王不謝過，而擅殺命臣，暴虐也。以暴虐而欲加仁義，人心必不服，此三大不可也。有此三大不可，故臣但見為取禍，不見為舉義，乞大王加察。」燕王聽了，又罵道：「腐儒！祇知死泥虛名，不知深思實義。寡人乃高皇帝嫡親第四子，以上三皇兄皆薨逝，則高皇帝之天下，原寡人之天下，孰當為君，孰當為臣。天下雖大，而一小子與兩班書生，豈能用之？寡人一隅縱小，明日兵出，不異漢之席捲三秦，勢力又安在哉？若其不一年而廢削五皇叔，今又兵圍寡人，仁義乎？暴虐乎？寡人遵祖訓，今日先誅此三奸，明日再舉兵向關，盡除君側之奸，使朝堂肅清，跡雖似乎暴虐，實大聖人之真仁義也。汝腐儒拘謹固執，安能知之！此等腐儒，留在世間，誤天下蒼生不少。」因命校尉，亦推出斬首。
　　隨即令張玉、朱能，領兵擒捉圍繞王城將士，並分奪省城九門。二將奉旨領兵突出，正要擒捉圍城將士，不料圍城將士，聽見燕王殺了張昺、謝貴，大家心慌膽碎，一齊散去。及二將領兵突出王城，已不見一人。正欲分奪九門，忽見一將，領著千餘人，竟奔府城而來。原來來的這將叫做彭二，也是一個都指揮，與謝貴同一營。聽得謝貴被燕王誘去要殺，不勝憤怒，忙傳號令，招呼兵將，要攻入王城去救。不料將士不齊心，一時招呼不來，招得半晌，止招得千餘人，遂領了竟奔王城而來。恰遇著張、朱二將領兵而來，彭二一馬當先，大叫道：「燕王藩臣，敢於擅殺天子命吏，已犯大逆之罪。汝臣下之臣，復助紂為虐，其罪更當何如？」朱能大怒道：「燕王舉義靖難，汝等一輩為難奸臣，不殺何為！」因舉鎗劈面刺來，彭二忙側身躲過，亦舉鎗還刺。朱能初出王城，正要賣弄英雄，鬥了數合，就乘空大喝一聲「著」，將彭二刺死於馬下。眾兵見彭二刺死，早紛紛逃散。及張、朱分奪九門，九門將士，早有八門自知力不能敵，皆拱手而降。唯西直門守將堅持不下，有人報知燕王。燕王復遣指揮唐雲，傳諭守將：「汝毋自苦，朝廷已聽燕王自製一方矣，汝為誰守？」守將信之，遂亦降燕。燕王一舉義，誅了五臣，奪了九門，滿心歡喜，遂與道衍商量後事。祇因這一商量，有分教：
　　　　征誅得計，仁義抱慚。
不知後事如何，且看下回分解。
