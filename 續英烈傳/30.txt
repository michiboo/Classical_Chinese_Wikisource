
　　當時程濟等九人，隨建文帝到後湖邊，正欲尋船渡去，忽見一個道士，駕著一隻船在那裏觀望，看見建文帝眾人走近，忙叫人將船撐到岸邊，自立在船頭上迎請建文、眾人上船。到了船中，建文坐下，就問道士道：「汝是何人？怎知我到此，卻艤舟相待？」道士跪下奏道：「臣乃神樂觀道士。前蒙太祖聖恩，賜名王昇。昨夜三更，夢見太祖萬歲爺，身穿大紅龍衣，坐在奉天門上，叫兩個校尉，將臣縛至御前，詰問道：『汝為提點，職居六品，皆皇恩也，何不圖報？』臣應道：『臣雖犬馬，豈不感恩，但愧身為道士，欲報無門。』萬歲爺道：『汝既思報，明日午時，今上皇帝要親幸你觀中，你可艤一舟，至後湖鬼門外伺候。迎請到觀，便可算汝之報。汝能殷勤周旋，不致漏泄，則後福無邊；倘不奉吾言，定遭陰殛。今且赦汝。』因命校尉解縛臣，始驚醒。是以知陛下駕臨，故操舟伺候也。」建文聽了，感泣不勝。不多時，船到太平堤邊，一同上岸。道士王昇在前引路，君臣們散步隨行。走到觀中，時已薄暮。坐不多時，楊應能、葉希賢等十三人也來了，查一查，共是二十二人。建文道：「今日滄桑已變，君臣二字，祇合藏之於心，不可宣之於口。我既為僧，自有僧家的名分。向後但以弟子稱師，師便尊矣，其餘禮節，一概勿拘，方便於往來。」程濟道：「師言是也。」眾人皆捨泣受命。程濟又道：「從亡，因眾人戀主之心；倘相從而惹是非，不如不相從之為安也。眾人既要相從，須斟酌定相從之行藏蹤跡，方不致人之疑。」建文道：「此言有理。」因酌定楊應能、葉希賢兩個和尚與程濟扮做道人。此三人隨師同行同止，頃刻不離，以防禍患。馮㴶、郭節、宋和、趙天泰、王之臣、牛景先六人，各更名改號，往來道路，給運衣食。其餘則遙為應援，不必拘也！議定同宿觀中。按下不題。
　　且說燕王戰敗了徐輝祖，正打點入宮，忽見宮中火起，遂忙率眾，入宮救火。救滅了火，忙問：「建文何在？」皆稱赴火死矣。燕王不信，親於火中檢看。一時不見屍骨，再三查問，內官因撿出皇后的屍骨，指著道：「這不是？」燕王方纔信之，因哭道：「小子無知，何至此乎？」
　　燕王正清宮未了，早有谷王橞，安王楹，及文武大臣，上表請正大位。燕王初也遜謝，後見勸進者多，遂於六月十七日，親御奏天殿，登了皇帝的大位，改元永樂，復周王橚、齊王槫的爵土，命翰林侍讀王景，議葬建文之禮。王景議了，奏道：「建文雖為奸臣所惑，不為親親，然實係太祖高皇帝所立，已臨蒞天下四載，天下咸稱其仁，乞仍葬以天子之禮為宜。」永樂君從之，遂降旨敕有司，以天子之禮葬之。又揭齊泰、黃子澄等奸臣，榜於朝，以完其誅奷之案。因眾奸逃去，又懸賞格於朝，有能擒獲奸臣者，重賞加官。自賞格一懸，而用事於建文的一班臣子，皆紛紛擒至。尚書齊泰被執到京，永樂君問道：「汝今倘能遣張昺、謝貴來監朕麼？」齊泰無語，因命族誅之，妻發教坊司為娼。太常卿黃子澄逃至蘇州，欲航海借兵，被太倉百戶湯華擒至。永樂君痛恨之，問道：「謀削奪諸王是汝麼？」亦命族誅之，子侄共六十五人，妻妹皆發教坊司為娼。右副都御史練子寧，被臨海衛指揮劉傑擒至，永樂君問道：「當日參，朕當陛不拜，敕法司拿者是汝麼？」練子寧道：「可惜先皇不聽臣言！若聽臣言，豈有今日？」永樂君大怒，命牽出碎磔之，族誅其宗一百五十人。兵部尚書鐵鉉，亦被擒至。永樂君道：「為君自有天命，天命在朕，人豈能違？當日濟南鐵閘，不過成汝今日之死，於朕何傷？」鐵鉉道：「人誰不死？死於忠，快心事也，勝於篡逆而生多矣！」因昂然反背立庭中，永樂令其轉面反顧，鐵鉉不肯，道：「無面目對篡逆也！」永樂大怒，令人去其耳鼻。鉉亦不顧，永樂愈怒，復令人碎分其體，鉉至死罵不絕口。禮部尚書陳迪，邢部尚書暴昭，皆被擒至，俱嫚罵不屈，同受慘刑而死。
　　燕兵初破金川時，宮中火起，盡道上崩。方孝儒聞知，即??衰麻日夜號哭。及永樂君懸了賞格，鎮撫伍雲，將方孝儒繫了，獻至關下。永樂君見其衰絰，因問道：「汝儒者也，宜知禮。朕初登大寶，你服此衰麻，何禮也？」孝儒道：「孝儒先皇臣也，先皇遭變崩逝，孝儒既食其祿，敢不哭臨！至於殿下登大寶，孝儒不知也。」永樂默然，命繫於獄。左右侍臣問道：「方孝儒奏對不遜，陛下何不殺之？」永樂君道：「朕在北平發兵南下時，姚國師再三奏道：『方孝儒好學篤行人也。金陵城下，文武歸命之時，彼必不降而犯上，懇求勿殺之。若殺之，則好學之種子絕了。』朕已應承，故今捨容之，姑命繫獄，以觀其後。」過了幾日，朝廷要頒即位詔於天下，命議草詔之人。在延臣子，皆說道：「此係大製作，必得方孝儒之筆為妙。」永樂因命侍臣，持節於獄中，召出孝儒。仍是衰麻而陛見，悲慟之聲徹於殿陛。永樂見了，親自降榻而慰道：「朕為此舉，初意本欲效周公輔成王耳。奈何成王今不在矣，故不得已，而受文武之請，以自立。」孝儒道：「成王既不在，何不立成王之子而輔之？」永樂道：「朕聞國利長君，孺子恐誤天下。」孝儒道：「何不立成王之弟？」永樂道：「立弟，支也。既支可立，則朕登大位，豈不宜乎？且此乃朕之家事，先生無過。若今朕既即位，欲詔告天下，使眾咸知。此豈小故，非先生之筆不可也，可勉為草之。」因命左右授以筆札。孝儒大慟，舉筆投於地下道：「天命可以強行，武功可以虛耀，祇怕名教中一個篡字，殿下雖千載之下，也逃不去！我方孝儒，讀聖賢書，操春秋筆，死即死耳，詔不可草！」永樂大怒道：「殺汝一身何足惜，獨不顧九族乎？」孝儒道：「義之所在，莫說九族，便十族何妨！」哭罵竟不絕口。永樂怒氣直沖，遂命碎磔於市，復詔收其九族，坐死者八百七十三人。昔有人題詩，痛之道：
　　　　一個忠臣九族殃，全身遠害亦天堂。
　　　　夷齊死後君臣薄，力為君臣團首陽。
　　永樂既殺了方孝儒九族，忽見欽天監密奏道：「臣夜觀天象，見文曲星犯帝座甚急，陛下當防之。」永樂聞奏，暗想：「降服之臣，何人可疑？」忽想起昔年袁忠徹細相景清之相，曾說他身矮聲雄，形容古怪，為人必多深謀奇計，叫我當防之。莫非是此人慾犯我！到明早視朝之時，群臣皆在，獨景清一人著緋衣。永樂愈疑之，遂命左右擒之，抄其身，暗藏短劍一口，欲以刺帝。永樂大怒，命擒出剝皮，實以草，繫於城樓上。一日，永樂駕過之，忽索斷，景清之皮，墜於駕前，行三步為犯駕狀。其神遂入殿庭為厲，永樂愈怒，命族誅之，並籍其鄉。
　　當時忠臣被殺之外，還有侍郎黃觀。領朝命徵兵上江，後聞得燕王已渡江正位，自恨大事已去，乃朝服東向再拜，拜畢投江而死。妻翁氏，在京師聞朝廷有旨，將給配為象奴，翁氏遂攜二女，亦投水死。翰林王叔英，徵兵廣德，聽得燕兵已入京城，暗想徵兵亦無用矣，乃沐浴其衣冠，望闕再拜，拜畢又書一聯道：「生既久矣，深有愧於當時；死亦徒然，庶無慚於地下。」書畢，自縊而死。妻亦縊死，女投井死。他如各省官員，並御史曾鳳韶，及臨海樵夫，盡節而死者，一筆如何能寫得盡？祇因永樂這一除異己之臣，有分教：
　　　　柯校既剪，漸及根株。
不知後事如何，且看下回分解。
