
　　當時燕王見道衍去了，然後宣宗泐上殿，賜坐賜茶，又宣近前，密語道：「國師，這位道友哪裏人氏？是何法號？甚不尋常。但此間屬目之地，寡人不便領教。敢煩國師，為寡人道意，得能辱臨敝國，則厚幸矣。」宗泐道：「此人俗家姓姚，名廣孝，法名道衍，長洲縣人。實抱經濟之才，可備顧問。既蒙殿下令旨，當圖機會，送至貴國。」燕王喜道：「如此則國師之賜也！是必留意，不可忘了。」宗泐領了令旨，起身辭出。燕王也就發駕去了。
　　宗泐回來就將燕王旨意，細細與道衍說了。道衍歡喜，因又歎息道：「老師在上，不是弟子好為倡亂。因看燕王天生一個王者，如何教他不有天下！」宗泐也歎息道：「天心氣運如此，你我祇好應運而行，豈可強勉？此事當圖一個機會為之。」
　　過了數日，恰好太祖夙病初起，坐在便殿，有旨召宗泐入侍。宗泐奉旨入朝，賜坐殿上，講談許多佛法。太祖大喜，因說道：「治天下，固有聖人之道，然佛法微妙，亦不可不聞。朕諸子俱分封在外，雖賢愚不等，未有不教而善者。卿秉教沙門，如有高僧能助教者，可薦數人來，待朕分遣諸王，使他們聞些佛法也好。」宗泐領旨退出。過了數日，就舉幾個高僧，分薦各地，因將道衍薦作北平慶壽寺住持，入侍燕王。
　　不數日，奉了聖旨，道衍拜謝宗泐，揚揚得意，竟往燕地而來。到了燕國，便報名來朝見燕王。燕王聞知大喜，因想：「這和尚瘋瘋癲癲，有些自恃。如今若厚意待他，恐他一發狂妄，且挫他一挫，看他如何。」遂宣他進見，並不加禮。道衍也不放在心上。雖然做了住持，全不料理佛事，祇瘋瘋癲癲，到處遊戲。
　　一日燕府有一個心腹指揮，姓張名玉，是河南祥符人。在元時曾做過樞密知院。後元君北遁，歸順太祖。生得虎頭燕頷，智勇兼備。太祖愛之，因燕王分封北平，與胡相近，邊防要緊，故賜與燕王，練兵防守。燕王知其為人，遂待以心腹。這日，有酒在慶壽寺請客。客散了，張玉問道：「我在這寺裏半日，住持是誰，何不來見我？」管事僧答道：「住持法名道衍，有些瘋癲，每日祇是遊行，寺中應酬之事，全不管帳。因他是皇帝差來的，無人敢說他。」張玉道：「就是皇帝差來，不過是一個和尚，如何這等大？可叫他來見我。」管事僧道：「如今不知往哪裏去了。」說完，祇見道衍偏袒一領破衣，歪戴一頂僧帽，高視闊步，走進寺來。管事僧看見，忙迎著說道：「燕府張爺在此，老爺禮當接見。」道衍道：「燕府張爺，想是張玉了。他是個豪傑，我正要見他。」遂走進殿來，對著張玉拱手道：「張老先請了。」張玉此時聽見叫他名字，又說他是豪傑，心下已有幾分聳動，因假怒道：「你大則大不過是一個和尚，文不能安邦，武不能定國，如何這等放肆？」道衍笑道：「你這老先兒，也算是一個人物，怎麼不達世務？我雖是一個和尚，若無隆中抱負，渭水才能，也不到這裏來做住持了。」張玉聽了，忙離席施禮道：「老師大才，傾慕久矣。此特戲耳。」說罷，二人促膝坐談。道衍文談孔孟，武說孫吳，講得津津有味。把一個張玉說得心花都開，連連點頭道：「我張玉閱人多矣，從未曾見如老師這等學問。明日當與千歲說知，自有優待。」遂別了道衍。
　　到次日來見燕王，說道：「殿下日日去天下求訪異人，如今有一個異人在目前，怎不刮目？」燕王道：「誰是異人？」張玉道：「慶壽寺住持道衍。臣昨日會見，談天說地，真異人也。」燕王道：「此僧寡人向亦知他，故招他到此。但他瘋瘋癲癲，恐他口嘴不穩，惹出事來，故暫時疏他。」張玉道：「此人外雖瘋癲，內有權術，非一味瘋癲者，決不至敗事。殿下不可久疏，恐冷賢者之心。」燕王點頭道：「是。」因命人召道衍入內殿相見。燕王問道：「張玉說你有文武異才，一時也難驗較。寡人聞古之聖賢，皆明易理。你今既擅多才多藝，未知能卜乎？」道衍道：「能卜。臣已知殿下要臣卜問，現帶有卜問之具在此。」隨於袖中取出三個太平銅錢，遞與燕王道：「請殿下自家禱祝。」燕王接了銅錢，暗暗禱祝了，又遞與道衍。道衍就案上連擲了數次，排成一卦，因說道：「此卦大奇！初利建侯，後變飛龍在天。殿下將無要由王位而做皇帝麼？」燕王聽了，忽然變色，因叱道：「你這瘋和尚，不要胡說！」道衍又戲癲癲答道：「正是胡說。」也不辭王，竟要出去。燕王道：「且住！寡人再問你，除卜之外，尚有何能？」道衍笑道：「三教九流諸子百家，無所不知，任殿下賜問。」此時天色寒甚，丹墀中積雪成冰，燕王因說道：「你這和尚專說大話，寡人且不問你那高遠之事，祇出一個對，看你對得來否？」道衍又瘋瘋癲癲的道：「對得來，對得來。」燕王就在玉案上親書兩句道：
　　　　天寒地凍，水無一點不成冰
書畢，賜與道衍。道衍看見笑了笑道：「包含著水字加一點方成冰字，這是小學生對句，有何難哉！」因索筆即對兩句，呈與燕王道：
　　　　國亂民愁，王不出頭誰是主？
燕王看見，王字上加一點，是個主字，又含著勸進之意，心內甚喜。但要防閑耳目，不敢招攬，假怒道：「這和尚一發胡說，快出去罷。」道衍笑道：「去，去，去！」遂搖搖擺擺，走出去。
　　張玉暗暗奏道：「殿下心事，已被這和尚參透。若祇管隱諱，不以實告，豈傾心求賢之道？」燕王道：「參事已至此，料也隱瞞不得。」遂於深夜，悄悄召道衍入內殿，對他實說道：「寡人隨皇上東征西戰，立了多少功勞。若使懿文太子在世，他是嫡長子，讓他傳位，心也還甘；今不幸薨了，自當於諸子中擇賢繼立，如何卻立允炆一小子為皇太孫，寡人心實不平。皇上若不諱，寡人決不能株守臣子之位。賢卿前在京，初見時即說以白帽相贈，寡人細思，今已為王，王上加白，是一皇字。昨又卜做皇帝，未知賢卿是戲言，還是實意？」道衍因正色道：「國家改革，實陰陽升降一大關，必經幾番戰戮，而後大定。唯我朝一驅中原，而即歸命，於理察之，似有一番殺戮在後，方能泄陰陽不盡之敗氣。今觀外患，似無可虞，故皇上不立殿下，而立太孫，正天心留此以完氣運也。故臣敢屢屢進言。若以臣為戲，試思取天下何等事，殿下何如主，臣何如人，焉敢戲乎！」燕王聽了，大喜道：「賢卿所論，深合寡人之心。但恐寡人無天子之福，不能上居天位耳。」道衍道：「以臣觀殿下，明明是天子無疑。殿下若不信，臣薦一相士，殿下試召他來一相，便可決疑矣。」燕王道：「相士是誰？」道衍道：「相士姓袁名珙，號柳庄，風鑒如神。」燕王道：「寡人亦久聞其名，但不知遊於何地，召之未必肯來。」道衍道：「這不難，目下國中逃軍最多，祇消命長史出一道勾軍文書，差幾個能事人役，將文書中串人袁珙名字，一勾即來，誰敢阻擋。」
　　燕王大喜，遂命長史行文，差人往南方一帶去勾攝。原來袁柳庄名重天下，人人皆知，差人容易訪問。去不多時，即將袁柳庄勾到燕國。燕王想道：「道衍既薦袁柳庄，自是一路人；我若召他相見，他自然稱讚，如何辨得真假。莫若我私行，去試他一試，看他如何？」遂先命一個心腹侍臣，引袁柳庄在酒肆中飲酒。又在宿衛軍士中，選了九個相貌魁梧的。自家也取軍士的衣服穿了，與九人打扮做一樣，共湊成十人，一同步行到酒肆，就坐在袁柳庄對面喫酒。袁柳庄忽然抬頭看見，喫了一驚，忙起身看著燕王道：「此相，帝王也。如何在此，莫非是燕王麼？」因拜伏於地道：「殿下他日貴不可言，不宜如此輕行。」燕王假驚道：「你這人胡說，我十人皆宿衛長官，甚麼殿下！」袁柳庄又抬頭一看道：「殿下不要瞞我。」燕王笑一笑，就起身去了。不多時，即召袁柳庄入見，因問道：「寡人之相，果是如何？汝當實言，不可妄讚。」袁柳庄道：「殿下龍形鳳姿，天高地闊，額如圜壁，伏犀貫頂，日麗中天，五嶽附地，重瞳龍髯，五事分明，二肘若玉，異日太平天子也。」燕王道：「汝之稱許，雖不盡妄；但天子之言，則未足深信。」袁柳庄道：「殿下若果應天子之相，請自看腳底有兩黑痣，文盡龜形，方知臣言不妄。」燕王喜道：「寡人足底，實有兩黑痣，從無人知。卿論及此，真神相也。但寡人如今守王位，何時能脫？」袁柳庄道：「必待年交四十，須過於臍，方登大寶。」燕王大喜道：「若果如卿言，定當厚封。」賞賜千金，命出不題。
　　且說燕王原有大志，時時被道衍聳動，又經袁柳庄相得如神，便滿心歡喜，決意圖謀。因命心腹臣張玉、朱能，暗暗招軍買馬，聚草屯糧。祇候太祖晏駕，便行好事。時時差人入京察聽。
　　此時天下太平。太祖雖則慮皇太孫不能常有天下，卻見他仁孝異常，十分愛他，竟為他圖謀萬全。一日視朝，因問各邊將官名姓。兵部對答不來，太祖又問道：「諸臣中也有知道的麼？」祇見禮部主事齊泰出班，將各邊名姓，一一奏明，不遺一個，又且隨並方略陳之。太祖大喜，就陞齊泰為兵部尚書。因顧謂皇太孫道：「朕事事都為你處置停當，你祇消安享太平。但要修身齊家，敬承天命。」
　　皇太孫叩頭謝恩退出。因思皇祖之言，不覺憂形於色。就坐在東角門躊躇，適遇太常卿黃子澄走過。這黃子澄，曾為皇太孫侍讀過。看見了，遂問道：「殿下為何在此，有不悅之色？」皇太孫道：「適纔皇祖聖諭，說事事為孤處置停當，遺孤安享，真天高地厚之恩。但孤思之，尚有一事未妥，孤又不便啟奏。」黃子澄道：「何事？」皇太孫道：「方今內外，俱安無事，獨諸王分封太侈，又擁重兵，加以叔父之尊，倘不肯遜服，何以制之？」黃子澄道：「昔漢文帝分封七國，亦過於太侈，太傅賈誼痛哭流涕上書，言尾大不能掉，後來必至起釁。文帝不聽，至景帝朝，吳王鼻果警蹕出入，謀為不道。賴晁錯劃策，漸漸消奪寖弱。後雖舉兵，便易制也。此前事也，異日若有所圖，當以此為法。此時安可言也！」皇太孫聽了，方歡喜道：「先生之言甚善，孤當佩之於心。」說罷，各各回去。祇因這一語，有分教：
　　　　君親無仁義之心，骨肉起嫌疑之釁。
不知後事如何，且看下回分解。
