
　　詩曰：
　　　　治世從來說至仁，至仁治世世稱淳。
　　　　誰知一味仁之至，轉不如他殺伐神。
　　又曰：
　　　　稱帝稱王自有真，何須禮樂與彝倫。
　　　　可憐正統唐虞主，翻作無家遁逸人。
　　嘗聞一代帝王之興，必受一代帝王之天命，而後膺一代帝王之歷數，決無僥倖而妄得者。但天命深微，或揖讓而興，或征誅後定，或世德相承，或崛起在位。以世俗論之，或驚以為奇，或詫以為怪。不知天心之所屬，實氣運之所至耳。必開天之聖主，名世之賢臣，方能測其秘密，而豫為之計，若諸葛孔明未出茅廬，早定三分天下是也。遠而在上者，凡二十一傳，已有正史表章，野史傳誦，姑置勿論。單說這明太祖，姓朱，雙名元璋，號稱國瑞。祖上原是江東句容朱家巷人，後父母遷居鳳陽，始生太祖。這朱太祖生來即有許多奇兆，果然長大了，自生出無窮的帝王雄略，又適值元順帝倦於治國，民不聊生，天下塗炭，四方騷動，這朱太祖遂納結英雄豪傑，崛起金陵，破陳友諒於江右，滅張士誠於姑蘇，北伐中原，混一四海，遂承天命，即了大位。開基功烈，已有《英烈正傳》傳載，茲不復贅。惟即位之後，興禮樂，立綱常，要開萬世之基。後來生了二十四子，遂立長子標為皇太子，次子為秦王，三子為晉王，四子為燕王，其下諸子，俱各封王。這長子標既立為皇太子，正好承繼大統，為天下之主，不期受命不永，到了洪武二十五年四月，竟一病而薨。太祖心甚悼之，賜溢號為懿文太子，遂立懿文太子的長子允炆為皇太孫。這皇太孫天性純孝，居懿文太子之父喪，年纔十有餘歲，晝夜哭泣，木漿具不入口，形毀骨立。太祖看見，甚是憐他愛他，因對他說道：「居喪盡哀，哭泣成禮，因是汝為人子的一點孝心，然此小孝也。但我今既已立汝為皇太孫，上承大統，則汝之一身，乃宗廟社稷臣民之身，自有事我之大孝。況禮稱：『毀不滅性』，若不競競保守，以我為念，祇管哭泣損身，便是盡得小孝，失卻大孝也。」皇太孫聞言大驚，突然顏色俱變，哭拜於地道：「臣孫孩提無知，非承聖訓，豈識大意。今當節哀，以慰聖懷。」太祖見了大喜，因用手攙起道：「如此方好。」又將手在他頭上撫摩數遍，細細審視，因見他頭圓如日，真乃帝王之像，甚是歡喜，忽摸到腦後，見微微扁了一片，便有些不快，因歎息道：「好一箇頭顱，可惜是半邊月兒。」自此之後，便時常躊躇。又見第四子燕王棣，生得龍姿天表，英武異常，舉動行事皆有帝王器度，最是鍾愛，常常說：「此兒類我。」
　　一日，春明花發，太祖駕幸城南遊賞，諸王及群臣皆隨侍左右。宴飲了半日，或獻詩，或獻頌，君臣們甚是歡樂。忽說起皇太孫近日學問大進，太祖乘著一時酒興，遂命侍臣，立詔皇太孫侍宴。近臣奉旨而去，太祖坐於雨花山上。不多時，遠遠望見許多近臣，簇擁著皇太孫騎了一匹御馬，飛一般上崗而來。此時東風甚急，馬又走得快，吹得那馬尾，颺颺拂拂，與柳絲飄蕩相似。太祖便觸景生情，要藉此考他。須臾，皇太孫到了面前，朝見過，太祖就賜坐座旁，命飲了三杯，便說道：「諸翰臣皆稱你近來學問可觀，朕今不暇細考，且出一對與你對，看你對得來麼？」皇太孫忙俯伏於地，奏道：「皇祖聖命，臣孫允炆敢不仰遵。」太祖大喜，因命侍臣取過紙筆，御書一句道：
　　　　風吹馬尾千條線
寫畢，因命賜與皇太孫。太孫領旨，不用思索，亦取筆一揮而就，書畢獻上。太祖見其落筆敏捷，已自歡喜，乃展開一看，見其對語道：
　　　　雨灑羊毛一片氈
太祖初看，未經細想，但見其對語精確，甚是歡喜，遂命傳與諸王眾臣觀看，俱各稱譽，以為又精工，又敏捷，雖老師宿儒，不能如此，真天授之資也。太祖大喜，命各賜酒，大家又飲了數杯。太祖也欲自思一對，一時思想不出，因問諸臣道：「此對汝諸臣細思，尚有佳者否？」諸臣未及答，祇見諸王中早閃出一王，俯伏奏道：「臣子不才，願獻一對，以祈聖鑒。」太祖定睛一看，不是別人，乃第四子燕王棣也。因詔起道：「吾兒有對，自然可觀，可速書來看。」燕王奉旨，遂寫了一句獻上。太祖展開細視，卻是：
　　　　日照龍鱗萬點金
　　太祖看了，見其出語驚人，明明是帝王聲口。再回想太孫之對，雖是精切，卻氣象休囚，全無吉兆，不覺駭然道：「才雖關乎學，資必秉於天。觀吾兒此對，始信天資之學，自不同於尋常，安可強也。」因命賜酒，遍示群臣。群臣俱稱萬歲。君臣們又歡飲了半日，方纔罷宴還宮。
　　正是：
　　　　盛衰不無運，帝王自有真。
　　　　信口出天語，應不是凡人。
　　一日，太祖坐於便殿，正值新月初見，此時太孫正侍立於旁，太祖因指新月問太孫道：「汝父在日，曾有詩詠此道：
　　　　昨夜嚴灘失釣鉤，是誰移上碧雲頭？
　　　　雖然未得團圓相，也有清光遍九州。
此汝父詩也。今汝父亡矣，朕每憶此詩，殊覺慘然。今幸有汝，不知汝能繼父之志，再詠一詩否？」太孫忙應奏道：「臣孫允炆，雖不肖不才，敢不勉吟，以承皇祖之命。」遂信口長吟一絕道：
　　　　誰將玉指甲，掐破青天痕。
　　　　影落江湖裏，蛟龍不敢吞。
太祖聽了，雖亦喜其風雅，但覺氣象近於文人，不如燕王之博大，未免微微不暢。自是之後，每欲傳位燕王，又因見太孫仁孝過人，不忍捨去；況又已立為皇太孫，一時又難於改命，心下十分狐疑不決。
　　忽一日，眾翰臣經筵侍講，講畢，太祖忽問道：「當時堯舜傳賢，夏禹傳子，俱出於至正至公之心，故天下後世，服其為大聖人之舉動，而不敢有異議。朕今欲於傳子之中，寓傳賢之意，爾等以為何如？」言未畢，祇見翰林學士劉三吾，早挺身而出，俯伏於地，厲聲奏道：「此事萬萬不可！」太祖道：「何為不可？」劉三吾道：「傳賢之事，雖公而易涉於私。止好？上古大聖人，偶一為之，傳子傳孫無黨無偏，歷代遵行，已為萬世不易之定位矣，豈容變易。況皇太孫青宮之位已定，仁孝播於四海，實天下國家之大本也，豈可無故而動搖！」太祖聽了，心甚不悅，因責之曰：「朕本無心泛論，汝何得遂指名太孫，妄肆譏議。」劉三吾又奏道：「言者，事之先機也。天子之言，動關天下之禍福，豈有無故而泛言者。陛下綸音，萬世取法。今聖諭雖出於無心，而臣下狗馬之愚，卻不敢以無心承聖諭。故私心揣度，以為必由皇太孫與燕王而發也。陛下如無此意，則臣妄議之罪，乞陛下治之，臣九死不辭；倘宸衷有為而言，則臣言非妄，尚望陛下謹之，勿開國家骨肉之釁。」太祖含怒道：「朕實無心，即使有心，亦為社稷靈長計，為公也，非為私也。」劉三吾哭奏道：「大統自有正位，長幼自有定序，相傳自有嫡派。順之，則公；逆之，雖公亦私也。先懿文太子，長子也，不幸早薨，而皇太孫，為懿文嫡子，陛下萬世之傳，將從此始。如必欲捨孫立子，捨子立賢，無論皇太孫仁昭義著，難於廢棄，且將置秦、晉二王子何地耶？」太祖聽了，默然良久道：「事未必然，汝何多言若此耶？」劉三吾又哭奏道：「陛下一有此言，便恐有奸人乘間播弄，開異日爭奪殺伐之端，其禍非小。」太祖道：「制由朕定，誰敢爭奪？」劉三吾道：「陛下能保目前，能保身後耶？」太祖愈怒道：「朕心有成算，豈迂儒所知也，勿得多言！」劉三吾再欲哭奏，而太祖已拂然還宮矣。劉三吾祇得歎息出朝，道：「骨肉之禍已釀於此矣。」次日有旨，降劉三吾為博士。
　　正是：
　　　　祇有一天位，何生兩帝王？
　　　　蓋緣明有運，變乃得其常。
　　太祖由此，心上委決不下，一日坐於便殿，命中官單召誠意伯劉基入侍。祇因這一召，有分教：
　　　　天意有定，人心難逆。
欲知後來如何，且看下回分解。
