
　　詞曰：
　　　　興亡既已曰天數，殺代征誅，又是何緣故？若言戰勝方遭遇，所卜天心無乃誤。誰知一定者吾素，擾攘紛紜，無非亂其度。不然勝敗頃刻中，何以先知早回護。
　　卻說燕王既襲破了滄州，生擒了徐凱，報到德州，盛庸怒恨道：「朝廷用無能之將，不如無將！」因與鐵鉉商量道：「燕王出奇兵，暗襲滄州，必乘勝而驕，若與之戰，恐難大破。莫若聲言乏糧，移營東昌以示弱，誘其深入，然後伏兵合擊之，未有不成功者。」鐵鉉道：「移營東昌，伏兵合擊，固是妙算。但燕王善戰，麾下將士，俱皆勇猛。伏兵必須多伏精銳，合擊必須遍合英雄，方能挫其狂鋒。若突起不多，合圍單薄，擒捉不住，令其沖馳而去，豈不反為所輕。」盛庸道：「公言是也。」遂一面移營東昌，一面會合眾兵，一面聚集大兵，分列四境，祇候燕兵入境交戰之時，號砲一響，即四面圍來，合擊燕兵，生擒燕王，若有一路放走燕王者斬。分撥已定，因宰牛宴犒將士，誓師勵眾。然後又率精兵，皆城而陣，以待燕兵。
　　卻說燕王襲取滄州者，原為要震動德州，今打探得盛庸移營東昌，因大喜，謂諸將道：「盛庸亦易取耳。」諸將問道：「大王何以知其易取？」燕王道：「今盛庸無故而移營，必乏糧草。彼既乏糧而就東昌，豈知東昌素無積蓄，其何所恃乎？吾乘勝掩攻，破之必矣。」眾將軍拜服，燕王遂揮眾而進。燕兵恃其屢勝，不復提防，望見庸軍，竟鼓譟而進。不期將近營壘，忽一聲砲響，火器與矢石齊發，就如雨打來。燕兵一時不曾準備，盡皆受傷。燕王看見，喫了一驚，忙令急退。而四面的伏兵，已一層一層緊緊圍來。平安與吳傑的兵又到，與盛庸兵合做一處，就圍了數重。燕王與張玉、邱福等一班戰將，還認做是李景隆之師，一沖突便破。不期盛庸的令嚴法重，將士有進無遏，任燕將左沖右突，戰了半晌，竟沖突不開。燕王方纔著急，因揮劍力戰道：「不努力破賊，不許生還！」張玉應道：「今日正英雄效命之時，誰敢不努力！」因躍馬提刀，東西馳擊。盛庸看見燕將被圍，猶敢戰不懼，恐怕戰久走脫，復又督兵緊圍急戰。
　　張玉見南兵苦戰，皆是盛庸督戰，暗想道：「要脫此圍，除非斬了盛庸，方纔能夠。」因大喝道：「盛庸奸賊，休要逞雄，且喫我一刀！」遂舞刀直殺過來。不期盛庸貼身，皆有精勇弓弩護持，看見張玉突來，一齊放箭。張玉躲閃不及，左臂上早中了兩箭。再欲回馬，而盛庸揮眾齊上，竟將張玉斬於馬下。原來燕兵壯氣，全倚張玉，忽見張玉被斬，盡皆驚慌。又見南兵喊聲動地，砲矢如雨，受傷者眾，欲要逃走，卻又圍在垓心，無路可逃。事急了，要保性命，祇得解甲而降。
　　燕王戰到此時，四圍沖突不出，未免力疲。喜得朱能、周長兵在後隊，未曾被圍。聞知燕王困在圍中，因率一隊兵，從東北角上，奮擊救援。東北圍兵被擊的兇猛，漸漸有分開之勢，盛庸看見，因撤西南圍兵，往救東北。邱福看見，忙對燕王道：「東北上兵馬紛紜，想有外兵沖突，大王何不乘此時，率眾往東北內外夾攻，則此圍可脫。」燕王道：「東北被擊，盛庸既調西南兵往救，則東北正其屬意之地，雖夾攻之，亦未易破。莫若轉從西南，乘其不意，突然沖擊，自可出也。」邱福點頭道：「是。」燕王遂揮眾兵，發一聲喊，直攻西南。西南兵將果被撤去，圍得單薄，竟被燕王率兵將沖開而去。盛庸聽知，甚是懊惱，急急遣將來追。止殺了無數燕兵，而燕王已追之不及。盛庸心不肯甘，猶絡繹不絕的遣將來追。燕王此時人困馬乏，不復交戰，惟向北奔。
　　盛庸追兵將及，忽燕王次子高煦，領兵前來策應。看見追兵追趕燕王，迎著說道：「父王請先行，待兒擒斬追將。」因橫槊縱馬當先。追兵不知·竟擁上來，早被高煦挺槊打死了數將，又生擒了指揮常榮而去。追兵方知高煦之勇，漸漸退回。燕王勒馬看見大喜，深加讚獎道：「此兒肖我！」遂引殘兵回北平去。祇因這一去，有分教：
　　　　虎離陷阱依然猛，龍脫深淵照舊飛。
不知後來如何，且看下回分解。
