
　　　　海水動天天欲曉，曉天日炙珊瑚老。
　　　　鳳凰齊鳴百尺梧，總教飛上丹山島。
　　　　古馬莫看一騎驚，淺草青黃水痕新。
　　　　絲牽小豸當空乳，沙臥膏騶不動塵。
　　　　黃河如帶山如礪，松青月朗犬無吠。
　　　　日麗琉璃方瓦金，金貂綠綬英雄佩。
　　　　堪嗟西蜀迕天行，九地偏將妖露王。
　　　　巫雲不辨山河色，峽水空流天地春。
　　　　兜鍪重整羽林時，命輕人鮮甕頭催。
　　　　鬼門關外船行近，魯直新詩最可思。
　　卻說太祖賜券與徐達後，因封李善長太師守正文臣韓國公﹔食祿四千石。封常遇春子常茂鄭國公，李文忠曹國公，馮勝宋國公，鄧愈衛國公﹔食祿三千石。封湯和信國公，耿炳文長興侯，沐英西平侯，郭子興鞏昌侯，吳良江陰侯，廖永忠德慶侯，傅友德穎川侯，郭英武定候，朱亮祖永嘉侯，吳禎靖海侯，顧時濟寧侯，趙庸南雄侯，唐勝宗延安侯，陸仲亨安吉侯，費聚平涼侯，周德興江夏侯，陳德臨江侯，華雲龍淮安侯，胡廷瑞豫章侯，俞通源南安侯，俞通淵巂越侯，韓政東平侯，康茂才蘄春侯，楊璟諭蜀未還，遙封營陽侯﹔並食祿一千五百石。王志六安侯，鄭遇春榮陽侯，曹良臣宜寧侯，黃彬宜春侯，梅思祖汝南侯，陸聚河南侯﹔並食祿九百石。華高廣德侯，食祿六百石﹔並賜鐵券，子孫世襲。又封孫興祖燕山侯，張興祖東勝侯，薛顯永城侯，胡美臨川侯，金朝興宜德侯，謝成永平侯，吳復六安侯，張赫航海侯，王弼定遠侯，朱壽舳艫侯，蔡遷安遠侯。葉昇在蜀未回，封靖寧侯，仇成安襄侯。李新在蜀未回，封崇山侯，胡德濟東川侯。其餘諸將，各照功陞賞。又追封馮國用鄧國公，俞通海虢國公，丁德興濟國公，加封耿再成泗國公。祇有劉基初封上柱國安國公，他再四拜辭不受，曰：「臣命輕福薄，若今日受恩必折壽算，伏乞陛下俯從臣請。」太祖因他力辭，改封為誠意伯，食祿二千四百石。當晚筵宴而散。
　　過了數日，楊璟率副將李新、葉昇朝見，太祖便問偽夏明昇的事務。楊璟曰：「那明昇年止一十四歲，其罪雖輕，但為丞相戴壽專權，蠹國殘民，生黎極苦﹔況是梁王所封，是元朝餘孽。前者臣受明命，將書曉諭禍福，那戴壽公然大言，說彼西川，北有陳倉之險，東有瞿塘之固，南有漢洋之隘﹔大明幸而得志中原，何敢輕我西夏？將聖諭丟棄在地，甚是無禮。伏望陛下大振神威，肅清巴蜀。」太祖聽了大怒，便沉吟了一會，曰：「西川山水險阻，我軍未知道路不利進攻。奈何，奈何！」楊璟從袖中取出一箇手卷，曰：「臣前日行時，也慮及偽夏必然抗拒，因著畫工隨行，暗將地理夷險處，盡行細細圖畫於此。他日進兵道路盡可瞭然在目。」太祖含笑，就將手卷展開，果然山川形勢盡可揣摩，便下令徐達以兵鎮守山、陝等處﹔鄧愈以兵鎮守廣、浙等處﹔李文忠以兵鎮守山東、河南等處﹔湯和、傅友德二人可率廖永忠、曹良臣、周德興、顧時、康茂才、郭英等十八員大將隨征，分道而進。因命太史擇日祭告行師。太史奏曰：「今洪武四年辛亥，三月初二日可祭告天地，初八日可出師西行。」至日，太祖乘鑾輿率文武群臣，直至南郊，設奠行禮，讀祝文，道：
　　　　大明洪武四年三月初二日，皇帝臣謹以牢醴致祭於昊天后土、太歲風雲雷雨、岳鎮海瀆、山川城隍，旗纛之神，曰：臣起布衣，率眾渡江，平漢吳，立國業，削群雄，定四方，於今十有七年。凡水陸征行，必昭告於神祗，受命於上蒼，賴神陰佑，天下一統。惟西蜀戴壽，假幼主之權，恣行威福，據一隅之地，戕賊生民。聲教既有彼此之殊，封疆實宜中原所統。若恣其傑傲，必損我藩籬。特拜湯和為征西大將軍，率楊璟、廖永忠、周德興、曹良臣、康茂才、汪興祖、華雲龍、葉昇、趙庸，從瞿塘以攻重慶﹔傅友德為征西前將軍，率耿炳文、顧時、陳德、薛顯、郭英、李新、朱壽、吳復、仇成，從階、文以趨成都。二路分行，咸祈神佑。
　　祭告禮畢，駕回奉天殿，命湯和掛征西大元帥金印，廖永忠為左副帥，周德興為右副帥，康茂才為先鋒，率京衛荊湘舟師一萬，由瞿塘趨重慶﹔命傅友德掛前軍元帥金印，汪興祖為左副帥，耿炳文為右副帥，郭英為先鋒，率河南、陝西步騎十萬，由秦隴趨成都。因諭眾將道：「今天下惟巴蜀未平，特命卿等率水陸之師，分道並進，首尾攻之，勢當必克，但行師之際在嚴紀律，以率士卒﹔用恩信，以懷降附，無肆殺掠﹔王全斌之事可以為戒，卿等慎之。」諸將拜辭。上復密諭傅友德道：「蜀人聞吾西伐，必悉其精銳，東守瞿塘，北拒金牛，以拒吾師。謂恃彼地險，我兵難至也。若出其不意，直搗階文，門戶既隳腹心自潰。兵貴神速，爾須留心。」友德復頓首聽命。是月八日，大兵分南北二路前進。
　　且說湯和率楊璟、廖永忠等九將從南路進發，先令趙庸分兵五千，合攻桑植芙蓉洞及罩垢茅岡寨，皆平之。因逼取龍伏隘，恰有僉事任文達迎敵。曹良臣奮馬面前，把文達斬於馬下，擒獲五千餘人，遂攻天門山。那山正是偽帥張應垣及小張僉事把守。周德興、華雲龍各領兵三千，分左右衝殺。他也分兩支接應。小張僉事看了華雲龍凶勇，早已心寒，未及戰得兩合，被雲龍一鞭把腰脊打做肉泥。雲龍乘勢趕殺，看見張應垣與周德興兩馬交鋒，正是放潑，大叫道：「周將軍，偽賊的鎗杆都折了，不活捉他再待何時？」那應垣聽得鎗杆折，祇道果然把頭回轉來看，被華雲龍一箭正中左眼，翻空落馬而死。朱兵大勝，便直至歸州城下安營。湯和對康茂才曰：「歸州地面去瞿塘不遠，必期破敵，以震蜀人之心。」茂才回曰：「不必元帥勞心，末將自有方略。」即率兵三千搦戰。守歸州的乃蜀中虎將龔興，便出城對殺。茂才縱馬向前，如入無人之境，力氣百倍，喊殺震天。龔興那能抵擋，不敢進城，徑往瞿塘關去了。茂才殺入城中，便令哨馬報知湯和。撫安百姓。留參將張銓鎮守。
　　次日起行，來到大溪，離瞿塘二十里屯駐。湯和隨遣楊璟、汪興祖、康茂才領遊兵五千，探取虛實。他兩箇出營西去，前至瞿塘關。關前是金沙江。當初諸葛武侯於此江中樹立石椿鐵柱約有千餘，便用鐵索周遭繞住，以拒東吳之師。後來蜀王孟昶，後於柱間築成關隘，名曰「瞿塘關」。此處正是夏丞相戴壽、元帥吳友仁、副將鄒興、樞密使莫仁壽，又有歸州逃來龔興在關把守。戴壽因看山勢，南有赤甲山，北有羊角山，彼此相望，便把兩山分鋻石竅，用鐵索千萬條相連，橫截關口。鐵索之上鋪著大片木板，號為飛橋，以通往來。橋上備著矢石、銃炮等物，以備攻擊，真所謂：「一夫應關，萬人莫敵。」橋下水勢滔天，怦湃若立。盛夏雪消，水勢洶涌，直如萬馬奔騰，不敢行船。數里之間石刳成穴，如箱子一般，因又名風箱峽。山高水深，峭壁萬仞，惟是日正午時，始見日色。三將細看了形勢，歎羨咨嗟。祇聽得一聲炮響，早有吳友仁的虎將：一箇叫做飛天張，一箇叫做鐵頭張，兩邊帶領雄兵夾擊而來，直取汪、康、楊三將。茂才見勢頭不美，揮戈迎敵。楊璟與興祖也躍馬相持，殺得偽兵大敗，倒戈曳甲拚命的走過鐵索板橋。茂才同興祖飛兵來趕，誰想橋上的矢石、箭炮，橫衝過來，就如飛蝗驟雨一般，可惜茂才與興祖兩箇英雄竟被飛炮所中而死。楊璟急收兵退回，亦被滾木滾來連人和馬撲入水中，幸得未致大傷，止害了坐下烏騅，祇得步行，引著殘兵，收了兩將的屍首來見湯和，具言失陷之事。湯和與眾將放聲大哭，具棺槨殯葬於大溪口山坡之麓。與廖永忠眾將商論，都道：「這等洶湧險峻，舟楫難施，且待秋後方可攻打。」不題。
　　且說太祖以諸將伐蜀未見捷報，因復命永嘉候朱亮祖為征西右將軍，率兵往助，大會征進。亮祖得令，星夜馳發至陝西西安府，恰好傅友德率大隊暫住西安。亮祖備言上旨說久未見捷。傅友德曰：「一來糧草未足﹔二來諸道兵馬未集，所以暫住於此。」亮祖聽了便對友德耳邊說道：「如此如此。何如？」未知所說何事，且看下回分解。
