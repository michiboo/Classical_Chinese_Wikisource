
　　　　誰言水火煞無情，也去當場翌聖明。
　　　　援危初振巢湖旅，德意還看寧海行。
　　　　水漲巍橋舟忽過，火騰烈焰艘須傾。
　　　　應知天上真龍出，足處縱橫神鬼驚。
　　卻說俞廷玉問諸將：「誰處可投？」廖永安數出多人，俱是貪財好色的，那裏是英雄出世之主。趙庸曰：「我聞和陽朱公仁德無雙英雄蓋世，且將勇兵強。若是投他他必來救應，可解此危，諸公以為何如？」眾人齊聲道：「好！」因作書，遣人求救，不題。
　　且說太祖一日與諸將會議，曰：「此處雖得暫駐，然居群雄肘腋，非用武之場，必擇勝地方可攻守。」馮國用曰：「我看金陵乃龍盤虎踞真聖王之都，願先取金陵，以固根本。」太祖曰：「我意亦欲如此，但渡大江必需舟楫，且錢糧不濟，奈何？」正商議間，忽報巢湖俞廷玉等遣人來見。太祖拆開書看，時書中說道：
　　　　巢湖首將俞廷玉，並男通海、通源、通淵﹔裨將廖永忠、永安、張德興、桑世傑、華高、趙庸、趙馘等書呈朱主帥台下﹔玉等向集湖濱，久聞仁德，冀居麾下，不意左君弼累以書招，恨玉不從，率兵圍困廷玉等，敢奉尺書，上於天威，倘振一旅以全萬人，所有戰艦千餘、水兵萬數、資儲器械畢獻轅門，以憑揮令。誓當捐軀報答，伏惟台亮。
　　太祖得書與諸將會議，李善長曰：「向聞他們為水軍驍騎，今危急來歸，若以兵去援必效死力。且藉之以取金陵，此天所以助主帥也。」太祖因召使者到帳下，問他名姓。使者答：「名韓成。」太祖曰：「即日發兵，汝可回報。」遂留李善長、李文忠等守和陽，總理軍務。自率徐達、胡大海、趙德勝等，領兵四萬直抵桐城，進巢湖口。君弼因太祖兵到逃去，俞廷玉迎太祖入寨曰：「備陳歸順無繇，蒙提師遠救，恩實再生。」太祖慰恤倍至，駐兵三日。忽報左君弼勾引池州城趙普勝，一支兵截住桐城閘﹔一支兵截住黃墩閘。又引元將蠻子海牙，領兵十萬紮住江口，勢不可擋。太祖大驚，因上水寨登敵樓觀看。果見兵寨數里，旌旗蔽天，金鼓雷振。太祖顧徐達道：「此君弼調虎離山之計。引我入湖，頓兵圍繞，奈何，奈何？」胡大海答道：「主帥勿憂。主帥可領眾將壓陣，臣願當先，祇此斧可破賊圍。」太祖曰：「不然，賊兵勢重，你我縱可沖陣而出，部下兵卒安能還，宜再思良策。」徐達曰：「必須一人密從水中上和陽，調取救兵內外夾攻，方能出去。」祇見韓成說道：「裨將願往。」太祖即修書付與，吩咐速來，毋得誤事。韓成出了水寨，抄巢湖口入江，從牛渚渡河，在水中行三日夜方得上岸，直抵和陽。見了和陽王，遞了太祖的書。李善長曰：「即須發兵去救！」傳令鄧愈為正元帥，湯和為副帥，郭英為參謀，常遇春為先鋒，耿炳文為掠陣使。吳良、吳禎、花雲、華雲龍、耿再成、陸仲亨皆隨軍聽用，率兵五萬前進，其餘將佐與朱文剛、朱文遜、朱文英率兵保守和陽。眾將領兵至江口，恰與蠻子海牙對陣。鄧愈列陣向前，蠻子海牙急令番將二十員迎敵。尚未及前，先鋒常遇春挺鎗奮擊，元兵陣上就如摧枯拉朽，那箇敢擋。鄧愈等催兵併殺，蠻子海牙大敗，遂過了牛渚渡。各部將士都去收拾元兵所棄馬匹、器械、糧草、輜重。止有湯和使帳下兵卒祇砍沿岸一帶蘆葦、莽草，用繩索一一縛成綑束，共約有千餘擔。常遇春問曰：「要他何用？」湯和對曰：「夜間亦可備明。」那時拘集船隻共計一千有餘。鄧愈便令分為五隊：鄧愈居中，湯和居左，郭英居右，耿炳文壓後，常遇春當先，齊往巢湖進發。探子哨知信息，報與趙普勝，普勝遂與左君弼曰：「你可領兵擋俞廷玉輩內沖，我當領兵拒常遇春等外患。」君弼自己整齊船隻，截住桐城閘，不題。普勝領了大船五百隻，排開陣勢，遇春便挺鎗來殺，兩下交兵。正是：
　　　　浪疊千層龍噴海，風生萬壑虎吟山。
　　卻恨那普勝的戰船高大又從上流，亂把石炮打來，苗葉鎗替那箭，如雨點的飛去飛來。朱兵船小又無遮蔽，不能前進。常遇春正在煩惱，祇見湯和領了十數隻中樣大的船，船上皆把牛皮張定，那些箭石雖然來得猛密，粘著軟皮都下水去了。每船上用水手五十人，齊把那蘆葦、莽草點著，恰遇西北風吹得十分緊急，湯和便叫眾軍放火。那趙普勝的船都是蔑簞竹篷引火之物，朱兵火箭火炮，飛星放去，便燒起來。風又大，火又緊，咶咶喇喇把那二百餘隻船，不過兩箇時辰，焚毀殆盡。這邊眾將乘火奮擊，賊兵大亂。那普勝祇得駕小船向西北上逃走。常遇春恰從上流趕來，大喝一聲，把他的兄弟趙全勝，一刀砍落水內。普勝拚命的搖船，徑投蘄州徐壽輝去了。鄧愈叫鳴金收軍，共獲戰船七百餘隻，刀杖器械不計其數。鄧愈曰：「今日之捷是湯和居首。」湯和拱手說道：「此是朱元帥天威，眾將虎力，與和何干？」常遇春曰：「我早來見湯公，命軍束草，祇說備明，豈知有此大用。公何不早言之？」湯和說道：「機謀少泄，恐反不成。」眾將都稱善。鄧愈曰：「兵貴神速，乘此長驅，左君弼無備，一鼓可擒也。」便都即刻解舟，順流而下。
　　此時太祖被困日久，苦無出圍之計，祇見哨子來報，湯和等連破海牙普勝等寨，已將至桐城閘了。太祖大喜，即同眾將登敵樓觀望，果然，西北角上，大隊人馬殺來。太祖吩咐：「我們便可從裏面沖殺出去。」當下徐達、趙德勝、胡大海共領兵五萬，大小船約二千零四百餘隻，列成隊伍竟沖出來。喜得左君弼船大，不利進退，趙德勝便以小船對戰，操縱如飛。廖永安又繞出其後，兩下夾擊君弼大敗。永安直迫至雍家城下，奈賊黨蕭羅率眾舍捨而來，箭石如飛蝗雪片，那永安鼻中中了冷箭，便叫道：「大小三軍，更宜努力！」遂將身跳出船頭死力督戰。便活捉了蕭羅過船，敵人不戰而逃。
　　卻說鄧愈所統大兵，未得入江，太祖船隻尚擁溪內，彼此都無策可施。恰好大雨連落十日，看那水勢滔天，廖永安喜曰：「乘勢越山可渡。」中間有一條大澗斷開山嶺，山脊上有潯陽橋，這些小船盡皆過澗。太祖所坐戰艦正憂難過，便欲棄舟另坐別船，永安吶喊一聲曰：「聖天子百神護衛，橋神自有靈效。」祇見那船倏忽間烏雲繞轉如飛從洞裏穿過，一毫不差些須，遂入大江與湯和等相會。太祖備說了被困的事，且慰勞諸將遠征，吩咐筵宴稱慶，就與新來諸將相敘。欲知後事如何，且看下回分解。
