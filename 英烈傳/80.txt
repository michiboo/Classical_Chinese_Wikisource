
　　卻說刀斯郎領得殘兵二千，逃入城內。沐英下令，張龍、仇成率所領軍士，將坑內人畜擒獲。其餘將帥，乘勢追趕。刀斯郎正收兵殿後，沐英拽開勁弩，一箭飛去，正中咽喉而死。便要縱馬入城，忽聽一聲炮響，城門左右井那城頭上，飛磚走石，如驟雨打將下來。沐英大叫：「雲南之捷，在此一舉。大小三軍如有不帶殘傷者斬。」人人勇增百倍，展起神鎗，施發火炮，間著防牌短劍，一齊而入。那守東門的，緊把城門緊閉。軍中駕起火炮，一箇打去，竟開了城門，明兵蜂擁蟻聚，殺入城中。梁王知事不濟，領了眷屬，走到滇池島中，先把妃子縊死，便服藥跳入水中而亡。後宮嬪妃，投水的亦難計數。城中父老，填街塞巷，在金馬山邊焚香拜迎。沐英出榜安諭士民，秋毫無犯。封鎖府庫，收得梁王金印並一應官吏符節，及戶口田地圖籍，遂定了雲南。止有金朝興被亂箭射死。實是洪武十四年十月甘四日也。次日陞帳，正要具表申奏，恰好傅友德前者由曲靖過格孤山，合了永寧兵馬，正直搗烏撤。明軍鼓譟而登，元右丞實卜聞、胡昇等俱各奔潰，因得了七星關。於是東川、烏蒙芒部諸蠻，皆來降服。傅友德也班師，還至雲南省城相會。沐英不勝之喜，令軍中排筵稱賀。鐵冠道人在筵頭，駕著祥雲一朵，對著諸將曰：「道人從此相辭，煩寄語聖君，萬歲千秋，享有國祥。曇雲法師自元朝丁卯十二月甘四夜，與滁州城隍在天門邊看玉皇聖旨，吩咐金童玉女下世救民，到今一統山河，且喜亦是十二月甘四日。靈爽不忒，惟聖主念之。張三丰並多致意。」吩咐已畢，清風一陣，將祥雲冉冉飛送而去。傅友德、沐英同諸將，不勝感概嘆曰：「聖人天助，有開必先。我等須即旋軍，把神道變靈的事奏聞纔是。」因算自九月出師，至今十二月，未及百日，底定了滇、黔兩省，真是德威所播，萬國咸安。擇日起兵，離城望金陵進發。路途中好一派初春景色。但見：
　　　　桃杏爭妍，蕙菊競馥。無數旌旗掩映。名香朵朵﹔多般盔甲照耀，芳英累累。奏凱的把畫鼓齊敲，一聲聲和著呢喃春燕﹔得騰處如大同遞奏，響嚨嚨應著百轉黃鵬。和風拂面，鞍馬起輕塵﹔靄日親人，征衣烘弱暖。潺潺流綠水，幾灣清處漾清波﹔點點綴清山，高頂頂頭這翠色。真箇是：依依弱柳弄春晴，惹動關中萬里情。幸得功臣青鬢在，堪從宇內樂平生。
　　不一日，前至南京，駐軍於城外。次日，傅友德、沐英、郭英、王弼率諸將，入朝拜見，進了平定雲南的表。太祖看罷，隨降敕進封傅友德為穎國公，沐英為黔國公，其餘將帥，郭英、王弼、張龍、費聚、吳復、顧時、韓政、鄭遇春、梅思祖、葉昇、黃彬、仇成、王志、張赫，俱各論功陞賞。金朝興令所在有司，歲時致祭。
　　太祖思得南極滇小，北抵沙漠，東至閩浙，西至玉門，海隅之內，無不咸服。因改古揚州向名金陵，吳、晉、宋、齊、梁、陳、南唐舊都之地，今後為龍飛首定之處，遂拓舊城，周廣九十六里，設城門一十一處，南曰正陽，稍西曰通濟，又西曰聚寶，西南曰三山，曰石城，正北曰太平，北之西曰神策，曰金川，正東曰朝陽，東之西曰清涼，西之北曰定淮。名為京師，今名為南京。
　　宜隸應天、鳳陽、蘇州、松江、常州、鎮江、揚州、淮安、蘆州、安慶、太平、寧圖、池州、徽州一十四府，轄一十三州八十八縣。又直隸廣德、和、滁、徐四州，轄八縣。東北山東界，東南大海界，西北河南界，正西湖廣界，西南江西界，上屬天文鬥牛房心之宿分野，總為里約一萬三千七百四十有奇。改古幽薊之地，左環滄海，右擁太行，後枕居庸，前襟河濟，形勝甲於天下，即金、遼、大元舊都，名為北平，今為京師，遂命為北京。
　　拓元故城，周廣四十里，設立城門九處，南曰正陽，南左曰祟文，甫右曰宣武，北東曰安定，西曰得勝，東北曰東直，東南曰朝陽，西北曰西直，西南日阜城。直隸順天、保定、河間、真定、順德、廣平、大名、永平八府，轄一十七州一百一十五縣。又直隸延慶、保安二州，轄一縣，都司使一，領十一衛，兩千戶所，四保。東北遼東界，東南山東界，西北山西界，西南河南界。天交尾箕室壁昴畢之宿分野，總為里約三干二百有奇。改古青州之地，即東齊、魯兗之國為山東，設有濟南、兗州、東昌、青州、登州、萊州六府，轄一十五州八十九縣，遼東都使司一，領二十三衛，兩州。東北直隸界，東南大海界，東北北直隸界，西南南京界。上屬天文危箕虛尾奎婁室宿分野，總為里約六千四百有奇。改古冀州之地，即晉、趙之國為山陝，設有太原、平陽、大同、潞安、汾州五府，轄一十六州七十縣，又直隸遼沁澤三州，轄八縣。東北宣府邊界，正東北直隸界，東南河南界﹔西北沙漠界，正西、西南，俱陝西界。上屬天文昂畢觜井參宿分野，總為里約四千四百四十有奇。改古雍州之地，即泰國的分封為陝西，設有西安、風翔、漢中、平涼、鞏昌、臨洮、慶陽、延安八府，轄二十一州九十六縣，六衛，一行都使司。東北、西北懼沙漠界，東山西、河南界，東南河南、湖廣界，西南西土蕃界。上屬天文井界之宿分野，總為里約二千五百三十有奇。改古豫州地，即周、陳、鄭、宋之國為河南，設有開封、歸德、彰德、衛輝、懷慶、河南、南陽、汝寧八府，轄一十一州九十二縣。又直隸汝州，管轄四縣。
　　東北北直隸、山東界，正東南直隸界，東南北直隸界，西北山西界，正西陝西界，西南湖廣界。上屬天文角亢氐室壁柳張宿分野，總為里約三千八百八十有奇。
　　改古揚州地，即吳、超之國為浙江，設有杭州、嘉興、湖州、寧波、紹興、台州、金華、衢州、嚴州、溫州、處州十一府，管轄一州七十五縣。州北南直隸界，東南大海界，西北南直隸界，西南江西、福建界，上屬天文鬥牛女宿分野，總為里約三千八百九十有奇。
　　改古荊州揚州地，即吳、楚之交為江西，設有南昌、饒州、廣信、南康、九江、建昌、撫州、臨江、吉安、瑞州、袁州、贛州、南安一十二府，轄二州七十七縣。東北南直隸界，東浙江界，東南福建界，西北、正西、西南俱湖廣界，上屬天文鬥牛分野，總為里約一千九百五十有奇。
　　改古荊襄地，即楚之分封為湖廣，設有武昌、漢陽、襄陽、德安、黃州、荊州、岳州、長沙、寶慶、衡州、常德、辰州、永州、承天、鄖陽一十五府，轄一十四州九十九縣。又直隸靖、郴二州，管轄八縣。又軍民使司三，領州二，長官司十九，千戶所一，宣撫所四，安撫司八。東抵江西界，東南廣東界，南北陝西界，西抵四川界，西南貴州界，上屬天文翌軫分野，總為里約三千四百七十有奇。
　　改古梁州地，即蜀漢成都為四川，設有成都、保寧、順慶、敘州、重慶、夔州、龍安、馬湖八府，轄十四州，八十四縣。又直隸潼州、眉、雅、嘉定、邛、瀘六州，轄二十四縣。軍民府四，宣慰司一，領長官司六。宣撫司三，領長官司二。又平茶、邑梅一長官司，招討司一，官撫司一，指揮使司二，領千戶所一，安撫司四，設行都司一，管六衛州所，五長官司，設壘溪千戶所一，領長官司二。東北陝西界，正東、東南俱湖廣界，西北西番界，西南貴州界，上屬天文嘴參井界軫翌分野，總為里約一千三百五十有奇。
　　改古揚州即閩越之域為福建，設有福州、興化、泉州、漳州、延平、建寧、邵武、汀州八府，轄五十五縣。又直隸福寧州一州，轄二縣。東北、正東、東南俱大海界，西北江西界，西南廣東界，上屬天文牛女分野，總為里約三千七百一十有奇。改古揚州南境，即趙倫竊據之處為廣東，設有廣州、韶州、南雄、惠州、潮州、肇慶、高州、廉州、雷州、瓊州十府，管七州七十三縣。又直隸羅定一州，領二縣﹔東北福建、江西界，東南、西南俱大海界，西北湖廣界，上為天文牛女翌軫分野，總為里約四千二百有奇。
　　改古荊州百粵交趾之地，即東漢所都為廣西，設有桂林、柳州、慶遠、平樂、梧州、潯州、南寧、太平、思明九府，轄三十四州四十八縣。軍民府二，轄縣一。直隸八州，轄三縣。又設長官司二。東北湖廣界，東南廣東界，西北貴州界，西南安南界，上屬天文牛女翌軫分野，總為里約為一千一百八十有奇。近收服滇南，正古梁州徼外西南夷居，即楚莊蹻西所略而王。
　　太祖說：「向者漢武帝時，彩雲見南中，因名雲南﹔胡元時稱曰中慶路﹔今可仍為雲南。」設雲南、大理、臨安、楚雄、澂江、蒙化、景東、廣南、廣西、鎮沅、永寧、順寧十二府，轄二十州二十五縣，十五長官司。又設曲靖、姚安、鶴慶、武定、尋甸、麗江、元江、永昌八個軍民府，領一十四州六縣，三長官司。又直隸北勝、新化二州。又設軍民指揮司二，軍民宣慰司六，宣撫司三。又沿元時孟定路，並從古未服，今來遵化的，設為孟定、孟良二府，領安撫司一，威遠、潯甸、鎮康、大侯四州及者樂甸、鈕兀、芒市三長官司。其前十二府，係天文井界分蚜。東北貴州界，正東廣西界，東南廣西界，西北土番界，正西諸夷界，西南南海界，總為里約六百二十有奇。至於黔中係荊、梁二州南境，本西南夷羅施界國地方，漢稱為牂牁郡，後來元胡亦隸於湖廣。太祖定為貴州，設貴陽、思州、思南、鎮遠、石阡、銅仁、黎平、都勻八府，轄七縣，一個安撫司，六十個長官司。直隸普安、水寧、·鎮寧、安順四州，領長官司六。宣慰司一，組長官司九，又設普安、新添、平越、龍里四軍民指揮使，領長官司九。又立畢都等九衛及凱里安撫司。中間一半地面，係天文參井分野。東北四川界，正東、東南廣東界，西北西番界，正西百夷界，西南大海界，總為里七十有奇。這是因天文，隨地理，定為南北兩直隸一十三省的疆宇。又自東海岸起，沿邊一帶，西至薊鎮一千餘里，係虞酋土蠻等部落在外住牧，設為遼東邊鎮。自遼鎮起，西手宣府一千餘里，係老把都、青把都等部落在外住牧，設為薊州鎮。自薊州黃花鎮起，西至大同平遠堡一千二百餘里，係黃台吉等部落在外住牧，設為宣撫鎮。自宣鎮西陽移堡起，至山西了角山六百四十餘里，係順義王並把漢那吉扯力克等部落在外住牧，設為大同鎮。自大同了角山起，西至延綏鎮一千餘里，係順義王等部落左外住牧，設為山西鎮。自黃南川西，至寧夏鎮一千五百餘里，係古囊等部在外住牧，設為延綏鎮。自延綏起，西至固原邊界一千八百餘里，係超胡地等部落在外住牧，設為寧夏鎮。自寧夏起，西至甘肅界二百餘里，係虞酋賓虎等部落在外住牧，設為固原鎮。自固原起，至嘉峪關沿邊一千五百餘里，係丙兔把兒等部落在外住牧，設為甘肅鎮。定為九邊。鐵甲之士，逢三六九日，箇箇操演武藝，無事則屯田，有事則戒嚴，萬萬雄兵，聲聞嚮應，防範甚是嚴肅。
　　卻說太祖規制已定，恰好徐達、子興二人令裨將李興、周武署鎮山陝一帶邊關﹔馮勝令裨將胡海署守汴梁﹔周德興令裨將曹震署撫湖南五溪洞蠻，自進京朝賀。薛顯、謝成、楊璟三人，也令裨將盛庸、李堅、孫恪署領屯田訓練之職，從遼東、北平取路向金陵進發朝賀。路過山東，謁見李文忠。文忠曰：「我與聖主分則君臣，思原甥舅，三位在路少待。」因托都門胡顯署事，同日進京。比至徐州，恰好耿炳文、唐勝宗也將督理馬政、訓練士卒的職事，著張翌、濮璵代理，從陝西入京，同在徐州支應。把守徐州的陸聚曰：「我也同走一遭。」來至南京，在通政司報了朝見名姓。祇見朱文正、湯和也從南昌兩處來到。
　　次日，正是洪武十六年歲次癸亥正月元旦。各功臣齊集午門。又遇著督理海運的俞通源、俞通淵、朱壽、張溫並督造各王分封宮殿的胡美也趕著歲已回京。都頂著朝冠，穿著朝服，履著朝靴，捧著朝笏，同征取雲南新回將帥傅友德、沐英等一十七員，整整齊齊在門外伺候。但見：
　　玉漏尚催，金鐘忽嚮。巖廊拂霧，初年景色出朝陽，閶闔連雪，元日晴和生太乙。玉珂龍影，慶嘉逢花事，梅傳珠履。鴈行排，遙聽曉聲雞報。弱柳依微映，恰旌旗添瑞靄﹔流鶯展轉飛，將簫鼓動鏗鏘。鱗鱗的萬國衣冠，列出文昭武穆﹔昱昱的千官輻輳，都成豹尾鵷行鴻臚。唱道班齊舞蹈，高呼共道箇千秋萬歲。通政宣來奏啟，馬騰雀躍，都贊是聖主明君。古李登詩說得好，別館春還淑氣催，三宮路轉鳳凰臺。雲飛北闕輕陰散，春此南山積翠來。御柳遙隨天仗發，林花不待曉風間。已知聖澤深無限，更喜年芳入睿才。
　　太祖視朝受百官稱賀，禮畢，說道：「今日喜是元辰，更見國泰民安，元勛聚集。前曾作冊文，即日當分封諸子。」因封長子為皇太子，次子秦王都關中，普王都太原，成祖文皇帝初封燕王，都北平，周王都開封。以上皆高太后誕生。楚王都武昌，齊王都青州，潭王國除，魯王都兗州，蜀王都成都，湘王都荊州，代王都大同，肅王都甘肅，移蘭州，遼王都廣寧，移荊州，慶王都寧夏，寧王都大寧，移南昌，岷王都雲南，移武岡，谷王都宣州，絕，韓王都平涼，藩王都路州，安王，絕，唐王都南陽，郢王，絕，伊王都洛陽。皆諸王妃所生。諸王頓首受命，擇日辭朝就國。再命將開國起兵時，御用盔甲藏在內庫，鐵鎗藏在五鳳樓上，渡採石的龍船，覆於龍沙江，護著朱闌，示後來創業艱難光景。武當建玄天寶殿，以報神庥。至如歸德侯陳理是友諒的嫡男﹔歸義侯明昇是玉珍的嫡男，留在中華彼還不快，用船送往高麗，聽其自樂﹔元太孫買的里八喇，以禮送歸塞北。遠方來賀臣僚，俱賜金帛燕賞。將及半月，太祖仍敕各公侯、將帥分鎮原有地方。加敕沐英鎮雲南，去訖。自後：
　　　　瑞氣常呈，禎祥累現。穀生三穗，年年禮雨飽春膏﹔麥秀兩歧，處處村雲蒸夏澤。宅畔閑栽五柳，曾無小犬吠清霜﹔道傍縱有遺金，羞見途人攫白日。謨烈丕顯於清廟，東壁映圖書之燦﹔豪傑挺生於盛世，泰階欣熙皞之平。是用渥沐皇床，謳歌頌美。然而天生聖人，豈徒一手足之烈﹔惟是從龍偉士，匯建眾楨幹之奇。貞淑聚於滁、和，清靜貽於海宇。仰瞻莫馨，用吐長歌：
　　　　當年造化闢神奇，真龍翼起淮泗湄。
　　　　肇開宇宙還寧一，德威茂著天壤馳。
　　　　友諒士誠最叵測，潛借胡元為羽翼。
　　　　西川東浙舉兵戈，鼎沸玄黃無霽色。
　　　　諸豪振振鬼神謀，談笑功名千百州。
　　　　城上愁雲灑錦繡，湖邊春色潤箜篌。
　　　　從今清化滿冠裳，麟在郊兮鳳在岡。
　　　　太平無象誰能說，祇有家家清酒香。
