
　　　　河橋細柳蔚晶晶，偏動征人夢裏情。
　　　　壯士含丹圖許國，狂夫送死枉談兵。
　　　　依微睥睥來旌色，隱躍長庚啟劍精。
　　　　柳目青青雲自遠，自今惟有鷓鴣鳴。
　　且說諸將領兵到谷會齊，因中不見了郭英徐達煩憂，道：「郭先鋒不見，多恐沒於亂軍之中了。但一來是主公愛將﹔二來又為不才解圍，吾輩不能救取，有何面目歸見主上？」因喚過本部士卒細問，都雲不知下落。便教四下訪覓。正優悶間，祇見探子報曰：「郭先鋒活捉了一人在馬上，遠遠望見從東邊來了。」徐達聽了，便同眾將出營去望。俄頃時見郭英捉了鄧清，到帳前下馬與眾將施禮。徐達好生歡喜，問曰：「將軍從何處活捉鄧清來？我輩不見了將軍甚是著忙。今不惟得見將軍，且得這賊子，憂煩俱釋，誠生平大快事！」原來，郭英一鎗刺死張虎，那鄧清見勢頭不好，竟脫身而逃。郭英便單騎追至舊館橋，生擒了纔回，故亂軍中不知下落。徐達便指鄧清罵道：「昔者兵敗投降，吾不忍殺你，使為將帥。今反奪了我的糧草，致使我重困半月，如此不仁不義之賊，更有何說！」叫劊子手取張士德一同斬訖報來。左右得令，不多時報曰：「二犯斬訖。」
　　徐達次日分兵，圍困常州。呂珍自思兵丁疲憊已極，孤城必定難守，不若領兵，東走湖州，再圖恢復，勝敗還未可知。徐達看呂珍在城，久無動靜，諒他必走。即令胡大海、常遇春附耳說了兩句話，二將得令而去。因命兵士們祇從南北西三面攻打，東邊一門勢力獨寬縱些，那呂珍到晚向城上觀看，但見東門士卒僵甲而睡，便率兵往東沖出，正及沖開忽聞火炮震天，左有常遇春，右有胡大海，合領伏兵，截住去路。兩兵夾擊，斬首三千餘級。呂珍祇得匹馬仍復進城，堅拒不出。徐達仍令四圍緊困，不題。
　　且說張士信、張虯、呂祖昇、趙得時收拾殘兵，屯住舊館橋太湖邊遣使求救。吳主張士誠得報大驚，便思既然難與爭長，不若且以書給之，騙他退兵，再作防禦。遂遣人將書到金陵求和。其書曰：
　　　　向者竊伏淮東，甘分草野，以元政日弛，民心思亂，乘時舉兵，遂有泰州、高郵等地，東連海堧。今春據姑蘇，若無名號，何以服眾﹔南面稱孤，勢所使然。乃二賢以神武之資，起兵淮右，跨有江東，金陵乃帝王之都，用武之國，可為建大業之賀。向獲詹、李二將，禮遇未遣，繼蒙通好，理暗未明。久稽行李，先遣儒士楊憲問好，士誠留之不遣。故公今逼我毘陵咎實自貽，夫復何說！然省已知過，願與請和，以解圍困。當歲輸糧三十萬石，黃金五百兩，白金三百斤，以為犒軍之費，各守封疆，不勝感仰！
太祖得書，便命移檄回報曰：
　　　　春三月取鎮江，抵奔牛壘城，彼時來降，繼復叛去，咸爾之謀。約我逋逃之人，拘我通好之士，子之興師，亦豈得已。既許給軍糧，中更爽約，原其所自，咎將誰歸？今若果能再堅前盟，分給糧五十萬石，歸我使者，則常州元師可罷，而爭端絕矣。
　　士誠正與諸將商議，忽元帥李伯昇奏曰：「此貪兵也﹔兵貪者敗。且今兩處敗績，皆因我將逞勇少謀，實非彼之能為。況貪得無厭，如依其議，彼將終何底止，乞殿下假臣以兵，必能成功。」士誠大喜，曰：「元帥之言最當。」即日拜伯昇為元帥，湯雄為先鋒，領五萬人馬去救應。伯昇受旨。次日，率兵往常進發。前至舊館與士信等相見，備細問了前事。伯昇笑曰：「來日當為大王擒之。」即同士信等起兵至古槐灘安營。徐達對眾將曰：「李伯昇乃吳國名將，未可輕敵。」因令湯和、胡大海、郭英、張德勝四將仍困常州。令常遇春、俞通海領兵一萬，抄徑路到牛塘谷口埋伏。令趙德勝、廖永忠領兵一萬，去劫他的老營。令鄧愈、華高領兵一萬沖左右哨。分遣已定，其餘眾將俱隨大部東向迎敵。列陣纔完，那士信帳中，湯雄持槊出戰，丁德興拍馬來迎。鬥到三十餘合德興力怯而走，伯昇、士信各驅兵趕來。那鄧愈、華高便分兵直沖他左右兩哨，吳兵潰亂。徐達因統大隊人馬，直追至古槐灘。伯昇急急回營，早被廖永忠、趙德勝殺入老營，就將火四散放起，烈焰衝天，吳兵鴉飛鵲亂的逃走。伯昇與士信死戰得脫，幸遇張虯兵合做一處同行。方過牛塘谷，當先兩員大將正是常遇春、俞通海，發伏兵到那裏等候廝殺，吳兵死的如山堆一般。遇春急趕著湯雄來戰，又遇華雲龍領一支兵，攻廣德州得勝而回，路經舊館橋見遇春與湯雄鏖戰，便大叫道：「常將軍待小將來捉此賊。」湯雄就把鎗去刺雲龍，雲龍奮劍砍來把桿砍做兩段。湯雄一驚，將身墜下馬來，被雲龍舒開快手活捉在馬上，賊兵奔潰。後面徐達又率兵追擊，殺得屍橫遍野血染河流。委棄的糧草、輜重、盔甲、器械不計其數。張士信、李伯昇，僅以身免。剩得三百殘兵，逃向蘇州去訖。那呂珍探得援兵盡散，思量獨力難支，便開門沖陣逃走。郭英馳兵攔住，珍奮力接戰，恰有遇春追兵又來，兩方夾攻。珍且戰且走，竟抄小路望杭州路回蘇州去。不題。
　　常州城池方得底定。大約兩兵相持，共將五箇月，這呂珍以一身擋之。雖是士誠的臣，其功德著在毘陵者不淺。徐達等乃率兵入常州﹔一面出榜安撫百姓，大開倉廒給與士兵，以甦重困。便令湯和率本部兵鎮守城池。徐達與常遇春分兵往宜興一帶地方安輯，並勦捕未降郡寇。
　　卻說耿炳文承太祖鈞旨，去攻長興。那長興守將卻是士誠驍將趙打虎，單使一條鐵棍，約五十來斤，在那馬上使得天花亂墜，百步之內，人沒有敢近得他。聞得炳文領兵來攻，他便點選鐵甲軍三千，出來迎戰。恰好炳文也披掛上馬，但見他：
　　　　渾身縞練，遍體素絲。戴一頂五雲捧日的銀盔。水磨得如電光閃爍﹔著一件雙獅戲球的銀鎧，素淨得如月色清明。手輪畫戟，渾如白練飛空﹔腰繫寶弓，嚴似素蟾吐月。坐著追風驟日的白龍駒，匹腳奔騰，幌幌長天雪灑﹔佩著吹毛飲血的純鋼劍，七星照耀，颺颺背地生風。祇因他父喪三年，因此上一身皓白。韜戈不動，人祇道太白星臨﹔奮猛當場，方曉得無常顯世。
　　兩邊站定了陣腳，此時恰好辰分，這場廝殺實是驚人。未知後事如何，且看下回分解。
