
　　　　南北兵連勢若何，雙鵰落日撥應多。
　　　　此日四郊慚積壘，未幾一輔羨投戈。
　　　　出塞衛青尤荷戟，從戎魏絳謾論和。
　　　　漢家會奏平胡績，自有廷年橫吹歌。
　　自古道：疑人莫用﹔用人莫疑。又說道：三思而行﹔再思可矣。誰想這友定聽了驍將蕭院的言語，存省了半晌方纔說道：「彼兵正銳，何謂疲竭，汝等那得亂惑軍心。」便叫階下群刀手推出斬訖報來。不多時，那蕭院做了黃泉之鬼。自此之後，這些軍將那箇敢說一聲，便有許多乘夜越城出來投降的。明營軍中看他這等光景，四下裏攻打益急。早有朱亮祖率著部軍攻破了東門，軍校爭呼而入。文殊海牙見勢頭不好，便也開水門出降。廖永忠率水軍鼓譟，直殺到官衙而去。友定仰天嘆息，退入後堂正要服毒而死，恰被官兵縛住，解送到營。
　　次日湯和著令部將蔡玉鎮守延平。那友定兒子陳海聞得父親被執，也服毒而死。湯和令軍中將友定送京聽旨發落。即會同李文忠所部人馬，乘勢徑趨閩縣，奄至成都。鎮守元將乃郎中行省柏帖穆爾，聞大兵到來，知城不可守，便引妻妾上樓，曰：「丈夫死國，婦人死夫，從來大義如此，今此城必陷，我亦旋亡，汝等能從之乎」？妻妾相對而泣，盡皆縊死，祇有一乳媼抱幼子而立。穆爾熟視良久，嘆道：「父死國﹔母死夫﹔惟汝半歲兒，於義何從，留爾存柏帖一脈可也。」便收拾金寶，囑咐乳媼曰：「汝可抱兒逃匿民間，倘遇不測當以金珠買命。」乳媼領命自去。有頃，大兵進城，穆爾從樓中放火，自焚而死。湯和聞知如此忠義，傳令於灰燼中覓取骸骨，備冠帶衣衾，葬於芙蓉山下。因將聖主恩德馳諭省下郡邑，諸處俱各望風納款。恰好胡廷瑞率兵攻取興化，那建陽守將賈俊疇、汀州守將陳國珍也都降順。於是泉州、漳州、潮州等處悉皆平定。湯和見福建安妥，仍會李文忠整旅回京。未及一月，諸將解甲韜冑，午門外朝見。太祖面加獎慰，賞齎有功。這方國珍反復不常，梟首示眾﹔這陳友定賜與胡深之子胡禎，將渠蠻取血肉，以祭父親。二軍為之稱快。
　　次日早朝，百官行禮方畢，走過中書左丞王博出班奏曰：「近聞敕督採黃木建造皇殿，卻於建昌蛇古岩採取，忽見岩上有一人身著黃衣，口中歌道：
　　　　龍蟠虎踞勢苕堯，赤帝重興勝六朝。
　　　　八百餘年正氣復，重華從此繼唐堯。
　　其聲如雷，萬眾聳聽，如此者三遭，歌畢忽然不見。乞付史館以紀符瑞。」太祖聽了曰：「此事終屬誣罔，今後如此無憑信的虛聲，一切不可申奏。」因令工人在大內圖畫的四壁，俱採豳風七月之詩，及自己歷來戰陣艱難之事，繪圖以示後世，且曰：「朕家本農桑，屢世以來，皆忠厚長者，積善餘慶，以及朕躬。乃荷皇天眷命，有此今日。特命爾為圖，凡有流離困苦之狀悉無所諱，庶幾後世子孫，知王業之興極其艱難，庶有儆懼，毋自干淫，以思守成之道﹔爾等做官的，亦宜照朕之法以警後來，方可保有富貴。」群臣皆呼萬歲。正及退朝，卻見有箇內官著了新靴，在雨中走過。太祖大怒，道：「靴雖微物，然皆出自民財，且非旦夕可就，爾等何敢暴殄天物如此？朕嘗聞元世祖初年，見侍臣著有花靴，便杖責曰：『汝將完好之皮，為此費物勞神之事。』此意極美。大抵嘗歷艱難，便自然節儉。稍習富貴便自然奢華。爾等急宜改換。」隨發內旨，今後百官入朝，倘遇雨雪皆許穿油衣雨服，定為常訓。明日天晴，太祖黎明臨朝，宣廖永忠、朱亮祖上殿，諭曰：「兩廣之地遠在南方，彼此割據，民困已久。定亂安民正在今日。朕已令鄧愈等率師征取，久無音捷。爾平章廖永忠可為征南將軍﹔爾參政朱亮祖可為副將軍，率師由海道取廣東。然廣東要地惟在廣州。廣州一下，則沿海州郡自可傳檄而定，海北以次招徠，務須留兵鎮守。其有歸款迎降的，爾可宣布威德，慎勿亂自殺掠阻彼向化之心。仍當與平章鄧愈等協心謀事。廣東一定，徑取廣西，肅清南服，在此一舉。」永忠與亮祖二人，受命出朝，擇日領兵前去，不題。
　　且說徐達引大兵已到山東。鎮守山東卻是元將擴廓帖木兒，原是察罕帖木兒之子。先是癸卯年元順帝曾著尹煥竟將書幣通好於太祖，太祖因遣都事汪可答禮。汪可去至元營，細為探訪軍務。這擴廓帖木兒便起疑心，拘留住汪可不令還朝。後來太祖連修書三封問討，那擴廓帖木兒倚著兵勢不以為然。纔過一年，不意順帝削了他的兵權使他鎮此山東，甲兵不上五萬。是日聞徐達兵過徐州，擴廓帖木兒甚是驚恐，登時聚眾商議。有平章竹貞說道：「元帥麾下雖有數萬之眾，發散在山東、河南、山西等處，一時難聚。如今徐達智勇無雙，常遇春英烈蓋世，還有一箇叫做朱亮祖，他能神運鬼輸，當年曾在鶴鳴山劈石壓死陳友定許多軍馬，不知如今陣上他來也不來？至如郭英、耿炳文、吳良、華雲龍、傅友德、康茂才等一班，俱是驍勇的虎將。元帥與他拒敵，祇恐多輸少勝。莫若權棄山東，且往山西再聚大兵，以圖恢復。」擴廓帖木兒聽竹貞許多言語，便曰：「這話兒極講得有理。」急忙領兵夜間潛回山西太原府而去。哨馬報知徐達。徐達對眾將曰：「擴廓帖木兒算是元朝重臣，他今恐懼逃走，則各處守臣必皆震惶無疑。料這山東、河南垂手可得﹔河北燕京亦指日可定矣。」便領兵直至山東沂州駐紮軍馬。守將王宜聞知，即率各司官吏出城迎降，嶧州地方也即投順。大兵徑到青州郡，青州守將恰是普顏不花。這不花守禦地方甚是了得，向來抵擋徐壽輝並陳友諒，前後拒戰三月有餘。固守城池，調遣軍馬，俱有方法，誓與此城同存亡，真箇是赤心報國的忠臣。他見大軍壓境，便領了三千敢死之士當先出戰。又分兵七千為後哨埋伏。我這裏郭英出馬對了不花曰：「守將，爾可知天命麼？」不花回曰：「我等為臣的祇曉得忠義為心﹔至於天命去留，付之命數，何必多說。」便揮刀直取郭英。兩人力戰良久，未分勝敗。忽聽一聲吶喊，那七千埋伏元兵盡行併力殺來。把郭英困在垓心，如鐵桶銅牆，更無出路。郭英心中忖道：「從來聞這不花手段高強，今日方見他的力量。」便吩咐三軍面不帶矢者斬。三軍抖擻精神，奮力的衝殺。恰好向南一彪人馬，為首的大將乃是常遇春，領了三萬人從外攻入。郭英又從內攻出，內外夾攻。不花見勢不好，便領著殘兵急走入城，堅閉不出。徐達因令前軍直至城下，四圍攻打。不花退入官衙，見了母親說道：「此城危在旦夕，兒此身決以死報國，忠孝難以兩全，如何是好？」那母親回答道：「有兒如此，雖死何恨。況爾尚有二弟，我的老身自可終養。」正要抱頭而哭，祇見外面報道：「平章李保保開門投降，朱兵已入城了。」不花即至省堂服鴆酒而死。其妾阿魯貞抱了幼子，攜了幼女，俱到後院池中投水而亡。徐達命將不花及殉節家小備整齊棺衾，以禮殯葬﹔一面安輯人民，三軍不許混離隊伍。於是山東、濟寧、萊州、登州諸郡，望風歸順。未知後事如何，且看下回分解。
