
　　　　太山西去五台奇，到處峰巒最可思。
　　　　碧漢迢遙驚人目，煙沙寂寞遶千垂。
　　　　舍利豈隨秋草沒，摩尼曾棒夜珠貽。
　　　　謾訝馬首衝疑綱，拈點龍池灰劫時。
　　四將乘夜冒雪而行。天色將明已到五臺山下。正要上山求見張三丰，恰有一箇小道童在門外掃雪，便對湯和曰：「四位將軍，莫不是大明徐元帥差來謁見三豐師父的麼？」湯和聽了這話，便道：「你師父真好靈異，原何得知我們到此？我四人正是來謁見三豐師父的，煩你指引。」這童子道：「我們師父昨日早間，在庵中與天目使者周顛、鐵冠道人張景華、不壞天童張金箔三人，軟流對奕飲酒，盃中忽見火光兩道直衝西北，便對他三位曰：『今日大明之兵，以火攻取太原了，我們四人可即跨鶴下山，乘勢引著朱亮祖、薛顯追趕元兵，涉歷了潞州、汾州、崞州、忻州、朔州、代州、嵐州，使這些地面望風而降，庶幾三府十八州都屬大明，以成一統之業；且救了多少生靈，如何？』他三人應聲道：『好。』我師父跨鶴將行，吩咐我曰：『明日黎明時候，有四位將軍，冒雪來此尋我，你可直以此言回復，說我保護了朱、薛兩將軍，隨到揚州瓊花觀裏看花，叫他們旋師之日到瓊花觀中，便知分曉。此書一封，可付與湯、郭、傅、華四公開看。又有書一封，即煩四公帶去，付與常遇春將軍收拆。』這書都在這裏。」四人聽了消息，便知朱、薛二將軍的事情，便帶笑拆開前書來看。祇見上面寫詩一首，道：
　　　　瓊枝玉樹屬仙家，未識人間有此花。
　　　　清致不沾凡雨露，高標猶帶古煙霞。
　　　　歷年既久何曾老，舉世無雙莫漫誇。
　　　　便欲載回天上去，擬從博望借靈槎。
　　　　右詠揚州瓊花觀一律，請政。湯、郭、傅、華四位將軍麾下。
　　四人看罷，也不知其中之意，便將香燭禮儀送在童子面前，曰：「此是徐元帥的下情。今日不見師父道範，敬留此山，以表微忱。」那童子對四將收了，因請上山清齋供養。四將曰：「軍情重大，不敢遲延。」即刻辭了童子，跨馬緊緊的走著。一路上雪霧天晴，風和日朗，處處是堪描堪畫的人世蓬萊，種種是難說難窮的幽奇景致。未及下午已到營中，恰值常遇春也亦在座。四人將前事備細說了一遍。徐達曰：「既如此，朱、薛兩將軍必有下落了。」四人又將書一封遞與常遇春曰：「此書是張三丰送與將軍開拆的。」常遇春急急開來看時，也是四句詩：
　　　　一世多英武，胸中虎豹藏。
　　　　先於和裏貴，後向柳中亡。
　　常遇春見了驚得呆了半晌，因向眾位曰：「這詩是當初老母生下不才之時，方纔三日，忽有一位老人走到堂前說道：『你家新生令郎大有好處，我有小詩一首，是他終身讖兆，你可收而留之。』言罷，便不見了老者。後來不才長大，老母就將此詩置在錦囊之中，付我收留。不才承命外出也帶之而行。今看此詩此字，與前詩字跡毫無兩樣，因此心下驚奇。」一面說，一面就在左手佩帶中取出紫囊內的詩來看，果然無差。眾人都也驚訝。恰好營前報道：「朱、薛兩將軍到來。」徐達連忙出帳接道：「兩位將軍那裏去來？我等在營中尋覓不見，十分焦躁。」朱亮祖、薛顯便曰：「我二人同諸將追逐王保保之時，意下也要收兵，忽遇一箇道人將手指曰：『兩位將軍，前面騎馬的不是王保保麼？你兩位趁此不捉了他更待何時！』我們二人便縱馬去趕，那王保保飛煙而走，我們兩馬也飛煙似的隨著他，及至天晚，已過了潞安等府。祇聽路上人曰：『真是神兵從天而降，那箇敢不順服。』夜間也止不住馬頭，惟見一箇頭陀三箇道士，駕鶴而行，便覺七八萬人擁護在後邊隨著。因此潞州、汾州、朔州、忻州、崞州、代州、嵐州，所有山西地面，三府十八州俱皆納款。今早旋馬而回，來見元帥。」徐達不勝之喜。此是洪武二年巳酉春正月，平定了山西便一面差官申奏金陵，一面設宴與朱、薛二位將軍稱賀。把酒之中說起張三丰神異等事，各人神情竦然。
　　次日，徐達便領兵下陝西。兵至潼關，與唐勝宗、陸仲亨相會，議取陝西諸郡。眾將俱曰：「張思道之才不如李思齊，且慶陽勢弱，易於臨洮。不如先取慶陽，後從隴西進取臨洮為是。」徐達曰：「那慶陽城險而兵悍，未易猝破。彼臨洮之地，西通隴右，北界河湟，得其人民足以備戰鬥；得其地產，足以供軍儲。我以大軍蹙之，李思齊必然束手就降，臨洮既克，諸郡自下矣。」諸將悅服。遂進兵克了隴州、秦州及鞏昌地方。因集馬騎步卒，一齊直趨臨洮府正東五里紫蘭灘安營。徐達對諸將曰：「我想思齊其勢已窮，得一人諭以利害，必來投順。」祇見蔡遷欲往。徐達便令輕裝直至城下，與思齊相見。蔡遷委委曲曲的勸他納款。思齊猶豫未決，又有養子趙傳相阻曰：「如果不勝，尚有西番可連。」惟是諸將齊聲答道：「還是早降可免殺傷之厄；況今元兵百萬且不能勝，縱連西番亦無用武之地，不如降為上策。」思齊便隨蔡遷奉表乞降。徐達待以國土之禮。安撫了百姓，便起兵攻慶陽。
　　那城池是張思道同弟張良輔把守。朱軍陣上，郭英扣城搦戰。思道即欲率兵出迎。良輔向前曰：「大明兵勢如山，李思齊尚且降伏，兄將何為！弟意不如假意獻城，圖箇空隙刺了徐達，以報元主，也顯得我們的忠心。不然，使孤軍出戰，即無後援；棄城而走，又遺恥笑，兄請度之。」思道從計，遂開門出降。郭英引見了徐達。徐達留了部將鎮守慶陽；令張思道等隨軍中向西征平涼府。在路二日，軍至延陵地界，思道自恃兵精將悍，且有王保保為聲援，賀宗哲為羽翼，平章姚暉為爪牙，窺見徐達前軍已行，便隨後殺了軍卒數千人，截了糧草一半，徑向北而走。哨子報知徐達。徐達大驚，曰：「真箇是海枯就見底，人死不知心。不料思道兄弟如此奸毒。」即令郭英、朱亮祖、傅友德各帶兵馬三千，分著三路追趕。
　　且說思道同弟良輔，殺死朱兵三千有餘，搶得糧草數萬，心中甚是快樂，向北而行，恰到徑州地面，當先一軍正是催糧騎將廖永忠，便勒馬橫鎗來問。良輔不知情由，便道：「吾乃張良輔同兄思道，近以慶陽降大明徐元帥，今奉軍令上山西、河北催糧。」廖永忠心下思量：「我奉軍令催糧，豈有用他再催之理？況從來錢糧重事，元帥斷不差托新降之將，且原何更無他人同催，徑用他兄弟兩箇？」便大叫道：「你既催糧何不向前行，反從北走，必是降而復叛之賊，劫我糧草的。」良輔被永忠說破，無以為應，便揮刀來敵。永忠奮力敵住他兄弟二人，戰未數合，恰好郭英、朱亮祖、傅友德三人趕至，兩下夾攻，良輔兄弟力不能支，遂逃入徑州，士卒死者過半。徐達便遣四將抄他出入之路，俞通源略其西，傅友德略其東，朱亮祖略其南，顧時略其北。良輔著人夜半縋城往寧夏求救，又被巡軍所拿，於是音信隔絕。城中乏食，祇得煮人汁和泥食之。徐達四下著人布令，曰：「反叛的祇是張良輔兄弟，其餘皆是良民。如有生擒來獻者賞銀千兩；斬首來獻者賞銀五百兩；開門投降者賞銀一百兩。如終抗拒，城破之日盡行誅戮。」良輔部下萬戶揮使姚暉與子姚平商議，詐稱西門城垣將傾，請良輔上西城市探修葺。良輔祇道是真的，果然往到西門。他父子上前一刀砍死，乘勢開門納降。徐達統兵入城。張思道因挈妻正要投井，被軍士梟首來獻。徐達令將首級一路號令前去，出榜安民。於是陝西八府悉皆平定。次日上表奏捷。差官出得城來，恰報有聖旨到來，徐達即忙整排香案，迎接到堂，三拜九叩首，山呼萬歲禮畢。使臣宣著詔書道。未知何事，且看下回分解。
