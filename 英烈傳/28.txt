
　　　　陰風吹火火欲然，老梟夜嘯白晝眼。
　　　　山頭月出狐狸去，竹徑歸來天未曙。
　　　　黑松密處秋螢雨，煙野聞聲辨鄉語。
　　　　有聲無音知誰是，寒風莫射刀傷處。
　　　　開門懸纛稀行孤，半是生人半是鬼。
　　　　猶道能言似昨時，白日牽人說兵事。
　　　　高幡影臥西陵渡，召鬼不至毘盧怒。
　　　　大江流水本隔儂，憑將咒力扳濃霧。
　　　　中流燈火密如雲，飢魂未食陰風鳴。
　　　　髑髏避月櫻殘黍，幡底颯然人髮豎。
　　　　誰言墮地永為禹，聖明功德不可議。
　　那太祖領了大隊人馬自婺州回至金陵，文武官員出城迎接慶賀，不題。
　　且說江州徐壽輝，有手下陳友諒以得龍袍、玉帶什物，獻於壽輝，擇日改了國號，即了天子之位。常慮安慶府為江州左肋之地，不可不取。屢屢遣兵命將皆不得利，壽輝甚是惱怒。一日早朝已畢，遂遣陳友諒為大元帥，統了十萬兵馬駐小孤山。都督倪文俊統領精兵五萬，夾攻安慶。那安慶府城元將姓余名闕，字廷心。世家威武，父親在廬州做官，遂居住在廬州。元統元年遂舉進士及第，除授湖廣平章，真箇是文武全才，元朝第一員臣子。把那徐壽輝麾下攻打的軍馬七戰七敗。聞知陳友諒領兵來攻，便縱步提戈，當先出馬與那先鋒趙普勝戰到八十餘合，不分勝敗。天晚回兵。將及二更，恰有祝英又領兵二十萬來接應。陳友諒便叫趙普勝攻東門，倪文俊攻南門，祝英攻北門，自統大兵攻西門，四面如蟻的重重裹來。余闕見西門勢頭更急，心知寡不敵眾，便督敢死士三千出城與陳友諒對戰。從古說得好：一人拚命，萬夫莫擋。」那余闕到友諒陣中，奮起平生氣力，這些隨來的精勇，箇箇持死殺來，真箇是摧枯破朽直撞橫衝，殺得友諒遠走二十里之地。正好追趕，恰聽得倪文俊攻破了南門，余闕大驚把頭回看，但見城內火焰衝天，便勒馬回兵來救。那友諒也騎馬追來，趙普勝、祝英又殺入城中，元朝兵將俱各逃散。余闕獨馬單鎗，與賊死戰，身中了十餘鎗，路至清水塘邊以刀自刎，死於塘內。其妻蔣氏及妾耶律氏，抱了兒子德臣、女兒安安、外甥福童皆在官署中投水而死。那余闕死時，年纔五十有六，著有五經余氏註疏，至今，學士遵為指南。葬在南門外。後來，太祖一統登基，特嘉其忠，立廟於忠烈坊，歲時致祭，這也不贅。
　　且說陳友諒既取了安慶，同旗將丁普郎鎮守。自領兵回到江州朝見徐壽輝，備說安慶已取，留兵鎮守一節。壽輝大喜，正將賞功，祇見倪文俊出班大叫，曰：「攻取安慶，全是微臣之功，不干友諒之力！」壽輝變色，問曰：「怎見是卿之功！」文俊奏道：「友諒攻打西門被余闕領敢死之士三千，出城大戰，友諒奔走二十里外。臣率士卒奮勇先登，眾所共見，怎說是友諒的功績？」壽輝大怒，對友諒曰：「你為元帥，不能對敵敗走，且欲冒領軍功，欲學晉時王渾乎？」友諒曰：「初時四面攻打，余闕祇是固守城池，我們兵馬誰敢先登。後來，余闕因臣攻西門勢急，祇得引兵出戰，臣假作佯輸哄他來趕，文俊方得領兵入城。設奇指示，皆臣之力。」壽輝便叱曰：「休得胡說。本當治以軍法，姑念汝之舊功免死。」即刻令左右拘拿印綬，不許與共軍國事情﹔友諒此時真箇是：地裂無處遮醜面，鬼門難進免羞慚。閑住在家，甚是惱恨。
　　原來張定邊、陳英傑與友諒相善，兩人俱有萬夫不擋之勇。向來彼此依附，往來極密的。一日，友諒接兩人到家，曰：「壽輝昔日蘄黃起義，今日據有荊襄地面，坐享富貴，皆出我萬死一生之力﹔今一旦削我兵權，安置私第，真是無義之徒，令人可惱！」定邊對曰：「事有何難，今宅中家兵有五百餘人，明早可令暗藏利器，伏於朝外，祇喚二人帶劍隨行。元帥佯言上殿奏事，壽輝必無所備。元帥便可挺劍行事，我二人乘機殺了倪文俊，便號令滿朝文武，事可頃刻而成。」友諒大喜，曰：「若得事成，富貴同之。」兩人別去，不題。
　　友諒便令家兵準備器械。次日早晨，友諒便把家兵五百暗暗的四散伏於朝門之外，祇引力士二人跟隨。依班行禮畢，便挺身上殿，曰：「昔日蘄黃起義，直到如今無限大功皆我一身死力成事，今日何故忘我的功勞，奪了我的兵印？」壽輝聞言大怒，喝令左右擒獲斬之。友諒乘勢便把劍砍了壽輝。倪文俊急奪武士鐵撾還擊友諒，早被張定邊在後一劍殺死﹔遂同陳英傑按劍高叫曰：「徐壽輝不仁不義，不足為吾王﹔陳元帥文武蓋世才德兼全，我等宜共立為帝，享有大寶。倘有不服者以文俊為例！」群臣那箇敢再聲張。那張定邊即令扛去了壽輝、文俊屍首，率群臣下殿，呼拜萬歲。友諒曰：「今日非我忍為此不仁之事，但壽輝負我恩德，吾故仗義行誅。今張元帥扶我為主，卿等俱宜協力同心，輔成大事，所有富貴我當照功行賞。」群臣聽命。當日，友諒立妻楊氏為皇后，長子陳理為太子，以楊從政為大丞相，張定邊為江國公兼掌兵馬大元帥，陳英傑為武國公，趙普勝為勇德侯，各兼平章政事。胡美、祝英、康泰三人，守淇都。建都江州，國號漢。帝頒詔所屬州郡退朝回宮，不題。
　　卻說陳友諒原是沔陽人，漁家之子。大來做箇縣吏，嫌出身不大，因棄去了職業學些棍棒，會徐壽輝起兵便慨然從之。嘗為倪文俊所辱。祇是領兵為元帥，與倪文俊爭功，便殺了壽輝害了文俊，自立為漢帝。此時正是至正十九年十二月初旬的事。次日設朝，勇德侯趙普勝出班奏曰：「今有池州地界，實為我國藩籬，近被金陵竊據，我國未可安枕，望我王起兵攻之。」友諒准奏。即令普勝為元帥，率兵五萬攻打池州，擇日起兵。友諒對普勝曰：「金陵人多智勇，猝難取勝。可揚言攻取安慶，使其無備，庶可一鼓而擒。」普勝領命，因率兵從南路來寇池州。不一日，到城下安營。朱兵鎮守池州卻是張德勝、趙忠二人，聞得漢兵猝至，便議道：「此明是襲我之無備耳。」趙忠曰：「元帥可詔兵堅守，我當領兵對敵。」次早，率兵一千出戰，趙忠奮勇先馳，部卒都死力爭赴，賊眾大敗。趙忠乘勢追逐約有五十餘里，不意馬仆，被賊兵捉去。陣上劉友仁急來救時，又被賊兵萬弩俱發，當心一箭死於陣中。那普勝便引兵周圍，困了池州，攻打甚急。張德勝在城上，把那飛弩、石炮擲將下來，賊兵雖是中傷，然眾寡莫禦。正沒理處，祇見正西角上，一支人馬飛奔趕來，擺開陣勢。德勝把眼細看，卻是俞通海取了黃橋、通州，一路得勝，回兵來援。那通海水陸並馳，士卒勇敢，普勝祇得棄州而遁。通海也因陞了簽書樞密院事，便與張德勝稍稍敘些心事，即日向金陵而回。
　　且說普勝途中聞知俞通海撤兵回去，仍復引兵前來攻打。張德勝出兵對敵，普勝敗走，德勝飛奔來追，不防普勝放一標箭，正中右腿，德勝負痛奔回，四下裏被普勝緊緊圍住。卻有養子張興祖對德勝商議，曰：「如此重圍，急須向金陵求援，方可解脫﹔不然恐糧草不支，是為釜中魚矣。」德勝曰：「這般鐵桶，誰能出去？」興祖曰：「今夜一更，父親可選精銳兵三百，兒當捨命前往。」德勝大喜，依計草了奏章，至夜付予興祖，領兵衝出而去。果然殺透了重圍。普勝因見他所部軍卒甚是驍勇，也不敢十分趕來。此行卻是如何，且看下回分解。
