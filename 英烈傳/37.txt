
　　　　血戰鄱陽雲霧迷，艨艟飄治幾東西。
　　　　白羽光搖驚宿鳥，素旌影動閃長霓。
　　　　棹短棹長湖裏路，乍鳴乍咽帳中鼙。
　　　　落日漁翁垂釣罷，祇聽湖畔子規啼。
　　卻說韓成替太祖投入湖中，那陳英傑對眾將曰：「爾主既死，何不歸順漢王以圖富貴？」楊璟曰：「我們村野鄙夫，久為戰爭所苦，每每不欲從軍，乞將軍高鑒！」兩邊正把言語相持，忽聽得上流吶喊連天，百餘隻戰船沖將下來，劍閃戟排空。卻是常遇春、朱亮祖聞得太祖被圍，急來救應。陳英傑奮力來拒，那亮祖跳上漢船，橫殺了十餘人。陳英傑認說太祖既歿，想他成不了大事，因而轉船回去。遇春、亮祖救得太祖船出，都來拜伏請罪。太祖曰：「這是數該如此，但若得早來半箇時辰，免得忠臣枉死耳。」便具說韓成的事。乃命諸軍移船罌子口，橫截湖西，且將書與友諒，道：
　　　　方今之勢，干戈四起，以安疆土，是為上策。兩國紛爭，民不聊生，策之下也。囊者公犯池州，吾不以為嫌，且還所俘士卒，欲與公為從約之舉，各安一方，以俟天命也。公復不諒，與我先讎﹔我是以有江州之役。遂復蕺黃之地，因舉龍興等十郡。今猶不悔，復起兵端，二團於淇都，兩敗於康山。殺其弟、侄，殘其兵將，損數萬之命，無尺寸之功，此逆天悖人之極也。以公平日之強，宜當親決一戰，何徐徐隨後，若聽吾之指揮，毋乃非丈夫乎？公早決之。
友諒得書不答。太祖因韓成替死一節，也祇是心中不忍，時時長吁短嘆。祇見帳外報曰：「周顛在外面大步的跨進來了。」太祖便曰：「你這顛子，近從那裏來？」他也不做一聲。太祖又問曰：「我今在此徵友諒，此事如何？」周顛大叫：「好，好！」太祖說道：「他如今已稱為皇帝，恐我難以收功。」周顛仰天看了一會，把手搖著曰：「上面沒他的，上面沒他的。」便把拄的拐兒高舉，向前做一箇奮勇必勝的形狀。太祖便留他在帳中宿歇。
　　當晚，俞海通對眾商議道：「湖水有深有淺，不便迴還，不若移船入江，據敵上流，彼舟一人必然擒住。」方欲依計而行，那陳英傑復來搦戰。太祖大怒，曰：「誰與我擒此助虐之賊，以報馬家渡口之讎？」恰有楊璟、丁普郎向前說道：「末將願往。」太祖就命他們迎敵。陳英傑望見了太祖，方知昨日為韓成所誘。兩邊混殺多時，祇見俞通海、廖永忠、趙庸、朱亮祖、郭英、沐英六將，各駕著船，內載蘆草、火器、殺將上來。且戰且進，誰想那賊連著巨艦擁蔽而行。船上鎗戟如麻，以拒朱軍。太祖看六將殺了進去，一箇多時辰再不見形影。太祖搥胸頓足，叫曰：「可惜！六員虎將陷於漢賊陣中。」正沒箇區處，忽然間，看那友諒後船，騰空焰焰的燒將起來。但見：江水澄清翻作赤，湖波蕩漾變成紅。不多時，那六員虎將駕著六船，勢如游龍繞出，在賊船之後殺奔而出。朱軍陣上看見勇氣百倍，督戰益力，搖旗吶喊，震天動地，風又急火又猛，殺的賊兵大敗。友諒見勢頭不好，急令眾船投西走脫，方得數里，早有張興祖紅袍金甲，手執畫戟擋住大路，大喝道：「友諒逆賊，走那裏去？」一戟直刺入腦上，倒船而死。興祖便跳過船來，割下首級，仔細一認卻是友諒次子陳達，不是正身。鳴金而還。太祖依著俞通海屯兵江中，水陸結寨，安妥了諸將各自次第獻功訖。太祖對眾將曰：「適聞六將深入賊中，久無聲息，我不勝悽惋，幸得以成大事。今日之功，六將居首。」因命酒相慶，席上復作書著人傳與友諒。中間皆勸其何苦自相吞併，傷殘弟侄，勿作欺人之寇，及要友諒即去帝號，以待真主等意。友諒復不答。
　　太祖發了書去，便與眾將計議攻取之術。恰好軍師在金陵，來見太祖。太祖便問軍師與張士誠交戰勝負的事體。劉基對曰：「李善長並湯和、耿炳文、吳禎、吳良等連兵累敗了張士誠三陣，他如今退兵在太湖裏安營。此乃鼠竊之賊，不足計慮。夜觀天象，西北上殺氣甚是不祥，應當一國之主，想來陳友諒合當覆亡。然中天紫微垣亦有微災，故不放心，特來相探。」太祖把船擱住沙上，韓成替死的事細細說了一番，就問：「目今陳友諒有五百號戰船，每一號計船五十隻，兼領雄兵六十餘萬，聯柵結寨，實是難破，奈何，奈何！」劉基聽了結寨的光景，便笑道：「孫子有雲『陸地安營，其兵怕風﹔水地安營，其兵怕火﹔上岡者恐受其圍，下岡者恐被其陷。』今水上聯船結寨，正取禍之道，豈是良策。有計在此令六十餘萬雄兵片甲不回。」太祖聽罷大喜，便問：「計將安出？」劉基曰：「此須選那金木兩犯的日時，以火相攻必然決勝。」太祖又曰：「兩三次俱把火攻，但賊寨深大，四面盡有排柵鐵索穿縛，外面的火焉能透到裏頭？」劉基又曰：「主公可有友諒部下來投降的將校否？」太祖曰：「盡有，盡有。」劉基便令喚來。不移時，卻有許多都來聽令。劉基因對他們道：「公等來降，皆是棄假投真，識時務的好漢。今主公欲破賊兵水寨，要用公等裏應外合，此事甚不輕易，必須赤心報國者方能成就。若不願行的亦聽各人心事，不敢相強。」說罷，卻有丁普郎等三十人挺身向前曰：「向受主公厚恩，願以死報。」劉基定睛一看，便對丁普郎道：「丁公，丁公，我細推你今世原是婁金狗星宿降生。來日是壬戌日，戌為金狗，是你歸根復本的日辰。且你記得令堂生你，皇覺寺伽藍托夢的話麼？」那普郎連聲應道：「曉得，曉得。自當赤心前去。」原來普郎生的日子，也是箇壬戌日。三日之前，他母親夢見一箇神明將箇盒子托著一箇金狗兒囑咐道：「此是天上婁星。該下生轉助真主，特借你的身孕產他。」他母親便問說：「尊神在處顯異。」那神道：「我是皇覺寺伽藍。去此有一千餘里路程。」便口中念出八句詩話，說：「此是你兒子一生光景，你可記著。」念道：
　　　　湖影蕩星槎，忠魂秋夜賒。
　　　　水寒天楚色，火陣舞昏鴉。
　　　　此夜婁星降，他年功績誇。
　　　　天衢應不遠，壬戌死生家。
　　那伽藍拂袖而去。過了兩日，即是壬戌，果然生下他來。後來長成，他母親因念與普郎記識，普郎時常對帳中知己、兄弟說過。為此，劉基也曉得這事，因提醒他。便囑咐曰：「你們今夜可去詐降友諒，明夜祇看外面火起，卻從內放火為應。」眾將聽計曰：「舉火不難，祇怕友諒不信，有誤軍國大事。」劉基便附普郎的耳朵說了兩聲，各人便整理隨身要用的物件，到晚駕一隻戰船，徑抵康郎山下。
　　正是友諒與張定邊、陳英傑帳中飲酒，哨子報曰：「有丁普郎等來見。」友諒喚至帳下曰：「爾等既降朱家，今夜來此有何議論？」普郎稱曰：「前守孤城，力不能敵，一時無奈所以詐降。今夜得便，故率眾逃回，望主公容納！」友諒曰：「你必為朱家細作，假意來降。左右們可盡力捉下，斬訖回報。」祇見三十五人齊聲叫道：「我等特來獻功，主公反生疑忌。」友諒便問：「你等來獻何功？」普郎說道：「我等聽他定計，叫常遇春來日領二萬雄兵，抄路往康郎山襲取水寨，所以冒險來報，指望封賞，反要殺害，此冤那箇得知。」友諒聽了大驚道：「不說不知，幾乎殺了好人。」因喚三十五箇，都入帳中賜與酒食。未知後事如何，且看下回分解。
