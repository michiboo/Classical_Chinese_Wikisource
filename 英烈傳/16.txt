
　　　　江東城上起霜風，義膽雄張轉戟中。
　　　　湖海幾年等石畫，明廷此日祀鴻功。
　　　　笳吹夜月軍門靜，劍倚天秋碧障空。
　　　　麟閣丹青知不負，捷音應奉紫微宮。
　　卻說常遇春大破了蠻子海牙，那海牙正坐小船向北而走，祇見戰船三十餘隻忽從東下，將海牙一箭射死。常遇春收兵江口，即向太祖前拜倒，說道：「子文英適領兵哨江，湊遇海牙船到把箭射死了，特來獻首級。」太祖大喜，陞遇春為行軍大總管之職。回兵太平，吩咐與眾將慶功筵宴。筵上喚過朱文英來曰：「你本是鳳陽定遠人，沐光之子，沐正之孫。因爾父與我交厚，不幸早亡，母親亦隨喪，就將你寄養於我。彼時爾方十歲，不覺已是九年。今爾英勇善武，與國建功，吾不忍沒爾之姓，可仍復姓沐。異日立大功成大用，可與爾祖父爭光。」因賜名沐英。英再拜，叩首謝恩，不題。
　　卻說湯和等引兵進攻方山寨，紮寨纔定，祇見那刺賊也先挺了鎗飛也似殺出來。我陣上廖永安見了他怒從心上起，便罵道：「你這不忠、不孝的賊，主帥待你不薄，你何忍行此刺害之事？湛湛青天，昭昭神爽，你今日必遭千刀萬剮。還有何面目來戰？」兩馬攪作一塊，一上一下，一來一往，戰上三十餘合。永安起箇念頭曰：「我若再在此與他戰，他陣上必然有幫手殺出來，我怎的獨捉他？不如放箇破綻，那廝決奮力來追趕，我恰好拿了他。」便往北路而走，那也先縱馬趕來。不上三里之地，永安大叫一聲，曰：「你來得好！」把那馬一帶，挺著長鎗突地轉來。後人有詩一篇稱說永安好計：
　　　　執戟回看勢轉雄，高牙大纛擁羆熊。
　　　　祇因反噬忠臣誼，為奮英豪誓國忠。
　　　　寶楞光搖三尺電，丹心氣映九霄虹。
　　　　都道胃星文雉顯，祇憐早世反穹窿。
　　那也先卻把身一扭，避那鎗頭，誰知身子一側側下馬來，湊巧腳鐙纏住了一隻腳，被馬橫拖倒扯。永安一鎗正中其心，手下的兵卒向前亂砍，也先即時死去，直受了那千刀之報。陳兆先因率眾而降。湯和領了兆先來到太祖帳前，說道：「望主公天地好生，不記伊父昔日之罪，以安歸順之心。」太祖便曰：「天下有福的雖百計不能害之﹔況古人曰：『罪人不弩』。今兆先既誠心款伏，吾豈念舊惡哉！即可令他入見。」兆先進帳叩頭，曰：「臣係叛臣也先之子，願受誅戮。」太祖又曰：「大丈夫存心至公，何思報復。爾果同心協力以救生民，他日功成富貴與共。」即授千軍長左軍掠陣頭目。便命馮國用選精銳五百聽其揮使。五百人多疑懼不安。太祖熟視軍情，是日，即喚兆先同五百人上宿護衛，舊軍盡退在外，獨留國用伴臥榻前。太祖解甲熟睡達旦。五百人箇箇安心，都道是天地父母之量。次日，徐達等攻取溧陽等縣，全軍而回。太祖便議取金陵之計。
　　那金陵地方，元朝叫文臣達魯花赤福壽同武將平原指揮，曹良臣把守。二人聞知兵至，曹良臣同福壽曰：「和陽兵來，勢如破竹。公為文臣，可堅壁固守。我當率兵死戰以保此城。我聞兵法云：『軍行百里，不戰自疲。』彼今遠來，今夜可乘其不備先去劫寨，必獲大勝。」福壽曰：「此計大妙，祇待晚來依計而行。」
　　卻說太祖兵至城下，在北門外安營。那元將卻不出兵。太祖謂徐達曰：「彼必度吾疲憊，今夜決來劫營，須宜預備。」徐達對曰：「主帥所見與達暗合。可令各軍俱在遠處埋伏，祇留一箇空營。敵人一至放炮為號。」吩咐已定，那曹良臣果然更深時分，領二萬兵出鳳臺門，銜杖疾走，直至營前。祇聽得營鼓頻敲，那些軍士俱攔路熟睡。良臣大喜，即領兵併力殺入營來。誰知：「地上插旗惟伏鬼，營中點鼓是贏羊。」卻是一箇空寨。良臣知中了計，急令退兵，忽聽帳外一聲炮響，四下伏兵並起，把良臣二萬人困在垓心。徐達便令旗牌官執了令旗四下大叫：「劫營元將不必沖陣，今和陽朱主帥率精兵二十餘萬，圍得似鐵壁銅牆，若來沖陣，徒傷士卒。我朱主帥聖仁神武寬厚聰明，自降的自有重用。爾等將士各宜自思。」良臣正在猶豫，那些頭目便曰：「昔蠻子海牙，有舟師二十萬，三戰皆亡﹔陳也先有雄兵十五萬，一戰而斃。料今日勢必不贏，望元帥一開生路，乘機就機，以活二萬之人命。」良臣便令小卒對曰：「和陽兵！且待到天明，當得投降。」太祖與徐達曰：「彼欲遲遲，恐是詐語。」徐達曰：「我軍緊困，雖詐何為。」頃之，東方漸白，徐達單馬向軍前說道：「元將可速投降，免受傷殺。」良臣問道：「公是何人？」徐達曰：「我是主帥帳前副元帥徐達。」良臣曰：「我也聞朱主帥名譽，人皆以聖主稱之，若得一見果如所譽，便當率眾投降。」太祖聞說即至陣前，免冑示之。良臣見太祖龍眉鳳眼，禹背湯肩，便丟去了手中長矛率眾拜降，曰：「久慕仁德，多緣迷謬，歸順無階。今幸寬宥，當效死力以謝不殺之恩。」太祖便將步下士卒散與各將調遣，乘勝引兵圍困金陵城。
　　福壽見良臣被困，因率兵登城死守。徐達等四面圍攏。城上矢石如雨的下來，那裏近得前。一連圍了半箇多月不能遽取。常遇春率精銳架起雲梯向鳳臺門急攻。馮國用又領兵協助，城內便不能支。遇春挺鎗先登，三軍乘勢而入。福壽恰向北拜了四拜，哭曰：「吾為國家重臣不能固守，城存與存，城亡與亡。」言訖，遂拔劍自刎而死。太祖進城，便諭官吏父老道：「元失其政，所在紛擾，兵戈並起，生民塗炭。吾率眾為民除亂，汝等各安職業毋懷疑懼。」當日，吏民大悅，且更相慶慰，遂改為應天府。共得兵士五十萬。因立天興建康翌天元帥府。憐福壽死得忠義，以禮殯葬，敕封鳳臺門城隍。至今香煙不絕。仍優恤其妻子。即遣使迎和陽王遷都金陵。
　　不一日，王到金陵，太祖率諸將士朝見畢，王大悅。奉太祖為吳國公，得專征伐。置江南行中書省，把主帥總事，以李善長為參議官。郭景祥、陶安為郎中，分房掌事。置左、右、前、後、中翌元帥府，進李善長左丞相，徐達總督軍馬行軍大元帥，常遇春前軍元帥，李文忠後軍元帥，鄧愈左軍元帥，湯和右軍元帥，胡大海提點總管使，張彪、華雲龍、唐勝宗、陸仲亨、陳兆先、王玉、陳本等各副元帥。太祖既掌征伐，日命諸將統兵以征不服。一日問曹良臣曰：「金陵人物之地，公等守此土，當為我舉之。」良臣曰：「自今乾坤鼎沸，盜賊如麻。凡豪傑藝勇皆挺身以就群雄﹔那賢達之士又韜光以觀世變，此處恰不聞得。則祇有一箇人，小將曾聞得他。」不知國公心下如何，且看下回分解。
