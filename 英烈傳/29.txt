
　　　　塵塞戈鋋血未乾，漢吳烽火報長安。
　　　　擬擒逆眾先開幕，誰道英雄已淚彈。
　　　　明月謾隨青羽動，悲風轉與早鵬寒。
　　　　一靈莫訝功難遂，多少材官倚劍看。
　　那張興祖領了三百鐵騎，連夜衝出重圍，離了池州地面，那裏有曉起夜眠渾忘卻，飢餐渴飲在路，方得一日兩夜，已至潛山地界，正遇常遇春領兵巡行，興祖便具訴危困的事情，遇春道：「我已知之，特來相救。」因對興祖曰：「吾聞汝有智勇，汝須如此先行。」興祖受計去訖。便令郭英、俞通海、朱亮祖、康茂才前去四下埋伏。次日，興祖過了九華山，徑到池州與普勝對陣迎戰，普勝便來迎敵。未及數合，興祖勒馬就走，普勝料無伏兵，乘勢趕來，約及五十餘里，日已將西，恰到九華山谷，興祖便把馬轉入谷中。普勝心中想道：「這黃頭孺兒恰不是送死麼？到了谷中，怕他走到那裏去。」遂縱馬正趕得緊，祇聽得一聲炮響，兩崖上木石、箭弩、銃炮如飛蝗雲集的下來。普勝急待回轉，那一彪兵馬旌旗掩日，塵土遮天，恰是常遇春旗號，祇得挺鎗來戰。未及數合，遇春把旗幡招動，左有郭英，右有俞通海、廖永忠，前面有朱亮祖、趙庸，後邊有康茂才、張興祖，四面夾攻，賊兵大敗，斬二萬餘人，給活捉的也有五千餘人。普勝單人匹馬，躲在茂林中。次早，收集殘兵止有一千餘人。低頭嘆曰：「今日折兵敗北，有何面目去見漢王！況漢王立心猜忌，若是回去彼必不容，不如且走漢陽使人求救，再作計議。」便使人陳友諒處殿前奏知前事。友諒大怒，正欲喚取殿前刑官，械送普勝回朝取決，那張定邊輕聲向前奏道：「普勝奸詐多端，膂力出眾，今駐兵求援是欲觀陛下何意耳。若以怒激，他必引兵投降別處，是又生一敵也。主公當以好言語慰之耳。」友諒允奏，因遣人到普勝帳前，曰：「元帥之功吾已素知，必欲即日率兵親征，元帥可引兵來會。」普勝得報大喜，便率兵馳會江州。友諒見了普勝大喝道：「敗兵挫將，罪將誰歸！左右快推出斬訖報來。」普勝悔恨無及。友諒既殺了普勝，因對眾人曰：「池州之仇，決當親征報復。」因令太子陳理守國，以張定邊為先鋒，陳英傑為副將，張強為參謀，選精兵三十萬，戰船五千隻，刻日離江州，水陸並行向池州進發。
　　不一日，來至采石磯太平府。守將卻是花雲，並都督朱文遜、簽事許援，更深夜靜不提防，漢兵直抵磯下鼓譟而前，驚慌無措。花雲、朱文遜急急引兵出迎，力戰不利，便奔回太平。友諒便乘勢追至城下，四面緊圍。花雲與王鼎、朱文遜分門拒守。是月十九日，賊將陳英傑舟師直泊城南，士卒緣舟攀尾而上。那王鼎百計力拒，可恨漢兵強盛難支，且戰且罵中鎗而死。陳友諒兵奔殺入城。花雲聞西南城陷，急同朱文遜來救，卻遇張定邊、陳英傑、張強三將一齊逼攻，雲等力不能支，都被鉤索縛住。雲妻邵氏聞夫被擒，便抱了三歲兒子花煒拜辭了家廟，對眾人曰：「吾夫忠義必死賊手，吾豈可一身獨存。花氏止此一兒，汝等宜善視之，勿令絕嗣！」言畢，投水而死。侍女孫氏大哭，徑抱了花煒，逃難去了，不題。
　　且說友諒進城，直登堂上，定邊擁兩將來到階前。友諒吩咐先將朱文遜斬訖，朝著花雲曰：「你還欲生乎欲死乎？」花雲對天叫道：「城陷身亡古之常事。你這殺君之賊，誰貪你的富貴，還欲多言？賊今縛我，若我主知之必砍賊為肉膾。」言罷大喝一聲，把身一跳，那些麻繩盡皆掙斷，奪了階下人手中的刀，便向前來又殺了五六人。張定邊等一齊奮力拿住。友諒便令縛在廳牆之上，著眾軍亂箭射來。花雲至死罵不絕口，是年方得三十九歲。友諒傳令安營。夜至三更，在帳中寢睡不安，祇見陰風透骨冷氣侵人，恍惚中忽聽得兩箇人自遠而近，漸漸前來高聲曰：「友諒，友諒，你這逆賊，快快償我命來！」友諒近前一看，恰就是朱文遜與花雲，各帶血傷纏住友諒不放。友諒大驚，極力掙脫，卻欲迴避，早被花雲一箭正中著左邊眼睛，貫腦而倒，大叫一聲，醒來乃是一夢。友諒自知不祥。次早，對諸將說知，心中正是悶悶不樂，忽報張士誠統兵十五萬來取金陵，現在攻打常州。張定邊近前，奏曰：「此乃上天假殿下取金陵之便也。兩虎相鬥必有一傷。陛下但默觀動靜，若士誠克了常州乘勝而進，則金陵必當東南之患，我兵乘虛徑入，金陵唾手可得矣。今即遣一使前往吳國通和，然後會同發兵，必成大事。」友諒大喜，遂喚中軍參謀王若水，領了健卒數十前往蘇州進發。行有三百餘里，忽見當先一隊人馬，為首一將高叫：「來者何人？」若水答道：「我乃漢王駕下參謀王若水，使吳通和，望乞借路。」那將軍大怒，近前大喝一聲，竟把若水捉住，王若水連聲叫道：「將軍饒命！將軍饒命！」那將軍曰：「我與湯和元帥鎮守常州，因不曾與那友諒逆賊交鋒，怎麼你們悄地犯我太平，把我花、朱二將軍亂箭射死﹔今又來與那士誠通好，合兵來攻我們。我華雲龍將軍天下聞名，誰人不曉。你卻要我假道，且同你去見主公，再作區處。」原來湯和因士誠圍打常州，特著華雲龍引五百人衝陣，往金陵求援，恰遇著王若水，便捉了解送金陵，不題。
　　且說探子打聽來情報與太祖﹔太祖悉知了底裏，就集眾將商議曰：「我兵雖有三十萬，胡大海等鎮守湖廣，分去了五萬﹔耿炳文等鎮守江陰，分去了五萬﹔常遇春等救援池州，又分去了五萬﹔今在帳下不過十萬有餘。彼漢兵三十萬，吳兵十五萬，合謀來攻如何抵敵？」俞廷玉說道：「友諒之兵善水戰，深入我境金陵必危。不若且降，再圖後計。」趙德勝曰：「不可，不可！主公德被四方名高天下，豈可稱臣逆賊。今鍾山險峻，夜觀天象，旺氣正盛。不若權奔鐘山，且為固守，再從別議。」薛顯上前曰：「此亦不可。金陵根本重地，若棄而為賊有，豈可輕易復得，是與宋時帝昺航海無異也。今城中尚有強兵十萬餘人，協力同心戰未必不勝，豈可議降議遷！」眾論紛紛，莫知所定。但有劉基笑而不言。太祖便問：「先生何獨默然？」劉基曰：「主公可立斬議降與議遷鍾山的，然後賊可破矣。古雲『後舉者勝。』宜伏兵示隙以擊之。取威制敵以成王業，正在此際。」太祖聞言悟曰：「先生真不在臥龍之下！」即日取金印拜為軍師，劉基力辭不受。太祖曰：「方今蒼生無主，賊子猖獗，金陵危在旦夕，定賴先生出奇調度，何乃固推？」劉基方肯受命。恰好華雲龍入見，備說張士誠分兵三路攻打：呂珍引兵五萬困江陰，李伯昇引兵五萬困長興，張士誠引兵五萬困常州。時奉湯守帥之命來求救兵。太祖曰：「我已遣徐元帥援兵往救，想此時也到了。」雲龍又備說途中遇著王若水事務。太祖大怒，令武士推若水出帳斬之，便喚指揮康茂才入帳聽令。不一會，茂才向前領旨。太祖對茂才曰：「陳友諒將寇金陵，吾意欲其速到。向聞汝與友諒稱為舊交，可修書一封，遣人詐降約為內應，令彼分兵三道而來。倘得勝時，當列爾功為第一。」茂才便曰：「養子康玉向曾服事友諒，令彼齎書前往，彼必不疑。」太祖大喜乃命依計而行。茂才領命而出。不知後事如何，且看下回分解。
