
　　　　秋來愁緒日冥冥，吳嶠風光自草亭。
　　　　入寨戰塵天烈黑，隔車草色眼中青。
　　　　驅馳歲月真何假，骯臟江湖夢獨醒。
　　　　南北亂離憂不細，漢家誰間董生經。
　　話說紀世雄三萬軍馬都沒於河水之內，或有識水的掙得上岸，亦被朱軍捉住。主帥徐達因收兵在河口安營。那士誠見世雄等三隊人馬去了，半夜不見回來，正在疑惑。恰見一隊哨馬，約有五十餘人徑撞前來，報曰：「大王爺，禍事到了還不曉得？」士誠連忙問曰：「禍從何來，事在那裏？」那哨子就在馬上指道：「紀世雄三萬人馬俱被河水淹死，一箇也沒留。現今徐達乘勢趕來，正要活捉大王，大王可急急拔寨而行，還且自在哩。」便把哨馬緊緊的一路叫喊道：「快快逃命！快快逃命去了！」士誠聽罷，驚得魂不附體，即令三軍望蘇州進發。這些軍士祇恐朱軍追及，那裏肯依行逐隊，都爭先奔潰而走。未及一里，忽聽一聲炮響，左邊郭英，右邊沐英，兩處伏兵衝出擊殺。幸有張彪、張豹分身迎敵。士誠在車中吩咐：「且戰且走，不可戀敵。」那張彪、張豹也祇要脫離苦難。誰想戰未數合，郭英、沐英放條生路，撥馬向前而去。半空中如雷震一般，轟天炮響，不住的震了七八聲，正東上康茂才，正西上朱亮祖，正南上廖永忠，正北上趙庸，東南上丁德興，西南上張興祖，東北上華雲龍，西北上曹良臣，各帶精兵五千，團團的殺將過來，把士誠銅牆似鐵的圍困在內。他使張彪、張豹拚死的殺條血路逃走。八員虎將拚命也追殺不放。約有五里地面，正是白沙島邊。常遇春又在柳蔭深處殺將過來，擋住去路，大叫道：「士誠，你此時不降，更待何時！」嚇得士誠正是：
　　　　膽破心驚，手搖腳戰。一張臉無些血色，渾如已朽的骷髏﹔兩隻眼沒箇精芒，徑似調神的巫使。一箇降禍祟太歲，領著八大龍神，那怕野狐精從天脫去﹔四對追靈魂魔王，隨著閻羅天子，便是羅剎鬼何地奔逃。正是：任他走上焰摩天，腳下騰雲須趕上。
　　誰知士誠乃是蘇州人，畢竟乖巧，便將黃袍玉帶並頭上巾幘，都脫下來，紮起一箇草人，將前樣服色穿帶了，縛在六龍盤繞的香車綿帳之內，自己隨換了小軍衣服，跨上一匹躡雲捕影的烏騅，與張彪、張豹打箇暗號，趁箇時機，帶領一隊人馬飛也似逃走。那張彪、張豹假意兒祇保著龍車廝殺。約莫士誠相去已遠，又望見一彪人馬，恰正是呂珍、張虯趕來救主。他二人便賣箇破綻，一道煙也落荒，尋著士誠一路而行。追來九箇將軍，那知道這箇緣故，祇望著龍車兒圍困過來。就是呂珍、張虯也不解此事，死命保著。看看天晚，恰好郭子興、薛顯又分兩翼喊殺向前，把眼在車中一望，見是草人便叫道：「列位將軍，祇捉了呂珍、張虯也罷，這士誠想是去遠了。」眾人纔知墮了奸計。常遇春因對呂、張二人曰：「二位何不揣度時勢？我主公英明仁武，統一有機，二位何執迷如此？」呂珍接應曰：「元帥所言亦是，但降服者降服其心。昔日呂布轅門射戟，心服紀陵。如元帥也有射戟的手段，吾輩即當納降。」遇春笑道：「這有何難。」便令人三百步外立一戟。連發三矢三中其眼。呂珍、張虯大驚，下馬拜曰：「真天神也！吾輩敢竭駑駘之用，情願領兵六萬投降。」遇春大喜。便令軍政司計取器械、盔甲。因著俞通淵領下步兵三千押送新降士卒，前至金陵請太祖令旨，或令為民，或分編各隊。即日起行。遇春檢點降兵去了，便登帳請張虯、呂珍進見，呂珍曰：「敗降之卒，願受抗軍之罪。」遇春笑道：「何罪之有？東漢岑彭初佐王莽，與光武大戰，光武幾受其危。後知天命在於光武，因棄邪歸正，名列雲臺。前後事體略不相妨。但今日之降，在呂將軍可留，若張將軍乃吳世子，我當擇日送還姑蘇。」張虯曰：「元帥勿疑，自當盡力圖報！」遇春回曰：「假如著將軍去攻姑蘇，豈有子弒父之理。吾豈不愛將軍雄傑，但天理人情上難以相款。」張虯聽罷對天嘆息了數聲，便曰：「吾聽常將軍之言反為不忠不孝之人矣，有何面目再生人世乎！」登時自刎而死。遇春假意喫驚曰：「將軍為何如此，是我之罪也！」傳令軍中具玉帶、朱冠、棺槨葬於舊館蘭水橋下。因留胡濟美統本部兵，屯紮舊館。仍令大軍回至湖州見了徐達，具將前事說過了一遍。徐達說道：「元帥處分極是。至如先令六萬降軍散回金陵，使張虯進退無路，更是高見！」遇春便對徐達商議：「湖州久不能下，以卑將拙見，乘此長勝之勢，即令呂珍往說何如。」呂珍向前曰：「自思不知順逆，悔恨歸降之晚。元帥有令，決當盡心。」徐達大喜，便著沐英、康茂才領兵一千，護送呂珍直至湖州城下。李伯昇聞得消息，急上城問曰：「呂將軍何因到此？」呂珍回曰：「自元帥受困，主公兩次親來救援，前者被火攻，今者又被水溺，折兵共約廿萬，暫且遁回。今姑蘇士卒與糧餉俱已空虛，士信與張虯皆已身死。我見常遇春射戟神手，因也拜降，特來告知元帥。想是西吳亡在旦夕，元帥可早順天命，開門納款，庶不失為達人哲士。」李伯昇聽罷沉思半晌，狐疑未決。呂珍又道：「元帥豈不聞韓信棄楚歸漢，敬德棄周降唐？見機而作方是正理。」伯昇便道：「是，是，是。」遂率左丞張天麟等，同呂珍到帳前納降。徐達見了設宴相待。次日，帶領侍從十餘人入城安撫，便留華高領兵二萬鎮守湖州等處，已畢。一邊申奏金陵﹔一邊令華雲龍率本部取嘉興﹔一邊令俞通海率本部攻太倉﹔一邊仍率兵二十餘萬徑向蘇州進發。兵過無錫，那守將莫天祐堅閉不出。常遇春即欲攻打，徐達曰：「若攻城非數日不能下，況蘇州離此不遠，張士誠得知必生異謀，反為不便。不如長驅先破蘇州，則此城不攻自下。」遇春依計，遂過無錫徑到蘇州城外安營，不題。
　　且說張彪、張豹，看見呂珍、張虯接應，便一道煙落荒尋小路而走，趕著士誠一齊登路。計點人馬祇約二萬有零。漸到蘇州，太子張龍早有哨馬報知逃竄信息，便發兵出城五十里保駕。進得城門，真箇是父子重逢，君臣再會，憂喜交集。次日坐朝，士誠聚群臣議救湖州之危。祇見哨子報道：「李伯昇把湖州，呂珍把舊館，俱降建康﹔張虯自刎而死。今徐達親領雄兵二十萬，虎將五十員，在正北十里外安營搦戰。」士誠聞報不覺兩行淚下，曰：「四子張虯，膂力超群，同五太子一般精悍，今兩弟淪亡，兩兒繼喪﹔若呂珍向稱萬人之敵，又到彼麾下，此事怎了！」恰有平章陶存議啟曰：「今朱兵強盛，所至郡縣莫敢當鋒。以臣愚見，不若獻璽出降，庶免刀兵之苦，不然天時已迫，必非人力能支。……」言未已，祇見一人大罵道：「辱國反賊，長他人志氣滅自家威風，此事斷然不可！」士誠定睛來看，恰正是三王子張彪。士誠便問：「吾兒，你的意下如何？」且看下回分解。
