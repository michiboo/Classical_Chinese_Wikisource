
　　　　君王行出時，書記遠從征。
　　　　祖帳連河闕，軍歷動洛城。
　　　　旌旗朝朔氣，茄吹夜邊聲。
　　　　坐寬煙塵節，秋風古北平。
　　　　　　　　　　──錄古杜審言詩
　　那李思齊見徐達追趕上山，四下裏將木石打將下去。徐達急令退走，又被張良臣等四路伏兵喊殺，殺傷明兵有一千餘人。這思齊不勝之喜，對了張良臣等誇著大口曰：「如此光景那怕中原不復，王業不興。」即日大開筵宴稱賀，自午至夜，那些小兵卒，都也熟睡，東倒西歪。也不見有搖鈴擊拆的，也不見有驀夜巡風的。約近二更光景，明兵銜枚疾走，各將聽令分行直至硤石山腰。四邊一齊將樹柵砍開，火銃、火炮處處發作，須臾之間，五七處火焰沖天，金鼓大震。元朝的兵都在睡中驚醒，刀鎗器械俱被黑煙漲滿，那處去尋。祇是四散奔潰，被火燒死的倒有大半。逃得下山，又被路上遊兵捕捉投降的也有七千餘眾。東寨張良臣正要上馬迎戰，撞著吳良殺到面前，一鎗中著面門而死。那張德欽看見煙塵徒亂，望寨外飛跑，被薛顯大喊一聲，喫了一驚，竟從山坡上直跌下去，撞著周德興，手起刀落砍做兩段。趙琦、薛穆飛二人保著李思齊逃走山下，恰好徐達大兵迎住，左翼張龍，右翼郭英沖殺將來，元將無心戀戰，領著殘兵前往葫蘆灘而去。誰想馮勝在營，哨報明兵大勝，便令拔寨而行，已據葫蘆灘進取華州，將兵徑向潼關。李思齊料知無可潛身，棄關徑往鳳翔去了。徐達鳴金收軍，糧草、輜重、衣甲、領盔、器械、金鼓，所獲不計其數。眾將稱賀，曰：「元帥捨小敗成大功，真非諸人所及。」徐達回答道：「列位將軍以為李思齊雄心頓輸，於我看來，今日雖勝，他此行必還聚三秦之士，為右脅之患，不可不防。」因令馮勝、唐勝宗、陸仲亭、曹良臣四將，領兵五萬鎮守潼關，以擋思齊之兵。自家引了大隊，會齊常遇春兵馬，收取河南之地。馮勝等四將即日領了將令自去。
　　且說李景昌堅守汴梁，祇道李思齊及擴廓帖木兒兩人駐紮太原，前來恢復河南，到如今聞得李思齊二十萬人馬被徐達殺了不停。又聞擴廓帖木兒駐兵太原，公然不來接應，景昌十分畏懼，連夜引兵棄了汴梁，奔走河北地面。徐達正商攻城之策，恰有哨子報道：「汴梁黎民扶老攜幼，燒燭焚香，直至營前迎接入城。」徐達喚令納款人民，進營問了來由，便令十數騎官將入城撫輯。路間，湊巧常遇春也平定了汝南一帶郡縣，撤兵而回，與徐達相見。徐達便修了表章，差官前到金陵報捷。那官兒兼程而進，得到朝門，正值早朝時候。那箇光景，有唐王維詩為證：
　　　　絳幘雞入報曉籌，尚衣方進翠雲裘。
　　　　九天閶闔開宮殿，萬國衣冠拜冕旒。
　　　　日色纔臨仙掌動，香煙欲傍哀龍浮。
　　　　朝罷須裁五色詔，佩聲歸向風池頭。
又詩：
　　　　戶外昭容紫袖垂，雙瞻御座引朝儀。
　　　　香飄合殿春風轉，花覆千官淑景移。
　　　　晝漏頻聞高閣報，天顏有喜眾臣知。
　　　　宮中每出歸東省，曾送夔龍集鳳池。
　　差官跟隨著一班申奏的使臣上了表章。太祖看了，喜動顏色，便對李善長及合朝眾臣曰：「朕今欲幸河南肅清北土，激勵將士共徐元帥謀取燕都，卿等以為何如？」善長等回奏曰：「此乃陛下神明之見，有何不可？」太祖即令新回元帥湯和、李文忠以及原在朝文臣劉基、宋濂等整備，擇日起行，留李善長等保守京師，且吩咐道：「鄧愈、朱亮祖、廖永忠平定兩廣而回，可令鄧愈領本部兵上暫駐京師，朱亮祖、廖永忠二人，前至汴梁候旨調用。」善長等叩首受命。
　　次日，太祖領兵十萬，自北往汴梁進發，不數日駕到陳州郡。守將恰是元朝左君弼。當初左君弼因幫著呂珍與徐達戰於牛渚渡口，被朱師追趕殺奔至廬州。朱師攻逼廬州，君弼棄州而逃。徐達拘了他的母親與妻子，來到金陵，太祖知君弼是箇豪傑之士，因厚待其家屬，不期君弼降於胡元，元順帝拜為陳州太守。太祖欲其來降，駕發之日令軍中攜其家屬而行，及至陳州遣人致書曰：
　　　　大明皇帝，書付將軍左君弼：囊者朕師與足下為敵，不意足下竟舍親而之異國，是皆輕信他言，以至於此。今者足下奉異國之命，禦彼邊疆，與朕接壤，然得失成敗自可量也。且朕之國，乃足下父母之國﹔合肥之城，乃足下邱隴桑梓之鄉，寧不思乎？天下興兵，豪傑並起，寧獨乘時以就功名哉！亦欲保親屬於亂世也。足下以身為質，而求安於異國，既已失察，且使垂白之母，糟糠之妻，天各一方，朝思暮想·以日為歲。足下縱不念妻子，何忍於老親哉？富貴可以再圖，親身不可復得。足下若能幡然而來，朕當待以故田之禮，足下亦於天理人心，無不順也。時即書以表朕意。
　　君弼得書猶豫未決。太祖復將他的家屬給還君弼﹔君弼感泣，出城拜降曰：「下愚迷謬，誤抗天顏。今深荷仁恩，伏乞容宥！」太祖曰：「昔日雍齒歸劉，岑彭降漢，何嘗念及舊惡。」便封君弼廣西衛指揮僉事。太祖駕入陳州撫輯百姓。仍留君弼把守，自率師前往汴梁。早有徐達率諸將出城迎接。太祖溫旨慰勞。恰好陝西哨子報道：「馮勝等殺了元將薛穆飛、張良弼，連取華陰、華州一帶地面。」太祖不勝之喜，對諸將曰：「華陰等地是潼關左股。今幸有此，可稍寬西顧之憂。」便令軍中將金帛百端，白金五十兩，黃金二十兩，資發潼關賞齎馮勝等將。
　　次日正值孟秋朔日，太祖行駕駐蹕汴梁，受百官朝賀，即遣徐達、常遇春、張興祖等，率兵攻取河北，併道而進，以克燕京，祇留郭子興、王志、陸聚、費聚、黃彬、韓政、蔡遷、吳美八員護駕。徐達等拜受敕旨，當日領了二十萬軍馬，出汴梁自中欒地方渡了黃河，便令薛顧、俞通源前攻衛輝、彰德、廣平等地。薛顯等得令，領兵到了衛輝。守將龍二棄城而走。步將楊義卿率有兵船八十五隻來降。彰德、廣平、順德及東路臨清、德州、滄州、長蘆，以至直沽，俱望風而附，勢如破竹。明兵徑到直沽海口，前面卻有元丞相也速領兵十萬，水中結寨把住海口。徐達聽了哨馬來報，便拘集海船，先著顧時帶領水兵一萬，疏通一路壩閘以通船隻。復著常遇春領騎將張興祖、吳良、周德興、薛顯、張龍、汪信、趙庸七員，率兵五萬由左岸而行。郭英領騎將孫興祖、華雲龍、康茂才、金朝興、華高、鄭遇春、梅思祖七員，率兵五萬由右岸而行。俞通源領水軍耿炳文、俞通淵、楊璟、吳禎、吳復、阮德六員率舟師三萬，戰艘二百隻，隨著顧時進發。李文忠率兵三萬，策應左岸。沐英率兵三萬，策應右岸。自同湯和率舟師從水上分岸哨探，以為遊兵支應不虞。祇見海口地面，丞相也速將舟師擺開陣勢，專待廝殺。徐達傳令水陸三軍一齊進戰，以防賊眾彼此支持。那水師正是元平章俺普達朵兒。左邊岸寨是知院哈唎孫﹔右邊岸寨是省丞相顏普達。明營軍校得令，便各自准備廝殺，這一場真實希罕。未知如何，且看下回分解。
