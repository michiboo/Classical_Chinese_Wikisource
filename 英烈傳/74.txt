
　　　　幕外聞聽說使君，孤城海上倚斜矄。
　　　　千山見日天猶夜，一綿虹空水自平。
　　　　眼底蒼茫魂欲絕，對啼江岸霜初歇。
　　　　神開銅氣作銅橋，是是非非誰與說。
　　　　破劍壁間鳴怪車，山谷迎風多黑氣。
　　　　烏烏長嘯似笙簧，憑誰顯出憑誰去。
　　　　乾叩一瞬笑談中，萬事陰晴雨後虹。
　　　　小餘墻西鄰竹暗，蘭香梅雪白頭翁。
　　　　到今煙火靖沙場，南北峰前覆舉觴。
　　　　願教萬歲歡無極，惟見長安別有天。
　　卻說軍師劉基聽了「紅羅山」三字，不勝嘆息，被李文忠定要問箇根底。劉基道：「敝處青田，也有紅羅山一座。不才當年未遇聖主之時，每愛此山幽僻，常在山中行思坐想這道理。不期一日，見山巖中響亮一聲，開了一條石竇，不才挨身而入，果有些異見異聞。當日回家，夜來忽夢金甲神口吟詩句，叫不才緊記在心﹔還曰『是你一生之事。』那詩道：
　　　　南北紅羅一樣名，祇將神變顯清聲。
　　　　大明明大胡邊靖，妙玄玄妙匣兵興。
　　　　卯金刀頭角蛟精，未頭一角爾崢嶸。
　　　　須念機關無盡洩，角端見處一身清。
不才時常思量，止有首句與末句未有應驗。今日復遇有紅羅山，想此生結局祇如此了。」文忠嘆息了一會，因商議攻取之計。劉基曰：「必須先看山勢，險阻如何，方可定策。」便令傅友德、廖永忠領兵三千，到前探望。但見林樹參天，陰翳滿地，密密營柵甚是列得周匝。回來報知。文忠曰：「既是這般，便有固守之意。然我兵遠來，祇宜急攻不宜緩取。我意今夜若以火攻之，必然得勝。」劉基大笑道：「我心下亦欲如此。」就遣趙庸、黃彬、吳復、胡美四將，各領鐵甲五千，帶著斧鋸並火器，四面分頭，夜至紅羅山下埋伏。待半夜時候炮響為號，一齊上山攻開樹柵，便各處放火。朱亮祖、薛顯領兵二萬接應﹔傅友德領兵一萬直搗中營。廖永忠領兵四萬山下截殺逃兵。李文忠自率大兵隨後。各將得令前去。待至二更左右，祇聽得半空中一聲炮響，四將登時上山砍開山柵，火銃、火炮、火箭處處發作。倏忽之間火勢焰天，驚得元兵在夢中醒覺自相殘殺，四散奔潰而走。百家奴被傅友德砍死。胡天雄被薛顯一鎗當心刺死。楊鐵刀恃著凶勇，保了元太子及些殘兵敗卒約有二千餘眾，向北而馳，被朱亮祖同廖永忠趕上，朱亮祖一箭射去正中楊鐵刀腦後，落於馬下。祇有花主帖木兒緊隨太子北行。殆及天明，李文忠大兵駐在紅羅山上埋鍋造飯。恰有一箇老兒，皓首蒼髯，童顏鶴骨，來見李文忠，曰：「某乃此地居民，有一禮啟上。」李文忠看他言貌非常，將手接他札子看來，祇見有詩四句，道：
　　　　兵過紅羅山，須知見角端。
　　　　倘然不相信，士卒必傷殘。
　　文忠看完時，抬頭來看那老兒隨風冉冉的去了。即請劉基道及，劉基曰：「我因前者夢中神人的詩，因查得角端乃是神獸。其類有五：一曰聳孤，色青三角，口噴青煙，光如藍靛，按東方甲乙木，見則國家有草木之妖，間生於極東日本琉球呂宋之地﹔二曰炎駒，色紅雙鬣，項有魚鱗，光如赤焰，按南方丙丁火，見則國家有毒火之災，間生於極南安南古城暹羅之地﹔三曰素冥，色白身長，毛甚尖削，光若瑩玉，按西方庚辛金，見則國家主有刀兵之慘，間生於極西羅思烈思乃竹果由之地﹔四曰角端，色黑聲清，龜甲龍足，光若鴉青，按北方壬癸水，見則國家有水潦之災，間生於沙漠烏撒汗之地﹔五曰麒麟，色雜而文中多黃色，碧腹紫肉，虎爪龍睛，按中央戊巳土，見則國家豐熟，天下太平。既有此言，元帥不可不信。況茫茫沙漠之地，縱取得來，亦無益於朝廷。」李文忠應道：「軍師之言有理，可即在此屯兵。末將當與傅、朱二先鋒領兵過山追襲元太子，試看此老之言果有靈驗否。」劉基曰：「這也使得。但元帥此去果見角端。可速回兵。」文忠唯唯而行，遂率兵追過紅羅山。將及五十里地面，遙望元兵無食可餐，俱從曠野中拔草為糧。看見我兵將到，驚慌逃避。傅友德、朱亮祖奮擊而前，斬獲二千餘級。止有三五百騎隨了元太子前至烏龍江，渺渺茫茫，無船得渡。朱兵又追趕漸漸近來，那太子血淚包著雙珠，下馬跪在地上望著青天禱告，曰：「自古以來，舜有三苗，周有玁狁，秦漢有匈奴，唐有契丹，宋有金遼﹔直至我世祖，中國已經百年，今大明追逐我們至此無路可逃，全望蒼天不殄滅我等，曲賜週全！」三五百人箇箇嚎天呼地。忽然江中雪浪分開，狂波四裂，顯出一道長虹，橫截那千層碧水上一條鋼橋，待元兵一擁而渡。朱兵連忙追擊，將欲上橋，誰想是空中一條白浪，何從得濟。文忠看了半響，嘆息數聲，說道：「可知皇天不欲絕彼。」惆悵之間，祇聽得響亮一聲，看見紅羅山上有箇東西，身高六尺，色若烏雲，頭上一角，碧色的一雙眼睛，如笙如簧的叫響。文忠對傅、朱兩人並所領士卒，曰：「此必是角端神獸了。」因高叫曰：「角端，角端，爾乃天之神奇，物之靈異，必能識天地未來氣數。倘元人此後更不復生，爾可藏形不叫﹔若是元人復生，爾可叫一聲﹔若止南侵，不能進關，爾可叫兩聲﹔若復來犯邊，爾可叫三聲。」文忠吩咐纔罷，那獸連叫三聲而去。文忠心知天意，便引兵乘夜回紅羅山。天明到了本營，將鋼橋渡元兵，及山上見角端的事，一一對劉基說了一遍。劉基道：「真是奇異。」即日拔寨而起，回至應昌與鄧愈、湯和等將相見了。文忠具言前事，諸將嘆息不已，因留將鎮守應昌撫慰軍民，其餘兵卒俱隨文忠、鄧愈、湯和等回京。恰好大將軍徐達與諸將西征土番，克了河州。那土番元帥何鎮南、普花兒只等，皆納印請降。便將兵追元豫王至西黃河，直到黑松林殺了阿撒禿子。於是河州以西甘朵、烏思藏等部，來歸者甚眾。甘肅西北一帶，數千里不見一兵卒，因也收兵回京。太祖聞得勝旋師，乃率群臣出勞於江上。
　　次日，徐達等進平沙漠表章。太祖因對朝臣曰：「爾等戮力王家，著有茂績，非有世賞，何以報心。朕已命大都督府及兵部官，祿諸將功績，吏部定勳爵，戶部備禮物，禮部定禮儀，工部造鐵券，翰林撰制誥。明日是仲冬丁西之吉。諸臣各宜明聽朕言。」本日退朝。次日五鼓，太祖夙興，御奉天殿。皇太子及諸王、文武百官朝見禮畢，排列在丹墀左右。太祖曰：「今日定行封賞非出一己之私，皆仿古來之典。向以征討未逞，故延至今日。如左丞相李善長雖無汗馬之勞，然供給軍糧更無缺乏﹔右丞相徐達，朕起兵時即從征討，摧堅撫順勞勛最多，二人應列公爵，宜封大國，以示褒嘉，餘悉照功加封。書上曰：『德懋懋官，功懋懋賞』。今日若爵不稱德，賞不酬功，卿等宜廷論之，毋得退有後言。」於是封徐達為開國輔運推誠直力武臣，進光祿大夫左柱國太傅中書官右丞相，進封魏國公﹔參軍國事，食祿五千石，賜誥命鐵卷。因著中書宣卷文，道：
　　　　朕聞自古帝王創業垂統，皆賴英傑之臣，削群雄，平暴亂﹔然非首將智勇，何能統率而成大功。如漢、唐初興，諸大名將是也。當時雖得中原，四夷未及賓服，以其宣謀效力之將比之，豈有過我朝大將軍之功者平？爾徐達起兵以來，為朕首將。十有六年，廓清江漢、淮楚，電拂兩浙，席捲中原，威名所振，直連塞外，其間降王縛將，不可勝數。頃令班師，星馳來赴。朕念爾勤既久，立功最大，天下已定，論功行賞，無以報爾，是用加爾爵祿，使爾之子孫，世世承襲，朕本疏虞，皆遵前代之典禮。茲與爾誓：除謀逆不宥，其餘若犯死罪，免爾二死，子免一死，以報爾功。於哉！高而不危，所以長守貴也﹔滿而不溢，所以長守富也。爾當慎守朕言，諭及子孫，世世為國之良臣，豈不偉歟？
　　宣讀已畢。那鐵券制度宛如大瓦一片，面刻誥文，背鐫免罪減死俸祿之數，字畫俱用金嵌成。一片藏在內府，一片給與功臣。兩邊相合，因叫做鐵卷。這規矩依照宋時賜錢錫王的鐵卷造成。太祖特令使臣到浙江台州錢王的子孫那裏，取樣鑄造的。要知後事如何，且看下回分解。
