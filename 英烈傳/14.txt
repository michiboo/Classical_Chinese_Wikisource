
　　　　憑淩秋色石崔嵬，獨上雄呼猛似雷。
　　　　水闊魚龍應交化，江空星月任徘徊。
　　　　任將殺氣隨潮滾，還喜賡歌傾五壘。
　　　　目茲江海朝宗後，何處桑田復草萊。
　　卻說太祖出得湖口與水陸眾將聚畢。自此大將、步將、騎將、先鋒將、水將都已雲集。便留步軍一萬。戰船五百與俞通海、廖永安二將，在牛渚渡扎營操演，其餘將士盡隨至和陽。正是：「鞭敲金鐙響，齊唱凱歌還。」不一日來至和陽，即欲提兵過江取金陵為建都之計。和陽王依議，乃留朱文正、朱文遜、朱文剛、朱文英、趙繼祖、顧時、金朝興、吳復等，統兵一萬，保守和陽，其餘人馬俱隨太祖即日引舟東下，向江口進發。恰喜江風大順征帆飽拽，頃刻到牛渚渡。俞、廖二將迎接說道：「蠻子海牙扎兵南岸采石磯阻截要路，勢甚猖獨，如之奈何？」徐達說道：「兵貴神速，乘此順風明月馳行，猝然而至，彼必措乎不及。」遂分兵船為三路：太祖居中隊，領戰船七百隻，郭英為先鋒﹔徐達居左隊，也領戰船七百隻，胡大海為先鋒﹔李善長居右隊，也領戰船七百隻，常遇春為先鋒。掩旗息鼓。那時月明風順，水溜江深，這戰船如飛馳駛，此至五更，竟到采石磯。元兵哨馬報知蠻子海牙，他便摯兵而待，那磯土刀鎗麻列，旌旗雲屯，水上戰船如織，兩軍相去不及三丈，便擺開陣勢。郭英領長鎗手，奮勇爭先，將及上磯，誰想上面矢石星飛雨灑將來，士卒多傷，不能前進。太祖傳令胡大海、常遇春曰：「二公先鋒定在今日，有先登采石磯者，即為正先鋒。」大海大喜，意在必克，率眾向前。誰想岸上炮彎較先更急，大海力不能支。遇春乘快船後至，領防牌、神鎗手奮力沖至磯下。元兵見朱兵近岸，炮箭如飛蝗的放來，防牌也不能遮，神鎗也無可用，眾兵亦欲退後。遇春大叫道：「取不得采石磯，誓不旋師！」便捨舟提牌挺鎗先登。那磯在水面上約高有二丈。磯上元將老星卜喇先用長矛截下，遇春便用右手拿住防牌，護了矢石，把左手便捏住矛杆，就勢大叫一聲，從空直跳而上，就撇了防牌，將鎗刺了老星卜喇。三隊軍士看見遇春登岸，各催兵鼓譟而登，元兵扳靡奔走，死者不可勝數。蠻子海牙收些殘兵退駐西南方山。太祖就於采石磯安營，眾將各各獻功。太祖便曰：「常將軍奮勇爭先，萬將莫敵，攻克采石磯，特拜為正先鋒。」遇春叩謝，惟大海有不平之色。太祖又曰：「此舉非獨崇獎常將軍，正以激勵諸將。」大海氣方平妥。
　　是夕，屯兵磯上。正值新秋，月色如畫，眾將各歸木帳，惟徐達李善長馮國用孫炎在麾下金玩明月。太祖對眾官說曰：「清風明月真好，良宵恨無佳句以酬之，吾欲勉強一律諸公勿哂。」眾等說道：「願聞佳句。」太祖遂微吟一首，李善長執筆書之：「
　　　　素月澄澄斗轉移，銀河一派徹東西。
　　　　風隨鼓角爭先應，鳥避旌旗不敢啼。
　　　　志若明蟾清絕翳，心同碧海靜無私。
　　　　雄師夜宿同英武，氣概森森采石磯。」
太祖詩畢，徐達躬身說：「小將於才願和一律：
　　　　氣吐虹霓志不移，長驅甲士掃東西。
　　　　金戈洩水月還正，鐵馬昇闕鳥不啼。
　　　　常憶君恩圖委質，祇全公道不容私。
　　　　安民共剪群雄亂，管取乾坤穩似磯。」
馮國用說：「小將亦有一律：
　　　　節同辰極豈差移，水漸東流月漸西。
　　　　細柳功成勞主敬，逍遙名振止見啼。
　　　　銀河有水難施渡，王鑑無塵不染私。
　　　　壯士勤王懷寶劍，肯隨慵懶伴漁磯。」
李善長說：「簡陋庸才亦圖繼嚮：
　　　　水月澄清山不移，任教萬物轉東西。
　　　　春來槐柳黃鶯語，秋夜梧桐杜宇啼。
　　　　金屋榮華應有定，玉堂編纂信無私。
　　　　今宵幸際明良會，月下賡歌采石磯。」
孫炎亦說：「樗蒲之資亦敢效顰：
　　　　懷抱忘貞豈變移，平生志貴鬥牛西。
　　　　筆揮花月妖狐泣，劍擊山溪虎豹啼。
　　　　振國赤心應有節，懸空如日自無私。
　　　　清風一掃煙塵淨，萬里山河穩若磯。」
太祖評說：「徐元帥氣魄雄壯，真是將才。馮將軍英武尚氣，可見忠良。孫大夫見盡節效忠之忱，皆不如李公備肅謹厚，有調和鼎鼐之氣。」李善長說：「主帥包羅一統含容萬物，即此詩可知，俯視諸詩不啻天淵。」是夕，盡歡而散。
　　次早，拔寨直抵太平城下。郡將吳昇聞知便開西門納降。太祖曰：「久聞汝是江左名賢，今日相見，猶恨晚也。」即擢為總管。吳昇俯伏謝恩曰：「主帥如此恤民撫士，何征不服？」太祖遂命善長揭榜通衢，嚴禁將士剽掠，城中肅清便進城撫恤士民。恰有元平章李習率眾來見。習本漢人，博通經術，看得元綱不振特來投見。太祖曰：「太平誰是賢才？」李習對曰：「有一人姓郭名景祥。又一人姓陶名安字立敬，少年敏悟。他年少時，鄰近有箇土地廟，前通大河後接深巷，神明極靈。那廟祝先一夜夢見土地對他曰：「明日河中有一件異樣的事：其中有一人是紫炁星下降。不久,便當輔佐真主安邦立國，你可十分恭敬，便留他在廟中攻書，不可有誤。次日，廟祝絕早起來，呆呆的等到日中，也無人來，也無異樣的事。廟祝對眾僧曰：『大分是箇春夢。』正說間，祇看見對岸十數箇小孩兒，止約有十來歲，在那大樹底下趁著晴明，猜三角五、翻筋斗、疊灰堆耍子。不知那處，忽然在河中溜過一株紫皮大樹來，那大樹叉叉椏椏，一些枝葉也不曾去。這十數箇孩子，便把一條竹竿到河邊搭住那樹，那樹在水中如解人意，竟貼岸邊來。這些孩子都把身坐在上面，有一箇略大些的，把那竹竿在水中撐來撐去，正如船中坐定，說說笑笑，攏了又開，開了又攏，卻有十數次。祇見一箇孩子在樹上立起身來曰：『偏你會撐，我也會撐撐耍子。』那大些的孩子曰：『使得使得，我正撐得沒力氣哩，讓你耍耍。』那孩子按過竹竿在手便撐，方撐得到河中，倏然間四邊黑雲陡合，大雨傾盆。那孩子慌了，流水的持命要撐攏來，冤家的竹竿陷在泥中，再拔不起。頃間，那樹頭動尾擺起來，竟如活龍在水中游來游去，嚇嚇有聲不止。那雨越落得大，把十數箇孩子都蕩在水中，沒了性命。祇有一箇穿著一領紫色道袍，綰住了樹枝，任他顛顛倒倒祇不放手，竟隨風浪過廟岸邊來，大叫救人。那些僧人立在山門屋下望見，便往雨叢中趕去，扯得他上岸。轉眼之間那樹也不見了。廟祝暗思道：『昨日神明囑咐是這位了。』便問孩子：『你是那村小官，姓甚名誰，因何到此頑耍？』那人便對曰：『我姓陶名安，是對河陶家村裏住。』自後，廟祝便留他在廟讀書。近來果是知今達古。那徐壽輝、張士誠等皆慕他的名，遣人來請，他也不屈節輕仕。」太祖曰：「我也素聞他名字，你便可同孫炎去請來。」不知肯來與否，且看下回分解。
