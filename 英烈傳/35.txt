
　　　　威風颯颯滿旌旗，綠草參差劍戟團。
　　　　一片丹衷安地角，六韜兵甲破天奸。
　　　　雲龍鼓蠡青霄靄，月照長江碧水寒。
　　　　千古英雄誰不羨，英聲遺入簡編看。
　　卻說太祖與徐達合兵一處，日夜計取廬州，不題。
　　且說偽漢陳友諒一日設朝，張定邊出班奏曰：「近聞金陵朱某領兵十萬去救安豐，殺敗了張虯、呂珍﹔不意左君弼來相助，亦遭困敗，迫至廬州，堅閉不出。徐達亦往廬州接應，日夜攻打，即今金陵與江西兩地皆虛，主公正好乘隙以圖報復。」友諒曰：「朱家既空國遠戰，卿等可領兵直搗其境，先取了江西，後克了江南，金陵便可圖矣。」因令丞相楊從政權軍國重事﹔皇后楊氏權朝政。自與太子陳理、張定邊、陳英傑等率了水陸軍兵，共六十萬，戰船五千隻，刻日由武昌進發，竟過鄱陽湖登岸，至南昌府，離城十里安營。
　　卻說南昌正是太祖侄子朱文正同左軍元帥鄧愈、趙德勝把守，聞知友諒兵到，便商議曰：「此是知我主公遠在淮東，故乘虛入境來取江西耳。但城中兵少，恐難抵敵，似此奈何？」德勝對文正曰：「將軍且勿憂。如今祇留一千兵守城，待小將同張子明、夏茂誠率兵一千出城迎敵。」朱文正曰：「雖然如此，賊兵勢重未可輕視。」德勝曰：「不妨。」便領兵出陣來戰。漢兵陣上，早有張定邊兒子張子昂縱馬相對，被德勝一鎗刺死於馬下。那陣中有金指揮急來抵敵，又被德勝飛箭射倒，斬了首級。德勝便把子昂的頭懸在鎗竿上，高聲叫曰：「再來戰者，當以為例！」定邊看見兒子的頭，放聲大哭，便舉刀上馬奔出陣上，與德勝戰到三十餘合，不分勝敗。陳友諒見定邊勢力不加，便催兵混殺過來。德勝陣上張子明等，四將一齊擋住。那德勝奮勇爭先，以一擋百，殺得漢兵大敗而走。德勝也不追趕，收兵入城。朱文正曰：「今日元帥虎威，足破賊兵之膽。但勢終難敵，彼必復來困城，還宜修表令人急往廬州求救，庶保無失。」即遣百戶劉和，齎表前去。誰想劉和出城未數里，竟被賊兵拏住。劉和見事敗，便將表章扯得粉碎，把口嚼做糊泥一般，隻字也看不出，就跳入江中而死。友諒心知此是求援，便把南昌四面圍住，高叫：「城中將士可速來投降，共圖富貴。」鄧愈等厲聲大罵道：「弒君之賊，還不知天命，賊巢不守反來圖謀，是自取敗亡了。」因令眾將分派各門拒守，日夜提防。那友諒用雲梯百計攻擊，鄧將士卻用炮石等項，飛打過去，漢兵中傷者不計其數。時已月餘，文正等計算曰：「劉和去久不回，大都途中為賊兵所害，還須令人再行方好。」祇見張子明向前曰：「待末將駕著小船，乘夜越關而出，必然無害。」文正便修表著子明齎發，依計向夜而行。
　　誰想友諒圍住南昌，又分遣知院蔣必勝、饒鼎臣等，將兵一萬攻打吉安。那吉安守將明道與參政粹中，親軍指揮萬中，兩情不睦，那明道因潛通必勝約期來攻，以城中火起為號。萬中迎戰被殺，粹中見勢便走，又被讎家黃如潤所執，便與知府朱華、同知劉濟、趙天麟一齊械送至友諒帳前，被友諒殺了，號令於南昌城下。文正等安然不理。是日，攻城益急。指揮趙顯統銳卒，開門奮戰，殺了漢平章劉進昭、樞密使趙祥﹔又有謝成，首冒矢石，竟活捉他驍將三人，賊兵方退。惟是趙德勝夜裏巡至東門，被賊一箭正中腰眼，深入六寸。德勝負痛拔出，血流如注，因撫腹嘆道：「吾自從軍，首傷矢石，其害無過如此。大丈夫死何足惜，但恨不能從主上掃清中原，勳垂竹帛耳！」言訖遂卒。文正等同三軍大慟失聲，即具棺槨殯殮。益加小心堅守。
　　卻說張子明潛夜駕小船越水關，曉夜兼行了九日方抵牛渚渡登岸。又經四箇日頭到得廬州，入見太祖，上表求救，太祖曰：「這賊乘虛取我江西，大為可恨。」因問：「兵勢若何？」子明答曰：「彼兵雖多，然聞死者亦不少，此時江水日涸，賊之戰艦皆不利用﹔況師久乏糧，大兵一至必可破矣。」太祖因囑咐子明先回，曰：「但堅守一月，吾當取之。」子明辭了出帳，還至湖口恰被友諒巡兵捉住，送到友諒帳前，子明略無懼色。陳友諒問其：「你招得文正來降，必有重用。」子明暗想道：「若不依從，必至誤了軍國大事，不如順口應承，且到城下再做區處。」便答道：「這箇盡使得。」友諒大喜，就封子明為親軍萬戶侯之職。子明拜謝，便曰：「待我去招他來降。」便走至城邊，大叫曰：「前蒙元帥命末將到廬州上表，主公吩咐道：『元帥謹守城池，目下便統大兵自來。』不期回至湖口為漢兵所獲。友諒要我招元帥來降，我特佯許脫身，來見元帥，告知此情。我今必然死於賊人之手，望元帥盡忠報國，與主公平定天下！」言訖下馬撞階而死。友諒大怒曰：「吾被這廝所誘了。」命左右梟子明首極，懸於南昌城外示眾，不題。
　　卻說太祖聞南昌被圍，因還金陵集諸將商議曰：「我今欲救江西，猶恐呂珍、張虯、左君弼襲我之後﹔又聞張士誠起兵二十萬，侵犯常州四郡，湯和等與戰又不見勝。似此。二路兵來如何設法應敵？」眾將都曰：「江西離此尚遠，今蘇湖一帶地方民眾肥饒，宜先攻打。待士誠平復，盡力去攻友諒，庶金陵無肘腋之患。」惟劉基說道：「士誠自守彈丸，今雖侵犯東南，有李丞相、湯鼎臣、耿文炳等連兵拒守，包得不妨。若呂珍、張虯、左君弼等乘虛襲後，可留一將，領兵五萬，駐於淮西，則二賊亦不足懼。惟友諒居上流，且名號不正，宜先除滅陳氏後除士誠，持囊中物矣。」太祖想了一會曰：「陳友諒剽輕而志驕，專好生事﹔張士誠狡懦而器小，便無適圖﹔若先攻士誠，友諒必空國襲我金陵了。」攻取自有先後，軍師所見極妙。因令常遇春、李文忠發兵十萬，再起淮西水軍十萬同救江西，攻取友諒。刻日從牛渚渡入大江，逆流而西。
　　此時正是至正二十三年癸卯秋七月中旬。太祖乘龍舟中，行船中卻有王禕、宋濂、常遇春、李文忠等在側，太祖對各將曰：「秋江月朗，忽起壯懷，卿等可作一詞，以記秋江之景。」王禕援筆而就，太祖取來一看，祇見寫道：
　　　　蘆花飄白絮，楓葉落紅英。霜凋嫩枝，又青又赤點清波﹔露滴殘荷，半白半黃浮水面。漁舟橫蕩，商韻徹青霄，畫舫輕搖，網珠羅碧水。又若萬點寒雲，歸鴉飛落暮池塘﹔一團練雪，野鷺低棲平渚上。岸畔黃花金獸眼，樹頭紅葉火龍鱗。
太祖看畢贊道：「直寫出秋江景色，極佳，極妙！」宋濂亦賦詩一首道：
　　　　清水秋天晚，孤鴻落照斜。
　　一航風掉穩，迅速到天涯。太祖看畢言曰：「浙江才士，二人不相頡頏。學問之博，王禕不如宋濂﹔才思之宏，宋濂不如王禕，各成其妙。」兩人俱賜帛五疋。說話之間，忽報前路人馬已抵鄱陽湖口，早有探馬報與陳友諒得知。友諒便宣張定邊及帳內多官計議迎敵。張定邊沉思半響，便上前奏道：「臣已有計在此。」不知如何，且看下回分解。
