
　　　　紫雲如氣覆蒼旻，瑞氣氤氳靄御宸。
　　　　穆穆春風披宇宙，融融化日滿乾坤。
　　　　時看塞北清塵將，又見川西奏凱兵。
　　　　縱有滇中兵未靖，也堪酩酊醉花陰。
　　那偽夏明昇率了家屬在午門外待罪來降。太祖憐他年幼無知，因封為歸命侯，賜以居第，在南京城裏隨廷臣行禮朝謁。若致君無道，暴虐庶民，俱是權臣戴壽，命將戴壽斬首，為權臣誤國之戒。其餘脅從，罪有大小，咸各赦除。且親制平蜀文，命官載入史籍，以彰諸臣勤勞王家之績。惟有曹良臣、華高，因領人馬追擊夏兵，馬陷坑阱，被鎗而死，太祖甚是痛惜，追封安國公。且說「不意西征傷我康茂才、汪興祖、曹良臣、華高四員大將！」因令所在有司建祠歲祭。且與文臣宋濂等曰：「從古歷代帝王，禮宜祭祀。卿等當訪舊制參酌奏行。」
　　未數日間，禮官備將具奏，請每年一祀，每位帝王之前通酒一爵。時值秋享，太祖躬臨祭獻。序至漢高祖前笑道：「劉君，劉君，廟中諸公當時皆有憑藉以得天下，惟我與公不惜尺土，手提三尺，以登大寶，較之諸公，尤為難事，可供多飲二爵。」又到元世祖位前，祇見面貌之間忽成慘色，眼膛邊若淚痕兩條，直垂至腮。太祖笑道：「世祖，你好痴也！你已做天下幾及百年，亦是一箇好漢。你子孫自為不道，豪傑四起，今日我到你廟宇之中，你之靈氣，亦覺有榮，反作兒女之態耶？」太祖慰論纔罷，世祖廟貌稍有光彩。至今對漢高祖進酒三爵，遂為定製。至如元世祖淚痕宛然尤存，亦是奇跡，此話不題。
　　且說太祖出廟，信步行至歷代功臣廟內。猛然回頭看見殿外有一泥人，便問：「此是何人？」伯溫奏道：「這是三國時趙子龍。因逼國母，死於非命，抱了阿斗逃生。」太祖聽罷，說道：「那時正在亂軍之中事出無奈，還該進殿纔是。」話未說完，祇見殿外泥人大步走進殿中。太祖又向前細看，祇見一泥人站立，便問：「此是何人？」伯溫又道：「這是伍子胥。因鞭了平王的屍，雖係有功，實為不忠，故此祇塑站像。」太祖聽罷，怒道：「雖然殺父之仇當報，為臣豈可辱君，本該逐出廟外。」祇見廟內泥人霎時走至外邊。隨臣盡道奇異。太祖又行至一泥人面前，問道：「此是何人？」伯溫奏道：「這是張良。」太祖聽罷烈火生心，手指張良罵道：「朕想當日漢稱三傑，你何不直諫漢王，不使韓信抱恨，那躡足封信之時，你即有陰謀不軌，不能致君為堯、舜，又不能保救功臣，使彼死不瞑目，千載遺恨。你又棄職歸山，來何意去何意也？」太祖細細數說，祇見張良連連點頭，腮邊弔下淚來。伯溫在傍，心內躊蜘，「我與張良俱是扶助社稷之人。皇上如此留心，祇恐將來禍及滿門，何不隱居山林拋卻繁華，與那蒼松為伴，翠竹為鄰，閑觀糜鹿銜花，呢喃燕舞，任意遨遊，以消餘年。」籌畫已定，本日隨駕回朝。
　　且說太祖在龍輦中，遍望城外諸山，皆面面朝拱金陵，真是帝王建都去處。卻遠望牛首山並太平門外花山，獨無護衛之意。太祖悵然不樂，命刑部官帶著刑具，將牛首山痛討一百，仍於形像如牛首處穿石數孔，把鐵索鎖轉，令伊形勢向內，遂著隸屬宣州，不許入江寧管轄。花山既不朝拱鐘山，聽大學中這些頑皮學生肆行樵採，令山上無一茅，不許翠微生色。且諭且行，不覺已進東華門殿間。正見畫工周玄素承旨繪天下江山圖於殿中通壁之上，其規模形勢俱依御筆揮灑所成，略加潤色。太祖便問道：「你曾畫牛首山與花山麼？」素棄筆跪曰：「正在此臨摹。」太祖命把二山改削。玄素頓首道：「陛下山河已定，豈敢動移。」太祖微笑而罷。然聖衷終以二山無情，便有建都北平之意。
　　次日太祖設朝，劉基叩首奏道：「臣劉基今有辭表，冒犯天顏，允臣微鑒。」太祖覽表，說道：「先生苦心數載，疲勞萬狀，方今天下太平，君臣正好共樂富貴，何故推辭？」伯溫又奏道：「臣基犬馬微軀，身有暗疾，乞放還田裏，以盡天年，真是微臣僥幸，伏惟聖情諭允。」太祖不從。伯溫懇求再三，太祖方准其所奏。令長子劉連，襲封誠意伯，劉伯溫拜謝辭出朝門，即日歸回，自在逍遙，不題。
　　太祖便問待制王禕等官道：「朕看北平地形依山憑眺，俯視中原，天下之大勢莫偉於此。況近接陝中堯、舜、周文之脈，遠樹控制邊外之威，較之金陵更是雄壯。朕欲奠鼎彼處，卿等以為何如？」恰有修撰鮑頻奏曰：「元主起自沙漠，故立國在燕。及今百年地氣已盡。今南京是興工本基，且宮殿已成，何必改圖？且古人云『在德不在險。』望陛下察之。」太祖變色不語，看了王禕道：「還須斟酌。」王禕又道：「前年鼎建宮闕，劉基原卜築前湖為正殿基址，已曾立椿水中，彼時主上嫌其逼窄，將椿移立後邊。劉基奏曰：『如此亦好，但後來不免有遷都之舉。』今日萌此聖念，或亦天數使然。但今四方雖是清寧，然尚有順帝之侄，把匝刺瓦爾密封授梁王，據有雲、貴等地，還是元朝子侄。以臣愚見，待剪滅此種之後再議改建之事為是。」太祖道：「梁王自恃地險兵強，糧多道遠，因此不來款附。朕意欲草敕一道，論以禍福，開其自新。一向難於奉使之人，所以未曾了此一段心事。」王禕便奏：「臣當不避艱險，前奉聖旨招降。」太祖大喜，即日著翰林官寫敕與王禕，上道：復命參政吳雲，副禕而行。兩人在路上風景，不題。
　　不一日前至雲南見了梁王，將書敕開讀了付與梁王爾密自家主張，梁王送王禕等在別館室，日日供飲。數日後，王禕復諭曰：「余奉命遠來，一以為朝廷，一以念雲南生靈，不欲罹於鋒鏑耳。公獨不聞元綱解紐，陳友諒據荊湖，張士誠據吳會，陳友定據閩、廣，明玉珍據全蜀。天兵下征，不四五年，盡膏斧鉞。惟爾元君北走而死，擴廓帖木兒輩或降或竄，此時先服的賞以爵祿﹔違抗者，戮及子孫。公今自料勇悍強擴，比陳、張孰勝﹔土地甲兵，比中原孰勝﹔度德量力，比天朝孰勝﹔推亡固存，在天心孰勝﹔天之所廢，誰能興之？若是堅意不降，則我皇上臥榻之側，豈肯容他人酣睡？必龍驤百萬，會戰於昆明，公等如魚游釜中，不亡何待？」梁王君臣聽了這些說話，都各心驚膽怯，俱有投降的念頭。誰想故元太子愛猷里達臘仍集兵將立於沙漠，著侍郎雪雪從西番僻路而來，徵收雲、貴糧餉，且約連兵以伐大明，恰好來到。早有小卒把天使招降事情說與雪雪得知。雪雪因責梁王曰：「國家顛覆而不能救，反欲降附他人，是何道理？」梁王看事勢瞞隱不下，因引王禕、吳雲與雪雪相見。雪雪也不交話，就把腰邊劍砍將過來。王禕大罵道：「你這不知進退的蠻奴，今日夫亡汝元，我大明實代之。譬如爝火之餘燃，尚敢與日月爭光乎？我承命遠來，豈為汝屈，今日止有一死。但你一殺我，我大兵不日就到，將汝碎屍萬段，那時悔將不及。」梁王便也軟言苦勸，雪雪不聽。王禕與吳雲遂被害。此時卻是洪武六年冬盡的光景。梁王把匝瓦刺爾密心中暗想，惹起禍事不小，聲聲祇是叫苦。因同丞相達里麻等商議，整備上好衣衾、棺、槨，連夜送到地藏寺左側埋葬。又恐聲聞到大明地面來，便把那抬進安葬的人盡行殺除，以滅其口。因此，後來更沒有曉得大明使臣的葬處，這也休題。
　　且說太祖登基，宏開一統，自從洪武六年直至洪武十四年這幾年間，也有時改築天地、日月、星辰、風雲、雷雨的壇宇，上答乾坤的生化﹔也有時創四代祖宗的大廟，並同堂異室的規模﹔也有時教民間栽種桑麻，開衣食的本原﹔也有時量天時，蠲免稅糧，溥無窮的惠澤﹔最急的設立學校，養育千人之英，萬人之傑﹔至緊的欽定律令，愛惜螻蟻微命，草木殘生。因北平沙漠之地，冰厚雪深，加給將士的衣褸﹔因倭番朝貢之便，梯山航海，曲致懷遠的恩威。樂奏九章：其一曰本太初，二曰仰大明，三曰民初生，四曰品物亨，五曰御六龍，六曰泰階平、七曰君德清，八曰聖道成，九曰樂清寧。命尚書詹同、陶凱等，革去鄙陋的淫詞，雍雍和和，播出廣大和平之趣。爵列九品，則有若：正一品與從一品，正二品與從二品，正三品與從三品，正四品與從四品，正五品與從五品，正六品與從六品，正七品與從七品，正八品與從八品，正九品與從九品。命學士宋濂等分定尊卑的服制，冠冠冕冕，弘開聲名文物之觀。收羅天下英豪，有文有武，並用三途。憐恤戰死家丁、老親、孤子、嬌妻，賜居存養。仁政多端，說不盡洪恩大惠，天地萬幾。無暇等閑的過隙兒時光。古詩說得好：「暑往寒來春復秋，夕陽西下水東流。將軍戰馬今何在？野草閑花滿地愁。」數年來那些功臣，如文有劉基，雖然因病致仕回家，以前者論相，說胡惟庸是敗轅之犢，惟庸懷恨於心，轉情醫人下毒而死。學士宋濂，以胡惟庸謀逆事泄，語侵宋濂，太祖竟欲殺他，以太后苦勸赦死，充發茂州，驚泣而亡。鄧愈在河南班師，路上得病而死。廖永忠以坐累而死。陳德從巴蜀回，以飲酒得病而死。吳禎以督海運，冒風寒而死。朱亮祖征蜀有功，隨因浙江、金華等處多賊難治，太祖特命兼程以往，鎮撫兩浙。亮祖纔到浙省，賊眾改行自新。未及一年，太祖又以廣東搖憧作叛，專命亮祖移鎮廣東。番禺知縣道同，恰是方孝孺門生，孝孺為前者父親方克勤，以河乾不浚，王師不能征進，被亮祖提他吏書責治，此恥未雪，因諭道同上疏奏其不法。太祖以其功多，且所以示信，但令罷戰歸京。亮祖憂憤，不久病死。太祖哀悼不休，仍以侯禮賜葬。吳良偶以疾病而死。華雲龍鎮守北平而死。陸仲亨也因胡惟庸事，許令致仕還家。他如徐達率李新、郭子興、周武三將鎮守山、陝一帶邊關。薛顯督理屯田北平地面。李文忠鎮守山東。朱文正鎮守南昌。周德興鎮撫湖南五溪。馮勝鎮撫汴梁。湯和鎮撫兩廣。唐勝宗督理陝西二十二衛馬政。謝成鎮撫北平以訓練士卒。耿炳文訓練陝西軍士，兼理屯田。俞通源、俞通淵、戴守、張溫督理海運糧儲。楊璟訓練遼東士卒。陸聚鎮守徐州。胡廷瑞改名胡美，督造各王分封所在的宮殿，這也不題。
　　且說太祖每念王禕前去雲、貴招諭梁王來降，何以音信杳然，更無消息？忽一日，四川地面把王禕、吳雲被害的聲息申報。太祖龍顏大怒，即刻令五軍都督府及兵部官將，留京聽遣的將帥，一一備開點單奏聞，以便隨時任使。次日黎明太祖駕御戰門。文武大臣朝見禮畢，五軍提點使將花名手冊呈覽，以便點用。卻祇有沐英、王弼、郭英、傅友德、金朝興、仇成、張龍、吳復、費聚、陳桓、張赫、顧時、韓政、鄭遇春、梅思祖、王志、黃彬、葉昇一十八員大將。因命傅友德為征南大元帥，沐英為左副元帥，郭英為右副元帥，王弼為前部先鋒，張龍統前軍，陳桓、費聚為翼﹔吳復統後軍，顧時、韓政為翼﹔仇成統左軍，鄭遇春、梅思祖為翼﹔金朝興統右軍，葉昇、黃彬為翼﹔王志、張赫督理軍儲馬料。九月初一日黃道良辰，發兵起行。太祖出餞於龍江。但見那：
　　　　旌旗蔽江，干戈映日。三十萬軍馬，浮舶艫而上，箇箇虎賁龍驤﹔五十號艘船，載精銳而前，人人忠心烈性。尾接頭，頭接尾，魚貫行來，那敢挨挨擠擠﹔後照前，前照後，雁行列去，無非濟濟蹌蹌。明月映蘆花，助我銀戈揮碧漢﹔秋霜染楓葉，僚人赤膽逼丹霄。刁斗風寒，漫應漁棕輕響﹔軍營夜簫，頻看鶴翅橫空。白下溯潯陽，渺渺長江，盼不到楚天遙遠﹔荊南控滇水，茫茫圖宇，數不了大地山河。正是：
　　　　山川擾擾戰爭時，渾似英雄一局棋。
　　　　最好當機先一著，由他詐狠到頭輸。
　　太祖對諸將曰：「雲南僻在遐荒，全在觀其山川形勢，以視進取。朕細覽與圖，咨詢眾人，當自永寧地方，先遣驍將分兵一支，以向烏撤，然後以大軍從辰沉而入普定。分據要害，纔可進兵曲靖，以抗雲南之咽喉。彼必拚力以拒我師。審察形勢，出奇制勝，正在於此。既下了曲靖，便可分兵直向烏撤，以應永寧之師。大軍直搗雲南，彼此牽制，彼疲於奔命，破之必矣。雲南一失，可分兵徑走大理。軍聲一振，勢將瓦解。其餘部落，可遣人招諭，不必苦煩也。」諭旨已畢，鑾駕自回。諸軍奮迅而往。未知後事如何，且看下回分解。
