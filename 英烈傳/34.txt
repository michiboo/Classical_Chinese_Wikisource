
　　　　藻井雕薨駐彩霞，安豐一失便無家。
　　　　淒涼夜月樓前舞，零落春風仗外花。
　　　　殘曙不留吳漢草，夕陽空映殿庭鴉。
　　　　可憐河水滔滔逝，誰識人間有歲華。
　　卻有丞相楊從政說道：「今主公欲收復江西，攻取自下。白下金陵建康建業，莫若修一封書，追一箇能言之士往吳國連和，說以利害，使彼憤怒，發兵與朱家作對。主公再令二人，一往浙東說方國珍﹔一往閩廣說陳有定，一同發兵攻打金陵，則朱兵必擋東南之敵，主公然後統了大軍前驅而進，那時取金陵在反掌之間矣。」友諒聽了大喜，說道：此計最妙！遂遣邱士亨往蘇州，孫景莊往溫州，劉汶往福建，刻日起程。正是春和景色。卻有蝶戀花一闕：
　　　　欲減羅衣寒未去，不捲珠簾，人在深深處，紅杏枝頭花幾許，啼痕正恨清明雨。晝日深香一縷，宿酒醒時，惱破春情緒。江水潺潺清可喜，紫燕黃鶯來狂語。
　　且說邱士亨不日間，已至姑蘇，竟到朝門外伺候。卻有近臣奏知，因引他入見。士誠問了些閑話，便拆書觀看，念道：
　　　　寓武昌漢王陳友諒，書奉大吳王殿下：伏為元綱解紐，天下紛紜，必有英才，後成功業。茲有金陵朱某，竊形勝之地，聚無籍之徒，侵吳四郡，奪我江西，心誠恨之，時圖恢復。伏乞念舊之強，共成其力，兩力夾攻，必可瓦解。兩分其地，各復基仇，利莫大焉。特命小使會約，乞賜明旨。依期進兵，萬勿渝信。友諒頓首再拜。
　　士誠得書大喜，因對士亨曰：「孤受朱家之恥，日夜飲恨，力不能前。若得爾主同力來攻，孤之至願。」因重賞士亨，約期起兵，令他回國，不題。
　　次日，士誠便同元帥李伯昇、御弟張士信、副帥呂珍商議，乘漢兵夾攻即當親征，以復故土。祇見丞相李伯清進奏道：「漢王從江下攻金陵，舟師甚便。我若先投其鋒，彼必與我相迎。那時漢兵乘虛而入，是於漢有益，於吳有損。以臣愚見，可先領兵從牛渚渡江，攻採石、太平、龍江等處，祇約漢兵攻池州西路，則金陵之師必悉力以拒二敵，此時殿下統大兵乘虛直搗金陵，勢必攻破矣。」又曰：「宋主韓林，近處安豐，亦我之肘腋。以兵攻之，彼必不決勝，請救於金陵，是我得安豐，且分金陵勢也。」士誠聽計曰：「極妙！極妙！」遂宣呂珍、張虯、李定、李寧四將領兵十萬，攻取安豐。自領大部人馬，竟向金陵進發。又曰：「卿等宜戮力同心，攻復舊壤，平定宋地，併取金陵。遂有淮東俱當割地封王，以酬功賞。」四人領命，竟取路望安豐而來。
　　宋主韓林聞說吳兵驟至，大驚，急宣劉福通計議。福通曰：「主上勿憂。」便引羅文素、郁文盛、王顯忠、韓咬兒率兵二萬迎敵。吳兵陣上早有張虯領兵一萬，到城下搦戰。這邊羅文素等四將力戰張虯，張虯力不少怯，鬥上四十餘合。卻說羅文素、郁文盛二將並馬轉過東來，那張虯一錘飛去，連中二人面門，都翻空下馬，被亂鎗刺殺。韓咬兒見勢不好，持鞭趕來，張虯也轉過一錘把他腦蓋打的粉碎。王顯忠急要逃走，張虯縱馬奔到，大喝道：「休走！」輕舒猿臂，把顯忠活捉了在馬上。劉福通因此棄陣逃回。吳兵擁殺過來，十亡八九。韓林傳令堅閉城門，再處。便同福通商議曰：「吾聞金陵朱公兵強將勇，仁義存心，若往彼處求救，必不見拒。」便修表，遣太尉汪全從水關浮出，抄河路十五里方得上岸，星夜奔赴金陵。果然好箇王都氣概，曾有《古輪臺》一篇稱讚好處：
　　　　色鮮妍，詔華難擬又難言。江翻玉浪如匹練，素蟾舒展見。虎踞龍蟠翠微開，螺髻雙懸。有多少五陵才俊，裘馬翩翩。耐不住在花柳前，瑞靄中天。真好箇宸京畿甸，西枕衡華，東臨淮泗，長江天塹，處處酒旗翻。情懷遠，夕陽煙裏笑歌填。
　　正值太祖陞帳，早有近臣上前啟說：「北宋韓林，有使臣到此。」太祖召見了，便拆書來看道：
　　　　北宋王韓林，頓首再拜上，金陵吳國公朱殿下麾前：切念我公威震海內，德濤四方。林本欲助手足之形，佐張皇之勢﹔奈因奸黨阻梗。今有漢賊窺伺江西，吳寇攻擾，望甦倒懸之急，林雖無用，亦當圖報。勢在旦夕，懸拜垂仁不宣。
　　太祖看書畢，便令汪全館驛筵宴。遂對眾將曰：「今吳因安豐韓林求救，此事如何？」軍師劉基曰：「此正士誠『假途滅虢之計』。欲圖我金陵耳。安豐是淮西藩蔽，若有疏失，則淮西不安﹔彼得淮西，必取江南。漢兵又從江西來夾攻，則我有分爭之禍矣。」太祖聽得細思了一會，便問：「似此奈何？」劉基曰：「凡有病須醫未定之先。主公可同常遇春領兵先救安豐。便遣人往江西調徐達兵來，隨後策應，庶幾淮西、江南、兩保無虞。」太祖又曰：「我離金陵，吳兵必來襲我﹔徐達離江西，漢兵必來攻擾，是內外交患了。」劉基曰：「臣與李善長、湯和、耿炳文、吳良、吳禎領兵十萬鎮住金陵、常州、長興、江陰一帶地面，便足拒絕吳師﹔江西有鄧愈、朱文正領兵五萬，亦可拒友諒。主公此去，若定淮西，然後或破漢或破吳，但滅得一國，大事可成矣！」太祖稱善。便令汪全先回，教宋王堅守城池，自領三軍即日來救。汪全拜謝先去。次日，令常遇春、李文忠領兵十萬征進。留世子朱標權理朝政。劉軍師同李丞相協掌軍國重事﹔再傳檄與湯和、鄧愈知道，須嚴整軍馬，謹備東吳及北漢之寇。分遣已定，克日，領兵望安豐進發。
　　不一日，進泗州界上，傳令安營。忽汪全馳至，泣拜曰：「臣未到安豐。中途聞知呂珍、張虯攻破城池，把臣王併劉福通等盡皆殺害，據有安豐了。」太祖聞說大怒，下令諸將努力攻取，擒拿二賊與宋王報仇。又對汪全曰：「爾主既滅，你亦無所歸，不若留我麾下復署舊職。」汪全拜謝受職。即日兵至安豐正南七里安營。
　　且說呂珍，張虯，得了安豐，不勝之喜，終日飲酒為樂。忽報朱兵來救，二人大驚，呂珍曰：「金陵兵未可輕敵。今夜可令部將尹義，先將金帛輜重送赴泰州。明日我輩方領兵對敵，勝了不必說起﹔若是不勝，便棄城而走，仍奔泰州，以圖後舉。」張虯曰：「極妙！」當夜收拾起細軟貨物，付尹義押赴泰州去訖。次日，分伏兵五萬，張虯鎮後，呂珍當先，旗門開處早有常遇春橫鎗在馬上殺來。呂珍與常遇春戰有許久，呂珍力怯便走。遇春追趕約有十數里，猛聽一聲炮響，卻是張虯領兵五萬突出，把遇春三千兵，困在垓心。遇春大怒，奮勇喊殺如雷。卻好太祖大隊人馬也到，遇春望見朱兵軍旗號，催兵在內衝殺，三入陣中，三拔其幟，吳兵大敗。呂珍、張虯領兵徑奔泰州去了。太祖鳴金收軍。入城撫民方罷，忽有哨子報曰：「左君弼領兵來取安豐。」太祖對諸將曰：「吾方欲乘此取廬州，可奈這賊又來攻擾，是自取禍耳。」即令眾將披掛上馬迎敵。祇見左哨上，郭英挺鎗直取君弼。戰未數合，後陣上常遇春、傅友德、李文忠、廖永忠、朱亮祖、馮勝、馮國用、康茂才、薛顯一齊擁殺過來，君弼捨命急走。忽撞一彪軍馬又殺將來，正是徐達在江西得勝領兵而回，當先阻住。君弼無心戀戰，領殘兵奔入廬州城，堅閉不出。朱軍四面圍打，徐達收軍參見了太祖。備說主公威德，江西已定。今蒙軍令特來廬州策應軍情。太祖因與徐達計議攻取城池。未知如何，且看下回分解。
