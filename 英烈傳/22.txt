
　　　　幾載談天碣石宮，蒼茫擁節向吳中。
　　　　金陵共識艱難策，銅柱還標戰伐功。
　　　　幽谷春深飛彩鶴，首蠻天盡躍花驄。
　　　　征旗滿眼何時息，車染朱殷草染紅。
　　卻說徐達引兵退三十里屯紮，那張九六果然引兵趕來。徐達且戰且走，將到牛塘谷口，是時恰有申牌時分。徐達見九六趕得漸近，便回身曰：「張公，張公，得放手時須放手，你何故逼追得緊？」那九六睜開雙眼，飛馬搶趕上來，徐達又飛馬而走。九六大喝道：「徐達，你何不下馬投降？」徐達也應聲曰：「你且看是甚麼所在，要我投降。」正說之間，恰把手伸入懷中把一條白帶扯出來一抖，恰早是一雙白鴿帶了鈴兒，旺旺的直飛上半天。那張九六恰把頭向天去看，祇聽一聲炮響，左邊馮國用右邊王玉，兩岸裏殺將出來，把九六軍馬截做兩處。徐達見伏兵齊出，便回轉馬來並力來戰。九六身被數鎗，尚不跌倒負痛而走。纔得半里，被王玉拈弓搭箭，叫聲道：「著了！」正中九六左目，翻身墮下馬來，眾軍就活捉了縛在馬上，同入帳中，眾將一一依次獻功。便令把張士德、張九六二人各處監固，不許疏縱﹔仍令移兵屯紮舊館。即遣人赴捷金陵。太祖得了捷報，曰：「士德是士誠謀主，九六是士誠牙將﹔今皆被擒，士誠事可知也。」即詔徐達等促兵攻城，復諭廖永忠、常遇春攻取池州，不題。
　　卻說張虎、呂功收了殘兵，走入牛塘谷各點人馬，折了二萬。張虎放聲大哭，曰：「自我國興師以來，未有如此之敗，急須遣人求救，待得兵來再作區處。」星夜寫表馳奏。那士誠見表頓足切齒，曰：「孤與朱家，真不共戴天之仇。卿等有能為孤報仇者決當裂土分王，同享富貴。」祇見士信上前說道：「向者二人皆恃勇無謀，故致喪敗。臣願竭駑貽之力，擒徐達取金陵，以雪二人之冤。」士誠便令其子張虯為先鋒，士信為元帥，呂昇祖為副將，趙得時為五軍都督提點，統兵十萬來救常州。臨行，士誠設酒，郊外祖餞。士誠且謂之曰：「孤與卿等兄弟三人於白駒場起義。以至今日威鎮江南，無人敢敵。今彼糾集黨類據有金陵，侵我鎮江，困我常州，殺我之弟，此仇痛人骨髓，卿當用力勦除，以報此恨。」士信叩頭受命。當日兵出蘇州，倍道而行，不一日，來到牛塘地方。張虎引兵來接，備稱朱兵驍勇多智。士信曰：「不足為慮。」引兵屯住谷口。士信騎在馬上，把谷口前後左右仔細一望，祇見：
　　　　兩邊山勢巍峨，一片平陽曠蕩。峻絕處，便老猿長臂，無可攀援﹔溪壑間，縱萬馬齊奔，未知底極。亂石巉巖，忽露一條石竇，往常見霧銷雲迷﹔怪林森列，倏開小洞迤邐，此內惟猿啼虎嘯。深長八九里，這邊喚不應那邊﹔寬綽千百步，此岸看不見彼岸。鏐鏐風送草聲，險惡山巒，這境界未許神仙來喚牲﹔潺潺澗流泉響，橫行水脈，那地面庶幾鬼魅可潛形。止有麗日中天，堪見一時光彩﹔倘或雨雲墜地，恍如長夜昏迷。
士信看了一看，便對張虎、張虯曰：「祇此一處，便可生擒徐達了。」就分五萬兵與他兩人，依計而行。士信自領兵至常州地界，與徐達對陣。徐達便令郭英、張德勝領兵十萬，困伏常州，自與趙德勝、俞通海、趙忠、鄧清領兵十萬，與士信迎敵。那士信縱馬橫鎗，直取徐達。徐達也舉刀相迎，戰下十數合未分勝敗。他陣上呂祖昇、趙得時前來沖擊﹔我陣上趙德勝、俞通海恰好接應，殺得士信陣中大潰而走。徐達率眾爭先，諸軍也奮力追殺。追到牛塘谷，方到谷中被那士信發動伏兵，阻住了東谷口，張虯抗住了西谷口，兩壁廂崖上矢石如雨而來。徐達便令：「三軍勿得驚亂，是吾欺敵中彼詭計了。你們且暫屯守，另圖計策。」正在沉吟，祇見後軍報來：「鄧清乘勝劫了糧草，往投士信去了。」那徐達聽了大驚曰：「糧草乃兵馬生死所關，鄧清這賊直是這般狼惡，誓當擒獲以報此仇。」計點糧草，尚可支持半月，徐達對眾將曰：「半月之內，救兵必到，爾輩皆宜放心！」因下令掘下深濠，中間填起土岡，約高十丈：一來防士信引太湖水浸灌之患﹔二來據此高岡，亦可探望四山行徑，以圖出路，不題。
　　卻說郭英、張德勝，探知徐達被困一事，便議曰：「我輩若撤兵往救，呂珍乘勢必躡其後﹔況圍或未解，反遭其毒。我等還須緊困常州，以抗張虯、呂珍夾攻之患。星夜著人往金陵求救方保無虞﹔不然，徐元帥糧草一絕，三軍之命休矣。」因遣張天祐持表，疾忙趨金陵求救。太祖得報大驚，湊遇常遇春、廖永忠等取了池州，留趙德鎮守，引聖軍來到。太祖喜見眉睫，曰：「常將軍回來，徐元帥無虞矣！」即令遇春為元帥，吳良為先鋒，領兵五萬行南路去救西谷口﹔湯和為元帥，胡大海為先鋒，領兵五萬，行北路去救東谷口，即日，兼程進發，兩日光景便到常州。與郭英、張德勝兵相合，遇春備問消息。郭英便曰：「徐元帥已受困十九日了。前日張虯領兵來防常州，我與他相持了數日，彼乃密約城中呂珍，夜來劫寨，內外夾攻，力不能支，因退兵在此。」遇春曰：「既如此，須先救牛塘谷，後攻常州。」便令兵直抵西谷口安營。即令郭英、張德勝領兵先抄谷後埋伏，祇待我軍相戰時，更往張虯寨中，用火燒劫輜重、糧草。
　　卻說張虯見常州困解，仍令呂珍守城，復回兵與張虎守住谷口。聞知常遇春來救，對張虎說道：「兄可謹守谷口，吾與鄧清率兵迎敵。」張虎說：「此來必有勇將，吾弟可與鄧清守谷口，祇我引兵去救，若都去，恐挫銳氣。」張虎祇得依議。張虯便領兵出營，正與遇春相對。兩箇鬥了四五十合，不見勝敗，卻被那郭英、張德勝發動伏兵，斷絕了他後頭糧草。張虎恰待來戰，被郭英一鎗刺死，屯守的兵四下奔潰。時張虯正與遇春相持，祇聽得後軍報道被朱兵焚了輜重，殺了張虎，心下慌張殆欲逃脫而走，誰想遇春手到鞭落，重傷了肩背，負痛死命的奔走。吳兵殺死的不計其數。徐達在谷中聞得外面鑼鳴鼓振殺氣橫天，曉得救兵已到，又引兵殺出來。徐達見了遇春，深謝脫難之恩。遇春曰：「以元帥之德器。天必保佑，斷不淪於賊人之手﹔況主公天命有在，你我皆朝廷股肱。」當是時，湯和也殺敗了士信的兵，轉回於東谷口相會。祇見胡大海、吳良、吳禎、耿炳文，俞通海、趙德勝、丁德興、趙忠、張德勝等將俱各引兵來集，內中祇不見郭英，徐達百般憂煩起來。未知後事如何，且看下回分解。
