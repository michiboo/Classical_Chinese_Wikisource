
　　　　新提千騎向東方，劍客黃金盡解裝。
　　　　桃葉初明珠勒馬，梨花半壯綠沈鎗。
　　　　拍天濤湧軍聲合，罵海雲扶陣色揚。
　　　　莫歎書生無燕額，斗來金印出明光。
　　那劉基與宋濂、孫炎說了半夜，次早起來，劉基到母親面前訴說前事，母親便曰：「我也聞朱公是箇英傑，我兒此去也好。」劉基便整頓衣裝，對孫炎曰：「即日起行。」孫炎吩咐軍校將車馬完備，離青田縣迤邐向東北進發。話不絮煩，早到杭州西湖，湖南淨慈禪寺。章溢、葉琛摯領家眷併行李，已等候多時。軍校們也合做一處同往。正是：一使不辭鞍馬苦，四賢同作棟梁材。在路五六日已至金陵。
　　次早，來到太祖帳前謁見。太祖遂易了衣服，同李善長眾官出迎，請入帳中，分賓而坐，太祖從客問及四人目下的治道急務，酒筵談論，直至天曉。因授劉基太史令，宋濂資善大夫，章溢、葉琛俱國子監博士。四人叩頭而退。
　　太祖對諸將曰：「今常州府及宜興、廣德、寧國、鎮江等處，正是金陵股肱，若不即取，誠為手足之患。」遂著大元帥徐達掛印征討。郭英為前部先鋒，廖永安為左副將，命通海為右副將，張德勝統前軍，丁德興統後軍，馮國用統左軍，趙德勝統右軍，領兵五萬征取各郡。徐達等受命而出，乃擇日起程。臨行之日，太祖出郊戒眾統將曰：「爾等當體上天不忍之心，嚴戒將士﹔城下之日，毋得焚掠殺戮，有犯令者，處以軍法。」徐達等頓首受命，率兵前進。一路上但見：
　　　　軍威凜似嚴霜，兵器炳於皎日。五萬旂，按著金木水火土相剋相生﹔八卦帶，分在東南西北中隨方隨色。一字兒排來，隊伍整整齊齊，那箇敢挨挨擠擠。椏叉兒扎住團營，朗朗疏疏，誰人的嚷嚷喧喧。弓上了弦，刀出了鞘，分明活閻羅列著法場﹔鼓鳴則進，金鳴則退，那辨八臂神傳來軍今。黃旂一展三軍動，畫鼓輕敲萬隊行。
大兵過了揚子江，至鎮江府地面，徐達下令安營，為攻城之計。
　　卻說把守鎮江府城乃是張士誠所募驍將鄧清，並副將趙忠二人。他聞金陵兵至，便議迎敵之事。那趙忠曰：「我聞和陽兵勢最大，所至無敵﹔且朱公厚德寬仁，真命世之英，非吳王〈（即是士誠）〉可比。況鎮江為金陵右臂，彼所以爭。今我兵微弱，戰守兩難，奈何、奈何？我的主意：不如開城投降，一來可救百姓的傷殘﹔二來順天命之所歸﹔三來我們還有箇出頭的日子。」鄧清聽了，大喝道：「你受吳王大恩，不思圖報，敵兵一至便要投降，乃是狗彘之行。」趙忠又曰：「我豈不知食人之食，當忠人之事，但張士誠貪饕不仁，決難成事。何如趁此機會棄暗投明。」鄧清愈怒，即抽刀向前曰：「先斬此賊，力破敵兵。」趙忠也持刀相迎。兩箇戰到數合，鄧清力怯，便向後堂走脫。趙忠見左右俱有不平之色，恐事生不測，急忙也跑出衙門，恰遇著養子王鼎，備言前事。王鼎曰：「事既如此，若不速避，禍必及身。」他二人因到家載母挈妻，策馬向東而走。鄧清聞知，即聚軍民一千餘人趕來，適遇徐達兵到，趙忠徑望軍中投拜，曰：「鎮江副將趙忠因勸鄧清納降，彼執迷不悟反來趕殺，乞元帥救我家屬入營，我便當轉殺此賊，以為進見之功。」徐達心中私喜，便與趙忠附耳說了兩三句話曰：「如此而行。」趙忠得令自去。徐達即催兵前進與鄧清迎敵，陣上趙德勝躍馬橫衝，徑取鄧清。鄧清見德勝威猛，不戰而走，眾兵掩擊直逼至城下。鄧清正要進城，祇見趙忠在城上大呼：「奸賊鄧清何往？」清知事勢緊急，進退無門，遂下馬乞降。原來徐達吩咐趙忠，趁兩軍相敵之際，你可賺入城門先奪了城池，以截鄧清歸路，所以趙忠先在城上。徐達入城撫恤了士卒，安慰了百姓，捷報太祖。太祖加徐達為樞密院同簽之職，率數萬人攻打常州。太祖對徐達曰：「我查張士誠係泰州白駒場人，原是鹽場中經紀牙僧。因夾帶私鹽官府拿究。癸巳年六月間聚眾起兵，便陷入秦興據了高郵州，今稱吳王，國號大周，改元天祐。前者又遣士德將五萬兵渡海攻陷平江、松江一帶，與常州、湖州諸路，地廣兵強，實是勁敵。況渠奸詐百出，交必有變，鄰必有猜。爾今率三軍，攻毘陵，倘有說客勿令擅言，便中了詭詐之弊。營壘可小心也。」徐達等領命而出，即合兵七萬，號稱十萬，徑望常州進發。
　　數日間，來到常州南門外安營。先鋒郭英便率兵三千出戰，那把守常州的正是吳將統軍都督呂珍。原來呂珍有謀智、有膽力，善使一條畫戟，年紀約有三十五六，正直公平，撫民恤士，每當祇是長聲的嘆息。人問他便曰：「此身已受了他的爵祿，雖死亦是臣子分內事。但恨當時不擇所主，將身誤托耳！常常聞得金陵朱公聲息，便道好箇仁義之主，天下大分歸統於他了。然也是天數，怎奈何他。祇是今日，吾當完吾事體。」探子報曰：「朱兵攻取常州。」他便縱馬挺戟來戰。與郭英戰到三十餘合。彼此心中俱暗暗喝採。祇見營內右哨中張德勝持了一管鎗，又奮力衝將出來，三將攪做一團。呂珍見兩拳敵不得四手，便將馬跳出圈子外邊，叫曰：「天色已晚，晚來乘著錯誤，傷人性命，不見高強，你我俱各記兵多少，來日拼箇勝負，方是好漢。」郭英便也鳴金收軍。次日呂珍全身結束，出到城邊，早有郭英、張德勝二人迎住，自早又殺到未牌，不見勝敗。朱陣上便麾動大軍趕殺過去，呂珍急走入城，堅閉不出﹔一面修表，喚過兒子呂功，前往蘇州求取接應兵馬，不題。
　　且說呂功抄路往湖州舊館縣，由森林地方轉到蘇州。次日，張士誠臨朝，文武百官依班行禮畢。呂功出奏常州被困一事。士誠大怒曰：「彼真不知分量，我姑蘇堅甲百萬，勇將三千，彼取金陵，我不與爭便了反來奪我鎮江，今又困我常州，是何道理！」即召大元帥李伯昇，領兵十萬往救，又吩咐曰：「若得勝時，便可長驅收復鎮江，破取金陵，以擒朱某。」伯昇得令，叩首將出，祇見王弟張士德在階中大喝一聲道：「何勞元帥動兵，乞將兵三萬與臣，去救常州，決當斬取徐達首級，入建康擄和陽王歸報我主，萬祈允臣之奏！」士誠聞奏大喜，曰：「得弟一行，何懼敵兵哉！」便拜士德為元帥，張虎為先鋒，張鶴飛為參謀，率兵五萬前往常州救應。又造呂功乘勢領兵二萬，攻打宜興，以分徐達之勢。連夜起行。探事探的實，報與徐達得知。未知後事如何，且看下回分解。
