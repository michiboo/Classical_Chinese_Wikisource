
　　　　物在人亡無見期，閒庭繫馬不勝悲。
　　　　窗前綠竹生空地，門外青山似舊時。
　　　　悵望青天鳴墜葉，淒迷枯鉚宿寒鴟。
　　　　憶君淚落東流水，歲歲花開知為誰。
　　卻說太祖夢中，分明見武當山玄天上帝，自來接駕，不題。
　　太祖次早起來，聚集諸將，商議興兵伐北之事，恰令軍師劉基仍回金陵與李善長等，畫策攻取東吳。劉基方要起身，太祖恰也送出帳外。此時正是晌午時節，祇見紅日當中有一道黑光從中相蕩。太祖仔細看了一會，對劉基曰：「莫非閩廣之地有小災麼？」劉基曰：「此不主小災，還主東南方有折損一員大將之慘。主公可遣使往東南，曉諭將帥謹慎防禦，以嚴天戒。」遂辭了太祖，竟回金陵，不題。
　　太祖便作書往諭東南守將胡深、方靖、胡德濟、耿天璧等，各須謹慎軍情。四下遣使去訖，因對朱文正曰：「汝可謹守南昌，吾當先下湖廣，次至浙西，然後還建康。」文正等應命。即日，太祖領兵離南昌至湖邊，常遇春接入水寨，吩咐檢點軍士共有一十六萬。太祖下令諸將各統本部軍卒，悉上武昌，待凱旋之日，一總封賞。言罷，大兵順流而下，竟過瀟湘。太祖乘興作詩：
　　　　馬渡沙頭苜蓿香，片雲片雨過瀟湘。
　　　　東風吹醒英雄夢，不是咸陽是洛陽。
　　不一日，竟抵武昌郡岳州府。原來此城三面皆水，惟北邊是陸路。太祖便令正北安營，即令廖永忠、康茂才於江中聯舟為長寨，絕他出入救援之路。
　　卻說張定邊在鄱陽大敗，便夜裏把小船裝載友諒屍骸，並長子陳理奔回武昌發喪成服。因立陳理即了皇帝的位，建元德壽。恰有探子報知，那陳理聽了大驚，即時與張定邊計議。張定邊曰：「臣荷先王之恩自當死報。」乃率兵二萬屯於高冠山。那山極其峻偉朱師仰面而攻，甚難措辦，彼此相持將有半月。太祖雖憤怒，亦無可奈何。因對眾將曰：「來朝敢有奮勇先登者吾當隆以上賞。」祇見陣中傅友德當先直上，面上中了一箭，脅下復中一箭，鏃出腦後，友德呼噪愈力，顏色不變。郭子興看友德猛力爭登，因相與夾攻，被賦一刀傷了左手，猶然灑血馳擊，斬獲甚多，賊遂四散而走。我們軍士便據了此山，俯瞰城中毫忽都見。太祖遂率兵環攻保安門，鳴金收軍。太祖親為友德敷調瘡藥，贊嘆曰：「便是關張驍勇，亦祇如此。」
　　恰說陳英傑見朱兵攻門甚急，便啟奏陳理，曰：「昔關羽以單刀斬顏良於百萬軍中，張飛以一騎擋曹兵百萬於霸陵之左。臣雖不才，願以死報主公，衝入敵營斬那朱某首級回來。」陳理曰：「他那裏有雄兵二十萬，勇將千員，不可輕去。」英傑回曰：「彼處方纔安營，各將決然都在本帳整頓隊伍，驟然衝入，必可成功。」陳理曰：「縱便成功恐亦難出敵人之手。」英傑仰天嘆曰：「若殺得朱君志願畢矣，雖死何惜。」便縱馬持刀直入轅門。太祖方纔坐定在胡床上，祇見英傑徑至帳中，太祖大驚，止有郭英在帳中，便叫：「郭四為我殺賊！」那英傑徑對太祖刺將過來。郭英奮呼直入，手起一鎗把英傑登時槊死，將劍梟了首級。太祖即解所禦赤戰袍賜與郭英，曰：「真是唐之尉遲敬德。」郭英拜受曰：「即今可將這賊首級招陳理來降。」太祖聽計。郭英拿了首級走至轅門，看著眾將曰：「因何不守營門讓賊人肆志衝入？猶幸有我在此救主公，你們合當斬首示眾。」這些軍士齊齊跪下，道：「果是不小心。奈賊人一時殺死了七八人，凶勇得緊，不能阻擋。且營帳未定都各自去整理，因此疏虞，望將軍審究！」郭英吩咐：「姑恕你們的死，發令軍政司，各打六十，以懲後來。」說罷，匹馬單鎗徑直向武昌北門而走。陳理同張定邊正在城樓上遙望，祇見一將提著首級飛馬而來，二人大喜，祇曰：「是英傑手到功成。」忽然轉念道：「陳將軍去時，卻是紫袍金甲，今緣何是白袍銀鎧？」便同眾人仔細認識方曉得是郭英。漸漸的來至城下，大叫：「爾等大羊之徒焉敢充作虎狼，而戲蛟龍乎？吾今擲還陳英傑首級，汝等若知時務，可速投降不失富貴。」便將英傑首級從馬上一丟，直丟進城裏來。又曰：「我郭將軍且回去，你們可清夜細量。」把馬勒轉而去。太祖說道：「郭英此去陳理等必然寒心﹔然尚在猶豫未決。」便喚編修羅復仁再到城下，極口備陳利害。那陳理回到殿中對眾人曰：「欲降，則失了先君的事業﹔欲不降，則兵糧俱乏，如之奈何！」卻閃過楊從政來，曰：「昔日秦王子嬰降漢，漢且全之﹔今聞朱公仁德，倘是去降非惟保身，亦可免及九族黎民之厄。」陳理回看張定邊，那定邊道：「社稷已危，有負先王之託，惟死而已。」遂拔劍自刎。陳理放聲大哭，曰：「定邊、英傑是先王托他輔助寡人驍將，今皆身死，孤將何恃！楊丞相可草表投降。」一面吩咐將張定邊屍骸及陳英傑首級，俱以禮葬於城外。即進宮中見母親楊氏，具吉納降一事。楊氏曰：「吾不能為孟昶之母。」將頭撞柱而死。
　　陳理次日，率群臣換了縞素，拜辭家廟及友諒的靈，開北門徑到太祖帳中。太祖看見甚是不忍，令人解其縛。陳理向前俯伏請罪，蒙主上寬釋了，便步隨車駕入城。陳理所積倉糧，下令散給遠近百姓，以舒飢困，百姓大悅。太祖陞殿後，陳理復叩頭階下。太祖曰：「待我還到金陵，授你官職。」陳理拜謝。太祖即令陳理發檄與湖廣未附州縣。不數日，盡行納款。因立湖廣行中書省，以楊璟為參知政事，且籍戶口、田地、賦稅，並記友諒原留宮殿什物器皿，太祖一一細看，後籍上卻寫友諒鏤金床一張，太祖笑曰：「此與孟昶七寶溺器何異，如此奢侈，焉得不亡。」即令毀棄。此時卻是至正二十四年，歲次甲辰二月光景。太祖留軍鎮守，仍領兵望金陵而回，復入江西至南昌。朱文正、鄧愈等迎接稱賀平定武昌一事，不題。
　　且說太祖偶出營前散步，但見四面山水清幽可愛。正是：
　　　　依依柳綠，灼灼桃紅。
　　　　奇花異草，翠柏青松。
正看之時，忽聽鶯聲鳥語，心中不捨，祇管信步行去，耳畔微聞鐘聲。太祖定睛一望方見一所古寺，週圍水繞，寺前又有一座石橋，太祖緩緩行至橋上。但見雲浪騰空，波濤洶湧，太祖心中驚懼站立不住，祇得走過橋去。已到寺前。山門口上懸一匾，寫著「古雷音寺」。太祖正欲進去，不想一陣怪風響過，跳出一隻吊睛白額錦毛花斑虎來，好生厲害。太祖猛然一見大蟲，早已跌在山崖石邊，口內說道：「吾命休矣！」祇見寺中忙奔出一箇老借來，形容古怪，鬚眉皓然，手執竹杖，口內吆喝：「孽畜，休得無理！」那虎俯伏崖邊不動。老僧走近前來用手扶起太祖，便曰：「不知陛下駕臨，有失迎候，被這惡畜驚了聖躬，實老僧之罪也。」太祖起來整整衣冠，看見老僧舉止異常，乃開口說道：「偶然閑步，得瞻慈容，更勞驅逐惡畜，誠萬幸也。」老僧又道：「陛下連日運籌帷幄，因便至此，請方丈一茶，少盡山僧微意。」太祖欲待不去，看見景致清幽，心中羨慕﹔欲待竟去，猶恐久坐耽遲礙於長行。正在沉吟，和尚又道：「陛下不必遲疑，請進茶，即送駕返，決不相羈。」太祖遂舉步走進山門。但見松柏森森，雲連屋宇。又走到一重門首，似王母瑤池，真非人世。不覺已至大殿檻外。太祖抬頭一看，正是：
　　　　黃金殿宇，白玉樓臺。一帶平坡，盡是瑪瑙砌就﹔兩過階級，尤如寶石嵌成。碧檻外，萬朵金蓮騰瑞色﹔寶殿上，千枝玉樹放光明。白玉瓶內，插九曲珊瑚﹔矮銅鼎中，焚八寶紫真氳。一對青金榻，兩扇白玉屏。珍珠亭，焰焰寶光連白日﹔琉璃塔，騰騰瑞氣接青雲。三尊古佛，指破有為、有相﹔十八羅漢，參透無滅無生。香風細細菩提樹，花雨紛紛紫竹林。
　　老僧引太祖進殿，傾眾僧參見，俱道：「陛下享人間富貴，一朝帝主今到寒寺，山荒僻徑，多有褻尊之罪。」太祖道：「今來寶剎，得睹人間未見之珍，天下神仙之府，令人目眩神搖，不知身在何世。」眾僧曰：「蒙陛下矜賞。但此處雖係山徑荒涼，也是難得到的。」太祖四下觀玩，真是一塵不染，萬慮俱消。祇見十數眾僧人，身披架裟，手敲鐘鼓，誦經禮懺。太祖看畢將頭點了點，道：「誠心如此，方是僧人！」老僧引著太祖行至方丈。老僧躬身奉請太祖上座，老僧下席相陪。少頃，小沙彌捧上茶來。須臾茶罷，又擺素齋。老僧說道：「山中無物為敬，多有褻瀆！」太祖連稱：「不敢，後當報答高情。」齋畢，老僧遂於袖中取出一箇緣簿來，上面寫著「萬善同歸」四字。雙手遞與太祖，又口中說道：「願主上早發慈悲之心！」太祖接過緣簿，揭開一看，俱列歷代帝王名諱。第一位是漢文帝，喜施馬蹄金一萬﹔第二位卻是梁武帝，願施雪花銀一萬﹔第三位便是唐玄宗，樂施珍寶六觔﹔第四位是傅大士，施財一萬﹔第五位卻是日蒙正，樂助白金二萬﹔第六位宋仁宗，樂輸銀三萬﹔第七位晁元相，喜助黃金二百兩﹔第八位則天后，發心樂施七千金。老僧在傍，便曰：「如今正在起黃金寶殿，尚欠工需未得完成，望陛下發念。」太祖心中想道：「行軍需用，尚且不足，那有許多金銀佈施。」沒奈何，提筆寫道：「朱元璋助銀五千兩。」老僧接緣簿，深深一揖，再三致謝，即送緣簿回房。太祖自思道：「那簿上如何有前朝的人，想是歷代留下來的，亦未可知。」又說道：「和尚不是好惹的，見面就要化緣。我本無心到此，被他將茶果誆住，寫上許多銀子耳，若我日後登了大位，當殺此貪憎，滅盡佛教。」猛想起道：「我在此遊了一會，何不留題，也不枉來此一場。」遂題於碧玉門上：
　　　　手握乾坤殺伐機，威名遠鎮楚江西。
　　　　青鋒起處氛妖淨，鐵馬鳴時夜月移。
　　　　有志掃除平亂世，無心參悟學菩提。
　　　　陰陰古木空留意，三嘯長歌過虎溪。
　　朱太祖題畢，老僧出來，看詩句變色說道：「我這寺裏是清淨極樂之鄉，無生無滅之地。今主上殺伐太重，昨火燒漢兵六十萬﹔江東大戰又傷軍卒二十多萬，雖然天意，亦當體念民生。貧賤雖殊，痛癢則一。堯、舜率天下以仁，而民從之﹔桀紂率天下以暴，而民不從。仁與不仁，其理迥別，願陛下察之。方纔以佈施之事，陛下即動嗔念，吟詩又動殺機，陛下即有天下，易得之，亦易失之。」遂叫沙彌洗去字跡。太祖自覺慚愧即便辭回。老僧送曰：「此地山路險峻，虎狼且多，吾當遠送。」二人同行，來至橋上，祇見那虎仍然俯伏崖邊，太祖看見畏懼。老憎道：「陛下勿驚，此乃家獸耳……」話未說完，老僧又道：「請看，軍兵乘舟來尋陛下了。」太祖舉目忙看，老僧將手往下一推，撲通一聲跌下河去。太祖大叫道：「死也！」急忙睜眼看時，已在自己營前。眾將一見甚是歡喜，向前問道：「陛下何處去了？吾等水陸尋了三日，今幸得見天顏。」太祖曰：「我纔去了半日，如何便是三天。」遂把閑遊事體細細說了一遍，眾將稱異。當晚即在營內治酒賀喜，飲至更深方散，各歸寢處。前人有詩云：
　　　　廬山高萬丈，原何不接天。
　　　　一朝雲霧起，天與地相連。
此段即是太祖誤入廬山也。不題。
　　卻說次日，太祖出城取路而回。不一日便至金陵。李善長、劉基、李文忠率文武迎於城外。即上表勸登帝位，太祖不允。次日，復同百官勸進，因擇三月朔日即吳王位，陞奉天殿，群臣參拜稱賀。次日，太祖告廟，建百司官屬，並賜平漢功臣，論功行賞，封陳理為歸德侯，又顧李文忠問曰：「卿等與吳兵交戰，勝負何如？」文忠曰：「臣與湯和，合兵大敗士誠，追至湖州舊館而回。士誠卻從杭州過錢塘江，侵婺州等處。後聞陛下大破陳友諒，進克武昌，士誠大懼，連夜領兵仍還蘇州去了。」太祖笑道：「此真穴中鼠耳，這也慢題。但我近日聞陳友定為元把守汀州，今卻甚是跋扈，迫脅元福建省平章燕只不花，此事你們得知否？」未知如何，且看下回分解。
