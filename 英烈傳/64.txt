
　　　　烽火照西京，心中自不平。
　　　　牙璋辭鳳闕，鐵騎驍龍城。
　　　　雪暗凋旗畫，風多雜鼓聲。
　　　　寧為百夫長，勝作一書生。
　　卻說元帥徐達，即定了山東諸郡，便率兵向河南進發。不數日來到大梁，真實好箇形勢。但見：
　　　　中華閫奧，九州咽喉。虎踞龍蟠，從古來稱為陸海﹔負河面洛，到今來入道天中。左孟門，右太行，沃野千里，描得上錦繡乾坤﹔東成皋，西澠池，平衍膏腴，讚不盡盤纖山水。中間有具茨山、白雲山、黃花山、薊門山、王屋山、女兒山、桐柏山、朗陵山、雲夢山，簇簇堆堆，隱隱顯顯，都留下仙跡神蹤﹔又有那靈岩洞、華陽洞、水簾洞、王母洞、白鹿洞、達摩洞、空同洞、浮戈洞、靈源洞，幽幽窈窈，折折彎彎，無非是罕見奇聞。鐘靈毓美，多少帝，多少主，多少豪傑﹔建都立國，控齊秦，誇燕趙，俯視荊吳。
唐時有謂蘇州詩云：
　　　　夾水蒼茫路向東，東南山豁大河通。
　　　　寒樹依微遠天外，夕陽明滅亂流中。
　　　　孤村幾歲臨伊岸，一雁初晴下朔風，
　　　　為報洛陽遊宦侶，扁舟不繫與心同。
　　徐達領兵來到汴梁，與元將平章李景昌相持了二十餘日。那李景昌祇是緊閉上城門，日夜提防，不敢出戰。副將軍常遇春向前諫道：「元帥攻山東一鼓而下。今到此日久，不能拔得一城，倘河南諸郡及元帝遣兵來援，反而不美。我思量洛陽俞勝、商嵩、虎林赤、關保這四箇人，號為胡元智勇之土。可分兵五萬，隨裨將先取洛陽，便攻河南諸郡，則汴梁自不能守。汴梁既得，踞有東西二京形勝之地，雖有元兵來援，不足懼矣。」徐達大喜，曰：「常元帥此言極妙。」遂命傅友德、康茂才、楊璟、任亮、耿炳文等領兵五萬，隨遇春向西進發。是日天晚，兵便到了洛陽。就令在洛陽之北列陣搦戰。那元將脫因帖木兒恰同都統俞勝、高嵩、虎林赤、關保四人，率兵五萬對陣迎敵。那虎林赤生得好條大漢，甚是丑惡難看。你道如何？真箇好笑：
　　　　黑踢塔一張闊臉，狠粗疏兩道濃眉。尖著雷公嘴好掛油瓶﹔彎著鸚嘴鼻，挖人腦髓。兩耳兜風，盡道賣田祖宗﹔絡腮鬍子，怕看刷帚髭鬚。睜開了一雙鬼眼，白多黑少，竟是那討命的無常﹔灑開了兩隻毛拳，肉少筋多，何異那催魂的鬼判。喝一聲，響索索，破鑼落地﹔走幾步，披離離，毒虺輕移。
　　他也不打話，竟對了常遇春直殺過來。常遇春心下想道：「天生出這班毛鬼，也敢在世間無禮。」叱吒一聲道：「看箭！」這箭不高不低，正望著咽喉射去，那虎林赤應弦而倒。遇春便招動三軍，左有任亮、耿炳文﹔右有楊璟、傅友德﹔後軍又有康茂才，一齊殺奔前來。殺得元兵大敗虧輸，俘獲無算。那脫因帖木兒收了敗兵徑走陝西去了。遇春入城安撫百姓﹔那百姓扶老攜幼，說道：「我等陷沒元塵已經九十餘年，豈異今朝還能復睹天日！」常遇春令三軍秋毫無犯。百姓歡聲動天。次日下令，著任亮往諭嵩州。那嵩州望風投款。遇春因令傅友德守洛陽，任亮守嵩州。自領兵攻取附近州郡，不題。
　　且說元朝知明兵攻取中原，乃招擴廓帖木兒為大元帥，經略山東等處，保守河北。李思齊為左元帥，張良弼為右元帥，會陝西八路的兵馬出潼關恢復河南。又著丞相也速，領兵十萬，捍禦海口，以次恢復山東。那李思齊、張良弼刻日東出潼關，過了閿鄉、靈寶等縣，徑到張毛硤石山前屯紮。大兵一連布列數里地面。兩箇商議道：「大明將士頗善衝擊。今此地最為平坦，可以依著山岸築立排柵。且傍現有樹木堅立營寨，教他馳突不得，然後再議迎敵為是。」哨馬備將軍務報與徐達。徐達對眾將曰：「今在此圍困汴梁，徒耽月日，久無利益。今洛陽、新安、澠池等處，雖見新附，然常將軍攻取穎州未還，倘他們元將仍來收復，佔了形勢之地，於我反為不利矣。況李景昌苦守汴梁，全望河北、陝西兩處來援，我們不如且棄汴梁，將兵竟去破了李思齊，則汴梁不戰自服。」諸將齊聲讚道：「此論極妙，極奇！元帥果是神算。」徐達便令三軍即日解圍，向陝西進發。那李景昌在城不知何故，也不敢來追趕。明兵不數日已到陝西，與李軍相近。徐達傳令離山二十里安營，謹防元軍衝突。三軍且各自飽食而進。未及半路，果然元兵大至。李思齊當先出馬，明陣上郭英縱馬迎敵。兩將交戰良久，思齊自己力量不加，轉馬逃回本陣而去。徐達即著馮勝扎駐大兵，親身便同郭英領了三千人馬乘勢追殺。馮勝上前，曰：「我聞元兵二十餘萬駐在硤石山邊，元帥止帶三千士卒，倘有不測何以支應？」徐達不聽，揮兵而行，約有六七里之地，那些元兵俱直登了硤石山。徐達吩咐便也追到山上，不得退步。早見山上木石如雨的打將下來，明兵不能抵擋，被他傷殘的約有二百餘眾。徐達把眼仔細看了山寨，便令奪路而回。恰聽一聲喊叫，四下伏兵殺將攏來，東有張良臣，西有趙琦，南有張德欽，北有薛穆飛，統了五萬兵馬截住去路。徐達喚令不許交戰祇是奔走，我軍又折了千餘走得回營。馮勝接著，道：「元帥今日孤軍深入賊營，竟受驚厄。」徐達回曰：「此等小事，何憂之有。」急令帳中將奔回軍士重加犒賞，以慰勞力﹔如有傷殘的速為調治。徐達到晚筵宴，談笑自若。馮勝等見他更不著意，便問：「元帥今日以輕身入虎穴，必有深思，偏裨愚才，敢問其略。」徐達道：「迎鋒對敵，豈能保得士卒不傷。然用兵者，全要察其寨之虛實。吾捨不得千人，何以破李思齊二十萬之眾，故我冒危前去以探敵情。今見他倚樹立柵，左邊積糧草，右邊出軍卒，於兵法大是不合。若以火攻之，其破必矣。」馮勝等深為敬服。
　　次日，徐達著轅門外傳令各營將帥會齊，早入營前聽令。祇見營前不緊不慢打了三通鼓，裏面接應擊了三通雲板，吹了三聲畫角，這些將官芸芸簇簇，整整齊齊，都站立在轅門之外，祇等營門開了進來。徐達聽見外面打了報時鼓，已知眾將齊集，隨將五方旗牌交付了旗牌官，跟隨著陞了中軍寶帳。三聲銃響，鼓樂齊鳴，轅門外東西兩班的將官，魚貫而入，排在階下。五軍提點使，逐名點過，諸將應了本名，都立在兩傍聽令。徐達傳令吳良、華高二將，統領刀斧手三千，乘夜上硤石山東寨，吹倒樹柵，隨帶火器前進攻打，孫興祖率本部鐵甲軍五百接應﹔陸仲亨、張興祖二將，統領刀斧手三千，乘夜上硤石山西寨，砍倒樹柵，隨帶火器進內攻打，趙庸率本部鐵甲軍五百接應﹔周德興、華雲龍二將，統領刀斧手三千，上硤石山南寨，砍倒樹柵，帶著火器進內攻打，唐勝宗率本部鐵甲軍五百接應﹔薛顯、曹良臣二將，統領刀斧手三千，上硤石山砍倒北寨樹柵，帶著火器進內攻打，胡美率本部鐵甲軍五百接應﹔自領中軍鐵騎五千，張龍為左翼，郭英為右翼，直取李思齊中營﹔馮勝權守兵營﹔汪信率本部軍校為遊兵，捕獲逃兵，左右來往報信。分撥已定，各將出營，整備行事，祇待夜間進發。未知後事如何，且看下回分解。
