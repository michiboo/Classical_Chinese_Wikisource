
　　　　蕩漾清波容思哀，石邊處人打船迴。
　　　　一時秋色鏖兵盡，萬古悲風歲祀開。
　　　　烽火無情聯對酒，忠貞有志壯湖隈。
　　　　而今草色春光滿，羌笛胡笳莫溫催。
　　卻說大風陡地的發將起來，颳得那友諒寨中刺骨寒冷，那些軍士也不提防，況是虎吼龍吟的聲響。朱軍水上往來，砍關截柵，他帳中一些也不知覺，俞通海等五支人馬四面團團的圍繞，三軍奮力向前，劈開寨柵，卻放起火銃、火炮，祇是從裏攻擊。不多時，四面刮刮燥燥烈烈騰騰的延燒起來。丁普郎等見外面火光，知是大兵已到，遂於柴場內也放火燒將出來，內外火勢衝天。早又有康茂才等七將，竟衝殺中心，砍倒了將旗，四下裏放流星火箭，祇是喊殺。陳友諒在帳中方纔驚醒，急喚太子陳理並陳英傑細問，誰想火勢已在面前，對面不知出路。陳英傑曰：「勢不可救。主公可速奔康郎山投張定邊陸營權避。」陳友諒依議急出，登山涉水而逃，耳邊但聞喊殺之聲震撼山谷。此時丁普郎等三十五人，肆行衝擊，忽被一陣黑風煙貫將來把眾人一捲，大都燒死。止剩普郎捨身殺出，又避逃兵互相踐殺，把普郎身上刺了十餘鎗，頭雖落地，猶手執利刃。次日，朱軍收拾燒殘兵器見普郎直立不仆，說與太祖。太祖隆禮埋葬康郎山下，不題。
　　且說友諒君臣父子三人走至張定邊寨中，備言火燒一節。定邊曰：「此皆是詐降之計，然亦是主公合當有此厄。如今，他必乘勢來追，決不可在此屯紮，不若竟抄禁江小口奔回武昌，再作計議。」友諒傳令即行。回看康郎山火勢正猛，頓足大哭曰：「可惜五十餘萬雄兵俱喪於此！」比及天明，漸近禁江小口，張定邊向前笑道：「劉伯溫之計尚未為奇，倘此處伏兵一支，吾輩豈有生路？此正主公洪福，天命有歸……」言未罷，忽聽炮響連天，兩岸伏兵並起。左有郭英、朱亮祖﹔右有常遇春、沐英，四將截住去路。陳友諒慌忙無措，急令張定邊催兵迎敵。
　　且說太祖正與軍師劉基同坐黃龍船上，細看將卒搏戰。那劉基忽然跳起大呼一聲，雙手把太祖抱了，跳在別一隻船內，太祖一時見他的模樣，也不知何故，祇聽劉基連聲叫曰：「難星過了！」太祖回頭一看，適纔坐的龍船被火炮打的粉碎。朱將揮兵湧殺，自早晨直至酉牌轉戰益力，軍聲呼嘯湖水盡赤，漢兵大敗。友諒看事勢窮促，即與長子陳理同陳英傑、張定邊另搶了一隻船，徑往北奔走。誰想猛風當面刮來，把友諒這隻船盤盤旋旋，倒像縛住的，那裏行得動。黑風影裏友諒卻見徐壽輝、倪文俊、花雲、朱文遜、王鼎等立在面前討命。友諒昏昏迷迷也竟不曉是南是北，恰有常遇春又來追著。友諒的船且戰且走，未及數里，那郭英、朱亮祖又截住了來殺。兩船將近，便見張定邊拈弓搭箭，正射著郭英左臂，那郭英熬著疼痛拔出了箭頭，也不顧血染素袍，便也一箭正中著陳友諒的左眼，透出後顱，登時而死。朱亮祖看見射死了友諒，便俘了次子善兒及平章姚天祥、陳榮、蕭壽、吳才等共軍士十萬有餘。常遇春獨奪得戰船五千七百餘隻。那湖中浮屍蠢動，約有四五十里。所獲輜重、衣甲、器械山堆一般。太祖鳴金收軍，駐在江岸。眾將各各獻功，惟有郭英不說起射死友諒的事。朱亮祖見他不說，因對太祖細曰：「郭英一箭射死友諒，此功極大。」太祖大喜，稱贊郭英一箭勝百萬甲兵，有此大功並不自逞，人所難及。先令人取黃金百兩，略酬今日不施逞的大德。當日聚會水陸諸將，筵宴慶賞。大小三軍，俱各在本帳宰殺馬牛，分給酒食犒賞。
　　次日，太祖旋師，再入鄱陽湖裏來，祇見康郎山邊屍首交加，血肉狼藉，不覺淚下潸潸，對眾將士曰：「我當初從滁陽王起義，今日如此大戰幸得諸將成功，卻不見了滁陽王﹔二來丁普郎等三十五人並軍士三百名，為我立功一旦身死，俱臣忠臣義士，實可憐憫﹔三來友諒領雄兵六十萬與我交鋒，為主者思量大位為天子，為臣者思量富貴作公侯，今者，一旦主死臣亡，三軍覆沒，屍骨山堆海積血水汪洋，令我不忍目視。」劉基等啟曰：「昔在殷者為頑民，在周者為順民。彼不順主公是自取其死，非人所能害之也。」太祖曰：「這也說得是。但如陳兆先是逆賊也先之子，克盡前愆更可傷心。」因命於康郎山下建立忠臣廟，春秋二祭。追贈三十六人的官爵以韓成為首：
　　　　韓成高陽侯。
　　　　丁普郎濟陽郡侯。
　　　　陳兆先穎天候。
　　　　宋貴京兆郡侯。
　　　　王勝代原郡侯。
　　　　李信隴西郡侯。
　　　　姜潤定遠侯。
　　　　王咬柱太原郡侯。
　　　　王鳳顯羅山縣侯。
　　　　李志高隴西侯。
　　　　程國勝安定郡侯。
　　　　常惟德懷遠侯。
　　　　王德合淝縣侯。
　　　　張志雄清河侯。
　　　　文貴汝南郡侯。
　　　　俞泉下邳郡侯。
　　　　劉義彭城郡侯。
　　　　陳弼穎川郡侯。
　　　　後明梁山縣子。
　　　　朱鼎合淝縣子。
　　　　王清盱眙縣子。
　　　　陳沖巢縣子。
　　　　王喜先定遠縣子。
　　　　汪澤廬江縣子。
　　　　丁官含山縣子。
　　　　逯德山汝陽縣子。
　　　　羅世榮隨縣子。
　　　　史德勝安定縣子。
　　　　徐公輔東海縣子。
　　　　裴軫永定縣子。
　　　　鄭興表隨縣男。
　　　　常德勝壽春縣男。
　　　　華昌虹縣男。
　　　　王仁豐城縣男。
　　　　王理五河郡男。
　　　　曹信含山縣男。
　　　　隨死軍士三百人，各依姓名，贈為武毅將軍，正百戶，子孫世襲。
　　說話間，船已出彭蠡湖口。太祖令餘兵俱隨常遇春屯紮湖口，止同劉基領兵三萬向南昌而行。早有朱文正、鄧愈等將出城迎接。太祖備稱漢兵攻困三月不克，俱是爾等防禦之密，即命取黃金三百兩、白金二千兩、彩緞一百疋給賜眾將。文正因啟拒戰死事之臣共一十三人，乞賜褒崇，以慰九泉。太祖便問：「趙德勝為我股肱之將，何以遇害？」鄧愈便歷歷把前事說了一遍。太祖曰：「可憐忠良俱被戰死。」吩咐鄧愈依照康郎山，於南昌府城中建廟致祀。恰有宋濂在傍，又曰：「前日葉琛死王事於豫章，亦宜列位並祀為是。」太祖於是令中書省議追贈的官爵來。」因定豫章忠臣廟，共祀十四人，以趙德勝為首：
　　　　趙德勝梁國公。
　　　　李繼先隴西侯。
　　　　劉濟彭城郡侯。
　　　　許圭高陽郡侯。
　　　　趙國昭天水侯。
　　　　朱潛吉安郡侯。
　　　　牛海龍山西侯。
　　　　張子明忠節侯。
　　　　張德寒山千戶。
　　　　徐明合淝縣男。
　　　　夏茂成總管使。
　　　　葉思成深直侯。
　　　　趙天麟天水伯。
　　　　葉琛南陽郡侯。
　　太祖定了追贈的官爵，便對宋濂等曰：「你們還可做一篇祭文。令祝史於致祭時朗誦一遍，且同絹帛焚化與他。」宋濂承命，草成祭文把與祀官，不題。
　　且說當晚，太祖在帳中晚膳纔罷，卻見明月如洗，夜色清和，正是孟冬望日徘徊月下，忽有金甲二神，隨著兩箇青衣童子走入帳來，曰：「臣係武當山北極真君座下符使。大聖有命致意大明皇帝。頃刻,大聖即當進帳說話，萬勿嚴拒。」太祖聽了便吩咐大開重門奉延真君聖駕。早有香風飄渺而來，抬頭一看真君已在面前。太祖急急迎進，分賓而坐，未及開口祇見真君就曰：「自從前者皇帝來武當賜香以後，未及再昭。今偽漢友諒已亡，其子不久歸附，瀟湘之上荊楚而南，不數年間，亦當盡入版圖。小神今特奉迎，若草庵見毀一節，成功之後，萬惟留心。」太祖應道：「今者友諒雖死，其子又立，本宣乘勝而往，但彼國士卒傷亡已多，一時窮追恐無完卵，於心慘然。進退正在猶豫，望神聖指教。」真君對曰：「這也是劫數應該，何必過慮。」風過處拱手而別，卻是睡中一夢。太祖次早起來。未知後事如何，且看下回分解。
