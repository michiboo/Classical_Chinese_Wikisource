
　　　　吳王宮闕臨江起，不捲珠薕見江水。
　　　　曉氣晴來雙闕閒，潮聲夜落千門裏。
　　　　勾踐城中非舊春，姑蘇臺下起黃塵。
　　　　祇今惟有西江月，曾照吳王宮裏人。
　　　　　　　　　　　　──錄衛萬《吳宮怨》
　　卻說那華雲龍用了一番心機，挈取楊茂家屬，將及二鼓纔到軍前。轅門上把守的稟道：「元帥正在帳中相等。」雲龍便進去備數了事情一遍，且說他家屬現在營外。徐達即令人送至後營，因喚楊茂曰：「吾恐莫天祐害你家小，已令人挈取來營，足下可去相見。」楊茂見了母子、妻兒，不勝之喜，便曰：「殞首碎軀，莫能圖報！」當晚各歸本帳而去。過了數日，徐達寫了一張柬帖，喚取楊茂到帳，曰：「我欲你幹一件事，你可去麼？」楊茂曰：「小人受了大恩，赴湯蹈火，甘心前往。」徐達便取柬帖遞與，吩咐出營五里可看了行事。楊茂接過在手，走至前途開封一看，大笑道：「元帥要我去賺莫天祐，這有何難。」便放腳走入無錫城中，參見了莫天祐。天祐見楊茂回來，大喜問道：「主公有何話說？」楊茂道：「主公吩咐，徐達軍糧屯於桃花塢中。明晚是八月十八，城中當舉火為號，主公領兵衝陣，命元帥赴桃花塢燒毀他的糧草，即往東攻殺圍兵，內應外合，不得有誤。」天祐曰：「這計較極好！」遂留兵五萬守城。次早，帶領精銳五萬出城，徑到桃花塢密林中屯住。將及二更，遙見東門火起，天祐便喚楊茂引路，將到塢邊，祇聽一聲炮響，四下伏兵齊起。天祐大驚，曰：「吾中徐達奸計了！」連叫楊茂，不知去向，因引兵衝西而走。徐達陣上俞通海拚命趕來，身上被了四箭，頭上被了一箭，血染征袍，白練盡赤，猶是奮勇衝殺，屍橫遍野。殆至黎明纔知，此身帶著重傷，遂負痛而返。徐達即將本部士卒星夜送還金陵調治，不題。
　　那箇天祐逞著驍勇，衝陣回至無錫，惟見城上遍插的是金陵徐元帥旗號。大濠之間撞見郭英、俞通淵殺來，大叫：「莫天祐若是早降，免得一死！」天祐縱馬來敵，恰被俞通淵後心一鎗，下馬而死。徐達入城，撫輯了軍民而去。原來十八之夜，徐達先令四將各提兵一萬，前來攻殺。一夜之間，便取了無錫而回。仍令眾將回攻姑蘇。忽見前軍報道：「軍師劉基來訪。」徐達迎入帳中，訴說蘇城久攻不下，全望軍師指教。
　　次日早起，劉基、徐達二人同在城下走來走去，熟察形勢。忽見一箇頭陀與一箇金色道人，飄飄的乘風從胥門城腳而來。那頭陀一跑跑到身邊，叫道：「劉軍師，徐主帥，一向好麼？為何二人在此來往？」劉基一看就是周顛，便問：「你一向在那裏？」顛子應道：「我自在這裏，你自不見哩。」呵呵的祇是笑。徐達因問：「這位師父是誰？」顛子說道：「這是張金箔。就是與張三丰一班兒在鐵冠道人門下的，你還不認得麼？」軍師與元帥心知他們倆是異人，便四箇交著手走向營裏來。盃酒之後，共談破城之法。張金箔曰：「此城竟是龜形。盤門是頭，齊門是尾。龜之性，負水而出，乘風則歡。今暮秋之時，正水木相乘之會，劉軍師當擇水木干支的日子，借風駁擊其尾，則其首必出，決當殲滅偽周矣。」元帥聽了大喜。劉軍師把手掌一輪，曰：「事不宜遲，明日便可動手。」急令各將於各城大河外四周，築成高臺十座，每臺長五十步，闊二十步，與城一般高。上蓋敵樓，以便遮蔽。整備銃弩攻打。未及三箇時辰，各營齊報高臺依法齊備。
　　那士誠看見外面如此光景，與群臣設計抵擋。張彪奏曰：「不如潛夜棄城，徑作航海之行為上。」士誠聽了，便收拾寶玩、細軟財物，摯領家眷，深夜開城突圍而走。常遇春一見，便分兵截住，那士誠軍馬拼死的廝殺良久，勝負未分。此時王弼統領左軍，遇春見了王弼高聲曰：「軍中皆稱足下與朱亮祖為雄，今亮祖獨屯兵於西北，不當機會，足下何不徑取此賊？」王弼聽了，直揮雙刀奮勇向前，遇春便率眾乘之。恰好亮祖又到，三面夾攻，喊殺將來。士城兵馬大敗，溺死沙盆潭者不計其數。士誠坐著飛龍追日千里馬，也幾乎墮入水中。遇春同亮祖併力追趕，一鎗刺去正中世子張龍，下馬而死。士誠驚忙逃回城中，堅閉不出。
　　次早，周顛與張金箔作別要行，軍師與徐元帥再三留住，他們回曰：「後會有期，不必苦留。」說罷便出帳而去。劉基看高臺已築，因令眾將率軍校上臺攻打，祇留正東的臺聽其自用。劉基按定吉時登壇，披髮仗劍弄術。不一時間，忽見雷霆霹靂交加，大雨如注，臺上眾軍一齊放起火箭、神鎗、火銃、硬弩飛將過去，盤門果然大開。城上民軍爭先冒雨奔走。祇聽大震一聲，把姑蘇城攻倒三十六處。徐達便傳令四面軍士，俱依隊伍入城，不許越次亂殺。如有生擒張士誠者，與金千兩﹔斬首來獻者，與金五百兩﹔斬得妻子一人者，與金百兩。那士誠看見城破，便率了子女及妻劉氏並家屬同登齊雲樓，於天泣曰：「今日至此，免為他人所辱。」自行放起火來，把合家燒死了。自走至後苑梧桐樹邊，大叫數聲：「天喪吾也！天喪吾也！」正要解下紫絲絛自縊，突然走過沐英，一箭射斷了絲絛，士誠仆然墮地，沐英著軍校上前捉住。徐達收了圖籍並錢糧器械，即與眾將起程回到金陵，止留數將在蘇鎮守。誰想那士誠拘在軍中，祇是閉著雙眼咬著這口牙齒。軍校們勸他喫粥喫飯，祇是不看，祇是不喫。
　　將到金陵，徐達先遣人報捷。太祖便命丞相李善長遠出款接。士誠也毫不為禮。善長戲道：「張公，你平日據土稱王智勇自大，今日何為至此！且吾之盡禮於足下者，正以王命，不欲自失其儀，足下還重己輕人乎。」頃刻已至龍江，諸將把士誠縛了送到太祖面前。士誠也祇低頭閉目，朝上著地而坐。太祖叱之道：「你何不視我！」士誠狂聲答道：「天日照你不照我，祝你何為！」太祖大怒，命人將士誠監禁，排駕回宮去了。士誠自思赧顏，泣下如雨，至夜深以衣帶自縊而死。太祖敕命為姑蘇公，具衣冠葬於蘇城之下。這些高官厚祿之臣聞知蘇州城破，或投降的或逃走的，且有替我兵私通賣國的，更沒有一箇死難。後來唐伯虎有「清江引」詞，道：
　　　　皂羅辮兒錦扎梢，頭戴方檐帽。穿領闊袖衫，坐箇四人轎﹔又是張吳王米蟲兒來到了。
　　太祖次日早朝，即將削平偽周諸將，一一陞賞。忽見徐達奏道：「臣等攻打蘇州，曾檄俞通海提兵到桃花塢蕩賊老營，身中流矢，後因毒甚送還京師。主公可命人看他近日如何？」太祖聞說，親幸第宅看他。不想此時，通海已不能語，太祖揮淚而出。次日報身沒，車駕復臨慟哭慘動三軍。徐達又表奏：「陣中丁德興，被刀折其左股而亡﹔茅成被火箭透心而喪，俱乞殿下褒封，以表忠節。又前者正月朔日，臣夜夢姑蘇城隍與滁州城隍同至帳中，恍惚言語，謂主公三年之間混一大統﹔士誠不及一載決至淪亡，但虎將不免殞喪。臣因求其保護，今皆保回首領而沒。全望主公敕賜褒崇，以表神爽﹔又今蘇城天王堂東廡，土地神像儼然像聖容，三軍無不稱讚，亦望主公裁處。」太祖便曰：「隨吾渡江精通水戰者，無如廖永安、俞通海。又丁德興、茅成俱是虎臣，今功成而身死，深為可惜！」因命有司塑像於功臣廟中致祭，永安向死於蘇州，可迎葬於鍾山之側。未知後事如何，且看下回分解。
