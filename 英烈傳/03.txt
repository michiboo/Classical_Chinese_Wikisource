
　　　　萬馬驅馳遍九州，征裘汙血幾時休。
　　　　思深長憶關山別，聲斷偏隨蘆荻秋。
　　　　引路旌旗風遠近，夢離生死話離愁。
　　　　何日一澄夷與夏，英雄名鎮大刀頭。
　　卻說諸官得旨分討各處賊兵，誰想皆不能取勝，都帶些殘兵敗甲回來。順帝見了，日夜憂煩。一日設宴對文武群臣商議曰：「即今盜賊蜂生，各處征討的官兵，沒一箇奏凱。卿等何策勦除，為朕分憂勦除？古人云『家貧思賢妻，國亂思良相』倘或失誤有何面目見祖宗於地下。」祇見脫脫叩頭奏曰：「今者群奸擾亂，震恐朝廷，黎庶不安，災傷時見。臣等不能為國除患，心實恥之。臣願竭駑駘之力，肅清江淮，以報皇恩。」順帝聞奏，降座語脫脫道：「丞相若能為朕掃除賊寇奏凱還京，朕當裂土以酬心膂。但中書省以政事根本不可一日離左右，賢卿若去，朕將誰依？」脫脫又叩頭曰：「以死報國，乃臣子之事，豈敢忘恩！但微臣此去，至望陛下親賢遠佞，以調天和，以安黎庶。」順帝便敕脫脫為總兵大元帥，以龔伯遂為先鋒，哈喇嗒為副將，也先帖木兒為行臺御史，節制兵馬，大小官軍俱聽脫脫指揮，便宜行事。脫脫拜辭，即日領兵望南進發，竟到孟津。賊將毛貴率本部五千人納降。脫脫便驅兵渡黃河，從虎牢關至汴梁正北安營。宋韓林的探子報知，便集眾商議，祇見杜遵道曰：「水來土壓，兵至將迎，殿下勿憂，臣當領眾迎敵。」宋主即令杜遵道、羅文素、郁文盛三將，急統領五萬人馬與元軍相對。遵道勒馬橫鎗，高叫道：「送死的出來！」脫脫大怒曰：「反國賊子，敢此大言。」就縱馬橫刀，直取遵道。二將交馬，戰上五十餘合。遵道力怯，撥馬便回，脫脫趕上一刀，斬於馬下。元兵陣上催兵奮殺，賊兵潰亂，生擒一千四百餘人，斬首一萬七千餘級。羅文素等領兵入城，堅守不出。龔伯遂請道：「乘此勢攻城，料可必破。」脫脫笑曰：「我兵千里而來，勞力過多，還當息養，不宜倉卒。倘賊兵計窮，冒死血戰，不可支矣。」眾將唯唯。時韓林見殺了杜遵道，心甚驚恐，決策於福通。福通曰：「脫脫智勇足備，鋒不可擋，不若且避安豐，再圖恢復。」韓林依計，乘夜棄城而走。次早，元兵到城搦戰，祇見城門大開，城中老幼俱頂香迎接，備言賊兵懼威，引兵逃去等情。脫脫大喜，入城撫民。一宿，明日倍道徑抵徐州西門外十里安營。打下戰書與芝麻李說，明日交戰。脫脫到酉刻時候，密喚諸將受計，如此如此。各各依令去訖。
　　且說芝麻李對眾曰：「元兵遠來疲睏，今晚必無准備。我當前行劫寨，爾眾隨後即來，兩勢夾攻必獲全勝。」二更時分，果然引兵出城，兵銜枚，馬勒轡，直抵元營，悄然無備。芝麻自李喜，領兵併力殺入，細看更無一人，心下大驚，速令退兵。忽聞炮響一聲，四面伏兵盡起，把芝麻李團團圍住，兵卒也不十分來鬥，祇見沒箇隙路可逃，賊兵自相殘害，約折去大半。及至天明，祇見一將傳令曰：「你們可鬆一條路，放他逃走。」芝麻李聽著又驚又喜，心內暗道：「我且殺開一路進城，再作計議亦可。」祇見元兵果然放開一條路，讓芝麻李回城，將到城門，急叫城上：「我被元兵混殺一夜，至今方得脫回，快開門，快開門，如遲恐又趕來也。」正叫之時，舉頭一望，看見兄弟李通的頭，懸掛在城，敵樓邊，立著一員大將，紫袍金甲，大喝道：「你這賊子，我元丞相已復得此城了，你還不認得？」芝麻李驚得魂飛九霄雲外，抱頭竄鼠，徑往沔陽去了。天色大明，各將論功行賞，因問：「元帥為何曉得要劫寨，預先吩咐埋伏，又離了中軍，獨去取城？」脫脫笑曰：「此是乘虛搏將之法：昔日裴令公元宵夜，大張華燈，設宴待客，匹馬擒吳元濟正是此樣機關，反看便是。他今日以我兵遠來，料來疲睏，必帶雄兵劫寨，城中不過老弱守門耳。我令爾輩四下伏住，等他來時便圍繞混殺一夜，此時我領精兵，乘虛攻取城門，自然唾手可得。」眾將又問：「圍住之時，元帥吩咐不可廝殺為何？」脫脫曰：「黑夜誰知彼此，我兵祇密圍數層，虛聲叫喊，任他自相殘殺，這又是以逸待勞。」眾將齊聲稱曰：「元帥神機非我等所及。」脫脫一面撫恤人民，一面遣牙將奏捷，不題。
　　且說右丞相撒敦與太尉哈麻，聞得脫脫得勝，上表申聞，計較曰：「脫脫向來威振中外，使我們不得便宜行事，今又成大功，皇帝必加殊卷，我輩卻是怎生？」哈麻曰：「這又何難，趁此捷表未上之時，令臺官劾他曰『出師三日，略無小功，傾國家之財，以為己貲﹔半朝廷之官，以為己用。乞加廢斥，以儆官邪。』這箇計策如何？」撒敦說道：「此計大妙、大妙。」遂將進表官邀入密房，除了他的性命。因而上箇表章，說得脫脫十分不好。順帝曰：「既如此，可將月潤察兒為元帥，以樞密雪雪代他為將，先令姚樞持詔赴徐州傳示。」不則一日，來到徐州。脫脫拜受了詔書，便對眾將曰：「朝廷恩旨釋我兵權，即當與諸將分別，諸將可各率所部聽新元帥節制。」祇見哈喇嗒向前曰：「元帥此行，我輩必死他人之手，不如今日先死丞相之前，以酬相許夙志。」言罷，拔劍自刎而死。眾將撫慟如雷，將哈喇嗒以禮殯葬。脫脫單馬竟赴淮安安置。未及半月，臺臣又劾脫脫貶謫太輕，該徒雲南。脫脫歎道：「我不死，朝中也不肯放過我，不如一死以免眾奸荼毒。」遂服鴆而死。
　　卻說劉福通、芝麻李聞說脫脫身故，各統兵攻復前據戒池，元軍陣上那箇殺得他過。數日間，劉福通與芝麻李自相併殺，一箭射死了芝麻李，復下徐州。賊將毛貴仍歸部下。正是：昏君信佞忠臣死，群鬼貪殘社稷墟。後來畢竟如何，且看下回分解。
