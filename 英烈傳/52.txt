
　　　　弱柳青槐拂地來，吳山佳氣遍樓臺。
　　　　地襟湖海東南勝，湖帶湮沒日夜迴。
　　　　秋草征夫烽堠赤，夕陽歸鳥成聲哀。
　　　　卑林澤國頻搔首，一葉梧桐一葉灰。
　　且說李文忠率領大兵，駐紮在杭州江上，向北十里安營，正集諸將商議。道言箇城池週圍四十里：
　　　　南面鳳凰，東吞潮汐，西鐘湖澤，北枕趙山。在宋南渡，奠為京師﹔從古臨安，稱為巨美。豪華佳麗，祇這湖光十里，數不盡春月秋花，荷風嶺雪﹔紛紜雜沓，祇那褚堂一帶，說不了做買做賣，計寡論多。或有說坡仙管領三萬六千場，俱是歌臺舞榭，誰知浚湖築堰，這功德在萬歲千秋﹔或有說錢王築起三三九浙塘，駕著素車白馬，那解順天而存，這恩德正家家戶戶。祝天自生來兩乳長，真箇像龍飛鳳舞。隔岸越山吳地盡，卻好箇水繞山圍，但祇因滿眼韶華，便做了十室九空，半升米過一冬，又況是浮沙江漲，便沒箇真心實意。虛打關，閑得錯寺，得煙火百萬家。半是通文達理，縱是禎殘三二首，要非元惡渠魁。
文忠因曰：「此城糧多將廣，況是守將潘原明。向聞他是箇識時務、愛士民的漢子，甚難下手，奈何，奈何！」祇聽外邊有偽周員外郎方彝，奉主帥潘原明來書獻城納降。文忠便令容他進見。方彝走進轅門，但見劍戟森森，弓刀整肅，遠遠望著裏面，文忠凜然端坐，階前如狼如虎的將官排列兩行，就如追魂奪魄的一般，甚是畏懼，慢慢的走至帳中。文忠高聲曰：「這大軍未及對陣，而員外遠來，得無以計緩我麼？」方彝答道：「元帥奉命伐叛，所過地方，不犯秋毫，杭州雖是孤城，然有生齒百萬﹔我主將實是擇所託而來，安有他意。」文忠看他果是真心，便引入帳內歡笑款待，因命他規畫入城次第，明早即著回去。那原明便封了府庫，把軍馬、錢糧的數目一一登籍明白，且捉了苗將蔣英、劉震賊黨帶出城來，叩見文忠。文忠當晚便宿在城內，下令如有軍人敢離隊伍，擅入民居者斬。恰好一箇纔走民家，借鍋煮飯，文忠登時殺戮示眾。當日申奏金陵。太祖以原明全城歸降，仍授浙江行省平章。隨令軍中懸胡大海畫像，把劉、蔣黨眾，割其心血致祭。且下平偽周榜文云：
　　　　吳王今旨：晏安失德，嘗聞王者代罪救民，往古昭然﹔非富天下也，為救民也。近睹有元，生居深宮，臣操威福，官以賄求，罪以情免。羞貧優富，舉親劾仇。添設冗官，又改鈔法。役民數十萬，湮塞黃河，死者枕於道途，哀聲聞於天下。不幸小民復信彌勒為真有，冀治世而復甦。聚黨燒香，根蟠汝、穎，蔓延河、洛。焚燒城郭，殺戮士民。元以天下之勢而討之，愈見猖撅。是以有志之士，乘勢而起，或假元世為名，或托香車為號，由是天下瓦解土崩。予本濠梁之民，初列行伍，漸至提兵。見妖言必不成功，度元運莫能濟事，賴天地宗祖之靈，仗將相之力，一鼓而有江左，再戰而定浙東。鼓臺交兵，陳氏授首，兄弟父子，面縛與村，既待之不死，又爵以列侯。士位於朝，民休於野。荊、襄、湖、廣，盡入版圖，雖教化未臻，而政令頗具。惟茲姑蘇張士誠，私販鹽貨，行劫江湖，首聚兇徒，負固海島，其罪一也﹔恐海隅一區，難抗天下，詐降於元，坑其監使，二也﹔厥後掩襲浙西，兵不滿萬，地無千里，僭號改元，三也﹔初寇我兵，已擒其親弟，再犯浙省，又搗其近郊，乃復不悛，首尾畏縮，四也：詐謀害楊左丞，五也﹔佔據浙江，連年不貢，六也﹔知元綱已墜，僭立丞相、大夫等等，七也﹔誘我叛將，掠我邊人，此八也。凡此八罪，理宜征討，以靖天下，以濟斯民。受命左相國徐達，統帥馬步舟師，分道並進，殲厥渠魁，協從罔治。凡通逃臣民，被陷軍士，悔悟來歸，咸宥其罪﹔有爾張氏臣僚，識勢知時，或全城附順，或棄刀投降，名爵賜齎，於所不吝﹔凡爾百姓，果能安業不動，即為良民。舊有田舍，仍前為生，依額納糧，以供軍儲，更無苛取。使汝等永保鄉裏，以全家室，此興兵之故也。敢有千百相聚，抗拒王師者，即當勦滅，且徙宗族於五溪、兩廣，以禦邊戎。凡予之言，信如皎日。咨爾臣庶，毋或自疑。
這榜文一下，海宇內外，人人都生箇喜歡心。
　　且說張士信領兵十萬，來救湖州，卻在正東地方皂林屯紮。探馬報知，徐達因對眾將曰：「士信是偽周驍將，伯昇又堅城固守，倘或他約日內外夾攻，勢恐難敵。眾將內敢有東迎士信的兵麼……」話猶未了，祇見常遇春曰：「我去，我去！」徐達便向他道：「將軍肯去，此賊必擒。但士信狡猾之徒，切須謹慎。」遂令遇春同郭英、沐英、廖永忠、俞通源、丁德興、康茂才、趙庸等，領兵七萬，離了大營前去。遇春因喚趙庸、康茂才領兵一萬，抄著湖邊小路，徑入大全港，過皂林，約在戰日，劫他老營。郭英、沐英須兵二萬，到前面大路邊埋伏，祇看流星炮為號，便發伏兵奮力夾攻。廖永忠領兵二萬，自去搦戰，可佯輸，誘他追趕。分撥已定，廖永忠因領兵前去皂林，擺開陣勢。
　　且說那偽周陣上，早有一將，身穿鎧甲，坐騎烏騅，勒兵向前，曰：「來者何人，可曉得丞相張士信手段麼？」永忠就曰：「想吾兄永安為你士德所殺﹔士德雖亡，恨正切齒。吾今上為朝廷下圖報復，何必多言。」便舉刀直向士信殺去，戰未數合，忽聞喊聲大起，左邊張虯，右邊呂珍，兩翼衝擊出來，永忠隨回馬而走。士信催兵奔殺過來，約有十里之地，祇聽一聲炮響，常遇春領著大隊人馬，高叫：「張士信何以不降，還來相敵！」士信便獨戰了遇春。張虯、呂珍夾攻著永忠，又戰數合，恰好哨馬報曰：「我們老營卻被朱兵劫了。」士信回頭一望，果然本營四下裏烘天焰日的大火，急回救取。常遇春、廖永忠驅兵逼來，誰想速的一聲，一箇流星鑽在半天，遙遙的分作兩條龍一般下來了。早有沐英在左，郭英在右，深林中突然擋住了相殺。此時士信人馬殺死大半，士信也沒可奈何，幸得張虯、呂珍拚命的保護﹔恰又有康茂才、趙庸兩將劫寨而回，大叫道：「張士信，你的老營已是塊空地，要走那裏去！」挺著鎗徑搶過來，士信祇得單騎衝圍而走。丁德興、廖永忠也來緊緊追著，祇不放寬。那張士信又不見了幫手，便向壺中取了枝箭，將身扭過，正要拈弓射來，不防前邊是箇大坑，連人和馬跌將下去。軍中就用撓鉤鉤起，活縛到陣裏去了。常遇春即日拔寨，仍回湖州，恰好徐達陞帳，即與遇春相見。那些軍士已將囚車解人送來。徐達看了士信曰：「你兄弟何不早降？自遭其禍。」士信回曰：「昔日原與你為脣齒之邦，今日你等來取湖州，是你等先解好成仇。皇天不佑，將我墮馬，豈真汝等之力乎？」徐達大怒，命把士信梟首，不題。未知後事如何，且看下回分解。
