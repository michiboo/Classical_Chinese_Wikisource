
　　　　崇朝邊塞淨胡氛，緩帶春風更不群。
　　　　銅柱祇今題馬氏，長纓何必借終軍。
　　　　元戎幙府行休戰，天子明堂坐策勳。
　　　　麟閣崔嵬千古壯，功臣談笑四方聞。
　　卻說使臣宣讀詔書道：
　　　　敕諭大元帥徐達：朕聞卿等屢次捷音，所向必克，此朕得所託也。不期元主，即今三路分兵，侵我邊鄙。以丞相也速為南路元帥，領兵十萬，從遼東侵薊州﹔以孔興同脫列伯為西路元帥，領兵十萬，從雲中攻雁門﹔以江文靖為中路元帥，領兵十萬，攻居庸﹔三處最急。特令李文忠前到軍中，副常遇春領兵十萬，以擋三路之患。卿宜統率大兵，鎮守山、陝二西沿邊地方，以杜王保保入寇。特此詔示，甚勿羈遲。
　　徐達得詔，即令常遇春為大元帥，李文忠為左元帥，郭英為右元帥，傅友德為前部先鋒，朱亮祖為左翼先鋒，吳禎為右翼先鋒，華高、薛顯、蔡遷、費聚、金朝興、梅思祖、黃彬、趙庸、韓政、顧時、汪信、王志、周德興、張龍十四員大將，率本部步兵十萬，隨行聽遣即日出延安府進發。兵至潼關，常遇春謂諸將曰：「元兵三路來侵乃虎護九穀之勢，我軍先救何處為是？」李文忠曰：「孔興與脫列伯二人進侵山西，有徐元帥沿邊鎮禦，必無他患。今江文靖來攻居庸，那居庸是北平左輔，乃薊鎮所控，東至遼陽西至宣府，約有一千餘里，中間古北口、石門寨、喜峰口、鎮邊城、黃花嶺、八達嶺俱極衝要，誠為緊急，兼之他進攻遼東，以為恢復北平之計，使我兵東西受敵，元帥宜領兵徑抵居庸。若擒了江文靖，則餘兵自然落膽。」常遇春依計，便整肅隊伍從蒲州、河北一路來援居庸關，不題。
　　且說元丞相也速領兵過薊州、遵化、香河，前至通州正東十里安營。我們總管曹良臣鎮守通州，聞知元兵大至，因與部將陳亨、張旭議道：「我兵止有三千，何以迎敵？還宜設計以破之。」因下令集民間驢、騾，不拘多少，身上縛草為人，穿戴衣甲，執著長鎗、大弓，依著樹木，插立鮮明旗號，於十里外高原之上屯紮下﹔用婦女三百俱扮作男人，擂鼓敲鑼，不住的吶喊。城頭之上也一般裝扮把守。陳亨可率精銳一千於大河左邊埋伏。張旭可率精銳一千於大河右邊埋伏。祇看林莽中高懸紅燈為號，一齊發伏追擊。曹良臣自率精兵二千，二十里外迎敵。再選居民壯丁五百，執著五色旗號按方而列，駐在城外深池之傍，中間設立高臺，上縛草人，著了衣服虛張聲勢。眾將得令依法而行。恰好也速大兵已到，良臣奮力來迎，自未至申，天色漸漸將晚，良臣撥馬便走，那也速乘勢趕來。一路高原之上，但見軍馬搖旗吶喊，遠望竟有數十萬之眾駐紮不動。也速正在疑心，早見綠林中一盞紅燈籠朗然高掛，兩邊伏兵不知多少，橫衝直撞，真所謂：「兵在精而不在多，將在謀而不在勇。」左有陳亨，右有張旭，後有曹良臣，三千兵拚死攻擊，殺得元兵四散奔潰。也速祇得領了敗兵向遼東而走。曹良臣等祇是鼓譟趕來，直到薊州而還。恰有元兵江文靖，領兵來攻居庸，也速幸得合兵一處。鎮守居庸的原是都督孫興祖，聞元兵合來侵犯，正要出兵迎敵，祇見哨子報有常遇春領兵十萬，前來救應。不勝之喜。次日江文靖在錦州列陣搦戰，常遇春自挺鎗相迎。未及五六合，把也速一鎗刺死。江文靖捨命而逃。遇春驟馬追到，便活擒於馬上。元兵踏死者不計其數，斬首一萬六百七十餘級。常遇春對著孫興祖曰：「都督可仍鎮此關，我們當提戈北往。」即日進發，出了大寧、興和、開定，徑至開平府十里外安營。
　　開平守將乃元驍將孫伯奴與平章王鼎。他二人便出城拒敵。常遇春令左翼朱亮祖，右翼吳禎，三路分兵而進。郭英把王鼎活擒過來，送至軍前梟首號令。逃脫了孫伯奴，遇春既取開平，遂進兵到柳河川安營。
　　當晚遇春獨坐營中，忽然得疾，精神甚是恍惚。帳前軍校即時傳與各營，眾將都來問安。遇春曰：「某與諸公數年共事，期享太平，不意，今日在此地與諸公永訣。」眾將驚問原故。遇春將生時老者的詩與前者五臺山張三丰送來詩的事情，重新說了一遍，因曰：「『先於和裏貴，後向柳中亡。』我於和州得遇聖主，幸而所在成功，受了顯爵，今兵至柳川，其亡可知。且病體十分沉重，諸公可為我料理身後之事。」駐在營中約莫半月，果然瞑目而逝。時年三十四歲。李文忠下令諸將且勿舉哀，將衣衾、棺木備得齊整，殯殮了，即著金朝興領兵三千保護靈樞而回。不一日,來到龍江驛。太祖聞得信息大驚，御製祭文，親至驛中致祭，駕詣柩前拈香、敬酒、焚楮，長揖痛哭而還。且命葬於鍾山草堂，追封翊運推誠宣德靖遠功臣，開封儀同三司，上柱國、太保中書、右丞相、開平王。謚曰：忠武。配享太廟。長子常蔭襲鄭國公﹔次子常遠襲開國公﹔三子常森襲武德侯。追贈祖考三代。
　　卻說孔興、脫列伯二人，聞知常遇春身故，進攻大同甚急。太祖傳旨李文忠為大元帥，湯和補左元帥，其餘將佐仍舊供職，入救大同。李文忠領兵過雲中，出雁門，次馬邑地方，遇著元兵數千突至。文忠乘其不備揮兵一鼓而敗之，捉了平章劉帖木兒及龍虎四大王。此時天大雨雪，文忠疑有伏兵，因令哨騎出入山谷查視彼卒往來。卻見哨馬回報：「我軍前隊已去敵五十里之地屯駐。」文忠與諸將商議，曰：「我軍去敵五十里之遙，分明示之以弱。」即傳令去敵五里阻水為營，乘晚而進。一邊傳與原守大同將帥汪興祖得知，以便彼此攻殺。大兵駐紮纔定，忽見黑雲一片壓在營壘，宛如覆蓋。文忠望了半晌對諸將曰：「有此雲氣，必主賊兵劫營。」傳令傅友德率前軍三萬，張龍、周德興二將接應朱亮祖率後軍三萬，王志、汪信二將接應﹔吳禎率左軍三萬，顧時、韓政二將接應﹔郭英率右軍三萬，趙庸、黃彬二將接應。俱北退五十里於白楊門四面埋伏。祇候曉星將落，東日將昇，林中放震天雷為號，便發伏圍勦元兵。湯和統軍五萬分作十營，如連珠相似，布列平坦地面，一路接應我軍。但祇護行不必相殺。自領大隊三萬，秣馬餉軍，安住營寨堅立不動，祇待元兵來劫，便向北方且戰且走。眾將得令而去。將及三更，果然脫列伯領著元兵竟從西營殺入。李文忠揮兵北走，脫列伯馳兵趕來，路上早有十營軍馬相繼救應。比及天明，前至白楊門，文忠大隊人馬都投深林中去。惟聽轟天一聲炮響，四下伏兵一齊殺出，密密的把元兵圍住了廝殺。文忠立馬於高原之上，著人高叫：「元兵中擒得脫列伯來降的從重加賞，決不食言。」須臾之間，果有本部將士縛著脫列伯來獻。文忠即令軍中取過白金五百兩、彩絹二十疋，重賞來將。投降士卒計有二萬多人。輜重、馬匹不計其數。孔興聞知信息，也解了大同之圍。綏德部將乘機斬首，來到軍前納降。哨馬星飛報於元主。元主曉得事都不濟了，從此以後越發的往北而行，無復南向之心矣。西北一帶地方悉皆平定。李文忠便班師駐於汴梁，差官奏捷。太祖看錶大喜。祇見太史令劉基出班奏道：「臣觀北兵今日勢衰，不如乘此銳兵，四路窮追勦滅，庶幾後無他患，古人云：『除惡務盡，樹德務滋。』伏惟陛下聖裁，以便諸將行事。」未知後事如何，且看下回分解。
