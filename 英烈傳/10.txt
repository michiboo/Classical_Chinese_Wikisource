
　　　　鐵馬連城起戰樓，征雲殺氣擁貔貅。
　　　　肇生聖主開淮河，分念英雄萃泗州。
　　　　夜半鵲啼鋒鍔慘，深秋雁唳大刀頭。
　　　　乾坤鼎沸從今靖，山自清兮水自流。
　　卻說諸將各自得令四下安頓去訖。將軍耿再成率了部伍，結束上馬，來到陣前一望，祇見那元兵浩浩蕩蕩，如雲如霧的打來。頭一員將掛著先鋒旗號，不通姓名，直殺過來，耿再成見他驍勇，便也不打話，兩馬相交，戰上二十餘合不分勝負。再成便沿河勒馬而走，那箇先鋒便機率了元兵一齊趕來。再成看元兵緊趕，便緊走，慢趕便慢走，約將二十里地面，祇見那柳上插著紅旗一面，趁風長搖，再成勒轉馬來，大喝一聲，曰：「元兵陣上來送死也！」喝聲未已，火炮一聲響亮，左邊沖出一標白衣、白甲、白旗、白號的人馬來，當先一員大將湯和，左邊鄧愈，右邊馮勝﹔右邊沖出那皂衣、皂甲、皂旗、皂號的人馬來，當先一員大將胡大海，左邊趙德勝，右邊趙繼祖，把元兵截做三段。那先鋒看勢頭不好，急叫回軍，那軍那裏回得及。正驚之間，祇見後面城中又有赤衣、赤甲、赤旗、赤號的人馬鼓譟而出，當先一員大將徐達，左有耿炳文，右有姚忠，殺得那元軍血染成河，屍橫遍野。那再成挺出夙昔威風，駕著那追雲的黑馬，向前把先鋒一刀，取了首級。有詩為證：
　　　　殺氣橫空下大荒，海天雄思兩茫茫。
　　　　血痕染就芙蓉水，骸枕堆成薜荔牆。
　　　　樹列旌旗千里日，江開劍戟九迴腸。
　　　　應知日鼠虛星現，處處旗開戰勝場。
　　元兵大敗，滁州因得安駐軍糧。太祖一面差人報知滁陽王，一面會守滁州，不題。
　　卻說鐵冠道人，已知太祖駐兵滁州，一日，竟進帳前曰：「道人善相，將軍要相麼？」太祖因記前者柳蔭中鄧愈六人說叫過的道人，戴箇鐵冠等話，便迎他入帳，問道人高姓、道號。道人曰：「我姓張字景和，江西方外之士。將軍若聽我，我替你說﹔若不聽我，說也無用。」太祖曰：「君子，問凶不問吉，正要師父直講。」道人曰：「聲音洪亮，貴不可言。但四圍滯氣，如雲行月出之狀。所喜者準頭黃明，貫於天庭，直待神采煥發如風掃陰翳，便是受命之日，然期也不遠，應在千日之內。但邊頭驛馬有驚氣，南行遇敵，切須戒懼。」太祖曰：「師父肯在此軍中時時看看氣色，以知休咎何如？」道人曰：「我雖雲遊天下，卻時常可來，你既有盛情，我便在此也可。」自此後道人常在軍中聚首。
　　且說那滁陽王得了捷報。便留都督孫德崖駐紮濠州。即日自率兵到滁州，因命設宴與太祖稱賀，且與眾官計功行賞畢。次日，設計攻取和州。卻命張天祐、耿再成、趙繼祖、姚忠四將領兵三千，為遊擊先鋒前進。四將得令望和州進發，直抵北門搦戰。城中元將也先帖木兒急領兵三萬迎敵，直取再成。再成舞刀，鬥上五十餘合，終是元兵勢大，兩翼衝殺朱兵奔潰。姚忠接刃復戰，恨後隊不繼，被元兵所殺。日暮，幸天祐等兵至，又大殺一場，元兵方纔敗走。再成等收兵屯於黃泥鎮，損了大將姚忠，折去兵一千餘人。兩人憂悶，曰：「必須元帥兵來方好取勝。」
　　且說滁陽王聞再成等敗績，因命太祖率徐達、李善長及驍勇數千人，來到黃泥鎮。二人見了太祖，備細說聽了一番，伏地請死。太祖大怒，曰：「元兵既盛，祇當堅守取兵救應，何乃輕敵，以此敗誤？」喝令斬首示眾。李善長曰：「罪固當誅，但今用人之際，望且姑容這番，待他將功贖罪。」二將叩謝出帳。太祖甚是憂惱。徐達向太祖身邊曰：「如此如此，不怕和州不得。此事還須耿再成走一遭。」太祖即召再成同繼祖上帳，徐達便與各緘帖一紙，再三叮嚀說：「用心做事。」再成等領計而行。徐達又喚鄧愈、湯和、郭英、胡大海領兵二萬，去大道深林中埋伏，如此行事。分遣已定，又對太祖曰：「末將自當領兵一萬，當先索戰，元帥宜與眾將，將二萬兵殿後。」次日，兩軍對陣，元陣中也先帖木兒出馬，曰：「若不急退，當以姚忠為例。」徐達曰：「大兵壓境，爾還不識賢愚，尚自誇詡？」二人舉刀對殺。元陣上張國昇、禿堅帖木兒，混兵直殺過來。徐達覷空轉馬便走，元兵隨後趕來。未及廿里，祇見元兵探馬飛報曰：「我們被趙繼祖劫了大寨，火燒了營盤。」那也先倒戈急走，祇見兩邊伏兵並起，湯和、鄧愈、郭英、胡大海夾擊而來。後面太祖領了大軍又直來攻殺，也先不敢回營，竟領兵奔至和州城邊。卻見城上都是赤色旗幟，敵樓上徐達大叫曰：「也先帖木兒，我已取此城，少報前仇，你還來甚麼？」此是徐達先著耿再成，假作元兵，待也先帖木兒出戰，乘夜賺開了城門，取了和州。正是：
　　計就月中擒玉兔，謀成日裏捉金烏。那也先回南逃命而走，太祖的兵正在追趕，祇見當先閃出一彪兵來，勒馬橫鎗，問曰：「來將何人？」也先帖木兒曰：「吾乃元兵，被朱兵十分追急，若將軍救我，當有重報。」那將軍大喊一聲，將身一縱，在馬上活捉了也先帖木兒，綁縛直到太祖軍前，下馬便拜道：「小可濠州懷遠人，姓常名遇春，向聞將軍仁義。特來相投。特擒元將為進見之禮。」太祖舉眼一看，真箇是：
　　　　豹頭獧眼，燕領虎鬚。
挺一把六十斤大刀，舞得如風似電﹔駕一匹捕日烏騅馬，殺來直撞橫沖。惹動了殺人心，萬馬千軍渾如切菜﹔奮起那英雄志，銅牆鐵壁，倒若摧枯。黑著一片鐵扇臉，吒一聲，那愁霸陵橋不斷！矗起兩隻銅鈴眼，眨幾眨，憂甚虎牢關難過。飛而食肉，世罕有封侯萬里威儀﹔義而有謀，天生成拓靖乾坤品格。稱讚難窮，有詩為証：
　　　　懸崖削辟倚天空，隨處將軍身可迎。
　　　　氣爽明霞千嶂紫，威追斜日復天中。
　　　　池寒夜吐蛟龍氣，林嚮時疑處豹叢。
　　　　忠武挺生天有意，至令人羨亢金龍。
　　太祖曰：「得足下棄暗投明，三生之幸也！」喝令斬了也先帖木兒，屯兵城外，單車入城，撫恤合城百姓，欣天喜地。正是：滁和有福仁先到，神武多謀世莫知。是日，軍中筵宴稱賀。滁陽王傳令，加太祖神策將軍之職。欲知後事如何，且看下回分解。
