
　　　　問君興廢事如何？成敗猶如一局棋。
　　　　斬眼請看青髮少，回頭不覺白眉多。
　　　　秋聲鶴唳愁應燥，春老鶯啼苦自知。
　　　　離亂也思歸去好，一簑煙雨酒堪炊。
　　且表徐達見史彥忠堅守不戰，因此設計，令軍士也不攻城，趁著三陽佳節，解甲休兵大吹大擂，一連飲了七八日光景。早有細作看了朱軍這般光景，報與彥忠知道。彥忠大笑，曰：「如此村野鄙夫，豈堪大將。今彼既自驕自肆，上下各無鬥志，不如乘機破之，何必定要外兵來援。」彥忠又恐未必是實，就喚兒子史義曰：「我今令你前往打探虛實，汝可將書一封假以投降獻城為名，觀其動靜。」史義領令，齎了降書，徑投徐達營前，令士卒報入。那些士卒也不阻止。史義直入營中，但聞笙歌聒耳，嬉戲的妝生妝旦，抹粉塗朱，在堂中搬演雜劇。那箇徐達元帥與這些眾將，沉酣狼籍，略無紀度。史義在傍細看了一會，也沒有人來查他姓張姓李，又是半晌走到桌子邊，摸出書來投遞。徐達假作醉眼，問他：「你是何人？」史義答曰：「小的是史彥忠帳下將書來的。」徐達即又取了書一念，云：
　　　　泰州守將萬戶侯史彥忠端肅書奉大德總戎徐公麾下：伏念久思聖澤，願沃仁風。彥心昨聞師臨敝邑，即欲銜命投降：奈吳有監史，未得隙便。今監使已回，謹獻戶歸降﹔乞保餘生，為一卒幸也。特此先容，餘當面稟。
　　徐達看書大喜，便以酒食與史義喫，問曰：「主師幾時來降？」史義權對曰：「明日即來。」徐達即傳令軍中，曰：「泰州已降，正可設宴而賀。明日必多增筵席十桌。至於帶來軍士，且到臨時宰殺牛馬犒賞。」忠義即叩頭出得營來，又聽得帳中鼓吹聲歌，不住交作，喜不自勝，即刻回到了泰州，備說三軍的榜樣。彥忠大喜，曰：「今夜不殺徐達，永不為大丈夫。」是日，正值元至正二十六年，丙午正月初七日。約莫一更左右，彥忠率兵二萬出泰州城南，悄悄的馳至徐達營前。但聞營中更鼓頻敲，便引兵直向營側，祇見滿地士卒，皆熟睡不醒。彥忠即吩咐將卒曰：「汝等不必殺死士卒，徑殺徐達，方為大功。」帳中燈燭微明，遙見徐達伏几而臥。彥忠遂令三軍奮力殺入。誰想方踏進營中，都落入坑中。坑深達數丈，下面俱是兩頭尖的鐵釘、狼牙、虎爪，陷入即死。仔細一看，地上盡是草人。彥忠大驚，退步而走。忽聽得一聲炮響，伏兵四起，東南北三面，密如鐵桶的軍士殺將攏來。止有西方兵馬少些，彥忠即命令軍士投西而走。徐達傳令，即將火銃、火炮、火箭、長鎗手一齊追來。前面皆是大溝，闊有二丈餘，深有三丈餘。彥忠兵馬墮死者不計其數，止約剩有百餘士卒。彥忠祇得踏著浮屍而逃。此時天色已明，彥忠深恨為朱兵所誘，且行且怨。祇見當先一軍阻住去路，為首大將卻是湯和，高叫曰：「不如早降，免你身死！」彥忠大怒，縱馬來戰，湯和便舉刀相迎。不上十合，彥忠勒馬而逃。湯和乘勢追殺。將到泰州城邊，祇見城上搖搖曳曳，耀日遮雲，俱是金陵常元帥旗號。忽見吊橋邊旗竿上，早將史義首級懸在高頭。彥忠自度力不能勝，拔劍自刎而死。徐達帶領百十人，入城安撫百姓。其餘軍士不得亂離隊伍。次日，發兵一萬，前往高郵助馮勝攻打高郵。那高郵守將俞中，被馮勝日夜攻戰，正在危急，忽聞泰州又破，且添雄兵前來攻打，祇得出降，不題。
　　且說太祖一日曰：「濠州是吾家鄉裏，今被士誠所據，是吾雖有國而實無家！」前者，命韓政同顧時領兵攻取，誰想守將李濟領兵拒敵。又著龔希魯去說蕭把都，亦且觀望未決。今點兵一萬，攻他水濂洞內城，又連兵攻打西門。那李濟拒守益堅，傷殘士卒難以下手。徐達即取泰州，太祖即馳書與韓政、顧時，命以雲梯、炮石四面併力攻打，誓在必克。李濟力不能支，遂出城納款。太祖得了捷報，大喜，曰：「吾今有國有家矣！」即日起程，駕幸濠州拜謁陵墓。禮畢，便與諸父老排宴歡敘。即令修城浚池，著顧時駐紮。駕留五日仍回金陵而去。濠州即平，淮東遂失左臂。於是淮安偽周守將梅思祖，徐州、宿州守將陸聚皆望風而降。
　　卻說孫興祖前領徐達將令把守海安。那興祖方屯紮得十餘里，士誠的兵果然來寇海口。興祖便率兵併力攻殺，活擒將士四百餘人，殺死約二千餘眾。士誠的兵遂連夜逃遁而去。孫興祖即進攻通州。那通州守將吳魁嚴兵相拒。興祖向東城外五里安營，便排開陣勢單刀縱馬殺來。對陣中米爾忠、張大元、虎布武、李通一齊接住。興祖統兵大呼，聲震天地，河水若立，把四將一齊殺死，斬首數百級。吳魁連忙奔入城中，緊閉了不敢出戰。興祖也暫領兵而回。
　　卻說徐達見淮安等處投降，便統兵渡江，過了常州，從長興大路進發，徑到太湖，貼著湖州岸上安營。早有偽周守將尹義，練著戰船一千餘隻，在東岸截住去路。哨子探知來報，徐達思量：太湖是東吳咽喉之地，正宜固守，即遣郭英馳入長興取船二千餘隻，同耿炳文調水軍在湖邊駐紮。次日，即領兵徑泛太湖。郭英得令逐向長興進發。明日黎明，已同耿炳文到軍前來會。徐達見了炳文便道：「自從將軍鎮守長興，備禦多方，賊人遠遁，毫不敢犯，真非他人所及。」炳文回曰：「卑職效勞是臣子分內之事，末將愧無才能，但心中可盡，不敢不為耳。」徐達因問郭英曰：「昨勞先鋒料理船隻，可曾完備否？」郭英道：「已有船三千餘隻，整備湖口了。」徐達便別了耿、郭二人，領兵直至太湖口，望東南而行。但見綠水潺潺，清波渺渺，南接洞庭，東連滄海，西注錢塘，北通揚子。五湖之景，此為第一。徐達回顧湖景，即對眾將曰：「湖光浩蕩，長天一色，吾恨無才，不足以寫其妙。聊作《春湖歌》一首，念與諸公請教：
　　　　紫氣參差煙霧繞，清波蕩漾連蓬島。
　　　　湖光落日映金盤，水上風生辟翠鳥。
　　　　蘆舞銀花白蒂輕，荷生翠點青錢小。
　　　　洪濤滾滾連天涯，雪浪滔滔周海表。
　　　　睍睆黃鶯訴景和，呢喃燕子啼春老。
　　　　魚龍吹浪水雲腥，川浸朝宗煙月曉。
　　　　岸邊遊士喚開舟，船上漁翁拖短棹。
　　　　南越憑依作障屏，東吳倚藉為屏保。
　　　　千團星月玉珠垂，萬里煙山瑞氣好。
　　　　勝景繁華第一奇，輕帆破浪奸邪掃。
　　歌畢，眾將俱稱嘉美。滿湖中但見旌旗蔽日，金鼓喧天。遠望東岸，一派號旗林林的佈立得齊整。岸下戰艘蜂屯，正是偽周虎將尹義屯紮的水寨。他兵望見朱師將至，便擺開船隻，頭頂著尾，尾頂住頭，一字兒擺開，飄飄蕩蕩，恰好有十里之路。每船上祇見頭上立著二人，艄上立著一人，中間艙內亦祇立著五六人，也不吶喊搖旗，鳴金擊鼓，俱都是一把長鎗在手，直衝前來。常遇春與眾將看了，大笑曰：「這皆是打魚的把勢，說甚麼舟師！」惟是主將徐達見如此形勢，急吩咐三軍：「各宜慎重，萬勿輕敵。我看他們必有詭計……」傳令未完，不料他軍看見如此光景，便縱船殺入。約有五百餘號，後船略不相接。祇見小船上號炮一聲，那些頭尾相接的船，飛也似圍將過來。未知後事如何，且看下回分解。
