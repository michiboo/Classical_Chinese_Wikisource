
　　　　雄心俠骨羨巍峨，隨處英名難折磨。
　　　　奸生會上浮靈柩，劍躍筵前有太阿。
　　　　留戀一觴威自在，徘徊對舞氣如何。
　　　　從今還想單刀會，絕勝雲長駕小艖。
　　卻說滁陽王立太祖為神策將軍，太祖便為各帥之主﹔掌文的有李善長、孫炎等﹔掌武的有徐達、胡大海、常遇春、花雲、鄧愈、湯和、李文忠等﹔共約三十餘人。卻又有定遠人茅成，臺山人仇成來投麾下。太祖總兵和陽，與張天祐等議築和陽城郭，以為守備之計，分限丈數，刻日工完分兵拒守。因集眾將議授常遇春總管之職。常遇春叩頭謝曰：「小將初至，未有寸功不敢受爵，乞命為先鋒前部開路，庶或可以自效。」太祖正欲依允，忽帳下一人叫曰：「我來數月，尚不得為先鋒，他有何能，敢來壓眾！」太祖急看，卻是胡大海。遇春怒曰：「主帥有命，乃敢攙越？你敢欺我無能，敢來比試否？」兩人各欲相逞。太祖曰：「君等皆我手足，今欲相爭便似我手足交擊，有何利益！」因命胡大海為左先鋒，常遇春為右先鋒，待後得頭功的為正先鋒，兩人各拜謝去。一邊令人到滁州報捷不題。
　　此時正是新秋節候，和陽亦喜無事。後人因有新秋詩一絕：
　　　　金風堸堸動新涼，邊塞征人怯路長。
　　　　深院夜分大不寐，獨看悟影過危墻。
　　一日，忽報濠州守備孫德崖領兵到來。太祖驚疑，與徐達曰：「濠州不得擅離，他來何意？多是欲分據和陽耳﹔不然必是濠州失守，故來歸附。且容入城，再當計之。」頃刻間。德崖進城，太祖與眾將迎入。敘禮畢，因問：「何事到來？」德崖曰：「緣無糧草，特來就食。」太祖便問：「如此今令何人守之？」德崖曰：「空城無用，守他何益？」太祖暗念：「濠城是吾等本土，如若失守，取之甚難。德崖此行是通穴鼠了。」因他同起義兵，且自忍耐。卻好滁陽王駕到，太祖將取和州原由備說一遍。王看見傍邊立著孫德崖，大驚問曰：「你何不守濠州，卻在此處？」德崖跪曰：「為乏糧到此就食。」王大怒曰：「濠州是吾鄉士，安得輕舍！」喝令推出斬首。太祖與李善長曰：「德崖之罪雖當斬首，還望念故鄉舊帥饒他這次，仍令去守濠州，以贖前愆。」滁陽王即刻興兵一萬前去鎮守，吩咐：「有失，決不饒恕！」德崖領命去訖。
　　卻說滁陽王未及半月，偶因驚疑成疾，太祖日視湯藥，十分狼狽，因召太祖及李善長、徐達等，至榻前曰：「某生民間，因見元綱解墜，群盜蜂生，吾奮臂一呼，得爾等賢能共保濠梁，希成大業救民塗炭。不意，遇此篤疾，我死不足惜，所恨群雄未除，天下未定耳！朱將軍仁文英武，厚德寬洪，爾等可共謀翊運，以定天下。」太祖頓首曰：「愚昧不堪，承大王之志，然敢不竭力股胘，以報厚恩。」少頃，目瞑。後人因有詩詠道：
　　　　和州境上見星飛，濠郡江邊掩義旗。
　　冏上空垂千樹柳，年年春半子規啼。太祖命軍中都易服舉哀，哀聲動地，葬於和陽城白馬岡上。眾人因議立太祖為王。太祖曰：「我等受滁陽王大恩，今尚有子在，可共立為王，亦見余我不背之恩。」眾人都道：「是。」遂立王子為和陽王，改和州為和陽郡。即日封太祖為開基侯、兵馬大元帥，徐達為副。眾官加爵有賞。
　　卻說孫德崖對兒子孫和說道：「滁陽既歿，兵權該統於我，今朱君輩外挾公義，立他的兒子，陰竊他的威權，甚可惱恨，我當率兵以正其罪。」孫和曰：「朱公如此，亦為有名。況他們一班，智勇足備，若與爭長恐難取勝。不如在營中，設起筵宴，名曰『興隆會』，假賀新王，請他赴會，席上須逼他引兵來歸。倘若見拒，就席中拿住。朱君一擒，權必歸父王矣。」德崖大喜，即修書遣人入和州來請。太祖正與諸將議事，卻報德崖有書來到，即拆開口念道：「都統孫德崖端肅書奉碩德朱公台下：茲者恭遇新王嗣位，繼統得人，下情不勝忻仲。特於營中設宴，名曰『興隆』，欲與公共慶雍熙。翌日，掃營敬候。再拜。」太祖與李善長曰：「此必德崖欲統眾軍。以我輩立其子，故設酒以挾我耳。不去，則彼益疑﹔須不墮其計方好。」徐達曰：「主帥所料極是，此會猶范增鴻門設宴之意，須文武兼濟的輔從，方保無虞。」道未畢，帳前常遇春、胡大海俱願隨往。太祖不許。吳禎道：「不才單刀隨主帥走一遭。」太祖曰：「公便可去。」胡大海忿忿不平。太祖曰：「刀砧各用，鼎鍪不同，吾擇所宜而使之。」
　　次日，太祖遂單騎獨前，吳禎一身隨後，徑至德崖營前。德崖見太祖並無甲士相隨，心中大喜，曰：「這遣中吾計了。」密令吳通曰：「你須如此如此。」便即出營，迎朱公。就席把盞，酒至數巡，德崖因曰：「滁陽已募兵權無統，以義論之應屬不才掌管，故藉此酒相煩。」太祖曰：「先王有子繼統，兵權還該彼掌握。今都統既欲掌時，某回城啟知和陽王，即當請在此事。」德崖大喜。孫和思量：「朱君才智過人，此言必詐。」把眼覷著吳通。吳通持盃、劍在手說道：「小將有盃、劍二件，係周穆時西域獻來，名「昆吾割王劍、夜光常滿盃」。此劍切玉如泥，這盃為白玉之精。向天比明，水注便滿，香美且甘。稱為「靈人之器」。小將願持盃為壽，舞劍佐歡。」說罷，便將盃獻在太祖面前，拔劍就舞，漸漸逼近太祖。吳禎看他勢頭不好，掣開腰劍，大叫道：「我劍也不弱！」便飛舞過來，一劍砍去把吳通砍做兩段。傍邊呂天壽見殺了吳通，也拔劍砍來。那吳禎將身一跳，跳上二三人高，把那劍從空而下，呂天壽的頭早已滾下來。吳禎殺了二人，即一手提了劍，一手摳了德崖腰帶叫曰：「德崖，你何故如此無禮，設計害我主帥，即須親送主帥出營，萬事全休﹔不然，以吳、呂二人為例！」德崖驚得魂飛天表，魄散九霄，便曰：「將軍休怒，即刻送主帥策騎先行。」吳禎約太祖去遠纔放了德崖的手，曰：「暫且放你回去。」即追馬保著太祖而行。後人有詩讚歎：
　　　　興隆會上稟如霜，此處吳禎忒恁強。
　　　　劍光寒逼奸雄膽，盃計春生酬勸觴。
　　　　寨空匹馬嘶歸路，岸遠單戈引夕陽。
　　　　從此山河知有定，雄名應與海天長。
　　那德崖別後，性命畢竟何如，且看下回分解。
