
　　　　天生真主下塵凡，自是當機一著先。
　　　　狐鼠任從懷鬼計，蛟龍窮竟獲天全。
　　　　旄頭縱朗會何濟，紫極生輝正獨懸。
　　　　江水茫茫魂渺渺，欣看駮績勒燕然。
　　卻說李習薦了陶安，太祖便叫同孫炎去請。二人叫探子探得陶安在村中開館，便徑到館中來訪。三人敘禮畢，備說太祖禮賢下士的虛懷。陶安便整衣襟同二人來帳中參見。太祖見陶安儒雅大是歡喜。陶安見太祖龍姿鳳采，也自羨得其所主，便曰：「方今豪傑並爭、屠城攻邑，然祇志在子女玉帛，曾無救民之心。明公率眾渡江，神威不殺，此應天順人之師，天下足可平也。」太祖因問：「欲取金陵何如？」陶安曰：「金陵古帝王之都，虎踞龍蟠，限以長江天塹，據此形勢以臨四方，何向不克。此天所以助明公也。」遂拜陶安為參謀都事。
　　次日，太祖與諸將計議起兵進取金陵。忽報，元將陳也先領兵十萬，分水陸來犯太平，報滁州之仇。太祖命徐達等防禦。徐達出帳吩吩常遇春、湯和二將先領兵一支，往南門攻他水軍。自家便與鄧愈、胡大海等將，率兵五萬出城北門擋他陸路。兩軍對圍，徐達正欲親戰，祇見胡大海挺斧徑奔陣前與也先對戰，未分勝敗。忽聽元兵陣上大叫：「待吾斬此賊與父親報仇！」大海看時，恰是孫德崖兒子──前日逃走的孫和。大海便放出平生氣力獨來戰他。祇見陳也先二子陳兆先、陳明先及韓國忠、陶榮四人又來夾攻。我陣中早有華雲龍、郭英、鄧愈、花雲向前敵住。恰有常遇春、湯和已攻破了水寨，領著部兵繞出其後。賊兵見勢頭不好，矢石交集，湯和被矢中了右臂，殺氣益厲，賊兵各棄甲而走。胡大海趕上將孫和一斧砍倒。陳明先措手不及，被郭英刺死於馬下踏做肉泥。華雲龍飛劍斬了陶榮，死者不計其數。陳也先單騎望西逃去被遇春截住去路，也先便下馬拜降。止有陳兆先與韓國忠引殘兵奔回方山寨，不題。
　　徐達命鳴金收軍入城，眾將恰擁也先來見太祖，也先連連叩首曰：「願饒草命！」太祖便授也先千戶之職。馮國用密言曰：「裨將看此人蛇頭鼠耳乃無義之相，不可留於肘腋之間，還當斬首以除奸患。」太祖然其言，又思：「斬服誅降於義所非。」次日，乃宰牛馬與也先歃血。也先誓云：「若背再生之恩，當受千刃之慘。」太祖仍令統其所部。自此也先雖有異圖，然馮國用時時防備，竟不能為害。
　　一日，太祖遣徐達為元帥，華雲龍為副將，郭英為先鋒，領兵三萬，攻取溧陽等處。那也先見眾將俱各分遣，便乘機帶了利劍驀夜潛入帳中，看那守帳軍卒又皆酣睡。太祖正在胡床眠來睡去，再也睡不著，忽覺耳中曰：「可快起來，可快起來！」虛空似被人扶起一般。心中正起鶻突，祇聽得帳門外呀的一聲響，太祖便跳將起來閃在一處。也先便仗劍砍中床干，知太祖已不在床，遂繞帳亂刺。太祖恰欲出來，又恨無寸鐵在手，正急間，恰聽帳外人馬馳驟，正是馮勝、馮國用夜哨巡來。太祖大呼：「有刺客在帳！」二將急入擒獲，也先這賊早已從帳後潛逃在外，徑奔他兒子兆先去了。國用等遍帳尋覓不得，便曰：「此必是陳也先，主帥可傳令召他入帳議事。」眾軍回報已不見了。國用便曰：「裨將向謂此賊是無義之徒。今敢如此，誓當殺之以報主帥。」
　　至曉，太祖正欲暫爾歇息，待徐達等眾兵回時方圖南進。忽江南巡卒來報，蠻子海牙領兵十萬，連營采石磯，擋住江口。陳兆先領兵五萬，擋住方山路。朱兵南北不通糧草斷截。太祖大驚，曰：「我將士渡江，其父母妻孥皆在淮西，今元兵阻路，是絕我咽喉之地，當用何計破之？」李善長曰：「他二人連兵來寇，若攻其一處，彼必互相救應，便難取勝。可傳令著湯和、李文忠、胡大海、廖永安、馮國用等領兵二萬去攻方山。裨將與眾將保主帥領兵攻采石磯。」太祖允議。遂分兵與湯和等去訖。太祖曰：「采石磯雖離不遠，先須設奇兵以勝之。」常遇春便向太祖耳邊密密的說了幾句話，太祖點頭曰：「好，好，好！」便傳命喚耿炳文、陸仲亨、廖永忠、俞通海入帳聽令。四將受令各自依計而行。祇見常遇春率精銳三萬，徑抵采石磯。哨見元兵盡地而來，蠻子海牙橫戟早先出馬，遇春驟馬對海牙曰：「你不記昔日牛渚、採石之敗乎，還來怎麼？」海牙也不打話，舞戟直取遇春。二將戰未數合，遇春把身橫困在馬上便走。海牙祇道戟刺傷了遇春負痛而走，便望南催兵，祇顧趕來。約近十里地面，遇春把號帶一拈，忽樹林中炮聲連天，金鼓大振。海牙急令後兵速退，說未罷，祇見耿炳文、陸仲亨在左邊殺來﹔俞通海、廖永忠，在右邊殺來﹔常遇春復轉過馬來，直搗中間﹔太祖又引大兵團團圍住，似銅牆鐵壁一般。海牙前後受敵勢力難支，逃到東，東無去路﹔回到北，北是迷途。正是：
　　　　金盔晃晃，背在肩頭，好似道人的藥葫蘆﹔銅甲零零，掛著幾片，一如打漁的破線網。丈八長矛，止剩得半條沒頭的畫棍，祇好打草驚蛇﹔滿筒鐵箭，惟留得一箇滑溜的竹管，止堪盛醬盛鹽。雕弓半折，將來彈不動棉花﹔護鏡虧殘，拿去照成臉嘴。
祇得突圍走至江濱浮舟逃去。遇春、鄧癒合兵追趕，更喜順風，便令將薪草灌了松油致炮於其中，乘風放火，烈烈的趁著風颼颼的吹著火，把那海牙的水師舟筏，一時燒盡。廖永忠、王銘等生擒吳長官輩頭目十一人，溺死者不計其數。海牙正乘著小船脫走，忽見上流大船三十來隻，也無旗號向東而來。海牙祇道是本軍，大叫救應。祇見船上一箇將軍，錦袍、金甲，拈了弓，搭上箭，一箭射來，那海牙應弦而倒。將那殘兵殺死殆盡。
　　自此後，元人再不敢有扼江之戰。後人看此，有一篇古風喝采他：
　　　　涼風噓碧海，薄霧噴長天，莽蒼江色何茫然。氓峨之流奔騰，急走幾千里，峻峨戰艦凌江煙。江煙乍開殺氣起，離魂愁魂徹波底。劍上斑斑血濺衣，旌旗拂拂霞浮水。夾岸鼓今聲不停，恍惚水底蛟龍驚。羶奴錯引授兵集。誰測閻羅江上迎。左手開弓右挾矢，飛來胸前纔一指，驀然倒地渺無知，任是英雄今已矣。挺戈縱殺日為昏，直欲旋乾且轉坤。試究根苗誰者子？星日烏精沐氏孫。沐家孫子真奇傑，北淨胡塵南靖粵。但願山河帶礪券書新，永俾金設無少缺。太祖便令鳴金收軍，諸將各自獻功。
那將也收船攏來合兵一處。不知太祖看了是誰，且看下回分解。
