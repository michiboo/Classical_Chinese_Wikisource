
《家語》一書，漢《藝文志》載二十七卷，《唐志》載王肅注十卷，近世四十四章。舊乃王廣謀所注，庸陋荒昧；新得何侍郎更之，已覺就正，惜非全書。何又作《家語外集》，藏之未刻，其故何序辯之詳矣。昨讀王閣老鏊《震澤長語》，有曰：「一日至書市，得王肅注本《家語》，乃近世所無。」又曰：「以何侍郎之好古，不可得，餘得之，豈天欲未喪斯文歟？」予以何正求之而王得之，則當即送於何，使得以校所存之外集可也；或何以謝世，今亦刻之可也。否則再失，萬古不復見矣。又《武林舊事》作書者四水潛夫，世不知何人。餘見《齊東野語》載《玉照堂梅品》內云：「賞心樂事者，予已載之《武林舊事》。」則《舊事》一書，乃周公謹所輯也，其曰四水潛夫，即公謹之別號，餘已明於辯證矣。或曰訛刻，豈有不知而就木者耶？其書共該十有二卷，今杭郡所刻，止得其半，半在姑蘇袁飛卿家，嘗欲借觀，奈袁恐復失之，使有好古者通求傳之。又宋曾誕與鄒浩友善，孟後之廢也，誕三與浩書，勸力諫，不報。著《玉山主人對客問》一篇以譏之，識者以謂可比韓愈《諫臣論》，世罕見，侍郎劉五清有也。
書學之用大矣，篆之獵碣則文石鼓，勒之鼎彝則為款識，摹之範金則為印章，然非淺學所能辯也。鼓文款識，世遠磨滅，不可得而見也，可見者書冊之傳耳。印章之篆與鼓文款識等也，亦豈易能哉？不學乎古，安善於今？奈《嘯堂集錄》之古印，摹臨已非舊寫，王順伯、薑堯章、吳思孟等印譜，則又翻刻失真，獨鄭燁、吾衍舊本印式，庶幾可見古人制度文字於千百年之下，然亦可也。予與員外郎王蔭伯，自幼嗜古，共得漢唐晉人圖書六十七枚，每為如予者竊索而去。茲特以所存者、曾印下者，釋文考時，略為印譜，存之於稿。倘遊心古學者，將必取諸；而欲致一藝之善者，亦不為無補雲。
祋栩丞印。鼻紐。《後漢志》有祋栩縣，乃漢物也，名與栩字，王順伯俱辯明此印。王譜上殳字頭與此不同，彼篆{已又}，此與鄭燁漢印式相同，形似差小，則知此縣之印傳世多也，中丞錢江樓愛而送之。
騎督之印。魏晉第五品有騎督，《高貴鄉公紀》騎督敬琰，《魏志》騎督偏將軍路蕃。按晉武帝詔，改騎督以上分為五等爵，則騎督蓋子男爵也，故印製得為塗金龜紐。然王順伯《漢唐印譜》內亦有之，乃銅印鼻紐；在漢官儀則千石至四百石之制，而非塗金龜紐之貴也。沈虞卿所藏，不知何也？王順伯謂或倅，非是。《文獻通考》列之五品，恐亦有誤。此印文鑿成，必軍中封拜趨急耳，督字上叔字無點，意印字下節，無轉筆篆法制度，漢、魏物也。正德間得之京市人，磋其金紋畫，中尚完然也。
部曲將印。《文獻通考》魏第七品有部曲督，晉第八品有部曲將都尉司馬；而部曲將無所考，或位在部曲督之上，而部中都尉司馬乃屬也。此印得三，皆銅印鼻紐，一似鑿，一似鑄，一似刻，似鑿者最古。
軍假司馬。《漢志》：大將軍營五部，軍司馬一人，有軍假司馬為副貳，梁鵠、樂進皆為之。王順伯《印譜》、鄭宗晦《漢印式》、吾子行《學古編》，軍字上有轉筆，而吾印獨右向，假字人旁亦從右邊，馬字一點係隸法，俱不如此印古拙。
假司馬印。前漢班超以假司馬印使西域，魏八品、九品皆有假司馬，又耿夔，為車騎將軍竇憲假司馬。
營邱太守丞印。杜氏《通典》：秦滅諸侯，以某地郡守、丞、尉各一人，守治民，丞佐之，尉典兵；漢因之，更郡守為太守；王莽改太守曰大尹；晉省郡丞，唯丹陽不省；宋、梁以下復置；隋改別駕治中；煬帝罷之而置通守；下至唐而郡丞廢。此印蓋隋以上者。營字不從Ｂ６０，漢、晉印文多借用{屍工}，難識。有為營丘者，按《漢志》營陵註：或曰營丘。然字收丘為Ｂ６１，惟兵字從{屍工}，豈漢人忌丘字之文有相背之形，而借用兵字，去其腳為丘耶？據印，則漢書營陵當誤，而或曰者是也。如楚王熊槐，詛楚作熊相；鄧艾，古碑作鄧義，讀艾為義。帝幸上林，令不能對，嗇夫對甚悉，欲遷嗇夫官蕩陰令。碑作嗇夫為上林令，上林令為嗇夫，故歐公《集古錄》以正史氏。
晉率善羌伯長。《通典》：西羌出自三苗，蓋薑姓也，其國近衡山。魏，晉時亂關隴，永嘉以後，吐谷渾興焉，晉時數百戶，附於陰山屬。晉亂，遂吞並諸羌而有其地。此印或西附陰山時所假。按蘇轍曰：「西戎弱則附強國之餘威，以趨利於中國。故北狄強，則中國不得不厚西戎，而西戎亦將自托於中國而後安。」觀此印可知其勢矣。漢《匈奴傳》：各自置千長、百長。羌百長亦此百字，從人，《漢志》：開阡陌，阡陌之間。《陳勝讚》：俯仰阡陌之中。索隱曰：謂千人、百人之長也。《玉篇》人部收仟佰，阜部收阡陌；《急就章》又作：疆畔輟佰來黎鉏。
別部司馬。《漢志》：大將軍有校尉，有軍司馬，有軍候，有軍假司馬假侯，其別營領屬為別部司馬。《度尚傳》：抗徐為宗資別部司馬，擊太山賊。又張超從朱雋征黃巾，為別部司馬。皆漢宮。王導為丹陽太守加輔國將軍，上箋曰「倉舒愛子之寵，贈不過別部司馬。」關羽、張飛亦為別部司馬。
太子率更令印。杜氏《通典》曰秦官，顏師古曰掌知漏刻，故曰率更。漢魏因之，晉主宮殿門戶及賞罰事，宋制銅印墨綬，梁、陳、後魏並有之，北齊領中盾署，掌周衛禁防漏刻鍾鼓，隋掌伎樂漏刻，唐因之，加掌皇族次序及刑法事。《百官志》曰：太子率更令一人，千石。本注曰：主庶子舍人更直，似光祿。《文獻通考》：後漢秩差次光祿勳中二千石，太子率更令千石。
司馬昌、徐右二印。形式如釘，其大頭刻文，小頭作眼，長一寸四分，四面刻草獸；一曰司馬昌，一曰徐某，文昏難辨，此印極古，微小太甚，不知係何處，亦何處用也。乃私印之又一變矣。
□□長利印。製匾而無紐，孔亦隨形而匾，前後直通，蓋印式又一變矣。長利必是字印，其一面作二人形持蓋，形如商器上款識。《博古圖》內合祖孫丁觚，今此文正似合孫形，而其間有文如中字，其仲孫姓乎？
臣午。古印稱臣者多兩面有文，此印特一面朱文臣午，亦名印也。印式如長利印，亦不知施於何處，或貫之衣帶間，取其輕便用之耳。
王疾已，臣疾已。此印兩面有文，一兼姓一隻名，先用姓印，後隻用名。然稱臣者意用之章奏間，如後人押字耳，或通上下用之，如古人稱朕亦通用也。
公孫弘印。龜紐，舊譜有公孫弘黃玉印，卻是柳葉篆文，此印篆文高古，龜紐精緻，印趺四面皆如秦璽，上蟲鳥文隱約不甚明。按公孫弘有五，一在齊，為孟嘗君見秦昭王；一在中山，為參乘言司馬喜相求；一在越，斷發為王騎；一為漢平津侯；一明帝時幽州從事，交通楚王英，見於《虞延》一傳。此印必後二人之物，恐前無此等印。然二人又為平津者大分，蓋此得於臨淄，平津、淄川人也，今印送與鬆江曹郎中嗣榮處。
王始昌，臣始昌。製式與疾已印同，漢功臣表有王始昌。董平聖。龜紐，文與紐皆古，乃漢晉間人名印也。
韓輔白記。辟邪紐，篆文平正。白記者，用之書記者也。紐中空半朽，猶有子母形，漢印文此最佳。《山堂考索》有韓輔白，今忘其在何處。然漢印二名，姓獨居右，名俱在左，妨誤看也，卻又不是銅，色翡翠，豔豔可愛，今為竇少卿物矣。
林循印。龜紐，篆法紐製，渾淪淳厚，真漢物也。
淳于德。龜紐，春秋有淳于公，戰國有淳于髡，漢有淳于意，皆齊人也，淳于德必其族姓。此印得之臨淄，亦齊地也。篆紐法度，一如林循印。
公何中印。鼻紐，公何復姓也，中名也。《左傳》：魯公何藐。此印篆文渾厚，制度精密，當是漢器，亦得之臨淄。蓋齊、魯之間有此姓名也。
衛求。鼻紐，衛字中韋不合法，左一字從女，不可識。此印篆文渾厚，制度精密，當是漢印。紐頂又有一唇，蓋妨倒用耳。徐望。龜紐，制度銅色絕古，真漢人名印也。
公孫賈。龜紐，篆法古拙，龜紐左顧，漢人朱文印式也。毛寶放龜去而左顧，後佩之印乃左顧。古人私印亦者如此者。秦循之印。龜紐，之字作朱文，古人用意亦巧，取妍之濫觴也。
□勝。鼻紐，前一字《說文》不載，刻法制度似六朝物。吳□私印。鼻紐。王仆之印。鼻紐。右二印皆漢人名印也。
□□□□□□□□□。常山南行唐陳鴦印信。《漢書》常山郡有縣南行唐，都尉治。莽曰：延億。《後漢書》常山國亦有南行唐。此印當在東漢列，字文篆法，帶真書，可愛。名印中具邑裏。漢人已如此。三行九字，極小，甚奇，惜字模糊。
吾丘壽王。覆鬥紐，《六書統》：Ｃ１，魚欲切，佩玉也，象貫結之形。Ｃ２所間切，象峰巒積石之形。今玉字正同，而山字有省形。《漢書·地理志》：中山國有縣十四。注曰：高帝郡，景帝三年為國。莽曰：常山，屬冀州。應劭曰：中山故國。此印文不知中山壽王耶？玉山壽王耶？爵耶？名耶？按古篆Ｃ３字為淵字，亦無淵山之理。表侄諸廣居博雅，又謂字不當作山字，因作《辨語》曰Ｃ４有Ｃ５字之表，Ｃ６恐Ｃ７字之變，Ｂ６２彷乎壽，壬彿乎王，吾丘壽王當矣。存之以博俟識。印紐亦未見精，篆文鑿就，似漢初器也。此印得之京都市中，原砂石。
□□□□。三繩紐，此印可看不可印，黑漆古文，中結平，亦不可識，姑存其文。Ｃ８，四邊仍有線紋，中分界路，亦古印一法也，然字行刻界道自此始。
周到日利。右印式如長孺印，而孔特圓，又不知貫於何處，亦一變也。惜文淺難印。
軍司馬印。紐即壽亭侯四連環者。《周禮》有軍司馬下大夫四人，《漢志》大將軍下自有軍司馬，西域都護亦有司馬，如前漢楊敞給事大將軍幕府為軍司馬。蓋此印軍字頭與舊印譜上者不同，彼倒右，此倒左也；馬字中畫彼不通，此通第三點。及觀紐印字文，無毫髮之損，班蝕比諸印不同，恐其偽鑄，然銅色甚古，非可偽為。
王慶之印。鼻紐，漢人印也。
夏侯登印。鼻紐。《說文》：夏從久從頁從曰，曰兩手交兩足也。此夏字腳作學字頭，古人篆法如此。徐□之印。鼻紐，古名印，第二字不可識。艮當。瓦紐，篆文類刻符，紐製似鼻瓦。
陋閔之印。辟邪紐，名印，中空，似亦隋、唐間物。孔□之印。鼻紐，漢人名印也，篆法奇古，第二字不可識。逢廣。鼻紐，逢字法異。
馬□□印。馬後二字不能辯，疑作回文讀馬弘印史。□閎之印。鼻紐，第一字示辯。周賢私印。鼻紐，方正平直，古印也。
公孫賢印。鼻紐，篆法古而布置未當，古印亦有不善者，為人竊去。
賈常之印。鼻紐，此印可看，疑賈常也。唐有賈常，能詩；宋有賈常，善畫。趙高私印。龜紐，漢人名印，非秦趙高，惜文少昏。路章之印。鼻紐，路字有補空，章字不是法，銅如朱漆。
□辟邪紐。此印邊作欄，復環以鳥獸形，其中方刻字文剝蝕難認，視其形製，六朝物也。
□敏。崔氏子達。崔敏，字子達，唐元和間人，千牛備身。盩厔、三原、藍田尉、楊州錄事參軍、許州臨穎、汝州龍興令、太子司議郎、歸、永二州刺史。柳子厚稱其藝邃六書，學該七錄，耽此黃、老，恬於寵辱。此印一隻兩面，亦無穿孔，篆文明雅，邃六書也；製趨簡便，耽黃老也；文用朱也，法陰陽也；體有上下，象圓方也。敏蓋文行高士，宜其私印至今存而不泯耳。
□潘楊私印。龜紐，子母印式，唐人之印也。成□諺印。辟邪紐，第二字乃倒左字，紐製極工，猙獰可愛，子母印式；唐人物也。字疑字。
涼儉印信。辟邪紐，平正簡易，字兼真字，不下六朝品也；子母式，辟邪左蟠，其勢欲動，匠亦工矣。孟賞。鼻紐，孟字法新，此印似隋、唐間物也。
此印四角有竅，印文不知何義，似吉思忠為四字，或元虜之名也；銅則蠟茶色，亦自可愛，為人竊去，特記憶篆此。
和甫。鼻紐，此印篆法古勁，而朱文似近時之物，體質瑩然，玄色如玉，又非百年可得者，必宋，元之物也。

