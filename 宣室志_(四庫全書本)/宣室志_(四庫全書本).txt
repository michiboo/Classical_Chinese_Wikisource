　　欽定四庫全書　　　　　子部十二
　　宣室志　　　　　　　　小説家𩔖二〈異聞之屬〉提要
　　〈臣〉等謹案宣室志十卷補遺一卷唐張讀撰案陳振孫直齋書錄解題稱讀字聖朋而唐書藝文志載讀建中西狩錄十卷註曰讀字聖用僖宗時吏部侍郎朋用字形相近未詳孰是其書所記皆神靈異之事與干寶捜神任昉述異體例相近雖小説家言不無渉於荒誕而唐人著述流傳既久亦時足為考証之資其補遺一卷舊本亦題讀撰然諸家書目皆無之疑刋刻者摭他書所引載於後也宣室之義蓋取漢文帝宣室受釐召賈𧨏問神事然神之對雖在宣室而宣室之名實不因神而立取以題誌怪之書於義未當特相沿習用不覺其誤今故仍其原題而附訂於此雲乾隆四十二年五月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀












