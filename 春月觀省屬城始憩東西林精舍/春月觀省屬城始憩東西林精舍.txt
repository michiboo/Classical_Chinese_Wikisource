
因時省風俗，布惠迨高年。
建隼出潯陽，整駕遊山川。
白雲斂晴壑，羣峰列遙天。
嶔�石門狀，杳靄香爐煙。
榛荒屢罥罣，偪側殆覆顛。
方臻釋氏廬，時物屢華妍。
曇遠昔經始，於茲閟幽玄。
東西竹林寺，灌注寒澗泉。
人事即雲泯，歲月復已綿。
殿宇餘丹紺，磴閣峭欹懸。
佳士亦棲息，善身絕塵緣。
今我蒙朝寄，教化敷里鄽。
道妙茍爲得，出處理無偏。
心當同所尚，跡豈辭纏牽。

