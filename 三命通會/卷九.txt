

六己日生時甲子，明見官星暗有財；
倚托若通於月氣，平生衣祿自天來。
己日甲子時，明官暗財。己用甲為官，癸為財，辛為食，
子為天乙貴，子上有明甲暗癸，辛長生。身若有倚托通月氣者，
富貴；若不身旺，行土氣運，亦好。
己丑日甲子時，化貴，午寅年月，夭折；通土氣月，貴。
忌甲寅月，貴中惡死。丁未月受刑，丁丑月破祖，失鄉惡死。
己卯日甲子時，先破祖後旺，或旺中有傷。辰戌丑未月，
貴。午，身旺。子，聚貴，亥，官長生，俱大貴。忌己巳月，
破敗凶死。庚申月，血光惡死。壬子月，刑害死。
己巳日庚子時，辰戌丑未月，風憲三品，要行水木運，西
運無成，南運財官無氣，虛名薄利，貴而不顯。子寅年月，東
南運，貴顯；《神白經》說：「化土生福，但不顯。」忌壬寅
月，受刑。乙未月，刑傷。癸酉月，夭。
己未日甲子時，高身坐官庫，辰戌丑未月，吉。寅亥月，
官旺，文章振發，貴顯易成。巳丑，文貴晚成。寅卯，貧下。
忌甲申月，身不完死。丙子月，孤貧。丁丑月，刑害。
己酉日甲子時，寅申午未丑年月，文貴風憲。午月，東北
運，極品。忌庚寅年，破敗惡死。己巳月，兇惡。戊戌月，孤
單血死。
己亥日甲子時，春夏，財官生旺吉；秋冬四季，背祿逐馬，
凶。寅月，金火運，郎官。午月，東北運，金紫。忌壬寅月，
惡死。壬申月，過貧遭刑。癸酉月，破敗。
己日喜逢甲子時，財官雙美貴希奇；
一朝得遇風雲會，獨步蟾宮折桂枝。
己日時臨甲子，化生土厚滋基。財官既助顯光輝，有似青
龍戲水。不遇庚金卯午，為人祿至福齊。常人發福有施為，君
子登科及第。
六己日生時乙丑，煞星受制不為傷；
柱中身旺多榮貴，無助生人晝夜忙。
己日乙丑時，專財逢鬼，丑上有明乙為鬼，暗癸為財。若
有倚托通身旺者，貴；通運亦吉。若鬼有助，旺不能任者，衣
祿平常。
己丑日乙丑時，時上偏官，居武職都閫，還看地方斷之。
卯月金水運，六七品貴。
己卯日乙丑時，子申月，行金土運，侯伯。巳酉丑戌年月，
俱吉。
己巳日乙丑時，寅卯月，偏官格。無酉戌字，文進貴命。
己未日乙丑時，時日並沖，妻生財可也。卯午年月，金神
入火鄉，西南運，貴。辰戌四季全，大貴。干透丁辛，純陰亦
貴。
己酉日乙丑時，卯月，偏官。辰月，財煞，貴。申酉，傷
官傷盡。巳午，印綬，俱貴。丑戌，亦貴。
己亥日乙丑時，卯月，大貴。申月，水木運，風憲、方面。
時逢乙丑本身衰，庫有財星內伏埋；
不遇鑰匙難顯達，方知出外稱心懷。
己日時臨乙丑，庫中耗鬼興災。祖宗產業有盈虧，謀望財
去財來。戌未刑沖發福，無匙，來往搬移，雙親雁序事難依，
有救未中取貴。
六己日生時丙寅，暗官明印旺其身；
月通木氣無衝破，貴倚三台八位成。
己日丙寅時，官印生旺。己用甲為官，丙為印，寅上甲旺
丙生。如果無破、通木局月氣者，大貴。喜行木火，不宜金水，
歲君同。
己丑日丙寅時，春官旺，夏印旺，秋既濟，冬平。辰戌年
月，文貴顯達。純丑，壽高。戌月，木火運，五、六品貴。
己卯日丙寅時，午辰年月，文章顯達，大貴。寅午，官至
三品。
己巳日丙寅時，先刑後旺。寅月，正官格，文章顯貴。亥
子水，水運，貴。純戌，武職三品。年月申亥四生局全，大貴，
或不善終。
己未日丙寅時，生土厚地，方貴。水木年月，行東北運，
貴。一雲多庶出過房，或父不見生。
己酉日丙寅時，月通木火局，貴；木火運，亦榮達。
己亥日丙寅時，春生官旺，貴；夏秋平；冬財旺，吉。寅
申丑巳午辰戌年月貴。《神白經》云：「火木象貴。」
己日丙寅時異常，少年未遇富文章；
運行卯地生明月，平步青雲到帝鄉。
己日丙寅時正，官星印綬長生。學堂三合喜光榮，博覽文
章聰俊。年月無沖無破，定應金榜題名。運行官旺主亨通，上
等高人之命。
六己日生時丁卯，支幹暗鬼梟虛神；
柱中有助方為福，無助難為顯達人。
己日丁卯時，己以丁為印，乙為鬼，卯上明丁暗乙。若歲
月中無救助倚托者，虛秀不實，有成有敗。月中見辛制伏身旺
者，貴；運旺，亦吉。
己丑日丁卯時，申子辰，武職。亥卯未，榮富。巳酉丑，
行東北運，吉。
己卯日丁卯時，巳酉年月，制伏得宜。庚申合煞，文進大
貴。子月，刑煞遇貴，主兵權或法官。地支純印或三合木局，
運行寅，混官再遇流年沖運，凶死。
己巳日丁卯時，無衝破，富貴；寅午辰年月，刑傷不利。
亥月，木火運，貴。若春生透甲乙者，官煞太旺，有制化，亦
貴；否則凶夭。
乙未日丁卯時，不貴則富；卯戌亥丑年月，吉。
己酉日丁卯時，九成十破，未年旺。年月通身生旺，幹頭
有辛癸制伏丁乙者，吉。
己亥日丁卯時，秋生，偏官有制，富貴。春壽促。夏身旺，
吉。冬平常。辰戌丑未月，貴。
己日卯時福自摧，求名求利總不宜；
身宮但有刑克字，離鄉別井走東西。
己日時逢丁卯，倒食偏官交加，酉庚辛破受波渣，思想不
能通達。
父母雁行難望，落花後立根芽。圓虧離祖可成家，發跡山
林澗下。
六己日生時戊辰，其身得位遇財神；
田園富貴多誠信，甲乙提綱祿貴人。
己日戊辰時，財庫專位。已以壬癸為財，辰上入墓，己土
專位。為人誠信富貴。若通月氣或甲乙透出，是生月帶祿、大
貴。辰月，身旺，不得父母力。見甲化土者，大富。冬夏，財
旺生官、富貴。西運，平常。
己丑日戊辰時，身孤。寅卯月，祿旺。辰月透甲，作化氣
看，貴。午，富厚。寅酉，風憲。年月子丑透甲，行東南運，
金紫，近侍；怕西北運，退職。
己卯日戊辰時，卯月，風憲。水木年月，行東北運，並同。
己巳日戊辰時，身孤後發。春官貴；夏平穩；秋凶暴；冬
財旺。歲運同。
己未日戊辰時，丑月，雜氣財官，吉。寅辰巳亥午戌年月，
文章貴顯。
己酉日戊辰時，春官旺，夏平吉，秋暴狠，冬財旺。
己亥日戊辰時，丑月，雜氣財官，貴。戌月，木水運，六、
七品。寅午子辰年月，大貴。
辰時己日不尋常，內有錢龍鎮庫藏；
比劫不逢行運吉，定教富貴廣田莊。
己日戊辰時遇，身逢旺庫豐盈。果然花謝再重榮，丑戌刑
沖財盛。壬申財官雙美，妻重子晚方成。雙親雁侶事中平，獨
立自成之命。
六己日生時己巳，金神與火兩相和；
不通月氣平常看，月氣如通榮甲科。
己日己巳時，金火相合，己以丙為印，巳中有丙，健旺；
己巳又為金神，坐於火位，相合。若通火月氣，四柱不見財星
破印，不行財遇，發福非常。若不通月氣，或在冬生，虛秀不
實。不通，得南運，亦吉。
己丑日己巳時，辰月，西北運，貴。午未火旺，大貴。申
子戌巳，亦吉。
己卯日己巳時，夾辰財庫，主大富。又，卯以巳為驛馬，
二己通看，謂之坐馬。再生午月，祿馬俱有，尤為貴命。亥月，
財臨旺地，官遇長生。巳月，金神遇火，皆主大貴。
己巳日己巳時，午年月，權威赫赫，名譽昭昭。春月，子
孝妻賢。秋冬平常，貴而不顯。辰戌，財印官食；申，傷官生
財，俱作吉推。
己未日己巳時，拱祿格。若無羊刃七煞，午字填實，不犯
空亡，主顯貴。亥丑辰申年月，行東運，文武極品。此格不如
丁巳、丁未，以丁正祿，巳寄祿故也。
己酉日己巳時，夏生，金神入火鄉，貴顯，歲運同前。
己亥日乙丑時，夏生，資財滿目，行樂軒昂。冬，平常，
戌月、東南運，國師、金紫。寅月，亦貴。
己日重逢己巳時，金神化旺要相宜。
南離運步財官顯，寅卯東方遇亦苛。
己日時逢己巳，夏生丙火金神。不遇戌亥與庚申，無破聲
各響應。
父母一衰一旺，刑空事業逡巡。要知顯達改名庭，火旺南
方之運。
六己日生時遇午，祿歸時地主昌榮；
柱中怕有官星見，若是伏晶另一評。
己日庚午時，日祿歸時。已見庚為傷官，乙為正鬼；午上
有明庚合乙，傷官合煞，主人獨立有成。若年月無乙而傷官臨
於敗地，柱有甲、丙二字，伏晶格，不損格局無衝破，主大貴。
己丑日庚午時，寅月生，貴；夏凶；秋暴；冬，財旺子少。
己卯日庚午時，已祿居午，年月有甲丙及寅午者，大貴。
卯月，煞旺庚合，權貴。
己巳日庚午時，貴。寅午戌月，金神入火鄉，作印綬論，
貴顯，辰戌丑未年月，侯伯。若逢合煞運，必不善終。酉月、
東南運，貴。
己未日庚午時，背祿傷官，六親刑克；無破，晚年發旺。
未戌年月，貴。
己亥日庚午時，午戌年月，財官祿印，大貴。寅年午月，
巨富。卯月，西運。貴。
己逢庚午時歸祿，無破無沖能發福；
柱中丙申若相逢，德潤身兮富潤屋。
己日時逢庚午，名為背祿傷官。沖刑破害禍多端，骨肉六
親冰炭。
甲丙柱中如遇，伏晶之格清閒。月中丹桂任高攀，富貴不
須推算。
六己日生時辛未，食神官庫喜相親；
木通月氣須言貴，月不通兮富命人。
己日辛未時，食神助官。己以辛為食，甲為官，未為官庫，
未上有明辛暗甲。若有倚托通月氣，貴。食神生旺，勝過財官。
通木氣月，官旺，尤貴；不通，主福。通運，亦貴。
己丑日辛未時，不貴即富。通土氣月，富。通木氣月，貴。
一雲刑，凶。
己卯日辛未時，酉戌亥卯，未年月，貴，行東南運，金紫。
己巳日辛未時，金神日。寅午戌月生，貴；亥卯辰午，行
金火水木運，大貴。
己未日辛未時，春夏、丑月，丰姿特達，言語清辨，名高
祿重。秋冬，平常。木火運，刑害發財。一雲財中自害。
己酉日辛未時，春反覆；夏吉；秋壽促；冬財帛豐厚。卯
月金水運，五品以上貴。丑月西南運，郎官。辰戌，財印庫地
俱吉。一雲凶刑後旺。
己亥日辛未時，春貴，夏穩，秋貧，冬富。酉月，己土長
生，食神遇祿，享受自然。一雲貴中凶失。
己日相逢辛未時，燈窗寂寞有誰知；
運行財旺兼官旺，名利雙全莫恨遲。
己日時臨辛未，食坐官庫要開。丑戌刑沖顯官財，鎮閉前
程阻礙。
君子文章福助，常人商賈奇魁。匙開發福命中該，財去財
來常在。
六己日生時壬申，損敗天元氣不全；
若失天元無倚托，非窮即夭命難延。
己日壬申時，水旺土虛，己以甲為官，壬為財，庚背祿。
申上庚旺壬生甲絕，己土氣敗。若通四季土氣或通土氣運，吉。
若失天時無倚托，不通月氣，非貧即夭；不然殘疾，末狼狽。
己丑日壬申時，酉年月，天干透印，富貴好禮，為人慨慷。
辰戌吉。亥年，乾清坤夷大格。寅申，官貴相輔，俱吉。
已卯日壬申時，辰月，雜氣財官，早貴。亥月、南方運，
五、六品貴。寅申年，三、二品貴。
己巳日壬申時，大凶，刑。己酉丑月，傷官，行財運，吉。
寅午戌月，金神入火鄉，運西南，貴。申子辰月，木火運，貴。
己未日壬申時，巳月生，貫朽粟陳。亥子寅月，金火運，
侯伯。辰亥年月，近侍，貴。
己酉日壬申時，巳酉丑月，傷官傷盡，吉。寅月，凶暴。
卯未，武職。子未公侯。一雲主心狂賢病，大貴。
己亥日壬申時，卯未、三合會官，干透印，大貴。戊子月，
財旺生官。酉己土受生，干透甲丙，俱吉。
日干是己會申時，無破無沖最合宜；
柱中縱然官不現，也交財旺定根基。
壬申時逢己日，就中三合為宜。天乙貴人正人提，宜用財
官顯貴。
戊己辰戌得位，文章廣學須知。妻賢子孝福文齊，刑破中
年不利。
六己日生時癸酉，沐浴之鄉水土渾；
財食支藏多聚散，身衰失地壽難存。
己日癸酉時，水土渾濁。己以癸為財，辛為食。酉上癸病，
辛旺，比肩奪財，財多聚散；更身衰失地，主成敗反覆；不然，
壽促。若通身旺月或運，吉。
己丑日癸亥時，春平；夏穩；秋傷官傷盡，有威權；冬富。
如丙寅巳月，金神遇火，貴。丑月，金水運，郎官。透乙，大
貴。
己卯日癸酉時，時日相逢卯酉，主遷移；刑傷又傷官帶煞，
主性凶暴，作事遲延。生四季月，吉。
己巳日癸酉時，巳酉丑月，傷官傷盡，居武職、風憲。卯
戌月，金神入火鄉，貴而能言，傷貴，收心早退，以水土敗在
酉故也。
己未日癸酉時，戌亥丑辰年月，西方運，貴。子巳大貴。
卯、辰，近侍不大。
己酉日癸酉時，偏財遇食，主崢嶸。丑未子午俱吉。酉月、
內戚。如年月己酉全，犯破碎煞，主一生破敗，遊走無結果。
己亥日癸酉時，通土氣月，行木火運，貴。
己逢癸水酉時生，食神生旺自從容；
身弱更兼衝剋破，此命依算只中平。
己日時逢癸酉，偏財喜遇食神。雁行無倚靠雙親，性格情
懷不定。
財來財去聚散，眼前廣見難存。花開花謝再重新，此命先
逆後順。
六己日生時甲戌，妻從夫化為真土；
如通月氣祿源深，反此而言平常取。
己日甲戌時，妻從夫化。己合甲木化土成局，土神鍾秀、
祿源深厚。月中無化，取甲為官，丙為印，戌土上甲木成形，
丙火合局。通月氣，貴；不通，有刑衝破害者平常，己身雖吉，
父母早失。
己丑日甲戌時，克父太旺。辰月生，土厚。居巳午末申，
臨官、帝旺，吉。亥戌寅卯，土病死，凶。酉辰，三、四品，
貴，中年退閒。亥木火運，六、七品，貴。
己卯日甲戌時，丙丁午戌年月，干有庚辛制伏官煞，生山
明水秀地方，官至二、三品。未酉丑月，行土火運，四、五品。
午月、東北運，大貴。子運、木火運，風憲。辰巳有倚托者，
極品。
己巳日甲戌時，寅午戌月，金神入火鄉，貴顯。亥戌年月，
官居守令，極有聲名。子月、木火運，極品。
己末日甲戌時，克陷遭刑。寅午年月，三、四品，貴。戌
月、東南運，五品。純辛卯年月，刑。
己酉日甲戌時，辰丑刑沖，財源益進。酉戌相害，名利中
平。子月，己貴。寅月，官印，行印運，貴。純乙酉年月，頑
暴。一雲孤獨離鄉。
己亥日甲戌時，通土氣月，要行木運；通水木月，要行身
旺運，俱貴。
甲己化土氣藏收，如逢匙鑰福優遊；
假若逢財財不聚，渾如木葉值深秋。
己日時逢甲戌，妻從夫化為佳。庫財專待鑰匙開，壬申丑
神通泰。
父母夭孤刑克，雁行花果難諧。若逢時運一時來，家業興
隆亨快。
六己日生時乙亥，官藏煞見未為奇；
逢金制煞方為吉，身不旺兮凶可知。
己日乙亥時，煞見官藏。己以甲為官，乙為鬼。亥上有明
乙暗甲，為官煞混雜。柱中見辛制乙，去煞留官；通月氣者，
貴顯。亥上水旺土虛，漂流失業，見財不聚，成敗進退；要身
鬼兩停，方吉。不通月氣，通運氣，亦吉。
己丑日乙亥時，巳酉丑月，制煞留官，貴。午月，身旺，
亦貴。子月、火運、七、八品，貴。卯未，透辛制乙，大貴。
己卯日乙亥時，卯月，偏官格，煞重身柔，作棄命看。壬
字暗逢，志氣軒昂；柱有制伏，行土金運，官至三、四品。丑
月，雜氣。辰、巳，西運，金紫。亥月，水運，夭。
己巳日乙亥時，寅午戌月，金神入火鄉，貴。巳月、西北
運，官至公卿。卯午，風憲。純子亥年月，以財黨煞，作棄看，
主大兵權。
己未日乙亥時，無刑破混雜，清高、富貴，文學堪夸。
己酉日乙亥時，春夏，顯達；秋，制伏太過，貧儒；冬，
財旺。午巳戌年月，六、七品，貴。寅月，行金火運，四、五
品，貴。
己亥日乙亥時，年月透辛制，貴；無制，亦主特達。戌月，
風憲。已，亦貴。丑，土厚之宮，官至三品。一雲自刑，多成
敗，晚富。
天元乙亥在時間，驛馬長生不等閒；
身旺煞強駢福祿，功名顯達自歡顏。
己日時逢乙亥，偏官喜遇正財。若逢身旺亦為佳，混雜天
元減半。
行藏進退無定，六親雁侶興衰。運行祿馬自然來，富貴清
閒自在。
六庚日生時丙子，身鬼俱衰退神強；
有托榮華無托賤，鬼逢生旺壽難長。
庚日丙子時，身鬼俱衰弱。庚以癸為傷，丙為鬼。子上庚
死、丙火無氣、癸水健旺。若身有倚托，吉；無倚托，又行身
衰鬼旺運，飄風夭賤。通火氣月，要行西運，貴。身弱不然。
庚子日丙子時，貴。年月再子，並沖，午中丁為官，己為
印，人飛天祿馬格；柱無財官填實，主貴；為僧道，一塵不染，
萬法皆成；為常人，有名有利，刑傷妻子。一說先貧後富。忌
己巳月，破刑，貧。癸未月，孤單。巳亥月、刑。
庚寅日丙子時，春生，帶財帶煞，行金水運，金紫。夏，
煞旺，大貴。秋，身旺，須行南運，貴。冬，身鬼俱弱，平常。
純午年月，位至公卿。壬子，食前煞後隨；一陽生後，丙火有
氣，貴極人臣。忌癸酉月，破敗，凶。辛亥月，血光。甲子月，
夭。
庚辰日丙子時，月通木火氣，行西運，妙。乙巳月，破敗，
刑。丁酉月，旺中刑，凶。己丑月，破敗，凶。
庚午日丙子時，貴。時日相衝，憂傷妻子，運喜西南，通
火木月氣，風憲三四品。秋生，丙火無氣，難為子息。忌己巳
月，破祖，凶。己亥月，被劫盜，凶。癸丑月，孤。
庚申日丙子時，申月，生土厚地方，貴。辰未年月，行西
運金，方吉。辛巳月，凶刑。辛亥月，孤夭。
庚戌日丙子時，春夏生。西南運；秋月、木火運，俱貴。
忌乙巳月，凶、破。乙亥月，官災多，凶刑。己丑月，破敗，
凶。戊戌月，惡死。
庚日相逢丙子時，傷官合局不為奇；
雙親祖業難成就，燕寢鸞棲別立基。
庚日時逢丙子，刑官背祿安身。雙親克陷早難辛，雁侶不
能和順。廢學經商發福，田莊後懶先勤。家居財帛晚才成，先
暗後明之命。
六庚日生時丁丑，貴地逢官火太輕；
木火運通軒冕客，不通獨立只虛名。
庚日丁丑時，金重火輕。庚以丁為官，以己為印，丑上丁
火氣輕，己土正位。若通木火氣月，官印逢生旺，貴；不通，
虛名而已。通火土生旺月，富；不通，運遇亦主名聲。
庚子日丁丑時，春夏，貴；秋平常；冬孤克。
庚寅日丁丑時，魁元。寅卯午未亥月，清秀高命。行午、
未運，貴顯。通火土年月，貴。
庚辰日丁丑時，丑月，富而壽促。己，近侍，大貴。通火
旺土生月，貴；不得，運遇亦富，有名譽。
庚午日丁丑時，通土月氣，貴；不，亦富，有名聲。
庚申日丁丑時，丑月，金火運，極品。辰巳午未戌月，官
印兩旺，貴。申、酉，身太旺，須行木火。寅、卯，財太旺，
須行金水。亥子，金寒水冷，須行火土運，貴。
庚戌日丁丑時，春財旺；夏官旺；秋平淡；冬無力。
庚丁相合丑時全，好象明蟾耀碧天；
不遇刑克真稀奇，財官興旺更長年。
庚日時逢丁丑，正官、財庫相隨。午未戌月福優余，庚取
時逢金櫃。金逢火而成器，必然蔭子封妻。從來歌酒不相離，
定主清閒樂意。
六庚日生時戊寅，火生金絕福高人；
月通從革或秋降，卻做皇家柱石臣。
庚日戊寅時，火生金絕。庚以丙為鬼，戊為倒食。寅上有
明戊、合癸化火，庚金氣絕。若不通金旺月，無救助者，夭賤
貧下。巳月，庚長生，丙健旺，身鬼俱強；運行西方，勇暴，
武貴。申酉丑戌月，金火合局，化鬼為官，更得身強運，貴。
庚子日戊寅時，寅午年月，登科顯達。純申，三、四品貴。
丑月、金火運，公卿。
庚寅日戊寅時，月通火局或秋生，行身旺運，貴。庚子月，
自死。年見辛酉，貧夭殘疾。身衰見丙太旺，同論。
庚辰日戊寅時，春夏生，干透丙丁，運行身旺，貴。
庚午日戊寅時，寅午戌月，金衰火旺，當帶殘疾。純寅，
反主極貴。秋，金旺，多貴，但忌時遇亡劫，克身則凶。
庚申日戊寅時，時日並沖，憂傷妻子。寅卯辰月、火金運。
侯伯。春月、西南運，大貴。寅月，貴顯不久。一雲先刑後吉。
庚戌日戊寅時，貴。戌月，雜氣財官印綬，貴。庚辰年，
己卯月者，侯伯。
庚日寅時甚可夸，無刑克破顯憂華；
運來自有高人助，時至如添錦上華。
庚日戊寅時秀，編印倒食難收。少年未遇莫心憂，此命或
貧或富。
時至發財發福，運來順水行舟。月中金水更相投，無破功
名成就。
六庚日生時己卯，胎生元命發因妻；
柱中有托逢庚旺，財祿豐盈福壽齊。
庚日己卯時，胎生元命。庚金卯上受胎，見巳為生氣印綬。
庚以乙為財，卯有旺乙，因妻發福。若柱旺丁，生月帶祿者，
貴；有倚托者，富。通生氣財旺者，生財旺運者，俱貴。
庚子日己卯時，子卯相刑，憂傷妻子，子年月，貴。丑未，
官至三品。一雲破祖失土，大貴。
庚寅日己卯時，亥卯月，財星格，早榮早退。午戌，三合
官局，干透金水，行西北運，吉。
庚辰日己卯時，孤。年月通木氣及有倚托者，貴。
庚午日己卯時，刑破。申子辰己酉丑，俱行東南運，貴。
寅午戌亥卯未，須得西北運為佳。
庚申日己卯時，卯月，財星格，不貴即富。丑巳年月，翰
林清貴，官至亞卿。一雲少貧，中年有小災，克妻少子。
庚戌日己卯時，少孤母賤，中年貴。卯酉辰丑月，官至公
卿。
天元庚己卯時連，祿見文書富貴全；
四柱無刑衝剋破，貴人接引上青天。
庚日時逢己卯，財官運氣亨通。若無刑沖定褒封，有破中
年不順。
雁行六親難靠，自成家計無窮。時來發達顯功名，自有高
人引用。
六庚日生時庚辰，金火秋生氣象純；
若有魁罡包貴賤，財官喜忌六官分。
庚日庚辰時，金水清白。六庚之中，庚戌庚辰為魁罡，怕
見財官刑沖；不見，主為人粗豪暴勇而貴，見則禍患百出。庚
子。庚寅、庚午、庚申，喜見財官。生秋月，為人秀麗，不貴
則富。若身不化，得甲乙丁透出，生火木分野，亦作財官論。
喜月氣通運者，吉。
庚子日庚辰時，申月生，井欄叉格。柱並運不見丙丁巳午
寅戌字，貴。純卯年月，位至公侯。
庚寅日庚辰時，龍虎拱門。年月通火土者，貴。純庚辰，
王侯；不然，極凶。若年月遇木火，運再行，極品。
庚辰日庚辰時，魁罡，年月不見財官並戌字，貴；衝破者
富。申子年月作井欄叉，行西南運，吉。純庚辰，庚申或乙酉
化金通無火氣，兇徒小人。一雲刑。
庚午日庚辰時，自刑，金神入火鄉。申月，行火木運，官
可六品。
庚申日庚辰時，子、申年月入井欄叉。柱、運不逢丙丁巳
午字，貴。純庚申、庚辰，行西北東運，武職極品。
庚戌日庚辰時，魁罡，土厚地方，官高祿重。子月、西南
運，貴。寅辰年月，平常。
六康時辰仔細推，辰中印庫鑰匙開；
四柱若有沖刑字，安然福祿自天來。
庚日庚辰時正，地支三合為魁。就中卯戌庫門開，無破紫
袍金帶。
巳午丙丁減副，謀為財去財來。妻重子晚命中該，富貴清
閒自在。
六庚日生時辛巳，偏官合刃自身生；
為人剛毅妻財損，運到金鄉貴祿享。
庚日辛巳時，陽刃偏官。庚以辛為刃，丙為殺。明辛暗丙，
合煞為權。通身旺月，貴；不通，無貴，壽考。
庚子日辛巳時，春富；夏、秋貴；冬貧。辰戌丑未年月，
印綬，行西南運，貴。
庚寅日辛巳時，巳酉丑月，身旺，貴。煞旺身弱月，貧。
純申年月，大貴悠久。亥月，東南運、主有權貴。
庚辰日辛巳時，巳酉丑月，身旺，貴。煞旺身弱月，貧。
純申年月，大貴悠久。亥月，東南運、主有權貴。
庚辰日辛巳時，終蹇。年月不見財，高。通木氣，行西南
運；未申，東北運，俱貴。一雲先無後有。
庚午日辛巳時，巳午卯年月，進士風憲。巳申酉戌，行土
木運，侯伯。
庚申日辛巳時，刑。巳酉丑月，特達。春夏，木火旺，財
官得地，吉。辰戌丑未，印綬，行南運，貴。
庚戌日辛巳時，年月遇財，吉。午未，行東南運，文職操
權，恐無好終。寅申、翰林宰輔；若行火運，亦難善終。
庚日相逢時已生，為人福祿依稀平；
刑衝破害柱如有，自立自成免禍驚。
庚日時臨辛巳，敗財暗鬼偷尋。財去財來小人侵，祖父家
基難蔭。
外合重行發福，兄弟雁行無音。妻遲子晚喜開心，先苦後
榮之命。
六庚日生時壬午，官印福宮聚食神；
金士助身須顯貴，日逢火旺命難通。
庚日壬午時，官印健旺。庚以丁為官，己為印，壬為食。
午上壬食無氣，丁巳祿旺。通金土月氣扶身者，貴。通火氣，
官貴太重，反化為鬼；庚金柔弱，不能作福，運氣扶身，亦貴。
庚子日壬午時，時日並沖，憂傷妻子。通金氣，貴。火氣，
大貴，但多憂勞祿。
庚寅日壬午時，辰戌丑未巳申酉月，身旺，俱貴。寅午，
火旺，運氣再遇，壽促；不然，殘疾。
庚辰日壬午時，食神旺，善飲食，有操持，發即死。
庚午日壬午時，寅午戌月、金柔火旺，畏縮殘疾。亥子午
月、行木火運，貴。
庚申日壬午時，祿馬同鄉，最吉。如午未年月，位至台閣。
卯辰已，貴。戌月、行火土運，清虛冷職。
庚戌日壬午時，卯月，正財，吉。未月，雜氣財官，貴。
辰丑月同。
壬庚會合臨午，無破無沖福自來；從此名利皆有望，貴人
舉薦上天階。
庚日時臨壬午，支中官印俱藏。貴人祿馬更同鄉，禍患潛
消福長。
克破刑沖不吉，柱中更忌空亡。將星天乙主榮昌，中暮家
業興旺。
六庚日生時癸未，官星魁制權星退；
柱中見己不透丁，卻能顯達得官位。
庚日癸未時，印財庫，庚以乙為財，未中入庫，用丁為官，
己為印，未中己丁卻有明癸制之。柱有己制癸，不透丁字，居
官顯達。若無己透丁，為禍百端。通火土運氣，貴。
庚子日癸未時，年月無丁透露，有己土製伏癸水者，貴。
庚寅日癸未時，貴。辰戌丑未月，高。夏富。歲運同，巳
酉申月，身旺，大貴。
庚辰日癸未時，魁罡日。辰中有土製癸。年月無丁；貴。
卯月，金水運，七品貴。
庚午日癸未時，貴。酉申巳亥年月，總領兵戎，官至二品。
先虛後實。
庚申日癸未時，酉月，武貴，初年剝權。年月寅午戌、申
子辰二局相參，貴。
庚戌日癸未時，戌月、東方運，貴。辰月卯年，大貴。秋
生最吉。夏，須行西北運。方吉。
庚日未時庫有財，鑰匙開處獨為魁；
運至財旺生官地，富貴榮華不用猜。
庚日時逢癸未，喜逢丑戌榮財。傷官背祿庫難開，祖業盈
全有礙。
父母夭孤空克，妻要遲子晚和諧。運行吉地免生災，官旺
財鄉通泰。
六庚日生時甲申，歸祿帶財格最純；
巳丙與寅柱不見，功名富貴自然臻。
庚日甲申時，日祿居時。庚金申上見祿，甲為偏財。柱中
不通丙火，巳寅沖刑，主貴有平常。歲運同。
庚子日甲申時，時犯日祿，見財星，柱無巳寅丙，富貴雙
全。辰戌丑未土能生金，吉。寅午戌，平常。申酉，行火木運、
貴。寅亥，三、四品，貴。卯，刑。子，多凶。
庚寅日甲申時，寅、亥月，官至三品。
庚辰日甲申時，日魁罡，又歸祿，俱不喜財官、柱無寅午
戌丙丁巳字，貴。
庚午日甲申時，貴。通身旺月，無丙巳寅午丁，傷破，貴。
庚申日甲申時，貴。無卯午未戌丙丁字，貴。子丑月，金
水運，文貴。余見庚申、甲申，專祿歸祿。堅金非火不能鍛煉，
故巳午戌月生者，多貴。看歸祿有七法，勿以為嫌。財月最吉。
庚戌日甲申時，寅巳午戌月，妻賢子孝，貴。《神白經》
運：金水帶印，主清閒之福。
日祿居時喜遇申，柱中嫌巳丙和寅；
時來若遇高人薦，柳紅桃紅萬里春。
庚日申時為主，是名財祿相扶。生長清閒好詩書，稟性無
嗔無怒。
運拙農商工賈，時來職位遷除。高人見喜小人扶，無破青
雲有路。
六庚日生時乙酉，金中相會化真金；
柱中無火多剛缺，有火相成貴氣榮。
庚日乙酉時，氣化真金。庚以乙為財，辛為刃，酉上財絕
刃旺。若化真金，柱中無火，金太剛則缺；行火運，造化抑揚，
得合中道。庚辰日最好年月帶馬，三、四品貴，但主少子或不
肖。
庚子日乙酉時，主富。月通火氣，貴：不通，平常，運通
亦稱意。卯亥年月，帥閫。一雲破祖刑凶。
庚寅日乙酉時，刑。寅午戌吉。申子，凶暴。
庚辰日乙酉時，刑。寅卯午年等月，二品權貴。戌亥大貴。
《神白經》云：化金，主福厚。
庚午日乙酉時，刑，中貴。寅午戌亥卯未二局，貴。已，
亦吉。
庚申日乙酉時，真刑。寅午戌，大貴。已酉丑，中貴。申
子辰，富。亥卯未，凋零，一雲財吉。
庚戌日乙酉時，刑後發。寅午戌，官星明朗，貴。亥卯未，
富或五、六品貴。已酉丑刃旺持權，主發跡於疆場，武臣最宜，
文臣亦主掌兵權，究竟受羊刃之禍。
天元化合酉時生，生月之中見土亨；
榮遇財官皆顯達，功名利祿沐恩榮。
庚日時逢乙酉，就中合化真金。財官運步福源生，文秀聰
明為甚。不遇亥子克妻；貴賤舉失胸襟。凡事後吉先多凶，人
品顯達之命。
六庚日生時丙戌，金火持爭事不詳；
身旺月通印綬吉，不通無救禍難當。
庚日丙戌時，金火持爭。庚以丙為鬼，丙火、戊土合局，
金無氣。若通身旺印，卯月有救助者，貴；反是平常或夭賤。
運通亦吉。庚屬大腸，若丙丁旺甚，主痔漏、髒毒、膿血之災。
庚子日丙戌時，春，偏官用財，吉。夏，煞旺身衰，凶暴。
秋，身煞俱旺。已酉丑月，西方運，腰金衣紫。寅亥子月，金
絕病死，多貧賤。一雲聾啞、犬狼傷。
庚寅日丙戌時，申子辰月，偏官有制，吉。秋生，身煞俱
旺，有祿權。純午，孤貧無倚，不然殘疾。丑午行西南，公卿
以上貴。純寅，亦貴。
庚辰日丙戌時，時日相衝，憂傷妻子。月通金水氣，貴。
木火氣重者，艱辛，貧夭或殘疾。
庚午日丙戌時，申酉亥丑、富，貴三品。已午未申，透出
壬字，艮坎乾方運，卿相有壽。
庚申日丙戌時，戌亥年月，東南運，貴。申月，大貴。
庚戌日丙戌時，辰戌丑未、印綬生助，吉。申子辰，偏官
有制，貴。月通金氣，不透壬字，行北運，貴。
戌時官庫最為魁，丑戌相刑庫自開；
初主中年無顯達，沒年晚景稱心懷。
庚日時逢丙戌，偏官倉庫埋藏。就中鬼賊不相當，身弱錢
財虛盪。運旺身強發福，雁行骨肉參商。妻重子晚免刑傷，老
景封侯拜相。
六庚日生時丁亥，官星失地自身衰；
不通月氣難成福，若見魁罡卻妙哉。
庚日丁亥時，庚以甲為財，壬為食，丁為官。亥上丁火無
氣，壬旺甲生，庚金失地，難任財食。若不通身旺月，不能成
福；通月氣、有陰土扶身者，發財。官星有助，稍貴。庚戌，
庚辰此二日魁罡，不宜財官生旺；時逢丁亥，反貴。
庚子日丁亥時，貴。申子辰月，傷官、勞碌。卯月、金火
運、五六品貴。
庚寅日丁亥時，平，初貧，中秀，末主富旺。辰戌年月，
貴顯。申酉亥卯已午年月，干透乙已者，大貴。
庚辰日丁亥時，純未，顯達。已午，西北運，風憲、金紫。
亥卯、金紫，有權。申月，建祿，最吉。
庚午日丁亥時，貴。辰戌丑未月，土能生金，榮顯。申亥
酉月，行木火運，極品。
庚申日丁亥時，秋生，南運，貴顯；北運，平常。
庚戌日丁亥時，辰已午月，官煞雖混，亦主武貴。丑月，
西運，郎官。辰月，西北運，方面。
丁亥時逢庚日排，重重喜色照朱扉；
桃紅爛漫日時綻，一陣春風自顯威。
庚日時逢丁亥，柱中暗合三奇。要知子旺並三妻，父母雁
行可美。癸已戊辛不遇，文章博覽多知，無沖無破貴人提，終
末亨通吉利。
六辛日生時戊子，印綬學堂坐食神；
不見丙丁同午破，必是榮華貴顯人。
辛日戊子時，六陰朝陽。辛金子上長生學堂。辛以戊為印。
癸為食，時上明戊暗癸，柱中不見丙丁午字，沖開；通身旺月，
大貴；犯者不貴。不通月氣，通運，亦貴。
辛丑日戊子時，丑月，雜氣財官，貴。純丑，儒職。純辰、
行西運，都憲。酉月，東北運，貴。忌庚寅月，刺面，凶。癸
未月，受刑。癸丑月。破敗孤凶。
辛卯日戊子時，春生，寅貧、卯貴。夏清貴。秋羊刃，無
益。冬富，丑月尤吉。辰戌未月，財官印綬、俱吉。《神白經
》云：金火化，主貴。忌辛卯月，父母凶死。辛已月，大凶。
壬申月，屍不全死。
辛已日戊子時，寅已午月，正官，貴顯。亥子，傷官，子
少妻多。卯戌，五品貴。《神白經》云：金化象，主貴。忌丙
寅月，刑、平。乙已月，先貧。丁酉月，夭。
辛未日戊子時，貴。寅已午酉年月，火木運，貴。亥子，
翰苑。辰戌丑未，雜氣財官印，俱吉。忌庚申月，屍不全死。
壬子月，孤凶。癸丑月，凶刑死。
辛酉日戊子時，子酉月生，無丙丁火，不行南運，三、四
品貴。傷妻子；武職權重。《神白經》云：金火化，主貴，破
祖方發。忌壬寅月，凶死。辛已月，大敗，祖凶。庚戌月，凶
死。
六辛日見戊子時，謂之天庭清顯氣。辛酉辛亥得之，最高。
忌丙寅月，死不全屍。丙申月，失鄉惡死。丁酉月，失亡惡死。
辛亥日戊子時，不貴則富。亥月，無官，傷官傷盡，發福
子少。春夏，亥子丑，木火運局，金紫風憲。
天元六辛子時生，春天花開燦爛明。
丙已午丁如破壞，功名難望晚方成。
辛日時逢戊子，六陰會合朝陽。金神印綬顯威光，相助一
身榮旺。已午逢之減福，丙離雁侶尊堂。妻子勤助旺家庄、無
破寒門將相。
六辛日生時己丑，金土持爭勢不安；
年月財官相救助，免交貧困受饑寒。
辛日己丑時，金土相爭。辛以己為倒食，丑上有明己暗辛。
歲月無財官救助者，貧困；得財官運，亦吉。
辛丑日己丑時，孤濁滯生。申酉月，金旺，運行火鄉，疏
通，刑傷妻子；為僧道，貴。純丑，西南運，大貴。
辛卯日己丑時，寅卯亥未等月，財星格，南方運，貴。辰
戌丑未，印綬，南方運，吉。
辛已日己丑時，丑已申酉月生，金多克木，損傷妻子；僧
道，貴。寅卯辰。月，南運，貴。
辛未日己丑時，寅卯未月，財星格。已午，官顯。
辛酉日己丑時，破祖。已酉丑月，金多克木，俊俏有財，
難為妻子。寅午月，近侍，貴。
辛亥日己丑時，寅已午月，官星明朗，立計成象。卯未，
財局，富貴。未戌，沖，吉。申、子、辰月月，金水氵亟秀，
佳。酉建祿、行木火運、吉。純亥，金水氵亟秀，貴。
己丑時逢辛日險，財官埋沒未為奇；
六親骨肉多刑害，年月沖開富貴推。
辛日時臨己丑，總由倒食淹留。就中金櫃緊監收，午未戌
開成就。
甲丙卯寅發福，癸壬亥子漂流。少年謀望事難周，中未前
程自有。
六辛日生時庚寅，財旺生官遇貴神；
金木局中通月氣，必為榮貴富豪人。
辛日庚寅時，貴人財官。辛以寅為天乙貴，丙火為官，甲
木為財，寅上丙、甲旺，若通金木月氣或通運，主富貴顯達。
辛丑日庚寅時，春貴；夏官旺；秋顯達；冬吉。丑月、南
運，風憲或武貴。一雲發即風疾。年月酉、申金，無火氣、貧
夭。
辛卯日庚寅時，午未亥子，俱貴。寅卯申酉，六、七品貴。
辛巳日庚寅時，春貴；夏官祿，行西北運，大貴；秋身旺
；冬暴狠。一雲刑後有財。
辛未日庚寅時，已未丑月，名標金標，妻賢子孝，晚年風
疾。寅卯午戌，俱吉。
辛酉日庚寅時，貴。春財聚；夏官祿成；秋身旺；亥子丑
戌午酉等年月，俱貴。
辛亥日庚寅時，貴，主有暗疾。干透丙，發。午酉寅亥年
月，南方運，貴。
六辛之日遇寅時，財旺生官互換推；
運拙利名應蹇滯，若行財祿更無虞。
辛日庚寅時遇，弟兄骨肉生疏。雙親祖業靠難成，鴛侶中
年違鏡。亥癸坎壬減福，丙丁巳午馳名。春生冬產貴人欽，中
末榮華之命。
六辛日生時辛卯，妻子難為遇比肩；
秋產冬生貧下格，丙臨寅馬卻當權。
辛日辛卯時，比肩分財。辛以乙為財，卯上乙旺，遇比分
奪，損傷妻子。生秋冬，財官無氣，平常。寅巳午月，干透丙
火，丙合辛生，官貴顯達。辛卯，懸針煞，柱多不吉。
辛丑日辛卯時，春、夏生土厚地方，富貴。秋，克妻刑子。
冬、艱辛。寅巳午月，近待，貴。甲戌年月、木火運，風憲。
辛卯日辛卯時，寅午戌月，財官雙美，貴顯。卯酉申辰年
月，近侍，貴；見官印財星，妙。一雲先苦，中年大發。
辛巳日辛卯時，春，財旺；夏、官旺、秋，身強；冬，懦
弱。巳酉年月，行木火運，貴戚。申月、水火運，金紫。巳月、
西北運，風憲。
辛未日辛卯時，純未、丁年月，雖大權貴，不善終。寅巳
亥，純吉。
辛酉日辛卯時，出身孤苦，中年獲福，末年封妻蔭子，貴。
巳月，官印逢天德，貴當一品。丑月、木火運、中貴。申酉亥
年月，東南運，風憲。
辛亥日辛卯時，春夏，財官雙美，貴顯。秋冬，背祿逐馬、
勞碌反覆。純亥，金水氵亟秀，多發高科。辰戌，吉。丑未，
尤吉。
六辛遇卯祿分明，比劫逢財事不成；
春夏人生財祿旺，秋冬刑害命中平。
辛日時逢辛卯，二辛分奪妻財。雁行鴛侶少合諧，獨立自
成無礙。
年月財星生旺，忻然祿自天來。運行比劫事沉埋，木火運
中通泰。
六辛日生時壬辰，傷官傷盡倍精神；
四柱火虛防克害，九流技藝卜醫人。
辛日壬辰時，暗金沉水底。辛用丙為官，壬為傷官，辰水
庫，丙辛無氣，壬水合局。若年月透丙，是傷官見官，刑禍百
端，為人氣高誇大，秀而不實。不通月氣、無倚托者，為人反
復成敗，為醫卜藝術。柱有木火身旺，行東南運、貴。
辛丑日壬辰時，春，財旺，妻賢子孝。夏，傷官見官，然
亦多富。秋吉。冬，孤克，多貴。
辛巳日在辰時，春、顯達；夏，平常；有名利，主暴虐。
酉月、行東運，貴。戌未，四庫全，最貴。純未，雜氣財印。
丑未，沖開，主有權貴。
辛卯日壬辰時，春、傷官生財。夏，行藏反覆，或凶暴。
午未亦奇。秋，申酉身旺，得火則吉。冬，亥子傷官傷盡，有
木土為妙；貴重輕高，未免刑克。辰戌丑未主武貴。
辛未日壬辰時、身孤。春生，財星格，吉。夏，勞碌。秋，
貴。冬，傷官傷盡，為奇。
辛酉日壬辰時，春，富貴雙全。夏好。秋身旺，貴。冬，
白丁；子月，辛生地，學堂，主文學。年月火濟，貴。甲戌月，
三品。
辛亥日壬辰時，貴。春，財旺扶身。夏吉。秋身旺，好。
冬，傷官傷盡，自立自成。卯未年月，貴。
六辛日干時壬辰，鎖閉財官事未能；
不通鑰匙兼壓伏，自古難發少年人。
辛日壬辰時遇，傷官傷盡為奇。祖業父母早難為，雁行分
飛無意。
春夏財官生旺，東南方運施為。自謀自立作家資，不得親
人之力。
六辛日生時癸巳，貴氣無傷官印強；
月氣有通兼倚托，早年榮貴姓名香。
辛日癸巳時，官印扶身。辛以丙為官，戊為印，癸為食神。
巳上丙戊健旺，癸合化火，赤白文章。若有倚托、通月氣者，
顯達；若月不通，運通，亦貴。
辛丑日癸巳時，凶，別父母發福。春夏，吉。秋冬，凶暴。
一雲化貴、戒酒。
辛卯日癸巳時，春夏，身弱壽促。秋，身強、勞力辛苦。
如月氣火木，三、四品貴。
辛巳日癸巳時，化貴。子午年，寅午戌月，貴，亥卯未，
清貴。申子辰，無義之人。辛巳癸巳，兩干不雜寅辰，透丙，
俱主極貴。丑酉三合，亦吉。
辛未日癸巳時，寅午戌月，高命。巳酉丑，身旺平穩。申
子辰，白丁。亥卯未，清貴。
辛酉日癸巳時，貴顯，酒色重。寅卯，財旺，吉。丑，三
合全，富貴。
辛亥日癸巳時，時日並沖，憂傷妻子。春財旺。夏，吉。
秋，平。冬，凶暴。酉午年月，木火運，風憲、都堂。
癸巳時逢辛日干，柱中獨喜顯財官；
運行祿馬無刑地，金榜題名步御鑾。
辛日時臨癸巳，春生財旺??基。丙丁午年最為奇，破克刑
沖不利。
壬癸庚申無破，功名富貴為的。妻賢子孝兩相宜，刑破巳
時不利。
六辛日逢甲午時，暗鬼梟神真可畏；
若無倚托反勞生，莫道六辛逢馬貴。
辛日甲午時，鬼旺身衰。辛用丁為鬼，己為倒食，甲為財。
甲午木死則神無氣，丁己健旺，雖見午為天乙貴，平生反覆；
縱通旺氣，亦貴不永。若生火土月，西方運，貴。
辛丑日甲午時，未申年月，四柱有利害，雖富壽夭。通金，
雖貴不永。
辛卯目甲午時，卯月，武貴。寅戌，破祖；不然，殘夭。
巳午七、八品貴。運同。
辛巳日甲午時，平。寅午戌，官旺，吉。申子辰、平常。
卯戌年，官印雙全，公候。
辛未日甲午時，申子辰，偏官有制，吉。丑戌，方面。未
月。貴。
辛酉日甲午時，春，財旺；夏，官貴，俱吉。秋，身強，
雖富不永，冬，平常。
辛亥日甲午時，亥子年月，金水氵亟秀，文學堪夸。辰戌
丑未、雜氣財官，貴顯。
六辛日干時甲午，財神無氣不相當；
春生木旺財官運，一路滔滔姓字香。
辛日時臨甲午，妻財無氣身衰。干強火旺為鬼胎，火重金
柔煉壞。最忌用神傷損，金沉海底生災。無刑無破稱心懷，貴
重光明廣大。
六辛日生時乙未，火木相成金不畏；
月通金氣與春榮，財旺生官身自貴。
辛日乙未時，天財入庫。辛以乙為財，未上入庫；己為倒
食，丁為正鬼；未上有暗丁，己被明乙制伏，不能為害。若通
巳酉丑月者，貴，通火，行西運；通金，行南運，俱貴。
辛丑日乙未時。刑。亥卯未寅月，財旺生官不貴則富。辰
戌丑子，俱吉。
辛卯日乙未時，亥卯未月，財盛生官，吉。
辛巳日乙未時，月通金火，貴。運通，亦貴。
辛未日乙未時，寅卯未年月，財旺生官，名高祿重。通火
氣，行西運；通金氣，行南，俱吉。
辛酉日乙未時，月通火氣，行東運，貴。辰戌丑未，最吉。
亥卯，貴顯不久。秋生，身太旺，財官無氣，凶夭。
辛亥日乙未時，亥卯未月，財星格。吉。秋冬，孤獨。辰、
丑，近侍三品。
未時辛日庫門開，卓立家成自發財；
金木運中身旺吉，幾經險遇福重來。
辛日時逢乙未，庫中透出偏財。運行木金忌身衰，丑戌之
運通泰。
經歷初年發福，鴛幃抵敵無災。榮華富貴命中排，無破為
官清泰。
辛日生時遇丙申，月通金火轉精神；
化成金水逢金地，聚福能為富貴人。
辛日丙申時，丙辛化水，申上長生。若月通巳酉丑金氣者，
精神秀麗，文章聚福。通火氣旺、有倚托者，貴。辛酉、辛未
最妙，不成化象。申上官星無氣，平常衣祿。
辛丑日丙申時，化貴。少年蹇剝，中貴顯。亥月，作化氣
看。吉。寅午戊巳未月，官星有氣；春，財旺，俱吉。
辛卯日丙申時，化貴。寅巳午未戌酉亥月，官星明朗，山
明水秀，登科榮貴。通士氣，亦貴。一雲少蹇、中、末好。
辛巳日丙申時，見血則福；又雲貴中失。申未年月，身厚，
妻重子孝，武職三品。
辛未日丙申時，因貴人門下得富。春，清貴。夏，平常。
秋，富。冬，大貴壽促。《神白經》云：金水乖合，又化水，
主貴。
辛酉日丙申時，寅巳午戌月，官旺，榮貴。《神白經》雲
：水化主貴。
辛亥日丙申時，發福，防孤克帶疾。通金氣，主人秀麗福
厚。通水氣，大貴。
辛日良時遇丙申，天元化合得其真；
冬生若也無刑破。貴顯當登要路津。
辛日丙申時遇，長生祿馬希奇。天元化合顯光輝，職重名
高威勢。
君子文章上立，常人榮旺家基。生時真定卻無虧，運喜西
南東地。
六辛日生時丁酉，鬼破祿無禍百端；
倚託身強方斷吉，月通制伏是偏官。
辛日丁酉時，火金持爭。辛金酉上健旺，見丁為正鬼；酉
上丁長生，破祿，不成其福，反覆成敗。身強通月氣有制伏者，
作偏官論；更行身旺運，貴。通金氣無丁，身強，行南運，大
貴。
辛丑日丁酉時，高平穩。酉月、土木運，方面。戌亥子巳
未年月，大貴。
辛卯日丁酉時，時日並沖。月通金氣，不透丙丁，南方運，
貴。
辛巳日丁酉時，平。亥月，反覆不定。午月，偏官帶疾，
顯達壽促。子月，貴戚。一雲有財有喜，壽不過三十一。
辛未日丁酉時，不貴則富。月通金氣，無丙丁字，行南運，
貴。
辛酉日丁酉時，年月通金氣，吉。丑月，西方運，風憲。
寅午戌，貴。
辛亥日丁酉時，貴。丑寅卯酉年月；近待、金紫。
酉時辛日等同論，出戶相迎喜事新；
不遇刑沖空克破，何愁富貴不加身。
辛日時臨丁酉，偏官合局相投。丙、丁重見主淹留，嗣息
女多男少。祖業殘花秋暮，遊人皎月雲收。身強官旺福優遊，
運至財官大有。
六辛日生時戊戌，印綬生身坐祿堂；
有托福人難靠祖，不通月氣是平常。
辛日戊戌時，祿同印堂同居。辛以戌為祿堂，戌上有明戊
為印綬；以丙、丁為官，戌上戊土正位，丙、丁火局。若有倚
托通月氣者，難為祖業。不通，平常。
辛丑日戊戌時，刑害。辰戌丑未，印綬，行南運，大貴。
寅巳，正官，貴。子午卯酉，武職風憲。
辛卯日戊戌時，刑害，饕餮。亥，卯月，木火運，五、六
品貴。
辛巳日戊戌時，辰戌丑未月，印綬，文貴少病；生土厚分
野，貴。戌月，行木火運，風憲。
辛未日戊戌時，兇惡狠暴，憂傷妻子。寅巳午戌丑月，貴。
申子辰亥，金水氵亟秀，尤貴。一雲克父母，身旺，中年富。
辛酉日戊戌時，凶刑。巳酉丑辰戌未年月，魁元，卿、尹
之命。
辛亥日戊戌時，兇狠、機謀奸猾，計較。一雲凶後發。
辛日戌時財庫閉，如開須待丑辰來；
月中甲丙天干透，富貴榮華不用猜。
辛日時臨戊戌，五行財祿榮昌。柱中辰、戌兩相當，名曰
鑰匙開藏。
火水光輝發達，空亡鎖閉如常。運行財地並官鄉，無破天
然福相。
六辛日生時己亥，背祿剝官反破傷；
如作飛天祿馬貴，失時無合空忙忙。
辛日己亥時，飛祿合局。辛以丙為官，亥上有旺壬傷，故
官無氣；如再得亥月或亥日，以亥衝出巳中丙火為官星。若是
辛西、辛丑合局，貴；其餘辛無合。不通月氣，無倚托，貧下
；有倚托，吉。
辛丑日己亥時，辰戌丑未及寅卯月生，作飛天祿馬，貴。
未月，金水運，金紫方面。
辛卯日己亥時，寅卯亥未月，財旺生官，終身有慶。巳酉
丁年月，貴。
辛巳日己亥時，填實巳字，不入飛天格，作官印論，主父
母竭力扶持而後富貴。
辛未日己亥時，貴。亥卯未寅月，金能克木，為財盛生官，
名利貴顯，巳午年月，富貴。秋生，透丙，亦吉。
辛酉日己亥時，辰戌丑未、雜氣財官，吉。純亥，沖巳中
丙火為官，貴。
辛亥日己亥時，年月再亥，飛天祿馬，三、四品，貴；武
職極品；侯、伯。寅巳，填實，則減。子辰年月，亦吉。
辛日天干己亥時，梟神背祿主災虞；
無沖發福亦不重，祿馬飛天貴自殊。
辛日時臨己亥，梟神背祿同宮。好如缺月被雲龍。壬巳甲
寅無用。
父母完全不睦，殘花結果防風。若無克破與刑沖，飛天祿
馬福重。
六壬日生時庚子，子上明庚暗損傷；
火土月中仍主吉，不通兇狠只平常。
壬日庚子時，刃旺身強。壬以庚為倒食，癸為羊刃，時上
明庚癸旺，若通火土月氣，制伏庚癸，大貴；不通，兇狠平常。
通運亦貴。
壬子日庚子時，辰戌丑未月，雜氣財官；巳申酉丑，印綬，
居土厚分野，俱貴。寅月，金水運，近侍金紫。午月，行西運，
六品，子運敗凶。若純壬子羊刃，貧凶。一雲，少年富，三十
五後艱辛，末大富。忌辛巳月兇惡死，辛亥月大凶，甲子月刑。
壬寅日庚子時，貴而刑。辰戌丑未月，雜氣財官；巳申酉
月，印綬，俱貴。忌乙巳月受刑，丁酉月大破，祖惡死，乙亥
月刑。
壬辰日庚子時，若寅午月生，財星旺；辰戌丑未，官旺，
俱吉。純辰，透庚壬，作壬騎龍背格，大貴。忌丙辰月，夭死，
屍不全；丁未月破祖，孤；辛丑月大破，刑。
壬午日庚子時，時日並沖，女多男少。丑未月，行南運，
富貴。餘年月，觀諸貴命可見。忌甲午月自刑，多是非；癸酉
月大破，失鄉惡死；辛亥月惡死。
壬申日庚子時，貧、刑。未月，雜氣財官，行財旺運貴顯，
先難後易。辰，會水太旺，須行火土運，吉。丑、戌，財官印
綬，俱吉。春冬平常，秋夏吉慶。忌乙巳月受刑，夭；丁酉，
夭；乙亥月孤，自刑。
壬戌日庚子時，夭。丑月金火運，辰未財官格，俱貴。寅
酉，行西北運，貴。申子辰，行東南運，極品。忌巳酉月，孤
單凶；丁亥月，凶刑惡死；辛丑月，刑。
天干壬日時庚子，梟日由來遇劫財；
運弱妻兒防克害，運強財祿自天來。
壬日時逢庚子，劫財倒食流連，運行比劫事憂煎，財祿不
能通顯。
雁侶雙親失意，妻兒遲則團圓，財官運步福滔然，祖業從
新改變。
六壬日生時辛丑，下有官星上印綬；
如通月氣運西南，官印扶身人清秀。
壬日辛丑時，官印得位。壬以己為官，辛為印，丑上金局，
暗已得位，若通月氣，為人清秀，祿貴安穩；不通，主性僻詭
譎。
壬子日辛丑時，巳酉丑月，印綬，多受父母蔭。申月，火
土運，近侍有權。辰戌丑未，有官有印，豐資曠達，名播天涯。
寅午戌月，財破，祿印不成局，平常。亥申年月，貴
壬寅日辛丑時，丑月，雜氣印綬高。辰巳，煞強無制伏，
財官身弱，辛苦。
壬辰日辛丑時，辰戌丑未，雜氣財官印綬，俱吉。春平，
夏財祿，秋吉，中有凶。冬身旺，須行南運方顯。
壬午日辛丑時，祿馬同鄉，貴。夏吉。秋，財官印全，亦
貴。
壬申日辛丑時，寅卯亥未年月，進士風憲，官至二品，終
有起倒。辰戌，富足。申酉，享用自然，行北運亦貴。
壬戌日辛丑時，辰月，沖開財官，貴。丑戌，亦吉。柱有
乙癸卯字，平常。
六壬日干辛丑時，官印相生事事奇；
午月更通金土旺，為官清貴定無移。
壬日時臨辛丑，財官印綬其中，要知開庫鑰匙通，戊己相
逢火重。癸卯乙字減福，有遇龍虎相衝，只爭遲早改門風，富
貴承恩拜寵。
六壬日生時壬寅，水火相逢既濟論；
水木月通財祿貴，不通無救是常人。
壬日壬寅時，水火既濟。壬用丙為財，甲為食，寅上丙生
甲旺，壬水無氣，若通水局，有倚托，皆貴，不通無救，福薄。
壬寅日健旺，主大富，如不通月氣，亦貴。
壬子日壬寅時，純子，年月無午衝破，入飛天格，富貴。
寅卯巳申酉戌亥年月，俱貴。
壬寅日壬寅時，壬趨艮格，土厚地方，山明水秀，腰金衣
紫。巳亥年月，武職三品，富厚純篤。寅年午月，行北運，金
紫。巳月，行西北運，貴。辰戌丑未，亦吉。純寅尤吉。一雲
中年貴，五十後大厄。
壬辰日壬寅時，純辰，壬騎龍背格，幹頭無丙丁戊己，運
行比肩，大貴。純寅大富。卯戌月，木金運，三五品貴。午月，
平常。
壬午日壬寅時，少年多疾厄。壬午，祿馬同鄉。辰寅年月，
二品貴。申酉，高尚，若通木火，才名冠世，貴。戌月，行東
南運，方面極品。
壬申日壬寅時，巳酉丑月，武職三品。辛卯、戌月，亦貴。
子寅，大貴。一雲貧而發，亦不久。
壬戌日壬寅時，巳月，偏官格，名標金榜，身坐玉堂。純
子，三品，寅卯，行北運，風憲。又，六壬日見壬寅時，名白
太虛貴，不久，盛而禍生。
六壬逢虎是浮漚，富貴功名莫強求；
有印有官為上格，驟然財祿免憂愁。
壬日壬寅時遇，比肩相遇食神，弟兄雁侶少同群，此是生
時定分。
坐局運行官地，身強祿位超倫，身衰刑害禍相侵，衣祿平
常之命。
六壬日生時癸卯，引歸死地勢難安；
劫財煞刃見傷鬼，倚托若無常命看。
壬日癸卯時，身死刃生。壬以癸為刃，卯為暗乙，而傷官
鬼。卯上癸生乙旺壬死，不通身旺月氣，無救助及倚托者，夭
賤。巳酉丑月，印旺無化者，性僻孤高虛詐，通身旺，見金氣，
行才運，貴。傷官傷盡，行南運，亦貴。
壬子日癸卯時，子卯相刑，憂傷妻子，貴人提攜，財帛盈
余，敦厚之命。
壬寅日癸卯時，背財敗祿，或興或廢。子年月，貴。巳月，
財官雖刑，亦貴。辰戌丑未，官煞制刃，俱吉。
壬辰日癸卯時，通身旺月，見土金破刃，行財運，貴。
壬午日癸卯時，壬居午位，祿馬同鄉，又值卯時，貴顯榮
達。巳午年月，武職風憲。
壬申日癸卯時，亥卯未寅月，傷官傷盡，妻賢子孝，土厚
貴命。純辰，醫卜。子月水木，貴。
壬戌日癸卯時，甲癸午酉年月，文貴。申，平常，金火運，
貴。
壬癸相逢見卯貴，刑衝破害不周全。
月逢二德兼身旺，改禍為祥樂自然。
壬日時臨癸卯，敗財背祿相逐，平生反覆事疑遲，水到東
方失位。
須有貴人救助，自身文福難齊，祖財骨肉有盈虧，命主晚
成先廢。
六壬日生時甲辰，壬騎龍背坐食神；
柱中有托無刑害，必是榮華富貴人。
壬日甲辰時，亦為壬騎龍背。壬以甲為食神，辰上壬水合
局，甲有生氣，食神旺相，通月氣者富貴福厚。冬月，行卯運，
不利。
壬子日甲辰時，純子年月，飛天祿馬，無破，六卿。巳酉，
大貴。亥，亦貴。
壬寅日甲辰時，巳月偏官格，不沖不破，貴顯。午，正官，
貴。辰卯局全，東方，少年登科，榮貴。
壬辰日甲辰時，辰月生，壬騎龍背，大貴。寅月，不貴即
富。戌月，雜氣財官，沖開辰庫，高命。子月，斷根損葉，成
敗不定。未月，金水運，貴。
壬午日甲辰時，水火災。寅辰年月，翰苑宿儒，或居祭酒。
純子，風憲。卯寅，富厚。辰子，儒職。
壬申日甲辰時，水火災，丑寅年月，文行武權。純子，金
火運，方面。
壬戌日甲辰時，寅申酉月，行南運，貴戚。亥卯未申子辰
巳午年月，俱吉。
時遇甲辰壬日干，喜神重疊福多端；
時來早晚功名就，運至申辰作顯官。
壬日甲辰時好，青龍入廟為高，猶如蘭蕙出蓬蒿，水木滋
生榮茂。
時日沖開庫旺，自然成就窩巢，運行吉地逞英豪，貴顯親
人難靠。
六壬日生時乙巳，身絕有財不聚財；
進神暗鬼來相剋，透己相刑是禍胎。
壬日乙巳時，財旺身絕。壬用丙為財，戊為鬼，庚為倒食。
巳上有乙木為傷官，丙戌健旺，庚金長生，壬水氣絕，柱有己
官，禍患百端，傲物夸高。若不通身旺月無救助者，貧；有倚
托，通旺，或行身旺運，皆吉。
壬子日乙巳時，貴，但難為妻子，性格剛強，不受擊觸。
戌年月，純煞有制，行木金運，官至三品。
壬寅日乙巳時，孤高，刑妻克子，如為僧道，富貴。
壬辰日乙巳時，春平，夏財，秋穩實，冬無助救，主貧苦。
壬午日乙巳時，辰戌月，貴。亥月，金運，位至都帥。
壬申日乙巳時，身坐長生學堂，財帛進退，名利驅馳。木
月，行北運，貴。辰戌丑，俱吉。
壬戌日乙巳時，寅年月，入日德格，貴。辰戌丑未，貴。
秋印，夏財官，俱吉，春傷、冬旺，看干透何如，亦可取貴。
壬日時逢乙巳臨，謀為未遇且沈吟：
貴人舉薦財官旺，子嗣鴛幃不一心。
壬日時臨乙巳，傷官背祿無取，雖然天乙貴人扶，貴顯遇
而不遇。
謀望云為反覆，生平實事成虛，時來發達改門閭，猶似旱
苗得雨。
六壬日生時丙午，聚財之地坐胞胎；
月逢金水須富貴，棄命從來是就財。
壬日丙午時，祿馬三奇。壬以己為官，丙丁為財，午上丁
己是祿馬，壬水受胎，有倚托，通金水月氣，就財生旺，主富
貴，通火氣，亦貴。
壬子日丙午時，公直撐持，孤高而貴。年月子午，字重，
水火既濟，極品。
壬寅日丙午時，寅午戌月，財星格，但嫌身弱，宜僧道，
吉。秋生，印綬。冬，身旺，行金火運，金紫。
壬辰日丙午時，寅午戌月，財旺，大貴。
壬午日丙午時，冬日身旺，吉。夏，財多身弱，丑日近侍，
貴。寅午，金土運，獨弱從強，棄命就財，高命。
壬申日丙午時，通金水月氣，貴；不通，棄命就財，主富，
不然，極貧下。
壬戌日丙午時，寅月，三合財局，棄命相從，富。秋，身
有托，貴。冬亦吉。
丙午時生壬日強，時中祿馬不尋常；
運行吉地無衝破，早晚升遷到省堂。
壬日時逢丙午，亦名祿馬同鄉，就中既濟見文章，志氣寬
洪海量。
不過刑衝破害，自然財祿盈箱。運行財旺及官鄉，定是朝
中宰相。
六壬日生時丁未，夫化妻從格局奇；
若是局中通水木，發財發福兩相宜。
壬日丁未時，夫從妻化，壬合丁，未上同木局，貴。若月
通木局，有倚托者發財，不通，但有資助，因妻致富。
壬子日丁未時，月通木氣，貴；通金氣，富，通火土氣，
富貴；兩全不通，行火土運，亦吉。
壬寅日丁未時，丁壬化木，亥卯未，寅月，貴。
壬辰日丁未時，辰月生，壬騎龍背局，貴顯。寅月，妻重
子榮。三合水局，身旺無倚，多貧克妻。
壬午日丁未時，春平，夏富，秋貴，冬吉。巳午年月，位
至王候。未月，東運，貴。子月，正印、三奇俱藏，貴當極品。
壬申日丁未時，大富。巳午年月，或透戊己，富貴雙全。
壬戌日丁未時，日德，封妻蔭子，中年又損妻子。亥子申
酉月，貴。巳午，不貴即富。辰月夭，月德貴。
壬日時逢丁未臨，木化成林忌見金；
年月若還無破害，必教富貴福彌深。
壬日時臨丁來，就中暗合妻財，好來丑戌鑰匙開，收積錢
財廣大。年月克沖不犯，天然衣祿安排，鴛幃子息早年乖，中
末依然享泰。
六壬日生時戊申，長生之地鬼傷身；
身強制伏為高命，反此定知貧薄人。
壬日戊申時，水土混濁。壬以戊為鬼，庚為印，申上庚金
健旺，壬水長生，戊土偏官，身鬼俱強，為人勇暴，若通旺月，
行身旺運，有甲木製伏者貴；不通，聰明不貴，再行鬼旺運，
難以顯達。
壬子日戊申時，羊刃帶煞，貴人提攜。巳午年月，近侍有
權。
壬寅日戊申時，時日相衝，身孤為僧道，吉。如寅午戌或
純辰年月，亦貴。
壬辰日戊申時，戌月生，早登科甲，官至方面。寅卯丑申
子午等年月，極貴，武職一品。
壬午日戊申時，偏官偏印。亥卯未寅月，威權。子丑月，
木火運，翰林清貴。戌月，行東南運，高品。
壬申日戊申時，壬水長生，居申，煞旺身強，更生亥卯未
月，偏官有制，吉。
壬戌日戊申時，破滯多蹇。純酉，巨富。若不通身旺月，
行煞旺鄉，不吉。有甲制亦可。戊己土重，主瞎疾平常。
申時壬戌合天元，運去財官福自然；
鬼旺身衰無救助，平生勞碌不周全。
壬日戊申時顯，支幹煞旺雙全，喜逢辰子兩相連，正合衣
錦局面。被害刑衝剋戰，就中文福艱難，運行吉地紫泥宣，富
貴妻多子健。
六壬日生時己酉，明官暗印有扶持；
月通身旺人清貴，猶恐戀花貪酒色。
壬日己酉時，敗處逢生。壬水酉上沐浴，辛為生氣印綬，
酉上辛金旺，用己為官，酉上有明己，若通月氣有倚托，行財
官運，貴，反是，平常。但犯桃花坐命，風流人物，戀花貪酒。
壬子日己酉時，春平，夏吉，秋常，冬旺。如卯月生，好
花酒。
壬寅日己酉時，大富貴，喜通水氣，行官運，貴。但好花
酒，風流人物。
壬辰日己酉時，高，月同日，壬騎龍背，大貴。巳月，行
東北運，貴。
壬午日己酉時，祿馬同鄉，先難後易。丑寅月，行金水運，
武職二品。
壬申日己酉時，官印臨門，局中無衝破，祿馬雙全，不貴
即富。戌月生，東南方運，腰金衣紫。
壬戌日己酉時，亥寅子月，行財官運，貴顯非常。純亥，
文貴。
天干壬日酉時真，改禍為祥遇貴人；
若不為官封品級，晚年享福旺家門。
壬日時逢己酉，正官印綬無偏，榮枯貴賤是因緣，人自生
成便見。乙癸卯衝破克，駁雜財官減半，遭富貴不雙全，差了
生時難辯。
六壬日生時庚戌，身臨財庫卻為鬼；
明庚暗戌相刑克，財祿生平聚散多。
壬日庚戌時，梟臨財庫，壬以丙丁為財，庫於戌，庚為倒
食，戊偏官，若通火木月氣，有倚托者，貴；不通，財帛聚散。
壬子日庚戌時，名利進退，庚辛年月，貴。辰丑，刑沖；
酉月，破害，財庫得用；巳午，財官旺，俱吉。
壬寅日庚戌時，刑妻克子。若春生，平，夏、冬，吉。辰
丑未月，貴。
壬辰日庚戌時，夏月，不富則貴，春平，秋穩，冬辛勤勞
苦，或為僧道，有財破刑。
壬午日庚戌時，祿馬同鄉，壬自坐祿，有庚辛制甲乙為貴。
辰戌丑未年月，吉。申月學堂，文貴大顯。亥子水旺，透壬主
凶。午戌透戊，煞旺亦凶。
壬申日庚戌時，通火木月氣，富貴；不通，行通運，亦好。
丑戌年月，大貴。
壬戌日庚戌時，不利妻，主被妻妾害，反覆成敗。純戌，
貴。寅丑，武職。申月，長生學堂，修文多貴。亥月，建祿，
干透財官；卯月，傷官，干透財星，俱貴。未月，雜氣財官，
丑戌相刑。吉。
壬庚相逢戌時生，庫有財官鎖閉門；
究竟無頭多反覆，功名到底似浮雲。
壬日時逢庚戌，支幹倒食難容。財官印綬庫內封，無鑰不
能取用。丑酉辰逢作福，更逢丁己成名，但怕克害過刑沖，駁
雜如常之命。
六壬日逢辛亥時，印祿相隨最是奇；
財官不見無衝破，得路青雲報爾知。
壬日辛亥時，日祿居時，無克破，有倚托，柱中不見財官，
富貴顯達；行東運，大貴；若通氣，減福；南方運，不貴巨富。
壬子日辛亥時，主父母不得善終，後發不富。亥卯年月，
文章進身，大貴。
壬寅日辛亥時，艱難中發。未月，雜氣財官，敦厚，中年
貴，五十後終。亥月，東南運，方面。
壬辰日辛亥時，秀貴、惡死，午月，幹頭無己土，青雲得
路，若有甲合，為去官留煞，三四品貴。酉月亦貴。
壬午日辛亥時，平。丑月，風憲。寅月，祿馬同鄉，行金
水運，方面。戌月，東北運，四五品。丑午，僧道官命。
壬申日辛亥時，貴。辰戌丑未，雜氣財官，吉。年月干無
己土，入日祿格，酉月申卯年，行東北運，顯貴。
壬戌日辛亥時，少年富貴。亥申巳戌年月，一二品貴。純
戌，水火運，金紫。
壬辛會遇亥時推，白玉休嫌出見遲；
長生祿馬無刑破，拋卻麻衣掛紫衣。
壬日時臨祿馬，又為印綬同鄉，水從金木自然強，此命極
高為上。
癸乙暗合咸福，無衝破顯文章，積玉堆金滿屋堂，蔭子封
妻之象。
六癸日生時壬子，青雲得路最為奇；
若無己土衝剋破，自有功名顯達時。
癸日壬子時，日祿歸時，癸水子上建祿，若年月干支無戊
己午未字刑衝破害，三元有倚托，通月氣者，文章秀麗，官職
顯達；若通木氣月，亦貴。如柱透己，有甲合，亦貴。否則，
反覆。
癸丑日壬子時，午寅、乙丑，己丑年月，文職四五品，通
身旺木氣月，無戊己午巳字，顯貴。未，風憲。巳午，進士。
忌壬寅、乙未、庚戌月，俱刑。乙丑月，下賤。
癸卯日壬子時，時日相刑，傷妻克子，近貴；無己土，威
權。若亥巳俱全，進士烏府。年月純寅，傷官生財，非大貴即
大富。忌甲辰月凶刑孤，丙申月兇惡死，己丑月刑。
癸巳日壬子時，春夏發財福，辰戌丑未，不貴終富。忌戊
寅月遭刑，戊申月受刑，己酉月乞丐。
癸未日壬子時，申酉月，貴。戌亥，大富貴。寅卯，孤。
辰巳，凶。忌壬申月，身不全，凶；庚辰月，凶刑；乙丑月，
失土凶死。
癸酉日壬子時，行藏進退，少子難為妻家。忌丙寅月，不
全屍死；乙巳月，大破凶死；丁酉月，自縊死。
癸亥日壬子時，貴。亥月生，飛天祿馬，登科甲第，大貴。
又癸祿居子，壬祿居亥，日時互換，三四品貴。忌戊寅月，死
不全屍；戊申月孤貧；己酉月孤苦。
日祿歸時局中得，食神喜遇怕刑沖；
傷官莫道傷財運，官不加兮財不豐。
癸日時臨壬子，名為歸祿格同，家門白屋也崢嶸，玄武當
權祿重。水清寶瓶益盛，文章博覽多通，榮遷來歷紫薇封，甲
午寅亥破動。
六癸日生時癸丑，支中暗鬼有刑傷；
月通身旺防妻損，丑巳遙合貴異常。
癸日癸丑時，支得隱鬼。癸以己為偏官，丑中有暗己得位，
癸以丁為妻，丑中丁火無氣，若通身旺比肩之月，防損妻財。
柱丑寅多，以寅刑巳，丑合巳，刑出巳中，丙戊為財官，須干
頭無戊己字，大貴。忌巳未卯破格。
癸丑日癸丑時，丑遙巳中丙戊為財官，若生丑寅申子酉三
合年月，主妻賢於孝，榮貴特達；火土運凶；金水運吉。
癸卯日癸丑時，日貴格，身孤克，主貴。丑寅辰年月，干
支無戊己巳午卯字，極品。
癸巳日癸丑時，福德秀氣格，學問聰明，英才特達，貴。
若純丑巳年月，大貴。
癸未日癸丑時，子丑寅年月，貴，中年富。卯月，行金水
運，極品。辰戌，四庫全，大貴。
癸酉日癸丑時，福德秀氣格，學問淵源，行藏進退，難為
妻家。
癸亥日癸丑時，拱祿格，怕衝破、填實，柱無子巳午未字，
大貴。寅午戌月，南方運，六七品。
陰水重重時庫收，少年難發莫強求；
ɡ來受過中年後，安坐高堂任白頭。
癸日時逢癸丑，水流金局盈沖，庫逢戌未祿財豐，不過空
乏難動。無匙少年不顯，有匙祿馬和同，運來何用苦勞心，發
達門庭大慶。
六癸日生時甲寅，刃復官祿減精神；
柱中無有庚申字，刑合財官是貴人。
癸日甲寅時，刑合財官，癸以丙為財，戊為官，寅刑出巳
中丙戊為財官，若柱無官煞及刑衝破害損格，貴；有庚申戊己
字，無制伏，不貴。
癸丑日甲寅時，本貴，丑中有辛金，減其分數。純水年月，
官至一品。秋生印綬，亦貴。辰月，行東運，貧下。純申破寅，
凶。
癸卯日甲寅時，亥卯未月，至貴。寅卯年月，刑合格，侯
伯。寅亥，四品。寅月，西運，金紫。丑戌辰巳，亦貴。
癸巳日甲寅時，平，通身旺月，大貴。忌戊己庚申字，歲
運同。
癸未日甲寅時，主秀實，中年貴顯。若生己未己巳年月，
武貴。
癸酉日甲寅時，金神格。寅午戌月，結火局，貴顯特達，
官至二三品。忌丑年，不貴。巳未亥子年月，富壽。辰丑，干
透甲丁者，凶。
癸亥日甲寅時，子丑未申月，進士，運行金水，風憲。卯
戌年月，地支六合，貴。
甲寅癸日戊丙開，少年未遇且沉埋；
若還四柱無衝破，平步登雲到省台。
癸日寅時克應，支幹相合光榮，若無壬己戊庚申，必然財
祿豐潤。
運至皇州顯達，文章虎榜標名，但逢一字稍空沖，克子傷
食剝俸。
六癸日生乙卯時，長生之地遇食神；
眾無午酉兼辛巳，福壽雙全祿位人。
癸日乙卯時，食神干旺。癸以乙為學堂食神，卯上癸水長
生，乙坐祿，柱中無己破辛奪，午酉刑沖，通月氣，有倚托，
主聰明有壽，居官食祿；若有己土，不貴。春月生，北運，顯
達。
癸丑日乙卯時，辰丑月，高貴。一云：少賤中年貴。
癸卯日乙卯時，艱難。生寅卯月，傷官格，難言富貴。未
戌年月，技藝近貴。辰丑，吉。己丑、丙子，凶。
癸巳日乙卯時，財官雙美，春傷官，夏財旺，秋印穩，冬
平常。如丑午子亥年月，官至三四品。乙亥、乙酉，殘疾。
癸未日乙卯時，寅亥卯未月，傷官傷盡，剛斷平常。辰戌
申子月，貴。
癸酉日乙卯時，申子辰月，貴。寅午戌，中。亥卯未，平。
巳酉丑，富。
癸亥日乙卯時，辰己月，風憲。
乙癸相逢旺食支，天工造物本無私；
運行自有高人薦，手攀丹桂上雲逵。
癸日時逢乙卯，貴人食祿之鄉，玉堂乙卯位侯王，便是金
門將相。
君子文章播發，常人財祿盈箱，甲寅辛酉頗安常，富貴榮
華大享。
六癸日生時丙辰，偏官無氣未為貧；
若無木氣通其局，定是清高福祿人。
癸日丙辰時，身坐官庫，癸用戊己為官，辰上土墓為官庫，
見丙為財，辰為水局，丙火無氣，癸水合局，柱無甲破官損庫，
主貴。
癸丑日丙辰時，平。辰戌丑未月，財官有氣，貴。
癸卯日丙辰時，孤獨難為椿萱，有財帛，貴，人欽敬。卯
亥年月，日貴格。午戌，九品至五品。寅月，行南運，風憲。
癸巳日丙辰時，子月生，南方，山明水秀，地方，高貴。
子未年月，富厚。戌卯，近侍。未戌申，儒官。
癸未日丙辰時，高。寅卯未月，平常。辰戌丑月，吉，巳
月，財官俱旺，貴。
癸酉日丙辰時，孤，貴。巳酉丑月，貴。寅卯，不吉。子
午，富。戌月，大貴。
癸亥日丙辰時，柱無甲木破損官庫，貴，運南。
癸日丙辰官庫閉，財星雖透卻無氣；
官要匙開財要興，柱逢卯戊方為貴。
癸日丙辰時遇，庫中鎖閉財官，要逢卯戊鑰匙開，守祖六
親阻礙。暗有食神相助，空乏虛度資財，先貧後富命中排，改
祖重興漸快。
六癸日生時丁巳，貴地逢財遇暗官；
有托就看財祿盛，無依必定福偏殘。
癸日丁巳時，癸合財官，癸用丙為財，戊為官，庚為印，
巳為天乙貴人。巳上庚金長生，丙戊建祿，癸水受胎，若有倚
托，通水氣月，貴，不通水氣。平常。時逢三奇，大抵發於晚
年。
癸丑日丁巳時，先貧後富，行火水運，發達。
癸卯日丁巳時，若子月，身旺財旺，貴顯。
癸巳日丁巳時，財官雙美。子月，貴。火月，富。天干透
土，地支午未，主大權貴。純丑，極品。
癸未日丁巳時，寅午戌月，身財旺顯，秋冬祿旺，傷殘疾。
癸酉日丁巳時，先貧後富。巳酉月，官印俱旺。亥卯未，
食傷生財，貴顯。午戌，財旺，亦吉。
癸亥日丁巳時，刑害。春夏月生，好。秋，印綬，吉。冬，
平常。庚寅年月，武貴。
巳時祿馬同爭先，造化無私產大賢；
刑沖減半無空克，運至聲名揚九天。
癸日時臨丁巳，貴人祿馬同鄉，三重蛇馬正朝綱，玉殿金
階來往。壬亥申寅減半，只愁運落空亡，果無衝剋無刑傷，舞
拜鳳凰池上。
六癸日生時戊午，化火臨時帝旺鄉；
運喜東南木火地，為官清正祿榮昌。
癸日戊午時，化氣成火局，癸合戊化火，午上帝旺，合局
而貴，身旺不化癸水，地方之氣引到南方，癸水無氣，貴而壽
促，東方運吉。
癸丑日戊午時，財厚，南運主貴壽促，東運吉。
癸卯日戊午時，申子辰亥月，身旺不化，平常。卯戌月，
貴。
癸已日戊午時，中年大富，若行東運，貴顯。申未月，亦
貴。
癸未日戊午時，寅午戌，化火合局，貴顯。
癸酉日戊午時，主傷妻家財，有始無終，子年子貴而無祿，
行南運，好。
癸亥日戊午時，貴，未月，東方運；金月有制，俱貴顯。
將星扶祿命高低，見愛於人是與非；
得志退毛雞化鳳，虎臥平坡被兔欺。
癸日時逢戊午，天元既濟之方，化為真火顯威光，災難消
除福長。
壬會甲寅減半，是非成敗難防，六親不睦暗刑傷，難得資
財富旺。
六癸日生時癸未，鬼旺身衰福不齊；
月氣不通無救助，平常衣祿有相虧。
癸日己未時，鬼旺身衰。癸以己為鬼，未上明暗二己得坐
專位，癸水無氣，渾濁不清，反覆成敗，若通月制又不通水氣
者，平常。
癸丑日己未時，高。年月俱丑，貧薄。辰戌丑未，土旺，
主目疾、貧賤。通金木水氣，貴。午月，東北運，六七品貴。
癸卯日己未時，子巳未年月，二品。巳寅字，刑六親。
癸巳日己未時，財官雙美，柱無戊土，有卯木合局，作時
上偏官，有制，貴。
癸未日己未時，高。春偏官有制，吉。夏，平常。秋、冬
身旺，申月行木運，顯貴。巳辰年，六卿。
癸酉日己未時，寅巳申酉丑戌年月，貴。
癸亥日己未時，貴。未月生，忠孝雙金，官至風憲。如煞
官混雜，恐終在外。亥年月，貴。
偏官暗鬼庫中埋，險難驚憂不聚財；
丑戌相逢鑰匙吉，旺中癸福定無災。
癸日時臨己未，庫中耗鬼身衰，不逢卯戌鑰匙開，鎖閉不
能通泰。
花落重榮結子，雙親雁侶難諧，縱然先貧後富來，棄舊迎
新無礙。
六癸日生時庚申，官星印旺在其支；
柱中無己丙寅巳，自有榮華富貴時。
癸日庚申時，作專印合祿。癸以戊為正官，庚為正印，申
上庚旺戊生，以申合巳中戊丙，癸日得財官，若有倚托，柱中
無財及破害刑沖官印，主貴；柱中有財，行財運，反覆進退，
少貴。
癸丑日庚申時，辰戌丑未年月，文章冠世，官至三品。子
月坐祿，亦吉。
癸卯日庚申時，卯月作合祿格，西北運，貴，金紫。申月，
東北運，風憲。庚辰、庚戌年月，正官格，貴。辰月，金水運，
七品貴。
癸巳日庚申時，貧，亦是合祿格。未月生，問學有成，西
北運，貴；行東北運，亦貴。
癸未日庚申時，柱有甲寅，乙卯，己與甲合，乙與庚合，
妻賢子孝，榮華在後。酉申年月，三四品。秋生，行木火運，
二三品。亥卯，文進貴。
癸酉日庚申時，卯酉戌寅年月，貴。申酉，火木運，大貴。
癸亥日庚申時，性平身孤。卯未月，飽學，貴命。申，亦
貴。子申，近侍有權。
癸日庚申仔細推，禹門深處見龍飛；
文章得助雄威力，柱合財官世所希。
癸日庚申時正，印綬齊合官星，亥寅申丙巳刑沖，離合立
之身不定。
無破黃甲顯姓，常人財祿安寧，果無刑害與災星，便是錦
雞化鳳。
六癸日生時辛酉，自身失地更何有；
支中明暗被辛傷，無助利名終不就。
癸日辛酉時，明暗梟神。癸見辛為倒食，酉上辛建旺，癸
失地，若無倚托救助者，遇貴生涯；有倚托則吉。
癸丑日辛酉時，秋月，印綬格，行官煞運，吉。冬，福祿
雙全。子寅年月，幹頭無戊己字，貴。
癸卯日辛酉時，日貴格，辰戌丑未月，貴。子卯年月，大
貴。巳午，亦貴。又雲不利妻子。
癸巳日辛酉時，孤。寅卯年，辰戌丑未月，貴。子午卯酉，
中貴。寅申巳亥，最貴。
癸未日辛酉時，春貧，夏先難後易，秋吉，冬貴。
癸酉日辛酉時，申酉月，印綬多，能守祖，破妻家。子巳
午月，干透庚辛，祿貴印綬俱全，貴不可言。寅戌，腰金。午
亥，大貴。丑月，煞重凶夭。
癸亥日辛酉時，戌月，行東南運，金紫；東北，風憲。子
月建祿，年遇財官，大貴。
天元是癸時申酉，用盡心機度日忙；
官印相生逢印合，胸中便富且如常。
癸日辛酉時遇，倒食偏印難禁，柱中無依且安貧，財官月
遇亦稱。
只怕癸水失地，不能驅駕奚勝，六親骨肉各西東，一生勞
苦之命。
六癸日生日壬戌，支內正官生財庫；
月兼有救貴多成，倚托若無終不富。
癸日壬戌時，水火既濟，癸用丙丁為財，戊土為官，戊與
癸合旺，為人智謀，通月氣有倚托者貴；不通，平常；通火土
月氣，富貴雙全；運氣通，亦吉。
癸丑日壬戌時，刑，亥月，土厚地方上貴。辰申年月，南
方運，狀元。五月，南運，都憲。若春秋生，南方運，八九品。
癸卯日壬戌時，日貴格，寅巳年月，干透戊丁財官而旺，
大貴有權。卯辰丑午子等年月，文貴。酉戌，金土運，五六品。
癸巳日壬戌時，財官雙美，春平，夏秋冬貴。辰丑未寅酉
年月，風憲。
癸未日壬戌時，刑。巳月生，三四品。子庚年月，近侍貴。
癸酉日壬戌時，亥子月，才智高貴，妻賢子孝。春平常。
夏財官，秋印綬，俱吉。辰丑，刑沖戌庫，貴富兩全。戌月，
東南運，武貴。
癸亥日壬戌時，春生，傷官見官，夏財旺，秋、冬吉，名
利有成。戌辰月，行亥子運，貴。子月，行西南運，金紫。
天乙壬癸戌時排，庫內財官等鑰開；
不遇刑沖空鎖閉，少年難發更生災。
癸日時逢壬戌，就中倉庫盈餘，將星天德兩相扶，辰戌鑰
匙開助。
土旺長流水局，六親恩處成疏，不遇空亡有增余，中末榮
華享福。
六癸日生時癸亥，祿馬飛天臨旺神；
不見官星兼惹絆，必為貴格異常人。
癸日癸亥時，祿馬飛天格，癸水亥健旺，癸用戊為官，丙
為財，亥中丙戊俱絕，癸無財官，卻亥去衝出巳中丙戊，飛來
就癸為財官，柱無戊己惹絆及官星破祿，若見庚辛，清白而秀，
為人智慧，貴為方面。
癸丑日癸亥時，作拱祿格。巳酉丑生，福德秀氣。午月平
常。卯酉月，行南運，金紫風憲，但難為壽。
癸卯日癸亥時，平，日貴格。寅卯月，傷官論，行金水運，
風憲。辰戌丑未月，官旺。純卯，三品貴。辰戌與卯刑，主孤
貧。
癸巳日癸亥時，丑月，雜氣印綬。貴。亥子年月，行南運，
貴。又祿馬同鄉格，巳申年月，大貴。
癸未日癸亥時，身下坐財官。辰戌丑未月，行東北運，貴。
秋月，東運，七八品貴；干透正印、正官，金紫。
癸酉日癸亥時，辰戌丑未月，生涯遂意。酉月，行東北運，
八九品貴。申月，東方運，五品。
癸亥日癸亥時，性聰飄逸，中年大富。冬月生，飛天祿馬，
無戊巳子字填實惹絆，貴顯；不然，孤克為僧道，亦主清高。
年月辰亥，干透辛壬，無填實巳字，有智量，大貴。卯月，金
紫。巳丑亦貴。
陰水重重透海波，少年未遇且蹉跎；
困龍得志方能化，不遇時來虎臥坡。
癸日時逢癸亥，敗財帶祿亨通。喜宜秋夏忌春冬，戊丙庚
木富盛。
巳亥甲丙反覆，六親大不和同。一身不定好翻騰，先敗後
成之命。
以上諸命，原本十之六，增十之四，間有一命而兩載者，
傳聞之誤，豈曰無之，要在知命者以意消息之可也。
