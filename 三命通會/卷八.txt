
六甲日生甲子時，敗中印綬官生至；
月通木氣不尋常，反此而言虛名利。
甲日甲子時，雖甲敗在子，暗有癸水生氣印綬，兼有官生
其印，若己土破印，通月氣，貴。否則，秀而不實。
甲子日甲子時，子遙巳格，年月無庚辛申酉，丑絆午沖，
離祖自立，貴。若年月俱寅，逢申酉運，大富後退財。子亥卯
未年月，行西運，貴。甲辰月亦貴。酉月，只以正官格論，大
貴。巳午戌月，平常。午月，甲死子沖，尤不吉。乙卯、乙巳
月，主法死。
以上具以日時為主，而以人命年月附之，其官御不同者，
此前代命也。下同。
甲寅日甲子時，拱丑中辛，貴。年月無庚辛申酉丑未，大
貴。再甲寅月，孤克，惟憎道可。亥子年月，四品貴。午月，
行東北方運，亦貴。如酉丑巳等月，明有官煞，柱但有印，俱
貴。卯未，身太旺，未免刑傷。乙巳月，受刑。丁亥月，旺中
惡死。
甲辰日甲子時，若水位年月，水泛木浮，主移根換葉；申
月，煞星會印，俱貴。子月，行水木運，亦貴。酉月正官，大
貴。寅午戌月，俱吉。乙卯月，刑折。癸巳月，水火中死。癸
亥月，凶死。
甲午日甲子時，時日並沖，憂傷妻子，月通木氣者顯貴。
純子午年月，或亥未酉月，俱貴。
甲申日甲子時，甲胎逢印印化煞，貴。鴛鴦重疊，子嗣難
為。若行東南方運，文武職居間。亥卯未辰丑申等月，俱貴。
乙卯月夭。丁巳月，死不全屍。
甲戌日甲子時，拱亥天門，會同帝闕，甲長生地也，不可
以隔角論。年月通申巳酉丑金氣，大貴。戊寅年月，主聾啞，
或狼虎傷害，見壬則吉。乙卯月，刑死，乙亥月，遭盜死。
以上六日年月喜忌，當通融活看。下同。
甲子相逢甲子連，擬作蟾宮折桂仙；
丑絆並沖官鬼破，功名蹭蹬不周全。
甲子時逢甲子，就中印綬符同。庚申辛酉若相逢，丑未再
兼年月。拱貴暗藏極顯，巳午衝破平中。果無刑克與空沖，定
主超群出眾。
六甲日生時乙丑，劫財羊刃不宜有；
柱中逢火帶辛金，制伏和平貴亦久。
甲日乙丑時，辛金為官，己土為財，丑中暗己，被明乙劫
奪，乙丑金神，若年日時合成火局，得制伏，主德性純和而貴
；無火兇狠；如合水局兇惡損家。
甲子日乙丑時，連珠得合妻賢子貴。春月身旺，財帛破散。
夏月甲衰，金神有制，貴。秋生，近侍之貴。丑月最吉，亥、
子多凶。
甲寅日乙丑時，春貧，秋貴，冬富，夏火制金神，吉。
甲辰日乙丑時，主富厚有財，通火氣年月，貴。
甲午日乙丑時，金神入火局，身弱貧夭。寅戌會火，是一
木疊逢火位，不吉。若單寅單戌，或申酉亥月，四五品貴。
甲申日乙丑時，帶疾平常。子月生，南方運，貴。秋生化
煞，天干透印綬，尤貴。
甲戌日乙丑時，田連阡陌，貫朽粟陳，但未免先刑。寅年
月，父子俱顯。子月，西方運，金紫。
劫財羊刃忌時垣，宮內財官鎖閉門；
辰未相逢為大吉，如無隨意度晨昏。
甲日時逢乙丑，庫中金玉收藏。貴人天乙劫財傷，皎月雲
遮光盪。
火局南方運貴，金神制伏相當。木枯水盛且平常，背祖離
鄉晚旺。
六甲日生時丙寅，時居日祿坐食神；
旺壬不見無刑破，福壽康寧富貴人。
甲日丙寅時，甲木寅上健旺，丙為食神，壽星得地，柱無
壬奪癸克，通火木月氣者貴，忌見官星及申沖祿。
甲子日丙寅時，日祿居時，青雲得路，年月無庚辛金，貴
；通木火氣極貴。午月行東北方運，五六品貴。申月，歸祿逢
煞，主大權貴；水局平常。若年月與日時同，大貴。
甲寅日丙寅時，年月無巳酉辛丑字，是歸祿格，位至一二
品。純木火帶土，富貴雙全，六卿之職。丙子及亥未，卯月，
四五品貴；行西南方運，最吉。亦有酉、丑月貴者，看干透及
年何如。
甲辰日丙寅時，龍虎拱門，又龍吟虎嘯，主貴，或一生近
貴，財源或得或失，名利既濟未濟。未、寅年月，官至六卿；
戌月風憲；酉月三品；子、亥、丑月四五品，行西方運，大貴
；卯、巳年月平常。
甲午日丙寅時，身居絕地，主平。若通水月，木得滋養，
吉；火月壽夭，天干比助無妨。
甲申日丙寅時，時日並沖，憂傷妻子。若年月日同，大貴
；巳、亥二三品；辰、子年月，會水以煞化印，吉；未月財庫，
亦吉。
甲戌日丙寅時，年月有土則富；有金反覆。如有金，鬚生
亥子印月方貴，余月則否。
甲丙相邀入虎鄉，福星坐祿顯文章；
運逢四柱無傷害，早晚陛遷至憲堂。
甲日寅時遇丙，學文福祿班齊。若逢辰戌，兩三妻，祿主
朝元富貴。
丁午庚申減福，無官惹絆為奇。生來貴顯有人提，此命先
難後易。
六甲日生時丁卯，傷官羊刃真當惱；
縱然月氣有扶持，未免為人性不好。
甲日丁卯時，傷官羊刃，甲用辛為官，丁字傷之，用巳為
財，卯中乙木劫之，主為人兇狠。若柱透辛，傷官見官，刑害
百端，運氣兇險，不得善終；柱有七煞合刃，行財官印綬，大
貴。
甲子日丁卯時，剋剝慳吝，作事進退，不免刑傷妻子，或
死他鄉。生辰戌丑未月，貴。卯月凶，柱有官煞制亦吉。
甲寅日丁卯時，年月木火相停，通明之象，貴。月令坐丑、
未貴。乙亥月，文章冠世，官至三品，干支金水全，官印雙顯
貴。
甲辰日丁卯時，財帛滿目，生計盈餘，妻賢子孝，高命論
之。春生太旺無制，貧賤殘疾。丑、酉月貴。
甲午日丁卯時，身坐絕地，凶刑。若生秋冬，壽夭。春夏
富貴。甲午月，大貴，運宜東北方。
甲申日丁卯時，主武職，風憲權貴。酉月，火木運，中貴。
寅、午年月大貴。
甲戌日丁卯時，逢亥月，有才學，貴顯。羊刃最壞，造化
須有制合方吉；身弱無凶，若年月純煞，甲木秋生，主夭折。
甲旬六日逢丁卯，重重疊疊怕沖刑；
運行背祿無官貴，到老窮經不許名。
甲日時臨丁卯，傷官羊刃相隨。甲逢丁火化為灰，父母兄
弟難倚。
祖業田財聚散，妻兒總有刑虧。運行官煞始為奇，性格或
嗔或喜。
六甲日生時戊辰，天財坐庫會滋身；
富商巨賈田園盛，月帶辛金名利成。
甲日戊辰時，天財坐庫，時上偏財，遇龍守庫，主為商賈
發財，田園廣盛。八月帶祿，財官俱有，富貴雙全。忌比肩、
羊刃奪財。
甲子日戊辰時，主移根換葉，改姓易宗，妻賢子孝，作高
命論。未月，行北方運，貴。酉月，北方運，大貴。
甲寅日戊辰時，龍吟虎嘯格，貴。純辰，中貴。純寅康壽。
亥卯未三合，財旺身強，大貴。酉丑申年月亦吉。
甲辰日戊辰時，刑沖發財，妻重子晚，雙親有克。酉月三
四品貴。丑月亦貴。地支純辰，大貴。
甲午日戊辰時，財多成敗，早歲灰心。亥子丑卯午未年月
大貴。酉月亦貴。
甲申日戊辰時，主孤，僧道清高。丑月富貴。寅月尤貴。
甲戌日戊辰時，大富，年月扶合亦貴。寅亥年月，三四品
貴。但時日並衝剋，早年身孤，中年發福。
時上偏財不用多，干枝內外細搜羅；
運通財旺官生至，運拙身衰恐受磨。
甲日戊辰時遇，柱中要戌相扶。財官運氣展良圖，喜遇錢
龍守庫。
辛庚透干貴顯，壬癸滋助不枯。只怕比劫弟兄多，歲運逢
之有禍。
六甲日生時己巳，病中財物實難任；
月通火氣方為貴，若是身衰亦不禁。
甲日己巳時，食旺身衰，甲木巳上病，雖有暗戊為財，丙
為食，不通月氣，難任其福。甲己為平頭煞，生逢春月，身旺
財衰，主骨肉參商，平生作事，弄巧成拙。己巳金神有火制伏，
巳酉丑合局，行南方運，名重祿高。柱不見火，殘害化氣，主
兇惡暴亡。
甲子日己巳時，先貧後富，祖業輕微，妻勤子拗。生寅未
巳丑年月，雖貴防疾。申子辰戌，大貴。
甲寅日己巳時，時日相刑，憂傷妻子。生火年月，有明斷
之才，掌兵權之職。戊子年月，承襲祖蔭，主富。
甲辰日己巳時，丰姿敦厚，一生平安，財帛有成。巳酉丑
年月，行火金運，貴。
甲午月己巳時，金神入火鄉，大貴。酉月，行火木運，武
職有權。
甲申日己巳時，敦厚聰明，善於決斷，身孤清貴，不免破
刑。
甲戌日己巳時，財神貴格，名利兩全。子戌年月，五品以
上貴。
甲己中央作土神，時逢辰已脫埃塵；
局中歲運趨炎火，顯遠功名富貴人。
甲日時逢己巳，火臨土厚無光。旱苗得雨葉枝強，火局金
神旺相。
進士有名無實，常人改祖番庄。為人性格不尋常，運至晚
年氣象。
六甲日生時庚午，死處又遭鬼當頭；
丁丙不逢生再弱，忙忙貧苦度春秋。
甲日庚午時，死地逢鬼，甲木死於午，午頭見庚為鬼，不
通月氣，無救助者，帶疾壽促。月逢丙寅，身旺庚絕則吉，亦
主有始無終。若通木氣，主方面，通水氣，行東方運，止郎官。
甲子日庚午時，時日相衝，憂傷妻子，平常。若子午年月
及寅戌月生，行西北方運，金紫風憲。
甲寅日庚午時，春月有壽。夏月傷官傷盡，財源進退。申
有權，酉反覆。冬月傷妻子。子未年月煞助印生，四品。
甲辰日庚午時，田園樂賞。寅月，行金運，風憲。
甲午日庚午時，破祖業發財，祿因財不得善終。寅午戌年
月，貴。
甲申日庚午時，子辰年月會印。亥卯年月身旺，俱貴。寅
戌會傷制煞，甲得寄託，亦貴，運喜金水。
甲戌日庚午時，生辰戌月，敦厚，不貴則富。丑月行火土
運，金紫風憲，寅月清貴。
午時庚申是偏官，制伏相宜不等閒；
身弱煞強無食見，平生謀望主艱難。
甲日時逢庚午，柱中喜見寅申。身強煞淺轉精神，父母雁
行不順。
妻子早年刑害，晚年出眾超群。平生反覆好翻騰，先破後
成之命。
六甲日生辛未時，官星坐貴最為奇；
月逢金氣須榮貴，財祿相停敢斷之。
甲日辛未時，時貴逢官，甲見辛為官，未有天乙貴；己為
財，未中己土得氣，若通木氣月，有寄託者富；通土氣月者，
富貴雙全。
甲子日辛未時，辰戌丑未及己酉月，土金地方，文貴顯達。
甲寅日辛未時，寅申月貴。純酉丑年月，大貴。
甲辰日辛未時，辰戌丑未月富。巳酉丑子年月貴。
甲午日辛未時，春吉，夏凶，秋身弱難任官祿，冬貴。
甲申日辛未時，春吉，夏辛苦，秋顯達，冬根基別立貴。
子丑月大貴。
甲戌日辛未時，先刑後貴。寅卯酉丑年月貴，子申年月，
位至貴顯。
甲逢辛未是財官，平步青雲路不難；
不比退毛雞化鳳，得時飛上彩雲路。
甲日時逢辛未，財官守庫相扶。貴人財祿是良圖，初苦未
終榮富。君子遷官進職，常人豐厚充腴。刑衝破害柱中無，定
得青雲之路。
六甲生時遇壬申，明傷暗鬼坐其身；
柱無丙戊秋冬旺，坎□飄流無定人。
甲日壬申時，甲木絕在申，申土壬水長生，庚金建祿，明
裊暗鬼，甲旺化鬼為官，猶不免凶暴。若生秋庚旺，生冬壬旺，
柱無丙戊制伏，漂流之象。若巳午月，大吉。強橫透庚，作煞
論，運行北方，貴。
甲子日壬申時，申子辰亥月，水泛木漂，移根換葉，玉堂
金馬之貴。水土運，凶。
甲寅日壬申時，旺中有失。辰戌丑未月勾陳得位；寅、午、
戌月，偏官有制；秋月，行東南運，俱貴。
甲辰日壬申時，寅辰年月，文章顯貴。透丙戊尤美。
甲午日壬申時，申子辰月，改姓更宗，敦厚之命。午月貴。
甲申日壬申時，寅月，身煞兩停；卯月，以刃合煞，俱貴。
子辰年月，以煞化印；巳午火月，七煞有制，俱吉。最怕煞旺
身弱，大凶。
甲戌日壬申時，辰戌丑未月，衣錦有成；亥月學堂；寅月
建祿；俱貴。午酉月壽促，不然貧賤。
甲日時逢喜遇申，偏官偏印怕刑沖；
欲求名利終難定，有救須教運氣通。
甲日時逢壬申，倒食暗鬼相侵。生逢身旺主昌榮，身弱性
情不定。
雁侶六親少力，謀為自立自成。運行吉地顯聲名，運弱平
常之命。
六甲日生時癸酉，暗官明印未希奇；
柱中有火無刑破，元命胎生貴可知。
甲日癸酉時，胎生元命，甲木酉上受胎，為甲生氣，明癸
為印，暗辛為官，有巳土破印，不貴。酉為金神，若柱有寅戌，
通火氣者，德性純厚而貴。無火見水，凶暴殘疾。
甲子日癸酉時，春生木旺；酉月官純，貴。若混之以煞，
或煞多，柱中全無火氣，凶。
甲寅日癸酉時，春生壽，夏反覆。秋性不定，多凶。冬平
常。丑未月貴。
甲辰日癸酉時，子戌年月，有財有官，貴。
甲午日癸酉時，主孤。生寅午戌月，行東北方郎官。
甲申日癸酉時，平常。通火氣月，行南運，富貴。申酉年
月，多夭。有水化金毒，只作官印論，不作金神亦吉，但主退
早。
甲戌日癸酉時，子戌年月，文章顯貴。子午月，不貴即富。
甲日交通癸酉時，金神火局兩相宜；
運行南地無刑破，富貴榮華事事奇。
甲日時逢癸酉，為人富貴雙全。三奇發福屢升遷，上下相
和貴顯。君子寒門將相，常人置立田園。無傷無破是英賢，此
命定居台憲。
六甲日生時甲戌，木遭火局氣不舒；
為了好善福平常，父母並傷誠可??。
甲日甲戌時，甲用丙為食，辛為官，戌上食神入火局，辛
有餘氣，身被火焚，為人好善，平常衣祿。甲以戊為父，癸為
母，戌上旺甲傷戊，內有暗戊傷癸，戊癸受克，難為二親。
甲子日甲戌時，春壽，夏暴，秋貴，冬，移根換葉，柱見
純亥夾角，雖貴終凶。辰戌丑未，雜氣財官，亦吉。
甲寅日甲戌時，比肩爭祿，木氣遭焚，四十後漸不如前。
甲丙申子年月，大貴。純戌風憲，午月，行水火運，七八品貴。
甲辰日甲戌時，財源穩厚，多凶。春月金火運，官至六品。
甲午日甲戌時，春生，貴人扶持。夏，背祿逐馬。冬，印
緩，吉。純寅年月，近侍貴。
甲申日甲戌時，夾酉官貴，但身孤，發亦不久。春生，木
土運，貴。
甲戌日甲戌時，背祿逐馬，平常。秋生，官煞有氣，貴。
辰戌丑未月，吉。卯月凶。若丙寅、甲午年月，三甲食二丙，
丙夏得時，居寅長生，甲就食見祿，主富貴。
時逢甲戌比肩逢，庫有天祿火氣沖；
雞鴨同鳴皆聚散，到頭心志不相同。
甲日時通甲戌，比肩帶祿相逢。天孤倉庫隱其中，酉丑辰
支取用。無鑰沖刑開破，立身多學少成。柱金木火旺火生，先
暗後明之命。
六甲日生時乙亥，羊刃反傷為禍害；
財官辛戊不相逢，只恐功名不亨泰。
甲日乙亥時，甲木亥上長生有旺，乙為刃，制克學堂，壬
為倒食，亥上建祿。甲以金為官，戊己為財，辛金沐浴，戊己
衰絕，不能作福。生巳酉丑月及見辛，柱有戊字，貴。余雖聰
明，功名不遂，藝術人也。
甲子日乙亥時，成趨乾格，貴。如生申月，煞旺合刃，權
貴。酉月正官，柱稍得土助，大貴。辰巳丑未戌月俱吉。年月
純卯，刃旺則凶。
甲寅日乙亥時，辰戌丑未月，富。申酉月，貴，冬，平常。
若寅亥月，高貴。
甲辰日乙亥時，酉月正官，最貴。辰戌丑未及寅亥年月，
俱吉。
甲午日乙亥時，卯月羊刃，刑骨肉，身弱不得善終。春生，
貴為宰輔。申子戌午年月，行水火運，官至六卿。
甲申日乙亥時，亥月，學問有成，貴為風憲。申酉月，先
貧後富。子月，行水火運，金紫。辰戌丑未，雜氣財官；寅月
建祿，俱吉。
甲戌日乙亥時，春冬生，富，土厚地方顯貴。夏，勞力不
聚財。秋平常。
甲日時逢乙亥強，有官有印不尋常；
時來自有高人薦，運至財鄉大顯揚。
甲日時逢乙亥，就中壬水相生。時臨帝座紫微宮，子嗣螟
蛉得用。父母雁行少力，花開結子。
六乙日生時丙子，傷官坐貴福不全；
柱中不見官刑破，方是平生貴祿緣。
乙日丙子時，六乙鼠貴。乙用庚為官，死於子；見丙為傷，
丙暗邀辛化煞為權，柱中不見庚辛，無丑絆午沖，方成格，貴。
若有上忌及不通月氣，無救助者，暴惡貧下，有疾壽促。
乙丑日丙子時，身弱平常，無午穿沖，賢德溫厚。申酉年
月，風憲。寅子，貴顯。忌丙寅、己未、甲戌、己丑等月，主
凶刑惡死。
乙卯日丙子時，高。辰戌丑未亥年月，不見官星，貴。
乙巳日丙子時，吉。若巳午年月，壽促，不然，身孤勞碌，
純土，財旺生官，行西運；子辰，行水火運，俱二三品貴。申
月正官，酉月偏官，卯月建祿，俱吉。忌甲寅月，刑夭。乙酉
月下賤。
乙未日丙子時，平。若子亥年月，大貴，歲運同。忌巳未
月，刑傷，丙申月，身不完死；己丑月，破祖惡死。
乙酉日丙子時，貴，身孤，反覆起倒，月通水氣，不見辛
午亦貴。忌戊寅月，大凶；丁巳月，破祖貧；己酉月，金刃死。
乙亥日丙子時，化青赤，主福。生庚辰年月，富貴。純亥，
成敗。丑月，行南運郎官。巳午西運，極貧。忌壬辰月，刑；
乙酉月，破祖高貴，中惡死。
六乙貴格丙子時，如無衝破始為奇；
不遇庚申巳酉丑，定乘軒冕拜丹墀。
乙日時臨丙子，傷官傷盡榮昌。亥卯未月不尋常，運至身
健旺相。辛庚不見發福，午沖丑絆平常。如逢刑克空一場。此
命或衰或旺。
（以下六乙日所忌月分與上同，時亦並論）
六乙日生時丁丑，食神相助遇財官；
月通金氣化為福，不是尋常下賤看。
乙日丁丑時，食會財官，丁為食，庚為官，己為財，丑中
有辛金合局，己土得位，如有倚托者，貴。通金氣月化者，富
厚尊重；不通月氣，平常。
乙丑日丁丑時，秋生有權；主帶疾；夏吉，冬平；春旺，
貴壽。
乙卯日丁丑時，亥月，身旺見辛偏官，柱有丁制，風憲武
職。
乙巳日丁丑時生，亥卯未寅月，貴。通金氣月有倚托者，
福重。
乙未日丁丑時，辰戌丑未月，富。春壽長，秋名利，夏貧
下，冬平常，申年月，武職三品。
乙酉日丁丑時，若通木氣有倚托者，顯貴。申丑年月亦好，
寅亥尤佳。
乙亥日丁丑時，亥月，性急有操持，妻賢子孝，官至六七
品。午月長生，年月透官印，大貴。
倉庫時開乙見丁，食神坐庫祿財親。
無匙不作朝中客，也是清閒有福人。
乙日時逢丁丑，壽星發達無疑，身居磨蝎莫嫌遲，庫內錢
財積聚。
年時月合發達，空刑妻子難為。雙親雁侶有盈虧，運至牢
藏金櫃。
六乙日生時戊寅，敗財背祿實傷身；
有心無力多成敗，止是平常衣祿人。
六乙日戊寅時，敗財背祿，乙用庚為官，寅中有丙，傷官
背祿：用戊己為財，寅中甲旺財敗，為人作事成敗平常。通土
氣者吉。
乙丑日戊寅時高，生子年戌月者，富貴。辰戌，行木火運，
威權。
乙卯日戊寅時，刑中發福。秋生貴。酉年遇辰戌丑未月，
富。卯月建祿，午月印生，透官印，俱吉。
乙巳日戊寅時，孤克平常。若年月申庚，正官；丑辛，七
煞，俱貴。辰月，北方運，吉。
乙未日戊寅時，春生有壽。秋貴顯。夏平常，冬反覆。辰
戌且未，俱吉。歲運同。
乙酉日戊寅時，春生富，夏平、秋貴、壽促，冬吉。
乙亥日戊寅時，春吉，夏勞力，秋冬貴。子丑年月，貴至
三品，有起有落，壽永。
乙日寅時仔細推，為人招是又招非；
運衰更遇空刑克，勞力勞心無定期。
乙日戊寅時遇，就是暗損傷財。傷官背祿柱中排，富貴妻
兒刑害。
運旺財官發福，運行比煞興災。六親骨肉少和諧，自立自
成自在。
六乙日生逢己卯，時居日祿財臨好；
旺通木氣貴無疑，酉土辛重亦可惱。
乙日己卯時，祿入廟堂，乙木逢卯建祿，為人秀麗，通木
火者貴。見庚辛為傷祿破命，患目疾。若生巳酉丑月，平常衣
祿。辰戌丑未，吉。申月亦吉。
乙丑日己卯時高，中年大福。春生，身太旺，孤。夏貧。
秋有疾。冬溫厚。柱不見辛金，吉。若辰戌丑未月，金紫貴。
乙卯日己卯時高，春生旺，為僧道，富足。夏平常，不見
辛金，吉。秋帶疾。冬溫厚。卯丑年月，顯達高壽。
乙巳日己卯時，春孤貧，夏平，秋帶疾，冬貴。午辰年月、
地支一路相連，尤吉。
乙未日己卯時，年月不見庚辛金，貴。秋生，看地厚薄，
如生壬戌年月，三四品貴。
乙酉日己卯時秀，初年破祖，中主發財，未年孤刑。
乙亥日己卯時，生寅巳月，不見庚辛，日祿歸時格，顯達
清貴。純卯年月，高僧羽士。戌，特達聰明，有財祿。
日祿居時格不同，食神則馬要相逢；
傷官印運皆為吉，官不逢兮祿自豐。
乙日時臨己卯，偏財時祿歸迎。辛金酉字不相刑，虎榜定
標名姓。
父母六親難靠，雁行各自飛騰，文章光耀有才能，無破無
沖貴命。
六乙日生時庚辰，水白金清化象真；
壬從辛酉通官貴，卻防目疾減精神。
乙日庚辰時，妻賢子貴。乙合庚化金，若通申巳酉丑月，
為人秀麗，主貴，卻防目疾。如不見化，以壬為印，庚為官，
辰土癸水合局，乙木有托，行東南運，貴顯平和。
乙丑日庚辰時，破祖克父，身弱忌疾，通月氣者，貴。子
申年月，天干透甲戊，合三奇，大貴。
乙卯日庚辰時，富貴。通火土年月，大貴。
乙巳日庚辰時，作事成敗，僧道富貴帶疾。常人刑克妻子。
申子辰卯巳年月，貴。
乙未日庚辰時，亥卯身，身旺；巳申，官旺，天干透煞印，
皆貴。丑酉純煞，柱有火制，亦吉。戌丑年月，四庫全，大貴。
乙酉日庚辰時，亥子年月，干透戊癸，貴。寅巳午月，官
煞有制，吉。純酉化金，主厚福。
乙亥日庚辰時，不貴則富。若年月癸戊一化，申卯兩旺，
巳丑酉會金，行木土運，位至金紫。
乙庚相會貴無疑，陰木陽金正合時；
運吉身強無衝破，升遷自有貴人提。
乙日庚辰時正，天官守庫乾元，青年虎榜姓名傳，稟性溫
良恭儉。士庶妻賢子貴。財人祿位升遷。南離戊癸火相連。富
貴之中當險。
六乙日生時辛巳，金木交爭主不仁；
有化月中身旺貴，不通無化恐傷人。
乙日辛巳時，暗金交爭，是非日有，若通身旺月，有倚托，
化鬼為官，行身旺運，貴。通木氣月，行金旺運，大貴。通金
氣月，行身旺運，亦貴。
乙丑日辛巳時，先雜後純，生寅午丙丁年月，偏官有制，
作高命看。巳申酉丑月，官煞重疊，多帶疾從煞，亦吉。惟身
強主兵權，有名譽。
乙卯日辛巳時，春生，身強煞淺，大貴。夏平常。秋，官
煞旺；冬，印綬旺，俱吉。秋不如冬。
乙巳日辛巳時，克妻，妻子俱晚。若巳酉丑月，木柔金重，
主帶疾。不然壽促。甲巳子巳年月，入偏官格，西運，風憲。
春月身旺，更吉。
乙未日辛巳時，午月干強，武職，有名譽。亥子印綬，吉。
乙酉日辛巳時，若未月生，身坐制伏則吉。秋偏官，貴。
酉月，行南方運，貧，不然殘疾。
乙亥日辛巳時，生巳午月，偏官有制。春干強，位居風憲。
秋煞重，主殘疾。
乙巳相傷逢金木，求名求利常反覆；
六親骨肉有如無，印綬運鄉能發福。
乙日時逢辛巳，柱中鬼旺身衰。六親難靠不和諧，謀望有
成有敗。
幾度遇凶則吉，信知苦盡甘來。運行身旺印綬懷，富貴時
人喝采。
六乙日生時壬午，印綬生身財食聚；
月通水木祿豐盈，不通月氣平常數。
乙日壬午時，印綬學堂，乙木長生在午，見壬為印，用丁
為食，己為財，午上丁己建旺，若通水月氣者，文章秀麗；不
通月氣，平常衣祿，通運亦好。
乙丑日壬午時，春夏多富貴。秋冬官印，或純煞透干，尤
吉。
乙卯日壬午時高，丑月，入雜氣財官；申酉月，身煞兩停，
俱主顯貴。純午酉年月，三四品；辰戌，平常。
乙巳日壬午時吉，春夏富貴。秋冬平常。
乙未日壬午時，寅卯身旺，亥子印旺，丑月財官印三奇，
俱主貴顯。申月正官，尤吉，若庚午、丁亥年月，食神同窠，
就食見祿，富貴。
乙酉日壬午時，春吉。秋夏平常。柱純乙酉，透庚合化，
或見印助，大貴。
乙亥日壬午時，春身旺，夏福厚，秋反覆，冬吉慶。
乙日生逢壬午時，月通水木貴人欽；
運行官旺無衝破，家業豐隆事稱心。
乙日時逢壬午，食神印綬同宮。無沖無破不相刑，信是聲
名響應。
詞館清秀高士，文章出眾超群，貴人喜見小人憎，中末崢
嶸之命。
六乙日生時癸未，入墓之中遇倒傷；
馬劣財微食見克，一生衣祿主平常。
乙日癸未時，乙以癸為倒食，未中丁火食神，己土偏財，
破癸癸倒未中丁火之食，平常衣祿。通土氣月則吉。
乙丑日癸未時，凶刑孤獨，年月通土氣，吉。
乙卯日癸未時，改祖離親，就妻為家。午未年月，貴。春
尤貴。
乙巳日癸未時，不貴則富，先難後易。純午、三品貴。辰
戌丑月，俱吉。
乙未日癸未時，春，身旺刑傷。秋，官煞旺，科名有分。
冬安穩。夏平常。
乙酉日癸未時，身坐煞，春，身旺，吉。夏，身弱煞衰，
貧。秋，煞旺，身能從化，貴。冬平。辰戌丑未月，透庚辛，
行金運，貴。一到刃運，退官罷職。
乙亥日癸未時，春木旺，刑傷妻子。申月官旺，貴。酉煞
旺，年月有火則吉。午未戌年月，一二品貴。冬生穩厚。
乙日相逢時癸未，算來離祖不成家；
有刑克害多成敗，運吉如添錦上花。
乙日相逢癸未，生逢木墓夭孤。雁行兄弟有如無，心性不
常喜怒。
自立自成事業，六親骨肉親疏，貴人得合兩相扶，此命先
貧後富。
六乙日生時甲申，官星得印位生成；
月中通氣無衝破，必定榮華仕路人。
乙日甲申時，官印生身，乙用庚為官，壬為印，申上庚旺
壬生，身有寄託，通金水月運者貴；不通，身弱官重，雖貴不
永。
乙丑日甲申時高，純子辰年月，行東南運，大貴。巳酉丑，
貴；中防凶。午未純，吉。亥卯亦吉。余月平平。
乙卯日甲申時，化貴。月通水氣無傷破者，貴，不然，富。
乙巳日甲申時，身強官旺。春，聰明顯達，官至四品。夏，
身心勞碌。秋冬眼疾。午年月，行財運，貴。
乙未日甲申時，生未酉亥月，聰俊特達，官至二三品。丙
丁寅午卯酉年月，傷食制煞，權貴。
乙酉日甲申時，官煞混雜，若柱丁火制煞留官則吉。亥卯
未酉年月，武職極品；不久；行東南方運，大貴。
乙亥日甲申時，時落空亡，主少子。秋生，官居六卿。亥
卯年未月，俱吉。
乙日相逢時遇甲，長生驛馬內相親；
貴人天乙來相助，釋卻褐衣入紫宸。
乙日申時逢貴，其間高人見喜。小人稱美有奇希，克破沖
刑減力。
身旺運逢吉地，信知兩旺財官。有鞍有馬有衣冠，定主門
庭改換。
六乙日生時乙酉，得逢金局火為奇；
用神遇木重重見，鬼絕壽傷反無依。
乙日乙酉時，身絕鬼旺，乙以辛為鬼，酉上辛旺乙絕。若
通巳酉丑月，化金局者貴。如用神坐木，身旺不化，又見於酉，
不夭必貧。
乙丑日乙酉時高，生巳酉丑月，合金局，更行西運，大貴。
寅午戌月，貧下。亥卯未月，吉。純子年月，行南運，一二品
貴。寅月火金，七品貴。申月水木，金紫貴。
乙卯日乙酉時，月通金局者貴。未寅年月，官至一二品。
乙巳日乙酉時，春吉。夏，傷官有制，好。秋，木弱金重，
夭，不然有疾。冬，福厚亦夭。
乙未日乙酉時，拱貴格，無刑破者貴，有申填實則非。亥
卯月，行西運，貴。
乙酉日乙酉時，旺處自刑，年月火土重，主災。若通月氣，
透出印食，行火木運，大貴。地支純酉，化成金象，但帶印綬，
貴不可言。最怕歲運遇官。
乙亥日乙酉時，春生，仁壽格，貴。寅月，行金火運，大
貴。
日干是乙時臨酉，假煞為權身旺奇；
身弱遇官徒費力，功名須待運通時。
乙日時臨乙酉，誕辰乙木無憂。其中權貴任求謀，無破功
名定有。
妻子早年克害，財源雨散雲收。遷宗移祖免憂愁。中末家
資成就。
六乙日生時丙戌，鬼敗臨身有損傷；
若不氣通身旺月，孤貧勞碌苦難當。
乙日丙戌時，鬼敗臨身，乙用庚為官，見丙背祿，戌中有
辛餘氣、丙丁庫，食神制煞，若柱透庚，傷官見官，為禍百端
；年月有寅午，丙火合局，即一木疊逢火位，主人傲物氣高，
衣祿平常，殘疾，不然壽促。通身旺月氣者，吉。
乙丑日丙戌時，春身旺，吉。夏，傷官太重。秋，勞力辛
苦。冬亥子，印綬帶傷官，極貴。戌月，木火運，七品貴。純
戌年月，天干透庚丙者，大貴。寅午合火者夭。
乙卯日丙戌時，寅卯月，運西運，六七品貴。子月印綬；
丑月雜氣，刑出財官，俱貴。
乙巳日丙戌時，吉。丑戌未年月，風憲六卿。亥月，行東
運，翰院清貴。
乙未日丙戌時，旺處凶。卯午未戌年月，貴顯。
乙酉日丙戌時，春身旺，冬印旺，大貴。夏巳午，秋酉戌，
俱貴。亦看天干如何？丁未、甲辰，生計辛苦；一生遇貴。丑
月刑。戌吉。
乙亥日丙戌時，血疾。亥子卯未寅月，遇貴發福；天干透
傷官生財，尤吉。
枯木相逢局，逢春葉更生；
晚年方得地，花發再重榮。
乙日丙戌時火庫，藏辛遇丑乃吉昌；
若也運逢凶克害，算來此命且如常。
乙日相逢丙戌，傷官庫木枝枯。不臨辛丑鑰匙無。
難倚六親父母，雁侶分飛不睦，於人心悲成疏。要知發福
改門閭，此命後甜先苦。
六乙日生丁亥時，食神印綬亦奇哉；
月氣水土無財貴，切忌傷妻與子災。
乙日丁亥時，死處逢生，乙木死，亥卻氣壬水為生氣印綬，
乙用丁為食，亥中丁坐無氣，喜甲木生，助丁食為福。如遇金
局，行水運者，防目疾。四柱見財，或行財運、貪財壞印，主
破財。戊為財為妻，庚為官為子，亥上庚絕土病，妻衰子少。
乙丑日丁亥時秀，生壬子申未卯月，干透財印者，才德兼
全，職在風憲。年月干支純金，身衰煞旺，主凶死。
乙卯日丁亥時，巳酉丑月偏官，申月正官，俱貴。亥月，
東南運，風憲。未月，三合木局，大貴。
乙未日丁亥時貴，子亥年月，公侯。春生，行西運，郎官。
酉孤，貴。年月木火，主發高科。水土金與日干合化有用者，
俱吉。
乙酉日丁亥時，月通金局，行水運，大貴。通木氣，發達。
土氣，稱意。
乙亥日丁亥時，有財自刑，寅卯身旺，天干透財者富；辰
丑，行金火運，貴。亥子申，官印雙清，更輔以財。大貴。
時上生逢亥與丁，食神乙木遇長生；
月氣相扶為最貴，身衰無倚是常人。
乙日時逢丁亥，食神印綬相扶。長生得意好無傷，榮顯清
名貴遇。
喜逢丁壬化氣，運臨冠帶遷除。無機妙法實難窺，丙己寅
申減貴。
六丙日生時戊子，財官生旺遇食神；
月氣相扶為最貴，身衰夫倚是常人。
丙日戊子時，官旺財生，丙用辛為財，癸為官，丙合辛，
戊合癸，子中癸旺辛生，丙火無氣。若通火氣，月有倚托者貴
；不通貧下。通木氣亦吉。
丙子日戊子時，寅巳卯未月，木能生火，大貴。冬月，丙
火無氣，貧夭。戌月，行火土運，五六品貴。忌丁巳月，夭；
己酉月，破家失土，身賤。
丙寅日戊子時，生卯丑月，清貴。寅戌，平常。夏月身旺，
柱有水金方吉。子月正官，大貴。忌癸巳月，刑；癸亥月，惡
死；己酉月，大敗。
丙辰日戊子時，丙辰為日德格，喜見官星。若生戌月，身
旺最宜，武貴。寅月，行金水運，中貴。申月三合，合煞有印，
貴。忌己巳月，凶死；己亥月，自刑死；癸丑月，破祖惡死。
丙午日戊子時，丙午為日刃格，要官煞制合。生辰戌丑未
月，大富。亥卯未寅年月，大貴，申巳，文貴三品，武貴不永。
純子，為子午雙包貴格。忌丁巳月，惡死；丁亥月，自刑惡死
；辛丑月，孤獨。
丙申日戊子時，巳午年月，行東北運，風憲，子月，行木
火運，三品。丑七品，酉亥，雖遇貴反賤。忌癸巳月，中年刑。
乙酉月，破敗。
丙戌日戊子時，春生，印綬最吉。夏，身太旺，平常。秋，
財旺身衰，有寄託則貴。純酉年月，文進之貴。忌己亥月，死
不全屍；癸丑月，貧夭。
活計生涯四季隆，丙逢戊子食官同；
無傷晚歲皆成就，吉處遭兇險處通。
丙子時逢戊子，官星食福同排。午丁未遇且沉埋，交通中
年大快。
父母妻子喜合。胸中隱匿文才。若逢好運一時來，富貴清
閒自在。
（以下六丙日所忌月分與上同。時亦並論）
六丙日生時己丑，官鬼相生祿不成；
若見申庚並乙旺，不求財祿過平生。
丙日己丑時，傷官背祿，傲物志高。丙用癸為官，丑中有
癸餘氣，被明暗土傷，柱透癸為禍。若見庚辛，傷官生財，卻
為福慶。
丙子日己丑時，寅亥申辰年月，天干透財印食者貴。
丙寅日己丑時，平常，生乙酉月，正財格，有乙庚健旺者
貴。巳丑年月，干透官印者貴。
丙辰日己丑時，申亥年月，化水則吉；不化壽促，戌月沖
庫，無人不發。寅午身旺，成火上格，大貴。
丙午日己丑時，春月，行火金運，官至極品。夏平，秋富，
冬貴，難為妻子，午酉年月，五六品，此月祿生財之驗。
丙申日巳丑時，血疾。申月，文學儒官成。卯貴。子辰會
官，寅卯會印，俱吉。
丙戌日己丑時高，武刑後發旺。生亥卯月，火金運，大貴。
辰未四庫全，火土成局，大富。
丙日財官庫里藏，戌辰未字顯文章；
身衰若也無匙鑰，求名求利總平常。
丙日時逢己丑，傷官財庫暗藏。運交未戌不尋常。破出財
官必旺。近貴謀奪劫財，算來雖有害。六親真假少和諧，直斷
依時莫怪。
六丙日生時庚寅，學堂生氣助其身；
運中有合通金局，必是榮華富貴人。
丙日庚寅時，生氣學堂，丙寅上長生，文章秀氣；丙以庚
辛為財，寅上庚絕丙旺。若通月氣金局者財旺，富貴雙全，喜
西方運；不通局者財薄。
兩子日庚寅時，生子月，近貴。癸酉月，行水木運，高貴
；火木運，五品以上貴。未申、癸午年月，身居武職，大貴，
壽淺。
丙寅日庚寅時，貴不久。生酉申年月，世裔冷職。子丑寅
未，貴顯。純寅尤吉。
丙辰日庚寅時，生寅午戌未年月，妻賢子孝，富貴雙全。
申子，行北運，大貴。酉丑，富。
丙午日庚寅時，年月無壬癸子未巳字，飛天祿馬，貴。巳
酉丑申，主文學，不貴即富。未月，傷官。辰月，先貧後富。
亥月，行西運，貴顯。
丙申日庚寅時，亥卯未、申子辰二局，官印兩旺，大貴。
巳丑財局，吉。寅午戌火局，平。
丙戌日庚寅時，生亥子月，貴顯。申酉年月，行北方運；
寅午戌，行官鬼運，俱大貴。若運臨死絕，即入黃泉無疑。
丙庚相合遇寅時，險難消除福自隨；
運至寒門名將相，時來平步上雲梯。
丙日庚寅時准，雙親衰旺離鄉。妻兒早害晚榮昌，白虎歸
山正旺。
木有成林松柏，生涯廣聚財糧。堆金積玉滿高堂，共羨人
言上樣。」
六丙日生時辛卯，旺木雙妻為人巧；
不旺化水死鄉中，色慾隨身多愛好。
丙日辛卯時，敗財逢合，丙日卯上沐浴，見辛合神。若身
甚旺不得化者，只是為人無禮而貪色慾，卻好如身弱化水，卯
上水死，秀而不實，為人慣巧虛詐。惟丙午、丙寅、春月生，
身旺不化者，文貴顯秀。
丙子日辛卯時，子卯相刑，傷妻害子。年月同，主魁名，
近侍之貴。寅、午、丑、戌、天干地支俱合者大貴。
丙寅日辛卯時，無祖自立，有肢體疾。寅卯未子月，貴。
余月平，歲運同。
丙辰日辛卯時，生寅戌月，天月二德，高。巳月，行北方
運，貴。酉丑亦貴。亥卯未，大貴。
丙午日辛卯時，年月中得癸水官星去刃則吉。子月，傷克
妻子，寅酉，性格剛強，不受擊觸，三四品貴。午戌，行東南
運；卯月，行西北運，俱貴。
丙申日辛卯時滯，主聰明好酒色，身旺不化者貴。春吉。
冬，行北運，富貴雙全。巳丑年月，行東運，二品，午未三品。
丙戌日辛卯時，傷妻害子，身旺不化者貴。春，聰明好酒
色。冬，行西運，富貴。夏風憲。
丙辛化水不相當，有助身強大吉昌；
四柱若逢衝剋破，勞心勞力過時光。
丙日時逢辛卯，貪財壞印難成。財官運步顯名聲，身弱性
情不定。
父母六親難靠，挺身改祖方成。雁行各自望前程，有破如
常之命。
六丙日生時壬辰，煞星坐庫火難親；
身強反主為官貴，如弱定為貧夭人。
丙日壬辰時，水火未濟。丙見壬偏官，辰上壬水合局，火
死無光。若生春夏，身旺化鬼為官，復行身旺運，貴。秋冬，
身衰鬼旺，更無倚托，貧下殘疾。
丙子日壬辰時，辰戌丑未月，偏官有制，吉。亥卯年月，
富貴。寅午，行子運；子，行寅午運，俱貴。不然僧道。
丙寅日壬辰時，身煞兩旺，寅卯辰丑未年月，大貴。巳午
戌年月亦貴。
丙辰日壬辰時，身孤有財，主惡死。春生，行北運；夏，
東運，俱貴。秋，南運，官至三品。
丙午日壬辰時貴，身旺煞淺，若辰戌丑未月，偏官有制，
貴；無制，平常。
丙申日壬辰時，旺中災。春平，夏福，秋富，冬壽促。若
申子辰木局，干透印比助，大貴，食制煞亦貴。嫌煞透無制，
財黨煞強，夭死非命。
丙戌日壬辰時，凶。卯未年月，運行火土，官至三品，妻
賢子孝。辰戌丑月，平穩。寅午子巳年月，風憲。
丙日壬辰怕見申，再逢陽水定災屯；
柱中若得寅午戌，變凶為吉貴絕倫。
丙日壬辰時墓，身衰耗鬼當途。雁行難倚不相扶，妻子何
須緣誤。
君子文章福助，常人恩反成疏。運行官祿任謀圖，無破不
貴即富。
六丙日生時癸巳，日祿歸時又遇官；
不見巳寅壬癸月，功名唾於得何難。
丙日癸巳時，日祿歸時，丙火巳上見癸為正官，坐貴。柱
無壬己並寅亥，沖刑者貴，有則否。官通水旺，丙通木旺，無
有不貴。
丙子日癸巳時，丙祿在已，癸祿在巳，互換祿馬，歲月無
壬已寅亥衝破，近侍風憲，位至公侯。
丙寅日癸巳時，春月，干支無水，文進繡衣，榮妻蔭子。
卯戌申酉年月，二三品貴。
丙辰日癸巳時，不利祖宗。酉戌寅丑年月，魁罡格，通身
旺，貴。
丙午日癸巳時，丑辰月，雜氣財官，貴顯。寅月，丙長生
；已月，丙建祿，天干透財印者大貴，宜戒酒。子，官旺；酉，
財旺，俱吉。
丙申日癸巳時，身坐偏官、偏財，不貴即富。
丙戌日癸巳時，卯戌丑未月，貴，不永。寅亥年月，風憲，
嫌沖刑，宜戒酒。
丙日時逢癸巳真，號為正貴喜相親；
柱中年月無衝破，必是榮華富貴人。
丙日時逢癸巳，正官祿馬稀奇。算來妻子早難為，官祿沖
克最忌。
君子文名出眾，常人財祿有餘。黃金白玉出沉泥，運至時
來偏聚。
六丙日生時甲午，格入伏晶要見土；
樂逢戊巳最為祥，火炎太過多辛苦。
丙日甲午時，丙火午上太旺，要見己合甲化土，火氣伏晶，
明照四方，若不見土難享福。生辰戌丑未月，上伏火氣，造化
得中貴。年月幹上再透戊己，運行金水，貴；不透，通土氣運
亦貴。通，忌刑破。
丙子日甲午時，春生吉；夏無依，秋財旺，冬官貴，少子
晚成，火土運發達。
丙寅日甲午時，生辰戌丑未月，上伏火氣，造化得中貴。
午月，火太旺，凶。
丙辰日甲午時，寅卯印助，申酉印旺，巳午身旺，亥子官
旺，俱吉。然以火土為重，無則福薄。未戌辰丑見，吉。
丙午日甲午時，寅午戌月，作倒沖論，二三品貴。子月，
南運，八九品貴。寅月，南運，金紫貴。午月，東方運，近侍
貴。
丙申日甲午時，不見火土氣者福薄。行金水運，貴。
丙戌日甲午時，春生吉，夏孤克，秋吉，子少。寅午戌月，
富貴超群。神仙宰相。
丙日午時少水災，渾如炎火又添柴；
柱中見火刑破，中末榮華不必猜。
丙日時逢甲午，柱中劫刃傷官。木衰火旺化為灰。四季提
綱方貴。
君子亨通出入，常人守祖多災。六親骨肉少和諧，作事有
成有敗。
六丙日生時乙未，火月生人多富貴；
乙為正印局中逢，不見財星方可慰。
丙日乙未時，生氣印綬，丙見未為印庫，若通火氣月，貴
；不通，柱無財，不行財運，亦作高命論，見則貪財壞印，主
平常。冬生，官旺輔印，貴顯。
丙子日乙未時，春，印綬穩厚。夏平穩，秋反覆，冬貴，
歲運同。
丙寅日乙未時，生卯未月，印綬格，智慧豐厚，難為妻子。
寅巳子辰年月，貴。
丙辰日乙未時，春吉，夏平穩，秋勞碌，冬貴顯。巳午月，
行西北運，六七品貴。
丙午日乙未時，不貴則富。午戌年月，職居風憲。申子辰，
官星制刃；亥印未，印綬化刃，俱吉。
丙申日乙未時，不通火氣，不見財星，作好命論。年月子
辰會官；亥卯會印，俱貴。
丙戌日乙未時，申子辰年月，近侍貴。寅卯巳年月，大貴。
未時丙月生無疑，雁伴隨緣各自飛；
運氣若行東與北，平時衣祿自無虧。
丙日時臨乙未，運行東北榮華。身強財旺莫咨嗟，顯貴高
堂大廈。
君子封妻蔭子，常人定好生涯，堆金積玉實堪垮，富貴騎
鞍壓馬。
六丙日生時丙申，身衰財破比肩分；
暗中鬼旺七煞地，無救何能家道殷。
丙日丙申時，財旺身衰，丙逢庚為財，壬為鬼，申庚旺壬
生，丙火無氣，財須比肩分奪。若不通身旺月者貧下；有倚托
救助，又通身旺月，運再同，貴。
丙子日丙申時，若通火氣及寅卯月再行身旺運，吉。年月
純金，棄命就財，亦以吉論。
丙寅日丙申時，時日對沖，憂傷妻子，通火氣月，行身旺
運，吉，亥月，手藝。
丙辰日丙申時，寅月，行南運，貴。子，三合官局，天干
透印，大貴。亥生透壬，多夭。戌未，平常。
丙午日丙申時，主血火厄，後大發。若巳月生，庚辛透露，
財星格，武貴。
丙申日丙申時高，好色。子辰年月，東運，貴；不然，殘
疾壽促。亥卯未，吉。
丙戌日丙申時，柱無壬癸亥子酉字填實，作拱格論，貴。
寅戌巳午，身旺無依，僧道。
二丙相逢時遇申，無刑無破改門庭；
火金銷煉多成敗，有印方能脫俗倫。
丙日時逢申位，比肩陽火遲疑。偏官榮旺是和非，就裡妻
財恁遂。
祖宗盈虧得失，雙親雁侶難依。時來鞍馬家道齊，資財虛
名薄利。
六丙日生時丁酉，刃生身死為災咎；
柱中無救定然凶，就財棄命難長壽。
丙日丁酉時，刃生身死，丁為刃，辛為財，酉上辛旺丙死，
丁火長生，就財棄命，若無救助，不通身旺月，刃神不見刑沖，
為人兇狠，不明禮義，有始無終；通月氣，或有救助，為技藝
便巧之流。癸卯月生者，癸能破丁刃為官，癸水卯上長生，卯
中有旺乙為印，如用神有力，又行水木運，貴顯。
丙子日丁酉時，春穩，夏貴，秋平，冬吉。未申酉亥年月，
大貴。有丑會子，有辰會酉，俱以貴論。
丙寅日丁酉時，卯亥未年月，干透官煞者貴。余月有藝，
平常。
丙辰日丁酉時，寅午戌巳年月，干透煞印者貴。申子會官，
干透印比者貴。如年月火土，宜見財則吉。
丙午日丁酉時，生巳午戌月，僧道命好；酉月貴；亥子丑
寅卯辰官印年月，大貴。
丙申日丁酉時，通水木氣月，行水木運貴。已午，身旺。
亥子，官旺。年月兩全者，大貴。
丙戌日丁酉時，月通木氣，行水運，貴；通金氣，行火運，
金馬玉堂，才名冠世。露庚藏戊，貧夭。
丙火遇酉不相當，太陽日沒少輝光；
四柱若嫌衝剋破，六親刑害走彷徨。
丙日時逢丁酉，天元炎火銷金。六親相守不安寧，阻礙前
程難進。
日夜思量不足。居官猶自憂貪。若逢巳月改門庭，子午傍
人嗔恨。
六丙日生時戊戌，火局之中遇食神；
月氣火通為福壽，不通逢吉亦常人。
丙日戊戌時，壽永，名利不失。寅亥卯未印及申酉戌已年
月生，貴。
丙寅日戊戌時，廟堂食神，丙以戊為食神壽星，戌上丙火
入庫，戊土專位，若通火氣月及東南運，福厚有壽；不通，平
常。
丙子日戊戌時，壽永，名利不失。家亥卯未印及申酉戌已
年勝，貴。
丙子日戊戌時，夏月，福壽雙全。春，木克土，食神被梟。
寅月，丙戊俱長生，最吉。有申庚制甲，大貴。秋冬火衰貧下。
巳申亥年月，風憲極品。
丙辰日戊戌時，午月，丙火有氣，土厚地方，五六品貴。
亥月，金火運，風憲。
丙午日戊戌時，羊刃食神健旺，名利驟發，亥未辰戌年月，
西方運，風憲。
丙申日戊戌時，亥月，東方運，貴。寅午身旺，干透財，
吉。丑辰刑沖戌庫，發於晚年。
丙戌日戊戌時貧，若通寅巳午戌火局，福壽雙全，大貴。
見財亦吉。
時上食神局，樓台店舍中；
茶房餅酒肆，幾度立家風。
丙日戌時財庫開，少年未遇且沉埋；
運通早晚通官爵，設若無官也發財。
丙日時逢戊戌，就中倉庫兼全。重重福祿自天然，富貴妻
賢子羨。
君子文章早立，常人財物綿延。天孤父母早淹連，辰戌鑰
匙開顯。
六丙日生時己亥，亥中壬旺被已傷；
若通月氣方為貴，寅卯不逢主泛常。
丙日己亥時，鬼旺身絕，丙見己為傷官，壬為正鬼，甲為
倒食，亥上有明己，旺壬生甲，丙火絕氣，若通身旺月有倚托
者，化鬼為官，主貴，終亦兇狠。通身旺運亦貴；身弱無倚托，
不通月氣，柱中透出壬字，為禍百端，傲物氣高，主平常。
丙子日己亥時，秋冬，平常。未月，行水木運，干透木火
者，貴。子月，行東運，大貴。申、亥、丑、戌年月，亦貴。
丙寅日己亥時，夏生，化鬼為官，妻賢子孝，不貴則富。
寅卯辰巳申丑年月，或午戌會局，天干更透丙戌字，主大權貴。
丙辰日己亥時，日德格。寅月生，吉，辰月，為僧道主富，
平人孤克。戌月沖辰，巳月沖亥，丙旺庫，俱吉。卯未會，行
金水運，申子會，行木火運，俱貴。
丙午日己亥時，武貴。寅巳午月生，妻重子晚，不貴即富。
秋冬，名利進退，酉午戌，大貴。
丙申日己亥時，春夏生，移根換葉，就妻改福。秋冬平常。
酉月，行東南運，風憲。
丙戌日己亥時，寅卯巳午，木生火炎，妻傷子少，聰明富
貴；酉亥子丑，平常，東運亦貴。
丙日亥時命最高，猶如蘭蕙出蓬蒿；
四柱若兼衝剋破，求名求利卻虛勞。
丙日時臨己亥，若無壬字希奇。命中子少兩三妻，就裡喜
逢天乙。父母雁侶行遠，刑空文福難齊。皆因八字有高低，切
忌貪財罷職。
六丁日生時庚子，身衰鬼旺暗中藏；
月無救助多貧夭，得坐身強又吉昌。
丁日庚子時，身絕鬼旺，丁以庚為財，癸為鬼，子中有癸，
丁火無氣，不能助扶。若通身旺月，有倚托者貴，更行身旺運，
大貴；反是，貧夭下賤。
丁丑日庚子時平，通木火氣，或行身旺運，貴。亦有亥子
年月貴者，以丁火陰柔，不怕水鄉故也。
丁卯庚子時貧，辰戌丑未，偏官有制，午月干強，春身旺，
俱吉。秋冬平常。忌癸巳月，破祖凶；己未月，刑傷；甲申月，
刺面血光死。
丁巳日庚子時，春旺，夏強，俱貴。秋冬平常。四季月，
制伏得中吉。子辰，行西運，四五品貴。
丁未日庚子時，辰戌丑未月，偏官有制。午月干強，貴。
余月有制伏，吉；戊子，文章顯秀。忌戊申月，夭；丙戌月，
刑；辛丑月，刑凶。
丁酉日庚子時，辰戌丑未月，剛明特達，貴。辰巳年月，
貴尊相府。忌甲寅月，破敗惡死；癸巳月，離鄉惡死；乙酉月
刑死。
丁亥日庚子時，五十後大旺。辰戌丑未月，吉。寅午年月，
貴。忌庚寅月，惡死；庚申月，身不全死；辛酉月，破敗。
庚子時逢日是丁，火落江湖暗復明；
四柱若兼衝剋破，讀書到老只虛名。
丁日時逢庚子，日干丁火光輝。火胎金絕有盈虧，妻妾不
能全美。
有克有刑衝破，就中文福難齊。相生相救貴人提，此命先
難後易。
（以下六丁日所忌月分同上，時忌無論）
六丁日生時辛丑，庫中財谷多陳朽；
身無依倚不為凶，有托妻賢而富厚。
丁日辛丑時，丑為財庫，辛為妻財，已為食神，丑旺金局，
暗己得位，丁火無氣，若失天時無倚托者，就妻而發；有倚托
救助者，財食豐足。
丁丑日辛丑時，申酉月，財格，財旺生官，貴。午月，傷
財身旺，主官祿。純子寅，武貴三品。水月，艱辛勞苦。辰月
貴戚。
丁卯日辛丑時，辰巳未年月，富貴，妻子遲。寅卯印助，
戌庫身旺，刑。丑丁，得倚托，大貴。
丁巳日辛丑時，因陰人致貴。巳酉丑申年月，財旺生官，
富貴。卯月平常，行此運亦貴。丑月，西南運，大貴。
丁未日辛丑時，時日並沖，憂傷妻子。酉月，通水氣，吉。
歲運同。
丁酉日辛丑時，寅卯巳午，身旺有托，主文名高貴，寵遇
非常。申酉戌，財旺從之，最吉。亥子，官旺亦吉。
丁亥日辛丑時，春印綬，吉，秋生，有火氣亦吉，夏太旺，
凶。冬官煞旺，吉。未戌月，沖開丑庫，富。
辛丑遇丁為寶庫，柱無匙鑰難言富；
刑沖運至遇高人，發跡他鄉名譽著。
丁日時逢辛丑，偏財庫喜刑沖。若還不顯有虛名。
妻子宜爾相慶，父母雁行難睦。家門換改重新，發財發福
見中興。必是榮華之命。
六丁日生時壬寅，身去從官化木神；
水木月通成局象，尊榮安富貴無倫。
丁日壬寅時，身去從官，丁壬化木，寅上健旺，若水局之
月，大貴；通木月亦貴。如丁未月，行東方運，好。
丁丑日壬寅時化貴。生冬月，官旺，貴。春，印綬，安穩，
夏吉；秋平，行東運好。
丁卯日壬寅時，貴化吉。寅卯年月，行金水運，大貴。亥
子月，行西運，貴。
丁巳日壬寅時，丁死於寅，巳無生意，又被寅刑，有始無
終，若行金水運，榮貴。寅午年月，身旺；申子辰，官旺；亥
卯未，印旺，俱可言貴。
丁未日壬寅時，惡死。春生印吉，夏，木火運，發福。秋
富，冬貴。酉戌年月，官至三品。亥卯寅戌，文貴，純卯行金
水運，金紫。
丁酉日壬寅時，亥未寅卯申子年月，聰明富貴，風憲極品。
巳午，宰相。辰月，行金水運；戌月，東方運，俱貴。
丁亥日壬寅時，日貴格，配合壬寅，官印俱全，文章顯達。
子月，大貴，化氣凶。
丁壬合化入金鄉，狗祿蠅名空自忙；
節概衰殘無足取，眼前骨肉亦參商。
丁日壬寅時合，化局木旺之鄉。月支申酉不相逢，得意高
人薦用。父母雁行少力，外人喜笑春風，運逢水木沒金蹤，貴
顯榮達之命。
六丁日生時癸卯，鬼旺身衰困不禁；
倚托月通方論福，不然貧下苦悲心。
丁日癸卯時，身衰鬼旺，丁以癸為鬼，乙為倒食，卯上癸
生乙旺，若有倚托救助及身旺月，化鬼為官，吉，柱無運通亦
吉；反此貧下，失明血疾，妻災子少。
丁丑日癸卯時，辰戌丑未月，制伏得中貴。午月干強，貴。
申丑，風憲。
丁卯日癸卯時，寅卯月生，印綬帶煞，不為凶論；行官運，
貴顯。
丁巳日癸卯時，丑月生，北方運，土厚地方，吉；水秀之
地，二三品貴。申酉，用財亦吉。
丁未日癸卯時，偏官生印。春吉，夏平，秋富，冬貧。
丁酉日癸卯時，日時俱坐貴，最吉。春夏身旺，化鬼為官
；秋冬身衰，勤苦。巳戌月，貴。純午丑年月，干透庚己，清
貴。
丁亥日癸卯時，卯月，印綬，近侍之貴，寅午，京官五六
品。
丁丑日逢癸卯生，求名求利且中平；
身衰弄巧反成拙，得志須通遇貴人。
丁日時臨癸卯，身衰無倚平常。門中鬼賊耗財糧，守祖須
防破盪。
父母雁行少靠，妻子不免離鄉。運中身旺煞方降，堪許利
名榮暢。
六丁日生時甲辰，官星得位印生身；
不通月氣平為福，有倚扶同祿貴人。
丁日甲辰時，印綬官庫，甲為印，壬為官，辰中甲木印綬
生身，官星合局，若通月氣，有倚托者貴，否則平常。春生，
喜北運；冬生，喜南運，吉。
丁丑日甲辰時吉，亥子月，富貴。申月，東方運；午月，
金水運，俱貴。純寅，風憲極品。
丁卯日甲辰時，辰戌丑未月，孤克，運通發財。丑月，南
方運，貴。卯月，金水運，近侍權貴，不利建白。
丁巳日甲辰時，凶刑孤克。春印吉。夏秋平常。冬官旺。
純戌，木火運，官居冷職。
丁未日甲辰時，丑亥卯未月，印綬，官貴。夏平。辰戌，
貴厚。酉午，金水運，大貴。
丁酉日甲辰時平，年月不見戌字，日主榮貴格。春生，南
運，貴；北運，大貴。年午月支合局，人馬化格，尤貴。
丁亥日甲辰時，日貴格，官祿得位，必當顯達。申辰年月，
大貴。午月，東北運；辰月，北方運，俱貴。
丁日時逢官印同，匙開財庫見錢龍；
支幹四柱無刑破，運至方稱富貴翁。
丁日辰時庫旺，其中印綬相生。匙鑰戌開喜壬丁，文秀出
群超眾。
骨肉六親刑克，果成花謝重榮。只爭運遲見錢龍，先暗後
明之命。
六丁日生時乙巳，傷官暗裡會梟神；
東方運地成虛秀，金水之鄉祿貴人。
丁日乙巳時，丁以壬為官，乙為倒食，巳上壬絕，有明乙
倒食，暗戊傷官健旺，為人傲物志高，平常。若通金水月氣，
貴。運通亦貴。
丁丑日乙巳時，春富，夏孤，秋吉，冬貴。
丁卯日乙巳時，春印，夏旺，秋財，冬官，看取用何如？
俱可論吉。午未年月，文章貴顯，行官祿運，吉。
丁巳日乙巳時，再生巳月，倒沖，亥壬為官，無水填實破
格者，主四五品貴。
丁未日乙巳時，若人倒沖格，無衝破，貴。巳亥年月，三
四品貴。酉丑合財局，富。
丁酉日乙巳時，破財倒食，若通金水年月，行金水運，吉。
丁亥日乙巳時，時日並沖，憂傷妻子。巳酉丑申子辰，金
水二局，財官得用，以富貴論。
丁日巳時怕虎刑，財官運步始能通；
好意人情反惡意，先難後易樂從容。
丁日時臨乙巳，破財倒食難通。雙親雁侶且和平，妻子無
嗔無悶。
君子文學秀氣，常人財藝通明。壬庚辛癸若重逢，中末財
名足用。
六丁日生逢丙午，日祿喜居時上遇；
柱中鼠兔癸無傷，少年騰達青雲路。
丁日丙午時，青雲得路。丁火午上建祿，若支無梟破，干
無癸刑，祿元純粹，主貴。如支有子卯，干有癸破祿，遇而不
遇。
丁丑日丙午時平，寅卯戌未年月，貴。酉丑，用財最吉。
忌亥子官煞。
丁卯日丙午時，旺中有災，卯字刑破白丁。巳月。西北運，
貴；東南，極品有權。寅亥，武職二品。若全子酉，大貴。
丁巳日丙午時，丁祿午，丙祿巳，互換祿格，柱無寅亥子
字，文章顯貴。
丁未日丙午時貴，破祖而成。年月忌壬癸字。甲申月，財
官印三奇；辰月，官庫；亥月，官印，俱大貴。
丁酉日丙午時平，不利子孫。亥卯未年月，貴。巳酉丑，
平。寅午戌，富。
丁亥日丙午時平，子月，金水運，郎官。未申酉丑年月，
俱吉。
午時丁日祿元局，不見官星壓眾曹；
四柱無刑行運吉，青雲有路步丹霄。
丁日時逢丙午，互換祿馬光輝。功名煊赫世應希，習學文
章主貴。
年月無癸子卯，時來文福班齊。布衣換得錦衣歸，風送雲
程萬里。
六丁日生時丁未，火托木局生有氣；
衣祿安穩且如常，運見水兮方得地。
丁日丁未時，火托木局，丁以甲為印綬，未為木庫印綬之
鄉，若柱不見財星，不行財運，月年通亥卯未局，有倚托者，
安穩之福。
丁丑日丁未時，丑未刑沖，不得善終。年月辰戌，四庫全，
貴當極品。申未，三品，法司淡薄清閒。
丁卯日丁未時，刑中發。寅卯月，印綬，發財敦厚。辰戌
申午，俱吉。
丁巳日丁未時，拱祿格貴。年有子字，則午為闕門，得拱
大貴。忌空亡填實。年月見財官印，俱吉；財，富；官印，貴。
丁未日丁未時，八專太旺，早克父母妻子，衣祿平常，為
僧道吉。柱通金水木並金水運，衣祿安穩，大貴。
丁酉日丁未時，日貴格。若亥卯未寅月生，衣祿敦厚，寅
月，金水運，金紫風憲。
丁亥日丁未時，卯月，三合印局，貴而有壽，申，財官旺
；亥，官旺，俱吉，夏生，丁火有氣，儒官，但不免孤貧。
二丁相遇未時排，險路中年發福來；
運吉貴人相會合，安閒衣祿不須猜。
丁日時逢丁未，其中倉庫沉埋。少年難發等時來，丑未相
沖通泰。
不靠雙親雁侶，花開收果妻財。時逢壽足福重來，末遇榮
華堪快。
六丁日生時戊申，天元背祿敗其身；
月無救助財難發，只是平常衣祿人。
丁日戊申時，身敗背祿，丁以壬為官，申上見戊土傷克，
若年月干透，壬，見官為禍，雖有旺庚為財，自敗不能制克，
不通身旺月者平常。喜甲寅年月，忌壬子。
丁丑日戊申時，秀貴。未申年月，貴；行東南運，大貴。
巳月，西北運，六卿之職。
丁卯日戊申時，春，傷官用印；秋，傷官用財，俱吉。夏，
比肩；冬，傷官見官，平常。四季月，吉。
丁巳日戊申時，不貴即富，未免刑克。夏生，行西北運，
貴，秋冬，勞苦。
丁未日戊申時；生巳午未戌，身旺貴顯。若亥卯會未，子
辰會申，俱以貴論。
丁酉日戊申時，寅午戌丑辰未月生，傷官傷盡為奇，又日
貴格，主登科第，運行金水，腰金衣紫。
丁亥日戊申時，日時相害，憂傷妻子。通月氣身旺者，貴
顯。年月戊戌、丁巳，火土太重者目疾。
丁日戊申時為正，天元氣旺顯文明；
為官雖是甘淡薄，運吉終須家道成；
六丁日生時已酉，學堂遇貴格誠稀；
妻子有氣食神旺，無破無刑方是奇。
丁日己酉時，丁火酉上長生，學堂、天乙貴人皆兼得之。
丁用己為食，辛為財，酉上明己暗辛生旺，文章秀麗，如見卯
乙衝破者不貴。
丁丑日己酉時，辰巳午未申戍年月貴。
丁卯日己酉時，時日並沖，憂傷妻子，通火氣吉。忌乙卯
字。年月有亥未、巳丑，但一字兩合，不以沖論。
丁巳日己酉時，巳酉丑年月，財旺生官，終身富貴。亥子
亦吉。
丁未日己酉時，通火氣，貴。見卯乙癸字不貴。
丁酉日己酉時，刑害孤惡，通木火月，吉。
丁亥日己酉時，蹇滯。如戊己丙丁年月，居近侍有權。卯
甲乙寅，西北運，貴。
丁日酉時終見貴，偏財食遇祿無歸；
干支生旺凶中吉，衝破財星隱禍機。
丁日時臨己酉，食神旺相生財。清閒福祿自然來，一世為
人響快。
君子寬洪海量，常人四海情懷。財官雙美象中排，一路滔
滔無礙。
六丁日生時庚戌，墓中逢敗難成福；
若無救助鬼來傷，財帛不聚傷其目。
丁日庚戌時，墓中逢敗，丁以庚辛為財，戌中有丙為敗，
不成其福。若無救助，疊見癸水，主傷目。
丁丑日庚戌時，時日相刑，憂傷妻子。若寅亥申酉年月，
官至三品。午未子辰，行金木運亦貴。
丁卯日庚戌時，生亥未年月，三合會印，貴。子月，煞印，
吉。年月建祿，僧道，主貴。柱無救助，見癸旺，多患目疾，
酉月無貴；純酉戌年月，天干透己甲者貴，中帶凶。
丁巳日庚戌時，辰巳月，金水運，風憲。癸子、壬亥，南
方運，極品。純未，西北運，三四品；身旺不行財官運，平常，
為僧道清高。
丁未日庚戌時，主刑。亥卯會印，申子辰會官，俱主文貴。
午月，建祿，有子沖，凶。若年月用土生財，主富；用財生官，
富貴雙全。
丁酉日庚戌時，日貴格，近貴，曉藝業，有機謀。酉戌，
六害，骨肉無情，秋月，五六品貴。
丁亥日庚戌時，日貴格。巳酉丑年月，四五品貴。寅卯亥，
火金運，位至六卿。
丁日時逢戌刻真，鎖鑰無匙庫閉門；
父母兄弟難依靠，立成家計自殷勤。
丁日時逢庚戌，火金刑害夭孤。丑辰不遇鑰匙無，庫閉財
能收貯。
就合托妻隨住，六親骨肉消疏。晚年發福改門閭，此命後
甜先苦。
六丁日生時辛亥，財官雙美印長生；
若通月氣極高貴，月不通兮名利輕。
丁日辛亥時，財官雙美，丁用壬為官，辛為財，甲為印，
亥上有明辛為財，暗壬為官，生甲為印，若通火氣有寄託者，
大貴，有全美之名；不通，名利乖劣。
丁丑日辛亥時，秋財旺，夏身旺，春印旺，貴顯。冬，官
煞太重，恐身弱不能勝任其福。
丁卯日辛亥時，時上財官印三奇，再得年月印助財生，皆
主大貴。純子，行木火運，官可六品，巳酉丑月，辛財得局，
方有倚旺，富貴雙全。
丁巳日辛亥時，時日相衝，憂傷妻子。若通火氣，秋生，
行東運，貴。辛月得巳亥者，破祖顯秀。
丁未日辛亥時，亥卯未寅辰午年月，干透正印、正官者，
聰明貴顯；行西運，極品。巳丑月，風憲。
丁酉日辛亥時，貴人捧印，貴。子月，東方運，風憲。柱
有巳丑會財，卯未會印，天干透財官印者，大貴。
丁亥日辛亥時，日貴格，又三奇全，通月氣身旺者貴。卯
未三合印局，大貴。
天元丁日亥時富，平步青雲路正長；
得意退毛雞化鳳，鵬程萬里任翱翔。
丁日時臨辛亥，天元祿馬同鄉。官居進士掛朝裳，必是寒
門將相。
定主妻賢子孝，威儀權柄難量。驟升台省與京堂，固是財
官生旺。
六戊日生時壬子，月通四季墓中財；
若交身化為真火，水旺運鄉忌目災。
戊日壬子時，妻財俱旺，戊以壬為妻財，子上壬水旺，戊
土無氣，生辰戌丑未月，不化者獲財。若合癸化落水旺鄉，火
不顯其光，作事無成，虛而不實，當患目災。通月氣旺者貴。
戊子日壬子時，財星格。寅卯月，祿馬朝元，顯貴。酉亥
丑年月，西北運，金紫風憲。忌乙卯年刑；癸巳月，旺中刑；
丙午月，旺中受刑。
戊寅日壬子時，卯月，正官格，貴。夏乖，秋少順。丑酉
年月，吉。忌己巳月刑，己亥月凶刑。
戊辰日壬子時，春，財官旺、貴。夏乖。秋少順。冬財旺，
行西南運，五六品貴。忌庚辰月，自刑凶；辛巳月，截路凶刑
；乙丑月，破敗凶。
戊午日壬子時，時日並沖，憂傷妻子。巳午年月，風憲。
寅卯亥，六卿。申月，行木火運，侯伯。忌丙午月，身不全；
癸亥，自刑夭。年月子午不雜，丑戌又刑，俱主大貴。
戊申日壬子時高，先滯後旺。子酉年月，時上偏官，貴。
巳午未戌，身有制化，用財亦專，皆以吉論。申酉，食傷生財，
天干透甲乙者，富貴雙全。忌己巳月刑害，壬午月夭傷，癸亥
月孤貧。
戊戌日壬子時，寅巳午年月，去財留印，三四品貴。經雲
：能見義忘利，取印舍財是也。子酉，五品翰林。純酉，水木
運，玉堂極貴。忌戊午月，刺面短夭；辛卯月，破敗凶刑；癸
丑月，受刑；庚午月，貧瞽。
戊日喜逢壬子時，身強官旺正相宜；
運行背卻休囚地，榮祿奔波任作為。
戊日時逢壬子，此為財旺生官。化為丁丁是漫漫，任子東
西走竄。
木旺運中顯達，文章秀麗多端。為人博覽任追歡，富貴資
財萬貫。
（以下六戊日所忌月份俱同上斷，時犯亦同）
六戊日時生癸丑，卻去從妻成配偶；
為人性巧甚聰明，尤好風流嗜花酒。
戊日癸丑時，戊以癸為妻財，丑中有癸餘氣從財，癸旺，
若通月氣化為真火，為人聰明；若通土氣，主富貴，操權。夏
月，行東方運，貴顯。
戊子日癸丑時，戊月生，雜氣印綬，天干透丙丁字，不必
格局，主富貴。若年月午酉，干透庚乙，乙與庚合，戊與癸合，
戊食庚，庚旺於酉，貴於丑，癸為財，乙為官，而印根於午，
日時干支為天地合德，貴祿交加，況兼以羅文貴，遇者主極品。
戊寅日癸丑時，寅已午未戌月，化火吉。秋冬平常。
戊辰日癸丑時，寅巳午未戌月，化火得地，申子辰財局亦
吉。年月干支純土，得四庫全者貴。
戊午日癸丑時，寅戌未午年月，聰明特達威權。
戊申日癸丑時，辰戌丑未午月生，富貴愛酒色。夏，東方
運，貴。秋冬，財旺生官，若身衰，不夭即貧。
戊戌日癸丑時，夏生，東方運，貴。辰戌丑未月，富貴操
權，好花酒風流。
化合南離局，財門日月開；
柱中無衝破，福祿自然來。
丑時戊癸化合櫃，最喜刑沖忌鎖閉；
運行忽遇鑰匙開，興旺家門為活計。
戊日時逢癸丑，化為炎火生光。運行地水不相當，運到東
南興旺。祖業相離不定，從妻置買田莊。不然骨肉有刑傷，晚
景榮華旺相。
六戊日生時甲寅，病中又被鬼傷身；
月氣若通身旺吉，日干衰弱夭亡人。
戊日甲寅時，身衰鬼旺，寅中甲建祿，丙生身，如通身旺
月，有倚托有救助，化鬼為官，主富貴；反此貧夭，行身旺運
亦吉。
戊子日甲寅時，先破後發，貴。未月生，干有制伏，貴。
午月無制，聰明近貴。辰戌丑身旺，亥卯煞旺，但有印有制，
貴。純乙丑年月，金紫。
戊寅日甲寅時，身旺，骨肉不同居。午月，刃印帶煞；子
月，正財黨煞，干透制；亥卯未，純煞身柔，干透刃，運行西
南，兵權萬里；巳丑戌年月，身旺敵煞；酉丑申，制煞，皆主
大貴，嫌劫煞克身則凶。
戊辰日甲寅時，時上偏官，印綬帶煞，柱有庚辛制伏者，
貴。辰戌丑未，身旺亦貴。
戊午日甲寅時，曰羊刃，時偏官，以刃合煞，貴。巳酉丑
月，刀筆驚人，制伏不宜太過；寅卯辰巳戌子年月，天干有制
伏，俱主大貴。
戊申日甲寅時，申酉，傷官帶煞，土厚地方，貴。丑卯年
月，去煞留官，大貴；要行金火運，位極人臣。
戊戌日申寅時，辰、戌、丑、未月，行水木運，三品。丑
未年月，行金水運，富貴雙全。申子、酉子年月俱貴，子孫亦
昌。巳午，貴，傷妻害子。
寅時戊日自非凡，卓越超群出世間；
定顯寒門出將相，如逢身弱是艱難。
戊日申寅時正，身強花木逢春。偏官如遇怕刑沖，假煞反
為權印。
煞旺身衰減福，難倚雁侶雙親。如行印運福駢臻，定主才
名初順。
六戊日生時乙卯，四柱傷官不見好；
辛申弗逢沖害無，管取功名直到老。
戊日乙卯時，官強身弱，戊用乙為官，卯上乙旺戊死，若
無倚托，不通月氣，身弱化官為鬼，縱貴壽夭；若通月氣，身
旺有托，柱中不見申酉辛庚、傷官甲木破命者貴顯。
戊子日乙卯時，時日相刑，傷妻害子，自成自立。年月再
遇，主風憲。午酉，四正全，大貴。
戊寅日乙卯時，亥子年月，妻賢子孝，貴。卯辰純，吉；
寅巳亦吉。
戊辰日乙卯時，身孤，貴。巳卯年月，身強官旺，榮身顯
祖，子孝妻賢。
戊午日乙卯時，刃格，正官去刃為福，子寅卯辰午未申亥
年月，俱主貴顯。
戊申日乙卯時，中年破祖。春貴。夏近貴。秋孤苦。冬富
貴雙全。巳月，木火運，五品上貴。
戊戌日乙卯時，春官旺。夏，官印雙全，貴顯。秋平。冬
貴。戌丑年月，方面三品。戌月，行東方運，孤貧。
時上生官坐祿權，戊日逢之不等閒；
身強有托方成貴，制合官星貴亦難。
戊日時逢乙卯，木沖六合開通。金雞玉免顯光榮，合掌光
輝權印。
乙酉辛傷雁侶，重花結子方成。困龍得水喜騰雲，運至超
群出眾。
六戊日生時丙辰，寶藏財庫利於身；
無傷無破何須問，祿馬相扶富貴人。
戊日丙辰時，官藏財庫，戊用壬癸為財，乙木為官，丙為
倒食，辰上丙火無氣，壬癸入庫，乙有餘氣，若有倚托通月氣
者，貴顯。
戊子日丙辰時，春生近貴。夏辛苦。秋，權高壽促。冬財，
通火土，有倚托者貴。
戊寅日丙辰時，龍吟虎嘯，中年大貴。子月，行北運，土
厚地方，官至三品；東運，風憲。丑辰年月，四五品貴。寅午
戌年，通土氣月，行木火運，極品。
戊辰日丙辰時，克父大發，通身旺月，行東北運富；水木
月，行身旺運，貴。
戊午日丙辰時，亥卯年月，行東北運，富貴。未丑，行西
南運，風憲。
戊申時丙辰時，辰戌丑未月，貴；不通土氣，行土運亦貴。
戊戌日丙辰時，時日並沖，憂傷妻子。魁罡，行東北方運，
主權重發福。酉月，近貴無福祿。亥卯未月，以官印論，貴。
丙辰時逢為倒食，庫中財官鎖閉門；
不遇鑰匙難發達，誅求勞碌度晨昏。
戊日丙辰時正，火光坐庫無功。財官鎖閉主興隆，專等鑰
匙收用。
卯戌開放乙癸，富貴名舉高崇。運行火土不亨通，作事渾
如醉夢。
六戊日生時丁巳，印生日祿喜歸時；
財官不見刑衝破，早際風雲會遇期。
戊日丁巳時，印綬遇祿，戊祿居巳，見丁為印，巳上丁火
帝旺。年月支幹不宜見財官，見官損祿，見財損印。不見官煞，
不行財官，行食傷印運，高貴。忌刑衝破害。
戊子日丁巳時，貴。子月正財，土厚地方，顯達。亥丑年
月，官居極品，內臣中，富貴雙全。
戊寅日丁巳時，寅巳相刑，憂傷妻子。午月，東北運，風
憲。寅午年月，四品。
戊辰日丁巳時，巳酉丑月，性格風流，威權重大。年月支
干不見財官，青雲得路。亥戌，行南運，五六品貴。申，行北
運，貴。
戊午日丁巳時，柱無甲乙卯寅，日祿歸時格，又戊祿居時，
丁祿居日，為互換祿，高貴；行傷食印運，吉；有甲乙寅卯未
字，作官印取用亦貴。
戊申日丁巳時，春夏平，秋成敗，冬富貴。行木金運，吉。
戊戌日丁巳時，無衝破，年月不見財官，不行財官運，貴。
寅月，作偏官論，行未申運，貴。子月，透甲亦貴。亥卯未，
雖見財官，俱吉，蓋歸祿格不忌官煞與財，以身旺得之，反為
福也。
日干支祿喜歸時，不見財官貴可期；
無破禹門三級浪，佇看一躍上天池。
戊日時臨丁巳，祿元印綬相逢。早奪丹桂步蟾宮，合掌公
卿權柄。
食神傷官運吉。財官相遇無功，雙親雁侶不扶，同有破別
尋格用。
六戊日生時戊午，為人兇狠性多剛；
月中化火居官吉，破害刑沖卻是良。
戊日戊午時，刃神重疊，戊以午為刃，性狠多剛，如見刑
衝破害，刃神受制，通月氣者，為邊疆武職。月中有化氣得天
時者，大貴。年月干見甲，僧道命。年中火旺，戊土被焚，多
患脾肺疾。若月不通寅午戌亥，通運氣者亦貴。
戊子日戊午時，巳寅戌月，風憲。夏不熔鑄，先刑後發，
旺處多官。災破祖。
戊寅日戊午時，戌月，三合火局，干透癸化，得天時地利
者貴。年月申子會水，寅午會火，有既濟之妙；辰月亦得；酉
傷官；未官印，俱吉。
戊辰日戊午時，拱祿格，年月無寅巳甲乙字，貴。卯申，
武職。酉丑亥，行南運，貴。
戊午日戊午時，先刑後發，多不善終。寅巳午戌年月，印
綬，大貴。純午，武職威權，名重鎮藩。亥卯未申，富貴雙全。
戊申日戊午時，拱貴格，年月逢寅，行南運，風憲；逢午，
貴壽；戌文貴。有未填實、巳建祿相連一片者，大貴。
戊戌日戊午時，大凶。卯午年月，官運，貴顯。寅，印綬
帶煞，變凶為吉。
戊逢戊午火離鄉，刃旺身強大顯揚；
運蹇時乖名未就，平常衣祿度時光。
戊日時逢戊午，比肩財祿遲違。妻重子晚任施為，發達運
臨壬癸
父母雁行少利，六親冰炭疏??癸有。衝剋破始奇特中，末
之年主貴。
六戊日生時己未，羊刃偏官不怕沖；
但是為人多性狠，平生衣祿亦無凶。
戊日己未時，羊刃偏官，戊以己為羊刃，甲為偏官，時上
明暗二己為刃，甲木未中合局，若見刑衝破害，刃煞有制，主
貴。通月旺者平常衣祿，二十年，父母俱失；若不通月氣，得
寅申者貴。
戊寅日己未時，時日相穿，憂傷妻子，早苦晚好。月通土
氣，行財官運，貴；水木月，行身旺運，貴。
戊寅日己未時，先難後易，貴人提攜，不貴即富。年月透
甲制刃，地支午未身旺，煞刃雙顯，主大貴。
戊辰日己未時，春冬，行北運，富貴。
戊午日己未時，羊刃偏官，主人機謀，壽促，不然，妻子
難為重立重成。午亥年月，金土運，貴；申酉，富。
戊申日己未時貴，行財官運，發福。嫌寅沖煞有凶。
戊戌日己未時，春，官旺，貴。夏印安穩。秋平。冬孤苦。
戌月，魁罡格，五六品貴。須年月申子辰會財，寅午印綬，己
酉傷官，亥卯官煞，各成局面方吉。
未中戊己土成堆，刑害衝來事亦諧；
先暗後明凶變吉，貴人提攜出塵埋。
戊日時臨己未，六親骨肉成疏。喜逢火印暗中扶，甲乙寅
卯為主。
重謝花開結果，雙親雁行夭孤。自為自立自圖謀，賴有貴
人扶助。
六戊日生時庚申，幹上食神喜相親；
不見卯寅兼甲丙，何憂玉帶不榮身。
戊日庚申時，戊以庚為食，壬癸為財，申上庚旺壬生，戊
土有氣，無丙火奪食破財，再無寅巳刑沖，生秋月大貴。如有
丙火甲寅並巳，為人反覆，亦有功名。年月干止透甲三奇，地
支會局，或止寅辰，皆貴。
戊子日庚申時，若生亥子月，亦是合祿，貴。
戊寅日庚申時，凶刑後發，如生寅月，作食祿制煞論，貴。
戊辰日庚申時，專食合祿，純寅年月，二寅不怕一申沖，
亦貴。
戊午日庚申時，未酉丑年月，柱無丙甲卯寅，入合祿格，
行西北運，貴；有甲丙又合神藏煞沒，四柱純陽格，大貴。
戊申日庚申時，身祿同窠，富貴兩全，子辰未酉年月，行
西運，入合祿格，近上三品。年月丑戌，吉：辰戌傷克，平常。
亥巳年月，行東北運，一二品貴。
戊戌日庚申時，災瘧內，子月，亦合祿格，文貴三品。卯
辰年月，大貴。
戊日時臨喜見庚，食神合祿主昌榮；
旺中若見刑沖字，活計生涯只許平。
戊日庚申時遇，支上生旺奇希。食神生神顯光輝，上下流
通旺氣。
丙字傷枝損葉，甲寅群雁行虧。若無衝破與刑克，積玉堆
金之貴。
六戊日生時辛酉，傷官暴敗怕時逢；
柱中縱有財星助，有子不成命早終。
戊日辛酉時，身敗傷官，戊以乙為官，辛為傷官，酉上辛
金旺，戊土沐浴，為人性傲行卑。年月透乙，為禍百端；如有
乙再行官旺運，刑害不吉。若通生氣月，行北運，不貴即富。
戊子日辛酉時，巳酉丑月，傷官傷盡，行財旺運，武職風
憲。
戊寅日辛酉時，通土氣月，行西北運，不貴亦富。
戊辰日辛酉時，丑未年月，干透財，主貴。若癸巳月，詞
館學堂居提綱，主文學高科，寅申巳亥年，則時犯狼藉煞，晚
無結果。
戊午日辛酉時，春夏平常。秋，傷官傷盡，權貴壽促。冬，
難為妻子。
戊申日辛酉時，戌亥丑子年月，權貴。
戊戌日辛酉時，辰戌丑未月，貴。古人以水土敗在酉，所
以多無結果，或功名早退，或子息不成。觀上六日無大官命，
可見傷官時遇不吉。
戊日逢辛號剝官，時上遇之尤堪嫌；
官星若遇生奇禍，尤恐帶疾子不全。
戊日時臨辛酉，傷官不喜官星。財鄉運地始亨通，性格心
情不定。無破難招祖業，雁侶各自飛騰。妻重子晚始安寧，先
難後易之命。
六戊日生時壬戌，身居正位見天財；
若生秋月通身旺，萬貫家資不用猜。
戊日壬戌時，專位逢財，戊以仁為財，戌上水冠帶。春夏
壬水無氣，財帛不旺；冬則大旺，土虛身弱不能驅駕；惟秋後
戊土堅厚，財命有氣，富貴。
戊子日壬戌時，酉申戌月，家財滿目。辰、丑沖刑庫開，
俱吉。
戊寅日壬戌時，寅午戌辰年月，金水運，大貴。
戊辰日壬戌時，時日並沖，憂傷妻子，如土厚地方，大貴。
卯月，火金運，中貴。寅申戌丑，行西南運，極貴。
戊午日壬戌時，寅午戌月生，時歲火多，以印綬論，未免
孤克，先難後易，不貴即富。卯月，官星制刃，吉。
戊申日壬戌時，春貴，夏平，秋富貴，冬平常。
戊戌日壬戌時，秋富貴。夏，西運；春，北運；冬，南運，
俱貴。辰丑月，尤吉。
壬戌時財庫內埋，要開專等鑰匙來；
運行財官生旺地，富貴榮華不用猜。
戊時逢壬戌，柱中卯丑為歡。子辰乙貴顯財官，出住高人
相伴。開庫填房就舍，無沖雁侶難完。先貧後富事團圓，不貴
倉箱廣滿。
六戊日生時癸亥，化火無戌戰水鄉；
若見乙庚丁丑無，反為官命不尋常。
戊日癸亥時，戊合癸化火，火絕於亥，戰於水鄉，不成其
象，為人虛秀，多是九流藝術近貴之人，主患目疾。戊以甲為
鬼，壬癸為財，亥上壬旺甲生，戊土氣絕，財帛聚散，若年月
幹頭見乙丁庚旺，為三奇之貴；通土氣月身旺，行火木運，吉。
戊子日癸亥時，年月不見戊字破格，貴。申子年月，東南
運；亥卯，南運，俱貴。巳午未旺，大貴。
戊寅日癸亥時，午未月生，化火會局，高命。春，官煞混
雜，溫飽衣祿。酉丑年月，三品京堂。
戊辰日癸亥時，秀。亥子月，財官格，不貴則富。寅卯年
月，貴顯。夏生，教職。
戊午日癸亥時，貴。寅巳年月，土厚水秀地方，六七品貴。
卯未辰丑，俱吉。
戊申日癸亥時，子未年月，無祖業，因妻致富，不然移根
換葉，貧而且賤。
戊戌日癸亥時，寅卯午巳丑戌亥年月，天干透乙庚丁字，
清要權貴，宜火土運。
戊癸化火亥時生，落照江湖暗復明；
卯未月生三合吉，移屋換舍必安寧。
戊日時臨癸亥，天干化火為奇。乙、庚丁旺喜相宜，定主
名聲顯貴。
四海春風響快，六親骨肉刑虧。妻賢子孝樂怡怡，無破科
名及第。
