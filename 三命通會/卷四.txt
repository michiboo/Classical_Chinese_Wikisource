

甲木屬陽，乃棟樑之材。喜生秋冬，遇申子月為吉。柱見
庚辛，譬斧鑿之論，主名利。運行申酉辰戌丑未鄉，大能發越，
見辛官尤妙。忌寅午戌合局及透丁火傷官，乃辛苦勞力、作事
無成之命，運逢亦不順。若合局丁透，有辰戌丑未，幹上露戊
己，再行財運，傷官生財，卻發大福。
乙木屬陰，為生氣之木，遇春生而花葉茂盛，亦喜生於小
春之令。逢亥卯未甲子辰二局更行北運，雖透丙丁庚辛，亦不
妨。所忌寅午戌火，巳酉丑多，多傷殘，再行南運，主夭無疑。
甲乙貴乎木得宜，要知金水旺為奇。
春從南往秋歸北，冬夏西行發福基。
甲乙日生人，身坐已酉丑申戌金鄉，運行宜土金分野。若
生寅卯辰不結木局，宜時引歸土金分野，大貴。行運亦然。則
官長遠。若生巳酉丑申月，時引歸亥卯未寅，取貴非此時者，
乃過與不及，卻要運行水木局分野，否則貧儒。柱中原有財星，怕比劫分奪；原無財星，不畏。如木得金而成器，仁者有勇；
金得木而成材，勇者必仁，是乃剛柔相濟，陰陽相停。運行卻
喜財官，若有木無金，則庚辛虧而義寡；有金無火，即勇而無
禮，則亂金太盛。而無水則枯木太多，而無金則繁，是金木各
不一也。偏陰偏陽，難名之命，縱遇財官，亦不發達。
六甲日用辛為正官，庚為偏官，戊巳為財。如年月時中透
出戊巳辛字，生三秋四季及金土局，財官有用。如不透出三字，
只生三秋四季及金土局，亦作財官論。見甲乙奪財，丙丁傷官，
名利艱難。若生春夏及火木局，財官無氣，雖得滋助，名利亦
輕。喜行西方四季金土分野向官臨財之運，不喜東南木火傷官
敗財之地。若四柱庚辛俱見，謂之官煞混雜，無去留制伏，反
主貧賤。如主貧賤。如只有庚，不見制伏，當作鬼論，分身鬼
強弱定其吉凶壽夭。若制伏得中，作偏官論；太過反不為福。
更看日干於所生月內有力無力有助無助，分節氣淺深輕重言之。
喜行身旺鬼衰運，忌身衰鬼旺運。
六乙日用戊為正財，巳偏財，庚為正官，辛偏官，若年月
時上透出戊巳庚字，生三秋；四季及金土局，財官有用。如不
透此三字，生三秋四季及金土局，亦作財官論。見甲乙奪財，
丙傷官，名利艱難，若生春夏及火木局，縱有財官，無氣；雖
得滋助，亦輕。喜行西方四季金土分野向官臨財，忌行火木之
地，傷官敗財。怕官煞混雜，有煞無制，鬼論；制太過不及也，
皆不為福。更詳日干於所生月內有無力助，分輕重言之。運喜
忌同上。
丙火屬陰，乃太陽之正氣，能生萬物。喜生春夏月間，自
然成就精神百倍。更遇天月二德，行東方運，大妙。雖見壬癸
水，不妨。惟忌戊土透露，減其分數。大運，歲君相犯，官府
刑獄，破財喪服。生於秋冬，更遇夜時，地支，再合水局，非
仆即從，一生離別孤獨，貧夭殘疾。
丁火屬陰，為凡火，可制萬物。金銀銅鐵，不得丁制，不
能成器，喜生夜聞，巳酉丑月令為妙。正月逢寅，乃天德印元，
更得卯字最好。忌壬癸水。如日生，多克妻子。遇南方運，剝
官退職；行西北方運，貴。
丙丁日主火為根，金水二星是福源，
行運若臨西與北，縱然富貴不周全。
丙丁日，自坐申子辰亥水位，又引歸金時。如生寅午巳月，
為水火既濟，大貴。夏五月，忌三合火局，火炎水干。冬子月，
忘三合水局，水盛火滅。水火相停，斯成既濟。大運宜金水分
野，卻忌過與不及，偏陰偏陽，苗而不秀。若生申子辰亥月，
須要寅午戌巳時取貴。非此時者，行木運方好，否則虛名不貴。
六丙日用庚辛為財，癸正官，壬偏官。若年月時中透出庚
辛癸字，生秋冬金水局中，財官有用。如不透此三字，生秋冬
金水局中，亦作財官論。見丙丁奪財，已為傷官，名利艱難。
若生九夏四季火土局中，縱有財官，無氣；雖得滋助，亦輕。
喜行西北金水分野，向官臨財之運。若柱中壬癸俱見，官煞混
雜，無制反賤。如有壬無癸，不見制，當作鬼論。要分身鬼強
弱，定其吉凶壽夭。制伏得中，作偏官用；太過，反不為福。
更詳日干於所生月內，有力無力，有救無救，分節氣輕重言之。
喜行身旺鬼衰之運，忌行身衰鬼旺之鄉。
六丁日用庚辛為財，壬為正官，癸為偏官。若年月時中透
出庚辛壬字，生秋冬金水局中，財官有用。如不透此三字，生
秋冬金水局，亦作財官論。見丙丁奪財，戊傷官，名利艱辛。
若生九夏四季火土局中，縱有財官，無氣；雖得滋助，亦輕，
喜行西北及金水分野，忌傷官敗財運。怕官煞混雜，有煞無制，
鬼論；制太過，貧。更詳日干於所生月內有無力助，分輕重言
之。運喜忌同上。
戊土如屬陽，乃堤岸城牆之土，止能拒水，不能種養萬物。
凡城堤不有刑衝破害，人民得安，喜甲乙木，以煞化印之地。
忌行西方運，縱發而當破當憂。要火生扶，嫌水克制。戊己重
犯，名利兩失；辛庚疊逢，作事進退。
己土屬陰，為田地山園之土，可以種養萬物，要刑衝破害，
即耕鑿之論。喜生春夏辰巳之鄉，乃官印之地。更不值傷官損
印。發福，主為人好置造田豐盈。行東北方運，尤妙。更兼亥
卯未木，決主富貴，人物穩厚，大寬小急。值辰戌丑未，乃背
祿逐馬及劫財刑傷，破耗訟服不一。
戊己日干尋水木，柱中原有還為福。
運臨北野及東方，德潤身兮富潤屋。
戊己日生，坐下亥卯寅位，為勾陳得位。運行宜水木分野。
生亥子月，要引辰戌丑未巳午時，若生辰戌丑未巳午月，要引
亥子時為貴。蓋土得木而疏通，木賴土而培養。若木重而土少，
則崩；土重而無木，乃頑濁無用之土。巳日丑年月，西方不吉，
南方大顯。
六戊日，除戊戌為魁罡，其財官喜忌，論子日下。其餘戊
子、戊午、戊申、戊寅、戊辰五日，用壬癸為財，乙正官，甲
偏官。若年月時中透壬癸乙字，生春冬水木局中，財官有用，
不透此三字，生春冬及水木局中，亦作財官論。見戊己奪財，
辛傷官，名利艱難。若生三秋四季及金土局，財官無氣，雖得
滋助，亦輕。喜行東北方水木分野、向官臨財之運，忌行四季
西方敗財傷官之地。若柱透甲乙，官煞混雜，無制反賤。如無
乙有甲，無制，當作鬼論。要分身鬼強弱，定其吉凶壽夭。制
伏中和，作偏官用；太過，反不為福。更詳日干於所生月內有
力無力，有救無救，分節氣淺深輕重言之。喜身旺鬼衰運，忌
身衰鬼旺運。
六己日用壬癸為財，甲正乙偏官。若年月時透壬癸甲字，
生春冬水木局，財官有氣。如不透此三字，生春冬水木局，亦
作財官論。見戊己奪財，庚傷官，名利艱難。若生三秋四季及
金土局中，縱有財官，無氣；雖得滋助，亦輕。喜行東北水木
分野，忌傷官敗財運。怕官煞混雜，有煞無制，鬼論；制太過，
貧。更詳日干於所生月內有無力助，分輕重言之。運喜忌同上。
庚金屬陽，乃金銀銅鐵之類，稟太陽而成。要見丁火制之，
方能成器。如見丙火，遇而不遇。喜行東南火木之運，明亮，
金得制。如值寅卯臨於甲乙，及己午未官星印元得氣之鄉，皆
是發越。惟居西北方，為金沉水底，是不能成器。
辛金屬陰，乃水銀硃砂赤碧珍珠之類，秉日精月華秀氣結
成。最要金清水秀、土氣豐厚地方，並西北方運。如行辰戌巳
東南運，五行四柱不見丁火為妙，見則不能成其器。如珠墜爐
之喻，秀而不實。尤恐寅午戌成局煞旺，要身強乃當其旺，柱
有亥卯未，更見丙丁透，行午未運，發福。巳酉丑成金局，為
溫厚造化，行東方運，大吉；不宜南。
庚辛日主號金干，木火相生福自專。
年月時中如會合，東西運步定居官。
庚辛日生，坐下寅午戌巳火，又生寅午戌月，要引金土時，
貴。秋三月及季冬或十一月，引木火旺時，大貴。運行木火分
野，忌過與不及，偏陽偏陰，則苗而不秀。若通火月氣，非巳
酉丑申時不貴。運金土則吉。比肩三合，成金局，金盛火微。
喜行木火之運。故金非火不能成其器，火無金無以顯其用。金
火相停，方為乘軒衣冕。若火太炎而無土，則金必敗；有土則
為鑄印之象，陶熔革化而成器，大人之命也，火多金少，金盛
火微，皆凶暴之輩。
六庚日除庚戌庚辰為魁罡，財官喜忌，論於日下，庚申、
庚寅、庚午、庚子四日，用甲乙為財，丁正官，丙偏官。若年
月時透甲乙丁字，生春夏火木局中，財官有用；如不透此三字，
生春夏火木局，亦作財官論。見庚辛奪財，壬癸傷官，名利艱
難。如生秋冬金水中，財官無氣，雖得滋助，亦輕。喜行東南
木火分野、向官臨財之運，不喜行西北金水分野、傷官敗財之
運。若柱有丙丁，官煞混雜，煞無制反賤。如無丁有丙，無制，
作鬼論。要分身鬼強弱，定其吉凶壽夭。制伏得中，作偏官論
；制過，反不為福。更詳日干於所生月內有力無力有助無助，
分節氣淺深輕重言之。喜行身旺鬼衰運，忌身衰鬼旺運。
六辛日用甲乙為財，丙正官，丁偏官。柱中年月時透甲乙
丙字，生春夏及火木局中，財官有用；如不透此三字，生春夏
及火木局，亦作財官論。見庚辛為奪財，壬傷官，名利艱難。
若生秋冬及金水局，財官無氣，雖得滋助，亦輕。運喜東南火
木分野、向官臨財，不喜西北金水分野、傷官敗財之運。怕官
煞混雜，有煞無制，鬼論；制太過，不福。更詳日干於所生月
內有無力助，分輕重言之。運喜忌同上。
壬水屬陽，乃甘澤長流之水，能滋生草木，長養萬物。獨
喜春夏生人，秋冬值令，則無生意。若見寅午戌官星，得生助
之氣，名譽自彰。金局生八月，名利兩遂，水局生三月，為天
德主貴。地支亥卯未，行南方運，發財。
癸水屬陰，乃大海無涯之水，不能生長萬物。一雲雨露潤
澤之水，滋助萬物。喜春秋間，運行巳午戌地，發福非常。大
忌辰戌丑未運，成敗。地支亥卯未合，傷旺益財。無寅甲，亦
發名利，如見己土丑未月，更帶三刑，平常衣祿，初中未濟，
終末榮發。若五行有救，身旺，運喜財官，亦主貴顯。
壬癸日生水為主，根基惟在火與土。
春秋來往發財官，冬夏東行為得所。
壬癸日生，坐下辰戌丑未巳午，為玄武當權。運行宜火木
分野，過與不及，偏陰偏陽，則貴而不實。若生四季巳午月，
引亥子時；或冬生，引辰戌丑未巳午時，俱貴。非此時，虛名
虛利。運喜金水分野，生助為榮。無金則水絕。忌比肩劫財。
冬十一月三合結局，水漲橫泛而土崩。故水無土則濫，土無水
則干。土得水而受潤通氣，水得土而成堤為河，二者不可偏倚。
若更氣運得宜，無不貴顯。其刑合、拱合等格不在此論。
六壬日除壬辰為魁罡，財官喜忌，論於日下。壬寅、壬子、
壬申、壬午、壬戌五日用丙丁為財，巳正官，戊偏官。四柱透
丙丁巳字，生九夏四季火土局中，財官有用；如不透此三字，
生九夏火土局，亦作財官論。見壬癸奪財，乙傷官，名利艱難。
若生春冬及水木局中，財官無氣；雖得滋助，亦輕。喜行南方
四季火土分野、向官臨財運。柱見戊己，煞官混雜，無制反賤。
如無己有戊，不見制伏，作鬼論。要分身鬼強弱，定其吉凶。
制伏得中，作偏官論，制過，不福。更詳日干於所生月內有無
力助，分節氣淺深輕重言之。喜行身旺鬼衰運，忌行身衰鬼旺
運。
六癸日用丙丁為財，戊正官，己偏官。若四柱透丙丁戊字，
生九夏四季火土局，財官有用，若無此三字，生九夏四季火土
局中，亦作財官論。見壬癸奪財，甲傷官，不利。若生春冬水
木局中，財官無氣。喜行南方四季財官之運。怕官煞混雜，有
煞無制，鬼論；制太過，凶。更詳日干於月令內有無力助，輕
重言之。運喜忌同上。
甲乙日得子月為印綬，喜見官露印，忌坐天財、傷印。歲
運喜忌同。
丙丁日為官，貴，陰陽和合。喜露財、官、見三合、六合、
官印合，須考月令中氣。身旺喜財、官，身弱喜印旺。忌七煞
傷官、歲運傷為福之地，丁得之偏官，兩陰相攻，喜身旺有合
制，忌身弱無合露，正官及四柱帶多無制伏，運喜身旺合偏官，
忌身弱。
戊己日為財，喜露財身旺，忌坐刃透比。不遇亥子日生，
難為財運。喜身旺與財，身弱喜旺，忌劫。
庚辛日為長生財，喜坐露財身旺，忌無財身弱。如四柱全
無財星，便不是長生財，只是傷官背祿，月令須時帶偏官，庚
日丙時巳時，辛日丁時午時便為有制，吉。次宜日時帶諸不見
之形，貴。如年日時三官皆不遇，其命可知。行運身旺喜財，
身弱喜旺。通忌比、劫。
壬癸日，壬為旺，癸為建祿，只是身強，奈名利二者卻被
月令銷熔盡了，頗宜時帶偏官，貴，如壬日戊巳時，癸日巳午
時是也。次宜日時帶諸不見之形，貴。如年月時三宮皆不遇，
其命可知，運喜行偏官，忌正官。
甲乙日得丑月為雜氣官，貴。喜官星透干；不透要衝，既
透怕沖。運喜行財，忌官藏無沖、官煞混及傷官。官愛多合。
身旺喜財、官運，身弱喜行旺地。忌煞傷歲同。
丙丁日為雜氣財，喜財透干，忌羊刃、比肩。運身旺喜財，
身弱喜旺通。忌劫、財。若不遇申酉丑日生，難為財。
戊己日為餘氣財，月初小寒後七日半生，有癸水餘氣，無
比肩敗財，羊刃亦能發財，貴。如過期生，丑中無利無害，平
平。日時二宮能帶諸貴格，亦可發。有餘氣財貴者，喜財露身
旺，忌財衰身弱。運喜忌同。
庚辛日為自庫之月，只得身強、少病、多安、壽考，月令
中更無物可采。頗宜時偏官，貴；及帶日時諸不見之形，依然
發福，時貧官，庚日丙時巳時，辛日丁時午時。運喜行合偏官，
忌正官。
壬癸日為雜氣財，貴。喜透印見官及刑沖，忌印伏。運宜
行官印之地，忌財傷印。余同前論。
甲日得寅建祿，乙日旺相。月令中無格可取，只利得身旺
年久。頗宜帶時偏官及日時諸不見之形，貴。時偏官者，甲日
庚時申時、乙時辛時酉時。如年日時三宮無格可取，終身可知，
有偏官者，喜行合偏官運，忌正官。
丙丁日為印，貴。喜坐官露官、再露印星。忌露財。宜行
官、印運，忌財、傷印。
戊日為偏官，貴。兩陽相攻，喜身旺，忌身弱。偏官有合
莫制，無合要制。運喜身旺合制，忌身弱正官及再行煞鄉。己
日為正官，貴。陰陽和合，喜坐露財、再露官星、三合六合、
身旺。忌七煞傷官。官愛明合。身旺喜行財、官，身弱喜旺。
忌七煞偏官。
庚辛日為財，喜財多露身旺，忌坐刃透比。身弱不遇寅卯
日，難為財運，身運喜財，身弱喜旺，忌劫同。
壬癸日為長生財，喜財透干，忌伏藏。如柱無財透。便不
是長生財，只是傷官背祿。月令頗宜時上偏官，壬日戊時巳時、
癸日巳時午時，須及年日時諸不見之形，貴。如三宮皆無格，
難言好命。運身旺喜財，身弱喜旺。忌身弱正官。
甲日得卯，旺相。乙日得卯，建祿，甲乙生卯月諸格無取，
只利得身強命長。頗宜帶時上偏官及諸不見之形，貴。偏官者，
甲日庚時申時、乙日辛時酉時。若年日時三宮無此，其命平常，
原帶偏官，喜合，忌正官運。
丙丁日為印，喜露官印二星，忌天財運同。
戊日為正官，喜坐財露官、三合六合、身旺。忌煞傷。官
愛多合。運身旺喜財、官、身弱喜旺。忌七煞傷官。
己日為偏官，喜身旺有合，無則要制。忌身弱無合及露正
官。運喜忌同。
庚辛日為財，喜透自旺。不坐寅卯日，難為財，忌坐劫露
比。運身旺喜財。身弱喜旺。忌劫、比同。
壬癸日為長生財，喜坐露財；如柱無財，便不是長生財，
只是傷官背祿，月令頗宜帶時上偏官，如壬日戊時巳時，癸日
巳時午時，須是帶諸不見之形，貴。運身旺喜財，身弱喜旺。
帶偏者官，喜合偏官。忌劫財、正官。
甲乙日生辰月為雜氣印，喜見官星及印露，不露要衝，既
露怕沖。忌見財多傷印。運喜忌同。
丙丁日為雜氣官，喜官透，不透要衝。見財身強發福。忌
官伏無沖及煞傷。運身強喜財、官，弱喜旺。忌煞傷同。
戊己日為雜氣財，喜財露旺，不露要衝。忌財伏無沖，坐
刃比肩。不坐亥子辰日，難為財。運身旺喜財。弱喜旺。忌劫
同。
庚辛日為餘氣財，貴。清明後七日半有乙木餘氣，方可發。
如月初生，無比刃奪財皆可發。過期則辰中無利無害，平平。
如日時帶諸貴格，亦發。運有餘氣財，身旺喜財地，忌身弱劫
地財衰。
壬癸日為自庫，只是身強少疾，月令無貴可取。頗宜時上
偏官及日時諸不見之形，貴，依然發福。勿拘月令。運如時偏
官者，喜行合制，忌行正官，傷官。
甲乙日得巳月為財，貴。不生於巳午日，難為財。亦名長
生財，貴，戊土露則財星愈光，丙火露則傷神益壯。喜身旺財
露，忌坐丑露比。運身旺喜財，身弱喜旺。
丙日建祿，丁旺相。丙子生巳月無可取用為福，只是身旺
年長。頗宜時帶偏官及日時之貴格。又丙丁巳月亦是長生財，
貴，要財露，如不露，只是傷官背祿。月令是長生財，喜行財
運。帶偏官，喜合運，忌動財、正官。
戊己日為卯，亦是建祿，何以別之，只年月時露丙火為印
；丙不露，更有壬癸字者，只是建祿、印綬、貴。喜露官星及
行官印之地，忌傷官印。如建祿，時宜帶偏官。喜自身強旺，
運宜合偏官，忌正官。
庚日為偏官，貴。印與同官，喜身旺合制，有合莫制；忌
身弱無合，正官運亦同論，忌再見偏官，全無制，多夭。獨庚
申日則不然，何者？巳中有土，能生金，金既長生，又自坐祿，
何夭之有。更看壬露無丙、癸露無丁、甲露戊衰，乙露巳病之
機何如。
辛日為正官，辛為天德，喜官再透及財露。官愛多合及三
合六合之地，忌坐七煞傷官。運身強喜財、官，身弱喜旺，忌
七煞傷官。
壬日為偏官，喜身強，偏官有合莫制。忌身弱露官。運喜
身旺合偏官，忌身弱旺官全無制伏，多夭。
癸日為正官，喜露財官、三合六合、身旺，忌七煞傷官，
官愛多合。運喜身旺及官印之地，弱則喜印，忌煞。
甲乙日得午月為財，貴。亦為長生財，己土露則財愈顯，
丁火露則傷益壯。喜身旺，忌刃比。運身旺喜財，身弱喜旺。
忌比、劫。
丙月旺相，丁日建祿。丙丁人生五月無可作福，隻身旺年
長。頗宜時帶偏官及日時諸不見之形、貴。又丙丁生午月是長
生財、貴，要財露，如財不露，只是傷官背祿。月令帶偏官青，
喜行合制運。有長生財者，喜行財運。
戊己日為印，亦為建祿，何以別之，年月時干露丁為印；
喜透官印，忌財無印，作建祿論。
庚日正官星，身弱喜旺，忌七煞傷官、歲運傷為福之地。
辛日偏官，喜身旺合制，有合莫制，亦利土出火藏，忌身弱無
合及正官。運喜身旺合偏官，忌正官、再見偏官。
壬日正官正財，喜身旺、三合六合，忌七煞傷官，官愛多
合。運身旺喜財、官，身弱喜旺。忌七煞傷官、歲運傷為福之
地。
癸日為偏官，喜身旺，偏官有合莫制，忌身弱無合、正官。
運喜忌同。
甲乙日見未為自庫月，主身強少病，但無一物可用為福。
頗宜時偏官及日時帶諸貴格，不必拘月令。運喜合偏官，忌正
官、再見偏官。
丙丁日雜氣印，喜官及印露，不露要衝。忌印伏無沖與財
運。喜官、印，忌傷官、歲運傷為福之地。
戊己日雜氣官，貴。喜身旺與財及官透，不透要衝。官愛
多合。忌官伏無沖兼煞混傷官。運身旺喜財，身弱喜旺，忌七
煞傷官、運歲傷為福之地。
庚辛日雜氣財，喜身強財透旺，不透要衝。忌財伏無沖、
羊刃比肩。運身旺喜財，身弱喜旺。忌比、劫、歲運傷為福之
地。
壬癸日為餘氣財，如遇小暑血七日後生，則不為雜氣，長
生財，貴。小暑七日半生，有丁餘氣，謂之祿馬同鄉，無傷官，
無奪財，頗能發福。如過期生，未中無物可取，主平常。喜官
透財露，身旺，忌七煞傷官。運身旺喜財、官，弱喜旺。忌七
煞傷官同。
甲日申月為偏官，喜身旺合制，忌身弱正官，運亦然，尤
忌再見七煞。
乙日申月為正官，喜身旺、露官透財、三合六合，忌七煞
傷官。官愛多合。運身旺喜財，弱喜旺。忌劫、財。
丙丁日為財官。丙見壬，七煞；丁見壬，正官。喜身旺露
財官，忌傷七煞。運身旺喜財，弱喜旺。忌劫、財。
戊己日為長生財，喜財露，如柱中無財，便不是，只是傷
官。月令宜時帶偏官及諸貴格。月令中雖有長生水為財，內有
戊土，為害。運喜行長生財為妙。身強喜財，弱喜旺。時偏官，
喜合制，運忌正官身弱。
庚日為建祿，辛為旺相。月令中別無可取為福，只是身強
年長。頗宜時帶偏官，有合莫制，有制莫合。運忌正官。
壬癸日為印，喜露官透印，忌財。運亦如之。
甲日酉月為正官，喜身旺、露官見財、三合六合。忌七煞
傷官。官愛多合。運身旺喜財、官，弱喜旺，忌七煞傷官。
乙日得酉月為偏官，喜身旺，有合莫制，有制莫合。忌身
弱正官，運亦如之。再忌見七煞運。
丙丁日為財，喜身旺露財官、三合六合，忌刑衝破害，比
肩、劫財。運身旺喜財，身弱喜旺。忌劫奪。
戊己日為長生財，如柱中不帶財露，便不是，只是傷官。
月令頗宜時帶偏官及諸貴格，偏官格喜合制。運身旺喜財，身
弱喜旺，忌劫、財。
庚日為旺相，辛日為建祿，月中無物可取，只是身旺年長。
頗宜時帶偏官及日時諸貴格。有偏官喜合或制，忌正官。運亦
然。
壬癸日為印，喜露官透印，忌財，運亦如之。
甲乙日戌月為雜氣財，喜生旺財透，不透要衝。忌財伏無
沖、比肩、羊刃。運亦然。
丙丁日為自庫月，亦主身旺年長。戌中無物可取為福，只
宜時帶諸貴格為妙。運亦然。
戌己日為雜氣印，喜正官印透，不透要衝。忌印伏無沖、
有財傷印。運忌傷官、傷印。
庚辛日為雜氣官，貴，要身旺印全。如官透，沖則用官；
貴；印透，沖則用印，貴，不透要衝，忌官伏無沖。官愛多合。
運身旺喜財、官，身弱喜旺，忌七煞傷官。
壬癸日為雜氣財，要身旺、財官雙全為貴。財透，沖則用
財；官透，沖則用官，不透要衝，忌財伏無沖。運身旺喜財，
身弱喜旺。忌劫奈。
甲乙日得亥月為印，喜露官透印為福，忌財。運亦然。
丙日為偏官，有合莫制，有制莫合。喜身旺，忌身弱正官。
歲運同。
丁日為正官，喜透財、露官、身旺，忌七煞傷官，多合。
運亦然。
庚辛日為長生之財，如柱中全無財露，只是傷官背祿。月
令頗宜時帶偏官、日時諸貴格。喜財露自旺，忌無財身弱。運
亦然。
壬癸日，壬為建祿，癸為旺相，福無可取，只是身旺年久，
頗宜時帶偏官及日時諸貴格。如得時偏官，運喜行合偏官，忌
正官。
按王氏所謂二氣者，陰陽也；五行者，金、木、水、火、
土也，時者，春、夏、秋、冬也；地者，冀、青、兗、徐、揚、
荊、梁、雍、豫也。蓋天有陰陽，行於四時；地有五行，具於
九州，正朱子所謂五行質具於地、氣行於天，故天有春夏秋冬，
地有金木水火，皆以時地相為用也。今之談命者，但知論陰陽
五行而不知兼論方隅與晝夜陰晴，所以有年日月時同而貴賤壽
夭迥異，便謂五行無據，啟世人不信命之疑，亦誣點。嗟夫，
人生天地，莫逃五行；九州分疆，風氣異宜，陰晴寒暖，理難
一律。人稟天地靈氣以生一時，得氣各自不同，所以貴賤壽夭
難以八字拘也。且以甲乙寅卯屬木，生於兗、青為得地，春令
為得時。丙丁巳午屬火，生於徐、揚為得地，夏令為得時。戊
己辰戌丑未屬土，生於豫州為得地，四季月為得時。庚辛申酉
屬金，生於荊梁為得地，秋冬為得時。壬癸亥子屬水，生於冀、
雍為得地，冬令為得時。況晝夜陰晴之間有寒有暖，陰陽造化
之內有喜有忌，生克制化，抑揚輕重，妙在識其通變，不可執
一論也。
正春木，令木也，晴則花葉敷榮，雨則寒其萌櫱。正月生
者，雖三陽交泰，寒氣未除，見火則生意藹然，富貴無敵。火
多泄其元氣，徐、揚人晝生者疾。火土問躔，富而且貴；有土
無火，僅足衣資而己。逢金折傷之患，得火制之為福。見水不
為子母相生，蓋初春之木，才有生意，見水則寒，反不為吉。
冀，雍生者，貧寒，男濫而女淫也。
二月之木，生意暢茂，遇土培植為佳。火土同行，富貴而
壽。火盛亦泄其氣，蓋花木始含英而真陽發散故。兗、青人富
貴無虞，徐、揚人美中不足。干支有壬、癸、亥、子者，咎也，
水生之，太過，性情流蕩，離祖遷居。土金水會，夭折無疑，
賤貧而壽。逢金伐之，旺處遭傷，┥其生意，豈天地生物之至
仁耶？先正有雲，春木雖旺，不宜逢金者，此也。
三月之木，正條達長茂之時，春陽和煦，萬紫千紅。雨水
浸淫，根株搖動。見土則根深蒂固，福壽綿延。見火則木通火
明，文章秀髮。逢金伐木，荊、梁生者凶，徐、揚之人富貴。
喜火土，忌金水，運喜東南，西北不利。夏木病巳死午墓未者，
蓋南方火盛，泄其真氣故也。陰雨則吉，亢晴則忌。
四月木未甚衰，火未甚旺，見微火則枝葉茂繁，蔭庇發福。
值盛水則水神飄蕩，男女淫奔。見土利就名成。火土同躔，干
支有壬、癸、亥、子者、富貴。逢金克之，災訟不免，徐、揚
人反吉。
五、六月之木，喜雨水、夜生九奇，值此者富貴而壽。火
盛無水者貧夭。夏令炎威火盛，爍石流金，木有枯槁之患，徐、
揚人干火多者，有瘋癆熒燎之凶，或水制，或夜生，或陰雨天，
化凶為吉矣。得土以培其根，得水以達其枝，若水土同行，非
惟富貴，且壽考康寧矣。見金不能克木，火旺金柔，有子復仇
故也。若小暑以后土多，亦忌，蓋衰木不能克旺土也。兗、青
生者，為財。大抵夏木喜水，與他時不類。
秋三月之木，惟欲晴雨得宜，亢旱則物皆枯槁，淫雨則物
不收成。
初秋之時，炎威未退，不宜與火同行，陰雨生者最妙。見
金雖有剝刻之嫌，然火氣尚炎，金氣未盛，不為害也，處暑以
後荊、梁生者忌之。金水同行，化凶為吉；逢土培植，利就名
成。水盛無土，冀、雍飄蕩無居，徐、揚人反凶成吉。
八、九月之木，正凋零之時，晝火同躔者，貧夭，蓋秋陽
燥烈，木皆枯落故也。或夜生，或陰雨，或水解之，方吉。兗、
青人文章富貴，見水有漂流之患，蓋秋水非滋木之時也，冀、
雍人尤忌。得土栽培，根基穩厚。見金反吉，蓋金司令，則萬
物摧落，既無長養以遂其生，又未歸根以復其命，所可借者，
在一金耳，苟無金制以成其器，則為天地間一朽木，此所以仗
斧斤之力斫削成器而為棟樑之用，正所謂斧斤以時入山林，木
不可勝用也。氣運宜往東方、南方。
冬木正肅殺之時，覆命歸根，微有小春生意，以見造化無
終窮之理，《易》曰：「碩果不食」者，此也。生於晴明者最
佳，值陰雨則凝冰積雪也。
十月之木，遇火貴而有壽，蓋冰寒土凍，仗火以溫暖其根
故也。火土輔運，富貴雙全。見金雖無害其根本，未免骨肉參
商。得水則有滋助之意，徐、揚人利就名成，冀、雍人貧寒孤
克。
若子丑月之木，喜火融之，與土同躔，位登台鼎。見水凶
克，蓋冬水，令也，木寒，木也，冬木遇水而寒，無火溫之，
則冰凝凍合，而生意摧折矣，貧賤者壽，富貴者夭。見金雖傷
不寒，蓋木任冬令歸根者，斧斤無所施，凋零者，斫削可成器，
所以見金而無咎也，徐、揚、兗、青生者有隕自夭，荊、梁、
豫人雖忌，亦不過枝葉之傷耳，其本根則自若也。干支得丙丁
相制者，卻能富貴，豈獨免禍而巳。氣運宜往南方，冬木喜南
奔也，東方次之。
三春之火，其氣溫然而始著也；晴則借木而明，雨則濕木
而晦。正月微陽之火，隱於木中，雖有可親可愛之意，但冰霜
之氣未消，遇木生之，則陽氣發揮矣。逢金為財，徐、揚人富
而好禮。金木同行，官居鼎鼐。逢金值水，夭折無疑，荊、梁、
冀、雍之人尤甚。見土盜泄微陽，浮薄卑賤。
二月見木，敗處逢生，木秀火明，文章富貴人也，但不宜
有水，蓋濕木不生無陷火也。穀雨以後生者，微水無凶，蓋土
司時、木主令，化凶為吉也。兗、青、徐、揚生者富貴何疑。
土與金，正月同論，但辰月土差旺耳。
夏令之火，陽氣之極，草木為之焦枯，江河為之枯涸。晴
則流金爍石，真陽盡泄；雨則水濟其威，方得中和，反應蔭庇
發福。四月火勢漸盛，逢日爭光，未能全其忠愛，雖富貴亦主
夭亡，貧寒者壽而多子，孤獨艱辛。見金名成利就，逢土有權
有謀，遇木富而好禮；微水濟木，其貴不可言也。
五、六月生者，火炎之極，得水制之，則都將相，惟冀、
雍生人水不宜盛，蓋旺火投於盛水，不能不傷故也，得土製木
解，則富貴過人矣。見土略泄其盛而有權衡之貴，又好施惠及
人，但施恩反怨耳。蓋火能生土，亦能燥土故也。見木生，過
反傷青、兗、徐、揚人根基，雖富貴難免夭亡，冀、雍、荊、
梁人富而益富。遇金為財，火爍金流，反有破財盪家之患。水
土同行，名成利就。日戰月刑，忠孝有虧，凶禍孤克，夜生減
輕。氣運宜往西北南，東大忌。
秋初之火，炎威未退，土傳生氣，水不能克，反主貴榮。
見木助之，徐、揚、兗、青人干支火多者，雖富貴而壽不永。
見金為財，富貴豪侈。逢土則息，顯達非常。
八、九月失時之火，見木生，生之意無窮，富貴無故。金
木同躔，官居宰輔。有金無木，主弱敵強，不免有爭攘之事。
冀、雍、荊、梁人同財致禍。與土同躔，泄其真元，孤刑冷退
得木助之，斯為美矣。見水凶夭。運喜東南，西北忌之。
冬月之火，人多親之，晴霽則明，陰雨則滅。故見水為凶
木生為貴。有水無木，輕者疾，重者夭，雖生富厚之家，不免
冷退，徐、揚、兗、青人得水制之，無咎。逢土泄之，弱中又
弱，蹇滯終身，小寒之後旺土，晦其光明，定主昏愚瞽目。見
金為財，青、兗、徐、揚人主富，荊、梁、冀、雍人助難為凶
謂金之子，水也，克其母，子則乘勢報仇，無木解之，有刀兵
獄訟之厄，腫痢沒溺之凶，干支木盛者，減輕。大抵冬火喜木
忌水。運宜東南，西北大忌。
土值春時，土膏脈起，萬物含生，木氣發泄，前哲所謂病
寅死卯墓辰者，良有以也。雨則陰凝土濕而蔭甲不舒，晴則凍
釋陽和而生意發越。故春令之土一接陽氣，就能發育萬物。
正月之土尚有霜寒，遇雨則凍，遇水則冰，值木則病，惟
得火以溫之，則榮華莫比。逢金制木，亦名利兩成。
二月之土，正木盛土崩之時，遇木同躔，有脾胃腸風痔漏
之災，輕者疾，重者夭，徐、揚人干支有火而值晝晴者，無咎
見火同躔，位登台鼎。見水則凶，冀、雍、青、兗人土渾水濁，
終有水涌土潰之危，蓋水生旺木而傷土也，值此者貧寒疾夭，
徐、揚、豫人干支火者反吉。見金以泄土氣，難免災凶。
三月之土，漸有生意，蓋土旺季月故也，有火溫燠則陽氣
發舒而生物茂矣。見木非疾則夭，徐、揚、豫人無害。水木同
度，貧薄無聊，冀、雍、兗、青人尤甚。見金制木，反凶成吉。
運喜南方，西方次之。
土旺長夏，火盛土生之故也，陰雨則濕養萬物，故見水為
吉；亢旱則田疇龜拆，故遇火為凶。
孟夏之土，炎氣未盛，終喜火以助之。逢木則疾夭無疑。
見水為財，徐、揚人富足，見金遇木則貴，逢水則貧。
五、六月之土，見火則燥，而萬物焦枯，徐、揚人干支火
盛者，有火焚風血之災，輕者危，重者死，或陰雨，或夜生，
雖災不甚。冀，雍人干支有壬、癸、亥、子者，富貴非凡，見
水滋養萬物，主富貴文章。見木疏通其性，多聰明特達。遇金
無用，蓋火盛金衰不能制木，所以金無用也。氣運宜行西北，
最忌南方，蓋夏土逢火，太燥故也。
土逢秋令，金氣盛旺，泄土而氣薄矣。晴雨須要得宜。
七月之土，火氣未除，土性尚燥，喜水滋之，則萬物實矣。
若火太盛，亦有燥土之嫌，得水濟之為妙。逢木為災，徐、揚、
荊、梁人無忌。
八、九月之土，見木則不能克，此萬物凋零之時，金氣生
旺，子復母仇，荊、梁、徐、揚人富貴而壽。見金泄氣太甚，
西北人不免有冷退怯弱之患。見火助之，文武名高，君子小人
皆吉。見水為財，徐、揚、豫人富而無敵，冀、雍、兗、梁人，
水過盛者，反主貧薄，戌月僅可。運喜火土之鄉，水木金方有
忌。
土於冬也，正天地肅殺之時，寒亦至矣，雖一陽下生，土
脈未溫，值水雪，則冰寒土凍。見火日則寒谷回春。
十月之土，惟喜火以溫之，則土脈陽和而萬物歸根矣。見
木則凶，逢金則滯，遇水則主孤寒，徐、揚人干支火多者可富。
子丑之月，寒氣之極，火日融和，功名成就。見木最忌。
見火解之為吉。見水則陰氣愈甚，水寒地凍，輕者疾，重者夭。
見金亦主貧薄。歲運南方最佳，北方大忌。
春日之金，木旺火相。非金得氣時也，絕寅胎養於卯辰者，
蓋造化無終極之理也。是以春令之金，晴明吉。陰雨則滯。正
宜遇土以生之，謂其將絕而有生意耳。
正月之金，見木為財，木神太旺，僅足衣資。土氣尚寒，
未能生助，藝術顯名而巳。火若問躔，男女重婚重嫁。見火遇
土，富貴非常，逢水泄之，孤寒懦弱。
二、三月之金，見土則生，生之意無窮，主人富貴而壽。
逢水泄其元氣，亦主貧薄無情。見火則囚，金遇鬼，貧夭無疑。
土生水制為吉。見木而有困滯之災，蓋春木盛旺，以微弱之金
而欲制之，是猶以嬰兒而御強敵，其不格也明矣，犯此者必有
求榮反辱之虞，官訟爭攘之事，謂其仁義相刑故也，荊、梁、
豫人逢之主富。徐、揚人干支土多者，貴顯，氣運土鄉最吉，
金鄉次之。
夏月火盛，金至柔也，晴則日爍金流，雨則水滋金潤，故
夏令之金，俱宜見土，主人有出將入相之權，金馬玉堂之貴。
見火則火炎金爍，貧夭居多，雖富而夭淫賤。見木為財，荊、
梁、豫人多主富貴。遇水孤寒，蓋弱金不能生水故也，若與火
土同行，則富貴康寧。運喜土金木火，最忌秋金肅殺、萬物凋
零，苟縱而不抑，則生生之意絕矣，晴則火煅金堅，雨則水潤
金明故也。
七、八月之金得令，其性剛強，仗火以制其威，則有玉帶
金魚之貴，蓋頑金無火不能成器故也。見水泄其旺氣，金白水
清，多主詞林清貴。水火俱無，則主夭折。見木為財，徐、揚
人富而且貴。遇土則隱彩埋光，雖有財而不發，孤者多，經雲
：秋金埋土而反旺也。逢木而貴，徐、揚、兗、青人見之尤佳。
九月生者，金氣稍退，遇火夜生為奇，晝生少利。逢木則克，
反應骨肉參商。見水濟之，冀、雍人不免冷退，徐、揚人又何
忌焉？逢土亦晦，兗、青人富貴居多，豫人困滯。運喜東南，
西北忌之。
冬月天氣嚴肅，金伏藏之時也，蓋金之生也，胎於春生於
夏旺於秋至冬而死者，謂其畏寒無生意也。晴明則金清水秀，
雨雪則水冷金寒，所以冬月之金，得火融之，然後可以奪其寒
氣，則富貴非常矣。
初冬之金，見火則為傷殘、徐、揚人干支無土日生者貧夭。
夜生者孤寒。遇土則衣祿豐足。見水木，俱不利矣。
子、丑月生者，亦喜火以溫之，徐、揚人無火亦喜遇土得
火為貴，冀、雍人有土無火者，孤貧，蓋寒土非生金之資也。
見水則寒，西北人賤貧疾夭。徐、揚人干支有火土者，福壽康
寧也。遇木為財，主富，享閒中之福，兗、青人則有妻孥犯分
之事，蓋衰金不能制木故也，荊、梁、豫人則吉。運喜東南，
西北最忌。
春月之水，孰不謂其病寅死卯墓辰為至弱矣，殊不知水為
陰氣，生申旺子。秋冬之時，其氣翕聚未散，故水常涸，春至，
陽氣上蒸，陰氣下降，故雨露既濡而水生發，此水勢之常耳。
星家以活水生於卯者，良有以也。晴則春水溶溶，雨則汪洋泛
濫。
正月生者，水有寒氣，見火則冰融凍釋，富貴雍容。得金
相助，徐、揚生者最佳。逢木無火，則水冷木寒，未有生意。
遇土克水，亦主貧寒。土製金生，衣資豐贍。
二、三月之水，浩無邊際，見土則有堤防，晝則富貴，夜
則流移，生於穀雨後者，或主淫邪痹憊之疾，蓋土渾水濁故也。
見火則水火相刑，災訟不免。遇金生水，泛濫無情，徐、揚人
干支得土者，無咎。見木泄之，能施惠及人。兗、青人生於二
月中旬者，木氣正旺，盜其元神，則生風怯之疾。得金助之，
無患。
夏水失令，逢火則乾涸矣，所以忌晴而喜雨也。初夏之時，
水猶泛濫，得土止而不流，則福氣深厚，但不宜與火同行，蓋
火盛則土燥而水涸，徐、揚人干支無金水者疾夭也，逢水利就
名成。金若生之，反主孤克，蓋夏令金衰，母弱不能生子而反
傷於母也，荊、梁、豫人值之則吉。
五、六月之水，正能滋助萬物，喜土同行，生時更值陰雨
者，主富貴文章，見火則有涸水之嫌，輕者疾，重者夭，得水
濟之，凶中反吉。見木亦主富貴豪雄，兗、青人泄其真氣，非
佳。逢金氣弱，無力生水，不可例以母曜論之，反主孤克；干
支有金水者，吉。運喜金水，火鄉最忌。
水生秋令，正水清秀之時也，晴則清澈無瑕，雨則潦水渾
濁。
七月之水，正能滋實萬物，不宜與火同行，徐、揚火多者，
貧夭無依。金為母曜，適當其時，子母相生，文章清貴。土來
同處，化禍為祥，木若聯行，亦行貴顯。
八、九月之水，遇令星則福壽難量。金火同，則功名炬赫。
見木終被疏泄，不免先成後敗。火若同垣，恩金失力，雖有治
民服眾之德，未免痰疾刑傷。見土雖凶不凶，蓋秋令金最能化
難為福，徐、揚、豫人干支土多者，亦困滯終身。運利西北，
東南失宜。
冬月司令之水，寒氣嚴凝之時也，雨則冰凝，晴則凍釋，
故冬三月俱喜火以溫之，則富貴無虞矣。見金子母相生，徐、
揚人金紫玉堂之貴，冀、雍人水冷金寒，雖相生而反貧薄，得
火同行為吉。逢土金，骨肉參商，冀、雍人賴以堤防而無泛濫
之患也。遇木，水寒木凍，俱無生意，貧夭無疑，徐、揚人干
支火多者，富壽。木土同垣，制煞反吉。丑月生者，貴顯，運
喜南方，東方次之。
