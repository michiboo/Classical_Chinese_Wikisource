
祿，爵祿也，當得勢而享，乃謂之祿。自始分十干、十二
支時，便以甲乙配同寅卯、居東；丙丁配同巳午，居南；庚辛
配同申酉，居酉；壬癸配同亥子，居北。十干就支神為祿，謂
祿隨旺行，所以甲祿寅，乙祿卯，庚祿申，辛祿酉，壬祿亥，
癸祿子，丙祿已，丁祿午，戊寄已，已寄午，謂已午乃火旺之
鄉，子隨母得祿之義。內有辰戍丑未，辰戌為魁罡，名曰邊鄙
惡地，祿元不寄；丑未乃天乙貴人出入之門，祿元避之，所以
四宮無祿。又曰四季有雜氣，為祿不專，故不取。
甲祿寅。如甲見丙寅，甲土克丙水為財，為福星祿；戊寅
火土相生，為伏馬祿，俱吉。庚寅謂之破祿，半吉半凶。壬寅
謂之正祿，帶截路空亡，必為僧道。甲寅謂之長生祿，大吉。
乙祿卯。見乙卯謂之喜神旺祿，主吉。丁卯為截路空亡，
主凶。己卯，進神祿；辛卯，破祿，又為交神，半吉半凶。癸
卯帶太乙，死祿，雖貴終貧。
丙祿巳。見己巳，九天庫祿，主吉。辛巳，截路空亡。癸
巳，伏貴神祿，半吉半凶。乙巳，旺馬祿。丁巳，庫祿，俱吉。
丁祿午。見庚午，截路空亡，凶。壬午為德合祿，甲午為
進神祿，俱凶。丙午為喜神祿，交羊刃，半吉。戊午，伏羊刃
祿，多凶。
戊祿巳。見己巳，九天庫祿，壬吉。，截路空亡。癸巳，
貴神祿，戊癸化合，有官位重。乙巳，驛馬同鄉祿。丁巳，旺
庫祿，俱吉。
己祿午。見庚午，截路空亡。壬午，死鬼祿，俱凶。甲午，
進神合祿，顯達之象。丙午，喜神祿。戊午，伏神羊刃祿，凶。
庚祿申。見壬申，為大敗祿。截路空亡祿，俱凶。丙申，
大敗祿，多成敗。戊申，伏馬祿，多滯，若值福星，貴吉。庚
申，長生祿，大吉。
辛祿酉，見癸酉，伏神祿，水火相犯，凶。乙酉，破祿，
成敗。丁酉，空亡貴神祿，丁木受氣，辛水沐浴，主姦淫事；
值喜神，吉。己酉，進神祿。辛酉，正祿，俱吉。
壬祿亥，見丁亥，貴神合祿。乙亥，天德祿。己亥，旺祿
；辛亥，同馬鄉祿，俱大吉。獨癸亥，大敗祿，貧薄。
癸祿子，見甲子，進神祿，主登科進達。丙子，交羊刃祿，
帶福星，貴有權。戊子，伏羊刃合貴祿，半吉。庚子，印祿，
吉。壬子，正羊刃祿，凶。
有生成祿，甲乙人得甲寅、乙卯之類。
有名位祿，甲人見丙寅之類。
有真祿，甲人見丙或己，乙人見己或午之類，皆為貴格。
有進退真祿，戊辰見丁巳、戊午見丁巳，丙辰見癸巳、丙
午見癸巳，癸亥見甲子、癸丑見甲子，壬戌見癸亥、壬子見癸
亥，進則平易，退則艱難，更帶福神，可作貴命，怕重見。
有祿值會合，甲祿寅而得庚戌之類。
有食神帶祿，壬食甲而得甲寅，癸食乙而得乙卯，戊食庚
而得庚申，己食辛而得辛酉，主吉。
有食神合祿，甲食丙得丙申、丙寅，乙食丁得丁未、丁卯，
庚食壬得壬辰、壬子，辛食癸得癸巳、癸丑八位，俱主吉。
有祿頭財，為縟煞，甲人見戊寅，乙人見乙卯之類，主人
富有聲望。
有祿頭鬼，為赤口煞，甲人見庚寅，乙人見辛卯之類，主
口舌刑責。
有旬中祿，甲申見庚寅、戊午見丁巳之類，主清華要職。
有天祿貴神，如丁人祿在午，遁至午上得丙字，而丙貴在
酉亥，得辛酉、辛亥則辛貴，復見於午之類，入格極品。
有干支合祿，如甲祿寅，得甲寅，己亥，乙祿卯，得乙卯、
庚戌之類，主官職崇重。
有互換貴祿，庚寅見甲申日時之類。
有朝元祿，如寅人見甲日時之類，或朝於胎中，尤貴。
有朝元夾合，如癸巳見戊辰、戊午，兩戊與癸合夾巳，戊
祿巳之類，主封爵。
有祿入祿堂，《理愚歌》云：「祿入祿堂須大拜」，李虛
中以甲人得甲戌，以甲為歲干，則甲之本位遁至戌，謂之祿堂。
辛壬有二位，辛有辛卯、辛丑，壬有壬寅、壬子，五行無克，
諸位相助，發福必大。
古人云：祿前二辰為背，祿後二辰為向。沈芝取建、向、
近、合四字為貴，建不如向，近不如合，四字中得兩字者，為
貴。如甲祿寅，以寅為建，丑為向，卯為近，亥為合，余准此。
余皆一位忌三合六合上見刑見鬼，以甲戌言，鬼在丑上，則可
畏，以丑刑戌；在未則不忌，以戌刑未。以乙酉言，鬼在巳上
為害，以三合相會在辰則減福，以六合相親。
夫建祿者，主人肌厚氣實，體格不清，一生安逸足財，利
生旺；自然死絕則氣濁神慢，孳孳為生，吝嗇猥鄙。與元辰並，
因樗蒲得財，復因此敗。與官符並，因官門得財，或多爭訟。
與劫煞並，好賤技小商，不義橫財。與天中並，多遺失破財。
與祿鬼倒食並，多因賒貸牙儈得財，至死不通，惟財是念之人。
又曰：庫者，祿之聚，如甲乙在未，丙丁在戌，戊己壬癸
在辰，庚辛在丑。如甲乙亥多而得未，乃祿厚豐足之人。合者，
祿之橫，如甲祿寅而得亥，謂之明合；無寅得亥，謂之暗合，
雖非見祿，亦曰見祿，多主儻來之福。拱者，祿之尊，如甲祿
居寅，不見寅而見丑，卯在兩傍，謂之虛拱；如申人見寅又見
丑，卯在兩傍拱之，謂之實拱，然拱實不若拱虛，主大富貴。
凡人命帶祿，或吉或凶，或貴或賤，未可全靠便為吉論。
《天乙妙旨》云：「君不見，祿馬貴人無准托，考究五行之惡，
天元羸弱未為災，地氣堅牢足歡樂。」《源髓歌》云：「祿馬
更有多般說，自衰自死兼敗絕，若無吉煞加助時，定知破祖多
浮劣。」可見先論五行，後看祿馬，五行要生旺，祿馬怕衰絕。
司馬季主云：祿多馬少，使主神勞；祿少馬多，能操善負。
輿者，車也，金者，貴之義也，譬之君子居官得祿，須坐
車以載之。故金輿常居祿前二辰，如甲子人祿在寅，辰為金輿
是也。此煞乃祿命之旄旗，三才之節鉞，主人性柔貌願，舉止
溫克，婦人逢之，不富即貴；男子得之，多妻妾，陰福相扶持，
生日、生時遇之為佳，骨肉平生安泰，得賢妻妾，子孫茂盛。
如皇族多帶此煞，常格得之，身在無氣中生，主作贅。紫虛局
云：「祿前二辰號金輿，遇此之人福最殊。偏主聰明多富貴，
一生清泰亦無虞。」
所謂驛馬者，乃先天三合數也，先天寅七、午九、戌五，
合數二十有一，故自子順至申，凡二十有一而為火局之驛馬。
亥卯未之數，四、六與八合為十八，故自子順至巳，凡十八而
為木局之驛馬。木、火，陽局也，從子一陽順行。金、水、陰
局也，從午一陰逆行，甲子辰之數，七、九與五合，為二十有
一，故自午逆至寅，凡二十有一，而為水局之驛馬。巳酉丑之
數，四、六與八合為十八，故自午至亥，凡十有八，而為金局
之驛馬。此法之所由立也。
寅午戌生人，馬在申而五陽干乘之。見甲申，截路空日馬
；丙申，大敗馬。戊申，福星伏馬。庚申，逢天關馬；壬申，
大敗馬。以上巳酉丑申年月日時發應。
申子辰人，馬在寅而五陽干乘之。見甲寅，正祿文星馬。
丙寅，福星馬。戊寅，伏馬。庚寅，破祿馬。壬寅，截路馬。
以上亥卯未寅年月日時發應。
巳酉醜人，馬在亥而五陰乾乘之。見乙亥，天德馬，以馬
中支生干，汨沒無成，徒自聰明。丁亥，天乙馬。己亥，旺祿
馬。辛亥，正祿馬。癸亥，大敗馬。以上申子辰亥年月日時發
應。
亥卯未人，馬在巳而五陰乾乘之。見乙巳，正祿馬。丁己，
旺氣馬。己已，九天祿庫馬。辛巳，截路馬。癸巳，天乙伏馬。
以上寅午戌巳年月日時發應。
凡柱中馬，若不值空亡、破敗、交退、伏神，須榮貴。互
祿共天乙貴神，同其馬位，更得諸煞相併，官秉大權，貴居廊
廟，時為上貴，日為中貴，月為常庶。庫馬主少年之喜，旺馬
資壯歲之榮，生馬老方得遂而官卑任遠矣，如木生亥旺卯庫未。
余仿此。珞子云：生馬未必有馬，背祿未必無祿。看其旺庫，
不問背生。妙在消息盈虛也。
又曰：驛馬者，三命中發用，喜慶之神。若人遇之，君子
常居榮位，小人主豐贍。大小運行年至此，主得官及遷改之喜
；小運及行年合驛馬，並主遷官得祿，如甲子人驛馬在寅，小
運及太歲至亥，亥與寅合之類是也。
又馬有十二：一曰款段，謂巳酉醜人得壬亥，亥卯未人得
丙巳，申子辰人得甲寅，寅午戌人得戊申。二曰蹶蹄，謂四柱
雖帶驛馬而生日值空亡之神。三曰折足，謂胎月帶驛馬而日時
帶沐浴者是，申子辰全見寅為馬，是三人騎一馬，謂之折足。
若亥卯未全見馬，總有官貴，終成下賤。若一辰坐者，少年雖
泰，後還窮。四曰無糧，謂生日值馬，馬食太歲，如甲子人得
壬寅日而時更落在空亡者是。五曰不出廳廄，謂胎月帶馬，不
見貴及不見祿堂及入空亡者是。六曰嘶風。七曰趨途，謂驛馬
雖有祿，在空亡。八曰馱屍，十二驛馬惟馱屍最凶，見祿即屍。
甲子旬中，巳酉丑生人馬在亥，乙丑人丁亥，己巳人乙亥，癸
酉人癸亥。乙丑人得亥馬，忌寅月日時；己巳人得亥馬，忌申
月日時；癸酉人得亥馬，亦忌寅月日時，有一在此，名曰馱屍。
亦如亥卯未是甲午旬中，乙未人辛巳，己亥人己巳，癸卯人丁
巳。乙未人得已馬，忌寅月日時；己亥人得巳馬，忌申月日時
；癸卯人得巳馬，亦忌寅月日時，皆馱屍也。余旬准此。九曰
食芻，謂驛馬克其時，假令驛馬屬金，生時得木，此類謂之食
芻。十曰乘軒，謂胎月生日帶祿馬，假令甲申人得庚寅甲寅時
及庚寅胎月是。十一曰乘軺，謂有天地得合見太歲，生月日時
見貴人驛馬，假令丁亥生人四月壬寅日己酉時，月坐馬，酉系
貴人是。十二曰無轡，謂貴神空亡，祿在絕鄉者是。
以上十二驛馬，當以意消息，災福自見，款段則平生坎坷，
止作選人，無糧不食天俸，不出廄則不歷任所，折足則永失，
蹶蹄則復起，無轡則一生孤寒，食芻則官可六品，嘶風徒有虛
聲，趨途漫勞求祿，乘軺則帶職，乘軒則三公，馱屍則得官即
亡。
有干支合馬，如申子辰四馬在寅，甲寅見己亥，合；丙寅
見辛亥，合，主官職崇重。
有馬頭帶劍，謂驛馬上見庚辛或納音，見金，主名振邊疆。
有馬驟天庭，謂木人得亥而見辛亥，又馬上干逢得祿，如
六壬人生，居寅午戌之位，於甲上遁得戊午，戊之祿在巳，巳
系天庭，復見巳，得酉合之為是，主官居極品。
有馬後二辰為九地馬，主職近王廷。
有天馬貴神，乃歲中不見驛，五虎遁至馬上，看得何干，
其干見天乙，而天乙所坐之干卻復見貴於馬上是也，貴不下三
品。
有一木系雙馬，寅午戌多見丙申，申子辰多見庚寅，巳酉
丑多見己亥，亥卯未多見癸巳。馬上干克支，主多驚險。若遇
四馬聚於時或年上，主封爵。
又驛馬下生人，月日時支幹得御策全，並克身者定貴。馬
前一辰為御，後一辰為策。假令甲子金命，正月辛丑日卯時生，
以子人馬在寅逢祿，又本命子與生日丑在馬後為策，卯時在馬
前為御，又馬是丙寅，火能克甲子金，故主貴。
有驛有馬者，主位至侯。干為馬，支為驛，如戊戌人馬在
申而得庚申，支幹俱屬金，到申臨官，戊戌支幹俱屬土，到申
長生，本命及驛馬支幹背馬有氣，是有驛有馬。又如壬午人驛
馬在戊申，戊土臨申長生，本命壬水到申亦長生，午火到申為
衰鄉，本命干旺支衰，是有馬無驛。又如丁丑人驛馬在辛亥，
金臨亥為病鄉，本命丁火到亥為絕，以丑土到亥為臨官，本命
干衰支旺，驛馬乾亦衰，是有驛無馬。或以寅午戌見庚無申、
見申無庚之類，為有馬無驛，有驛無馬亦通。
有馬克身者，取驛馬之辰能制生月，如寅午戌人馬在申，
申屬金，能制寅卯月木，假令甲子人在辰戌丑未月生是也，主
官祿易求，仕宦無滯，少年亨快，為官清顯。常人遇之，小富。
有馬財庫，取驛馬所克之辰入墓，如馬在申，申屬金，金
克木，木至未為庫之例。主平生遊歷四方，廣得資財。
有英靈貫馬，乃五行真氣之長生，下遇驛馬，主持節按部
之使。
有南方離明馬，謂未馬已，丑馬亥，辰馬寅，戌馬申，辰
戌丑未系土之位，以生處為馬，故辰戌丑未人飛在午，為南方
離門之馬，遇此者，愛於午相衝。為飛馬，見鞭策入格，主貴。
有驛馬清濁，甲子得丙寅，祿馬同鄉，又丙為食神，乘長
生馬。丁丑得丁亥，為天乙天官，乘臨官馬。若乘長生臨官馬，
或帶食祿貴氣，則遇一當百。若乘病絕空亡馬，更值破敗、交
退、伏神，則遇而不遇，縱為官，粗濁卑賤，非清要之職。
又曰：凡看驛馬有四專、名位、生旺、病絕、馳寶、銜花
及倒食互換不同，中間好惡榮辱，須於歲運、鞭策細詳之。四
專者，如申子辰馬在寅，寅逢甲寅，申遇庚申，巳逢丁巳，亥
遇癸亥是也。名位者，乃馬中逢食神，如甲見丙，乙見丁之類，
馬上得食是也。四生者，辛巳、甲申、己亥、丙寅納音自生也。
四病乃自死自絕，如年納音屬金，金絕在寅是也。馳寶者，乃
甲子見戊寅，馬頭帶天財；或納音克馬為財，如食神之類，如
甲寅人見丙申、甲申見丙寅日時是也。銜花者，乃納音臨官遇
馬，如庚申、壬子、戊辰納音皆木，遇寅，馬臨官之地是也。
又生成馬、名位馬與前論祿同，主貴。
凡人遇馬，喜專旺而嫌空亡，駁雜為不達；惡死絕而喜逢
食，見財為有益。商賈多愛馳寶，婦女最怕銜花；馳寶則富，
銜花則淫，銜花更忌木人值庚寅，乙亥見乙巳、丁卯見丁巳、
己未見己巳，尤重，男多淫蕩，女多私情，運中遇者同前斷。
又曰：驛馬最怕干神倒食，如乙酉見癸亥，為驛馬，卻被
反食於我，所謂乙癸不同科是也。鞭策發時看互換，如辰人馬
在寅，或太歲在申衝動寅，即太歲為鞭策，小運在申，即小運
為鞭策，多主動。更看申與寅互換如何，如庚申遇甲寅，庚申
屬木，寅則臨官；甲寅屬水，申則長生之類，相和則吉，相剋
則滯。如兩互換，無氣則空動；或失意有氣，即主財。四馬朝
元，好則榮貴，惡則破家失業，如為僧道，好游腳。小兒老人
不利見馬，小兒十二歲以前、三歲以上，或馬遇小運、太歲沖
或臨官馬，遇多，主驚病顛仆之厄。老人五十以上，或運與太
歲乘之，主氣虛腰痛、腳痛之患，亦如老人祿遇，病多吐食之
類。少者見之、多發病，蓋老少並不堪乘馬，以馬在五行中為
動躍之神故也。
祿為養命之源，馬是扶身之本，兩者最喜相見。且如寅午
戌馬在申，甲祿在寅，甲干寅上遁見丙，申上遁見壬，則以丙
為天祿，壬為天馬，在日時上交互見之，謂之天祿天馬。又甲
人遁至戌，見甲戌，謂之活祿。甲子人遁見丙寅，謂之活馬。
又如寅午戌在申，而時幹得庚；亥卯未在巳，而時幹得丙；申
子辰在寅而時幹得甲；巳酉丑在亥，而時幹得壬，以日支求時
干，以時干求日支，互換得之，謂之祿馬交馳。又如甲祿在寅，
申子辰馬亦在寅，卻是甲子、甲申、甲辰生，而時得丙寅，帝
座上會祿馬，謂之祿馬同鄉。又如祿前馬後，如辛已人得戌日
時，乙亥人得辰日時，辛祿在酉，馬在亥；乙祿在卯，馬在巳，
不見祿馬而祿馬藏於其中，謂之夾祿夾馬。鬼谷遺文曰：「時
居日祿，當得路於青雲；五馬交馳，可致身於黃閣」。《珞??
錄子》云：「背祿逐馬，守窮途而ゐ惶；祿馬同鄉，不三台而
八座。」韓??造命書有孤孀祿馬之說，如甲子見丙寅，庚午見
壬申，此雖祿馬同鄉，殊不知甲子乃一陽，乙丑二陽，丙寅三
陽，純陽無陰也；庚午乃一陰，辛未二陰，壬申三陰，純陰無
陽也。此二者謂之孤孀，祿馬雖同鄉，亦不吉。《理愚歌》曰
：「祿馬飛天無刑克，旺相中生須至貴」。
天乙者，乃天上之神，在紫微垣、閶闔門外，與太乙並列，
事天皇大帝，下游三辰，家在己丑鬥牛之次，出乎己未井鬼之
舍，執玉衡較量天人之事，名曰在乙也。其神最尊貴，所至之
處，一切凶煞隱然而避。
《壺中子》云：貴人分治晝夜，各自專權，以晝生遇晝貴，
夜生遇夜貴，為得力。或以子後為晝，午後為夜；或以日出為
晝，日入為夜，皆是臆說。不若只以寅申分陰陽，冬至後用陽
貴，夏至後陰貴。人命一陽生後遇陽貴為得力，一陰生後遇陰
貴為得力。《三車一覽》則以甲陽木乘少陽之氣生乎東方，至
巳而用事畢矣，故退藏於未而為貴。庚陽金乘少陰之氣而生乎
西，至亥而用事畢矣，故退藏於丑而為貴。戊陽土沖和中央播
於四時，甲因之，萬物生；庚因之，萬物成，則生成之理畢矣。
乙乃陰木，己乃陰土，二位無氣失類而無所居，必待申子生旺
水土滋養充實補助不足，此二者喜見申子而為貴。丙丁之火當
盛夏至酷而害萬物，性熄於酉，藏於亥，以西北成齊之氣而和，
此二者以酉亥陰氣和而為貴。壬癸之水至窮冬則其性嚴而殺萬
物，惟嗇於卯，潛於巳，以東南溫燠之氣而和，此二者以巳卯
陽氣和而為貴。辛乃陰金，執方不能自化，須假寅午生旺之火
銼剛革而成形為貴。《廣錄》云：甲陽木、戊陽土、庚陽金，
皆喜土位。未者，土之正位；丑者，土安靜之地，所以牛羊為
貴。細分之，甲尤喜未，庚尤喜丑，各歸其庫也，戊子、戊寅、
戊午喜丑，丑者、火人胎養之鄉，戊辰、戊申、戊戌喜未，未
者，木人之庫，土人生旺之位也。乙者，陰木；巳者，陰土，
陰土喜生旺，陰木愛陽水，所以鼠猴為貴。然乙尤喜子，子者，
水之旺鄉；己尤喜申，申者，坤之正位。丙丁屬火，火墓在戌
；壬癸屬水，水墓在辰。辰戌，魁罡之地，貴人不臨，故尋寄
火貴於酉亥，寄水貴於卯巳，皆歸根覆命之鄉。六幸陰金，喜
陽火生旺之地，故以馬虎為貴。更宜以納音互換。推尋須比和，
則其貴為福，若丙火得酉，火至此死，焉足貴哉！
閻東叟云：論天乙貴，須就五行喜忌，如甲人有戊有庚，
得癸未、乙丑，遇二吉而帶印為上，遁見丁丑、辛未者次之，
乃三陰喜在印庫。乙人得戊申、庚子生旺之土，己人得甲申、
丙子生旺之水，此陰木陰土喜於財旺。丙丁得丁酉、乙亥，壬
癸得乙卯、癸巳。此水火不嫌死絕。六辛得丙寅、丙午，此陰
金不嫌鬼勝，得二為上，得一次之。《紫虛局》以此為貴人入
廟，遇者主金紫貴。
《八字金書》論貴神，又分優劣，即前六十甲子吉凶，其
歸要與祿、馬同窠，不犯交退，伏神，支幹相合為貴，緊要在
月日時支幹相合。
林開論天乙相合，如甲子見己未，無死絕、衝破、空亡，
更有福神助，至貴。如犯上忌減力，又多難無福。戊子見己丑，
不犯上忌，更有福助，此為次格。有死絕減力，有衝破、空亡，
風塵吏也。辛未見庚寅，不犯上忌，有福助，為第三等；死絕
減力，衝破、空亡，平生多難，卑冗官耳。
閻東叟論貴合貴食，如甲得己丑、己未，戊得癸丑、癸未，
庚得乙丑、乙未，乙得庚子、庚申，己得甲子、甲申，丙得辛
酉、辛亥，丁得壬寅，壬辰，如此類謂之貴合。甲食丙，乙食
丁，丙丁貴在酉亥，甲得丙寅、丙辰，乙得丁酉、丁亥；庚食
壬，辛食癸，壬癸貴在卯巳，庚得壬申、壬戌，辛得癸卯、癸
巳，如此類謂之貴食。有貴合則官多榮顯，有貴食則祿多稱意，
三者兼之，官高祿重。
《三命提要》以天乙在貴神六合上，如甲戊庚在子午，則
子合丑，午合未。乙己在丑巳，丙丁在寅辰，壬癸在申戌，辛
在未亥，皆主大福，遇兩合以上尤貴。
《寶鑑》有天乙扶身，取貴人夾擁太歲，如壬寅人得甲寅
日時，壬貴在卯，甲癸在丑夾擁乎寅，丙申人得戊申准此。入
貴格，別無刑沖，主一生少病，早年享福；常格得之，終身無
刑獄之災。
有干夾貴神，如甲戊庚人得丑未，日時上卻帶甲戊庚一字，
主顯異。
《指南》有夾貴逢六合，如壬癸人見辰而得癸酉合，丙丁
人見戌而得丁卯合，取前後各有天乙貴，更祿馬臨身，主大富
貴。
有福星貴人，如一命，壬子、癸卯、庚戌、庚辰，壬騎龍
背；又貴在卯巳，得辰是福星扶貴人也。
《燭神經》曰：「天乙貴遇生旺，則形貌軒昂性靈穎悟，
理義分明，不喜雜術，純粹大器，身蘊道德，眾人欽愛。死絕
則執拗自是，喜游近貴。與劫煞並，則貌厚有威，多謀足計。
與官符並，則文翰飄逸，高談雄辯。與建祿並，則文翰純實，
濟惠廣游，君子人也。若落天中或與天中合，或與天中連珠，
當有伶倫之態，好嘔吟，伎藝人也。
又曰：天乙貴，三命中最吉之神。若人遇之則榮，功名早
達，官祿亦易近。如三命皆乘旺氣，終登將相公侯之位。大小
運行年至此，亦主遷官進財，一切加臨，至此皆為吉兆。凡貴
人所臨之處，大概喜生旺，無衝破，道理順，不落空亡，天干
納音偕和，更得祿馬而晝夜不背。或年時互換貴，如甲午人見
辛丑時，丙申見己亥之類。或四干並在一支上見貴，如丑未生
而得甲戊庚之類。或四位天干通聚貴，地支為五行聚貴。更遇
天月二德為佳。《理愚歌》云：「貴人或落空亡里，祿馬背違
如不值。」《寶鑑》云：「貴人無氣，雖有如無。」《洞玄經
》云：「貴人嗔則凶來。」可見命中有貴，不可就為吉論，要
當細詳。
《珞??錄子》曰：「奇為貴也；奇者，異也。」謂物以貴
為奇也。乙丙丁出於貴人干德配支之妙，陰貴甲德起子，則乙
德在丑，丙德在寅，丁德在卯，三干相連而無間。陰貴甲德起
申、乙在未，丙在午，丁在已，三間相連而無間，以其隨貴人
在天，故曰「天上三奇」，十干惟此為異，余則或間羅網，或
間天空，或不重臨，又不相聯，不可以為奇。《玉霄寶鑑》謂
古人以正月為歲之始，日出於乙，故以乙為日奇；老人星見為
瑞，見於丁位，故以丁為星奇；月照夜到丙位而天下明，故以
丙為月奇。若甲戊庚亦以為天上三奇，以甲戊庚俱臨丑未，乃
貴人家在鬥牛之次，出乎井鬼之舍，先後天起貴而三干適臨之，
與別干不同，其理亦通。《三車一覽》以甲為陽木之魁，戊為
陽土之君，庚為陽金之精，地有此三物為奇，謂之地之奇，其
說太鑿，《太乙經》以辛壬癸為水奇，謂之人間三奇，其說無
據，但辛壬癸天干連珠，謂之三台，亦為難得。《紫虛局》又
有四奇之說。夫奇，奇數也，四則偶矣，謂之奇，可乎？三奇
要順布，不欲倒亂，如乙丙丁、甲戊庚，天干年月日時順布為
吉。《廣錄》又以乙人丙月丁時，是乙生丙丁，秀氣下降，主
平常。若乙時丙日丁年，是秀氣上達，反為貴，似又不論順逆。
甲戊庚卻以順者為貴，逆者福慢，亂者不壽，氣清則貴，氣濁
則富。經曰：五行各有奇儀，須分逆順。若日月倒亂，得順三
奇，亦不謂倒命。有三奇，要得體得地，不欲失時。如乙丙丁
夜生，甲戊庚晝生，得體；乙丙丁柱有亥，則三光有所依附，
甲戊庚柱有申，則三物有所憑籍；或乙丙丁得丑寅卯未午巳，
甲戊庚得丑未金，皆為得地。三奇再遇三合，如乙丙丁得金水
局，甲戊庚得水火局。又遇六儀，甲子旬戊，甲戌旬己，甲申
旬庚，甲午旬辛，甲辰旬壬，甲寅旬癸，俱吉。《珞??錄子》
云：「重犯奇儀，蘊藉抱出群之器。」《遁甲》曰：「順布三
奇，逆六儀。」如命出甲子、甲申二旬遇甲戊庚，是重犯奇儀
也。
凡命遇三奇，主人精神異常，襟懷卓越，好奇尚大，博學
多能。帶天乙貴者，勳業超群；帶天月二德者，凶災不犯。帶
六儀者，才智出類。帶三合入局者，國家柱石，帶官符劫煞者，
器識宏遠。帶空亡生旺者，脫塵離俗，富貴不淫；威武不屈，
值元辰、咸池、衝破、天羅地網者，為無用。論三奇，太歲不
帶而月日時帶着，孤獨。詩曰：「順十干神乙丙丁，神童及第
播聲名；日時祿馬公卿煞，換武除文佐聖明。」又曰：「順十
干神甲戊庚，兼得長生丙府名；若然無祿兼無馬，只是財中蓄
積人。」又曰：「三奇須是重逢貴，方是榮華福壽人；只有空
奇無貴地，貧窮下賤被欺凌。」又曰：「乙丙丁、甲戊庚，上
局相生生復生，不是蓬萊三島客，也應金殿玉階行。」又曰：
「欲識岩廊官赫奕，名仙多誕癸壬辛，三奇玉藉傳消息，輕薄
時師莫與評。」合諸詩觀三奇，喜忌見矣。
夫德者，利物濟人、掩凶作善之謂也。天德者，謂周天有
三百六十五度二十五分半，除十二宮分野，每宮各占三十度，
共計三百六十度，外有五度二十五分半，散在十二佐宮甲、庚、
丙、壬、乙、辛、丁、癸、乾、坤、艮、巽，謂之神藏煞沒。
每宮各得四十四分，所以子午卯酉中有甲庚丙壬，辰戌丑未中
有乙辛丁癸，寅申巳亥中有乾坤艮巽，此十二位宮，能回凶作
善，乃曰天德也。月德者，乃三合所照之方，日月會合之辰，
申子辰會酉出，庚入垣於壬；亥卯未會幹出，丙入垣於甲；寅
午戌會卯出，甲入垣於丙；巳酉丑會子出，壬入垣於庚，故壬
甲丙癸謂之月德，而辰未戌丑四月，天德亦同屬焉。蓋日月照
臨之宮，凡天曜地煞，盡可制服，故可回凶作吉。閻東叟云：
貴神在位，諸煞伏藏；二德扶持，眾凶解散。凡命中帶凶煞，
得此二德扶化，凶不為甚；須要日上見，時上不犯克沖刑破，
方吉。凡人得之，一生安逸，不犯刑，不逢盜，縱遇凶禍，自
然消散。與三奇、天乙貴同並，尤為吉慶。或財官、印綬、食
神、變德，各隨所變，更加一倍之福。入貴格，主登科甲，得
君寵任；或承祖蔭，亦得顯達。入賤格，一生溫飽，福壽兩全
；縱有蹇滯，亦能守分固窮，不失為君子。女命得之，多為貴
人之妻。《三命鈴》云：天德者，五行福德之辰，若人遇之，
主登台輔之位，更有月德並者，尤好；縱有凶煞，亦主清顯。
《子平賦》云：「印綬得同天德，官刑不犯，至老無殃」。是
天德勝月德也。
考大統歷，有天月德合，乃五行相契之辰。月備合，如正
月丙與辛合，二月甲與己合，三月壬與丁合，四月庚與乙合，
余照此。天德合，如正月丁與壬合，二月坤與巽合，三月壬與
丁合，四月辛與丙合，余照此。
有月空，如寅午戌月壬，亥卯未月庚，申子辰月丙，巳酉
丑月申。
有月厭，正月戊，二月酉，三月申，四月未，五月午，六
月巳，七月辰，八月卯，九月寅，十月丑，十一月子，十二月
亥。
有月煞，寅午戌月丑，亥卯未月戌，申子辰月未，巳酉丑
月辰。
有天赦日，春戊寅，夏甲午，秋戊申，冬甲子，乃四時專
氣，生育萬物，宥罪赦過。如人命聚一月德秀合空及四大吉時
生，更遇天赦日，尤妙。
此外又有天喜神，春戊，夏丑，秋辰、冬未，遇者主歡欣。
有旌德煞，如寅午戌、丙日進，亥卯未、甲日時，申子辰、
壬日時，巳酉丑、庚日時。
有旌鉞煞，如寅午戌、寅時，亥卯未、亥時，甲子辰、申
時，巳酉丑、巳時。又，寅午戌見辛，亥卯未見己，申子辰見
丁，巳酉丑見乙，亦謂之旌德。經云：「一神主旌德，五世不
貧窮；內有旌鉞煞，將相及三公。」德鉞相會，不貴即富。
又有一種旌鉞煞，寅卯辰人見癸酉，巳午未人見癸卯，申
酉戌人見戊子，亥子醜人見戊午，乃四時專主誅戮之神，庶人
主徒配；克本命，主惡死。
又有一種三公煞，寅午戌人壬子，巳酉醜人丙午，申子辰
人乙卯，亥卯未人辛酉，乃坐四方專氣來克生年，為五行毒氣，
庶人犯之，主非橫惡死。若旌鉞更與三公煞會同一位，主殊貴。
今之談命者論月德而諸煞不論，自是偏見，因並及之。
太極者，太初也，始也，物造於初為太極，成也，收也，
物有所歸曰極。造化始終相保，乃曰太極貴也。甲乙木先造乎
子，坎水助而生，後終乎午，離火焚而死。丙丁火先喜出乎震，
卯也，後喜藏乎兌，酉也。庚辛金得寅，乃金生乎艮，見亥乃
金廟乎乾。壬癸水先得則生，後得巳而納。經曰：「地陷東南，
四瀆俱流巽位，皆有始有終之意。」戊己，土也，喜生乎申，
得辰戌丑未為正庫。《理愚歌》云：「四庫全時為至貴，位班
上列據權衡。」人命入格，更有福氣貴神扶，豈不為美。
有文昌貴，甲乙蛇口乙豬頭，丙狗丁龍戊向猴；己午庚寅
辛未貴，六壬卯位癸逢牛。
有文譽貴，如甲子人見壬戌、丙寅，祿前祿後一般神，必
作公卿冠世人；立性天聰名譽播，富貴榮華事業新。
有文星貴，甲馬乙蛇丙戊猴，酉台丁己亥辛求；庚逢戌狗
逢虎，十位文星癸兔游。
有天印貴，甲子在寅中，乙逢亥亦同；丁酉戊申位，丙戌
己羊宮；庚辛馬蛇足，癸卯與壬龍；此號天印貴，榮達受皇封。
夫學堂者，如人讀書之在學堂；詞館者，如今官翰林，謂
之詞館，取其學業精專，文章出類。長生乃學堂之正位，如金
命見辛巳，金長生在巳；辛巳，納音又屬金是也。臨官乃詞館
正位，如金命壬申，金臨官在申；壬申，納音又屬金是也。余
以類推。
諸家說有學堂會祿，如金長生巳，臨官申，甲乙人得之；
水土長生申，臨官亥，丙丁壬癸人得之；木長生亥，臨官寅，
戊己人得之；火長生寅，臨官巳，庚辛人得之。又名官貴學堂，
以官貴長生之位為學堂，官貴臨官之位為詞館也。
有學堂會食，如甲食丙，得丙寅；乙食丁，得丁巳；丙食
戊，得戊申之類。兼官印、驛馬，其福厚；遇祿、貴、奇、德，
其氣清；值刑克衝破，其氣濁。清則科名巍峨，厚則官尊榮顯，
濁則福祿微薄，官職卑賤。
有生處見克，如甲乙人辛亥，丁丙人壬寅，戊己人甲申，
庚辛人丁巳，謂之官星學堂。主登科甲，入侍從。
有納音見帝旺之位而逢天乙貴處其上，如己酉人得丙子、
庚子日、時、壬午人得辛卯日時之類，謂之學堂會貴，主清貴。
凡學堂詞館，切不要犯空亡及衝破，支幹納音不要見克，
方為得用。《祝勝經》云：「甲辰丙寅，學堂不真；或止富蔭，
官職卑貧；讀書修學，空有虛名。」此言學堂怕落空也。《三
車》云：「學堂無氣，惟利師儒。」此言學堂要乘旺也。《理
愚歌》云：「學堂如更朝驛馬，位極勛高壓天下。」此言學堂
要有馬也。又云：「生來祿馬真學堂，若同詞館主文章；遇中
不遇人誰會，不遇衝剋福祿昌。」又云：「文星聚處人中瑞，
聲華獨冠英雄輩；降生不遇真學堂，才學豈能為拔萃。」此言
學堂怕衝破受克也。況人命入格，合造化，又不在學堂詞館而
得。
正印，乃五行之正庫，金命見乙丑，木癸未，火甲戌，水
土壬辰、丙辰是也。《言談》云：「生逢正印，必拜玉堂。」
《妙選》云：「五行入垣，官居五府。」可見得本家正印為貴。
本主同德為上，帝座為中，胎月為下。主人重厚魁梧，功名昭
著。本家印又得貴格扶之，更妙。若木得水印，火得木印，多
兼他權外財。若身克印，或印克身，廢而復興。若水人得火印，
火人帶水印，次於本家印，然須本主有旺氣，方吉。若克破別
無福救，或空亡，只作清閒道僧、無成舉人。若五行有清氣，
則絕世高人；有煞則貧賤。
有貴人夾印，如丙丁火命以甲戌為正印，卻得酉亥夾之，
酉亥乃丙丁貴人；壬癸水命以壬辰為正印，卻得卯已夾之，卯
已乃壬癸貴人。
有華蓋印，如亥卯未得癸未之類。
有文章印，如戊寅見癸未，辛已見甲戌，庚申見乙丑，癸
亥見丙辰，乙亥見壬辰，乃納音克身，干神複製。戊午得癸未，
庚子得乙丑，丁酉得壬辰，己卯得申戌，辛酉得丙辰，干神制
支神合之類。
諸印要逢庫墓，若生旺扶助互換，祿馬貴人並相合者，至
貴之命。最忌刑衝破害，三合六合上見鬼，如甲戌日得癸酉時，
則減力。水命人得本家印無益；得木印損氣；得土印，支幹有
交涉者，名官印；無交涉者，名鬼印。
又有福聚印，如年、月、日、時、胎五位俱無氣衰敗，得
正印偏印俱在此，印上或庫或旺，雖有煞神，至是受制，此之
謂福聚印。
有禍聚印，如癸巳人帶壬辰印，柱多逢水，俱墓於辰，則
癸巳受煞；以巳為命，巳火遇多則本命病，此之謂禍聚印。
有破福成禍印，如水人得水印，或月日時多帶土來，本家
印見鬼盛，是謂破福成禍。
有帶煞印，印中見貴煞，如壬子見壬辰、丙辰，子至辰謂
之華蓋，壬人見辰為貴。若印中反克本命，無福神往還，名帶
煞，主凶。
有臨空印，乃印落空亡，支無六合，見官貴，至賤而無成
也。
有自刑印，如庚戌人帶乙丑，金人見金印固好，丑戌相刑，
以金刑金，此類不如無。雖有少福，亦終賤。余准此推。
凡論印，更得真五行與納音同氣，尤妙。但主少安逸，不
利六親，難為子息。
夫德者，本月生旺之德；秀者，合天地中和之氣、五行變
化而成者也。又曰；德者，陰陽解凶之神；秀者，天地清秀之
氣，四時當旺之神。故寅午戌月，丙丁為德，戊癸為秀。申子
辰月，壬癸戊己為德，丙辛甲己為秀。巳酉丑月，庚辛為德，
乙庚為秀。亥卯未月，甲乙為德，丁壬為秀。凡人命中得此德
秀，無破衝剋壓者，賦性聰明，溫厚和氣。若遇學堂，更帶財
官，主貴。衝剋減力。
劫者，奪也，自外奪之之謂奪；亡者，失也，自內失之之
謂亡。劫在五行絕處，亡在五行臨官，俱屬寅申巳亥。水絕在
巳，申子辰以巳為劫煞，巳中戊土，劫水也。火絕在亥，寅午
戌以亥為劫煞，亥中壬水，劫火也。金絕在寅，巳酉丑以寅為
劫煞，寅中丙火，劫金也。木絕在申，亥卯未以申為劫煞，申
中庚金，劫木也。古歌云：「劫煞為災不可當，徒然奔走名利
場；須防祖業消亡盡，妻子如何得久長。」又云：「四位逢生
劫又來，當朝振業逞儒魁；若兼官貴在時上，鯁直名標御史台。
」又云：「劫神包裹遇官星，主執兵權助聖明；不怒而威人仰
慕，須令華夏悉安榮。」又云：「劫煞原來是煞魁，身宮命主
不須來；若為魁局應當死，煞曜臨之不必猜。若是無星居此位，
更於三合細推排；天盤加得凶星到，命似風燈不久摧。」水生
木，申子辰以亥為亡神，亥中甲木、泄水也。火生土，寅午戌
以巳為亡神，巳中戊土，泄火也。金生水，巳酉丑以申為亡神，
申中壬水，泄金也。木生火，亥卯未以寅為亡神，寅中丙火，
泄木也。古歌云：「亡神七煞禍非輕，用盡機關一不成；克子
刑妻無祖業，仕人猶恐有虛名。」又云：「命宮若也值亡神，
須是長生遇貴人；時日更兼天地合，匪躬蹇蹇作王臣。」又雲
：「皆言七煞是亡神，莫道亡神禍非輕；身命若還居此地，貧
窮蹇滯過平生。凶星惡曜如臨到，大限渾如履薄冰；三合更須
明審察，煞來夾拱必難行。」
《三車》云：「羊言剛也，刃者取宰割之義。」祿過則刃
生；功成當退不退則過，越其分如羊之在刃，言有傷也。故羊
刃常居祿前一辰。希尹曰：「陰陽萬物之理，皆惡權盛。」當
其極，處火則焦，滅水則涌，竭金則折，缺土則崩，裂木則摧
折，故既成而未極，則為福，已極則將反而為凶。極盛之地，
十干中正處是也。卯者，甲之正位，為陽木之極；辰者，乙之
正位，為陰木之極；午者，丙之正位，為陽火之極；未者，丁
之正位，為陰火之極；酉者，庚之正位，為陽金之極；戌者，
辛之正位，為陰金之極；子者，壬之正位，為陽水之極；丑者，
午馬在申，庚祿在申，乙巳貴在申，庚羊刃在酉，卻乙巳貴人
取甲申為驛馬而前視羊刃，故曰攬轡澄清。此格多為清嚴之官。
若更有吉類，多為酷吏，能制奸宄。子平以甲丙戊庚壬五陽干
有刃，乙丁巳辛癸五陰乾無刃，惟見傷官；與羊刃同禍，是指
陰陽之陽，非牛羊之羊。其義見後論陽刃格中。
空對實、亡對有言。《神白經》云：「空亡空亡幾多般，
十干不到作空看。」《洞玄經》云：「遁窮而亡生。」故以甲
旬盡處曰空亡，蓋有是位而無祿，曰空；有支而無干，曰亡。
如甲子的遁至酉而十干足，所以無戌亥，餘五干例見，是為空
亡。然空而有實，亡而有存，所以未可便為凶論。《珞??錄子
》論空亡云：五陽令用一陽，五陰令用一陰。假如甲子、丙寅、
戊辰、庚午、壬申則用戌不用亥；乙丑、丁卯、己巳、辛未、
癸酉則用亥不用戌。陽分陽年，陰分陰年。又說：甲子至戊辰，
以戌為空亡；己巳至癸酉，以亥為空亡，分上下五年。中間又
分甲子至戊辰，見壬戌為重，見戊戌之類為輕；己巳至癸酉，
見癸亥為重，見乙亥之類為輕。如甲子生甲戌時，此時上正見，
差輕；如己巳生癸亥時，亦時上內犯，最重。《指迷賦》云：
「祿入空亡，必分前後之辰，所以表陰陽之分，明輕重之等也。
」《八字金書》云：「甲寅旬、壬癸落空亡；甲辰旬，甲乙；
甲申旬，丙丁；甲戌旬，庚辛。」以地支二位而論天干，或謂
十惡大敗。犯此日生者，主貧賤。
凡帶此煞，生旺則氣度寬大，動招虛名，長大肥滿，多意
外無心之福，死絕則一生成敗飄泊，但在我有氣之地，則不能
為禍。大忌支幹與天中相合，是謂小人得位，則奸詐譎詭，靡
所不為。若為我所克，是謂天中肥殃，反為特達之福（原註：
如戊午火人見甲子金之類）。其神性無常，與官符並、則佞媚
多文，與劫煞並，則狡勇；與亡神並，則飄蓬；與大耗並，顛
倒突；與建祿並，一生破散；與咸池、六害並，多凶暴卒；惟
夾貴、華蓋、三奇、學堂並者，大聰明，脫俗之士。
夫空亡不言太歲四見生日旬中空亡，極緊。若太歲與日互
換空亡，更不佳。以實為空，則實可映空；以空為空，無所映
實，故帶互換空亡者，災深。假令甲子年、壬戌月、甲子之正
空亡在壬戌，其壬戌乃甲寅旬，甲寅旬中空復在子，主一生財
物耗散，大破家宅。余仿此。若日時互換，時緊日慢。若日犯
而時卻刑衝破害；時犯而日卻刑衝破害，亦主有福，未免坎坷。
又云：天中一煞，不可全以凶言，如柱中有惡神，惡煞禍聚之
地，全要空亡解之；有空亡不宜見合，合則不能空矣。若祿馬
財官福聚之氣，全怕空亡散之；有空亡卻喜見合，合則不能空
矣。若無沖無合無刑，謂真空亡。四孟太毒，只作小伎巧求人。
又，甲子旬水土，甲戌旬金，甲申旬火土，甲午旬火土，
甲辰旬木，甲寅旬水土，為真空亡。又云：響之有聲，莫非虛
中也。是以大人之命，要有虛中之德。空亡自旺有用，乃大聲
大應之器。月、日、月時三位俱空亡者，不害為大貴人。若值
兩位，雖有官，不大。
又云：凡命值空亡，時上見，多拗性，為事高而虛，更遇
華蓋，決主少子。日上見，多庶出，或妻妾間離遇偶合則多淫
盪。
古歌云：「胎里生逢怕遇空，遇空時節自昏蒙；饒君十步
有九計，不免飄飄西復東。」
又云：「建祿臨空虛有名，平生向學老無成；若逢馬貴來
相救，縱得官時又復停。」
又云：「甲寅戊午及庚申，丑上天中最不仁；本分生來當
受祿，因逢五鬼遂衰貧。」以甲寅水見辛丑土，為鬼來克命。
戊午見丁丑，庚申見乙丑，同是空亡，忌克命也。
又云：「六旬後兩號天中，見合長生旺不凶；加臨衝剋兼
刑祿，官職升騰位更隆。」如巳酉醜人丁丑月、癸未日、戊午
時，午未空亡而戊癸之火旺在午，反為貴格，是火虛有焰也。
又云：「印綬之星中見空，順臨墓庫福重重；若還夾貴歸
元位，帶煞須為給事中」如甲午、癸酉、丙子、壬辰時，雖空，
卻與癸酉作六合，又墓庫夾貴，所以入格，是水空則流也。
經云：「金空則響，火空則明，水空則清，木空則折，土
空則崩。」此之謂也。
又曰：人命空亡本不好，若運刑沖，反為虛煞；士人遇之，
飛聲走譽。如甲申、丁丑、乙亥、甲申，行壬午運，作當路；
乙未、乙酉、乙丑、丁亥，行辛巳運，作監司，大振聲望。若
壬寅為空亡，壬申同類沖之，則不動，此為最毒。
有截路空亡，正如人在途中遇水，不能前進，不可以濟，
故曰截路，只以日取時見之。如甲己日遁十二時中，申酉上見
壬癸，故甲己見申酉，乙庚見午未，丙辛見辰巳，丁壬見寅卯，
戊癸見戌亥，此二時上俱遇壬癸為水故也。此空亡非但命見不
吉，凡出入、求財、交易、上官、嫁娶，百事皆忌。
有四大空亡，六甲中，甲辰、甲戌二旬，金木水火土全，
內甲子、甲午旬生人見水，甲寅、甲申旬獨無金，此四旬者五
行不全。如甲子、甲午旬獨無水，甲寅、甲申旬生人見金，謂
之正犯。如當生年中不犯，行運至水金處亦謂之犯。若帶得，
主一生蹇滯，不問貧賤富貴，皆夭折。三處重遇，瞬息為期。
壺中子云：「顏回夭折，只因四大空亡。」正謂此也。
《洞微經》有五鬼空亡，甲己人見巳午，乙庚寅卯，丙辛
子丑，丁壬戌亥，戊癸申酉，限至斯鄉，主貧。
有克害空亡，甲乙人見午，丙丁申，戊己巳，庚辛寅，壬
癸酉丑，主克害妻子。
有破祖空亡，甲乙丙丁同上，戊巳人見戌，庚辛子，壬癸
寅，遇者主破祖業，須並論之。
元辰者，別而不合之名。陽前陰後，則有所屈，屈則於事
無所申；陰前陽後，則直而不遂，於事暴而不治，難與同事，
故謂之元辰。是以陽男陰女，在沖前一位支辰；陰男陽女，在
沖後一位支辰。假如甲子生男，與甲午對沖，即乙未為正；乙
丑生男，與乙未對沖，即甲午為正。餘干午未半之。所以為凶
者，當氣沖之地，左鼓則風煞在右，右鼓則風煞在左，故陰陽
男女，取沖前沖後不同。若歲運臨之，如物當風，動搖顛倒，
不得寧息。不有內疾，必有外難。雖富貴崇高，勢位炎盛，大
運逢之，十年可畏。立朝定當竄逐，居家必罹凶咎，縱有吉神
扶持，不免禍福倚伏，尤忌先吉後凶，臨旺之後、欲出未出之
際，凶禍尤的。生命逢之，主形骸陋朴，面有顴骨，鼻低口大，
眼生威角，腦凸臀高，手腳強硬，聲音沉濁。生旺則落魄大度，
不別是非，不分良善，顛倒鶻突；死絕則寒酸薄劣，形貌猥下，
語言渾濁，不識羞辱，破敗坎坷，貪飲好情，甘習下流。與官
符並，多招無辜之撓；帶劫煞，則不循細行，動招危辱，空賤
無恥；婦人得之，聲雄性濁，姦淫私通奴賤，鬼魅為憑，不遵
禮法，一生多災，雖生子，拗而不孝。常術《鼠忌羊頭歌》未
分男女，不足憑也。《珞??錄子》以宣父畏其元辰，林開以元
辰惡煞為災甚重，有互換遇者，尤為不吉，忽然遇合，又以吉
論。《洞玄經》云：「元辰遇合，而大亨是也。」《廣信集》
取巫□伎參政己卯、甲申、己巳、甲戌，滕庚樞密乙丑、壬午、
乙丑、壬午，二命豈不犯元辰。李吉甫曰：「大凡貴命，須逢
煞即得君主橫升拔，林開一偏之見也。」徐子平云：「元辰者，
命中元有所害之辰，如甲見申庚，乙見酉辛之類，人生歲月日
時原有七煞，已為所害之辰，歲運復遇，謂之犯元辰，為害尤
重，元無則輕。然元辰一煞，與亡劫、羊刃、空亡同類觀。」
《珞??錄子·消息賦·自見雪心賦》云：「元辰水去，亦指神
煞之名。」是古人之說是也。
此三煞乃先天數之四沖也。夫子、午之數各九，卯、酉各
六，總為三十。自子順行，極三十而見巳，是為四仲之正煞。
寅申各七，巳亥，各四、總二十有二，自子順行，極二十二而
見酉，是為四孟之正煞辰戌各五，丑、未各八總二十有六，自
子順行，極二十六數而見丑，是為四季之正煞。是起於數者然
也，凡神煞，皆起於數，與祿馬同類。此一煞而有三名；一曰
吟呻，二曰破碎，三曰白衣。子午卯酉在巳，寅申巳亥在酉，
辰戌丑未在丑。巳者，金生之地，巳中，臨官之火，金氣臨克，
主杖楚刑獄呻吟之災，故曰吟呻。酉者，金旺之地，煞物當時，
又有辛金相助，萬物當之，無不破碎，主支離流血之災，故曰
破碎。丑乃金之庫墓，居四季而臨鬼門，主妨害喪服哭泣之事，
故曰白衣。五行中惟金能煞物，故總名曰暗金的煞也。其神生
旺，主人寬量大器，決斷有為，形容清峻，若不夭喪刑傷，須
有癩病癱瘓。死絕則慘害克毒，形容紅白，巧言令色，笑里藏
刀。與官符並，則橫來官災；與劫煞並，則橫來死喪；與白虎、
羊刃並，則流心傷殘；與貴人、建祿並，則稍慢。五行旺相，
吉神相救，入貴格則無害；入賤格，再值一切凶神，則愈凶。
又曰；金生處，主大風癱瘓之疾；金旺處，主水蠱毒藥之病；
金墓處，主克子惡死之憂。若帶三刑德貴，主有高官持兵權。
大抵此煞不吉，人命逢之，固所不宜；歲逢之，亦主孝服哭聲，
盜賊侵擾，口舌破耗。小兒犯此，湯火之厄；不然，身有痕疤
破綻之象。經云：「謬戾無過於刑害。有時而吉；乖違莫甚於
衝破，未必皆凶。」此之謂也。
災煞者，其性勇猛，常居劫煞之前，衝破將星，謂之災煞。
如申子辰將星在子，午卻去沖子；寅午戌在午，子卻去沖；巳
酉丑在酉，卯卻去沖；亥卯未在卯，酉卻去沖。是災煞也。此
煞主血光橫死。在水火，防焚溺，金木杖刃，土墜落，瘟疫克
身，大凶。若有福神相助，多是武權。亦如劫煞之類，要見官
星、印綬生旺處為佳。《神白經》云：「災煞畏乎克生處，卻
為祥。」正謂此也。
厄者，遭乎難者也，常居馬前一辰，劫後二辰，死而不生
謂之厄。申子辰水局，水死在卯；寅午戌火局，火死在酉；亥
卯未木局，木死在午；巳酉丑金局，金死在子，所以為厄。若
有救護，有扶持，逢生旺兼貴氣相助，則吉，究竟一生蹇滯。
《壺中子》云：「六厄為剝官之煞，李廣不封侯是也。」
勾者，牽連之義；絞者，羈絆之名，二煞嘗相對沖，亦猶
亡劫。陽男陰女，命前三辰為勾；命後一三辰為絞；陰男陽女，
命前三辰為絞，命後三辰為勾。假令甲子陽命人，卯為勾，酉
為絞；乙丑陰命人，辰為絞，戌為勾之例。古歌云：「爪牙煞
去命三辰，大忌金神羊刃臨；夾煞克身無福救，必遭蛇虎傷其
身。」此煞大忌金神白虎並，則凶。牛馬犬畜等傷亦是，不獨
虎狼也。不克身與福同宮者不用。大抵此煞，凡命遇之，身若
克煞，多心路計巧，主掌刑法之任；或為將帥，專地誅戮。煞
若克身，主非命而終；小人逢之，非橫災禍；行年至此，亦主
口舌刑獄等事。又云：值兩位全者，災重，一位者輕。又云：
有鬼則災重，無鬼則災輕。
先賢有云：老而無夫曰寡，幼而無父曰孤，此其義也。辰
謂星辰，宿謂星宿，指其神也。人命犯此星辰，則孤寡如是。
如亥子丑逐方三位，進前一辰見寅為孤，退後一辰見戌為寡。
又過角為孤，退角為寡。其餘三方皆依此推。乃陰陽惆悵之義。
且夫寅為春始，辰為春末，巳為夏始，未為夏末，申為秋始，
戌為秋末，亥為冬始，丑為冬末，皆陰陽支離之神，四時代謝
之方。《三車》云：造物中以生我者為母，克我者為夫，我克
者為妻。亥子丑屬北方水位，水用金為母，金絕於寅，是母絕
也；用火為妻，火墓為戌，是妻墓也。巳午未，南方火位，火
用木為母，木絕在申；用水為夫，水墓在辰。寅卯辰屬東方木
位，木用水為母，水絕在巳；用金為夫，金墓在丑。是取母絕
為孤辰，夫墓、妻墓為寡宿，其義尤切。《珞??錄子》云：「
骨肉中道分離，孤寡猶嫌於隔角。」《玉門集》云：「寅申巳
亥為角，辰戌丑未為隔。進者為陽，不利父；退者為陰，不利
母。」又云：「在陽宮妨父，在陰宮妨母。如寅卯辰人，巳為
孤，丑為寡，寅辰為陽之位，丑巳為陰之位。男女生命見之，
雖親生兒女，多不和順。」王氏云：「男命生於妻絕之中而逢
孤辰，平生難於婚偶；女命生於夫絕之中而遇寡宿，屢嫁不能
偕老。」如辛丑人得庚寅，寅為丑孤辰，丑為寅寡宿，寅丑互
為寡宿。隔角言丑寅中有艮卦隔，乾坤艮巽四猶之角也。
《燭神經》云：「凡人命犯孤寡，主形孤骨露，面無和氣，
不利六親。生旺稍可，死絕尤甚。驛馬並，放蕩他鄉；空亡並
幼小無倚；喪吊並，父母相繼而亡。一生多逢重喪疊禍，骨肉
伶仃，單寒不利。入貴格，贅婿婦家；入賤格，移流未免。」
《鬼谷遺文》云：「連屬不言孤寡，如亥得寅戌，寅得丑巳；
或支幹朝會包裹貴人，雖犯孤寡，不以孤寡論。」《廣錄》雲
：「井欄斜沖，是孤辰寡宿。」更天干帶倒食，謂之井欄倒食。
若巳午未人再生夏三月，是帶兩重孤寡，主克妻害子，少六親，
不聚財，多生女；更帶諸凶煞，主不令終。《珞??錄子》云：
「憑陰察其陽禍，歲星莫犯於孤辰；恃陽鑒以陰災，天年忌逢
於寡宿。」蓋言小運、太歲不可犯之，陽以孤辰為重，陰以寡
宿為重。
羅網之說，其義甚明。然何以戌亥為天羅，辰巳為地網，
蓋天傾西北，戌亥者，六陰之終也；地陷東南，辰巳者，六陽
之終也。陰陽終極，則暗昧不明，如人之在羅網，此春義也。
《壺中子》云：「龍蛇混雜，偏不利於辰生；豬犬侵凌，但獨
嫌於亥字。」龍為辰，蛇為巳；辰人得巳，巳人得辰，皆曰龍
蛇混雜。男命則不妨，惟女命破婚害子，薄命抱疾。辰人得巳，
重；巳人得辰，輕。謂龍生蛇穴者，退；蛇生龍穴者，進。豬
為亥，犬為戌；戌人得亥，亥人得戌，皆曰豬犬侵凌。女命則
不妨，惟男命則滯齟齬齠，妨祖克妻。戌人得亥，輕；亥人得
戌，重。謂犬入豬群，則進；豬入犬群，則傷。《諸書》亦云
：「龍蛇混雜，常防婦女憂危；豬犬侵凌，每慮丈夫厄難。」
是男怕天羅，女怕地網。中間又分火命人有天羅，水、土命人
有地網，余金木二命無之。人命帶此，多主蹇滯，更加惡煞相
並，五行無氣，必主惡死。行運至此，亦如之。假如戌年戎月
初一日生者，犯一年天羅；十五日生者，犯十五年天羅；若更
生時是戌，增成三十年天羅。或戌年亥月，或亥時戌日，交互
見之，謂之重犯。則災不能歇。地網如上說。若天羅地網重並，
為害尤重。《理愚歌》云：「生時地結與天盤，爭使親闈得久
安。」如甲辰命見甲戌，申戌命見甲辰，只此二辰生人，是就
羅網中言之也。
十惡者，譬律法中人，犯十惡重罪，在所不赦，大敗者，
譬兵法中與敵交戰，大敗無一生還，喻極凶也。六甲旬中十個
日值祿人空亡，如甲辰、乙巳，甲以寅為祿，乙以卯為祿，甲
辰旬以寅卯為空亡。壬申者，壬以亥為祿，甲子旬以亥為空亡。
余如丙申、丁亥、庚辰、戊戌、癸亥、辛巳、乙丑等日皆仿此。
命中犯者，當以日上見之為是，其餘不論。況犯者未必皆凶，
若內有吉神相扶，貴氣相輔，當為吉論。
《元白經》曰：「十惡都來十個辰，逐年有煞用區分。」
如庚戌年見甲辰日，辛亥年見乙巳日，壬寅年見丙申日，癸巳
年見丁亥日，甲辰年見戊戌日，乙未年見乙丑日，甲戌年見庚
辰日，乙亥年見辛巳日，丙寅年見壬申日，丁巳年見癸亥日，
蓋以年支幹沖日支幹，無祿為忌，余悉無妨。
神煞，古有百二十名，其說穿鑿支離，造化恐不如是。除
羊刃、空亡、劫煞、災煞、大煞、元辰、勾絞、咸池、破碎、
羅網、衝擊、天空懸針、平頭倒戈等煞命中切要者，已備論於
前矣，茲以諸星家考驗有理，復備敘於左。
自縊煞。此煞取五行反系處，如戌人巳，巳人戌，辰人亥，
亥人辰，寅人未，未人寅，卯人申，申人卯，午人丑，醜人午，
子人酉，酉人子是也。大忌相剋，天元是墓，更有天中、官符、
大耗者，定凶。
水溺煞。此煞取丙子、癸未、癸丑上帶咸池、金刃、羊刃。
蓋丙子納音水，又子為水旺之地，未為井宿之居，丑為三河之
分，更納音克身，決不可免。古歌云：「動煞克身名顛墜，金
神羊刃防同位。要知自縊最凶神，戌巳辰亥並寅未。子酉一例
為凶煞，卯申丑未依前是。大忌空亡兼墓鬼，官符大耗仍須避。
丙子癸未並癸丑，咸池金煞羊刃畏。五行若更來克身，一死懸
梁一溺水。」
掛劍煞。此煞取巳酉丑申四柱純全者是，或重帶巳酉丑亦
是，更犯官符、元辰、白虎、金神等類，五行刑克本命者，主
凶暴殺人，或反為人所殺。詩曰：「巳酉丑申金氣全，從革局
多名掛劍。元亡金虎並克身，縱不殺人身豈免。」
天火煞。此煞取寅午戌全而天干有丙丁五位中全不見水者
是，有水則非。若年運至火氣生旺處，當防火災。詩曰：「寅
午戌全號天火，不見丙丁猶自可；五位都無一水神，生旺臨年
災厄火。」余命寅午戌全，月干有癸行戊午運，戊癸化火，甲
戌年、甲戌月遂遭火災。
天屠煞。此煞除子日午時，午日子時外，自余丑曰日亥時，
亥日丑時，寅日戌時，戌日寅時，卯日酉時，酉日卯時，辰日
申時，申日辰時，巳日未時，未日巳時，依次逐兩位數之。君
子犯者，主異疾，腸風腳氣；小人折損肢體。重犯者，主徒配。
天刑煞。此煞取子醜人乙時，寅人庚時，卯辰人辛時，巳
人壬時，午未人癸時，甲人丙時，酉戌人丁時，亥人戊時，取
時刑克本命。犯者遭刑有疾。
雷霆煞。正七二八子寅方，三九四十辰午當；五十一申六
二戌，必主雷轟虎咬亡。又云：「正七下加子，二八在寅方，
三九居辰上，四十午位傷，五十一申位，六十二戌方。」正月
起，子順行六陽位。此煞人命遇之，如逢祿，貴；吉星臨壓，
則吉，好行陰騭，為法官掌雷霆行符敕水之人，或成佛作祖之
輩。如遇羊刃、的煞、飛廉等會，命限必凶，主墮於天真雷傷、
虎啖、天譴、瘟疾或溺水、囹圄死。
吞陷煞。豬犬羊逢虎必傷，猴蛇相會樹頭亡。犬逢雞子遭
徒配，兔趕蛇歌走遠鄉。鼠見犬來須惡互，馬牛遇虎定相戕。
兔猴逢犬難迴避，龍來龍上水中殃。凡人若值臨時日，三合為
災仔細詳。《原註：以年支為主》
官符煞。取太歲前五辰，是日時遇之。平生多官災，更並
羊刃，乃刑徒之命。若官符落天中，多邪誕不實，名妄語煞。
病符煞。取太歲後一辰，是犯者多疾病。行年遇之，亦然。
死符煞。取病符對沖，是月時日犯之，無貴神解救，兇惡
短折。
喪吊煞。一名橫關煞。取命前二辰為喪門，命後二辰為吊
客，其或太歲凶煞並臨大小運限，必主禍。古詩云：「五官六
死十二病，三喪十一吊來臨。」可見此十二宮一太歲歌，不惟
命犯不吉，流年尤凶。若月有羊刃來佐，凶煞臨時，則橫關也。
古歌云：「橫關惡煞少人知，月祿凶神又及時；縱有吉星重疊
至，不遭刑戮也頃危。」
宅墓煞。命前五辰為災，命後五辰為墓，怕宅墓受歲劫等
煞來破本命之災。主呻吟。
日刑煞。以本生日上數甲子，本日干住。陽干順數，陰乾
逆數。若在命宮，主極刑；三合，主徒配；對宮，主外死。
流血煞。以本生月起，子順數至本年住。若在命宮、三合、
對宮、主癰疽，庶人徒配，婦人產厄。
劍鋒煞。甲子旬劍辰鋒戌，甲午旬劍戌鋒辰，甲寅旬劍午
鋒申，甲申旬劍子鋒寅，甲辰旬劍申鋒午，甲戌旬劍寅鋒子。
隨在各宮斷，如第五宮露，損子；第四宮露，損田宅。
戟鋒煞。正月起甲，二月乙，三月戊，四月丙，五月丁，
六月己，七月庚，八月辛，九月戊，十月壬，十一月癸，十二
月巳，逐月旺干加臨，日時帶兩重者，凶；更與懸針相見，主
決配傷殘。
浮沉煞。從戌上起，子逆行至本生年位，卻從年宮數，看
在何宮。只在財帛宮，名串錢，主富蓄。余皆凶。甲乙己庚壬
人犯之，稍輕；丙丁戊辛癸人犯之，重。在寅午申未年中，此
煞多主水厄。仍各隨宮分論災，如在田宅，則主破祖。余宮類
推。
破煞。此煞，卯與午，丑與辰，子與酉，未與戌，皆相破。
惟寅申巳亥原破，卻三合，故不取，犯者主少年災滯，財產耗
散，兼有折傷之災。
返本煞。五行無貴氣，下克上為返。歌曰：「五行死絕並
來時，有格如閒福不隨；更忌日時克年主，定無官貴切須知。」
如甲子金命得戊午日，又胎月日時多帶寅巳，犯者定主孤立，
或富或貴，一旺便克，傷父母尊長。
陰陽煞。女屬陰而喜陽，命得戊午旺火為正陽。男屬陽而
喜陰，命得丙子旺水為正陰。是陰陽和暢，故男得丙子，平生
多得美婦人；女得戊午，平生多逢美男子。日上遇之，男得美
妻，女得美夫。大忌元辰、咸池同宮，不論男女，皆淫。如男
得戊午，多婦人相愛；女得丙子，多男子挑誘。更看有無貴賤
消息。
淫慾妨害煞。《壺中子》雲「老醉秦樓十二，直緣重犯八
專；少亡楚甸八千，應是疊逢九丑。」蓋言八專為淫慾之煞，
九丑為妨害之辰。八專乃甲寅、乙卯、己未、丁未、庚申、辛
酉、戊戌、癸丑是也。日上有不正之妻，時上有不正之子。女
人犯者，不擇親疏；犯多者尤緊。九丑乃壬子、壬午、戊子、
戊午、己酉、己卯、乙卯、辛酉、辛卯是也。婦人犯者，主產
厄；男犯，多醜不令終。
孤鸞寡鵲煞。古歌曰：「木火逢蛇大不祥，金豬何必強猖
狂；土猴木虎夫何在，時對孤鸞舞一場。」乃乙巳、丁巳、辛
亥、戊申、甲寅，又丙午、戊午、壬子等日。男克妻，女克夫。
陰陽差錯煞。乃丙子、丁丑、戊寅、辛卯、壬辰、癸巳、
丙午、丁未、戊申、辛酉、壬戌、癸亥十二日也。女子逢之，
公姑寡合，妯娌不足，夫家冷退；男子逢之，主退外家，亦與
妻家是非寡合。其煞不論男女，月日時兩重或三重犯之，極重
；只日家犯之，尤重，主不得外家力，縱有妻財，亦成虛花，
久後仍與妻家為仇，不相往來。
臨官遇劫名桃花煞。主好酒色。
返吟遇梟名短壽煞。主傷妻子。
桃花紅艷煞。亥卯未在子，巳酉丑在午，寅午戌在卯，申
子辰在酉，為桃花煞。甲乙逢午、丙寅、丁未、戊子、己辰、
庚戌、辛酉、壬巳、癸申，為紅艷煞，女命最忌之。
以上諸煞，凡言克身，謂凶煞，下納音，克生年。太歲納
音臨身，謂凶煞一帶太歲納音於本位也。太歲納音為身，若身
被克被臨於死、敗、絕位，便遭不測之災；若但在身有氣處被
克，災重，被臨則輕。惟太歲納音克煞則吉。如人命已入貴格，
緊要處帶煞，有福神助之，則名為權柄；無福神助之，又煞氣
乘旺，遞互往還，或刑克本主，下賤惡死。又雲，一切福神所
居之位，則欲生旺，生旺則榮貴；一切煞神所居之位，則欲死
絕，死絕則善終。又雲，凡福神欲令得旺氣，忌有敗之者；凡
凶神欲令得衰氣，忌有助之者。又雲，相衝相破，三合六合，
命中有之，即求五行相得何如。或禍中生福，福中生禍。如死
絕復生，空亡受破，相剋相成，則禍中生福，反此，則福中生
禍。《命書》云：「道途賤吏，豈無驛馬攀鞍；市井博徒，亦
有三奇夾貴。」子平云：「君子格中，也犯七煞陽刃；小人命
內，亦有正印官星。」由是觀之，吉凶神煞，不可拘定；輕重
較量，要在通變。大抵凶煞所居，於神不宜帶真鬼；克傷本身，
雖見官星，尚變為鬼，況是真鬼。其為災禍，明矣！
