
　　卻說尹夫人聞得孟麗君行刺投水身死一節，泣曰：「可憐孟氏賢德，為我皇甫門中守節，送了性命。」韋勇達並小姐亦一同下淚曰：「難得此女，真不負皇甫氏的家聲，死得可憐又可惜。」尹夫人指奎璧大罵曰：「都是爾這狗賊，害我的媳婦。」勇達又把奎璧上了鐐，打入土牢，使他受些苦楚。吩咐牢卒好生照顧，留其性命。
　　且說那二等指揮使連登回寨後，是晚探子來報，山前並無首級，知已被擒，傳令三軍拔寨回去。不到十日，已抵北京，將人馬屯下，次早，連登到午門外侯旨，成宗即宣連登朝見。上殿時，將先後交戰情節並奎璧不從良言以致中計一一奏明。成宗聞言，又驚又恨。國丈劉捷哭泣曰：「臣次子為國被擒，伏乞速發大軍上將攻破賊巢，救了臣次子，並捉韋勇達、尹氏母女回京，以衛國法。」成宗大怒曰：「賊寇擒捉命官，朕立遣大將征剿。」言未訖，只見左丞相祁盛德、右丞相梁爾明啟奏曰：「吹臺山不可加兵，現今番寇正攻登州，振威大將軍楊秉義屢次失利，今若征剿吹臺山，韋勇達勢必投番寇，那時內外搖動，大為不便。」帝曰：「奎璧被禁，性命難保，朕心何忍！」二相曰：「皇甫敬妻女現在吹臺山，即韋勇達欲害劉國舅，尹氏母女必然阻止，陛下不必過慮。」成宗即對劉捷曰：「爾且勿忱，侯番寇稍平，去救國舅，未為遲也。」劉捷無奈，只得領旨。成宗回宮，京城軍民皆知奎璧被擒。酈明堂得此信息，暗恨婆婆何為，天子必然移恨，皇甫少華更難出頭。榮發勸曰：
　　「但聽天由命，求取功名要緊。」
　　且說二月初六日，成宗臨殿，群臣朝賀已畢，分立兩班。見禮部尚書孔通出班奏曰：「本年乃會試之期，自上年天下舉子齊集。請陛下欽點總裁，以副天下士子之望。」成宗即點右相梁鑒為大總裁，禮部侍郎文明遠為副總裁。二臣領旨。散朝後，梁柑回入後堂下轎，景夫人迎接。梁相曰：「多蒙天子命我為大總裁。」夫人作賀曰：「恭喜老爺，老龍發角，門生滿天下，真是顯榮。」素華亦來恭賀。家人立押行李，梁相上轎進闈，眾位考試官迎接二總裁，不表。
　　且說酈明堂、吳道庵在寓，至初八日，隨牌進場，不覺三月十五日，三場完畢，回寓伺候出榜。到了出榜之日，大炮三聲，掛出榜來，明堂中了第一名會元，吳道庵亦中三十三名進士。報子報到客寓，明堂大喜，天從人願，夫仇可報。俞員外更加快活，兩個書生借寓，一中進士，一中榜首，真是難得。明堂登時上轎，到貢院拜謝座師房官。按梁相出榜後，細看序齒錄，方知會元年只十七歲，尚未定婚，心中大喜，尋思，十七歲已中了會元，真是天下第一才子，若有五分容貌，便可招親。正想著，家人來報曰：「會元來府稟見。」梁相即令進見。明堂此時嬌花初開，志氣揚揚，滿面喜色，梁相一見，正中心意。明堂下拜曰：「門生以櫟棟庸才，蒙恩師提拔。」梁相立起答了半禮，曰：「賢契請起。」明堂拜畢，左右獻茶。梁相曰：「我看佳作，疑是宿學，不料竟是初冠書生，可敬可敬！想爾先世必有積德。」明堂曰：「先世及家父俱無甲第，務農為生，門下蒙義父湖廣武昌府富商康若山字信仁扶持成人，方得僥倖。」梁相駭然曰：「賢契家世務農，乃能有才貌若此，所謂白戶出公卿是也，可羨可羨。但不知何故尚未定婚？」明堂曰：「一因年紀尚輕，一因功名未就。故當時一概謝絕。」梁相稱是，遂叮擰殿試務要小心，可望奪元，明堂辭出。是晚俞智文備酒，與二位新貴人慶賀，不表。
　　次日梁相領同考官上殿復旨，呈上前列十七名文卷。成宗先看文卷，贊不絕口，傳旨梁相及同考官各記功一次。眾官謝恩。梁相退朝回府，夫人、小姐迎接坐下。夫人曰：「丞相為國勤勞，想必已有真才。」梁相曰：「老夫論文取士，一秉至公，果得真才，乃國家之福。」並不談及親事。
　　且說明堂報至家中，過了數日，殿試前列十名進士，一伺上殿對策。成宗見酈君玉眉目清秀，超出眾人，早存特拔之心。梁相知明堂穩點狀元，與夫人密言：「我女得配此人，三生有幸。」夫人曰：「如此何不向他說定親事？」梁相曰：「恐吾女才貌不及酈君玉，因此推辭，反多不便。且待四月初三，金殿替掛之期，我先在府前結一彩樓，詐稱拋繡球招親。侯初三日替掛後，通榜進士必要拜我，教他盡從樓下經過，先囑女婢伺候，若酈君玉一到，暗令女兒將球拋中酈君玉身上，一面即在府前候拜新姑爺，立即交拜成親。」夫人笑曰：「姻緣大事，要兩相情願，豈可用此圈套。」梁相笑曰：「但想招得佳婿，管他什麼！」
　　不覺已是四月初一了，右相府前左首，許多工匠趕造彩樓。對素華曰：「女兒快繡成一對鴛鴦交頸的枕頭，以備完婚。」素華聽得此言，滿面通紅，忙問曰：「母親何出此言？」夫人曰：「爾尚不知，父親為爾選一佳婿。」就把如此如此說明。素華自思，我與皇甫郎夢中拜月，盟言尚在，我想肯失節改嫁？急得兩淚交流曰：「女兒多蒙爹爹母親高恩，眼前無人侍奉，故女兒立志不嫁。」夫人曰：「做了女流，豈有不嫁之理？況是招親，並非嫁出，得了一個才貌雙全的美婿，豈不天生好姻緣麼？」素華答曰：「女兒立誓不嫁，若不從我，唯死而已。」言訖而哭。夫人無興，退出後衙納悶。素華立意，若果招贅，決計自盡，以全名節。
　　不一刻，梁相回府，夫人迎接。梁相曰：「明日就可拋球招親，真是可喜。」夫人曰：「正為此事，在此納悶。」遂將女兒哭泣發誓情形告知。梁相曰：「此乃美事，女兒若得見了酈君玉面貌，就歡喜不盡了。」夫人曰：「此女性烈，萬一真個尋死如何？」
　　且說素華意欲尋死，不覺快快睡去，忽夢見一老道人，鶴髮童顏，葛巾布袍，手執拐杖，步進房來。素華不悅曰：「出家人為何不分男女，突進房內，是何道理？」其人答曰：「蘇映雪，爾命該三次洞房花燭，方完終身煙緣。今將二次為爾拋球招親，此亦前生註定，不損名節。我乃月合老人是也，奉玉旨專主人間姻緣，爾休尋死自誤。有詩為證：莫須惆悵誤良辰，即日妝臺共故人！夙世良緣終會合，三番花燭始為真。」月合老人歌畢，曰：「此四句詩乃爾終身大事，爾須小心詳解，自然有驗。」即上前把手一握，素華早已驚醒，坐起身來，尋思夢中，明明是月老仙翁托夢。據他詩中說，頭二句教我不要怒恨，所招乃是故人。前聞皇甫少華逃出在外，來日我上樓拋球，或許皇甫少華亦來觀看，我即把繡球送他，完此心願，故說妝臺故人！若果如此，大妙大妙。想到此處，滿心歡喜。忽又念，詩中三次花燭之言，令人不解。我且勿死，看明日上樓果有皇甫郎否？
　　未知明日彩球拋得如何，且看下回分解。
