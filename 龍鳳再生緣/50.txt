
　　卻說太郡聞得酈丞相夫妻相得，亦笑曰：「我亦聞丞相和氣，常與梁夫人嬉笑，相府眾人周知。吾們好不顛倒，卻疑是女扮男裝。此乃面貌相仿，孟小姐縱有才學，亦不敢如此大作弄。」老王搖頭曰：「我不信，哪有面貌、筆跡、名宇俱皆相同，不是孟小姐，怎能件件湊巧？」忠孝王曰：「父王說的亦是。他今官居右相，朝廷正在親信，伊岳父又是左相，滿朝富貴層出其門。孩兒是他門生，若有微言，他一變面，就是欺侮大臣，死罪難免；縱死孟小姐亦須他良心發現，孩兒不敢妄言惹禍。」老王曰：「此言不差，然此女有情有意，因何不改裝完親？今幸他與你情投，可將此圖掛在書房內，倘遇他前來；可請到書房避寒，他驟見自己的形容，必有驚恐之狀，我們就好設計試探口氣，免得懷疑。」太郡大喜曰：「即當如此而行。」到了晚間，忠孝王把圖掛在彎鳳宮書房內；備一香案，點上香燭，滿室明亮，烹茶恭奉，歎曰：「難知小姐流落何處，愚夫為爾腸斷，不知今生可能相會否？」言訖下淚。只見孟小姐畫著淡妝，只插一枝花托淋天，身穿白綢羅衫；背後兩條彎風，微風吹卻半邊，迎風而立，凝脾沉思不般。忠孝王一時有感，口占了絕詩曰：
　　　　冰心不羨紫朱輪，避世留圖自寫真，
　　　　寂靜素娥傳妙意，清清秋水擬芳卿。
　　　　凝辟翠袋愁中色，拂額湘梅醉後春，
　　　　夢帶簍所虛佩韻，半裳輕舞卻全身。
　　　　對影含愁原獨訴，背燈欲語豈相親？
　　　　綠窗一夕和珠淚；金屋三年侍玉人。
　　　　他日欲尋仙路去，夢魂莫誤武陵源。
　　吟罷，欲題在圖上，又恐酈相果是孟氏，豈不怪吾無禮，與他並列？即用金鳳箋題上，黏在畫邊壁上。坐至二更後，歎曰：「今晚將此圖同寐共寢，亦算是同枕共牀。」隨把麗圖卷好，脫了衣服上牀，把圖抱在懷中。睡到天明起來，到內衙請安，坐在旁邊、是早朔風凜烈，透骨生寒，只見女婢報日，曰：「啟上千歲，今有酈丞相前來拜訪。」老王夫妻對少王曰：「吾兒可請他看圖，試他面有異容否？」忠孝王稱是，奔出殿來。按北京每到冬間嚴寒，即掛免朝牌，文武免朝，有事乃至偏殿啟奏，酈相故得閒暇。那忠孝王拜接上殿，尊其上坐，自己坐在旁邊，家人獻茶。酈相身穿貉鼠袍，藍緞面，殿上懸著紅緞門簾絞緞裡，雖有風不能進，但銀彎殿高大，亦覺寒氣逼人。酈相曰：「今朝果是寒冷。」忠孝王乘勢拱手曰：「此處寬大寒冷，有傷恩師貴體。小齋頗可蔽風，不嫌裘淺，請到小齋略坐，未知尊意若何？」酈相心思，未知他的書齋若何？酈便答曰：「極好，但打擾不該。」忠孝王連稱不敢，即起引路，吩咐家將進內，令閒人退出，酈太師駕到。
　　二人來到鸞鳳宮曰，及到房前，早看見畫圖。方知是要探我諒慌否？值吾自昨日已知母親進京，畫圖定付觀看，我怎能驚慌？好不妄想！卻假意步到畫圖前贊曰：「畫筆秀媚可愛。」再看一會，回顧忠孝王曰：「看來畫圖真生似真容一般。」原來忠孝主細看酈相，非但無驚容，反向前觀看步又聞前言，尋思幸吾未說甚話，道：「不然豈不得罪了恩師？」便答曰：「正是真。」酈相曰：「吾不信世間有如此美麗女人。」忠孝王傷心曰：「就是亡妻孟氏小姐的形圖。」酈相曰：「看來此圖莫非親筆麼？」忠孝王曰：「連畫上詩句亦是拙內親筆。」酈相曰：「這真可謂才貌雙全，世上少有！」忠孝王下淚曰：「恨門下福薄，如今物在人遺，徒增傷感！」酈相把詩一看，問曰：「依此詩意，孟氏是改裝求取功名，但今令岳父有欺君之罪，不知前日投水又越何人？」忠孝王細將蘇映雪代嫁說了一遍。酈相曰：「難得蘇氏貞節。但孟氏有此才情；必非夭折之相，辦無失節之事。年兄可留心於文官內尋訪，切不可在女子中打探。但他既能移花木，有此才能，必是有事阻滯，故未能進京相會。依吾愚見飛管教三年定來尋你，年兄不須憂心。此女有驚人之力，非尋可會。」忠孝王曰：「門下意欲侯春暖即便解官，往天涯海角，務要尋著，方得如願。」酈相聞言，心中傷感，只得勸曰：「年兄說哪裡話，爾身居王位，正當事君養親，以圖忠孝，豈可為著妻室丟了君親？若是他人說此話，我即廓其重色，輕去君父，下官一生最敬忠孝。你倘對人說此話，必被旁人恥笑。」忠孝王曰：「恩師教訓，金玉良言。但人生在世，忠孝情義，各要保全。今幸太平，又值雙親壯健，可以乘隙尋訪妻子，以全情義。」相曰：「孟氏有許多作用，非可容易尋訪，赤非負義之女，三必自來完親，方知下官料事不差。」忠孝王曰：「倘得如恩師言，門下願足矣。」酈相曰：「只管放心，定必天從人願。」遂起辭別。忠孝王曰：「待備酒小酌回府。」酈相曰：「另日領情。」即殿上轎而去。
　　忠孝王進內，老王曰：「方才本相面有異容否？」忠孝王細說前事道：「看來不是。」老王曰：「我亦料女子怎敢做出驚天動地的事體，必是面貌相似。」太郡曰：「若果是孟氏改裝，孟士元何無一言？但酈相所言有理，孟氏有此才能，定難我尋。我兒不可尋訪。」忠孝王曰：「若不尋訪，此心何忍？再作商議。今可差人往請蘇大娘前來。」隨差家將押一乘四擡暖轎，帶老王名帖，往孟府請蘇大娘。從中門而進，眾人領接來到孟府。蘇大娘已撿出鋪蓋，孟府備酒餞行。蘇大娘只得辭別上轎，四名人役在前引路。來到王府，從中門擡進，直到後庭下轎，老王夫妻、父子降階迎接。太郡傳集合府奴婢拜見，令俱稱為大娘，當面送鞭杖鑼指，交付大娘，幾家中女婢不聽約束，任從鞭打。眾婢僕退出。備上筵席，太郡請大娘同飲，語言間太郡已知蘇大娘正直。席散，便把鎖匙帳簿交付大娘，大娘掌管銀錢賬項，毫無私蓄，待下以寬，合府上下人等俱皆敬重。太郡即撥一個十二三歲幼婢，名喚瑞柳，作事能巧，跟隨蘇大娘。
　　當下酈相回府，來見素華，細說忠孝王請他看畫圖及自己言語說明等情，道：「他欲探吾面色，今已絕念，不敢疑吾改妝。」素華贊曰：「難得小姐好機會。」酈相曰：「非是好機會，吾已知家母到京，畫圖必被他取去於既知吾形容，必然探吾虛實，只是怎能探出。但朝廷正在重用於吾，吾實難改裝，且吾年輕，受朝廷知遇之恩，亦要報答。候有賢臣出頭，我方可改裝，實是不忍。」素華曰：「二三年後改裝無妨，但恐他辭官，遠方外出，虧他父母，豈不冷落。」酈相曰：「爾言差矣。他要辭官，必從右丞相手中，吾若不准，他往那裡去辭官？」素華省悟曰：「說得是。」正言間，只見女婢來報，裘家姑爺前來，太師夫妻請姑爺出外會親。酈相忙穿上公服而出。原來梁相之女丹華嫁裘家，丈夫名喚惠林，字仲義，自十五歲中舉人。父裘增榮死，母符氏在堂。裘惠林少年衝達，學力過人，時年二十五歲。因來年是太后六旬，大開萬壽恩科，惠林因此進京，要來會試前科。酈相來到後堂，與裘惠林行了襟丈之禮，坐在兩邊；茶罷，備席同飲。惠林啟思酈相年只十八，縱使飽學，諒辦有限，是命好，故有遭遇。酒席間，梁相夫妻問些家鄉事情。已是三更後散席，送惠林進書房安歇。
　　到了次日，飽餐後，梁相朝罷回府，裘惠林帶自己的文百餘篇與梁相曰：「岳父及閒，請為批點。」粱相看過兩卷，遂喜曰：「賢婿這數年文字大進，再加揣摩，確是翰苑奇才。」惠林謝曰：「小婿特早來求岳父指示。」梁相曰：「吾年老學力荒廢，你可留心問酈明堂便是。」惠林曰：「酈襟丈不過命好，才學怎比得岳父老成練達。」梁相笑曰：「爾還不知，酈明堂才學蓋世，通苑翰林俱皆降服，號為飛虎將軍。莫說老夫不及，是滿朝公卿，蘇無人及他的，故公卿翰苑文字俱求他批改，是學貫天人！爾怎說他是命好，須用心聽他指教。」裘惠林省曰：「原來酈襟丈如此的博學、奈他年少官高，未免驕種，怎用心指導？還望岳父求其用心指教。」粱相曰：「難得他為人謙和有禮，無論何人文字，若求他批點，從無推辭，怕不盡心。」
　　正言間，只見酈相素衣朱履到來，二人見禮坐下。梁相對明堂曰：「你襟丈聞爾才名，帶有百餘卷文字，煩寫批點，吾方看過幾卷，卻亦將就可教，但是尚要加工；欲求你教訓，又不敢貿然開口，望賢婿念及親誼，用心指示，若得成器，老夫知感。」酈相欠身曰：「岳父說哪裡話，小婿年輕學淺，怎敢傅言。」梁相曰：「學無先後，達者為上。賢婿只當至親相待，盡心教益，老夫所厚望。」酈相乃對惠林曰：「襟丈若不棄嫌，只管下問，弟無不盡心剖白。」惠林謝曰：「若得垂教，乃是師生，請高坐受我一拜。」酈相曰：「至親無文，不必客氣。」從此酈相見其學力過人，時刻用心開解，惠林文才大進，梁相甚喜。
　　是日午間，雲南顧氏囚車進京，來到午門候旨。帝已退入後宮，刑部官即解赴天牢，交獄官囚禁，侯明日奏主；刑部即開名單，差人報知武憲王父子。原來忠孝王念江進喜母子小春庭私放厚恩，恐其母子遭擒進京，特囑刑部尚書，雲南劉家眷屬若到，須開名通知，好奏請釋放。當時名單送到王府，老王父子只見有顧太郡一名，並無他人，諒江進喜母子必定避走，不能報答其恩，快快不樂，只是罷了。
　　到了次日，解官奏聞。當下顧氏進牢，獄官即令開了鐐銬，進了牢房。劉捷歎息，接入坐下。吳淑娘抱了幼子，上前拜見大娘。劉奎璧率含香母子拜見母親。顧氏曰：「爾們隨便坐下。」眾人坐在兩邊，顧寒與幼子並孫兒一一相見；這兩個小孩不知人事，只管跳躍。顧氏歎曰：「爾兩個弦兒；不知前世何辜，亦來受刀。」一時恨起，對劉捷曰：「爾吾眾人，各享富賞，死亦何妨；可憐二弦，受此慘刑，皆因爾作惡所累，爾心何忍！」劉捷怒曰：「老不賢，爾母子在家做事，求婚放火，寄書與皇后、奏主賜婚，迫死孟氏，結下深仇。吾不說爾便好了，爾卻反碩是吾累爾，真是可惱？」顧氏恨曰：「我們放火謀害，迫死孟氏，何至滅族？若非爾寄書通番叛逆，何至剿家？虧爾還說這話，是殺才可恨。」說得劉捷無言可答。劉奎璧躊下曰：「總是孩兒不肖，造下罪惡，累及滿門，致使雙親大人晦氣。」顧氏扶起曰：「生死天定，有何怨恨。怎知三年之間，如此變遷，實為可歎！」此時崔攀鳳探知顧氏到京，帶些糕餅來探岳母。
　　拜見禮畢，從人把糕餅付與二孩兒。顧氏曰：「多承賢婿費心，請坐。」崔攀即與劉奎璧見禮坐下。顧氏間曰：「賢婿諒必高中？」崔攀鳳曰：「小婿仰仗二位大人福蔭，恭中第十三名舉人。」劉捷謂顧氏曰：「賢婿多情，自我入牢，日日前來，日後必定高發。」顧氏曰：「得賢婿在京，後日我們正法，勞煩代理後事，免累朋友。」崔曰：「倘大臣救赦，亦未可知。若有不測，小婿自當料理，不必說慮。」遂辭別出牢。
　　欲知後事，再看下回分解。
