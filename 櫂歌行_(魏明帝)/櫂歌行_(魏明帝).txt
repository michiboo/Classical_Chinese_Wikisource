本文據中華書局《曹子建詩注(他三種)·阮步兵詠懷詩注》中的〈魏明帝詩注〉(w:黃節撰，2008年版)。
王者布大化，配乾稽後祇。
陽育則陰殺，晷景應度移。〈一解。〉
文德以時振，武功伐不隨。
重華舞干戚，有苗服從嬀。〈二解。〉
蠢爾吳蜀虜，憑江棲山阻。
哀哉王士民，瞻仰靡依怙。〈三解。〉
皇上悼愍斯，宿昔奮天怒。
發我許昌宮，列舟於長浦。〈四解。〉
翌日乘波揚，棹歌悲且涼。
太常拂白日，旗幟紛設張。〈五解。〉
將抗旄與鉞，耀威於彼方。
伐罪以弔民，清我東南疆。〈「將抗」下爲趨。〉

