
《太宗紀》云：「武德……九年……十一月庚寅，降宗室郡王非有功者爵為縣公。」
《陸贄傳》云：「李懷光有異志，欲怒其軍使叛，卽上言：『兵廩薄，與神策不等，難以戰。』李晟宻言其變，因請移屯，帝遣贄見懷光議事，贄還，奏懷光冦奔不追，師老不用，羣帥欲進輙沮止其謀，此必反，宜有以制之，因勸帝許晟移軍……又建遣李建徽、陽惠元與晟並屯東渭橋，託言晟兵寡不足支賊，俾為掎角，懷光雖不欲遣，且辭窮無以沮解，帝猶豫曰：『晟移屯，懷光固怏怏，若又遣建徽等俱東，彼且為辭，少須之。』晟已徙營，不閲旬，懷光果奪兩節度兵，建徽挺身免，惠元死之，行在震驚，遂徙幸梁」。又《李晟傳》云：「後數日，懷光並建徽、惠元兵，惠元死之，是日帝進狩梁」。
《十一宗諸子傳》內憲宗子《棣王惴傳》云：「大中六年始王，與彭、信二王同封。」〈【彭王，名愓；信王，名憻，一名𢗙，其𢗙字恐悞，有説，見別篇】〉
《王勮傳》：「長壽中為鳯閣舍人，壽春等五王出閤，有司具禮儀，忘載冊文，羣臣已在，乃悟其闕，宰相失色，勮召五吏執筆，分占其辭，粲然皆畢，人人嗟服。」
《張錫傳》雲「韋後臨朝，詔同中書門下三品，旬日，出為絳州刺史」。
《辛雲京傳》云：「……加代州都督、鎮北兵馬使。太原軍亂，帝惡鄧景山繩下無漸，以雲京性沈毅，故授太原尹」。
《李泌傳》：「貞元……三年，拜中書侍郎、同中書門下平章事……俄加集賢殿、崇文館大學士、監脩國史，泌建言學士加『大』，中宗時，及張説為之固辭，乃以學士知院事，至崔圓復為大學士，亦引泌為讓而止」。
《王播傳》云：「自淮南還，獻玉帶十有三，銀盌數千，綾絹四十萬，遂再得相雲。」
《班宏傳》云：「髙適鎮劍南，表為觀察判官……郭英乂代適，表雒令。」
《中宗本紀》：「景龍元年……七月辛丑，皇太子以羽林千騎兵誅武三思，不克，死之。」
