
昔班固為漢書其間存用古字使後世兼見古人文字之學且又不妨本書而餘光施及後人斯可謂一舉而兩得在小學家不為無助故其敘傳自雲正文字維學林此實史家之一美而後世修書者之所宜法也今新書則不然不惟失一舉兩得使人不忘古之意而又時載不經訛誤之字使後世何述焉今略編其字如左
　　姚宋傳贊
　　姚宋傳贊雲崇勸天子不求邊功璟不肯賞邊臣而天寶之亂卒悼其害可謂先見矣
　　今案卒悼其害不知謂何意者悼乃蹈之誤歟
　　嚴挺之傳
　　嚴挺之傳雲君子以為徧
　　今案此徧乃徧字當為偏亦有偏音然行之已久不可亂也
　　藩鎮傳序
　　藩鎮傳序雲其人自視由羌狄然
　　今案由蓋猶字史臣之誤也
　　崔郾傳
　　崔郾傳雲五子瑤瑰瑾珮璆瑤任禮部侍郎鄂岳觀察使瑾禮部侍郎湖南觀察使瓌珮俱達官
　　今案初用瑰字末用瓌字可乎
　　張廷珪傳
　　張廷珪傳彫弊字
　　今案當作凋字而新書內二字通用之如是頗多難以具載今因此發之它不復雲【見前史中亦頗通用然考其訓釋自各不同似難以通用故不敢不辨也】
　　杜佑傳
　　杜佑傳雲信安郡王漪表為靈州別駕
　　今案信安郡王名禕漪禕雖同音而義訓不同不可通用也
　　蕭俛傳
　　蕭俛傳雲穆宗初兩河底定
　　今案底字疑當為厎
　　蕭遘桓彥範等傳
　　蕭遘傳雲迫畏不暝
　　桓彥範傳雲髙枕而暝
　　李涵傳雲席地以暝
　　今案古字瞑眠通其字當從目
　　康承訓傳
　　康承訓傳雲留婦弱持陬
　　今案説文雲陬阪隅也今此雲婦弱持陬義不可曉疑當為掫字説文雲掫夜戒守有所擊也
　　蕭至忠贊
　　蕭至忠贊雲帝且悞往失而精來鑒已
　　今案悞字合是悟字
　　隱太子巢刺王突厥等傳
　　隱太子傳雲髙祖授禪
　　巢刺王元吉傳雲帝授禪
　　突厥傳雲皆授靖節度以討之
　　今案授皆當作受
　　袁朗傳
　　袁朗傳雲至見危受命則無人焉
　　今案受當作授
　　張建封傳
　　張建封傳雲與徐軍埆
　　今案埆當作確其字從石
　　屈突通唐儉崔寧傳
　　屈突通傳雲帝遣其家僮往召通趨斬之
　　唐儉傳雲命趨還舟
　　崔寧傳雲趨與禁兵雜往
　　今案三傳趨字皆當作趣【音促】字史臣之悞也
　　崔光逺傳
　　崔光逺傳雲後召見悞非是
　　今案悞字當作悟
　　辛替否髙郢等傳
　　辛替否傳雲寺塔不足穰飢饉
　　高郢傳雲不勞人以攘禍又雲若以攘禍
　　今案穰攘皆當作禳
　　薛嵩傳
　　薛嵩傳雲好蹴踘
　　今案踘當作鞠毱
　　孫逖傳
　　孫逖傳雲父喪缺復拜舎人
　　今案缺合作闋
　　韋待價等傳
　　韋待價傳雲朝野共蚩薄之
　　李商隱傳雲黨人蚩謫
　　李齊運傳士人蚩之
　　今案説文雲蚩蟲也又毛詩注云敦厚貌無蚩薄之訓疑當作嗤
　　狄仁傑傳
　　狄仁傑傳雲如得上方斬馬劒
　　今案前漢朱雲周勃傳百官表上方字皆作尚方然則為上字者悞矣
　　姦臣傳贊上官儀贊
　　姦臣傳贊三宰嘯凶牝奪辰上官儀贊牝咮鳴辰
　　今案此蓋取書牧誓之語其字皆當作晨
　　李嶠傳
　　李嶠傳雲今百姓𠬪窶
　　今案集韻𠬪字注云被表切説文物落上下相付也通作𦭼𦭼又同部殍注云餓死曰殍或作𦹡𦭼莩然則𠬪窶之字當作殍𦹡𦭼莩則可若作𠬪則本訓不同於義未允也
　　何皇后傳
　　昭宗何皇后傳雲帝奔播既屢威柄盡喪左右皆捍逆庸奴
　　今案捍字疑當作悍
　　竇建德傳
　　竇建德傳雲使人如灌津祠充墓
　　今案史記及前漢竇後傳地理志皆作觀顔師古曰觀津清河之縣也舊書亦作觀蓋唐初嘗於其地置觀州【在地理志景州境內】然則未嘗有作灌字者獨新書如是蓋悞也
　　王義方傳
　　王義方傳雲光武失之逢萌
　　今案人姓逢字當作夅今從夅非也又案後漢紀傳皆作龎萌蓋逄龎得姓本殊為字亦異不可混同今改龎為逢非也
　　員半千傳安祿山史思明贊
　　員半千傳雲得天下英才五千與榷所長
　　安祿山史思明贊雲張杜榷論至今多稱誦之
　　今案半千之意欲與天下英才校其所長則榷字疑當作角或作確張杜榷論字當作確
　　鄭善果傳
　　鄭善果傳雲從幸江都從宇文化及至遼城
　　今案本紀武德二年閏二月辛丑竇建德殺宇文化及於聊城又淮安王神通傳雲進擊宇文化及於魏化及敗走聊城神通追北賊願降神通不受竇建德拔聊城勢遂張竇建德傳雲建德引兵討化及連戰破之化及保聊城乃四面乘城拔之然則化及之敗在聊城而善果傳以為遼則非也
　　吐火羅傳
　　吐火羅傳雲有稻夌粟豆
　　今案夌字當作麥
　　張建封傳
　　張建封傳地迫於宼常困𦄉不支
　　今案字書無𦄉字疑當作蹙集韻蹙迫也
　　蘇源明傳
　　蘇源明傳雲市井餒𩛞
　　今案字書無𩛞字此蓋殍【被表切餓死曰殍又作𦹡𦭼莩】字誤為此爾
　　安金藏傳
　　安金藏傳雲桑𡎉紩之
　　今案𡎉字字書所未見疑當作𥀁
　　田緒傳【並目錄】
　　田緒傳賈躭目錄賈躭
　　今案躭當從耳今皆從身非也
　　吳元濟並李日知傳
　　吳元濟傳雲以馬㹅為留後李日知傳諸子方■〈牜悤〉角今案馬㹅字會元以義考之字當作摠且諸紀傳皆作㧾字其字俱從手獨此從牛蓋流俗不典之字字書所無也日知傳亦同
　　孫思邈傳
　　導以藥石救以𨥧劑
　　今案字書無𨥧字當作砭説文雲以石刺病也
　　盧弘宣傳
　　盧弘宣傳雲下檄䝱諭
　　今案字書無䝱字當作脅
　　李棲筠傳
　　李棲筠全傳棲字皆從手
　　今案其字從手不見於經典案集韻則當從木
　　鄭餘慶傳
　　鄭餘慶傳雲損增儀矩又雲准漢舊事
　　今案矩當作榘准當作準
　　李翰徐申等傳
　　李翰傳雲析骸以爨
　　徐申傳雲繇爨蠻
　　今案説文當作爨此二傳字皆非也
　　李光弼楊炎等傳
　　李光弼傳雲設麼幄城隅
　　楊炎傳雲貌麼陋
　　今案麼字皆當作幺
　　岑文本等傳
　　岑文本隋楊炎傳愍字
　　今案愍當作愍
　　韋處厚傳
　　韋處厚傳雲皇子方襁褓
　　今案説文褓當作緥
　　吉溫傳
　　吉溫傳雲見溫繦葆時
　　今案其字當為襁緥今作繦葆非也
　　五行志
　　五行志貞觀十三年三月壬寅雲陽石燃
　　今案燃當作然
　　裴冕傳
　　裴冕傳雲爯調渭南尉
　　今案爯當作再
　　呂諲傳
　　呂諲傳雲志行整飭
　　今案飭當作飭
　　南蠻傳
　　南蠻傳雲入自卭峽闗圍雅州
　　今案雅州止有卭崍闗峽乃崍字之悞也
　　史憲誠傳
　　史憲誠傳雲丌志紹
　　今案其傳作志沼及文宗紀亦沼然則作紹者誤也
　　王勃傳
　　王勃傳雲客劔南嘗登葛憒山曠望慨然
　　今案地理志彭州九龍縣有葛璝山作憒者誤也
　　韓滉傳
　　韓滉傳云為元佐辦裝
　　今案方述劉玄佐事復雲元佐蓋玄誤為元也
　　太宗紀
　　太宗紀貞觀二十二年九月眉卬雅
　　今案當作卭字卬字誤也
　　武德二年劉武周據并州宋金剛陷滄州
　　今案劉武周獨孤懷恩尉遲敬德傳乃澮州作滄者悞【澮州案地理志本絳州冀城縣武德元年置四年廢時劉武周方作亂河東絳澮正其境也若滄州則太逺矣】
　　僕固懷恩傳
　　僕固懷恩傳雲諸節度皆以兵會次黃水
　　今案代宗紀及史朝義傳乃橫水作黃者悞也
　　李懷仙傳
　　李懷仙傳雲故懷先與田承嗣薛嵩
　　今案先字悞當作仙
　　代宗紀
　　代宗紀廣德元年永泰元年書戰於盩厔又雲盩厔穭麥生渾奴刺宼盩厔
　　今案其字皆悞當作盩厔
　　矦君集傳
　　矦君集傳云為磧石道行軍摠管
　　今案太宗紀貞觀八年十二月君集為積石道行軍摠管宰相表亦同然則磧字悞當為積也
　　陳京傳
　　陳京傳雲天子尚尤豫未剛定
　　今案尤字必悞合是冘字如馬璘傳諸將冘疑張文瓘傳冘豫少決李抱真傳內冘豫皆與此同意也
　　昭宗紀贊
　　昭宗贊雲昭宗為人明雋
　　今案雋字悞當作雋
　　王播傳
　　王播字明剔
　　今案當作敭
　　韋挺傳
　　韋挺傳雲蓋牟城
　　今案牟當從牛今從干誤也
　　魏徵陸贄等傳
　　魏徵傳雲龍逄比干也
　　今案逄當作逢
　　魏徵傳雲蕭然耗矣
　　陸贄傳全卷皆作耗
　　今案耗當作耗
　　姜撫傳
　　方技姜撫傳雲旱藕杜蒙也
　　今案本草藥中無杜蒙疑是牡蒙牡蒙紫參也見嘉祐本草第七卷沙參注中
　　劉氏宰相世系表
　　宰相世系表劉氏注云尉氏房有仁軌琢
　　今案尉氏劉氏在唐無名琢者為宰相止有瑑相宣宗琢字乃瑑之悞也
　　元稹傳
　　元稹傳豈睱陳治安議教化
　　今案睱字合從日今從目誤也
　　王緯傳
　　王緯傳雲浙西觀察使
　　今案淅乃浙字也
　　李紳傳
　　李紳傳末雲屢為怨仇所根卻
　　今案此根字當作拫其字從手今從木誤也
　　百官志
　　百官志大理獄丞所掌職事內雲家人入待
　　今案此乃侍字之誤也
　　李德裕傳
　　李德裕傳舊制歲抄運內粟
　　今案此抄字合從禾
　　李磎傳
　　李磎傳雲反摘磎奏
　　今案當作返擿
　　李錡傳
　　李錡傳雲天下㰌酒漕運
　　今案㰌當作搉
　　劉崇望等傳
　　劉崇望傳即河中𨭽諭鎸宙傳𨭽諭之
　　今案皆當作鐫
　　王凝傳
　　王凝傳雲州有冶賦羨銀常摧直以優吏奉
　　今案摧字恐是搉之誤
　　矦希逸傳
　　矦希逸傳雲人䒷之
　　今案䒷乃苦字之誤
　　栁宗元傳
　　栁宗元傳貞符內雲後之祅淫囂昏好怪之徒
　　今案此囂字疑是嚚字
　　又雲琢斯屠剔膏流節離之禍不作
　　今案此琢字疑是椓字
　　盧懷慎及吐蕃等傳
　　盧懷慎傳疆場有警
　　吐蕃傳疆場不定又疆場不明
　　今案此皆合作場
　　李晟賛
　　李晟傳贊雲捉孤軍抗羣賊身佩安危而氣不少衰
　　今案郭子儀傳贊曰子儀自朔方提孤軍轉戰逐北誼不還顧又五王贊曰五王提衛兵誅嬖臣中興唐室蓋提之為言緫勒統御之謂若乃命之為捉於文殊為不典今李晟贊所謂捉孤軍者即提字之誤歟
　　韓愈傳
　　韓愈傳所要光決於心
　　今案乃是先決於心
　　又贊雲無柢捂聖人者
　　今案當作抵
　　又雲以荀況揚雄為未淳今
　　案當作醇
　　劉武周傳
　　劉武周傳雲破之於美食川
　　今案獨孤懷恩及秦瓊傳皆為美良川蓋良悞為食也
　　蘇定方傳
　　蘇定方傳雲縳賀魯以還又雲遂面縳降
　　今案其字皆當作縛
