
《肅宗章敬吳皇后傳》云：「後幼入掖廷，肅宗在東宮，宰相李林甫隂謀不測，太子內憂，鬢髮班禿，後入謁，玄宗見不悅，因幸其宮，顧廷宇不汛掃，樂器塵蠧，左右無嬪侍，帝愀然謂髙力士曰：『兒居處乃爾，將軍叵使我知乎？』詔選京兆良家子五人，虞侍太子，力士曰：『京兆料擇，人得以藉口，不如取掖廷衣冠子，可乎？』詔可，得三人，而後在中。因蒙幸，忽寢厭不寤，太子問之，辭曰：『夢神降我，介而劍，決我脅以入，殆不能堪。』燭至，其文尚隱然。生代宗為嫡皇孫，生之三日，帝臨澡之，孫體攣弱，負姆嫌陋，更取他宮兒以進，帝視之不樂，姆叩頭言非是，帝曰：『非爾所知，趣取兒來！』於是見嫡孫，帝大喜，向日視之，曰：『福過其父！』帝還，盡留內樂宴具，顧力士曰：『可與太子飲，一日見三天子，樂哉！』後性謙柔太子禮之甚渥。」
《李吉甫傳》雲:「遷中書舎人。劉闢拒命，帝意討之未決，吉甫獨請無置，宜絶朝貢以折姦謀。……髙崇文圍鹿頭未下，嚴礪請出幷州兵，與崇文趨果、閬，以攻渝、合，吉甫以為非是……請起宣、洪、蘄、鄂強弩兵，擣三峽之虛……崇文懼舟師成功，人有鬬志。帝從之……由是崇文悉力，劉闢平，吉甫謀居多。」
《劉蘭傳》：「貞觀十一年，為夏州都督長史，時突厥攜貳，郁射設阿史那模末率屬帳居河南，蘭縱反間離之，頡利果疑，模末懼，來降，頡利急追，蘭逆拒卻其衆。」
《馬璘傳》云：「從李光弼攻洛陽，史朝義衆十萬陣北邙山，旗鎧照日，諸將冘疑，未敢擊，璘率部士五百薄賊屯，出入三反，衆披靡，乘之，賊遂潰。光弼曰：『吾用兵三十年，未見以少擊衆，雄捷如馬將軍者！』」
《裴守真傳》云：「子：子餘……耀卿、巨卿，別有傳。」；《昭成竇皇后傳》雲；「曾祖：抗、父：孝諶，自有傳。」
