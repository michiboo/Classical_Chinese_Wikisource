
一、元自太祖起北方，至世祖至元十六年以前，其事俱見《宋編》，今斷自至元十七年為始，而事有與前相系者，仍於其下追書之，以便考究始末。
一、舊史，革命之際起事諸人俱系後代，故陳勝、項籍不系秦而系漢，李密、王世充不系隋而系唐。元末群雄並起，若友諒、士誠、玉珍輩，俱當從此例，故今但略述喪亂之由，而其事應入我朝國史者，俱不載。
