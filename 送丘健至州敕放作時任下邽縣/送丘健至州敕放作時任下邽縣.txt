
太史登觀臺，天街耀旄頭。 
大君忽霆震，詔爵冠軍侯。 
南必梁孫源，西將圉崑丘。 
河隴徵擊卒，虎符到我州。 
朝集咸林城，師言亂啁啾。 
殺氣變木德，凜凜如高秋。 
元戎啟神皇，廟堂發嘉謀。 
息兵業稼穡，歸馬復休牛。 
和風開陰雪，大耀中天流。 
歡聲殷河嶽，涵盪非煙浮。 
邦牧新下車，德禮彼甿謳。 
乾坤日交泰，吾亦遂優游。

