紂絕標帝晨，諒事構重阿，炎如霄中煙，趯若景耀華。武城帶神鋒，恬照吞青阿，閶闔臨丹井，雲門鬱嵯峨。七非通奇蓋，連宛亦敷魔，六天橫北道，此是鬼神家。急急如律令。
旦起，叩齒，著衣咒曰：
左青童玄靈，右青童玉英，冠帶我身，輔佑我形，百邪奔散，鬼賊摧精，敢有犯我，天地滅形。急急如律令。
凡欲櫛髪先叩齒三通咒曰：
上清朱雀，不得動作，勿離吾身，勿受邪惡。六丁七星，邪魔分形，敢有當我，北帝不停。急急如律令。畢，閉目，存想髪神蒼華，字太元，如嬰兒之形，在己髪上。然後解櫛之，當令三五百遍為佳，然經中唯須一千五百遍。畢，成髻。兩手握固於膝上，閉目，微咒曰：
《三洞奉道科》曰：凡梳頭，先洗手、面，然後梳之，皆不得使人見，增壽八百二十。
又凡梳頭髪及爪皆埋之，勿投水火，正爾拋擲。一則敬父母之遺體；二則有鳥曰𩿧鶹，夜入人家取其爪、髪，則傷魂。若能勤行，增算六百二十。訖，即入靖或殿堂朝禮，便於寢臥之處焚香左右，叩齒二十四通，存思如圖。下床躡履之際，三稱大吉，得所願微言，言不可使人聞卻。當存斗星在頭上，鬥合於頂，指於前，閑和其心，使虛靜恬然。心動，必思立功濟物也。
將臥之際，焚香東面，長跪，叩齒三十六通。誦衛靈神咒曰：
此咒攝五方、五星真氣，入人五臟中。每經恐畏之處，及欲臥時，面向東，正立拱手，叩齒三十六通，誦之一遍。欲臥時，又存斗星，依前橫在頭。
凡道士浴身及洗手、面時，先臨水叩齒三通。咒曰：
畢，又叩齒三通，乃洗手、面，浴身。此名澡穢除兇七房咒法。常能行之，目明血凈，闢諸兇氣。
道士聞耳鳴祝出《大有妙經·中卷》。凡聞耳鳴者，錯手掩耳，祝曰：
畢，當覺面熱，即佳候也。若覺頭頸間索索寒者，惡氣入也。當急臥，臨目，存玄丹宮太一真人，以流火之鈴，煥而擲之，令惡氣即出身外，光亦隨之在後，炯炯然以照己身，良久，平復矣。
凡耳中忽聞灘水、雷電、鼓鳴聲者，是身中勞損心藏極，不能味真注生，而淫放喪亂，使六府失攝，魂哀魄號，蓋將結疾，致死亡之兆矣。是以泥丸流縱，九宮失常，悲憂錯亂，鳴鼓亂行，將欲寫其居館，以棄一身也。聞之者，當精念不怠，還專其心；若罪未深者，自聽改也。所以耳鳴者，神亡之故也。耳中忽聞金聲玉音者，真氣入，道欲成也；忽聞弦歌之聲者，六丁玉女，來衛子道也。當隱靜專修，所行勤至之，心愈彌強也。真人因是，遂有形見之漸也。自非爾師，且勿言於他人也。耳中聞簫角之音，吉貴象至也；聞號呼之聲者，兇敗之象也；聞惡氣者，必有殗穢之事，急更沐浴燒香，掃除寢室，此是帝君戒勸於人也。若聞血氣者，及無故見聚血者，兵兇也，急遁人間，急守三元，帝君求救，自藏齋三月，禍方止也。此皆是帝君先告人吉兇，以令懼畏，戒其禍耳。
夫見兇惡，當行陰德，營施惠救，為人所不能為，免乎必死之兆也。子勖之勿犯，守常而已。修道得真，天差玉女來護也，於人有記，記即道者，鼻頭以玉為記也，其鼻上如黍米一顆，白如玉也。
凡道士臨於盛饌，皆正心存一，目想一，先飲食，然後兆乃食，食之畢，心微咒曰：
瓊漿玉液，北帝降來，王母親示，玉童捧杯。五臟受正真之氣，雙眸朗耀，一顧百神，變作塵埃，敢有當我，太上滅摧。急急如律令。
道士齋，入室有不祥之物者，常行北帝咒，南向，叩齒三十六下。咒曰：
二象回傾，玄一之精，七靈護命，上詣三清。雙皇驅除，赫奕羅兵；三十萬人，侍衛神營；巨獸百萬，威攝千精；揮劍逐邪，馘落魔靈，神伯所咒，千祅滅形。畢，又叩齒三十六通。
《紫書訣》云：凡上學之士，遊行忽見死屍、穢物氣幹身者，兆當行二十四步止，北向，叩齒九通。男屍，思玉童三人，女屍，思玉女七人，來請兆身玉穀之中，皇芝素水以灌死屍之上，斯須存死人屍化成生人，便陰咒曰：
已枯復榮，已滅復生，得生上天，更稟太靈，九天之劫，反復胎嬰，穢累蕩滅，白屍返生。以手拭目二七過，止。如此，穢氣即解，死人更受化，後為靈人。兆遇二十四過，行煉咒畢，功滿得加，名標上清，二十四年，克升素虛輪，飛行九玄也。
凡道士見死屍、血穢之物，當以硃砂一銖，散內水中，以洗目、漱口、洗手足。畢，入室正寢，交手心上，叩齒二十四通。咒曰：
三元上道，太一護形，司命公子，五神黃寧，血屍散滅，穢炁流零，七液纏注，五臟華生，令我神仙，長亨利貞。畢，閉目，逆氣。良久，覺熱為候。竟，又叩齒二七通，咽液三七過。此三元解穢內法。
《紫書訣》云：凡修上清之道，兆身父母、伯叔、兄弟於世上死亡，兆身未得絕跡，故在人中身履死殗者，三日當取清水一盆，真硃一兩投水中，兆於中庭，南向，臨水上，叩齒九通。咒曰：
氣化成神，屍變入玄，三化五練，升入九天。九天之劫，更度甲身，甲身更化，得為真人。男屍，思玉童三人；女屍，思玉女七人，盆盛水以灌死人，取水自洗手、面，仰天噴噀，又陰咒曰：
天氣已清，人化已生，得生上天，九變受形，五苦三塗，斷落死名，超度窮魂，還向帝庭。如此亡人更受化，生於九天之上，九年得升玉清之宮。其法妙於大洞度七祖之法。玉帝所秘，不傳非真，有金名帝圖，錄字紫文者，得見此文。勿輕施用，妄傳於人，七祖父母，長閉鬼官，三途五苦，萬劫不原。四極明科，七百年有真者聽傳。
夫身者神之宅，神者身之器。若不安宅以全道，修身以養神，則精氣為物，遊魂為變，以成萬類，宜常拘咒矣。故須存乎守一神器，研精道心，則眾神備矣！邪氣去矣！《太上寶神經》曰：每日早起早起，每至雞鳴時也。，平坐，東向王，或春夏東南、秋冬西北，任所宜。先以兩手摩拭面目；次將兩手第二、第三指，於眼下橫手摩三七遍；次將左手中，指從眉逆拓上至發際，三七遍，此名為手朝三元；次將兩手二、指三指，各摩眼後靨中，三七遍，此名為真人榮瑩府；又將左手第二、第三指，入鼻孔，中摩三七過，名為開山源；又將兩手捋耳。畢，叩齒三十六通微祝曰：
太上四明，九門發精，耳目玄徹，通真達靈。天中之臺，流氣調平，驕女雲儀，眼瞳英明。華聰晃朗，百度眇清，保和上元，徘徊九成。五臟植根，耳目自生，天臺鬱素，樑柱不傾。七魄澡煉，三魂安寧，赤子攜景，遙與我並。有敢掩我耳目，太上當摧以流鈴，萬兇消滅，所願必成，日月守門，心藏五星，真皇所咒，群向敬聽。」此名真人常居之道。故《真誥》曰：子欲夜寫書，先當修常居也。修天真，旦、暮咽液三九過，以手舉，急按天真天真，在眉內角者也、山源在鼻下人中入谷裏也、華庭在兩眉下，凹中是也。各三九過。按而咒曰：
開通天庭，使我長生，徹視萬里，魂魄返嬰，滅鬼卻魔，來致千靈，上升太上，與日合並，得補真人，列象玄名。此道令人致靈徹視，杜遏萬邪。如此亦可以次按，亦可一時俱按行咒之。
先存思頭上圓光如日，左硃鳳，右玄武，紫霞之蓋，光明身形，仙童玉女，執五色之節，從三界萬神，前嘯九鳳，後鳴八鸞，白帝啟道，太極參軒。叩左齒三十六通，叩右齒二十四通，叩天鼓十二通。微咒曰：
羅天毒獸，備巨四門，吞流割膽，山丑萬群，張喉玃天，猛衛高聲。毒龍奮爪，金頭橫吞，威兵巨萬，受符接山。六天不恂，合玉成群。妖魔波洋，穢氣紛紛，謠歌空洞，禮帝障雲，水鬼賈形，當人生門。神王所告，無幽不聞，上攝六氣，下檢河源，五嶽四瀆，善惡速分。萬萬千千，來對我前，五帝校錄，有功者原。兇魔千群，束形帝君，敢不從命，所誅無蠲，屠割刳腹，斬首滅根。北鑊漬湯，南陵火焚。金真錄氣，流鈴捕魂，妖爽無遺，極盡形元。身佩天書，宣行正文，滌蕩九氣，清明三元，玄舉天真，上合自然，莫有干試，改動上聞。引氣十二咽，止。
玉帝咒曰：
九天有命，上告玉清，促召千真，俱會帝庭，太一下觀，雙皇翼形，監察萬邪，理氣攝生。若有不祥，干試神明，清帝之道，整敕神兵，七神秉鉞，天鋒右徵，揮劍前驅，煥擲火鈴，檄命甲騶，武卒天丁，風火齊戰，伐邪狡精，上威六天，下攝魔靈，既威既攝，萬兇滅形，神戈電掃，奸祅無生，仙皇秉節，有命敢停，拒節違令，是誅汝形。各驚各慎，保茲皇寧，九天告命，萬神敬聽。急急如律令。
若夜恐怖，夢想魔鬼試人，干犯真氣欲病者，急念此咒，心存至道，求請於帝。乃向北，叩齒三十六通，閉氣，密念前咒。咒畢，又叩齒三十六通，咽液十過。於是百惡魔邪伏滅，七神纏綿，太一監攝，萬靈衛真。亦可日日誦，臥寢念之，以塞百邪也。
凡受三五法，在存識三天真名、三師真名，有急災困病，三大喚天名，密呼三師名，即災病皆消。
上清微天真名（防中）；
中禹餘天真名（元）；
下大赤天真名（德丘）。
（──右三天真名也）
左無上真名（𡙎）；
右玄老真名（眾）；
中央太上真名（�）。
（──右三師名）
凡守一者，身神常安。若體中不寧，當反舌塞喉，嗽漏醴泉，滿口，咽之。訖，又如前，咽液無數，覺寧乃止。止而未寧，重復為之，須臾之間，不寧之痾，即應廓散，自然除也。當時有效，覺體中寬軟，都平便以逍遙復常。太極眾真、太虛真人，南嶽赤君、妙行真人，莫不修此，以成聖真矣。
金仙內法，感降靈輿，常以月五日，夜半子時，存日鳥從兆口入，住在心中，使光照一心，一心之內，與日同光，共相合會，赫赫炯炯，當覺心暖，霞暉映曖。良久有驗。乃密祝曰：
畢，咽液九過，叩齒九通，止。到十五日、二十五日、二十九日，復作如前。一月之中，四度如上，使人開明聰察，百關解通，萬神洞徹，面有玉光，體有金澤。行之十五年，太一遣寶車來迎，上登太霄，游宴紫極。行之務欲數，不必一月四辰也。
