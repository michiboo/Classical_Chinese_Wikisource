右用凝白蜜三斗，真丹精明有白華者三斤，精雲母屑二斤，凡三物攪令和合，著銅器中，蓋器上，以器著大鑊湯中，令浮銅器，桑木薪微火煎鑊，令蜜及藥皆干於銅器中，出器，涼之三日。又曝燥，搗為散。還內銅器中，又密蓋器口，以器著灶上甑中，好桑薪蒸之三十日，當以白日竟日火蒸之，夜不火蒸也。日數足出丹，作高格爆燥之，又搗三萬杵，細篩為散。又內銅器中，蓋器上，如初時法，著大鑊湯中，浮煮銅器三日三夜訖。都畢，名曰仙母金丹，一名西王母停年止白飛丹也。涼之三日，爆燥，更搗三萬杵，篩細為散，以凝白蜜，丸如小豆大。平旦服二十丸，日常服之者，長生不死，而有少容如女子。若讀《大洞真經》而服此丹者，萬遍既畢，立乘雲升天，不得復住止世間，觀戲於風塵中也。其不誦《大洞經》者，而服此丹，便得長游於世上矣。服此丹無所禁食，食飲之宜任意耳。常在人間周旋，俗中人不覺也。所謂真仙混合，隱化八方矣。先齋三十九日，以七月七日日中時，合此丹也。
雲母四兩雄黃四兩真瑰四兩硝石四兩玄參四兩槐子中仁四兩龍骨五兩豬零四兩青丘霜四兩虎杖花四兩陰乾雞舌香二兩青木香二兩沉香二兩薰陸香四兩詹糖二兩戎鹽三兩空青八兩丹砂八兩石兌黛四兩白石英二兩太陽嬰童羽衣二兩太陰精上素華二兩桃華四兩
北結陰精流華一升二合當以九月建日取之盛別器中，結炁凝精素華丹一升二合當以十二月建日取之，盛別器中，神華陰精流珠一升二合，當以冬節日取之盛別器中。
合二十七種已見二十六種，後入白寒，成二十七種，上二十四種，法二十四神，三種應以三元之精炁，上應九晨，結魄凝魂，五色硫黃，化形變景，無有常方，故人服之，神鎮氣安。當以三月建日合藥，五月壬日服丸。如合以次，從雲母起，各別搗三千杵，匝桃華，合二十四種，合七萬二千杵。畢，各置一半中，未得搗藥，仍告齋三十日，訖。事令童女侍香，皆令少口，慎言、好性、善行、肉香、骨芳之人，置藥於二十四柈中，露著中庭三宿，勿令雞犬、外人見之，不使聞哭泣之聲。露畢，以次內藥著釜中，第一內雲母，次內雄黃，後內桃華，內二十四種都畢，皆當以次序相覆，令竟釜中，以北結陰精流華一升二合，次內結炁凝精素華丹一升二合，次內神華陰精流珠一升二合。畢以清稷枿一斗二升沃藥，即以上釜蓋之，令上下、四面、四邊、內外密厚七分。故以雲母在下，其炁沖上，桃華在上，其色冠下。故有次第也。
當先作六一泥，泥土釜二枚。用東海左顧牡蠣、戎鹽、赤石脂、黃丹、滑石、蚓螻黃土六分皆等合治，搗細篩，和以百日米醋。和畢，搗令勻，以合成六一泥也。泥兩土釜內外，漸漸薄泥，日曝令燥，燥則再上，內外令厚二寸半。都畢，仍作灶南向，安棨孤著灶中央，釜底令去地一尺二寸，米糠燒之九日九夕，令火去釜九寸；九日九夕進火，令近六寸；又九日九夕，令火至底三寸；合三九二十七日。畢。寒之三日，發開視藥，起飛精，仰著上釜，神藥成。若不起，更泥如初，又進火如先二十七日，寒之三日，無不成也。取三歲雄雞羽掃取之，仰著上釜，神藥則名飛丹紫筆華流精，有百變之色，玄光映煥七十四方，服之一銖，身生流光七十四色。左唾則三魂童子立見，右唾則七魄化生七形之童，衣飛羅羽裙，神輿玉輦，立到於前。盛之金柈，精凝釜底，則為玉胎瓊液之膏，和以白蜜，更合於臼中，東向搗之，令七萬杵。一銖為一丸，丸畢，密器封之，露著中庭三日三夕，畢。清朝服一丸，令三日服三丸，即能乘空步虛，出有入無。令至七日，合服七丸，即自能浮景霄霞，身生五色，五嶽神官，五萬人衛從身形。
東向服九丸，則致青霞綠軿，青龍控轡，青陽玉童九十人，青腰玉女九十人，東嶽仙官九千人，來迎兆身。
南向服八丸，則致絳霞雲軿，赤龍控轡，絳宮玉童八十人，太一赤圭玉女八十人、南嶽仙官八千人，來迎兆身。
西向服六丸，則致素霞玉輿；六龍控轡，耀靈玉童六十人，素靈玉女六十人，西嶽仙官六千人，來迎兆身。
北向服五丸，則致皁霞飛輦，玄龍控轡，太極玉童五十人、太玄玉女五十人、北嶽仙官五千人，來迎兆身。
向戊己之上服三丸，則致黃霞玉輿，十二飛龍控轡，中央黃機玉童十二人、黃素玉女十二人，中嶽仙官，一千二百人，來迎兆身。服五丸，即致五嶽仙官奉玉扎鳳章，請兆之身，上詣九金闕之下，受署真仙之號，可謂靈丸之妙大哉乎！凡諸變化七十四種，金銀寶玉，赤樹絳實立生，水火，有妙於瑯玕八景，四蕊絳生神丹之用，不能一二具處，特略其大化之微爾！
凡欲游戲五嶽，周流八極，不拘仙官之勞，意憚典局之類，未欲升天者，自可不須服五方之丸，但常服三丸、七丸之數，固魂鎮魄，飛騰七十四方，遨遊五嶽，壽同三光，餘可依五方之數耳！若服五方之丸，便為五嶽之司，五嶽之司，便有局任，不得適意也。
《上皇保命固精丹訣》，用藥味配陰陽精氣。五行之精，君臣相佐，固精保命，養氣安神，調理五臟，補養六腑，虛敗自充，衰朽復潤，血脈壯盛，筋骨長堅，發白重黑，胎發卻生。功效如神，錄不可盡。丹藥非道，無以延其壽，道非藥，何以養其身？道藥相扶，何慮不痊其沉痼？某自幼年好學經方，陟嶺穿崖，登雲渡谷，尋師訪道，僅二十餘年，暮齒五旬，衰劣尤甚。苦心既久，但渴至玄，遂到南嶽靈巖山，得遇志士，授傳某此術，盟誓丁寧，與某修合之門，服藥之法，忌雞犬穢惡腥膻葷血，莫非潔凈，處精專心修制。某遂修合，依方服之，經三月已來，頓覺精神有異，五臟之內，調暢得安，氣力之間，自然強壯。又服經半劑，其效不可名狀，如年三十之人。服一劑，如十五童子。奇哉！靈藥具方如後：
硫黃二兩日之精白龍骨二兩月之精安息香半兩火之精柏子仁二兩木之精兔絲子二兩土之精五味子二兩金之精肉蓯蓉二兩水之精
右件七味藥，其香用胡桃人隔杵別搗，其餘並搗，羅為末和合，以魁罡日，用棗肉為丸，如小豆粒大，每日空心無灰酒下三十丸，忌雞豬魚蒜。欲修合服藥之時，須用丙寅、丙午日，或蜜日所合和以火，命人面東合之，忌孝子師僧，婦人雞犬，皆不得見。服藥日，王相方凈潔房內。經半年後，若近房色，常洩穀炁，即精氣永固不洩也。神效不可具。
太一神仙生五臟，填六腑，養七竅，和九關，煉三魂，曜二童，保一身，長生萬歲。《四鎮丸方》：
太一禹餘糧四兩定六腑，填五臟真當歸一兩以和禹餘糧，止關節百病薰陸香一兩以和當歸，薰五臟內人參一兩補六腑津液，助禹餘糧之勢雞舌香一兩除胃中客熱，止痰悶
凡五種，以禹餘糧為主，四物從之。先內禹餘糧，搗一百杵，次內四物，合和為散。
丹砂四大兩攝魂魄，鎮三神，理和氣甘草一兩以和丹砂，潤肌膚，去白髮青木香一兩以助甘草，去三蟲伏屍乾地黃一兩以和百髓，滿腦血詹糖香一兩補目瞳，薰下關
凡五種，以丹砂為主，四物從之。先內砂搗一百杵，次內四物為散。
茯苓四大兩填七竅，補久虛，和靈關白術一兩以和茯苓，潤神氣，明目瞳乾姜一兩以輔術勢除熱痰，開三關，去寒熱防風一兩補濕痺，除穢滓，止饑渴雲母粉一兩澤形體，面生光，補骨血
凡五種，以茯苓為主，四物從之。先內茯苓搗一百杵，次內四物成散。
麥門冬四兩去心填神，精養靈液，固百骨乾棗膏一兩以助麥門冬，凝血脈，去心穢附子一兩砲，益腦中氣，填臟內冷，去痰胡麻一兩熬，和喉舌液，填下關，洩澤三神龍骨一兩潤六液，養窮腸，烏發止白
凡四鎮神丸，合二十種藥，令精上者，其五物為一部，皆令成散。先取禹餘糧部，搗三千杵，次入丹砂部，搗四千杵，次內茯苓部，搗五千杵，次內麥門冬部，搗六千杵，又內白蜜四升，搗七千杵，又內白蠟十二兩，搗八千杵，更下煉蜜令可丸。若剛硬，更下蜜令柔，復搗三萬杵，藥成。丸如雞子中黃許大，分為細丸而服之。以正月、九月、十一月上建日合之，滿日起服之。百日中籌量服五丸，當先一日不食，後日平旦乃服，服畢，然後乃飲食如故。千日之後，二百日中服七丸；二千日之後，三百日中服二十丸；三千日之後，四百日中服三十丸，計為率。鎮神守中，與天地相畢。此藥萬年不敗。若常服此藥，一切不同服雜藥餌之輩。若欲合此藥，先禁戒七日，永不得入房室，無令雞犬小兒婦人見。修合之時，當燒香，設一神席於東面，為太一帝君、太一君、太一上元君坐位，心常存呼咒之。服藥時，當亦心存之，以向月王。此所謂四大，以鎮四神，除百病，令人不老，遠視萬里之外，白髮卻黑，齒落重生，面目悅澤，皮理生光。服之一年，宿疾皆除；二年，易息；三年，易氣；四年，易脈；五年，易體；六年，易筋；七年，易骨；八年，易齒；九年，易形；十年，役使鬼神，威御虎狼，毒物不敢近。
松脂澤瀉乾姜乾地黃雲母桂心術石上菖蒲
右八味，精治，令等分，合搗四萬杵，盛以密器，勿令女人、六畜諸污掩等見。旦以酒服三方寸七，亦可以水服，亦可蜜丸如大豆許，二十丸至三十丸。此黃帝受風後四扇神方，卻老還少之道者也。我昔受於高丘先生，令以相傳耳。
胡麻四大兩九蒸九曝，黑肥者，去皮，熬令黃香天門冬四兩高地肥甘者，乾之白茯苓五兩白實者，亦當先煮，曝乾術三兩時月採肥大者桃仁四兩當用好者，仍須大熟桃，解核取人，熱湯浸去皮尖乾黃精五兩高地宿根者，乾之
右六味，精治。先熬胡麻，後入諸藥，搗三萬杵，細羅為散。每日平旦以酒服三錢，暮再服，宜漸加之。亦可水服。如丸，即煉蜜和之，更搗萬杵，丸如梧桐子大，自二十丸加至四十丸。
一名帝女玄霜，二名瓊漿，三名玉液，四名地母乳，五名甘露漿，六名九轉陰丹，七名醍醐酥，自古神仙雖餌金丹，無不修此陰丹者。且如黑鉛屬水，其數一，一生二，二生三，三能生萬物，豈不因陰陽乎？夫大丹者，是陰陽龍虎及至修煉了，號為正陽，如此即孤陽也。既孤陽，不可立身，須假陰丹而相負，以為梯航也，其數隨陽，數用九也。若論津潤五臟，灌注華蓋，上添泥丸，下補精元，大藥不得玄霜，服久而難見其功。大丹出於契中，陰元玄霜出自秘錄，所以術士難知也。今具著修陰丹白雪玄霜法：
取上好黑鉛一生者二斤，汞半斤，先於銚子中撥瀉，令細，絕灰，便將汞投在鉛中熟攪，鉛作堝子大小，臨時用瓷瓶子一口表裏通油者，便取上好醋五升貯在瓶內，即於穩便房內，明凈處室向陽者，下手作，假陽極之時，當合道氣也。便安瓶子於土坑內，其口與地平，將鉛堝安瓶口上，更以紙三四重，紙上又安瓷碗蓋之。若是陽極之時，七日一度，取出。其堝上如垂雪倒懸，見風良久自硬，掃取後，其瓶內醋損，即須換。如此重重，取至一斤霜。即於瓷碗內入甜漿水，用柳木槌殺研，漸漸入漿水，如麵糊末，在碗四面安，在飯甑中蒸，蒸了又研，以清水淘澄，乾；又用清水殺研末，在碗上土甑內，又蒸、研、淘。準此法，五度入飯甑四度，入土甑蒸之。其土甑蒸時，碗口上別用一口碗合之。如此九轉足，即須用熟絹袋盛，以清水於銀器中擺過。後一復時用，卻去清水，以綿蓋器口，日內曬乾掃下，又用柳木槌研了。其色始如春雪，亦如面勃，其味甜澹甘美，捻在口中，冷如春冰。若有人修得者，以蜜丸如梧桐子大，日服五丸，至一歲，萬病不侵，經夏不渴。但洗頭，生油調塗頂，須臾至腳心自冷，神功難述。若引大還丹，返老為少，蓋由津液行也。孫氏歌曰：
玄白霜，玄白霜，龍虎君中立為長。萬物不從陰所生，即問孤陽何處養？
劉子南者，漢冠軍將軍武威太守也。從道士屍公，受務成子螢火丸，闢病，除百鬼、虎狼、蚖蛇、師子、蜂蠆諸毒，及五兵白刃、賊盜兇害。
其方用雄黃、雌黃各二兩，螢火、鬼箭、蒺藜各一兩，鐵錘柄燒令焦黑、鍛爐中灰、羖羊角各一分，九物各如粉面，以雞子黃並丹雄雞冠血丸如杏仁大，作三角絳囊盛五丸，帶左臂上，從軍者系腰中，居家懸戶上，闢盜賊諸毒。
劉子南合而佩之，永平十二年行武威北，卒遇虜，大戰敗績，士從奔潰，獨為寇所圍，矢下如雨，未至子南馬數尺，矢輒墮地，終不能中傷。虜以為神人也，乃解圍而去。子南以神方教其子及弟兄，為軍者，皆未嘗被傷，俱得其驗，傳世寶之。及漢末青牛道士封君達以傳安定皇甫隆，隆授魏武帝，乃稍傳於人間。一名冠軍丸，亦名武威丸，今載在《千金翼》中所稱也。
一曰鴻光，二曰千秋，三曰萬歲，四曰慈墨實合此四物，帝曰：「此四物形狀若何？可得聞乎？」黃輕曰：「鴻光者，雲母也；千秋者，卷柏也，生於名山之間；萬歲者，澤瀉也，慈墨者，莧實也，一雲兔絲子」。
右件杵，羅為末，以白松脂和搗為丸，如梧桐子大。每日空心，溫酒下三十丸，服七年，效可壽千歲。久服之，與天帝相守。帝恭拜之。
右一物，七月七日採藕華七分，八月八日採藕根八分，九月九日採藕實九分，採合道畢矣，服方寸七。授南陽劉長生，長生居清淵澤中北界，長生且藥七十餘年，不壯不老，長服神仙。藕實一名水丹芝，一名加實，一名芡實，一名蓮華，一名芙蓉，其葉名荷，其小根名芊，大根名藕，其初根名菱，與雞頭為陰陽。以八月上戊日取蓮實，九月上戊日取雞頭實，十月上午日取藕，各等分，陰乾百日治之。正月上寅日旦，井華水服一方寸七，日四五，後飯服之，百日止。主補中，益氣力，養神，不饑，除百病，久服，輕身延年，不老，神仙。雞頭實，一名雁實，一名天門精，一名天禹，一名曜。味甘，治濕痺、腰、脊、膝病，補益氣，強志，耳目聰明，久服，身輕，不饑，神仙也。
天門冬五兩去心，焙白術四兩防風一兩去蘆頭熟地黃二兩細辛三分乾姜一兩砲裂，銼桔梗一兩去蘆頭天雄半兩砲裂，去皮臍桂心半兩遠志一兩去心肉蓯蓉一兩酒浸，去皺皮澤瀉一兩石斛半兩去根銼柏實半兩雲母粉半兩石韋半兩去毛杜仲半兩去粗皮銼牛膝半兩去苗白茯苓半兩菖蒲半兩五味子半兩蛇床子半兩甘菊花半兩山茱萸半兩附子一兩半砲裂，去皮臍
右件藥搗，羅為散。平旦酒服三錢，冬月日三服，夏平旦一服，春、秋平旦日暮各一服。藥後十日知效，二十日所苦覺滅，三十日氣力盛，四十日諸病除，六十日身輕如飛，七十日面光澤，八十日神通，九十日精神非常，一百日已上，不復老也。若能斷房，長生矣！
黑豆五斗大麻子一斗五升青州棗一斗
右件黑豆凈水淘過，蒸一遍，曝乾，去皮，又蒸一遍，又曝令干。麻子以水浸去皮，共棗同入甑中，蒸熟取出，去棗核。三味一處爛搗，又再蒸一遍，團為拳大，又再蒸之。從初夜至夜半，令香熟，便去火，以物密蓋之，經宿，曝乾，搗羅為末，任性吃，以飽為度。遇渴得吃新汲水、麻子湯、柏湯。第一服七日，三百日不饑。第二服四日，約二千日不饑。若人依法服之，故得神仙。若是奇人服，即得長生。甚是殊妙，切不可亂傳。若食，犯之損人。如要食，即以葵子為末，煎湯服之，其藥即轉下如金色，此藥之靈驗也。
雄黃半兩細研禹餘糧一兩麥門冬一兩半去心焙白礬一兩燒灰雲母粉一兩
右件藥搗，羅為末，煉蜜和，搗一千杵，丸如梧桐子大。欲服藥，先作牛羊肉羹、稻米飯飽食，明旦服三十丸，以井華水下之，可一月不饑矣。
方曰：當取松脂、茯苓各一十二斤。先次水漬茯苓一七日，朝朝換水，滿日曝乾；以醇酒二斗又漬茯苓七日，出，曝令干，月食一斤。欲不食，即取松脂煉去苦臭汁，以火溫之，內茯苓中治合，和以白蜜，三物合服之，月各一斤。百日身輕，二百日寒熱去，三百日風頭眗目去，四百日五勞七傷去，五百日腹中寒癖飲癖炁去，六百日顏色駐，七百日面䵟去，八百日黑發生，九百日灸癜滅，千日兩目明，二千日顏色易，三千日行無跡，四千日諸痕滅，五千日夜視光，六千日肌肉易，七千日皮脈藏，八千日精神強，九千日童子薄，萬日形自康，二萬日神明通，三萬日白日無影，四萬日坐在立亡。日服食，慎勿忘。但過萬日，仍縱橫，變名易姓升天耳！
嘉州刺史張評士，中年已來，夫婦俱患瞽疾，求方術之士不能致，退居列墅，杜門自責，唯搗醮星辰，以祈所祐。歲久，家業漸虛，精誠不退。元和七年壬辰八月十七日，有書生詣門請謁。家人曰：主公夫婦抱疾，不接賓客久矣。書生曰：吾雖是書生，亦醫術人，聞使君有疾，故此來爾。家人入白，評士欣然曰：久疾不接賓客，客既有方藥，願垂相惠。書生曰：但一見使君，自有良藥。評士聞之，扶疾相見。謂使君曰：此疾不假藥餌，明日請丁夫十人，鍬釬之屬，為開一井，眼當自然立愈。評士如其言而備焉，書生即選勝地，自晨穿一井，至夕見水。令評士齋潔焚香，志心，取水洗之。評士眼疾頓勝輕，即時明凈，平復如初，即其數年之疾，一旦豁然。夫婦感而謝之，厚遺金帛，書生辭曰：焉用金帛為？吾非世間人，太白星官也。以子抱疾數年，不忘於道，精心搗醮，上感星辰，五帝星君，使我降授此術，以祛子重疾，答子修奉之心。金帛之遺，非吾所要也。因留此法，今傳教世人，以救疾苦，用增陰德。其法曰：
子午之年，五月酉戌日，十一月卯辰日；丑未之年，六月戌亥日，十二月辰己日；寅申之年，七月亥子日，正月已午日；卯酉之年，八月子丑日，二月午未日；辰戌之年，三月寅丑日，九月未申日；已亥之年，十月申酉日，四月寅卯日，取其方位，年月日時，即為福地，浚井及泉，必有良效。評士再拜受之，言訖書生升天而去，此乃精誠通感之應也。
青鉛二斤屎多者曰杯鉛，澤精者曰唐，並不堪用，唯伊陽及波斯計紫者為上
右置一仰月鐵釜，量大小著鉛，用猛火炒之，候洋訖，徹底勻攪之，須臾，自成青砂，但勻攪不停，變盡即止。欲便成鉛黃花者，即將青砂猛火，不歇攪之，久之，即成鉛黃花。乃取青砂於盆中，少少益苦酒，漸添研之。苦酒即用糠醋，不全用釅者，澄濾細好訖，於火上爆乾，須臾，微微火逼之，取為汁，流漿入左味團之，磁粉入左味也。不得此法，團鼓之不成鉛。曝乾，即入鑄道鐵鍋內，上下用雙皮袋，猛火鼓之，其青砂須臾即變為鉛，從鑄道流出，下著一鐵器盛取，以盡為度。其色明白，名鉛孫，八返九轉成紫色。凡一斤鉛九轉，耗折十五兩，得一兩，強名曰金公丹，一曰紫河車，一日金狗子，一曰九轉鉛精，可用之矣別有經，在《上清靈書》中及《龍虎正籙》中。
茯苓三大斤去黑皮剉如酸棗大甘草二小兩剉
右以水六大升，先下甘草，煮取三升，漉出，去滓，澄棄濁者。又入白蜜三大升，牛乳九大升，和茯苓煎盡。及熱出，挼令散，擇去赤膜。又更熟挼，令如面，陰令干。日三四服之，初服二方寸七，稍稍加之任性。大忌松菜、米酢春秋合，不須著乳，臨時著乳下。
