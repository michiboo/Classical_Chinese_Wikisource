
【生查子】〔老旦上〕生計拙如鳩。庭院花如繡。〔旦上〕母訓自祗承。女德慚閨秀。
【三學士】你四德三從雖自守。奈家徒四壁堪憂。寒門子母空凝望。芳草王孫只浪遊。〔合〕苦樂終身猶未剖。從天降。莫預謀。
【前腔】〔旦〕烏鳥衷情尙未酬。何心燕侶鶯儔。亂離時世誰相保。爭如我少小深閨不解愁。〔合前〕
【大迓鼓】〔老旦〕凝眸。上翠樓。何時得見。子壻封侯。兒。你今春更比前春瘦。只怕他心不似你心頭。〔合〕莫把離情無端自兜。
【前腔】〔旦〕忘憂。堂北頭。桑楡景暮。門巷淸幽。娘。兒孫有福兒孫受。你得優游處且優游。〔合前〕
