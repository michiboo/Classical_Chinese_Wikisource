
【賀聖朝】〔外上〕十年淡飯黃虀。半生錦《綬》緋《衣》男兒五馬貴應稀。把淸愼堅持。
【前腔】〔生〕已蒙賢宰提攜。未知本府從違。〔末小丑〕干連何事苦奔馳。〔丑〕怕明鏡難欺。
【玉交枝】我情願殺身成義。旣殺人如何諱得。這事情呵。都是王婆撥置姦淫輩。將兄藥死焚屍。〔外〕屍旣焚了。有何憑據。〔生遞物介〕老爹。請看贓物與骨殖。團頭何九堪質對。況生前捉姦是實。鄆哥兒悉知就裏。
【前腔】〔小丑〕小人呵。曾與王婆嘔氣。恨他們包藏禍機。我報知武大翻貽累被姦夫踢倒昏迷。小人此時就跑了去。以後都不知了。〔外〕那何九怎麼說。〔末〕小人那時欲殮屍。西門慶買囑求遮庇。驗亡屍遭毒是實。這骨頭如何昧得。
【前腔】〔丑〕自家得罪。到頭來還欲賴誰。想從前原是不吉利。〔外〕怎麼說。〔丑〕把送終衣服爲媒。〔扯淨介〕老爹。西門慶是他妝做的。〔扯小丑介〕武大郞不死還搬戲。〔外〕都是胡說。把這老賤人先下在死囚牢裏。聽候處決。〔淨老旦應介丑〕謝靑天把王婆斷訖。且到戲房中別作道理。
【前腔】看你英風高義。本待欲全然恕伊。況伊自首當除罪。但事關人命難悔。今依縣家原問的。做你是祭獻亡兄。有嫂前來趕逐。以致死於鬭毆。又有姦夫護嫂因誅死據明條當杖脊四十。這個且饒你罷。還要刺雙頰遐方配你。
