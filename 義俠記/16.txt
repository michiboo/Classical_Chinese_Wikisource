
【六么令】〔小丑扮武大上〕鄆哥曾講。我渾家心向情郞。約他同去闖茶坊。捉姦處。定成雙。那時休想咱輕放。那時休想咱輕放。
【玉抱肚】喬才虛謊。好敎奴心中暗傷。料應他別戀歌樓。這時節還不到茶坊。〔淨上〕心慌路遠腳兒忙。一日如同隔幾霜。娘子拜揖。〔小旦不囘禮打淨掌介淨跪介小旦〕你這薄倖的賊。昨夜中秋。想又在東街張惜惜家醉了。今日這等來遲。〔淨〕今日有新到廣東客人。說道來賣生藥。等得他久了。小人若是說謊。生個碗大的疔瘡。〔小旦扯起介〕旣如此。裏面去說話罷。一日如同隔幾霜。〔攜手下外扮客人上〕
【前腔】來從東廣。把藥材到陽穀販行。今日裏約定成交。被他人偶爾相妨。自家廣東生藥客人是也。西門大官要買我藥材。今日來得遲了。他鋪裏人說在紫石街王婆店坐地。〔叫介〕王媽媽。西門大官人在此麼。〔內應介〕十來日不曾來了。〔外〕想他是個富豪郞。只在章臺楊柳傍。
【六么令】鄆哥攔擋。老虔婆怎做隄防。我今便去打茶坊。〔丑內叫介〕大娘子。武大來了。〔淨小旦急上拴門介小丑推不開怒介〕呀。門拴住。忿難當。〔淨輕開門踢倒小丑介淨〕這囘打破漫天網。這囘打破漫天網。
【玉抱肚】送了這腌臢魍魎。一把火與他送喪。〔小旦〕武二囘來怎麼處。〔丑〕那時節武二囘來。沒蹤跡怎生無狀。〔小旦〕好計好計。〔合〕管敎他地久與天長。免得明來夜去忙。
