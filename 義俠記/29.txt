
【駐馬聽】〔小生包頭兜手末扶捧衣服上小生〕一世英豪。〔末合〕威逼贓誣把賊招。今日將他發配。誰把施恩怨忿重消。呀。哥哥來了。〔生扭手淨小丑押上小生抱哭生不哭與小生合〕恨綿綿千載永難拋。看悠悠四海將誰吿。〔生〕兄弟。你怎麼又是這般模樣。〔小生〕小弟又被蔣門神打了一場。依舊奪了快活林買賣。〔哭介〕連我父親也氣死了。〔生〕有這等事。可恨可傷。〔小生〕今日聞哥哥發配恩州去。特來送件綈袍。〔與生穿介〕不知何日。討得故人消耗。
【前腔】〔生〕噯。你小覷吾曹。卻說今番相累了。士爲相知者死。何怕奸謀屈打成招。〔小生〕如今復見古人交。他時願效捐軀報。〔生〕兄弟。你囘去罷。〔小生〕哥哥自宜保重。嫂嫂那裏。小弟常送盤費便了。只一件。〔低唱介〕這兩個軍牢。怕不懷好意。你隄防須早。
【菊花新頭】〔生小生〕從此交期會面遙。英雄志各自懷着。
【駐雲飛】腰下懸刀。師父差來走一遭。首級登時要。除夜囘家早。〔焦介〕心急路偏遙。〔望介〕後邊來了。擦掌磨拳。只等寃家到。〔與淨小丑拱手介淨小丑〕哥。和你做伴同行莫暫拋。
【剔銀燈】〔生〕我饑又渴脣乾口焦。橋兒下冰都消了。你們扶我到水邊去。喫些河水如服藥。〔淨小丑扶生走醜末遠看介生行介〕也與我解些枯燥。〔淨小丑〕到水邊了。自去喫。〔生踢淨下水介〕似蓬飄。〔踢小丑下水介〕也與你一交。〔打折杻介〕枷和杻一齊脫了。〔生囘身介末驚跌倒丑走介生打丑介〕
【前腔】一拳兒後心打着。奪將他朴刀來殺倒。〔做殺丑介拿住末介〕你這廝來此誰提調。〔末〕咱兩個是蔣師父差到。張團練送了張都監許多錢鈔。定計害你。又差我們兩個幫這解子動手。〔生〕如今蔣門神在那裏。〔末〕今夜都在鴛鴦樓上喫酒。等我們囘報。〔生〕卻難饒。也與你一刀。〔殺末介〕都葬在飛雲浦了。
