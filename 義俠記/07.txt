
【光光乍】積祖富豪家。好酒又貪花。終日遊坊幷串瓦。帽兒整得光光乍。〔末〕帽兒整得光光乍。
【前腔】奔走苦波查。覓鈔去安家。幾個瓜兒新摘下。滾來滾去光光乍。
【撲頭錢】〔丑〕小廝們直恁膽大。〔打介〕把老娘惹得性發。〔末上扯介丑〕大官人光臨賤地。他便來歪纏底答。〔淨末〕休底答。休底答。當場時大家戲耍。〔合〕且戲耍。且戲耍。戲耍時都是半眞半假。
【前腔】〔小丑〕老咬蟲直恁強霸。動不動把人便打。對打時氣力不濟。〔撞介末扯介小丑〕拚得個將他撞殺。〔淨末〕莫撞殺。莫撞殺。當場時大家戲耍。〔合前〕
【前腔】〔淨末對丑介〕常言道小不能敵大。〔對小丑介〕常言道男不和女打。〔丑踢瓜籃介淨末〕休把他瓜兒打碎。〔小丑敲桌介淨末〕休把他茶甌亂撒。〔丑〕你亂撒。〔小丑〕我亂撒。〔衆〕當場時大家戲耍。
