
【卜算子】〔生上〕命蹇遭折挫。甚日能安妥。〔小丑〕前面看看十字坡。尋個寬閒坐。
【桂枝香】只怕經過惹禍。寧擔饑餓。瘦的把去塡河。肥者做饅頭包裹。〔丑〕這客官掉謊。客官掉謊。天來般大。〔小丑〕我口邊流唾。快盪酒來麼。〔丑付酒介〕杯中綠蟻頻斟滿。客官在此安歇罷。你看窗外靑山薄暮多。
【前腔】〔生背雲〕機關識破。看他如何藥我。〔丑持酒上背介〕這賊徒要渾酒來嘗。當是老娘行貨。客官。酒熱在此了。〔小丑〕且斟來解渴。斟來解渴。〔飮介生〕大娘子。我喫不得餓酒。再取點心幾個。〔丑〕只怕你難存難坐。〔虛下生潑酒在地介丑暗上拍手介〕倒也。倒也。〔小丑跌倒介生〕呀。卻被醉魂魔。〔倒介丑〕賊配軍。你說得好。我把你肥的且做饅頭餡。瘦者塡平坡下河。
【不是路】〔生〕潑賤虔婆。〔淨上亂跑介生揑拳介〕你要在太歲當頭動土麼。〔末急上〕好漢權饒過。其間就裏話兒多。〔淨〕好了。救星到了。〔下末〕願聞你大名呵。〔生〕陽穀縣都頭武二。須知是我。〔末〕莫不是打虎英雄武大哥。〔生〕虛名播。〔末〕如雷貫耳威風大。〔揖介生放丑介末〕偶逢堪賀。偶逢堪賀。
【皂角兒】念張靑初來此坡。劫掠些單身客貨。遇一人年衰鬢皤。卻和他鬭力不過。〔生〕這是誰。〔末〕這老兒元是綠林中有名的山夜叉孫元。他的女兒喚做母夜叉。他見咱手兒活。年方少。領歸家。招贅了。還住山阿。〔丑合〕但見客商包裹。便張網羅。恰纔的後來誰能猜破。
【前腔】〔生〕見娘行把衣裝打睃。我心中已先識破。把濁醪輕輕暗潑。卻疑咱把他謀墮。因此上屈弓腰。舒猿臂。要降龍。思伏虎。沒奈咱何。偶然推挫。無勞譴訶。幸相逢〔與末丑對拜介〕願容結義。做嫂嫂哥哥。
【前腔】〔末丑〕女娘們已先從此過。你緣何途中相左。〔生〕上梁山見公明大哥。往來間路途相蹉。〔末丑〕旣然是到梁山。歸水寨。入龍潭。探虎穴。怎不操戈。〔生〕我幾年坎坷。安心受他。怎敎咱半生淸白。一念差訛。
