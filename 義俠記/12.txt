
【一江風】〔小旦上〕恨寃家。聽兄弟臨行話。把我禁持怕。怎奈何他。索性做個乖張。早把簾收下。敎他且信咱。敎他且信咱。爭知奚落他。有一日犬兒放入籬兒下。
【前腔】〔淨〕沒台孩。午睡醒來快。步出門兒外。〔想介〕上心來。記得王婆。許我姻親在。且行來紫石街。行來紫石街。〔小旦上〕已取得竹竿在此。把簾兒挑下來。〔淨〕偸看誰家簾半開。〔竹竿打着淨帽淨見小旦介背介〕呀。這囘打動相思債。〔淨看介〕
【前腔】〔小旦〕吿官人。〔萬福介淨囘揖介小旦〕休把奴嗔恨。我失手把竿兒褪。〔淨鞠躬介〕不妨事。娘子請自便。〔婆上瞧介笑介〕大官人。你忒殷勤。不在他簷下低頭。打得好。打你個不淹潤。〔淨笑介〕應該打小人。娘子。還該打小人。〔小旦反笑介〕敎奴難置身。〔淨揖介〕娘行不必多謙遜。
【紅衲襖】〔淨〕莫不是賣棗糕徐三的女豔嬌。〔丑搖手介〕若是他的。倒是一對好姻緣了。〔淨〕莫不是銀擔子李二的親底老。〔丑搖手介〕若是他的。也是一對好夫妻了。〔淨〕莫不是花肐膊陸小四的家生俏。〔丑〕也不是。〔淨〕莫不是冒粉團許大郞的留客標。〔丑〕都不是。說着時敎伊也性焦。說出時敎咱也好笑。他便是賣炊餅武大的渾家也。好一塊羊肉兒倒落在狗口嚼。
【前腔】我愛殺他玉亭亭軀老兒嬌。〔丑〕是好個身材兒。〔淨〕愛殺他滴溜溜𥌠老兒好。〔丑〕是好雙俊眼兒。〔淨〕恨不曾看得他雙撇道。〔丑〕好對小腳兒。〔淨〕幾時得抱着他細舞腰。〔丑〕大官人說得枯渴了。吃一盞濃熱茶兒把慾火澆。再吃一個和合湯兒將佳讖討。〔淨〕如今正要吃了。早些拿來。嚥了他下去。〔丑〕一個惡心吐了出來。怎麼處。〔淨〕乾娘。你是在行的人。畢竟怎麼計較。纔得上手。〔丑笑介〕大官人。最是那砑光的兩字兒偏難也。直待要十分光纔湊着。
【皂羅袍】〔淨揖介〕乾娘。謝你不推別故。一時間便有六出奇謨。九里山十面大埋伏。管取十二峯雲雨來朝暮。〔合〕千金莫吝。百年甚促。三生有約。兩情不孤。十分光做一個姻緣簿。
【前腔】這是我從來熟路。說不得許多敗壞風俗。只要去錢堆裏面做馬百六。銀河穩把牛郞渡。
