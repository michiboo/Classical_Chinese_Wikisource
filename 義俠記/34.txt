
【劍器令】〔外扮宋江上〕地煞與天罡。一個個英豪爽朗。幾年間逆天嘯聚。甚時身顯名揚。
【八聲甘州】皇恩祝網。〔衆〕論吾曹怎敢。做怒臂螳螂。只爲微衷不諒。斷送得鼠竄獐狂。潢池赤子操白刃。只望彤庭降赦章。〔合〕有誰把丹心達上君王。
【前腔】鋪張。英雄伎倆。看旌旗日暖。袍袖風香。連營分帳。都是錦衣繡襖兒郞。天晴金甲橫空耀。幾時得日暮淸笳出塞長。
【北淸江引】便提兵守營山寨北。勝似男兒輩。分明玄武神。出鎭天樞際。從此後水軍增壯矣。
【前腔】便提兵去將山右守。謹備西方寇。分明白虎神。揮霍金風驟。從此後步軍爲諸寨首。
【前腔】便提兵下營南界也。好把三關列。分明朱雀神。閃爍炎威射。從此後馬軍無挫折。
【前腔】領標兵任兼山寨左。好把英風播。似靑龍《初》降神。百類皆摧挫。新出匣太阿光似火。〔下外〕
【前腔】坐中央把杏黃旗自插。〔二丑合〕忠義盟心大。謀王斷國人。困守山林下。何日得穩騎天廐馬。〔俱下〕
