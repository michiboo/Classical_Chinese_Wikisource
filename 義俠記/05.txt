
【小女冠子】〔小旦上〕懨懨挨過傷春病。這永夏怎安寧。歎今生錯把鸞凰聘。幾時稱我風流興。
【秋夜月】貌取憎。到處人不敬。命裏嬌妻前生定。無錢怎把家緣整。只靠着賣餅。怕時逢夏景。〔揖介〕大嫂。大嫂。〔小旦覆介〕爲何怕逢夏景。〔小丑〕如今天氣漸熱。恐賣餅不完。明日不中用了。今後少炊些罷。〔小旦〕你如今這等知事。一發有些意思了。〔小丑〕我的意思。只要些茶兒喫。〔小旦〕爲何呢。〔小丑〕喫得餅多了。〔小旦〕不要閒說。餅已炊完。趁早出去賣罷。〔小丑〕就去。就去。〔搖擺介挑擔走介〕無錢怎把家緣整。苦惱只靠着賣餅。阿夜怕時逢夏景。
【前腔】福分輕。半世常孤另。十七八個丈夫都不剩。又無兒女堪承領。難捱這老景。把茶坊自整。
【東甌令】你多嬌媚。忒娉婷。守着這區區三寸丁。山雞卻與文鸞並。兩下裏不相稱。你看等閒春色易飄零。別圖個美前程。
【前腔】〔小旦〕夫雖醜。義非輕。一夜夫妻百夜情。自古道爲人莫作婦人身。百年苦樂由人定。想萬事皆天命。噯。乾娘。任他春色自飄零。又圖甚美前程。
