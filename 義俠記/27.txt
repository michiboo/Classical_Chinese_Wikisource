
【臨江梅】〔小丑扮官外扮皂上小丑〕歲暮天寒難早起。午牌方始披衣。故人被難尙羈棲。欲請他歸。再與謀爲。
【前腔】〔丑〕賞雪盃盤猶未洗。今朝又見寒梅。欲邀同志共啣盃。親往相攜。且救朝饑。
【瑣窗郞】〔丑〕論如今世界淸夷。那強徒敢妄爲。冠棠首足。豈可那移。下人犯上。如何不治。〔合〕定下擒龍縛虎萬全計。看他遭羅網怎生避。
【前腔】〔小丑〕謝尊官妙算神機。與咱們出口氣。區區武弁。全仗扶持。上官體統。豈容輕廢。〔合前〕
【前腔】〔淨〕小人們雖則輕微。也是我恩官一故知。〔哭介〕他公然打我。是把團練相欺。要把都監欺侮。也須容易。〔合前〕
