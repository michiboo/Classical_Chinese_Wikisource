
【七娘子】〔小生〕英姿俊骨誇身世。少年時方逞狂遊。閒繫靑驄。醉偎紅袖。從來不把眉兒皺。
【朱奴兒】裝百寶眞珠臂韝。看宮錦舞罷纏頭。花擁絃歌人倚樓。料斷送一生惟酒。〔小生合〕歡情湊。又何物是愁。天大事權落後。〔淨醉上〕
【前腔】我近來從潞州。張團練是我交遊。聞得快活林中多粉頭。尋一個前來行酒。〔撞進見介扯小丑〕你來。你來。勞生受。權分個座頭。休只把磚兒厚。
【四邊靜】〔小生〕你們直恁不卽溜。卻來討僝僽。大膽步難行。自作自家受。〔淨合〕風塵邂逅。龍爭虎鬭。眼下決雌雄。筵前便承受。
【前腔】〔淨〕強中自有強中手。你還不見機走。讓了快活林。殘生尙能救。
【朝天子】噯。討得個還將善眼看。今日囘家去有甚顏。〔要走介〕我再和那廝打一頓。猛拚此去不生還。〔末扯介〕大爺。免摧殘。從今努力加餐。要復讎也不難。〔小生合〕要復讎也不難。
