
【金蕉葉】〔小生上老旦旦扮家僮隨上〕憐才愛才。想風期何時可諧。志不在兩行玉釵。羨殺他三千劍客。
【祝英臺】〔小生〕每神遊三讓里。屈指最多才。〔末〕那幾個是。〔小生〕季札子游。慶忌要離。〔末〕漢時有誰。〔小生〕嚴助買臣爲儕。賢哉。〔末〕還有幾個賢人。〔小生〕朱張顧陸相承。四姓餘芬猶在。〔末〕自古稱朱文張武。顧忠陸厚。至今尙爲望族。〔小生〕怎如得文正忠宣絕代。
【前腔】〔末〕光采。眞個地偏靈。人傑出。方策耀千載。〔小生〕山水如何。〔末〕玄墓洞庭。虎阜天池。澤藪具區弘開。〔小生〕可惜不曾去游覽。〔末〕難買。少年有限光陰。何不遨遊湖海。〔合〕待淸秋須買扁舟南邁。
【憶多嬌】賊殺才，忒弄乖！暗通強寇該不該，誰道今番露出來。〔淨〕把柴進拿下！〔衆應介。小生〕我有何罪，你來拿我？〔淨〕且去高唐州對理。〔衆拿末介。淨〕你是他什麼人？〔末〕是朋友。〔淨〕也是賊黨，都綁了。〔小生末〕皇天那！驀地飛災、驀地飛災，鐵券丹書怎揩。
【前腔】〔小生〕恩豈衰。我常記懷。〔淨〕咄。梁山泊李逵。你也記他在懷麼。〔小生〕他昔年曾到莊上來。豈料如今爲賊帥。〔淨生旦合〕卻又元來。卻又元來。萬阻千推怎捱。
