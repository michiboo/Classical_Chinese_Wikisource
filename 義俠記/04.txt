
【水紅花】〔淨末獵戶上〕官司懸賞有明文。捕山君。看看着緊。咱們獵戶受災迍。枉艱辛。徘徊難進。退則恐違嚴限。進又恐亡身。算來總是命難存也囉。
【北雙調新水令】老天何苦困英雄。二十年一場春夢。不能勾奮雲程九萬里。則落得沸塵海數千重。浪跡浮蹤。任烏兔枉搬弄。
【折桂令】又何須炙鳳烹龍。〔已下一句一碗〕鸚鵡盃浮。琥珀光濃。卻不道五斗消酲。三盃合道。自有神功。〔丑〕你喫過十二三碗了。就在此宿了罷。〔生醉唱〕何用你虛擔怕恐。俺偏要去。〔走介丑扯介〕還了俺酒錢。俺有話對你說。〔生背雲〕前日柴大官人送的盤纏。一路用來。剩不多了。酒保。連這包兒與你罷。好敎人羞澀囊空。你還有什麼話。〔丑〕你看前面榜文。爲這崗上有一弔睛白額虎爲害。但有單身客人。不許過崗。恐傷性命。〔生做醒介怒雲〕不說猛虎。俺便不去也罷。若說有虎爲害。不覺精神抖擻。毛髮倒豎。一定要去拿他。〔丑〕看你不出。倒是一個喫老虎肉的。俺勸你性命還是直錢的。不去罷。〔生走介〕噯。按不住惡氣忡忡。〔丑扯介生推丑一筋斗介生〕則是行色匆匆。〔丑〕他自要去送性命。干俺甚事。各人自掃門前雪。休管他家瓦上霜。〔下生醉走介〕趁着這落日熹微。醉眼的這朦矓。
【雁兒落】覷潑毛團體勢兇。〔棍打在樹上折介〕呀。這狼牙棍先摧迸。〔內鳴鑼生略住口虎三撲生三躱介〕俺這里趨前退後忙。這孽畜舞爪張牙橫。〔內又鳴鑼生又住口虎三撲生三躱介〕
【得勝令】呀。閃的他囘身處撲着空。轉眼處又亂着蹤。〔拿住虎打介〕這的是虎有傷人意。因此上寃家對面逢。〔內又鳴鑼生又住口虎又撲虎掙脫走介〕你要顯神通。便做道力有千斤重。〔拿住虎打死介〕虎。你今日途也麼窮。抵多少花無百日紅。花無那百日紅。
【沽美酒兼太平令】則索逞餘威鬭晚風。逞餘威鬭晚風。〔淨末行走介生〕呀。則見雙舉步兩挪蹤。〔淨末〕咄。你是人是鬼。敢在此獨行。〔生〕俺是蓋世英豪喚武松。〔淨末〕你曾遇虎麼。〔生〕試言他兇猛。〔淨末〕你試說一遍。〔生〕負隅處恁威風。〔淨末〕咦。〔生〕身一撲山來般重。〔淨末〕咦。〔生〕尾一翦鋼刀般橫。〔淨末〕咦。〔生〕一聲高千人驚恐。〔淨末〕咦。〔生〕數步遠衆生含痛。〔淨末〕咦。你怎麼不被他害了。〔生〕俺呵。憑着這膽雄氣雄。空拳兒結果了這大蟲。〔淨末〕咦。如此多謝了壯士。〔生〕呀。敎衆口將咱稱頌。
【鴛鴦煞】〔生〕早難道巖前虎瘦雄心橫。〔淨末〕這等一個大蟲。被你精拳頭打死了。就是卞莊存孝。也不如你。〔生〕俺笑那提防鎭日無用。〔淨末〕如今你來得去不得了。〔生〕怎麼說。〔淨末〕少不得送你到縣裏去請賞。〔生〕俺本是逆旅經商。誰想着奏績呈功。〔淨末〕一定要你同去。〔生背介〕少不得要往陽穀縣尋俺哥哥。便同去罷。〔轉身介〕俺去是要去。則怕那六巷三街。前遮後擁。沸沸揚揚。教人道陽穀縣沒人打得這虎。被淸河縣人打死了。〔醜末對介〕眞個羞。〔生〕把陽穀人譏諷。〔淨末〕壯士。你是天下豪傑。也教陽穀人認一認。〔生〕罷罷。〔走介〕只得相從。怎當得他們恁趨捧。
