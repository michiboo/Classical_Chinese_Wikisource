
【山坡羊】〔生上路行介〕遠迢迢他鄕傳信。慢悠悠英雄自哂。望巴巴到吾兄宅前。急煎煎欲把平安問。今日門開在此。徑進去罷。〔進門看介〕呀。怎麼到供個靈位。寫着亡夫武大郞之位。敢是我眼乍昏。夢魂中認不眞。待我喚嫂嫂出來問他。嫂嫂。武二囘來了。〔小旦在內應介〕叔叔少坐。奴家就來也。〔生〕呀。緣何應了行不上。早難道叔嫂之間。不當通問。〔小旦暗上解紅裙將白帕包頭擦眼介生靠靈位哭介〕我那哥哥。不信你眞個死了。自喪了雙親。骨肉相看只兩人。你做了亡魂。我形影相依只一身。
【前腔】想我去匆匆程途忙逩。見你哭哀哀別離未忍。誰想生擦擦連枝鋸開。哀嚦嚦雙雁驚分陣。我那哥哥。你是軟弱人。只恐啣寃死未伸。若還果有終天恨。便在夢裏鳴寃。我去報仇雪忿。〔想介〕方纔王婆的說話。雖雲。旦夕之間禍福分。卻又可怪。何因。三日之間便火葬身。
【賞宮花】欲待來朝廣詢。〔速打四更介〕願樵樓更漏頻。秋夜偏長永。怨氣共氤氳。〔打五更介〕好了。天將明了。只說夜眠淸早起。誰知我是不眠人。
【前腔】誰來款門。〔對揖介末〕感都頭不棄貧。〔生扯住介〕你且實說。我哥哥屍首是怎的模樣。我便饒你。〔末〕都頭。待我進去。取件東西出來。〔虛下復上〕這是中毒的正見。幾塊酥黑骨。〔生哭介〕可傷。〔末〕這是西門慶與小人的。〔生〕是有一個西門慶。〔末〕十兩雪花銀。只此便是實情了。都頭。得放手時須放手。得饒人處且饒人。
【前腔】都頭屈尊。我先猜八九分。只一件。我親老誰供贍。怎好離家門。〔生〕好兄弟。我把五兩銀子與你安家。〔付介小丑〕如今就跟你去做證見。吿那西門慶便了。〔生〕元來姦夫是西門慶。〔小丑〕世上本無難做事。常言只怕有心人。
【前腔】〔生〕相煩你們。〔扯二人同走介〕到官司訴此因。呀。本縣老爹退堂了。只得同囘去。明日再評論。願把劍誅無義漢。〔對揖介〕還將金贈有恩人。
