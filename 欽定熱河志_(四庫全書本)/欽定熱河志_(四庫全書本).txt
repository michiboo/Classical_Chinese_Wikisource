　　欽定四庫全書
　　御製熱河志序
　　為各省之志書易為熱河之志書難彼其以漢人書內地事且各府州縣本有晉乗楚檮杌薈而輯之其易也不待燭照數計而⻱卜也熱河之志則以關外荒略非內地而遼金元之史成於漢人之手所為如越人視秦人之肥瘠忽然故曰難夫遼金元非若唐宋之興於內地而據有之也又其臣雖有漢人通文墨者非若唐宋之始終一心於其主語言有所不觧風尚有所不合且遼金元皆立國不久旋即遜出則所紀載欲其得中得實蓋亦難之況紀邊關以外荒略之地乎其不能得中得實亦益明矣當今之時熱河之志不可不成者則以本朝荷
　　天之寵百有餘年累洽重熙漢人已數世被覆載生育其語言風尚薫陶漸漬不可以遼金元之漢臣例之亦理之必然況我
　　皇祖建山莊於此地非爲一已之豫遊實貽萬世之締構而顧可無書以垂永久乎山莊內本有溫泉出而滙武列之水俗遂有熱河之稱茲雖為府為縣而仍以熱河稱之者存其朔便於衆也
　　皇祖有詩云聚民至萬家葢篳路之際人煙尚少後乃閭閻日以富耕桑日以闢至於今將百年屹為都㑹
　　皇祖雖嘗名之曰避暑山莊序詠三十六景而未輯志者其或有待耶抑亦文獻不足徴而遲遲為之耶山川里邑建置沿革與夫古蹟人物司事之臣雖捃摭遺逸猶有未備未信者其説具見於前而吾之序是書以行世者正所云在此不在彼






　　欽定四庫全書
　　欽定熱河志
　　進表
　　御前大臣領侍衛內大臣戶部尚書〈臣〉和珅　經筵講官戶部尚書〈臣〉梁國治誠懽誠忭稽首頓首上言〈臣〉等奉
　　勅編輯熱河志成書謹奉
　　表上
　　進者伏以
　　乾元握紐九畿環紫塞之垣
　　辰極恢紘三輔拓黃圖之版宅神皋而納爽別開薫館
　　於
　　仙莊臨朔野以綏邊肅奉秋田於
　　御蹕環興安之萬嶂皆成采甸之疆導武列之三源特敞梁鄒之囿控膏腴於左部蹟擅金湯攷形要於中京圖陳竹素通都四闢提封連大漠而遙載籍重編數典記溫泉之舊坤維壯色壁府騰輝竊惟景緯初分聿區斗野廣輪肇啓爰列禆瀛周官載紀職方班志詳疏郡道徴實則嵗時入記訂疑則風俗成書體裁並侈於曩篇規制相沿於雜志然而龍沙逺界猶仍荒畧之名鴈塞層開孰究邊隅之境築長城於徼外秦家之讓地已多通屬國於寰中漢室之分疆亦隘況乎炎基東造幕南不入方輿晉祚西遷冀北胥成外域郝旦諸蕃之內徙稱冦頻聞鮮卑刋部之分雄建庭漸逼逮乎慕容立國營都邑於栁城拓跋開基置安州於松漠而光壽建熙之後變故相仍孝昌武泰之間淪胥益甚是以前後燕之州郡舊鮮徴名東西魏之地形每稱寄治齊周隋三朝逓嬗紛爭常在龍城奚契丹兩部同興錯處並依狼水唐設羈縻之府領蕃族而多淆宋修交聘之儀録行程而未備葢居檀薊平諸州之外詎能深悉方隅即在遼金元三史之中亦但麤傳經畫降自大寧之棄適當永樂之初割裂土疆盡入諾音三衛摧殘兵燹全虛富峪四城昄章久限於邊牆甌脫頓荒於戍壘厯稽簡牒殊方並阻幽遐遍遡垓埏
　　今日同臻熙皞欽惟
　　皇帝陛下
　　功參覆幬
　　治荗登咸吹玉琯以誠和海㝢應同風之律握搖樞而廣運星階聨拱斗之符辨位正方仰
　　神謨之首出象功昭徳紹
　　景運之丕承昔在
　　太宗肇龍興於諸部粵惟
　　世祖奠鰲紀於中原遂使玉障之封悉𨽻金城之宇我聖祖仁皇帝綏懐藩屬整飭邊防值久安長治之時厪肄武習勞之義修甫田於吉日虞衡匪侈遊觀萃
　　靈囿於羣藩牧圉交輸誠藎
　　雲軒屢駐名區成和㑹之都巖館初營勝境闢清涼之府
　　揭雲霞之煥爛當年
　　寳翰長留經雨露之㴠濡茲地編㕓益聚我
　　世宗憲皇帝際承平之統増理事之官上塞輿圖悉𨽻神
　　州之籍諸藩部落咸趨尉吏之符我
　　皇上膺下武以承庥纉
　　前文而展義
　　龍光嵗覲期門羅七萃之儀
　　鳯葆時廵仙苑
　　駐六飛之駕每清塵之載道當滌暑之佳辰林巒則秀本天成亭榭則靈由地獻祥葩秀草皆符
　　對育之襟瑞獸胎禽各繪恬熙之象愜
　　宸遊於三十六景豫奉鳴鑾陳王㑹於億萬千年歡臚輯瑞若夫典稽表貉禮舉行畋羽騎齊陳獵載啟金鞍耀日拂寳駿之三花玊纛捎雲映高牙之五色騐寥天之露重正逢呦鹿之辰乗廣漠之
　　風高恰應祭貙之令鴻絧蔽野排隊伍之森嚴虎落連山括岡巒之起伏仰
　　天弧之親挽百中稱神瞻
　　御鞚之遙臨三呼効響加以
　　威稜疊播風動濛池疆索宏開路逾瀚海慶雪𡶶之底定琛玉盈庭欣月竁之來同鐻鍝合部習朝儀於
　　行殿封崇五等之班隨
　　法仗於和門
　　命扈三驅之典洎夫
　　皇風普鬯佛日遐輝祀
　　寳算於中天演法輪於後蔵耆闍䟦利通紫漠而徠賔
　　兜率伊蒲譯丹書而獻
　　壽頌
　　曼殊之功徳慶洽聲聞廣震旦之宗傳懽陳舞蹈若乃封陲廣衍版藉充殷貨別千埸居環萬井名都對郭金墉分𦂳望之區上郡專城繡斧轄旬宣之使拓三邊而建治統壹旗㕔聫七屬以宣猷肇新州邑俗安耕鑿家餘高廩之儲化盛紘欹戶有橫經之彥育菁莪於阿澗壁水澄輝擷芹藻於宮墻金絲葉奏
　　寵頒上舍捧縑而喜溢黌門額定賢書握槧而歡騰蕊
　　榜際風聲之丕洽宜簡冊之旁徴
　　特命廷臣肇修輿志俾蒐羅於文獻用審定於幅員前
　　茲副稿臚
　　呈已編摩之略具繼以
　　綸言指示期辨訂之加詳葢邊徼之區分傳疑最易而舊聞之引據襲誤尤多在漢史唐書未及通其疆域即桑經酈注何由晰厥源流是以洫水要水之沿譌奉折𠂻於
　　宸㫁灤河熱河之𣲖脈經考證於
　　聖裁大綱既得所遵循餘𩔖各加之采訪〈臣〉等學疎汲
　　綆職忝操觚
　　朶殿趨蹌幸
　　光華之近被
　　旌門侍從欣典禮之親瞻爰披志籍以研搜更集圖經而校勘山川風土敷陳悉據
　　奎章甲乙丹黃刋削謹承
　　榘訓二十四門州居部次期鉅細之無遺一百廿卷𩔖
　　別區分庶初終之畢貫𬗟
　　天題於軒籙文成糺縵之華敷
　　聖藻於虞絃響葉韶韺之奏
　　省方問俗頌時邁以編年率屬歸誠紀綏徠而㑹極陳棟宇經營之制樂文囿於靈臺美山林蕃育之陬陋周京於甫草辨疆隅之分合越幽并而疊按經塗考建置之異同遡秦漢而厯尋障塞晷景星圖之逓騐燦若列眉山經水誌之旁搜瞭如指掌幸烝髦之蔚起治煥同文偉庠序之崇開規詳立學環衛重屏藩之守別舊系於茅封勝因閎剎宇之
　　名創新模於蓮界設監樹長統臂指以承流置邏分營寄𤓰牙而飭備釐姓名於近牒仕籍駢羅徴治行於陳編官遊踵述人物則風謡尚朴士女貞良民材則食貨居先農商樂剎至若嘉生庶殖共入品題與夫廢壘荒墟俱經摭拾故事分詳厯代例起於兩都外記徧録羣雄名傳於各部彚羣言之斧藻式彰能賦之長集徃哲之緖餘亦備洽聞之助淹期載筆媿牋素之難窮計日成編幸汗青之甫就撫金甌而紀盛願綜括乎亥維章歩之墟紬石室以探竒欣擴充乎錐指管闚之識麋丸虎僕新成益地之圖馬服龍庭悉耀
　　光天之治攷酉陽之奧籍裒地誌於縑緗荷
　　乙覽之親裁錫
　　天言而弁冕伏願
　　頒垂冊府宣示藝林賅形訓於九瀛軼寰宇太平之記
　　待甄羅於四庫備
　　熙朝廣內之儲庶㡬邁邱索之竒編圖増白阜入嫏嬛之秘録字煥丹函〈臣〉等無任瞻
　　天仰
　　聖激切屏營之至謹奉
　　表恭
　　進以
　　聞










　　欽定四庫全書
　　欽定熱河志
　　凡例
　　一熱河以溫泉得名自
　　聖祖仁皇帝肇建
　　避暑山莊人民樂育我
　　皇上翠華臨蒞
　　徳澤涵濡益臻殷阜近奉
　　㫖改承徳府轄領州縣規制崇閎今志仍稱熱河名存
　　其朔雲
　　一是書分二十四門曰
　　天章曰
　　廵典曰徠逺曰
　　行宮曰圍埸曰疆城曰建置沿革曰晷度曰山曰水曰學校曰藩衛曰寺廟曰文秩曰兵防曰職官題名曰宦蹟曰人物曰食貨曰物産曰古蹟曰故事曰外記曰藝文每門各標小序謹識縁起
　　一
　　避暑山莊
　　聖祖御題三十六景繪有成圖我
　　皇上復增三十六景此外竒秀所鍾地靈日闢謹各系
　　圖説其沿途
　　行宮並依地臚次
　　一木蘭周千三百餘里分圍塲七十餘所詳列全圖用彰
　　靈囿之盛
　　一建置沿革三代以前無考燕秦兩漢時在漁陽右北平遼西三郡邉外其分併之蹟畧有可徴晉宋間為慕容氏髙氏馮氏所據曽置郡縣元魏地形志所載多因前後燕之舊然其時郡縣境外地尚與奚契丹共之自隋迄唐仍為奚契丹兩部錯居雖建饒樂松漠兩府止虛示覊縻未能實𨽻版籍也逮遼金元始全治具地然史志沿革多以漢
　　時邉內諸縣強移於外殊不足據自明棄大寧以後幅𢄙轉蹙不能逺有今所載自周迄明以列代疆域提綱於前以所引諸書分目於後復名加按語以證其是非同異庶㡬展卷瞭然
　　一建置沿革首系承徳府屬全表以府州縣為經以厯代為緯復繪周泰以迄明代為十二圖𠫵觀分合用資考鏡
　　一熱河境內遼金元皆置郡縣而三史地理志無里至可考方位莫詳今據元一統志考其四至八到所未備者叅以武經總要庶幾形勢向背道里逹近可約畧而得
　　一自來地誌合山水為一今境內之山各按府州縣分載而水之大者或連跨數百里若割屬諸境則源流未能明晰故從水經注例以大水為綱小水為目核其分合及所經之方向道里詳著之不必與山一例至於一府一州五縣山水大半發脈於圍埸有闈埸卷中已列其名而復著於山水門者不妨互見
　　一熱河設立學宮
　　敕建
　　文廟以及考棚書院次第興舉規制美備並
　　頒內府所蔵周時法物用光爼豆今詳具圖説以昭盛
　　典
　　一藩衛如喀喇沁翁牛特土黙特祭曼巴林敖漢喀爾喀左翼皆𨽻熱河境各臚列世系為藩衛表其內外札薩克非境內者不具録至察喀爾編𨽻四旗附入兵防門
　　一
　　山莊內寺廟皆奉
　　勅建修其在
　　山莊外者或建自諸藩以申慶祝或威示外徼以肅觀瞻邇年土爾扈特全部歸順則有普陀宗乗之建班禪額爾徳尼入
　　覲則有須彌福壽之建尤為莊嚴鉅麗今各系圖説而
　　以叢祠古利附焉
　　一熱河官制我
　　朝大備文職自教授以上武職自佐領守偹以上次其任事先後詳誌題名至前代官斯土者嵗月無考別為宦蹟一門
　　一熱河全境秦漢以來在邊外為諸部分據未入內地疆域至慕容燕及北魏時始有建置可考今志宦蹟人物皆㫁自晉魏始
　　一承徳府即熱河㕔平泉州即八溝㕔灤平縣即喀喇河屯㕔豐寧縣即四旗㕔赤峯縣即烏蘭哈逹㕔建昌縣即塔子溝㕔朝陽縣即三坐塔㕔今志仍於府州縣下綴注舊名以詳原委
　　一引書以正史為據正史不足則旁引諸書如慕容燕始都此晉書所未詳者並採十六國春秋遼金於此設京元於此分路遼金元三史所未偹者兼採契丹國志大金國志及元一統志為證
　　一邊外山水地名多䝉古語向無凖字我
　　朝同文韻統切音精當舊時對音未合者遵加校訂至書中所引遼金元人地名亦俱遵新定三史改正以免沿習之訛











　　欽定四庫全書　　　　　史部十一
　　欽定熱河志　　　　　　　地理三〈都㑹郡縣之屬〉
　　目録
　　卷一
　　天章一
　　卷二
　　天章二
　　卷三
　　天章三
　　卷四
　　天章四
　　卷五
　　天章五
　　卷六
　　天章六
　　卷七
　　天章七
　　卷八
　　天章八
　　卷九
　　天章九
　　卷十
　　天章十
　　卷十一
　　天章十一
　　卷十二
　　天章十二
　　卷十三
　　巡典一
　　卷十四
　　巡典二
　　卷十五
　　巡典三
　　卷十六
　　巡典四
　　卷十七
　　巡典五
　　卷十八
　　巡典六
　　卷十九
　　巡典七
　　卷二十
　　巡典八
　　卷二十一
　　巡典九
　　卷二十二
　　巡典十
　　卷二十三
　　徠逺一
　　卷二十四
　　徠逺二
　　卷二十五
　　行宮一
　　卷二十六
　　行宮二
　　卷二十七
　　行宮三
　　卷二十八
　　行宮四
　　卷二十九
　　行宮五
　　卷三十
　　行宮六
　　卷三十一
　　行宮七
　　卷三十二
　　行宮八
　　卷三十三
　　行宮九
　　卷三十四
　　行宮十
　　卷三十五
　　行宮十一
　　卷五十六
　　行宮十二
　　卷三十七
　　行宮十三
　　卷三十八
　　行宮十四
　　卷三十九
　　行宮十五
　　卷四十
　　行宮十六
　　卷四十一
　　行宮十七
　　卷四十二
　　行宮十八
　　卷四十三
　　行宮十九
　　卷四十四
　　行宮二十
　　卷四十五
　　圍塲一
　　卷四十六
　　圍塲二
　　卷四十七
　　圍塲三
　　卷四十八
　　圍塲四
　　卷四十九
　　疆域一
　　卷五十
　　疆域二
　　卷五十一
　　疆域三
　　卷五十二
　　疆域四
　　卷五十三
　　疆域五
　　卷五十四
　　疆域六
　　卷五十五
　　建置沿革一
　　卷五十六
　　建置沿革二
　　卷五十七
　　建置沿革三
　　卷五十八
　　建置沿革四
　　卷五十九
　　建置沿革五
　　卷六十
　　建置沿革六
　　卷六十一
　　建置沿革七
　　卷六十二
　　建置沿革八
　　卷六十三
　　建置沿革九
　　卷六十四
　　晷度一
　　卷六十五
　　山一
　　卷六十六
　　山二
　　卷六十七
　　山三
　　卷六十八
　　山四
　　卷六十九
　　水一
　　卷七十
　　水二
　　卷七十一
　　水三
　　卷七十二
　　水四
　　卷七十三
　　學校一
　　卷七十四
　　學校二
　　卷七十五
　　藩衛一
　　卷七十六
　　藩衛二
　　卷七十七
　　寺廟一
　　卷七十八
　　寺廟二
　　卷七十九
　　寺廟三
　　卷八十
　　寺廟四
　　卷八十一
　　寺廟五
　　卷八十二
　　寺廟六
　　卷八十三
　　文秩一
　　卷八十四
　　兵防一
　　卷八十五
　　職官題名一
　　卷八十六
　　宦蹟一
　　卷八十七
　　人物一
　　卷八十八
　　人物二
　　卷八十九
　　人物三
　　卷九十
　　人物四
　　卷九十一
　　食貨一
　　卷九十二
　　物産一
　　卷九十三
　　物産二
　　卷九十四
　　物産三
　　卷九十五
　　物産四
　　卷九十六
　　物産五
　　卷九十七
　　古蹟一
　　卷九十八
　　古蹟二
　　卷九十九
　　故事一
　　卷一百
　　故事二
　　卷一百一
　　故事三
　　卷一百二
　　故事四
　　卷一百三
　　外記一
　　卷一百四
　　外記二
　　卷一百五
　　外記三
　　卷一百六
　　外記四
　　卷一百七
　　藝文一
　　卷一百八
　　藝文二
　　卷一百九
　　藝文三
　　卷一百十
　　藝文四
　　卷一百十一
　　藝文五
　　卷一百十二
　　藝文六
　　卷一百十三
　　藝文七
　　卷一百十四
　　藝文八
　　卷一百十五
　　藝文九
　　卷一百十六
　　藝文十
　　卷一百十七
　　藝文十一
　　卷一百十八
　　藝文十二
　　卷一百十九
　　藝文十三
　　卷一百二十
　　藝文十四
　　〈臣〉等謹案
　　欽定熱河志一百二十卷乾隆四十六年奉勅撰熱河即古武列水
　　避暑山莊在焉舊設熱河道領四㕔今置承徳府領平泉一州灤平豐寧赤峯建昌朝陽五縣此志猶以熱河名者神皋奧區
　　鑾輿嵗蒞蒐狩朝覲中外就瞻地重體尊不可冠
　　以府縣之目故仍以
　　行殿所在為名也凡分二十四門
　　華葢時臨
　　奎文日富敬録弁首曰
　　天章
　　省方觀民勵精無逸編年紀載曰
　　巡典琛賮鱗集梯杭旅來
　　威徳式彰曰徠逺
　　軒衛隨行
　　明堂斯建詳陳規制曰
　　行宮肄武習勞三秋大獮周阹原麓曰圍場地接堯封界分周索或為僑置或為郡縣或為京邑引據史傳辨訂是非兼列八表十二圖曰建置沿革刪星野之談天測斗極之出地曰晷度巨流為經衆川為緯曰水區列方隅標舉形勢曰山涵泳
　　聖化澤以詩書曰學校喀喇沁翁牛特土黙特柰曼敖漢巴林喀爾喀古翼諸部隸於境內者表其世系曰藩衛紺宇金地或以奉
　　勅而建或以效祝而營曰寺廟畫疆分職臂指相維曰文秩羽衛連營以迨察哈爾四旗曰兵防
　　國朝官斯地者遷除嵗月以次臚載曰職官題名前代官是地者不可盡詳録其有功可紀者曰宦蹟靈秀挺生垂光史冊曰人物山澤膏沃金粟豐嬴曰食貨草木禽魚正名百𩔖曰物産故址流傳遺文有證曰古蹟前朝舊典曰故事諸部軼聞曰外紀詩歌製作闗於風土者曰藝文並考古證今辨疑傳信既精且博蔚為輿記之大觀案熱河所屬自漢魏以前皆鮮卑烏桓地也慕容氏崛起龍城始置郡縣魏書地形志約畧可稽齊周以後大抵與契丹厙莫奚參錯而居前朝諸史務侈幅員每以邊境郡名移置長城之外核諸地理殊不足憑後惟遼金元三朝實奄有其地然無所紀載故輿記靡徵明棄大寧渺如絶域其所敘録葢傳聞失其真矣我
　　國家肇造區夏統括寰瀛
　　太宗文皇帝親擒十四台吉先定其地
　　聖祖仁皇帝校練七萃初出松亭後喀爾喀汗貢厥上腴益宏文囿刈蘭之界北跨臨潢遂
　　仙苑天開爻閭畢集我
　　皇上法
　　天不息率
　　祖攸行
　　時邁其邦地同三輔四方益以和㑹百産益以蕃昌郡邑區分膠庠鼎建民殷俗美炳然與三代同風其盛為自古所未有故詞臣珥筆敬述斯編亦自古之所未聞豈非地秘其靈天珍其奧自開闢以至今日越千萬載待
　　聖朝而發其光哉乾隆四十九年十一月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸費墀
