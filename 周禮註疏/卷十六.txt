旅師，掌聚野之鋤粟、屋粟、間粟，（野謂遠郊之外也。鋤粟，民相助作，一井之中，所出九夫之稅粟也。屋粟，民有田不耕，所罰三夫之稅粟。間粟，間民無職事者所出一夫之徵粟。○間，音閑，注同。）
疏「旅師」至「間粟」○釋曰：此旅師斂六遂之稅，六遂在野，故雲「掌聚野之鋤粟」之等。○注 「野謂」至「征粟」○釋曰：雲「野謂遠郊之外也」者，案《鄉大夫》「野自六尺」，彼野謂城外，此野據遠郊之外，六遂之中也。雲「鋤粟，民有相助作，一井之中所出九夫之稅粟也」者，六鄉、六遂與公邑三處皆為溝洫法，三等采地乃為井田。今此六遂之中，鄭雲「一井之中出九夫之稅粟」，以為井田，與例違者，但鄉遂之中雖為溝洫法，及其出稅，亦為井田稅之。是以《小司徒職》雲「考夫屋」，注雲：「夫三為屋，屋三為井，出地貢者三三相任。」是出地稅亦取井有九夫、三三相保而稅之，故以井言之。雲「屋粟，民有田不耕，所罰三夫之稅粟。間粟，間民無職事者所出一夫之徵粟」者，此並《載師職》文。但彼雲「出夫家之徵」，彼注雲：「夫稅者，百畝之稅。家稅者，出士徒車輦。」此經雲粟，無取於家征之義，故略不言也。
而用之，以質劑致民平，頒其興積，施其惠，散其利，而均其政令。（而讀為若，聲之誤也。若用之，謂恤民之艱厄。委積於野，如遺人於鄉裏也。以質劑致民，案入稅者名，會而貸之。興積，所興之積謂三者之粟也。平頒之，不得偏頗有多少。縣官徵聚物曰興，今雲「軍興」是也。是粟縣師徵之，旅師斂之而用之。以賙衣食曰惠，以作事業曰利。均其政令者，皆以國服為之息。○而用，而音若，出注。積，子賜反，注同。）
疏「而用」至「政令」○釋曰：若用，謂用上者之粟也。○注 「而讀」至「之息」○釋曰：鄭必讀而為若者，所聚之粟，民有艱厄乃用之，無則貯待凶年。則「若」為不定之辭，其「而」字無義例，故鄭轉為若也。雲「若用之，謂恤民之艱厄」者，案《遺人》雲「鄉裏之委積，以恤民之艱厄」。此六遂即鄉裏也，故鄭雲：「委積於野，如遺人之於鄉裏也。」雲「以質劑致民，案入稅者名，會而貸之」者，所聚之粟，遷擬凶年振恤所輸入之人。欲與之粟，還案入稅者之人名，會計多少以貸之。簿書若市券有長短，故雲質劑也。雲「縣官徵聚物曰興」者，六遂已外，縣師徵之，故雲縣官徵聚物曰興。雲「今雲軍興是也」者，鄭舉漢法況之，興皆是積聚之義也。雲「是粟縣師徵之」者，案上《縣師職》雲「歲時徵野之賦貢」，故知也。雲「旅師斂之」者，即上文聚三等粟是也。雲「而用之」，則若用之是也。雲「以賙衣食曰惠」，知者，以衣食先當時用，不生其利，故雲惠。所為事業，後即有利，故雲利。此對文，惠利兩有，故為此釋。若通而言之，惠利為一，故《論語》孔子雲「因民所利而利之，不亦惠而不費」，是惠利通也。雲「均其政令者，皆以國服為之息」者，亦如泉府「凡民之貸者，以國服為之息」。鄭彼注雲：「以其於國服事之稅而出息也。於國事受園廛之田，而貸萬泉者，則期出息五百。」若然，近郊之田貸萬泉，期出息一千，已外遠郊甸、稍、縣、都，皆依國可知。
凡用粟，春頒而秋斂之。（困時施之，饒時收之。）
疏「凡用」至「斂之」○釋曰：上經所雲，是貸而生利，此經所雲是直給不生利也。官得舊易新，民得濟其睏乏，官民俱益之也。
凡新之治皆聽之，使無征役，以地之媺惡為之等。（新，新徙來者也。治，謂有所求乞也。使無征役，複之也。《王製》曰：「自諸侯來徙於家，期不從政。」以地美惡為之等，七人以上授以上地，六口授以中地，五口以下授以下地，與舊民同。旅師掌斂地稅，而又施惠散利，是以屬用新民焉。○治，直吏反，注同。複，音福。期，音基。上，時掌反。）
疏注 「新」至「民焉」○釋曰：雲「新，新徙來者也」者，即上「徙於他者」是也。雲「治謂有所求乞也」者，此無正文，鄭以意解之。以其無征役可治，又新來未有業次，故知治是求乞也。引《王製》「自諸侯來徙於家，期不從政」者，彼仍有「自家徙於諸侯，三月不從政」，不引之者，略引之，以證有複除之法。雲「以地美惡為之等，七人以上授之以上地」已下者，此皆據《小司徒職》文。此三等據中地而言，故注雲「有夫有婦乃成家，自二人以至十人為九等，七六五者為其中」。但彼六鄉上地無萊，此據六遂，上地有萊五十畝，已外中地、下地，外內同，皆三百畝耳。
稍人，掌令丘乘之政令。（丘乘，四丘為甸。甸讀與「惟禹陳攵之」之陳攵同，其訓曰乘，由是改雲。是掌令都鄙脩治井、邑、衛、甸、縣、都之溝塗。雲丘甸者，舉中言之。溝塗之人名，井別邑異，則民之家數存焉。○丘乘，繩證反，注「丘乘曰乘」，丘甸井為甸，甸讀「禹陳攵之陳攵」，皆同音。）
疏「稍人」至「政令」○釋曰：雲「掌令丘乘之政令」者，四井為邑，四邑為甸，甸出長轂一乘，故雲丘乘。不言令井邑者，舉中而言也。言令者，謂三等采地之中為溝塗之法耳。○注 「丘乘」至「存焉」○釋曰：「丘乘，四丘為甸」，據《小司徒》而言之也。雲「甸讀與『惟禹陳攵之』之陳攵同」者，案《毛詩》雲「惟禹甸之」，不言陳者，鄭先通《韓詩》，此據《韓詩》而言陳攵。陳攵是軍陳，故訓為乘。言「由是改雲」者，由甸出車一乘可以為軍，故改雲乘，不為甸也。雲「是掌令都鄙脩治井邑丘甸縣都之溝塗。雲丘甸者，舉中言之」者，此據《小司徒職》雲「四井為邑，四邑為丘，四丘為甸，四甸為縣，四縣為都」而言也。知直令為溝塗者，以下文雲「若有會同，則以縣師之法作其同徒」，彼是令軍法，明此惟令治溝塗而已。雲「溝塗之人名，井別邑異，則民之家數存焉」者，謂甸方八裏，其中六十四井使出田稅；外加一里，三十六井，使治溝洫不出稅。雲民之家數存者，假令上地一井，地有九夫，中央一夫助入公，傍八夫各治一夫以自入，則一井地有九夫，家則有八。四井為邑，三十二家。據一成而言，則三十六井，使治溝塗，各有人名，故雲溝塗之人名。井別邑異，民之家數存在於一成之中矣。
若有會同、師田、行役之事，則以縣師之法作其同徒、輂輦，帥而以至，治其政令，以聽於司馬。（有軍旅、會同、田役之戒，縣師受法於司馬，邦國、都鄙、稍甸、郊裏，唯司馬所調。以其法作其眾庶及馬牛車輦，會其車人之卒伍，使皆備旗鼓兵器，以帥而至，是以書令之耳。其所調若在家邑、小都、大都，則稍人用縣師所受司馬之法作之，帥之以致於司馬也。同徒，司馬所調之同。凡用役者，不必一時，皆徧以人數調之，使勞逸遞焉。○輂，居錄反。卒伍，子忽反。調，徒吊反，下同。徧，音遍。遞，徒禮反，又音弟，本又作適，音釋。）
疏 「若有」至「司馬」○釋曰：雲「若」者，此等或有或無，故雲若，為不定之辭也。雲「會同」者，謂時見曰會，殷見曰同。雲「師田」者，謂出師征伐及田獵。雲 「行役」者，謂巡守及興役。雲「則以縣師之法作其同徒」者，稍人屬縣師，縣師屬大司馬。大司馬得王進止，縣師即受法於司馬；縣師既得法，稍人又受法於縣師，故雲以縣師之法作其同徒也。既作同徒，乃致與大司馬，故雲「以聽於司馬也」。○注「有軍」至「遞焉」○釋曰：「有軍旅、會同、田役之戒，縣師受法於司馬，邦國、都鄙、稍甸、郊裏，唯司馬所調」者，《縣師》注雲：「郊裏，郊所居也。」謂六鄉之民布在國中，外至遠郊，故有居在郊者也。雲「以其法作其眾庶及馬牛車輦，會其車人之卒伍，使皆備旗鼓兵器，以帥而至」 者，並《縣師職》文。其間雲「縣師及邦國、都鄙、稍甸、郊裏，唯司馬所調以其法」，並鄭所加。加之者，欲見縣師受法於司馬，稍人又受法於縣師之意也。雲 「是以書令之耳」者，此鄭君之言，是以此稍人書而令作其同徒之事。雲「其所調若在家邑小都大都，則稍人用縣師所受司馬之法作之，帥之以致於司馬也」者，此鄭取《縣師》之文。合於此經，共文此稍人受法於縣師所受司馬之法。雲「同徒，司馬所調之同」者，此即縣師受法於司馬者也。雲「凡用役者，不必一時」已下，此釋其同徒，同其勞逸遞等也。
大喪，帥蜃車與其役以至，掌其政令，以聽於司徒。（蜃車及役，遂人共之。稍人者野監，是以帥而致之。《既夕禮》曰：「既正柩，賓出，遂匠納車於階間。」則天子以至於士，柩路皆從遂來。）
疏「大喪」至「司徒」○釋曰：此經釋天子之喪，將葬，使稍人帥蜃車及役人使至之事。雲「以聽於司徒」者，以其司徒地官卿掌徒庶之政令，故稍人帥眾以聽於司徒也。○注 「蜃車」至「遂來」○釋曰：鄭知蜃車及役，遂人共之者，案《遂人職》雲「大喪，帥六遂之役而致之」，又雲「及葬，帥而屬六綍」。又《遂師職》亦共丘籠及蜃車之役，故知遂人共之也。雲「稍人者野監，是以帥而致之」者，此欲釋得在稍人之意。以其監三等采地是野監，故得並監六遂蜃車之事也。雲「天子以至於士，柩路皆從遂來」者，此經上舉天子，《既夕》下舉士，則其中有諸侯、卿大夫之喪，蜃車柩路皆從遂人而來可知。
委人，掌斂野之賦，斂薪芻，凡疏材、木材，凡畜聚之物。（野，謂遠郊以外也。所斂野之賦，謂野之園圃、山澤之賦也。凡疏材，草木有實者也。凡畜聚之物，瓜瓠葵芋，禦冬之具也。野之農賦，旅師斂之。工商嬪婦，遂師以入玉府。其牧，則遂師又以共野牲。○斂，力豔反。畜，敕六反，注同。芋，於附反。）
疏注「野謂」至「野牲」○釋曰：委人所斂，皆據六遂以外至王畿，故鄭雲「野謂遠郊以外」，總言之也。雲「所斂野之賦，謂野之園圃山澤之賦也」者，此則九職所出貢，貢賦通言之，九職之中有園圃毓草木，又有虞衡作山澤之材，故以園圃山澤言之也。雲「凡疏材草木有實者也」者，疏是草之實，材是木之實，故鄭並言之。九職中有臣妾聚斂疏材，鄭彼注雲：「疏材，百草根實。」不以木解材，文略也。彼臣妾聚斂，雖無貢法，要知此疏材亦是草木有根實者。鄭不言根，亦略言之也。雲「凡畜聚之物，瓜瓠葵芋，禦冬之具也」者，《七月》詩有「八月斷壺」，壺，瓠也，有甘可食者。《信南山》詩「疆埸有瓜」，《士喪禮》又有「葵菹芋」，故知畜聚物中有瓜瓠葵芋之等。但《士喪禮》籩豆差之，葵菹芋，芋為長菹，不得為芋子；其南方有芋子堪食，與《士喪禮》芋別也。雲「野之農賦，旅師斂之」者，即上《旅師》所雲「聚野之鋤粟」之等是也。雲「工商嬪婦，遂師以入玉府」者，案《遂師》雲「入野職野賦於玉府」，雖不言工商、嬪婦，但遂師既入野之賦貢，明嬪婦工商之賦也。知者，以其玉府掌玩好之物，其工商嬪婦所作，堪為玩好，故入玉府者，工商嬪婦也。雲「其牧則遂師，又以共野牲」者，上《遂師》雲：「凡國祭祀，共其野牲。」是知九職之中藪牧養鳥獸者，遂師共之也。
以稍聚待賓客，以甸聚待羈旅。（聚，凡畜聚之物也。故書羈作奇。杜子春雲：「當為羈。」○聚，俗裕反，下文同。）
疏「以稍」至「羈旅」○釋曰：委人掌斂野賦，故以三百稍地之聚、二百里甸之聚以待羈旅過客之等。○注「聚凡」至「為羈」○釋曰：鄭知聚是凡畜聚者，見上文凡畜聚之物，故知此聚亦是畜聚之物。
凡其餘聚以待頒賜。（餘當為餘，聲之誤也。餘謂縣都畜聚之物。）
疏注「餘當」至「之物」○釋曰：知餘聚是縣都者，以其委人掌斂野物，從二百里至王畿，上已雲甸稍，明此言餘聚是縣四百里、都五百里中畜聚之物，如上稍甸畜聚之物也。
以式法共祭祀之薪蒸木材。賓客，共其芻薪。喪紀，共其薪蒸木材。軍旅，共其委積薪芻凡疏材，共野委兵器與其野囿財用。（式法，故事之多少也。薪蒸，給炊及潦。粗者曰薪，細者曰蒸。木材給張事。委積薪芻者，委積之薪芻也。軍旅又有疏材以助禾粟。野委，謂廬宿止之薪芻也。其兵器，謂守衛陳兵之器也。野囿之財用者，苑囿藩羅之材。○蘿，音羅，本亦作羅。）
疏「以式」至「材用」○釋曰：此一經以委人掌斂野賦，故所有委積皆供之。○注 「式法」至「之材」○釋曰：雲「式法故事之多少也」者，總此一經，皆當依舊法式用之，故以法式目之也。雲「薪蒸，給炊及燎」者，以其祭祀所用薪蒸，無過炊米與燔燎也。知「粗者曰薪，細者曰蒸」者，《左氏傳》雲「其父析薪」，薪既雲析，明其大者曰薪。其蒸不言析，明其細也。雲「木材給張事」者，以其祭祀而雲木材等，更無用木材之處。案：《掌次》雲「張大次小次及幕」，並須木材，明據此所用，故雲給張事。雲「委積薪芻者，委積之薪芻也」者，案《大行人》、《掌客》皆有委積，委積之中有牲牢、米禾、薪芻之等，委人所供，惟供薪芻。鄭恐委積之中有米牲牢亦供之，故雲委積薪芻。是委積之中供薪芻，以別之也。雲「軍旅又有疏材以助禾粟」者，以其疏材是百草根實，可得助禾粟，以供馬牛，故雲助禾粟也。雲「野委，謂廬宿止之薪芻也」者，案《遺人》雲「十里有廬，廬有飲食；三十里有宿，宿有委；五十里有市，市有積。」委積之中有芻薪，在野外，故雲野委也。其六鄉之廬宿委積薪芻，自六鄉供之。雲「其兵器謂守衛陳兵之器也」者，其文承野委之下，明與野委同為賓客所用，故知是守衛賓客陳兵之器也。雲「野囿之財用者，苑囿藩羅之材」者，委人所為，皆據二百里，上經稍聚待賓客，據三百里。此囿，故知在野，故鄭以野囿言之。古者田獵皆在囿，故《書傳》雲：「鄉之取於囿，是勇力取。今之取於澤，是揖讓取。」若然，田在澤，澤中有囿；田在山，山中有苑。其苑囿藩羅以遮禽獸，故雲野囿野用也。
凡軍旅之賓客館焉。（館，舍也。必舍此者，就牛馬之用。）
疏「凡軍」至「館焉」○釋曰：言軍旅賓客者，謂諸侯以軍旅助王征討者，故謂之軍旅之賓客也。
土均，掌平土地之政，以均地守，以均地事，以均地貢。（「政」讀為「征」。所平之稅，邦國都鄙也。地守，虞衡之屬。地事，農圃之職。地貢，諸侯之九貢。○之政，音征，出注。）
疏注 「政讀」至「九貢」○釋曰：鄭破政為征者，不取於政教之政，故破從徵稅之徵也。雲「所平之稅，邦國都鄙也」者，案下文雲「以和邦國都鄙」者，故知此平者亦據邦國都鄙。若六鄉六遂及公邑徵稅，自均人平之。雲「地守，虞衡之屬」者，案下文山虞、澤虞、川衡、林衡之屬皆雲「守」，故知地守是虞衡之屬也。雲「地事，農圃之職」者，九職任萬民，使民事之，故知地事是九職三農、園圃之職也。雲「地貢，諸侯之九貢」者，此土均邦國都鄙，而雲均地貢，明據《大宰》九貢而言。但諸侯九貢是歲之常貢，則《小行人》「春令入貢」者是也。其諸侯九貢，皆民之地稅，不貢王，市取美物，若《禹貢》「厥篚厥貢」之類是也。
以和邦國都鄙之政令、刑禁與其施捨。禮俗、喪紀、祭祀，皆以地媺惡為輕重之法而行之，掌其禁令。（「施」讀為「弛」也。禮俗，邦國都鄙民之所行，先王舊禮也。君子行禮不求變俗，隨其土地厚薄，為之製豐省之節耳。《禮器》曰：「禮也者，合於天時，設於地財，順於鬼神，合於人心，理於萬物。」○為，於偽反。省，所景反。）
疏「以和」至「禁令」○釋曰：土均主調，即是和義，故土均以和畿外邦國、畿內都鄙之政令，及五刑五禁與其施捨不役之等，並須調和之，使之得所也。雲「禮俗、喪紀、祭祀，皆以地媺惡為輕重之法而行之」者，自禮俗、喪紀、祭祀三事，皆以地之美惡輕重者，地美則重行之，地惡則輕行之，以其禮許儉不非無故也。雲「掌其禁令」者，恐有僭逾與下逼，故禁令也。○注「施讀」至「萬物」○釋曰：雲「施，讀亦為弛也」者，上《遂人》注已雲「施讀為弛」，故此雲「亦」。雲「禮俗，邦國都鄙民之所行，先王舊禮也」者，此土均和邦國都鄙，俗者，續也，續代不易，是知先王舊禮，故引《曲禮》「君子行禮不求變俗」以證之。謂若周公封康叔於殷墟，其民還行殷之禮俗者也。雲「隨其土地厚薄，為之製豐省之節耳」者，以厚薄解經媺惡，豐省解經為輕重之法也。雲「《禮器》曰：禮也者，合於天時」者，天有四時，四時生者則將為禮，是合於天時也。雲「設於地財」者，土地有財為禮，是所設依於地之財也。雲「順於鬼神」者，鬼神享德不享味，若不合天時，不設地財而為禮，則鬼神不享；若能合天時、設地財，則鬼神享之，是順於鬼神也。雲「合於人心」者，若不合天時、不設地財，則不合人心；若合天時、設地財，則合人心也。雲「理萬物」者，若順鬼神合人心，則萬物得其道理，故可以理萬物也。引之，證行禮依地美惡之義。
草人，掌土化之法以物地，相其宜而為之種。（土化之法，化之使美，若氾勝之術也。以物地，占其形色為之種，黃白宜以種禾之屬。○相，息亮反。種，章勇反，注除「種禾」以外並同。氾，芳劍反，李又音凡。）
疏「草人」至「之種」○釋曰：「掌土化之法」者，即下經所雲「糞種」，是化土使和美。○注「土化」至「之屬」○釋曰：雲「化之使美」者，謂若騂剛用牛糞種，化騂剛之地，使美也。雲「若氾勝之術也」者，漢時農書有數家，氾勝為上，故《月令》注亦引氾勝，故雲氾勝之術也。雲「黃白宜以種禾之屬」者，鄭依《孝經緯·援神契》而言也。
凡糞種，騂剛用牛，赤緹用羊，墳壤用麋，渴澤用鹿，鹹澙用貆，勃壤用狐，埴壚用豕，強[B18I]用蕡，輕爂用犬。（凡所以糞種者，皆謂煮取汁也。赤緹，縓色也。渴澤，故水處也。澙，鹵也。貆，貒也。勃壤，粉解者。埴壤，黏疏者。強[B18I]，強堅者。輕爂，輕脆者。故書騂為挈，墳作蚠。杜子春挈讀為騂，謂地色赤而土剛強也。鄭司農雲：「用牛，以牛骨汁漬其種也，謂之糞種。墳壤，多蚠鼠也。壤，白色。蕡，麻也。」玄謂墳壤，潤解。○{糞土}，粉運反，本亦作糞。緹，音抵，李它奚反，聶吐弟反。墳，符粉反。麋，音眉。渴，其列反。澙，音昔，一音鵲。貆，呼丸反，又音丸，李一音喜元反。埴，時力反，一音職。壚，音盧，李一音閭。強，其兩反，注同。[B18I]，本又作堅，呼覽反，劉音檻。蕡，扶雲反，一音蒲悶反。爂，孚照反，李音婦堯反。縓，七絹反。鹵，音魯。貒，它官反。解，胡買反，下同。蚠，符粉反。）
疏「凡糞」至「用犬」○釋曰：案《禹貢》，冀州雲白壤，青州雲白墳，兗州雲黑墳，徐州雲赤埴墳，楊州、荊州雲塗泥，豫州雲墳壚，梁州雲青黎，雍州雲黃壤，九等。與此騂剛之屬為九等不同者，以《禹貢》自是九州大判，各為一等，此九等者，無妨一州即有此九等之類，故不同也。○注 「凡所」至「潤解」○釋曰：雲「凡所以糞種者皆謂煮取汁也」者，雖無正文，以意量之。用牛羊之類不可以骨肉，明煮取汁和種也。雲「赤緹，縓色也」者，《爾雅》雲「一染謂之縓」，故以縓赤當之也。雲「渴澤，故水處也」者，以水鍾曰澤，今澤雲渴，明是故時停水，今乃渴，故雲故水處也。雲「澙，鹵也」者，送水之處，水以寫去，其地為鹹鹵，故雲澙鹵也。雲「貆，貒也」者，案《爾雅》雲「貈子貒，或曰貆」，故以貆貒為一也。雲「勃壤，粉解者」，壤是和緩，故為粉解也。雲「埴壚，黏疏者」，以埴為黏，以壚為疏，故雲黏疏也。雲「強[B18I]，強堅者」，以[B18I]為監，故為強堅。雲「輕爂，輕脆者」，爂、脆聲相近，故知爂即脆也。先鄭雲「用牛，以牛骨汁漬其種也」 者，此與後鄭義合也。雲「墳壤，多蚠鼠也。壤，白色」。後鄭皆不從者，餘八等之地皆據地之形色，唯此墳壤以蚠鼠外物為名，於義不可，故還從墳為正，謂潤解也。又《禹貢》有黃壤，則此壤不得專據白色解之，故不從壤白色也。
稻人，掌稼下地。（以水澤之地種穀也。謂之稼者，有似嫁女相生。）疏「稻人掌稼下地」○釋曰：以下田種稻麥，故雲稼下地。
以瀦畜水，以防止水，以溝蕩水，以遂均水，以列舍水，以澮寫水，以涉揚其芟作田。（鄭司農說豬防以《春秋傳》曰「町原防，規偃豬」。以列舍水，列者非一，道以去水也。以涉揚其芟，以其水寫，故得行其田中，舉其芟鉤也。杜子春讀蕩為和蕩，謂以溝行水也。玄謂偃豬者，畜流水之陂也。防，豬旁堤也。遂，田首受水小溝也。列，田之畦乎也。澮，田尾去水大溝。作猶治也。開遂舍水於列中，因涉之，揚去前年所芟之草，而治田種稻。○畜，敕六反，注同。蕩，如字，李吐黨反。列，祿計反，注同。澮，古外反。寫，戚如字，劉殤故反。芟，所銜反。町，徒頂反。去，起呂反，下同。畦，劉音圭，又下圭反。乎，音劣。）
疏「以瀦」至「作田」○釋曰：所為防豬之法，皆具鄭注。○注 「鄭司」至「種稻」○釋曰：《春秋傳》者，事在襄二十五，年楚蒍掩書土田法以授子木之事。彼雲：「町原防、規偃豬。」是楚之惡地有防豬之法，與此防偃同，故引為證也。先鄭雲「以列舍水，列者非一，道去水也」者，以舍為捨去之舍。後鄭以為止舍之舍，以澮是寫去水，以舍為止水於其中，故不從先鄭也。
凡稼澤，夏以水殄草而芟夷之。（殄，病也，絕也。鄭司農說芟夷以《春秋傳》曰「芟夷薀崇之」。今時謂禾下麥為荑下麥，言芟刈其禾，於下種麥也。玄謂將以澤地為稼者，必於夏六月之時，大雨時行，以水病絕草之後生者，至秋水涸，芟之，明年乃稼。○荑，音夷。薀，紆粉反，或憂群反。涸，胡洛反。）
疏注「殄病」至「乃稼」○釋曰：《春秋傳》者，隱六年五月，鄭伯侵陳，大獲。往歲，鄭伯請成於陳，陳侯不許，五父諫雲：「周任有言曰：為國家者見惡，如農夫之務去草焉，芟夷薀崇之。」注雲：「芟，刈。薀，積。崇，聚也。」「絕其本根，勿使能殖。」引之者，證芟夷為刈殺之義也。「玄謂必於夏六月之時，大雨時行」者，此《月令》文。引之，證經夏以水殄草之義也。雲「至秋水涸芟之」者，解經芟夷之義也。
澤草所生，種之芒種。（鄭司農雲：「澤草之所生，其地可種芒種。芒種，稻麥也。」○芒種，章勇反，注「芒種」同。）
疏「澤草」至「芒種」○釋曰：「澤草所生，種之芒種」者，但水鍾曰澤，有水及鹹鹵皆不生草，即不得芒種，故雲草所生。
旱暵，共其雩斂。（稻人共雩斂，稻急水者也。鄭司農雲：「雩事所發斂。○暵，呼但反。斂，戚力驗反，注同。）
疏「旱暵共其雩斂」○釋曰：此旱雩，據夏五月已後脩雩。雲「暵」者，旱之熱氣。若四月龍見而雩，未必旱暵也。然二種雩皆供雩斂也。○注「稻人」至「發斂」○釋曰：鄭意，餘官不言共雩斂，於此官特言共者，以稻是水穀，急須水，故旱時特使共雩之發斂也。
喪紀，共其葦事。（葦以壙，禦濕之物。○，音因。）
疏注「葦以」至「之物」○釋曰：《春秋左氏》有「井」，，塞也。鄭知葦以壙，所以約之為塞壙。言禦水之物，則在棺下用之。或以抗席即是禦土，與禦水義乖，恐非也。
土訓，掌道地圖，以詔地事。（道，說也。說地圖，九州形勢山川所宜，告王以施其事也。若雲荊、揚地宜稻，幽、並地宜麻。○麻，如字，一本作麋，李及聶氏亡皮反，劉、沈皆作麇，音紀倫反。案：注辨土所宜，荊、揚皆言穀，幽、並不應論獸，紀倫之音恐非。）
疏注 「道說」至「宜麻」○釋曰：其九州地圖乃是諸國所獻，以入職方。今土訓乃於職方取九州地圖，依而說向王，使依而責其貢獻之物。雲「若雲荊、揚地宜稻，幽、並地宜麻」者，案《職方》，荊、揚之州實宜稻，幽、並之州並不言宜麻者，鄭以目驗見宜麻。《職方》不言麻，乃非民所要用故也。
道地慝，以辨地物而原其生，以詔地求。（地慝，若障蠱然也。辨其物者，別其所有所無。原其生，生有時也。以此二者告王之求也。地所無及物未生，則不求也。鄭司農雲：「地慝，地所生惡物害人者，若虺蝮之屬。」○慝，他得反。虺，虛鬼反。蝮，孚目反。）
疏注 「地慝」至「之屬」○釋曰：雲「若障蠱然也」者，謂土地所生惡物。障即障氣，出於地也。蠱即蠱毒，人所為也。雲「別其所有所無」者，若《職方》九州所有所無也。雲「原其生，生有時也」者，雖是當州所有，而生有時也。雲「以此二者告王之求也」者，謂辨地物原其生者，告王求地所有也。地所無及物未生，則不求也。先鄭雲「地慝，所生惡物害人者，若虺蝮之屬」者，此與後鄭障蠱義不同，引之在下，亦得為一義也。
王巡守，則夾王車。（巡狩，行視所守也。天子以四海為守。○行，下孟反。）
疏注「巡守」至「為守」○釋曰：「夾王車」者，亦在國掌道地圖已下之事。鄭雲「行視所守也」者，此解諸侯為天子守土。雲「天子以四海為守」者，此解天子自守天下之義。若巡守之中含此二義。
誦訓，掌道方誌，以詔觀事。（說四方所識久遠之事，以告王觀博古。所識若魯有大庭氏之庫，殽之二陵。）
疏「誦訓」至「觀事」○釋曰：雲「掌道方誌」者，誌即今之識也，謂道四方所記識久遠之事以告王也。雲「以詔觀事」者，謂告王觀博古之事也。○注「說四」至「二陵」○釋曰：《左氏傳》昭十八年，宋、衛、陳、鄭皆火，梓慎登大庭氏之庫以望之。注雲：「大庭氏，古亡國之君，在黃帝前。其處高顯。」殽之二陵，僖三十二年，秦之蹇叔子見師襲鄭，哭而送之，曰：「晉人禦師必於殽，殽有二陵焉。其南陵，有夏後皋之墓也；其北陵，文王之所避風雨也。」並所識久遠之事，故引之以證方誌之義。
掌道方慝，以詔辟忌，以知地俗。（方慝，四方言語所惡也。不辟其忌，則其方以為苟於言語也。知地俗，博事也。鄭司農雲：「以詔辟忌，不違其俗也。《曲禮》曰：君子行禮，不求變俗。」○辟，音避，注同。惡，烏路反。）
疏「掌道」至「地俗」○釋曰：誦訓又掌說四方言語所惡之事，以詔告令王避其忌惡。所以然者，使王博知地俗言語之事，故鄭雲「博事也」。○注「方慝」至「變俗」○釋曰：引《曲禮》「君子行禮，不求變俗」者，上土均雲禮俗，注亦引此文。彼謂先王舊俗是禮事，不變之。此引不求變俗，謂不變其鄉俗所嫌惡。皆是不求變俗，各證一邊之義，故不同也。
王巡守，則夾王車。
疏「王巡」至「王車」○釋曰：此亦與土訓同，各以所掌以告王也。
山虞，掌山林之政令，物為之厲而為之守禁。（物為之厲，每物有蕃界也。為之守禁，為守者設禁令也。守者，謂其地之民占伐林木者也。鄭司農雲：「厲，遮列守之。」○為守者，於偽反，下「為久」同。）
疏「山虞掌」至「守禁」○釋曰：案下文，林自有衡官掌之，今《山虞》兼雲林者，彼林是竹木生平地者，林衡掌之。此山林並雲者，自是山內之林，即山虞兼掌之。○注 「物為」至「守之」○釋曰：但山內林木、金玉、錫石、禽獸，所有不同，每物各有藩界，設禁亦不同。雲「守者，謂其地之民占伐林木者也」者，案下《澤虞職》雲「使其地之人守其財物，以時入之於玉府，頒其餘於萬民」。彼是其地之民占取澤物者守之，明此山虞所守亦然。是以此下文亦「令萬民時斬材，有期日」，明是守山林之人也。
仲冬斬陽木，仲夏斬陰木。（鄭司農雲：「陽木，春夏生者。陰木，秋冬生者，若松柏之屬。」玄謂陽木，生山南者；陰木，生山北者。冬斬陽，夏斬陰，堅濡調。○濡，戚如兗反，又音柔。）
疏注「鄭司」至「濡調」○釋曰：先鄭雲「陽木春夏生者。陰木秋冬生者，若松柏之屬」，後鄭不從，以為山南為陽木，北為陰木者。案《月令》，十一月日短至，伐木取竹箭。竹箭秋冬生，不用仲夏斬之，故知先鄭之義非也。
凡服耜，斬季材，以時入之。（季猶稚也。服與耜宜用稚材，尚柔忍也。服，牝服，車之材。○忍，音刀。）
疏「凡服」至「入之」○釋曰：服謂牝服，即車平較，皆有鑿孔，以令子貫之，故謂之牝服也。耜謂耒耜，隨曲長六尺六寸，車人所造者。二木皆須堅刃，故斬季材少木為之。雲「時入」者，以其須堅，故須依上文仲冬、仲夏之時也。
令萬民時斬材，有期日。（時斬材，斬材之時也。有期日，入出有日數，為久盡物。）
疏「令萬」至「期日」○釋曰：案《禮記·王製》雲：「草木零落，然後入山林。」彼據萬民伐木之時，謂十月之中。此雲萬民時斬材，亦謂十月時。○注「時」至「盡物○釋曰：鄭雲「時斬材，斬材之時也」者，正在十月也。雲「有期日，入出有日數，為久盡物」者，經直雲有期日，鄭雲有日數，蓋當有日數多少，但無文，不知幾日為限也。
凡邦工入山林而掄材，不禁。（掄猶擇也。不禁者山林，國之有玻鞗拘日也。○掄，魯門反，又音倫。拘，音俱，本亦作佝，音同。）
疏「凡邦」至「不禁」○釋曰：上文雲「仲冬斬陽木，仲夏斬陰木」，彼據堅刃之極時。但國家須材，不要在仲冬、仲夏，故此邦工入山林不禁。又不言時節，須即取足之故也。○注「掄猶」至「日也」○釋曰：此對萬民不得非時入，入又有日數。
春秋之斬木不入禁。（非冬夏之時，不得入所禁之中斬木也。斬四野之木可。）
疏注 「非冬」至「木可」○釋曰：上經雲「邦工入山林不禁」，此又雲「春秋之斬木不入禁」，與上違者，上文據國家使工取擇木，故非冬夏亦得入山林。此據萬民取木，故十月入山，春秋之斬木不入禁，故鄭雲「斬四野之木可」。雖斬四野木，至於三月，不得伐桑柘，故《月令》季春雲「無伐桑柘」，彼註：「愛蠶食也。」
凡竊木者，有刑罰。（竊，盜也。）
疏「凡竊」至「刑罰」○釋曰：此謂非萬民入山之時，而民盜山林之木，與之以刑罰。
若祭山林，則為主，而脩除且蹕。（為主，主辨護之也。脩除，治道路、場壇。○壇，徒丹反，或音禪。）
疏「若祭」至「且蹕」○釋曰：此山林在畿內王國四方，各依四時而祭。雲「則為主」者，謂主當祭事者也。「而脩除」者，謂掃除糞灑。雲「且蹕」者，且複蹕止行人也。○注「為主」至「場壇」○釋曰：雲「為主，主辨護之也」者，案：《中候·握河紀》堯受《河圖》雲：「帝立壇，磬折西向，禹進迎，舜、契陪位，稷辨護。」注雲：「辨護者，供時用，相禮儀。」則此雲辨護者，亦謂共時用相禮儀者也。雲「脩除，治道路場壇」者，案《守祧職》雲「其廟則有司脩除之」。鄭雲：「有司恆主脩除。」謂掃除糞灑。場謂墠，即除地之處。壇，神位之所也。
若大田獵，則萊山田之野，及弊田，植虞旗於中，致禽而珥焉。（萊，除其草萊也。弊田，田者止也。植猶樹也。田止樹旗，令獲者皆致其禽而校其耳，以知獲數也。山虞有旗，以其主山，得畫熊虎，其仞數則短也。鄭司農雲：「珥者，取禽左耳，以效功也。《大司馬職》曰：獲者取左耳。」○植，時力反，又音值。珥，如誌反，又音耳。）
疏「若大」至「珥焉」○釋曰：言「大田獵」者，謂王親行。若田在山，則山虞芟萊草木於可陳之處，故雲「萊山田之野」。又「及弊田，植虞旗於中」，使民得禽牲者望見之，致禽於其所。「而珥焉」，珥當為┰，謂輸禽者割取左耳以效功也。○注 「萊除」至「左耳」○釋曰：雲「萊，除其草萊也」者，謂於防南擬教戰之處芟去草萊。南北二百五十步，東西步數雖未聞，廣狹可容六軍，三三而居一偏耳。雲 「山虞有旗，以其主山，得畫熊虎，其仞數則短也」者，案《司常》雲：「師都建旗，大夫建物。」此山虞是士，不建物而建旗者，以其主山，山多熊虎，故得有旗。《禮緯》：「旌旗之槓，天子九仞，諸侯七仞，大夫五仞，士三仞。」若軍吏是卿大夫，則槓長五仞。今山虞是士，雖有熊虎為旗，仞數則短，宜三仞。必取左耳者，以其聽鄉任左，故皆取左耳也。
林衡，掌巡林麓之禁令而平其守，（平其守者，平其地之民，守林麓之部分。○麓，音鹿。分，扶問反，下同。）
疏「林衡」至「其守」○釋曰：此林衡兼麓者，以《爾雅》「山足曰麓」，雖連於山，山虞不掌，以麓上有林，故屬林衡也。○注「平其」至「部分」○釋曰：經直言「平其守」，明不平其稅而平均其守而已，故雲「平其地之民」。「守林麓之部分」，謂部伍有多少遠近之分也。
以時計林麓而賞罰之。（計林麓者，計其守之功也。林麓蕃茂，民不盜竊則有賞，不則罰之。○蕃，扶袁反。）
疏「以時」至「罰之」○釋曰：此時考校而計林麓以行賞罰者，林衡之官既平民之守，護林麓，而會計民有功者賞之，損麓之財者罰之，故注雲「不則罰之」也。
若斬木材，則受法於山虞，而掌其政令。（法，萬民入出時日之期。）
疏「若斬」至「政令」○釋曰：上山虞官尊，故設之，是以此林衡若斬木材，期於虞邊受焉。○注「法萬」至「之期」○釋曰：案《山虞》雲仲冬、仲夏及春秋，是時之期；號令萬民斬材有期日，是日之期也。
川衡，掌巡川澤之禁令，而平其守，以時舍其守，犯禁者執而誅罰之。（舍其守者，時案視守者，於其舍申戒之。）
疏「川衡」至「罰之」○釋曰：川，注瀆者皆是也。水鍾曰澤，澤與川不同官，今川衡兼雲澤者，澤與川連者，則川衡兼掌之。謂若濟水溢為滎澤，滎澤則與濟連，則管濟川者兼滎澤掌之，如此之類皆是。○注「舍其」至「戒之」○釋曰：此舍其守，謂川衡之官，時複巡行所守之民，當案視其所守，守人當於其舍申重戒敕之也。
祭祀、賓客，共川奠。（川奠，籩豆之實，魚、鱐、蜃、蛤之屬。○奠，音電，下同。鱐，所留反。蜃，上忍反。蛤，古答反。）
疏注「川奠」至「之屬」○釋曰：鄭此注皆據《醢人》及《籩人》而言。案《籩人職》雲：「朝事之籩，有麷蕡、白黑形鹽、膴鮑魚鱐。」《醢人》雲：「饋食之豆有蜃醢、蠯醢。」蜃蠯是蛤，則魚鱐及蜃皆川中所生之物，故引為證川奠也。言「之屬」者，具有蠃醢，亦是川奠，故雲之屬。
澤虞，掌國澤之政令，為之厲禁。使其地之人守其財物，以時入之於玉府，頒其餘於萬民。（其地之人占取澤物者，因以部分使守之。以時入之於玉府，謂皮角珠貝也。入之以當邦賦，然後得取其餘以自為也。入出亦有時日之期。○當，丁浪反，後文皆同。為，於偽反，下注同。）
疏「澤虞」至「萬民」○釋曰：案上《山虞》、《林衡》、《川衡》皆不言國，獨《澤虞》雲「國澤」者，周公設經，二虞二衡，文有不同，皆是互見為義故也。此《澤虞》雲：「以時入之於玉府，頒其餘於萬民。」亦據中所出，入玉府者多，故特言之，無妨山虞、川衡之等亦入玉府，亦是互見其義也。○注 「其地」至「之期」○釋曰：「以時入之於玉府」者，但萬民入澤，雖無正文，案《王製》「獺祭魚，然後虞人入澤梁；草木零落，然後入山林」，則萬民入澤可同時。雲「謂皮角珠貝也」者，澤中所出，無過此四物。皮謂犀皮；角，麋角、犀角；珠出於蜯蛤，蜯蛤在澤，其具亦出澤水，故知之也。雲「出入亦有時日之期」 者，亦如《山虞職》所雲也。
凡祭祀、賓客，共澤物之奠。（澤物之奠，亦籩豆之實，芹茆菱芡之屬。○芹，音勤。茆，音卯。菱，音陵。芡，音儉。）
疏注「澤物」至「之屬」○釋曰：案《籩人職》，加籩之實有菱芡，朝事之主有茆菹，加豆之實有芹菹，是皆澤中所出，故引證澤物之奠也。言「之屬」者，兼有深蒲、昌本之等，故雲之屬。
喪紀，共其葦蒲之事。（葦以壙，蒲以為席。）
疏注「葦以」至「為席」○釋曰：「蒲以為席」者，謂抗席，及《禮記》雲「虞卒哭，苄翦不納」者是也。
若大田獵，則萊澤野，及弊田，植虞旌以屬禽。（屬禽，猶致禽而珥焉。澤虞有旌，以其主澤，澤鳥所集，故得注析羽。）
疏「若大」至「屬禽」○釋曰：萊所田之野，一如山虞之職也。○注 「屬禽」至「析羽」○釋曰：雲「屬禽猶致禽」者，案《山虞》「致禽」之義，謂輸之於公，當致之於虞旗之中，而珥焉以效功。此雲屬禽者，謂百姓致禽訖，虞人屬聚之，別其等類，每禽取三十焉。若然，則致禽與屬不同。而鄭雲屬禽猶致禽者，鄭欲明《山虞》、《澤虞》文皆不足，故互見為義。彼此有其事，故雲「屬禽猶致禽而珥焉」。雲「澤虞有旌，以其主澤，澤鳥所集，故得注析羽」者，以澤是鳥之所集，故得建析羽之旌。
跡人，掌邦田之地政，為之厲禁而守之。（田之地，若今苑也。）
疏「跡人」至「守之」○釋曰：跡人主跡，知禽獸之處，故知「掌邦田之地政」。雲「為之厲禁而守之」者，有禽獸之處則為苑囿，以林木為藩羅，使其地之民遮厲守之，故鄭雲「田之地，若今苑也」。
凡田獵者受令焉。（令，謂時與處也。）
疏注「令謂時與處也」○釋曰：雲「時與處」者，謂若仲春、仲夏、仲秋、仲冬，是其時。雲處者，謂山澤也。其受令者，謂夏官主田獵者。
禁麛卵者與其毒矢射者。（為其夭物且害心多也。麛，麋鹿子。○麛，音迷。卵，力管反。）
疏注「為其」至「多也」○釋曰：此謂四時常禁，案《月令》孟春雲：「不麛不卵。」又《王製》雲：「國君春田不圍澤，大夫不掩群，士不麛不卵」者，彼以春時生乳，特禁之。其《月令》季春雲「餵獸之藥，毋出九門」者，彼亦崇其春時。彼鄭注雲：「凡諸罟及毒藥，禁其出九門。明其常有，時不得用耳。」雲「為其夭物」，釋經禁麛卵者。「且害心多」，釋毒矢射者也。
丱人，掌金玉錫石之地，而為之厲禁以守之。（錫，鈏也。○丱，革猛反，又虢猛反，劉侯猛反，沈工猛反，錫星曆反。鈏，以忍反，劉常忍反。）
疏「丱人」至「守之」○釋曰：此金、玉、錫、石四者，皆在於山，言地者，即山也。「為之厲禁」，亦謂使其地之民遮護守之。
若以時取之，則物其地，圖而授之。（物地，占其形色，知鹹淡也。授之，教取者之處。○啖，音直覽反，本亦作淡。）
疏「若以」至「授之」○釋曰：取此四者，雖無四時之文，當取之日，應亦有時，故雲「以時取之」。○注「物地」至「之處」○釋曰：經雲「物」，故以占其形色言之。雲「知鹹淡」者，鄭以當時有人采者，嚐知鹹淡即知有金玉，故以時事言之也。
巡其禁令。（行其禁，明其令。）
角人，掌以時徵齒角凡骨物於山澤之農，以當邦賦之政令。（山澤出齒角骨物，大者犀象，其小者麋鹿。）
疏 「角人」至「政令」○釋曰：角人止應徵角物，兼言齒骨者，以其齒骨並是角類，以細小之事，因類兼掌之。雲「以當邦賦」者，言農，則皆有夫田出稅。今以此農近山澤，山澤有此骨角及齒，此三者國之所須，故使以時入采而稅之，以當地稅。民益國之事者，自此已上皆不言以當邦賦者，皆文不具，舉此一事，餘可知，並是省文之義也。○注「山澤」至「麋鹿」○釋曰：鄭言齒角骨物者，欲見不言川林，直言山澤，以其不出川林，故特言山澤也。雲「大者犀象，其小者麋鹿」者，無正文，鄭以意目驗而知之。犀牛有角，而象有牙，是其大者也。《月令》十一月麋角解，五月鹿角解，是其小者也。
以度量受之，以共財用。（骨入漆浣者，受之以量。其餘以度度所中。○浣，戶玩反。度度，上如字，下待洛反。）
羽人，掌以時徵羽翮之政於山澤之農，以當邦賦之政令。（翮，羽本。○翮，戶革反。）
疏「羽人」至「政令」○釋曰：此羽人所徵羽者，當入於鍾氏，染以為後之車飾及旌旗之屬也。
凡受羽，十羽為審，百羽為摶，十摶為縛。（審、摶、縛，羽數束名也。《爾雅》曰：「一羽謂之箴，十羽謂之縛，百羽謂之緷。」其名音相近也。一羽則有名，蓋失之矣。○摶，除轉反，注同，劉徒端反。縛，劉古本反，沈除轉反。箴，之林反。緷，古本反，劉音渾，一音戶本反，李又基遠反。近，附近之近。）
疏注「審摶」至「之矣」○釋曰：鄭引《爾雅》說，乃雲「名音相近也，一羽有名蓋失之矣」者，規《爾雅》誤，意所以《爾雅》一羽則有名者，隻由一者十數之始，十為百數之始，是名相近，既有十百，故誤一羽遂有名也。
掌葛，掌以時徵絺綌之材於山農，凡葛征，徵草貢之材於澤農，以當邦賦之政令。（草貢出澤，{艸頃}紵之屬可緝績者。○{艸頃}，苦迥反。緝，七入反。）
疏 「掌葛」至「政令」○釋曰：所以徵絺綌於山農者，以其葛出於山故也。凡葛征者，其徵絺綌之材，即葛是也。又雲「凡葛征」者，總結之也。雲「徵草貢之材於澤農者，以{艸頃}紵出於澤故也。經直言草貢不言{艸頃}紵者，設文以互換為義。故以其絺綌亦以葛草，草貢亦是{艸頃}紵者也。
以權度受之。（以知輕重長短也。故書受或為授，杜子春雲：「當為受。」）
疏「以權度受之」○釋曰：上《角人》齒骨與角不須稱，直言度量。此經葛草等不須量，故以權度受之，使知斤兩長短故也。
掌染草，掌以春秋斂染草之物，（染草，茅蒐、橐蘆、豕首、紫茢之屬。○茅，如字，劉音妹。蒐，所留反；茅蒐，蒨也。橐，音托，又音妒。茢，音列，劉閭計反，或音例。）
疏注「染草」至「之屬」○釋曰：案《爾雅》「茹蘆茅蒐」。郭注雲：「今之蒨也，可以染絳。」橐盧者，《爾雅》無文。豕首者，《爾雅》雲「茢薽豕首」。郭注雲：「《本草》曰：『彘盧，一名蟾蠩蘭。』今江東呼豨首，可以芻蠶蛹。」郭氏雖有此注，不言可染何色，則此橐蘆豕首未審鄭之所據也。紫茢者，《爾雅》雲：「藐，茈草。」郭注雲：「可以染紫，一名茈{艸戾}。」《廣雅》雲：「即此紫茢也。」言「之屬」者，更有藍皂、象鬥之等，眾多，故以之屬兼之也。
以權量受之，以待時而頒之。（權量，以知輕重多少。時，染夏之時。○染夏，如琰反。）
疏注「時染夏之時」○釋曰：案《天官·染人》雲：「春暴練，夏纁玄，秋染夏。」夏為五色，至秋染五色，故鄭雲「染夏之時」。時，謂秋時也。○
掌炭，掌灰物炭物之徵令，以時入之。（灰、炭，皆山澤之農所出也。灰給浣練。炭之所共多。）
疏注「灰炭」至「所出」○釋曰：灰炭既出山澤，不雲徵於山澤之農者，義可知，經略而不言也。以權量受之，以共邦之用，凡炭灰之事。
掌荼，掌以時聚荼，以共喪事。（共喪事者，以著物也。《既夕禮》曰：「茵著用荼。」）
疏注「共喪」至「用荼」○釋曰：雲「共喪事者，以著物也」者，即引《既夕禮》「茵著用荼」是也。案《既夕禮》，為茵之法，用緇翦布。謂淺黑色之布各一幅，合縫，著以荼。柩未入壙之時，先陳於棺下，縮二於下，橫三於上，乃下棺於茵上是也。
徵野疏材之物，以待邦事，凡畜聚之物。（荼，茅莠，疏材之類也，因使掌焉。徵者，徵於山澤，入於委人。○畜，敕六反。莠，音秀，劉音酉。）
疏注「荼茅」至「委人」○釋曰：知掌荼所徵入委人者，以其委人掌斂野之賦，凡疏材木材，所斂者眾，故知此掌荼所徵亦入委人也。
掌蜃，掌斂互物、蜃物，以共壙之蜃。（互物，蚌蛤之屬猶塞也。將井槨，先塞下以蜃禦濕也。鄭司農說以《春秋傳》曰「始用蜃炭」，言僭天子也。○互，戶故反。蚌，蒲項反。禦，魚呂反，本亦作{禦示}。）
疏「掌蜃」至「之蜃」○釋曰：「斂互物」者，以其互物是蜃之類，故因類使兼掌之。又雲「蜃物」者，共百事之蜃，與下共壙之蜃別。○注「互物」至「子也」○釋曰：雲「互物，蜯蛤之屬」者，案《鱉人》雲「掌取互物」。先鄭雲：「互物，謂有甲繭胡，龜鱉之屬。」此後鄭互物為蚌蛤者，彼下文別有蠯，蠯即蛤，故從先鄭為龜鱉，至此別為蚌蛤，亦是有甲繭胡故也。雲「將井槨，先塞下以蜃禦濕也」者，案《士喪禮》，筮宅，還井槨於殯門之外。注雲：「既哭之，則往施之竁中。」是未葬前，井槨材乃往施之壙中，則未施槨前，已施蜃灰於槨下，以擬禦濕也。引《春秋》者，是成公二年，「宋文公卒，始厚葬，用蜃炭」。雖二王之後，不得純如天子亦用蜃，故被譏。引之者，證天子之宜也。
祭祀，共蜃器之蜃。（飾祭器之屬也。《鬯人職》曰：「凡四方山川用蜃器。」《春秋》定十四年秋，「天王使石尚來歸蜃」。蜃之器以蜃飾，因名焉。鄭司農雲：「蜃可以白器，令色白。」○白器，如字，劉薄霸反。）
疏注「飾祭」至「色白」○釋曰：經直雲「蜃器之蜃」，鄭總雲「祭器之屬」不辨宗廟及社稷之器，則宗廟、社稷皆用蜃飾之。知義然者，案此注引《左氏》雲「石尚來歸蜃」。《公羊》以為宜社之肉，以蜃器而盛肉，故名肉為蜃，是祭社之器為蜃也。《大行人》雲：「歸脤以交諸侯之福。」彼則宗廟社稷之器物，謂之為脤。是其宗廟、社稷之器，皆蜃灰飾之事也。
共白盛之蜃。（盛猶成也。謂飾牆使白之蜃也。今東萊用蛤，謂之叉灰雲。）
疏注「盛猶」至「灰雲「」○釋曰：言白成，謂飾牆使白之蜃也，案《爾雅》雲：「地謂之黝，牆謂之堊。黝，黑也。堊，白也。」若然，此經所雲白盛，主於宗廟堊牆也。雲「今東萊用蛤謂之叉灰雲「者，蜃蛤在泥水之中，東萊人叉取以為灰，故以蛤灰為叉灰雲也。
囿人，掌囿遊之獸禁，（囿遊，囿之離宮小苑觀處也。養獸以宴樂視之。禁者，其蕃衛也。鄭司農雲：「囿遊之獸，遊牧之獸。」○觀，古亂反。樂，音洛。）
疏注 「囿遊」至「之獸」○釋曰：鄭雲「囿遊，囿之離宮小苑觀處也」者，案《孟子》：「文王之囿七十里，芻蕘者往焉。」天子之囿百里，並是田獵之處。又《書傳》雲：「鄉之取於囿，是勇力取；今之取於澤，是揖讓取。」是為蒐狩之常處也。今此雲禁，故知非大囿，是小苑觀處也。雲「禁者其蕃衛也」者，即非守門者也。其守門則墨者，故《閽人》雲：「王宮每門四人，囿遊亦如之。」鄭雲「墨者使守門」是也。言離宮者，謂於王宮之外，於苑中離別為宮，故名離宮。以宮外為客館，亦名離宮也。先鄭雲「囿遊之獸，遊牧之獸」者，此與後鄭義異，謂獸之遊，非人遊觀。引之在下，亦得為一義故也。
牧百獸。（備養眾物也。今掖庭有鳥獸，自熊、虎、孔雀至於狐狸、鳧、鶴備焉。○鶴，屍各反，又作鸛，古亂反。）
疏「牧百獸」○釋曰：此於小囿中牧養百獸。言百者，舉成數而言。雖以百獸為主，其中亦有飛鳥，故鄭注引漢之「掖庭有鳥獸，自熊虎孔雀至於狐狸鳧鶴備焉」為證也。
祭祀、喪紀、賓客，共其生獸死獸之物。
場人，掌國之場圃，而樹之果蓏、珍異之物，以時斂而藏之。（果，棗李之屬。蓏，瓜瓠之屬。珍異，蒲桃、枇杷之屬。○枇，蒲梨反，或房迷反。杷，白加反。）
疏「場人」至「藏之」○釋曰：場圃連言，場圃同地耳。春夏為圃，秋冬為場，其場因圃而為之，故並言之也。○注「果棗」至「之屬」○釋曰：張晏雲：「有核曰果，無核曰蓏。」臣瓚以為在地曰蓏，在樹曰果，則不辨有核無核。則鄭不指定言，不知義從何者。案《閭師》雲：「任圃以樹事，貢草木。」此場人又掌之者，此據祭祀、喪紀、賓客者，場人徵斂藏之，其餘則閭師徵斂之也。
凡祭祀、賓客，共其果蓏，享亦如之。（享，納牲。○享，許丈反，劉凡享皆音向，後放此。）
疏注「享納牲」○釋曰：「享，納牲」，謂祭祀宗廟，二灌後，君迎牲納之於庭，時後夫人薦朝事之豆籩，豆籩中有果蓏之物，故雲「享亦如之」。若然，上言祭祀，餘祭祀也。
廩人，掌九穀之數，以待國之匪頒、周賜、稍食。（匪讀為分。分頒，謂委人之職諸委積也。周賜，謂王所賜予，給好用之式也。稍食，祿廩。○匪頒，上音分，下如字，下音班。食，音嗣，注同。好，呼報反。）
疏「廩人」至「稍食」○釋曰：廩人掌米，倉人掌穀。今《廩人》雲九穀者，以廩人雖專主米，亦兼主穀，故以九穀言之也。○注「匪讀」至「祿廩」○釋曰：破匪為分者，米穀非是匪所盛之物。又以為廬宿市在道，分、頒義合，故不為匪也。雲「分頒，謂委人之職諸委積也」者，委人委積之文具於彼。雲「賙賜，謂王所賜予，給好用之式也」者，此即九式之中「九曰好用之式」是也。故彼注 「好用，燕好所賜予也」。雲「稍食，祿稟」者，此即《司士》「以功詔祿」。又《王製》雲「下士視上農夫九人祿，中士倍下士」之類是也。法有數名。《春秋》桓十四年，八月，禦廩災，天子亦有禦廩。單雲廩，則平常藏米之廩。此不言禦廩，則廩中可以兼之矣。《明堂位》魯有米廩，有虞氏之學。以有虞氏尚孝，合藏粢盛之委，故名學為米廩，非廩稱也。《詩》雲「亦有高廩」，又雲「萬億及秭」，注雲：「廩所以藏粢盛之穗。」以其萬億及秭數多，非藏米之數，故以藏穗言之。與常廩、禦廩又異。
以歲之上下數邦用，以知足否，以詔穀用，以治年之凶豐。（數猶計也。○上下，時掌反，《司稼職》同。數，色主反，注同。）
疏「以歲」至「凶豐」○釋曰：上下，即豐凶。廩人之官，以歲之豐凶得稅物多少之帳，計國之用，以知足否。若歲凶，稅物少而用多，則不足。廩人既知多少足否，乃詔告在上用穀之法，以治年之凶豐。此則《王製》雲「製國用必於歲之杪」者是也。
凡萬民之食食者，人四鬴，上也；人三鬴，中也；人二鬴，下也。（此皆謂一月食米也。六斗四升曰鬴。）
疏「凡萬」至「下也」○釋曰：此謂給萬民糧食之法，故雲「凡萬民之食食者」。謂民食國家糧食者，人四鬴上也，上謂大豐年也；人食三鬴中也，謂中豐年；人食二鬴下也，謂少儉年。此雖列三等之年，以中年是其常法。鬴當今六斗四升，即今給請亦然。○注「此皆」至「曰鬴」○釋曰：知「此皆謂一月食米」者，計中歲頒祿，人食三鬴，不得為數月。古今皆月月給請，故知此皆一月食米也。「六斗四升曰鬴」，昭公傳晏子辭。
若食不能人二鬴，則令邦移民就穀，詔王殺邦用。（就穀，就都鄙之有者。殺猶減也。○殺，所界反，下注同。）
疏「若食」至「邦用」○釋曰：此即《穀梁傳》所雲「五穀不熟謂之大侵」，謂大凶年之時用如此法也。○注「就穀」至「有者」○釋曰：知「就都鄙之有者」，此據天子畿內，六鄉六遂及公邑，純屬天子，與三等采地不同。若民有不能人二屬之歲，移民就賤，當先鄉都鄙三等采地之中；都鄙亦凶，乃出鄉畿外也。故知就都鄙之有者也。
凡邦有會同師役之事，則治其糧與其食。（行道曰糧，謂糒也。止居曰食，謂米也。○糒，音備。）
疏「凡邦」至「其食」○釋曰：此會同師役，皆有軍人，給糧食，故須治之，使均給之也。○注「行道」至「米也」○釋曰：案《書傳》雲：「行而無資謂之乏，居而無食謂之困。」是止居曰食，謂此廩人米也。《詩》雲「乃裹餱糧」，是行道曰糧，謂糒也者。即《尚書·費誓》雲「峙乃糗糧」，即糒也。
大祭祀，則共其接盛。（接讀為「一扱再祭」之「扱」。扱以受舂人舂之。大祭祀之穀，藉田之收藏於神倉者也，不以給小用。○接，依注音扱。扱，初洽反，劉初輒反，又差及反，李、聶創陟反。）
疏注 「接讀」至「小用」○釋曰：此即廩人兼掌禦廩所藏藉田之收，以供祭祀之用者也。鄭必讀接為「一扱再祭」之扱者，此粗米與舂人舂之，當須扱與舂人，無取於接義，故讀如《特牲》、《少牢》。雲「藏於神倉者也」者，據《月令》而言。知「不給小用」者，《祭義》雲：「天子藉田千畝，諸侯藉田百畝，以事天地、社稷、先公、敬之至也。」是不給小用也。
舍人，掌平宮中之政，分其財守，以法掌其出入。（政謂用穀之政也。分其財守者，計其用穀之數，分送宮正、內宰，使守而頒之也。而行出於廩人，其有空缺，則計之還入。）
疏 「舍人」至「出入」○釋曰：舍人總主給米之事，而掌平王宮中之政，謂平其給米多少，不得特多特少也。雲「分其財守」者，財即米也，故《喪大記》雲「納財，朝一溢米」，亦謂米為財。謂分米與宮正、內宰守禁之所，使頒與所使守之人。雲「以法掌其出入」者，出謂米出於廩人，以出給；入謂其有空缺則還入廩人，皆當以法，不可虛也。○注「政謂」至「還入」○釋曰：必送米與宮正、內宰者，此二官皆有宿衛之人，須米料之數故也。
凡祭祀，共簠簋，實之，陳之。（方曰簠，圓曰簋，盛黍稷稻粱器。○簠，音甫，或音蒲，李又方於反。）
疏「凡祭」至「陳之」○釋曰：祭祀言「凡」，則天地、宗廟、大次、小祭，皆有黍稷於簠簋實之陳之，故雲凡以廣之也。○注「方曰」至「粱器」○釋曰：雲「方曰簠，圓曰簋」，皆據外而言。案《孝經》雲「陳其簠簋」。注雲：「內圓外方，受鬥二升者。」直據簠而言。若簋則內方外圓。知皆受鬥二升者，《瓬人》雲：「為簋，實一觳。」豆實三而成觳，豆四升，三豆則鬥二升可知。但外神用瓦簋，宗廟當用木，故《易·損卦》雲「二簋可用享」。《損卦》以離巽為之，離為日，日圓，巽為木，木器圓，簋象，是用木明矣。雲「盛黍稷稻粱器」 者，案《公食大夫》，簠盛稻粱，簋盛黍稷，故鄭總雲黍稷稻粱器也。
賓客，亦如之，共其禮，車米、筥米、芻禾。（禮，致饔餼之禮。○筥，薑呂反，又音呂。）
疏「賓客」至「芻禾」○釋曰：雲「亦如之」者，亦有簠簋實之陳之事。故亦如祭祀也。言實之陳之，則據饔餼及饗食之時也。雲「共其禮，車米、筥米、芻禾」者，鄭雲「禮，致饔餼之禮」。案《聘禮》曰：「致饔，使卿韋弁歸饔餼，米百筥設於中庭，車米三十車陳於門外，禾三十車，芻薪倍禾。」又案《掌客》，上公米百有二十筥，車米四十車，禾五十車，芻薪倍禾；侯伯米百筥，車米三十車，禾四十車，芻薪倍禾；子男米八十筥車，米二十車，禾三十車，芻薪倍禾。皆言陳，是其饔餼、車米、筥米、芻禾所陳多少之事。
喪紀，共飯米、熬穀。（飯所以實口，不忍虛也。君用粱，大夫用稷，士用粱，皆四升，實者唯盈。熬穀者，錯於棺旁，所以惑蚍蜉也。《喪大記》曰：「熬，君四種八筐，大夫三種六筐，士二種四筐，加魚臘焉。」○飯，扶晚反，注同。熬，五羔反。錯，七故反。蚍，鼻夷反。蜉，音孚。種，章勇反，下同。）
疏注「飯所」至「臘焉」○釋曰：雲「飯所以實口，不忍虛也」者，案《檀弓》雲：「飯用米貝，不忍虛也，不以食道用美焉爾。」故雲「不忍虛也」。雲「君用粱、大夫用稷、士用粱」者，此《喪大記》文。彼據沐時所用，今引證飯者，但飯米、沐米與重鬲所盛用米皆同，是以《士喪禮》雲：「貝三實於笄，稻米一豆實於筐。」據飯含所用。下即雲：「祝淅米，管人受潘，煮於垼，外禦者沐。」又雲：「鬻餘飯，盛以二鬲。」是其三者用米同，故引沐法以證飯也。但《喪大記》注「士沐粱，蓋天子之士」，以其《士喪禮》諸侯之士沐稻。《喪大記》注又雲：「差率而上，天子沐黍與？」則天子飯用黍也。雲「皆四升」者，用米不同，別貴賤，但人口大小同，故知皆四升也。雲「實者惟盈」者，《士喪禮》文。故彼雲「主人左扱米，實於右，三實一貝。左中亦如之」。又「實米惟盈」是也。雲「熬穀者，錯於棺旁，所以惑蚍蜉也」者，解穀所以熬之，將殯設之者，將熬穀以惑蚍蜉。又有魚臘香，蚍蜉欲向棺，值此惑之，故雲所以惑蚍蜉也。引《喪大記》者，見尊卑用筐穀多少不同之意。雲「熬，君四種八筐、大夫三種六筐、士二種四筐，加魚臘焉」，鄭彼注引《士喪禮》曰：「熬，黍稷各二筐。」又曰：「設熬，旁一筐，大夫三種，加以粱；君四種，加以稻。四筐則首足皆一，其餘設於左右。」若然，天子當加麥菰，六種十筐，首足亦各一筐，其餘亦設於左右也。
以歲時縣穜稑之種，以共王後之春獻種。（縣之者，欲其風氣燥達也。鄭司農雲：「春，王當耕於藉，則後獻其種也。後獻其種，見《內宰職》。」○縣，音玄。注下同。穜稑，直龍反，下音六，《司稼職》同。見，賢遍反。）
疏「以歲」至「獻種」○釋曰：《內宰》注雲：「先種後熟謂之穜，後種先熟謂之稑。」彼《內宰》上春後獻種，示不敗壞，且助王耕事。此雲歲時縣者，從納禾治得子，即縣之，以至春獻之，是以先鄭雲「春王當耕於藉，則後獻其種也」。
掌米粟之出入，辨其物。（九穀六米別為書。）
疏「掌米」至「其物」○釋曰：《大宰》九職有九穀，《月令》有五穀。今正言粟者，粟即粢也，《爾雅·釋草》：「粢，稷也。」稷為五穀之長，故特舉以配米也，其實九穀皆有。○注「九穀」至「為書」○釋曰：九穀之名，已見《大宰注》。今雲六米者，九穀之中，黍、稷、稻、粱、菰、大豆，六者皆有米，麻與小豆、小麥三者無米，故雲九穀六米別為書，釋經辨其物也。
歲終，則會計其政。（政，用穀之多少。）倉人，掌粟入之藏。（九穀盡藏焉，以粟為主。）
疏注「九穀」至「為主」○釋曰：案《月令》「首種不入」，鄭注引舊說，首種謂稷，即種粟，是五穀之長。下文辨九穀，此雲粟，是以粟為主也。
辨九穀之物，以待邦用。若穀不足，則止餘法用；有餘，則藏之，以待凶而頒之。（止猶殺也。殺餘法用，謂道路之委積，所以豐優賓客之屬。）
疏注「止猶」至「之屬」○釋曰：知殺餘法用是道路之委積者，案上《遺人》註：「委積者，廩人、倉人計九穀之數足國用，以其餘共之，所謂餘法用也。」則彼委積是法用，以此餘宅為之，是豐優賓客者。今倉人穀不足，故止彼餘法用，故鄭據《遺人》而言焉。鄭雲「之屬」者，彼《遺人》注雲：「《職內》邦之移用，亦如此也。」今穀不足，亦止之，故雲之屬。
凡國之大事，共道路之穀積、食飲之具。（大事，謂喪、戎。）
疏注「大事謂喪戎」○釋曰：案《左氏》成公傳：「國之大事，在祀與戎」，不言喪事。今此喪、戎，不言祀者，此經雲「共道路」，惟軍戎及喪在外，行於道路，故據而言焉。祭祀遠無過在近郊之內，無在道共糧之事，故不言祭祀也。
司祿。（闕。）
司稼，掌巡邦野之稼，而辨穜稑之種，周知其名與其所宜地，以為法，而縣於邑閭。（周猶徧也。徧知種所宜之地，縣以示民，後年種穀用為法也。○種，章勇反，注「知種」同。徧，音遍，下同。）
疏「司稼」至「邑閭」○釋曰：雲「巡邦野之稼」者，謂秋熟之時觀之矣。若然，春稼秋穡，不雲穡而雲稼者，穡由稼而有，故本之言稼也。
巡野觀稼，以年之上下出斂法。（斂法者，豐年從正，凶荒則損。若今十傷二三，實除減半。○斂，力驗反，注同。）
疏「巡野」至「斂法」○釋曰：此觀稼，亦謂秋熟時觀稼善惡，則知年上下豐凶，以此豐凶而出稅斂之法。○注 「斂法」至「減半」○釋曰：鄭雲「豐年從正」者，年雖豐，與中平一，皆從正法十一而稅之也。雲「凶荒則損」者，凶荒，謂年穀不熟，則減於十一而稅之。雲 「若今十傷二三實除減半」者，鄭舉漢法以況義。十傷二三者，謂漢時十分之內，傷二分三分，餘有七分八分在。實除減半者，謂就七分八分中為實在，仍減去半不稅，於半內稅之，以凶荒所優饒民可也。
掌均萬民之食，而賙其急，而平其興。（均，謂度其多少。賙，稟其艱厄。興，所徵賦。）
疏釋曰：《詩》雲：「瓶之罄矣，維罍之恥。」《詩》刺王不能富分貧。以是司稼既知民之禾稼多少，則使之均萬民之食，減取多者，以周給其急困者。雲「平其興」者，興謂徵賦。當各計十一而稅，不得特多特少，是平其興也。
舂人，掌共米物。（米物，言非一米。）
疏釋曰：案：上文《倉人》、《廩人》言物者，據米穀多者而言，故鄭言「米物言非一米」是也。
祭祀，共其齍盛之米。（齍盛，謂黍稷稻粱之屬，可盛以為簠簋實。）
疏釋曰：器實曰齍，則黍稷稻粱是也。在器曰盛，則簠簋是也。故鄭總言「齍盛謂黍稷稻粱之屬」。屬中兼有麥菰，可盛以為簠簋之實也。賓客，共其牢禮之米，（謂可以實筐筥。）
疏釋曰：下別言「饗食」，則此言牢禮謂饔餼之米。鄭雲「實筐筥」，知非車米者，以其公車米四十，侯伯車米三十，子男車米二十，非舂人所供，故知惟謂筐筥者也。若然，車米出於民稅，故《禹貢》雲「五百里納米」是也。
凡饗食，共其食米。（饗有食米，則饗禮兼燕與食。）
疏釋曰：燕禮無食米，食禮無飲酒。若饗禮，有飲酒有食米，故雲「饗禮兼燕與食也」者。若然，經雲其食米，則饗禮俱供食米也。掌凡米事。
飠熙人，掌凡祭祀共盛。（炊而共之。）
疏釋曰：鄭知炊而共之者，以其飠熙人主以炊米而盛之，共王及後之六食於器，今雲「共盛」，明炊而共之。共王及後之六食。（六食，六穀之飯。）
疏釋曰：案《食醫》雲「和王六食」。六食，即飯也。《膳夫》雲「饋六穀」。六穀，即六食，故鄭合而解之。凡賓客，共其簠簋之實，（謂致飧饔。）
疏釋曰：鄭知是致飧饔者，下雲「饗食亦如之」，故知此是飧饔也。饗食亦如之。
槀人，掌共外內朝冗食者之食。（外朝，司寇斷獄弊訟之朝也。今司徒府中，有百官朝會之殿雲，天子與丞相舊決大事焉。是外朝之存者與？內朝，路門外之朝也。冗食者，謂留治文書，若今尚書之屬，諸直上者。）
疏釋曰：天子三朝，路寢庭朝，是圖宗人嘉事之朝，大仆掌之；又有路門外朝，是常朝之處。司士掌之；又有外朝，在皋門內，庫門外，三槐九棘之朝，是斷獄弊訟之朝，朝士掌之。今言外內朝，明據三槐與路門外二者，以其路寢庭非常朝之處也。鄭引今司徒府已下，說義也。雲「冗食者謂留治文書，若今尚書之屬，諸直上者」 者，亦引漢法說之，謂以次當直，留在朝宿不還，須以食供之。冗食者，冗，散也，外內朝上直諸吏，謂之冗吏，亦曰散吏。以上直不歸家食，槀人供之，因名冗食者。
若饗耆老、孤子、士庶子，共其食。（士庶子，卿大夫、士之子弟，宿衛王宮者。）
疏釋曰：耆老，謂死王事者之父。孤子，謂死王事者之子。國家春饗孤子，秋食耆老及士庶子，謂若宮正、宮士。謂適子、庶子其支庶宿衛王宮者，國家饗養之，則亦槀人供其食也。
掌豢祭祀之犬。（養犬豕曰豢。不於飠熙人言者，共至尊，雖其潘瀾、戔餘，不可褻也。）
疏釋曰：養犬曰豢，此經是也。知養豕亦曰豢者，見《禮記·樂記》雲：「豢豕作酒，非以為禍。」是養豕曰豢也。雲「不於飠熙人言，其共至尊，雖其潘瀾戔餘，不可褻也」者，以其飠熙人所炊米，為祭祀及共王與後，並是至尊，故雖米之潘瀾戔餘，亦不得褻之與犬，故於此言之也。
