輈人為輈。（輈，車轅也。《詩》雲：「五楘梁輈。」○輈，張留反，《方言》雲：「楚衛之間，轅謂之輈。」楘，音木，本又作鞪同。）
疏「輈人為輈」○釋曰：於三十工無輈人之官，但車事是難，故車官別主此職也。雲「《詩》雲五楘梁輈」者，《秦詩》。引之者，證輈是車轅之事，彼注雲：「楘，曆錄也。梁輈，上句衡也。一輈五束，束有曆錄」是也。
輈有三度，軸有三理。（目下事。度，深淺之數。）
疏注「目下」至「之數」○釋曰：雲「度深淺之數」者，「四尺七寸」之等是也。
國馬之輈深四尺有七寸，（國馬，謂種馬、戎馬、齊馬、道馬，高八尺。兵車、乘車軹崇三尺有三寸，加軫與卜七寸，又並此輈深，則衡高八尺七寸也。除馬之高，則餘七寸，為衡頸之間也。鄭司農雲：「深四尺七寸，謂轅曲中。」○種，章勇反。齊，側皆反。卜，音卜，舊方木反，又音仆。）
疏注「國馬」至「曲中」○釋曰：知國馬謂種、戎、齊、道者，《校人》馬有六種，下文有田馬、駑馬，明此四者當國馬也。《廋人》雲「馬八尺以上為龍」，故鄭雲「高八尺」。雲「兵車、乘車軹崇三尺有三寸」者，上文雲兵車輪崇六尺有六寸，軹崇三尺三寸，加軫與卜四尺是也。雲「餘七寸，為衡頸之間也」者，按下文注，衡圍一尺三寸五分寸之一，頸圍九寸十五分寸之九。並尺三寸與九寸為二尺二寸。衡圍五分寸之一，於十五分寸之九，當得十五分寸之三，並頸圍十五分寸之九，為十五分寸之十二。圍三徑一，二十一寸徑七寸。餘有一寸十五分寸之十二。一寸複分之為十五分，通前十五分寸之十二為二十七，徑得十五分寸之九。此九分當為馬頸低消之。先鄭雲「深四尺七寸，謂轅曲中」者，此據輿以上而言，故後鄭從之也。
田馬之輈深四尺，（田車軹崇三尺一寸半，並此輈深而七尺一寸半。今田馬七尺，衡頸之間亦七寸，則軫與卜五寸半，則衡高七尺七寸。）
疏注「田車」至「七寸」○釋曰：鄭以上文田車輪崇六尺有三寸，軹崇三尺一寸半，並此輈深四尺，為七尺一寸半，加軫與卜五寸半，總七尺七寸。駑馬高七尺，則七寸亦衡頸之間消之也。知加軫與卜五寸半，不七寸者，亦約軹崇與兵車軹崇校寸半，明軫卜亦校寸半也。雲「田馬七尺」者，亦約《廋人》「馬七尺曰騋」。以其兵車乘車駕國馬，明田車騋馬也。以此約之，明役車駕駑馬也。
駑馬之輈深三尺有三寸。（輪軹與軫卜大小之減率寸半也。則駑馬之車，軹崇三尺，加軫與卜四寸，又並此輈深，則衡高六尺七寸也。今駑馬六尺，除馬之高，則衡頸之間亦七寸。○鹹，本又作減，同洽斬反。率，音類，又音律，下同。）
疏注「輪軹」至「七寸」也○釋曰：鄭以田車之輪，下於兵車、乘車，軹崇及軫卜皆校一寸半。則駑馬是六尺之馬，所駕之車又宜下，故知輪軹軫卜大小之減率，例一寸半，與田車減兵車、乘車同也。是以鄭解駑之車，皆減田車一寸半也。若然，衡頸之間同七寸著，車雖有高下，至於衡頸，不得不同，故下雲「小於度謂之無任」。衡頸用力是同，是以不得有粗細。
軸有三理：一者以為媺也，（無節目也。）
疏「軸有」至「媺也」○釋曰：上文雖輈與軸並列，輈有三度已言，軸有三理未說，故於此重起端序耳。雲「一者以為美也」者，無節目是軸之美狀也。
二者以為久也，（堅刃也。）三者以為利也。（滑密。）凡前十尺，而策半之。（謂輈軌以前之長也。策，禦者之策也。十或作七。合七為弦，四尺七寸為鉤，以求其股，股則短矣，「七」非也。鄭司農雲：「凡，謂式前也。書或作[A09A]。」玄謂凡是。凡，法也。謂輿下三面之材，凡式之所尌，持車正也。○ 凡，劉音犯，注同。[A09A]，音犯。尌，音樹。）
疏注「謂輈」至「正也」○釋曰：雲軌，謂車式。「式前十尺」，謂轅曲中。「而策半之」，半之策則五尺矣。言策者，策以禦馬，欲取策與輈長短相準合度之意也。雲「十或作七，合七為弦，四尺七寸為鉤，以求其股，股則短矣」者，七七四十九，四丈九尺。四四十六，丈六尺。七七四十九，又得四尺九寸。並之，二丈九寸。筭法以鉤除弦，以二丈九寸除四丈九尺，仍有二丈八尺一寸在。然後以求其股，以二丈八尺一寸方之，為五尺之方，五五二十五，用二丈五尺為方五尺也。餘有三尺一寸，皆以方一寸乘之，得三百一十寸，方之，三百寸得廣六寸，長五尺。中分之，裨前五尺之方，一廂得三寸，角頭方三寸，三三而九。又用一寸之方九，餘有一寸之方一在。總得方五尺三寸餘方一寸。以此言之，則軌前惟有五尺三寸，不容馬，故雲「股則短矣，七非也」。雲「書或作[A09A]。玄謂凡是。凡，法也。謂輿下三面之材，奇式之所尌，持車正也」者，若然，經作「凡」字，不為「[A09A]」。先鄭以軌為式前，後鄭從古書「[A09A]」不從「凡」者，以[A09A]為法。是定雖有《少儀》「祭軌」字，為車旁「凡」，輿此古書車旁「[C022]」字雖異，同是式前，若作「軌」則不可，軌謂轍廣，轂末亦為軌，故《少儀》雲「祭左右凡」。凡即轂末。《考工》「經塗九軌」，軌即轍廣，是軌不定，故從[A09A]也。
凡任木：（目車持任之材。）
疏注「目車持任之材」○釋曰：此與下經為目。「任木」，即下雲「任正」以下是也。
任正者，十分其輈之長，以其一為之圍；衡任者，五分其長，以其一為之圍。小於度，謂之無任。（任正者，謂輿下三面材、持車正者也。輈，軌前十尺與隧四尺四寸，凡丈四尺四寸。則任正之圍，尺四寸五分寸之二。衡任者，謂兩軛之間也。兵車、乘車衡圍一尺三寸五分寸之一。無任，言其不勝任。○隧，雖遂反。軛，於革反。勝，音升。）
疏「任正」至「無任」○釋曰：任正與衡任粗細不同者，各有所宜，故不同也。是以雲「小於度，謂之無任」，無任，謂折壞不任用也。○注「任正」至「勝任」○釋曰：名任正者，此木任力，車輿所取正。以其兩奇之所樹於此木，較，式，依於兩凡，故曰任正也。雲「三面材」者，此木下及兩旁見麵，其上麵托著輿板，其麵不見，故雲三面材也。雲「輈，軌前十尺與隧四尺四寸，凡丈四尺四寸」者，以其經雲「輈」，則凡前與下總是輈，故鄭通計之。一丈得一尺，四尺得四寸，四寸者一寸為五分，四寸為二十分，得二分，故雲「任正之圍尺四寸五分寸之二」。雲「衡任者，謂兩軛之間也」者，服馬有二，一馬有一軛。軛者，厄馬領不得出。雲兩厄之間，則當輈頸之處，費力之所者也。雲「兵車、乘車衡圍一尺三寸五分寸之一」者，田車之衡，更無別文，亦應與兵車、乘車同。鄭特言此二者，都無正文。且據尊者而言，其田車之衡任亦當同也。衡長六尺六寸，五尺得一尺，又以尺五寸得三寸，又以一寸者為五分，得一分，故雲衡圍一尺三寸五分寸之一也。
五分其軫間，以其一為之軸圍。（軸圍亦一尺三寸五分寸之一，與衡任相應。）
疏注「軸圍」至「相應」○釋曰：上《輿人》雲「輪崇、車廣、衡長參如一」，則軫間即輿廣輿衡長，俱六尺六寸。以六尺六寸五分取一，與衡任同，故軸圍亦一尺三寸五分寸之一，與衡任相應也。
十分其輈之長，以其一為之當兔之圍。（輈當伏兔者也，亦圍尺四寸五分寸之二，與任正者相應。）
疏注「輈當」至「相應」○釋曰：「當兔」，謂輿下當橫軸之處，亦通計輈之軌前及隧，總計一丈四尺四寸，十分取一，故輈之伏兔之處，粗細之圍有一尺四寸五分寸之二，與相應也。
參分其兔圍，去一以為頸圍。（頸，前持衡者，圍九寸十五分寸之九。）
疏注「頸前」至「之九」○釋曰：衡在輈頸之下，其頸於前向下持製衡鬲之輔，故雲「頸前持衡轅」者也。雲「圍九寸十五分寸之九」者，以前當兔圍有一尺四寸五分寸二，今以一尺二寸三分之，去四寸得八寸。又以一寸者分為十五分，二寸為三十分。又以五分寸二者為六分，並三十分為三十六分。三十分去十分，得二十分。六分者去二分，得四分。總得二十四分。以十五分為一寸，仍有九分在。添前八寸，總九寸十五分寸之九也。
五分其頸圍，去一以為踵圍。（踵，後承軫者也，圍七寸七十五分寸之五十一。）
疏注「踵後」至「十一」○釋曰：輈後承軫之處，似人之足跗在後，名為踵，故名承軫處為踵也。還以上注九寸十五分寸之九計之，取五寸，去一寸得四寸，仍有四寸九分在。一寸為七十五分，四寸為三百分。又以十五分寸之九者轉為四十五分。三百分，五分去一，去六十分，得二百四十分。四十五分者，五九四十五，為五分，分得九分，去一九，得三十六分。並前總二百七十六分。還以七十五分約寸，取二百二十五分，為三寸。添前四寸為七寸，餘有五十一。是以鄭雲「圍七寸七十五分寸之五十一」也。
凡揉輈，欲其孫而無弧深。（孫，順理也。杜子春雲：「弧讀為淨而不汙之汙。」玄謂弧，木弓也。凡弓引之中參，中參，深之極也。揉輈之倨句，如二可也，如三則深，傷其力。○孫，音遜，注同。弧，音胡，杜音烏。汙，李音烏，一音紆。）
疏注「孫順」至「其力」○釋曰：言「揉」者，以火揉，使曲也。「欲其孫」者，欲使順理揉之。雲「無弧深」者，無得如弓之深，弓之深大曲也。「玄謂弧，木弓也」者，見於三倉六弓皆是角反張者也。《易》雲「弦木為弓」，是木弓也。雲「凡弓引之中參，中參深之極也」者，弓之下製六尺，引之，引之三尺，是中參深之極也。雲「如二可也」者，六尺引二尺，若然，九尺得三尺，則是弓一尺得三寸三分寸之一。輈軌以前十尺，國馬之輈深四尺七寸，與二不相當者，通計一丈四尺四寸，並輿下數之，故得二也。二者，輈總長丈四尺四寸，且取丈二尺得四尺，餘二尺四寸，複得八寸，總為四尺八寸，是國馬之輈猶不滿二之數也。言二，舉大而言。
今夫大車之轅摯，其登又難。既克其登，其覆車也。必易此無故，唯轅直且無橈也。（大車，牛車也。摯，周也。登，上阪也。克，能也。○夫，音符。摯，竹二反。覆，芳服反。易，以豉反，下注「之易」、「喻易」同。周，音周，一音吊，或竹二反。上，時掌反，下「登上」也。）
疏「今夫」至「橈也」○釋曰：攻木之工有七：輪人、輿人造四馬車，自上以來所陳者是也。車人造大車、柏車、羊車，是駕牛車，自在下《車人》。今於此說大車者，但輈人造輈，主為四馬車轅，因說駕牛者亦須曲橈之意，是以下文雲「是故輈欲頎典」已下，還說四馬之轅也，此一經說牛車轅不橈之意。○注「大車」至「能也」○釋曰：知「大車，牛車也」者，《車人》「大車、柏車皆牛車」，又下文雲「縊其牛」，故知牛車也。
是故大車平地既節軒摯之任，及其登阤，不伏其轅，必縊其牛。此無故，唯轅直且無橈也。（阤，阪也。故書「伏」作「偪」。杜子春雲：「偪當作伏。」○縊，一臂反，劉於計反。偪，音逼。）故登阤者，倍任者也，猶能以登。及其下阤也，不援其邸，必緧其牛後。此無故，唯轅直且無橈也。（倍任，用力倍也。故書「緧」作「叟」。鄭司農雲：「叟讀為緧，關東謂紂為緧。叟，魚字。」○援，音袁。邸，丁禮反。緧，音秋。糸叟，音秋，與緧同。）
疏注「倍任」至「魚字」○釋曰：雲「故書緧作叟，先鄭雲叟讀為緧，關東謂紂為緧」者，按《方言》本紂，自關而東，韓鄭汝潁而東謂之為糸秋，或謂之為曲綸，自關而西為紂。雲「叟，魚字」者，破故書為叟也。字猶名也。既叟是魚名，明不從故書也。
是故輈欲頎典。（頎典，堅刃貌。鄭司農雲：「頎讀為懇，典讀為殄。駟馬之轅，率尺所一縛，懇典似謂此也。」○頎，苦很反。典，音殄，又敕殄反，注同。）
疏注「頎典」至「此也」○釋曰：此已下還說四馬車轅也。先鄭雲「四馬之轅，率一尺所一縛」者，此即《詩》「五楘梁輈」，一也。
輈深則折，淺則負。（揉之大深，傷其力，馬倚之則折也。揉之淺，則馬善負之。○倚，於綺反。）
疏注「揉之」至「負之」○釋曰：「揉之大深」，則如上弧深。雲「馬倚之則折也」者，馬不倚深亦不折，故以馬倚之乃折。雲「揉之淺，則馬善負之」者，輈直似在馬背，負之相似，故善。「負之」本或作「若負」，皆合義，不須改也。
輈注則利準，利準則久，和則安。（故書「準」作「水」。鄭司農雲：「注則利水，謂轅脊上雨注，令水去利也。」玄謂利水重讀，似非也。注則利，謂輈之揉者形如注星，則利也。準則久，謂輈之在輿下者平如準，則能久也。和則安，注與準者和，人乘之則安。○準，音水，又如字，下及注皆同。重，直用反，又直龍反。）
疏注「故書」至「則安」○釋曰：依後鄭讀，當雲「輈注則利也，準則久也，和則安也」。利準不重讀。先鄭依故書準為水解之，後鄭不從者，輈轅之上縱不為雨注，水無停處，故不從也。後鄭雲「輈之揉」者，形如注星，則利也者，此無正文，亦是後鄭以意解之。輈之，謂形勢似天上注星，車之利也。雲準則久者，準，平也。亦水之類，故以準為平解之。雲「輈之在輿下者，平如準」者，輈平，輿亦平，平則穩，故得長久也。雲「和則安，注與準者和，人乘之則安」者，注謂轅曲中以前，準謂在輿下，前後曲直調和，則人乘之安穩。安知據人者，見下文雲「終日馳聘，左不倦」，又雲「終歲禦，衣衽不敝」，是安據人可知也。
輈欲弧而折，經而無絕。（揉輈大深則折也。經，亦謂順理也。）
疏注「揉輈」至「理也」○釋曰：雲「輈欲弧而無折」者，按上文雲「孫而無弧深」，此雲「欲弧而無折」者，此欲得如弧，無使折，無使折，則不弧深，亦一也。此雲「經而無絕」，即上文「欲其孫」，亦一也，故鄭雲「經亦謂順理也」。
進則與馬謀，退則與人謀，（言進退之易，與人馬之意相應。馬行主於進，人則有當退時。）
疏注「言進」至「退時」○釋曰：車是無情之物，人馬則有情，有情乃有謀，今言車與人、馬謀者，若下文「猶能一取」，皆是喻其利也。故鄭雲「言進退之易，與人馬之意相應」。雲「馬行主於進，人則有當退時」者，馬之進退，由人縱止，恐策及之，惟知其進，故雲馬行主於進；人則有當退時，去住自由，路遠則倦，故當有退時。
終日馳騁，左不楗，（杜子春雲：「楗讀為蹇。左麵不便，馬苦蹇。輈謂善，則馬不蹇也。」書楗或作券。玄謂券今倦字也。輈和則久馳騁，載在左者不罷倦。尊者在左。○楗，杜音蹇，鄭音倦。便，婢麵反。罷，音皮。）
疏注「杜子」至「在左」○釋曰：子春意，據軍將乘車之法，將在中，故禦者在左。楗為蹇澀解之。四馬六轡，在禦之手，而不在中央，而在於左，故雲 「左麵不便，馬苦蹇。輈調善，則馬不蹇也」。雲「書楗或作券。玄謂今倦字也」，以為尋常在國乘車之法，尊在左，禦者中央，故取上文和安解之。言「輈和而久馳騁，載在左者不罷倦。尊者在左」者，《曲禮》雲：「乘君之乘車，不敢曠左，左必式。」注雲：「君存，惡空其位，是尊者在左也。」
行數千里，馬不契需，（鄭司農雲：「契讀為『爰契我龜』之契，需讀為『畏需』之需。謂不傷蹄，不需道裏。」○契，苦結反，注同。需，音須，又乃亂反。）
疏注「鄭司」至「道裏」○釋曰：雲「先鄭雲契讀為爰契我龜之契」者，《詩》之文也。「需讀為畏需之需」，謂從《易·需卦》之需。終歲禦，衣衽不敝，（衽謂裳也。○衽，而甚反，又而鴆反。）
疏注「衽謂裳也」○釋曰：《禮記·深衣》「續衽鉤邊」者，據在旁屬帶處。至於《問喪》雲「扱上衽」及《曲禮》雲「苞屨扱衽不入公門」，此皆據深衣十二幅，要間之裳皆是衽，故此注雲「衽謂裳也」。
此唯輈之和也。（和則安，是以然也。謂「進則與馬謀」而下。）
疏注「和則」至「而下」○釋曰：總結上「進則與馬謀」已下四經。四者皆由輈和。
勸登馬力，（登，上也。輈和勸馬用力。）馬力既竭，輈猶能一取焉。（馬止，輈尚能一前取道，喻易進。）良輈環灂，自伏兔不至軌七寸，軌中有灂，謂之國輈。（伏兔至凡，蓋如式深。兵車、乘車式深尺四寸三分寸之二。灂不至凡七寸，則是半有灂也。輈有筋膠之被，用力均者則灂遠。鄭司農雲：「灂讀為灂酒之灂。環謂漆沂鄂如環。」○灂，子肖反，李音在學反。被，皮寄反。沂，魚巾反。鄂，五各反。）
疏注「伏兔」至「如環」○釋曰：經雲「自伏兔不至凡七寸」者，是從內向外之言。更雲「凡中有灂」者，灂謂漆，則七寸外，凡內乃有灂。雲「伏兔至凡，蓋如式深」者，伏兔銜車軸，在輿下，短不至凡，凡即輿下三面材是也。無伏兔處去軌遠近無文，以意斟酌，經雲「自伏兔不至凡七寸」，明七寸之外，更有寸數，故鄭雲伏兔至凡蓋如式深也。即引「兵車、乘車式深一尺四寸三分寸之二」為證，此數即上雲「隧四寸三分一在外，以揉其式」是也。若然，自伏兔至凡亦一尺四寸三分寸之二，如是，輈轅之深入式下，半一尺四寸三分寸二，有七寸三分寸一。直言「半有灂」者，據七寸。不言三分寸之一，舉全數而言也。言「用力均者則灂遠」者，用力均，謂凡前十尺並入式下，曲直皆用力，則漆入式下七寸是灂遠也。鄭讀灂酒之灂者，讀從《士冠禮》「若不體，灂用酒」之灂也。雲「環灂謂漆沂鄂如環」者，指謂漆之文理也。
軫之方也，以象地也。蓋之圜也，以象天也。輪輻三十，以象日月也。蓋弓二十有八，以象星也。（輪象日月者，以其運行也。日月三十日而合宿。）
疏「軫之」至「星也」○釋曰：此言總結上車及蓋取象之意。雲「軫之方也，以象地也」者，據輿方而言，不言輿言軫者，軫是輿之本，故舉以言之。雲「蓋之圜也，以象天也」者，即上輿人所造者也。雲「以象星」者，星則二十八宿，一麵有七，角亢之等是也。若據日月合會於其處，則名宿，亦名辰，亦名次，亦名房也。若不據會宿，即指星體而言星也。○注「輪象」至「合宿」○釋曰：雲「輪象日月者，以其運行也。日月三十日而合宿」者，輪乃運行之物，至於日，則一日行一度，一年一周天。月行十三度十九分度之七，一月一周天。又行一辰，遂及日而合宿，是日月亦是運行之物，故以輪象之也。
龍旂九斿，以象大火也。（交龍為旂，諸侯之所建也。大火，蒼龍宿之心，其屬有尾，尾九星。○斿，音留。宿，音秀，下同。）
疏注「交龍」至「九星」○ 釋曰：自此以下為上造車，車上皆建旌旂，故因說旌旗之義也。然此已下九斿、七斿、六斿、四斿之旌旗，皆謂天子自建，非謂臣下。知者，以此九七六四不與臣下命相當故也。若臣下，則皆依命數。然天子以十二為節，而今建九斿、七斿、六斿、四斿者，蓋謂上得兼下也。雲「交龍為旂，諸侯之所建也」者，皆《司常》文。此既非臣下所建，而鄭引《司常》者，蓋取彼交龍以釋此旂，因言諸侯亦建旂，非謂此經論諸侯事。雲「大火，蒼龍宿之心」者，《書大傳》雲：「夏，大火中，可種黍菽，及春秋，火出。」皆此大火，一也。東方木色蒼，東方七宿畫為龍，故曰蒼龍。日月季秋會於此，星則曰宿、角、亢、氐、房心、尾箕，次比言之，則曰心，故雲大火，蒼龍宿之心也。雲「其屬有尾，尾九星」者，是九斿所象也。言九斿若此，正謂天子龍旂，其上公亦九斿，若侯伯則七斿，子男則五斿，《大行人》所雲者是也。
鳥七斿，以象鶉火也。（鳥隼為，州裏之所建。鶉火，朱鳥宿之柳，其屬有星，星七星。）
疏注「鳥隼」至「七星」○釋曰：雲「鳥隼為，州裏之所建」，《司常職》文。州長中大夫四命，裏宰下士一命，皆不得建此七斿之。言州裏建者，亦取彼成文以釋，非謂州裏得建七斿也。雲「鶉火，朱鳥宿之柳，其屬有星，星七星」者，南方七宿，畫為鶉，畫為鳥，火色朱，日月六月會於柳，故雲宿之柳也。雲「其屬有星，星七星」者，《月令》雲「旦七星中」是也。不指七星言柳，乃雲其屬有星者，當鶉火三星，柳為首，故先舉其首，後言其屬也。若然，上心與尾別辰，心非尾之首，亦舉心後言其屬尾者，心為大辰，雖非本辰，亦為其首也。
熊旗六斿，以象伐也。（熊虎為旗，師都之所建。伐屬白虎宿，與參連體而六星。○象伐，如字，劉扶廢反。參，色林反。）
疏注「熊虎」至「六星」○釋曰：雲「熊虎為旗，師都之所建」者，亦《司常職》。雲「伐屬白虎宿，與參連體而六星」者，西方七宿，畫為虎，金色白。孟夏日月會，則日宿參伐六星為上下，是連體也。師都，鄉遂大夫也。鄉大夫雖是六命，即得建六斿，遂大夫是中大夫四命，即不得建六斿。此亦謂天子所建也。
龜蛇四斿，以象營室也。（龜蛇為，縣鄙之所建。營室，玄武宿，與東璧連體而四星。○東璧，音壁。）
疏注「龜蛇」至「四星」○釋曰：「龜蛇為，縣鄙之所建」者，亦《司常職》文。縣正雖是下大夫四命，鄙師上士三命，即不得建四斿，此亦謂天子自建也。雲「營室，玄武宿」者，玄武，龜也。有甲能禦捍，故曰武，水色玄。孟春日月會，故曰宿。雲「與東壁連體而四星」者，營室是北方七宿，室在東，壁在西，西壁而言東壁者，據十月在南方，壁在東，故雲東壁也。此星一名室壁，一名營室，一名水。《春秋》雲「水昏正而栽」是也。一名定，「定之方中」是也。
弧旌枉矢，以象弧也。（《覲禮》曰「侯氏載龍旂，弧韣」，則旌旗之屬皆有弧也。弧以張糸參之幅，有衣謂之韣。又為設矢，象弧星有矢也。妖星有枉矢者，蛇行，有毛目，此雲枉矢，蓋畫之。○韣，音獨。縿，所銜反，本又作參，同。為，於偽反。）
疏注「覲禮」至「畫之」○釋曰：雲「弧旌」者，弧，弓也。旌旗有弓，所以張糸參幅，故曰弧旌也。雲「枉矢」者，就旌旗張糸參弓上，亦畫枉矢於上。雲「以象弧也」者，象天上弧星，弧星則矢星也。引《覲禮》「侯氏載弧韣」，而雲「旌旗之屬皆有弧」者，按《司常》雲「全羽為旞、析羽為旌」，則無縿幅可張。而雲「旌旗之屬皆弧」者，此二者無弧。而雲「之屬」者，舉眾而言，謂若《司常》注雲「九旗之帛皆用絳」，亦舉眾而言也。雲「有衣謂之韣」者，韣，韜也。以衣韜其弓，謂之弓韜。《月令》「帶以弓韣」是也。雲「又為設矢，象弧星有矢也」者，天上弧星有枉矢，即引《孝經緯》「枉矢者，蛇行，有毛目，此雲枉矢，蓋畫之」，知畫之者，以其弓所以張幅，幅非弦不可著矢，以畫於縿上也。按《孝經援神契》雲：「枉矢所以射慝謀輕。」《考異郵》曰：「枉矢狀如流星，蛇行，有毛目。」《天文誌》曰：「枉矢類大流星，蛇行而蒼黑，長數尺。」
攻金之工，築氏執下齊，冶氏執上齊，鳧氏為聲，氏為量，段氏為鎛器，桃氏為刃。（多錫為下齊，大刃、削殺矢、鑒燧也。少錫為上齊，鍾鼎、斧斤、戈戟也。聲，鍾、錞於之屬。量，豆、區、鬴也。鎛器，田器錢鎛之屬。刃，大刃刀劍之屬。○齊，才細反，下及注皆同。段，丁亂反。削，如字，李音笑，下同。燧，音遂。錞，音淳。區，烏侯反。鬴，音輔。錢，子踐反。）
疏「攻金」至「為刃」○釋曰：此經與下為目。雲「築氏執下齊，冶氏執上齊」者，據下文六等言之，四分已上為上齊，三分已下為下齊。築氏為削，在二分中，上仍有三分大刃之等，亦是下齊。若然，築氏於下齊三等之內，於此舉中言之。「鳧氏為聲」，按鳧氏為鍾，此言聲者，鍾類非一，故言聲以包之，故注雲：「聲、鍾、錞於之屬。」「桃氏為刃」，按下文桃氏為劍，此言刃，變言之者，亦是劍類非一，故注雲：「刃，大刃刀劍之屬也。」○注「多錫」至「之屬」○釋曰：雲「多錫，為下齊」者，據下文「參分其金而錫居其一，謂之大刃之齊」。雲「削殺矢」者，即下文雲「五分其金而錫居二，謂之削殺矢之齊」是也。雲「鑒燧也」者，即下文「金錫半，謂之鑒燧之齊」是也。雲「少錫為上齊，鍾鼎、斧斤、戈戟也」者，即下文「四分其金而錫居一，謂之戈戟之齊」，已上皆是上齊。若然，鳧氏入上齊，桃氏入下齊。其氏為量，段氏為鎛器，亦當入上齊中。雲「量，豆、區、鬴也」者，《左氏傳》晏子雲「齊舊四量，豆、區、釜、鍾。四升為豆，四豆為區，各自其四以登於釜，釜十則鍾」。雲「鎛器，田器錢鎛之屬」者，《詩》雲：「痔乃錢鎛。」注雲：「錢銚錢鎒是也。」雲「刃，大刃刀劍之屬」者，桃氏為劍及刀，皆大刃也。
金有六齊：（目和金之品數。）六分其金而錫居一，謂之鍾鼎之齊。五分其金而錫居一，謂之斧斤之齊。四分其金而錫居一，謂之戈戟之齊。參分其金而錫居一，謂之大刃之齊。五分其金而錫居二，謂之削殺矢之齊。金錫半，謂之鑒燧之齊。（鑒燧，取水火於日月之器也。鑒亦鏡也。凡金多錫，則忍白且明也。○則忍，音刃。）
疏「金有」至「之齊」○釋曰：上文「築氏執下齊，冶氏執上齊」，今於此文，戈戟之齊在四分其金而錫居一之中，則此已上六分其金與五分其金在上齊中，參分其金已下為下齊中可知。其斧斤在上齊，上齊中惟有冶氏造戈戟，則斧斤亦當冶氏為之矣。○注「鑒燧」至「明也」○釋曰：雲「取水火於日月之器也」者，《司恆氏》職文。雲「凡金多錫，則刃白且明也」者，據大刃已下削殺矢等，鑒燧入且明之內。
築氏為削，長尺博寸，合六而成規。（今之書刃。）
疏「築氏」至「成規」○釋曰：鄭雲「今之書刃」者，漢時蔡倫造紙，蒙恬造筆，古者未有紙筆，則以削刻字。至漢雖有紙筆，仍有書刃，是古之遺法也。若然，則經削，反張為之，若弓之反張，以合九、合七、合五成規也。此書刀亦然。馬氏諸家等，亦為偃曲卻刃也。
欲新而無窮，（謂其利也。鄭司農雲：「常如新，無窮已。」）敝盡而無惡。（鄭司農雲：「謂鋒鍔俱盡，不偏索也。」玄謂刃也，脊也，其金如一，雖至敝盡，無瑕惡也。○鍔，五各反。）
冶氏為殺矢，刃長寸，圍寸，鋌十之，重三垸。（殺矢與戈戟異齊，而同其工，似補脫誤在此也。殺矢，用諸田獵之矢也。鋌讀如「麥秀鋌」之鋌。鄭司農雲：「鋌，箭足入稿中者也。垸，量名，讀為丸。」○鋌，徒頂反。垸，音丸。齊，才細反。，古老反。）
疏注「殺矢」至「為丸」○釋曰：雲「殺矢與戈戟異齊，而同其工」者，按上文戟在上齊內，殺矢在下齊中，是異齊。今此同工，不可也。雲「似補脫誤在此也」者，按下矢人自造八矢、殺矢彼已有，此亦有，是彼脫漏，有人於彼補脫訖，更有人補於此，是誤在此也。雲「殺矢用諸田獵之矢也」者，《司弓矢職》文。先鄭直雲「垸，量名，讀為丸」者，其垸是稱兩之名，非斛量之號。又讀為丸，未知欲取何義，後鄭引之在下者，以其垸之度量，其名未聞，無以破之，故引之在下也。
戈廣二寸，內倍之，胡三之，援四之。（戈，今句孑戟也，或謂之雞鳴，或謂之擁頸。內謂胡以內接柲者也，長四寸。胡六寸，援八寸。鄭司農雲：「援，直刃也。胡，其孑。」○句，古侯反，下「句兵」同。柲，音祕。）
疏「戈廣」至「四之」○釋曰：「戈廣二寸」者，據胡寬狹。雲「內倍之」者，據胡下柄入處之長。「胡三之」，據胡之長。援四之，據最上刺刃之長也。 ○注「戈今」至「其孑」○釋曰：據此上下文，戈與戟別，而鄭雲「戈，今句孑戟」，戈戟共為一者，據漢法而言。漢時見胡撗之句孑戟。雲「或謂之雞鳴」者，以其胡似雞鳴故也。雲「或謂之擁頸」者，以其胡曲，故謂之擁頸，有此數名也。雲「內謂胡以內接柲」者，即柄也。
已倨則不入，已句則不決，長內則折前，短內則不疾，（戈，句兵也，主於胡也。已倨，謂胡微直而邪多也，以啄人，則不入。已句謂胡曲多也，以啄人，則創不決。胡之曲直鋒，本必橫，而取圜於磬折。前謂援也。內長則援短，援短則曲於磬折，曲於磬折則引之與胡並鉤。內短則援長，援長則倨於磬折，倨於磬折則引之不疾。）
疏「已倨」至「不疾」○釋曰：此經論戈之所用主於胡，故此經言胡之四疾之事。○注「戈句」至「不疾」○釋曰：雲「戈，句兵也」者，下文《廬人》雲「句兵欲無彈」，鄭注雲：「句兵，戈戟屬。」是戈為句兵，以其有胡孑，故為句兵也。雲「主於胡也」者，以胡為主，言此者，欲見此經戈不說援，專言胡之意也。此經「已」皆為大也。「已倨」，謂胡頭大舒，故雲「胡微直而邪多也」。「已句謂胡曲多」者，謂胡大橫也。雲「以啄人，則創不決」者，橫則擁不削物，故創不決也。雲「胡之曲直鋒，本必橫，而取圜於磬折」者，胡孑橫捷，微邪向上，不倨不句，似磬之折殺也。雲「前謂援也」者，以其援在上，故雲前。雲「內長則援短」者，按上文內倍之四寸，援曲之八寸，並有定數。若胡內長，則胡向上侵援，援無八寸，故雲內長則援短，援短則曲於磬折。「曲於磬折」者，由胡向上近援，胡頭低。胡頭低，則胡曲於磬折也。胡既與援相近，故援共胡並鉤，並鉤則援折，故雲折前也。雲「內短則援長」者，胡內本四寸，今胡近下為之，胡下無四寸，故胡上援，則長逾八寸矣，故雲內短則援長也。雲 「援長則倨於磬折」者，以其由胡近下安之，則頭舒，頭舒則倨於磬折也。以頭舒，故引之不疾。
是故倨句外博。（博，廣也。倨之外，胡之裏也。句之外，胡之表也。廣其本以除四病而便用也。俗謂之曼胡，似此。○便，婢麵反。曼，莫幹反。）
疏注「博廣」至「似此」○釋曰：此經為除上四疾而生此文，故雲「是故」，謂起上義也。雲「倨之外，胡之裏也」，「句之外，胡之表」者，倨謂胡上，句謂胡下，倨與句皆有外廣，故雲倨之外胡之裏，謂胡下近本，增使廣。句之外，胡之表，謂於胡上近本，增之使廣。若然，則胡本上下俱寬，自然合於磬折，無上四疾而便用矣。雲「俗謂之曼胡，似此」者，由胡外廣而本寬，曼胡然，俗呼為曼胡，似此經所雲者也。按莊公四年《左氏傳》「楚武王荊屍，授師孑焉，以伐隨」，注雲：「孑，句孑。凡戟而無刃。秦晉之間謂之孑，或謂之鏕。吳揚之間謂之伐。東齊秦晉之間，其大者謂之曼胡，其曲者謂之句孑曼胡。」
重三鋝。（鄭司農雲：「鋝，量名也。讀為刷。」玄謂許叔重《說文解字》雲：「鋝，鍰也。」今東萊稱或以大半兩為鈞，十鈞為環，環重六兩大半兩。鍰鋝似同矣，則三鋝為一斤四兩。○鋝，色劣反，又音劣，或音環。鍰，戶關反，又於眷反。稱，尺證反。）
疏注「鄭司」至「四兩」○釋曰：先鄭讀「鋝」為「刷」，取音同。後鄭引許叔重《說文解字》雲「鋝，鍰也」者，《尚書·呂刑》有 「墨罰疑赦，其罰百鍰，及大辟千鍰」，許氏以此「鋝」與《尚書》「鍰」為一。雲「今東萊稱或以大半兩為鈞，十鈞為環，環重六兩大半兩。鍰鋝似同矣」者，鋝鍰輕重無文，故王肅之徒皆以六兩為鍰，是以鄭引許氏及東萊稱為證也。雲「大半兩為鈞」者，凡數言大者，皆二分之二為大，三分之一為少。以一兩二十四銖，十六銖為大半兩也。雲「十鈞為鍰」者，鍰則百六十銖，二十四銖為兩，用百四十四銖為六兩，餘十六銖為大半兩，是銖有六兩大半兩也。雲「鍰鋝似同矣」者，此從許君之說。
戟廣寸有半寸，內三之，胡四之，援五之，倨句中矩，與刺重三鋝。（戟，今三鋒戟也。內長四寸半，胡長六寸，援長七寸半。三鋒者，胡直中矩，言正方也。鄭司農雲：「刺謂援也。」玄謂刺者，著柲直前如鐏者也。戟胡橫貫之，胡中矩，則援之外句磬折與？○中，丁仲反，注同。刺，七賜反，注同。著，直略反。鐏，祖悶反，劉祖悶反。折與，音餘。）
疏注「戟今」至「折與」○釋曰：鄭知此戟三鋒者，見此經言援、言胡、又言刺，又按上文戈廣二寸，援及接秘長一尺二寸，胡長六寸，重三鋝。此戟廣寸半，援及接柲，亦長尺二寸，胡長六寸，狹於戈半寸，亦重三鋝。明知刺與援別，為三鋒矣。雲「三鋒者，胡直中矩，言正方也」者，經雲「倨句中矩」，鄭雲「胡中矩」，則倨句不中矩，謂援為磬折，故為倨句也。先鄭雲「刺謂援也」，後鄭不從者，經上言援及胡，下別言刺，明刺與援別，若不三鋒，輕於戈，不得同重三鋝也。「玄謂刺者，著柲直前如鐏者也」者，謂於援胡之橫上中，使出者也。但長短無文，蓋與胡同六寸，乃可充三鋝之數也。雲「戟橫胡貫之」者，胡六寸，橫貫三寸，直下三寸。雲「胡中矩，則援之外句磬折與」者，援七寸半，亦以三寸為橫，稍舉之使不中矩，以四寸半者向上為磬折，磨折向外，故雲外句。言「與」者，以經直言倨句中矩，鄭以意分中矩於胡，似倨句，於援上為磬折，故雲「與」以疑之也。若然，讀經「倨句」上屬。必知三鋒胡向下者，三鋒皆向上者無用。故《廬人》注「句兵，戈戟屬」也。
桃氏為劍，臘廣二寸有半寸。（臘謂兩刃。○臘，力闔反，一音獵，李魯頰反。）
疏注「臘謂兩刃」○釋曰：此劍兩刃與今同，短則與今異。言「兩刃」者，兩麵各有刃也。兩從半之。（鄭司農雲：「謂劍脊兩麵殺趨鍔。」）
疏注「鄭司」至「趨鍔」○釋曰：謂劍刃兩麵殺趨鍔，鍔即鋒，兩廂俱然，故雲「兩」也。
以其臘廣為之莖圍，長倍之。（鄭司農雲：「莖謂劍夾，人所握，鐔以上也。」玄謂莖在夾中者，莖長五寸。○莖，戶耕反。夾，古協反，又古洽反，下同。鐔，戚音淫，徐、劉音尋，一音徒南反。）
疏注「鄭司」至「五寸」○釋曰：二鄭意劍夾是柄，莖又在夾中，即劍鐔是也。倍上臘二寸半，故五寸也。
中其莖，設其後。（鄭司農雲：「謂穿之也。」玄謂從中以卻稍大之也。後大則於把易製。○把，劉音霸。戚，必雅反。易，以豉反。）
疏注「鄭司」至「易製」○釋曰：先鄭雲「穿之」，謂穿劍夾，內莖於中，故雲「中其莖」。後鄭意，設訓為大，故《易·係辭》雲：「益長裕而不設。」鄭注雲：「設，大也。《周禮·考工》曰：『中其莖，設其後。』」故雲「從中以郤稍大之，後大則於把易製」也。
參分其臘廣，去一以為首廣，而圍之。（首圍，其徑一寸三分寸之二。）
疏注「首圍」至「之二」○釋曰：此「首廣」，謂劍把接刃處之徑也。臘廣二寸半，參分去一，二寸，以一寸為六分，二寸為十二分，半寸為三分，添十二為十五分。三分去一得十分，取六分為一寸，餘四分名為六分寸之四。六分寸之四即三分寸之二，故雲「一寸三分寸二」也。而圍之者，正謂圜之，故《廬人》皆以圍為圜之也。
身長五其莖長，重九鋝，謂之上製，上士服之。身長四其莖長，重七鋝，謂之中製，中士服之。身長三其莖長，重五鋝，謂之下製，下士服之。（上製長三尺，重三斤十二兩。中製長二尺五寸，重二斤十四兩三分兩之二。下製長二尺，重二斤一兩三分兩之一。此今之匕首也。人各以其形貌大小帶之。此士謂國勇力之士，能用五兵者也。《樂記》曰：「武王克商，玄冕搢笏，而虎賁之士說劍。」○裨，婢支反，劉音卑。笏，音忽。賁，音奔。說，吐活反，劉詩悅反。）
疏注「上製」至「說劍」○釋曰：知「上製長三尺」者，以其言「五其莖長」。上文長倍之，莖長五寸，五其莖長，二尺五寸，並莖五寸為三尺也。已下皆如此計之可知。「重三斤十二兩」者，以其言九鋝，鋝別六兩大半兩，六九五十四為五十四兩。九鋝皆有大半兩，鋝別有十六銖，為百四十四銖。二十四銖為一兩，總為六兩，添前五十四為六十兩。十六兩為一斤，取四十八兩為三斤，餘十二兩，故雲重三斤十二兩。已外皆如此計之，亦可知也。雲「此今之匕首也」者，漢時名此小劍為匕首也。雲「人各以形貌大小帶之」，解經上士、中士、下士，非謂三命為上士之屬，宜以據形長者為上，次者為中，短者為下士。雲「此士謂國勇力之士，能用五兵者也」者，此《司右》文。彼不言勇力之士用劍，而言勇力士者，以《樂記》說劍之事知之，故引之為證也。武王克商，在軍皆韋弁。韋弁，兵服。克商還，皆裨冕，裨冕則五冕，各以尊卑服之，而助祭於明堂。「虎賁之士」，即勇力之士者也。
鳧氏為鍾，兩欒謂之銑，（故書「欒」作「樂」，杜子春雲：「當為欒，書亦或為欒。銑，鍾口兩角。」○欒，本又作鸞，力端反。銑，先典反。）
疏注「故書」至「兩角」○釋曰：欒、銑一物，俱謂鍾兩角。古之樂器應律之鍾，狀如今之鈴，不圜，故有兩角也。
銑間謂之於，於上謂之鼓，鼓上謂之鉦，鉦上謂之舞。（此四名者，鍾體也。鄭司農雲：「於，鍾唇之上袪也。鼓，所擊處。」○鉦，音征。袪，丘書反，徐丘庶反。）
疏注「此四」至「擊處」○釋曰：雲此四名為鍾體，對下角衡非鍾體也。以於為袪者，以鍾唇厚褰袪然，故謂之袪也。
舞上謂之甬，甬上謂之衡。（此二名者，鍾柄。○甬，音勇。）鍾縣謂之旋，旋蟲謂之幹。（旋屬鍾柄，所以縣之也。鄭司農雲：「旋蟲者，旋以蟲為飾也。」玄謂今時旋有蹲熊、盤龍、辟邪。○旋，如字，李信犬反。蹲，音存。盤，畔幹反。辟，必亦反。邪，似嗟反。）
疏注「旋屬」至「辟邪」○釋曰：後鄭舉漢法，鍾旋之上，以銅篆作蹲熊及盤龍、辟邪。辟邪亦獸名，古法亦當然也。
鍾帶謂之篆，篆間謂之枚，枚謂之景。（帶所以介其名也。介在於鼓鉦舞甬衡之間，凡四。鄭司農雲：「枚，鍾乳也。」玄謂今時鍾乳俠鼓與舞，每處有九，麵三十六。○篆，直轉反。）
疏注「帶所」至「十六」○釋曰：雲「帶所以介其名也」者，介，間也。言四處，則中二，通上下畔為四處也。舉漢法一帶有九，古法亦當然。種有兩麵，麵皆三十六也。
於上之攠謂之隧。（攠，所擊之處攠弊也。隧在鼓中，窐而生光，有似夫隧。○攠，音摩，劉亡奇反，又莫賀反。隧，音遂。窐，劉烏車反，徐於蛙反，又於圭反。夫，音符。）
疏注「攠所」至「夫隧」○釋曰：有二名者，攠據所擊之處靡弊，若《禮記》雲「國家靡弊窐是也。隧者，據生光如言，故引《司垣氏》「夫隧」。彼隧若鏡，亦生光。窐而生光者，本造鍾之時即窐，於後生光。
十分其銑，去二以為鉦，以其鉦為之銑間，去二分以為之鼓間。以其鼓間為之舞脩，去二分以為舞廣。（此言鉦之徑居銑徑之八，而銑間與鉦之徑相應；鼓間又居銑徑之六，與舞脩相應；舞脩，舞徑也。舞上下促，以橫為脩，從為廣。舞廣四分，今亦去徑之二分以為之間，則舞間之方恆居銑之四也。舞間方四，則鼓間六亦其方也。鼓六，鉦六，舞四，此鍾口十者，其長十六也。鍾之大數，以律為度，廣長與圜徑，假設之耳。其鑄之，則各隨鍾之製為長短大小也。凡言間者，亦為從篆以介之，鉦間亦當六。今時鍾或無鉦間。○從，子容反，下同。）
疏「十分」至「舞廣」○釋曰：此鍾從鼓鉦舞三處，上下為十六，口徑十而言，故鄭雲「此鍾口寸者，其長十六」。雲「鍾之大數，以律為度，廣長與圜徑，假設之耳」者，按《周語》雲：「景王將鑄無射，問律於伶州鳩。對曰：律所以立均出度，古之神瞽，考中聲而量量以製，度律均鍾。」韋昭雲：「均，平也。度律呂之長短，以平其鍾、和其聲也。」據此義，假令黃鍾之律長九寸，以律計，身倍半為鍾，倍九寸為尺八寸。又取半，得四寸半，通二尺二寸半，以為鍾。餘律亦如是。其以律為廣長與圜徑也。此口徑十，上下十六者，假設之，取其鑄之形，則各隨鍾之製為長短大小者，此即度律均鍾也。凡言間者，亦為從篆以介之，即所圖者是也。雲「鉦間亦當六」，此經不言鉦間，故鄭言之，以其鼓間六，舞間四，鉦間方六可知，經不言者，可知故也。今時或無鉦間者，見此經無鉦間故也。
以其鉦之長為之甬長。（並衡數也。○數，色主反。）
疏注「並衡數也」○釋曰：知並衡數，以其衡不言其長，又以鉦長六為甬長，大長不類，故並衡數也。
以其甬長為之圍，參分其圍，去一以為衡圍。（衡居甬上，又小。）
疏注「衡居甬上又小」○釋曰：以自兩欒已上至甬，皆下寬上狹，衡又在甬上，故宜小於甬一分，故三分去一為衡也。
參分其甬長，二在上，一在下，以設其旋。（令衡居一分，則參分，旋亦二在上，一在下。以旋當甬之中央，是其正。）
疏注「令衡」至「其正」○釋曰：上文惟以其鉦之長為甬長，並衡數，則未知衡與甬長短之定，故雲令衡居一分。假令三分，甬居二，衡居一，一則於甬中央，下有一分，上通衡有二分，故雲「令衡居一分，則參分，旋亦二在上，一在下。以旋當甬之中央，是其正」。正，謂上有二分，下有一分也。
薄厚之所震動，清濁之所由出，侈弇之所由興，有說。（說猶意也。故書「侈」作「移」。鄭司農雲：「當為侈。」○說，徐始銳反，注同。）
疏注「說猶」至「為侈」○釋曰：此鍾薄厚之所震動，由鍾體薄厚，出聲震動有石有播也。雲「濁之所由出」者，清濁據聲，亦由鍾之厚薄。雲「侈弇之所由興」者，由鍾口侈弇所興之聲，亦有柞有鬱。按《典同》，病鍾有十等，此但言薄厚、侈弇者，《典同》具陳，於此略言其意。言有意者，即下雲「已厚」、「已薄」，不得所之意是也。
鍾已厚則石，（大厚則聲不發。○大，音泰，劉他賀反，下同。）疏注「大厚」至「不發」○釋曰：《典同》亦雲厚聲石。已薄則播，（大薄則聲散。）
疏注「大薄則聲散」○釋曰：《典同》雲「薄聲甄」，鄭雲：「甄猶掉也。」與此聲播亦一也。以聲散則掉也。
侈則柞，（柞讀為「咋咋然」之咋，聲大外也。○柞，側百反，注咋同。）
疏注「柞讀」至「外也」○釋曰：《典同》注雲：「侈則聲迫筰，出去疾。」此聲大外亦一也。弇則鬱，（聲不舒揚。）
疏注「聲不舒揚」○釋曰：《典同》注雲：「聲鬱勃不出。」與此注「不舒揚」亦一也。長甬則震。（鍾掉則聲不正。○掉，徒吊反。）
疏注「鍾掉則聲不正」○釋曰：《典同》雲「薄聲甄」，甄猶掉也。謂聲掉者，據鍾形薄則聲掉，此不據鍾體據甬長，縣之不得所，則鍾掉，故聲不正也。
是故大鍾十分其鼓間，以其一為之厚。小鍾十分其鉦間，以其一為之厚。（言若此，則不石、不播也。鼓鉦之間同方六，而今宜異，又十分之一猶大厚，皆非也。若言鼓外鉦外則近之，鼓外二，鉦外一。○近，附近之近。）
疏注「言若」至「外一」○釋曰：雲「鼓鉦之間同方六」者，據上圜可知。言「今宜異」者，此鍾有大小不同，明厚薄宜異，不得同取六也。雲「又十分之一猶大厚，皆非也。若言鼓外鉦外則近之」者，鄭不敢正言，是故雲近之。雲「鼓外二，鉦外一」者，據上所圖，鼓外有銑間，乃銑外有二間，鉦外唯一間，就外中十分之一為鍾厚可也。
鍾大而短，則其聲疾而短聞。（淺則躁，躁易竭也。○聞，音問，下同。易，以豉反。）
疏「鍾大」至「短聞」○釋曰：此二者，於樂器中，所係縱聲舒而聞遠，亦不可。是以《樂記》雲「止如槁木」，不欲聞遠之驗也。故鄭雲深則安，安難息也。
為遂，六分其厚，以其一為之深而圜之。（厚，鍾厚。深謂窐之也。其窐圜。故書「圜」或作「圍」，杜子春雲：「當為圜。」）
疏「為遂」至「圜之」○釋曰：此遂謂所擊之處，初鑄作之時，即已深而圜，以擬擊也。
氏為量，改煎金錫則不耗。（消湅之精，不複減也。，古文或作曆。玄謂量當與鍾鼎同齊。工異者，大器。○消湅，音練，下同。複，扶又反。鹹，洽斬反，本亦作減。齊，才計反。）
疏注「消湅」至「大器」○釋曰：言「改煎金錫」者，如重煎，謂之改煎也。「不耗」，耗，減也。故鄭雲「消湅之精，不複減也」。「玄謂量當與鍾鼎同齊。工異者，大器」者，按上文雲「鳧氏為磬，氏為量」，六等之中，雲「六分其金而錫居其一，謂之鍾鼎之齊」，是上齊。中不言氏為量在上齊中。鄭以鳧氏為鍾，鍾鼎在上齊之中，氏為量，量是鍾類，故知亦在上齊之中矣。故雲量當與鍾鼎同齊也。雲「工異者」，鳧氏為鍾，不使島氏兼造量，器大，雖同齊，使別工為之。
不秏然後權之，（權，謂稱分之也。雖異法，用金必齊。○稱，尺證反。）
疏注「權謂」至「必齊」○釋曰：雲「稱分之也」者，謂稱金多少，分之以擬鑄器也。雲「雖異法，用金必齊」者，法謂模。假令為兩個鬴，即為兩個模，是異法。用金必齊者，器之用金多少，必須齊均也。
權之然後準之，（準，故書或作「水」，杜子春雲：「當為水。金器有孔者，水入孔中，則當重也。」玄謂準擊平正之，又當齊大小。）
疏注「準故」至「大小」○釋曰：子春從故書為「水」，謂以水齊器。後鄭不從者，此金仍未鑄器，何得已有器以盛水也。後鄭以「準」為「平」。前經已稱知輕重，然後更擊鍛金，令平正之，齊其金之大小也。
準之然後量之。（鑄之於法中也。量讀如量人之量。）
疏注「鑄之」至「之量」○釋曰：此量，謂既準訖，量金汁以入模中鑄作之時也。言「量讀如量人之量」者，《夏官·量人》直以量地遠近及物多少，此量是量金少多之事，故讀從之也。
量之以為鬴，深尺，內方尺而圜其外，其實一鬴；（以其容為之名也。四升曰豆，四豆曰區，四區曰鬴。鬴，六斗四升也。鬴十則鍾。方尺，積千寸。於今粟米法，少二升八寸一分升之二十二。其數必容鬴，此言大方耳。圜其外者，為之唇。）
疏注「以其」至「之唇」○釋曰：言「量之以為鬴」者，謂量金汁入模，以為六斗四升之鬴。雲「深尺，內方尺」者，此據模之形狀。雲「圜其外」者，謂向下方尺者，鬴之形。向上謂之外。繞口圜之，又厚之以為唇。雲「其實一鬴」，受六斗四升也。雲「以其容為之名也」者，此量器受六斗四升曰釜，因名此器為鬴，故雲以其容為之名也。雲「四升曰豆」已下至「則鍾」，《左氏傳》昭三年，齊晏子辭。連引豆、區、釜、鍾者，以其四者皆量器之名也。雲「方尺，積千寸」者，雲方尺者，上下及旁徑為方尺，縱橫皆十。破一寸一截，一截得方寸之方百，十截則得千寸也。又雲「於今粟米法」者，筭術有筭粟為米之法，故雲粟米法也。筭法，方一尺，深尺六寸二分，容一石。如前以縱橫十截破之，一方有十六寸二分，容一升；百六十二寸，容一斗；千六百二十寸，容一石。今計六斗四升為釜，以百六十二寸受一斗，六鬥各百為六百；六斗各六十，六六三十六，又用三百六十；六斗又各二寸，二六十二，又用十二寸。總用九百七十二寸，為六斗。於千寸之內，仍有二十八寸在。於六斗四升曰鬴，又少四升，未計入。今二十八寸，取十六寸二分為一升，添前為六斗一升，餘有十一寸八分。又取一升分為八十一分，以十六寸二分，一寸當五分，十寸當五十分，又有六寸，五六三十，又當三十分，添前為八十分，是十六寸當八十也。仍有十分寸之二當一分。都並十六寸二分，當八十一分。如是，十一寸八分於八十一分當五十九，更得八十一分升之二十二分，始得一升。添前為六斗二升，複得二升，乃滿六斗四升為鬴也。
其臋一寸，其實一豆；（故書「臋」作「唇」，杜子春雲：「當為臋。謂覆之其底深一寸也。」○臋，徒門反，徐、劉徒恩反。覆，方服反。）
疏「其臋」至「一豆」○釋曰：此謂鬴之底著地者，故子春雲「覆之其底深一寸也。」其耳三寸，其實一升。（耳在旁可舉也。）
疏「其耳」至「一升」○釋曰：此鬴之耳在旁可舉，謂人以手指舉之處。雲「實一升臋，亦謂覆之所受也。重一鈞。（重三十斤。）
疏注「重三十斤」○釋曰：此據《律曆誌》三十斤曰鈞，百二十斤曰石。
其聲中黃鍾之宮。（應律之首。○中，丁仲反。應，應對之應。）
疏注「應律之首」○釋曰：十二辰各有律十二，律以黃鍾為初九，故擊鬴器之時，其聲中黃鍾之宮也。不直言中黃鍾之聲，而雲之宮者，十二辰其變聲辰各有五聲，則子上有宮商角徵羽五聲具。今之所中者，中其宮聲，不中商角之等，故以宮言之也。
概而不稅。（鄭司農雲：「令百姓得以量而不租稅。」○概，古愛反。）
疏注「鄭司」至「租稅」○釋曰：按《鄭誌》，趙商問：「氏為量，概而不稅，《廛人職》有稅何？」答曰：「官量不稅。」若然，此官量鎮在市司，所以勘當諸廛之量器以取平，非是尋常所用，故不稅。彼廛人所稅，在肆常用者也。
其銘曰：「時文思索，允臻其極。（銘刻之也。時，是也。允，信也。臻，至也。極，中也。言是文德之君，思求可以為民立法者，而作此量，信至於道之中。○索，所白反，求也。臻，則巾反。為，於偽反。）
疏「其銘」至「其極」○釋曰：自此至「維則」，是鬴器之上銘文。○注「銘刻」至「之中」○釋曰：雲「刻之」者，正謂在模上刻之，非謂在器乃刻。今之鍾鼎為文亦爾。
嘉量既成，以觀四國。（以觀示四方，使放象之。○觀，古亂反，示也，又如字，注同。放，方往反。）永啟厥後，茲器維則。」（永，長也。厥，其也。茲，此也。又長啟道其子孫，使法則此器長用之。○道，音導。）凡鑄金之狀，（故書「狀」作「壯」，杜子春雲：「當為狀，謂鑄金之形狀。」）
疏「凡鑄金之狀」○釋曰：此文與下為目。自金與錫已下，氏鑄治所候煙氣，以知生孰之節。
金與錫，黑濁之氣竭，黃白次之；黃白之氣竭，青白次之；青白之氣竭，青氣次之，然後可鑄也。（消湅金錫精粗之候。）段氏。（闕。）
函人為甲，犀甲七屬，兕甲六屬，合甲五屬。（屬讀如灌注之注，謂上旅下旅劄續之數也。革堅者劄長。鄭司農雲：「合甲，削革裏肉，但取其表，合以為甲。」○屬，之樹反，下及注同。合，如字，舊音閤，注同。）
疏注「屬讀」至「為甲」○釋曰：雲「屬讀如灌注之注」者，義取注著之意也。雲「上旅下旅劄續之數也」者，謂上旅之中及下旅之中皆有劄續。一葉為一劄，上旅之中，續劄七節、六節、五節，下旅之中亦有此節，故雲劄續之數也。雲「堅者劄長」者，則五屬者，以其堅壽年多，即下經「三百年」者也。
犀甲壽百年，兕甲壽二百年，合甲壽三百年。（革堅者又支久。）凡為甲，必先為容，（服者之形容也。鄭司農雲：「容謂象式。」）
疏注「服者」至「象式」○釋曰：凡造衣甲，須稱形大小長短而為之，故為人之形容乃製革也。然後製革。（裁製劄之廣袤。）
疏注「裁製劄之廣袤」○釋曰：上旅七節、六節，節數已定，更觀人之形容。長大則劄長廣，短小則劄短狹，故雲「裁製劄之廣袤」。廣即據橫而言，袤即據上下而說也。
權其上旅與其下旅，而重若一，（鄭司農雲：「上旅謂要以上，下旅謂要以下。」○要，於遙反，下同。）
疏「權其」至「若一」○釋曰：謂劄葉為旅者，以劄眾多，故言旅，旅即眾也。先鄭雲「上旅腰以上」，謂衣也，「下旅腰以下」，謂裳也。故《春秋傳》曰「棄其甲裳者也」。
以其長為之圍。（圍謂劄要廣厚。）
疏注「圍謂劄要廣厚」○釋曰：此據一劄之上，先量上下之長，乃以長中央圍之一匝，如此，則長短廣狹相稱也。
凡甲鍛不摯則不堅，已敝則橈。（鄭司農雲：「鍛，鍛革也。摯謂質也。鍛革大孰，則革敝無強，曲橈也。」玄謂摯之言致。○鍛，丁亂反。摯，音至。大，音泰，劉菟餓反。致，直置反，下同。）
疏注「鄭司」至「言致」○釋曰：先鄭以「摯」為「質」，後鄭不從者，質即革之別名，非生孰之稱，故後鄭為「致」，致謂孰之至極。
凡察革之道，視其鑽空，欲其惌也；（鄭司農雲：「惌，小孔貌。惌讀為『宛彼北林』之宛。」○鑽，作官反。空，音孔，又如字，下同。惌，於阮反，或雲司農音鬱。）
疏注「鄭司」至「之宛」○釋曰：先鄭雲「惌，小孔貌」者，革惡則孔大，革善則孔小，驗今亦然。讀如「宛彼北林」之宛者，以音讀之。
視其裏，欲其易也；（無敗薉也。○易，以豉反，下同。薉，音穢，本或作穢。）視其朕，欲其直也；（鄭司農雲：「朕謂革製。」○朕，直忍反。）櫜之，欲其約也；（鄭司農雲：「謂卷置櫜中也。《春秋傳》曰：櫜甲而見子南。」○櫜，音羔，劉古道反。卷，眷勉反，下文同。）
疏「櫜之欲其約也」○釋曰：先鄭引《春秋》者，按昭元年《左氏傳》，鄭公孫黑與子南爭徐吾犯之妹，適子南氏，子晳怒，既而櫜甲而見子南，欲殺之。彼以衣裏著甲謂之櫜，與此別，引之者，彼以衣藏甲為櫜，此亦以甲衣藏甲為櫜，藏甲為櫜相似，故引以為證也。
舉而視之，欲其豐也；（豐，大。）
疏「舉而」至「豐也」○釋曰：此文與上經相對舉之，正謂於櫜中取而舉之。衣之，欲其無齘也。（鄭司農雲：「齘謂如齒齘。」○衣，於既反。齘，戶界反。）
疏注「鄭司」至「齒齘」○釋曰：人之齒齘前卻不齊，劄葉參差，與齒齘相似，故以齘為喻。
視其鑽空而惌，則革堅也；視其裏而易，則材更也；視其朕而直，則製善也；櫜之而約，則周也；舉之而豐，則明也；衣之無齘，則變也。（周，密緻也。明，有光燿。鄭司農雲：「更，善也。變，隨人身便利。」○更，音庚。便，婢麵反。）
疏「視其」至「變也」○釋曰：此文曆序上文，於此總結之也。
鮑人之事，（鮑，故書或作「鞄」。鄭司農雲：「《蒼頡篇》有鞄{蓉允}。」○鞄，匹學反，劉音樸。頡，戶結反。{允}，人兗反。）
疏「鮑人之事」○釋曰：此文與下經為總目。先鄭取《蒼頡篇》，從故書為「鞄字者，鮑乃從魚，此官治皮，宜從革，故玄引先鄭，於此取從革旁之義。
望而視之，欲其荼白也；（韋革，遠視之，當如茅莠之色。○荼，音徒。莠，音酉，又音秀。）
疏「望而」至「白也」○釋曰：此官主革不主韋，韋目韋氏為之，鄭雲「韋革」者，夾句而言耳。荼即茅莠也。
進而握之，欲其柔而滑也；（謂親手煩撋之。○撋，人專反，劉而垂反，或如詢反。）卷而摶之，欲其無迆也；（鄭司農雲：「卷讀為『可卷而懷之』之卷，摶讀為『縛一如瑱』之縛。謂卷縛韋革也。迆讀為『既建而迆之』之迆。無迆，謂革不𩏣。○摶，直轉反，或除麵反，下同。縛，直轉反。瑱，他見反，本或作顛，音同。𩏣，音虧，又許皮反。）
疏注「鄭司」至「不𩏣」○釋曰：先鄭雲「可卷而懷之𩏣，《論語》文。雲「摶讀為『縛一如瑱』之縛」者，按昭二十六年《左氏傳》雲「以幣錦二兩，縛一如瑱」。
視其著，欲其淺也；（鄭司農雲：「謂郭韋革之劄入韋革，淺緣其邊也。」玄謂韋革調善者鋪著之，雖厚如薄然。○著，直略反，下「視其著」同。劄，側八反，劉側列反。鋪，普吳反，又音孚。著之，直略反，又丁略反。）察其線，欲其藏也。（故書「線」或作「綜」。杜子春雲：「綜當為係旁泉，讀為絤，謂縫革之縷。」○線，思賤反，注絤同。）革欲其荼白而疾澣之，則堅；（鄭司農雲：「韋革不欲久居水中。」○澣，戶管反。）欲其柔滑而腛脂之，則需；（故書「需」 作「需刂」。鄭司農雲：「腛讀如『沾渥』之渥，需刂讀為『柔需』之需。謂厚脂之韋革柔需。」○腛，於角反，劉音屋。需，人兗反，注同。需刂，而髓反，又人兗反。渥，於角反。）
疏注「鄭司」至「柔需」○釋曰：先鄭據《詩》雲「既沾既渥，生我百穀」。
引而信之，欲其直也。信之而直，則取材正也；信之而枉，則是一方緩、一方急也。若苟一方緩、一方急，則及其用之也，必自其急者，先裂若苟自急者先裂，則是以博為戔也。（鄭司農雲：「戔讀為翦，謂以廣為狹也。」玄謂翦者，如「俴淺」之俴，或者讀為「羊豬戔」之戔。○信，音申，劉音新，下皆同。戔，音踐，或山箭反。俴，音踐，劉仕顯反。戔，劉音普見反，依字，才丹反，《字林》昨善反，沈雲：「馬融音淺，於寶為殘，與《周易》戔戔之字同，亦音素千反，不知其義。」或雲字則如沈釋，而羊豬戔之語未見出處，俗謂羊豬脂為冊，音素千反，豈取此乎？按《周禮注》「殘餘」字本多作戔，宜依殘音。）
疏注「鄭司」至「之戔」○釋曰：先鄭讀「戔」為「翦」者，翦亦是狹少之意。後鄭轉戔為「淺」者，從《小戎》詩「小戎淺收」之俴，讀為「羊豬戔」 者，義亦同。按彼《小戎》詩，俴者，淺也。謂車深四尺四寸，其車廣六尺六寸，是廣深不得，是一方緩一方急，以博為淺，以廣為狹之喻。
卷而摶之不迆，則厚薄序也。（序，舒也。謂其革均也。）視其著而淺，則革信也；（信，無縮緩。）察其線而藏，則雖敝不甐。（甐，故書或作鄰。鄭司農雲：「鄰讀為『磨而不磷』之磷。謂韋革縫縷沒藏於韋革中，則雖敝，縷不傷也。」○甐，音吝，或作鄰，音同，注同。）
疏注「磨而不磷」○釋曰：先鄭雲「鄰讀為磨而不磷之磷」者，《論語》孔子辭。
韗人為皋陶。（鄭司農雲：「韗，書或為。皋陶，鼓木也。」玄謂者，以皋陶名官也。則陶，字從革。○韗，況萬反，眾家並音運。，音陶，徒刀反。）
疏注「鄭司」至「從革」○釋曰：先鄭知「皋陶，鼓木」者，以上言「為皋陶」，下即雲「長六尺有六寸」，鼓木之事，明皋陶即是長六尺六寸者，故知也。「玄謂者，以皋陶名官」者，依先鄭從為鼓木，還以為人之官，是皋陶官名也。即陶字，從革，若然，後鄭為人為皋陶，不取韗字為官名。
長六尺有六寸，左右端廣六寸，中尺，厚三寸，（版中廣頭狹為穹隆也。鄭司農雲：「謂鼓木一判者，其兩端廣六寸，而其中央廣尺也。如此乃得有腹。」○穹，起弓反，下同。）
疏注「版中」至「有腹」○釋曰：先鄭以經論鼓木一判，更不言版數多少，而知得有腹者，以版兩端廣六寸，中廣一尺，自然有腹可知。
穹者三之一，（鄭司農雲：「穹讀為『誌無空邪』之空。謂鼓木腹穹隆者居鼓三之一也。「玄謂穹讀如『穹蒼』之穹。穹隆者居鼓麵三分之一，則其鼓四尺者，版穹一尺三寸三分寸之一也。倍之為二尺六寸三分寸之二，加鼓四尺，穹之徑六尺六寸三分寸之二也。此鼓合二十版。○邪，似嗟反。）
疏注「鄭司」至「十版」○釋曰：先鄭雲：「穹讀為誌無空邪之空」者，無所指斥，故後鄭讀從「穹蒼」之穹也。先鄭雲「穹隆者居鼓三之一也」者，言猶未足，故後鄭增成。「玄謂穹讀如穹蒼之穹」者，謂從《詩》雲「以念穹蒼」者也。雲「穹隆者」，下至「合二十版」，此鄭所言，皆從二十版計之，乃得麵四尺及穹之尺數。經既不言版數，知二十版者，此以上下相約可知。何者？此鼓言版之寬狹，不言麵之尺數，下經二鼓皆言鼓四尺，不言版之寬狹，明皆有鼓四尺乃鼓版之廣狹也。若然，下二鼓皆雲鼓四尺，明此鼓亦四尺，據麵而言。若然，鼓木兩頭廣六寸，麵有四尺，二十版，二六十二，長丈二尺，圍三徑一，是一丈二尺得麵徑四尺矣。以此麵四尺穹隆加三之一，三尺加一尺，其一尺者居九寸，加三寸，其一寸者為三分，取一分，並之得一尺三寸三分寸之一也。此據一廂而言，倍之為二尺六寸三分寸之二，乃加鼓麵四尺，總為六尺六寸三分寸之二也。
上三正。（鄭司農雲：「謂兩頭一平，中央一平也。」玄謂三讀當為參。正，直也。參直者，穹上一直，兩端又直，各居二尺二寸，不弧曲也。此鼓兩麵，以六鼓差之，賈侍中雲「晉鼓大而短」，近晉鼓也。以晉鼓鼓金奏。○三，音參，七南反。近，附近之近。）
疏注「鄭司」至「金奏」○釋曰：先鄭據經雲「三正」解之，亦得合義，但不定尺寸之數，雖言三平，恐平中有長短，故後鄭增成之。雲「三當讀為參。正，直也。參直者，穹上一直，兩端又直，各居二尺二寸」，是三處尺數等，是為參直也。雲「不弧曲也」者，下皋鼓倨句磬折，即弧曲不參直，故引證此為與彼異也。雲「此鼓兩麵」者，下經二鼓言四尺之麵，此經不言四尺之麵，故言之，對發祭祀三鼓四面已下。雲「以六鼓差之」 者，鼓人雷鼓祀天，靈鼓祭地，路鼓享鬼。下二鼓。據《鼓人》「賁鼓鼓軍事，皋鼓鼓役事」，惟此鼓經不言其名，五鼓已配訖，惟有晉鼓當此鼓可知，故引賈侍中雲「晉鼓大而短，近晉鼓也」。此後鄭所解也。雲「晉鼓鼓金奏」者，《鼓人》文也。
鼓長八尺，鼓四尺，中圍加三之一，謂之鼖鼓。（中圍加三之一者，加於麵之圍以三分之一也。麵四尺，其圍十二尺，加以三分一，四尺，則中圍十六尺，徑五尺三寸三分寸之一也。今亦合二十版，則版穹六寸三分寸之二耳。大鼓謂之鼖。以鼖鼓鼓軍事。鄭司農雲：「鼓四尺，謂革所蒙者廣四尺。」○賁，扶雲反，本或作賁攵，又作鼖，皆同。）
疏注「中圍」至「四尺」○釋曰：雲「鼓四尺鼖者，謂鼓麵也。雲「中圍加三之一鼖者，謂將中央圍加於麵之圍三分之一也。雲「麵四尺，其圍十二尺，加以三分一，四尺」者，添四面圍丈二尺為十六尺，然後徑之，十五尺徑五尺；餘一尺，取九寸，徑三寸，取餘一寸者破為三分，得一分。總徑五尺三寸三分寸一。此言中圍加三之一，與上穹三之一者異。彼林一相之穹，加麵三之一，故兩相加二尺六寸三分寸二。此則於麵四尺總加三分之一，則總一尺三寸三分寸一。若然，此穹隆少校晉鼓一尺三寸三分寸之一也，與彼穹隆異也。今此版亦合二十版者，此經雲「鼓四尺」，若不二十版，亦不合此數也。「則版穹六寸三分寸二」者，此亦據一相而言。雲「大鼓謂之鼖」者，鼖訓為大，對晉鼓長六尺六寸而言，若對下文皋鼓長丈二尺，則彼又大矣。雲「鼖鼓，鼓軍事」者，《鼓人》文。
為皋鼓，長尋有四尺，鼓四尺，倨句，磬折。（以皋鼓鼓役事。磬折，中曲之，不參正也。中圍與鼖鼓同，以磬折為異。）
疏注「以皋」至「為異」○釋曰：雲「以皋鼓鼓役事」者，《鼓人》文。「磬折，中曲之，不參正也」者，磬折者，粗處近上，故不得參正也。
凡冒鼓，必以啟蟄之日。（啟蟄，孟春之中也。蟄蟲始聞雷聲而動，鼓所取象也。冒，蒙鼓以革。）
疏注「啟蟄」至「以革」○釋曰：雲「啟蟄，孟春之中也」者，正月立春，節啟蟄中，故雲中也。雲「蟄蟲始聞雷聲而動」者，蟄蟲啟戶，由聞雷聲，是鼓所取象，故以此時冒之。按《月令·仲秋》雲「雷乃始收」，註：「雷乃收，聲在地中，動內物。」則此雲「孟春始聞雷聲而動」者，亦謂末出地時，故蟄蟲聞之而動。至二月，即雷乃發聲出地，蟄蟲啟戶而出，故《月令·仲春》雲「日夜分，雷乃發聲，蟄蟲鹹動，啟戶而出」是也。
良鼓瑕如積環。（革調急也。）
疏注「革調急也」○釋曰：「瑕」與「環」，皆謂漆之文理，謂「革調急」故然。若急而不調，則不得然也。
鼓大而短，則其聲疾而短聞；（○聞，音問，下同。）鼓小而長，則其聲舒而遠聞。
疏「鼓大」至「遠聞」○釋曰：此乃鼓之病。大小得所，如上三者所為，則無此病。韋氏。（闕。）裘氏。（闕。）
畫繢之事，雜五色，東方謂之青，南方謂之赤，西方謂之白，北方謂之黑，天謂之玄，地謂之黃。青與白相次也，赤與黑相次也，玄與黃相次也。（此言畫繢六色所象及布采之第次，繢以為衣。）
疏「畫繢」至「次也」○釋曰：此一經言次，次畫於衣之事，畫繢並言者，言畫是總語，以其繢繡皆須畫之。言「繢」，則據對方而言，自「東方」已下是也。自言「東方謂之青」至「謂之黃」六者，先舉六方有六色之事，但天玄與北方黑，二者大同小異。何者？玄黑雖是其一，言天止得謂之玄天，不得言黑天。若據北方而言，玄黑俱得稱之，是以北方雲玄武宿也。「青與白相次」已下，論繢於衣，為對方之法也。○注「此言」至「為衣」○釋曰：鄭雲「畫繢六色所象」者，解經「地謂之黃」已上文。雲「及布采之第次」者，解經 「青與白」已下文。雲「繢以為衣」者，案《虞書》雲：「予欲觀古人之象日、月、星辰、山、龍、華蟲作繢。」是據衣如言繢，故鄭雲繢以為衣也。
青與赤謂之文，赤與白謂之章，白與黑謂之黼，黑與青謂之黻，五采備謂之繡。（此言刺繡采所用，繡以為裳。）
疏注「此言刺繡采所用繡以為裳」○釋曰：此一經皆北方為繡次。凡繡亦須畫，乃刺之，故畫、繡二工，共其職也。雲「繡以為裳」者，案《虞書》雲： 「宗彝、藻、火、粉米、黼、黻、絺繡。」鄭雲：「絺，紩也。」謂刺繡於裳，故鄭雲刺以為裳也。衣在上陽，陽主輕浮，故畫之。裳在下陰，陰主沉重，故刺之也。
土以黃，其象方，天時變，（古人之象，無天地也。為此記者，見時有之耳。子家駒曰「天子僭天」，意亦是也。鄭司農雲：「天時變，謂畫天隨四時色。」）
疏「士以黃其」至「時變」○釋曰：此乃六色之外，別增此天地二物於衣，故於下特言之也。○注「古人」至「時色」○釋曰：鄭雲「古人之象，無天地也」者，此據《虞書》日月以下，不言天地。雲「為此記者，見時有之耳」者，古人既無天地，若記者不見時君畫於衣，記人何因輒記之為經典也。「子家駒曰『天子僭天』意亦是也」者，按《公羊傳》雲：「昭公謂子家駒雲：『李氏僭於公室久矣，吾欲殺之，何如？』子家駒曰：『天子僭天，諸侯僭天子。』」彼雲僭天者，未知僭天何事，要在古人衣服之外，別加此天地之意，亦是僭天，故雲意亦是也。先鄭雲「天時變，謂畫天隨四時色」者，天逐四時而化育，四時有四色，今畫天之時，天無形體，當畫四時之色，以象天地。若然，畫土當以象地色也。
火以圜，（鄭司農雲：「為圜形似火也。」玄謂形如半環然，在裳。○圜，音環。）
疏注「鄭司」至「在裳」○釋曰：先鄭雲「為圜形似火也」，後鄭雲「如半環然」，此亦與先鄭不別，增成之耳。孔安國以為火字也，與此別也。知在裳者，《虞書》藻火已下皆在裳。
山以章，（「章」讀為「獐」，獐，山物也。在衣。齊人謂麇為獐。○獐，音章。麇，俱倫反。）水以龍，（龍，水物，在衣。）
疏注「章讀」至「為獐」○釋曰：馬氏以為獐，山獸，畫山者並畫獐。龍，水物，畫水者並畫龍。鄭即以獐表山，以龍見水。此二者各有一是一非。古人之象，有山不言獐，有龍不言水。今記人既有獐有水，止可畫山兼畫獐，畫龍兼畫水，何有棄本而遵末也。
鳥獸蛇。（所謂華蟲也。在衣。蟲之毛鱗有文采者。）
疏注「所謂」至「采者」○釋曰：雲「所謂華蟲也」者，所謂《虞書》雲「山、龍、華蟲」。彼畫華蟲，次在龍下。此文亦次龍下，故知當華蟲也。言華者，象草華。言蟲者，是有生之總號。言鳥，以其有翼。言獸，以其有毛。言蛇，以其有鱗。以首似鷩，亦謂之鷩冕也。故雲「蟲之毛鱗有文采」也。《虞書》有十二章，於此惟言四章，又兼言天地，而不雲日月星藻與宗彝者，記人之言，略說之耳。
雜四時五色之位以章之，謂之巧。（章，明也。繢繡皆用五采鮮明之，是為巧。）
疏注「章明」至「為巧」○釋曰：此經總結上文也。上有六色，此言五者，下別言素功，故言五。或可玄黑共說也。
凡畫繢之事，後素功。（素，白采也。後布之，為其易潰汙也。不言繡，繡以絲也。鄭司農說以《論語》「繢事後素」。○為，於偽反。）
鍾氏染羽，以朱湛丹林三月，而熾之。（鄭司農雲：「湛，漬也。丹秫，赤粟。」玄謂湛讀如「漸車帷裳」之漸。熾，炊也。羽所以飾旌旗及王後之車。○湛，子潛反，或子鴆反，又音鴆。秫，音述。漸，子潛反，下「漚漸」同。）
疏注「鄭司」至「之車」○釋曰：染布帛者，在《天官·染人》。此鍾氏惟染鳥羽而已，要用朱與秫則同，彼染祭服有玄纁，與此不異故也。案《染人》雲「春暴練，夏纁玄」，注雲：「凡染，當及盛暑熱潤，始湛研之，三月而後可用。」若然，雲「以朱湛丹秫三月，而熾之」，熾之當及盛暑熱潤，則初以朱湛丹秫，當在春日豫湛，至六月之時，即染之矣。玄謂「湛」讀如「漸車帷裳」之漸者，讀從《衛詩》也。雲「羽所以飾旌旗及王後之車」者，《司常》雲：「全羽為旞，析羽為旌。」自餘旌旗竿首，亦有羽旄，《巾車》有重翟、厭翟、翟車之等，皆用羽是也。案《夏采》注雲：「夏采，夏翟羽色。《禹貢》徐州貢夏翟之羽，有虞氏以為緌。後世或無，故染鳥羽，象而用之，謂之夏采。」此是鍾氏所染者也。
淳而漬之。（淳，沃也。以炊下湯沃其熾，烝之以漬羽。漬猶染也。○淳，章均反，注及下同。）
疏注「淳沃」至「染也」○釋曰：上「熾之」，謂以朱湛丹秫，三月末乃熾之，即以炊下湯淋所炊丹秫，取其汁以染鳥羽，而又漸漬之也。
三入為纁，五入為緅，七入為緇。（染纁者，三入而成。又再染以黑，則為緅。緅，今禮俗文作爵，言如爵頭色也。又複再染以黑，乃成緇矣。鄭司農說以《論語》曰「君子不以紺緅飾」，又曰「緇衣羔裘」。《爾雅》曰：「一染謂之縓，再染謂之窺，三染謂之纁。」《詩》雲：「緇衣之宜兮。」玄謂此同色耳。染布帛者，染人掌之。凡玄色者，在緅緇之間，其六入者與？○纁，許雲反。緅，側留反，劉祖侯反。複，扶又反。紺，古闇反。縓，倉給反，範倉亂反。窺，敕貞反，本又作<赤 >，亦作赬。與，音餘。）
疏注「染纁」至「者與」○釋曰：凡染纁玄之法，取《爾雅》及此相兼乃具。按《爾雅》：「一染謂之縓，再染謂之窺，三染謂之纁三入謂之纁。」即與此同。此三者皆以丹秫染之，此經及《爾雅》不言四入及六入，按《士冠》有 「朱紘」之文，鄭雲：「朱則四入與？」是更以纁入赤汁，則為朱。以無正文，約四入為朱，故雲「與」以疑之。雲「《論語》曰『君子不以紺緅飾』」者，《淮南子》雲：「以涅染紺，則黑於涅。」涅即黑色也。纁若入赤汁，則為朱；若不入赤而入黑汁，則為紺矣。若更以此紺入黑，則為緅。而此五入為緅是也。紺緅相類之物，故連文雲君子不以紺緅飾也。若更以此緅入黑汁，即為玄，則六入為玄。但無正文，故此注與《士冠禮》注皆雲「玄則六入與」。更以此玄入黑汁，則名七入為緇矣。但緇與玄相類，故禮家每以緇布衣為玄端也。雲「禮俗文作爵，言如爵頭色」者，以其爵赤多黑少故也。
筐人。（闕。）
荒氏湅絲，以涚水漚其絲七日，去地尺暴之。（故書「涚」作「湄」。鄭司農雲：「湄水，溫水也。」玄謂涚水，以灰所泲水也。漚，漸也。楚人曰漚，齊人曰涹。○荒，音芒。湅，音練，下同。涚，書銳反。漚，烏豆反，李又烏侯反。暴，步卜反，劉步莫反，下同。湄，劉音眉，一音奴短反。泲，子禮反。涹，烏禾反，又於偽反，一音乃罪反。）
疏注「故書」至「曰涹」○釋曰：諸家及先鄭皆以涚水為溫水，後鄭獨不從者，禮有涚，齊謂泲酒為涚，則此涚亦當泲灰汁為涚，故不從溫水也。雲「齊人曰涹」者，亦是漚義。
晝暴諸日，夜宿諸井，七日七夜，是謂水湅。（宿諸井，縣井中。）湅帛，以欄為灰，渥淳其帛，實諸澤器，淫之以蜃。（渥讀如繒人渥菅之渥。以欄木之灰，漸釋其帛也。杜子春雲：「淫當為涅，書亦或為湛。」鄭司農雲：「澤器，謂滑澤之器。蜃謂炭也。《士冠禮》曰：『素積白屨，以魁柎之。』說曰『魁，蛤也』。《周官》亦有白盛之蜃。蜃，蛤也。」玄謂淫，薄粉之，令帛白。蛤，今海旁有焉。○欄，音練，李又來踐反，或音蘭。渥，烏豆反，與漚同，注「渥菅」同。蜃，當軫反。練，以陵反。菅，古顏反。湛，子潛反。冠，古亂反。屨，九具反。魁，苦迥反，又作𩲊。柎，方於反。蛤，古盍反。粉，如字，劉方問反。）
疏注「渥讀」至「有焉」○釋曰：鄭雲「渥讀如鄫人渥菅之渥」者，按哀八年，吳伐魯，雲：初，武城人或有因於吳竟田焉，拘鄫人之漚菅者，曰：『何故使吾水滋？』是其事。引《士冠禮》曰「素積白屨，以魁柎之」者，謂皮弁服，白布衣，而素積以為裳，屨裳同色，故素積白白屨，故以蜃灰柎之也。
清其灰而盝之，而揮之；（清，澄也。於灰澄而出盝，晞之，晞而揮去其蜃。○盝，音鹿。揮，音輝。去，起呂反。）而沃之，而盝之；而塗之，而宿之。（更渥淳之。）明日，沃而盝之。（朝更沃，至夕盝之。又更沃，至旦盝之。亦七日如漚絲也。○朝，此一字，張遙反，餘皆「朝廷」之朝。）晝暴諸日，夜宿諸井，七日七夜，是謂水湅。
疏「晝暴」至「水湅」○釋曰：湅帛湅絲蓋有二法，上文為族湅法，此文是水湅法也。
