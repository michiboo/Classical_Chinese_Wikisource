司士掌群臣之版，以治其政令，歲登下其損益之數，辨其年歲與其貴賤，周知邦國都家縣鄙之數，卿大夫士庶子之數，（損益，謂用功過黜陟者。縣鄙，鄉遂之屬。故書「版」為「班」，鄭司農云：「班，書或為版。版，名籍。」○版，音板。）
疏「司士」至「之數」○釋曰：雲「掌群臣之版」者，謂畿內朝廷及鄉遂都鄙群臣名籍。雲「以治其政令」者，即損益之數，辨其年歲貴賤之等是也。雲 「歲登下其損益之數」者，三年黜陟者是也。雲「辨其年歲」者，知群臣在任及年齒多少也。雲「與其貴賤」者，大夫已上貴士已下賤也。雲「周知邦國都家」者，邦國謂周之千七百七十三國也。都家，謂天子畿內三等采地，大都、小都、家邑是也。先邦國後都家者，尊諸侯故也。亦如《大宰》雲「布治於邦國都鄙」，亦先邦國也。縣鄙者，謂去王國百里外六遂之中也。不言六鄉者，舉遠以包近。雲「卿大夫士」者，即謂朝廷及邦國都家縣鄙之臣。數，總言之也。雲「士庶子」者，亦如《宮伯》，卿大夫之子，謂適子、庶子其支庶宿衛王宮者也。雲「之數」者，邦國已下總結之也。○注「損益」至「名籍」○釋曰：雲「損益謂用功過黜陟」者，即三年大比，以功過黜陟者也。雲「縣鄙鄉遂之屬」者，縣鄙屬遂，故云之屬。其中兼鄉中之州黨，故鄉遂並言也。
以詔王治。（告王所當進退。○治，直吏反，下注「治處」同。）
疏注「告王所當進退」○釋曰：知詔王治是告王所當進退者，司士掌群臣之數，隻為賞罰進退以勖勵之，故知告王治，唯謂進退之也。
以德詔爵，以功詔祿，以能詔事，以久奠食。（德謂賢者。食，稍食也。賢者既爵乃祿之，能者事成乃食之。《王制》曰：「司馬辨論官材，論進士之賢者以告於王，而定其論，論定然後官之，任官然後爵之，位定然後祿之。○奠，音定。乃食，音嗣。其論，魯頓反，下同。又如字。任，音壬。）
疏「以德」至「奠食」○釋曰：雲「以德詔爵，以功詔祿」者，據賢者試功之後，其德堪用，乃詔王授之以正爵。有功，乃詔王授之以正祿也。雲「以能詔事，以久奠食」者，奠，定也。據能者先試之以事，事成乃定以稍食。其能堪用，乃後亦詔授之以正爵祿。○注「德謂」至「祿之」○釋曰：雲「德謂賢」者，即《大司徒》雲「以鄉三物教萬民而賓興之」。三物，謂六德、六行、六藝。有六德六行，即為賢者。有六藝，即為能者。《鄉大夫》云：「三年則大比，而興賢者、能者。」鄭云：「賢者，有德行者。能者，有道藝者。」雲「食，稍食也」者，月給食，不並給，故云稍食也。雲「賢者既爵乃祿之」者，以經先雲「以德詔爵」，後雲「詔祿」也。雲「能者，事成乃食之」者，以經先雲「詔事」，久乃定之以食也。此二者互見其事。自古以事任之者，皆試乃爵之。則賢者有先試之以事，乃後詔爵。能者既試有功，亦授之以爵。所以賢者先言正爵、能者先言試事者，欲見尊敬賢者，故先言正爵，卑退能者，先言試事。故鄭雲賢者既爵乃祿之能者，事成乃食之也。引《王制》者，欲見能者須試乃授正爵之義。雲「辨論官材」者，司馬識司士分辨其論官其材之法。雲「論進士之賢者以告於王，而定其論」者，雲進士者，謂學中之造士業成，可進受官爵，升之於司馬，則曰進士。司馬乃試論量，考知賢者，告王，乃定其論。雲「論定然後官之」者，謂試官也。雲「任官然後爵之」者，謂正爵也。雲「位定然後祿之」者，謂正祿也。此即先試乃爵之事也。
惟賜無常。（賜多少由王，不如祿食有常品。）
疏注「賜多」至「常品」○釋曰：按《司勳》云：「凡賞無常，輕重視功。」彼謂有勳勞據功大小與之賞，此不據功，但時王有恩而賜之，故多少由王，不由功大小也。雲「不如祿食有常品」者，按《王制》「下士視上農夫食九人，中士倍下士，上士倍中士，大夫倍上士」之等，是祿有常品。上雲以久奠食稍食，亦月月有常品也。
正朝儀之位，辨其貴賤之等。王南鄉；三公北面東上；孤東面北上；卿大夫西面北上；王族故士、虎士在路門之右，南面東上；大仆、大右、大仆從者在路門之左，南面西上。（此王日視朝事於路門外之位。王族故士，故為士，晚退留宿衛者。未嘗仕，雖同族，不得在王宮。大右，司右也。大仆從者，小臣、祭仆、禦仆、隸仆。○正朝，直遙反，注下皆同，後「內朝」、「外朝」、「朝聘」、「朝覲」、「視朝」、「朝位」之類仿此，以意求之。鄉，許亮反，下注同。大，音泰，下仿此。宿，音夙，劉息就反。）
疏「正朝」至「西上」○釋曰：經所雲「上」者，皆據近王為上，不據陰陽左右也。○注「此王」至「隸仆」○釋曰：雲「此王日視朝事於路門外之位」者，對彼《大仆職》路寢庭有燕朝，《朝士職》庫門外有外朝而言也。但彼外朝，斷獄弊訟並三詢之朝，有諸侯在焉。諸侯既在西方右九棘之下，孤避之，在東方群臣之位西面也。其餘三公卿大夫等，仍與此位同也。雲「王族故士，故為士」者，此雲故為士，對新升試七未得正爵者為新士，不得留宿士也。雲「晚退留宿衛」者，宿衛之人，皆不得與凡平群臣同時出，故云晚退留宿衛，必知此故士是宿衛者，以其與虎士同位，是宿衛者也。雲「未常仕，雖同族，不得在王宮」者，以經稱王族故士，明未仕者不得在王宮也。知大右是司右者，按司右掌群右，此雲大右，是右中之大，明是司右也。知大仆從是小臣、祭仆之等者，以其雲大仆從者，謂從大仆。按《大仆職》下即有小臣、祭仆、禦仆、隸仆等，皆是小臣已下者也。
司士擯，（詔王出揖公卿大夫以下朝者。○擯，必刃反。）
疏注「詔王」至「朝者」○釋曰：知擯是詔王出揖公卿大夫以下朝者，以其王迎諸侯，為擯是大宗伯及小行人、肆師之等，非司士之職。此上文雲公卿大夫士等朝事，下文雲王揖，此中間雲司士擯，明為詔王出揖之事也。
孤卿特揖，大夫以其等旅揖，士旁三揖，王還揖門左，揖門右。（特揖，一一揖之。旅，眾也。大夫爵同者揖之。公及孤卿大夫始入門右，皆北面東上，王揖之乃就位。群士及故士、大仆之屬，發在其位。群士位東面，王西南鄉而揖之。三揖者，士有上中下。王揖之，皆逡遁，既，復位。鄭司農云：「卿大夫士皆君之所揖，《禮》、《春秋傳》所謂三揖在下。」○逡遁，七旬反，下音巡。）
疏注「特揖」至「在下」○釋曰：此皆先入應門右，北面。其士入應門，即就西方東面位，不待王揖。其大夫已上，皆待王揖乃就位也。雲「特揖，一一揖之」者，對旅揖眾揖之也。孤得揖乃就西方東面位，卿得揖乃就東方西面位，大夫得揖乃就卿後西面位。雲「大夫爵同者眾揖之」者，《序官》有中大夫、下大夫，無問多少，但爵同者眾揖之。爵同中大夫，同得一揖。爵同下大夫，同得一揖。故云爵同者眾揖之也。雲「公及孤卿大夫始入門右皆北面東上」 者，此王臣無正文，約《燕禮》、《大射》諸侯禮，卿大夫皆始入門右，北面東上，得揖乃就位，士發在其位，故知王臣亦然。是以鄭雲「王揖之乃就位」。「群士及故士、大仆之屬發在其位」者，若在外朝，士從東方西面也。雲「群士位東面，王西南鄉而揖之」者，但上經不見群士位，鄭知群士位東面者，亦約《燕禮》、《大射》諸侯之士西廂東面而知。且約故士、虎士宿衛者門西南面，明士不宿衛者東面可知。位既東面，明知旁三揖者，西南鄉揖之。雲「三揖者，士有上中下」者，《序官》文既有三等，故旁三揖耳。按《禮器》「有以少為貴者，諸侯視朝，大夫特，士旅之」。此雲大夫旅，與彼不同者，彼諸侯臣少，大夫與卿同特揖，士乃旅揖之。此天子臣多，故大夫亦旅揖，亦是以少為貴也。雲「王揖之皆逡遁」者，約《鄉常》而知。雲「既復位」者，謂得揖乃皆復位也。若然，上文別三公位，及此經不言三公直言孤卿者，亦舉輕以明重，孤卿尚特揖，明三公亦特揖可知，故不見三公也。先鄭引《春秋》者，哀二年《左氏傳》：「初，衛侯遊於郊，子南仆。公曰：『餘無子，將立女。』不對。他日又謂之，對曰：『郢不足以辱社稷，君其改圖。君夫人在堂，三揖在下，君命祗辱』」。注云：「三揖，卿、大夫、士。」引之者，證所揖尊卑不同。
大仆前，（前正王視朝之位。）
疏注「前正」至「之位」○釋曰：鄭知前謂前正王視朝之位者，以《大仆職》雲「王視朝，則前正位而退，入亦如之」。上文引大仆位在門左南面，今雲前，明從本位前就王正視朝之位可知也。
王入，內朝皆退。（王入，入路門也。王入路門，內朝朝者皆退，反其官府治處也。王之外朝，則朝士掌焉。《玉藻》曰：「朝服以日視朝於內朝，朝，辨色始入。君日出而視之，退適路寢聽政，使人視大夫，大夫退，然後適小寢。」謂諸侯也。王日視朝皮弁服，其禮則同。）
疏注「王入」至「則同」○釋曰：王視朝訖，王入路門，於路寢聽事，其群臣等各退向治事之處。雲「王之外朝，則朝士掌焉」者，鄭欲見天子、諸侯皆有三朝之意。《玉藻》諸侯禮雲「朝於內朝」者，謂路門外朝為內朝，對皋門內應門外朝為外朝，通路寢庭朝為三朝，故《朝士職》注云：「周天子諸侯皆三朝。外朝一，內朝二」也。雲「王日視朝皮弁服」者，《司服職》雲，對諸侯視朝朝服則玄冠、緇布衣、素裳、緇帶、素韠也。雲「其禮則同」者，天子諸侯惟服別，其視朝之禮則同也。
掌國中之士治，凡其戒令。（國中，城中。）
疏注「國中城中」○釋曰：雲「國中之士治」者，謂朝廷之臣及六鄉之臣皆是，所有治功善惡皆掌之，以擬黜陟。此城中士，則卿大夫總皆號為士。若「濟濟多士，文王以寧」之類，但比同士，士既總屬，則此一職士者，皆臣總號。惟有作事適四方，使為介士者，是單士，不言卿大夫。故引石尚證又作六軍之士是甲士，自餘皆臣之總號耳。
掌擯士者，膳其摯。（擯士告見初為士者於王也。鄭司農云：「膳其摯者，王食其所執羔雁之摯。」玄謂膳者，入於王之膳人。○見，賢遍反。食，如字，劉音嗣。）
疏注「擯士」至「膳人」○釋曰：此雲「士」，亦是卿大夫士總號為士。雲「擯士，告見初為士者於王也」者，謂初得命為卿大夫士，執摯見於王，司士擯相之，使得見王也。先鄭云：「膳其摯者，王食其所執羔雁之摯。」後鄭增成其義也。雲「膳者，入於王之膳人」，故其職雲「凡祭祀致福，受而膳之，以摯見者亦如之」是也。
凡祭祀，掌士之戒令，詔相其法事；及賜爵，呼昭穆而進之。（賜爵，神惠及下也。此所賜王之子姓兄弟，《祭統》曰：「凡賜爵，昭為一，穆為一，昭與昭齒，穆與穆齒。凡群有司皆以齒，此之謂長幼有序。」○相，息亮反。昭，上招反，後同。長，丁丈反。）
疏「凡祭」至「進之」○釋曰：雲「凡祭祀，掌士之戒令」者，謂群臣有事於祭祀，皆掌其齊戒告令也。雲「詔相其法事」者，謂告語並擯相其行禮之事。雲「及賜爵」者，謂祭未旅酬無算爵之時，皆有酒爵賜及之，皆以昭穆為序也。○注「賜爵」至「序也」○釋曰：鄭知「賜爵，神惠及下」者，《祭統》云：「祭有十倫之義，凡賜爵，昭為一，穆為一。」是神惠及下也。雲「此所賜王之子姓兄弟」者，以其呼昭穆而進之。雲昭穆，明非異姓，是同姓可知。姓，生也，子之所生，則孫及兄弟皆有昭穆。引《祭統》是諸侯法，明天子亦然。凡言昭穆，在助祭之中者，皆在東階之前，南陳。假令祖行為昭，子行為穆，孫行還為昭，曾孫行還為穆。就昭穆之中，皆年長者在上，年幼者在下，故云「齒」也。
帥其屬而割牲，羞俎豆。（割牲，製體也。羞，進也。）
疏「帥其」至「俎豆」○釋曰：此割牲兼羞俎豆，不言祭祀享食之事，則凡有割牲及進俎豆者，皆為之。○注「割牲」至「進也」○釋曰：言「割牲製體也」者，若據祭祀，則《禮運》雲「腥其俎，孰其殽，體其犬豕牛羊」之類。鄭彼注雲 「腥其俎，謂豚解而腥之」，為七體是也。「孰其殽，謂體解而爓之」，為二十一體是也。體其犬豕牛羊。鄭雲「謂分別骨肉之貴賤，以為眾俎也」。更破使多，孰而薦之。若據饗，則《左氏傳》雲「王饗有體薦，燕有折俎」是也。
凡會同，作士從，賓客亦如之。（作土從，謂可使從於王者。○從，才用反，注並《諸子職》同。）
疏注「作士」至「王者」○釋曰：雲「作士從」者，謂選可使從於王者。此士，亦謂卿大夫，皆是也。
作士適四方使，為介。（士使，謂自以王命使也。介，大夫之介也。《春秋傳》曰：「天王使石尚來歸脤」。○使，色吏反，又如字，注「士使」、「命使」同。介，音戒。脤，上軫反。）
疏注「士使」至「歸脤」○釋曰：雲「士使，謂自以王命使也」者，此即《行夫職》雲「美惡而無禮者」，即有使士持使法，即使士與行夫等共行，是以引石尚之事為證。雲「介，大夫之介也」者，謂《聘禮》大夫為次介，其餘皆士介。天子使大夫下聘諸侯，亦使士為介。若使卿大夫，則射人作之，故《射人》雲「有大賓客，作卿大夫從」。注云：「作者，使從王見諸侯。」彼雖不雲會同，明會同亦與賓客同可知也。《春秋》者，《左氏》、《公羊》皆有其事，故《公羊》云：「石尚者何？天子之士也。」注雲「天子上士，以名氏通」是也。
大喪，作士掌事，（事謂奠斂之屬。○斂，力豔反。）
疏注「事謂奠斂之屬」○釋曰：始死則有奠，及至小斂、大斂、朝夕、朔月、月半、薦新、遷廟、祖奠、大遣奠等，皆是未葬已前，無屍，不忍異於生，皆稱奠。葬後反，日中而虞，有屍，即謂之為祭。此經直雲「事」，不雲祭祀，明據奠斂之屬也。
作六軍之事執披。（作，謂使之也。披，柩車行，所以披持棺者，有紐以結之，謂之戴。鄭司農云：「披者，扶持棺險者也。天子旁十二，諸侯旁八，大夫六，士四。」玄謂結披必當棺束，於束係紐。天子諸侯載柩三束，大夫士二束。《喪大記》曰：「君纁披六，大夫披四，前纁後玄。士二披，用纁。」人君禮文，欲其數多，圍數兩旁言六耳，其實旁三。○披，方寄反，注同。）
疏注「作謂」至「旁三」○釋曰：雲「六軍之士」者，即六鄉之民，以其鄉出一軍，六鄉，故名六軍之士也。但鄭以天子千人，而雲六軍者，以天子千人出自六軍，故號六軍之士，非謂執披有七萬五千人也。雲「披，柩車行，所以披持棺」者，柩車則蜃車，雲披者，車兩旁使人持之，若四馬六轡然，故名持棺者為披也。雲「有紐以結之，謂之戴」者，《喪大記》雲「纁戴」者是也。先鄭雲「披者，扶持棺險者也」者，先鄭意，蜃車行，恐逢道險者有傾覆，故云扶持棺險也。雲「天子旁十二，諸侯旁八，大夫六，士四」者，無所依據，後鄭不從。「玄謂結披必當棺束，於束係紐」者，謂蜃車兩旁皆有柳材，其棺皆以物束之，故云天子諸侯載柩三束，大夫士二束。彼《喪大記》不言天子，此言者，欲見天子無文，約與諸侯同也。「謂之戴」者，彼《大記》注雲 「戴之言值也」，所以連係棺束與柳材，使相植，因而結前後披也。披結於紐，故引《喪大記》「君纁披六」已下，其蜃車柳材，與中央棺束數等，人君三，大夫士二。《大記》雲「君纁披六，大夫四披」者，皆是禮文，故圍數兩旁言六言四也。士禮小，無文，故據一旁而言二。若然，大夫亦圍數兩旁言四。直雲「人君」者，據尊者而言也。
凡士之有守者，令哭無去守。（守官不可空也。○守，劉守又反，下皆同。）
疏注「守官不可空也」○釋曰：此文承大喪之下。「令哭無去守」，則大夫士有使役守，當雖同為天子斬衰，不可廢事空官，故令哭不得去守也。
國有故，則致士而頒其守。（故，非喪則兵災。）
疏注「故喪則兵災」○釋曰：知非喪者，以上文已言大喪，明此是兵災，非喪也。凡邦國，三歲則稽士任，而進退其爵祿。（任，其所掌治。）
疏注「任其所掌治」○釋曰：此言「稽士任」，文承邦國，即是邦國之卿大夫士總曰士也。據其所任治而進退其爵祿。但諸侯之臣進退，應是諸侯當國為之。今於天子司士而言者，但司士作法與之，使諸侯自黜陟耳，非謂司士自黜陟也。
諸子掌國子之倅，掌其戒令與其教治，辨其等，正其位。（故書「倅」為「卒」。鄭司農云：「卒讀如物有副倅之倅。國子，謂諸侯卿大夫士之子也。《燕義》曰：『古者周天子之官，有庶子官。』與《周官·諸子職》同文。」玄謂四民之業，而士者亦世焉。國子者，是公卿大夫士之副貳。戒令，致於大子之事。教治，脩德學道也。位，朝位。○倅，七內反。治，直吏反，注同。大子，音泰，下注同。）
疏「諸子」至「其位」○釋曰：雲「掌國子之倅」者，倅謂副代父，則國子為副代父者也。○注「故書」至「朝位」○釋曰：先鄭雲「國子，謂諸侯卿大夫士之子也」者，《王制》雲「王大子、王子、群後之大子、卿大夫元士之適子，皆造焉」。則王大子、王子亦曰國子。不言者，彼不據《諸子職》而言，故舍有王大子、王子，亦以四術成之，故《文王世子》成王猶在學，學君臣、父子、長幼之禮也。此據諸子主國子，致與天子使用，故不得通王大子、王子也。引「《燕義》雲『古者，周天子之官有庶子官』。與《周官·諸子職》同文」者，彼《燕義》本釋《燕禮》之事，但《燕禮》有庶子執燭及獻庶子之文，更不見餘義，故記人慾釋《燕禮》庶子之義，故取天子諸子職解庶子，諸庶俱訓為眾。天子之諸子，諸侯之庶子，皆掌卿大夫士之適子，適子眾多，故云「諸」，或言「庶」，諸庶通名，故天子諸子為庶子也。「玄謂四民之業而士者亦世焉」者，此《齊語》，桓公謂管仲曰：「成民之事若何？」管仲對曰：「民無使雜處。」公曰：「處士農工商若何？」管仲曰：「昔者聖王之處士就閑燕，處工就官府，處商就市井，處農就田野，少而習焉，其心安焉。」桓公曰： 「士之子恆為士，農之子恆為農，工之子恆為工，商之子恆為商。」是四民之業為世也。引之者，見士之子亦入倅色也。按《王制》「大夫不世」，今亦有倅入世者，以大夫有功德亦得世，故《詩》雲「凡周之士，不顯亦世」也。雲「國子者，是公卿大夫士之副貳」者，增成先鄭義。雲「戒令，致於大子之事」者，即下文是也。雲「教治，脩德學道也」者，雲教，故知脩德學道也。經雲「辨其等」，謂才藝高下等級也。國子所學道德，即《師氏職》三德三行並《保氏》六藝者是也。雲「位，朝位」者，謂朝夫子時，依父蔭高下為列也。
國有大事，則帥國子而致於大子，惟所用之。若有兵甲之事，則授之車甲，合其卒伍，置其有司，以軍法治之。司馬弗正。（軍法，百人為卒，五人為伍。弗，不也。國子屬太子，司馬雖有軍事，不賦之。○卒，子忽反，前後注及下皆同。正，音征，下「國正」同。）
疏「國有」至「弗正」○釋曰：雲「大事」，下有兵甲之事，則此大事謂祭祀也。故《左氏傳》雲「國之大事，在祀與戎」。此經二事當之也。○注「軍法」至「賦之」○釋曰：軍法從五人為伍，至萬二千五百人為軍，有六節，今注直雲百人與五人，略舉之耳。雲「不賦之」，解經「正」為賦稅，謂不賦田稅、泉稅者也。
凡國正弗及。
疏「凡國」至「弗及」○釋曰：上文雲弗正，謂兵賦。此雲國正，謂鄉遂之中所有甸徒力征之等，並不及也。大祭祀，正六牲之體。（正謂朼禮載之。）
疏注「正謂朼載之」○釋曰：按《特牲》、《少牢》，移鼎入陳，即有一人鼎中匕出牲體，一人在鼎西，北面，載之於俎。既言正六牲之體，明是此二事也。
凡樂事，正舞位，授舞器。（位，佾處。）
疏注「位佾處」○釋曰：雲「凡樂事」者，則諸作樂有舞之處，皆使正舞人八八六十四人之位。並授舞者之器，文舞則授羽龠，武舞授幹之等。雲「位，佾處」者，即謂天子八佾，諸公六佾，諸侯四佾之等也。
大喪，正群子之服位。會同、賓客，作群子從。（從於王。）
疏注「從於王」○釋曰：雲「大喪，正群子之服位」者，位謂在殯宮外內哭位也。正其服者，公卿大夫之子為王斬衰，與父同，故《雜記》大夫之子得行大夫禮故也。雲「會同、賓客，作群子從」者，作，使也，使國子從王也。
凡國之政事，國子存遊倅，使之脩德學道，春合諸學，秋合諸射，以考其藝而進退之。（遊倅，倅之末仕者。學，大學也。射，射宮也。《王制》曰：「春秋教以《禮》、《樂》，冬夏教以《詩》、《書》，王太子、王子、群後之太子、卿大夫元士之適子、國之俊選，皆造焉。」○適，丁曆反。）
疏「凡國」至「退之」○釋曰：雲「凡國之政事」者，謂國內有繇役之事皆是也。雲「國子存遊倅，使之脩德學道」者，謂國有事時，此國子存遊暇無事之倅中，使脩德學道二事也。雲「春合諸學」者，謂於大學之中使之學也。雲「秋合諸桑啊變者，使在射宮習射也。雲「以考其藝」者，考較才藝長短。雲「而進退之」者，才藝長，進與官爵。才藝短者，退之，使更服膺受業也。○注「遊倅」至「造焉」○釋曰：倅是副代，已是未在仕，復雲遊，遊是遊暇，亦是未仕之稱。雲「學，大學也」者，《周禮》若言異代之學，則舉其學名，即成均、瞽宗之類。今此直言學，明是周之大學也。《周禮》雲大學在國中，即夏後氏東序，在王宮之左也。雲「射，射宮也」者，《射義》云：「已射於澤，然後射於射宮。」射宮即國之小學，在西郊，則虞庠是也。《王制》曰「春秋教以《禮》、《樂》，冬夏教以《詩》、《書》」者，按彼鄭注雲「春夏，陽也，《詩》、《樂》者聲，聲亦陽也。秋冬，陰也，《書》、《禮》者事，事亦陰也。因時順氣，於功易成也」。雲「王太子、王子、群後之大子、卿大夫元士之適子、國之俊選皆造焉」者，若王之子，得適庶俱在學。若群後畿內諸侯已下，則庶子賤，不得在學，故皆雲適子也。引之者，證貴賤皆在教科也。
司右掌群右之政令。（群右，戎右、齊右、道右。○齊，側皆反。）
疏注「群右」至「道右」○釋曰：知司右主此三右者，按下文雲車有五等，右惟三，故下注雲「齊右兼玉路之右，戎右兼田右」等也。
凡軍旅會同，合其車之卒伍，而比其乘，屬其右。（合、比、屬，謂次第相安習也。車亦有卒伍。○比，毗誌反，注同。乘，繩證反。屬，音燭，注「皆屬」同。）
疏注「合比」至「卒伍」○釋曰：右軍旅，據征伐。會同，謂時見曰會，殷見曰同。三者皆合車之卒伍。雲「合、比、屬，謂次第相安習也」者，皆謂教習使安穩也。雲「車亦有卒伍」者，按宣十二年傳云：「其君之戎，分為二廣，廣有一卒，卒偏之兩。」《司馬法》曰：「二十五乘為偏。」又云：「以百二十五乘為伍」，註：「伍重，故百二十五乘。」是其車之卒伍也。
凡國之勇力之士能用五兵者屬焉，掌其政令。（勇力之士屬焉者，選右當於中。《司馬法》曰：「弓矢圍，殳矛守，戈戟助。凡五兵，長以衛短，短以救長。」○殳，音殊。）
疏注「勇力」至「救長」○釋曰：雲「勇力之士屬焉者，選右當於中」者，但車右須得勇力之士，若選右不於中，何因屬司右？故鄭為此釋也。引《司馬法》曰「弓矢圍」者，圍城時也。「殳矛守」者，守城時也。「戈戟助」者，謂圍守皆用戈戟助之。雲「凡五兵，長以衛短，短以救長」者，圍者以弓矢為長，戈戟為短。守者亦以戈戟為短，以殳矛為長。故云長以衛短，短以救長，使力相得也。此五兵據勇力之士所用，下注車之五兵，則無弓矢而有夷矛是也。
虎賁氏掌先後王而趨以卒伍。（王出，將虎賁士居前後，雖群行亦有局分。○賁，音奔，劉方問反。先後，悉薦反，下戶豆反，又皆如字。將，子匠反。分，扶問反。）
疏「虎賁」至「卒伍」○釋曰：鄭雲「王出，將虎賁士居前後，雖群行亦有局分」者，以經雲卒伍，則是五人為伍，百人為卒。又按《序官》云：「虎賁氏，下大夫二人，中士十有二人，府二人，史八人，胥八十人，虎士八百人。」是其雖群行亦有局分，置卒伍是也。
軍旅、會同亦如之。舍則守王閑。（舍，王出所止宿處。閑梐枑。○梐，薄禮反。枑，戶故反。）
疏注「舍王」至「梐枑」○釋曰：鄭雲「舍，王出所止宿處」者，按《掌舍》云：「掌王之會同之舍，則設梐枑再重。」杜子春以為「行馬」。後鄭云：「行馬再重者，以周衛有外內列。」《校人職》：「養馬曰閑。」是其閑與梐枑，皆禁物之物，故以閑為梐枑釋之也。
王在國，則守王宮。（為周衛。）
疏注「為周衛」○釋曰：在外守王閑為周衛，明在國亦為周衛也。
國有大故，則守王門，大喪亦如之。（非常之難要在門。○難，乃旦反。）
疏注「非常」至「在門」○釋曰：大故謂兵災，大喪謂王喪，二者皆是非常之難，須警備，故云「要在門」也。
及葬，從遣車而哭。（遣車，王之魂魄所馮依。○從，才用反，下並《節服氏》「從車」、「從屍車」同。馮，皮冰反。）
疏注「遣車」至「馮依」○釋曰：遣車者，將葬，盛所苞奠遣送者之車。其車內既皆有牲體，故云「王之魂魄所馮依」。遣車多少之數，天子無文。按《雜記》云：「遣車視牢具。」鄭注云：「多少各如所苞遣奠牲體之數。」按《檀弓》云：「國君七個，遣車七乘。大夫五個，遣車五乘。」鄭云：「諸侯不以命數，喪數略也。」士無遣車，大夫五乘，諸侯七乘，天子宜九乘。故鄭注《雜記》云：「天子大牢苞九個，遣車九乘。苞肉皆取大遣奠之牲體，天子大牢外，更用馬牲，皆前脛拆取臂臑，後脛拆取胳，肩斷，各九個，皆細分其體，以充數也。
適四方使，則從士大夫。（虎士從使者。○使，所吏反，注及下同。）
疏注「虎士從使者」○釋曰：天子有下聘諸侯法，《大行人》所雲歲遍問之等，時則使虎賁從行也。
若道路不通有徵事，則奉書以使於四方。（不通，逢兵寇若泥水。奉書，徵師役也。《春秋》隱七年冬，戎伐凡伯於楚丘以歸。）
疏注「不通」至「以歸」○釋曰：雲「奉書徵師役也」者，若兵寇則徵師，若泥水則徵役。引《春秋》者，按《左氏傳》云：初，戎往朝周，周大夫皆發禮禮戎，惟凡伯不禮焉。後凡伯至魯，戎則要而伐之。故云「戎伐凡伯於楚丘以歸」，是其事也。
旅賁氏掌執戈盾，夾王車而趨，左八人，右八人，車止則持輪。（夾王車者，其下士也。下士十有六人，中士為之帥焉。○盾，常準反，又音允。夾，古洽反，劉古協反，後仿此。）
疏注「夾王」至「帥焉」○釋曰：知夾王車是下士十六人者，見《序官》雲「旅賁氏，中士二人，下士十有六人」，此經左右十六人，故知是旅賁氏之下士也。中士是官首，明為之帥也。
凡祭祀、會同、賓客，則服而趨。（服而趨，夾王車趨也。會同、賓客，王亦齊服，服袞冕，則此士之齊服，服玄端。）
疏注「服而」至「玄端」○釋曰：知服而趨是夾王車者，約上文夾王車而趨，故知也。雲「會同、賓客，王亦齊服，服袞冕」者，見下文《節服氏》雲「掌祭祀朝覲袞冕」，鄭雲「從王服」。朝覲服袞冕，則會同賓客亦服袞冕，故《覲禮》「天子袞冕負黼扆」是也。雲「則此士之齊服服玄端」者，若士助祭服爵弁，此為會同，故齊服服玄端。
喪紀，則衰葛執戈盾。（葛，葛絰。武士尚輊。○衰，七雷反。）
疏注「葛葛」至「尚輕」○釋曰：臣為王，貴賤皆斬衰。斬衰麻絰，至葬乃服葛。今王始死即服葛，故云「武士尚輊」。軍旅，則介而趨。（介，被甲。○介，音戒。被，皮第反。）
疏注「介被甲」○釋曰：在軍為甲士著甲，餘者不服甲。但此旅賁勇士衛王，故被甲而趨也。
節服氏掌祭祀朝覲袞冕，六人維王之太常。（服袞冕者，從王服也。維，維之以縷。王旌十二旒，兩兩以縷綴連，旁三人持之。禮，天子旌曳地。鄭司農云：「維，持之。」）
疏注「服袞」至「持之」○釋曰：雲「服袞冕者，從王服也」者，以其節服氏者，世能節王之衣服，明節服所服與王同，故云從王服也。雲「維，維之以縷」者，以其言維，維是連綴之名，故知用縷連綴之也。雲「王旌十二旒」者，《巾車》云：「玉路建太常十有二旒。」經雲六人維之，明一畔有三人，三人維六旒，故知兩兩以縷連，旁三人持之。雲「禮，天子旌曳地」者，《禮緯》文，引之者，若不遣維持之，則旒曳地故也。
諸侯則四人，其服亦如之。郊祀裘冕，二人執戈，送逆屍從車。（裘冕者，亦從屍服也。裘，大裘也。凡屍，服卒者之上服。從車，從屍車送逆之往來。《春秋傳》曰：「晉祀夏郊，董伯為屍。」）
疏「諸侯」至「從車」○釋曰：依《禮緯·含文嘉》云：「天子旌九刃，十二旒，曳地。諸侯七刃，九旒，齊軫。大夫五刃，五旒，齊較。士三刃，三旒，齊首。」彼或異代法，故旒不依命數。周之諸侯之旌，皆交龍為之。上公九旒，侯伯則七旒，子男則五旒。今總雲四人，則不得兩兩維之，但一畔有二人，分而維之，見威儀耳。雲「其服亦如之」者，節服氏之服亦與諸侯同。諸侯惟二王後與魯得祭天服袞冕，其餘諸侯惟得祭宗廟服玄冕，節服氏皆與君同服，故云「亦如之」。○注「裘冕」至「為屍」○釋曰：屍服與王同大裘，節服氏亦大裘，故二人皆裘冕執戈送逆屍。雲「從車」者，送逆皆從屍車後。雲「凡屍，服卒者之上服」者，按《士虞記》云：「屍服卒者之上服。」注云：上服如《特牲》士玄端也。不以爵弁服為上者，祭於君之服，非所以自配鬼神。彼據臣，卒者上服以家祭上服，不言用助祭服。此據王，自然用卒者家祭上服，服大裘也。引《春秋傳》者，是《外傳·晉語》文。
方相氏掌蒙熊皮，黃金四目，玄衣朱裳，執戈揚盾，帥百隸而時難，以索室敺疫。（蒙，冒也。冒熊皮者，以驚敺疫癘之鬼，如今魌頭也。時難，四時作方相氏以難卻凶惡也。《月令》：「季冬，命國難。」索，廋也。○難，乃多反，注同。敺，起俱反。魌，音欺。）
疏注「蒙冒」至「廋也」○釋曰：雲「時儺四時」者，按《月令》惟有三時難，是以《月令·季春》雲「命國儺」，以季春日曆大梁，有大陵積屍之氣與民為厲，命有國者儺。《仲秋》雲「天子乃難」，時鬥建酉，亦有大陵積屍之氣，此月儺陽氣，陽氣至此不止，害將及人，惟天子得儺，諸侯亦不得。《季冬》雲「乃命有司大儺」，言大，則及民庶亦儺。惟有此三時儺，鄭雲四時者，雖三時亦得雲四時，總言之也。若然，此經所儺，據十二月大儺而言，是以鄭引季冬為證也。《鄉黨》「鄉人儺」，《郊特牲》云：「鄉人禓」，亦皆據十二月民庶得儺而言也。
大喪，先匶，（葬使之道。○先匶，悉薦反，下音柩。道，音導，下同。）疏注「葬使之道」○釋曰：喪所多有凶邪，故使之導也。
及墓，入壙，以戈擊四隅，敺方良。（壙，穿地中也。方良，罔兩也。天子之槨柏，黃腸為裏，而表以石焉。《國語》曰：「木石之怪夔罔兩。」○壙，苦晃反，又音曠。方良，上音罔，下音兩，注同，又並如字。夔，求龜反。）
疏注「壙穿」至「罔兩」○釋曰：必破「方良」為「罔兩」者，入壙無取於方良之義故也。雲「天子之槨柏，黃腸為裏，而表以石焉」者，欲見有罔兩之義，故引漢法為證。又《檀弓》云：「天子柏槨以端長六尺。」言槨柏，則亦取柏之心黃腸為槨之裏，故漢依而用之。而表之以石，古雖無言，漢亦依古而來。蓋周時亦表以石，故有罔兩也。雲《國語》者，按《國語》「水之怪龍罔象，土之怪夔罔兩」，則知方良當為罔兩也。
太僕掌正王之服位，出入王之大命。（服，王舉動所當衣也。位，立處也。出大命，王之教也。入大命，群臣所奏行。）
疏注「服王」至「奏行」○釋曰：雲「服，王舉動所當衣也」者，謂王吉服有九，隨事舉動而衣。大仆，親近王所之官，故王之衣服及位處，恐其不正，故皆正之也。雲「位，立處也」者，王之起居無常，或起居行事之時多，以立為正，故以立處言之也。雲「出大命，王之教也」者，一日萬機，有其出者，皆是王之教也。雲「入大命，群臣奏行」者，謂群臣奉行王命，報奏者皆是也。
掌諸侯之復逆。（鄭司農云：「復謂奏事也，逆謂受下奏。」）
疏注「鄭司」至「下奏」○釋曰：按《宰夫職》云：「諸臣之復，萬民之逆。」先鄭云：「復，請也。逆，迎受王命者。」玄謂「復之言報也，反也，反報於王，謂朝廷奏事，自下而上曰逆，逆謂上書」。先鄭彼注與此不同者，先鄭兩解，故彼後鄭不從。至此注，先鄭於義是，故後鄭從之。此說先鄭雲「復謂奏事」，即彼後鄭雲「復謂朝廷奏事」，一也。此先鄭雲「逆謂受下奏」，即彼後鄭雲「自下而上曰逆，謂上書」亦一也。
王視朝，則前正位而退，入亦如之。（前正位而退，道王，王既立，退居路門左，待朝畢。）
疏注「前正」至「朝畢」○釋曰：雲「前正位而退，道王，王既立，退居路門之左，待朝畢」者，此即上《司士》所雲「大仆前」，亦一也。大仆本位在路門之左，今進前正位訖，還退在本位，故云退居路門左也。雲「待朝畢」者，欲入亦如之，王退入路寢聽事時，亦前正王位，卻位立也。
建路鼓於大寢之門外，而掌其政。（大寢，路寢也。其門外，則內朝之中，如今宮殿端門下矣。政，鼓節與早晏。）
疏注「大寢」至「早晏」○釋曰：此鼓所用，或擊之以聲早晏，或有窮遽者，擊之以聲冤枉也，故建之於正朝之所也。雲「大寢，路寢也」者，欲見在路寢門外正朝之處。雲「其門外，則內朝之中」者，按《玉藻》雲「視朝於內朝，群臣辨色始入」。彼諸侯禮，天子亦然。若據《文王世子》，亦得謂之外朝，故《文王世子》云：「其朝於公內朝，臣有貴者以齒，其在外朝則以官。」彼以路門外為外朝者，對路寢庭朝為外朝，其實彼外朝亦內朝耳。以其天子諸侯皆內朝二，外朝一。既以三槐九棘朝為外朝一，明此內二者皆內朝也。
以待達窮者與遽令，聞鼓聲，則速逆禦仆與禦庶子。（鄭司農云：「窮謂窮冤失職，則來擊此鼓，以達於王，若今時上變事擊鼓矣。遽，傳也。若今時驛馬軍書當急聞者，亦擊此鼓，令聞此鼓聲，則速逆禦仆與禦庶子也。大仆主令此二官，使速逆窮遽者。」玄謂窮達者，謂司寇之屬朝士，掌以肺石達窮民，聽其辭以告於王。遽令，郵驛上下程品。禦仆、禦庶子，直事鼓所者。大仆聞鼓聲，則速逆此二官，當受其事以聞。○遽，其禦反。冤，於元反。上變，時掌反。傳，張戀反，下文同。急聞，如字，劉音問。肺，方廢反。令，力呈反。郵，音尤。）
疏「以待」至「庶子」○釋曰：雲「以待」者，大仆在王所，恆於路寢之中，若有窮者及遽令二者來擊此鼓，其禦仆禦庶子直在鼓所者則入告，大仆迎此二官，以所告之事白王。故云「聞鼓聲，則速逆禦庶子」也。○注「鄭司」至「以聞」○釋曰：先鄭以「令」字下讀為句，雲大仆主令此二官，使速逆窮遽二者。後鄭不從者，若使禦仆禦庶子迎窮與遽，則二官自白王，不告於大仆，事何得在大仆職乎者？以是故後鄭以為大仆聽其辭，自白王。後鄭以達窮是朝士者，以其《朝士職》有「在肺石達窮民」，窮民先在肺石，朝士達之，乃得擊鼓，故本之也。知禦仆、禦庶子直事鼓所者，見《禦仆》雲「以序守路鼓」。雲「禦庶子」者，蓋以禦仆有下士十二人，分之為禦庶子，總名曰「禦仆」也。
祭祀、賓客、喪紀，正王之服位，詔法儀，讚王牲事。（詔，告也。牲事，殺割匕載之屬。）
疏注「詔告」至「之屬」○釋曰：經三事，皆有法度威儀，故須大仆告之。雲「牲事，殺割」者，言殺，據祭祀之時，王親自射牲，故《司弓矢》雲「共王射牲之弓矢」，注云：「射牲，示親殺。」殺牲非尊者所親，惟射為可。殺時，大仆及射人、大宰等皆讚之。《國語》雲「禘郊之事，天子必親自射牲」，彼據祭天。《司弓矢》雲「凡祭祀」，言「凡」，語廣，則祭社稷、宗廟亦射牲也。知有割牲者，《郊特牲》雲「君肉袒親割，敬也」，注云：「割，解牲體。」《禮器》雲「君親割牲，夫人薦酒」，注云：「親割，謂進牲孰體時。」《祭統》亦云「君執鸞刀羞嚌」。彼據諸侯，明天子亦然。雲「匕載」者，按《易· 震卦·彖》云：「震驚百里，不喪匕鬯。」注云：「雷發聲百里者，諸侯之象。」人君於祭祀之禮，匕牲為鬯而已，其餘不親。彼諸侯親匕，明天子亦然，是以大仆得有讚牲之事。《少牢》不親匕，下人君故也。《特牲》親匕者，士卑不嫌也。
王出入，則自左馭而前驅。（前驅，如今道引也。道而居左自馭，不參乘，辟王也。亦有車右焉。○乘，繩證反。辟，音避，劉符亦反。）
疏注「前驅」至「右焉」○釋曰：雲「王出入」者，謂朝覲、會同並凡祭祀、巡狩、征伐皆是。大仆則在車左，不敢使人馭，自馭而前驅也。若使人馭，馭在中央，身無事，居左，大尊，故自馭也。知亦有車右者，以車右恐車傾覆，備非常，雖無尊者，亦宜有車右勇力者也。
凡軍旅田役，讚王鼓。（王通鼓，佐擊其餘麵。）
疏「凡軍」至「王鼓」○釋曰：軍旅謂征伐，田役謂田獵。王皆親鼓，故大仆讚之。○注「王通」至「餘麵」○釋曰：雲「王通鼓」者，謂王親將軍眾，待王擊乃擊之，謂若《鼓人》雲「金鐸通鼓」之類也。雲「佐擊其餘麵」者，按《大司馬》雲「王執路鼓」。路鼓四面鼓，將居鼓下，則前麵不得擊之，惟有三面。今之此大仆佐擊一面，《戎右》亦云「讚王鼓」，則亦擊一面，通王自擊一面，是三面也。若然，王與禦者並戎右已有三人，今更有大仆，則駟乘。按文十一年：「侯叔夏禦莊叔，綿房甥為右，富父終甥駟乘。」彼注雲「駟乘，四人共車」，與此同也。
救日月亦如之。（日月食時。《春秋傳》曰：「非日月之眚不鼓。」○眚，色景反。）
疏注「日月」至「不鼓」○釋曰：雲「亦如之」者，大仆亦讚王鼓，佐擊其餘麵，但日食陰侵陽，當與鼓神祀同用雷鼓也。若然，月食當用靈鼓，但《春秋》記日食不記月者，以日食陰侵陽，象臣侵君，非常，故記之。月食，陽侵陰，象君侵臣，故不記。此雲救日月食，時亦擊鼓救可知。雲《春秋》者，左氏莊二十五年，「日有食之。鼓，用牲於社」。彼傳鼓與牲並譏之，以彼傳云：「惟正月之朔，慝未作，日月之食，於是乎用幣與社，伐鼓於朝。」若然，惟四月正陽之月乃擊鼓，彼四月不合擊鼓之月，天災有幣無牲，故亦譏之也。彼傳又雲「秋，大水。鼓，用牲於門」，亦非常。傳曰：「非日月之眚，不鼓。」若然，此言為秋大水擊鼓，而故引之者，欲見日月食時皆合擊鼓，與此文同也。
大喪，始崩，戒鼓傳達於四方，窆亦如之。（戒鼓，擊鼓以警眾也。故書「戒」為「駭」。鄭司農云：「窆謂葬下棺也。《春秋傳》所謂日中而塴，《禮記》謂之封，皆葬下棺也。音相似。窆讀如慶封汜祭之汜。」○窆，彼驗反，注之封音同，劉皆逋鄧反。塴，補鄧反。汜，芳劍反。）
疏注「戒鼓」至「之汜」○釋曰：言「大喪」，謂王喪。始崩雲戒鼓，謂擊鼓以警戒，警戒眾人。「傳達於四方」，謂以鼓聲相傳，聞達四方。窆葬之時，亦如始崩也。引《春秋》者，左氏昭公十二年傳雲，葬鄭簡公，云：「毀之則朝而傰，不毀則日中而傰。」《禮記》謂之封者，《喪大記》與《檀弓》皆以下棺為封字。雲「音相似」者，字雖不同，皆作窆音。雲「讀如慶封汜祭之汜」者，慶封，齊大夫，有罪來奔魯，魯以饗食之，祭先，遂覆豆以祭，謂之汜祭，但彼氾字隻取廣汜之義。鄭意讀「窆」與「汜」為音同，義則異也。
縣喪首服之法於宮門。（首服之法，謂免髽笄裛廣狹長短之數。縣其書於宮門，示四方。○縣，音玄，注同。免，音問。髽，莊瓜反。）
疏注「首服」至「四方」○釋曰：鄭知首服之法是「免髽笄裛廣狹長短之數」者，按《小宗伯》已雲「縣衰冠之式於路門之外」，注雲「製色宜齊同」。彼雲冠，專據男子，雲衰則兼婦人。此雲首服，明無衰與男子冠，直是婦人首服，故知惟有免髽笄裛耳。但始死，將斬衰者，男子笄纚深衣，婦人麻髽並笄總，是以《喪服·斬衰章》云：「女子竹箭笄，髽衰三年。」將齊衰以下者，始死，男子免，婦人布髽也。雲「廣狹長短」者，鄭注《禮記》云：「免，蓋象冠，廣一寸。婦人笄，齊衰榛木，斬衰箭竹為之也。」雲「縣其書於宮門，示四方」者，《小宗伯》雲「懸於路門」，此宮門亦路門也。
掌三公孤卿之吊勞。（王使往。○勞，力報反，下同，「勞後」、「吊勞」皆同。）
疏注「王使往」○釋曰：此等皆王合親往，今使大仆者，或王有故不得親往，故使大仆也。
王燕飲，則相其法。（相，左右。○相，悉亮反，注及下並《禦仆職》同。）
疏注「相左右」○釋曰：此「燕飲」，謂與諸侯燕、若公三燕、侯伯再燕、子男一燕之等，或與群臣燕之等，皆是。其法，有主人酌酒獻賓，賓酢主人，主人酬賓，洗爵升降之法，皆左右相助王，故云「相其法」也。
王射，則讚弓矢。（讚謂授之，受之。）
疏注「讚謂授之受之」○釋曰：此謂大射也。按《大射禮》云：「大射正執弓，小臣受矢於公。既射，大射正受弓。」天子之禮，則大仆授受，其法與彼同。必知此禮大射禮者，見《小臣職》雲「賓射掌事如大仆之法」，則知大射此大仆所掌者是也。其小臣所掌賓射，亦當授受可知。
王視燕朝，則正位，掌擯相。（燕朝，朝於路寢之庭。王圖宗人之嘉事，則燕朝。）
疏注「燕朝」至「燕朝」○釋曰：以其路寢安燕之處，則謂之燕朝。以其與賓客饗食在廟，燕在寢也。但為賓客及臣下燕時亦有朝。鄭必以王圖宗人嘉事為燕朝者，以其因燕而朝群臣。《燕禮》已有成文。圖宗人嘉事者，朝不見，故鄭特見之。雲「圖宗人嘉事」者，謂宗人冠嘉嘉禮之等皆曰嘉事。
王不視朝，則辭於三公及孤卿。（辭謂以王不視朝之意告之。《春秋傳》曰：「公有疾，不視朔。」）
疏注「辭謂」至「視朔」○釋曰：引《春秋》者，文十六年：「公四不視朔」。時齊有會，公辭疾不往，遂不視朔。故傳曰：「公有疾，不視朔。」引之者，證不視朝亦是有故不視之意也。
小臣掌王之小命，詔相王之小法儀。（小命，時事所敕問也。小法儀，趨行拱揖之容。）
疏注「小命」至「之容」○釋曰：《大仆》所雲大命及祭祀賓客詔相之者是大，此小臣大仆之佐，故掌其小者也。雲「趨行拱揖之容」者，謂若趨以《采薺》，行以《肆夏》，天子揖同姓之等，皆有容儀而詔相之。
掌三公及孤卿之復逆，正王之燕服位。（謂燕居時也。《玉藻》曰：「王卒食，玄端而居。」）
疏「掌三」至「服位」○釋曰：諸侯是賓客，其復逆，大仆尊官掌之。三公孤卿是臣在朝廷，故小臣掌也。○注「謂燕」至「而居」○釋曰：雲「燕服位」者，謂在路寢中聽事訖，適後小寢燕居之時，故引《玉藻》「卒食玄端而居」為證。彼在路寢中食訖，退適燕寢，服玄端朱裳而居之。
王之燕出入，則前驅。（燕出入，若今遊於諸觀苑。○觀，古喚反。）
疏注「燕出」至「觀苑」○釋曰：此私燕出入，不要在燕寢中，故鄭引漢法遊於諸觀苑證之。大祭祀、朝覲，沃王盥。
疏「大祭」至「王盥」○釋曰：雲「大祭祀、朝覲，沃王盥」者，大祭祀，天地宗廟酌是。王將獻屍，先盥手洗爵，乃酌獻，故小臣為王沃手盥手也。
小祭祀、賓客、饗食、賓射掌事，如大仆之法。（賓射，與諸侯來朝者射。○盥，音管。）
疏「小祭」至「之法」○釋曰：祭祀雲「小」，則賓客饗食皆蒙小字。若然，饗還為小賓客者也。小賓客，謂諸侯遣臣聘問天子者也。賓射，對大射亦為小也。○注「賓射」至「者射」○釋曰：此雲賓射，與《射人》所雲諸侯在朝則皆北面者，一也。
掌士大夫之吊勞。
疏「掌士」至「吊勞」○釋曰：《大仆》「掌三公孤卿之吊勞」，注「王使往」。此不言王使往，亦王使往可知。凡大事，佐大仆。
祭仆掌受命於王以視祭祀，而警戒祭祀有司，糾百官之戒具。（謂王有故不親祭也。祭祀有司，有事於祭祀者。糾謂校錄所當共之牲物。）
疏注「謂王」至「牲物」○釋曰：知此上下是有故使人祭者，觀此文勢得知。故云：「受命於王以視祭祀，既祭，帥群有司反命於王，以王命勞之。」明是王合祭，有故使人攝之者也。
既祭，帥群有司而反命，以王命勞之，誅其不敬者。大喪，復於小廟。（小廟，高祖以下也。始祖曰太廟。《春秋》僖八年「秋七月，禘於太廟」。）
疏「大喪」至「小廟」○釋曰：大喪，王喪也。王生時所有事之處皆復。此祭仆復小廟，其夏采復太廟，小寢大寢下隸仆復也。○注「小廟」至「太廟」○釋曰：其二祧不言復，亦應此祭仆復，但無寢耳。引《春秋》者，證魯以周公為太廟，其餘為小廟。
凡祭祀，王之所不與，則賜之禽，都家亦如之。（鄭司農云：「王之所不與，謂非郊廟尊祭祀，則王不與也。則賜之禽，公卿自祭其先祖，則賜之禽也。」玄謂王所不與，同姓有先王之廟。○與，音預，注同。）
疏注「鄭司」至「之廟」○釋曰：先鄭雲「王之所不與，謂非郊廟尊祭祀，則王不與也」，後鄭不從者，按《司服》六冕所祭，皆王合親為，何有非郊廟王不與者乎？故不從之。先鄭以則賜之禽，謂卿大夫自祭其先亦賜之禽，後鄭不從者，卿大夫自祭其先，是其常事，何有王皆賜之禽也？故以為同姓有先王廟者。若然，經都家謂畿內三等采地，則文雲祭祀，是畿外同姓諸侯魯衛之屬者也。
凡祭祀致福者，展而受之。（臣有祭祀，必致祭肉於君，所謂歸胙也。展謂錄視其牲體數。體數者，大牢則以牛左肩臂臑折九個，少牢則以羊左肩七個，特牲則以豕左肩五個。○胙，存故反。臑，奴報反，《字林》人於反，又羊吳反。折，之舌反。個，古賀反，下同。）
疏注「臣有」至「五個」○釋曰：雲「所謂歸胙」者，按《左氏傳》，麗姬欲譖申生，謂申生曰，齊薑欲食，使太子祭，祭訖，歸胙於公，姬置藥而饋公。是有歸胙之事也。雲「體數者，大牢則以牛左肩臂臑折九個」已下，並《禮記·少儀》文。凡祭祀，周人尚右，故右胖皆祭，故以左胖致人。祭言大牢，天子大夫已上。少牢，謂天子之士，彼注雲羊豕不言臂臑，因牛序之可知。言肩臂臑折九個者，則一體折為三段，則牲少體不得全，自外皆然，以人多故也。皆用前體者，前體貴故先用也。
禦仆掌群吏之逆及庶民之復，與其吊勞。（群吏，府吏以下。）
疏注「群吏府吏以下」○釋曰：大仆掌諸侯復逆，小臣掌三公孤卿復逆，此官所雲群吏，對庶民是府吏以下。言「以下」，兼胥徒。若然，不見大夫士者，《小臣》孤卿中兼之矣。
大祭祀，相盥而登。（相盥者，謂奉槃授巾與？登謂為王登牲體於俎。《特牲饋食禮》：「主人降盥出，舉入乃匕載。」○奉槃，芳勇反。為，於偽反。）
疏注「相盥」至「匕載」○釋曰：上《小臣》雲沃，此又雲盥，明是奉槃授巾，以其《少牢》、《特牲》屍盥時有奉槃授巾之事，故云也。以無正文，故云「與」以疑之也。雲「登謂為王登牲體於俎」者，以其文承祭祀之事，故引《特牲》「匕載」，即登牲體於俎也。
大喪，持翣。（翣，棺飾也。持之者，夾蜃車。○翣，所甲反。蜃，辰軫反，劉薄忍反。）
疏注「翣棺」至「蜃車」○釋曰：依《喪大記》注引漢禮，翣以木為匡，廣三尺，高二尺四寸，方，兩角高，衣以白布。畫者，畫雲氣謂之畫翣，畫之以黼謂之黼翣之類是也。天子用八，諸侯用六，大夫用四，士用二。在路夾蜃車兩旁，入壙則樹之四旁，故云棺飾也。
掌王之燕令，（燕居時之令。）
疏注「燕居時之令」○釋曰：以禦侍近臣，故使掌燕居時之，令施之於外也。以序守路鼓。（序，更。○更，音庚。）
疏注「序更」○釋曰：此即《大仆》所雲「速逆禦仆與禦庶子」者也。序更者，即上鄭雲「直事鼓所」者也。
隸仆掌五寢之埽除糞灑之事。（五寢，五廟之寢也。周天子七廟，惟祧無寢。《詩》雲「寢廟繹繹」，相連貌也。前曰廟，後寢。氾埽曰埽，埽席前曰拚。灑，灑也。鄭司農云：「灑當為灑。」玄謂《論語》曰：「子夏之門人，當灑埽應對。」○埽，素報反，注「氾埽」、「灑埽」同。除，如字，劉直庶反。糞，方問反。灑，所賣反，劉霜奇反。祧，敕彫反。拚，方問反，本又作坋，同。灑，所買反，劉霜寄反。）
疏注「五寢」至「應對」○釋曰：知「周天子七廟惟祧之無寢」者，此雲五寢，下雲小寢大寢，不言祧之有寢，明二祧無寢也。引《詩》雲「寢廟繹繹」者，欲見前廟後寢，故云「相連之貌」也。按《爾雅·釋宮》云：「有東西廂曰廟，無曰寢。」寢廟大況是同，有廂無廂為異耳。必須寢者，祭在廟，薦在寢，故立之。按昭十八年，鄭災，「簡兵大蒐，子大叔之廟在道南，其寢在道北」者，彼廟不在宮中，地隘，故廟寢別處也。雲「氾埽曰埽，埽席前曰拚」者，謂埽地遠近之異名。及處《論語》者，所以證經埽灑之事也。王寢既隸仆埽除，其廟按《守祧》注皆宗伯埽除。
祭祀，脩寢。（於廟祭寢，或有事焉。《月令》凡新物，先薦寢廟。）
疏注「於廟」至「寢廟」○釋曰：祭祀則在廟可知，復雲脩寢者，寢或有事，不可不脩治之也。引「《月令》薦寢廟」者，欲見寢有事。彼薦隻在寢，不在廟，連廟言者，欲見是廟之寢，非生人之寢故也。
王，洗乘石。（鄭司農云：「乘石，王所登上車之石也。《詩》云：『有扁斯石，履之卑兮。』謂上車所登之石。」○乘，如字，劉常烝反。上，時掌反，下同。扁，邊典反。）
疏注「鄭司」至「之石」○釋曰：引《詩》者，是《小雅》剌幽王之詩，言申後乘車履石與王同，故云「有扁斯石，履之卑兮」，謂履之上車與王同，故黜之也。
掌蹕宮中之事。（宮中有事則蹕。鄭司農云：「蹕謂止行者，清道，若令時儆蹕。」○蹕，音畢。儆，字又作警，音景。）
疏注「宮中」至「儆蹕」○釋曰：宮中須警備，故有蹕宮中之事。
大喪，復於小寢、大寢。（小寢，高祖以下廟之寢也。始祖曰大寢。）
疏注「小寢」至「大寢」○釋曰：以祭隸仆職卑位小，故使之復於小寢也。以其高祖已上廟稱小，始祖廟稱大，故寢亦隨廟為稱也。
