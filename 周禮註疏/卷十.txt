大司徒之職，掌建邦之土地之圖與其人民之數，以佐王安擾邦國。（土地之圖，若今司空郡國輿地圖。）
疏「大師」至「邦國」○釋曰：司徒既欲佐王安擾邦國，故先須知土地之圖人民之數。○注「土地」至「地圖」○釋曰：案：漢蕭何收秦圖籍，以知天下阨塞廣遠。至後漢乃有司空郡國地圖。輿者，車輿，其前牙曲。地形不可正方，故云輿地圖也。案：《職方》亦云「掌天下之圖」，注直雲「如今司空輿地圖」，不雲郡國者，彼以司馬主九畿並夷狄而言，故不得雲郡國。此經雲主人民之數，則唯據九州之中，郡國在九州之內，故此注雲郡國也。
以天下土地之圖，周知九州之地域廣輪之數，辨其山林、川澤、丘陵、墳衍、原隰之名物；（周猶徧也。九州，揚、荊、豫、青、兗、雍、幽、冀、並也。輪，從也。積石曰山，竹木曰林，注瀆曰川，水鍾曰澤，土高曰丘，大阜曰陵，水崖曰墳，下平曰衍，高平曰原，下濕曰隰。名物者，十等之名與所生之物。○廣，古曠反。墳，扶雲反。原，本又作邍。徧，音遍。雍，於用反。從，子容反。）
疏「以天」至「名物」○釋曰：上經雲土地圖，為人民之數而言之，此經雲土地圖，據十等土地而說也，故云「周知九州之地域廣輪之數」。馬融云：「東西為廣，南北為輪。」案：《王制》南北兩近一遙，東西兩遙一近，是南北長東西短，謂知此數也。又辨其山林川澤以下十等形狀名號及所出之物也。○注「周猶」至「之物」○釋曰：九州揚荊以下，據《職方》周之九州而言，故有幽、並，無徐、梁，《禹貢》據夏以前九州，故有徐、梁，無幽、並也。雲「輪從也」者，據南北，義與馬同。不釋廣者，東西可知。雲「積石曰山」者，案《詩》雲「節彼南山，維石岩岩」，鄭云：「岩岩，積石貌。」鄭據此而言。案：《爾雅》山丘別釋，則丘是純土，其山皆石，亦有兼土者，故曰石戴土謂之崔嵬。又周語雲「夫山，土之聚」，是其山有土也。雲「竹木曰林」者，謂生平地。以其山林川澤別官，故知竹木生平地曰林。雲「注瀆曰川」者，案《釋水》云：「注川曰谿，注谿曰穀，注穀曰溝，注溝曰澮，注澮曰瀆。」彼注云：「皆以小注大，大小異名。」言注澮曰瀆者，謂以澮中水注入瀆中，使有所去。此雲注瀆曰川者，《爾雅》無此言，鄭以義增之耳，謂以瀆中水注入川。案：《職方》九州皆直川，故知從瀆入川。此瀆與四瀆義異，四瀆則亦川，故《職方》雲其川三江，其川江漢也。雲「水鍾曰澤」者，《周語》虞大子晉之言也。雲「土高曰丘」者，《爾雅》山丘別釋，則丘無石者也。雲「大阜曰陵」者，案《爾雅·釋地》云：「高平曰陸，大陸曰阜，大阜曰陵，大陵曰阿，可食者曰原。」是陵與丘高下異稱，皆無石者也。其有石者亦曰陵，故《左氏》僖三十二年雲「殽有二陵，南陵夏後皋之墓也，其北陵，文王之所避風雨」，是有石者也。雲「水崖曰墳」者，案《爾雅》雲「重崖岸墳大防」，是墳為崖岸之峻者，故知水崖曰墳。故《詩》雲「遵彼汝墳」，是汝水之大防，亦是水崖曰墳也。雲「下平曰衍」者，此十地皆兩兩相對為名，墳既水崖而高，明衍為下平。此下平又與下濕曰隰者別也。雲「高平曰原」者，案《爾雅》雲「廣平曰原，高平曰陸」，不雲高平曰原。此言高平曰原者，對下濕曰隰而言，其實高平即廣平者也。《爾雅》高平曰陸者，據山傍平者，故下雲可食者曰原也。雲「下濕曰隰」者，《爾雅·釋地》文。若然，《禹貢》雲「大陸既作」，註：「大陸，地者。」《爾雅·釋地》八藪，晉有大陸，彼是藪澤之地，稱與高平曰陸者別也。雲「十等之名」者，山林以下十等名異也。雲「與所生之物」者，即下文土會之法以下是也。
而辨其邦國都鄙之數，制其畿疆而溝封之，設其社稷之壝而樹之田主，各以其野之所宜木，遂以名其社與其野。（千里曰畿。疆猶界也。《春秋傳》曰： 「吾子彊理天下。」溝，穿地為阻固也。封，起土界也。社稷，后土及田正之神。壝，壇與堳埒也。田主，田神后土田正之所依也，詩人謂之田祖。所宜木，謂若松柏栗也。若以鬆為社者，則名鬆社之野，以別方面。○壝，維癸反。別，彼列反，下同。）
疏 「而辨」至「其野」○釋曰：雲「辨其邦國」者，謂分別畿外諸侯邦國多少之數，謂若《王制》雲「畿外八州，州二百一十國」也。雲「辨其都鄙之數」者，謂分別畿內三等采地之數，謂若《王制》「畿內九十三國」也。雲「制其畿疆」者，王畿內千里，中置王城，麵有五百里，其邦國都鄙亦皆有畿界也。雲「而溝封之」者，謂於疆界之上設溝，溝上為封樹以為阻固也。雲「設其社稷之壝」者，謂於中門之外右邊設大社、大稷，王社、王稷，又於廟門之屏設勝國之社稷，其社稷外皆有壝埒於四面也。雲「而樹之田主」者，謂藉田之內依樹木而為田主。雲「各以其野之所宜木」者，王之田主唯一而已，不得雲「各」，今雲「各」者，總據邦國都鄙並王者而言也。雲「遂以名其社與其野」者，謂假令以鬆為社，則名鬆社之野，餘皆放此也。○注 「千里」至「方面」○釋曰：雲「千里曰畿」者，《職方》文。雲「《春秋傳》曰吾子疆理天下」者，案《左氏傳》成二年鞍之戰，齊侯使國佐賂晉師，晉人不許，曰：「使齊之封內盡東其畝。」國佐對云：「先王疆理天下物土之宜，故《詩》雲『我疆我理，南東其畝』，今吾子疆理諸侯。」彼雲先王疆理天下，又雲吾子疆理諸侯，此雲吾子疆理天下，不同者，鄭以義言之，非傳之正文也。雲「溝穿地為阻固也」者，謂穿地為深溝，即是阻固也。雲「封起土界也」者，穿溝出土於岸，即皆為封，封即起土界也。雲「社稷后土及田正之神」者，鄭義依《孝經緯》。社者，五土之總神。以句龍生時為后土官，有功於土，死配社而食。稷是原隰之神，宜五穀。五穀不可遍舉，稷者，五穀之長，立稷以表神名，故號稷。棄為堯時稷官，立稼穡之事，有功於民，死乃配稷而食，名為田正也。故云社稷后土及田正之神，雙言之耳。雲「壝壇與堳埒也」者，經直雲壝，壝即堳埒。不雲壇，以壝在壇之四面為之，明中有壇可知，故鄭兼雲壇也。案：《禮記·郊封牲》雲「君南面於北墉下」，鄭注云：「北墉，社內北牆。」彼社雖無室，壇外四面有壁，壁外乃有壝耳。若然，《封人》雲設王之社壝者，彼官卑，主設之，此大司徒尊官，直主其制度而已。雲 「田主，田神后土田正之所依也」者，此田主當在藉田之中依樹木而為之，故云各以其野之所宜木。雲田主田神者，謂《郊特牲》雲先穡與神農一也。若然，鄭意以田主為神農，則無后土及田正之神，直以神農為主祭，尊可以及卑，故使后土、田正二神憑依之，同壇共位耳。田正則《郊特牲》所雲司嗇，一也。又引「詩人謂之田祖」者，《詩》雲「以禦田祖」，毛云：「田祖，先穡。」《籥章》亦云「凡國祈年於田祖」，鄭云：「田祖，始耕田者，謂神農也。」引之者，證田主是神農也。雲「所宜木謂若松柏栗也」者，是《論語》哀公問社於宰我，對雲「夏後氏以鬆，殷人以柏，周人以栗」。彼三代所都異處，所宜之木不同。夏居平陽宜鬆，殷居亳宜柏，周居鎬京宜栗。此經雖據周一代而言，其邦國都鄙異處所宜之木亦復不同，故云若松柏栗也。雲「若以鬆為社者，則名鬆社之野」者，此取鬆為社，假設而言耳。雲「以別方面」者，但四方宜木，麵各不同，或一方宜鬆，則以鬆為君，以別餘之方面耳。
以土會之法辨五地之物生：一曰山林，其動物宜毛物，其植物宜早物，其民毛而方。二曰川澤，其動物宜鱗物，其植物宜膏物，其民黑而津。三曰丘陵，其動物宜羽物，其植物宜覈物，其民專而長。四曰墳衍，其動物宜介物，其植物宜莢物，其民晳而瘠。五曰原隰，其動物宜臝物，其植物宜叢物，其民豐肉而庳。（會，計也。以土計貢稅之法，因別此五者也。毛物，貂狐貒貉之屬，縟毛者也。鱗物，魚龍之屬。津，潤也。羽物，翟雉之屬。核物，李梅之屬。專，圜也。介物，龜鱉之屬，水居陸生者。莢物，薺莢王棘之屬。晳，白也。瘠，臞也。臝物，虎豹貔<豸禽>之屬，淺毛者。叢物，萑葦之屬。豐猶厚也。庳猶短也。杜子春讀生為牲。鄭司農云：「植物，根生之屬。皂物，柞栗之屬，今世間謂柞實為皂鬥。膏物謂楊柳之屬，理致且白如膏。」玄謂膏當為櫜字之誤也。蓮芡之實有櫜韜。○會，古外反，注同。早，音皂，本或作皂，注同。鱗，劉本作<麥魚>，音鱗。津，如字，一本作濜，音同。覈，音核。專，徒丸反，注同。長，如字，下注 「長於土圭」同。介，音界。莢，古協反。晳，音錫，白色也。臝，力果反。叢，才東反。肉，如字，劉而樹反。庳，音婢。貂，音彫。貒，吐官反。貉，胡洛反，依字作貈。縟，音辱，一音如勇反。圜，音圓，又徒丸反。臞，其俱反，又作臞，音梢與《考工記》「燿後」音同。貔，音毗，一音房私反。<豸禽>，敕宜反。萑，音丸。葦，於鬼反。柞，於洛反。致，直記反。櫜，古毛反，劉古到反。芡，音儉。韜，吐刀反。）
疏 「以土」至「而庳」○釋曰：雲會，計也，以土地計會所出貢稅之法。貢稅出於五地，故須說五地所生不同也，故云「以土會之法」也。雲「辨五地之物生」者，但天之所覆，地之所載，地有五等，所生無過動植及民耳，故云辨五地之物生。上經雲十等，此雲五地，不同者，上經細別而言則十等，以類相並而言故五等，其實一也。「一曰山林」者，此五地以高下相對，故一曰山林，山林高之極者。「二曰川澤」，川澤下之極者，故以為對也。又五地之內，以民之資生取於動植之物，故先言動植，後言民也。山林之中，其動物宜毛物，其植物宜皂物，其民毛而方，此五地人物之等，皆方以類聚，物以群分。及民之所生，皆因地氣所感不同，故使形類有異也。○注「會計」至「櫜韜」○釋曰：案《宰夫職》雲「歲計曰會」，故云「會，計也」。鄭知以土計貢稅之法者，以五地中而雲會計者唯有貢稅之法，故鄭雲「以土計貢稅之法，因別此五者也」。雲「毛物貂狐貒貉之屬」者，依《爾雅》而言耳。案《爾雅》雲貍狐貒貉同文，此雲貂狐，不言貍者，鄭君所讀《爾雅》者為貂，不為貍也。言「之屬」者，山林之中毛者甚眾，故以之屬總之也。言「縟毛」者，謂毛之細縟者也。雲「鱗物，魚龍之屬」者，案《月令》春雲「其蟲鱗」，鄭雲蛇不言魚者，有足曰蟲，無足曰豸，經雲其蟲鱗，魚無足，故不言魚。其實魚入鱗內可知也。此經雲川澤宜鱗物，鱗物以魚為主，有魚龍有蛇可知，故不言蛇也。雲「津，潤也」者，以其民居澤近水，故有津潤。但入水見日則黑，故民黑津也。雲「羽物翟雉之屬」者，案：《禹貢》徐州貢羽畎夏翟，則翟，雉也。以雉乃羽中之貴物，故丘陵所宜羽物者是翟雉也。雲「核物李梅之屬」者，鄭以丘陵阪險宜棗杏及李梅等，目驗可知，故云李梅之屬，中有棗杏也。雲「專，圜也」者，此丘陵地氣使之然也。雲「介物龜鱉之屬水居陸生者」，此陸生謂陸地生子。及生訖，即入水而居，故云水居陸生也。《五行傳》雲「貌之不恭，則有龜孽」，注云：「龜，蟲之生於水者。」亦謂生居在水中，非謂初生在水。彼生與此鄭雲陸生之生義異也。又雲「莢物薺莢王棘之屬」者，齊莢即今人謂之皂莢。蓋誤雲皂，當言薺也。王棘即《士喪禮》雲「王棘若檡棘」者是也。棘雖無莢，蓋樹之枝葉與薺莢相類，故並言之也。雲「晢白也」者，此民居於墳衍，地氣宜白。又見《詩》雲「楊且之晳」，晳為白可知也。雲「瘠臞也」者，案《爾雅·釋言》雲「臞、脙，瘠也」，注云：「齊人謂瘠瘦為脙。」則臞為瘦小之貌，故鄭雲瘠也。雲「臝物虎豹貔<豸禽>之屬」者，《考工記·梓人職》說大獸而雲「厚唇，弇口，出目，短耳，大胸，燿後，若是者謂之臝屬」，又《爾雅》有虎有豹，故知臝物有虎豹也。但《爾雅》及諸經不見有<豸禽>，《曲禮》雲「載貔貅」，此鄭雲貔<豸禽>，<豸禽>即貅也。雲「淺毛者」，若以淺毛言之，則入臝蟲中，故《月令》中央土，其蟲臝。鄭雲 「虎豹之屬恆淺毛」。若據有毛言之，即為毛蟲，故白虎入西方，毛蟲之長也。雲「叢物萑葦之屬」者，《詩》雲「萑葦淠淠」，是二者各以類聚也。杜子春讀生為牲，牲亦訓為生。義既不殊，故後鄭不破之也。鄭司農雲「植物，根生之屬」，先鄭對動非植生為號也。「皂物柞栗之屬」者，柞實之皮得染皂，故引今世猶謂柞實為皂鬥為證，其栗雖不得染皂，其皮亦皂鬥之類，故與柞同為皂物也。雲「膏物謂楊柳之屬，理致且白如膏」者，先鄭以物色上解之。後鄭不從者，以其上下雲動植者皆不以色上為名，先鄭獨此一者取義於色，故後鄭易之。「玄謂膏當為櫜」者，經雲膏是脂膏之膏，於植物義無所，取直是字誤，故破從櫜也。雲「蓮芡之實有櫜韜」者，以其是川澤所生，故知是蓮芡之實皆有外皮，櫜韜其實者也。案《大司樂》「一變而致川澤之示」，先言川澤後雲山林者，彼取神之易致為先，故先言川澤。此取尊卑高下相對，故先言山林也。又彼雲「五變而致土示」，注云：「土祇原隰及平地。」此中不見平地者，亦原隰中可以兼之也。
因此五物者民之常，而施十有二教焉：一曰以祀禮教敬，則民不苟。二曰以陽禮教讓，則民不爭。三曰以陰禮教親，則民不怨。四曰以樂禮教和，則民不乖。五曰以儀辨等，則民不越。六曰以俗教安，則民不愉。七曰以刑教中，則民不虣。八曰以誓教恤，則民不怠。九曰以度教節，則民知足。十曰以世事教能，則民不失職。十有一曰以賢制爵，則民慎德。十有二曰以庸制祿，則民興功。（陽禮謂鄉射飲酒之禮也。陰禮謂男女之禮。昏姻以時，則男不曠女不怨。儀謂君南面臣北面、父坐子伏之屬。俗謂土地所生習也。愉謂朝不謀夕。恤謂災危相憂。民有凶患，憂之則民不解怠。度謂宮室車服之制。世事謂士農工商之事。少而習焉，其心安焉，因教以能，不易其業。慎德謂矜其善德，勸為善也。庸，功也。爵以顯賢，祿以賞功。故書儀或為義，杜子春讀為儀，謂九儀。○爭，爭鬥之爭。愉，音偷，又音揄。虣，薄報反。解，佳賣反。少，詩照反。）
疏「因此」至「興功」○釋曰：上經雲五地之物生，動植及民生處不同，是其常法。今此十二教亦因民之所常生之，處施之故云因此五物者之常，而施十二教也。雲「一曰以祀禮教敬，則民不苟」者，凡祭祀者，所以追養繼孝，事死如事生。但人於死者不見其形，多有致慢，故《禮》雲「祭，極敬也」。是以一曰以祀禮教敬。死者尚敬，則生事其親不苟且也。○「二曰以陽禮教讓則民不爭」者，謂鄉飲酒之禮，酒入人身，散隨支體，與陽主分散相似，故號鄉射飲酒為陽禮也。鄉飲酒即黨正飲酒之類是也。黨正飲酒之時，五十者堂下，六十者堂上，皆以齒讓為禮，則無爭，故云以陽禮教讓則民不爭也。○「三曰以陰禮教親則民不怨」者，以陰禮謂昏姻之禮，不可顯露，故曰陰禮也。男女本是異姓，冕而親迎，親之也。親之也者，親之也，使之親己，是昏禮相親之義。昏姻及時，則男女無有怨曠，故云以陰禮教親則民不怨也。○「四曰以樂禮教和則民不乖」者，自「一曰」至「三曰」已上，皆有揖讓周旋升降之禮，此樂亦云禮者，謂饗燕作樂之時，舞人周旋皆合禮節，故樂亦云禮也。凡人乖離，皆由不相和合，樂主和同民心，故民不乖也。○「五曰以儀辨等則民不越」者，儀謂以卑事尊，上下之儀有度，以辨貴賤之等，故云以儀辨等也。民知上下之節，不敢逾越，故云則民不越也。○「六曰以俗教安則民不偷」者，俗謂人之生處習學不同，若變其舊俗，則民不安而為苟且。若依其舊俗化之，則民安其業，不為苟且，故云以俗教安則民不愉，愉，苟且也。○「七曰以刑教中則民不虣」者，刑者，禁民虣亂。今明刑得所，民得中正，不為虣亂，故云以刑教中則民不虣也。○「八曰以誓教恤則民不怠」者，民有厄喪，教之使相憂恤，則民不懈怠也。○「九曰以度教節則民知足」者，度謂衣服宮室之等尊卑不同，以此法度教之，使知節數，民知禮節，自知以少為足，故云則民知足也。○「十曰以世事教能則民不失職」 者，父祖所為之業，子孫述而行之，不失本職，故云以世事教能則民不失職也。○「十有一曰以賢制爵則民慎德」者，人有賢行，製與之爵，民皆謹慎，矜矜於善德，以求榮寵，故云以賢制爵則民慎德也。○「十有二曰以庸制祿則民興功」者，庸，功也。人有功則制祿與之，民皆興其功業，故云則民興功也。此十二教，以重急者為先，輕緩者為後。○注「陽禮謂鄉射飲酒之禮也陰禮謂男女之」至「九儀」○釋曰：雲「陽禮謂鄉射飲酒之禮」者，以是陽禮而雲教讓，其鄉射是州長射禮，鄉飲酒是黨正飲酒，皆有正齒位、飲酒為敬讓之事，故知陽禮是二事。若然，鄉中有鄉射、鄉飲酒，以其州長黨正皆屬於鄉大夫，或鄉大夫所居州黨，故雖州長射、黨正飲酒亦號曰鄉也。雲「陰禮謂男女之禮」者，以其言陰，又雲不怨，故知是男女昏姻之禮也。雲「昏姻以時則男不曠女不怨」者，此約《雄雉》詩序文「軍旅數起，大夫久役，男女怨曠」，注云：「國人久處軍役之事，故男女多怨曠也。男曠而苦其事，女怨而望其君子。」此經直雲不怨，據女而言，文不具顯，故鄭兼言曠也。若然，彼詩據舊成夫婦，此文據配合得時。時雖不同，若失時，怨曠不異，故引為證也。雲「儀謂君南面臣北面、父坐子伏之屬」者，案《易·乾鑿度》云：「不易也者其位，天在上，地在下，君南面，臣北面，父坐子伏，此其不易也。」鄭依此言其不易也。仍有天地不易，不言，故云「之屬」以兼之也。雲「俗謂土地所生習也」者，謂若《下曲禮》雲「君子行禮，不求變俗。居喪之禮，哭泣之位，皆如其國之故，而審行之」，是其故俗所習也。雲「偷謂朝不謀夕」者，案《春秋左氏》襄公三十一年，穆叔至自會，見孟孝伯，語之曰：「趙孟將死矣，其語偷。」又孝伯曰：「人生幾何，誰能無偷。朝不及夕，將焉用樹？」穆叔出而告人曰：「孟孫將死矣。吾語諸趙孟之偷也，而又甚焉。」昭元年，天王使劉定公勞趙孟於潁，館於洛汭。劉子曰：「美哉禹功，明德遠矣。微禹，吾其為魚乎！吾與子弁冕端委以治民，臨諸侯，禹之力也。子盍遠績禹功而大庇民乎？」對曰：「老夫罪戾是懼，焉能恤遠。吾儕偷食，朝不謀夕，何其長也。」劉子歸以語王，曰：「諺所謂老將智而耄及之者。」以此而言之，鄭似依昭浴藹年傳也。雲 「恤謂災危相憂，民有凶患憂之則不懈怠」者，災危凶憂謂若遭水旱之災，歲凶，年穀不登，有無相濟，是其相憂令不懈怠也。雲「度謂宮室車服之制」者，謂若《典命》雲「上公九命」，國家宮室車旗衣服禮儀，及侯伯子男已下各依命數，是其制度也。雲「世事謂士農工商之事，少而習焉其心安焉，因教以能不易其業」者，案《齊語》云：「桓公曰：成民之事若何？管子曰：四民者勿使雜處，雜處則亂。昔聖王處士就閑燕，處工就官府，處商就市井，處農就田野。」又云：「士之子恆為士，工之子恆為工，商之子恆為商，農之子恆為農。少而習焉，其心安焉。」是世事也。雲「慎德謂矜其善德勸為善」者，民能矜矜然求其善德，又相勸為善也。雲「庸功也」者，此經雲「以庸制祿」，《司士》雲「以功詔祿」，庸即功，其理同也。雲 「故書儀或為義，杜子春讀為儀」者，不從故書讀，從《大宗伯》九儀，一命至九命作伯也。
以土宜之法辨十有二土之名物，以相民宅而知其利害，以阜人民，以蕃鳥獸，以毓草木，以任土事。（十二土分野十二邦，上係十二次，各有所宜也。相，占視也。阜，猶盛也。蕃，蕃息也。育，生也。任謂就地所生，因民所能。○相，息亮反，注同。毓，音育。分，扶問反。）
疏 「以土」至「土事」○釋曰：雲「以土宜之法辨十有二土之名物」者，十二土各有所宜不同，所出之物及名皆異，故云以土宜之法辨十有二土之名物也。雲「以相民宅」者，謂既知十二土之所宜，以相視民居，使之得所也。雲「而知其利害」者，十二土之中，利處居之，害處遠之。以阜盛人民，以蕃息鳥獸，以毓生草木者，皆由知利害使之然也。雲「以任土事」者，辨十有二土，任人性居之。○注「十二」至「所能」○釋曰：「十二土分野十二邦，上係十二次，各有所宜也」者，案《保章氏》「以星土辨九州之地」，注云：「星土，星所主土也。」又云：「大界則曰九州。州中諸國之封域於星亦有分焉。」其書亡矣，堪輿雖有，郡國所入度非古數也。今其存可言者，十二次之分也。星紀，吳越也。玄枵，齊也。娵訾，衛也。降婁，魯也。大梁，趙也。實沈，晉也。鶉首，秦也。鶉火，周也。鶉尾，楚也。壽星，鄭也。大火，宋也。析木，燕也。如是，天有十二次，日月之所躔，地有十二土，王公之所國。又《周語》伶周鳩云：「昔武王伐商，歲在鶉火。」又云：「歲之所在，則我之分野。」故知分野十二邦，上係十二次，各有所宜也。若然，唐虞及夏萬國，殷周千七百七十三國，皆依附十二邦以係十二次，若吳越同次之類也。凡係星之法，皆因王者所命屬焉。故昭元年《左傳》云：「晉侯有疾，鄭公孫僑如晉聘，且問疾。叔向問焉，曰：寡君之疾病，卜人曰實沈台駘為祟，史莫之知，敢問此何神也？子產曰：昔高辛氏有二子，伯曰閼伯，季曰實沈，居於曠林，不相能也，日尋干戈以相征討。後帝不臧，遷閼伯於商丘，主辰，商人是因，故辰為商星；遷實沈於大夏，主參，唐人是因，以服事夏商。」又云：「及成王滅唐，而封大叔焉，故參為晉星。」又襄九年，晉士弱云：「陶唐氏之火正閼伯居商丘，祀大火，相土因之，故商主大火。」是皆先王命祀之法也。案《元命包》雲「國君王者封，上應列星之位」，註：「雲若角亢為鄭，房心為宋。比其餘小國不中星者以為附庸。」若然，附庸不係星，其餘皆係星也。又雲「任謂就地所生，因民所能」者，地之所生出物不同，民之所資事業有異，謂若居山者利其金玉、錫石、禽獸、材木，居澤者利其魚鹽，居陸者利其田蠶，是其任謂就地所生因民所能而居之也。
辨十有二壤之物而知其種，以教稼穡樹藝。（壤亦土也，變言耳。以萬物自生焉則言土，土猶吐也。以人所耕而樹藝焉則言壤，壤，和緩之貌。《詩》云：「樹之榛栗。」又曰：「我藝黍稷。」藝猶蒔也。○種，章勇反。榛，則人反。蒔，時至反。）
疏「辨十」至「樹藝」○釋曰：此十二壤即上十二土。上經論居人物之事，此經辨其種殖所宜，故變其文。雲「辨十二壤之物」者，分別物之所生而知其所殖之種，遂即以教民，春稼秋穡，以樹其木，以藝其黍稷也。○注「壤亦」至「蒔也」○釋曰：上經既欲居民，不必皆須樹藝，故云土取萬物自生為名。此經據樹藝而言，故變雲壤，取和緩為義，故鄭雲「變言耳」。《詩》雲「樹之榛栗」，是《定之方中》詩，引之證經樹是植木。又曰「我藝黍稷」，是《楚茨》之詩，引之證經藝是黍稷也。
以土均之法辨五物九等，製天下之地征，以作民職，以令地貢，以斂財賦，以均齊天下之政。（均，平也。五物，五地之物也。九等，騂剛、赤緹之屬。征，稅也。民職，民九職也。地貢，貢地所生，謂九穀。財謂泉穀。賦謂九賦及軍賦。○騂，雖營反。緹，音低。）
疏 「以土」至「之政」○釋曰：「以土均之法辨五物」者，即上山林川澤之等是也。雲「九等」者，據五地之內分為九等之地，騂剛、赤緹之屬，其種所宜不同也。雲 「製天下之地征」者，言天下則並畿外邦國所稅入天子而言也。此地征與下為目也。「以作民職」者，民有職業，乃可稅之。雲「以令地貢」者，地貢即九職之稅也。雲「以斂財賦」者，斂財即大宰「九賦斂財賄」，一也。既言財又別言賦者，欲見財既為九賦斂財，賦中又兼有軍賦，故財賦殊言之。雲「以均齊天下之政」 者，大司徒以法均齊之，天下皆使依法，故云均齊天下之政也。○注「均平」至「軍賦」○釋曰：九等知是騂剛之屬者，但地或雲十等，或雲五地，或雲十二土，皆無雲九等者，案《草人職》雲，騂剛、赤緹之屬有九等，皆是地勢所宜糞種之法，故鄭以騂剛、赤緹之屬解之。雲「地貢，貢地所生，謂九穀」者，案：大宰以九職任萬民，即雲「一曰三農生九穀」，此經雲「以作民職」，為九職，即雲「令地貢」，明貢是九穀可知。雲「財謂泉穀」者，案《大宰》雲「以九賦斂財賄」，彼注亦云：「財，泉穀」，則以泉穀當賦泉之數也。雲「賦謂九賦及軍賦」者，以經雲財賦不得為一事解之。今鄭以賦為軍賦者，則賦中兼軍賦，謂甲士三人、步卒七十二人之等。
以土圭之法測土深，正日景，以求地中。日南則景短多暑，日北則景長多寒，日東則景夕多風，日西則景朝多陰。（土圭，所以致四時日月之景也。測猶度也，不知廣深故曰測。故書求為救，杜子春云：「當為求。」鄭司農云：「測土深，謂南北東西之深也。日南謂立表處大南，近日也。日北謂立表處大北，遠日也。景夕謂日跌景乃中，立表之處大東，近日也。景朝謂日未中而景中，立表處大西，遠日也。」玄謂晝漏半而置土圭，表陰陽，審其南北。景短於土圭謂之日南，是地於日為近南也。景長於土圭謂之日北，是地於日為近北也。東於土圭謂之日東，是地於日為近東也。西於土圭謂之日西，是地於日為近西也。如是則寒暑陰風偏而不和，是未得其所求。凡日景於地，千里而差一寸。○深，尺鴆反。景，如字，本或作影，非，下及注同。度，待洛反，下同。近，附近之近，下同。遠日，於萬反。跌，待結反。）
疏「以土」至「多陰」○釋曰：案《玉人職》雲「土圭尺有五寸」。周公攝政四年，欲求土中而營王城，故以土圭度日景之法測度也。度土之深，深謂日景長短之深也。正日景者，夏日至，晝漏半，表北得尺五寸景，正與土圭等，即地中，故云「正日景以求地中」也。「日南則景短多暑」者，周公度日景之時，置五表。五表者，於潁川陽城置一表為中表，中表南千里又置一表，中表北千里又置一表，中表東千里又置一表，中表西千里又置一表。今言日南景短多暑者，據中表之南表而言，亦晝漏半，立八尺之表，表北得尺四寸景，不滿尺五寸，不與土圭等，是其日南，是地於日為近南。景短多暑，不堪置都之事北。雲 「日北」者，據中表之北表而言，亦晝漏半，表北得尺六寸景，是地於日為近北，是其景長多寒之事也。雲「日東則景夕多風」者，據中表之東表而言，亦於晝漏半中表景得正時，東表日已跌矣，是地於日為近東。亦晝漏半已得夕景，故云景夕多風。雲「日西則景朝多陰」者，據中表之西表而言，是地於日為近西。亦於晝漏半中表景得正時，西表日未中乃得朝時之景，故云日西則景朝多陰。此經皆未得所求耳。解《洪範》之義，依《五行傳》，風屬中央，雨屬東方。今西方雲多陰，東方雲多風者，土為木妻，木為金妻，從妻所好。故月離於箕，風揚沙，月離於畢，俾滂池。故此東方多風、西方多陰，陰即雨也。○注 「土圭」至「一寸」○釋曰：案《馮相氏》雲「冬夏致日，春秋致月」，皆以土圭度之。是以《冬官考工記》雲「土圭尺有五寸以致日」，鄭云：「土圭，所以致四時日月之景也。」雲「測猶度也，不知廣深，故曰測」者，廣深喻遠近。以經雲測土深，故鄭雲廣深也。鄭司農雲「測土深謂南北東西之深也」者，先鄭據經雲日南、日北、日東、日西，皆以土圭測度之，先鄭又雲「日南謂立表處大南，近日」云云，先鄭之意，日於地中而在南，故以南表為近日，北表為遠日。日出東方而西流，故以東表為近日，西表為遠日。雲「景夕謂日跌景乃中」者，於晝漏半，東表日跌，中表景乃中。又雲「景朝謂日未中而景中」者，亦於晝漏半，西表日未中，而中表景乃中也。「玄謂晝漏半而置土圭，表陰陽，審其南北」者，後鄭釋景長短之意。度景之法，冬至夏至，皆可為之。皆據晝漏半者，以取日正午乃得其端直也。雲「表陰陽」者，東方西方是陰陽，故別雲審其南北也。又雲「景短於土圭謂之日南，是地於日為近南」云云，後鄭之義與先鄭不殊。更雲「是地於日為近南已下」者，先鄭雲近日遠日，恐人以為南方東方地高為近日，北方西方地下為遠日，有此地高下之嫌，故後鄭增成先鄭之義，而雲是地於日為近北，於日為近東，於日為近西。四方之表，皆去中表千里，而雲是立表之處，其地於天下之日為近南、為近北、為近東、為近西也。雲「如是則寒暑陰風偏而不和，是未得其所求」者，此言對下經地中是陰陽風雨和會，為得所求也。雲「凡日景於地千里而差一寸」者，案《三光考靈耀》雲「四遊升降於三萬里中」，下雲「日至之景尺有五寸，謂之地中」。則是半三萬里而萬五千里，與土圭等，是千里差一寸，算法亦然。言此者，欲見經日南日北之等，皆去中表千里為術，景長景短皆差一寸耳。知表皆高八尺而以晝漏半者，以其《通卦驗》云：「冬日至，樹八尺之表，日中視其晷。」是以知用八尺表，而以晝漏半度景也。
日至之景尺有五寸，謂之地中：天地之所合也，四時之所交也，風雨之所會也，陰陽之所和也。然則百物阜安，乃建王國焉，制其畿方千里而封樹之。（景尺有五寸者，南戴日下萬五千里，地與星辰四遊升降於三萬里之中，是以半之得地之中也。畿方千里，取象於日一寸為正。樹，樹木溝上，所以表助阻固也。鄭司農云：「土圭之長尺有五寸，以夏至之日立八尺之表，其景適與土圭等，謂之地中。今潁川陽城地為然。）
疏 「日至」至「樹之」○釋曰：上經置五表於四方，四表未得所求，今於中表夏日至亦晝漏半立八尺之表，表北得景尺有五寸，景與土圭等，謂之地中。於此地中之所，「天地之所合也」者，天地不合，萬物不生，天地配合，萬物乃生，故《樂記》雲「天地合」是也。「四時之所交也」者，即《尚書》所雲「宅南交」，孔云：「言夏與春交。」舉一隅以見之，則秋與夏交、冬與秋交、春與冬交可知，故云四時所交也。「風雨之所會也」者，風雨所至會合人心，謂若《禮器》雲「饗帝於郊，風雨寒暑時」是也。「陰陽之所和也」者，謂若昭四年《左氏》申豐雲「冬無愆陽，夏無伏陰」，是其陰陽和也。「然則百物阜安」者，總結上句所合已下。然尢如是。阜，盛也。如是四事得所，則百物盛安也。「乃建王國焉」者，建，立也。於此盛安之處乃立王之國城焉。「制其畿方千里」者，王畿千里，以象日月之大。中置國城，麵各五百里，製畿界。「而封樹之」者，於畿封之上而作深溝，土在溝上謂之為封，封上樹木以為阻固，故云而封樹之。○注 「景尺」至「為然」○釋曰：雲「景尺有五寸」者，欲釋經景尺有五寸得地中之意。雲「南戴日下萬五千里」者，景一寸差千里，故於地中尺五寸景，去南戴日下萬五千里。雲「地與星辰四遊升降於三萬里之中」者，《考靈耀》文。言四遊升降者，春分之時，地與星辰復本位；至夏至之日，地與星辰東南遊萬五千里，下降亦然；至秋分還復正；至冬至，地與星辰西北遊亦萬五千里，上升亦然；至春分還復正。進退不過三萬里，故云地與星辰四遊升降於三萬里之中，是以半之得地之中也。雲「畿方千里，取象於日一寸為正」者，鄭注《王制》，「象日月之大，亦取晷同」，此雲取象於日一寸為正，不言象日月之大者，略不言之矣。雲一寸為正者，即是景一寸地千里，與《王制》注「晷同」一也。案《元命包》雲「日圓，望之廣尺，以應千里」，故鄭注《王制》雲「象日月之大」也。又案《考靈耀》曰：「從上臨下八萬里，天以圓覆，地以方載。」《河圖括地象》曰：「天不足西北，地不足東南。西北為天門，東南為地戶。天門無上，地門無下。」又云：「極廣長，南北二億三萬，二千五百里，東西二億三萬三千里。」又云：「天左動，起於牽牛。地右動，起於畢。」《廣雅》云：「天圜，南北二億三萬三千五百里七十五步。東西短，減四步。周六億十萬七百里二十五步。從地至天，億一萬六千七百八十七里半。下度地之厚，與天高等。」《天度》云：「東方七宿七十五度，南方七宿百一十二度，西方七宿八十度，北方七宿九十八度四分度之一。四方三百六十五度四分度之一。度二千九百三十二里。二十八宿間相距，積百七萬九百一十三里，徑三十五萬六千九百七十里。」鄭司農雲 「潁川陽城地為然」者，潁川郡陽城縣是周公度景之處，古跡猶存，故云地為然也。案《春秋左氏》，武王克商，遷九鼎於洛，邑欲以為都，不在潁川地中者，武王欲取河洛之間形勝之所，洛都難不在地之正中，潁川地中仍在畿內。若然，武王已遷鼎於洛，欲以為都，周公又度景求地中者，武王雖定鼎訖，周公更度之者，所以審慎故。案《書傳》雲「四年建侯衛，五年營成周」，建侯衛者，在《尚書·康誥》封康叔是也。案《康誥》云：「惟三月，哉生魄，周公初基，作新大邑於東國洛，四方之民大和會。」注云：「岐鎬之域處五嶽之外，周公為其於政不均，故東行於洛邑，合諸侯，謀作天子之居。四方民聞之，同心來會，樂即功作，效其力焉。是時周公居攝四年也。」又案《召誥》「惟三月丙午朏」，注云：「是時周公居攝五年。越三日戊申，大保朝至於洛，卜宅。厥既得卜，則經營之。」若然，洛邑在攝政四年初為基止，至五年，乃正營之也。
凡建邦國，以土圭土其地而制其域：諸公之地，封疆方五百里，其食者半；諸侯之地，封疆方四百里，其食者參之一；諸伯之地，封疆方三百里，其食者參之一；諸子之地，封疆方二百里，其食者四之一；諸男之地，封疆方百里，其食者四之一。（土其地，猶言度其地。鄭司農云：「土其地，但為正四方耳。其食者半，公所食租稅得其半耳，其半皆附庸小國也，屬天子。參之一者亦然。故《魯頌》曰：『錫之山川，土地附庸。奄有龜蒙，遂荒大東，至於海邦。』《論語》曰： 『季氏將伐顓臾，孔子曰：先王以為東蒙主，且在邦域之中，是社稷之臣。』此非七十里所能容，然則方五百里四百里合於《魯頌》、《論語》之言。諸男食者四之一，適方五十里，獨此與今五經家說合耳。」玄謂其食者半、參之一、四之一者，土均均邦國地貢輕重之等。其率之也，公之地以一易，侯伯之地以再易，子男之地以三易，必足其國禮俗喪紀祭祀之用，乃貢其餘。若今度支經用，餘為司農穀矣。大國貢重，正之也。小國貢輕，字之也。凡諸侯為牧正帥長及有德者，乃有附庸，為其有祿者當取焉。公無附庸，侯附庸九同，伯附庸七同，子附庸五同，男附庸三同。進則取焉，退則歸焉。魯於周法不得有附庸，故言錫之也。地方七百里者，包附庸，以大言之也。附庸二十四，言得兼此一等矣。○疆，居良反，下同。顓，之宣反。臾，音榆。率，音律，又音類，後注同。正之，音征。字，如字，一音茲。為其，於偽反。）
疏 「凡建」至「之一」○釋曰：上經既陳天子之國並畿內千里，此經說諸侯邦國，故云「凡建邦國以土圭土其地」。土猶度也，以土圭度其地。假令封上公五百里，國北畔立八尺之表，夏至晝漏半，得尺五寸景，與土圭等，南畔得尺四寸五分，其中減五分。一分百里，五分則五百里。減四分則四百里封侯，減三分則三百里封伯，減二分則二百里封子，減一分則一百里封男，是土其地之法。「而制其域」者，自上公五百里已下，境界皆有營域封圻。雲「諸公之地封疆方五百里，其食者半」 者，言天子封公以五百里之地，其一國之稅天子食其半。雲「諸侯之地封疆方四百里，其食者參之一」者，謂三分之，天子食其一分。雲「諸伯之地封疆方三百里其食者，參之一」者，亦與侯同。雲諸子之地諸男之地皆雲四之一者，謂總得一國之稅，四分之，天子食其一分，故云其食者四之一。其天子所食者，皆謂諸侯市取美物以貢天子，即《大宰》九貢是也。其公之稅有半，侯伯有三之二，子男有四之三，皆自入充國家畜積禮俗喪紀之用也。○注 「土其」至「等矣」○釋曰：「土其地猶言度其地」者，案：上經以土圭之法測土深，測猶度也，此經雲以土圭土其地，以土正當測處，故云土其地猶言度其地也。 「司農雲土其地但為正四方耳」者，司農意，案上經天子度取土中，此封諸侯但正四方而已，不求土中，故云但為正四方，謂五百里四百里之等。雲「其食者半，公所食租稅得其半耳，其半皆附庸小國也，屬天子。參之一亦然」者，司農意，以經雲其食者半，與參之一、四之一者自食，其餘並入天子，故云其食者半，公所食租稅得其半耳，其半皆附庸小國也，屬天子。參之一亦然也。先鄭雖不雲四之一，司農意亦四分分之，三分入天子，一分自食。司農之義於經文雖似通，若然，則大國貢輕次，國小國貢重，非字小之法，於義不可，故後鄭不從。引《魯頌》曰「錫之山川」已下至「社稷之臣」，此司農之意，上公已下盡有附庸，魯雖侯爵，受五百里之國，《明堂位》雲七百里者，五百里外並是附庸，即公五百里者亦半為附庸，故上注雲其半皆附庸是也。雲「此非七十里所能容」者，司農之意，見孟子、何休之徒言周之制無五百里四百里國，魯國唯有七十里而已，故破諸家，據《魯頌》、《論語》非七十里之所能容也。雲「然則方五百里四百里合於《魯頌》、《論語》之言」 者，司農據此經公五百里侯四百里與《魯頌》、《論語》合，亦是破諸家之意。雲「諸男食者四之一適方五十里」者，司農意，男國百里，開方得五十里者四。經雲其食者四之一，謂三分入天子，一分自食，所食者唯有五十里。雲「獨此與今五經家說合耳」者，五經家謂若張苞、何休、孟子等，皆以為周法公侯方百里，伯七十里，子男五十里，子男五十里，故男食五十里，是與五經家說合。若自子已上以百里七十里國，於此經二百里已上四之一、三之一不合，故直舉男地而言。「玄謂其食者半、參之一、四之一者，土均均邦國地貢輕重之等」者，案下《土均》雲均地貢，均即此所均徵稅邦國地貢輕重是也。雲「其率之也，公之地以一易，侯伯之地以再易，子男之地以三易」者，其民受地，有一易再易，故此諸侯之地，據貢入天子以耕之者，入諸侯者，以易而不耕者，故以公之地貢半，似二百畝佃半也。侯伯之地三之一貢入天子，似家三百畝，佃百畝，留二分似荒廢者也。子男之地以三易，四之一貢與天子，似家得四百畝，佃百畝，留三分，似三百畝不耕者也。民但家無三易之地，直以況義耳。雲「必足其國禮俗喪紀祭祀之用，乃貢其餘」者，後鄭意，釋公國貢半已下漸少之意。言公受地廣，稅物多，但留半自用，即足其國俗喪紀及畜積之用，故以半為餘貢入天子。其侯伯受地差少，則其稅亦少，故三分之二留自用乃足其國，以一分為餘貢入天子。其子男受地又少，其稅轉少，故四分之乃足其國，亦以一分為餘貢入天子。注雖不言畜積，但言足其國，明畜積注中乃得雲足，故《王制》雲「國無九年之畜曰不足」是也。雲「若今度支經用，餘為司農穀矣」者，度支經用，似國家喪紀所用。餘為司農穀矣者，入天子，故據漢法以況之。雲「大國貢重正之也，小國貢輕字之也」者，謂若四之一是也。字，愛也，謂愛小國之法。若然，三之一者是不輕不重。後鄭言此者，破先鄭其食者四之一，三分貢與天子，三之一者，二分貢與天子，非字小之法。又見采地之稅四之一，一分貢與天子，故不從先鄭之義。雲「凡諸侯為牧正帥長及有德者，乃有附庸」 者，案《王制》云：「五國以為屬，屬有長；十國以為連，連有帥；三十國以為卒，卒有正；二百一十國為州，州有伯。」伯即牧也。此牧正帥長皆是有功諸侯乃得為之，有功即有附庸。又諸侯有德，雖不為牧正帥長，亦得有附庸，故鄭總雲諸侯牧正帥長及有德者乃有附庸焉。雲「為其有祿者當取焉」者，謂取間田為附庸以為祿也。雲「公無附庸」者，以其天子畿方千里，上公五百里，地極，故無附庸也。雲「侯附庸九同」者，以其侯有功，進受公地。但公五百里，開方之，方百里者五五二十五，侯四百里，開方之四四十六，加九同則為二十五同，與公等，故知侯附庸九同。雲「伯附庸七同」者，伯地三百里，三三而九，加七同則為十六同，與侯等，故知伯附庸七同也。雲「子附庸五同男附庸三同」者，以其子有功進受伯地，加五同與伯等。男有功受子地，男本一同，加三同與子等。開方之皆可知。雲「進則取焉，退則歸焉」者，進則取焉謂附庸者，退則歸焉者謂為間田者也。故《王制》一州之內二百一十國，其餘以為附庸間田，並言之矣。雲「魯於周法不得有附庸，故言錫之也」者，魯雖為侯爵，以其王子母弟，雖為侯伯，畫服如上公，受五百里之地，與上公等。成王以周公製典法之勳，賜魯以侯伯子男四等附庸，故《明堂位》雲「地方七百里」。鄭雲「方七百里者包附庸，以大言之也」，又雲「附庸二十四，言得兼此四等矣」者，魯本五百里，四面各加百里，四五二十，即二十同，四角又各百里，為四同，故云附庸二十四。言周公有德，兼侯九同、伯七同、子五同、男三同，故云兼此四等矣。凡言同者皆百里地，百里則為國，周法不滿百里乃為附庸。今皆名附庸為同者，但附庸實不滿百里，積集附庸成同，並數之矣。假令男附庸三同，附庸國則多矣，據成周而言三耳。自餘五同七同已上，其義可知也。
凡造都鄙，制其地域而封溝之，以其室數製之。不易之地家百畝，一易之地家二百畝，再易之地家三百畝。（都鄙，王子弟公卿大夫采地，其界曰都，鄙所居也。《王制》曰：「天子之縣內，方百里之國九，七十里之國二十有一，五十里之國六十有三。」此蓋夏時采地之數，周未聞矣。《春秋傳》曰：「遷鄭焉而鄙留。」城郭之宅曰室。《詩》云：「嗟我婦子，曰為改歲，入此室處。」其室數製之，謂製丘甸之屬。《王制》曰：「凡居民，量地以製邑，度地以居民，地邑民居，必參相得。」鄭司農云：「不易之地歲種之，地美，故家百畝。一易之地休一歲乃復種，地薄，故家二百畝。再易之地休二歲乃復種，故家三百畝。○畝，本亦作古畝字。甸，劉常證反。復，扶又反，下同。）
疏 「凡造」至「百畝」○釋曰：上言王畿及諸侯邦國，至此更言畿內都鄙三等采地。雲「凡造都鄙制其地域」者，案《載師職》「家邑任稍地，小都任縣地，大都任畺地」，又下文《小司徒職》云：「四丘為甸，四甸為縣，四縣為都。」家邑二十五里，小都五十里，大都百里，是造都鄙制其地域也。雲「而封溝之」者，謂三等采地四境界上皆有溝，封而樹之，以為阻固。雲「以其室數製之」者，其室在都邑之內，而雲製之者，依其城內室數，於四野之中制地與之，謂若九夫為井、四井為邑、四邑為丘、四丘為甸、四甸為縣、四縣為都之等是也。雲「不易之地家百畝者，此謂上地，年年佃之，故家百畝。雲「一易之地家二百畝」者，謂年別佃百畝、廢百畝。雲「再易之地家三百畝」者，以其地薄，年年佃百畝、廢二百畝，三年再易乃遍，故云再易也。○注「都鄙」至「百畝」○釋曰：言「都鄙，王子弟公卿大夫采地」者，公在大都，卿在小都，大夫在家邑。其親王子母弟與公同在大都，次疏者與卿同在小都，次更疏者與大夫同在家邑，故總雲都鄙王子弟公卿大夫采地也。雲「其界曰都，鄙所居也」者，三等采地皆有城郭，是其鄙所居也。據其四境，即是其界曰都。又引《王制》曰「天子之縣內方百里之國九」云云，又雲「此蓋夏時采地之數」者，案：殷周皆稱「畿內」，《王制》雲「縣內」，疑是夏時，故云此蓋夏時采地之數也。雲「周未聞矣」者，案《洛誥》傳雲「天下諸侯入來，進受命於周，退見文武之戶者，千七百七十三諸侯」，注云：「八州，州立二百一十國，畿內九十三國。」雲畿內九十三國，即此都鄙之數有文矣。而雲未聞者，以無正文，故疑焉。或未可聞其大國、次國、小國各有幾國，故云未聞，其實總數則聞之矣。雲「《春秋傳》曰：遷鄭焉而鄙留」者，案桓十一年夏五月，鄭伯寤生卒。秋七月，葬鄭莊公。九月，宋人執鄭祭仲。《公羊》云：「祭仲者何？鄭相也。何以不名？賢乎祭仲，以為知權也。其為知權奈何？古者鄭國處於留，先鄭伯有善於鄶公者，通乎夫人，以取其國，而遷鄭焉，而野留。莊公死，已葬，祭仲將往省於留，塗出於宋，宋人執之，謂之曰：『為我出忽而立突。』祭仲不從其言，則君必死，國必亡；從其言，則君可以生易死，國可以存易亡，是以謂之權也。」野、鄙不同者何？鄭所見傳異也。案玄《發墨守》云：「鄭始封君曰桓公者，周宣王之母弟，國在宗周畿內，今京兆鄭縣是也。桓公生武公，武公生莊公，遷居東周畿內，國在虢、鄶之間，今河南新鄭是也。武公生莊公，因其國焉。留乃在陳、宋之東，鄭受封至此適三世，安得古者鄭國處於留，祭仲將往省留之事乎？」是鄭君不從《公羊》。引之者，直取鄙所居為義也，其鄭居留之事，猶自不取也，所謂文取而義不取也。雲「城郭之宅曰室」，又引詩者，是《七月》詩，取證室在城內，於其室數，製城外井邑。又雲「製之謂製丘甸之屬」者，案下《小司徒》雲四井為邑，以至丘甸縣都是也。又引《王制》者，欲見邑在城外，居在城內，外內多少，必參相得之事。
乃分地職、奠地守、製地貢而頒職事焉，以為地法而待政令。（分地職，分其九職所宜也。定地守，謂衡麓虞候之屬。製地貢，謂九職所稅也。頒職事者，分命使各為其所職之事。○奠，劉音定。）
疏注「分地」至「之事」○釋曰：「分地職，分其九職所宜也」者，上經既授上中下地，此經雲分地職，故知分地職者是分九職所宜。九職，則《大宰》雲「一曰三農生九穀」是也。所宜，謂若《孝經》「注高田宜黍，稷下田宜稻麥」之類是也。雲「定地守謂衡麓虞候之屬」者，案昭二十年《左氏傳》，晏子云：「山林之木，衡麓守之；澤之萑蒲，舟鮫守之；藪之薪蒸，虞候守之；海之鹽蜃，祈望守之。」注云：「衡麓、舟鮫、虞候、祈望，皆官名也。守之，令民不得取之，不共利。」時景公設此守以致疾，故晏子所非，非其不與民同。鄭引之者，以正地守之官。若然，此《地官》唯有衡虞，無舟鮫、祈望者，此《周禮》舉其大綱，《左氏》言其細別，故詳略不同。雲「製地貢謂九職所稅也」者，此地貢文承地職之，下明非諸侯地貢，是其九職任之、九稅斂之。若三農生九穀則稅九穀，園圃毓草木則稅草木之類是也。雲「頒職事者，分命使各為其所職之事」者，分命之言，案《尚書·堯典》「分命羲仲宅隅夷，申命羲叔宅南交，分命和仲宅西曰昧穀，申命和叔宅朔方」。此間頒職事，亦是分命，使各為其所職之事。典田之官各有所掌。
以荒政十有二聚萬民：一曰散利，二曰薄征，三曰緩刑，四曰弛力，五曰舍禁，六曰去幾，七曰眚禮，八曰殺哀，九曰蕃樂，十曰多昏，十有一曰索鬼神，十有二曰除盜賊。（荒，凶年也。鄭司農云：「救饑之政，十有二品。散利，貸種食也。薄征，輕租稅也。弛力，息繇役也。去幾，關市不幾也。眚禮，《掌客職》所謂凶荒殺禮者也。多昏，不備禮而娶，昏者多也。索鬼神，求廢祀而修之，《雲漢》之詩所謂『靡神不舉，靡愛斯牲』者也。除盜賊，急其刑以除之，饑饉則盜賊多，不可不除也。」杜子春讀蕃樂為藩樂，謂閉藏樂器而不作。玄謂去幾，去其稅耳。舍禁，若公無禁利。眚禮，謂殺吉禮也。殺哀，謂省凶禮。○弛，式氏反。舍，音捨。殺，所界反，徐所例反，注同。蕃，方袁反。）
疏 「以荒」至「盜賊」○釋曰：言「以荒政十有二」者，上經見分地職，則有年穀不熟之時，恐民離散，故以救荒之政十有二條以聚萬民，使不離散。「一曰散利」 者，謂豐時聚之，荒時散之。積而能散，使民利益，故云一曰散利。「二曰薄征」者，薄，輕也。征，稅也。謂輕其稅。「三曰緩刑」者，謂凶年犯刑，緩縱之。 「四曰弛力」者，弛放其力役之事。「五曰舍禁」者，山澤所遮禁者，捨去其禁，使民取蔬食。「六曰去幾」者，幾謂嗬禁，謂關市去稅而幾之。「七曰眚禮」者，謂吉禮之中眚其禮數。「八曰殺哀」者，謂凶禮之中殺其禮數。「九曰蕃樂」者，蕃謂閉藏樂器而不作。「十曰多昏」者，謂凶荒殺禮，昏者多。「十有一曰索鬼神」者，謂凶年禱祈，搜索鬼神而禱祈之。「十有二曰除盜賊」者，凶年盜賊多，急其刑以除之。○注「荒凶」至「凶禮」○釋曰：《下曲禮》雲「歲凶，年穀不登」，即此一荒也，故云「荒，凶年也」。鄭司農雲「救饑之政十有二品」者，年穀不熟而民饑，故設政教以救之，故云救饑之政十有二品。十二品即十二條，各有品列而不同。雲「散利，貸種食也」者，謂豐時斂之，凶時散之，其民無者，從公貸之。或為種子，或為食用，至秋熟還公。據公家為散，據民往取為貸，故云散利貸種食。雲「薄征，輕租稅也」者，案《司稼》雲「巡野，觀稼出斂法」，注云：「豐年從正，儉有所殺，若今十傷二三，實除減半。」是輕租稅也。雲「弛力，息繇役也」者，案《均人》雲「豐年，則公均用三日。中年，則公均用二日。無年，則公均用一日」，此雲弛力，謂人食不能二鬴之歲，則移民就穀，無力役之事。故《均人》又雲「凶劄則無力政財賦」是也。雲「去幾，關市不幾」者，此後鄭不從，以其雖凶年，猶幾嗬，但去稅而已。雲「眚禮，《掌客職》所謂凶荒殺禮者也」，則後鄭不從者，《掌客》所雲「凶荒殺禮」，其總目語，無所指斥，故鄭以為眚吉禮。雲「多昏，不備禮而娶昏者多也」者，昏禮有六，並有玄纁束帛，凶荒為昏，不可備行此禮，使有女之家得減口數，有男之家易得其妻，故娶昏者多也。雲「索鬼神求廢祀而修之」者，年有凶災，鬼神不佑。經雲索鬼神，謂搜索鬼神而祭之，是求廢祀而修之。求廢祀而修之，即《雲漢》之詩「靡神不舉」是也。連引「靡愛斯牲」者，見索鬼神是祈禱之事，須牲體以薦之。案《左氏》莊二十五年傳云：「天災，有幣無牲。」此詩雲「靡愛斯牲」者，若天災之時，祈禱無牲，災成之後，即有牲體，故云靡愛斯牲。雲「除盜賊，急其刑以除之，饑饉則盜賊多，不可不除也」者，上文既言緩刑，其餘盜賊用急刑，乃上下文為妨，故鄭雲饑饉則盜賊多，不可不除，故須急其刑以除之。杜子春雲「讀蕃樂為藩樂，謂閉藏樂器而不作」者，經雲蕃者，是蕃育之字，故讀從藩，是藩閉之字。案《大司樂》雲「大凶大災，令弛縣」，注云：「弛，釋下之，若今休兵鼓之為。」彼又云：「日月食，四鎮五嶽崩，諸侯薨，令去樂。」注云：「去樂，藏之。」引《春秋傳》曰「壬午猶繹，萬入去籥」，萬言入，則去者不入，藏之可知。彼之二文雲令弛縣，據路寢常縣之樂，釋下之；去樂，據廟中祭時暫縣之樂，去而藏之。此雲藩樂，謂閉藏樂器，據廟中祭祀，藏去樂器而不作。若然，祭祀不作，明路寢常縣亦釋下之，互見其義。「玄謂去幾，去其稅耳」者，破先鄭之義全不幾。後鄭必直去其稅猶幾之者，案《司關》云：「國凶劄，則無門關之徵，猶幾」，明知司農之義非。雲「舍禁，若公無禁利」者，案：《左傳》襄公九年冬，公會晉侯伐鄭，同盟於戲。「晉侯歸，謀所以息民。魏絳請施捨，輸積聚以貸，自公以下，苟有積者盡出之。國無滯積，亦無困人，公無禁利」。杜注雲「與民共」是也。雲「眚禮，謂殺吉禮也」，雲「殺哀，謂省凶禮」者，此破司農之義。司農引《掌客職》「凶荒殺禮」證眚禮。後鄭之意，凶荒殺禮是總目之言，不專於吉禮。鄭知眚禮專是吉禮者，以其下有殺哀，與眚禮相對，故知眚禮專是吉禮也。案：襄公二十四年，冬，大饑，《穀梁傳》云：「五穀不升，為大饑。一穀不升謂之嗛，二穀不升謂之饑，三穀不升謂之饉，四穀不升謂之康，五穀不升謂之大侵。」大侵即大饑，一也。又案《廩人》云：「人食四鬴上也，三鬴中也，二鬴下也。若食不能人二鬴，則令移民就穀。」不能人二鬴之歲，即是大饑年也。此雲荒政者，亦據大凶年為義。案《均人》雲「凶劄無力政財賦」，此既據大饑，猶雲薄征者，此經雖主大饑，兼記一穀二穀不熟之歲，故有輕稅也。此鄭雲荒凶年，則荒與凶一也。案：《大司樂》大劄、大荒、大凶，荒凶別者，其實凶荒是一，故《宗伯》雲「以荒禮哀凶劄」，是凶荒不異。《司農》凶荒別文者，以凶為凶年，以荒為荒亂，兼見斯義，故凶荒別文也。
以保息六養萬民：一曰慈幼，二曰養老，三曰振窮，四曰恤貧，五曰寬疾，六曰安富。（保息，謂安之使蕃息也。慈幼謂愛幼少也。產子三人與之母，二人與之餼，十四以下不從征。養老，七十養於鄉，五十異長之屬。振窮，抍捄天民之窮者也。窮者有四，曰矜、曰寡、曰孤、曰獨。恤貧，貧無財業稟貸之。寬疾，若今癃不可事不筭卒，可事者半之也。安富，平其繇役，不專取。○少，詩照反。抍，音拯。捄，音救，本亦作拯救。矜，古頑反。癃，音隆。卒，子忽反。）
疏 「以保」至「安富」○釋曰：上經既陳凶荒不安之事，故此經陳安養萬民之道。雲「以保息六養萬民」者，民不安即不得蕃息，安則蕃息。保，安也。民使蕃息有六條，以養萬民，故云以保息六養萬民也。○「保息」至「專取」○釋曰：雲「產子三人與之母，二人與之餼」，皆是《越語》。范蠡欲速報吳，為此權禮，使國民眾多，故令國人壯者無取老婦，老者無取壯妻。女子十七不嫁，父母有罪；丈夫二十不娶，亦罪其父母。生丈夫，二壺酒，一犬，生女子，二壺酒，一豚。生三人，公與之母，生二人與之餼。引之者，見其愛幼少之法，不必盡如其禮。雲「十四以下不從征」者，案《鄉大夫職》，國中七尺，野自六尺，皆從征。案：《論語》雲「可以託六尺之孤」，注云：「六尺謂年十五。」則十五從征，十四以上不從征可知，亦是愛幼之事也。雲「養老，七十養於鄉」者，案《王制》云：「五十養於鄉，六十養於國，七十養於學。」彼謂大夫士也。《王制》又雲「凡三王養老，皆引年」，注云：「已而引戶校年，當行復除也。老人眾多，非賢者不可皆養。」故《食貨志》雲「七十已上上所養也」。此雲七十養於鄉，亦謂有賢行者也。雲「五十異長之屬」者，是《王制》文。《禮記》常法，庶人食稷，士兼食黍，大夫又加以粱。今雖庶人，至五十，或與士大夫同食黍粱，故云異長。雲「振窮，抍救天民之窮者也。窮者有四，曰矜，曰寡，曰孤，曰獨」者，案《王制》云：「老而無妻者謂之矜，老而無夫者謂之寡，少而無父者謂之孤，老而無子者謂之獨。」鄭依此而言。此四者，天民之窮而無告者也，皆有常餼，故曰振窮。雲「恤貧，貧無財業稟貸之」者，案《旅師》云：「凡用粟，春頒而秋斂之。」注云：「困時施之，饒時收之。」是其恤貧之法，故云無財業稟貸之。雲「寬疾，若今癃不可事不筭卒」者，漢時癃病不可給事，不筭計以為士卒，若今廢疾者也。雲 「可事者半之也」者，謂不為重役，輕處使之，取其半功而已，似今殘疾者也。是其寬饒疾病之法。雲「安富，平其繇役，不專取」者，言繇役均平，又不專取，則富者安，故云安富也。
以本俗六安萬民：一曰a134宮室，二曰族墳墓，三曰聯兄弟，四曰聯師儒，五曰聯朋友，六曰同衣服。（本猶舊也。美，善也。謂約椓攻堅，風雨攸除，各有攸宇。族猶類也。同宗者，生相近，死相迫。連猶合也。兄弟，昏姻嫁娶也。師儒，鄉里教以道藝者。同師曰朋，同志曰友。同猶齊也。民雖有富者，衣服不得獨異。○媺，音美。聯兄弟，一本作聚兄弟。椓，陟角反。）
疏「以本」至「衣服」○釋曰：上經陳養萬民之法，此經說安民庶之道。「以本俗六安民」者，本，舊也。不依舊俗創立制度，民心不安，若依舊俗，民心乃安，故以本俗六條以安民也。○注 「本猶」至「獨異」○釋曰：雲「謂約椓攻堅，風雨攸除，各有攸宇」者，此《斯幹》美宣王之詩也。案彼詩雲「約之閣閣」，約謂扌留土。「椓之橐橐」，椓謂築之，橐橐用力，是其約椓攻堅。攸，所也。能使風雨所除。宇，居也。君子小人各有所居。引之者，證美宮室也。經雲「媺宮室」，明不使華美，故以攻堅解之。雲 「族猶類也。同宗者，生相近，死相迫」者，案《左氏傳》雲「非我族類，其心必異」，族類是一，故云族猶類也。經雲「族墳墓」，是死相迫，明生時居住相近可知，故鄭雲同宗者生相近，死相迫也。雲「連猶合也。兄弟，昏姻嫁娶也」者，案《爾雅·釋親》雲「父之黨為宗族，母與妻黨為兄弟」，則兄弟之名施於外親為正。又案《喪服記》「兄弟皆有外邦」及「與兄弟居」，彼皆據同宗小功已下。知此兄弟是昏姻，非是同宗者，見上雲疾墳墓是同宗，明此兄弟施於外姓昏姻，故《爾雅》又雲「婦之黨為昏兄弟」。夫婦相名亦為兄弟，故《曾子問》曰「不得嗣為兄弟」，是以知兄弟是婚姻也。雲「師儒，鄉里教以道藝」者，以其鄉立庠，州黨及遂皆立序，致仕賢者，使教鄉閭子弟。鄉閭子弟皆相連合，同就師儒，故云連師儒也。又案《保氏職》「掌養國子以道」，故云教以道藝也。雲「同師曰朋，同志曰友」者，案《學而》雲「有朋自遠方來」，是「朋」者在學之稱。此友與朋連文，則亦是在學之稱。且此朋友之文復在師儒之下。但朋疏而多，友親而少，故云同師曰朋，同志曰友。此朋友據在學。案《尚書·泰誓》，武王雲「我友邦塚君」，是謂諸侯為友。《洛誥》雲「孺子其朋」，謂群臣為朋，朋友之文，所施廣矣。鄭君皆望文為義，是以所注不同也。雲「同猶齊也。民雖有富者，衣服不得獨異」者，士已上衣服皆有采章，庶人皆同深衣而已，故云民雖有富者，衣服不得獨異，並皆齊等也。
正月之吉，始和布教於邦國都鄙。乃縣教象之法於象魏，使萬民觀教象，挾日而斂之。乃施教法於邦國都鄙，使之各以教其所治民。（正月之吉，周正月朔日也。司徒以布王教，至正歲又書教法而縣焉。○縣，音玄，注同。挾，於協反。）
疏 「正月」至「治民」○釋曰：「正月之吉」者，謂建子之月一日也。「始和」者，從十二教已下，於此月之時，始調和也。政教皆有故法，依舊而行之。言始和者，若改造雲爾，其實不改造也。始以對終，對下縣之是在建寅之月為終也。雲「布教於邦國都鄙」者，於此正月之時調和教典訖，即布於邦國諸侯及畿內二鄙公卿大夫等。雲「乃縣教象之法於象魏」者，言乃者，緩辭。是建寅之月乃縣教象之法於象魏闕上。雲「使萬民觀教象」者，謂使萬民來就雉門象魏之處，觀教象文書，使知一年教法。雲「挾日而斂之」者，縣之從甲至甲為挾日，而後斂藏之於明堂。月月乃更受而行之，謂之聽朔者也。雲「乃施教法於邦國都鄙」者，案《大宰》六典、八法、八則之等，正月前陳之。正月之下不復言施之者，以其並是當職之事，故不復言所施。且直言施教法於邦國都鄙，則亦含上數事可知。雲「使之各以教其所治民」者，若據邦國，使諸侯教所治民；若據都鄙，則使公卿大夫教所治民。○注「正月」至「縣焉」○釋曰：言正月朔日者，《周禮》凡言正歲者，則夏之建寅正月；直言正月者，則周之建子正月也。吉者，月朔也。故云「正月之吉，周正月朔日也」。「司徒以布王教」者，案《大宰》注雲「布王治之事於天下」，此不言天下，注文略，邦國、都鄙則亦天下也。雲「至正歲，又書教法而縣焉」者，釋經「乃縣」是正歲縣之。必知縣在正歲者，亦取義於《小司徒》雲「正歲則帥其屬而觀教法之象」，故知縣在正歲也。
令五家為比，使之相保；五比為閭，使之相受；四閭為族，使之相葬；五族為黨，使之相救；五黨為州，使之相賙；五州為鄉，使之相賓。（此所以勸民者也。使之者，皆謂立其長而教令使之。保猶任也。救，救凶災也。賓，賓客其賢者。故書受為授，杜子春云：「當為受，謂民移徙所到則受之，所去則出之。」又云：「賙當為糾，謂糾其惡。」玄謂受者，宅舍有故，相受寄託也。賙者，謂禮物不備，相給足也。閭二十五家，族百家，黨五百家，州二千五百家，鄉萬二千五百家。○比，毗誌反，下同。賙，音周。足，劉子喻反。）
疏 「令五」至「相賓」○釋曰：此經說大司徒設比閭至於州鄉等第家數，各立其官長，教勸於民。大司徒主六鄉，故令六鄉之內，使五家為一比，則有下士為比長主之，使五家相保，不為罪過。「五比為閭」者，二十五家為一閭，立中士為閭胥。「使之相受」者，閭胥使二十五家有宅舍破損者受寄託。「四閭為族，使之相葬」 者，百家立一上士為族師，使百家之內有葬者，使之相助益，故云使之相葬。「五族為黨，使之相救」者，五百家立一下大夫為黨正，民有凶禍者，使民相救助，故云使之相救。「五黨為州，使之相賙」者，二千五百家為州，立一中大夫為州長，民有禮物不備，使賙給之。「五州為鄉，使之相賓者，萬二千五百家為鄉，立一六命卿為鄉大夫，鄉內之民有賢行者，則行鄉飲酒之禮賓客之，舉貢也，故云使之相賓。○注 「此所」至「百家」○釋曰：雲「此所以勸民者也」者，此經相保、相受、相葬、相救、相賙、相賓等，皆是民間之事，故云所以勸民也。雲「使之者皆謂立其長而教令使之」者，民不獨治，必須君長，故云皆謂立其長而教令使之。立長，謂若比長、閭胥至鄉大夫等。杜子春雲「當為受，謂民移徙所到則受之，所去則出之」 者，案《比長職》雲「五家相受相和親」，與此文同，皆謂一閭之內無出入之法。《比長職》又雲「徙於國及郊，則從而授之」，注云：「徙謂不便其居也。或國中之民出徙郊，或郊民入徙國中。」彼是出鄉閭外，與此閭內自相容受不同，故後鄭易之，以為宅舍有故，相受寄託解之。子春又雲「賙當為糾，謂糾其惡」。後鄭不從者，此一經相保相受之等，皆是相勸為善，無相糾惡之事，故後鄭存賙字，謂禮物不備，相給足解之。雲「閭二十五家」云云，知之者，案此經五家為比，五州為鄉，轉相增，故其家數可知。
頒職事十有二於邦國都鄙，使以登萬民：一曰稼穡，二曰樹藝，三曰作材，四曰阜蕃，五曰飭材，六曰通財，七曰化材，八曰斂材，九曰生材，十曰學藝，十有一曰世事，十有二曰服事。（鄭司農云：「稼穡謂三農生九穀也。樹藝謂園圃毓草木。作材謂虞衡作山澤之材。阜蕃謂藪牧養蕃鳥獸。飭材謂百工飭化八材。通財謂商賈阜通貨賄。化材謂嬪婦化治絲枲。斂材謂臣妾聚斂疏材。生材謂間民無常職，轉移執事。學藝謂學道藝。世事謂以世事教能，則民不失職。服事謂為公家服事者。」玄謂生材，養竹木者。○飭，音敕，注同。賈，音古。閒，音閑。）
疏 「頒職」至「服事」○釋曰：大司徒主天下人民之數，故頒下民之職事十有二條於天下邦國及畿內都鄙，使以登成萬民。此經不言鄉遂及公邑者，舉外以包內，司徒親主鄉遂公邑，頒之可知。雲「一日稼穡」已下至「八曰斂材」已上，即《大宰》九職中八者是也。大宰既掌之，此又重掌者，以大宰尊官，總知其數，此司徒是主民之官，親自頒行，義各有異也。雲「一日稼穡」者，種之曰稼，斂之曰穡。「二曰樹藝」者，樹謂植木，謂若樹之榛栗。藝謂種黍稷，謂若「藝麻如之何」、「我藝黍稷」之類是也。案：《大宰》有九職，此「八曰斂材」已上與《太宰》同。《大宰》有九，此唯八者，《大宰》言任萬民，隨意所雲，故有九。九曰閑民，無常職，轉移執事。此《司徒》雲頒職事，不可頒之使民轉移執事，故闕之，唯有八也。「九曰生材」已下加此四事者，以其司徒主民，此四事者是民之事業及學問，故別增之也。○注「鄭司」至「木者」○釋曰：鄭司農雲「稼穡謂三農生九穀也」者，自此已下至聚斂疏材，皆與《太宰》同，但文有詳略，其言異耳。九穀須稼穡，故變言稼穡耳。樹藝與園圃毓草木者同，草木須樹藝，故亦變言樹藝耳。雲「作材謂虞衡作山澤之材」 者，此文有詳略耳。雲「阜蕃謂藪牧養蕃鳥獸」者，但養蕃不言阜，此言阜字者，欲見非直蕃息，又使阜盛。雲「飭材謂百工飭化八材」者，此亦文有詳略耳。雲 「通財謂商賈阜通貨賄」者，貨賄即財也，亦文有詳略耳。雲「斂材謂臣妾聚斂疏材」者，此亦文有詳略耳。此八者之義，以具釋於《大宰》，故此亦不復重言。雲「生材謂間民無常職，轉移執事」者，司農之意，此間民在第九，當《大宰》「九曰閑民無常職」，故以閑民解生財也。但周公制禮，大宰任民無常職，於此頒職事，不可頒無常職使民行之，故後鄭易之，以為養竹木解之。雲「學藝謂學道藝」者，案《保氏職》云：「掌養國子以道，乃教之六藝。」故以藝中兼有道也。雲「世事謂以世事教能，則民不失職」者，案《管子》書云：「工之子恆為工，士之子恆為士，商之子恆為商，農之子恆為農。」是以世事教民能，則民不失職也。雲「服事謂為公家服事」者，謂若府、史、胥、徒，庶人在官者，是公家服事者也。「玄謂生材養竹木」者，此後鄭破司農之義。案：《大宰》事典雲「以生萬民」，《小宰》事職雲「以養萬民」，則知生為養。山虞、林衡別官，則知此生材養竹木在於平地，林衡所掌是也。
以鄉三物教萬民而賓興之：一曰六德，知、仁、聖、義、忠、和；二曰六行，孝、友、睦、姻、任、恤；三曰六藝，禮、樂、射、禦、書、數。（物猶事也，興猶舉也。民三事教成，鄉大夫舉其賢者能者，以飲酒之禮賓客之，既則獻其書於王矣。知，明於事。仁，愛人以及物。聖，通而先識。義，能斷時宜。忠，言以中心。和，不剛不柔。善於父母為孝，善於兄弟為友。睦，親於九族。姻，親於外親。任，信於友道。恤，振憂貧者。禮，五禮之義。樂，六樂之歌舞。射，五射之法。禦，五禦之節。書，六書之品。數，九數之計。○知，音智。行，下孟反。姻，音因。）
疏「以鄉」至「書數」○釋曰：物，事也。司徒主六鄉，故以鄉中三事教鄉內之萬民也。興，舉也。三物教成，行鄉飲酒之禮，尊之以為賓客而舉之。三物者，則下一曰、二曰、三曰是也。○注「民三」至「之計」○釋曰：雲「民三事教成，鄉大夫舉其賢者能者，以飲酒之禮賓客之，既則獻其書於王矣」者，此並《鄉大夫職》文。雲「知，明於事」者，謂於前事不惑，若四十而不惑也。雲「仁，愛人以及物」者，仁者內善於心，外及於物，謂若《行葦》詩美成王雲「敦彼行葦，牛羊勿踐履」，是愛人及於葦，葦即物也。雲「聖，通而先識」者，案襄二十二年，臧武仲如晉，雨，過禦叔，禦叔在邑，將飲酒，曰：「焉用聖人。」何休云：「說《左氏傳》者曰：『春秋之志，非聖人孰能脩之。』言夫子聖人，乃能脩之。禦叔謂臧武仲為聖人，是非獨孔子。」 玄箴之曰：「武仲者，述聖人之道，魯人稱之曰聖。今使如晉，過禦叔，禦叔不說學，見武仲而雨行，傲之，雲『焉用聖人為。』《左氏傳》載之者，非禦叔不說學，不謂武仲聖與孔子同。」若然，此雲聖，亦與武仲同，是皆述聖人之道。雲「義，能斷時宜」者，義，宜也，謂斷割合當時之宜也。雲「忠，言以中心」者，此以字解之。如心曰恕，如下從心；中心曰忠，中下從心，謂言出於心，皆有忠實也。雲「和，不剛不柔」者，謂寬猛相濟者也。雲「善於父母為孝，善於兄弟為友」 者，案《爾雅》雲「張仲孝友，善父母為孝，善兄弟為友」，彼不言「於」。此鄭雲善於父母、善於兄弟，言「於」者，凡言孝友，非直甘餚先奉、昏定晨省而已，謂若《禮記·祭義》雲「孝者，先意承誌，喻父母於道。國人稱之曰：『幸哉，有子若是，如此美行。』」乃所為父母兄弟所善，故鄭雲善於父母為孝，善於兄弟為友也。雲「睦，親於九族」者，《堯典》雲「九族既睦」，是睦親於九族也。九族者，上至高祖，下至玄孫，旁及緦麻之內也。雲「姻，親於外親」，知姻是親於外親者，上雲睦施於九族，明此姻是親於外親也。《左傳》雲「士逾月，外姻至」，亦據外親之等。外親者，則妻族、母族是也。此姻對睦，施於外親。若不對睦，亦施於內親。故《論語》雲「因不失其親」，《喪服傳》雲「與因母同」，此皆施於內親也。雲 「任，信於友道」者，謂朋友有道德，則任信之，故《論語》雲「信則人任焉」是也。雲「恤，振憂貧者」者，恤訓為憂，振訓為救，故知恤，振憂貧者也。雲「禮，五禮之義」，自此已下至九數，皆取義於《保氏》。案《保氏職》：「掌養國子以道，教之六藝：一曰五禮，二曰六樂，三曰五射，四曰五禦，五曰六書，六曰九數。」案彼注云：「五禮者，玄謂吉、凶、賓、軍、嘉。六樂者，玄謂《雲門》、《大鹹》、《大韶》、《大夏》、《大》、《大武》。五射者，先鄭云：『白矢、參連、剡注、襄尺、井儀。』五禦者，先鄭云：『鳴和鸞、逐水曲、過軍表、舞交衢、逐禽左。』六書者，先鄭云：『象形、會意、轉注、處事、假借、諧聲。』九數者，先鄭云：『方田、粟米、差分、少廣、商功、均輸、方程、嬴不足、旁要，此九章之術是也。』」彼注又云：「今有重差、夕桀、句股。」此經直陳六藝，《保氏》各有其數，故注《保氏》，具釋之。注此，直取《保氏》經以釋之。五禮言義者，以其吉凶之等，各有其義。樂言歌舞者，以其作樂時，有升歌下舞。射言法者，以其有升降揖讓之法。禦言節者，四馬六轡，有進退之節。書言品者，形聲處事，差品不同。數言計者，有多少算計。各逐義強生稱。
以鄉八刑糾萬民：一曰不孝之刑，二曰不睦之刑，三曰不睦之刑，四曰不弟之刑，五曰不任之刑，六曰不恤之刑，七曰造言之刑，八曰亂民之刑。（糾猶割察也。不弟，不敬師長。造言，訛言惑眾。亂民，亂名改作，執左道以亂政也。鄭司農云：「任謂朋友相任，恤謂相憂。」○弟，音悌，注同。）
疏「以鄉」至「之刑」○釋曰：上設三物教萬民，民有不從教者，則設刑以刑之，故言「以鄉八刑糾萬民」也。雲「一曰不孝之刑」者，有不孝於父母者則刑之。《孝經》不孝不在三千者，深塞逆源，此乃禮之通教。兼戒凡品，故不孝有刑也。「二曰不睦之刑」者，不相親睦亦刑之。「三曰不姻之刑」者，不親於外親亦刑之。「四曰不弟之刑」者，謂不敬師長亦刑之。 「五曰不任之刑」者，謂不信任於朋友亦刑之。「六曰不恤之刑」者，謂見災危而不憂恤亦刑之。「七曰造言之刑」者，有造浮偽之言者，亦刑之。「八曰亂民之刑」者，謂執左道亂政則刑之。○注「糾猶」至「相憂」○釋曰：雲「糾猶割察也」者，謂察取鄉中八種之過，斷割其罪。雲「不弟，不敬師長」者，此不弟，即上六行友是也。上文在睦姻之上，此變言弟，退在睦姻之下者，上言友，專施於兄弟；此變言弟，兼施於師長，故退在睦姻之下。雲「造言，訛言惑眾」者，案《王制》「行偽而堅，言偽而辨」，與此造言一也，是訛言惑眾也。雲「亂民，亂名改作，執左道以亂政也」者，亂名已下，皆《王制》文。案彼注亂名改作謂變易官與物之名，更造法度。左道，若巫蠱及俗禁，並是亂政之民也。上三物有六德、六行、六藝，六德、六藝不設刑，獨於六行設刑者，鄭注《師氏》云：「在身為德，施之為行。」德為在身，不施於物，六藝亦是在身之能，不施於人，故二者不設刑。其行並是施之於人，故禁其恐有愆負，故設刑以防之也。造言亂民，民中特害，故六行之外，別加此二刑。
以五禮防萬民之偽，而教之中。（禮所以節止民之侈偽，使其行得中。鄭司農云：「五禮謂吉、凶、賓、軍、嘉。」）
疏「以五」至「之中」○釋曰：「以五禮防萬民之偽而教之中」者，案《禮記·樂記》雲「禮者，著誠去偽」。故以禮防萬民之偽，而教之使得中正也。○注「禮所」至「軍嘉」○釋曰：禮者，辨尊卑，別貴賊，皆有上下之宜，不得奢侈僭偽。故云禮所以節止民之侈偽也。使其行得中者，上不逼下，下不僭上，得其中正是也。鄭司農云：「五禮謂吉凶賓軍嘉」者，《春官·大宗伯》文也。
以六樂防萬民之情，而教之和。（樂所以蕩正民之情思，使其心應和也。鄭司農云：「六樂謂《雲門》、《咸池》、《大韶》、《大夏》、《大》、《大武》。」○思，悉吏反。應，應對之應。招，上朝反，本亦作韶。，音護，本亦作護。）
疏「以六」至「之和」○釋曰：案《樂記》雲「大樂與天地同和」，《孝經》雲「移風易俗莫善於樂」，故大司徒雲樂防萬民之情而教之，使應和也。○注「樂所」至「大武」○釋曰：案《樂記》云：「在閨門之內，父子兄弟同聽之，莫不和親。」故云「樂所以蕩正民之情思，使其心應和」也。鄭司農雲六樂雲門已下，皆《大司樂》文，至彼具釋。案：前雲六藝，禮、樂、射、禦、書、數，不覆申射御書數，而獨申禮樂二事，但化民以禮樂為急，故《樂記》云：「心中斯須不和不樂，而鄙詐之心入之矣。外貌斯須不莊不敬，而易慢之心入之矣。故樂也者，動於內者也。禮也者，動於外者也。」是致禮樂以治內外之急也。又《孝經》雲「安上治民莫善於禮，移風易俗莫善於樂」。是禮樂為化民之急也，故特言禮樂耳。
凡萬民之不服教而有獄訟者，與有地治者聽而斷之；其附於刑者歸於士。（不服教，不厭服於十二教，貪冒者也。爭罪曰獄，爭財曰訟。有地治者，謂鄉州及治都鄙者也。附，麗也。士，司寇士師之屬。鄭司農云：「與有地治者聽而斷之，與其地部界所屬吏共聽斷之。士謂主斷刑之官，《春秋傳》曰『士榮為大士』。或謂歸於圜土，圜土謂獄也，獄城圜。」○治，直吏反，注及下「正治」並注同。斷，丁亂反，注同。厭，於涉反，或於驗反。）
疏「凡萬」至「於士」○釋曰：上以禮樂化民，而萬民不厭服十二教，則鬥爭起。有獄訟者，將斷割之時，恐其獄訟不審，故與其有地治者謂治民之官，共聽而斷之。若有小罪，則司徒決之。其附於五刑，則歸於士，使秋官士師之等斷之。○注「不服」至「城圜」○釋曰：雲「不服教，不厭服於十二教，貪冒者也」者，上以十二教教民，使不貪冒。其民有不厭服於十二教，即是貪冒之人也。厭有二種，有嫌厭，有厭飫之厭，謂若祭禮有陰厭之類是也。此言不厭服十二教者，謂不厭飫服行十二教也。又雲「爭罪曰獄，爭財曰訟」者，案《秋官·大司寇》雲「以兩造禁民訟，以兩劑禁民獄」。獄訟相對，故獄為爭罪，訟為爭財。若獄訟不相對，則爭財亦為獄，其義具在《秋官》釋之。雲「有地治者，謂鄉州及治都鄙者也」者，司徒主六鄉，明知有鄉州也。案：上經布教於都鄙，明地治之內兼有都鄙可知。雲「附，麗也」者，案《秋官》雲「麗於法」，案《尚書·呂刑》「越茲麗刑」，故以附為麗。雲「士，司寇士師之屬」者，案：秋官有士司、鄉士、遂士、縣士，並主獄訟之事，故云士師之屬也。司農雲「《春秋傳》曰」者，僖公二十八年，衛侯出奔。及其反國，誤射殺弟叔武，元咺訴於晉，衛侯與元咺訟。晉使士榮為大士而聽斷之。引此者，欲見有獄必有訟，有訟者不必有獄。故彼是爭罪之事，而言衛侯與元咺訟。雲「或謂歸於圜土，圜土謂獄也」者，司農之意，此經士或為土字，因即解土為圜土。圜土即獄也。雲「獄城圜」者，更解圜土之意。圜土之義具在《秋官·司圜職》也。
祀五帝，奉牛牲，羞其肆。（牛能任載，地類也。奉猶進也。鄭司農云：「羞，進也。肆，陳骨體也。玄謂進所肆解骨體，《士喪禮》曰「肆解去蹄」。○肆，托曆反，注「肆解」、「肆去」同，司農音四，注「肆陳」同。）
疏「祀五」至「其肆」○釋曰：雲「祀五帝」者，謂五時迎氣於四郊，及總享五帝於明堂，即大司徒奉牛牲。又雲「羞其肆」者，羞，進也。肆，解也。謂於俎上進所解牲體於神坐前。○注 「牛能」至「去蹄」○釋曰：鄭解司徒奉牛之意，故云「牛能任載，地類也」，故屬地官司徒。鄭司農雲「羞，進也。肆，陳骨體也」者，骨體，肩臂脊脅之屬。司農以肆為四音讀之，故云肆，陳也。謂陳牲體於俎上，即體解折節為二十一體是也，故云陳骨體也。「玄謂進所肆解骨體」者，後鄭之意，以肆為擿音讀之肆解骨體者，為七體解之，故引《士喪禮》曰「肆解去蹄」。案《士喪禮》曰「特豚四鬄，去蹄」。彼注云：「四解之，殊肩髀。」彼言殊肩髀，與此骨體一也。但彼雲四鬄，此雲肆解，其字不同者，鄭直以義讀之，非彼正文，此雲肆當彼鬄也。後鄭必不從先鄭為肆陳骨體為二十一體者，案《禮運》雲「腥其俎，孰其殽」，彼注云：「腥其俎，謂豚解而腥之也。孰其殽，謂體解而爓之。」祭祀之法，先豚解，後體解。經雲「奉牛牲」，謂初牽入時，即言羞其肆，明先豚解。又案《國語》，禘郊之事，則有全烝，明知不得先有體解。若然，則禘郊之事先全烝，始後豚解也。若宗廟之祭，則無全烝，先豚解，次體解，《禮運》所雲者是也。
享先王，亦如之。
疏「享先」至「如之」○釋曰：享先王，不辨祭之大小，彼《大宗伯》四時及禘祫六者皆稱享。雲「亦如之」者，亦如上「祀五帝，奉牛牲，羞其肆」。又不言祭地者，祭地之禮與天同。
大賓客，令野脩道委積。（令，令遺人使為之也。少曰委，多曰積，皆所以給賓客。）
疏「大賓」至「委積」○釋曰：案《大行人》，諸侯朝稱賓，卿大夫來聘稱客。彼對文例，散文賓客通。此雲大賓客者，唯據諸侯來朝，大司徒令遺人於野路之上，脩治道塗及委積芻薪米禾之等，以待賓客。○注「令令」至「賓客」○釋曰：「令，令遺人使為之也，少曰委，多曰積」者，案《遺人》云：「十里有廬，廬有飲食。三十里有宿，宿有路室，路室有委。五十里有候館，候館有積。」故知義然也。
大喪，帥六鄉之眾庶，屬其六引，而治其政令。（眾庶，所喪役也。鄭司農云：「六引，謂引喪車索也。六鄉生六引，六遂主六紼。」○引，如字，又音胤。紼，音弗。）
疏「大喪」至「政令」○釋曰：大喪謂王喪。至七月而葬，大司徒帥六鄉之眾庶，取一千人屬其六引，挽柩鄉壙。「而治其政令」者，大司徒則檢校挽柩之事。○注 「眾庶」至「六紼」○釋曰：雲「眾庶，所致役也」者，但六鄉七萬五千家，唯取一千人致之，使為挽柩之役，故云所致役也。司農雲「六鄉主六引」，則此經是也。雲「六遂主六紼」者，案《遂人職》云：「大喪，帥六遂之役而致之，掌其政令。及葬，帥而屬六綍。」在棺曰紼，見繩體，行道曰引，見用力，主文以見義也。
大軍旅，大田役，以旗致萬民，而治其徒庶之政令。（旗，畫熊虎者也。徵眾，刻日樹旗，期於其下。）
疏「大軍」至「政令」○釋曰：凡征伐田獵所用民徒，先起六鄉之眾，故云「大軍旅大田役以旗致萬民」。司徒主六鄉，田即治其徒庶之政令。○注「旗畫」至「其下」○釋曰：案《司常》雲「熊虎為旗」，故鄭雲「旗，畫熊虎者也」。雲「徵眾，刻日樹旗，期於其下」者，凡起徒役，不令而誅謂之虐，故徵眾庶預刻集日，至日樹旗，期民於其下。眾皆至，弊旗，誅後至者也。
若國有大故，則致萬民於王門，令無節者不行於天下。（大故，謂王崩及寇兵也。節，六節。有節乃得行，防奸私。）
疏「若國」至「天下」○釋曰：「若國有大故」者，大故是非常之事，故言「若」也。「則致萬民於王門」者，以待任用故也。雲「令無節者不行於天下」者，大故之時恐有奸寇。節者，用為行道之信，故無節者不行於天下，所以防奸私也。○注「大故」至「奸私」○釋曰：言大故，知是王崩及寇兵者，下經別雲大荒、大劄，故知大故中有王崩、寇兵二事也。雲「節，六節」者，案《掌節》「山國用虎節，土國用人節，澤國用龍節，門關用符節，貨財用璽節，道路用旌節」也。
大荒、大劄，則令邦國移民通財、舍禁弛力、薄征緩刑。（大荒，大凶年也。大劄，大疫病也。移民，辟災就賤。其有守不可移者，則輸之穀。《春秋》定五年「夏，歸粟於蔡」是也。○劄，側八反。）
疏 「大荒」至「緩刑」○釋曰：大荒謂大凶年，大劄謂大疫病。「則令邦國」者，謂令天下諸侯邦國也。「移民通財」者，此謂兩事，移民謂分口往就賤。財是米穀也，其有留守不得去者，則賤處通穀米與之。「舍禁」者，謂山澤之內舊遮禁不聽人入者，令皆舍而不禁，容民取蔬食也。「弛力」者，謂弛力役之事。「薄征」 者，若據大荒，則全無徵稅。今言薄征者，容有小荒仍有徵稅，案《司稼》注雲「豐年從正，儉有所殺，若今十傷二三，實除減半」者也。「緩刑」者，謂有刑罰，寬而放之。○注「大荒」至「是也」○釋曰：「大荒，大凶年也」者，謂若《曲禮》雲「歲凶，年穀不登」。言大者，《穀梁》雲「五穀不熟謂之大侵」，與此一也。「大劄，大疫病也」者，謂若《左氏傳》雲「夭昏劄瘥」。雲「其有守不可移者，則輸之穀」者，釋經通財也。又引「《春秋》定五年夏，輸粟於蔡是也」者，案彼傳，定四年，楚瓦伐蔡，五年夏，歸粟於蔡。彼雖非荒劄之事，直取歸粟一道，證經通財之義。
歲終，則令教官正治而致事。（歲終，自周季冬也。教官，其屬六十。正治，明處其文書。致事，上其計簿。○上，時掌反。薄，蒲戶反，注同。）
疏「歲終」至「致事」○釋曰：「歲終則令教官」者，其屬六十官也。雲「正治而致事」者，謂正直治理其文書，不得濫失，以為公狀，然後致其職事以待考。○注「歲終」至「計簿」○釋曰：知歲終是周季冬者，以其正月之吉始和，是周之歲始，明此致事之時亦是周之歲終。雲「致事，上其計簿」者，漢時考吏謂之計吏。計吏，據其使人也，此言計簿，據其文書也。
正歲令於教官曰：「各共爾職，脩乃事，以聽王命。其有不正，則國有常刑。」（正歲，夏正月朔日。）
疏「正歲」至「常刑」○釋曰：「正歲令於教官」者，以其歲始當除舊布新，各共爾之職，脩汝之事。爾、乃，皆汝也。「以聽王命」者，聽，待也。「其不正，則國有常刑」者，謂文書不正直而濫失，則有常刑。常刑者，謂二千五百條，各依輕重而受刑法。○注「正歲」至「朔日」○釋曰：《周禮》上下凡言「正歲」者，皆是夏之正月。又知是朔日者，以其正月之吉是朔日，此雖不言之吉，亦是朔日為始可知也。
