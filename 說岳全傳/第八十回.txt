　　詩曰：
　　世間缺陷甚紛紜，懊恨風波屈不伸。最是人心公道在，幻將奇語慰忠魂。
　　上回已說到兀朮被牛皋擒住，憤怒氣死，牛皋也大笑而亡。兩個魂靈，一同扭結鬧入幽冥。那閻羅天子尚費一番大週摺，且按下慢表。
　　先說那岳雷追殺金兵一陣，鳴金收軍。陸文龍擒得哈迷蚩來獻，關鈴擒得金將白眼骨都來獻，伍連取得番將烏百祿首級來獻，諸將俱來報功。岳雷─一命軍政司寫了。祇見牛通哭上帳來，具言父親拿住兀朮，雙雙俱死。岳雷一悲一喜，隨傳令將牛皋從厚收殮，命牛通扶柩先回鄉去。兀朮斬首，亦用棺木盛殮，暫葬於山風之下。將哈迷蚩、白眼骨都斬首號令，一面具表入朝奏捷。
　　不數日，張英、王彪一齊上帳來稟：「船筏俱已完工，特來繳令。」岳雷也命上了功勞簿，擇日渡江。不道那金國眾將，因兀朮已死，各無鬥志，一直俱回黃龍府去，隔江並無防守。岳雷引大軍，過了蜃華江，毫無阻擋。一路聞風瓦解，直望黃龍府進發。不一日，已到離城五十里，安下營寨，就打下戰書，差人到黃龍府去，嚇得那金國君臣滿朝文武，面面相覷，無計可施。
　　當下左丞相蕭毅上殿奏道：「今本國四太子已亡，無人退得宋兵。不如寫下降書降表，將二聖梓宮送還，求和為上。」金主依奏，即著王叔完顏錦哥親到岳雷營中求和。岳雷道：「若要求和，快快將二聖送出，以後年年進貢，歲歲來朝。若稍有差訛，即起大兵來征，決不輕縱！」完顏錦哥道：「二聖久已歸天，祇有天使張九成還在。待某回去奏聞，即到五國城去送來便了。」當時完顏錦哥辭了岳雷進城。
　　不多幾日，完顏錦哥和張九成同送徽、欽二帝並鄭皇后、邢皇后梓宮出城。岳雷同眾將迎接至營中，搭廟朝祭已畢，就令張九成與完顏錦哥領兵三千，護送樣宮，先上臨安去了。然後大兵一路，慢慢的奏凱回朝。有詩曰：
　　虎旅桓桓士氣盈，旗開取勝虜塵清。威名遠播金人懼，武將高超兀朮擒。
　　春意已回枯草綠，秋毫不犯鬼神欽。今朝奏凱梓宮返，破碎山河一旦平。
　　卻說大軍一路回到朱仙鎮，鎮上父老攜男挈女，各頂香花迎接。各各讚嘆道：「這是岳爺爺的公子，今日平金回來，岳爺爺在九泉之下，不知怎樣的快活！那奸臣何苦妒賢誤國，落得個子孫滅絕，還不知在地獄裡，如何受罪哩！」閑話丟開。
　　一日，大軍已到臨安，孝宗即命眾大臣出城迎接。岳雷進了城中，率領眾將入朝朝見。孝宗賜墩坐下，道：「朕賴元帥大力，報了先帝之恥，迎得梓宮回朝，其功非小！卿且暫居賜第，候朕加封官職。」岳雷謝恩，同眾將出朝候旨，不表。
　　且說孝宗即命工部將秦檜宅基拆卸，重新起造王府，與岳雷居住。又命於棲霞嶺下，營造岳王廟宇，及諸忠臣祠宇。一面擇吉安葬帝後梓宮，頒賜金銀彩緞與完顏錦哥回金國而去。著眾大臣議定封賞。過了數日，差內監手捧綸音，來至午門外。岳雷率領眾將，跪聽宣讀詔旨：
　　　　奉天承運皇帝詔曰：朕惟臣子乃國家揚武翌運之棟梁，忠義又臣子立身行己之要領。功施社稷，宜膺茅土之封；淨掃邊塵，當沐恩榮之典。咨爾故少保岳飛精忠報國，節義傳家，正當功業垂成，忽墮權奸毒手。幽魂久滯，忠節應旌。厥子岳雷，克成父志，迎請梓官，豐功偉烈，宜銘鼎鐘。今特追贈岳飛為鄂國公，加封武穆王，賜謚忠武，配享太祖廟；妻李氏，封鄂國夫人。王祖考岳成，追贈太師魏國公；祖妣楊氏，追贈慶國夫人。王考岳和，追贈太師隋國公；妣姚氏，贈周國夫人。王長子岳雲，追贈左武大夫安邊將軍忠烈候；妻鞏氏，封忠烈夫人。王次子岳雷，封兵馬大元帥平北公；妻趙郡主，封慎德夫人。王三公子岳霆，封智勇將軍；敕賜張信女為配，封恭人。王四子岳霖，封仁勇將軍；妻雲蠻郡主，封恭人。王五子岳震，封信勇將軍；敕賜張九成女為配，封恭人。王孫岳申、岳甫，俱封列侯。王女銀瓶，加封為貞節孝義仙姑。張憲加封成義侯。牛皋追封成烈侯。張保加封龍武將軍。王橫加封虎衛將軍。施全封眾安橋土地，加封興明福主。吉青、梁興、趙雲、周青、歐陽從善，封為五方顯聖。其餘，已故王貴、湯懷、張顯、王英、楊再興、董先、高寵、鄭懷、張奎、余化龍、何元慶等，封為各方土地正神，俱加侯爵。現在隨征將佐宗良、牛通、韓起龍、韓起鳳、鄭四寶、楊繼周、董耀宗、吉成亮、關鈴、陸文龍、嚴成方、伍連、施鳳、湯英、何鳳、王英、狄雷、樊成、羅鴻、余雷，俱封各路總兵。諸葛錦，封禮部侍郎，兼理欽天監監正。張英、王彪，封為殿前校尉。嗚呼！酬功報德，率由典章。光天所復，咸沾湛露之仁；太岳雖高，須竭纖埃之報。凡爾諸臣，其益勵忠勛，用安社稷。欽哉！
　　當時讀罷聖旨，眾文武各各山呼，謝恩退朝。
　　次日，孝宗特旨，拜張九成為大學士，張信為鎮國公。又差大臣前往雲南一路去，封李達甫為順義王，統屬各洞蠻王。封黑蠻龍為遵義將軍。頒賜柴王、潞花王金珠綵緞。各王亦遣使臣來進貢謝封。岳夫人擇日與岳霆、岳震成親。孝宗又賜彩緞千端，黃金千兩，宮娥二對，彩女四人，金蓮寶炬，好不榮耀！自此岳氏子孫繁盛，世代簪纓不絕，不能盡述。
　　卻說無上至尊昊天玉皇玄穹高上帝，一日駕坐靈霄寶殿，兩傍列著四大天師、文武聖眾，階下一班仙官、仙吏，齊齊整整，好不威儀。有詩曰：
　　萬象橫天紫極高，龍蛇盤緒動旌旄。巍峨金闕珠簾卷，緋煙簇擁赭黃袍。
　　當有傳言玉女喝道：「眾仙卿有事出班，無事退朝。」言未畢，早有太白金星俯伏玉階，啟奏道：「臣李長庚有事奏聞，今有下界閻羅天子引著赤鬚火龍魂魄，雲系奉玉旨下凡，被牛皋擒獲氣死，有冤本上告。臣查得中界道君皇帝元日郊天，誤寫表文，曾命赤鬚龍下凡擾亂宋室江山，西天佛祖恐其難制，亦命大鵬下降，隨後眾星官紛紛下凡者不一。今紫微星已臨凡治世，宋室合當中興，所有火龍、大鵬並一眾星辰陣亡魂魄，應當作何處置？特此奏聞，候玉旨施行。」玉帝將本章細細看明，即傳下玉旨道：
　　　　道君原系九華長眉大仙下降，因他忘卻本來，信任奸邪，不敬天地，戲寫表文，故令赤鬚龍下凡擾攪，今其歷盡苦楚，竄死沙漠。今既受人累，免其天罰，令其歸位潛修。火龍雖奉玉旨下凡，不應私污秦檜之妻，難逃淫亂之罪，罰打鐵鞭一百，摘去項下大珠，著南海龍王敖欽鎖禁丹霞山下，令他潛修反本。牛皋乃趙玄壇坐下黑虎，仍著趙公明收回。秦檜諸奸臣等，著冥官分擬輕重，俱入地獄受罪。岳飛乃西天護法降凡，即著金星送歸蓮座，聽候玉旨發遣。岳雲、張憲，本雷部將吏，今加封為雷部賞善罰惡二元帥。王橫、張保，並授雷部忠勇尉。飛女銀瓶封為地府貞節仙姑。其餘一應降凡星官，已亡者，各歸原位；未亡者，待其陽壽終時，另行酌處。欽此！
　　當時眾仙魂山呼謝恩退班，玉帝駕回金闕雲宮。那太白金星同著岳元帥，齊駕祥雲，頃刻來到西天大雷音寺。正值我佛如來，端坐蓮臺，聚集三千諸佛、五百羅漢、八百金剛、阿難揭諦、比丘僧尼等眾，講說三乘妙典、五蘊楞嚴。正講得天花亂墜，寶雨繽紛，忽見金星引了岳飛魂魄，稽首皈依，將玉帝牒文呈上。佛爺道：「善哉，善哉！大鵬久證菩提，忽生嗔念，以致墮落塵凡，受諸苦惱，今試回頭，英雄何在？」岳飛聽了，猛然驚悟，隨佛前打個稽首，就地一滾，變作一隻大鵬金翅鳥，哄的一聲，飛上佛頂。如來用手一指，放出五色毫光，照耀四大部洲，無微不顯。佛即合掌說偈，曰：
　　「一切有為法，如夢幻泡影，如露亦如電，應作如是觀。」大眾齊齊合掌，唸一聲：「南無大慈大悲救苦救難過去未來現在三世阿彌陀佛！」各各繞佛三匝，作禮而退。
　　詩曰：
　　宋室江山一旦空，天時人事兩相蒙。徽宗失德邀天禍，兀朮乘機得逞雄。
　　萬古共稱秦檜惡，千年難沒岳飛忠。因將武穆終身恨，一假牛皋奏大功。
　　又詩曰：
　　力圖社稷逞豪雄，辛苦當年百戰中。日月同明惟赤膽，天人共鑒在清衷。
　　一門忠義名猶在，幾處烽煙事已空。奸佞立朝千古恨，元戎誰與立奇功！
