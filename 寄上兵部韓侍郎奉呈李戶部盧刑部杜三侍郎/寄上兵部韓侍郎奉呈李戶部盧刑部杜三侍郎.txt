
道路五千里，門闌三十年。
當時攜手人，今日無半全。
詠題官舍內，賦韻僧房前。
公登略彴橋，況榜龍�船。
遠寺吐朱閣，春潮浮綠煙。
鵷鴻翔鄧林，沙鴇飛吳田。
諸子紛出祖，中宵久留連。
坐客三千人，皆稱主人賢。
國士分如此，家臣亦依然。
身在薜蘿中，頭刺文案邊。
故吏已重疊，門生從聯翩。
得罪爲何名，無階問皇天。
出門多岐路，命駕無由緣。
伏承諸侍郎，顧念猶迍邅。
聖代逢三宥，營魂空九遷。

