上諭：朕向在藩邸，未諳政事，不識一人，毫無閱歷。聞見及受皇考聖祖仁皇帝託付之重臨御寰區，惟日孜孜，勤求治理以爲敷設政寧人之本。然耳目不廣，見聞未周，何以宣達？下情洞悉庶務而誤導未切，告誡未詳又何以使臣工共知朕心？相率而遵道，遵路以繼治平之政績，是以內外臣工皆令其具摺奏事，以廣諮諏。其中確有可採者即見諸施行，而介在兩可者則或勅交部議，或密諭督撫酌奪奏聞。其有應行指示，開導及戒勉、懲儆者則因彼之敷陳發。
朕之訓諭，每摺或手批數十言，或數百言，且有多至千言者，皆出一己之見，未敢言其必當。然而教人爲善，戒人爲非，示以安民察吏之方，訓以正德厚生之要，曉以福善禍淫之理，勉以存誠去僞之功，往復周詳，連篇累牘，其大指不過如是，亦既殫竭苦心矣。至其中有兩人奏事，而朕之指示迥乎不同者，此則因人而施，量材而教。嚴急者導之以寬和，優柔者濟之以剛毅，過者裁之，不及者引之，並非逞一時之胸臆，信筆直書，前後矛盾。讀者當體朕之苦心也。此等奏摺皆出朕之心思，無一件假手於人，亦無一人贊襄於側，非如外廷宣布之諭旨尚有閣臣等之撰擬也。雍正六年以前，書則延接廷臣引見，官弁傍晚觀覽本章，燈下批閱奏摺，每至二鼓三鼓，不覺稍倦，寔六載如一日，此左右近侍及內直大臣所稱知者。近年以來，天下庶政，漸次就理，下情稍覺洞達，臣工奏摺較前減少，而朕躬精力亦不如前。批答之事，始從簡便，此實情實事可舉以告天下者。今撿內外諸臣繳回硃批之摺不下萬餘件，因思自古帝王治天下之道以勵精爲先，以怠荒爲戒，朕非敢以功德企及古先哲王，而惟此勤勉之心自信可無忝於古訓，實未負我皇考託付之深恩也。又念此等指示之語實出於朕之苦心，或可爲人心風俗之一助。但本人承旨之時不敢宣露於外，他人無由知之，今將外任之大臣、官員奏摺經朕手批，酌量可以頒發者，檢出付之剞厥，計算實不過十分之二三。俾天下臣民展讀，咸知朕圖治之念。誨人之誠庶幾，將此不敢暇逸之心仰報我皇考於萬一耳。或人人觀此而感動奮發，各自砥礪共勉，共爲忠良，上下蒙福，朕心愉快更當何如。特諭。

雍正十年三月初一日御筆。
臣等謹案。世宗憲皇帝硃批諭旨三百六十卷，雍正十年奉勅校刊，乾隆三年告成。冠以世宗憲皇帝諭旨，殿以皇上御製後序所載臣工奏摺，凡二百二十三人。多者以一分數冊，少者以以數人分一冊。所奉硃批一一恭錄，或在簡端，或在句旁，或在餘幅。少者數十言，多者每至數百言。其肯綮之處經御筆圈出、抹出者尤爲詳悉，無不循名責實，斥僞求真。或即委而知源，或見微而識著。
玉衡之正不可欺以重輕，金鏡之明不可炫以研醜，推求一事而旁燭萬端，端拱九天而坐照四海。凡堯儆舜，咨具寓於義畫禹書之中，天下臣民循環跪誦，蓋皆得而仰喻焉。伏考典謨所載，都俞吁咈，大抵面陳，秦漢以後，奏章既興，載於史者有省有不省，有行有不行耳。所謂鳳毛諾不過一字，未有連篇累牘，一一手勅報之者。唐宋以後多出代言，故諸臣文集或以批答爲內制之一體，如宋太祖於截木之章，宋真示於鄰壤之字，皆偶然涉筆，不過數言，亦未有句櫛字比，標注甲乙，無幾微之不到者。至於集彼書囊，積爲巨帙，多至三四百卷，而敷奏報聞無煩訓示者不與焉，內外章牘由內閣奏進亦不與焉，尤書契以來所未嘗聞見者矣。臣等校錄之餘，知我皇上勵精無逸，登七衷而彌勤者，家法淵源有所算來也。

乾隆四十四年三月恭校上。
總纂官臣紀昀、臣陸錫熊、臣孫士毅
總校官臣陸費墀

