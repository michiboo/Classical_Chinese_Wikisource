　　御製題袁燮絜齋集六韻
　　學為君子儒體用亦相符性悟雖宗陸身名未異朱〈燮師事陸九淵得其指授具有原本又少以名節自期立朝屢進讜言所至政績皆可紀在南宋諸儒中可謂學有體用者具詳宋史本傳〉邊情言頗悉民務政多殊〈集中劄子幾及三十首其料敵論邊深得要領而陳民務述治要亦切實可見施行向惟散見永樂大典中今為裒輯得廿四卷雖未必能盡還原書之舊亦可存十之六七因命刋刻以廣流傳〉大典昔割玉裒編今合珠虛車祛藻繪實地有功夫傳世因在此詩文餘事乎









　　欽定四庫全書　　　　　集部四
　　絜齋集目録　　　　　　別集類三〈宋〉
　　巻一
　　奏疏八首
　　巻二
　　奏疏十一首
　　巻三
　　奏疏五首
　　巻四
　　奏疏四首
　　巻五
　　奏狀二十首
　　巻六
　　策問十八首
　　巻七
　　論十四首
　　雜著九首
　　巻八
　　序四首
　　題跋四十七首
　　巻九
　　記十一首
　　巻十
　　記二十一首
　　巻十一
　　行狀一首
　　巻十二
　　行狀一首
　　巻十三
　　行狀一首
　　巻十四
　　行狀二首
　　巻十五
　　行狀二首
　　巻十六
　　行狀五首
　　巻十七
　　墓表四首
　　誌銘三首
　　巻十八
　　誌銘五首
　　巻十九
　　誌銘九首
　　巻二十
　　誌銘十三首
　　巻二十一
　　誌銘七首
　　巻二十二
　　廟碑一首
　　祭文十三首
　　巻二十三
　　古體詩五十七首
　　巻二十四
　　近體詩一百二十首
　　〈附〉絜齋集書後一首
　　〈臣〉等謹案絜齋集宋袁燮撰燮字和叔鄞縣人登進士第歴官禮部侍郎寶文閣直學士追諡正獻學者稱絜齋先生事蹟詳宋史本傳燮初與同里沈煥楊簡舒璘以道義相切磋後師事陸九淵得其指授具有原本又少以名節自期立朝屢進讜言所至政績皆可紀在南宋諸儒中可謂學有體用者生平著述有絜齋集二十六巻後集十二巻其目見於馬氏經籍攷久佚不傳厲鶚撰宋詩紀事捜討未獲遂並其人而沒之今獨散見於永樂大典中者裒集編次得文二百三十九首詩一百七十七首雖未必盡合原目之數而所存亦云富矣燮詩文淳樸質直不事粉繪而眞氣流溢頗近自然其剖析義理敷陳政事亦極剴切詳明足稱詞達理舉蓋儒者之言語無枝葉固未可槩以平近忽之也惟永樂大典內於前後二集標識未明無可辨別謹以類排纂釐為二十四巻而以燮子甫所作後序一篇附之用存其舊甫舉嘉定七年進士第一官至兵部尚書以才畧顯亦有傳在宋史中蓋能承其家學者雲乾隆四十五年六月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀
