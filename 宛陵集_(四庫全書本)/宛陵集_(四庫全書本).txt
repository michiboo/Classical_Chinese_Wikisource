　　欽定四庫全書　　　　集部三
　　宛陵集目録　　　　　　別集類二〈宋〉
　　卷一
　　西京詩五十六首
　　卷二
　　西京詩五十首
　　卷三
　　西京詩六十一首
　　卷四
　　池州後詩五十八首
　　卷五
　　池州後詩上二十八首
　　池州後詩下三十三首
　　卷六
　　池州後詩三十七首
　　汝州後詩十一首
　　卷七
　　汝州後詩五十一首
　　卷八
　　汝州後詩四十三首
　　湖州後詩六首
　　卷九
　　湖州後詩四十六首
　　卷十
　　湖州後詩六十五首
　　卷十一
　　湖州後詩五十九首
　　卷十二
　　詩六十三首
　　卷十三
　　詩二十九首
　　卷十四
　　詩十六首
　　卷十五
　　詩四十六首
　　卷十六
　　詩四十四首
　　卷十七
　　詩六十四首
　　卷十八
　　詩四十六首
　　卷十九
　　詩三十五首
　　卷二十
　　詩五十二首
　　卷二十一
　　詩四十四首
　　巻二十二
　　詩四十三首
　　卷二十三
　　詩四十二首
　　卷二十四
　　詩五十九首
　　卷二十五
　　詩四十四首
　　卷二十六
　　詩四十七首
　　卷二十七
　　詩四十四首
　　卷二十八
　　詩五十八首
　　卷二十九
　　詩五十首
　　卷三十
　　詩五十六首
　　卷三十一
　　詩五十七首〈附記一首賦一首〉
　　卷三十二
　　詩六十一首
　　卷三十三
　　詩五十四首
　　卷三十四
　　詩六十四首
　　卷三十五
　　詩三十七首
　　卷三十六
　　詩五十二首
　　卷三十七
　　詩六十首
　　卷三十八
　　詩四十七首
　　卷三十九
　　詩二十七首
　　卷四十
　　詩四十五首
　　卷四十一
　　詩四十首
　　卷四十二
　　詩三十八首
　　卷四十三
　　詩六十三首
　　卷四十四
　　詩三十八首
　　卷四十五
　　詩三十七首
　　卷四十六
　　詩三十二首
　　卷四十七
　　詩五十二首
　　卷四十八
　　詩四十二首
　　卷四十九
　　詩二十八首
　　卷五十
　　詩二十九首
　　卷五十一
　　詩五十首
　　卷五十二
　　詩三十七首
　　卷五十三
　　詩三十二首
　　卷五十四
　　詩三十三首
　　卷五十五
　　詩三十四首
　　卷五十六
　　詩二十九首
　　卷五十七
　　詩三十首
　　卷五十八
　　詩三十四首
　　卷五十九
　　詩三十四首
　　卷六十
　　記一首
　　序一首
　　賦十九首
　　〈臣〉等謹案宛陵集六十巻附録一卷宋梅堯臣撰堯臣字聖俞宣城人官屯田都官員外郎其詩初為謝景初所輯僅十巻歐陽修得其遺藁増併之亦止十五巻其増至五十九巻又他文賦一巻未詳何人所編陳振孫謂即景初舊本修為作序者殆未詳考修序文耳通考載正集六十巻外有外集十巻此為明姜竒芳所刋巻數與通考合惟無外集祗有補遺三篇及贈答詩文墓誌一巻亦不知何人所附陳振孫謂外集多與正集複出或後人刪汰重複故所録者止此耶宋初詩文尚沿唐末五代之習栁開穆修欲變文體王禹偁欲變詩體皆力有未逮歐陽修崛起為雄力復古格其時曽鞏蘇軾蘇轍陳師道黃庭堅等皆尚未顯其佐修以變文體者尹洙佐修以變詩體者則堯臣也其詩㫖趣古淡惟修深賞之邵博聞見後録載傳聞之説謂修忌堯臣出已上每商㩁其詩多故刪其最佳者其誕妄甚矣乾隆四十一年十二月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀











　　原序
　　予聞世謂詩人少逹而多窮夫豈然哉蓋世所傳詩者多出扵古窮人之辭也凡士之藴其所有而不得施扵世者多喜自放於山巔水涯之外見蟲魚草木風雲鳥獸之狀類往往探其竒怪內有憂思感憤之鬱積其興扵怨刺以道羇臣寡婦之所歎而寫人情之難言蓋愈窮則愈工然則非詩之能窮人殆窮者而後工也予友梅聖俞少以廕補為吏累舉進士抑扵有司困扵州縣凡十餘年年今五十猶從辟書爲人之佐鬱其所畜不得奮見扵事業其家宛陵幼習扵詩自爲童子出語巳驚其長老既長學乎六經仁義之説其爲文章簡古純粹不求苟合扵世世之人徒知其詩而巳然時無賢愚語詩者必求之聖俞聖俞亦自以其不得志者樂扵詩而發之故其平生所作扵詩尤多世既知之矣而未有薦扵上者昔王文康公嘗見而歎曰二百年無此作矣雖知之深亦不果薦也若使其幸得用扵朝廷作為雅頌以詠歌大宋之功徳薦之清廟而追商周魯頌之作者豈不偉歟奈何使其老不得志而爲窮者之詩廼徒發扵蟲魚物類羇愁感歎之言世徒喜其工不知其窮之久而將老也可不惜哉聖俞詩既多不自収拾其妻之兄子謝景初懼其多而易失也取其自洛陽至扵呉興以來所作次為六十卷予嘗嗜聖俞詩而患不能盡得之遽喜謝氏之能次也輒序而藏之慶厯六年三月右正言知制誥知滁州事歐陽修序







