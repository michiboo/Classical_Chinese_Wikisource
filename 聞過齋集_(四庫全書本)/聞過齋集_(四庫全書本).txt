　　欽定四庫全書　　　　　集部五
　　聞過齋集　　　　　　　別集類四〈元〉
　　提要
　　〈臣〉等謹案聞過齋集八卷元呉海撰海字朝宗閩縣人至正末遭逢兵亂絶意仕進明洪武初守臣欲薦諸朝力辭得免既而徴詣史局亦力辭不赴事跡具明史隠逸傳是集為其門人王偁所編初海與永福王翰善元亡之後海以翰嘗仕元勸以死節而自撫其遺孤教之成立即偁是也史稱其文嚴整典雅一歸諸理又載海嘗言楊墨釋老聖道之賊管商申韓治道之賊稗官野乗史道之賊支詞艷説文章之賊上之人宜勅通經大臣會諸儒定其品目頒之天下民間非此不得輒藏坊肆不得輒鬻云云雖持論少俠非古人兼資博攷之義然其宗㫖之正亦於此可見矣其題曰聞過齋者海平生虛懐樂善有規過者欣然立改嘗以聞過名其齋偁因以名其集雲乾隆四十一年五月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　　〈臣〉　陸　費　墀











　　欽定四庫全書　　　　　集部五
　　聞過齋集目錄　　　　　別集類四〈元〉
　　卷一
　　敘
　　吳氏世譜序
　　厚本錄序
　　自試方題
　　葬書敘
　　雙谷敘
　　送龍江書院山長敘
　　美監郡編役敘
　　贈劉僉憲卷後序
　　贈醫師郭徽言序
　　送林生赴延平學正敘
　　贈閩縣學教諭序
　　送王潮州敘
　　贈順昌縣綜理官敘
　　潘氏世譜敘
　　送燕經歴入京敘
　　王氏家譜序
　　魯客序
　　傅德謙復氏序
　　孫氏二子名字敘
　　送傅德謙還臨川敘
　　梅花莊詩序
　　卷二
　　敘
　　送徐宗度敘
　　送程伯崇還江西敘
　　送吳生序
　　林氏宗譜題辭
　　覺是文集敘
　　新安吳氏家譜序
　　楊徽字序
　　吳氏家譜敘
　　潘氏族譜敘
　　送鄭訓導之古田敘
　　魏氏支派圖敘
　　卓氏家譜敘
　　魏氏世譜敘
　　林和字敘
　　孫戣字敘
　　薛懷安文集序
　　送寜化訓導序
　　思鳳臺詩幷序
　　薛氏家譜序
　　卷三
　　記
　　祠堂記
　　後記
　　獨樂千古軒記
　　改軒記
　　淡軒記
　　潮州三皇廟記
　　游鼓山記
　　永思堂記
　　慎德齋記
　　烏稷堂記
　　鄭公渡記
　　種德堂記
　　游黃巖記
　　悠然軒記
　　友蘭軒記
　　知止軒記
　　歸帆樓記
　　雲竹山房記
　　東陽橋記
　　卷四
　　記
　　讀書室記
　　遊上林記
　　重遊鼓山記
　　春暉閣記
　　遺安堂記
　　南樓記
　　集芳堂記
　　心遠堂記
　　宗㑹堂記
　　愛日堂記
　　阜林鄉學記
　　致樂堂記
　　靜對樓記
　　逸興堂記
　　望雲亭記
　　平遠堂記
　　碧玉堂記
　　草心堂銘記
　　景山樓記
　　近道齋記
　　卷五
　　墓誌銘行狀
　　林彥中墓誌銘
　　林清源行狀
　　韓公權厝誌
　　鄭維寳妻吳氏墓誌
　　故王將軍夫人孫氏墓誌銘
　　友石山人墓誌銘
　　元故翰林直學士林公墓誌銘
　　故前將樂縣典史林君墓誌銘
　　卷六
　　書哀辭傳
　　與林待制書
　　別後答貢尚書
　　復陳左丞書
　　與使者書
　　與秦景容書
　　投鄭彥斌書
　　黃孝仲哀辭
　　林公偉哀辭
　　阿彛哀辭
　　王山人哀辭
　　擬招
　　友石先生傳
　　閩寡婦傳
　　卷七
　　箴銘題跋賛
　　聞過齋箴
　　慎獨齋箴
　　慎獨箴
　　吳彝字箴
　　葉遲字箴
　　愚樂齋箴
　　惜陰齋箴
　　古鼎銘
　　古劍銘
　　石磬銘
　　石巵銘
　　孝經圖跋
　　題風雨歸舟圖
　　題醉圖
　　題商山四皓圖
　　題太公釣渭圖
　　書三先生帖後
　　醉道士圖跋
　　題劉監丞海岳圖
　　題孫位畫馬融吹笛圖
　　醉道士圖跋
　　題鼬食𤓰圖
　　跋羅源黃氏所藏朱文公手帖
　　跋藍仲晦三體千文
　　題半方所
　　宋少帝賜高應松辭㕘政不允詔後書書張原霆文集後
　　琴賛
　　混沌子賛
　　逍遙道人真賛
　　友石山人真賛
　　直方賛
　　薛子威真賛
　　自賛
　　卷八
　　雜著祭文
　　刊子朱子家禮成讀之有感書齋壁自儆感春操
　　木石居辭
　　答問
　　書禍
　　書閩南集後
　　書盧明安事後
　　讀管子
　　讀墨
　　讀鬼谷子
　　題念上人詩集
　　樸存解
　　書楊公遺稿後
　　祭鄭氏甥女文
　　諸妹哭羅氏姊文
　　祭葉祺文
　　祭鄭以宏文
　　祭蘇善卿六丈文
　　祭漳州知事史大年文
　　祭陳氏女文
　　雞心巒墓祭文



　　聞過齋集原序
　　文以道輕重自昔有是言也由古訖今其文之行後者莫不皆然舍道而論文則其人品之髙下何由而見哉夫言者心之聲而文又言之精者也心明乎道故其言皆可法昧乎道者反是是故理明而辭達文之上也理勝乎辭文之次也辭勝乎理不足謂之文矣況磔裂靡陋以趨時好者乎今觀閩中吳先生聞過齋集敘事嚴整議論正大雄健宏奧離合變化一歸於理非通經博古之精而信之篤養之有素何能致是韓子有雲根之茂者其實邃膏之沃者其光曄仁義之人其言藹如也信然哉先生平生剛直終身隠約未嘗求知於人然非其人則亦莫能知也如尚書宣城貢公翰林學士晉安林公皆擅文名當世不易下人惟於先生者深加敬畏則其人品可知矣矧文章如良金美玉自有定價何待後世如揚子雲者出而後知耶先生沒迨今逾十五年是集藏於門人王偁家近吾友胡伯寜氏同知鹽運於閩見而喜之將於其同志建寜郡守芮君志文率好義之士為鋟諸梓以廣其傳間以公事道過鄉郡出以示余請序自顧老病昏塞安敢謂知言哉鄙野之辭不足軒輊姑書此以志景仰之私雲歲在辛巳春正既望將仕佐郎前溫州府儒學教授永嘉徐起書










