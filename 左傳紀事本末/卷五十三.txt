隱公元年八月，有蜚，不爲災，亦不書。
九年，春王三月，癸酉，大雨霖。以震，書始也。庚辰，大雨，雪亦如之，書時失也。凡雨自三月以往爲霖，平地尺爲大雪。
桓公元年秋，大水，凡平原出水爲大水。
十四年秋八月，壬申，御廩災。乙亥，嘗書不害也。
十七年冬十月，朔，日有食之。不書，日官之失也。天子有日官，諸侯有日御。日官居卿，以底日禮也。日御不失日，以授百官於朝。
莊公七年夏，恆星不見，夜明也。星隕如雨，與雨階也。
《公羊傳》如雨者，非雨也。非雨則曷爲謂之如雨？不修春秋曰：「雨星不及地尺而復。」君子修之曰：「霣星如雨，何以修紀異也？」
《穀梁傳》恆星者，經星也。不見者，可以見也。
秋無麥苗      左傳紀事本末卷五十二~卷五十三  49
