原任內閣侍讀，調補兵部員外郎，又特恩陞授職方司郎中。圖理琛本葉赫人，阿顏覺羅氏。始祖在葉赫國時行高望重，其國主待以賓禮。東北方乃龍騰鳳翔之地，天命屬興大清而大聖人出焉，統馭寰區，撫乂六合於未定鼎之前緣。
聖京諸部人民酋長輸誠向化，歸仁恐後之際遽沾高厚深恩，世受國祿，官誥相承。餘生於康熙丁未歲，少時家貧，質弱多病，稍長雖習讀清漢，不甚通曉，繙譯平平，由例監廷試選取繙譯綱目，越一載考授內閣撰文中書舍人，厯奉十載之餘奉命散振山陝兩省饑民，察看河南監製綿甲，頒賜詔書較奉，陞授中書掌科印中書舍人，引見之日適值內閣票簽侍讀缺出，閣臣保題恩准從優陞授內閣侍讀，又奉命監督蕪關稅課差，竣旋都未幾授管理禮部牛羊羣事務。總管才職庸劣，不能抑副，我皇上揀用，深恩譴責罷斥，於是退居林麓，躬事隴畝，承歡膝下七載有餘期，保天年秉化，歸盡生際盛世。值遣使海外絕域土爾扈特國，鉅典因感戴國恩，仰圖報效，具呈叩請遴選引見。
聖德廣運咸沐生成，復蒙聖恩俯賜原官品級，優加賞賚，特命前往於康熙五十一年四月二十二日恭請聖訓。奉旨爾等到彼問阿玉奇無恙，欲將貝子阿拉布珠兒遣回與爾完聚，調阿拉布珠兒人來問俄羅斯商人科密薩爾，正在科理遣發，恰合朕意。伊竭誠差、薩穆坦等請安進貢，朕甚嘉憫，特選厄魯特舒哥米斯及我等各項人前來頒發諭旨，並賜恩賞  異域錄卷上15
