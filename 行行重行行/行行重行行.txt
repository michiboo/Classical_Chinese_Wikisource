
↑ 《玉臺新詠·卷一》
《昭明文選》註：「古詩，蓋不知作者，或云枚乘，疑不能明也。」《玉臺新詠》認為此詩為枚乘所作。
行行重行行　　與君生別離
相去萬餘里　　各在天一涯
道路阻且長　　會面安可知
胡馬依北風　　越鳥巢南枝
相去日已遠　　衣帶日已緩
浮雲蔽白日　　遊子不顧反
思君令人老　　歲月忽已晚
棄捐勿復道　　努力加餐飯

