　胡非（生卒年不詳）,國別不詳。《漢書·藝文志》錄《胡非子》三篇，今僅存佚文，本諸子抄，收為墨家第四。
關於胡非，我們現在知之甚少，可以肯定的是，胡非是墨翟的弟子之一，繼承了墨翟的俠文化，是現在能看到的墨家俠文化證據之一。
《胡非子》一書，亡軼已久，我們只能從各朝書籍中摘錄它的佚文，以管窺蠡測的方式來窺探古人的思想。故而本人搜羅佚文，收為諸子抄墨家第四。
《胡非子》
胡非子脩墨以教。有屈將子好勇，聞墨者非斗，帶劍危冠往見胡非子，劫而問之曰：「將聞先生非斗，而將好勇，有說則可，無說則死。」胡非子曰：「吾聞勇有五等。夫負長劍，赴榛薄，析兕豹，搏熊羆，此獵徒之勇也；負長劍，赴深泉，斬蛟龍，搏黿鼉，此漁人之勇也；登高陟危，鵠立四望，顏色不變，此陶缶之勇也；剽必刺，視必殺，此五刑之勇也。昔齊桓公以魯為南境，魯公憂之，三日不食。曹劌聞之，觸齊軍，見桓公曰：「臣聞君辱臣死，君退師則可，不退，則臣請擊頸以血濺君矣。」桓公懼，不知所措，管仲乃勸與之盟而退。夫曹劌，匹夫徒步之士，布衣柔履之人也，唯無怒，一怒而劫萬乘之師，存千乘之國。此謂君子之勇，勇之貴者也。晏嬰疋夫，一怒而沮崔子之亂，亦君子之勇也。五勇不同，公子將何處？」屈將悅，稱善。乃解長劍，釋危冠，而請為弟子焉。（太平御覽四百九十六下雲「胡非子為言五勇，屈將子悅服」引）
善為吏者樹其德。（北堂書鈔七十七）
目見百步之外，而不能見其眥。（藝文類聚十七）
一人曰：「吾弓良，無所用矢。」一人曰：「吾矢善，無所用弓。」羿聞之曰：「非弓，何以往矢？非矢，何以中的？」令合弓矢而教之射。（御覽三百四十七）
