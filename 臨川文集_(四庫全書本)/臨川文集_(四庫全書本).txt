　　欽定四庫全書　　　　　集部三
　　臨川文集總目　　　　　別集類二〈宋〉
　　巻一
　　古詩一
　　巻二
　　古詩二
　　巻三
　　古詩三
　　巻四
　　古詩四
　　巻五
　　古詩五
　　巻六
　　古詩六
　　巻七
　　古詩七
　　巻八
　　古詩八
　　巻九
　　古詩九
　　巻十
　　古詩十
　　巻十一
　　古詩十一
　　巻十二
　　古詩十二
　　巻十三
　　古詩十三
　　巻十四
　　律詩一〈五言八句〉
　　巻十五
　　律詩二〈五言八句〉
　　巻十六
　　律詩三〈五言八句　五言長篇附〉
　　巻十七
　　律詩四〈七言八句〉
　　巻十八
　　律詩五〈七言八句〉
　　巻十九
　　律詩六〈七言八句〉
　　巻二十
　　律詩七〈七言八句〉
　　巻二十一
　　律詩八〈七言八句〉
　　巻二十二
　　律詩九〈七言八句〉
　　巻二十三
　　律詩十〈七言八句〉
　　巻二十四
　　律詩十一〈七言八句〉
　　巻二十五
　　律詩十二〈七言八句　七言長篇附〉
　　巻二十六
　　律詩十三〈五言絶句　回文　六言詩附〉
　　巻二十七
　　律詩十四〈七言絶句〉
　　巻二十八
　　律詩十五〈七言絶句〉
　　巻二十九
　　律詩十六〈七言絶句〉
　　巻三十
　　律詩十七〈七言絶句〉
　　巻三十一
　　律詩十八〈七言絶句〉
　　巻三十二
　　律詩十九〈七言絶句〉
　　巻三十三
　　律詩二十〈七言絶句〉
　　巻三十四
　　律詩二十一〈七言絶句〉
　　巻三十五
　　挽辭
　　巻三十六
　　集句一〈古律詩〉
　　巻三十七
　　集句二
　　歌曲
　　巻三十八
　　四言詩
　　古賦
　　樂章
　　上樑文
　　銘
　　讚
　　巻三十九
　　書䟽
　　巻四十
　　奏狀
　　巻四十一
　　劄子一
　　巻四十二
　　劄子二
　　巻四十三
　　劄子三
　　巻四十四
　　劄子四
　　巻四十五
　　內製一〈冊文　表本　青詞〉
　　巻四十六
　　內製二〈青詞　密詞　祝文　齋文〉
　　巻四十七
　　內製三〈詔書〉
　　巻四十八
　　內製四〈詔書　批答　口宣〉
　　巻四十九
　　外製一
　　巻五十
　　外製二
　　巻五十一
　　外製三
　　巻五十二
　　外製四
　　巻五十三
　　外製五
　　巻五十四
　　外製六
　　巻五十五
　　外製七
　　巻五十六
　　表一
　　巻五十七
　　表二
　　巻五十八
　　表三
　　巻五十九
　　表四
　　巻六十
　　表五
　　巻六十一
　　表六
　　巻六十二
　　論議一
　　巻六十三
　　論議二
　　巻六十四
　　論議三
　　巻六十五
　　論議四
　　巻六十六
　　論議五
　　巻六十七
　　論議六
　　巻六十八
　　論議七
　　巻六十九
　　論議八
　　巻七十
　　論議九
　　雜著一
　　巻七十一
　　雜著二
　　巻七十二
　　書一
　　巻七十三
　　書二
　　巻七十四
　　書三
　　巻七十五
　　書四
　　巻七十六
　　書五
　　巻七十七
　　書六
　　巻七十八
　　書七
　　巻七十九
　　啟一
　　巻八十
　　啟二
　　巻八十一
　　啟三
　　巻八十二
　　記一
　　巻八十三
　　記二
　　巻八十四
　　序
　　巻八十五
　　祭文一
　　巻八十六
　　祭文二
　　哀辭
　　巻八十七
　　神道碑一
　　巻八十八
　　神道碑二
　　巻八十九
　　神道碑三
　　巻九十
　　行狀
　　墓表
　　巻九十一
　　墓誌一
　　巻九十二
　　墓誌二
　　巻九十三
　　墓誌三
　　巻九十四
　　墓誌四
　　巻九十五
　　墓誌五
　　巻九十六
　　墓誌六
　　巻九十七
　　墓誌七
　　巻九十八
　　墓誌八
　　巻九十九
　　墓誌九
　　巻一百
　　墓誌十
　　〈臣〉等謹按臨川集一百巻宋王安石撰宋史藝文志載安石集一百巻陳振孫書録解題亦同晁公武讀書志馬端臨經籍考則作一百三十巻焦竑國史經籍志亦作一百巻而別出後集八十巻並與史志叅錯不合今世所行本實止一百巻乃紹興十年臨川郡守桐廬詹太和校定重刋而豫章黃次山為之序者次山謂集原有閩浙二本葢刋本不一故巻數互有同異也案蔡絛西清詩話稱荊公雲李漢豈知韓退之緝其文不擇美惡有不可以示子孫者況垂世乎以此語門弟子意有在焉而其文迄無善本如春殘宻葉花枝少云云皆王元之詩金陵獨酌寄劉原甫皆王君玉詩臨津艷艷花千樹云云皆王平甫詩據絛所言則安石詩文本出門弟子排比非所自定故當時已議其舛錯而葉夢得石林詩話又稱蔡天啟言荊公嘗作詩得青山捫虱坐黃鳥挾書眠自謂不減杜詩然不能舉其全篇薛明被旨編公集徧求之終莫之得肇明為薛昻字是昻亦嘗奉詔編定其集顧蔡絛與昻同時而並未言及次山序中亦祗舉閩浙本而不稱別有勅定之書其殆為之而未成歟又考吳曽能改齋漫録稱荊公嘗題一絶句於夏旼扇本集不載見湟川集又稱荊公嘗任鄞縣令昔見一士人收公親札詩文一巻有兩篇今世所刋文集無之其一馬上其一書㑹別亭云云是當時遺篇逸句未經搜輯者尚夥其編訂之不審有不僅如西清詩話所譏者然此百巻之內菁華具在其波瀾法度實足自傳不朽朱子楚詞後語謂安石致位宰相流毒四海而其言與生平行事心術畧無毫髪肖夫子所以有於予改是之歎斯誠千古之定評矣乾隆四十二年八月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀









　　臨川文集原敘
　　紹興重刋臨川文集者郡人王丞相介父之文知州事桐廬詹大和甄老所譜而校也藝祖神武定天下列聖右文而守之江西士大夫多秀而文挾所長與時而奮王元之楊大年篤尚音律而元獻晏公臻其妙柳仲塗穆伯長首唱古文而文忠歐陽公集其成南豐曾子固豫章黃魯直亦所謂編之乎詩書之冊而無媿者也丞相旦登文忠之門晚躋元獻之位子固之所深交而魯直稱為不朽近嵗諸賢舊集其鄉郡皆悉刋行而丞相之文流布閩浙顧此郡獨因循不暇而詹子所為奮然成之者也紙墨既具久而未出一日謂客曰讀書未破萬巻不可妄下雌黃讎正之難自非劉向揚雄莫勝其任吾今所校本仍閩浙之故耳先後失次訛舛尚多念少遲之盡更其失而慮嵗之不我與也計為之何客曰不然臯蘇不世出天下未嘗廢律劉揚不世出天下未嘗廢書凡吾所為將以備臨川之故事也以小不備而忘其大不備士夫披閲終無時矣明牕淨榻永晝清風日思誤書自是一適若覧而不覺其誤孫而不能思思而不能得雖劉揚復生將如彼何哉詹子曰善客其為我志之十年五月戊子豫章黃次山季岑父敘











