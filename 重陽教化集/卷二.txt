重陽教化集卷之二
終南山重陽子王喆撰
終南一遇，醴邑相逢，兩次凡心蒙滌。便話修持重談調攝，莫使暗魔偷滴。
養氣全神寂，稟逍遙自在閑閑遊歷，覽清淨常行允迪，應用刀圭節要開劈，
三田會靈明結，作般般光輝是績。先向天涯海畔，訪友尋朋得個知音成闃。
直待恁時相將同步，處處嬉嬉尋覓。暗裏瞷瞷檄，覷你為作如何鋒鏑，
會舉箭張弓對敵百邪千魅，戰回純皙無愁戚，方堪教可傳端的。
我今得遇，把氣財並酒色心中常滌。縛馬擒猿牢封緊閉，唯恐精光覷滴。
漸漸知空寂，況餘今已向下波年曆，當歸道相宜進迪，俗念塵情慧劍頻劈，
憑師教通關節，要功夫勤勤妙績。調引烏龜赤鳳，搬運青龍白虎同成幽闃。
個內得乎真歡真樂，更不閑搜閑覓，應自然符檄，烹煉三丹靈鋒鳴鏑，
便散盡妖魔罷敵永成嘉趣，性增明皙無憂戚，蓬萊路幸知端的。
白光生青焰至，紅輝總好騰炫耀妙。
黃深奧般般彩色，把明珠覆燾。晴空外來往仙道，對成永號便受。
玉皇宣誥，雲霞裏上真唯到，香山會聚。發瓊言闡道同歸去，長住三島。
木金交天地活，真真漸好澄清湛寂。
深通奧祥光瑞氣，把旦砂覆燾。方知得人能弘道，仙承妙號定是受。
金書誥玄，中妙淨中來到，心通意曉。這天機大道當行教，薦赴蓬島。
這個為根本，靈元要至誠，搜真物外景，滅盡世間情，
四序傳中氣，三光在上明，如通顛倒法，何慮不圓成。
風仙來化我，萬荷啟丹誠，認正本師教，焉能著世情，
心中無掛礙，性內得圓明，永永常清淨，仙名稱道成。
凡人修道，先須依此一十二個字：斷酒色財氣；攀緣愛念；憂愁思慮。
大凡學道，不得殺、盜、飲酒、食肉；破戒犯願。
道成尚吃酒，豈惜千年壽，訪飲若依前，不過四十九。
誓戒糟漿酒，玉液增靈壽，凡聖兩俱忘，得得真九九。
我行符水公修藥餌，一居山一居鄽市。兩處崇真暗相洽，即非彼此無為屚，
共成不二扶風儒士。同為教旨辟得正，上合天意行滿功成，去蓬萊卻尋舊止，如今且休言異寄。
風仙符水公修藥餌，兩處住一山一市。遣鈺居鄽敢相違，便當離此懷真一，
難為有二予非秀士。道通奧旨認根源，伏降心意縛馬擒猿，覺狂遊喝聲便止，休相侮假身是寄。
人人每日問我要求玄，你便待做神仙。四四一十六個字，二十八字在眾賢，會得之時也未然。
既要修行先念樂花蓮，次棄了冗家緣。物物拈來俱不染，打破般般出上田，一道光明入碧天。
至愚至魯怎曉妙中玄，便再拜告風仙。口訣金身長丈六，二十八宿會聖賢，此理方知合自然。
坎虎離龍蟠繞五方蓮，漸漸得好因緣。火裏木人能采藥，海底泥牛會種田，迸出靈光入洞天。
對月成詞句，臨風寫頌章，一枝銀管瑞中祥。隨手染清涼，
玉洞門開深淺，寶樹花分香篆。蓬萊仙島是吾鄉，宴罷後瓊堂。
淨裏傳章句，清中悟句章，通玄達妙得嘉詳。自是絕炎涼，
玉戶三封清淺。金鼎一溪雲篆。蓬瀛方丈是家鄉，臥月醉雲堂。
向終南成遭遇，做風狂便遊歷海上嘉祥，閑閑得得任從詞曲作詩章。
自然神氣共交結，認正心香真清淨，唯清湛還清澈處清涼，赤青黑白又兼黃，
五般彩色，盡來圍罩寶珠光，這回應許碧霄上，明耀無方。
遇風仙心開悟，騁顛狂黜妻屏子便迎祥，逍遙坦蕩恣情吟詠謾成章。
就中行化覓知友，同共聞香烹丹鼎，下丹結中丹熱大丹涼，不須煉白更燒黃，
自然玉性，萬般霞彩射入光，上丹霄去住蓬島，永永圓方。
東海汪洋，西山詳審，金鉤釣得歡無恁。一頭活樂大鯨魚，萬鱗燦爛鋪白錦。
隨我遨遊，水雲信任，青山綠水相過甚。張公吃酒李公來，李公奪了張公飲。
懇告玄言，師前重審，傳來秘訣元來恁。方知我是一鼇魚，素鱗晃日如鋪錦。
坦蕩無拘，逍遙恣任，利名識破幹求甚。專歸物外下功夫，清心淨意刀圭飲。
果來海角天涯，果應師旨希夷，果得前生知友，果然合我心機。
因遇決離海涯，因悟怨事用希，因得風仙至理，因曉天發殺機。
為人須悟塵勞汨，清淨心中真寶物，奪得驪龍口內珠，便教走上崑崙窟。
心昭性著無塵汨，識得元初至真物，參從風仙雲水遊，將來決住三山窟。
人雲口是禍之門，我道舌為禍本根。不語無言絕對論，性難昏，便是長生保命存。
方知口是是反閘，緊閉牢藏舌禍根。訓我無言更不論，削迷昏，性命從今永永存。
白為骸骨紅為肌，紅白妝成假合屍。昨日盡呼重陽子，今朝都看伴哥兒。
別軀異體皆非悟，換面更形總不知。世上枉鋪千載事，百年恰似轉頭時。
火風地水合為肌，只是愚迷走骨屍。幸遇風仙修道德，致令馬鈺棄妻兒。
玄機傳向心中悟，妙訣授予性內知。直指秦川雲水去，暗修功行應天時。
圈眼王三乞覓時，被人呼作害風兒。五般彩色於身見，一點光明只自知。
貼觀已收八句字，指期須顯七言詩。長街兩面諸豪富，不道蠶歸是阿誰。
因緣緣合正當時，師父來尋物外兒。傳得妙玄唯自悟，暗修功行望天知。
上街求乞辭家計，下筆揮成舍俗詩。除了譚公並馬鈺，後來惺灑未知誰？
昨日青巾，今朝紅角。脂腮粉面別軀殼，改頭換面有誰知，更形易體無人覺。
奉勸諸公，詞中想邈。百年迅速如雷雹，早為下手煉精神，頓安爐龜成丹藥。
因遇風仙，頭分丫角。從今陡頓忘形殼，攀緣愛念上心來，被予慧照先知覺。
景滅澄明，道光遙邈。爐中露結靈靈雹，功成專待紫書來，胎仙捧出長生藥。
百日扄門非顯功，只圖足下出凡籠。癡頑縱有長拖戴，決烈全無沒始終。
公意休令時複想，我心不與日前同，大家相見如新語，歡喜分離西又東。
相親師父望傳功，感謝提攜已出籠。但願有鄰而有德，休愁無始亦無終。
時聞只見塵埃昧，日久方知志氣同。莫把山侗容易舍，忍將宿契各西東。
挈丹陽，居崑崙山煙霞洞。因心未死，於是感疾患偏頭痛。其痛不可忍，有若斧劈。令其下山在家調治，其痛愈甚。有人上山報雲：「某來時，馬先生已痛死。」聞之。因鼓掌大笑曰：「我來欲化為神仙，肯教死了？」為他不信，感此疾有詩云：
清淨修行合上真，敢將此語昧天神。為公不信偏頭痛，顧我無緣正法親。
苦口怎知良藥味，甘心猶戀入迷津。如今轉入塵勞夢，難做惺惺睡覺人。
專心專認本來真，修煉精光氣與神，既悟雲霞為伴侶，肯思兒女結冤親。
劈開世網鑿開路，躍出凡籠跳出津。極謝本師深教誨，不磨不琢不成人。
公住山時我下山，我心終是厭愚頑。斷弦無續甯成曲，覆水難收已不還。
昔日謾傳千口氣，經今轉隔萬重關。不如只作塵勞客，相見之時免厚顏。
戀他愛海與恩山，豈覺癡心忒煞頑。深謝風仙相引出，莫愁馬鈺卻歸還。
要登雲路開瓊路，牢閉金關闡玉關，烹煉大丹丹不漏，自然得見內容顏。
從今休更問修行，怎奈燈蛾戀火坑！既是鑿開赤鳳髓，已知走了黑龜精。
般般見處非無意，物物拈來總有情。前有深潭闊萬傾，如能跳過得殘生。
悟來一志在西行，趖避家緣罪業坑。心淨緣擒猿與馬，神清因煉氣和精。
身如野鶴無些事，性似孤雲有甚情。參從本師歸物外，逍遙坦蕩證無生。
猶豫倡狂忒軟頑，如今難以舞胎仙。我機枉設三千里，公罪重增十百年。
歡喜定將煩惱對，憂愁只與是非牽。姓名已錄酆都部，他日臨頭怎奈賢！
不開不悟騁愚頑，省覺來來志在仙。道眼剔開能久視，塵心灰盡得長生。
便擒猛虎水中戲，卻把蛟龍火裏牽。異日功成歸上界，與師同處自然賢。
余在煙霞洞，與丹陽抵足同眠。向曉，因令丹陽舒過手來，摸我後腰間近日生起疥有半指厚，緣我急圖爾等，作黃鶴洞中仙：
有個害風兒，海上尋良價。只為心頭忒緊圖意馬隘，惹出渾身疥。
款款細搜求，日月年時賽，遂得中央四寶珠錄馬快，走入關西界。
三髻馬山侗，未稱真奇價，恣縱心猿放耍顛馬兒隘，憋出吾師疥。
驀想死生危，宿世因緣賽，寶內忻然占一珠馬風快，奔赴秦川界。
擲下金鉤恰一年，方吞香餌任綸牽。玉京山上為鵬化，隨我扶搖入洞天。
風仙化我已經年，悟徹吞鉤任線牽。參從本師雲外去，功成決上大羅天。
�德新芽別有由。�端詩曲愛藏頭，�黃合醬憑鹽粒，�菉和醅作麴仇。
�轉丹砂隨日旦，�靈真性覺風流，�清日現澄湛誼，�甫相從上玉樓。〈丹陽俗字宜甫〉。
�向妻男取解由，�園付與便回頭，�方風送當歸旦，�志真修合避仇。
�我俱忘得因果，�金運轉逐清流，�中養火生祥〈氣雲〉散，�散斜陽返照樓。〈拆起一字〉。
�時甚物得追陪，�耳香瞻四事催，�是人非應莫管，�高官顯更休猜。
�瞳認取金烏赫，�氣騰蒸玉兔材，�火銀泉相溉濟，�心個個到蓬萊。〈拆起來字〉。
�來往往日相陪，�訣方知性上催，�我俱忘無俗念，�神安靜得真猜。
�龍爪拈靈靈伯，�虎口吞燦燦材，�秀金生光彩結，�人決要離東萊。〈同前〉。
�趁心頭事少，�綻玉花不老，�要認良時，�豔分明北道。�腦、�腦，�照返餐靈芝草。〈拆起早字〉。
�載憂多樂少〈所謂父母並亡，獨擔火院。〉，�遇修仙無老。�者離家緣，�蟻穿珠通道。�腦、首腦，�郎田生瑞草。〈拆起十字。〉
神為宗兮氣為祖，不須扭捏鳴天鼓，常交龍虎往來行，引動胎仙自歌舞。
歌得喬，舞得喬，誰人解得此般喬。領天男，長天女，不籍榮華棄田土，
也不餐，也不睡，不須氈，不須被，惺惺灑灑離凡地。又似癡，又似俏，
本來面目須明曉，曠代劫來無個知，只知名利是便宜，你休嗔，你休喜，
今日分明說與你，雲中清雨細如絲，滋潤靈苗在根底。
頭分丫髻尋宗祖，手拍肚皮打喬鼓，返老還童見本源，兩腳輕狂街上舞。
行也喬，坐也喬，喬來喬去似王喬。也無男，也無女，也無妻妾並田土。
饑來餐，困來眠，也無氈，也無被，自在逍遙只恁地，半似癡，半似俏，
無個曉，自家自得自心知，不問人前宜不宜，任人嗔，任人喜，
人喜人嗔誰采你，落鼻婪耽恣意喬，喬話風狂直到底。
