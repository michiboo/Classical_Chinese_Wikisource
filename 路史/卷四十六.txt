西王母，西方昬荒之國也，在爾雅爲四荒之名。據大戴禮三朝記孔子之言，昔西王母獻舜白玉琯及益地圖。注言神也，亦見書帝驗期及世紀，世本乃雲獻白玉環及玉佩。禮斗威儀雲獻地圖及玉玦。集仙錄又言皇帝在位，西王母使乘白鹿，授地圖，舜帝在位復獻白玉環及益地圖，舜遂廣九州爲十二，復獻白玉之琯以和八風，故章帝時零陵文學奚景於中道舜祠下得笙、白玉之琯。風俗通、漢晉諸史、呂覽樂書皆備言說文堯舜祠下得笙、玉琯，蓋皆以玉作琯，故能使神人和、鳳來儀也。竊按諸書言，舜時瑞事尤多，如金樓子言舜攝時，有緩耳、貫胸民獻珠鰕。拾遺記言羽民等獻黃布、火浣之類，多不足質。按竹書，穆王七年，西王母來賓，特不過西戎爾。大歷六年，試西戎獻白環詩，指此。
岳之黃陵，癸北氏之墓也。湘之二女，虞帝子也，歷世以爲堯女舜妃者，由秦博士之妄對，始癸北氏、虞帝之第三妃，而二女者，癸北氏之出也，一曰宵明，一曰燭光，見諸汲簡。皇甫氏之世紀、山海經言洞庭之山，帝之二女居之者也，若九歌之湘君，湘夫人則又洞庭山之神爾。羅含、度尚之徒遽斷以爲堯之二女，舜之二妃，而以黃陵爲二妃之墓。鄭玄、張華、酈道元輩且謂大舜南巡，二妃從征，溺死湘江，神遊洞庭之山，而出乎瀟湘之浦，爲是說者徒見堯典有二女之文，即以爲堯之女而舜之妃，不復致考，厥妄甚矣。郭景純雲堯之二女，舜之二妃，豈應降小水而爲夫人，當爲天帝之女。斯亦繆者。夫使天帝之女，尤不應降小水而爲夫人。王逸、韓愈從而辨之，得其情矣。且虞帝晚年亦既退聽而禪禹矣，南狩之興，摠之伯禹，而二妃者，俱過期頤，孰有從狩之事哉？今考皇英之冡，既各它見，則此黃陵顯非二妃之穴，而湘祠決匪堯女之之靈，皆昔人之罔說，知矣。《山海經》云：「舜之二女，處河大澤，光照百里。」夫大澤者，洞庭之謂，而光照者，威靈之所暨也。迄今湘神所保，靈正百里，所謂分風送客者，乃正囿一同之間。然則湘靈爲虞帝之二女，復何疑耶？沈存中云：「陟方之時，二妃皆百餘歲，豈得俱存？而且謂之二女，乃復不知位，既久禪，匪復陟方之事耶？」黃伯思非雖能以退之之辨爲非，然猶以爲天帝之女與翁養源於湘江圖志，述之斯亦惑矣，紛紛失據，以爲舜女蓋自今始。
《唐世記錄》張尚書牧弘農鞫盜，有嘗發商州堯女墓者，多得大珠、鏐金、寶器、玉碗，厥事甚顯，公獨怪其史傳蔑記。又謂堯女舜妃從死湘嶺，不得在是。且以玉碗、寶珠，非協茅茨之事，一時名流劉禹錫非亦舉爲疑。微達
http://ctext.org/library.pl?if=gb&file=10691&by_title=%E8%B7%AF%E5%8F%B2&page=7
