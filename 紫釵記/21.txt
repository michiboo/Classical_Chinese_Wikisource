
【天下樂】〔文武官上〕玉署春光紫禁煙。靑雲有路透朝元。三天日色黃圖外。四海雲光綠字前。
【卜算子】鸞鳳遶身翻。奏徹祥雲見。姓字香生紫陌喧。日近君王面。
【滴溜子】聖天子。聖天子萬壽臨軒。賢宰相。賢宰相八柱擎天。人中選出神仙。總送上蓬萊殿。宮袍賜宴。謝皇恩。今朝身惹御爐煙。
【前腔】笑從前。笑從前文章幾篇。喜今日。喜今日笙歌上苑。十里珠簾盡捲。纔認得春風面。祥雲一片。浪桃香。曲江人醉杏花筵。
【尾聲】鈴索一聲花滿院。這淸高富貴無邊。多和少留些故事與人傳。
