
【點絳脣】〔衆將官上〕塞草煙寒。旗門天半紅雲綻。曡鼓凝旛。大將人懽看。
【西地錦】意氣鳳凰霄漢。身當虎豹雄關。坐擁貔貅三十萬。錦袍玉帶朱顏。
【山花子】〔劉〕大唐朝素號天可汗。河西臂斷呼韓。問何如參差吐番。怒衝冠帶挺獅蠻。〔合〕點旌旗風傳玉關。倚空同長劍天山。外望河源臨風把星宿彈。萬里封侯。圖畫凌煙。
【前腔】〔劉〕長鎗隊裏也要毛錐站。軍咨記室優閒。羽書飛奏檄凱還。須詞鋒筆陣瀾翻。〔合前〕
【尾聲】衆將官。你豎牙旗打點刀環。轅門外鼓角鳴霄漢。還看取投筆新參他做個定遠班。
