
【薄倖】〔鮑上〕翠館雲閒。陽臺雨過。正夕陽閃淡。秋光無那。鏡中略約。年華多大。君知麼。夢不斷梧桐金井。雨偏打閒愁獨坐。
【羅江怨】無奈這秋光老去何。香消翠譌。聽秋蛩度枕沒謄那。數秋螢團扇暗消磨。也怎生個芭蕉夜雨閒吟聒。燈兒和咱麼。影兒和咱麼。好一個恓惶的我。
【香遍滿】秀才無賴。死去也不着骸。越樣風流賽。眞個難猜。不道將人害。是佳人命薄。慣了些呆打孩。咱橫枝兒聽着。也不分把闌干拍。
【前腔】〔鮑〕幾分消息。輕可的洩漏些。帶的個愁來也。怎一個愁字兒了得。今番夜。倩你敎喫敲才。好歹將意兒團弄他。歸來時待扭碎花枝打。
【尾聲】這段情詞眞也假。〔哨〕不假。你爲咱順西風傳與小窗紗。〔合〕只怕斷腸人聽不起這傷情話。
