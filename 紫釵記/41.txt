
【字字雙】〔堂候官上〕陞官圖上沒行頭。堂候。鬍鬚上掛鼻膿頭。怪臭。老爺說話耳根頭。最厚。精銅響鈔尋事頭。儘勾。
【一疋布】倚君王。爲將相。勢壓朝綱。三台印信都權掌。誰敢居吾上。
【寶鼎兒】〔韋上〕太尉勢傾朝堂。何事書生相訪。
【瑣窗兒】李參軍蓋世文章。俺家中有淑女正紅妝。夏卿呵。你和他好友。借重你商量。要他坦腹不須強項。夏卿知俺家威勢否？俺撈龍打鳳由他撞。怎脫得這羅網。
【前腔】論攀高貴壻非常。有一言須代稟試參詳。他有了頭妻小玉。盟誓無雙。怕做不得負心喬樣。〔盧笑嗔介〕說甚麼小玉。便大玉要粉碎他不難。〔韋背介〕李郞。這太山只好作冰山傍。怕難做這冰相。
【前腔】他領鴛班勢壓朝廊。招女壻要才郞。威籠翡翠。勢鎖鴛鴦。你把絲鞭領取美言加上。〔韋〕也不須領絲鞭作官媒。只用朋情勸他便好。〔囘身合〕婚姻簿上看停當但勸取由他想。
