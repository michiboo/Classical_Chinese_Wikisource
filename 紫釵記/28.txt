
【點絳脣】〔淨吐番將上〕生長番家。天西一架。撐犂大。家世零逋。番帳裏收千馬。
【水底魚】白雁黃花。塵飛黑海涯。番家兒十歲能騎馬鳴笳。皮帽兒夥着黑神鴉。風聲大。撞的個行家。鐵里溫都答喇。
【淸江引】皮囊氈帳不着家。四面天圍野。漢兒防甚秋。塞草偏肥夏。一弄兒把都們齊上馬。〔作嗅香介〕
【前腔】葡萄酒熟了香打辣。凹鼻子寒毛乍。醉了咬西瓜。剗起雪山花。趲行程番鼓兒好一會價打。
