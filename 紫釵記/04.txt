
【祝英臺近】〔鮑四娘上〕翠屛閒。靑鏡冷。長是數年華。行雲夢老巫山下。殢酒愁春。添香惜夜。獨自個溫存幽雅。
【唐多令】〔生上〕客思繞無涯。靑門近狹斜。愔愔巷陌是誰家。半露粉紅簾下。閒覓柳。戲穿花。
【祝英臺】〔鮑〕聽說來。憶嬌年。人自好。今日雨中花。俺也曾一笑千金。一曲紅綃。宸遊鳳吹人家。參差。憔悴損鏡裏鴛鸞。冷落門前車馬。〔生〕還尋個伴兒。〔鮑〕這些時幾曾到賣花簾下。
【前腔】〔生〕遊冶。自多情。春又惹。早則愁來也。漸次芳郊款步幽庭。笑向卿卿閒話。〔鮑〕妾半落鉛華。何當雅念。〔生〕還佳。個門中風月多能。更是雨雲熟滑。似秋娘渾不減舊時聲價。
【前腔】〔鮑〕休傻。咱意中人。人中意。還似識些些。看你才貌淸姸。禮數謙洽。非關採弄殘花。十郞禮有所求。必有所下。寸心相剖。妾爲圖之。〔生〕堪嗟。瘦伶仃才子身奇。尙少個佳人檠架。問誰家可一軸春風圖畫。
【前腔】〔鮑〕知麼。俺爲你高情。是處的閒停踏。〔生〕有麼。〔鮑〕十郞。蘇姑子作好夢也。有一仙人。謫在下界。不邀財貨。但慕風流。如此色目。共十郞相當矣。是有個二八年華。三五嬋娟。又不比尋常人家。〔生驚喜科〕眞假。你干打哄蘸出個桃源。俺便待雨流巫峽。〔跪科〕這一縷紅絲。少不得是你老娘牽下。
【尾聲】〔生〕從今表白俺衷情話。〔鮑〕肯字兒還在他家。〔生〕你成就俺一世前程休當耍。
