
【寶鼎兒】〔衆擁劉節鎭上〕旗門占氣色。鳳尾雲飄。旄頭宿落。匣劍老轆轤繡澀邊烽冷兜笭苔臥。共仰淸時留節鎭。萬里關河紫邏。〔合〕正簫鼓鳴秋。牙幢淸晝。貂蟬遶座。
【啄木兒】心雖赤。髩欲皤。意氣當年漢伏波。念少游歸興如何。相憐我得遂婆娑。〔舉手介〕忝元戎多㗇勞參佐。甚西風別去情無那。〔淚介〕吹起袍花淚點多。
【前腔】你倚天劍。迴日戈。一卷陰符萬揣摩。洗兵風坐挽銀河。比陵煙漢將功多。〔跪拜〕詔東歸少不的齊聲賀。〔衆淚介〕這懽聲有淚向悲笳墮。再不見尊俎投壺聽雅歌。
【三段子】〔劉〕黃金斗大。肘間懸龜紋綬花。權時未掛。臥內前牀兒護他。有如姬要不的他閒偸把。朱司農用不着那橫文打。怕漏使模行。軍機怎耍。
【前腔】甘涼以下。望長安天涯海涯。爲甚屯田建牙。斷番戎羌家漢家。〔將〕兵法願一指授。〔劉〕聽老夫八個字兵法。}}銷兵日久休頽塌。生羌歲久防奸詐。八個字：奈苦同甘，信賞必罰。}}
【歸朝歡】歸朝去。歸朝去。萬里胡沙。秦川雨。杜陵花。關山路。關山路。畫角鳴笳。送將歸。兩鬢華。秋光塞上人如畫。黃宣去把團營押。看細柳春風大將牙。
