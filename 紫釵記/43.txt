
【望江南】〔盧太尉上〕倚天家甲第擬雲臺。有女如花新粉黛。向朝班玉筍選多才。紅葉上秋階。
【剗鍬兒】說他有恩山義海朝花在。盟山誓海曾把夜香排。〔盧笑介〕他知俺愛他麼。〔堂〕感得相公愛。紅蓮命乖。〔合〕佳期要諧。合婚有待。到裏團欒。從頭插戴。
【前腔】〔盧〕少甚麼相門出相男文采。他敢道俺將門出將女麤材。〔堂〕他怎敢？〔盧〕怎不低眉拜。辱沒他鏡臺。〔合前〕
【前腔】〔堂〕驚風鳥去辭林快。慢水魚終自上鉤來。好事須寬耐。嗔他秀才。
【前腔】那小姐呵。如花早晚要頭花蓋。上頭時幾對鳳頭釵。好玉多收買。憑他價裁。
