
【縷縷金】〔浣紗捧盒盛釵上〕螺髻點。畫眉纖。衣衫氣。脂粉麝。醋茶鹽。玉釵金盒子。絨絲襯坫。向誰家妝閣燕穿簾。做不出牙婆臉。
【番卜算】切玉小刀銛。刻盡崑山琰。年來袖手粲霜髯。眼看繁華厭。
【太師引】把水色覘。雙鉤兒𠶧。玲瓏煞珠嵌翠黏。呀。是俺老侯做就的。曾記取玉雞冠豔。倍工夫碾琢操箝。〔浣〕老侯。你那討這手段。〔侯〕是老手擅場非僭。你看穿花鳥分明堪驗。〔浣〕你做的釵。可記得爲誰？〔侯〕這到忘了。敢問小娘子誰家出來的？〔浣〕霍府出來的。〔侯〕是了。昔歲霍王小姐將欲上鬟。令我做此。酬我萬錢。可得忘懷。}}長留念。春寒玉纖。釵頭上那般喜愜紅暈翠眉尖。}}
【前腔】〔浣〕招的個秀才欣將風月占。〔侯〕好了。嫁得個秀才。〔浣〕誰知他形飄影潛。〔侯〕呀。丟他去了。〔浣〕孤另的靑樓冷冷。〔侯〕門戶大。〔浣〕折倒盡朱戶炎炎。〔侯〕守麼。〔浣〕他心字香誓盟無玷。〔侯〕還奢華麼。〔浣〕怎奢華十分寒儉。〔侯〕還待怎生？〔浣〕還在賣珠典衣。賂遺於人。使求音信。貲妝欠珠釵賣添。〔侯〕小姐訪得到那人時罷了。若訪不得時。}}可知道紅顏薄命都則是病懨懨。}}
【鏵鍬兒】你王家貴嚴。生長在花濃酒𨡎。少甚朝雲畫棟暮雨珠簾。因何自掘斷煙花塹。把長籌短簽。小娘子。俺老侯看盡許多豪門。似小玉姐這般零落呵。〔合〕窮不贍。病怎兼。提起賣釵情事淚痕淹。想的他啼紅萬點。
【前腔】把金釵盒掩。捧起意慵心歉。怎走的街塵鬧雜。有甚觀瞻。怯生生抱玉向重門險。高低遠嫌。〔住介〕老侯。賠你個小心也。〔拜介〕非笑諂。有事沾。提起賣釵情事淚痕淹。好看承俺雙尖半點。
【前腔】〔侯〕看你眉低意甜。會打價彈牙笑掂。〔浣〕非掂。說小玉姐賣釵。也辱沒了王家體面。〔侯〕動說到王家體面。敎俺好會沈潛。〔背介〕到好一個丫頭。小妮子非拋閃。知羞識廉。也罷。領了去把妝盒檢。繡線撏。提起賣釵情事淚痕淹。略效軀勞半點。
【前腔】你看珠釵點染。燕雙雙棲香鏡奩。好飛入阿嬌金屋。頭上窺覘。老侯。便要交錢過手也。怕煞干風欠。要靑蚨白拈。老侯着緊些。離寶店。向畫簷。提起賣釵情事淚痕淹。望斷他愁眉一點。
【淸江引】籠花撇柳不透風兒颭。知他火死要絕了𦦨。逐廟裏討靈籤。卦上早陰人占。李十郞。李十郞。怕你一處無情處處情兒欠。
