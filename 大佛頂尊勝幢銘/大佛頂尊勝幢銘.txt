琅邪王讜，字達夫。探至聖之元言，得秘密之妙理。以大佛頂及尊勝為眾福之王，懇立二幢，祈報所怙。攀號不及，創鉅痛深，衰麻在躬，茹荼吞蓼。若不憑其教跡，何以泄此哀懷。徵其誌誠，起自純孝。既而候聽戒遣，式遵理命。令將在日衣物，造此功德。始乎因想，形於心匠。有工應召，巧與意合。將期經久，須擇勝處。繇若扳種，必求厚地。（闕一字）得其所為益多乃謀於老宿，得在精舍同諷於（闕一字）門護其基趾。鑿去黑沙，築以黃壤。土脈相（闕二字）力強（闕一字）若非願力宏持，（闕一字）得人心葉讚。以大中十一年歲在丁丑四月二十七日，立於開元尊像殿前，係其地也。每幢高三十五尺，各有二十五重。重重狀名，窮侈極麗。唐言梵語，備載二經。此之不書，削其繁也。昔者曾子法渭人曰：「諭父母於道，方始得為孝也。」參者直養者爾，（闕七字）諭父母於道，孝（闕二字）必如讜之（闕二字）可謂（闕二字）父母於道矣。（闕二字）光有（闕四字）斯幢（闕二字）人（闕五十五字）也且（闕一字）一石（闕一字）樹一字補（闕一字）教徒（闕一字）嵌空峻峭，積翠凝青。尚蒙移植，列在廣庭。但能與人娛目，不能使其（闕五字）界（闕十四字）械我（闕一字）對峙（闕四字）棱層怪 [C211]奔犮（闕三字）乃（闕一字）陽高映，圓魄斜臨。同一解脫，不二光陰。（闕一字）灑（闕一字）滴煙籠霧冪。{滂}（闕二字）離（闕一字）漫霏微。聖澤流布，（闕一字）雲在衣。忽而銷歇。罪垢（闕五字）清福裕（闕三字）飆飄瞥（闕三字）塵四發毛峰（闕一字）彼即是加被，何必張喉（闕一字）後為（闕二字）哉有以見陁羅尼（闕二字）不思議也。二幢既立，就工（闕一字）訖功（闕一字）我釋門光（闕四字）不（闕四字）何（闕二十三字）行孝（闕十字）悼（闕十字）聖（闕四十四字）秘印密契，各鐫在石。（闕一字）之者誰，我知其人。曰讜曰諲，眾威及（闕一字）鹹遵父言，同村廣（闕一字）巍巍二幢，不泐不泯。資汝來世，千崇萬信。承此福源，曷有窮盡。
