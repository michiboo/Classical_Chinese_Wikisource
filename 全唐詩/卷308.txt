
　　卷308_1 《太寥歌》張志和 
　　化元靈哉，碧虛清哉，紅霞明哉。冥哉茫哉， 
　　惟化之工無疆哉。 
　　卷308_2 《空洞歌》張志和 
　　無自而然，自然之元；無造而化，造化之端。廓然愨然， 
　　其形團圞.反爾之視，絕爾之思，可以觀。 
　　卷308_3 《漁父歌》張志和 
　　西塞山前白鷺飛，桃花流水鱖魚肥。青箬笠，綠蓑衣， 
　　斜風細雨不須歸。 
　　釣台漁父褐為裘，兩兩三三舴艋舟。能縱棹，慣乘流， 
　　長江白浪不曾憂。 
　　霅溪灣裏釣漁翁，舴艋為家西複東。江上雪，浦邊風， 
　　笑著荷衣不歎窮。 
　　松江蟹舍主人歡，菰飯蓴羹亦共餐。楓葉落，荻花幹， 
　　醉宿漁舟不覺寒。 
　　青草湖中月正圓，巴陵漁父棹歌連。釣車子，橛頭船， 
　　樂在風波不用仙。 
　　卷308_4 《上巳日憶江南禊事》張志和 
　　黃河西繞郡城流，上巳應無祓禊遊。 
　　為憶淥江春水色，更隨宵夢向吳洲。 
　　卷308_5 《漁父》張志和 
　　八月九月蘆花飛，南溪老人重釣歸。秋山入簾翠滴滴， 
　　野艇倚檻雲依依。卻把漁竿尋小徑，閑梳鶴發對斜暉。 
　　翻嫌四皓曾多事，出為儲皇定是非。 
　　卷308_6 《和答弟志和漁父歌》張松齡 
　　樂是風波釣是閑，草堂松徑已勝攀。太湖水，洞庭山， 
　　狂風浪起且須還。 
　　卷308_7 《歌（太和中複州有一老僧雲是陸弟子，常諷此歌）》陸羽 
　　不羨黃金罍，不羨白玉杯；不羨朝入省，不羨暮入台； 
　　惟羨西江水，曾向金陵城下來。 
　　卷308_8 《會稽東小山》陸羽 
　　月色寒潮入剡溪，青猿叫斷綠林西。 
　　昔人已逐東流去，空見年年江草齊。 
　　卷308_9 《句》陸羽 
　　辟疆舊林間，怪石紛相向。（玩月辟疆園，見《紀事》） 
　　絕澗方險尋，亂岩亦危造。（見《海錄碎事》） 
　　瀉從千仞石，寄逐九江船。（題康王穀泉，見《統志》）
