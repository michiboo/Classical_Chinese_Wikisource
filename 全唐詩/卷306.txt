
朱灣，字巨川，西蜀人，自號滄洲子。貞元元和間，為李勉永平從事。詩一卷。
昔人惆悵處，系馬又登臨。舊地煙霞在，多時草木深。 
水將空合色，雲與我無心。想見龍山會，良辰亦似今。
眾芳春競發，寒菊露偏滋。受氣何曾異，開花獨自遲。 
晚成猶待賞，欲采未過時。忍棄東籬下，看隨秋草衰。
今日陪樽俎，良籌複在茲。獻酬君有禮，賞罰我無私。 
莫怪斜相向，還將正自持。一朝權入手，看取令行時。
采采應緣白，鑽心不為名。掌中猶可重，手下莫言輕。 
有對唯求敵，無私直任爭。君看一擲後，當取擅場聲。
不是難提挈，行藏固有期。安身未得所，開口欲從誰。 
應物心無倦，當壚柄會持。莫將成廢器，還有對樽時。
歌玉屢招疑，終朝省複思。既哀黃鳥興，還複白圭詩。 
請益先求友，將行必擇師。誰知不鳴者，獨下董生帷。
〈作賦得白鶴翔翠微送陳偃下第〉
不知鷗與鶴，天畔弄晴暉。背日分明見，臨川相映微。 
淨中雲一點，回處雪孤飛。正好南枝住，翩翩何所歸。
石上盤古根，謂言天生有。安知草木性，變在畫師手。 
陰深方丈間，直趣幽且閑。木紋離披勢搓捽， 
中裂空心火燒出。掃成三寸五寸枝，便是千年萬年物。 
莓苔濃淡色不同，一面死皮生蠹蟲。風霜未必來到此， 
氣色杳在寒山中。孤標可玩不可取，能使支公道場古。
〈崔七，湖州崔使君之子〉
閒庭只是長莓苔，三徑曾無車馬來。旅館尚愁寒食火， 
羈心懶向不然灰。門前下客雖彈鋏，溪畔窮魚且曝腮。 
他日趨庭應問禮，須言陋巷有顏回。
〈一作陳羽詩〉
千門萬戶雪花浮，點點無聲落瓦溝。全似玉塵消更積， 
半成冰片結還流。光含曉色清天苑，輕逐微風繞禦樓。 
平地已沾盈尺潤，年豐須荷富人侯。
〈一作陳羽詩〉
垂楊拂岸草茸茸，繡戶窗前花影重。鱠下玉盤紅縷細， 
酒開金甕綠醅濃。中朝駙馬何平叔，南國詞人陸士龍。 
落日泛舟同醉處，回潭百丈映千峰。
十年湖上結幽期，偏向東林遇遠師。未道姓名童子識， 
不酬言語上人知。閑花落日滋苔徑，細雨和煙著柳枝。 
問我別來何所得，解將無事當無為。
〈一作同張明府遊仙台〉
松檜陰深一徑微，中峰石室到人稀。仙官不住青山在， 
故老相傳白日飛。華表問栽何歲木，片雲留著去時衣。 
今朝茂宰尋真處，暫駐雙鳧且莫歸。
幾回江上泣途窮，每遇良辰歎轉蓬。火燧知從新節變， 
灰心還與故人同。莫聽黃鳥愁啼處，自有花開久客中。 
貧病固應無撓事，但將懷抱醉春風。
尋得仙源訪隱淪，漸來深處漸無塵。初行竹裏唯通馬， 
直到花間始見人。四面雲山誰作主，數家煙火自為鄰。 
路傍樵客何須問，朝市如今不是秦。
一官仍是假，豈願數離群。愁鬢看如雪，浮名認是雲。 
暫辭南國隱，莫勒北山文。今後松溪月，還應夢見君。
赴節心長在，從繩道可觀。須知片木用，莫向散材看。 
空為歌偏苦，仍愁和即難。既能親掌握，願得接同歡。
散木今何幸，良工不棄捐。力微慚一柱，材薄仰群弦。 
且喜聲相應，寧辭跡屢遷。知音如見賞，雅調為君傳。
〈一作朱長文詩〉
翩翩書記早曾聞，二十年來願見君。今日相逢悲白髮， 
同時幾許在青雲。人從北固山邊去，水到西陵渡口分。 
會作王門曳裾客，為余前謝鮑參軍。
常慕晉高士，放心日沈冥。湛然對一壺，土木為我形。 
下馬訪陳跡，披榛詣荒庭。相看兩不言，猶謂醉未醒。 
長嘯或可擬，幽琴難再聽。同心不共世，空見蘚門青。
若耶溪畔雲門僧，夜閑燕坐聽真乘。蓮花秘偈藥草喻， 
二師身住口不住。鑿井求泉會到源，閉門避火終迷路。 
前心後心皆此心，梵音妙音柔軟音。清泠霜磬有時動， 
寂曆空堂宜夜深。向來不寐何所事，一念才生百慮息。 
風翻亂葉林有聲，雪映閒庭月無色。玄關密跡難可思， 
醒人悟兮醉人疑。衣中系寶覺者誰，臨川內史字得之。
〈滑州作〉
高臺高高畫角雄，五更初發寒城中。寒城北臨大河水， 
淇門賊烽隔岸是。長風送過黎陽川，我軍氣雄賊心死。 
羈人此夜寐不成，萬里邊情枕上生。乍似隴頭戍， 
寒泉幽咽流不住；又如巴江頭，啼猿帶雨斷續愁。 
忽憶嫖姚北征伐，空山宿兵寒對月。一聲老將起， 
三奏行人發；冀馬為之嘶，朔雲為之結。 
二十年來天下兵，到處不曾無此聲。洛陽陌，長安路。 
角聲朝朝兼暮暮，平居聞之尚難度。何況天山征戍兒， 
雲中下營雪裏吹。
何必龍山好，南亭賞不暌。清規陳侯事，雅興謝公題。 
入座青峰近，當軒遠樹齊。仙家自有月，莫歎夕陽西。
