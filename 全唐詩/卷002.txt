帝諱治，文皇第九子，始封晉王。貞觀十七年立為皇太子，在位三十四年，諡曰天皇大帝。集八十六卷，今失傳，存詩八首。
端居臨玉扆，初律啓金商。
鳳闕澄秋色，龍闈引夕涼。
野淨山氣斂，林疎風露長。
砌蘭虧半影，巖桂發全香。
滿蓋荷凋翠，圓花菊散黃。
揮鞭爭電烈，飛羽亂星光。
柳空穿石碎，弦虛側月張。
怯猿啼落岫，驚雁斷分行。
斜輪低夕景，歸斾擁通莊。
日宮開萬仞，月殿聳千尋。
花蓋飛團影，幡虹曳曲陰。
綺霞遙籠帳，叢珠細網林。
寥廓煙雲表，超然物外心。
(聯句)
（霍王以下和句亡）

帝諱顯，高宗第七子，始封周王，儀鳳二年徙封英王，改名哲；永隆元年立為皇太子。及即位，太后臨朝稱制，廢帝為廬陵王。神龍元年復辟，在位六年。諡曰孝和。帝於景龍中置修文館學士，盛引詞學之臣，從侍游讌，春幸棃園竝渭水祓除，則賜細柳圏辟惡；夏宴蒲萄園，賜朱櫻；秋登慈恩浮圖，獻菊花酒稱壽；冬幸新豐、歴白鹿觀、上驪山，賜浴湯池，給香粉蘭澤，從行給翔麟馬品官黃衣各一。帝有所感，即賦詩，學士皆屬和焉。集四十卷，失傳。今存詩及聨句詩七首。
陶潛盈把，既浮九醖之歡。畢卓持螯，須盡一生之興。人題四韻，同賦五言，其最後成，罰之引滿。
眷言君失德，驪邑想秦餘。
政煩方改篆，愚俗乃焚書。
阿房久已滅，閣道遂成墟。
欲厭東南氣，翻傷掩鮑車。
聯句
帝諱旦，高宗第八子，中宗母弟，封相王。景龍四年即皇帝位。帝謙恭孝友，好學工草隸，尤愛文字訓詁之書。在位三年。諡曰大聖貞皇帝。詩一首。
