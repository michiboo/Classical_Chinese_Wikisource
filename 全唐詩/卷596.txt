
司馬扎，大中時詩人。詩一卷。
九折無停波，三光如轉燭。
玄珠人不識，徒愛燕趙玉。
祖龍巳深惑，漢氏遠徇欲。
驪山與茂陵，相對秋草綠。
玉洞秋有花，蓬山夜無鬼。
豈知浮雲世，生死逐流水。
瑤臺歌一曲，曲盡五煙起。
悠然望虛路，玉京在海裏。
青籙秘不聞，黃鶴去不止。
願隨執輕策，往結周太子。
春華惜妾態，秋草念妾心。
始知井邊桐，不如堂上琴。
月落卻羨鏡，花飛猶委苔。
門前長江水，一去終不回。
五陵射鵰客，走馬占春光。
下馬青樓前，華裾獨煌煌。
自言家咸京，世族如金張。
擊鐘傳鼎食，爾來八十強。
朱門爭先開，車輪滿路傍。
娥娥燕趙人，珠箔閉高堂。
清歌雜妙舞，臨歡度曲長。
朝遊園花新，夜宴池月涼。
更以馳驟多，意氣事強梁。
君王正年少，終日在長楊。
汝上多奇山，高懷愜清境。
強來干名地，冠帶不能整。
常為夢歸處，泉石寒更靜。
鶴聲夜無人，空月隨松影。
今朝拋我去，春物傷明景。
悵望相送還，微陽在東嶺。
少壯彼何人，種花荒苑外。
不知力田苦，卻笑耕耘輩。
當春賣春色，來往經幾代。
長安甲第多，處處花堪愛。
良金不惜費，競取園中最。
一蕊纔占煙，歌聲已高會。
自言種花地，終日擁軒蓋。
農夫官役時，獨與花相對。
那令賣花者，久焉生人害。
貴粟不貴花，生人自應泰。
泠泠七絲上，靜聽松風寒。
古調雖自愛，今人多不彈。
有田不得耕，身臥遼陽城。
夢中稻花香，覺後戰血腥。
漢武在深殿，唯思廓寰瀛。
中原半烽火，比屋皆㸃行。
邊土無膏腴，閒地何必爭。
徒令執耒者，刀下死縱橫。
常愛魯仲連，退身得其趣。
不知鴟夷子，更入五湖去。
雲霞恣搖曳，鴻鵠無低翥。
萬里天地空，清飇在平楚。
藏名向寵節，辭疾去公務。
夜盡醉弦歌，日高臥煙樹。
豈嗤生前樂，千載自垂裕。
論道復論功，皆可黃金鑄。
養蠶先養桑，蠶老人亦衰。
茍無園中葉，安得機上絲。
妾家非豪門，官賦日相追。
鳴梭夜達曉，猶恐不及時。
但憂蠶與桑，敢問結髮期。
東鄰女新嫁，照鏡弄蛾眉。
一夢倐巳盡，百年如露草。
獨有南山高，不與人共老。
尊中貯靈味，無事即醉倒。
何必鳴鼓鐘，然後樂懷抱。
輕波向海疾，浮雲歸谷早。
形役良可嗟，唯能徇天道。
種田望雨多，雨多長蓬蒿。
亦念官賦急，寧知荷鋤勞。
亭午霽日明，隣翁醉陶陶。
鄉吏不到門，禾黍苗自高。
獨有辛苦者，屢為州縣徭。
罷鋤田又廢，戀鄉不忍逃。
出門吏相促，隣家滿倉穀。
鄰翁不可告，盡日向田哭。
雷息疎雨散，空山夏雲晴。
南軒對林晩。籬落新蛩鳴。
白酒一樽滿，坐歌天地清。
十年身未閒，心在人間名。
永懷君親恩，久賤難退情。
安得蓬邱侶，提攜採瑤英。
魏國昔強盛，宮中金玉多。
徵丁築層臺，唯恐不巍峩。
結搆切星漢，躋攀橫綺羅。
朝觀細腰舞，夜聽皓齒歌。
詎念人力勞，安問黍與禾。
一朝國既傾，千仞堂亦平。
舞模衰柳影，歌留草蟲聲。
月照白露寒，蒼蒼故鄴城。
漢文有遺美，對此清飇生。
野店雞一聲，蕭蕭客車動。
西峯帶曉月，十里猶相送。
繁弦滿長道，羸馬四蹄重。
遙羨青樓人，錦衾方遠夢。
功名不我與，孤劍何所用。
行役難自休，家山憶秋洞。
山下水聲深，水邊山色聚。
月照秋自清，花名春不去。
似非人間境，又近紅塵路。
乍入洞中天，更移雲外步。
我殊惺惺者，猶得滄浪趣。
可以濯吾纓，斯言誠所慕。
愛爾持照書，臨書嘆吾道。
青熒一㸃光，曾誤幾人老。
夜久獨此心，環垣閉秋草。
前樓仙鼎原，西經赤水渡。
火雲入村巷，餘雨依驛樹。
我行傷去國，疲馬屢回顧。
有如無窠鳥，觸熱不得住。
峩峩華峰近，城郭生夕霧。
逆旅何人尋，行客暗中住。
卻思林丘臥，自愜平生素。
勞役今若茲，羞吟招隱句。
咫尺不相見，便同天一涯。
何必隔關山，乃言傷別離。
君心與我心，脈脈無由知。
誰堪近別苦，遠別猶有期。
茂陵歸路絶，誰念此淹留。
極目月沈浦，苦吟霜滿舟。
孤猨啼後夜，久客病高秋。
欲寄鄉關恨，寒江無北流。
多才與命違，末路隱柴扉。
白髮何人問，青山一劍歸。
晴煙獨鳥沒，野渡亂花飛。
寂寞長亭外，依然空落暉。
青門聊極望，何事久離羣。
芳草失歸路，故鄉空暮雲。
信回陵樹老，夢斷灞流分。
兄弟正南北，鴻聲堪獨聞。
萬花明曲水，車馬動秦川。
此日不得意，青春徒少年。
晴沙下鷗鷺，幽沚生蘭荃。
向晩積歸念，江湖心渺然。
行人方倦役，到此似還鄉。
流水來關外，青山近洛陽。
溪雲歸洞鶴，松月半軒霜。
坐恐晨鐘動，天涯道路長。
出門皆有託，君去獨何親。
闕下新交少，天涯舊業貧。
煙寒嶽樹暝，雪後嶺梅春。
聖代留崑玉，那令愧郄詵。
春草平陵路，荷衣醉別離。
將尋洛陽友，共結洞庭期。
星月半山盡，天雞出海遲。
無輕此分手，他日重相思。
龍門樹色暗蒼蒼，伊水東流客恨長。
病馬獨嘶殘夜月，行人慾渡滿船霜。
幾家煙火依村步，何處漁歌似故鄉。
山下禪菴老師在，願將形役問空王。
洛陽古城秋，色多送君此。
去心如何青，山欲暮惜別。
酒碧草未盡，傷離歌前朝。
冠帶掩金谷，舊遊花月經。
銅駝行人正，苦奈分手日。
落遠水生微波
鐘鼓旌旗引六飛，玉皇初著畫龍衣。
泰壇煙盡星河曉，萬國心隨彩仗歸。
柳色參差掩畫樓，曉鶯啼送滿宮愁。
年年花落無人見，空逐春泉出御溝。
行吟向暮天，何處不悽然。
岸影幾家柳，笛聲何處船。
樓分瓜步月，鳥入秣陵煙。
故里無人到，鄉書誰為傳。
古院閉松色，入門人自閒。
罷經來宿鳥，支策對秋山。
客念蓬梗外，禪心煙霧間。
空憐濯纓處，階下水潺潺。
貧交千里外，失路更傷離。
曉淚芳草盡，夜魂明月知。
空山連野外，寒鳥下霜枝。
此景正寥落，為君玄髮衰。
津樹蕭蕭旅館空，坐看疎葉繞堦紅。
故鄉千里楚雲外，歸雁一聲煙雨中。
漳浦病多愁易老，茂陵書在信難通。
功名儻遂身無事，終向溪頭伴釣翁。
故人北遊久不回，塞雁南渡聲何哀。
相思聞雁更惆悵，卻向單于臺下來。
瑤琴夜久弦秋清，楚客一奏湘煙生。
曲中聲盡意不盡，月照竹軒紅葉明。
松間開一徑，秋草自相依。
終日不冠帶，空山無是非。
投綸溪鳥伴，曝藥谷雲飛。
時向鄰家去，狂歌夜醉歸。
樓中見千里，樓影入通津。
煙樹遙分陜，山河曲向秦。
興亡留白日，今古共紅塵。
鸛鵲飛何處，城隅草自春。
遠客家水國，此來如到鄉。
何人垂白髮，一葉釣殘陽。
柳暗鳥乍起，渚深蘭自芳。
因知帝城下，有路向滄浪。
