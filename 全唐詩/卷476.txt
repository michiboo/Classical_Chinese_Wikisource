

熊孺登，鍾陵人，登進士第。元和中，終藩鎮從事。詩一卷。
賤子守柴荊
誰人記姓名
風雲千騎降
草木一陽生
禮異江河動
還殊裡巷驚
稱觴容侍坐
看著許同行
遇覺滄溟淺
恩疑太岳輕
盡搜天地物
無諭此時情

杳杳復蒼然
無雲日暮天
象分青氣外
景盡赤霄前
漸吐星河色
遙生水木煙
從容難附麗
顧步欲澄鮮
但見收三素
何能測上玄
應非暫呈瑞
不許出山川

已被月知處，斬新風到來。 
無人伴幽境，多取木蘭栽。

更添十歲應為相
歲酒從今把未休
聞得一毛添五色
眼看相逐鳳池頭

東風潑火雨新體
舁盡春泥掃雪溝
走馬犢車當御路
漢陽公主謝雞毬

雲身自在山山去，何處靈山不是歸？
日暮寒林投古寺，雪花飛滿水田衣。

八行銀字非常草
六出天花盡是梅
無所與陳童子別
雪中辛苦遠山來
利及生人無更為
落花流水舊城池
逍遙樓上雕龍宇
便是羊公墮淚碑
但恐紅塵虛白首
寧論蹇逸分先後
莫占鶯花笑寂寥
長安春色年年有
江逢九派人將別
猿到三聲月為秋
不知相見更何日
此夜少年堪白頭
一年只有今宵月
盡上江樓獨病眠
寂寞竹窗閒不閉
夜深斜影道床前
漢家遺事今宵見，楚郭明燈幾處張。
深夜行歌聲絕後，紫姑神下月蒼蒼。

水自山阿繞坐來
珊瑚臺上木棉開
欲知舉目無情罰
一片花流酒一杯
仁傑淫祠廢欲無
枯楓老櫟兩三株
神烏慣得商人食
飛趂征帆過蠡湖
一見清容愜素聞
有人傳是紫陽君
來時玉女裁春服
剪破湘山幾片雲〈湘山在泉州郡治後〉
故人交趾去從軍
應笑狂生揮陣雲
省得蔡州今日事
舊曾都護帳前聞
旃檀刻像今猶少
白石鎸經古未曾
歸去更尋翻譯寺
前山應遇雁門僧
拜掃無過骨肉親
一年唯此兩三辰
冢頭莫種有花樹
春色不關泉下人
水生風熟布帆新
只見公程不見春
應被百花撩亂笑
比來天地一閒人
江流如箭月如弓
行盡三湘數夜中
無那子規知向蜀
一聲聲似怨春風
日夜朝宗來萬里
共憐江水引蕃心
若論巴峽愁人處
猿比灘聲是好音
龍韜能致虎符分
萬里霜臺壓瘴雲
蕃客不須愁海路
波神今伏馬將軍
武陵樓上春長早
甘子堂前落花遲
楚樂怪來聲競起
新歌盡是大夫詞
家占溪南千個竹
地臨湖上一群山
漁船多在馬長放
出處自由閒不閒

深樹黃鸝曉一聲
林西江上月猶明
野人早起無他事
貪繞沙泉看筍生
征鞍欲上醉還留
南浦春生百草頭
丞相新裁別離曲
聲聲飛出舊梁州
能騎竹馬辨西東
未省煙花暫不同
第一早歸春欲盡
廬山好看過湖風
若為相見還分散
翻覺浮雲亦不閒
何處留師暫且住
家貧唯有坐中山
碑折松枯山火燒
夜臺從閉不曾朝
那將逝者比流水
流水東流逢上潮
詩句能生世界春
僧家更有姓湯人
況聞暗憶前朝事
知是修行第幾身
三月踏青能幾日，百回添酒莫辭頻。
看君到臥楊花裏，始覺春光爲醉人。

