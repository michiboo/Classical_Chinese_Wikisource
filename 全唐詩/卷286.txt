
贈郭駙馬 (青春都尉最風流)
贈郭駙馬 (方塘似鏡草芊芊)
愁心一倍長離憂，夜思千重戀舊遊。 
秦地故人成遠夢，楚天涼雨在孤舟。 
諸溪近海潮皆應，獨樹邊淮葉盡流。 
別恨轉深何處寫，前程唯有一登樓。

成名不遂雙旌遠，主印還為一郡雄。 
赤葉黃花隨野岸，青山白水映江楓。 
巴人夜語孤舟裡，越鳥春啼萬壑中。 
聞說古書多未校，肯令才子久西東。

南入商山松路深，石床溪水晝陰陰。 
雲中採藥隨青節，洞裡耕田映綠林。 
直上煙霞空舉手，迴經丘壟自傷心。 
武陵花木應長在，願與漁人更一尋。

謝家門館似山林，碧石青苔滿樹陰。 
乳鵲眄巢花巷靜，鳴鳩鼓翼竹園深。 
桔槔轉水兼通藥，方丈留僧共聽琴。 
獨有野人箕踞慣，過君始得一長吟。

青青麥壟白雲陰，古寺無人新草深。 
乳燕拾泥依古井，鳴鳩拂羽歷花林。 
千年駁蘚明山履，萬尺垂蘿入水心。 
一臥漳濱今欲老，誰知才子忽相尋。

適來世上豈緣名，適去人間豈爲情。
古寺山中幾日到，高松月下一僧行。
雲陰鳥道苔方合，雪映龍潭水更清。
法主欲歸須有說，門人流淚厭浮生。

姓氏不書高士傳，形神自得逸人風。 
已傳花洞將秦接，更指茅山與蜀通。 
懶說歲年齊絳老，甘為鄉曲號涪翁。 
終朝賣卜無人識，敝服徒行入市中。

高僧居處似天台，錫杖銅瓶對綠苔。 
竹巷雨晴春鳥囀，山房日午老人來。 
園中鹿過椒枝動，潭底龍遊水沫開。 
獨夜焚香禮遺像，空林月出始應迴。

鳥鳴花發空山裡，衡岳幽人藉草時。  
既近淺流安筆硯，還因平石布蓍龜。 
千尋楚水橫琴望，萬里秦城帶酒思。 
聞說潘安方寓直，與君相見漸難期。

漢主金門正召才，馬卿多病自遲迴。 
舊山暫別老將至，芳草欲闌歸去來。 
雲在高天風會起，年如流水日長催。 
知君素有棲禪意，歲晏蓬門遲爾開。

南陌晴雲稍變霞，東風動柳水紋斜。 
園林帶雪潛生草，桃李雖春未有花。 
幸接上賓登鄭驛，羞為長女似黃家。 
今朝一望還成暮，欲別芳菲戀歲華。

高僧無跡本難尋，更得禪行去轉深。 
青草湖中看五老，白雲山上宿雙林。 
月明潭色澄空性，夜靜猿聲證道心。 
更說謝公南座好，煙蘿到地幾重陰。

頭白禪師何處還，獨開蘭若樹林間。 
鬼因巫祝傳移社，神見天人請施山。 
猛虎聽經金磬動，獮猴獻蜜雪窗閒。 
新齋結誓如相許，願與雷宗永閉關。

窗中忽有鶴飛聲，方士因知道欲成。 
來取圖書安枕裡，便驅雞犬向山行。 
花開深洞仙門小，路過懸橋羽節輕。 
送客自傷身易老，不知何處待先生。

玉壘城邊爭走馬，銅鞮市裡共乘舟。 
鳴環動珮恩無盡，掩袖低巾淚不流。 
疇昔將歌邀客醉，如今欲舞對君羞。 
忍懷賤妾平生曲，獨上襄陽舊酒樓。

名卿步月正淹留，上客裁詩怨別遊。 
素魄近成班女扇，清光遠似庾公樓。 
嬋娟更稱憑高望，皎潔能傳自古愁。 
盈手入懷皆不見，陽春曲麗轉難酬。

漢家採使不求聲，自慰文章道欲行。 
毛遂登門雖異賞，韓非入傳濫齊名。 
雲歸暫愛青山出，客去還愁白髮生。 
年少奉親皆願達，敢將心事向玄成。

舊住衡山曾夜歸，見君江客憶荊扉。
星沉嶺上人行早，月過湖西鶴唳稀。
弱竹萬株頻礙幘，新泉數步一褰衣。
今來唯有禪心在，鄉路翻成向翠微。

少尋道士居嵩嶺，晚事高僧住沃洲。 
齒髮未知何處老，身名且被外人愁。 
欲隨山水居茅洞，已有田園在虎丘。 
獨怪子猷緣掌馬，雪時不肯更乘舟。

青楓樹裡宣城郡，獨佐諸侯上板橋。 
江客亦能傳好信，山僧多解說南朝。 
雲陰出浦看帆小，草色連天見雁遙。 
別有空園落桃杏，知將絲組繫蘭橈。

曾將數騎過桑乾，遙對單于飭馬鞍。 
塞北征兒諳用劍，關西宿將許登壇。 
田園蕪沒歸耕晚，弓箭開離出獵難。 
唯有老身如刻畫，猶期聖主解衣看。

半夜中峰有磬聲，偶逢樵者問山名。 
上方月曉聞僧語，下路林疏見客行。 
野鶴巢邊松最老，毒龍潛處水偏清。 
願得遠公知姓字，焚香洗缽過浮生。

〈一本作盧綸詩，題作從軍行〉

二十在邊城，軍中得勇名。
捲旗收敗馬，占磧擁殘兵。
覆陣烏鳶起，燒山草木明。
塞閒思遠獵，師老厭分營。
雪嶺無人跡，冰河足雁聲。
李陵甘此沒，惆悵漢公卿。

送彭將軍雲中覲兄
奉贈苗員外
酬丘拱外甥覽余舊文見寄
贈岐山姜明府
蓬蓽春風起，開簾卻自悲。 
如何飄梗處，又到採蘭時。 
明鏡方重照，微誠寄一辭。 
家貧求祿早，身賤報恩遲。 
幸得皮存矣，須勞翼長之。 
銘肌非厚答，肉骨是前期。 
縱覺新人好，寧忘舊主疑。 
終漸太丘道，不為小生私。

奉和秘書元丞杪秋憶終南舊居
送歸中丞使新羅 (李端)
暮春尋終南柳處士
雪夜尋太白道士
得山中道友書寄苗銭二員外
酬前駕部員外郎苗發
宿薦福寺東池有懷故園因寄元校書
送王副使還幷州
晚春過夏侯校書值其沉醉戲贈
哭張南史因寄南史姪叔宗
長安感事呈盧綸
遊終南山因寄蘇奉禮士尊師苗員外
長安書事寄盧綸
送郭良輔下第東歸
憶妾初嫁君，花鬟如綠雲。 
迴燈入綺帳，轉面脫羅裙。 
折步教人學，偷香與客熏。 
容顏南國重，名字北方聞。 
一從失恩意，轉覺身憔悴。 
對鏡不梳頭，倚窗空落淚。 
新人莫恃新，秋至會無春。 
從來閉在長門者，必是宮中第一人。

送暕上人遊春
晦日同攜手，臨流一望春。
可憐楊柳陌，愁殺故鄉人。

溪行逢雨與柳中庸
傳書報劉尹，何事憶陶家。 
若為籬邊菊，山中有此花。

山舍千年樹，江亭萬里雲。
回潮迎伍相，驟雨送湘君。

題雲際寺暕上人故院
雖過老人宅，不解老人心。
何事斜陽裏，栽松欲待陰。

孔融過五十，海內故人稀。
相府恩猶在，知君未拂衣。

送客攀花後，尋僧坐竹時。
明朝莫回望，青草馬行遲。

舊友無由見，孤墳草欲長。
月斜鄰笛盡，車馬出山陽。

客行贈馮著
昔人登此地，丘隴已前悲。
今日又非昔，春風能幾時。
風吹城上樹，草沒城邊路。
城裏月明時，精靈自來去〈洪邁取後四句爲絕句〉。

贈山中老人
開簾見新月，便即下階拜。 
細語人不聞，北風吹裙帶。

鳴箏金粟柱，素手玉房前。
欲得周郎顧，時時誤拂弦。

文章似揚馬，風骨又清羸。
江漢君猶在，英靈信未衰。

我與雷居士，平生事遠公。
無人知是舊，共到影堂中。

主第辭高飲，石家赴宵會。
金谷走車來，玉人騎馬待。

香爐最高頂，中有高人住。
日暮下山來，月明上山去。

問張山人疾
故人南去漢江陰，秋雨蕭蕭雲夢深。 
江上見人應下淚，由來遠客易傷心。

閨情 (李端)
幾人同去謝宣城，未及酬恩隔死生。
唯有夜猨知客恨，嶧陽溪路第三聲。

重送鄭宥歸蜀因寄何兆
宿石澗店聞婦人哭
聞說滄溟今已淺，何當白鶴更歸來。
舊師唯有先生在，忍見門人掩淚回。

長門怨 (李端)
憶友懷野寺舊居
暮雨蕭條過鳳城，霏霏颯颯重還輕。
聞君此夜東林宿，聽得荷池幾番聲。

昭君詞 (李端)
春晚游鶴林寺寄使府諸公

