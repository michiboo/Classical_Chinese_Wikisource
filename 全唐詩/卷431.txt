
太原一男子，自顧庸且鄙。
老逢不次恩，洗拔出泥滓。
既居可言地，願助朝廷理。
伏閣三上章，戇愚不稱旨。
聖人存大體，優貸容不死。
鳳詔停舍人，魚書除刺史。
冥懷齊寵辱，委順隨行止。
我自得此心，於茲十年矣。
餘杭乃名郡，郡郭臨江汜。
已想海門山，潮聲來入耳。
昔予貞元末，羈旅曾遊此。
甚覺太守尊，亦諳魚酒美。
因生江海興，每羨滄浪水。
尚擬拂衣行，況今兼祿仕。
青山峰巒接，白日煙塵起。
東道既不通，改轅遂南指。
自秦窮楚越，浩蕩五千里。
聞有賢主人，而多好山水。
是行頗為愜，所曆良可紀。
策馬度藍溪，勝遊從此始。
朝從紫禁歸，暮出青門去。
勿言城東陌，便是江南路。
揚鞭簇車馬，揮手辭親故。
我生本無鄉，心安是歸處。
茅覆環堵亭，泉添方丈沼。
紅芳照水荷，白頸觀魚鳥。
拳石苔蒼翠，尺波煙杳渺。
但問有意無，勿論池大小。
門前車馬路，奔走無昏曉。
名利驅人心，賢愚同擾擾。
善哉駱處士，安置身心了。
何乃獨多君，丘園居者少。
往謫潯陽去，夜憩輞溪曲。
今為錢塘行，重經茲寺宿。
爾來幾何歲，溪草二八綠。
不見舊房僧，蒼然新樹木。
虛空走日月，世界遷陵穀。
我生寄其間，孰能逃倚伏。
隨緣又南去，好住東廊竹。
昨夜鳳池頭，今夜藍溪口。
明月本無心，行人自回首。
新秋松影下，半夜鐘聲後。
清影不宜昏，聊將茶代酒。
長途發已久，前館行未至。
體倦目已昏，瞌然遂成睡。
右袂尚垂鞭，左手暫委轡。
忽覺問僕夫，才行百步地。
形神分處所，遲速相乖異。
馬上幾多時，夢中無限事。
誠哉達人語，百齡同一寐。
蕭蕭誰家村，秋梨葉半坼。
漠漠誰家園，秋韭花初白。
路逢故里物，使我嗟行役。
不歸渭北村，又作江南客。
去鄉徒自苦，濟世終無益。
自問波上萍，何如澗中石。
拄上山之上，騎下山之下。
江州去日朱藤杖，忠州歸日紫驄馬。
天生二物濟我窮，我生合是棲棲者。
階前下馬時，樑上題詩處。
慘澹病使君，蕭疏老松樹。
自嗟還自哂，又向杭州去。
我愛此山頭，及此三登歷。 
紫霞舊精舍，寥落空泉石。 
朝市日喧隘，雲林長悄寂。 
猶存住寺僧，肯有歸山客。
昔君烏紗帽，贈我白頭翁。
帽今在頂上，君已歸泉中。
物故猶堪用，人亡不可逢。
岐山今夜月，墳樹正秋風。
不憶西省松，不憶南宮菊。
惟憶新昌堂，蕭蕭北窗竹。
窗間枕簟在，來後何人宿。
處世非不遇，榮身頗有餘。
勳為上柱國，爵乃朝大夫。
自問有何才，兩入承明廬。
又問有何政，再駕朱輪車。
矧予東山人，自惟樸且疏。
彈琴復有酒，且慕嵇阮徒。
暗被鄉里薦，誤上賢能書。
一列朝士籍，遂為世網拘。
高有罾繳憂，下有陷阱虞。
每覺宇宙窄，未嘗心體舒。
蹉跎二十年，頷下生白鬚。
何言左遷去，尚獲專城居。
杭州五千里，往若投淵魚。
雖未脫簪組，且來泛江湖。
吳中多詩人，亦不少酒酤。
高聲詠篇什，大笑飛杯盂。
五十未全老，尚可且歡娛。
用茲送日月，君以為何如。
秋風起江上，白日落路隅。
回首語五馬，去矣勿踟躕。
秋花紫濛濛，秋蝶黃茸茸。
花低蝶新小，飛戲叢西東。
日暮涼風來，紛紛花落叢。
夜深白露冷，蝶已死叢中。
朝生夕俱死，氣類各相從。
不見千年鶴，多棲百丈松。
高高此山頂，四望唯煙雲。
下有一條路，通達楚與秦。
或名誘其心，或利牽其身。
乘者及負者，來去何云云。
我亦斯人徒，未能出囂塵。
七年三往復，何得笑他人。
道傍老枯樹，枯來非一朝。
皮黃外尚活，心黑中先焦。
有似多憂者，非因外火燒。
筋力未全衰，僕馬不至弱。
又多山水趣，心賞非寂莫。
捫蘿上煙嶺，蹋石穿雲壑。
谷鳥晚仍啼，洞花秋不落。
提籠復攜榼，遇勝時停泊。
泉憩茶數甌，嵐行酒一酌。
獨吟還獨嘯，此興殊未惡。
假使在城時，終年有何樂。
五步一啄草，十步一飲水。
適性遂其生，時哉山樑雉。
樑上無罾繳，梁下無鷹鸇。
雌雄與群雛，皆得終天年。
嗟嗟籠下雞，及彼池中雁。
既有稻粱恩，必有犧牲患。
秋水淅紅粒，朝煙烹白鱗。
一食飽至夜，一臥安達晨。
晨無朝謁勞，夜無直宿勤。
不知兩掖客，何似扁舟人。
尚想到郡日，且稱守土臣。
猶須副憂寄，恤隱安疲民。
期年庶報政，三年當退身。
終使滄浪水，濯吾纓上塵。
江從西南來，浩浩無旦夕。
長波逐若瀉，連山鑿如劈。
千年不壅潰，萬姓無墊溺。
不爾民為魚，大哉禹之績。
導岷既艱遠，距海無咫尺。
胡為不訖功，餘水斯委積。
洞庭與青草，大小兩相敵。
混合萬丈深，淼茫千里白。
每歲秋夏時，浩大吞七澤。
水族窟穴多，農人土地窄。
我今尚嗟歎，禹豈不愛惜。
邈未究其由，想古觀遺跡。
疑此苗人頑，恃險不終役。
帝亦無奈何，留患與今昔。
水流天地內，如身有血脈。
滯則為疽疣，治之在針石。
安得禹復生，為唐水官伯。
手提倚天劍，重來親指畫。
疏河似翦紙，決壅同裂帛。
滲作膏腴田，蹋平魚鱉宅。
龍宮變閭里，水府生禾麥。
坐添百萬戶，書我司徒籍。
鰥煢心所念，簡牘手自操。
何言符竹貴，未免州縣勞。
賴是餘杭郡，台榭繞官曹。
淩晨親政事，向晚恣遊遨。
山冷微有雪，波平未生濤。
水心如鏡面，千里無纖毫。
直下江最闊，近東樓更高。
煩襟與滯念，一望皆遁逃。
索索風戒寒，沉沉日藏耀。
勸君飲濁醪，聽我吟清調。
芳節變窮陰，朝光成夕照。
與君生此世，不合長年少。
今晨從此過，明日安能料。
若不結跏禪，即須開口笑。
明月照君席，白露沾我衣。
勸君酒杯滿，聽我狂歌詞。
五十已後衰，二十已前癡。
晝夜又分半，其間幾何時。
生前不歡樂，死後有餘貲。
焉用黃墟下，珠衾玉匣為。
平旦起視事，亭午臥掩關。
除親簿領外，多在琴書前。
況有虛白亭，坐見海門山。
潮來一憑檻，賓至一開筵。
終朝對雲水，有時聽管弦。
持此聊過日，非忙亦非閑。
山林太寂寞，朝闕空喧煩。
唯茲郡閣內，囂靜得中間。
自從委順任浮沈，漸覺年多功用深。 
面上減除憂喜色，胸中消盡是非心。 
妻兒不問唯耽酒，冠蓋皆慵只抱琴。 
長笑靈均不知命，江蘺叢畔苦悲吟。
立春後五日，春態紛婀娜。
白日斜漸長，碧雲低欲墮。
殘冰坼玉片，新萼排紅顆。
遇物盡欣欣，愛春非獨我。
迎芳後園立，就暖前簷坐。
還有惆悵心，欲別紅爐火。
漫漫潮初平，熙熙春日至。
空闊遠江山，晴明好天氣。
外有適意物，中無繫心事。
數篇對竹吟，一杯望雲醉。
行攜杖扶力，臥讀書取睡。
久養病形骸，深諳閒氣味。
遙思九城陌，擾擾趨名利。
今朝是雙日，朝謁多軒騎。
寵者防悔尤，權者懷憂畏。
為報高車蓋，恐非真富貴。
新年多暇日，晏起褰簾坐。
睡足心更慵，日高頭未裹。
徐傾下藥酒，稍爇煎茶火。
誰伴寂寥身，無弦琴在左。
遙思毗陵館，春深物嫋娜。
波拂黃柳梢，風搖白梅朵。
衙門排曉戟，鈴閣開朝鎖。
太守水西來，朱衣垂素舸。
良辰不易得，佳會無由果。
五馬正相望，雙魚忽前墮。
魚中獲瑰寶，持玩何磊砢。
一百六十言，字字靈珠顆。
上申心款曲，下敘時坎坷。
才富不如君，道孤還似我。
敢辭官遠慢，且貴身安妥。
忽復問榮枯，冥心無不可。
高樹換新葉，陰陰覆地隅。
何言太守宅，有似幽人居。
太守臥其下，閑慵兩有餘。
起嘗一甌茗，行讀一卷書。
早梅結青實，殘櫻落紅珠。
稚女弄庭果，嬉戲牽人裾。
是日晚彌靜，巢禽下相呼。
嘖嘖護兒鵲，啞啞母子烏。
豈唯雲鳥爾，吾亦引吾雛。
吾雛字阿羅，阿羅纔七齡。
嗟吾不才子，憐爾無弟兄。
撫養雖驕騃，性識頗聰明。
學母畫眉樣，效吾詠詩聲。
我齒今欲墮，汝齒昨始生。
我頭髮盡落，汝頂髻初成。
老幼不相待，父衰汝孩嬰。
緬想古人心，慈愛亦不輕。
蔡邕念文姬，於公歎緹縈。
敢求得汝力，但未忘父情。
雁齒小紅橋，垂簷低白屋。
橋前何所有，苒苒新生竹。
皮開坼褐錦，節露抽青玉。
筠翠如可餐，粉霜不忍觸。
閑吟聲未已，幽玩心難足。
管領好風煙，輕欺凡草木。
誰能有月夜，伴我林中宿。
為君傾一杯，狂歌竹枝曲。
不見詩酒客，臥來半月餘。
合和新藥草，尋檢舊方書。
晚霽煙景度，早涼窗戶虛。
雪生衰鬢久，秋入病心初。
臥簟蘄竹冷，風襟邛葛疏。
夜來身校健，小飲復何如。
食飽拂枕臥，睡足起閑吟。
淺酌一杯酒，緩彈數弄琴。 
既可暢情性，亦足傲光陰。
誰知利名盡，無復長安心。
嚴郎置茲樓，立名曰清輝。
未及署花榜，遽徵還粉闈。
去來三四年，塵土登者稀。
今春新太守，灑掃施簾幃。
院柳煙婀娜，簷花雪霏微。
看山倚前戶，待月闡東扉。
碧窗戛瑤瑟，朱欄飄舞衣。
燒香卷幕坐，風燕雙雙飛。
君作不得住，我來幸因依。
始知天地間，靈境有所歸。
含桃實已落，紅薇花尚熏。
冉冉三月盡，晚鶯城上聞。
獨持一杯酒，南亭送殘春。
半酣忽長歌，歌中何所云？
雲我五十餘，未是苦老人。
刺史二千石，亦不為賤貧。
天下三品官，多老於我身。
同年登第者，零落無一分。
親故半為鬼，僮僕多見孫。
念此聊自解，逢酒且歡欣。
靄靄四月初，新樹葉成陰。
動搖風景麗，蓋覆庭院深。
下有無事人，竟日此幽尋。
豈惟玩時物，亦可開煩襟。
時與道人語，或聽詩客吟。
度春足芳色，入夜多鳴禽。
偶得幽閒境，遂忘塵俗心。
始知真隱者，不必在山林。
仲夏齋戒月，三旬斷腥膻。
自覺心骨爽，行起身翩翩。
始知絕粒人，四體更輕便。
初能脫病患，久必成神仙。
禦寇馭泠風，赤松遊紫煙。
常疑此說謬，今乃知其然。
我今過半百，氣衰神不全。
已垂兩鬢絲，難補三丹田。
但減葷血味，稍結清淨緣。
脫巾且修養，聊以終天年。
除官去未間，半月恣遊討。
朝尋霞外寺，暮宿波上島。
新樹少於松，平湖半連草。
躋攀有次第，賞玩無昏早。
有時騎馬醉，兀兀冥天造。
窮通與生死，其奈吾懷抱。
江山信為美，齒髮行將老。
在郡誠未厭，歸鄉去亦好。
三年為刺史，無政在人口。
唯向城郡中，題詩十餘首。
慚非甘棠詠，豈有思人不。

三年為刺史，飲冰復食檗。
唯向天竺山，取得兩片石。
此抵有千金，無乃傷清白。
使君竟不住，萱桂徒栽種。 
桂有留人名，萱無忘憂用。 
不如江畔月，步步來相送。
為郡已多暇，猶少勤吏職。
罷郡更安閒，無所勞心力。
舟行明月下，夜泊清淮北。
豈止吾一身，舉家同燕息。
三年請祿俸，頗有餘衣食。
乃至僮僕間，皆無凍餒色。
行行弄雲水，步步近鄉國。
妻子在我前，琴書在我側。
此外吾不知，於焉心自得。
日暮舟悄悄，煙生水沉沉。
何以延宿客，夜酒與秋琴。
來客道門子，來自嵩高岑。
軒軒舉雲貌，豁豁開清襟。
得意言語斷，入玄滋味深。
默然相顧哂，心適而忘心。
三年典郡歸，所得非金帛。
天竺石兩片，華亭鶴一支。
飲啄供稻粱，包裹用茵席。
誠知是勞費，其奈心愛惜。
遠從餘杭郭，同到洛陽陌。
下擔拂雲根，開籠展霜翮。
貞姿不可雜，高性宜其適。
遂就無塵坊，仍求有水宅。
東南得幽境，樹老寒泉碧。
池畔多竹陰，門前少人跡。
未請中庶祿，且脫雙驂易。
豈獨為身謀，安吾鶴與石。
五年職翰林，四年蒞潯陽。
一年巴郡守，半年南宮郎。
二年直綸閣，三年刺史堂。
凡此十五載，有詩千餘章。
境興周萬象，土風備四方。
獨無洛中作，能不心悢悢。
今為青宮長，始來遊此鄉。
裴回伊澗上，睥睨嵩少傍。
遇物輒一詠，一詠傾一觴。
筆下成釋憾，卷中同補亡。
往往顧自哂，眼昏須鬢蒼。
不知老將至，猶自放詩狂。
籍甚二十年，今日方款顏。
相送嵩洛下，論心杯酒間。
河亞懶出入，府寮多閉關。
蒼髮彼此老，白日尋常閑。
朝從攜手出，暮思聯騎還。
何當挈一榼，同宿龍門山。
移家入新宅，罷郡有餘貲。
既可避燥濕，復免憂寒饑。
疾平未還假，官閑得分司。
幸有俸祿在，而無職役羈。
清旦盥漱畢，開軒捲簾幃。
家人及雞犬，隨我亦熙熙。
取興或寄酒，放情不過詩。
何必苦修道，此即是無為。
外累信已遣，中懷時有思。
有思一何遠，默坐低雙眉。
十載囚竄客，萬時征戍兒。
春朝鎖籠鳥，冬夜支床龜。
驛馬走四蹄，痛酸無歇期。
磑牛封兩目，昏閉何人知。
誰能脫放去，四散任所之。
各得適其性，如吾今日時。
置琴曲幾上，慵坐但含情。
何煩故揮弄，風弦自有聲。
人各有所好，物固無常宜。
誰謂爾能舞，不如閑立時。
這是一個消歧義頁——使用相同或相近標題，而主題不同的條目列表。如果您是通過某個內部鏈接轉到本頁，希望您能協助將該內部鏈接指向正確的主條目。
全唐詩/卷431可以指：
扶杖起病初，策馬力未任。
既懶出門去，亦無客來尋。
以此遂成閑，閒步繞園林。
天曉煙景澹，樹寒鳥雀深。
一酌池上酒，數聲竹間吟。
寄言東曹長，當知幽獨心。
鳥鳴庭樹上，日照屋簷時。
老去慵轉極，寒來起尤遲。
厚薄被適性，高低枕得宜。
神安體穩暖，此味何人知。
睡足仰頭坐，兀然無所思。
如未鑿七竅，若都遺四肢。
緬想長安客，早朝霜滿衣。
彼此各自適，不知誰是非。
結構池西廊，疏理池東樹。
此意人不知，欲為待月處。

持刀𠜴密竹，竹少風來多。
此意人不會，欲令池有波。
江州司馬日，忠州刺史時。
栽松滿後院，種柳蔭前墀。
彼皆非吾土，栽種尚忘疲。
況茲是我宅，葺藝固其宜。
平旦領僕使，乘春親指揮。
移花夾暖室，徙竹覆寒池。
池水變綠色，池芳動清輝。
尋芳弄水坐，盡日心熙熙。
一物苟可適，萬緣都若遺。
設如宅門外，有事吾不知。
捧籝獻千金，彼金何足道。
臨觴贈一言，此言真可寶。
流光我已晚，適意君不早。
況君春風面，柔促如芳草。
二十方長成，三十向衰老。
鏡中桃李色，不得十年好。
胡為坐脈脈，不肯傾懷抱。
白蘋湘渚曲，綠筱剡溪口。
各在天一涯，信美非吾有。
何如此庭內，水竹交左右。
霜竹百千竿，煙波六七畝。
泓澄動階砌，澹濘映戶牖。
蛇皮細有紋，鏡面清無垢。
主人過橋來，雙童扶一叟。
恐汙清泠波，塵纓先抖擻。
波上一葉舟，舟中一尊酒。
酒開舟不系，去去隨所偶。
或繞蒲浦前，或泊桃島後。
未撥落杯花，低沖拂面柳。
半酣迷所在，倚榜兀回首。
不知此何處，復是人寰否。
誰知始疏鑿，幾主相傳受。
楊家去雲遠，田氏將非久。
天與愛水人，終焉落吾手。

