
權德輿，字載之，天水略陽人。未冠，即以文章稱，杜佑、裴冑交闢之。德宗聞其才，召為太常博士，改左補闕，兼製誥，進中書舍人，曆禮部侍郎，三知貢舉。憲宗元和初，曆兵部、吏部侍郎，坐郎吏誤用官闕，改太子兵客。俄復前官，遷太常卿，拜禮部尚書，同平章事。會李吉甫再秉政，帝又自用李絳，議論持異，德輿從容不敢有所輕重，坐是罷，以檢校吏部尚書，留守東都，復拜太常卿，徙刑部尚書，出為山南西道節度使。二年，以病乞還，卒於道，年六十。贈左僕射，謚曰文。德輿積思經術，無不貫綜。其文雅正贍縟，動止無外飾，而醞籍風流，自然可慕，為貞元、元和間縉紳羽儀。文集五十捲，今編詩十捲。
　　
　　錫宴朝野洽，追歡堯舜情。秋堂絲管動，水榭煙霞生。 
　　黃花媚新霽，碧樹含餘清。同和六律應，交泰萬宇平。 
　　春藻下中天，湛恩闡文明。小臣諒何以，亦此摽華纓。 
　　令節在豐歲，皇情喜乂安。絲竹調六律，簪裾列千官。 
　　煙霜暮景清，水木秋光寒。筵開曲池上，望盡終南端。 
　　天文麗慶霄，墨妙驚飛鸞。願言黃花酒，永奉今日歡。 
　　玉醴宴嘉節，拜恩歡有餘。煌煌菊花秀，馥馥萸房舒。 
　　白露秋稼熟，清風天籟虛。和聲度簫韶，瑞氣深儲胥。 
　　百辟皆醉止，萬方今宴如。宸衷在化成，藻思煥瓊琚。 
　　微臣徒竊抃，豈足歌唐虞。 
　　仲春藹芳景，內庭宴群臣。森森列干戚，濟濟趨鉤陳。 
　　大樂本天地，中和序人倫。正聲邁咸濩，易象含羲文。 
　　玉俎映朝服，金鈿明舞茵。韶光雪初霽，聖藻風自熏。 
　　時泰恩澤溥，功成行綴新。賡歌仰昭回，竊比華封人。 
　　萬方慶嘉節，宴喜皇澤均。曉開蓂葉初，景麗星鳥春。 
　　藻思貞百度，著明並三辰。物情舒在陽，時令弘至仁。 
　　衢酒和樂被，熏弦聲曲新。賡歌武弁側，永荷玄化醇。 
　　嘉節在陽數，至歡朝野同。恩隨千鐘洽，慶屬五稼豐。 
　　時菊洗露華，秋池涵霽空。金絲響仙樂，劍舄羅宗公。 
　　天道光下濟，睿詞敷大中。多慚擊壤曲，何以答堯聰。 
　　寒露應秋杪，清光澄曙空。澤均行葦厚，年慶華黍豐。 
　　聲明暢八表，宴喜陶九功。文麗日月合，樂和天地同。 
　　聖言在推誠，臣職惟匪躬。瑣細何以報，翾飛淳化中。 
　　幹旄羽鑰相虧蔽，一進一退殊行綴。 
　　昔獻三雍盛禮容，今陳六佾崇儀制。 
　　荀寅士吉射，誠乃蔽聰明。奈何趙志父，專舉晉陽兵。 
　　下令漢七國，藉此以為名。吾嘉徙薪智，禍亂何由生。 
　　憶昔溴梁會，豈伊無諸侯。群臣自盟歃，君政如贅旒。 
　　有力則宗楚，何人複尊周。空文徒爾貶，見此眥血流。 
　　故人愴久別，茲夕款郊扉。山僮漉野醞，稚子褰書帷。 
　　清露泫珠瑩，金波流玉徽。忘言我造適，瞪視君無違。 
　　但令靜勝躁，自使臒者肥。不待蘧生年，從此知昔非。 
　　沈屙結繁慮，臥見書窗曙。方外三賢人，惠然來相親。 
　　整巾起曳策，喜非車馬客。支郎有佳文，新句淩碧雲。 
　　霓裳何飄飄，浩志淩紫氛。複有沈冥士，遠系三茅君。 
　　各言麋鹿性，不與簪組群。清言出象系，曠跡逃玄纁. 
　　心源暫澄寂，世故方糾紛。終當逐師輩，岩桂香氳芬。 
　　行年未四十，已覺百病生。眼眩飛蠅影，耳厭遠蟬聲。 
　　甘辛敗六藏，冰炭交七情。唯思曲肱枕，搔首擲華纓。 
　　月中有桂樹，無翼難上天。海底有龍珠，下隔萬丈淵。 
　　人生大限雖百歲，就中三十稱一世。晦明烏兔相推遷， 
　　雪霜漸到雙鬢邊。沉憂戚戚多浩歎，不得如意居太半。 
　　一氣暫聚常恐散，黃河清兮白石爛。 
　　殘雨倦欹枕，病中時序分。秋蟲與秋葉，一夜隔窗聞。 
　　虛室對搖落，晤言無與群。冥心試觀化，世故如絲棼。 
　　但看鳶戾天，豈見山出雲。下裏徒擊節，朱弦秘南熏。 
　　梧桐秀朝陽，上有威鳳文。終待九成奏，來儀瑞吾君。 
　　一杯宜病士，四體委胡床。暫得遺形處，陶然在醉鄉。 
　　三伏鼓洪爐，支離一病夫。倦眠身似火，渴歠汗如珠。 
　　悸乏心難定，沉煩氣欲無。何時灑微雨，因與好風俱。 
　　秋來皎潔白須光，試脫朝簪學酒狂。 
　　一曲酣歌還自樂，兒孫嬉笑挽衣裳。 
　　隱幾日無事，風交松桂枝。園廬含曉霽，草木發華姿。 
　　跡似南山隱，官從小宰移。萬殊同野馬，方寸即靈龜。 
　　弱質常多病，流年近始衰。圖書傳授處，家有一男兒。 
　　退朝此休沐，閉戶無塵氛。杖策入幽徑，清風隨此君。 
　　琴觴恣偃傲，蘭蕙相氛氳。幽賞方自適，林西煙景曛。 
　　季子乏二頃，揚雄才一廛。伊予此南畝，數已逾前賢。 
　　頃歲辱明命，銘勳鏤貞堅。遂茲操書致，內顧增缺然。 
　　乃葺場圃事，迨今三四年。適因昭陵拜，得抵咸陽田。 
　　田夫競致辭，鄉耋爭來前。村盤既羅列，雞黍皆珍鮮。 
　　古稱祿代耕，人以食為天。自慚廩給厚，諒使井稅先。 
　　塗塗溝塍霧，漠漠桑柘煙。荒蹊沒古木，精舍臨秋泉。 
　　池籠豈所安，樵牧乃所便。終當解纓絡，田裏諧因緣。 
　　虛齋坐清晝，梅坼柳條鮮。節候開新曆，筋骸減故年。 
　　振衣慚艾綬，窺鏡歎華顛。獨有開懷處，孫孩戲目前。 
　　見爾府中趨，初官足慰吾。老牛還舐犢，凡鳥亦將雛。 
　　喜至翻成感，癡來或欲殊。因慚玉潤客，應笑此非夫。 
　　和靜有真質，斯人稱最靈。感物惑天性，觸裏紛多名。 
　　禍機生隱微，智者鑒未形。敗禮因近習，哲人自居貞。 
　　當令念慮端，鄙嫚不能萌。苟非不逾矩，焉得遂性情。 
　　謹之在事初，動用各有程。千里起步武，彗雲自纖莖。 
　　心源一流放，駭浪奔長鯨。淵木苟端深，枝流則貞清。 
　　和理通性術，悠久方昭明。先師留中庸，可以導此生。 
　　絕境殊不遠，湖塘直吾廬。煙霞旦夕生，泛覽誠可娛。 
　　慈顏俯見喻，輟爾詩與書。清旭理輕舟，嬉遊散煩劬。 
　　宿雨蕩殘燠，惠風與之俱。心靈一開曠，機巧眇已疏。 
　　中流有荷花，花實相芬敷。田田綠葉映，豔豔紅姿舒。 
　　繁香好風結，淨質清露濡。丹霞無容輝，嫭色亦踟躕。 
　　穠芳射水木，欹葉遊龜魚。化工若有情，生植皆不如。 
　　輕舟任沿泝，畢景乃躊躇。家人亦恬曠，稚齒皆忻愉。 
　　素弦激淒清，旨酒盈樽壺。壽觴既頻獻，樂極隨歌呼。 
　　圓月初出海，澄輝來滿湖。清光照酒酣，俯傾百慮無。 
　　以茲心目暢，敵彼名利途。輕肥何為者，漿藿自有餘。 
　　願銷區中累，保此湖上居。無用誠自適，年年玩芙蕖。 
　　清晨坐虛齋，群動寂未喧。泊然一室內，因見萬化源。 
　　得喪心既齊，清淨教益敦。境來每自愜，理勝或不言。 
　　亭柯見榮枯，止水知清渾。悠悠世上人，此理法難論。 
　　養拙方去喧，深居絕人事。返耕忘帝力，樂道疏代累。 
　　翛然衡茅下，便有江海意。寧知肉食尊，自覺儒衣貴。 
　　煙霜當暮節，水石多幽致。三徑日閑安，千峰對深邃。 
　　策藜出村渡，岸幘尋古寺。月魄清夜琴，猿聲警朝寐。 
　　地偏芝桂長，境勝煙霞異。獨鳥帶晴光，疏篁淨寒翠。 
　　窗前風葉下，枕上溪雲至。散發對農書，齋心看道記。 
　　清言核名理，開卷窮精義。求譽觀朵頤，危身陷芳餌。 
　　紛吾守孤直，世業常恐墜。就學緝韋編，銘心對欹器。 
　　元和暢萬物，動植鹹使遂。素履期不渝，永懷丘中志。 
　　避喧非傲世，幽興樂郊園。好古每開卷，居貧常閉門。 
　　曙鐘來古寺，旭日上西軒。稍與清境會，暫無塵事煩。 
　　靜看雲起滅，閑望鳥飛翻。乍問山僧偈，時聽漁父言。 
　　體羸諳藥性，事簡見心源。冠帶驚年長，詩書喜道存。 
　　小池泉脈湊，危棟燕雛喧。風入松陰靜，花添竹影繁。 
　　灌園輸井稅，學稼奉晨昏。此外知何有，怡然向一樽。 
　　閑臥藜床對落暉，翛然便覺世情非。漠漠稻花資旅食， 
　　青青荷葉制儒衣。山僧相訪期中飯，漁父同游或夜歸。 
　　待學尚平婚嫁畢，渚煙溪月共忘機。 
　　弱冠無所就，百憂鐘一身。世德既顛墜，素懷亦堙淪。 
　　風煙隔嵩丘，羸疾滯漳濱。昭代未通籍，豐年猶食貧。 
　　敢求庖有魚，但慮甑生塵。俯首愧僮僕，蹇步羞親賓。 
　　豈伊當途者，一一由中人。已矣勿複言，吾將問秋旻. 
　　杖策出蓬蓽，浩歌秋興長。北風吹荷衣，蕭颯景氣涼。 
　　通逵抵山郭，裏巷連湖光。孤雲淨遠峰，綠水溢芳塘。 
　　魚鳥樂天性，雜英互芬芳。我心獨何為，萬慮縈中腸。 
　　履道身未泰，主家謀不臧。心為世教牽，跡寄翰墨場。 
　　出處兩未定，羈羸空自傷。沈憂不可裁，佇立河之梁。 
　　晚歸茅簷下，左右陳壺觴。獨酌複長謠，放心遊八荒。 
　　得喪同一域，是非亦何常。胡為苦此生，矻矻徒自強。 
　　乃知杯中物，可使憂患忘。因茲謝時輩，棲息無何鄉。 
　　洞真善救世，守夜看仙經。俾我外持內，當茲申配庚。 
　　齋心已恬愉，澡身自澄明。沉沉簾幃下，靄靄燈燭清。 
　　四支動有息，一室虛白生。收視忘趨舍，叩齒集神靈。 
　　伊予嗜欲寡，居常痾恙輕。三屍既伏竄，九藏乃和平。 
　　無令耳目勝，則使性命傾。窅然深夜中，若與元氣並。 
　　釋宗稱定慧，儒師著誠明。派分示三教，理詣無二名。 
　　吉祥能止止，委順則生生。視履苟無咎，天佑期永貞。 
　　應物智不勞，虛中理自冥。豈資金丹術，即此駐頹齡。 
　　清朝起藜床，雪霜對枯籬。家人來告予，今日無晨炊。 
　　鹺醯一已整，新炭固難期。厚生彼何人，工拙各異宜。 
　　間歲從使檄，親賓苦川馳。雖非悖而入，與出常相隨。 
　　吳門與南畝，頗亦持鎡基。有時遇豐年，歲計猶不支。 
　　顏淵諒賢人，陋巷能自怡。中憶裴子野，泰然傾薄糜。 
　　愧非古人心，戚戚愁朝饑。近古猶不及，太上那可希。 
　　奈何時風扇，使我正性衰。巧智競憂勞，輾轉生澆漓。 
　　吾觀黃金印，未勝青松枝。粗令有魚菽，豈複求輕肥。 
　　顧慚主家拙，甘使群下嗤。如何致一杯，醉後無所知。 
　　獨酌複獨酌，滿盞流霞色。身外皆虛名，酒中有全德。 
　　風清與月朗，對此情何極。 
　　名教自可樂，搢紳貴行道。何必學狂歌，深山對豐草。 
　　言之或未行，前哲所不取。方寸雖浩然，因之三緘口。 
　　美祿與賢人，相逢自可親。願將花柳月，盡賞醉鄉春。
