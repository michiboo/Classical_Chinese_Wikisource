
崔湜，字澄瀾，定州人。擢進士第，累轉左補闕，預修三教珠英。附武三思、上官昭容，由考功員外郎驟遷中書舍，兵部侍郎。俄拜中書侍郎，檢校吏部侍郎，同中書門下平章事，為御史劾奏，貶江州司馬，安樂公主從中申護，改襄州刺史。韋氏稱制，復同中書門下三品。睿宗立，出為華州刺史，除太子詹事。景雲中，太平公主引為中書令。明皇立，流嶺外，以嘗預逆謀，追及荊州，賜死。湜執政時，年三十八，常暮出端門，緩轡賦詩。張說見之，歎曰：「文與位固可致，其年不可及也。」詩三十八首。
〈一作崔融詩〉
疾風卷溟海，萬里揚砂礫。
仰望不見天，昏昏竟朝夕。
是時軍兩進，東拒復西敵。
蔽山張旗鼓，間道潛鋒鏑。
精騎突曉圍，奇兵襲暗壁。
十月邊塞寒，四山沍陰積。
雨雪鴈南飛，風塵景西迫。
昔我事討論，未嘗怠經籍。
一朝棄筆硯，十年操矛戟。
豈要黃河誓，須勒燕然石。
可嗟牧羊臣，海上久爲客。

梁侯上卿秀，王子中臺傑。
贈冊綏九夷，旌旃下雙闕。
西堂禮樂送，南陌軒車別。
征路入海雲，行舟泝江月。
茲邦久欽化，歷載歸朝謁。
皇心諒所嘉，寄爾宣風烈。

芳春桃李時，京都物華好。
爲岳豈不貴，所悲涉遠道。
遠道不可思，宿昔夢見之。
贈君雙佩刀，日夕視來期。

〈一作崔液詩〉
迴首覽燕趙，春生兩河間。
曠然萬里餘，際海不見山。
雨歇青林潤，煙空綠野閑。
問鄉何處所，目送白雲還。

余本燕趙人，秉心愚且直。
羣籍備所見，孤貞每自飭。
徇祿期代耕，受任亦量力。
幸逢休明時，朝野兩薦推。
一朝趨金門，十載奉瑤墀。
入掌遷固筆，出參枚馬詞。
吏部既三踐，中書亦五期。
進無負鼎說，退慙補袞詩。
常恐嬰悔吝，不得少酬私。
嗷嗷路傍子，納謗紛無已。
上動明主疑，下貽大臣恥。
毫髮顧無累，冰壺邈自持。
天道何期平，幽冤終見明。
始佐廬陵郡，尋牧襄陽城。
彤幃荷新寵，朱黻蒙舊榮。
力薄慙任重，恩深知命輕。
飭徒留前路，行子悲且慕。
猶聞長樂鐘，尚辨青門樹。
慈親不忍訣，昆弟默相顧。
去去勿重陳，川長日雲暮。

〈一作胡皓詩〉
單于犯薊堧，驃騎略蕭邊。
南山木葉飛下地，北海蓬根亂上天。
科斗連營太原道，魚麗合陣武威川。
三軍遙倚杖，萬里相馳逐。
旌斾悠悠靜瀚源，鼙鼓喧喧動盧谷。
窮徼上幽陵，吁嗟倦寢興。
馬蹄凍溜石，胡毳暖生冰。
雲沙泱漭天光閉，河塞陰沈海色凝。
崆峒異國誰能托，蕭索邊心常不樂。
近見行人畏白龍，遙聞公主愁黃鶴。
陽春半，岐路間。
瑤臺苑，玉門關。
百花芳樹紅將歇，二月蘭皐綠未還。
陣雲不散魚龍水，雨雪猶飛鴻鴈山。
山嶂連緜不可極，路遠辛勤夢顏色。
北堂萱草不寄來，東園桃李長相憶。
漢將紛紜攻戰盈，胡寇蕭條幽朔清。
韓君拜節偏知遠，鄭吉驅旌坐見迎。
火絕煙沈右西極，谷靜山空左北平。
但使將軍能百戰，不須天子築長城。

名山何壯哉，玄覽一徘徊。
御路穿林轉，旌門倚石開。
煙霞肘後發，河塞掌中來。
不學蓬壺遠，經年猶未迴。

沁園東郭外，鸞駕一遊盤。
水榭宜時陟，山樓向晚看。
席臨天女貴，杯接近臣歡。
聖藻懸宸象，微臣竊仰觀。

懷戎前策備，降女舊因修。
簫鼓辭家怨，旌旃出塞愁。
尚孩中念切，方遠御慈留。
顧乏謀臣用，仍勞聖主憂。

〈一作鄭愔詩〉
御旗探紫籙，仙杖闢丹丘。
捧藥芝童下，焚香桂女留。
鸞歌無歲月，鶴語記春秋。
臣朔真何幸，常陪漢武遊。

〈一作梨園亭子侍宴應制〉
年光陌上發，香輦禁中遊。
草綠鴛鴦殿，花明翡翠樓。
寶杯承露酌，仙管雜風流。
今日陪歡豫，皇恩不可酬。

帝里重陽節，香園萬乘來。
卻邪萸結佩，獻壽菊傳杯。
塔類承天湧，門疑待佛開。
睿詞懸日月，長得仰昭回。

二月風光半，三邊戍不還。
年華妾自惜，楊柳爲君攀。
落絮縈衫袖，垂條拂髻鬟。
那堪音信斷，流涕望陽關。

九月蓬根斷，三邊草葉腓。
風塵馬變色，霜雪劒生衣。
客思愁陰晚，邊書驛騎歸。
殷勤鳳樓上，還袂及春暉。

不分君恩斷，新妝視鏡中。
容華尚春日，嬌愛已秋風。
枕席臨窗曉，帷屏向月空。
年年後庭樹，榮落在深宮。

春還上林苑，花滿洛陽城。
鴛衾夜凝思，龍鏡曉含情。
憶夢殘燈落，離魂暗馬驚。
可憐朝與暮，樓上獨盈盈。

聞有三元客，祈仙九轉成。
人間白雲返，天上赤龍迎。
尚惜金芝晚，仍攀琪樹榮。
何年緱嶺上，一謝洛陽城。

曲渚颺輕舟，前谿釣晚流。
鴈翻蒲葉起，魚撥荇花遊。
金子懸湘柚，珠房折海榴。
幽尋惜未已，清月半西樓。

試陟江樓望，悠悠去國情。
楚山霞外斷，漢水月中平。
公子留遺邑，夫人有舊城。
蒼蒼煙霧裏，何處是鹹京。

〈一作江樓有懷〉
子牟懷魏闕，元凱滯襄城。
冠蓋仍爲里，沙臺尚識名。
山光晴後綠，江色晚來清。
爲問東流水，何時到玉京？

十里絳山幽，千年汾水流。
碑傳門客見，劒是故人留。
隴樹煙含夕，山門月照秋。
古來鐘鼎盛，共盡一嵩丘。

〈一作立春內出綵花應制〉
澹蕩春光滿曉空，逍遙御輦入離宮。
山河眺望雲天外，臺榭參差煙霧中。
庭際花飛錦繡合，枝間鳥囀管弦同。
即此歡娛齊鎬宴，唯應率舞樂薰風。

丞相登前府，尚書啓舊林。
式閭明主睿，榮族聖嬪心。
川狹旌門抵，巖高蔽帳臨。
閑窗憑柳暗，小徑入松深。
雲卷千峰色，泉和萬籟吟。
蘭迎天女佩，竹礙侍臣簪。
宸翰三光燭，朝榮四海欽。
還嗟絕機叟，白首漢川陰。

落日啼連夜，孤燈坐徹明。
捲簾雙燕入，披幌百花驚。
隴上寒應晚，閨中織未成。
管弦愁不意，梳洗懶無情。
去歲聞西伐，今年送北征。
容顏離別盡，流恨滿長城。

江城秋氣早，旭旦坐南闈。
落葉驚衰鬢，清霜換旅衣。
時來矜早達，事往覺前非。
體道徒推理，防身終昧微。
故人金華省，肅穆秉天機。
誰念江漢廣，蹉跎心事違。

丈夫不歎別，達士自安卑。
攬泣固無趣，銜杯空爾爲。
流雲春窈窕，去水暮逶迤。
行舟忽東泛，歸騎亦西馳。
秦地多芳草，江潭有桂枝。
誰言阻遐闊，所貴在相知。

宿雨清龍界，晨暉滿鳳城。
升攀重閣迥，憑覽四郊明。
井邑周秦地，山河今古情。
紆餘一水合，寥落五陵平。
處處風煙起，欣欣草木榮。
故人不可見，冠蓋滿東京。

大漠羽書飛，長城未解圍。
山川凌玉嶂，旌節下金微。
路向南庭遠，書因北鴈稀。
鄉關搖別思，風雪散戎衣。
歲盡仍爲客，春還尚未歸。
明年征騎返，歌舞及芳菲。

去國未千里，離家已再旬。
丹心恆戀闕，白首更辭親。
懷璧常貽訓，捐金詎得鄰。
抱冤非忤物，罹謗豈由人。
不濫辭終辨，無瑕理竟伸。
黻還中省舊，符與外臺新。
塞上同遷客，江潭異逐臣。
淚垂非屬峴，腸斷固由秦。
歲月行遒盡，山川難重陳。
始知亭伯去，還是拙謀身。

廟堂初解印，郡邸忽腰章。
按節巡河右，鳴騶入漢陽。
城臨南峴出，樹繞北津長。
好學風猶扇，誇才俗未忘。
江山跨七澤，煙雨接三湘。
蛟浦菱荷淨，漁舟橘柚香。
醉中求習氏，夢裏憶襄王。
宅壞仍思鳳，碑存更憶羊。
下車慙政美，閉閣幸時康。
多謝南征術，於今尚不亡。

雲日能催曉，風光不惜年。
賴逢征客盡，歸在落花前。

竹徑桃源本出塵，松軒茅棟別驚新。
御蹕何須林下駐，山公不是俗中人。

崔液，字潤甫，湜之弟，工五言詩，擢進士第一人。湜常乎其小字曰：「海子，我家龜龍也。」官志殿中侍御史。友人裴耀卿攥其遺文為十卷。今存詩十二首。
綵女迎金屋，仙姬出畫堂。
鴛鴦裁錦袖，翡翠貼花黃。
歌響舞分行，豔色動流光。

庭際花微落，樓前漢已橫。
金臺催夜盡，羅袖拂寒輕。
樂笑暢歡情，未半著天明。

江南日暖鴻始來，柳條初碧葉半開。
玉關遙遙戍未迴，金閨日夕生綠苔。
寂寂春花煙色暮，簷燕雙雙落花度。
青樓明鏡晝無光，紅帳羅衣徒自香。
妾恨十年長獨守，君情萬里在漁陽。

〈一作夜遊詩〉
玉漏銀壺且莫催，鐵關金鎖徹明開。
誰家見月能閑坐，何處聞燈不看來？

神燈佛火百輪張，刻像圖形七寶裝。
影裏如聞金口說，空中似散玉毫光。

今年春色勝常年，此夜風光最可憐。
鳷鵲樓前新月滿，鳳皇臺上寶燈燃。

金勒銀鞍控紫騮，玉輪珠幰駕青牛。
驂驔始散東城曲，倏忽還來南陌頭。

公子王孫意氣驕，不論相識也相邀。
最憐長袖風前弱，更賞新弦暗裏調。

星移漢轉日將微，露灑煙飄燈漸稀。
猶惜路傍歌舞處，躊躕相顧不能歸。

〈一作崔湜詩〉
迴首覽燕趙，春生兩河間。
曠然餘萬里，際海不見山。
雨歇青林潤，煙空綠野閑。
問鄉無處所，目送白雲關。

〈一作郎大家詩〉
風已清，月朗琴復明。
掩抑悲千態，殷勤是一聲。
歌宛轉，宛轉和更長。
願爲雙鴻鵠，比翼共翱翔。

日已暮，長簷鳥應度。
此時望君君不來，此時思君君不顧。
歌宛轉，宛轉那能異棲宿。
願爲形與影，出入恆相逐。

崔滌，液之弟，多辯智，善諧謔。明皇素與款密，用為秘書監，出入禁中，後賜名澄，從東封，加金紫光祿大夫。存詩一首。
韓公堆上望秦川，渺渺關山西接連。
孤客一身千里外，未知歸日是何年。

