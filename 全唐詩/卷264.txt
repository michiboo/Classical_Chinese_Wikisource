
顧況，字逋翁，海鹽人，肅宗至德進士。長於歌詩，性好詼諧，嘗為韓滉節度判官，與柳渾、李泌善。渾輔政，以校書征；泌為相，稍遷著作郎。悒悒不樂，求歸，坐詩語調謔，貶饒州司戶參軍。後隱茅山，以壽終。集二十卷，今編詩四卷。
琴調秋些，胡風繞雪。 
峽泉聲咽，佳人愁些。

{{:}}
上古之什補亡訓傳十三章·上古一章
上古之什補亡訓傳十三章：左車二章，二首之一 
上古之什補亡訓傳十三章：左車二章，二首之二 
築城二章，二首之一
持斧一章
十月之郊一章
燕於巢一章
蘇方一章
陵霜之華一章
囝一章
我行自東一章
采蠟一章
古人雖棄婦，棄婦有歸處。 
今日妾辭君，辭君欲何去。 
本家零落盡，慟哭來時路。 
憶昔未嫁君，聞君甚周旋。 
及與同結髮，值君適幽燕。 
孤魂託飛鳥，兩眼如流泉。
〈上文一作：綺羅錦繡段，有贈黃金千。十五許嫁君，二十移所天。結髮日未久，離居緬山川。家家盡歡樂，賤妾空自憐。幽閨多沈思，盛事無十年。相思若循環，枕席生流泉。〉
流泉咽不燥，萬里關山道。
及至見君歸，君歸妾已老。
物情棄衰歇，新寵方妍好。
拭淚出故房，傷心劇秋草
〈此下一本有：自妾為君妻，君東妾在西。羅帷到曉恨，玉貌一生啼。妾有嫁時服，輕雲淡翠霞。瑠璃作斗帳，四角金蓮花。自從離別後，不覺塵埃厚。常嫌玳瑁孤，獨恨梧桐偶。玉顏遂霜霰，賤妾何能守。寒沼落芙蓉，秋風散楊柳。〉 
妾以憔悴捐，羞將舊物還。 
餘生欲有寄，誰肯相留連。 
空床對虛牖，不覺塵埃厚。 
寒水芙蓉花，秋風墮楊柳。
〈上文一作：君恩既斷絕，相見何年月。悔傾連理杯，虛作同心結。女蘿附青松，貴在相依投。浮萍共綠水，教作若為流。不忿君棄妾，自歎妾緣薄。〉

記得初嫁君，小姑始扶床。
今日君棄妾，小姑如妾長。
回頭語小姑，莫嫁如兄夫。

故櫪思疲馬，故窠思迷禽。 
浮雲蔽我鄉，躑躅遊子吟。 
遊子悲久滯，浮雲鬱東岑。 
客堂無絲桐，落葉如秋霖。 
艱哉遠遊子，所以悲滯淫。 
一為浮雲詞，憤塞誰能禁。 
馳歸百年內，唯願展所欽。 
胡為不歸歟，坐使年病侵。 
未老霜繞鬢，非狂火燒心。 
太行何難哉，北斗不可斟。 
夜靜星河出，耿耿辰與參。 
佳人敻青天，尺素重於金。 
泬寥群動異，眇默諸境森。 
苔衣上閒階，蟋蟀催寒碪。 
立身計幾誤，道險無容針。 
三年不還家，萬里遺錦衾。 
夢魂無重阻，離憂罔古今。 
胡為不歸歟，辜負匣中琴。 
腰下是何物，牽纏曠登尋。 
朝與名山期，夕宿楚水陰。 
楚水殊演漾，名山窅峽嶔。 
客從洞庭來，婉孌瀟湘深。 
橘柚在南國，鴻雁遺秋音。 
下有碧草洲，上有青橘林。 
引燭窺洞穴，凌波睥天琛。 
蒲荷影參差，鳧鶴雛淋涔。 
浩歌惜芳杜，散髮輕華簪。 
胡為不歸歟，淚下沾衣襟。 
鳶飛戾霄漢，螻蟻制鱣鱘。 
赫赫大聖朝，日月光照臨。 
聖主雖啟迪，奇人分湮沈。 
層城登雲韶，王府鏘球琳。 
鹿鳴志豐草，況復虞人箴。

〈第一首一作《長安古意》〉
龍劍昔藏影，送雄留其雌。
人生阻歡會，神物亦別離。
碧樹感秋落，佳人無還期。
夜琴爲君咽，浮雲爲君滋。
愛而傷不見，星漢徒參差。

幽居盼天造，胡息運行機。
春葩妍既榮，秋葉瘁以飛。
滔滔川之逝，日沒月光輝。
所貴法乾健，於道悟入微。
任彼聲勢徒，得志方誇毗。

浮生果何慕，老去羨介推。
陶令何足錄，彭澤歸已遲。
空負漉酒巾，乞食形諸詩。
吾惟抱貞素，悠悠白雲期。

老夫哭愛子，日暮千行血。 
聲逐斷猿悲，跡隨飛鳥滅。 
老夫已七十，不作多時別。

遊童蘇合帶，倡女蒲葵扇。
初日映城時，相思忽相見。
褰裳踏露草，理鬢回花面。
薄暮不同歸，留情此芳甸。

柘彈連錢馬，銀鉤妥墮鬟。
採桑春陌上，踏草夕陽間。
意合詞先露，心誠貌卻閑。
明朝若相憶，雲雨出巫山。

弭節結徒侶，速征赴龍城。
單于近突圍，烽燧屢夜驚。
長弓挽滿月，劍華霜雪明。
遠道百草殞，峭覺寒風生。
風寒欲砭肌，爭奈裘襖輕。
回首家不見，候雁空中鳴。
笳奏遝以哀，肅肅趣嚴程。
寄語塞外胡，擁騎休橫行。

少年膽氣麁，好勇萬人敵。
仗劍出門去，三邊正艱厄。
怒目時一呼，萬騎皆辟易。
殺人蓬麻輕，走馬汗血滴。
醜虜何足清，天山坐寧謐。
不有封侯相，徒負幽幷客。

黠虜初南下，塵飛塞北境。 
漢將懷不平，讎擾當遠屏。 
金革臥不暖，起舞霜月冷。 
點軍三十千，部伍嚴以整。 
酣戰祈成功，於焉罷邊舋。

何草乏靈姿，無山不孤絕。 
我行雖雲蹇，偶勝聊換節。 
上界浮中流，光響洞明滅。 
晚禽曝霜羽，寒魚依石髮。 
自有無還心，隔波望松雪。

靈芝產遐方，威鳳家重霄。 
嚴生何耿潔，託志肩夷巢。 
漢後雖則貴，子陵不知高。 
糠秕當世道，長揖夔龍朝。 
掃門彼何人，升降不同朝。 
捨舟遂長往，山谷多清飆。

淒淒百卉病，亭亭雙松迥。 
直上古寺深，橫拂秋殿冷。 
輕響入龜目，片陰棲鶴頂。 
山中多好樹，可憐無比並。

春風入香剎，暇日獨游衍。 
曠然蓮花臺，作禮月光面。 
乘茲第八識，出彼超二見。 
擺落區中緣，無邊廣弘願。 
長廊朝雨畢，古木時禽囀。 
積翠曖遙原，雜英紛似霰。 
鳳城勝日窟，龍首橫天堰。 
蟻步避危階，蠅飛響深殿。 
大通智勝佛，幾劫道場現。

秋光淨無跡，蓮消錦雲紅。 
只有溪上山，遠識揚舲翁。 
如何白蘋花，幽渚笑涼風。

大賢舊丞相，作鎮江山雄。
自鎮江山來，何人得如公。
處士待徐孺，仙人期葛洪。
一身控上遊，八郡趨下風。
比屋除畏溺，林塘曳煙虹。
生人罷虔劉，井稅均且充。
大府肅無事，歡然接悲翁。
心清百丈泉，目送孤飛鴻。
數年鄱陽掾，抱責棲微躬。
首陽及汨羅，無乃褊其衷。
楊朱幷阮籍，未免哀途窮。
四賢雖得仁，此怨何怱怱。
老氏齊寵辱，於陵一窮通。
本師留度門，平等冤親同。
能依二諦法，了達三輪空。
真境靡方所，出離內外中。
無邊盡未來，定惠雙修功。
蹇步慙寸進，餙裝隨轉蓬。
朝行楚水陰，夕宿吳洲東。
吳洲復白雲，楚水飄丹楓。
晚霞燒廻潮，千里光曈曈。
蓂開海上影，桂吐淮南叢。
何當翼明庭，草木生春融。

道路五千里，門闌三十年。
當時攜手人，今日無半全。
詠題官舍內，賦韻僧房前。
公登略彴橋，況榜龍�船。
遠寺吐朱閣，春潮浮綠煙。
鵷鴻翔鄧林，沙鴇飛吳田。
諸子紛出祖，中宵久留連。
坐客三千人，皆稱主人賢。
國士分如此，家臣亦依然。
身在薜蘿中，頭刺文案邊。
故吏已重疊，門生從聯翩。
得罪爲何名，無階問皇天。
出門多岐路，命駕無由緣。
伏承諸侍郎，顧念猶迍邅。
聖代逢三宥，營魂空九遷。

君為長安令，我美長安政。 
五日一朝天，南山對明鏡。 
鳥飛青苔院，水木相輝映。 
客至南雲鄉，絲桐展歌詠。 
吏人何蕭蕭，終歲無喧競。 
欲識明府賢，邑中多百姓。

此琴等焦尾，此鶴方胎生。 
赴節何徘徊，理感物自並。 
獨立江海上，一彈天地清。 
朱絃動瑤華，白羽飄玉京。 
因想羨門輩，眇然四體輕。 
子喬翔鄧林，王母遊層城。 
忽如啟靈署，鸞鳳相和鳴。 
何由玉女床，去食琅玕英。

君家誠易見，易知復難同。 
新裁尺一詔，早入明光宮。 
西齋何其高，上與星漢通。 
永懷洞庭石，春色相玲瓏。 
久懷巴峽泉，夜落君絲桐。 
信是怡神所，迢迢蔑華嵩。 
鳥飛晴雲滅，疊嶂盤虛空。 
君家誠易知，易知意難窮。

泬寥中秋夜，坐見如鉤月。
始從西南升，又欲西南沒。
全移河上影，暫透林間缺。
縱待三五時，終爲千里別。

一別二十年，依依過故轍。 
湖上非往態，夢想頻虛結。 
二子伴我行，我行感徂節。 
後人應不識，前事寒泉咽。 
一別二十年，人堪幾回別。

劉兄本知命，屈伸不介懷。 
南州管靈山，可惜曠土棲。 
樵隱同一徑，竹樹薄西齋。 
鳥陵嶂合杳，月配波徘徊。 
薄宦修禮數，長景謝譚諧。 
願為南州民，輸稅事鋤犁。 
胡為走不止，風雨驚邅迴。

幾迴新秋影，壁滿蟾又缺。 
鏡破似傾臺，輪斜同覆轍。 
雖分上林桂，還照滄洲雪。 
暫伴憔悴人，歸華耿不滅。

好鳥依佳樹，飛雨灑高城。 
況與二三子，列坐分兩楹。 
文雅一何盛，林塘含餘清。 
府君未歸朝，遊子不待晴。 
白雲帝城遠，滄江楓葉鳴。 
卻略欲一言，零淚和酒傾。 
寸心久摧折，別離重骨驚。 
安得凌風翰，肅肅賓天京。

郡樓何其曠，亭亭廣而深。 
故人牧餘杭，留我披胸衿。 
滿篋閱新作，璧玉誕清音。 
流水入洞天，窅豁欲淩臨。 
闢險延北阜，薙道陟南岑。 
朝從山寺遠，醒醉動笑吟。 
荷花十餘里，月色攢湖林。 
父老惜使君，卻欲速華簪。

故人窮越徼，狂生起悲愁。 
山海萬里別，草木十年秋。 
鞭馬廣陵橋，出祖張漳州。 
促膝墮簪珥，闢幌戛琳球。 
短題自茲簡，華篇詎能酬。 
無階承明庭，高步相追遊。 
南方榮桂枝，淩冬舍溫裘。 
猿吟郡齋中，龍靜檀欒流。 
薜鹿莫徭洞，網魚盧亭洲。 
心安處處安，處處思遐陬。

廢棄忝殘生，後來亦先夭。 
詩人感風雨，長夜何時曉。 
去國宦情無，近鄉歸夢少。 
庇身絕中授，甘靜忘外擾。 
麗景變重陰，洞山空木表。 
靈潮若可通，寄謝西飛鳥。

〈一本題下有思歸桃花崦五字〉
朝與佳人期，碧樹生紅蕚。
暮與佳人期，飛雨灑清閣。
佳人窅何許，中夜心寂寞。
試憶花正開，復驚葉初落。
行騎飛泉鹿，臥聽雙海鶴。
嘉願有所從，安得處其薄。

真玉燒不熱，寶劍拗不折。 
欲別崔俠心，崔俠心如鐵。 
復如金剛鎖，無有功不徹。 
仍於直道中，行事不詆訐。 
崔俠兩兄弟，垂範繼芳烈。 
相識三十年，致書字不滅。 
我來宣城郡，飲水仰清潔。 
藹藹北阜松，峨峨南山雪。 
顧生歸山去，知作幾年別。

洞庭違鄂渚，嫋嫋秋風時。 
何人不客遊，獨與帝子期。 
黃鵠鎩飛翅，青雲歎沈姿。 
身終一騎曹，高蓋者為誰。 
從駕至梁漢，金根復京師。 
皇恩溢九垠，不記屠沽兒。 
立身有高節，滿卷多好詩。 
赫赫承明庭，群公默無詞。 
草木正搖落，哭兄鄱水湄。 
共居雲陽里，轗軻多別離。 
人生倏忽間，旅襯飄若遺。 
稚子新學拜，枯楊生一枝〈一本無此四句〉。 
人生倏忽間，精爽無不之。 
舊國數千里，家人由未知。 
人生倏忽間，安用才士為。

群峰鬱初霽，潑黛若鬟沐。 
失風鼓唅呀，搖撼千灌木。 
木葉微墮黃，石泉淨停綠。 
危磴蘿薜牽，迥步入幽谷。 
我心寄青霞，世事慚蒼鹿。 
遂令巢許輩，於焉謝塵俗。 
想是悠悠雲，可契去留躅。

化佛示持帚，仲尼稱執鞭。 
列生御風歸，飼豕如人焉。 
曹溪第六祖，踏碓逾三年。 
伊人自何方，長綬趨遙泉。 
開士行何苦，雙瓶胝兩肩。 
蕭寺百餘僧，東廚正揚煙。 
露足沙石裂，外形巾褐穿。 
若其有此身，豈得安穩眠。 
獨出違順境，不為寒暑遠。 
大聖於其中，領我心之虔。 
萬法常空滅，無生因忍全。 
一國一釋迦，一燈分百千。 
永願遺世知，現身彌勒前。 
潛容偏虛空，靈響不可傳。 
智慧舍利佛，神通自乾連。 
阿若憍陳如，迦葉迦旃延。 
左右二菩薩，文殊並普賢。 
身披六銖衣，億劫為大仙。 
寶塔寶樓閣，重簷交梵天。 
譬如一明珠，共贊光白圓。 
天魔波旬等，降伏金剛堅。 
野叉羅剎鬼，亦赦塵垢纏。 
乃致金翅鳥，吞龍護洪淵。 
一十一眾中，身意皆快然。 
八河注大海，中有楞伽船。 
佛法付國王，平等無頗偏。 
天子事端拱，大臣行其權。 
玉堂無蠅飛，五月冰凜筵。 
盡力答明主，猶自招罪愆。 
九族無白身，百花動嬋娟。 
神聖惡如此，物華不能妍。 
祿山一微胡，驅馬來自燕。 
宛彼宮闕麗，如何犬羊羶。 
苦哉千萬人，流血成丹川。 
此輩之死後，鑊湯所熬煎。 
業風吹其魂，猛火燒其煙。 
獨有丁行者，無憂樹枝邊。 
市頭盲老人，長者乞一錢。 
韜照多密用，為君吟此篇。

谷鳥猶呼兒，山人夕霑襟。 
懷哉隔生死，悵矣徒登臨。 
東門憂不入，西河遇亦深。 
古來失中道，偶向經中尋。 
大象無停輪，倏忽成古今。 
其夭非不幸，鍊形由太陰。 
凡欲攀雲階，譬如火鑄金。 
虛室留舊札，洞房掩閒琴。 
泉源登方諸，上有空青林。 
彷佛通寤寐，蕭寥邈微音。 
軟草被汀洲，鮮雲略浮沈。 
赬景宣疊麗，紺波響飄淋。 
石窟含雲巢，迢迢耿南岑。 
悲恨自茲斷，情塵詎能侵。 
真靜一時變，作起唯從心。

