
合因斬關，鑄印乘軒。
始當果斷，終得嗣天。
兩頭㸃土，中心虛懸。
人足踏跋，不肻下錢。
位極人臣，壽六十四。
太歲當頭坐，諸神不敢當。
其中有一物，常帶洞庭香。
南瞻折木，木不自續。
虛而動之，動隨其覆。
太乙接天河，金華寶貝多。
郡侯六十六，別處不經過。
占失牛，巳被家邊載上州。
欲知賊姓，一斤求；
欲知賊名，十干頭。〈果鄰人丘甲盜之。〉
圓似珠，色如丹。
儻能擘破同分喫，爭不慙媿洞庭山。
近來好裹束，各自競尖新。
秤無三五兩，因何號一斤？
此物不難知，一雄兼一雌。
誰將打破看，方明混沌時。
天衝抱極泣帝前，血濁霧下天下冤。
月如彎弓，少雨多風。
月如仰瓦，不求自下。
乾星照溼土，明日依舊雨。

雲行西，星照泥。

朝霞不出門，暮霞行千里。
〈雲「朝霞雨、暮霞晴」也。〉

天將雨，鳩逐婦。
〈《埤雅》云：「鵓鳩陰則屏逐其雌，晴則呼而返之。」今人辨其聲以為無屋住也。〉
春雨甲子，赤地千里。
夏雨甲子，乘船入市。
秋雨甲子，禾頭生耳。
冬雨甲子，牛羊凍死。
鵲巢下地，其年大水。
要見麥，見三白。
正月三白，田公笑赫赫。
樹稼逹官怕。
目有四白，五夫守宅。
葬壓龍角，其棺必斵。
〈書生相郝處俊葬地。〉

朱雀和鳴，子孫盛榮。
朱雀悲哀，棺中見灰。
〈英公徐勣卜葬得前繇，張璟蔵曰「非也。此所謂『朱雀悲哀，棺中見灰。』」後果斵棺焚屍。〉

安龍頭，枕龍角。
不三年，自消鑠。
〈張約相崔㢲墓〉

安龍頭，枕龍耳。
不三年，萬乘至。
〈㢲遺言。後明皇微行至墓所，㢲言騐，而約言不騐。〉

喬木先枯，衆子必孤。
不在山，不在岸，采我之時七月半。
選甚癱風與緩風，些小微風都不算。
豆淋酒內下三丸，鐵襆頭上也出汗。
三年時節向邊隅，人信方知藥力殊。
奪得春光來在手，青娥休笑白髭鬚。
贈爾烏玉玦，泉清研須潔。
避暑懸葛囊，臨風度梅月。
