
西塞山邊白鷺飛，桃花流水鱖魚肥。青箬笠，綠蓑衣， 
春江細雨不須歸。古
釣台漁父褐為裘，兩兩三三舴艋舟。能縱棹，慣乘流， 
長江白浪不曾憂。主
霅溪灣里釣漁翁，舴艋為家西復東。江上雪，浦邊風， 
笑著荷衣不嘆窮。古
松江蟹舍主人歡，菰飯蓴羹亦共餐。楓葉落，荻花干， 
醉宿漁舟不覺寒。主
青草湖中月正圓，巴陵漁父棹歌連。釣車子，掘頭船， 
樂在風波不用仙。古

白芷汀寒立鷺鷥，蘋風輕翦浪花時。煙冪冪，日遲遲， 
香引芙蓉惹釣絲。知

風浩寒溪照膽明，小君山上玉蟾生。荷露墜，翠煙輕， 
撥剌游魚幾處驚。主

水接衡門十里餘，信船歸去臥看書。輕爵祿，慕玄虛， 
莫道漁人只為魚。齋
避世垂綸不記年，官高爭得似君閒。傾白酒，對青山， 
笑指柴門待月還。知
棹警鷗飛水濺袍，影侵潭面柳垂絛。終日醉，絕塵勞， 
曾見錢塘八月濤。齋

雞初鳴，明星照東屋。雞再鳴，紅霞生海腹。 
百官待漏雙闕前，聖人亦掛山龍服。寶釵命婦燈下起， 
環珮玲瓏曉光里。直內初燒玉案香，司更尚滴銅壺水。 
金吾衛里直郎妻，到明不睡聽晨雞。天頭日月相送迎， 
夜棲旦鳴人不迷。知

星稀月沒上五更，膠膠角角雞初鳴。征人牽馬出門立， 
辭妾欲向安西行。再鳴引頸檐頭下，月中角聲催上馬。 
才分地色第三鳴，旌旗紅塵已出城。婦人上城亂招手， 
夫婿不聞遙哭聲。長恨雞鳴別時苦，不遣雞棲近窗戶。古

庭前春鳥啄林聲，紅夾羅襦縫未成。
今朝社日停針線，起向朱櫻樹下行。

一帶不結心，兩股方安髻。慚愧白茅人，月沒教星替。古
剩結茱萸枝，多擘秋蓮的。獨自有波光，彩囊盛不得。齋
蠻絲系條脫，妍眼和香屑。壽宮不惜鑄南人， 
柔腸早被秋波割。清澄有餘幽素香，鰥魚渴鳳真珠房。 
不知瘦骨類冰井，更許夜簾通曉霜。土花漠碧雲茫茫， 
黃河欲盡天蒼黃。齋

紫皇宮殿重重開，夫人飛入瓊瑤台。綠香繡帳何時歇， 
青雲無光宮水咽。翩聯桂花墜秋月，孤鸞驚啼商絲髮。 
紅璧闌珊懸佩當，歌台小妓遙相望。玉蟾滴水雞人唱， 
露華蘭葉參差光。主

璿閨羽帳華燭陳，方士夜降夫人神。葳蕤半露芙蓉色， 
窈窕將期環珮身。麗如三五月，可望難親近。 
顰黛含犀竟不言，春思秋怨誰能問。欲求巧笑如生時， 
歌塵在空瑟銜絲。神來未及夢相見，帝比初亡心更悲。 
愛之欲其生又死，東流萬代無回水。宮漏丁丁夜向晨， 
煙銷霧散愁方士。齋

延年不語望三星，莫說夫人上涕零。
爭奈世間惆悵在，甘泉宮夜看圖形。

中山孺子妾，特以色見珍。雖不如延年妹， 
亦是當時絕世人。桃李出深井，花艷驚上春。 
一貴復一賤，關天豈由身。芙蓉老秋霜，團扇羞網塵。 
戚姬髡翦入舂市，萬古共悲辛。古

洞庭白波木葉稀，燕鴻始入吳雲飛。吳雲寒，燕鴻苦， 
風號沙宿瀟湘浦，節士感秋淚如雨。白日當天心， 
照之可以事明主。壯士憤，雄風生，安得倚天劍， 
跨海斬長鯨。齋

狂風吹古月，竊弄章華台。北落明星動光彩， 
南征猛將如雲雷。手中電曳倚天劍，直斬長鯨海水開。 
我見樓船壯心目，頗似龍驤下三蜀。揚兵習戰張虎旗， 
江中白浪如銀屋。身居玉帳臨河魁，紫髯若戟冠崔嵬。 
細柳開營揖天子，始知灞上為嬰孩。羌笛橫吹阿嚲回， 
向月樓中吹落梅。將軍自起舞長劍，壯士呼聲動九垓。 
功成獻凱見明主，丹青畫像麒麟台。齋

石季龍，僭天祿，擅雄豪，美人姓鄭名櫻桃。 
櫻桃美顏香且澤，娥娥侍寢專宮掖。後庭卷衣三萬人， 
翠眉清鏡不得親。官軍女騎一千匹，繁花照耀漳河春。 
織成花映紅綸巾，紅旗掣曳鹵簿新。鳴鼙走馬接飛鳥， 
銅馱琴瑟隨去塵。鳳陽重門如意館，百尺金梯倚銀漢。 
自言富貴不可量，女為公主男為王。赤花雙簟珊瑚床， 
盤龍斗帳琥珀光。淫昏偽位神所惡，滅石者陵終不誤。 
鄴城蒼蒼白露微，世事翻覆黃雲飛。主

落日欲沒峴山西，倒著接z5花下迷。襄陽小兒齊拍手，
攔街爭唱白銅鞮。傍人借問笑何事，笑殺山公醉似泥。 
鸕鶿杓，鸚鵡杯，百年三萬六千日，一日須傾三百杯。 
遙看漢水鴨頭綠，恰似葡萄初醱醅。此江若變作春酒， 
壘麴便築糟丘台。千金駿馬換少妾，醉坐雕鞍歌落梅。 
車傍側掛一壺酒，鳳笙龍管行相催。咸陽市上嘆黃犬， 
何如月下傾金罍。君不見晉朝羊公一片石， 
龜龍剝落生莓苔。淚亦不能為之墮，心亦不能為之哀。 
誰能憂彼身後事，金鳧銀鴨葬死灰。 
清風朗月不用一錢買，玉山自倒非人推。 
舒州杓，力士鐺，李白與爾同死生。襄王雲雨今安在， 
江水東流猿夜聲。知

襄陽行樂處，歌舞白銅鞮。江城回淥水，花月使人迷。齋
山公醉酒時，酩酊襄陽下。頭上白接z5，倒著還騎馬。主
峴山臨漢江，水淥沙如雪。上有墮淚碑，青苔久磨滅。知
且醉習家池，莫看墮淚碑。山公欲上馬，笑殺襄陽兒。古

幽蘭露，如啼眼。無物結同心，煙花不堪翦。草如茵， 
松如蓋。風為裳，水為佩。油壁車，久相待。 
冷翠燭，勞光彩。西陵下，風吹雨。古

買蓮莫破券，買酒莫解金。酒里春容抱離恨， 
水中蓮子懷芳心。吳公女兒腰似束，家在錢塘小江曲。 
一自檀郎逐便風，門前春水年年綠。古

車輪不可遮，馬足不可絆。長怨十字街，使郎心四散。主
新人千里去，故人千里來。翦刀橫眼底，方覺淚難裁。知
登山不愁峻，涉海不愁深。中擘庭前棗，教郎見赤心。古

挾瑟為君撫，君嫌聲太古。寥寥倚浪絲，eP々沉湘語。 
賴有秋風知，清泠吹玉柱。知

敕勒金隤壁，陰山無歲華。帳外風飄雪，營前月照沙。 
羌兒吹玉管，胡姬踏錦花。卻笑江南客，梅落不歸家。主

黃獐黃獐草里藏，彎弓射爾傷。古

得體紇那也，紇囊得體那。潭裡船車鬧，揚州銅器多。 
三郎當殿坐，聽唱得體歌。知

得寶弘農野，弘農得寶那。潭裡船車鬧，揚州銅器多。 
三郎當殿坐，聽唱得寶歌。主

種瓜黃台下，瓜熟子離離。一摘使瓜好，再摘令瓜稀。 
三摘尚自可，摘絕抱蔓歸。齋

落葉流風向玉台，夜寒秋思洞房開。水精簾外金波下， 
雲母窗前銀漢回。玉階陰陰苔蘚色，君王履綦難再得。 
璇閨窈窕秋夜長，繡戶徘徊秋月光。燕姬彩帳芙蓉色， 
秦子金爐蘭麝香。北斗七星橫夜半，清歌一曲斷君腸。主

美人怨何深，含情倚金閣。不嚬復不語，紅淚雙雙落。古
美人閉紅燭，燭坐裁新錦。頻放翦刀聲，夜寒知未寢。齋

參差綠蒲短，搖艷雲塘滿。紅瀲盪融融，鶯翁鸂鶒暖。 
萋芊小城路，馬上修蛾懶。羅衫褭向風，點粉金鸝卵。古

金笳悲故曲，玉座積深塵。言是邯鄲伎，不易鄴城人。 
青苔竟埋骨，紅粉自傷神。唯有漳河柳，還向舊營春。知

攀天莫登龍，走山莫騎虎。貴賤結交心不移， 
唯有嚴陵及光武。周公稱大聖，管蔡寧相容。 
漢謠一斗粟，不與淮南舂。兄弟尚路人，吾心安所從。 
它人方寸間，山海幾千重。輕言托朋友，對面九疑峰。 
多花必早落，桃李不如松。管鮑久已死，何人繼其蹤。齋

鄴城中，暮塵起。將黑丸，斫文吏。棘為鞭，虎為馬。 
團團走，鄴城下。切玉劍，射日弓。獻何人，奉相公。 
扶轂來，關右兒。香掃途，相公歸。齋

大麥乾枯小麥黃，婦人行泣夫走藏。東至集壁西梁洋， 
問誰腰鐮胡與羌。豈無蜀兵三千人，部領辛苦江山長。 
安得如鳥有羽翅，託身白雲還故鄉。齋

天欲雨，有東風，南溪白鼉鳴窟中。六月人家井無水， 
夜聞白鼉人盡起。古

漢武清齋讀鼎書，內官扶上畫雲車。
壇上月明宮殿閉，仰看星斗禮空虛。

回步游三洞，清心禮七真。飛符超羽翼，禁火醮星辰。 
殘藥沾雞犬，靈香出鳳麟。壺中無窄處，願得一容身。齋

阿母種桃雲海際，花落子成二千歲。
海風吹折最繁枝，跪捧瓊盤獻天帝。
華表千年鶴一歸，凝丹為頂雪為衣。
星星仙語人聽盡，卻向五雲翻翅飛。

玉簡真人降，金書道籙通。煙霞方蔽日，雲雨已生風。 
四極威儀異，三天使命同。那將人世戀，不去上清宮。知
羽駕正翩翩，雲鴻最自然。霞冠將月曉，珠佩與星連。 
鏤玉留新訣，雕金得舊編。不知飛鳥學，更有幾人仙。齋
上帝求仙使，真符取玉郎。三才閒布象，二景郁生光。 
騎吏排龍虎，笙歌走鳳凰。天高人不見，暗入白雲鄉。知
鸞鶴共徘徊，仙官使者催。香花三洞啟，風雨百神來。 
鳳篆文初定，龍泥印已開。何鬚生羽翼，始得上瑤台。齋
羽節忽排煙，蘇君已得仙。命風驅日月，縮地走山川。 
幾處留丹灶，何時種玉田。一朝騎白虎，直上紫微天。知
靜發降靈香，思神意智長。虎存時促步，龍想更成章。 
扣齒風雷響，挑燈日月光。仙雲在何處，彷彿滿空堂。齋
幾度游三洞，何方召百神。風雲皆守一，龍虎亦全真。 
執節仙童小，燒香玉女春。應須絕岩內，委曲問皇人。知
上法杳無營，玄修似有情。道宮瓊作想，真帝玉為名。 
召岳驅旌節，馳雷發吏兵。雲車降何處，齋室有仙卿。齋
羽衛一何鮮，香雲起暮煙。方朝太素帝，更向玉清天。 
鳳曲凝猶吹，龍驂儼欲前。真文幾時降，知在永和年。知
大道何年學，真符此日催。還持金作印，未要玉為台。 
羽節分明授，霞衣整頓裁。應緣五雲使，教上列仙來。齋
獨自授金書，蕭條詠紫虛。龍行還當馬，雲起自成車。 
九轉風煙合，千年井灶餘。參差從太一，壽等混元初。知
道學已通神，香花會女真。霞床珠斗帳，金薦玉輿輪。 
一室心偏靜，三天夜正春。靈官竟誰降，仙相有夫人。齋
上界有黃房，仙家道路長。神來知位次，樂變協宮商。 
競把琉璃碗，誰傾白玉漿。霞衣最芬馥，蘇合是靈香。知
珠佩紫霞纓，夫人會八靈。太霄猶有觀，絕宅豈無形。 
暮雨徘徊降，仙歌宛轉聽。誰逢玉妃輦，應檢九真經。齋
西海辭金母，東方拜木公。雲行疑帶雨，星步欲凌風。 
羽袖揮丹鳳，霞巾曳彩虹。飄颻九霄外，下視望仙宮。知
玉樹雜金花，天河織女家。月邀丹鳳舄，風送紫鸞車。 
霧縠籠綃帶，雲屏列錦霞。瑤台千萬里，不覺往來賒。齋
舞鳳凌天出，歌麟入夜聽。雲容衣眇眇，風韻曲泠泠。 
扣齒端金簡，焚香檢玉經。仙宮知不遠，只近太微星。知
紫府與玄洲，誰來物外游。無煩騎白鹿，不用駕青牛。 
金化顏應駐，雲飛鬢不秋。仍聞碧海上，更用玉為樓。齋
轡鶴復驂鸞，全家去不難。雞聲隨羽化，犬影入雲看。 
釀玉當成酒，燒金且轉丹。何妨五色綬，次第給仙官。知

予因覽真訣，遂感西域君。玉笙下青冥，人間未曾聞。 
日華煉魂魄，皎皎無垢氛。謂我有仙骨，且令餌氤氳。 
俯仰愧靈顏，願隨鸞鶴群。俄然動風馭，縹眇歸青雲。知

青溪道士人不識，上天下天鶴一隻。
洞門深鎖碧窗寒，滴露研朱寫周易。

小隱山人十洲客，莓苔為衣雙耳白。青編為我忽降書， 
暮雨虹霓一千尺。赤城門閉六丁直，曉日已燒東海色。 
朝天半夜聞玉雞，星斗離離礙龍翼。齋知古齋主精校。
