
崔塗，字禮山，江南人。光啟四年登進士第。詩一卷。
離心醉豈懽，把酒彊相寛。
世路須求逹，還家亦未安。
旅程愁算遠，江月坐吟殘。
莫羨扁舟興，功成去不難。
孤雲無定蹤，忽到又相逄。
說盡天涯事，聼殘上國鐘。
問人尋寺僻，乞食過街慵。
憶到曾棲處，開門對數峰。
平盡不平處，尚嫌功未深。
應難將世路，便得稱師心。
高鳥下殘照，白煙生遠林。
更聞清磬發，聊喜緩塵襟。
我泛瀟湘浦，君行指塞雲。
兩鄉天外隔，一徑渡頭分。
雨暗江花老，笳愁隴月曛。
不堪來去雁，迢遞思離羣。
憤激計潛成，臨危豈顧生。
祇空持一笏，便欲碎長鯨。
國已酬徽烈，家猶聳義聲。
不知青史上，誰可計功名。
秋風吹故城，城下獨吟行。
高樹鳥巳息，古原人尚耕。
流年川暗度，往事月空明。
不復歎岐路，馬前塵夜生。
把君詩一吟，萬里見君心。
華髮新知少，滄洲舊隠深。
潮衝虛閣上，山入暮窗沉。
憶宿高齋夜，庭枝識海禽。
四十年高夢，生涯指一丘。
無人同久住，有鶴對㝠修。
草雜芝田出，泉和石髓流。
更嫌庭樹老，疑是世間秋。
何必問蓍龜，行藏自可期。
但逄公道日，即是命通時。
樂善知無厭，撡心幸不欺。
豈能花下淚，長似去年垂。
木落曙江晴，寒郊極望平。
孤舟三楚去，萬里獨吟行。
鳥上橫查立，人當故里耕。
十年來復去，不覺二毛生。
雙黛儼如嚬，應傷故國春。
江山非舊主，雲雨是前身。
夢覺傳詞客，靈猶福楚人。
不知千載後，何處又為神。
懷君非一夕，此夕倍堪悲。
蕐髮猶漂泊，滄洲又別離。
冷禽棲不定，衰葉墮無時。
況值干戈隔，相逄未可期。
因君話故國，此夕倍依依。
舊業臨秋水，何人在釣磯。
浮名如縱得，滄海亦終歸。
卻是風塵裏。如何便息機。
朝吟復暮吟，只此望知音。
舉世輕孤立，何人念苦心。
他鄉無舊識，落日羨歸禽。
況住寒江上，漁家似故林。
荒齋原上掩，不出動經旬。
忽覺草木變，始知天地春。
方期五字逹，未厭一簟貧。
麗句勞相勉，余非樂釣綸。
承家望一名，幾欲問君平。
自小非無志，何年即有成。
豈能長失路，爭忍學歸耕。
不擬逄昭代，悠悠過此生。
天涯憔悴身，一望一霑巾。
在處有芳草，滿城無故人。
懷才皆得路，失計自傷春。
清鏡不能照，髩毛愁更新。
物外與誰期，人間又別離。
四方多事日，高岳獨游時。
猿狖瀟湘樹，煙波屈宋祠。
無因陪此去，空惜鬢將衰。
欲愴峨嵋別，中宵寢不能。
聼殘池上雨，吟盡枕前燈。
失計方期隠，修心未到僧。
雲門一萬里，應笑又擔簦。
故里花應盡，江樓夢尚殘。
半生吟欲過，一命逹何難。
特立珪無玷，相思草有蘭。
二年春悵望，不似在長安。
干時雖苦節，趨世且無機。
及覺知音少，翻疑所業非。
青雲如不到，白首亦難歸。
所以滄江上，年年別釣磯。
常時豈不別，此別異常情。
南國初聞雁，中原未息兵。
暗蛩侵語歇，疎磬入吟清。
曾聼無生說，辭師話此行。
繡軛香韉夜不歸，少年爭惜最紅枝。
東風一陣黃昏雨，又到緐華夢覺時。
身世兩相惜，秋雲每獨興。
難將塵界事，話向雪山僧。
力善知誰許，歸耕又未能。
此懷平不得，挑盡草堂燈。
哀猨聼未休，禪景夜方幽。
暫得同僧靜，那能免客愁。
影揺雲外樹，聲褭月中秋。
曾向巴江宿，當時淚亦流。
以色靜胡塵，名還異衆嬪。
免勞征戰力，無愧綺羅身。
骨竟埋青塚，魂應怨畫人。
不堪逄舊宅，寥落對江濱。
三十世皇都，蕭條是霸圖。
片墻看破盡，遺跡漸應無。
野徑通荒苑，高槐映遠衢。
獨吟人不問，清冷自嗚嗚。
章句積微功，星霜二十空。
僻應知我少，吟喜得君同。
月上僧歸後，詩成客夢中。
更聞棲鶴警，清露滴青松。
故國望不見，愁襟難暫開。
春潮映楊柳，細雨入樓臺。
靜少人同到，晴逄雁正來。
長安遠於日，搔首獨徘徊。
蘭杜曉香薄，汀洲夕露緐。
併聞燕塞雁，獨立楚人村。
霧散孤城上，灘迴曙枕喧。
不堪逄賈傅，還欲弔湘沅。
一日又將暮，一年看即殘。
病知新事少，老別舊交難。
山盡路猶險，雨餘春卻寒。
那堪試廻首，𤇺火是長安。
與世漸無緣，身心獨瞭然。
講銷林下日，臘長定中年。
磬絶朝齋後，香焚古寺前。
非因送小朗，不到虎谿邊。
湘浦離應晩，邊城去巳孤。
如何萬里計，只在一枝蘆。
迥起波揺楚，寒棲月映蒲。
不知天畔侶，何處下平蕪。
幾行歸去盡，片影獨何之。
暮雨相呼失，寒塘獨下遲。
渚雲低暗度，關月冷遙隨。
未必逄繒繳，孤飛自可疑。
懷師不可攀，師往杳㝠間。
林下誰聞法，塵中只見山。
終年人不到，盡日鳥空還。
曾聼無生說，應憐獨未還。
微燈照寂寥，此夕正迢迢。
丹桂得已晩，故山歸尚遙。
蟲聲移暗壁，月色動寒條。
此去如真隠，期君試一瓢。
秋日犍為
坐徹秦城夏，行登越客船。
去㽞那有著，語黙不離禪。
葉擁臨關路，霞明近海天。
更尋同社侶，應得虎溪邊。
孤吟望至公，已老半生中。
不有同人逹，兼疑此道窮。
只應才自薄，豈是命難通。
尚激搏溟勢，期君借北風。
未敢分明賞物華，十年如見夢中花。
遊人過盡衡門掩，獨自憑欄到日斜。
忽憶曾棲處，千峰近沃州。
別來秦樹老，歸去海門秋。
汲帶寒汀月，禪隣賈客舟。
遙思清興愜，不厭石林幽。
煙老石磯平，袁郎夜泛情。
數吟人不遇，千古月空眀。
人事年年別，春潮日日生。
無因逄謝尚，風物自淒清。
渚田芳草遍，共憶故山春。
獨往滄洲暮，相看白髮新。
定過林下寺，應見社中人。
只恐東歸後，難將鷗鳥親。
陶令昔居此，弄琴遺世榮。
田園三畆綠，軒冕一銖輕。
衰柳自無主，白雲猶可耕。
不隨陵谷變，應只有高名。
汀洲一夜泊，久客半連檣。
盡說逄秋色，多同憶故鄉。
孤岡生晩燒，獨樹隠回塘。
欲問東歸路，遙知隔𣺌茫。
長安名利路，役役古由今。
征騎少閑日，綠楊無舊陰。
水侵秦甸濶，草接漢陵深。
紫閣曾過處，依稀白鳥沈。
中朝軒冕內，久絶甯家親。
白社同孤立，青雲獨併伸。
致君期折檻，舉職在埋輪。
須信堯庭草，猶能指佞人。
聞鐘獨不齋，何事更關懷。
靜少人過院，閒從草上堦。
生臺無鳥下，石路有雲埋。
為憶禪中舊，時猶夢百崖。
絶島跨危欄，登臨到此難。
夕陽高鳥過，疎雨一鐘殘。
駭浪揺空闊，靈山厭渺漫。
那堪更回首，鄉樹隔雲端。
漢皇輕萬乘，方士說三丹。
不得修心要，翻知出世難。
茂陵春竟綠，金掌曙空寒。
何似先生去，翩翩逐彩鸞。
遲遲傍曉陰，昨夜色猶深。
畢竟終須落，堪悲古與今。
明年何處見，盡日此時心。
蜂蝶無情極，殘香更不尋。
青青伊澗松，移植在蓮宮。
蘚色前朝雨，秋聲半夜風。
長閒應未得，暫賞亦難同。
不及禪棲者，相看老此中。
行山行採薇，閑翦蕙為衣。
避世嫌山淺，逄人說姓稀。
有時還獨醉，何處掩衡扉。
莫看棋終局，溪風晩待歸。
年年南澗濱，力盡志猶存。
雨雪朝耕苦，桑麻歳計貧。
戰添丁壯役，老憶太平春。
見說經荒後，田園半屬人。
杜門朝復夕，豈是解謀身。
夢不離泉石，林唯稱隠淪。
漸諳浮世事，轉憶故山春。
南國水風暖，又應生白蘋。
讒勝禍難防，沈冤信可傷。
本圖安楚國，不是怨懷王。
廟古碑無字，洲晴蕙有香。
獨醒人尚笑，誰與奠椒漿。
一磴出林端，千峰次第看。
長閑如未遂，暫到亦應難。
谷樹雲埋老，僧窗瀑影寒。
自嫌心不逹，向此夢長安。
一徑入千岑，幽人許重尋。
不逄秦世亂，未覺武陵深。
石轉生寒色，雲歸帶夕陰。
卻愁危坐久，看盡暝棲禽。
風緊日淒淒，鄉心向此迷。
水分平楚闊，山接故關低。
客路緣𤇺火，人家厭鼓鼙。
那堪獨馳馬，江樹穆陵西。
旅泛本無定，相逄那可期。
空懷白閣夜，未答碧雲詩。
暮雨潮生早，春寒雁到遲。
所思今不見，鄉國正天涯。
步步入林中，山窮意未窮。
偏逄僧話久，轉與鶴棲同。
燭焰風銷盡，蘭條露濕空。
又須從此別，江上正秋鴻。
長為鄉思侵，望極即霑襟。
不是前山色，能傷愁客心。
平蕪連海盡，獨樹隱雲深。
況復斜陽外，分明有去禽。
看看秋色晩，又是出門時。
白髮生非早，青雲去自遲。
夢唯懷上國，跡不到他岐。
以此堅吾道，還無媿已知。
又指煙波算路岐，此生多是厭羈離。
正逄揺落仍須別，不待登臨已合悲。
里巷半空兵過後，水雲初冷雁來時。
扁舟未得如君去，空向滄江夢所思。
正聞青犢起葭萌，又報黃巾犯漢營。
豈是將皆無上畧，直疑天自棄蒼生。
瓜沙舊戍猶傳檄，吳楚新春巳廢耕。
見說聖君能仄席，不知誰是請長纓。
葦聲騷屑水天秋，吟對金陵古渡頭。
千古是非輸蝶夢，一輪風雨屬漁舟。
若無仙分應須老，幸有歸山〈一作山歸〉即合休。
何必登臨更惆悵，比來身世只如浮。
雕琢文章字字精，我經此處倍傷情。
身從謫宦方霑祿，才被槌埋更有聲。
過縣巳無曾識吏，到㕔空見舊題名。
長江一曲年年水，應為先生萬古清。
鱗鬛摧殘志未休，壯心飜是此身讐。
併聞寒雨多因夜，不得鄉書又到秋。
耕釣舊交吟好憶，雪霜危棧去堪愁。
如何只是三年別，君著朱衣我白頭。
逹即匡邦退即耕，是非何足撓平生。
終期道向希夷得，未省心因寵辱驚。
峰轉暫無當戶影，雉飛時有隔林聲。
十年惟悟吟詩句，待得中原欲鑄兵。
斷行哀響遞相催，爭趂高秋作恨媒。
雲外關山聞獨去，渡頭風雨見初來。
也知榆塞寒須別，莫戀蘋汀暖不廻。
試向富春江畔過，故園猶合有池臺。
悵望春襟鬱未開，重吟鸚鵡益堪哀。
曹瞞尚不能容物，黃祖何曾解愛才。
幽島暖聞燕雁去，曉江晴覺蜀波來。
何人正得風濤便，一㸃輕帆萬里廻。
覆楚讐韓勢有餘，男兒遭遇更難如。
偶成漢室千年業，只讀圮橋一卷書。
翻把壯心輕尺組，卻煩商皓正皇儲。
若能終始匡天子，何必□□□□□。
漢室河山鼎勢分，勤王誰肻顧元勲。
不知征伐由天子，唯許英雄共使君。
江上戰餘陵是谷，渡頭春在草連雲。
分明勝敗無尋處，空聼漁歌到夕曛。
五陵豪俠笑為儒，將為儒生只讀書。
看取不成投筆後，謝安功業復何如？
秦國金陵王氣全，一龍正道始東遷。
興亡竟不關人事，虛倚長淮五百年。
水流花謝兩無情，送盡東風過楚城。
蝴蝶夢中家萬里，子規枝上月三更。
故園書動經年絶，華髮春唯滿鏡生。
自是不歸歸便得，五湖煙景有誰爭？
寸寸凌霜長勁條，路人猶笑未乾霄。
南園桃李雖堪羨，爭奈春殘又寂寥。
蒼山遙遙江潾潾，路傍老盡沒閒〈一作「一問」〉人。
王孫不見草空綠，惆悵渡頭春復春。
煙愁雨細雲㝠㝠，杜蘭香老三湘清。
故山望斷不知處，鶗鴂隔花時一聲。
分明三鳥下儲胥，一覺鈞天夢不如。
爭那白頭方士到，茂陵紅葉巳蕭疎。
三聲戍角邊城暮，萬里鄉心塞草春。
莫學少年輕遠別，隴關西少向東人。
家依楚塞窮秋別，身逐孤舟萬里行。
一曲巴歌半江月，便應消得二毛生。
煙外橈聲遠，天涯幽夢廻。
爭知江上客，不是故鄉來。
海棠花底三年客，不見海棠花盛開。
卻向江南看圖畫，始慙虛到蜀城來。
得路直為霖濟物，不然閒共鶴忘機。
無端卻向陽臺畔，長送襄王暮雨歸。
殘陽楚水畔，獨弔舜時人。
不及廟前草，至今江上春。
豋高迎送遠，春恨併依依。
不得滄洲信，空看白鶴歸。
歡戚猶來恨不平，此中高下本無情。
韓娥絶唱唐衢哭，盡是人間第一聲。
秋入池塘風露微，曉開籠檻看初飛。
滿身金翠畫不得，無限煙波何處歸。
遠辭巖竇瀉潺潺，靜拂雲根別故山。
可惜寒聲留不得，旋添波浪向人間。
五千里外三年客，十二峰前一望秋。
無限別魂招不得，夕陽西下水東流。
幽植衆寜知？芬芳只暗持。
自無君子佩，未是國香衰。
白露霑長早，春風到每遲。
不如當路草，芬馥欲何為？
四朝十帝盡風流，建業長安兩醉遊。
唯有一篇楊柳曲，江南江北為君愁。
古殿春殘綠野陰，上皇曾此駐泥金。
三城帳屬昇平夢，一曲鈴關悵望心。
苑路暗迷香輦絶，繚垣秋斷草煙深。
前朝舊物東流在，猶為年年下翠岑。
迢遰三巴路，羇危萬里身。
亂山殘雪夜，孤燭異鄉人。
漸與骨肉遠，轉於僮僕親。
那堪正漂泊，眀日歳華新。
百尺森疎倚梵臺，昔人誰見此初栽。
故園未有偏堪戀，浮世如閒即合來。
天暝豈分蒼翠色，歲寒應識棟梁材。
清陰可惜不駐得，歸去暮城空首回。
朝朝車馬如蓬轉，處處江山待客歸。
若使人間少離別，楊花應合過春飛。
年年七夕渡瑤軒，誰道秋期有淚痕。
自是人間一週歲，何妨天上只黃昏。
九重城外家書遠，百里洲前客棹還。
金印碧幢如見問，一生安穩是長閒。
㐮陽好向峴亭看，人物蕭條值歳闌。
為報習家多置酒，夜來風雪過江寒。
越鳥巢邊溪路斷，秦人耕處洞門開。
小桃花發春風起，千里江山一夢回。
江北不如南地暖，江南好斷北人腸。 
燕脂桃頰梨花粉，共作寒梅一面妝。
細雨滿江春水漲，好風留客野梅香。
避秦不是無歸意，一度逢花一斷腸。
