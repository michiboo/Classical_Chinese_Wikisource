
張蕭遠，元和進士登第。藉之弟也。詩三首。 
一步一愁新，輕輕恐陷人。
薄光全透日，殘影半銷春。
蟬想行時翼，魚驚蹋處鱗。
底虛難駐足，岸闊怯回身。
豈暇踟躕久，寧辭顧盼頻。
願將兢慎意，從此赴通津。
十萬人家火燭光，門門開處見紅妝。
歌鐘喧夜更漏暗，羅綺滿街塵土香。
星宿別從天畔出，蓮花不向水中芳。
寶釵驟馬多遺落，依舊明朝在路傍。
舍寵求仙畏色衰，辭天素麵立階墀。
金丹擬駐千年貌，玉指休勻八字眉。
師主與收珠翠後，君王看戴角冠時。
從來宮女皆相妒，聞向瑤臺盡淚垂。
秦雲寂寂僧還定，盡日無人鹿繞床。
日暮風吹官渡柳，白鴉飛出石頭牆。〈（《廢城》）〉
雙雙白燕入祠堂。{〈（《乳石洞‧玉女詞》。並見《主客圖》。）〉
李播，登元和進士第，以郎中典蘄州。詩一首。
去歲買琴不與價，今年沽酒未還錢。
門前債主雁行立，屋裏醉人魚貫眠。
王季則，登元和進士第。詩一首。
北陸收寒盡，東風解凍初。
冰消通淺溜，氣變躍潛魚。
應節似知化，揚鬐任所如。
浮沉非樂藻，沿泝異傳書。
結網時空久，臨川意有餘。
為龍將可望，今日媿才虛。
紀元皋，元和進士。詩一首。
{〈（一作王公亮詩。）〉
春生寒氣{滅，稍動伏泉魚。
乍喜東風至，來觀曲浦初。
近冰朱鬣見，望日錦鱗舒。
漸覺流澌退，還忻掉尾餘。
噞喁情自樂，沿泝意寧疏。
倘得隨鯤化，終能戾太虛。
春水潛鱗發，寒潭舊藻疏。
揚鬐順氣後，振鬣上冰初。
戲廣憐空潔，浮清媚景虛。
戒貪還避餌，思達每懷書。
濕映流澌薄，狂遊觸浪餘。
終希泮渙澤，為化北溟魚。
鄭還古，元和中登進士第，終國子博士。詩三首。
冶豔出神仙，歌聲勝管弦。
{詞輕白紵曲，歌遏碧雲天。
未擬生裴秀，如何乞鄭玄。
不堪金谷水，橫過墜樓前。
吉州新置掾，馳驛到條山。
薏苡殊非謗，羊腸未是艱。
自慚多白髮，爭敢競朱顏。
若有前生債，今朝不懊還。
讒語能令骨肉離，姦情難測事堪悲。
何因掘得江充骨，搗作微塵祭望思。
獨孤鉉，隴右人。登元和進士。詩一首。
玉曆頒新律，凝陰發一陽。
輪輝猶惜短，圭影此偏長。
晷度經南斗，流晶盡北堂。
乍疑周戶耀，可愛逗林光。
積雪銷微照，初萌動早芒。
更升臺上望，雲物已昭彰。
王初，并州人，仲舒之長子。元和末登進士第。詩十九首。
劍化江邊綠構新，層台不染玉梯塵。
千章隱篆標龍簡，一曲空歌降鳳鈞。
嵐氣濕衣雲葉晚，天香飄戶月枝春。
盟經早晚聞仙語，學種三芝伴羽人。
快騎璁瓏刻玉羈，河梁返照上征衣。
層冰春近蟠龍起，九澤雲閑獨鶴飛。
行想北山清夢斷，重遊西洛故人稀。
漢庭狗監深知己，有日前驅負弩歸。
池陽去去躍雕鞍，十裏長亭百草乾。
衣袂障風金鏤細，劍光橫雪玉龍寒。
晴郊別岸鄉魂斷，曉樹啼烏客夢殘。
南館星郎東道主，搖鞭休問路行難。
青帝邀春隔歲還，月娥孀獨夜漫漫。
韓憑舞羽身猶在，素女商弦調未殘。
終古蘭巖棲偶鶴，從來玉穀有離鸞。
幾時幽恨飄然斷，共待天池一水乾。
閶闔疏雲漏絳津，橋頭秋夜鵲飛頻。
猶殘仙媛湔裙水，幾見星妃度襪塵。
歷歷素榆飄玉葉，涓涓清月濕冰輪。
年來若有乘槎客，為弔波靈是楚臣。
千里南雲度塞鴻，秋容無跡淡平空。
人間玉嶺清宵月，天上銀河白晝風。
潘賦登山魂易斷，楚歌遺佩怨何窮。
往來未若奇張翰，欲鱠霜鯨碧海東。
隴首斜飛避弋鴻，頹雲蕭索見層空。
漢宮夜結雙莖露，閶闔涼生六幕風。
湘女怨弦愁不禁，鄂君香被夢難窮。
江邊兩槳連歌渡，驚散游魚蓮葉東。
東君珂佩響珊珊，青馭多時下九關。
方信玉霄千萬里，春風猶未到人間。
應為陽春信未傳，固將青豔屬殘年。
東君欲待尋佳約，剩寄衣香與粉綿。
迎春雪豔飄零極，度夕蟾華掩映多。
欲托清香傳遠信，一枝無計奈愁何。
靚妝才罷粉痕新，遞曉風回散玉塵。
若遣有情應悵望，已兼殘雪又兼春。
青帝來時值遠芳，殘花殘雪尚交光。
來年擬待春消息，得見春風已斷腸。
榆葉飄零碧漢流，玉蟾珠露兩清秋。
仙家若有單棲恨，莫向銀臺半夜遊。
日落風回卷碧霓，芳蓬一夜拆龍泥。
銀臺級級連清漢，桂子香濃月杵低。
風幌涼生白袷衣，星榆才亂絳河低。
月明休近相思樹，恐有韓憑一處棲。
句芒宮樹已先開，珠蘂瓊花鬬剪裁。
散作上林今夜雪，送教春色一時來。
銀花珠樹曉來看，宿醉初醒一倍寒。
已似王恭披鶴氅，憑欄仍是玉欄干。
星榆葉葉晝離披，雲粉千重凝不飛。
昆玉樓臺珠樹密，夜來誰向月中歸。
曲岸蘭叢雁飛起，野客維舟碧煙裏。
竿頭五兩轉天風，白日楊花滿流水。
劉軻，字希仁，沛人。少為僧。元和末登進士第，終洺州刺史。集一卷，今存詩一首。
玉叩能旋止，人言與樂並。
繁音忽已闋，雅韻詘然清。
佩想停仙步，泉疑咽夜聲。
曲終無異聽，響極有餘情。
特達知難擬，玲瓏豈易名。
崑山如可得，一片佇為榮。
[[[Author:朱晝|朱晝]]，元和間進士。詩三首。
{〈（一作喜陳懿老自宛陵至，示余新製三十餘篇。）〉
一別一千日，一日十二憶。
苦心無閒時，今夕見玉色。
玉色復何異，弘明含群德。
有文如星宿，飛入我胸臆。
憂愁方破壞，歡喜重補塞。
使我心貌全，且非黃金力。
將攀下風手，願假仙鸞翼。
{〈（自注云：「予欲見詩人孟郊，故寄城於此。」）〉
我有古時鏡，初自壞陵得。
蛟龍猶泥蟠，魑魅幸月蝕。
摩久見菱蘂，青於藍水色。
贈君將照色，無使心受惑。
藤生南海濱，引蔓青且長。
剪削為花枝，何人無文章。
非才亦有心，割骨聞餘芳。
繁葉落何處，孤貞在中央。
願盛黃金膏，寄與青眼郎。
路遠莫知意，水深天蒼蒼。
〈（一作薜能詩。）〉
藹藹復悠悠，春歸十二樓。
最明雲裏闕，先滿日邊州。
色媚青門外，光搖紫陌頭。
上林榮舊樹，太液鏡新流。
暖帶祥煙起，清添瑞景浮。
陽和如啟蟄，從此事芳遊。
三條陌上拂金羈，萬里橋邊映酒旗。
此日令人腸欲斷，不堪將入笛中吹。
陶令門前罥接�，亞夫營裏拂朱旗。（《柳》，見《雲溪友議》）
滕倪，元和時人。詩一首。
秋初江上別旌旗，故國無家淚欲垂。
千里未知投足處，前程便是聽猿時。
誤攻文字身空老，卻返漁樵計已遲。
羽翼凋零飛不得，丹霄無路接差池。
映水有深意，見人無懼心。（《題鷺鷥障子》。以下並見《雲溪友議》）
白髮不能容相國，也同閒客滿頭生。
