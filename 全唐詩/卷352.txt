荒山秋日午，獨上意悠悠。
如何望鄉處，西北是融州。
臨蒸且莫歎炎方，為報秋來雁幾行。
林邑東回山似戟，牂牁南下水如湯。
蒹葭淅瀝含秋霧，橘柚玲瓏透夕陽。
非是白蘋洲畔客，還將遠意問瀟湘。
連璧本難雙，分符刺小邦。
崩雲下灕水，劈箭上潯江。
負弩啼寒狖，鳴枹驚夜狵。
遙憐郡山好，謝守但臨窗。
瘴江南去入雲煙，望盡黃茆是海邊。
山腹雨晴添象跡，潭心日暖長蛟涎。
射工巧伺遊人影，颶母偏驚旅客船。
從此憂來非一事，豈容華髮待流年。
郡城南下接通津，異服殊音不可親。
青箬裹鹽歸峒客，綠荷包飯趁虛人。
鵝毛禦臘縫山罽，雞骨占年拜水神。
愁向公庭問重譯，欲投章甫作文身。
手種黃柑二百株，春來新葉遍城隅。
方同楚客憐皇樹，不學荊州利木奴。
幾歲開花聞噴雪，何人摘實見垂珠。
若教坐待成林日，滋味還堪養老夫。
芳朽自為別，無心乃玄功。
夭夭日放花，榮耀將安窮。
青松遺澗底，擢蒔茲庭中。
積雪表明秀，寒花助蔥蘢。	
貞幽夙有慕，持以延清風。

無能常閉閣，偶以靜見名。
奇姿來遠山，忽似人家生。	
勁色不改舊，芳心與誰榮。
喧卑豈所安，任物非我情。	
清韻動竽瑟，諧此風中聲。
柳州柳刺史，種柳柳江邊。
談笑為故事，推移成昔年。
垂陰當覆地，聳幹會參天。
好作思人樹，慚無惠化傳。
宦情羈思共悽悽，春半如秋意轉迷。
山城過雨百花盡，榕葉滿庭鶯亂啼。

珠樹玲瓏隔翠微，病來方外事多違。
仙山不屬分符客，一任淩空錫杖飛。
寒江夜雨聲潺潺，曉雲遮盡仙人山。
遙知玄豹在深處，下笑羈絆泥塗間。

丘山仰德耀，天路下征騑。
夢喜三刀近，書嫌五載違。
凝情江月落，屬思嶺雲飛。
會入司徒府，還邀周掾歸。
書成欲寄庾安西，紙背應勞手自題。
聞道近來諸子弟，臨池尋已厭家雞。
聞道將雛向墨池，劉家還有異同詞。
如今試遣隈牆問，已道世人那得知。

世上悠悠不識真，薑芽儘是捧心人。
若道柳家無子弟，往年何事乞西賓。
小學新翻墨沼波，羨君瓊樹散枝柯。
左家弄玉唯嬌女，空覺庭前鳥跡多。
事業無成恥藝成，南宮起草舊連名〈公與夢得嘗同爲禮部員外郎〉。
勸君火急添功用，趂取當時二妙聲。

行盡關山萬里餘，到時閭井是荒墟。
附庸唯有銅魚使，此後無因寄遠書。

早歲京華聽越吟，聞君江海分逾深。
他時若寫蘭亭會，莫畫高僧支道林。
頻把瓊書出袖中，獨吟遺句立秋風。
桂江日夜流千里，揮淚何時到甬東。

手種黃柑二百株，春來新葉遍城隅。
方同楚客憐皇樹〈案：《楚詞》：「後皇嘉樹，橘來服兮，受命不遷，生南國兮。」〉，不學荊州利木奴。
幾歲開花聞噴雪，何人摘實見垂珠。
若教坐待成林日，滋味還堪養老夫。
東越高僧還姓湯，幾時瓊佩觸鳴璫。
空花一散不知處，誰採金英與侍郎。
交侶平生意最親，衡陽往事似分身。
袖中忽見三行字，拭淚相看是故人。
林邑山連瘴海秋，牂牁水向郡前流。
勞君遠問龍城地，正北三千到錦州。
種木槲花
海上朱櫻贈所思，樓居況是望仙時。 
蓬萊羽客如相訪，不是偷桃一小兒。

破額山前碧玉流，騷人遙駐木蘭舟。	
春風無限瀟湘意，欲採蘋花不自由。

法華寺石門精舍三十韻
