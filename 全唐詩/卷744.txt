伍喬，廬江人，南唐時舉進士第一，仕至考功員外郎。詩一卷。
公退琴堂動逸懷，閑披煙靄訪微才。
馬嘶窮巷蛙聲息，轍到衡門草色開。
風引柳花當坐起，日將林影入庭來。
滿齋塵土一牀蘚，多謝從容水飯回。
去去天涯無定期，瘦童羸馬共依依。
暮煙江口客來絶，寒葉嶺頭人住稀。
帶雪野風吹旅思，入雲山火照行衣。
釣臺吟閣滄洲在，應為初心未得歸。
僻居雖愛近林泉，幽徑閑居碧蘚連。
向竹掩扉隨鶴息，就溪安石學僧禪。
古琴帶月音聲亮，山果經霜氣味全。
多謝故交憐樸野，隔雲時復寄佳篇。
疊巘層峰坐可觀，枕門流水更潺湲。
曉鐘聲徹洞溪遠，夏木影籠軒檻寒。
幽徑乍尋衣屨潤，古堂頻宿夢魂安。
因嗟城郭營營事，不得長遊空鬢殘。
一入仙山萬慮寬，夜深寧厭倚虛欄。
鶴和雲影宿高木，人帶月光登古壇。
芝朮露濃溪塢白，薜蘿風起殿廊寒。
更陪羽客論真理，不覺初鐘叩曉殘。
遠岫當軒列翠光，高僧一衲萬緣忘。
碧松影裏地長潤，白藕花中水亦香。
雲自雨前生淨石，鶴於鐘後宿長廊。
遊人戀此吟終日，盛暑樓臺早有涼。
長羨閑居一水湄，吟情高古有誰知。
石樓待月橫琴久，漁浦經風下釣遲。
僻塢落花多掩徑，舊山殘燒幾侵籬。
松門別後無消息，早晩重應躡屐隨。
門巷秋歸更寂寥，雨餘閑砌委蘭苗。
夢迴月夜蟲吟壁，病起茅齋藥滿瓢。
澤國舊遊關遠思，竹林前會負佳招。
身名未立猶辛苦，何許流年晩鬢凋。
白雲峰下古溪頭，曾與提壺爛漫遊。
登閣共看彭蠡水，圍爐相憶杜陵秋。
棊元不厭通高品，句妙多容隔歲酬。
別後相思時一望，暮山空碧水空流。
弱柳風高遠漏沈，坐來難便息愁吟。
江城雪盡寒猶在，客舍燈孤夜正深。
塵土積年粘旅服，關山無處寄歸心。
此時遙羨閒眠侶，靜掩雲扉臥一林。
舊隱匡廬一草堂，今聞攜策謁吾皇。
峽雲難卷從龍勢，古劍終騰出土光。
開翅定期歸碧落，濯纓寧肯問滄浪。
他時得意交知仰，莫忘裁詩寄釣鄉。
竹翠苔花遶檻濃，此亭幽致詎曾逢。
水分林下清泠派，山峙雲間峭峻峰。
怪石夜光寒射燭，老杉秋韻冷和鐘。
不知來往留題客，誰約重尋蓮社蹤。
幾日區區在遠程，晩煙林徑喜相迎。
姿容雖有塵中色，巾屨猶多嶽上清。
野石靜排為坐榻，溪茶深煮當飛觥。
留連話與方經宿，又欲攜書別我行。
別手應難及此精，須知攢簇自心靈。
始於毫末分諸國，漸見圖中列四溟。
關路欲伸通楚勢，蜀山俄聳入秦青。
筆端盡現寰區事，堪把長懸在戶庭。
束書辭我下重巔，相送同臨楚㟁邊。
歸思幾隨千里水，離情空寄一枝蟬。
園林到日酒初熟，庭戶開時月正圓。
莫使蹉跎戀踈野，男兒酬志在當年。
疋馬嘶風去思長，素琴孤劍稱戎裝。
路塗多是過殘歲，杯酒無辭到醉鄉。
雲傍水村凝冷片，雪連山驛積寒光。
毘陵城下饒嘉景，回日新詩應滿堂。
碧洞幽巖獨息心，時人何路得相尋。
養生不説憑諸藥，適意惟聞在一琴。
石徑掃稀山蘚合，竹軒開晩野雲深。
他年功就期飛去，應笑吾徒多苦吟。
閒步秋光思杳然，荷藜因共過林煙。
期收野藥尋幽路，欲採溪菱上小船。
雲吐晩陰藏霽岫，柳含餘靄咽殘蟬。
倒尊盡日忘歸處，山磬數聲敲暝天。
五老雲中勤學者，遇時能不困風塵。
束書西上謁明主，捧檄南歸慰老親。
別館友朋留醉久，去程煙月入吟新。
莫因官小慵之任，自古鸞棲有異人。
功績精妍世少倫，圖時應倍用心神。
不知草木承何異，但見江山長帶春。
雲勢似離巗底石，浪花如動㟁邊蘋。
更疑獨泛漁舟者，便是其中舊隱人。
不知何處好消憂，公退攜壺即上樓。
職事久參侯伯幕，夢魂長遶帝王州。
黃山向晚盈軒翠，黟水含春繞檻流。
遙想玉堂多暇日，花時誰伴出城遊。
積靄沈諸壑，微陽在半峰。〈《省試霽後望鍾山》〉

