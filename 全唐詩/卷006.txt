太子名賢，字明允。高宗第六子，容止端重。甫數歲，讀書一覽輙不忘。上元二年立為皇太子。嘗詔集諸儒張大安等，注《後漢書》。武后以明崇儼為盜所殺，疑出太子之謀，誣搆而廢之，向得政，遂遇害。詩一首。
〈初，武后殺太子弘，立賢為太子，後賢疑隙寖開，不能保存，無由敢言，乃作是辭，命樂工歌之，冀后聞而感悟。〉
種瓜黃臺下
瓜熟子離離
一摘使瓜好
再摘令瓜稀
三摘尚自可
摘絕抱蔓歸
王，高祖第十一子。少好學，聚書至萬卷，皆以古文字參定同異，閨門修整，當世稱之。中宗廢居房陵王。與越王貞父子謀舉兵反正，未發而泄，為武后所殺。有詩一首。
乾象開層構
離明啓少陽
卜征從獻吉
守器屬元良
逖矣凌周誦
遙哉掩漢莊
好士傾南洛
多才盛北場
地分丹鷲嶺
途間白雲鄉
儲誠虔曉夕
宸愛積炎涼
珠璧連霄漢
萬物仰重光 
王，太宗第八子。善騎射，涉史文，有吏幹，為宗室材。王垂拱中，王與韓王元嘉等，謀舉兵反正，事敗仰藥，卒。有詩一首。
鳳輦騰宸駕
驪籞次乾遊
坎德疏溫液
山隈派暖流
寒氛空外擁
蒸氣沼中浮
林凋帷影散
雲斂蓋陰收
霜郊暢玄覽
參差落景遒 
信安王禕，太宗孫，吳王恪次子，特封嗣江王。開元時徙封信安，厯兵部尚書，朔方節度使坐事，除衢州剌史。天寶初，以太子少師致仕。詩一首。
別有經行所
迥跨重巒側
粵因求瘼餘
倏想尋真域
放情恣披拂
杖策聊□□
□□□□□
□□□□色
亂幡霧中見
雁塔雲間識
薄煙冪遠郊
遙峰沒歸翼
仙橋危石架
幽洞乘□□
□□□□□
□□□易測
二教無先後
一相平而直
冀茲捐俗心
永懷依妙力
