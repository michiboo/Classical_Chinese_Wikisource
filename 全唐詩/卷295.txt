中文簡化字是中華人民共和國自1956年後，以及新加坡自1969年後，所規定施行的漢字簡化制度。
請按照本是傳統漢字的原文對本文進行校對，並且特別注意一簡對多繁及異體字的情況。但是，如果不能校對原文，請不要簡單地使用機器或者人工轉換，以免帶來不必要的麻煩。

盤門吳舊地，蟬盡草秋時。歸國人皆久，移家君獨遲。
廣陵經水宿，建鄴有僧期。若到西霞寺，應看江總碑。
中歲分符典石城，兩朝趨陛謁承明。闕下昨承歸老疏，
天南今切去鄉情。親知握手三秋別，几杖扶身萬里行。
伯道暮年無嗣子，欲將家事托門生。
官稱漢獨坐，身是魯諸生。絕域通王制，窮天向水程。
島中分萬象，日處轉雙旌。氣積魚龍窟，濤翻水浪聲。
路長經歲去，海盡向山行。復道殊方禮，人瞻漢使榮。
雲里蟾鈎落鳳窩，玉郎沈醉也摩挲。
陳王當日風流減，只向波間見襪羅。
雪飛當夢蝶，風度幾驚人。半夜一窗曉，平明千樹春。
花園應失路，白屋忽為鄰。散入仙廚里，還如雲母塵。
徇世甘長往，逢時忝一官。欲朝青瑣去，羞向白雲看。
榮寵無心易，艱危抗節難。思君寫懷抱，非敢和幽蘭。
紅顏歲歲老金微，砂磧年年臥鐵衣。
白草城中春不入，黃花戍上雁長飛。
孤城夕對戍樓閒，回合青冥萬仞山。
明鏡不鬚生白髮，風沙自解老紅顏。
才子浮生促，泉台此路賒。官卑楊執戟，年少賈長沙。
人去門棲鵩，災成酒誤蛇。唯餘封禪草，留在茂陵家。
鵲血雕弓濕未乾，鸊鵜新淬劍光寒。
遼東老將鬢成雪，猶向旄頭夜夜看。
八月長江萬里晴，千帆一道帶風輕。
盡日不分天水色，洞庭南是岳陽城。
