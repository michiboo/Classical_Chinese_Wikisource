
梁元帝謂：王仲宣昔在荊州，著書數十篇。荊州壞，盡焚其書，今在者一篇，知名之士咸重之，見虎一毛，不知其斑。後西魏破江陵，帝亦盡焚其書，曰：文武之道，盡今夜矣。何荊州壞焚書二語，先後一轍也。詩以慨之。
牙籤萬軸裹紅綃
王粲書同付火燒
不於祖龍留面目
遺篇那得到今朝〈《楓窗小牘》云此詩同書藏內庫，今朝誤作金朝。徽廟惡而抹之，後竟如讖入金。〉 
