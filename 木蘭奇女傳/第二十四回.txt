　　卻說獨手大仙敗至關中，康元帥問曰：「軍師何以未戰先敗？」獨手答曰：「木蘭那匹坐騎，乃是妖蟒附體。木蘭仗著妖法，衝殺而來。貧道失於提防，所以先敗。貧道有兩個徒弟，聞吾在此，明日必來，不愁木蘭不來降元帥也。」康元帥但微笑稱謝而已。次日，果然有兩個年幼道人求見。獨手對元帥道：「此吾徒弟來也，命他進來。」兩個道人皆是黃衣，向上稽首。獨手道：「汝二人來得湊巧，正欲用爾二人，可速駕風雲，往湖廣西陵縣雙龍鎮，將千戶朱天祿夫婦用黑風卷來，元帥重重有賞。」二個道僮領了師命，即駕風雲騰空而走。康和阿見了，心中想道：「我為上將，不能迎敵，藉此妖人之力豈不可愧？」忽軍士報曰：「唐將討戰。」獨手又欲出陣，康和阿祇得上城防守。獨手出得關來，唐將伍登看見一個矮道人。步行出陣，也大笑起來，挺鎗直刺，道人仗劍相迎。約戰十幾合，道人暗使妖法，飛砂走石，望唐陣上打來，伍登大敗而回。
　　再說兩個小狐，領了獨手之命，回至木蘭山，另找兩個老狐，化作朱天祿夫婦模樣，駕起風雲，來至玉門關。進帳見元帥道：「弟子奉命往提朱天祿夫婦，現在轅門，求元帥發落。」獨手曰：「元帥可以賞酒食，令其飽餐，再叫他修書招木蘭來降。卻將天祿夫婦，剝了衣服，弔在城樓之上。木蘭是個純孝之人，見了父母受刑，必學徐庶回曹故事。破了唐兵之後，再將木蘭斷其手足，以報木箕三人之仇。」獨手說罷，即袖出一稿，命朱天祿謄寫畢，差人送至木蘭營中。
　　卻說木蘭受軍師之命，在營中靜養百日，以避災禍。忽軍士報道：「番營差人下書。」木蘭曰：「二國相爭，我為偏將，番營下書，必有緣故。」即令朱明：「將下書人押至中軍。等元帥先拆書看過，我再看罷。」朱明即帶番使來見元帥，將書呈上，尉遲恭看了封筒，大驚曰：如何天祿家書先到番邦？」忙拆書觀看。內云：
　　　　自爾北征，今十一年矣。予旦夕焚香，呼天禱地，望爾早回。不料國家多難，以迄於今。今又神風刮予夫婦，俱卷至北番。軍士認為細作，欲行誅戮，幸康元帥訊得其寔，暫且免死。特修寸楮，爾速降，救予二人殘喘。
　　元帥看罷，問番使道：「朱天祿是如何來的？」番使將獨手大仙並二位小道人之事，一一說明。元帥頓足道：「果如此，木蘭危矣。」忙請軍師商議。李靖道：「吾已知木蘭有一場禍事。料吉人必有天相。且令他進帳，看書中真假如何。」木蘭進帳，參見禮畢，李靖將書與他觀看。木蘭將書看完，大哭不止，問番使曰：「我父母今在何處？」番使曰：「現在城樓之上。」木蘭向元帥討令，即往城下來看。李靖令伍登、寶林同去，以防不測。木蘭同朱明先至關下，見父母雙雙赤體，弔在城樓之上，放聲大哭。朱明也掩面流涕，伍登、寶林亦傷感不已。朱天祿在城上叫曰：「木蘭，木蘭，爾為國北征，是為盡忠。今十一年，又搶關奪鎮，出力報效，亦云足矣。若唐將人人如此，北番克服多年矣。今我二老，被神風吹至此間，汝素孝道，豈忍坐視不救？即不然，學徐庶救母，終身不設一謀可也。予言至此，汝自思維！」楊氏亦叫曰：「木蘭，木蘭，汝代父出征，是雲救父，因何父母今日生死在爾掌握中，爾尚猶豫不決也？」木蘭聽了父母之言，啞口無言，心血上湧，倒下駝來，氣死在地。
　　卻說翼孝明駝，見主人倒地，抬頭四顧，見城上有五隻狐狸張牙舞爪，即向城上亂撲，朱明牽之不住。忽城上飛砂走石，打將下來，伍登、寶林救木蘭回營，仍然吐血不止。元帥同軍師不時來看視，木蘭曰：「不想今日遭此大逆，天乎，天乎！吾生何為？」伸手取帳上寶劍，向喉中一刎。朱明來搶時，其劍已入喉內。朱明將劍奪了，以手探之，幸氣管未斷，還有可救。即敷上金瘡丹藥，用白綾包好，扶入帳中。到三更時候，木蘭悠悠醒來，謂朱明曰：「此事如何是了？我以一死了吾生，爾救我何為？」朱明曰：「將軍不記鐵冠道人之言乎？言將軍出征，如有急難不可解之事，將錦囊打開，自然可解。」木蘭如夢初覺，急取錦囊看之，祇見黃紙尺餘，上書靈符一道，硃批云：「爾去北方，狐妖為仇，直對妖焚吾靈符，即時可保無難。」木蘭省悟道：「今關上獨手大仙，莫非即我向日削了前腿之狐也？」到了天明之時，對元帥說明，同朱明來至城下。李靖仍命伍登、寶林同木蘭去。看父母仍然弔在城上，又大哭起來。朱明忙請獨手大仙軍師答話，獨手師徒三人齊來城上，勸木蘭早降。獨手曰：「朱將軍，你好不通權達變。就降我番邦，受職不受祿，居客卿之位，終身不設一謀，居此心以報唐主，不可謂不忠﹔居此心以救父母，不可謂不孝。何必自苦如此？子細思之。壽亭侯從曹，徐元直救母，皆從權之道，其勢不得不然。吳起為西河守，父死不奔喪，至今尚為人所唾罵﹔況父母被執不救，吾恐千世之後，將軍為人所不齒也。」木蘭聽了獨手一片言語，漸漸耳軟，有從權救親之意。朱明曰：「將軍不可聽他佞語，且焚靈符，看是如何？」即將靈符燒化，忽然電光閃爍，空中霹靂一聲，如天崩地裂，嚇得番兵伏地不起。伍登、寶林心膽震動，木蘭舉目看時，祇見城上弔著的不是父親、母親，是兩隻老狐精，被天雷打死。城下打死三孤，內有一隻，卻無左肘。木蘭記起喪吾之言，並機房之事，心下明白，遂同三將回營，去報元帥知道。元帥乘著雷威，率眾將一齊搶關。不料康和阿早已在城上俟候，見唐兵浪湧而來，令番兵箭射馬上將，磚打馬下兵，焦文、焦武、伍登、寶林俱帶傷而回。要知後事，下回分解。
