　　卻說太宗一日早朝，文武參畢。太宗曰：「尉遲恭北征不回，寡人日夜憂慮，奈何？一尺之地，勁敵若此，若四夷盡如突厥，中國困於干戈，雖有粟，吾得而食諸？」太傅李敬業上殿奏曰：「李靖、尉遲恭北征十年，祇取一關二郡，再過二年，將老兵死，十去三四矣。萬歲宜降詔，謫公爵為侯爵。自古遣將不如激將。」太宗準奏，即差使臣齎詔望北番而來。尉遲恭同李靖排香案跪讀，云：
　　　　卿等北征，瞬息十年。卿久不回，朕心如炙。非卿智力不能克敵人，實朕德輕，不足服突厥。再過數年，將老兵死過半矣。朕當親馭六軍，來滅突厥，使卿回國，善養餘年。
　　李靖、尉遲恭看了此表，即上書自眨，請旨廢公爵為侯爵。並奏道：「如三年之內，不能克除突厥，願廢為庶民。」二人各具表文，付天使帶往長安去了。
　　再說丞相魏徵自外藩巡查而回，聞太宗下詔激謫尉遲恭、李靖，入宮見太宗奏曰：「臣聞主公下詔激謫尉、李二人，此正中康和阿之計也。康和阿善守不出者，已料吾君臣必有交責之日。若康和阿聞知此信，愈守不戰，以老吾師，干戈何日可息也？」太宗道：「朕一時失算，為之奈何？」魏徵道：「康和阿終非李靖敵手，少有捷音，即當復其原爵。」不數日，尉遲恭捷奏，言冒雪取了金牛關，生擒雅福，康和阿逃至玉門關。太宗見奏，大喜曰：「魏徵真宰相器也。」即下詔北番去，仍陞李靖、尉遲恭為公爵不表。
　　再說突厥聞知失了金牛關，國舅被捉，憂形於色，寢食俱廢。雅丹娘娘亦啼哭不止，因說突厥曰：「若玉門關再失，番都亦難保矣。主上何不出榜招賢？古人云：重賞之下，必有勇夫。」突厥然其言，即出榜文於四門張掛，差人看守，一月有餘，不見有賢士揭榜。榜文略曰：
　　　　朕有積怨，深恨唐國。況又侵我關隘，戮我臣民。雖彼國君臣凶惡可畏，吾地豈少高明？特諭都內都外軍民如悉：如有能以智破唐兵者，赴營中參謀﹔能以力破唐兵者，赴軍門聽調。各依文武，先授五品之職，候有功之日，進爵公侯，寡人不吝。
　　卻說湖廣木蘭山，有一狐精，修了千年道行。昔年曾受朱木蘭一劍之厄，削去左肘。自木蘭代父出征，他雲遊北番，思報此仇。一日，行至番都，見四門張掛招賢榜文，便化作遊方道人，自稱獨手大仙，將榜文揭下。守榜官員引見番主，突厥大喜，宣道人上殿，問曰：「仙卿揭榜，必具高才。仙居何地？尊姓大名？寡人不才，願先聞破唐之策。」道人答曰：「貧道姓胡，名行修，法號獨手大仙。雲遊方外，四海為家，非慕爵祿而來。因見唐兵猖獗，生靈塗炭，特來滅唐將之餘威，助番邦之將士，以罷兩國之師耳。」突厥大喜，即拜胡仙為軍師，往玉門關助康元帥行事。
　　康和阿接入中軍相見。禮畢，分賓主而坐，康和阿曰：「聞軍師智勇兼全，來與主上分憂，主上之福也。但不知軍師何策以教不才？」胡仙道：「且待貧道捉了木蘭並伍登諸人，然後退唐兵，復還城池，各守疆界。如不從時，貧道作起仙法來，叫唐兵片甲不回。」康和阿即命人送軍師後帳安歇。康元帥心中想道：「此人蒼形古貌，到也希奇。祇是兩眼珠放火光，必是左道旁門之士﹔酒後出汗，非六根清淨之輩，如何退得唐兵？」到了次日，令軍士將免戰牌去了。唐將焦文、焦武果來討戰。康和阿請軍師出陣。胡仙步行出關，手中仗劍，焦氏弟兄哈哈大笑。焦文迎住，大戰十餘合，道人敗走。焦文拍馬趕上，一時間飛砂走石。焦文撥馬便回，道人飛步來追，幸焦武捨死救出。回見元帥，備言妖道作法之事。次日，道人先來討戰，元帥命木蘭出馬。木蘭來至陣前，祇一箭之地，不料坐下明駝，認得對陣是一狐狸，飛奔而來，沖至道人面前，雙蹄向道人撲來，木蘭險些墜下地來。伍登掠陣，恐木蘭有失，也飛馬趕來。唐兵一齊擁至，道人不戰先敗，退入關中。見唐兵不退，就在城上作法，飛砂走石，打退唐兵。木蘭回營繳令，李靖見了大驚道：「朱將軍黑氣侵入命主，有無妄之災。須過百日，方保無事。」遂令緊守營中，不可出戰，要知後事，下文分解。
