　　卻說金牛關外，有一長河，其形如帶，河水洶湧，金牛關以此為勢，十分難破。康和阿又於城外左右紮二座大營，營中多設弓弩，勢如鼎足。唐兵幾次渡河，番兵乘半途而擊，唐兵傷者甚多。康和阿又命能幹軍士，每日於夜靜時，吹動笳聲，彼此唱和，以亂唐兵之心。名曰《春宵怨語》。其歌曰：
　　　　唏噓復唏噓，名曰星斗移，悲家鄉萬里。父兮母兮，近居何地？雙雙倚閭望眼穿，睹楊柳依依，負盡陽和意。夜月寒光長歎息，佳節良辰，肝腸全碎。妻子兒子，音信幾稀。可憐我，日色慘淡干戈棘，可憐你，孤單單深關夢裏。望斷行雲，今生已矣。來世再聚。盼鴻雁南來，家書未寄。嗟兮戚友兮，勞你問卜尋回期。登高眺北空相憶，看旌旗閃閃，那個人兒生得雙飛翼。天兮天兮，河邊枯骨，白雪成堆。怕看那綠草萋萋，戰馬回鳴，征夫夜啼。天兮天兮，胡不聽，南北人兒共悲泣。
　　這笳聲隨風飄渺，悠悠揚揚，悲悲切切，唐兵聞之，人人傷感，個個思回。李靖與尉遲恭無法可施。忽細作報：「番主召回康和阿，關上換了主帥，乃國舅雅福。」尉遲恭大喜，每日令兵渡河挑戰。雅福謹守康和阿之教，分兵擊殺，毫不妄動。及木箕死後，康和阿又來為帥，留雅福在軍中，與康利分守二營。康和阿下令曰：「我兵據河為池，任唐兵百萬，不足懼也。如有妄言渡河劫擊唐兵者，立斬！」因此，一年有餘，唐兵無寸進之功。一日，北風凜冽，彤雲密佈，雨雪交加。李靖與尉遲恭對天拜告曰：
　　　　昊天上帝，鑒我忠心。若大唐天子有福，今夜冰凍成礄，使唐兵渡河搶關，克服番邦，早賜成功。
　　二人叩罷，焚香靜坐，不時令軍士探視。到了三更時候，軍士報道：「冰深數寸，人馬可渡。」李靖大喜道：「天助我成功也。」令伍登領兵搶左營，寶林領兵搶右營，請元帥率營中眾將，一齊搶關。
　　說康元帥見風雪大作，傳令雅福、康利並一干番將道：「今夜謹防唐兵劫營。」分令眾將輪流巡視，如有唐兵到來，放炮為號，使營中皆有準備。三更之後，該雅福巡營，巡至河邊，正與伍登軍相遇。番軍連放信炮，唐兵懼退。尉遲恭走馬當先，眾將見了，一齊洶湧上前。雅福與伍登大戰三十多合，雅福死戰不退，被伍登活捉過來。寶林搶入康利營中，康利料不能勝，走馬出營而逃。尉遲恭親率大軍，直通關下。城濠冰凍如石，唐兵得勝，任城上箭如飛蝗，磚石如雨，亦不肯退。天明城陷，康和阿帶番兵出後關，退到玉門關去了。尉遲恭入城，令人安撫百姓，差人齎表奏知天子。李靖道：「今得了金牛關，深入番地，差人往守五狼鎮，令木蘭來營中聽用。」
　　卻說雅福被伍登捉來，尉遲元帥屢勸不降。尉遲恭將雅福囚在營中，與頡和、額保、保齡同居一室，賜以酒食。雅福自絕飲食五日。李靖憐之，謂尉遲恭曰：「此人文不及康和阿，武不及木箕，但其心可憫。宜放之回國，使番人歸心。」尉遲恭從之，差人送至玉門關。雅福自愧，不見康和阿，亦不回番都，隻身入山修仙學道去了。後遇異人點明心性，成了正覺，此話不表。
　　再說朱木蘭在五狼鎮，聞軍令調他攻取玉門關，忙送花阿珍到娘家居住，即來參見元帥、軍師。元帥道：「玉門關靠山為勢，聞爾所騎白駝，乃異人所賜，能登山越嶺，故調爾來，同到玉門關立功。」木蘭道：「元帥有令，末將敢不效犬馬之勞！」過了數日，中軍炮響，三軍起程。行了五百多里，到了玉門關，唐兵紮下八座營盤。忽焦文差人下書，言聞已近玉門關，欲留焦武獨守紅羅城，思來同攻玉門關，立功報國。元帥準其所請，即差二人往換弟兄皆來，使其守望相助，更加親切之意。一日，正與軍師商議進兵之計，忽傳聖命至。忙排香案，迎接聖旨。不知如何，且聽下回分解。
