魏太祖曹操，字孟德，沛國譙人。曾祖節，字元偉，處士。祖騰，字季興，漢中常侍大長秋，封費亭侯，加特進追諡曰「高皇帝」。父嵩，字巨高，爲騰養子，莫能審其出生本末，官至太尉，追諡曰「大皇帝」。操舉孝廉，爲郎由郡守，徵爲典軍校尉。董卓之亂，潛歸陳留。初平元年，從袁紹等起兵，稱欲誅卓，爲東郡太守。興平二年，拜兗州牧。建安元年，奉迎獻帝，都許，爲大將軍，封武平侯。十五年，爲丞相。十八年，爲魏公。二十一年，進爵魏王。二十五年正月，卒，年六十六。子丕嗣，十月廢帝爲山陽公，篡位追諡操爲武皇帝，廟號太祖，葬高陵。
文皇帝丕，字子桓，武皇帝長子。建安十六年，爲五官中郎將副丞相。二十二年，立爲魏太子，受禪於緐昌，都洛陽，改元，黃初七年卒，年四十，追諡爲「文皇帝」，廟號世祖，葬首陽陵。
明皇帝叡，字元仲，封平原王，以母甄夫人誅故，未建爲孠。七年，文皇帝病篤，乃立爲皇太子，遂即帝位，改元，三卒，年三十六，追諡曰「明皇帝」，廟號烈祖，葬高平陵。
齊王芳，字蘭卿。明帝無子，養王及秦王詢宮省事，祕莫有知其所由來者。青龍三年，立爲齊王。景初三年，帝病甚，乃立爲皇太子，遂即帝位，改元，二，爲司馬師所廢。
高貴鄉公髦，字彥士，文帝孫，東海定王霖子。正始五年，封郯縣高貴鄉公。齊王廢，迎立之，改元，二，爲司馬昭所弒，年二十，葬以王禮。
陳留王奐，初名璜，字景明，燕王宇子。甘露二年，封安次縣常道鄉公，迎立嗣明皇帝後，改元，二，爲司馬炎所篡。
先主姓劉，諱備，字玄德，涿郡涿縣人，漢景帝子中山靖王勝之後也。勝子貞，元狩六年封涿縣陸城亭侯，坐酎金失，侯因家焉。祖雄，父宏，世仕州郡。雄舉孝廉，官至范令。先主少孤，靈帝末討黃巾賊，積功至平原相、豫州刺史兼領徐州，遷左將軍。建安十九年，領益州牧。二十四年，羣下表爲漢中王。明年，曹丕篡位，傳聞漢帝見害，發喪制服。又明年，即位於成都，改元章武。秋，帥師伐吳。三年四月，殂於永安宮，年六十三，葬惠陵。
後主諱禪，字公嗣，初爲皇太子，即位時年十七，改元，四，降於魏。
吳主孫權，字仲謀，吳郡富春人。祖種，父堅，字文臺，，爲郡縣吏，討賊有功，拜長沙太守，封烏程侯，行破虜將軍，從袁術討董卓。入洛，修漢諸陵。初平三年，討劉表，爲黃祖軍所殺，年三十七，追諡武烈皇帝。長子策，字伯符，舉平元年募軍從術，平定江東，爲討逆將軍，封吳侯。建安五年，欲襲許，迎漢帝，未發，爲盜所殺，年二十六，追諡長沙桓王。弟權繼之，據荊、揚、交州。黃初二年，降魏，封吳王。明年，拒魏改年。黃武七年，稱皇帝，又改元，五卒，年七十一，諡曰「大皇帝」，廟號太祖，葬蔣陵。
孫亮，字子明，權少子。嗣位，改元，三，爲孫𫃢所廢，年十六。
孫休，字子烈，權第六子，封琅邪王，迎立，改元，卒年三十，諡曰「景皇帝」。
孫皓，字元宗，權孫太子和之子，封烏程侯，迎立，改元，八，降於晉。
傳曰：漢制，帝祖母曰太皇太后，母曰皇太后。帝妃曰皇后。其餘內官十有四等。魏因漢法母后之號，皆如舊制，自夫人以下，世有增損。太祖建國，始命王后其下五等，有夫人，有昭儀，有婕妤，有容華，有美人。文帝增貴嬪、淑媛、修容、順成、良人。明帝增淑妃、昭華、修儀。除順成官，太和中，始復命夫人登其位，於淑妃之上。自夫人以下，爵凡十二等，貴妃、夫人，位次皇后，爵無所視。淑妃視相國，爵比諸侯王。淑媛視御史大夫，爵比縣公。昭儀比縣侯。昭華比鄉侯。修容比亭侯。修儀比關內侯。婕妤視中二千石。容華視真二千石。美人視比二千石。良人視千石。
武帝卞皇后，琅邪人，文帝母也。本娼家，太祖納爲妾。建安初，丁夫人廢，遂爲繼室。諸子無母者，皆令養之。二十四年，拜爲王后。文帝踐阼，尊曰皇太后，稱永壽宮。明帝即位，尊曰太皇太后。太和四年，崩，全葬高陵。
文昭甄皇后，無極人。袁紹子熙納之。及冀州平，文帝納後，生明帝。黃初二年，賜死，葬於鄴。明帝即位，追諡，別立寢廟，改葬朝陽陵。     三國會要一    25
