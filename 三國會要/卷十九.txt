建安元年，用棗祇、韓誥等議，始興屯田。
魏書：「自遭喪亂，率乏糧穀，諸軍並起，無終歲之計。飢則寇掠，飽則棄餘，瓦解遊離，無敵自破者，不可勝數。袁紹在河北，軍士仰食桑葚；袁術在江淮，取給蒲蠃。」公曰：「夫定國之術，在於強兵足食。秦人以急農兼天下，孝武以屯田定西域，此先代之良式也。」乃募民屯許下。
魏武令曰：「立屯田時，議者言當計牛輸穀佃料，以定施行。後衹以為僦牛輸穀，大收不增穀，有水、旱、災除，大不便。故軍祭酒」
http://ctext.org/library.pl?if=gb&file=25021&by_title=%E6%9C%83%E8%A6%81&page=3
