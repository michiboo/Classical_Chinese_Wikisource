魏受命，以四分厤久遠疏闊。黃初中，太史丞韓翊造黃初術，以乾象互參校。其後陳群奏請校議，未定，帝崩，仍用四分。明帝作太和厤，景初元年，楊偉上景初厤，改定厤數，以建丑之月為正，改其年三月為孟夏，四月其孟仲季。月雖與正歲不同，至於郊祀迎氣分，至啟閉班宣時令，皆以建寅為正。三年，帝崩，復用夏正，以建寅月為正。始元年正月以建，丑月為後十二月。
魏略太史上漢厤，不及天時，因更推步弦望朔晦為太和厤。帝以隆學問優深，天文又精，乃詔史隆與尚書郎楊偉、太史待詔駱祿參其推校。偉、隆是太史，隆故據舊厤更相，劾奏紛紜。數歲，偉稱祿得日蝕而月晦不盡。隆不得日蝕而月晦盡，詔從太史隆所爭雖不得，而遠近猶知其精也。
乾象法以五百八十九之百四十五為斗分。黃初以四千八百八十三之千二百五十為斗分。景初以千八百四十三之四百五十五為斗分。
太史丞韓翊以為乾象減斗分太過後，當先天造黃初厤，以四千八百八十三為紀法，千二百五十為斗分。其後，尚書令陳羣奏以為厤數難明，前代通儒多其紛爭。黃初之元，以四分厤久遠疏闊，大魏受命，宜改厤明時
http://ctext.org/library.pl?if=gb&file=24841&by_title=%E4%BC%9A%E8%A6%81&page=4
