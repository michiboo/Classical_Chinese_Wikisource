王若曰：「告爾伊舊何父，□□□□，幾耿肅執，乃殷之舊，官人序文，□□□□，及太史比，小史昔，及百官，里居獻民，□□□，來尹師之，敬諸戒，疾聽朕言，用胥生蠲尹。」王曰：「嗟爾眾！予言若敢顧天命，予來致上帝之威命明罰，今惟新誥命爾，敬諸，朕話言，自一言至於十話言，其惟明命爾。」王曰：「在昔后稷，惟上帝之言，克播百穀，登禹之績，凡在天下之庶民，罔不惟后稷之元穀用蒸享，在商先誓王，明祀上帝，□□□□，亦惟我后稷之元穀，用告和，用胥飲食，肆商先誓王維厥故，斯用顯我西土，今在商紂，昏憂天下，弗顯上帝，昏虐百姓，棄天之命，上帝弗顯，乃命朕文考曰：殪商之多罪紂。肆予小子發弗敢忘，天命朕考，胥翕稷政，肆上帝曰：必伐之。予惟甲子，克致天之大罰，□帝之來，革紂之□，予亦無敢違大命。敬諸！昔在西土，我其有言，胥告商之百無罪，其維一夫，予既殛紂，承天命，予亦來休，命爾百姓里居君子，其周即命，□□□□□□□□□□□□□□□□□□□□□□□□□□□□，爾冢邦君，無敢其有不告，見於我有周，其比冢邦君，我無攸愛，上帝曰：必伐之。今予惟明告爾，予其往追□紂，遂●集之於上帝，天王其有命爾，百姓獻民其有綴艿，夫自敬其有斯天命，不令爾百姓無告，西土疾勤，其斯有何重，天維用重勤，興起我罪勤，我無克乃一心，爾多子，其人自敬，助天永休於我西土，爾百姓其亦有安處在彼，宜在天命，弗反側興亂，予保奭其介有斯勿用天命，若朕言在周，曰：商百姓無罪。朕命在周，其乃先作我肆罪疾，予惟以先王之道御復正爾，百姓越則，非朕負亂，惟爾在我。」王曰：「百姓，我聞古商先誓王成湯，克辟上帝，保生商民，克用三德，疑商民弗懷，用辟厥辟，今紂棄成湯之典，肆上帝命我小國曰：革商國。肆予明命汝百姓，其斯弗用朕命，其斯爾冢邦君，商庶百姓，予則□劉滅之。」 王曰：「
商誓:    靃予天命，維既咸汝，克承天休於我有周，斯小國於有命不易，昔在盟津，帝休辨商，其有何國？命予小子肆我殷戎，亦辨百度□□美，左右予予，肆劉殷之命，今予維篤佑爾，予史太史違，我寔視爾，靖疑，胥敬誥，其斯一話敢逸僭，予則上帝之明命予，爾屏屏爾百姓，越爾庶義庶刑，予維及西土，我乃其來即刑，乃敬之哉，庶聽朕言，罔胥告。」
維王克殷國，君諸侯，乃徵厥獻民，九牧之師見王於殷郊。王乃升汾之阜以望商邑，永歎曰：「嗚呼！不淑充天對。」遂命一日維顯畏弗忘，王至於周，自鹿至於丘中，具明不寢，王小子御，告叔旦，叔旦亟奔即王，曰：「久憂勞，問害不寢？」曰：「安！予告汝。」王曰：「嗚呼！旦，維天不享於殷，發之未生，至於今六十年，夷羊在牧，飛鴻滿野，天自幽不享於殷，乃今有成，維天建殷，厥徵天民名三百六十夫，弗顧，亦不賓威，用戾於今。嗚呼！予憂茲難，近飽於卹，辰是不室，我未定天保。何寢能欲？」王曰：「旦，予克致天之明命，定天保，依天室，志我其惡，俾從殷王紂，日夜勞來，定我於西土，我維顯服，及德之方明。」叔旦泣涕於常，悲不能對，王□□傳於後，王曰：「旦，汝維朕達弟，予有使汝，汝播食不遑暇食，矧其有乃室，今維天使予，惟二神授朕靈期，予未致於休予，近懷於朕室，汝維幼子，大有知。昔皇祖底於今，勖厥遺得，顯義告期，付於朕身，肆若農服田，饑以望穫，予有不顯，朕卑皇祖，不得高位於上帝，汝幼子庚厥心，庶乃來班朕大環，茲於有虞意，乃懷厥妻子，德不可追於上，民亦不可答於下，朕不賓在高祖，維天不嘉，於降來省，汝其可瘳於茲，乃今我兄弟相後，我筮龜其何所即，今用建庶建。」叔旦恐，泣涕其手。王曰：「嗚呼！旦，我圖夷茲殷，其惟依天，室其有憲，命求茲無遠，天有求，繹相我不難，自雒汭延於伊汭，居易無固，其有夏之居，我南望過於三塗，我北望過於嶽鄙，顧瞻過於有河，宛瞻延於伊雒，無遠天室，其名茲曰度邑。」
惟十有二祀四月，王告夢，丙辰，出金枝郊寶開和細書，命詔周公旦，立後嗣，屬小子誦，文及寶典。王曰：「嗚呼！敬之哉！汝勤之無蓋□，周未知所周，不知商□無也，朕不敢望，敬守勿失。」以詔宥小子，曰：「允哉！汝夙夜勤心之無窮也。」
維王不豫於五日，召周公旦曰：「嗚呼！敬之哉！昔天初降命於周，維在文考克致天之命，汝惟敬哉！先後小子，勤在維政之失，政有三機五權，汝敬格之哉！克中無苗，以保小子於位。三機：一疑家，二疑德，三質士。疑家無授眾，疑德無舉士，質士無遠齊，吁敬之哉！天命無常，敬在三機。五權：一曰地，地以權民，二曰物，物以權官，三曰鄙，鄙以權庶，四曰刑，刑以權常，五曰食，食以權爵。不遵承括，食不宣，極賞則淈，淈不得食，極刑則仇，仇至乃別，鄙庶則奴，奴乃不滅，國大則驕，驕乃不給，官庶則荷，荷至乃辛，物庶則爵乃不和，地庶則荒，荒則聶，人庶則匱，匱乃匿。嗚呼！敬之哉！汝慎和稱五權，維中是以，以長小子於位，實維永寧。」
成王元年，大開告用，周公曰：「嗚呼！余夙夜之勤，今商孽競時逋播，以輔余何循，何循何慎？王其敬天命，無易天不虞。在昔文考，躬脩五典，勉茲九功，敬人畏天，教以六則四守，五示三極，祗應八方，立忠協義乃作。三極：一天有九列，別時陰陽，二地有九州，別處五行，三人有四佐，佐官維明。五示顯允明所望，五示：一明位示士，二明惠示眾，三明主示寧，四安宅示孥，五利用示產。產足不窮，家懷思終，主為之宗，德以撫眾，眾和乃同。四守：一政盡人材，材盡致死，二士守其城溝，三障水以禦寇，四大有沙炭之政。六則：一和眾，二發鬱，三明怨，四轉怒，五懼疑，六因欲。九功：一賓好在笥，二淫巧破制，三好危破事，四任利敗功，五神巫動眾，六盡哀民匱，七荒樂無別，八無制破教，九任謀生詐。五典：一言父典祭，祭祀昭天，百姓若敬，二顯父登德，德降為則，則信民寧，三正父登過，過慎於武，設備無盈，四譏父登失，脩政戒官，官無不敬，五□□□□，制哀節用，政治民懷。五典有常，政乃重開，內則順意，外則順敬，內外不爽，是曰明王。」王拜曰：「允哉！維予聞曰：何鄉非懷？懷人惟思，思若不及，禍格無日。式皇敬哉！余小子思繼厥常，以昭文祖之守定武考之烈，嗚呼！余夙夜不寧。」
武王克殷，乃立王子祿父，俾守商祀，建管叔於東，建蔡叔、霍叔於殷，俾監殷臣，王既歸，乃歲十二月崩鎬，肂於岐周，周公立，相天子，三叔及殷東，徐奄及熊盈以略，周公、召公，內弭父兄，外撫諸侯。元年夏六月，葬武王於畢。二年，又作師旅，臨衛政殷，殷大震潰，降辟三叔，王子群父北奔，管叔經而卒，乃囚蔡叔於郭淩，凡所征熊盈族十有七國，俘維九邑，俘殷獻民，遷於九畢，俾康叔宇於殷，俾中旄父宇於東，周公敬念於後曰：「予畏周室不延，俾中天下，及將致政，乃作大邑成周於土中，立城方千七百二十丈，郛方七十里，南繫於雒水，北因於郟山，以為天下之大湊，制郊甸方六百里，因西土為方千里，分以百縣，縣有四郡，郡有四鄙，大縣立城，方王城三之一，小縣立城，方王城九之一，都鄙不過百室，以便野事。農居鄙，得以庶士，士居國家，得以諸公大夫。凡工賈胥市，臣僕州里，俾無交為，乃設丘兆於南郊，以祀上帝，配以后稷，日月星辰先王皆與食。封人社壝諸侯受命於周，乃建大社於國中，其壝東青土，南赤土，西白土，北驪土，中央釁以黃土，將建諸侯，鑿取其方一面之土，燾以黃土，苴以白茅，以為社之封，故曰：受列土於周室。乃位五宮、大廟、宗宮、考宮、路寢、明堂。咸有四阿、反坫、重亢、重郎、常累、復格、藻梲、設移、旅楹、舂常、畫旅、內階、玄階、隄唐、山廧、應門、庫臺、玄閫。」
維正月庚午，周公格於左閎門，會群臣，曰：「嗚呼！下邑小國，克有耇老，據屏位，建沈人，罔不用明刑，維其開告予於嘉德之說，命我辟王，小至於大，我聞在昔有國誓王之不綏於卹，乃維其有大門宗子勢臣，罔不茂揚肅德，訖亦有孚，以助厥辟，勤王國王家，乃方求論擇元聖武夫，羞於王所，自其善臣以至有分私子，苟克有常，罔不允通，咸獻言在於王所，人斯是助王，恭明祀，敷明刑，王用有監明憲，朕命用克和有成，用能承天嘏命，百姓兆民，用罔不茂在王庭，克用有勸，永有孚於上下，人斯既助厥，辟勤勞王家，先人神祇，報職用休，俾嗣在王家，四國用寧，小人用格，□能稼穡，咸祀天神，戎兵克慎，軍用克多，王用奄有四鄰遠土，丕承萬子孫，用末被先王之靈光，至於厥後嗣，弗見先王之明刑，維時乃胥學於非夷，以家相厥室，弗卹王國王家，維德是用，以昏臣作威不詳，不屑惠聽無辜之辭，乃維不順之辭是羞於王，王阜求良言，於是人斯乃非維直以應，維作誣以對，俾無依無助，譬若畋犬驕，用逐禽，其猶不克有獲，是人斯乃讒賊媢嫉，以不利於厥家國，譬若匹夫之有婚妻，曰：「予獨服在寢以自露厥家。媚夫有邇無遠乃食蓋善夫，俾莫通在於王所，乃維有奉狂夫，是陽是繩，是以為上，是授司事於正長。命用迷亂，獄用無成，小民率穡，保用無用，壽亡以嗣，天用弗保，媚夫先受殄罰，國亦不寧。嗚呼！敬哉！監於茲，朕維其及，朕藎臣，大明爾德，以助予一人憂，無維乃身之暴皆卹，爾假予德憲，資告予元，譬若眾畋，常扶予險，乃而予於濟，汝無作。」
維正月既生魄，王訪於周公曰：「嗚呼！朕聞維時兆厥工，非不顯，朕實不明，以●伯父。維士非不務而不得助，大則驕，小則懾，懾謀不極，予重位與輕服，非其得福，厚用遺，庸止生]，庸行信貳，眾輯群政，不輯自匿。嗚呼！予夙勤之，無或告予，非不念，念不知。」周公曰：「於！敢稱乃武考之言曰：微言入心，夙喻動眾，大乃不驕，行惠於小，小乃不懾，連官集乘，同憂若一，謀有不行。予惟重告爾，庸厲●以餌士，權先伸之，明約必遺之，其位不尊，其謀不陽，我不畏敬，材在四方，無擅於人，塞匿勿行，惠戚咸服，孝悌乃明，明立威恥亂，使眾之道，撫之以惠，內姓無感，外姓無謫，人知其罪，上之明審，教幼乃勤，貧賤制，●設九備，乃無亂謀。九備：一忠正不荒美好，乃不作惡，四●說聲色，憂樂盈匿，五碩信傷辯，曰費●●，六出觀好怪，內方淫巧，七●●謀躁，內乃荒異，八●●好威，民眾日逃，九富寵極足。是大極，內心其離，九備既明，我貴寶之，應協以動，遠邇同功。謀和適用，覆以觀之，上明仁義，援貢有備，聚財多●，以援成功，克禁淫謀，眾匿乃雍，順得以動，人以立行，輯佐之道，上必盡其志，然後得其謀，無轉其信，雖危不動，貞信以昭，其乃得人，上危而轉，下乃不親。」王拜曰：「允哉！允哉！敬行天道。」
