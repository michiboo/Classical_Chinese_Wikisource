
蔡叔度者，周武王之弟也。武王同母兄弟十人。武王旣克殷紂，平天下，封昆弟，而伯邑考前卒，無後。於是，封叔鮮于管，封叔度於蔡，二人相紂子武庚祿父，治殷遺民；封叔旦於魯，相周為周公；封叔振鐸於曹；封叔武於成；封叔處於霍；康叔封、冉季載皆少，未得封。武王崩，成王少，周公位冢宰，正百工。羣叔流言，疑周公不利成王。管叔、蔡叔挾武庚以作亂。周公伐誅武庚殺管叔放蔡叔
於郭鄰以車七乘降霍叔於庶人三年不齒而以殷故
地封康叔為衛君封季載於冉康叔冉李皆有馴行故
周公以康叔為周司冦冉季為周司空以佐成王皆有
令名於天下蔡叔度既遷死其子胡率德改行周公以
為己卿士言於成王復封之蔡以奉蔡叔之祀是為蔡
仲蔡仲卒子蔡伯荒立蔡伯荒卒子宮侯立宮侯卒子
厲侯立厲侯卒子武侯立武侯之出周厲王失國奔彘
諸侯多叛周武侯卒子夷侯立夷侯十一年周宣王立
二十八年夷侯卒子釐侯所事立釐侯三十九年周室
東徙四十八年釐侯卒子共侯興立二年共侯卒子戴
侯立十年戴侯卒子宣侯考父立宣侯二十八年魯隱
公初立三十五年宣侯卒子桓侯封人立五年公會鄭
伯於鄧以謀楚楚於是始大八年師及衛人從王伐鄭
鄭敗我及衛射王中肩九年殺陳佗而立陳厲公二十
年桓侯卒國人召桓侯之弟獻舞於陳而立之是為哀
侯哀侯與息侯皆娶於陳息媯過蔡哀侯不為禮息侯
怒謂楚子伐我我求救於蔡而伐之楚子從之十一年
楚敗我師於莘以哀侯歸哀侯怨息侯䋲息媯以語楚
子楚子滅息而納息媯生堵敖及成王不言十五年楚
子為息媯故伐我以説哀侯留楚九年二十年卒蔡人
立其子肹是為穆侯穆侯女弟為齊桓夫人十八年齊
侯與蔡姬乘舟於囿蕩公公懼禁之不止怒而歸之蔡
人嫁之十九年齊侯以諸侯侵蔡蔡潰遂伐楚二十一
年諸侯伐鄭楚子圍許以救鄭冬公以許僖公見楚子
於武城許男面縛銜璧大夫衰絰士輿櫬楚子禮而復
之二十九年穆侯卒子荘侯甲午立三十三年晉趙盾
合諸侯於新城公不會三十四年晉卻缺帥師伐我為
城下之盟而還荘侯卒子文侯申立二十年文侯卒子
景侯固立三年楚公子嬰齊以諸侯之師侵魯及衛彭
名御戎景公為左許靈公為右二公弱皆強冠之盟於
蜀蔡許乘楚車故不列於會七年晉欒書侵我楚公子
申以申息之師來救晉不戰而還九年晉欒書復侵我
初文侯欲事晉曰先君與於踐土之盟畏楚不能行而
卒楚人使蔡無常三十九年公子爕求從先君以利蔡
國人殺之其弟履奔楚四十六年公孫歸生會晉趙武
楚屈建及諸侯之大夫盟於宋四十七年以宋之盟故
公朝於晉過鄭不敬鄭子産曰蔡君必不免初太子般
娶於楚公通焉四十九年般弒景公而自立是為靈侯
二年楚公子圍弒其君郟敖而自立十二年四月楚子
誘靈侯殺之於申使公子棄疾帥師圍我十一月滅蔡
執世子有以歸用之於岡山使棄疾為蔡公蔡滅之二
年蔡之遺臣朝吳與觀從矯棄疾之命召楚亡公子比
公子黒肱而納之楚靈王死棄疾殺比黒肱而自立復
封陳蔡立隱太子有之子廬是為平侯十月葬靈公朝
吳有寵於楚君費無極害之三年讒之蔡大夫大夫逐
之奔鄭八年平侯卒子朱立侯朱元年三月葬平侯朱
失位在卑魯叔孫婼聞之曰必不終平侯之弟曰東國
費無極取貨焉謂蔡人曰朱不用命君王將立東國蔡
人懼出朱而立東國是為悼侯朱訴於楚不克悼侯二
年朝於楚六月卒於楚弟昭侯申立十年朝於楚為兩
佩兩裘以其一獻昭王而已服其一楚令尹囊瓦欲之
弗與止之三年獻之乃得歸及漢沉玉而誓曰余所有
濟漢而南者有若大川遂如晉以子元與大夫之子為
質而請伐楚十三年晉為我合諸侯於召陵以謀楚晉
荀寅求貨弗得而止沈子不會晉命我伐之遂滅沈楚
以沈故圍我昭侯以子乾與大夫之子為質於吳吳為
我伐楚入郢二十五年春楚子以諸侯之師圍我蔡人
男女辨以聽命使疆於江汝之間而還於是請遷於吳
既而悔之二十六年吳洩庸來聘而稍納師師畢入殺
公子駟以説乃遷於州來二十八年公將如吳諸大夫
恐其復遷也公孫翩逐而射之入於家人而卒國人殺
翩及公孫姓公孫霍而逐公孫辰子成侯朔立十三年
楚滅陳十九年成侯卒子聲侯産立十五年聲侯卒子
元侯立六年元侯卒子侯齊立四年楚惠王滅蔡蔡遂
絶祀
之情度君子之心亦何所不至哉今夫聖人雖與世同
處而其中浩然與天地同量彼其食粟衣帛蓋有不得
已耳而況與人爭利哉諸葛孔明受託昭烈以相孺子
雖使取而代之蜀人安焉然君臣之義沒身不替孔明
尚然而況於聖人乎彼小人何足以知之
曹叔振鐸與成叔武霍叔處皆就封不得為王官叔振
鐸卒子太伯脾立太伯卒子仲君平立仲君卒子宮伯
侯立宮伯卒子孝伯雲立孝伯卒子夷伯喜立夷伯二
十三年周厲王奔彘三十年夷伯卒弟幽伯強立幽伯
九年弟蘇弒幽伯代立是為戴伯戴伯元年周宣王立
三歲矣三十年戴伯卒子惠伯兕立惠伯二十年周幽
王為犬戎所殺三十六年惠伯卒子石甫立其弟武弒
之代立是為繆公繆公三十年卒子桓公終生立桓公
三十五年魯隱公立五十四年桓公有疾使世子射姑
朝魯五十五年桓公卒子荘公射姑立三十一年荘公
卒世子羈不能自立奔陳國人立赤是為僖公九年僖
公卒子昭公班立九年昭公卒子共公襄立十六年晉
公子重耳自齊來公不禮焉薄而觀其駢脅僖負羈之
妻謂其夫曰吾觀晉公子其從者皆賢若反國必得志
於諸侯得志必誅無禮子盍蚤自貳乃具盤飱寘璧以
饋重耳受飱反璧十七年重耳自秦入晉二十一年晉
侯來討執公以畀宋人令軍無入僖負羈之宮而免其
族以報冬晉侯有疾共公之竪侯獳貨筮史使以曹為
解曰齊桓公為會而封異姓今君為會而滅同姓曹叔
振鐸文之昭也先君唐叔武之穆也合諸侯而滅兄弟
非禮也與衛偕命而不與偕復非信也晉侯說歸共公
三十五年共公卒子文公夀立二年公朝於魯六年夏
復朝於魯冬齊侯伐我入郛討朝魯故十年宋武穆之
族來奔請師以伐宋秋宋師圍我二十三年文公卒子
宣公盧立十七年公會諸侯伐秦卒於師曹人使公子
負芻守使公子欣時逆公之喪負芻殺其世子而自立
是為成公冬葬宣公欣時將亡國人皆將從之負芻懼
告罪且請焉欣時反而置其邑三年晉侯以諸侯來討
執公歸於京師將見欣時而立之欣時逃奔宋曹人告
於晉請歸公而反欣時晉侯許之欣時反成公歸二十
二年衛石買孫蒯伐我取重丘愬之於晉二十三年夏
晉人為我執石買孫蒯冬公會諸侯圍齊卒於師子武
公滕立二十七年武公卒子平公須立四年平公卒子
悼公午立九年公朝於宋宋人囚之國人立其弟野是
為聲公〈《年表》作「襄公」〉。悼公死於宋歸葬聲公五年平公弟通
弒聲公代立是為隱公四年聲公弟靈弒隱公代立是
為靖公四年靖公卒子伯陽立初國人有夢衆君子立
於社宮謀亡曹曹叔振鐸請待公孫彊許之旦求之曹
無之戒其子曰我死爾聞公孫彊為政必去之及伯陽
即位好田弋曹鄙人公孫彊獲白雁獻之且言田弋之
說因訪政事説之使為司城以聽政夢者之子乃行彊
言霸説於曹伯曹伯從之乃背晉而奸宋十四年宋人
伐我築五邑於郊曰黍丘揖丘大城鐘邘晉人不救十
五年宋公復伐我將還禇師子肥殿曹人詬之不行師
待之宋公怒命反之執曹伯及司城彊以歸殺之遂滅
曹春秋之際其君子猶習於周之故其言大王之昭有
大伯虞仲王季之穆有虢仲虢叔文王之昭有管蔡郕
霍魯衛毛𣆀郜雍曹滕畢原鄷郇武王之穆有邘晉應
韓周公之𦙍有凡蔣邢茅胙祭惟管叔以罪大無後大
伯之後為吳叔度之後為蔡叔旦之後為魯叔封之後
為衛叔振鐸之後為曹叔虞之後為晉今皆有世家虞
仲五世為周章周章之弟亦曰虞仲武王封之夏虛其
後為晉獻公所㓕虢仲虢叔為文王卿士虢仲為西虢
晉獻公所滅虢叔為東虢鄭所滅〈鄭荘公曰制巖邑也虢叔死焉則東虢國於虎牢也〉郕魯荘公八年降齊為附庸魯文公十二年郕伯
奔魯霍為晉獻公所滅毛公事成王為三公在周有毛
伯衛毛伯過毛得滕常與諸侯會朝後春秋七世齊所
滅畢公髙事成王為三公其後畢萬入晉為魏原在周
有原荘公原襄公原伯絞公子&KR0008;尋原伯魯原夀過韓
宣王之世為諸侯伯詩人為作韓奕凡在周事厲王者
作板之詩事幽王者作瞻卬召旻之詩邢嘗為狄所伐
齊桓公帥諸侯城夷儀而遷之後為衛文公所滅祭在周
有祭公謀父事穆王最賢惟聃季載為周司空郇侯為
諸侯伯〈詩曰四國有王郇伯勞之〉與郜雍酆邘應蔣茅胙其後皆不見
蘇子曰孟子有言王不待大而伯必有大國王者以
德伯者以力以德服人凡有知者莫與之較以力服人
力之所不勝則殆故湯以七十里文王以百里齊桓晉
文皆因大國之資而後有成齊襄公楚靈王奮齊楚之
力無德而求諸侯國未可亡而身死之曹伯陽宋王偃
國小德劣而圖伯者之事身死而國隨以滅夫惟樂天
者可以保天下畏天者可以保其國未能畏天而求樂
天之功難哉。』

