佚名《續異記》
作者：樂隱鍵耕發表時間：2005/07/0520：23點擊：121次修改精華刪除置頂來源轉移收藏
佚名《續異記》
後漢黃門郎蕭士義，和帝永元二年被戮。數日前，家中常所養狗，來向其婦前而語曰：「汝極無相祿；汝家尋當破敗，當奈何！」其婦默然，亦不駭。狗少時自去。及士義還內，婦仍學說狗語，未畢，收捕便至。廣記一百四十一
徐邈，晉孝武帝時為中書侍郎，在省直，左右人恆覺邈獨在帳內，以與人共語。有舊門生，一夕伺之，無所見。天時微有光，始開窗，瞥睹一物從屏風裏飛出，直入鐵鑊中。仍逐視之，無余物，唯見鑊中聚菖蒲根，下有大青蚱蜢；雖疑此為魅，而古來未聞，但摘除其兩翼。至夜，遂入邈夢雲：「為君門生所困，往來道絕；相去雖近，有若山河。」邈得夢，甚淒慘。門生知其意，乃微發其端。邈初時疑不即道。語之曰：「我始來直者，便見一青衣女子從前度，猶作兩髻，姿色甚美。聊試挑謔，即來就己。且愛之，仍溺情。亦不知其從何而至此。」兼告夢。門生因具以狀白，亦不復追殺蚱蜢。廣記四百七十三
晉義熙中，零陵施子然，雖出自單門，而神情辨悟。家大作田。至作蝸牛廬於田側守視，恆宿在中。其夜，獨自未眠之頃，見一丈夫來，長短是中形人，著黃練單衣袷，直造席，捧手與子然語。子然問其姓名。即答雲：「仆姓盧，名鉤。家在粽溪邊，臨水。」復經半旬中，其作人掘田塍西溝邊蟻垤，忽見大坎，滿中螻蛄，將近鬥許，而有數頭極壯，一個彌大。子然自是始悟曰：「近日客盧鉤，反音則螻蛄也。家在粽溪，即西坎也。」悉灌以沸湯，於是遂絕。同上
劉穆之夢有人稱劉鎮軍相迎。旦占之，曰：「吾死矣。今豈有劉鎮軍邪？」後宋武遣人迎，共定大業。武帝時為鎮軍將軍。廣記二百七十六
吳興俞亮，以永明八年補護軍府使。於常眠處，聞有羊聲。疑為神怪。竊於戶窺之，見其床下有一羊，高可二尺，毛色若丹，光耀滿室。初學記二十九六帖九十六禦覽九百二
秣陵令中山劉沼，梁天監三年為建康監，與門生作食，於竈裏得一龜，長尺許，在灰中了不以燔炙為弊。劉為設齋會，放之於婁胡。劉俄遷秣陵令。廣記一百十八
零陵太守廣陵劉興道，罷郡住齋中。安床在西壁下，忽見東壁邊有一眼，斯須之間便有四，漸漸見多，遂至滿室；久乃消散，不知所在。又見床前有頭發，從土中稍稍繁多。見一頭而出，乃是方相頭，奄忽自滅。劉憂怖，沈疾不起。廣記一百四十一
晉陵無錫尉嚴無欲，貯谷，後開乃成蛇草，焚之，使貧。禦覽一百九十
竟陵王誕，廣記引作劉誕在廣陵左右侍直。眠中夢人告之曰，官須發為矛旄。覺則已失發矣。如此者數十人。禦覽三百四十一廣記二百七十六
孫氏妻黃氏，忽見一童子在前，以？擲之，躍入雲去。夜聞戶外歌曰：「昔禦覽引作首填夏家冢，輦泥頭欲禿。今居黃氏居，非意傷我目。」尋覓巢中，得一白燕，其左目傷。事類賦註十九禦覽九百二十二
山陰朱法公者，嘗出行，憩於臺城東橘樹下。忽有女子，年可十六七，形甚端麗。薄晚，遣婢與法公相聞，方夕欲詣宿。至人定後，乃來。自稱姓檀，住在城側。因共眠寢，至曉而去。明日復來。如此數夜。每曉去，婢輒來迎。復有男子可六七歲，端麗可愛；女雲是其弟。後曉去，女衣裙開，見龜尾及龜腳。法公方悟是魅，欲執之。向夕復來，即然火照覓，尋失所在。廣記四百六十九
