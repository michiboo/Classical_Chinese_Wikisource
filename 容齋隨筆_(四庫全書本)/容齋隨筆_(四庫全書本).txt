　　欽定四庫全書　　　　子部十
　　容齋隨筆　　　　　　　雜家類二〈雜考之屬〉提要
　　〈臣〉等謹案容齋隨筆十六卷續筆十六卷三筆十六卷四筆十六卷五筆十卷宋洪邁撰邁字景盧鄱陽人皓之子紹興十六年進士厯官端明殿學士事跡具宋史本𫝊其書先成隨筆十六卷刻於婺州淳熈間𫝊入禁中孝宗稱其有議論邁因重編為續筆三筆四筆五筆續筆有隆興三年自序三筆有慶元二年自序四筆有慶元三年自序亦各十六卷而五筆止十卷葢未成而邁遂沒矣其中自經史諸子百家以及醫卜星𮅕之屬凡意有所得即隨手劄記辯証考據頗為精確如論易説掛寡髮之為宣髪論豳風七月在野八月在宇之文為農民出入之時非指蟋蟀皆於經義有禆尤熟於宋代掌故如以宋自翰林學士入相者非止向敏中一人駁沈括筆談之誤又引國史梁灝𫝊証陳正敏遯齋閒覧所紀八十二嵗及第之説為不實皆極審核惟自序稱作一筆首尾十八年二筆十三年三筆五年四筆不費一嵗葢其晩年撰夷堅志於此書不甚闗意草創促速未免少有牴牾如謂劉昭注後漢書五十八卷補志當在其中而不知所注乃續司馬彪漢書志章懐太子以後漢書無志移補其缺又駿宣和愽古圗釋雲雷磬所引臧文仲以玉磬告糴之文謂左𫝊並無其説而不知出自國語頗為失檢又如史家本末及小學事體皆無所發明而綴為一條徒取速成不復別擇然其大致自為精博南宋説部終當以此為首焉前有嘉定壬申何異序明李瀚馬元調先後刋行之考永樂大典所載應俊合輯琴堂諭俗編中有引容齋隨筆所論服制一條而今本無之豈尚有所脫佚歟明人𫝊刻古書無不竄亂脫漏者此亦一證矣乾隆四十一年五月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀










　　欽定四庫全書
　　容齋隨筆目録　　　　　　宋　洪邁　撰卷一
　　歐率更帖　　　　　　羅處士誌
　　唐平蠻碑　　　　　　半擇迦
　　六十四種惡口　　　　八月端午
　　贊公少公　　　　　　郭璞葬地
　　黃魯直詩　　　　　　禹治水
　　敕勒歌　　　　　　　淺妄書
　　五臣注文選　　　　　文煩簡有當
　　地險　　　　　　　　史記世次
　　解釋經㫖　　　　　　坤動也剛
　　樂天侍兒　　　　　　白公詠史
　　十年為一秩　　　　　裴晉公禊事
　　司字作入聲　　　　　樂天新居詩
　　黃紙除書　　　　　　白用杜句
　　唐人重服章　　　　　詩䜟不然
　　青龍寺詩
　　卷二
　　唐重牡丹　　　　　　長歌之哀
　　韋蘇州　　　　　　　古行宮詩
　　隔是　　　　　　　　張良無後
　　周亞夫　　　　　　　漢輕族人
　　漏泄禁中語　　　　　田叔
　　孟舒魏尚　　　　　　秦用他國人
　　曹參趙括　　　　　　信近於義
　　剛毅近仁　　　　　　忠恕違道
　　求為可知　　　　　　里仁
　　漢采衆議　　　　　　漢母后
　　田千秋郅惲　　　　　戾太子
　　灌夫任安　　　　　　單于朝漢
　　卷三
　　進士試題　　　　　　儒人論佛書
　　和歸去來　　　　　　四海一也
　　李太白　　　　　　　太白雪䜛
　　冉有問衛君　　　　　商頌
　　俗語有所本　　　　　鄱陽學
　　國忌休務　　　　　　漢昭順二帝
　　三女後之賢　　　　　賢父兄子弟
　　蔡君謨帖　　　　　　親王與從官徃還
　　三傳記事　　　　　　張嘉貞
　　張九齡作牛公碑　　　唐人告命
　　典章輕廢
　　卷四
　　張浮休書　　　　　　溫公客位牓
　　李頎詩　　　　　　　詩中用茱萸字
　　鬼宿度河　　　　　　府名軍額
　　馬融皇甫規　　　　　孟蜀避唐諱
　　翰苑親近　　　　　　寧馨阿堵
　　鳯毛　　　　　　　　牛米
　　石𡔷歌過實　　　　　送孟東野序
　　噴𡁲　　　　　　　　野史不可信
　　謗書　　　　　　　　王文正公
　　晉文公　　　　　　　南夷服諸葛
　　二疏贊　　　　　　　李宓伐南詔
　　浮梁陶器
　　卷五
　　漢唐八相　　　　　　六卦有坎
　　晉之亡與秦隋異　　　上官桀
　　金日磾　　　　　　　漢宣帝忌昌邑王
　　平津侯　　　　　　　韓信周瑜
　　漢武賞功明白　　　　周召房杜
　　三代書同文　　　　　周世中國地
　　李後主梁武帝　　　　詩什
　　易舉正　　　　　　　其惟聖人乎
　　易說卦　　　　　　　元二之災
　　聖人汙　　　　　　　廿卉卌字
　　字省文　　　　　　　負劔辟咡
　　國初人至誠　　　　　史館玉牒所
　　稗沙門
　　卷六
　　建武中元　　　　　　帶職人轉官
　　上下四方　　　　　　魏相蕭望之
　　姓氏不可考　　　　　畏無難
　　緑竹青青　　　　　　孔子欲討齊
　　韓退之　　　　　　　誕節受賀
　　左氏書事　　　　　　狐突言詞有味
　　宣髪　　　　　　　　邾文公楚昭王
　　杜悰　　　　　　　　唐書世系表
　　魯昭公　　　　　　　州縣失故名
　　嚴州當為荘
　　卷七
　　孟子書百里奚　　　　韓柳為文之㫖
　　李習之論文　　　　　魏鄭公諫語
　　虞世南　　　　　　　七發
　　將軍官稱　　　　　　北道主人
　　洛中盱江八賢　　　　王導小名
　　漢書用字　　　　　　姜嫄簡狄
　　羌慶同音　　　　　　佐命元臣
　　名世英宰　　　　　　檀弓誤字
　　薛能詩　　　　　　　漢晉太常
　　卷八
　　諸葛公　　　　　　　沐浴佩玉
　　談叢失實　　　　　　石砮
　　陶淵明　　　　　　　東晉將相
　　賞魚袋　　　　　　　浯溪留題
　　皇甫湜詩　　　　　　人物以義為名
　　人君夀考　　　　　　韓文公佚事
　　論韓公文　　　　　　治生從宦
　　眞宗末年
　　卷九
　　霍光賞功　　　　　　尺棰取半
　　漢文失材　　　　　　陳軫之說踈
　　顔率兒童之見　　　　皇甫湜正閏論
　　簡師之賢　　　　　　老人推恩
　　唐三傑　　　　　　　忠義出天資
　　劉歆不孝　　　　　　漢法惡誕謾
　　漢官名　　　　　　　五胡亂華
　　石宣為彗　　　　　　三公改他官
　　帶職致仕　　　　　　朋友之義
　　髙科得人　　　　　　辛慶忌
　　楚懐王　　　　　　　范増非人傑
　　翰苑故事　　　　　　唐州之盛
　　張祜詩　　　　　　　古人無忌諱
　　宰我不詐　　　　　　李益盧綸詩
　　卷十
　　楊彪陳羣　　　　　　袁盎溫嶠
　　日飲亡何　　　　　　爰盎小人
　　唐書判　　　　　　　古彝器
　　玉蘂杜䳌　　　　　　禮寺失職
　　徐凝詩　　　　　　　梅花橫參
　　致仕之失　　　　　　南班宗室
　　省郎稱謂　　　　　　水衡都尉二事
　　程嬰杵臼　　　　　　戰國自取亡
　　臨敵易將　　　　　　司空表聖詩
　　漢丞相　　　　　　　冊禮不講
　　卷十一
　　將帥貪功　　　　　　漢二帝治盜
　　漢唐封禪　　　　　　漢封禪記
　　楊虞卿　　　　　　　屯蒙二卦
　　漢誹謗法　　　　　　誼向觸諱
　　小貞大貞　　　　　　唐詩戱語
　　何進髙叡　　　　　　南鄉掾史
　　漢景帝忍殺　　　　　燕昭漢光武之明
　　周南召南　　　　　　易中爻
　　卷十二
　　利渉大川　　　　　　光武棄馮衍
　　恭顯議蕭望之　　　　錯張湯
　　逸詩書　　　　　　　刑罰四卦
　　巽為魚　　　　　　　三省長官
　　王珪李靖　　　　　　虎䕫藩
　　曹操用人　　　　　　漢士擇所從
　　劉公榮　　　　　　　元豐官制
　　耳餘袁劉　　　　　　周末存國
　　曹操殺楊脩　　　　　古人重國體
　　卷十三
　　諫說之難　　　　　　韓馥劉璋
　　蕭房知人　　　　　　俞似詩
　　吳激小詞　　　　　　君子為國
　　兊為羊　　　　　　　晏子雄
　　一以貫之　　　　　　裴潛陸俟
　　㧞亡為存　　　　　　孫呉四英將
　　東坡羅浮詩　　　　　魏明帝容諫
　　漢世謀於衆　　　　　國朝㑹要
　　孫臏減竈　　　　　　蟲鳥之智
　　卷十四
　　張文濳論詩　　　　　漢祖三詐
　　有心避禍　　　　　　蹇解之險
　　士之處世　　　　　　張全義治洛
　　博古圖　　　　　　　士大夫論利害
　　舒元輿文　　　　　　絶唱不可和
　　贈典輕重　　　　　　之水
　　李陵詩　　　　　　　大曲伊涼
　　元次山元子　　　　　次山謝表
　　光武仁君
　　卷十五
　　張文潛哦蘇杜詩　　　任安田仁
　　杜延年杜欽　　　　　范曅作史
　　唐詩人名不顯者　　　蘇子由詩
　　呼君為爾汝　　　　世事不可料
　　蔡君謨帖語　　　　孔氏野史
　　有若　　　　　　　張天覺為人
　　為文論事　　　　　連昌宮詞
　　二士共談　　　　　張子韶祭文
　　京師老吏　　　　　曹操唐莊宗
　　雲中守魏尚
　　卷十六
　　文章小技　　　　　　三長月
　　兄弟直西垣　　　　　續樹萱録
　　館職名存　　　　　　南宮适
　　呉王殿　　　　　　　王衛尉
　　前代為監　　　　　　治盜法不同
　　和詩當和意　　　　　稷有天下
　　一世人材　　　　　　王逢原
　　吏文可笑　　　　　　靖康時事
　　並韶　　　　　　　　䜟緯之學
　　眞假皆妄




　　容齋隨筆目録
　　容齋隨筆五集總序
　　知贑州寺簿洪公伋以書來曰從祖文敏公由右史出守是邦今四十餘年矣伋何幸逺繼其後官閒無事取文敏隨筆紀録自一至四各十六卷五則絶筆之書僅有十卷悉鋟木於郡齋用以示邦人焉想像抵掌風流宛然如在公其為我識之僕頃備數憲幕留贑二年至之日文敏去才旬月不及識也而經行之地筆墨飛動人誦其書家有其像平易近民之政悉能言之有訴不平者如訴之於其父而謁其所欲者如謁之於其母後十五年文敏為翰苑出鎮淛東僕適後至濫吹朝列相隔又旬月竟不及識而與其子太社𣘘其孫參軍偃相從甚乆得其文愈多而所謂隨筆者僅見一二今所有大半出於淛東歸休之後宜其不盡見也可以稽典故可以廣見聞可以證訛謬可以膏筆端實為儒生進學之地何止慰贑人去後之思僕又嘗於陳日華曄盡得夷堅十志與支志三志及四志之二共三百二十卷就摘其間詩詞雜著藥餌符呪之屬以類相從編刻於湖隂之計臺䟽為十卷覽者便之僕因此搜索志中欲取其不渉神怪近於人事資鑒戒而佐辯博非夷堅所宜収者別為一書亦可得十卷俟其成也規以附刻於章貢可乎寺簿方以課最就持憲節威行谿洞折其萌芽民實隂受其賜願少留於此他日有餘力則經紀文敏之家子孫未振家集大全恐馴致散失再為収拾實難今盤洲小隠二集士夫珍藏墨本已乆獨野處未焉寺簿推廣隨筆之用心願有以亟圖之可也嘉定壬申仲冬初吉寳謨閣直學士大中大夫提舉隆興府玉隆萬夀宮臨川何異謹序




