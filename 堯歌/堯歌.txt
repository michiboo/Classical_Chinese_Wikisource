爾室何不安，爾孝無與齊。
一言應對姑，一度為出妻。
往轍才晚鐘，還轍及晨雞。
往還跡徒新，很戾竟獨迷。
娥女無禮數，汙家如糞泥。
父母吞聲哭，禽鳥亦為啼。
如何天與惡，不得和鳴棲。
山色挽心肝，將歸盡日看。
村肩籃輿子，野坐白髮官。
鶯弄方短短，花明碎攢攢。
琉璃堆可掬，琴瑟饒多歡。
翠韻仙窈窕，嵐漪出無端。
養館洞庭秋，響答虛吹彈。
