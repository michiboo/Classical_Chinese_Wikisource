
《隋書·經籍志》[2]：《後漢書》一百三十卷，無帝紀，吳武陵太守謝承撰；《唐書·藝文志》同，又錄一卷[3]，《舊唐志》三十卷[4]。承字偉平，山陰人，博學洽聞，嘗所知見，終身不忘；拜五官郎中，稍遷長沙東部都尉，武陵太守，見《吳志·妃嬪傳》並註[5]。
《後漢書》宋時已不傳，故王應麟《困學紀聞》自《文選》注轉引之[6]；吳淑進注《事類賦》在淳化時，亦言謝書遺逸[7]初陽曲傅山乃雲其家舊藏明刻本，以校《曹全碑》，無不合[8]，然他人無得見者；惟錢塘姚之駰輯本四卷，在《後漢書補逸》中[9]，雖不著出處，難稱審密，而確為謝書。其後仁和孫志祖[10]。黟汪文台[11]又各有訂補本，遺文稍備，顧頗雜入范曄書[12]，不復分別。今一一校正，厘為六卷，先四卷略依范書紀傳次第，後二卷則凡名氏偶見范書或所不載者，並寫入之。案《隋志》錄《後漢書》八家[13]，謝書最先，草創之功，足以稱紀；而今日逸文乃僅藉范曄書，《三國志》注及唐宋類書以存。注家務取不同之說，以備異聞，而類書所引，又多損益字句，或轉寫訛異，至不可通，故後賢病其荒率，時有駁難；亦就聞見所及，最其要約，次之本文之後，以便省覽雲。

　　　　　　　　　※　　　　　　　※　　　　　　　　※
這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

