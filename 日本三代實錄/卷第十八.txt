日本三代實録卷第十八
夏四月癸未朔。天皇御紫宸殿。宴於侍臣。賜祿各有差。
二日甲申。平野祭。
三日乙酉。梅宮祭並如常。
四日丙戌。廣瀬竜田祭如常。
五日丁亥。勅禁長門國出馬。
八日庚寅。潅佛。其儀如常。
十四日丙申。諸衛警固。縁賀茂祭也。
十五日丁酉。賀茂祭如常。
十六日戊戌。諸衛解嚴。
廿七日己酉。正三位守右大臣兼行皇太子傅藤原朝臣氏宗上表曰。伏奉恩詔。以臣居右大臣之。臣夙夜戰悚。以榮爲憂。止足之分。臣所宜守。臣聞。徳未爲人所服而受高爵。則使才臣不進。功未爲人所歸而荷厚祿。則使勞臣不勸。今臣以疲駑之質。増非次之榮。老耄之骸。加負乘之重。何心可以安之。何力可以堪之。方今邊不晏。外盜有聞。府帑空竭。公用乏絶。豈非在位者奉無効之罪哉。況統理衆務。選擧群材。非臣所可克行。非臣所可克察。徒招謗於人議。必得罪於天鑒。既不免先責。何更復超昇。伏望殊蒙降照。罷退崇班。若爲堪朝廷之老。猶優居大納言之。事君之道。未必富貴。竭盡忠。抽誠在此。臣之所陳。不敢虛請。不堪丹款。恭以抗聞。不許。
廿八日庚戌。制。責侍從廚預解由。立爲恆例。
五月壬子朔。五日丙辰。停端午之。』無品眞子內親王薨。不任縁葬諸司。以喪家固辭也。帝不視事三日。內親王者。仁明天皇之女。母正五位上紀朝臣種子。正四位下名虎之女也。
六日丁巳。地震。
九日庚申。右大臣藤原朝臣氏宗重抗表曰。臣以去月廿七日上表。陳請退右大臣。降忝大納言之狀。即有勅不省。臣欽承失圖。啓處無地。臣遇時交泰。執性庸虛。自忝八座。遂無一効。徒以國之元老。超爲士民之首。荷榮還愧。翰音起於微躬。食祿計知。素屬於拙任。再三辭讓。前後無休。畏若火炎。重如山壓。今奉恩渙。猶蒙斯寵。縱令天下睚眥臣之非分。何違聖情。殷己之免謗。今所可食封二千戸。此則祿法所當。何敢專辭。然而素之責。自古多難。虛賞之譏。在今何避。伏望分減今所可食職封九百戸。與先所許一百戸。都慮爲一千戸〈御本〉。返收公府。又分資人田季祿等。一準大納。更不被加給。恐不計聖朝之深恩。頻輙陳凡庸之淺慮。臣文辭之用。誠愨難移。有累再三。願必垂天聽。不堪款懇。恭以陳聞。』勅答曰。省表聞之。朕重賞甘。爲賢輔而莫愛。膏壤腴土。資勳徳而斯分。卿藏器於身。運機在慮。況亦先天鶏而早起。爲國之勤急焉。後林鳥而晩歸。顧家之念緩矣。靜言夙夜之勞。還慙稟之薄。而表翰相望。守素之請無已。肝膽皆露。推赤之懷可知。至於再三。難以違之。仍降此一切之制。減彼千戸之封。但至如分資人田季祿等。既由舊典。未許新辭。若苟任來誠以闕往法。則恨卿損削之美有餘。朕優賽之意不足。宜得此趣。且韜謙光。
十四日乙丑。以散位正六位上巨勢朝臣四輔爲造山崎橋使。判官一人。主典二人。
十六日丁夘。右大臣藤原朝臣氏宗重抗表曰。臣先修表狀。求退右大臣。丹心不融。玄鑒無達。復重陳懇誠。請減省封戸並俸。幸蒙減半封。猶停省雜俸。雖徳之攸及。遂有典成。而臣之所陳。未遭兼濟。今臣齡已暮矣。欲殺身以報國恩。臣甚危焉。何厚己以豊家産。許容之後。減省之餘。伏臘可支。子孫同飽。伏望特廻降鑒。重賜卑聽。臣分資人田季祿等之類。悉准大納言。以斯庸「々」虛。不敢盈溢。恐縁愚執。妄致抗聞。不許。
十九日庚午。勅出雲國廢史生一員。置弩師一員。永以爲例。即以權史生從八位下鴈高宿禰松雄爲弩師。以善作弩也。
廿四日乙亥。延六十僧於紫宸殿。限以三日。轉讀大般若經。
廿六日丁丑。河內國年不登。民苦飢饉。太政官處分。借境內富豪貯稻一萬三千束。班給百姓。待秋返給。
廿九日庚辰。詔授越中國正五位上雄神從四位下。伊豆國從五位上楊原神正五位下。近江國正六位上飯河內神。筑前國正六位上背布利神並從五位下。
六月壬午朔。二日癸未。勅。因幡國守已下雜任已上並帶劔。』陸奧國菊多郡人丈部繼麿。丈部濱成等男女廿一人。賜姓湯坐菊多臣。
七日戊子。勅大宰府。置對馬嶋選士五十人。
十日辛卯。自五月霖雨。至此未止。奉幣賀茂。貴布禰神祈止雨。告文曰。天皇〈我〉詔旨〈止〉。掛畏〈岐〉賀茂大神〈乃〉廣前〈尓〉申賜〈倍止〉申〈久〉。近來雨降渉旬〈天〉。百姓〈乃〉農業流損〈倍志〉。掛畏〈岐〉大神〈乃〉厚助〈尓〉依〈天志〉。此災〈波〉可止〈志止〉所念行〈天奈毛〉。神祇權大祐正六位上齋部宿禰高善〈乎〉差使〈天〉。大幣〈乎〉令捧持奉出〈須〉。此狀〈乎〉聞食〈天〉。降雨忽晴〈天〉。五穀不損〈天〉。天皇朝廷〈乎〉常磐堅磐〈尓〉護幸〈倍〉賜〈比〉。天下平安〈尓〉助賜〈比〉矜賜〈倍止〉。恐〈美〉恐〈美毛〉申賜〈波久止〉申。』貴布禰神告文同焉。』▼是日。夜。白虹見東北。首尾着地。
十一日壬辰。月次神今食祭。天皇不御神嘉殿。遣親王公卿奉祭。
十三日甲午。先是。大宰府言。肥前國杵嶋郡兵庫震動。皷鳴二聲。決之蓍龜。可警隣兵。』▼是日。勅令筑前。肥前。壹岐。對馬等國嶋。戒愼不虞。又言。所禁新羅人潤清等卅人。其中七人逃竄。
十七日戊戌。頻月淫霖。京師飢饉。賑給之。
廿二日癸卯。奉幣賀茂御祖。別雷兩社。祈止霖雨。告文曰。天皇〈我〉詔旨〈止〉。掛畏〈岐〉賀茂大神〈乃〉廣前〈尓〉申賜〈倍止〉申〈久〉。近來霖雨難晴〈天〉百姓〈乃〉農業頗流損〈世利〉。因〈天〉皇大神御社〈尓〉犯穢事〈止毛〉在〈止〉令巡〈尓〉。上宮四至之內〈尓〉伐木。並穢損事在〈止〉勘申〈世利〉。仍乍驚懼。其畏〈利〉爲令申〈尓〉。神祇伯從四位下藤原朝臣廣基〈乎〉差使。禮代大幣〈乎〉令捧持〈天〉奉出賜〈布〉。掛畏〈岐〉皇大神。此狀〈乎〉聞食〈天〉。相共〈尓〉助矜賜〈天〉。百姓〈乃〉農業豊登〈良志米〉。天皇朝廷〈乎〉寳位無動〈久〉。常磐堅磐〈尓〉夜守日守〈尓〉護幸賜〈倍止〉。恐〈美〉恐〈美毛〉申賜〈波久止〉申。』御祖社告文同焉。
廿七日戊申。松尾神社物忌一人充月糧。立爲永例。
廿八日己酉。置中務省扶省掌二員。
秋七月辛亥朔。二日壬子。以從五位上行少納言兼侍從和氣朝臣彜範。爲河內國水害堤近。判官一人。主典二人。
四日甲寅。廣瀬竜田祭如常。
五日乙夘。以從五位下行安房守菅野朝臣宗範爲河內介。散位外從五位下若湯坐連仁高爲安房守。從五位上守右中弁藤原朝臣良近爲築河內國堤使長官。散位從五位下橘朝臣時成。從五位下賀茂朝臣峯雄並爲次官。判官四人。主典三人。
九日己未。從四位下行伊勢守多治眞人貞峯獻蓮一莖二花。
十七日丁夘。置播磨國國掌二員把笏。
十九日己巳。置大和國國掌二員把笏。』阿波國三好郡少領外從八位上仕直淨宗等五人。賜姓佐伯直。
廿日庚午。遣大僧都法眼和上位慧達。從儀師傳燈滿位僧徳貞。將導師藥師寺別當傳燈大法師位常全。西寺權別當傳燈法師位道隆。元興寺僧傳燈法師位玄宗等於河內國。勞視築堤。
廿二日壬申。▼是日。遣朝使築河內國堤。恐成功未畢重有水害也。由是奉幣大和國三歳神。大和神。廣瀬神。竜田神。祈無雨。以河內水源出自大和國也。
廿八日戊寅。天皇御紫宸殿。覽相撲。王公侍殿上。
廿九日己卯。山城國言。綴憙郡山本山頽裂陷。長廿二丈。廣五丈一尺。深八尺。底廣四丈八尺。相去七丈。小山堆起。草木無變動。時人疑陷地入地中。更堆起成山歟。
八月辛巳朔。二日壬午。以從五位下行主殿權助大中臣朝臣國雄爲神祇大副。從五位下行太皇大後宮大進兼美濃權介藤原朝臣遠經爲亮。美濃權介如故。
五日乙酉。免除隱岐國貞觀七八兩年疫死百姓三千一百八十九人。』▼是日。鑄錢司進新鑄貞觀錢一千一百十貫文。勅進獻太皇大後宮及淳和院各五十貫文。賜東宮二十貫文。頒賜親王已下五位已上見參者各有差。自諸司六位官人。迄諸衛府駕輿丁衛士。皆預恩賚焉。
七日丁亥。釋奠如常。
八日戊子。天皇御紫震殿簾中。令明經博士學「士」生等論義。親王已下參議已上侍焉。禮畢。賜博士學生等祿各有差。
十日庚寅。寫皷吹司陣法式一通。賜隱伎國。以國宰申請也。
十五日乙未。上野國群馬郡外散位正八位上壬生公石道賜姓壬生朝臣。
十六日丙申。加置伊勢太神宮司一員。
十九日己亥。延六十僧於大極殿。限以三日。轉讀大般若經。
廿日庚子。制。諸國權史生。博士。醫師遷任者。籖符注所遺歴。依讓相代者注前人歴。
廿三日癸夘。從五位上行天文博士中臣志斐連春繼卒。
廿六日丙午。以山城國葛野郡觀空寺預之定額。勅。觀空寺者。嵯峨太上天皇創建。宜以其後親王源氏爲檀越。永爲恆例。
廿八日戊申。先是。對馬嶋言。境近新羅。動恣侵掠。既無其師。弩機何用。絶域孤嶋。誰救警急。廼者有聞。彼國寇賊。學釼習戰。若不豫。恐難應卒。望請置弩師一員。勅。大宰府簡擇其人。補任置之。立爲恆例。』授伊豫國正三位大山積神從二位。正四位下礒野神。野間神。瀧神。伊豫村神並正四位上。正五位下村山神正五位上。常陸國從四位上筑波男神正四位下。從四位下筑波女神從四位上。從五位下羽梨神從五位上。參河國正五位下智立神。砥鹿神並正五位上。從五位上狹投神正五位下。出羽國白磐神。須波神並從五位下。
九月庚戌朔。日有蝕之。
三日壬子。御齋燒燈如常。
七日丙辰。明日應遣使於伊勢太神宮。由是大於建禮門前。
八日丁巳。遣正五位下守左中弁源朝臣直。右大史正六位上廣階宿禰八釣於伊勢大神宮。奉神寳。▼是日。太政官停尋常政。但非廢務之例也。
九日戊午。重陽。天皇御紫宸殿。賜宴群臣。喚文人賦天錫難老詩。內教坊奏女樂。宴竟賜祿各有差。
十一日庚申。去八日。內裏有犬産穢。仍停奉伊勢大神宮幣使。遣大舍人頭從五位上礒江王。神祇大副從五位下大中臣朝臣國雄。申事由。大於建禮門前而發之。』文章得業生正六位下菅原朝臣道眞加敘一階。以對策得中上第也。須依格旨加進三階。而本位正六位下。仍敘一階。
十三日壬戌。第四皇子誕〈貞保〉。皇太子同母弟也。
十五日甲子。遣新羅人廿人。配置諸國。清倍。鳥昌。南卷。安長。全連五人於武藏國。僧香嵩。沙彌傳僧。關解。元昌。卷才五人於上総國。潤清。果才。甘參。長焉。才長。眞平。長清。大存。倍陳。連哀十人於陸奧國。。潤清等處於彼國人掠取貢綿之嫌疑。須加重譴以肅後來。然肆宥過。先王之義典。宜特加優恤安置彼國沃壤之地。令得穩便。給口分田營種。並須其等事一依先例。至於種蒔秋獲。並給公糧。僧沙彌等安置有供定額寺。令其供給。路次諸國。並給食馬隨身雜物。充人夫運送。勤存仁恕。莫致窘苦。』太政官宣〈久〉。新羅人大宰府〈乃〉貢綿〈乎〉盜取〈禮利〉。潤清等廿人同〈久〉此疑〈尓〉處〈世利〉。須〈久波〉其由〈乎〉責勘〈天〉。法〈乃〉任〈尓〉罪〈奈倍〉給〈倍久〉有〈禮止毛〉。罪〈乎〉免〈之〉給〈比〉。身〈乎〉矜給〈比天〉。安〈可留へ攴〉所〈止〉量給〈天〉。清倍等五人〈乎波〉武藏國〈尓〉。元昌等五人〈乎波〉上総國〈尓〉。潤清等十人〈乎波〉陸奧國〈尓〉退給〈波久止〉宣。』潤清。長焉。眞平等。才長於造。預陸奧國修理府造事。令長其道者相從傳習。』律師法橋上人位長賢卒。
冬十月己夘朔。天皇不御紫震殿。於仗下賜飮侍臣。有勅。令左右近衛府遞擧音樂。
二日庚辰。美作國置國掌二人把笏。』淳和院返封三百七十五戸。
七日乙酉。地震。
十九日丁酉。請六十僧於紫宸殿。限以三日。轉讀大般若經。
廿五日癸夘。伯耆國飢。疫死者衆。優復河村。久米。會見。日野四郡百姓一年。
十一月己酉朔。四日壬子。河內伯耆兩國置國掌各二員把笏。
八日丙辰。先是九月十一日。內裏有犬産穢。停奉幣伊勢大神宮使。▼是日。遣大舍人頭從五位上礒江王。奉常幣並鑄錢司及山城國葛野郡鑄錢所等新鑄錢。
十二日庚申。平野春日祭如常。
十三日辛酉。筑後權史生正七位上佐伯宿禰眞繼奉進新羅國牒。即告大宰少貳從五位下藤原朝臣元利萬侶與新羅國王通謀欲害國家。禁眞繼身付非違使。
十七日乙丑。園韓神祭如常。』▼是日。分遣使者諸社。奉鑄錢司及葛野鑄錢所新鑄錢。賀茂御祖別雷兩社使前安藝介從五位下大中臣朝臣是直。松尾社使神祇權大祐正六位上齋部宿禰高善。稻荷社使神祇大祐正六位上大中臣朝臣常道。石清水社使主水佑正六位上大中臣朝臣坂田麿。平野社使神祇少副正六位上大中臣朝臣有本。梅宮社使大物從五位下橘朝臣茂生。春日社使雅樂少允從七位上大中臣朝臣冬名。大原野社使主水正正六位上大中臣朝臣鹿主。』戸近於葛野鑄錢所宗像。櫟谷。清水。堰。小社五神。奉鑄錢所新鑄錢。告文曰。天皇〈我〉詔旨〈止〉。宗像神〈乃〉前〈尓〉申賜〈倍止〉申〈久〉。依年序漸積貨幣已賎〈天〉。改饒益神寳爲貞觀永寳。常〈乃〉鑄錢司路遠妨多〈尓〉依〈天〉。加太部加太部於山城國葛野郡〈天〉令鑄作。今神社件鑄錢所〈尓〉近〈久〉坐〈須〉。仍所鑄作之早穗廿文〈乎〉左馬助從五位下多治眞人藤吉〈乎〉差使〈天〉令捧持〈天〉奉出賜〈布〉。此狀〈乎〉聞食〈天〉。國家平安〈志天〉。貨幣豊足〈之米〉賜〈倍止〉申賜〈波久止〉申。』又曰。天皇〈我〉詔旨〈止〉。堰神〈乃〉前〈尓〉申賜〈倍止〉申〈久〉。依年序漸積貨幣已賎〈天〉。改饒益神寳。爲貞觀永寳。常〈乃〉鑄錢司路遠妨多〈尓〉依〈天〉。加太部加太部於山城國葛野郡〈天〉令鑄作。令神社件鑄錢所尓近〈久〉坐〈須〉。仍所鑄作之早穗十五文〈乎〉。左馬助從五位下多治眞人藤吉〈乎〉差使〈天〉。令捧持〈天〉奉出賜〈布〉。此狀〈乎〉聞食〈天〉。國家平安〈志天〉。貨幣豊足〈之米〉賜〈倍止〉申賜〈波久止〉申。』櫟谷。清水。小社神告文准此。』勅大宰府。追禁少貳藤原朝臣元利萬侶。前主工上家人。浪人清原宗繼。中臣年麿。興世有年等五人。以從五位下行大內記安倍朝臣興行。爲遣大宰府推問密告使。判官一人。主典一人。
十八日丙寅。鎭魂祭如常。
十九日丁夘。夜。天皇御神嘉殿。齋肅親奉新甞祭。
廿日戊辰。天皇御紫宸殿。賜宴群臣。大歌五舞如常。宴畢。賜祿各有差。
廿三日辛未。授土左國正六位上伊勢神從五位下。』讃岐國置國掌二人把笏。
廿五日癸酉。地震。
廿六日甲戌。筑後權史生正七位上佐伯宿禰眞繼差加防。下大宰府。
廿八日丙子。從五位上行散位頭正峯王爲少納言。從四位上行兵部大輔藤原朝臣仲統爲前守。兵部大輔如故。
十二月戊寅朔。二日己夘。太政官下符上総國司。令教喩夷種曰。折取夷種。散居中國。縱有盜賊。令其防禦。而今有聞。彼國夷俘等。猶挾野心。未染華風。或行火燒民室。或持兵掠人財物。凡群盜之徒。自此而起。今不禁遏。如後害何。宜勤加捉搦改其賊心。若有革面向皇化者。殊加優恤。習其性背吏教者。追入奧地。莫使麁之侵於柔良之民。
八日乙酉。勅分飛騨國大野郡爲兩郡。』出羽國山本郡安隆寺預之定額。』先是。若狹國言。遠敷郡人丹生弘吉。幼失其與母居。和顏悅色。冬溫夏涼。始自貞觀元年。爰及今。春講勝王經。秋演妙法華經。朝就墓次。踴哀泣。暮還閨門。孝敬周。其母常聞善誘。落髮入道。耕種穀稼不爲水旱風蝗所損傷。隣里以爲。孝感之所致也。勅敘位二階。
九日丙戌。陸奧國安積郡人矢田部今繼。丈部清吉等十七人。賜姓阿倍陸奧臣。
十一日戊子。月次神今食祭。天皇御神嘉殿親奉幣祭。
十三日庚寅。勅收山城國葛野郡百姓地六段三百五十二歩。賜鑄錢所。以乘陸田相博給本主。
十七日甲午。獻荷前幣於諸山陵墓。天皇御建禮門。發使。』▼是日。復常陸國信太那珂兩郡百姓一千二百人。以旱飢也。
十九日丙申。始修佛名懴悔如常。
廿五日壬寅。制。越後隱岐兩國調庸未進當年不究者。限明年十二月卅日以前。爲究進之期。』諸國非受業博士醫師。以四年爲秩限。但出羽及大宰管內諸國。五年爲限。』又遙任之人。其歴四年。至讓他人。全滿六年。今須計遙任歴。令終歴。』又諸衛府官人舍人。兼任諸國史生者。令式部省移兵部省。』又自文官遷武官。自武官遷文官之人。令武部兵部兩省相移送。其自他司遷兵部被管之。亦復同此。』又諸國司已下。解退之後。不待解由與不。身去他處。及遁避不署不與解由狀。科公事稽留之罪。其狀直下所司。令勘奏。不許申請。若新司不載前司所執。致令愁訴。亦科公事稽留之罪。奪其俸。』又諸國博士醫師受業師。株所請公廨十分一。送納本寮。』又諸國損戸課丁。與得丁同率。』又諸國朝集雜掌二人免其調庸。今停一人。免稅帳雜掌一人調庸。其不免調庸之。以國儲給食。』又朝集雜掌二人在京之日給公糧。今從停止。以省公費。』又諸國工匠役夫。米塩之外。加給醴魚和布等。』又定交易商布直稻十束。凡商布直六束。』又諸國雜交易物有未進者。准未進之數。沒郡司田直。』又五畿七道諸國百姓請開荒田者。未及六年身死。更延六年。聽子孫耕食。』又諸國司已下到任之後留京者。停給事力公廨田。但殊被徴召。未經一年歸國者。不在此限。』又疫死並賑給使。准不堪田使。爲程期。』又內記物解由狀。一準判事。』又不聽禁色爲下衣。』又聽六位已下着烏犀帶。但有通天文者。不在聽限。』又着諸禁色。皆從破卻。但五位已上録名奏聞。僧尼着禁色依法苦使。律師已上録名奏聞。』又三位已上及四位參議家門。聽建大路。薨卒之後。子孫居住者亦聽之。』又無位二世王遇三位下馬。七位已下遇無位二世王不下馬。』又運廩院雜物車馬。聽出入自美福門腋門。大膳職自郁芳門。春宮坊自待賢門。中院木屋自談天門。』又省中務省史生六人。』又內舍人闕荷前使者奪一年季祿。大舍人奪夏冬衣服。』又齋宮寮並所管諸司始任者。並給籖符。』又諸大寺並有封寺別當三綱。以四年爲秩限。遷代之日。即責解由。但廉可稱之徒不論年限。殊録功績。申官賞。自餘諸寺。依官任別當。及尼寺鎭並同此例。其未得解由之。永不任用。亦不預公請。但僧綱別勅任別當者。不在此限。』又諸寺以別當爲長官。以三綱爲任用。解由與不勘知。並覺擧遺漏。及依理不盡返卻等之程。一同京官。其與不之狀。令綱所「所」押署。』又北陸。山陽。南海。西海等道諸國官物運京人物漂損者。惣計所乘之人。半分已上死。乃從原免。』又大宰府及管內國司卒死者。停殯歛料。只賜賻物。諸賻物之上。兼賜葬者。同從停止。
廿六日癸夘。伊與國宇摩郡人從七位上苅田首倉繼。苅田首淨根等賜姓物部連。
廿七日甲辰。制。彈正臺復天長九年十一月廿九日格。毎月巡京中。並勘糺諸司。諸院。諸家及內外主典已上犯狀。直移武部兵部二省。貶奪考祿。「又諸國雜交易物有未進者准未進之數沒郡司職田直」
廿九日丙午。以從四位上棟貞王。從五位上連扶王。從四位上源朝臣覺。從四位下源朝臣元長。從五位上藤原朝臣興世。橘朝臣春成。家原宿禰氏主。高向朝臣公輔。藤原朝臣積善。從五位下春道宿禰永藏。興道宿禰名繼。藤原朝臣宗枝。巨勢朝臣文雄。平朝臣季式。多治眞人藤善。藤原朝臣門宗。藤原朝臣遠經。橘朝臣廣相。高階眞人令範等。並爲次侍從。』▼是日。藥師寺僧傳燈大法師位平勢爲權律師。策文曰。天皇〈我〉詔旨〈止〉。法師等〈尓〉白〈左倍止〉宣命〈乎〉白。大法師平勢。仕公年久。而今身沈重病〈天〉。起居失便〈天波部利〉。此〈乎〉聞食憐〈多末比天〉。殊〈尓〉權律師〈尓〉任賜事〈乎〉白〈左部止〉宣命〈乎〉白。』上総國置國掌二員把笏。』大於朱雀門前。並追儺如常。
