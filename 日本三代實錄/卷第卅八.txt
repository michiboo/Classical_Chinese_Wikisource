日本三代実録巻第卅七〈起元慶四年七月、盡十二月〉左大臣従二位兼行左近衛大將臣藤原朝臣時平等奉勅撰
秋七月癸丑朔二日甲寅。自寅時大雨。通夜不止。
三日乙卯。終日大雨。入夜方霽。先是、令七大寺及定額寺、転経晴雨。
四日丙辰。広瀬竜田祭。（日本紀略）
五日丁巳、伯耆國、獲代■燕）一而獻。
十七日己巳。地震。」散事正四位下源朝臣貞姫卒。嵯峨太上天皇之女也。
廿八日庚辰。御仁壽殿覧相撲。親王公卿侍於殿座。內蔵寮冷然院、設酒饌、饗參議已上。
廿九日辛巳晦。御仁壽殿覧相撲。左右近衛府、遞奏音楽。散楽雑伎各盡其能。出內蔵寮絹一百疋、賜左右相撲人各一疋。右近衛內蔵富継・長尾米継、伎善散楽。令人大咲。所謂■滸人近之矣。亦各賜絹一疋。
壬午朔。日有蝕之。
六日丁亥。釈奠如常。群官畢會。直講従七位上山辺公善直、講毛詩。文章生等賦詩如常。」去貞観十九年二月十五日、令和泉國充奉徭廿人於清和院地園。至是、過十人為廿人。
七日戊子。明経博士率得業生等奉參內裏。天皇不引見。賜祿而罷。
十四日乙未。正四位上本野王、賜姓淡海真人。其先、出自天命開別天皇之後也。本野自言。親父清直、延暦十一年七月三日、賜姓淡海真人。自本野脫漏不預臣之例。故遂賜焉。
十五日丙申。天皇御紫宸殿、覧信濃國貢駒。」丹波國言。史生檜前宗範、無故不上。検非違使丹波宗雄、坐私鋳銭人刑部永渕之事、隠避不出。請以此二人公廨稲一千七百廿四束七把、補國儲之所不足。太政官処分。依請焉。
十六日丁酉。遣武蔵権守従五位上弘道王、向伊勢大神宮奉幣。」兵部省言。鼓吹司吹戸者、調徭雑役、共皆免除、資私糧食、學習鼓角。依式、戸別點六「十」丁。若過期者、抜補多戸課丁。而山城國司、六丁之外、加置課丁五六人、兼売見丁之戸田。請依式行之。又吹戸男女、老少有數。須依數載於計帳。而山城國司、除棄大小口、只抄六丁、依為一戸。請。依數令載帳。又吹戸計帳者、國司與鼓吹司、令史已上一人、以中已上戸點定、勿充他役ろ山城國吹戸七十五煙也。而國司除棄二煙、只置七十三煙。其七十三煙內、所欠課丁猶多。請。依式令定七十五煙、依舊年計帳、返付課丁卅六人。太政官処分。下知山城國司依請許之。
廿三日甲辰。太上天皇、遷自水尾山寺、御嵯峨棲霞観。以水尾有営造仏堂也。「詔。授左大臣源朝臣融家令正六位上伴宿禰枝於従五位下。棲霞観者、左大臣山庄也。故、有此賞也。圓覚寺者、右大臣粟田山庄也。（下文十一月にも同文あり。）」
廿五日丙午。屈七十僧於紫宸殿、現以三日、転読大般若経。
廿九日庚戌。授下野國従五位下三和神正五位上。」河內國飛鳥戸神社賜田一町。以充春秋祭祀之費。縁氏人主稅助外従五位下百済宿禰有雄・主殿権充正六位上御春朝臣有世等之請也。
卅日辛亥。參議従三位行刑部卿菅原朝臣是善薨。〈雲々。〉「父清公、學芸博通、才徳甚高。弱冠挙試、為文章生。尋挙秀才、対策登科。延暦年中、為遣唐使。復命之後、累歴顕要、爵至三位、猶為文章博士。以其為儒門之領袖也。有四子。是善、第四之子。是善、幼而聡頴、才學日新。弘仁之末、年甫十一、徴侍殿上、常雄帝前、読書賦詩。廿二補文章得業生、其後文章博士・東宮學士・大學頭・式部大輔、相次補任。貞観十四年八月、拝參議、式部大輔尚兼之。元慶元年、遷刑部卿。勘解由長官近江守如故。三年十一月授受三位。薨時年六十九。是善。藻思華瞻、聲価尤高。小野篁詩家之宗匠、春澄善縄・大江音人、在朝之通儒也。並以文章相許焉。上卿良吏、儒士詞人、多是門弟子也。天性少事、世體如忘。常賞風月、樂吟詩。最崇仏道、仁愛人物。孝行天至、不好殺生。臨終之夕言。四命絶根、不及孟冬悔過之期、今日雖死至彼月、為我修功徳耳。一言而止、更無他語。（扶桑略記・日本紀略）」「是善、撰文徳天皇実録十巻、文章博士都良香預之。又自撰東宮説韻廿巻、銀■輸律十巻、集韻律詩十巻、會文類集七十巻。又有家集十巻。（類聚國史）」
九月壬子朔、三日甲寅。御斎焼燈如常。
四日乙卯。勅、頒下五畿七道諸國、永遵用淳和院之號。恆貞親王奏言。淳和院、有太后遺令、不分給諸人。平生所承事之大小尼等、供侍多年、分散無他。仍留此一院、令遂其餘生、兼京師不能自存之尼、為其依怙之処。一両田園、頗在諸國、可以充修理糧食之費。若廃院號、寄事何処。伏請処分、賜存舊號。従之。
九日庚申。重陽之節、天皇御紫宸殿、賜宴群臣。喚文人等賦詩。內教坊奏女楽及賜祿如常。
十一日壬戌。禁中犬死。仍不発奉伊勢大神宮幣使。大祓於建禮門前。▼是日。辰時有烏、噬濡九手濡內竪伝點籌木而飛去。
十二日癸亥。巳時有烏、噬濡九手濡內竪伝點籌木而飛去。
十七日戊辰。授越前國従四位上大宰神正四位下。
冬十月辛巳朔。天皇不御紫宸殿。於宜陽殿西廂、賜侍臣酒。」夜地震。（類聚國史）」
二日壬午。地亦震。（類聚國史）
三日癸未。地震。（類聚國史）
四日甲申。任官。（類聚國史）
七日丁亥。制。貞観九年十一月「十一日（類聚國史・類従三代格）」格曰。勘解由使起請■稱）。去承和九年八月廿三日下諸國符■稱）。凡國司交代、官符到後、百廿日內、付了帰京。若違此停留、灼然合解。又雖交替訖、未得解由、選任之人、不得居官。無職之徒、不許直寮。今諸國所進不與前司解由之狀、依理不盡返卻。而或國寄事辨申、経年不進。或國僅雖進之、理亦不盡。因茲、前司未免抑屈之愁、後司漸終四年之秩。被右大臣宣■稱）。自今以後、除行程外、限廿箇日早令辨申。若過限不進、罪如前格。又、在無職人、同立格文、而曾不遵行。若令此徒、同致其愁、五位則奪位祿、六位則奪公廨三分之一者。今■適？）立外國之例、未見京官之程。朝章所施、何異。望請。在京諸司、十箇日內、即令辨申。若過此限者、責同外國。但六位奪其季祿者。今検、撰格之日、頗有増減。若過此限之下、卻除責同外國之句、奪其季祿之上、改作不論上下之辭、雖一句半辭、改易是少。而解官奪俸。科責不同。従二位行大納言兼左近衛大將源朝臣多奉勅。宜依彼本符、更令改行。
十三日癸巳。山城國正六位上石坐神、丹後國正六位上息津嶋神・葛嶋神・坂代神並授従五位下。
十四日甲午。地大震。（類聚國史）」授上野國正五位下、若伊賀保神正五位上。
十九日己亥。散位従四位下高向朝臣公輔卒。公輔者、右京人也。少年出家、被緇為僧。住延暦寺。學真言教、尤精義旨、為阿闍梨。仁壽中徴侍東宮、私通乳母、事漸発露。太政大臣忠仁公聞之、遂令還俗。叡山中諸徳、愛為法器、甚歎惜之。貞観元年三月廿六日、授従五位下、為皇太后宮大進。八年遷式部権少輔、九年増従五位上。是年改権為真。十六年敘正五位下、元慶元年至従四位下、先為讃岐権守。卒時年六十四。
廿日庚子。勅。大和國十市郡百済川辺他一町七段百六十歩、高市郡夜部村田十町七段二百五十歩、返入大安寺。先是、彼寺三綱申牒■稱）。昔日、聖徳太子、創建平群郡■熊）凝道場。飛鳥崗本天皇、遷建十市郡百済川辺、施入封三百戸、號曰高市大官寺。子部大神在寺近側。含怨屢焼堂塔。天武天皇遷立高市郡矢部村、號曰。高市大官寺、施入封七百戸。和銅元年、遷都平城、聖武天皇降詔、預律師道慈、令遷造平城、號大安寺。今検両処舊地、水濕之地、収為公田、高燥之処、百姓居住。請。依実返入、為寺家田。従之。
廿三日癸卯。天皇御紫宸殿。右近衛・右兵衛・右衛門・右馬等三府一寮獻物。五月六日競走馬之輸物なり。親王公卿並侍。挙觴無■算）、奏楽盡態。向暮王公降殿、列坐階前、楽飲歌舞、極酔而罷。賜祿各有差。
廿七日丙午。太政官論奏曰。安倍吉岡、誣告大逆。罪當斬刑。詔減死一等、処之遠流、配佐渡國。
廿七日丁未。出雲國言。今月十四日、地大震、境內神社、仏寺官舎及百姓廬舎、或転倒或傾倚。其後迄於廿二日、晝一二度、夜三四度、微々振動、猶未休止。」二十七日丁未（重出）。免摂津國河辺郡人従八位下川原公福貞、無位川原公福継、有馬郡人無位川原公於被、河辺郡人千世（十世？）従八位下川原公夏吉、大初位下河原公有利等五戸課徭。福貞等自言。宣化天皇第二皇子火焔親王、是、川原公・為奈真人等之祖。謹検天長九年十二月十五日詔書■稱）。夫王氏者、王號乃止於五世、資恩不過六世。典制斯在、沿來浸久。今諸王等、以天河末流、還少液派。若木下枝、早虧栄払。乃抗章表、殊祈優恤。乃抗章表、殊祈優恤。凡所稱引、抑且可探。朕情在推恵。事尚徳音。是以推校古今、聴其所請。宜七世以下、計數至於五世、課役■除。其既賜姓者、不論先後、一依王蔭、計世容之、亦同此例者。豬奈真人菅雄・川原公清水等、頼詔旨、貞観五年閏六月十九日、被免課徭。福貞等未蒙恩奨。望請同被■除。許之。
十一月辛亥朔。陰陽寮奏御暦。例也。
三日癸丑。授近江國俘囚外正六位下遠膽沢公秋雄外従五位下。
九日己未。授美濃國正五位下伊那波神従四位下。
十日庚申。平野春日祭。（日本紀略）
十四日甲子。大原野祭。（日本紀略）
十五日乙丑。園韓祭。（日本紀略）
丙寅。停鎮魂祭。以有禁省犬産穢也。
十七日丁卯。新嘗「會」祭。天皇負不御神嘉殿。公卿向神祇官奉祭。以內裏犬産穢也。
十八日戊辰。天皇御紫宸殿、賜宴群臣。大歌五節舞如常。賜祿各有差。
己巳。任官。（日本紀略）
廿二日壬申。鎮魂祭。去十七日依穢停止。故今日行之。
廿五日乙亥。先是、太上天皇聖體不予。是日、遷自棲霞観、御圓覚寺。詔授左大臣源朝臣融家令正六位上伴宿禰枝雄従五位下。棲霞観者、左大臣山庄也。故有此賞也。圓覚寺者、右大臣粟田山賞也。▼是夜地震。
廿九日己卯晦＞寅時有大流星。出自角亢間、入■河星。▼是日。詔分遣使者於廿一寺、修功徳。以太上天皇聖體乖予、未有平損也。東大・興福・元興・西大・薬師・大安・法隆・招提、延暦九寺、各供仏燈油三升、名香六両、細綿一連、供僧新銭三貫文。寺別請名僧廿口、始來月三日、限以三日、可転読大般若経。分遣使者於新薬師・四天王・香山・長谷・壷坂・崇福・梵釈・現光・神野・三松、子嶋・龍門十二箇寺並焼燈■綿、以修功徳。
十二月庚辰朔＞夜有流星。自東方來入弧星。其色赤。
二日辛巳。奉爲太上天皇、度僧一百人。
四日癸未。天皇御紫宸殿、喚公卿及百官於殿庭、策拝右大臣正二位藤原朝臣基経、為太政大臣。公卿百寮拝舞而罷。策命曰。天皇〈我〉詔旨〈良萬止〉勅御命〈乎〉親王諸王百官人等天下公民衆聞食〈止〉宣。右大臣正二位藤原基経朝臣〈波〉朕之親舅〈奈利〉。忠貞心〈乎〉持〈■ﾃ〉御世御世〈與り〉天下政〈乎〉相〈安奈々比〉助奉事〈母〉久〈奈り奴〉。又朕未及初載之時〈與り〉、輔導崇護供奉〈禮留〉所〈母安利〉。因茲掛畏太上天皇〈乃〉詔命〈乎〉持〈天〉摂政〈乃〉職〈尓〉事〈與佐之〉治賜〈倍利〉。朕〈我〉食國〈乎〉平〈久「波」〉安〈久〉天照〈之〉治聞食〈須〉故〈波〉此大臣之力〈奈利〉。而所帯官〈波〉、摂政〈乃〉職〈尓〉不相當〈止〉、頃年參〈加利〉大坐〈都〉。今掛畏太上天皇詔旨〈尓毛〉、職〈波〉貴〈天〉官〈波〉賎〈天也波〉久年〈乎〉歴〈倍支〉。太政官〈乃〉其人〈止波〉最此卿〈乎〉可謂〈止〉勅御命〈母安利支〉。掛畏〈支〉御命〈乃〉任〈仁〉上給治給〈牟止〉、去春夏間〈與り〉仰給大坐。而大臣〈乃〉懇〈尓〉可志許〈末利〉辭譲申〈仁〉依〈天〉、今〈末天仁〉延來〈禮利〉。今畏〈支〉本御意早果行〈倍支〉物〈奈利止〉仰給〈不〉御命〈母安利〉。故是以太政大臣官〈尓〉上給〈比〉治給〈久止〉勅。但摂政之職〈波〉、今〈母〉彌益々〈尓〉勤奉仕〈禮止〉勅御命〈乎〉衆聞食〈止〉宣。▼是日。詔曰。頃者太上天皇聖躬乖予。徳沼驚定水之波、仁山動愁雲之色。朕以菲虛、恭承洪緒、■禮敬於六宗、禱冥護於三寶。而精誠未達、感激猶遅。思憑肆■之恩、更致延祚之慶。可大赦天下。自元慶四年十二月四日昧爽以前、大辟以下、罪無軽重、已発覚、未発覚、已結正、未結正、繋囚見徒、私鋳銭、八虐、強竊二盜、常赦所不免者、咸皆赦除。且夫仁風一扇、焉有偏枯、恵沢普施、実宜滂沛。仍須未得解由之徒、不論僧俗、同皆放免。若赤心之不虛、庶皇天之可動。▼是日。申二刻、太上天皇崩於圓覚寺。時春秋卅一。天皇風儀甚美、端儼如神。性寛明仁恕、穏和慈順。非因顧問、不輙発言。挙動之際、必遵禮度。好読書伝、潛思釈教。鷹犬漁猟之娯、未嘗留意。■畳）々焉有人君之量惟矣。外祖父太政大臣忠仁公（良房）當朝摂政。樞機整密、國家安寧。天皇恭己仰成、■黙）握憲綱而已。忠仁公薨■、天皇躬親政事。率由恭約。後太政大臣昭宣公（基経）自大納言遷右大臣。助理萬機、努在済益。吏稱其職、人頼其慶。朝廷無事、內外粛然。故後之談前事者、莫不思貞観之政焉。大納言伴善男息右衛門佐中庸行火。焼応天門。及事発覚、罪至大逆、相連其父。然善男不肯承伏。臣下或以為罪有可擬。天皇執持刑理終不寛暇。善男父子、及他相坐者數人、皆従配流焉。仁者必勇、蓋是之謂。曁乎朝堂院災、大極殿並東西高樓三面門廊等、俄然■燼一時消落。善非之応、見議於良吏。然而栢梁之災、龍華之火、漢皇魏主、未必為損徳矣。於時、僧正真雅法師、自降誕之初、侍護聖躬。奏建仏寺、額曰貞観。凡厥用度、惣経官家。制餝甫就、設斎供養。天皇命王公百寮行事。真雅遷化、復有僧正宗叡法師。入唐求法、受得真言。奉勧天皇、結香火之因。自遜皇位、御清和院、帰念苦空（仏道）、発心菩提。朝夕之膳、菜蔬在御。妍狀豊姿、不賜顔色。■私寵引、自斯而斷。遂御山庄、落飾入道。是時、僧正宗叡侍焉。山庄即是圓覚寺。天皇寄事頭陀、意切経行。便欲歴覧名山仏■。於是始自山城國貞観寺、至於大和國東大寺。香山・神野・比蘇・竜門・大滝・摂津國勝尾山諸有名之処、経廻禮仏。或処留住、踰旬乃去。自勝尾山、帰於山城國海印寺。俄而入丹波國水尾山、定為終焉之地。自後不御酒酢塩■、隔二三日、一進斎飯。六時苦修、焦毀如削。斷除業累、禪念逾劇。恆厭此身、欲不御膳而捨之。至夫沙門修練之所難行、緇徒精進者之為高跡、雖尊居極而盡踏之矣。寢疾大漸、命近侍僧等、誦金剛輪陀羅尼、正向西方、結跏趺坐、手作定印而崩。震儀不動、儼漸若生。念珠猶懸、在於御手。梓宮御棺、其制同輿。以聖躬坐崩、遂不頽臥也。遺詔火葬於中野、不起山陵。使百官及諸國、不挙哀素服、亦勿任縁葬之諸司、喪事所須、惣従省約。▼此夜、地大震動。五六過乃止。
五日甲申。帝遷自清涼殿、御常寧殿。近於中宮所居也。▼是日。頒告內外曰。太上天皇崩。有遺詔、停素服挙哀之禮。宜知遵行。又曰。喪制所行、雖拠遺詔、率土黎元、何無心喪。宜禁宴飲作楽着美服。▼命諸衛厳警。遣散位従四位下源朝臣平・従五位上「兼」行加賀守多治真人藤善於左右馬寮、散位従五位上橘朝臣茂蔭於左右兵庫、各監護非常。遣散位従五位下藤原朝臣房守・內舎人正八位下賀茂朝臣晴奨・近衛二人於伊勢國、散位従五位上藤原朝臣有蔭・內舎人従八位上伴宿禰忠輔・近衛二人於近江國、散位従五位上藤原朝臣諸房・內舎人従七位上伴宿禰宗永・近衛二人於美濃國、各賚勅符木契、固守関門。左右馬寮、依例給使等馬。大蔵省商布二千段・貞観銭一百貫文、奉進圓覚寺。
六日乙丑。子時地大震動。自夜迄旦十六度震。大極殿西北隅竪壇長石八間破裂。宮城垣墻、京師廬舎頽損者往々甚衆矣。
七日丙戌＞陰陽寮奏言。地震之徴、合慎兵賊飢疫。」下知大和・伊賀・伊勢等國、造行宮。以伊勢斎內親王（識子）可出宮帰京也。」左右検非違使、於左衛門府南門、出詔以前獄繋囚左百六人、（着■八十一人、未着■廿五人。）右九十四人、（着■七十九人、未着■十五人。）惣二百人。一時放卻、賜銭各卅文。▼是日。太政官頒下詔書於文武百官及五畿內七道諸國、「左右検非違使、於左衛門府南門、出詔以前獄繋囚左百六人、着駄八十一人、未着駄廿五人。右九十四人、着駄七十九人、未着駄十五人。惣二百人。一時放卻、賜銭各卅文。▼是日。太政官頒下詔書於文武百官及五畿內七道諸國、（重出）」■稱）。今月四日詔書曰。可大赦天下。元慶四年十二月四日昧爽以前、大辟罪無軽重、已発覚・未発覚・已結正・未結正、繋囚見徒、私鋳銭・八虐・強竊二盜・常赦不免者、咸皆赦除。且未得解由之徒、不論僧俗、同皆放免者。今須准承和・天安之例、已言上・未言上、原其身犯、不得拘責。但未言上者、後司造會赦帳、前後共署。限內言上、一如貞観四年四月十五日格。▼是夜。酉四剋、奉葬太上天皇於山城國愛宕郡上粟田山、奉置御骸於水尾山上。帝素服、太政大臣及殿上近臣、清和院上下諸人、皆縞素。百官不須。依遺詔也。▼是夜。自戌至子、地二震動。
八日丁亥。自辰至丑、其間地四震。
九日戊子。夜地震二度。
十日己丑。太上天皇崩御後初七。分遣使者於七ｹ寺、修転念功徳。従四位下行左中弁兼木工頭藤原朝臣春景・內蔵充一人、向粟田寺、賚仏布施名香一斤・細屯綿一連、僧布施調綿二百屯。勘解由長官従四位下兼行式部大輔橘朝臣広相・內蔵助一人、向圓覚寺。右近衛少將正五位下兼行播磨権介平朝臣正範內蔵充一人、向常寂寺。正四位下行右近衛中將源朝臣直・內蔵屬一人、向禪林寺。正四位下行內蔵頭和気朝臣彜範・寮史生一人、向貞観寺。右兵衛権佐従五位下藤原朝臣敏行・內蔵屬一人、向観空寺。従五位上行左兵衛佐源朝臣湛・內蔵屬一人、向水尾山寺。仏僧■物、並同粟田寺。先皇遺詔、不欲費官物。故、用內蔵寮綿、則修此事。▼是日。地惣五震。
十一日庚寅。停月次神今食祭、以太上天皇崩日近也。」諸衛解厳。召帰監護左右馬兵庫等遣使、解三関之警固。內舎人正七位下藤原朝臣高階向伊勢。內舎人正七位下藤原朝臣良生向近江。內舎人正八位下藤原朝臣清範向美濃。並賚勅符木契、馳到関門、合符解固。並給左右馬寮馬。」於圓覚寺、延僧五十口、始自今日、晝読法華経、夜誦光明真言。弁官行事、用度所須、用大蔵省物。太上天皇崩後■40）九日、為薫修之終焉。▼是日。地數度震動。
十二日辛卯。固近江関使散位従五位上藤原朝臣有蔭、開関使內舎人正七位下藤原朝臣良生等賚木契復命。▼是夜。戌一剋、天皇釈除素服。御皀衣。近臣亦着皀衣。」子一剋、地大震。寅四剋小震。（類聚國史）
十三日壬辰。地震。（類聚國史）
十四日癸巳。地震。（類聚國史）
十五日甲午。正二位守太政大臣藤原朝臣基経上表曰。伏奉今月四日冊命、以臣為太政大臣、摂録如故〈雲々〉。伏願垂収新命、許帰初服。帝不聴。遣左近衛少將正五位下兼行斎院長官近江権介藤原朝臣遠經、就太政大臣琵琶第、宣口勅曰。此職、太上天皇之所拝授。豈朕之可自由乎。加之諒闇在時、戒慎勿懈。須早親職摂理如舊。▼固伊勢「國」関使散位従五位下藤原朝臣房守、開関使內舎人正七位下藤原朝臣高階等、賚木契復命。
十七日丙申。地震。」固美濃関使散位従五位上藤原朝臣諸房、開関使內舎人正八位下藤原朝臣清範等賚木契復命。
十八日丁酉。地震。
十九日戊戌。先是、自太上天皇崩、公卿於仗下聴弁官政。是日。就太政官候庁。〈謂外記庁也。〉聴常政。」戌時、天有聲二度。地亦震動。（類聚國史・日本紀略）
廿日己亥。太政大臣重上表。
廿一日庚子。遣右近衛少將藤原朝臣清經、就太政大臣琵琶第、賚墨勅、諭旨曰。勅。太政大臣省表悉之〈雲々〉。宜敬乃職、用葉朕懐。一如前詔、莫復請焉。▼於常寧殿、始仏名懺悔。限三日訖。」戌一剋、空中有聲、丑時地震。
廿二日辛丑。辰時地大震、二動而止。
廿三日壬寅。地震。
廿四日癸卯。地震。
廿五日甲辰。地震。
廿九日戊申。地震。
卅日己酉。大祓追儺如常。
