日本三代実録巻第卅三〈起元慶二年正月、盡六月。〉左大臣従二位兼行左近衛大將臣藤原朝臣時平等奉勅撰
二年春正月丁酉朔。天皇不受朝賀。■ｼﾞｭ･ｿｿｸﾞ雨降雪也。七耀暦、蔵氷様、腹赤魚等、所司付內侍奏。宴侍臣於紫宸殿。雅楽寮奏楽。日暮賜被。
三日己亥。左大臣正二位源朝臣融重上表言。中使従四位上行右近衛権中將在原朝臣業平、奉伝綸旨、卻臣表章。実致精誠、伏仰天従。不意斯言、応乖叡慮。臣早蒙聖矜、許守涯分。仍■ｹｲ愚■ｺｳ。請収第封。苟為公義、豈是私情。栄枯者天之化也、與奪者君之令也。人亦萬物之一、誰不欲雲動之時來。臣是何人、再三可必辭皇恩之殊寄。然君挙必書之、載之於彝典。所恐虛受之昧。臣或貽妄予於明主。陛下若曲垂恩私、不責臣以屍居、臣又恐於明時興巷歌於鼠食。夫雨以潤、風以散之。共是陶化、曷不生成。臣誤食場苗、■ｺｳ低年深。乃顧浮雲心魂日駭。伏望。特降玄鑑、重合聖慈、不留綸命、使下臣請。不勝驚懼切迫之至、謹再奉表、陳請以聞。詔不許焉。
七日癸卯。所司付內侍、獻剛卯杖。』天皇御紫宸殿、覧青馬。賜宴群臣、奏女楽。賜祿各有差。
八日甲辰。於豊楽殿、始講最勝王経。以興福寺僧法相宗伝燈大法師位孝忠為講師。大極殿未造。故於此修之。
十一日丁未。以散位従五位上藤原朝臣房雄為民部大輔。宮內少輔従五位下藤原朝臣弘蔭為少輔。従五位下行主殿助藤原朝臣扶縄為頭。散位従五位上安倍朝臣房上為河內守。従五位上行安芸権守菅野朝臣佐世為摂津権守。従五位下大炊権助藤原朝臣藤宗為伊賀守。従五位下行侍醫五百木部公全成為尾張権介、侍醫如故。散位外従五位下佐伯直是嗣為三河権介。従五位下行美濃少掾藤原朝臣清保為遠江守。散位従五位上田口朝臣統範為甲斐守。従四位上行右近衛権中將在原朝臣業平為相模権守、権中將如故。従五位下行皇太后宮大進菅野朝臣愛甲権介、大進如故。従五位下行武蔵権介布勢朝臣冬雄為正介。散位従五位下下毛野朝臣綸旨為権介。散位従五位上佐伯宿禰貞行為上総介。従五位上藤原朝臣忠主為常陸介。民部大輔正五位下源朝臣包為信濃守。散位従五位下藤原朝臣恆実為権介。外従五位下行大外記忠宗朝臣是行為出羽介。弾正少弼従五位下藤原朝臣近臣為越前守。従五位下行式部大丞小野朝臣葛弦為加賀介。従五位下平朝臣定相為越中介。従五位下守図書頭藤原朝臣敏行為因幡守。參議従三位行右衛門督源朝臣勤為播磨権守、右衛門督如故。従五位上守右近衛権少將藤原朝臣清経為介、権少將如故。従五位下守大判事兼行明法博士桜井田部連貞相為美作権介、余官如故。従四位下行伊予権守文室朝臣巻雄為備前守。右近衛少將正五位下藤原朝臣利基為権介、少將如故。従四位上行左近衛権中將藤原朝臣諸葛為備中権守、権中將如故。散位従五位下藤原朝臣安津為備後権介。従五位下藤原朝臣岑人為安芸権守。従五位上守左近衛少將藤原朝臣有実為阿波権介、少將如故。従五位上行民部少輔安倍朝臣興行為讃岐介。従五位上行因幡権守藤原朝臣秋緒為伊予権守。左京亮従五位下坂上宿禰斯文為介。散位従五位上清原真人惟岳為豊前守。參議正四位下行左大弁兼近江権守源朝臣舒為左近衛権中將、余官如故。參議従三位行左近衛中將源朝臣能有為左衛門督。
十四日庚戌。豊楽院斎講事畢。僧綱引名僧、奉參內裏、論仏義如常。賜被而罷。
十五日辛亥。勅。以播磨國不動穀六千斛、転充和泉國、班給百姓。以去年旱飢也。
十六日壬子。踏歌之節。天皇在御簾中、賜宴侍臣。雅楽寮奏楽。宮人踏歌如常儀。賜祿有差。
十七日癸丑。皇帝御建禮門、観射禮。親王已下及六府以次射焉。
十八日甲寅。帝御射殿、覧四府賭射。
廿日丙申。內宴。近臣賦詩及女楽。群臣歓洽。畢景而罷。賜祿有差。
廿七日癸亥。去年■ｺｳ旱、京師及畿內諸國飢饉。河內和泉為尤甚。公卿僉議、東西京中置常平司、出売官米。且遣使河內和泉両國、賑給絶乏戸。
廿八日甲子。以因幡守従五位下藤原朝臣敏行、散位従五位下伴宿禰春雄、従五位下紀朝臣巻雄、為売常平所米使。
是月。京師多偸盜、略奪人物。遣左右近衛官人已下廿人、各騎官馬、巡夜覘偵。
二月丁卯朔。雷二三聲、降雨。』釈奠及大原野祭如常。
四日庚午。祈年祭如常。
五日辛未。嘉祥寺申牒、請安置七僧、永為定額、勤修御願、誓念國家。至有僧闕、寺家簡択、申官補之。又准貞観寺、不聴僧綱摂領。但令貞観寺座主三綱等、専得検知。詔許之。』備後國飢。優復絶乏戸二千■ｼｼﾞｭｳ人。
六日壬申。春日祭如常。
七日癸酉。授信濃國従五位上出速雄神正五位下。備中國従五位下笠目神従五位上。』▼是日。勅置元慶寺別當三綱。其三綱者、寺家簡定、申官任之、六年為秩、乃責解由。縁寺之事、申官行之、不経省寮僧綱。
十日丙子。京師飢。賑給之。
十三日己卯。詔以近江國坂田郡伊吹山護國寺、列於定額。沙門三修申牒稱。少年之時、落髪入道、腳歴名山、莫不周盡。仁壽年中、登到此山。即是七高山之其一也。観其形勢、四面斗絶、人跡希至。昔日深草聖皇（仁明）、令建一精舎修薬師念仏。三修居止以降、歳月漸積、堂舎有數、誠非雲構、庶幾霊山。望請天慈、賜預定額。故従其所請。』丹後國言。割國司公廨、准一分例、給検非違使俸料。太政官処分、依請焉。
十四日庚辰。正三位行中納言兼右近衛大將皇太后宮大夫藤原朝臣良世抗表曰。臣聞。寒暄代謝、牙角難雙。天道未能相進、人事何得両立。臣功閥無聞、行能皆闕。倚日月之末光、帯文武之有職。慚恐之志、斯須未離。夫大將之職、所統非軽。任握兵符、管領戎士。警巡之務、晝夜無間。縦在少年、猶難稱職。況今春秋衰邁、筋力疲贏？。雖僅尸祿於喉舌、而思罷官於爪牙。因茲前瀉乃懐、伏待恩許。而多曠居諸、未蒙沖旨。伏請殊恩、重鑑愚欸、解大將之職、授以壯齢之人。即公私兼済、物議自停。無任征営之至、拝表以聞。不許。
十五日辛巳。右衛門権佐従五位上安倍朝臣清行為右少弁。散位従五位下安倍朝臣利行為侍従。従五位下藤原朝臣有文為図書頭。従五位下伴宿禰春雄為宮內少輔。従五位下藤原朝臣佐世為弾正少弼。従四位下行左近衛少將藤原朝臣門宗為左京権大夫。散位従五位下御室朝臣安常為亮。従五位下是主王為権亮。外従五位下行左大史山口宿禰岑仁為大和権介。左京権亮従五位下源朝臣建為上野権介。散位従五位下藤原朝臣統行為出羽権介。従五位下惟良宿禰高尚為能登権介。従五位下行大和権介春岳真人冬通為越中権介。散位従四位下伴宿禰須賀雄為因幡権介。従五位下賀茂朝臣文長為播磨大掾。従五位下行備後権介藤原朝臣安津為権守。散位従五位上上毛野朝臣沢田為筑前守。右少弁正五位下兼中宮亮藤原朝臣遠経為右近衛少將、中宮亮如故。侍従従五位下藤原朝臣有穂為右衛門権佐。
十九日乙酉。詔。山城國正稅稲三百束、賜従五位下山背忌寸大海全子、以奉幣氏神向彼國也。
廿四日庚寅。遣神祇大副従五位上大中臣朝臣有本於大極殿壇上、祈請百神。縁初造大極殿也。』屈六十僧、分五十口、於紫宸殿転読大般若経。十僧於八省院、転読金剛般若経。限三日訖。
廿五日辛卯。於宜陽殿東廂、令従五位下行助教善淵朝臣愛成、始読日本紀従五位下行大外記嶋田朝臣良臣為都講。右大臣已下參議已上、聴受其説。
廿七日癸巳。授大和國無位大史大仁保神従五位下。』▼是夜。偸児剝取紫宸殿軟障。為警夜近衛舎人所捕獲。』▼先是、越前國言。気比大神宮祝部等申曰。神宮忽見火災、驚走入宮、実無失火。陰陽寮占雲。為穢神社。因現祟怪。彼國須慎疫癘風水之災。是日。下知國宰、灑掃神宮、転読仏経。
廿八日甲午。勅。備前國不動穀一萬斛、運充河內國、班給百姓。以去年旱損民多飢餓也。
廿九日乙未。地震。
丁酉朔三日己亥。天皇御斎供燈如常。』授出雲國正五位下青幡佐草壯丁神正五位上。
五日辛丑。詔。令大宰府採豊前國規矩郡銅。充彼郡徭夫百人、為採銅客作児、先潔斎斎戒、申奏八幡大菩薩宮。
七日癸卯。遣使奉伊勢大神宮幣並神寶弓桙剣等物。
九日乙巳。地震。』▼是日。分遣使者、奉幣馬於賀茂御祖別雷、松尾、石清水、稲荷、住吉、平野、大原野、梅宮。及班幣五畿七道諸名神。賽舊禱也。告文曰。天皇〈我〉詔旨〈止〉、掛畏〈岐〉平野大神〈乃〉広前〈尓〉恐〈美〉恐〈美毛〉申賜〈倍止〉申〈久〉。去秋御躰不予〈尓〉御座〈之〉、去八月十九日〈尓〉祈申〈之久〉。御躰平安〈尓〉護助奉賜〈比〉、寶位無動〈久〉御坐賜〈波〉、禮代大幣〈尓〉御馬牽副〈天〉奉で〈無止〉祈申〈之毛〉験〈久〉平安〈尓〉護助奉賜〈倍利〉。因茲、今所祈申〈乃〉大幣帛〈尓〉御馬令牽副〈天〉、參議正四位下行左大弁兼左近衛中將近江権守源朝臣舒〈乎〉差使〈弖〉奉出〈須〉。此狀〈乎〉平〈乎〉聞食〈天〉、天皇朝廷〈乎〉今〈毛〉今〈毛〉常磐堅磐〈尓〉護幸〈倍〉奉賜〈比〉天下平安〈尓〉五穀豊登〈之米〉賜〈倍止〉恐〈美〉恐〈美毛〉申賜〈波久止〉申。自余社告文並准此。
十三日己酉。正三位行中納言兼右近衛大將皇太后宮大夫藤原朝臣良世重上表言。中使左近衛権少將正五位下兼行近江介坂上大宿禰滝守、就臣直廬、還臣上表。曲成之私偏及、忝竊之責更彰。臣文未輝乎俎豆、武無練於干戈。幸遇寵擢之恩、謬辱大將之位。臣以為、風霜剣騎、必便於少壯之人、竜鳥旌旗、不宜於衰老之歯。今臣筋力歳減、贏？痾日侵。自統軍司、紕紊相屬。兵人緩羽林之術、士卒無鳧藻之情。加之臣頽暮之年、兼摂長秋之事。繁併鳥倦、趨走難堪。當今英雄架肩、■ｴﾝ鴻接翼。惟選穢職、以代不能。苟曰得人、此為報國。微臣三請於陛下。々々一許於微臣、無任靦冒之極。謹重陳譲以聞。優詔不許。
十五日辛亥。勅頒告五畿內國曰。校班之政、盈紀為期。而自去天長五年以來、五十箇年、不行此事。遂使無身之輩、尚領田疇、見役之人、曾無潤益。奸濫為之不斷、公私所以多妨。靜言其由、最乖政理。事須因循前規、遣使校覈。然而王畿屢空、民俗凋弊。思其如此、更以停留。夫因時設方、雖有成式、反経合道、亦存舊章。宜下知牧宰、此般特准外國之例、子細校定、依実言上。若所申排虛、有致隠沒、科以違勅、不曾寛容。
廿三日己未。丹後國與謝郡仁壽元年洪水流損田三百廿五町三百五十歩奉充清和院。
廿七日癸亥。欲以四月廿九日修仁王會。由是預頒下呪願文於五畿七道諸國。
廿九日乙丑晦。出羽國守正五位下藤原朝臣興世飛駅上奏。夷俘叛亂、今月十五日焼損秋田城並郡院屋舎城辺民家。仍旦以鎮兵防守、旦徴発諸郡軍。勅符曰。彼國今月十七日奏狀、既知、夷虜悖逆、攻焼城邑。犬羊狂心、暴悪為性。不加追討、何有懲乂。事須量発精兵、扼其咽喉。但時在農要、人事耕種。若多動衆、恐妨民務。夫上兵伐謀、両將不戦。巧設方略、以安辺民。亦別有勅符、下陸奧國。若當國之兵力不足制者、早告陸奧、令其赴救。凡蠻貊之心、候時而動。雖雲醜類之可責、抑亦國宰之不良。宜施慰撫之化、以遏風塵之亂。又勅符陸奧國司曰。得出羽國今月十七日奏狀■ｲﾜｸ｡逆賊悖亂、攻焼城邑。両國接境、非常難知。若無予戒、何備不虞。宜加警粛以鎮國內。亦若出羽國來請援兵、隨発精勇、応時赴救。兵貴神速、罪深逗留。待其告急、莫失事機。 
夏四月丙寅朔。日有蝕之。
二日丁卯。於宜陽殿西廂、賜侍臣酒。賜祿有差。▼是日。詔以大舎人頭従四位上有佐王、従四位下美作守実行王、従五位下行內膳正連扶王、従五位下行右兵庫頭広山王、摂津守従五位上在原朝臣安貞、従五位上行伊予権守藤原朝臣秋緒、従五位上守民部大輔藤原朝臣房雄、従五位上行越後権守藤原朝臣世數、従五位上行丹波守藤原朝臣是行、従五位上行右兵衛権佐藤高経、従五位上行近江権介安倍朝臣宗行、従五位下行皇太后宮大進兼相模権介菅野朝臣愛甲、従五位下行周防介源朝臣相、因幡守従五位下藤原朝臣敏行等、為次侍従。
四日癸巳。広湍竜田祭如常。▼是日。出羽國守正五位下藤原朝臣興世飛駅奏言。秋田軍城邑官舎民家、為凶賊所焼亡之狀、去月十七日上奏。厥後差権掾正六位上小野朝臣春泉、文室真人有房等、授以精兵、入城合戦、戎黨日加、彼衆我寡。城北郡南公私舎宅、皆悉焼殘。殺虜人物、不化勝計。此國器仗、多在彼城。挙城焼盡、一無所収。加之去年不登、百姓飢弊。差発軍士、曾無勇敢。望請隣國援兵、勠力襲伐。勅符曰。重得奏狀、具知賊勢転盛、疽食浸淫、非常之事、変態難量。能加望遏、莫令滋蔓。去月廿九日、勅符下彼國訖。計也応到。亦同日勅符、下陸奧國、令其赴救。今重勅陸奧國、発兵二千。宜首尾合戦及早禽獲。務盡上策、定我下土。又下勅符於陸奧國曰。重得出羽國奏狀稱。賊勢転盛、衆寡不敵。非有救兵、難加獨制者。事既非常、或恐生変。宜発精勇二千、星火馳救。禽敵有期、失機遺悔。兵家所謂疾雷不及掩耳也。若致遅留、処以重科。亦其所発之士、各備路糧。仍須差國司掾目各一人、押領其事。
七日壬申。式部兵部両省、奏擬階冊。中納言従三位兼行民部卿藤原朝臣冬緒、奉勅仰二省、退去省家行之。▼是日。平野祭如常。
八日己酉。梅宮祭。仍停潅仏之儀。』大和國興福寺失火。焼堂宇僧坊。
九日甲戌。殞霜。』権少僧都法眼和尚位宗叡奏言。薬師寺法相宗伝燈大法師位義澄、同宗伝燈大法師位義叡、東大寺律宗伝燈大法師位忠城、華厳宗伝燈大法師位心恵等四人、兼學真言、堪為師範。伏望。隨修行伝燈賢大法師位真如本願、令入住超昇寺。詔許之。
十四日己卯。授阿波國正五位上大麻比古神従四位下。従五位上天日鷲神正五位下。駿河國正六位上岐都■ﾑ命神火雷神並従五位下。
十五日庚辰。公卿於太政官曹司庁、賜文武官六位已下成選已記。策命如常。
十六日辛巳。授新除越前守従五位下藤原朝臣近臣従五位上。
十九日甲申。諸衛警護。縁明日賀茂祭也。
廿日乙酉。賀茂祭如常。先是、左近衛官人之染死穢者、入侍陣座。是故、祭使不更辭見。便自內蔵寮赴社。
廿一日丙戌。諸衛解厳。
廿二日丁亥。以外従五位下行安芸介興世朝臣貞町為山城権介。外従五位下行主稅大充惟良宿禰三宗麻呂為大和権介。散位従五位下坂上大宿禰好蔭為陸奧権介。従五位下橘朝臣朝臣秋実為美作介。秋実貞観十八年拝美作介、丁父憂解職。今奪情起之。従五位下行大隅守佐伯宿禰春継為安芸介。散位外従五位下春日朝臣宅成為大隅守。
廿五日庚寅。式部省奏諸國銓擬郡司簿。大納言正三位兼行左近衛大將陸奧出羽按察使源朝臣多奉勅、於宜陽殿西廂、喚式部少輔兼文章博士菅原朝臣道真読之。▼是日。竪大極殿柱。
廿六日辛卯。備中國獲白雀一。
廿八日癸巳。出羽國守正五位下藤原朝臣興世飛駅奏言。賊徒彌熾、不能討平。旦差六百人兵、守彼隘口野代衛。比至焼山、有賊一千餘人。逸脫帰者五百餘人。城下村邑、百姓廬舎為賊所焼損者多。▼即日勅符曰。重得奏狀、具知凶類滋蔓、殺略良民。発兵以來、望有成効。而今官軍致敗、賊徒作気。用兵之道、豈若此乎。今勅上野下野等國、各発一千兵。亦重勅陸奧國、責以緩救。宜合三國兵、一時擒滅。凡軍陣之法、必有注記。諸事大小、皆在目前。察其所縁、為図成敗。今所上奏狀、極為省略。胡城雲隔、魏闕天遙。路遠事疑、非可指問。必須事無巨細、委曲記録、令可知見。老弱在行、耕種廃務。早休染鍔之労、當崇■ﾀｸ?弓之化。』勅符陸奧國曰。得出羽國今月十九日奏狀稱。狡寇未平、戎士多沒。請援彼國、已及五度。而多経旬日、未有來救。孤城拒守、事変難測者。今如來奏、甚似惰慢。仮有當府之不虞、何忘隣境之危急。宜早差発兵二千人、応機奔救。斉心同力、撲掃妖気。若重稽引、國有厳刑。速施破竹之勢、勿貽反水之悔。』又勅符上野下野両國曰。得出羽國今月十九日奏、已知凶類気盛殺略良民。鼠輩発狂狼戻無已。不加利刃、何懲逆心。宜各初一千兵、星夜赴救、表裏合勢、腹背攻撃。凡隣境之義、実須相援。況於國賊、何不共討若致遅留、論之如律。亦其所発之士、各備路糧。便遣國司目已上一人、史生品官一人、押領其事。已此一挙之兵、早成萬全之計。
廿九日甲午。説一百講座、説仁王般若経。京師始自御在所、至於聖神寺卅二。畿內及外國六十八。其呪願文曰。南閻浮提、日本國主。位纂洪緒、業字黎民。忘己之労、求人之逸。帰心冥護、莫過仁王。廻首幽慈、唯託般若。人中師子、吼説精微。仏前月光、敬仰讃嘆。名天地鏡、屢照不疲。號摩尼珠、傍映無盡。諸天聖衆是尊是重。一切國王、為父為母。青竜在戌、朱雀司辰。禮撤肥羞、禁及魁膾。起自京城、遍於州府、敷設百座、延屈衆僧。如來寫真、羅漢遺像。花與霞亂、香遂煙薫。録腹置言、饒舌吐辭。天暁唄響き、祇夜偈詞。大小鬼神、左右竪耳。浄信男女、都鄙葺鱗。事已弁張、限已七日。分午前後、訖於二時。上忍中行、並証功徳。兼察因縁、放千光明。銷七災難。■ﾃｲ海不浪、化茂貫桑、鴈塞斂塵、歌罷折柳、鴻休罔極、撫運年長、鳳暦無彊、承平日久。令我赤県、上和下和、令我白蔵、多黍多外字ｼﾞｮ。悠々萬物、蠢々群生。共養聖胎、同開慧眼。
卅日乙未。先是、炎旱殊甚、農夫棄耒。朝廷為憂。是日、膏雨快■ｼﾞｭ･ｿｿｸﾞ、溝渠皆溢。天下以為、仁王経之験力。故記之。
五月丙申朔。二日丁酉。摂津國旱飢。詔、転運播磨備前両國不動穀各二千斛、班賦百姓。
四日己亥。詔、授従五位上守右中弁藤原朝臣保則正五位下、即拝出羽権守。右中弁如故。左衛門権少尉正六位上清原真人令望為権掾。左衛門権少尉如故。右近衛將曹従七位下茨田連貞額為権大目。右近衛將曹如故。三人並発遣出羽國、擬討反虜。勅出羽國司曰。近日夷虜凶逆、殘害不止。雖有軍興、俄難殄滅。仍依右中弁正五位下藤原朝臣保則、兼任彼國権守。宜縁軍機之事、従其指■ｼ?。莫為逋逃以失警備。』陸奧國獲木連理。
五日庚子。停端午之節。▼是日。陸奧國守正五位下源朝臣恭飛駅奏言。発兵二千人、差遣出羽國既畢。更依彼國請、亦発五百人。又恐。當國之夷、依隣國之警、動其狼心、掉其■ﾏﾝ尾。請発援兵二千人、以守要害之処。』勅符曰。得彼國去月廿五日奏狀、具知差発援兵、赴救出羽。亦來奏以為、凶逆詐態、日衰縁隙。請発國內之控弦、以備醜類之逆寇。事在慎微。俯依來奏。今須簡練精勇、拒守要害、兼張遉邏、令其候望。但軍興之後、府帑無余。久動士衆、恐費糧食。量施方便、早休労役。奉我朝威、以警夜事。』勅曰。出軍之道、用兵之方、事有緩急、理亦軽重。而或國発軍之後、飛駅言上其由。徒驚物聴、無益於事。宜令上野下野陸奧出羽等國、自今以後、駅逓奏上、一如延暦十三年二月乙未勅。
七日壬寅。公卿於太政官曹司庁、任諸國詮議郡司。策命如常。
八日癸卯。授越中國正六位上手向神従五位下。』大和國去年大旱、百姓飢饉。詔、以正稅三萬束、賑給絶乏戸七萬八千八百一十人。
九日甲辰。亥時有大流星。出自■ﾃｲ南、入軫翼間。其尾二許丈、色赤有光、衆星隨行。所過之処、木葉作聲。▼下符相模國、令採進槻弓百枝。安房國百枝。信濃國梓弓二百枝。但馬國檀弓百枝。備中國柘弓百枝、備後國百枝。
十五日庚戌。勅、令美濃國毎年春送延暦寺四王堂仏僧供料息利稲殘白米十斛黒米十斛。
十七日壬子。授隠岐國正五位下比奈麻治比売命神正五位上。駿河國従五位上美和天神正五位下。
六月乙丑朔。二日丙寅。勅、以三河國幡豆郡荒廃田一百町、賜孟子內親王、為一身田。
三日丁卯。自去月至此、亢陽不雨。名山大川、能興雲致雨、並班幣祈雨。賀茂御祖別雷、松尾、稲荷、貴布禰、丹生川上、乙訓、水主八社是也。丹生川上加奉黒馬一匹。
四日戊申。晨旦霧降。
七日辛未。出羽國守藤原朝臣興世飛駅奏言。権掾小野春泉、文室有房等、在秋田営。去四月十九日、遣最上郡擬大領伴貞道、俘魁玉作宇奈麻呂、將官軍五百六十人、須候賊類形勢。路遇賊三百餘人合戦、射傷賊十九人。官軍被傷七人。貞道中流矢而死。廿日賊衆増加、不可相敵。會暮戦罷、引軍還営。明日兇徒挑來接戦。賊試射五十三人、瘡者卅人。官軍死並瘡痍者廿一人。奪取賊弓卅一、靭廿五、襖十七領。米穀糒稲、亦復有數。焼賊廬舎十二、生虜七人。官軍疲極、射矢亦盡。因引還営。今月七日、重遣宇奈麻呂、登高候望。俄爾遇賊、抜剱剣相戦、斬首二級。宇奈麻呂、沒於賊手。其後有俘囚三人來言。賊請秋田河以北、以為己地。更有賊五人、着甲冑、伏隠草中。遣軽兵百餘人、追射殺三人、奪鞍馬弓矢靭剱等物有數。自後賊徒猥盛、浸凌不息。官軍征討、未由摧滅。▼重飛駅言曰。権介藤原朝臣統行、権掾小野春泉、文室有房等、進至秋田舊城。蓄甲積糧。陸奧押領使大掾藤原梶長等、所將援兵、與本國兵卒、合五千餘人、聚在城中。賊出不意、四方攻囲、官軍力戦、賊勢転勢。権介統行等、戦敗而帰。権掾有房、殊死而戦、殺賊數人、賊矢中左腳、被瘡逾■ﾚｲ。軍無後継、■ｿｳ身逃帰。権介統行男、従軍在戦、及権弩師神服直雄、並戦而死。甲冑三百領、米糒七百碩、衾一千條、馬一千五百疋、盡為賊所取。自余軍実器仗什物、一無在存者。
八日壬申。以図書頭従五位下藤原朝臣有文、為治部少輔。民部少輔従五位下藤原朝臣弘蔭為相模介。散位従五位下小野朝臣春風為鎮守將軍。』詔、令春風與陸奧権介従五位下坂上大宿禰好蔭、星火進発、先入陸奧。各將精兵五百人、奔赴救之。賜春風好蔭甲冑各一具。授出羽権掾正六位上文室真人有房従五位下。賞力戦之功也。初公卿於仗下、喚駅使丸部滝麻呂、問軍曲折。滝麻呂言。官軍戦者、人無固志。望敵奔竄、唯生是求。有房死戦、不顧生存。時流矢傷其左踵。矢盡而帰、恨無後救。仍有此賞、以勧其後也。』大納言正三位兼行左近衛大將陸奧出羽按察使源朝臣多上表。請解按察使曰。臣聞。器違其分、栄非所栄。任越其才、量還失量。〈中謝〉臣以無人望、過受國恩。祿秩優崇、寵命隆赫。往年降詔、以臣本官、兼督陸奧出羽諸軍事。惟彼両地異類群居、暗昧是非、簡略禮儀。頃者。梟聲転大、狼心益狂。殺我人民、焼我城邑。臣実須腳踐沙漠之地、身臨夷虜之庭、致其腰領之誅、肆其爪牙之鋭。而臣族非將種、門謝兵家。聚米為山、更迷指描。簞醪投水、誰表迎飲之誠。遂使犬羊流離、不安巣穴。干戈揺動、時為風塵。是臣之慙、々莫甚焉。是臣之罪、々莫大焉。伏願、留陛下遠慮之心、罷微臣遙領之職、選竜虎以代之、推武猛以求之。則鳴■ｷ収沸野之聲。自當不日、嘶馬乾出塞之汗、亦得指期。無任於悚懼忝竊之至。謹奉表陳譲以聞。不省。
九日癸酉。勅曰。従五位下小野朝臣春風、今月八日任陸奧鎮守將軍訖。事須依格分付受領。而卒將軍兵、向出羽國。宜令前將軍従五位下安倍朝臣比高、准見任例、暫行府政。
十一日乙亥。是日、月次並神今食祭。時論以為、出羽飛駅入禁中。可謂染死穢。由是、天皇不親祭事。兼公卿不入內裏者於神祇官摂行之。
十五日己卯。有白鷺一雙、飛闘紫宸殿前。其一下集殿庭版位側。
十六日庚辰。雷電、雨下如倒井。京城之內、溝渠皆溢、霹靂於東寺幡竿。▼出羽國守藤原朝臣興世飛駅奏言。賊峯強盛、日増暴慢。囲守営所、視無去意。官軍畏懦、只事逃散。陸奧軍士二千人、押領使大掾藤原梶長等、竊求山道、皆悉逃亡。』即日、勅符曰。重有來奏、具得事趣。依先日奏、遣陸奧鎮守將軍小野朝臣春風、権介坂上大宿禰好蔭等、各領精勇五百人、日夜赴彼既畢。事具前符。亦依今日奏、更下陸奧國、追還逃亡兵士二千人。國宜知之、率其虎旅、■彼烏合。當奉王師之威、早獻凱帰之効。』又勅符陸奧國曰。得出羽國奏稱。逆虜縦逸、■ｺｳ暴日甚。彼國軍士二千人、顧望避敵、亡帰本國者。斷勢制勝、自有其方。而今各重身軀、無意掠戦。糧資醜類、力屈凶威。豈回王者之師、自貽敗軍之恥。宜更選定國司主典已上精強了事者、令領彼亡帰二千兵、早入出羽。若彼逃亡人等。未盡帰集者、更簡更兵、加足前數。夫將軍死綏、誅之無救。故曰。有前一尺、無卻一寸。宜知此意、諭夫兵士、令其自知。若重亡帰者、以軍法従事。
十七日辛巳。授播磨國従五位上白國神正五位下。
十九日癸未。雷不雨。夜■惑ｹｲﾜｸ守天江、経二ｹ日。
廿日甲申。権掌侍従四位下藤原朝臣宜子卒。
廿一日乙酉。夜有流星。出自斗辺、入箕星下。色白尾短。』勅。令東海東山両道諸國、簡択勇敢軽鋭者、須待出羽國奏請、応機奔赴。伊勢廿人、參河廿人、遠江十人、駿河卅人、甲斐廿人、相模廿人、武蔵卅人、下総卅人、常陸五十人、美濃卅人、信濃卅人。令相模國送綿一千屯於出羽國。為充造襖料也。
廿三日丁亥。周防國正六位上赤田神、山田神並授従五位下。』勅、令因幡、伯耆、出雲、隠岐、長門等國、調習人兵、修繕器械、戒慎斥候、固護要害。災消異伏、理帰仏神。亦須境內群神班幣、於四天王像僧前修調伏法。以蓍亀告加辺警也。』河內國旱飢、不堪貢進御酒米六十五斛。太政官処分。當年停而莫貢。
廿六日庚寅。勅。左右京五畿內百姓調庸、去年以往輸貞観銭十五文。今加十五文、惣卅文。
廿七日辛卯。夜有流星。出自騰■ﾁ、入雷電星。色赤、長二丈余。』摂津國頻年災旱、道■ｷﾝ盈路。以糒一百斛賑給之。
廿八日壬辰。詔、遣大元帥法阿闍梨伝燈大法師位寵壽於出羽國、卒七僧修降賊法。
廿九日癸巳。大雷雨。諸衛陣於弘徽殿前。天皇御此殿故也。
