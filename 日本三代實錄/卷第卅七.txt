『三代実録』巻卅七巻首〈起元慶四年正月盡六月〉左大臣従二位兼行左近衛大將臣藤原朝臣時平等奉勅撰
四年春正月乙卯朔。天皇不受朝賀。雨也。所司獻剛卯杖。七曜暦、蔵氷様、腹赤魚等、付內侍奏。天皇御紫宸殿、賜宴侍臣。雅楽寮奏音楽、宴竟賜被。
二日丙辰。親王公卿及侍従、參太皇太后宮中宮。賜衣被綿焉。
六日庚申。従四位下行播磨守橘朝臣信陰卒。
八日壬戌。大極殿斎講、以東大寺僧花厳宗伝燈大法師位基秀為講師。朝講之後、基秀頓病、不待事畢、辭譲而去。以律師法橋上人位平智代之。
十一日乙丑。二品式部卿諱〈光孝天皇〉為常陸太守。式部卿如故。従四位下行右近衛少將兼備前権介藤原朝臣基利為備前守。〈雲々。五十一人。〉
十三日丁卯。従四位上行大宰大弐橘朝臣三夏卒。
十四日戊辰。大極殿斎講畢。僧綱奉參內裏、論議如常。
十六日庚午。踏歌之節。天皇御紫宸殿、賜宴侍臣。雅楽寮奏楽。宮妓踏歌如常儀。宴了賜祿有差。
十八日壬申。天皇御射殿、覧四府賭射。
廿一日乙亥。天皇御仁壽殿、內宴於侍臣。奏女楽。賦詩極歓。方罷賜祿有差。
廿六日庚辰。授神位。（日本紀略）」左京人文章生無位有相王賜姓平朝臣。有相、従五位下行越中介平朝臣定相之弟也。
二月乙酉朔。日有蝕之。
三日丁亥。釈奠如常。祭禮已畢、直講正八位下占部連月雄講禮記、文章生學生等賦詩。
四日戊子。祈年祭如常。▼是日。遣武蔵権守従五位上弘道王、向伊勢大神宮奉幣、告以大極殿成也。
五日己丑。遣正四位下行右京大夫兼山城権守基棟王、向賀茂御祖別雷両社、従四位上行山城守棟貞王於松尾社、散位従四位下和王於平野社、従四位下行右馬頭藤原朝臣門宗於大原野社、正五位下行神祇大副大中臣朝臣有本於稲荷社、並奉幣、告以大極殿成。告文曰。天皇〈我〉詔旨〈止〉、掛畏〈支〉賀茂大神〈乃〉広前〈尓〉申賜〈倍止〉申〈久〉。去貞観十九年四月九日、大極殿並東西樓廊等作始之時〈仁〉令祈申〈之久〉。如是〈岐〉國家大事〈乎波〉、皇大神〈乃〉厚助〈仁〉依〈天奈毛〉可成立〈止〉、令祈申賜〈岐〉。祈申〈之母之留久〉無事〈久〉平〈久〉令作竟賜〈倍利〉。仍今吉日良辰〈乎〉択定〈天〉、正四位下行右京大夫兼山城権守基棟王〈乎〉差使〈天〉、禱〈乃〉大幣帛〈乎〉令捧持〈天〉奉出給〈不〉。此狀〈乎〉平〈久〉聞食〈天〉、今〈毛〉往前〈毛〉無驚〈久〉無事〈久〉護矜賜〈比〉、天皇朝庭〈乎〉寶位無動〈久〉常磐堅盤〈尓〉護幸〈倍〉賜〈比〉、天下國家〈乎毛〉平〈久〉護矜賜〈倍止〉申。▼是日。遣従五位上行左兵衛佐源朝臣湛於柏原山陵、告大極殿既成之狀。」山城國愛宕郡粟田郷百姓口分田四町二段九十五歩、奉充中宮職。以彼職新造寺之地、犬牙相接也。其代給於他郡。  
五日己丑。遣正四位下行右京大夫兼山城権守基棟王、向於賀茂御祖別雷両社。従四位上行山城守棟貞王於松尾社。散位従四位下和王於平野社。従四位下行右馬頭藤原朝臣門宗於大原野社。正五位下行神祇大副大中臣朝臣有本於稲荷社。並奉幣、告以大極殿成。告文曰。天皇〈我〉詔旨〈止〉掛畏〈支〉賀茂大神〈乃〉広前〈尓〉申賜〈倍止〉申〈久〉。去貞観十九年四月九日、大極殿並東西樓廊等作始之時〈仁〉令祈申〈之久〉。如是〈岐〉國家大事〈乎波〉、皇大神〈乃〉厚助〈仁〉依〈天奈毛〉可成立〈止〉、令祈申賜〈岐〉。祈申〈之母之留久〉無事〈久〉平〈久〉令作竟賜〈倍利〉。仍今吉日良辰〈乎〉択定〈天〉、正四位下行右京大夫兼山城権守基棟王〈乎〉差使〈天〉、禱〈乃〉大幣帛〈乎〉令捧持〈天〉捧出給〈不〉。此狀〈乎〉平〈久〉聞食〈天〉、今〈毛〉往前〈毛〉無驚〈久〉無事〈久〉護矜使〈比〉、天皇朝庭〈乎〉寶位無動〈久〉常磐堅盤〈尓〉護幸〈倍〉賜〈比〉、天下國家〈乎毛〉平〈久〉護矜賜〈倍止〉申。▼是日。遣従五位上行左兵衛佐源朝臣湛於柏原山陵、告以大極殿既成之狀。」山城國愛宕郡粟田郷百姓口分田四町二段九十五歩、奉充中宮職。以彼職新造寺之地犬牙相接也。其代給他郡。
六日庚寅。従四位上行左京大夫忠範王卒。賀陽親王之子也。
八日壬辰。授甲斐國従四位上勲十二等物部神正四位下。正五位上美和神従四位下。岩見國正六位上椙尾國社神・常世國社神並従五位下。」左京人従四位上行左馬頭兼伊勢頭興基王賜姓源朝臣。興基、人康親王之子也。
十一日乙未。卯時。天東空中有聲。一聲而止。
十二日丙申。春日祭。（日本紀略。）
十七日辛丑。內裏犬産之穢。延及所司。仍停園韓神祭。▼是日。正五位下守右中弁兼行出羽権守藤原朝臣保則、飛駅奏曰。降虜所進掠取甲六十六領、冑卅二枚、大刀四枚、鉾一柄、箭一十隻。賊夷去年進契狀曰。所遺甲冑、早速將進。而踰渉年月、未有返上。故遣権大目正六位上春海連奧雄、入奧地所勘取也。去年五月、陸奧及當國軍士敗走之日、或着甲冑、逃帰本土、或脫棄山野、跳身奔竄。是時、前弩師従七位上秦忌寸能仁、進甲冑一百一十、賊徒返進廿二。今奧雄勘取六十六領、惣一百九十八領、納秋田城畢。又夷俘賜饗之日、多以他死亡位記。「曰」自稱其姓名。貪預賜祿。奧雄責取死亡位記一百六枚。
廿一日乙巳。除目四十人。
廿三日丁未。東方有聲、如雷。
廿四日戊申。地震。（日本紀略・類聚國史。）
廿五日己酉。百姓口分並墾田九町二百九十歩、在山城國愛宕郡。貞観十九年有勅、奉充清和院。今太上天皇勅帰於公家。仍返給本戸。」先是、出羽國言。管諸郡中、山北・雄勝・平鹿・山本三郡、遠去國府、近接賊地。昔時、叛夷之種、與民雑居、動乗間■、成原心病。頃年瀕遭不登、憂在荒飢。若不優恤、民夷難和。望請復調庸二年、將給弊民。至是、勅復一年。又不動穀六千二百九石七斗、給三郡狄俘八百三人。
廿七日辛亥。出羽國正三位勲四等月山神・正三位勲三等大物忌神並授従二位。従五位下勲七等袁物忌神・城柵神並従五位上。
廿八日壬子。地震。」先是、隠岐國言。兵庫振動、経三日後、庫中皷自鳴。陰陽寮占曰。遠方兵賊、起自北方。▼是日。太政官符下因幡・伯耆・出雲・隠伎等國、慎令厳防護非常。
三月甲申朔。三日丙辰。御斎焼燈如常。
十一日甲子。勅。出羽國軍士白丁神服部連貞氏等十一人、得預出身。先是、去年十月十六日、彼國司言。貞氏等便習弓馬、堪為軍士、動従警戒、不顧私産。請不勘籍、預於出身。従之。
十六日己巳。授太政官左右弁官史生卅七人位一階。史生等言曰。去年十一月廿五日詔書■（稱）。內外文武官主典已上敘爵一級者。望請。因循先例、被進位一階。従之。」故播磨守従四位下橘朝臣信蔭男経仁言。父信蔭存日、委納官倉穀、准穎四十萬束。信蔭臨死、令告経仁曰。須向官申請欲令注帳。太政官下知國宰、検領載帳。」勅、諸王喚辭、准諸臣之狀、宣告文武百官。先是、式部省奏言。依令、三位四位五位六位、於太政官寮已上司及中國已下、各有喚辭。或稱大夫、或稱姓。今観流例、只為諸臣。施此例也、於諸王即不論四位五位、惣稱其王。商量事理、尊卑失序。望請。稱大夫稱姓、一準諸臣、以充貴名之例。従之。」大宰府言。筑後守従五位上都朝臣御酉解■（稱）。仁壽三年五月廿五日格曰。美濃國言。准令、百姓口分、六年一班。夫依官符、校田言上、待候報符、既経數年。其間新付括責之輩、無給口分、不堪貢賦、人民易逃、戸口難増。隨報符下、仍始班田、文案未究、還及紀年。望請。至於期年、國郡官司校定國中田數、惣計當年之田口、且校班且言上。有勅、宜校田依請。自余諸國准此者。而此國不班田、既三十餘年。輸貢之民、曾無口分、免課之門、徒有田疇、調庸交闕、人數減損。請准豊後國例、不待報符、班給之。並従之。」班山城國田司解■。太政官今月五日符■。検案內、民部省去年十二月五日下彼國符、須注京戸男一人水田一段八十歩、土戸男一人水田一段八十歩陸田二百歩。而注京戸男水田一反百歩、土戸男水田一反百四十歩陸田六十歩。使並國司早応改正者。使等須依符旨改正班給。而土人等歎身役之「相」稍重、恨口分殊少。今商量物意、京戸土人、課徭雖同、軽重各別。然則班授之事、何無等級。凡百姓之為體也、只貪水田、不屑陸田。而多増■埆之陸田、均賜要望之水田。論之政理、頗乖穏宜。望請。以使勘出新付隠首料、水田一町二反三百二十歩之內、更加百歩、為一段百八十歩、陸田減百四十歩、惣一段二百四十歩、為男一人料、充給於勘定男二萬四千三百四十九人。然則、為公無損、於民有歓。従之。
十七日庚午。延七十八僧於紫宸殿、限三日、転読大般若経。（日本紀略）
（『三代実録』巻六貞観四年（八六二）三月廿六日既出）廿六日甲午。詔。畿內五國。出擧官稻。簡點民徭。歴代相沿。百王不易之政也。方今淳源已遠。薄俗逾滋。不欺之徳罕聞。苟免之行流競。譜乃貢賦逋懸。公私闕乏。返擧虛納。何國不然。未納未進。諸郡皆是。雖頻下格制。務加催督。而日不如古。彌以過甚。貧吏不免奪俸之苦。弱人多失懷土之心。上下同嗟。首尾輸救。又毎國司遷代。分付受領。欠損所積。十而三四。往車雖折。來軫方隨。如此不停。終至虛竭。皮盡毛亡。非無素論。是而不救。孰與爲治。安民上策。誠異糺彈。利國良圖。豈期膠柱。今須國內所有諸田除非賜田墾田。其納租之法。皆増於舊例。京戸土人口分田。舊例段別一束五把。今増加一束五把。雜色田段別五把。因即京戸咸免徭分。土人復徭廿日。但土人例役之內所不足者。便以租稻。充於功食。凡厥年中雜用。皆當以彼稻支給。但當非常異損之年。應輸地利懸欠。則國司不費公廨。徭丁仍舊駈役。須隨損多少定用増減。令調物公用不致闕怠。亦夫例擧官稻者。須停出擧。量其要否。給之借貸。且救民急。且備國用。唯彼國田少租乏。輸支例用。如無出擧。恐乖遠圖。又燈分料稻者。先代宿祈。事縁功徳。雖雲顧民。何得停廢。凡所以嫌出擧政者。將以除吏民之苦。假使昔之十分。今行其一者。論之物情。豈爲煩擾。但使小吏因縁不容姦濫耳。夫變常巧法。古賢猶難。自近及遠。先訓不朽。然則先下畿內。限以三年。試張此制。儻有利於時。有便於物。即施之天下。亦未晩矣。
十九日壬申。以伊勢尾張両國可進清和院封租白米一百斛、相博丹波國進官米、奉水尾山寺。是時、太上天皇巡幸大和摂津名山佛■、廻御水尾山寺。
廿二日乙亥。授筑前國正六位上賀津萬神・大歳神・託神・■神、肥前國正六位上（以下脫文か。）
廿五日戊寅。殞霜。天気淒寒。
廿七日庚辰。免除故一品儀子內親王家借大蔵省絹一百■疋・調布五百端。」以大和國城上郡宗像神預於官社。坐太政大臣（冬嗣）東一條第。又坐筑前國宗像郡。皆是同神別社也。」伊勢大神宮始置歌長一人、預勘籍例。
廿九日壬午。除目十人。補次侍従。（補次侍従。日本紀略）
夏四月甲申朔。天皇不御紫宸殿。於宜陽殿西廂、賜侍臣酒。勅左右近衛府挙楽。賜祿有差。」是日。平野祭。（日本紀略）
二日乙酉。地大震。（類聚國史）
四日丁亥。広瀬竜田祭。（日本紀略）
五日戊子。地震。（類聚國史）
七日庚寅。式部・兵部奏成選擬階短冊。天皇不御前殿。詔付本省行之。
八日辛卯。大神祭。仍（日本紀略）停潅佛之儀。以相當神事也。
十日癸巳。地震。（類聚國史）
十一日甲午。賀茂內親王（政子）、臨於鴨水、解禊。即入紫野院。公卿及所司供事如常式。三年斎之後、去年加入野宮。縁穢而停。非緩也。
十四日丁酉。賀茂祭如常。（如常。類聚國史）
十五日戊戌。諸衛解厳。」公卿於太政官曹司庁、授文武官成選位記。策命如常。▼授従五位上行「太」皇太后権亮兼備前権介平朝臣惟範正五位下。
十六日己亥。散位従四位下正內王卒。業良親王（嵯峨皇子）之子也。
廿七日庚戌。式部省奏諸國詮擬郡司簿。有詔、右大臣於仗下、令勘解由長官従四位下兼行式部大輔橘朝臣広相読焉。
廿八日辛亥。天皇御武徳殿、観諸牧御馬。四府騎射。
廿九日壬子晦。「寅時、有大流星、出自角亢聞入梗河星。（十一月重出衍か。）」授丹波國阿當護山無位雷神・破無神並従五位下。」聴筑後國正稅返卻帳所載勘出、不待府解、只押署言上。縁大宰府申請也。（類聚國史）
五月庚寅朔。五日戊午。端午之節、天皇御武徳殿、観四府騎射及親王已下五位已上貢馬。▼是日。地震。（類聚國史・日本紀略）
六日己未。天皇御同殿（武徳殿）、観左右馬寮競走馬及四府雑芸焉。
十三日丙寅。除目十四人。従五位上守右近衛少將兼行大宰少弐藤原朝臣房雄為肥後守。散位従五位下藤原朝臣安主為豊後介。秩年已満、不得放帰、落魄在彼。男従五位下統行任武蔵介。奏言被罷統行官、拝父安主於本官。詔許之。
十六日己巳。廼者、膏雨難得、農民稍憂。是日。遣使者於賀茂御祖・別雷・松尾・稲荷・乙訓・貴布禰・丹生川上等社、奉幣祈雨。丹生川上加奉黒馬。告文曰。〈雲々。〉
十九日壬申。令西大寺摂領西隆「寺」尼寺。此両寺、是高野天皇創建。以西隆尼寺、為西大寺僧浣濯法衣之処也。」奉授正二位勲一等大比叡神正一位。従五位上小比叡神従四位上。
廿日癸酉。快雨。勅録公卿及近衛兵衛衛門六府官人已下見在陣者、以穀倉院調布賜之。公卿加賚內蔵寮御服絹、各有差。外記內記侍仗下者亦預焉。賀甘■也。先是、有勅議定。始自廿二日、三ｹ間、於賀茂・松尾等社、將修潅頂経法。為祈雨也崇朝遍雨、故暫停止。是時、右大臣摂政（基経）、毎遇水旱災異、側身修■、欲消去之。密勿祇畏、恭事神明。
廿二日乙亥。自廿日大雨。漸沒苗稼。由是、於神泉苑、修潅頂経法。限以三日。祈止雨也。
廿三日丙子。授肥後守従五位上藤原朝臣房雄正五位下。先是、西國流言、新羅凶賊將入侵寇。朝議以左近衛少將坂上大宿禰瀧守、兼任大宰少弐。向彼之日、賜隨身近衛有數。瀧守少弐秩満、仍以房雄代之。到府之後、流聞不整、隨身近衛多致陵暴。其魁首左近衛采女益継、狡猾尤甚。房雄殺之、警候不厳、民謡間発。故遷房雄、於肥後守、罷其少弐之職。今之進階、慰其意也。
廿四日丁卯。霖雨始霽。（日本紀略）
廿五日戊寅。授上野國正四位上勲八等貫前神従三位勲七等。従四位下赤城石神・伊賀保神並従四位上。正五位下甲波宿禰神従四位下。正五位下小祝神・波己曾神並正五位上勲十二等。従五位上賀茂神・美和神並正五位下勲十二等。正六位上稲■地神従五位下勲十二等。」內蔵寮置寮掌二員。其衣糧、、以蔵部料內、給之。（類聚國史）
廿八日辛巳。従四位上行右近衛権中將兼美濃権守在原朝臣業平卒。業平者、故四品阿保親王第五子。正三位行中納言行平之弟也。阿保親王娶桓武天皇女伊登內親王、生業平。天長三年、親王上表曰。無品高岳親王之男女、先停王號、賜朝臣姓。臣之子息、未預改姓。既為昆弟之子、寧畏歯列之差。於是、詔中平行平守平等、賜姓在原朝臣。業平、體貌閑麗、放縦不拘。略無才學、善作倭歌。貞観四年三月授従五位上。五年二月拝左兵衛佐。數年遷左近衛権少將。尋遷右馬頭。累加至従四位下。元慶元年遷為右近衛権中將。明年兼相模権守、後遷美濃権守。卒時五十六。」従五位上行摂津権守菅野朝臣佐世卒。［年七十九。佐世尤精禮経。天皇御読孝経。佐世侍読。（日本紀略）］▲【原文】廿八日辛巳。従四位上行右近衛権中將兼美濃権守在原朝臣業平従五位上行摂津権守菅野朝臣佐世並卒。業平者、故四品阿保親王第五子。正三位行中納言行平之弟也。阿保親王娶桓武天皇女伊登內親王、生業平。天長三年、親王上表曰。無品高岳親王之男女、先停王號、賜朝臣姓。臣之子息、未預改姓。既為昆弟之子、寧畏歯列之差。於是、詔中平行平守平等、賜姓在原朝臣。業平、體貌閑麗、放縦不拘。略無才學、善作倭歌。貞観四年三月授従五位上。五年二月拝左兵衛佐。數年遷左近衛権少將。尋遷右馬頭。累加至従四位下。元慶元年遷為右近衛権中將。明年兼相模権守、後遷美濃権守。卒時五十六。
癸未朔三日乙酉。授筑前國従五位上真天良夫神正五位上。
七日己丑。従四位上行大弐安倍朝臣貞行、詣闕辭見。賜御衣一襲。拝舞而出。▼親王公卿參侍仗下。遮留貞行、聊命別酌、以內蔵銭一萬、充囲碁賭物。酣暢方罷。勅曰。前令大宰少弐藤原朝臣房雄、行警固事。今房雄遷任肥後守、無人勾當、更致解體。其器仗烽候、是長官之職。然即警固有例。何必別配勾當。宜停少弐勾當。府司隨宜処置。又令筑後豊後両國長官、先経府司、後聴入京。若無府解、不得輙発。縁大弐安倍朝臣貞行申請也。
十一日癸巳。月次神今食祭。天皇不御神嘉殿。所司於神祇官行事。先是、弁官有犬死穢故也。
十七日己亥。但馬國言。管二方郡百姓等、遙望海中、有物形似小鳥。長可十丈。前後之端、有物透出。高可五六尺。疑是船之舳艫也。中央有隨風搖動之物。疑是帆席也。小間東行不見。又西北方有望泛海物。其數三也。経歴三日、曾不搖動。疑是他國船也。又北方有一大船。沈在海底。長一丈五尺許。有是下知但馬因幡伯耆出雲隠岐等國、特慎候望、以備不虞。
十九日辛丑。但馬國言。美含郡有一大船、漂泛海上。長五丈余、広一丈六尺許。知是二方郡百姓所見三船之類也。
廿一日癸卯。授丹波國従四位上出雲神正四位下。」左京人忠相王、敏相王、宜子女王、賜姓源朝臣。即是、従四位上行左馬頭源朝臣興基之男女也。興基賜姓之日、脫落不載。故今追賜焉。
廿二日甲辰。渉旬不雨。旱気焦草。［遣使賀茂等］十一社。奉幣祈雨。［告文〈雲々。〉但丹生川上加奉黒馬。（日本紀略）］
廿三日乙巳。右兵庫寮中央兵庫自鳴。（菅家文草第九大納言源朝臣多請返封二百戸表參照）
廿六日戊申。延七十五僧於紫宸殿、限以三日、転読大般若経。請雨也。
卅日壬子。大祓朱雀門前。（日本紀略）
