日本三代實録卷第廿四
六月甲午朔。十四日丁未。地震。
十五日戊申。自今月一日霖雨。▼是日始霽。
十六日己酉。月次神今食祭。天皇不御神嘉殿。親王公卿行事。今月十一日大膳有犬死穢。由是引及今日。非緩也。
廿一日甲寅。武藏國司言。新羅人金連。安長。清信等三人逃隱。不知在所。令京畿七道諸國搜捕金連等。貞觀十二年自大宰府所遷配也。
廿二日乙夘。京邑飢。開倉廩而賑給之。河內國飢。以攝津國正稅稻一萬束賑給之。
廿六日己未。授出羽國正六位上酢川溫泉神從五位下。』婦出羽國飽海郡人伴部小椋賣。伉儷亡後。廬於墓側。爲尼持戒。苦行精進。敘位二階。免同戸租。旌表門閭。
秋七月癸亥朔。日蝕無光。虧昃如月初生。自午至未乃復。
四日丙寅。廣湍龍田祭。
八日庚午。雷電暴雨。諸衛府近屯殿前。』先是。大宰府馳驛言。渤海國人崔宗佐。門孫。宰孫等漂着肥後國天草郡。遣大唐通事張建忠覆問事由。審實情狀。是渤海國入唐之使。去三月着薩摩國。逃去之一艦也。仍奉進宗佐等日記。並所蝋封函子。雜封書。弓劔等。▼是日。勅討覈宗佐等申狀。知是渤海人。亦其表函牒書。印封官等。讎校先來入覲在此間者。符合如一崔宗佐等既非伺之寇。可謂善隣之使臣。其飄泊艱澁。誠當矜恤。宜令在所支濟衣糧。所上蝋封函子。雜封書等。全其印封。莫煩披閲。亦其隨身雜物。秋毫不犯。皆悉還與。其所乘二舶。設有破損。勤加繕修足以凌波。早得好去。但宗佐等。彼國名之人。盍知我朝之相善。然則飄着之日。須露情實以望恩濟。而飛帆逃亡。還似賊。非我仁恕。何免重誅。宜責以過契。俾悔其非。
九日辛未。延六十僧於紫震殿。限以三日。轉讀大般若經。』遣使於賀茂。松尾。稻荷。乙訓。貴布禰神社奉幣祈雨也。
十九日辛巳。遣散位從五位下好風王。神祇大祐正六位上大中臣朝臣常道於伊勢大神宮。奉幣祈甘雨。』▼是日。雷雨。
廿日壬午。降雨。
廿八日庚寅。授因幡國正四位下宇倍神正四位上。從五位上多神正五位下。』左京人成相王。後相王。賜姓高階眞人。其先。高市皇子之後也。
八月癸巳朔。勅賜攝津國河邊郡爲奈野於二品行中務卿兼上野太守諱〈光孝天皇〉親王。以爲遊狩之地。勿禁百姓樵蘇焉。
四日丙申。駿河國從五位下美和天神。能登國從五位下高倉彥神並授從五位上。飛騨國正六位上氣多若宮神從五位下。
五日丁酉。釋奠如常。
六日戊戌。明經博士等奉參內裏。不喚。賜祿而罷。
十三日乙巳。授尾張國從四位上大縣神正四位下。
廿日壬子。長門國言。講師傳燈滿位嘉亮申。寳龜年中國分寺失火。燒四王像。修復堂舍。未有彼像。壽亮發心弘願。奉造靈像。依請許之。
廿一日癸丑。除目。〈十三人〉。
廿二日甲寅。烏噬內竪傳點籌木二。
廿八日庚申。從四位上行彈正大弼橘朝臣貞根卒。貞根者左京人也。越中守從五位下宗嗣之子也。美鬢髯。身長纔五尺。圍甚大。幼年侍奉嵯峨太上天皇。頗蒙恩幸。及成人。年廿五。承和五年六月擢授從五位下。十年拜中務少輔。頃之遷侍從。十一年加從五位上。嘉祥三年遷安藝守。不之任。天安二年増正五位下。貞觀三年拜右京大夫。六年授從四位下。十一年授從四位上。十五年遷彈正大弼卒於官。年五十八。無才學。常侍嵯峨南北兩宮。復仁明天皇之外戚。故名位稍進。
卅日壬戌。授雅樂助正六位上藤原朝臣四時。大和權掾當麻眞人忠實並從五位下。
九月癸亥朔。三日乙丑。停御燈之齋。
六日戊辰。鷺集朔平門上。
八日庚午。甲斐國言。新羅沙門傳僧。卷才二人。來寄山梨郡傳僧等。貞觀十三年徒配上総國者也。仍令還着本處焉。
九日辛未。停重陽之。親王已下侍從已上賜飮於宜陽殿西廂。賜祿各有差。』掌侍從五位上春澄朝臣高子奉幣氏神。向伊勢國。勅賜稻一千五百束。以爲行旅之資。
十三日乙亥。地震。
十六日戊寅。授肥前國從四位上田嶋神正四位下。從五位上志々神。豫等比神並正五位下。從五位下宗形神從五位上。正六位上白角折神。葛木一言主神。溫知神並從五位下。
廿五日丁亥。新鑄銅印一面。賜伊勢國。舊印文字滅也。』遠江國引佐長上郡百姓給復一年。
廿七日己丑。授伊賀國從五位上敢國津大社神正五位下。從五位下佐々神。應感神。阿波神。宇奈根神並從五位上。正六位上宇豆賀神。神鹿高神。遠江國正六位上伊古奈神。鑄錢司正六位上黒山神。火山神並從五位下。』▼是日。右京人正六位上藤山王。三原王。長柄王。長峯王。長良王。忠峯王。正峯王。豊峯王。男女十九人賜姓文室眞人。其先。出自淨御原天皇第二皇子〈天武〉。』左京人幸身王。時身王賜姓平朝臣。賀陽親王後也。
冬十月壬辰朔。天皇不御紫震殿。親王以下次侍從以上。於左仗下賜飮。祿各有差。』▼是日。任次侍從。
六日丁酉。遣使於賀茂。松尾。平野。大原野奉幣。告文曰。天皇〈我〉詔旨〈止〉掛畏〈岐〉賀茂大神〈乃〉廣前〈尓〉申賜〈倍止〉申〈久〉。頃月之間。物恠頻見〈己止〉在〈利〉。仍令占求〈尓〉。御病事可在〈止〉占申〈世利〉。此〈乎〉聞食〈天〉驚恐御坐〈須〉。今所念行〈久〉。先々〈尓毛〉如此〈岐〉不祥〈乎波〉。皇大神〈乃〉矜賜〈尓〉依〈天〉。咎消除〈太利〉。因。參議從四位上行左兵衛督兼美濃權守源朝臣能有〈乎〉差使〈天〉。禮代〈乃〉大幣〈乎〉令捧持〈天〉奉出〈須〉。皇大神此狀〈乎〉聞食〈天〉。未然之前〈乎〉災咎〈乎〉消滅賜〈天〉。御體無驚〈久〉。常磐堅磐矜守〈利〉幸賜〈天〉。天下平〈久〉護賜〈此〉助賜〈倍止〉恐〈美〉恐〈美毛〉申賜〈久止〉申。』參議正四位下行左衛門督在原朝臣行平爲松尾社使。參議從四位上守治部卿兼行前守藤原朝臣仲統爲平野社使。從四位上行兵部大輔兼中守藤原朝臣諸葛爲大原野社使。其告文詞並准此焉。
九日庚子。狂馬追牛。入太政官。於弁官廳事前相戰。
十日辛丑。勅。左右坊城使。仁壽二年既從停廢。隷木工寮。今彼寮作事繁多。難耐兼濟。宜復舊置之。
十六日丁未。任左右宮城使判官主典等。
廿日辛亥。時加辰。日重暈。左右有珥。其下雲氣如龍。
廿四日乙夘。延六十僧於紫震殿。限以三日。轉讀大般若經。
廿九日庚申。地震。
十一月壬戌朔。三日甲子。太政官候廳成。此廳在帝宮建春門東。大臣已下下聽尋常政之處也。始置之後。積代破損。命木工寮。加修理。先是。大臣已下於太政官曹司廳視事。今日始就候廳。公卿會飮。五位已上並侍。終日酣飮。極歡而止。以廚家及大藏省錢。給預席者各有差。
丁夘六日。右大臣從二位兼行左近衛大將藤原朝臣基經上表。請還故忠仁公封邑曰〈雲々〉。勅答曰。右大臣藤原朝臣得表已知。爲故太政臣忠仁公讓封。朕聞。存立嘉庸。沒受寵渥。古之遺法也。公儀形道著。輔導年深。仁爲己任。死而後已。朕追加封爵。同之生存。恩篤也。而卿稟遺旨。再三固辭。朕察其至誠。不拒來請。唯餘位封之所輸。以示厚意之不已。今纔過忌景。更求讓還。朕以爲。古之功臣有傳世不絶之誼。況公地居外祖。天下推勳至其遺封。未謂羨食。於朕不失株腴之賞。在公非爲軫臂之。聊添幽之榮。兼助奠祭之費。朕不勝感泣。卿勿復請焉。
七日戊辰。詔賜長門國四王院沙彌教勝。教林二人度。先是。貞觀九年始置前件四王院。安置四僧教勝等預在四人之內。仍特度之。
十一日壬申。平野春日祭。
十二日癸酉。梅宮祭。』左京人善常王。直道王。今道王。賜姓清原眞人。
十三日甲戌「詔曰如聞今收藏不害民庶稍休宜太皇太后皇太后宮春宮坊封及服用五位以上封祿諸王季祿等徃年減省之物自今以後仍舊莫減唯至朕躬徳淺責深是故朕服御常膳左右馬寮秣穀或分折或權停之類尚如前令更不加進」詔曰。垂鴻一徳。違道者先亂其行。歴象同天。變常者乃遭其怒。朕政無寒暑。化負水波。陵遲之運。仰慙洪緒。及至十一年。夏旱映甚於常時。桂璧空投山澤之靈。魚竜殆失淵源之府。朕念而三復。過在一人。麁衣以待天下之溫。菲食以思天下之飽。而卿等推心唱和。敢承徃來。論奏一成。懇誠自露。遂王公減封。諸臣省祿。縱令率如舊制。伏臘之費難支。何況法損恆規。朝夕之儲逾乏。朕之焦思。已渉炎涼。如聞。今収藏不害。民庶稍休。非望棲畆之餘糧。蓋聞載路之多黍而已。夫先王之爲政也。弛於急。張於緩。年荒用。無不可以存穀熟復常。不復難可以贍。宜太皇大後。皇大後宮。「大後宮」春宮坊封及服用。五位以上封祿。諸王季祿等。徃年減省之物。自今以後。仍舊莫減。唯至朕躬。徳淺責深。尭之冷葛。舜之輕。朕雖未窺彼垣墻。而今恨其珍麗。以群蠧之器。非片漆之所能堅。屢空之民。豈一秋之攸能富。是故朕服御常膳。左右馬寮秣「躬」穀。或分折或權停之類。尚如前令。更不加進。普告遠近。不拒朕行。
十四日乙亥。從四位上行大和守在原朝臣善淵。前肥後守從五位上在原朝臣安貞等上表請。無品高丘親王入唐之後。多歴年序。歸卻之期已過。存亡之分難決。而偏准於平常。猶受其封邑。靜而思之。慙悚難耐。望請早被返收。將免謗議。。存亡難卜。何許來請。
十五日丙子。大原野祭。
十六日丁丑。公卿奏言。伏奉今月十三日詔旨。年荒用。無不可以存。穀熟復常。不復難可以贍。宜太皇大後。皇大後宮。春宮坊封及服用。五位以上封祿。諸王季祿等。仍舊莫減。但朕服御常膳。左右馬寮秣穀。尚如前令。更不加進者。臣等反復再三。撫然罔。夫緝諧王化。在股肱。亮天工。責歸槐棘。臣等位在具瞻。身居非據。株立之賞。既知其不功。欺天之罪。未計其所避。徃年陰陽並隔。年秩虧功。求其所由。咎關臣等。而貶責聖躬。緬徴六事。權減弛制。星管五廻。方今四表無事。三農有年。黃紙詔新。封祿復舊。至於服御常膳。未許從於常規。逖聽經邦之訓。詳求爲政之方。君臣相須。其猶一體。豈可聖上尚撤菲食之膳。群下還厚素之祿。在於聖躬。雖爲盡美。求之僉議。理有未安。伏請服御常膳左右馬寮秣穀減絶之色。一復舊制。豊儉隨時。古今通法。權常用。聖哲彜蹤。謹録事狀。伏聽天裁。勅曰。群卿奏請。詞旨慇懃。丹懇難違。素懷自屈。所請之事一依來奏。』園韓神祭如常。
十七日戊寅。鎭魂祭如常。
十八日己夘。天皇御神嘉殿。親供新甞祭。禮畢還宮。
十九日庚辰。天皇御紫震殿。賜宴群臣。五舞如常。賜祿各有差。
廿六日丁亥。無位藤原朝臣佳珠子爲女御。
廿七日戊子。酉時流星入參南邊。其色青白。體大尾短。欲入之時分迸連入。
廿九日庚寅。右大臣從二位兼行左近衛大將藤原朝臣基經獻物。奏樂歡宴。
十二月壬辰朔。二日癸巳。是夜。有流星。出自婁與天倉間。入奎南邊。將入之時。爲三連沒。』左京人外從五位下行助教越智直廣峯賜姓善淵朝臣。其先出自神饒速日命之後也。』越前國敦賀郡人右大史正六位上伊部造豊持賜姓飯高朝臣。即改本居貫左京五條三坊。其先。出自孝昭天皇皇子天足彥國押人命也。』大宰府廓中飢疫。賑給之。』讃岐國三木郡人從五位下守大判事兼行明法博士丹波權掾櫻井田部連貞相。明法得業生大初位下櫻井田部連貞世。三野郡人右近衛將正六位上櫻井田部連豊貞等並改本居貫右京六條一坊。』大和國城下郡人右大史正六位上長統朝臣河宗。改本居貫左京四條四坊。』近江國栗太郡人正六位上行左少史兼博士小槻山公今雄。主計師大初位下小槻山公有緒等。改本居貫左京四條三坊。』河內國大縣郡人陰陽允正七位上弓削連是雄。改本居貫右京三條二坊。』攝津國嶋上郡人散位正六位上部連歳直。男陰陽權允從七位上部連利貞等。改本居貫右京二條三坊。
七日戊戌。無位兼子女王爲女御。』先是。陸奧國言。俘夷滿境。動事叛戻。吏民恐懼。如見虎狼。望請准武藏國例。奉造五大菩薩像。安置國分寺。肅蠻夷之野心。安吏民之怖意。至是許之。
十一日壬寅。神今食祭。天皇不御神嘉殿。親王公卿行事。
十五日丙午。授長門國從五位下忌宮神從五位上。正六位上武智石打命神。意久神。土地神。越中國賀積神並從五位下。
十七日戊申。大宰府言。筑前國去仁壽二年班田。其後歴十九年。死亡口分。散入富豪。生益貧身。徒苦賦役。仍須早班口分令民安堵。但課役之民。日無偸安。不課之戸。時多閑逸。論其身事。固非同年。然則所得之分。多少宜殊。昔唐制。丁男中男給田一頃。殘疾癈疾冊畝。寡妻妾卅畝。差降之法誠非無故。今定課丁。給三段三百廿九歩。不課男給二段。女一段。然則女子得半男之分。乘田益舊年之數。又依弘仁十四年二月廿一日格。管內諸國。始置公營田。而筑前國耕作數年。即以停止。尋其由緒。縁土地薄獲輸數多也今須班田之日。擇良田九百五十町。不論土浪人。頒充令耕佃。夏時以正稅。買調庸。秋日以獲稻。填納本倉。然則百姓免徴責之酷。貢賦絶逋懸之煩。又府之隣敵。其來自代。而去貞觀十一年新羅海賊竊窺間隙。掠奪貢綿。自斯遷運甲冑。安置鴻臚。差發俘囚。分番鎭戌。重復分置統領選士。之警守。今所用糧米。毎國有數。出納之事。非無勾當。加以朝夕資給。米塩多煩。仍差置書生駈仕等。計口給貧。結番宿直。自餘之色。觸類猥雜。件國株女子分。置公營田。所遺之田猶倍他國。須分置一百町。名警固田。加其耕營。收所輸之地子。年中之雜用。但租穀株地子內。準例進納。又府儲稻惣三萬束。五使糧並水腳賃及廚家雜用。凡百庶事。惣在其中。諸國所。各有色數。而或致違期或置未進。府中之用。常苦闕乏須株置田二百町。名府儲田。收其地子。以府用。但租穀同上。依請許之。』
ふふ▲「戊申十七日」左京職言。去承和三年二月九日格。調錢准外丁三分之一。人別輸調錢百文。徭八十文。仍准折十二丁成疋。然則人別應輸五尺。以此准當時沽法。饒益錢百八十三文。而去年以往。正丁一人所輸調庸同錢十四文。即是彼錢新貴時之法也。今貞觀新出。饒益弊賎。因依官符宣旨。雇役夫三丁之所輸。不足一人功食。然則須以五尺直爲調法。然而俄有増加。弊民難堪。望請貞觀錢十文定令輸貢。勅。宜別令輸貞觀錢三文。畿內諸國亦宜准此。』但馬國城埼郡旱。百姓窮困者漆佰肆拾漆人給復一年。後國年來彫殘。百姓貧窮。仍尤甚者十四郡七千四百一十三人給復一年。
十八日己酉。詔授參議正四位下行左衛門督在原朝臣行平從三位。拜大宰權帥。除目。〈六人〉。
十九日庚戌。始修佛名懴悔之事如常。
廿日辛亥。授河內國正六位上天押日命神。伯耆國正六位上三輪神並從五位下。
廿二日癸丑。先是大宰府言。去九月廿五日。新羅人卅二人。乘一隻船。漂着對馬嶋岸。嶋司差加使者送府。即禁其身。着鴻臚舘。▼是日勅曰。新羅人挾年久。兇毒未悛。疑亦流着之體。搆候隙之謀。宜重加搜。審覈情狀。早令放歸。
廿三日甲寅。正五位下行陸奧守安倍朝臣貞行起請三事。其一事曰。爵祿之興。爲優功績。然則授敘之事。當必其人。而比年國司不依勞効。任意授爵。由是預祿者衆。調物減耗。所司勘出。歴代不絶。望請夷俘位階。毎年立敘法。選有功之胤。隨年死之闕。敘補廿人已下。其二事曰。國中之政。莫重收納。然則分配之吏。可勤其事。而任用之官。未必其人。或被誘郡司稅長。納藁爲稻。或見賂富饒酋豪。以虛爲實。須據格旨必科其罪。而「」偏貪俸。不畏有罪。望請奪致虛納欠損國司之公廨。先補所欠。然後科責。若欠物巨多。公廨數少。長官已下相共填納。太政官處分。依請。
廿五日丙辰。發遣荷前使。公卿行事。
廿七日戊午。伊勢國多氣郡人從五位下阿閇臣次子。從七位下阿閇臣雄繼等賜姓朝臣。其先。出大彥命之後也。
卅日辛酉。大大儺如式。
