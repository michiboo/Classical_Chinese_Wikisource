日本三代實録卷第十七
〈庚寅〉十二年春正月甲寅朔。天皇不受朝賀。宴群臣於紫震殿。賜被。』七曜暦。藏氷樣。腹赤魚等。所司付內侍奏。』▼是日。以從四位上源朝臣本有。並爲次侍從。
二日乙夘。所司獻剛夘杖。天皇不御紫震殿。付內侍奏。
七日庚申。天皇御紫震殿。賜宴群臣。奉引青馬。奏女樂。並如常儀。宴竟賜祿各有差。
八日辛酉。始講勝王經於大極殿。以元興寺僧三論宗傳燈大法師位圓爲講師。
十一日甲子。授肥前國正六位上甘南神從五位下。
十三日丙寅。於紫震殿前。拜大臣以下參議以上。天皇御簾中聽事。策命曰。天皇〈我〉詔旨〈良萬止〉命〈乎〉。親王諸王諸臣百官人等天下公民衆聞食〈止〉宣。比年〈乃〉間。國家〈毛〉弊衰〈太禮波〉。公費在〈倍岐〉政〈波〉行給〈波之止〉所念行〈止毛〉。食國之法〈止〉定行賜〈部留〉法隨以。先之先立〈止〉。正三位藤原氏宗朝臣〈波〉御代御代〈尓〉公務〈乎〉日夜〈止〉不雲勤勞奉仕〈尓〉依〈天奈毛〉。右大臣官〈尓〉上賜治賜〈布〉。又宣〈久〉。繼々奉仕〈部岐〉次第〈止之天奈毛〉正三位源融朝臣。從三位藤原基經朝臣〈乎〉大納言官〈尓〉。從三位源多朝臣。從三位藤原常行朝臣〈乎〉中納言官〈尓〉正四位下源朝臣勤。正四位下在原朝臣行平。正四位下藤原朝臣良世〈乎〉參議〈尓〉任賜〈久止〉〈布〉天皇〈我〉大命〈乎〉衆聞食〈止〉宣。』▼是日。壹岐嶋胄並手纒各二百具。彼嶋元有甲無冑。大宰府依嶋解請從之。
十四日丁夘。大極殿齋講竟。僧綱已下奉參內裏。論義如常。施賜御被。
十五日戊辰。勅命大宰府。遷置甲冑百十具於鴻臚。
十六日己巳。地震。』踏歌之。天皇不御紫震殿。賜宴群臣。諸仗案列。開閤門。宮人踏歌。皆如常儀。日晩賜祿各有差。
十七日庚午。勅公卿。於建禮門前行大射之禮。
十八日辛未。天皇御射殿。覽四府賭射。
廿一日甲戌。內宴於近臣。喚文人賦詩。內教坊奏女樂。賜祿各有差。
廿五日戊寅。詔曰。夫古先哲王所以立鐵官設圜法者。以其能權歛散通有無。遠近同施。公私共利也。但始終難一。興廢有時。非因變通。何激風化。是以輕重不定。小大無常。世而分形。適時而異稱。朕冀政令之簡要。嫌貨之頻改。歳序雖積。錢文不新。今聞。流弊尤甚。交多妨。嚢裏貯而難資。杖頭懸而乏用。既非泉流之喩。還作計之煩。宜變舊色於青。驚新聽於黔首。文曰。貞觀永寳。一以當舊之十。母子相隨。並共通用。庶俾下民之得宜。將招上天之冥祐。』授正五位下行主殿頭當麻眞人鴨繼從四位下。散位正六位上小野朝臣春風從五位下。』以從四位上行左中弁兼皇太后宮亮藤原朝臣家宗爲右大弁。正五位下守右中弁源朝臣直爲左中弁。從五位上守左少弁藤原朝臣良近爲右中弁。從五位上守大藏大輔橘朝臣三夏爲左少弁。散位從四位下源朝臣兼善爲侍從。彈正少弼從五位下高階眞人令範爲兵部少輔。從五位上守治部大輔橘朝臣信蔭爲大藏大輔。從五位下行播磨介南淵朝臣良棟爲少輔。參議正四位下行左大弁大江朝臣音人爲勘解由長官。左大弁如故。散位從四位下清原眞人秋雄爲大和權守。外從五位下行大和權介和氣朝臣時雄爲介。大炊頭從五位下上毛野朝臣安守爲伊賀守。散位從五位下清原眞人惟岳爲遠江守。從五位下伴宿禰安雄爲駿河介。淡路守外從五位下善道朝臣根莚爲伊豆守。散位從五位下清原眞人長統爲甲斐守。從五位上源朝臣有爲相摸權守。從五位下藤原朝臣柄範爲武藏權介。從五位下菅野朝臣宗範爲安房守。參議民部卿正四位下兼行春宮大夫伊豫守南淵朝臣年名爲近江守。民部卿春宮大夫如故。從四位上守大藏卿源朝臣能有爲美濃權守。大藏卿如故。刑部少輔從五位下藤原朝臣是行爲介。從四位下行侍從興基王爲信濃權守。從五位上行大藏少輔滋野朝臣善根爲守。散位從五位上小野朝臣春枝爲陸奧介。從四位上源朝臣本有爲越前權守。從五位上行越前權守清瀧朝臣藤根爲正守。散位從五位上大原眞人眞宗爲介。從五位上行大學博士菅野朝臣佐世爲權介。博士如故。散位從五位上朝野朝臣眞吉爲加賀守。侍從々五位下藤原朝臣弘經爲權守。散位從五位下高階眞人菅根爲介。外從五位下和藥宿禰弟歳爲丹後介。從五位下都宿禰御酉爲因幡介。從五位下行大內記小野朝臣問道爲播磨介。散位從四位上朝右王爲美作守。外從五位下行侍醫坂上宿禰貞野爲權介。侍醫如故。從四位上行兵部大輔藤原朝臣仲統爲前守。兵部大輔如故。散位從四位上源朝臣效爲權守。左近衛中將從四位下源朝臣舒爲中權守。左近衛中將如故。外從五位下行加賀介菅野朝臣良松爲介。散位從五位下安倍朝臣宗行爲後守。從五位下行內匠頭兼後權介藤原朝臣維範爲介。內匠頭如故。春宮亮從五位下藤原朝臣門宗爲權介。春宮亮如故。參議正四位下行式部大輔春澄朝臣善繩爲讃岐守。式部大輔如故。從五位下守左近衛少將藤原朝臣有實爲權介。少將如故。散位正四位下源朝臣寛爲伊豫守。從四位上守刑部卿菅原朝臣是善爲權守。兵部少輔從五位下藤原朝臣忠方爲介。外從五位下行左近衛醫師紀宿禰春生爲土左權掾。散位從五位下清原眞人眞貞爲筑後守。外從五位下丹波直嗣茂爲豊前介。從五位下巨勢朝臣氏宗爲日向守。從五位下布勢朝臣眞繼爲大隅守。從五位下小野朝臣春風爲對馬守。
廿六日己夘。以從五位上行民部少輔藤原朝臣水谷爲皇太后宮亮。從五位下行近江少掾安倍朝臣利柯爲權大掾。從五位上守刑部大輔菅野朝臣弟門爲因幡權守。
二月癸未朔。二日甲申。春日祭如常。
四日丙戌。祈年祭如常。
七日己丑。詔授三品行中務卿兼大宰帥諱〈光孝天皇〉親王二品。參議正四位下行式部大輔春澄朝臣善繩從三位。善繩寢疾加劇。命在旦夕。詔及生存。有此恩敘。時太政大臣在內裏直廬〈良房〉。脫卻朝服。贈加其身。時人榮之。
十二日甲午。先是。大宰府言。對馬嶋下縣郡人卜部乙屎麻呂。爲捕鳥。向新羅境乙屎麿爲新羅國所執。囚禁土獄。乙屎麿見彼國挽運材木。搆作大船。撃鼓吹角。簡士習兵。乙屎麿竊問防援人。曰。爲伐取對馬嶋也。乙屎麿脫禁出獄。纔得逃歸。▼是日。勅。彼府去年夏言。大鳥集於兵庫樓上。決之卜筮。當夏隣兵。因。頒幣轉經。豫攘。如聞。新羅商船時々到彼。縱託事賈販。來爲侵暴。若無其。恐同慢藏。況新羅凶賊心懷覬覦。不収尾。將行毒螫。須令縁海諸郡特愼警固。又下知因幡。伯耆。出雲。石見。隱岐等國。修守禦之具焉。
十四日丙申。以散位從五位下源朝臣湛爲侍從。從四位上守刑部卿兼伊豫權守菅原朝臣是善爲式部大輔。散位從五位下藤原朝臣宜爲治部大輔。從五位下弘道王爲玄蕃頭。東宮學士從五位下橘朝臣廣相爲民部少輔。學士如故。散位從五位上藤原朝臣眞數爲刑部大輔。從五位下源朝臣計爲少輔。從五位下安倍朝臣弘行爲大炊頭。從五位下藤原朝臣清身爲彈正少弼。』散位從四位下元長王。侍從從四位下兼善王。無位名實王。篤行王。善王。近善王。音恆王。是恆王。舊鑒王。貞恆王。成蔭王。清實王。是忠王。是貞王十四人。賜姓源朝臣。先是。二品中務卿兼大宰帥諱〈光孝天皇〉親王抗表曰。臣先請愚息改姓爲臣。宸居悠懇。微願未信。竊獨沈吟。心魂罔。臣素性頑疎。無分可採。而先公後私。一介之深企古賢之風。即今所申請無比例。猶欲察其鄙誠即賜哀許。況中代以降。多有此事。至臣一身。何空素望。仍重上表。敢陳丹慊。但先日表曰。女子祿留其身。公損猶少。因願。唯令男兒等改姓。以宗室朝臣。將爲其姓。而今覆案世情。凡雖一宗之胤。而姓號分異。則人心自疎。既屬吾尭敦序之時。盍念同族和穆之義。臣雖不肖。苟爲弘仁朝廷之苗緒。因願同編於源氏之末。以成親々之厚。伏望天從人慾。聖周物情。深款而降恩。弘至公而成徳。然則帝道無偏。鑒前燭而流化。臣誠無二。添涓塵而慰憂。勅答曰。頻省章表。雅懷委之。惟王才超北海。器浮東平。株情愛於周親。輸忠款而報國。但枝分若樹。影接天光。移列凡栽。實乖素分。故雖非無舊章。然抑而未允許。今重知款。更感慇懃。上天必從下人之欲。惟朕寧失賢王之望。因改宿懷。用依後表。停加姓事。又順前表。王夫彌勉奉公之誠。克修爲善之樂。
十五日丁酉。勅遣從五位下行主殿權助大中臣朝臣國雄。奉幣八幡大菩薩宮。及香椎。宗像大神。甘南神。告文曰。天皇〈我〉詔旨〈尓〉坐。掛畏〈攴〉八幡大菩薩〈乃〉廣前〈尓〉申賜〈倍止〉申〈久〉。去年六月以來。大宰府度々言上〈多良久〉。新羅賊船二艘。筑前國那珂郡〈乃〉荒津〈尓〉到來〈天〉。豊前國〈乃〉貢調船〈乃〉絹綿〈乎〉掠奪〈天〉逃退〈太利〉。又廳樓兵庫等上〈尓〉依有大鳥之恠〈天〉卜求〈尓〉。隣國〈乃〉兵革之事可在〈止〉卜申〈利〉。又肥後國〈尓〉地震風水〈乃〉在〈天〉。舍宅悉仆顛〈利〉。人民多流亡〈多利〉。如此之古來未聞〈止〉故老等〈毛〉申〈止〉言上〈多利〉。然間〈尓〉陸奧國又異常〈奈留〉地震之言上〈太利〉。自餘國々〈毛〉又頗有件〈止〉言上〈多利〉。傳聞。彼新羅人〈波〉。我日本朝〈止〉久〈支〉世時〈與利〉相敵〈比〉來〈多利〉。而今入來境內〈天〉。奪取調物〈天〉。無懼憚之氣。量其意況〈尓〉。兵寇之萠自此而生〈加〉。我朝久無軍旅〈天〉專忘警〈多利〉。兵亂之事尤可愼恐。然我日本朝〈波〉。所謂神明之國〈奈利〉。神明之助護賜〈波〉。何〈乃〉兵寇〈加〉可近來〈支〉。況掛〈毛〉畏〈岐〉大菩薩〈波〉。我朝〈乃〉顯祖〈止〉御座〈天〉。食國〈乃〉天下護賜〈比〉助賜〈布〉。然則他國異類〈乃〉加侮致亂〈倍岐〉事〈乎〉。何聞食〈天〉驚賜〈比〉拒卻〈介〉賜〈波須〉在〈牟〉。故是以從五位下行主殿權助大中臣朝臣國雄〈乎〉差使〈天〉奉出〈須〉。此狀〈乎〉平〈久〉聞食〈天〉。假令時世〈乃〉禍亂〈止之天〉。上件寇賊之事在〈倍岐〉物〈那利止毛〉。掛畏〈岐〉大菩薩。國內〈乃〉諸神〈多知乎〉唱導〈岐〉賜〈比天〉。未發向之前〈尓〉沮拒排卻賜〈倍〉。若賊謀已熟〈天〉兵船必來〈倍久〉在〈波〉。境內〈尓〉入賜〈須之天〉逐還漂沒〈米〉賜〈比天〉。我朝〈乃〉神國〈止〉畏憚〈利〉來〈禮留〉故實〈乎〉澆〈多之〉失〈比〉賜〈布奈〉。自此之外〈尓〉假令〈止之天〉。夷俘〈乃〉造謀叛亂之事。中國〈乃〉盜兵賊難之事。又水旱風雨之事。疫癘飢饉之事〈尓〉至〈萬天尓〉。國家〈乃〉大禍。百姓〈乃〉深憂〈止〉可在〈良牟乎波〉。皆悉未然之外〈尓〉拂卻銷滅〈之〉賜〈天〉。天下無躁驚〈久〉。國內平安〈尓〉鎭護〈利〉救助賜〈比〉。皇御孫命〈乃〉御體〈乎〉常磐堅磐〈尓〉與天地日月共〈尓〉夜守晝守〈尓〉護幸〈倍〉矜奉給〈倍止〉。恐〈美〉恐〈美毛〉申賜〈久止〉申。』又曰。天皇〈我〉詔旨〈尓〉坐。掛畏〈岐〉香椎〈乃〉廣前〈尓〉申賜〈倍止〉申〈久〉。去年六月以來。大宰府度々言上〈多良久〉。新羅賊船二艘。筑前國那珂郡〈乃〉荒津〈尓〉到來〈天〉。豊前國〈乃〉貢調船〈乃〉絹綿〈乎〉掠奪〈天〉逃退〈多利〉。又廳樓兵庫等上〈尓〉依有大鳥之恠〈天〉卜求〈尓〉。隣國〈乃〉兵革之事可在〈止〉卜申利。又肥後國〈尓〉地震風水〈乃〉在〈天〉。舍宅悉仆顛〈利〉。人民多流亡〈多利〉。如此之〈比〉古來未聞〈止〉故老等〈毛〉申〈止〉言上〈多利〉。然間〈尓〉陸奧國又異常〈那留〉地震之言上〈多利〉。自餘國々〈毛〉又頗有件〈止〉言上〈多利〉。傳聞。彼新羅人〈波〉。我日本朝〈止〉。久〈岐〉世時〈與利〉相敵〈比〉來〈多利〉。而今入來境內〈天〉奪取調物〈利天〉。無懼沮之氣。量其意況〈尓〉兵寇之萌自此而生〈加〉。我朝久無軍旅〈天〉。專忘警〈多利〉。兵亂之事尤可愼恐。然我日本朝〈波〉所謂神明之國〈奈利〉。神明之助護〈利〉賜〈波〉。何兵寇〈可〉可近來〈岐〉。況亦彼新羅人〈乃〉相敵〈比〉來〈禮利介留〉事〈波〉。掛畏〈岐〉御〈乃〉威徳〈尓〉依〈天〉降伏訖賜〈天〉。若干〈乃〉代時〈乎〉歴來〈太利〉。而今如此〈尓〉狎侮氣色〈乎〉露出事〈波〉。是御〈乃〉聞驚〈岐〉怒恚〈利〉賜〈倍岐〉物〈奈利〉。故是以。從五位下行主殿權助大中臣朝臣國雄〈乎〉差使〈天〉。禮代〈乃〉太幣帛〈乎〉令捧持天奉出〈須〉。此狀〈乎〉平〈氣久〉聞食〈天〉。假令時世〈乃〉禍亂〈止之天〉。上件寇賊之事在〈倍岐〉物〈奈利止毛〉。掛畏〈岐〉御。國內〈乃〉諸神〈太知乎〉唱導〈岐〉賜〈比天〉。未發向之前〈尓〉沮拒排卻賜〈倍〉。若賊謀已熟〈天〉。兵船必來〈倍久〉在〈波〉。境內〈尓〉入賜〈須之天〉。逐還漂沒〈米〉賜〈比天〉。我朝〈乃〉神國〈止〉畏憚〈禮〉來〈禮留〉故實〈乎〉澆〈多之〉失〈比〉賜〈布奈〉。自此之外〈尓〉假令〈止之天〉。夷俘〈乃〉造謀叛亂之事。中國〈乃〉盜兵賊難之事。又水旱風雨之事。疫癘飢饉之事〈尓〉至〈萬天尓〉。國家〈乃〉大禍。百姓〈乃〉深憂〈止之〉可在〈良牟乎波〉。皆悉未然之外〈尓〉拂卻鎖滅〈之〉賜〈天〉。天下無躁驚〈久〉。國內平安〈尓〉鎭護〈利〉救助賜〈比〉。天皇朝廷〈乎〉寳位無動〈久〉。常磐堅磐〈尓〉夜守晝守〈尓〉護幸〈倍〉矜奉給〈倍止〉。恐〈美〉恐〈美毛〉申賜〈波久止〉申。』又曰。天皇〈我〉詔旨〈止〉掛畏〈岐〉宗像大神〈乃〉廣前尓申賜〈倍止〉申。去年六月以來。大宰府度々言上〈多良久〉。新羅賊船二艘。筑前國那珂郡〈乃〉荒津〈尓〉到來〈天〉。豊前國〈乃〉貢調船〈乃〉絹綿〈乎〉掠奪〈天〉逃退〈太利〉。又廳樓兵庫等上〈尓〉依有大鳥之恠〈天〉卜求〈尓〉。隣國〈乃〉兵革之事可在〈止〉卜申〈利〉。又肥後國〈尓〉地震風水之在〈天〉。舍宅悉仆顛〈利〉。人民多流亡〈多利〉。如此之〈比〉古來未聞〈止〉。古老等〈毛〉申〈止〉言上〈多利〉。然間〈尓〉。陸奧國又異常〈那留〉地震之言上〈多利〉。自餘國々〈毛〉。又頗有件〈止〉言上〈多利〉。傳聞。彼新羅人〈波〉。我日本朝〈止〉久〈岐〉世時〈與利〉相敵〈比〉來〈多利〉。而今入來境內〈天〉。奪取調物〈利天〉。無懼沮之氣。量其意況〈尓〉兵寇之萠自此而生〈加〉我朝久無軍旅〈天〉。專忘警〈多利〉。兵亂之事尤可愼恐。然我日本朝〈波〉所謂神明之國〈那利〉。神明〈乃〉助護〈利〉賜〈波〉。何〈乃〉兵寇〈加〉可近來〈岐〉。亦我皇太神〈波〉掛〈毛〉畏〈岐〉大帶日姫〈乃〉。彼新羅人〈乎〉降伏賜時〈尓〉。相共加力〈倍〉賜〈天〉。我朝〈乎〉救賜〈比〉守賜〈奈利〉。而今如此〈尓〉狎侮氣色〈乎〉露出事〈乎波〉。是皇太神〈乃〉聞驚〈岐〉怒恚〈利〉賜〈倍岐〉物〈奈利〉。故是以。從五位下行主殿權助大中臣朝臣國雄〈乎〉差近〈天〉。禮代〈乃〉大幣帛〈乎〉令捧持〈天〉奉出給〈布〉。此狀〈乎〉平〈介久〉聞食〈天〉。假令時世〈乃〉禍亂〈止之天〉。上件寇賊之事在〈倍岐〉物〈奈利止毛〉。掛畏皇大神。國內〈乃〉諸神〈太知遠〉唱導〈岐〉賜〈比天〉。未發向之前〈尓〉沮拒排卻賜〈倍〉。若賊謀已熟〈天〉。兵船必來〈倍久〉在〈波〉。境內〈尓〉入賜〉波須之天〉。逐還漂沒〈米〉賜〈比天〉。我朝〈乃〉神國〈止〉憚〈良禮〉來〈禮留〉故實〈乎〉澆〈多之〉失賜〈布奈〉。自此之外〈尓〉假令〈止之天〉。夷俘〈乃〉造謀叛亂之事。中國〈乃〉盜兵賊難之事。又水旱風雨之事。疫癘飢饉之事〈尓〉至〈萬天尓〉國家〈乃〉大禍。百姓〈乃〉深憂〈止之〉可在〈良牟遠波〉。皆悉未然之外〈尓〉拂卻銷滅〈之〉賜〈天〉。天下無躁驚〈久〉國內平安〈尓〉鎭護〈利〉救助賜〈比〉。天皇朝廷〈乎〉寳位無動。常磐堅磐〈尓〉夜守晝守〈尓〉護幸〈倍〉矜奉給〈倍止〉。恐〈美〉恐〈美毛〉申賜〈波久止〉申。』又曰。天皇〈我〉詔旨〈止〉甘南神〈乃〉廣前〈尓〉申賜〈倍止〉申〈久〉。去年六月以來。大宰府度々言上〈多良久〉。新羅賊船二艘。筑前國那珂郡〈乃〉荒津〈尓〉到來〈天〉。豊前國貢調船〈乃〉絹綿〈乎〉掠奪逃退〈多利〉。又廳樓兵庫等上〈尓〉。依有大鳥之恠〈天〉卜求〈尓〉。隣國〈乃〉兵革之事可在〈止〉卜申〈利止〉言上〈多利〉。件事〈毛〉思〈保之〉熱〈可比〉憂歎〈岐〉御坐〈之〉間〈尓〉。又言上〈多良久〉。新羅寇賊調兵裝船〈天〉。我朝之地〈乎〉掠侵〈尓〉將來〈須止〉。皇神〈乃〉託宣在〈利〉。又被敘位〈牟止〉願〈太萬布止〉言上〈多利〉。依此〈天〉。從五位下〈乃〉御位記〈尓〉禮代〈乃〉幣帛〈乎〉令副捧〈天〉奉出給〈布〉。今〈毛〉今〈毛〉國家〈乎〉慇懃〈尓〈助守坐〉天〈。如此〉岐〈災難〉止〈在〉倍岐〈事〉乎波〉。未然〈尓〉警悟〈志〉排鎭坐〈天〉。彌高彌廣〈尓〉榮餝〈利〉崇奉〈牟止〉申給〈止〉宣〈布〉天皇〈我〉詔旨〈乎〉申。』又遣使於諸山陵。告可禦新羅寇賊之狀。參議正四位下行皇太后宮大夫藤原朝臣良世。從五位上行下野權守紀朝臣有常告深草山陵〈仁明〉。參議正四位下行右衛門督兼讃岐權守源朝臣生。右兵庫頭從五位下久賀朝臣三常告田邑山陵〈文徳〉。參議正四位下行右兵衛督源朝臣勤。侍從從五位下藤原朝臣高範告楯列山陵〈神功〉。告文准八幡大菩薩宮。
十九日辛丑。因幡國始置國掌二員把笏。』參議從三位春澄朝臣善繩薨。善繩字名達。左京人也。本姓豬名部造。爲伊勢國員弁郡人。達之後。移隷京兆。祖財麿爲員弁郡少領。豊雄爲周防大目。善繩幼而明慧。骨法非常。財麿見善奇童。加意養育。爲孫傾産。曾無惜焉。善繩齡弱冠。入學事師。耽讀群籍。未嘗輟手。愽渉多通。妙於藻思。凡所閲覽。多誦於口。有兼人之敏。時之好學無能及者。天長之初奉試及第。被補俊士。四年爲常陸少目。以秩俸充研精之資。五年賜姓春澄宿禰。兄弟姉妹五人同以預之。後改宿禰爲朝臣。停俊士之號。補文章得業生。七年對策。詞義甚高。式部省評處之丙第。是年春。內記闕。帝本自重士。虛此職。以俟善繩。至於夏五月。善繩櫂第。六月遂補少內記。文路榮之。尋轉大內記。八年兼播磨少目。九年敘從五位下。十年拜東宮學士。大內記如故。承和元年兼爲攝津權介。三年遷兼但馬介。九年春加從五位上。秋七月嵯峨太上天皇崩。皇太子見廢〈貞恆〉。善繩以學士左遷周防權守。十年遷文章博士。於大學講范曄後漢書。解釋流通。無所淹礙。諸生質疑者皆汰累惑。嘉祥元年進正五位下。三年授從四位下。仁壽二年遷爲但馬守。四年遷刑部大輔。齊衡四年正月爲伊豫守。同年十二月兼爲右京大夫。天安二年授從四位上。貞觀二年拜參議。三年爲式部大輔。四年加授正四位下。五年兼播磨權守。六年遷兼近江守。先是。奉詔撰修續日本後紀廿卷。迄於十一年。筆削甫就。詣闕獻之。藏之太政官。是年春初病發加劇。二月七日授從三位。薨於東京里第。時年七十四。善繩性周愼謹朴。不以己所長加人。昔者爲文章博士之時。諸博士毎各名家。更以相輕。短長在口。亦弟子異門。互有分爭。善繩謝遣門徒。恬退自守。終不爲謗議所及。爲人信陰陽。多所拘忌。毎有物恠。杜門齋禁。不令人通。乃至一月之中門扉十閇。亦其家宅不治垣屋。口罕言死。弔聞遂絶。及登公位。齋忌稍簡。雖年齒頽暮。而聰明轉倍。文章之美。晩路加麗。貞觀年中追改策判。進爲乙第。唯子姪之外。家稀嘉客。賓筵不展。風月長閑。有子。男女四人。具瞻。魚水。並爵至五品。然無繼家風者。長女洽子爲正四位下典侍。
廿日壬寅。公卿奏請減諸王季祿兼立給祿定額曰。政因時興。機隨物動。王者詳革之理。聖人審變通之規。即知。字民之道不必守株。經國之方無復膠柱者也。伏見故從四位上豊前王等意見表曰。利國之政。用爲先。今府帑稍空。貢賦少入。當停諸王之祿存救弊之計者。臣等商量上表之旨。頗有可取。但專停之則似踈皇親。全給之則可闕國用。取捨之方。宜勤折中。又王氏蕃昌萬倍曩日。計其祿賜。所費難支。伏望。當時預祿者四百廿九人爲定員。後生年足者隨闕補之。但自願賜姓屬籍者不以爲闕。重以。去年炎旱。農民失望。聖上徹服御常膳。羣下減食封位祿。而至於王祿。依舊不悛。求諸通論。政渉駮。事須准之。位祿同從減折。然則適時之要。理無二途。濟世之權。事從一揆。謹録事狀。伏聽天裁。奏可。』勅大宰府。令新羅人潤清宣堅等卅人及元來居止管內之。水陸兩道給食馬入京。先是彼府言。新羅凶賊掠奪貢綿。以潤清等處之嫌疑。禁其身奏之。太政官處分。殊加仁恩。給糧放還。潤清等不得順風。無由歸發其國。對馬嶋司進新羅消息日記。並彼國流來七人。府須依例給糧放卻。但尓新羅。凶毒狼戻。亦廼者對馬嶋人卜部乙屎麿。被禁彼國。脫獄遁歸。説彼練習兵士之狀。若彼疑洩語。爲伺氣色差遣七人。詐稱流來歟。凡垂仁放還。尋常之事。挾往來。當加誅。加之。潤清等久事交關。僑寄此地。能候物色。知我無。令放歸於彼。示弱於。既乖安不忘危之意。又從來居住管內者。亦復有數。此皆外似歸化。內懷造謀。若有來侵。必爲內應。請准天長元年八月廿日格旨。不論新舊。併遷陸奧之空地。絶其覬覦之心。從之。
廿一日癸夘。以勘解由次官從五位下紀朝臣安雄爲兼助教。從四位上行彈正大弼基兄王爲刑部卿。散位從四位上忠貞王爲彈正大弼。
廿二日甲辰。迎六十僧於紫震殿。限以三日。轉讀大般若經。
廿三日乙巳。參議從四位上行大宰大貳藤原朝臣冬緒進起請四事。其一曰。軍旅之儲。烽燧是切。而十年來。國無機警。雖有其。未知調用。若有非常。何以通知。今須下知管內國嶋。試以擧烽焚燧。彼此相通。以不虞。若不言其由。恐驚動物意。望請下知事旨。依件調練。』其二曰。比年之間。公私雜人。或陸或海。來集深入遠尋。營求善馬。及其歸向。多者二三十。少者八九疋。惣計過所。年々出關之數。凡千餘疋。夫機急之。馬尤爲用。而無頼之。毎年搜取。若有乏。如非常何。今將施禁制。翻致謗。望請。下知豊前長門兩國。四ケ年間。禁止出馬。』其三曰。承前之例。諸國雜米各隨其本色。輸納諸司諸所。而或司全納。用盡既訖。或所多致未進。公途有闕。至有期會。不廻撥。況復件司等典二人。勾當釐務。或時有自用。亦非無判置。貢進之怠莫不縁此。縱令一任之內。殊立嚴制。猶恐。相承之官任意改更。自非官符。何立後法。望請。五使之外。庸米並雜米。惣納稅庫。毎月下行。若非符宣旨。輙以下用。當之官准法科罪。』其四曰。穀倉院地子交易物。比年之間。令一人勾當其事。毎年交易輕物輸進。因。勾當之人。年初請領直稻既訖。其後府司責其返抄。而左右巧容不肯究進。遂使不知意之吏。招放還之煩。熟尋其由。理不可然。凡一官之事。官長所行。縱有其人。何愁不濟。而更置專當。還致物煩。望請從停止。府司一向交易奉進。詔並從之。
廿四日丙午。京師飢。賑給之。
廿五日丁未。勅減諸王季祿四分之一。』令中後兩國採進鑄錢料銅。
廿九日辛亥。佐渡國獻奇龜一其爲形也。鳥觜赤甲黒質也。
三月癸丑朔。日有蝕之。
三日乙夘。御齋奉燈如常。
五日丁巳。詔授對馬嶋正五位上多久都神從四位下。從五位上和多都美神。胡祿神。胡祿「神」御子神。嶋大國魂神。高御魂神。住吉神。和多都美神。太祝詞神。平神。雷神。天留神並正五位下。從五位下大告刀神。天諸羽神。天多久都玉神。宇努神。告刀神。小枚宿禰神。行相神。奈蘇上金子神。嶋御子神。國本神。銀山神。和多都美神。敷嶋神並從五位上。土左國從五位上立山神正五位下。從五位下小村神從五位上。正六位上大穀神從五位下。
七日己未。地震。
十六日戊辰。從五位下行對馬嶋守小野朝臣春風進起請二事。其一曰。軍旅之儲。啻在介冑。介冑雖薄。助以保侶。望請。縫造調布保侶衣千領。以不虞。』其二曰。軍興不虞。倍日兼行。轉餉易絶。輜重難給。望請。以調布縫造納糒帶袋千枚。可帶士卒腰底。以支急速之備。詔從之。以大宰府庫布造之。
廿六日戊寅。勅以忠子女王爲女御。
廿七日己夘。以甲斐守從五位下清原眞人長統爲右京亮。從五位下行加賀介高階眞人菅根爲甲斐守。從五位上行陸奧介小野朝臣春枝爲權守。鎭守將軍從五位下御春朝臣峯能爲介。將軍如故。治部少輔從五位下藤原朝臣貞高爲加賀介。從五位下行對馬守小野朝臣春風爲肥前權介。對馬守如故。散位從五位下小野朝臣國梁爲日向守。
廿九日辛巳。從五位下行對馬守兼肥前權介小野朝臣春風奏言。故從五位上小野朝臣石雄家羊革甲一領。牛革甲一領在陸奧國。去弘仁四年賊首吉彌侯部止彼須可牟多知等造亂之時。石雄着彼甲。討平殘賊。厥後兄春枝進之。望請。給羊革甲。以警。歸京之日。全以進官。詔許之。其牛革甲給陸奧權守小野朝臣春枝。
卅日壬午。散位從五位上菅原朝臣峯嗣卒。峯嗣者。左京人也。出雲朝臣廣貞。長於醫師。官爲正五位下信濃權守。淳和太上天皇竜潛之日。令峯嗣侍春宮藩邸。峯嗣自申請。欲繼家業。仍補醫得業生。醫得業生自此而始。峯嗣奉試及第。弘仁十三年除左兵衛醫師。十四年遷醫博士。天長四年兼內藥佑。七年兼侍醫。八年兼攝津大目。是年讓醫博士於物部廣泉。十年爲春宮坊主膳正。內藥佑。侍醫。攝津大目並如故。承和二年授從五位下。淳和太上天皇思在藩之舊。以峯嗣爲侍者。寵遇優渥。頗超傍人。四年爲尾張權介。六年遷爲美濃權介。不之官。嘉祥二年爲越後守。峯嗣侍淳和院。奉太后御藥湯方之事。由是遷爲播磨介。以近都亦優其身也。仁壽元年加從五位上。天安二年。爲典藥頭。貞觀五年自謝年老出爲攝津權守。退居豊嶋郡山庄。潅藥養性。不交流俗。十年改出雲姓爲菅原。以土師出雲同祖也。卒時年七十八。峯嗣不墜家名。處治必効。嘗奉勅。與諸名醫共撰定金蘭方。又針艾之所加。多方注之外。後進之至今稱妙焉。
