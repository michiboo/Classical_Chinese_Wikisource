日本三代實録卷第廿一
壬辰十四年春正月壬申朔。天皇不受朝賀。以太皇大後崩〈順子〉。心喪未畢也。
六日丁丑。以正六位上行少內記菅原朝臣道眞。從六位下行直講美努連清名爲存問渤海客使。園池正正六位上春日朝臣宅成爲通事。
七日戊寅。天皇不御紫震殿。以停會也。召左右馬寮青馬各七疋於內殿前覽之。青馬及人並不裝飾。
八日己夘。春宮坊及所司獻剛夘杖。天皇不御紫宸殿。付內侍奏。』▼是日。於大極殿始講最勝王經。以元興寺僧法相宗傳燈大法帥位長源爲講師。但不擧音樂。
十四日乙酉。大極殿齋講畢。僧綱引名僧。奉參內裏。論義如常。施被而罷。』石見國廳事壇三處自開陷。一處深七尺。徑二尺。一處深五尺。徑二尺。一處深七尺。徑一尺五寸。』烏噬拔內竪傳點籌木。
十五日丙戌。律師法橋上人位最教卒。
十六日丁亥。停踏歌之。
十七日戊子。不行射禮。
廿日辛夘。是月。京邑咳造病發。死亡者衆。人間言。渤海客來。異土毒氣之令然焉。▼是日。大於建禮門前以厭之。
廿二日癸巳。地震。
廿六日丁酉。以正六位下行少外記大春日朝臣安守爲存問渤海客使。以少內記菅原朝臣道眞丁母憂去也。
二月辛丑朔三日癸夘。大原野祭如常。使等不歌舞
四日甲辰。祈年祭如常。
七日丁未。釋奠。助教從五位下善淵朝臣永貞講毛詩。所司不給百度。大學寮設酒食。未開講之前。公卿就而饌之。不召文人及諸道學生等。以去年九月太皇大後崩。主上心喪日未滿之故也。』▼是日。正三位守右大臣藤原朝臣氏宗薨〈雲々〉。輟朝三日。贈正二位。遣參議在原朝臣行平等。齎勅書告身。就東山白河第宣制。依遺命孝子等不受。
八日戊申。春日祭如常。使等不歌舞。
十四日甲寅。延六十僧於紫震殿。限以三日。轉讀大般若經。
十五日乙夘。廼者少納言正岑王依病不上。和氣朝臣彜範染穢請假。藤原朝臣高範丁父憂去職。勅以右中弁藤原朝臣良近。行少納言事。爲判少納言。
廿一日辛酉。佐渡國言。紫雲見。「廿六日丁酉以正六位下行少外記大春日朝臣安守爲存問渤海客使以少內記菅原朝臣ーー丁母憂去職也」
廿九日己巳。以散位正五位下在原朝臣守平爲民部大輔〈雲々〉。四品惟恆親王爲常陸太守〈雲々〉。從五位上守左近衛少將文室朝臣卷雄爲美濃守。小將如故。四品守彈正尹惟喬親王爲上野太守。彈正尹如故〈雲々〉。二品行式部卿兼上野太守忠良親王爲太宰帥。式部卿如故。從五位上守左近衛少將兼太宰少貳坂上大宿禰瀧守爲大貳。少將如故〈云云〉。從五位下藤原朝臣作爲日向介〈雲々〉。前皇太后宮亮從五位下兼行美濃權介藤原朝臣遠經爲右衛門權佐。除目六十四人。敘位六人。〈從五位下五人。外從一人。〉
卅日庚午。去年九月廿八日太皇大後崩。十月五日葬。自十月計之。至於是月。滿於天皇心喪五月之限。仍大於建禮門前。
三月辛未朔。三日癸酉。御齋燒燈如常。
四日甲戌。自去年九月廿九日。內竪不奏時剋。以天皇心喪也。▼是日始奏之。
七日丁丑。太政大臣患咳造〈良房〉。去二月十五日。出自禁中直廬在私第。▼是日。賚錢五十萬。以祈禱之費。
九日己夘。詔曰。酌訓皇源。陶風帝。未有不施厚恩。以崇盛徳。降殊貸以慰元功者。朕外祖太政大臣藤原朝臣。功高三代。位極上台。仁襟被九州而有餘。徳水露千里而無盡。自朕在襁褓。以至今時。言其顧復保佑之勤。豈以周旦漢光爲伍。朕念不賞之功。將加非常之寵。知其至謙之性不敢開口而言。聊且欲縻爵加封以酬萬一。而損彌深。遜讓尤切。感夫乃情。不忍相忤。朕之庶幾。頼彼謙之誠。増其延壽之福。長生久視。輔導朕身。令若倚南山坐平原也。是以屈己從人。不奪其志。恐天下以朕爲不知恩也。而今寢私第。日月彌留。珪幣相尋。祈禱未効。朕自鍾此患。寢食無安。心墮思焦。言與。深慮救復之方。誠無所不到矣。聞諸內經。度人歸道之功。能救人之厄命。又先王徳政。議獄緩刑。矜老養孤。若施斯仁。副朕篤情。縱雖病在膏肓。幸使鍼藥得力。宜賜度者八十人。又大赦天下。今日昧爽已前所犯大辟已下罪無輕重。已結正。未結正。已發覺。未發覺皆赦除。唯犯八虐。故殺。謀殺。私鑄錢及強竊二盜。常赦所不免者。不在此限。又天下道俗高年者。鰥寡孤獨。篤之類量加賑恤。普告遐邇。俾知此意。
十日庚辰。大風雨。賑給京師絶乏者。
十四日甲申。詔存問渤海客使大春日朝臣安守。美努連清名。並兼領客使。
廿日庚寅。甲斐國都留郡大領外正六位上矢作部宅雄。少領外從八位上矢作部毎世。賜姓矢作部連。
廿三日癸巳。今春以後。內外頻見恠異。由是。分遣使者諸神社奉幣。便於近社道塲。毎社轉讀金剛般若經。以參議民部卿正四位下兼行春宮大夫南淵朝臣年名。爲賀茂兩社使。參議正四位下行右兵衛督兼近江守源朝臣勤爲松尾梅宮兩社使。參議正四位下行左大弁兼勘解由長官近江權守大江朝臣音人爲平野社使。參議右大弁從四位上兼行讃岐權守藤原朝臣家宗爲大原野社使。從五位上行少納言兼侍從和氣朝臣彜範爲石清水社使。神祇伯從四位下藤原朝臣廣基爲稻荷社使。石清水社告文曰〈雲々〉。又辭別〈天〉申。去年陰陽寮占申〈久〉。就蕃客來〈天〉不祥之事可在〈止〉占申〈世利〉。今渤海客隨盈紀例〈天〉來朝〈世利〉。事不獲已。國憲〈止之天〉可召。大菩薩此狀〈乎毛〉聞食〈天〉遠客參近〈止毛〉。神護之故〈尓〉。無事〈久〉矜賜〈倍止〉恐〈美〉恐〈美毛〉申賜〈波久止〉申。自餘社文一準此例。
廿七日丁酉。地震。
廿八日戊戌。尾張國海部郡清林寺列之定額。
廿九日己亥。正四位下行播磨權守紀朝臣今守卒〈雲々〉。
夏四月庚子朔。大雨。』天皇不御紫宸殿。賜飮侍臣於宜陽殿西廂。先是。太政大臣賜直廬於禁中。常留不出。廼者病發。退出外第。由是左右近衛府不擧音樂。賜侍臣五位已上祿各有差。
十三日壬子。存問渤海客使少外記大春日朝臣安守等開大使楊成規所啓牒函。詰問違例之由問狀。及記録安守等向加賀國途中消息。馳驛奏上。
十六日乙夘。以正六位上行少內記都宿禰言道。正六位上行式部少丞平朝臣季長。爲掌渤海客使。常陸少掾從七位上多治眞人守善。文章生從八位下菅野朝臣惟肖。爲領歸渤海客使。
十九日戊午。尾張國去年旱。乏絶者賑給之。
廿四日癸亥。宮主從五位下兼行丹波權掾伊伎宿禰是雄卒。是雄者。壹伎嶋人也。本姓卜部。改爲伊伎。始祖忍見足尼命。始自神代。供龜卜事。厥後子孫傳習祖業。備於卜部。是雄。卜數之道。尤究其要。日者之中。可謂獨歩。嘉祥三年爲東宮々主。皇太子即位之後。轉爲宮主。貞觀五年授外從五位下。十一年敘從五位下。拜丹波權掾。宮主如故。卒時年五十四。
廿六日乙丑。除目五人〈雲々〉。
五月庚午朔。五日甲戌。停端午之。』無品人康親王薨〈雲々〉。輟朝三日。仁明天皇第四子。與光孝天皇同也。
六日乙亥。延六十僧於紫震殿。限以三日。轉讀大般若經。
七日丙子。掌渤海客使少內記都宿禰言道自修解文。請官裁。姓名相配。其義乃美。若非佳令。何示遠人。望請改名良香。以逐穩便。依請許之。
十五日甲申。勅遣從五位上守右近衛少將藤原朝臣山陰。到山城國宇治郡山科村。郊迎勞渤海客。領客使大春日朝臣安守等。與郊勞使。共引渤海國入覲大使政堂省左允正四品慰軍上鎭將軍賜紫金魚袋楊成規。副使右猛賁衛少將正五品賜紫金魚袋李興晟等廿人入京。安置鴻臚館。』右京人左官掌從八位上狛人氏守賜姓直道宿禰。氏守爲人長大。容儀可觀。權爲玄蕃屬。向鴻臚館。供讌饗送迎之事。故隨氏守申請。聽改姓。其先。高麗國人也。
十七日丙戌。勅遣正五位下行右馬頭在原朝臣業平向鴻臚館。勞問渤海客。▼是日賜客徒時服。
十八日丁亥。勅遣左近衛中將從四位下兼行中權守源朝臣舒。向鴻臚館。領楊成規等所渤海國王啓及信物。啓雲。玄錫啓。季秋極冷。伏惟。天皇起居萬福。即此玄錫蒙恩。肇自建邦。常與貴國。通使傳命。阻年寄音。久要之情。至今彌厚。玄錫繼先祖之遺烈。修舊典之餘風。盈紀感心。善隣義。爰授使。仍令聘覲。伏冀。天皇俯矜遠客。準例入都。幸甚々々。限以滄波。不獲拜伏。下情無任惶懼。謹差政堂省左允楊成規。奉啓起居。不宣謹啓。』中臺省牒曰。牒。奉處分。天涯路阻。日域程遙。常限紀以修和。亦期年而繼好。隣交有。使命無。音耗相通。歳月長久。今者星霜易變。雲物屢移。一紀已盈。實當聘覲。所以仰據前典。迥斟舊規。向日寄情。發星之一使。占風泛葉。踰渤之濶波。萬里途。寸心所指。往復雖。欽慕良深。謹差政堂省左允楊成規。令赴貴國。尋修前好。宜准狀牒上日本國太政官者。謹録牒上。謹牒。』其信物大蟲皮七張。豹皮六張。熊皮七張。蜜五斛。
十九日戊子。勅遣參議正四位下行左大弁兼勘解由長官近江權守大江朝臣音人向鴻臚館。賜渤海國使。授位階告身。詔命曰。天皇詔旨〈良萬止〉。命〈乎〉客〈倍〉衆聞食〈止〉宣。國〈乃〉王楊成規等〈乎〉差〈天〉進度〈志天〉。天皇〈我〉朝廷〈乎〉拜奉〈留〉事〈乎〉矜賜〈比〉慈賜〈比天〉。冠位上賜〈比〉治賜〈布〉。然常〈都〉例〈波〉。大宮〈乃〉內〈尓〉召〈天〉治賜〈介理〉。此廻思〈女須〉大心大坐〈麻須尓〉依〈天奈毛〉。使〈乎〉遣〈天〉治賜〈波久止〉天皇〈我〉大命〈乎〉聞食〈止〉宣〈布〉。大使已下相共拜舞。訖授大使楊成規從三位。副使李興晨從四位下。判官李周慶。賀王眞並正五位下。録事高福成。高觀。李孝信並從五位上。品官以下並首領等授位各有等級。及天文生以上隨位階各賜朝服。去年陰陽寮占曰。就蕃客來朝。可有不祥之徴。由是不引見。自鴻臚館放還焉。
廿日己丑。內藏寮與渤海客。廻易貨物。
廿一日庚寅。聽京師人與渤海客交。
廿二日辛夘。聽諸市人與客徒私相市易。』▼是日。官錢冊萬賜渤海國使等。乃喚集市廛人。賣與客徒此間土物。』以前筑後少目從七位上伊勢朝臣興房。爲領歸客使通事。
廿三日壬辰。遣大學頭從五位上兼行文章博士阿波介巨勢朝臣文雄。文章得業生越前大掾從七位下藤原朝臣佐世於鴻臚館。饗讌渤海國使。宣詔曰。客人〈倍波〉。常〈都〉例〈波〉。大宮〈乃〉內〈尓〉召〈天〉饗賜〈比〉音樂賜〈比介利〉。而〈乎〉思〈女須〉大心大坐〈尓〉依〈天奈毛〉。使〈乎〉遣〈天〉大物賜〈布〉。客人〈倍〉此狀〈乎〉悟〈天〉。安〈良可尓〉侍食〈余止〉大命〈乎〉聞食〈止〉宣。』觴行數周。客主淵醉。賜客徒祿各有差。
廿四日癸巳。大使楊成規從掌客使。請私以壤奠。將奉獻天皇及皇太子。掌客使奏狀。有詔許之。內裏東京賽物有數。』▼是日勅。遣民部少甫兼東宮學士從五位下橘朝臣廣相賜客徒曲宴。遣兵部少輔從五位下兼行下野權介高階眞人令範賜御衣。客主具醉。興成賦詩。
廿五日甲午。勅遣參議右大弁從四位上兼行讃岐守藤原朝臣家宗。從四位上行右近衛中將兼行阿波守源朝臣興。從六位下守大內記大江朝臣公於鴻臚館。賜勅書。從五位上行少納言兼侍從和氣朝臣彜範。正五位下守右中弁藤原朝臣良近。左大史正六位上大春日朝臣安守。付太政官牒。大使已下再拜舞蹈。大使楊成規膝行而進。北向跪受勅書。太政官牒函。勅書曰。天皇敬問渤海國王。成規等至。省啓昭然。惟王家之急。繕粉澤施治。坤性之貞。凝丹青守信。風猷不墜。景式猶全。相襲舊基於居城。靡欺先紀於行棹。言其篤義。來覲既脩。贈以翔仁。放歸如速。數千里之波浪。雖有邊涯。十二廻之寒暄。豈促圭。苟謂拘禮。誰爲隔疎。徳也不孤。夢想君子而已。國信附廻。到宜受。梅熟。王及境局。小大無恙。略懷遣此。何必煩多。』太政官牒曰。日本國太政官。牒渤海國中臺省。得中臺省牒。奉處分。天涯路阻。日域程遙。常限紀以修和。亦期年而繼好。隣交有。使命無愆。音耗相通。歳月長久。今者星霜易變。雲物屢移。一紀已盈。實當聘覲。謹差政堂省左允楊成規。令赴貴國者。官具狀奏請。奉勅曰。成規等翹情紫闥織路滄溟。守我朝章。修基國禮。善隣之款。允屬寢興。宜准前規使申舊好者。准勅處分。及期卻廻。附璽書並國信。至宜領之。今以狀牒送。牒到准狀。故牒。』▼是日。領歸客使多治眞人守善引客徒出舘。大使楊成規跪言。成規等覲聘禮畢。歸本土去。今差天使。令其領送。成規等瞻望丹闕。涕泗盈衿。仰戀之誠。中心無限。臨別。掌客使都良香相遮舘門。擧觴而進。
卅日己亥。駿河國國分寺別堂有大蛇。呑般若心經卅一卷複爲一軸。觀者以繩結蛇尾。倒懸樹上。小選吐經。蛇落地半死。俄而更生。』後國獲連理樹一。
六月庚子朔。十一日庚戌。天皇不御神嘉殿。所司於宮內省。修月次神今食祭。
十六日乙卯。地震。
廿四日癸亥。地震。』除目十三人。
廿九日戊辰。地震。
