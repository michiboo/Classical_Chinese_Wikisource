日本三代実録巻第卅五（起元慶三年正月、盡五月。）
三年春正月辛卯朔。天皇不受朝賀。御紫宸殿、賜宴侍臣。所司獻剛卯杖、奏七曜暦、蔵氷様、腹赤魚。雅楽寮奏楽如常儀。宴竟賜被。
三日癸巳。僧正法印大和尚位真雅卒。真雅者、俗姓佐伯宿禰、右京人、贈大僧正空海之弟也。本姓佐伯直、讃岐國多度郡人、後賜姓宿禰、改貫京職。真雅年甫九歳、辭郷入都、承事兄空海、受學真言法。十九歳受具足戒。徴侍內裏、御帝御前、誦真言卅尊梵號。音響清徹、宛如貫珠。聴者莫不絶倒。帝大悅之。嘉祥元年為権律師、俄而為律師。斉衡三年転大僧都。清和太上天皇降誕之初、入侍擁護聖躬。太政大臣忠仁公、與真雅相謀、建立精舎、安置尊像、奉爲震宮、於此修善。儲後履祚之初、貞観元年、奏置年分度者三人。六年為僧正。先是、僧綱凡僧位階、同為伝燈大法師位。至是、真雅奏曰。律師已上、品秩稍尊、當不與凡僧同位階。於是朝議、以法印大和尚位、為僧正位、法眼和尚位為大少僧都階、法橋上人位為律師階。是年授真雅法印大和尚位。勅聴乗輦車、出入公門。十六年、於新造精舎、設大斎會、以賀道場新成也。即便賜額、曰貞観寺。真雅年満七十、上表辭僧正之位、不省。抗表至再三、優詔不許之。寢疾數旬、無問醫薬、手結拳印、口誦仏號、恬然遷化。時年七十九。和尚自清和太上天皇初誕之時、未嘗離左右、日夜侍奉。天皇甚見親重。奏請停山野之禁、斷遊猟之好。又摂津國蟹胥、陸奧國鹿尾、莫以為贄奉充御膳。並従之。
七日丁酉。天皇御紫宸殿、覧青馬。賜宴群臣、賜祿有差。』授従四位下行美作守実行王従四位上。無位和王従四位下。従四位下行右京大夫安倍朝臣真行、右大弁藤原朝臣山蔭、大宰大弐橘朝臣三夏並従四位上。正五位下行右兵衛佐兼相模守源朝臣至。左近衛権少將兼近江介坂上大宿禰滝守。散位藤原朝臣直方並従四位下。従五位上行摂津守在原朝臣安貞。伊予権守藤原朝臣秋緒。左近衛少將兼安房権介藤原朝臣有実並正五位下。従五位下守大判事平朝臣佳世。散位大野朝臣鷹取。安芸権守藤原朝臣岑人。和泉守百済王俊聡。信濃介橘朝臣茂蔭。備後守藤原朝臣諸房。雅楽頭源朝臣精。少納言兼侍従藤原朝臣清生。木工頭藤原朝臣維邦。式部少輔兼文章博士菅原朝臣道真。筑後守紀朝臣令影等並従五位上。勘解由次官外従五位下大春日朝臣安守。主計助笠朝臣秋田。直講美努連清名。無位源朝臣道。大內記正六位上小野朝臣千邦。左衛門少尉在原朝臣弘景。式部大丞藤原朝臣邦直。散位紀朝臣有明。右衛門大尉藤原朝臣統方。內匠助藤原朝臣忠直。右近衛將監藤原朝臣恆興。鼓吹正伴宿禰直守。左衛門大尉安倍朝臣並清。下総守藤原朝臣清夏。散位藤原朝臣藤岑。橘朝臣高庭。大蔵大丞藤原朝臣越。大外記紀朝臣有房。皇太后宮少進上毛野朝臣茂蔭等並従五位下。左大史正六位上清江宿禰貞直。従八位下手中宮少進菅野朝臣直臣。式部大録正六位上大和酒人連宗雄。左近衛將監淺井直筑紫雄。右近衛將監丹波直助麻呂並外従五位下。
八日戊戌。大極殿斎如常。以薬師寺僧法相宗伝燈大法師位義叡為講師。』授尚侍従二位源朝臣全姫正二位。（十人云々。）
十日庚子。大雨雪。（類聚國史）
十一日辛丑。従五位上守左近衛少將兼行大宰権少弐藤原朝臣房雄為少弐。少將如故。（雲々。■ｼｼﾞｭｳ三人。）▼出羽國飛駅奏言。去年十二月十日、凶賊悔返噬之過、致束手之請。便返進所略奪之甲廿二領言曰。所取甲冑。其數不少。任己狂心。皆悉■ｻｲ破。稱身約裁。一無全者。加之、賊類或入奧地、或所居隔遠。其遺甲冑、捜求追進。於是、正六位上行左衛門権少尉兼権掾清原真人令望。左馬権大充正七位下藤原朝臣滋実。右近衛將曹兼権大目従七位上茨田連貞額等進議曰。今乞降之賊二百人。所進甲冑已少。野心難測。疑是矯飾。須待後進、一度計納。陸奧鎮守將軍従五位下小野朝臣春風議曰。春風自入賊地、具知逆類悔過之心。今亦蒙犯霜雪、乞降懇切。若懐疑虜、抑而不納、猶去逸就労、非所以楽成。正五位下守右中弁兼行権守藤原朝臣保則等商量。雖令望之議、已有道理、而春風之謀、非無便宜。故殊加慰納、緩其厳誅。亦渡嶋夷首百三人、率種類三千人、詣秋田城。與津軽俘囚不連賊者百餘人、同共帰慕聖化。若不労賜、恐生怨恨。由是、遣従五位下行権介藤原朝臣統行。従五位下行権掾文室真人有房及令望。滋実。貞額等労饗。
十三日癸卯。授典侍従三位上毛野朝臣滋子。（正三位脫か）従五位上藤原朝臣貞風従四位下。無位藤原朝臣近真。藤原朝臣朝臣御夏。雀部朝臣宜子。太朝臣平子並従五位下。滋子已下。太皇太后宮侍執之人也。去年十一月五十賀宴之賞。有此加授焉。▼是日。勅符出羽國。（史闕。）』授出羽國俘囚外正六位下深江三門外従五位下。外正八位下大辟法天。玉作正月丸並外従五位下。賞軍功也。
十四日甲辰。大極殿斎講事畢。僧綱引名僧、奉參內裏論議。施被如常。
十五日乙巳。勅遣従五位下兼行大宰少弐藤原朝臣房雄於大宰府、警固之事、准坂上大宿禰滝守例、令左近衛五人隨身、並乗伝而発焉。
十六日丙午。踏歌之節。天皇御紫宸殿（前殿？）、賜宴侍臣。雅楽寮奏楽、宮妓踏歌如常。宴竟賜祿各有差。
十七日丁未。詔遣公卿於建禮門前、行射禮。
十八日戊申。天皇御射殿、観四府賭射。
廿日庚戌。內宴停止。
二月辛酉朔。四日甲子。停祈年祭。以左馬寮牛死也。』授左馬寮無位生馬神従五位下。
七日丁卯。釈奠並大原野祭如常。
八日戊辰。山城。河內。摂津。伊賀。尾張。遠江。伊豆。安房。常陸。但馬等國司勘注國內損田言上。勅。損田數非無疑殆。然而國宰其人、仍停遣使。宜此般事拠國司勘定。但乗田不在免限。』授越中國従五位上御田神正五位下。因幡國正六位上大□神従五位下。
九日己巳。祈年祭。
十日甲午。従四位上行中宮大夫藤原朝臣秀道卒。
十二日壬申。春日祭。
十三日癸酉。東京失火焼數家。
十五日乙亥。除目。（廿五人）
十七日丁丑。先是、太上天皇勅返御封一千戸。至是、皇帝上表不奉勅旨。猶奉充二千戸曰。臣諱言。伏奉勅旨、減折御封。不恭承而止、畏切棲氷、欲拑黙以従。誠虧底露。臣諱誠惶々々頓首々々。臣聞。天之與人、孝子業在諧命、事之隨理、愚夫慎其有常。故一天下之至尊、臣不拒前勅御童稚。二千戸之甚少、臣能稽舊章於老成。而今枉降中使、重敘■情。纔納半封、更増■■。臣謹計入租、伏量輸貢、若任土非実、恐支用或虧。陛下縦損全數、雖有■謙之徳、臣遂従折分。既忘愛禮之義。況皇天貴誠不貴物。臣子為道不為身。陛下臣之皇天也。請將盡於方寸。臣陛下之臣子也。請不失道於小銖。伏願鴻慈廻照鑑臣血誠。仰雲霄以兢■流汗、臨淵谷以累表抗聞。臣諱誠惶誠恐頓首々々謹言。
廿二日壬午。紀伊國金光明寺火。堂塔房舎室成灰燼。』夜鷺集紫宸殿前版位東。
廿三日癸未。殞霜、天気寒烈。
廿五日乙酉。文章博士従五位下兼行大內記越前権介都朝臣良香卒。良香者、左京人、従五位下主計頭貞継之小子也。良香本名言道、後改名也。姿態軽掲、甚有膂力。博通史伝、才藻艶発、聲動京師。居貧無財。常不挙■。（雲々。）卒時年■六。有集六巻。（扶桑略記參照）
廿六日丙戌。勅免許讃岐國例損■九戸、永以為例。先是、國宰奏言。此國課丁一萬八千人、管田一萬八千町、貢賦之數踰諸國。國司因茲申請准大國例、被免例損■九戸。下野國雖雲上國、免■九戸。望請准彼國例、被許件數。従之。
廿九日己丑。先是、天皇遣參議正四位下行左大弁兼左近衛中將近江権守源朝臣舒於清和院、奉表曰。臣諱言。伏奉今月廿六日勅、重降宸衷、命言封邑。仰天厳而跼蹐。宜日慎而奉承。唯國家之事、既貴盡於蒭蕘。豈得嫌其抗■。況臣子之誠、苟雲補於■介。則安顧其童眛。臣諱、（中謝）臣旁詢下議、上験前修。姑射岫深、猶具紫微之羽衛、櫟陽宮靜、無闕■■之聲明。蓋萬乗之尊彌弘。衆星之拱何息。而光譲攸貴、省減過多。僅置二千戸之貢輸、以換億兆民之供奉。此之為資用、曾不充錙銖。今亦半之、何其甚矣。況復群下之俸邑尚有に三千戸者。陛下若貶昊□之至極、割湯沐之半分、則彼食菜之郷。■茅之子。措手足而無地、享膏腴而敢甘。不只乖逆衆心。実慮虧損大體。苟聞其不可、而黙以従之。則謂天下何、遺後代何。不任屏営■■之至、敢拝表翹抗以聞。太上天皇遂固譲不受。▼是日。省曰。朕永鑑前例、遙■奎章、追遠之誠、展崇於戚里。同心之義、光殊寵於渭陽。朕外祖父贈正一位左大臣（長良）象賢積其門慶、鴻緒畳其世煙。紫■承凝。已膺股肱之寄、黃扇啓■、終■喉舌之機。與夫平恩侯之不拠勲労。竇長君之偏資恩沢。寔異日之談なり。而飾終之禮、未極於上台。悼往之文、空欝於乙夜。是用累贈公、為太政大臣。魂而不眛、欽茲寵異。嗚呼哀哉。』以左近衛少將正五位下兼行近江権介藤原朝臣遠経為斎院長官。余官如故。
三月辛卯朔。二日壬申。正五位下守右中弁兼行出羽権守藤原朝臣保則飛駅奏言曰。臣保則等、謹須依去正月十三日勅符旨、早討虜。而行事相違、不能進止。何者、臣等所賜諸國之兵千八百餘人、上野下野両國各八百人、陸奧國追還散卒二百人是也。以是輩、且撃破奧賊之士卒、且討平近城之反虜。次須重請諸國之兵、攻伐奧賊。而相待陸奧鎮守將軍小野朝臣春風、権介坂上大宿禰好蔭等之間、未有所定。於是、賊徒進愁狀十餘條、陳怨叛之由、詞旨深切、甚有理致。即弛法禁、慰其寃枉。爰古老言曰。用兵之道、尤在練士。固塞其後、出征入休。動靜去「靜』留、莫不據此。又當國形勢、地迫北陸、秋天多雪。當此之時、営■難恃。不如選練士卒、修造城柵、相待春風等之來。臣等用古老之言、選諸國之軍。為上兵者一千人、分配官人、令其労賜。但當土之卒、縁無甲冑、不能輙進。交雑諸國之軍、令増兵衆之勢。「其中國下兵衆之勢』其中國下兵擔夫、役立柵之事、還向本國。此事由趣、上奏先畢。凡當國可有兵士鎮兵千六百五十人。而承前國司、無置一人。今計諸國見留之兵、未及當土例兵之數。臣等定城下之後、殊廻方略、此待隣兵。作為城柵、軍士得休、國內無慮。其後賊三百許人、詣秋田城乞降。雖然不受其降。臣等因有所議。春風等且擁於鎮守府、待後告、可応機之狀、馳権掾小野春泉、告春風等。春泉未達鎮守府之間、去年九月十五日、好蔭來自流霞路、廿五日、春風來自上津野。是時、道路泥深、風寒粛烈。経過嶮岨、士卒疲労。春風言曰。■詔之日、伏奉聖略、先教喩賊類、必令降伏。若不革逆心、進兵討滅。仍奉宣勅旨、教喩賊徒。賊徒帰服、相隨到來。至誠無疑、不可更討。臣等初謂。以所賜之兵、與春風等、表裏合勢、刻日討平。自春風之足、歴虜庭、令降逆黨、降伏之後、更進官軍。虜謂欺己、殊死自戦。其鋒難制、■尾施毒。亦賊地隘狹、潛通多路。以此小軍、難可輙赴。故隨春風言、暫停徵伐。厥後賊類亦來請降、返進官物。臣等依彼來降、漸計利害、征戦之弊、非只一途。去延暦年中被下當道陣図、以一萬三千六百人為一軍、分作三軍、輜重八百人、擔夫二千人。而今上野下野両國之軍千六百人、輜重擔夫二千餘人。好蔭所率之兵八百人、輜重擔夫千餘人。因此言之、多違舊例。中國之軍、七月到着。陸奧之兵、九月入來。會合參差、整頓有妨。或臨陣難列、或聴鼓易迷。皆是忘戦日久、習之令然也。國內黎■、苦來苛政。三分之一、逃入奧地、所遺之民、承數年之弊、無存之方。況軍興以來、運転軍糧、去今両年少時不息。無用之卒、騒動部內、待救之処、還致巨害。管最上「上』郡、道路嶮絶、大河急流。中國之軍、路必経此。迎送之煩、不可勝計今重請大兵、將討降虜。國弊民窮、難可克堪。若慰撫部內之窮卒、験出奧地之逃民、留中國之甲冑、選當土之例兵。降虜雖反、不可足畏。由是、降賊之狀、頻以上奏。但臣等以為、賊寇無聞、年代稍久。因此変亂、不窮誅勠、恐綏禦如失。辺難不絶、更発大軍。撲滅無燼國家之長策、天下之上計也。臣等不敢専決、持疑於懐。進退之間、謹佇天策。▼是日。詔令上野下野両國在軍之甲冑器仗、留付出羽國矣。』近江國言。木連理生築夫嶋神社。』以山城國正稅稲三萬束、充給大和國。以頻年遭損、百姓彫弊也。
七日丁酉。地震。』停太上天皇女御従二位藤原朝臣多美子、従四位上嘉子女王、従四位上兼子女王、忠子女王、正四位下平朝臣寛子、従四位上源朝臣済子、従四位下源朝臣厳「嘲』子。藤原朝臣頼子、正五位下源朝臣■子、藤原朝臣佳珠子、源朝臣宣子十一人季料月俸。縁太上天皇勅也。
八日戊戌。地震。
九日己亥。授下野國正六位上綾都比神従五位下。
十三日癸卯。丹後國言。異國船一艘、長六丈広一丈五尺、漂着竹野郡。皆悉破損、無有調度。
十五日乙巳。夜月蝕。（日本紀略）
十六日丙午。豊前國八幡大菩薩宮前殿東一神功皇后御前■、無故破裂、成九十片。破裂之時、其鳴如犢細聲。又肥後國菊池郡城院兵庫戸自鳴。
十九日癸酉。延七十四僧於紫宸殿、転読大般若経。限三日訖。
廿二日壬子。午一剋、地大震動。四剋亦震。
廿三日癸丑。淳和太皇太后崩。有遺令、不任縁御葬諸司。天皇輟朝五日。太后諱正子、嵯峨太上天皇之長女、與仁明天皇同産也。母太皇太后橘氏。（嘉智子）後美姿顔、貞婉有禮度、存母儀之徳、中表則之。太上天皇、太皇太后甚鍾愛之。淳和天皇備禮娉之、納於掖庭、寵敬兼人。天長四年二月立為皇后。八年亢旱為災、帝深憂之、走幣群神、起請百端。後勧帝、録囚徒廃作役。未及終朝、■雨晦合。帝逾加愛焉。十年二月廿八日乙酉、天皇遷御淳和院、譲位於皇太子。天皇勅停太上天皇及皇后之號、即使停廃後宮官屬。仁明天皇受譲之後、三月二日己丑、尊淳和天皇為太上天皇、々後為皇太后、後立後所生恆貞親王為皇太子。天皇確前勅、固辭不受太上天皇皇太后之號。承和七年五月淳和太上天皇崩。皇太后落髪為尼、毀容骨立。九年七月嵯峨太上天皇崩。皇太子■遭讒搆見廃。太后震怒、悲號怨母太后。皇太子退居於淳和院、仁明天皇立諱（文徳）親王、為皇太子。文徳天皇斉衡元年四月、尊皇太后為太皇太后、々遂不肯當。貞観二年五月、於淳和院、設大斎會、延諸寺名僧、講法華経。裝具■施、傾盡財寶。便留延暦寺座主円仁大阿闍梨、受菩薩戒。奉太后法名稱良祚。十六年四月、太后所居淳和院火、宮殿経籍、一時焼蕩。太后寢疾綿篤。命左右曰。天長天子、顧命火葬、不置山陵、無園廟之可陪。吾瞑目之日、即入朽材之槻心、挿嵯峨之山腹、無置守冢。不配國忌、一如先後太上天皇之遺制。語終而絶。時春秋七十。太后慈仁天至済物在勤。収集東西京棄児孤孩、給之乳母、多所養育。割封戸五分之二、以充其費。嵯峨舊宮、捨為精舎、號曰大覚寺。其側建廨舎、名為済治院、療養僧尼之病、以淳和院為道場、不改院號、安置平生左右之尼、厚充供料、永令居住、師資相承、修道不斷焉。
廿四日甲寅。太上天皇於清和院、設大斎會、講法華経。限五日訖。親王公卿畢會。
廿五日乙卯。葬淳和太皇太后於嵯峨山。諸衛警固。宣告百官及五畿內七道諸國曰。今月廿三日淳和太后崩。既曰國母、可謂至尊。天下臣民、何無喪禮。然而特有遺令、停止凶禮。宜不着素服並挙哀。
廿八日戊午。清和院斎講事畢。以米一百五十斛、斛一千斛、振給東西京僧尼男女不能自存者。
廿九日癸未晦。地震。
夏四月庚申朔。停平野、松尾等祭、及賜宴侍臣之儀。以太皇太后崩也。
二日辛酉。停梅宮祭。▼是夜地震。』貞観十二年九月十五日、配置新羅人五人於武蔵國。至是、國司言。其中二人逃去、不知在所。仍太政官下符左右京五畿七道諸國捜索。
四日癸亥。停広瀬竜田祭。
五日甲子。授駿河國従五位上御廬神正五位下。下総國正六位上子松神従五位下。
七日丙寅。式部兵部二省奏擬階短冊。雨殺滂沱。仍停常儀。』庶人伴善男沒官田墾田三町二段五十歩、在山城國葛野郡上林郷、永施入天安寺。』夜地震。
八日丁卯。御仁壽殿、潅仏如常。
十三日壬申。諸衛警固如常。以明日賀茂祭也。
十四日癸酉。停賀茂祭。向上諸神祭祀、並従停止。縁太皇太后崩也。
十五日甲戌。公卿於太政官、成選位記宣制。
十六日乙亥。故太政大臣忠仁公墓置守冢一煙。
十八日丁丑。屈延暦寺座主伝燈大法師位承雲等廿二僧、於清涼殿修法。限三日訖。
廿二日辛巳。天皇遷自弘徽殿、御清涼殿。
廿五日庚申。銓擬郡司簿。大臣奉勅行。』従四位上行侍従源朝臣兼善卒。兼ね善者、光孝天皇之皇子也。天皇竜潛之日、賜姓源朝臣焉。
廿六日乙酉。天皇始読御注孝経。従五位上博士兼越中神善淵朝臣永貞侍読。民部少輔従五位下藤原朝臣佐世為都講。大臣已下並侍焉。
五月庚寅朔。四日癸巳。太上天皇遷自清和院、御粟田院。即是、右大臣藤原朝臣之山荘也。在鴨川東也。（扶桑略記參照）
五日甲午。停端午之節焉。▼是日。右大弁従四位上藤原朝臣山蔭抗表曰。雲々。伏願。天茲解所帯職、鳳闕之下、休■走之勤、雲蘿之下、従掃除之役。不許。
七日丙申。令従五位下守図書頭善淵朝臣愛成、於宜陽殿東廂、読日本紀。喚明経紀伝生三四人為都講。大臣已下毎日便開読。前年始読、中間停廃、故更読焉。
八日丁酉。授右大臣家令正六位上菅原朝臣永津外従五位下。永津検校造粟田山荘。仍有此授也。▼是夜。太上天皇落飾入道。於時、権少僧都法眼和尚位宗叡侍焉。（扶桑略記參照）
九日戊戌。天皇欲幸粟田院、奉見太上天皇。々々將御鸞輿、太上天皇遣右大弁従四位上藤原朝臣山蔭、馳奏可停仙駕之狀。因而駐蹕。
十三日壬寅。任官。』上総國司言。頻年災疫、百姓多死、調庸租稅、未進猥積。望請二ケ年間、停止出挙、佃公営田、正稅本穎、依式借貸、穫稲殘穎、附帳言上。許之。
十五日甲辰。地震。』前長門守従五位下宗岳朝臣木村等、進同姓絶戸左京十二煙右京四煙。下知民部省。
十七日丙午。雷而不雨。
十八日丁未。右大弁山蔭上表雲々。不許之。▼屈延暦寺座主伝燈大法師位円珍內供奉十禪師伝燈大法師位承雲等廿二僧於清涼伝殿法三日訖。
廿日丙子。勅令大和國進米百斛於清和院奉充太上天皇頭陀山中之費。（巻卅十月廿日丙子に重出。この日丙子に非ず）
廿一日庚戌。奉幣賀茂御祖別雷松尾稲荷貴布禰乙訓等神社、祈膏雨也。▼授対馬嶋正五位下平野神、住吉神並従四位下。
廿三日壬子。先是、備後國司申請。貞観十四年十一月十七日進官班田授口帳、注男一萬三千四人。而民部省元慶二年四月廿五日下國符稱。男一萬二千九百七十四人。既脫落卅人。拠授口帳之數、將被加給三十人之口分。従之。』奉綿二千屯銭一百貫於粟田院奉路中之施行料。（巻卅六十月九日丙申條の混入か）』伊勢國度會郡大神宮氏人神主姓荒木田三字。大神宮氏人有三神主姓。荒木田神主、根木神主、度會神主是也。自進大肆荒木田神主首麻呂以後、脫漏荒木田三字。今首麻呂裔孫向官披訴。故因舊加之。』太政官処分。令加賀國割救急料稲一萬束、出挙充用修理官舎料、限以二年。従國司之請也。
廿五日甲寅。奉爲太上天皇、度卅人。淳和太皇太后崩後、例度廿人。▼是日。従四位下行阿波権守藤原朝臣安方、請出家為沙門。勅許之。安方侍奉清和院、隨主入道焉。
廿八日丁巳。除目。（十六人。）
廿九日戊午。右大弁山陰重奉表。竟不聴焉。
卅日己未。自去廿二日、甘雨頻降、苗稼滋茂。至是未止、農民無憂。
