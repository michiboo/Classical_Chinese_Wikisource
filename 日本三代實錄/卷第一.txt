日本三代實録卷第一　太上天皇
天皇。諱惟仁。文徳天皇之第四子也。母太皇大後藤原氏。太政大臣贈正一位良房朝臣之女也。嘉祥三年歳在庚午三月乙卯朔廿五日癸卯。生天皇於太政大臣東京一條第。十一月廿五日戊戌。立爲皇太子。於時誕育九月也。先是有童謠雲。大枝〈乎〉超〈天〉走超〈天〉躍〈止利〉騰〈加理〉超〈天〉。我〈耶〉護〈毛留〉田〈仁耶〉。搜〈阿左理〉食〈無〉志岐〈耶〉。雄々〈伊〉志岐〈耶〉。識者以爲。大枝謂大兄也。是時。文徳天皇有四皇子。第一惟喬親王。第二惟條親王。第三惟彥親王。皇太子是第四皇子也。天意若曰超三兄而立。故有此三超之謠焉。』
天安二年八月己丑朔廿七日乙卯。文徳天皇崩於冷然院新成殿。從五位上守左近衛少將兼行美濃介良岑朝臣清風。從五位上守右近衛少將兼行主殿頭美濃權介紀朝臣全吉。各率將將曹近衛等。陣於皇太子直曹。於時春宮帶刀舍人解陣退散。大納言正三位兼行右近衛大將民部卿陸奧出羽按察使安倍朝臣安仁率從五位下守左近衛少將兼行備前權介坂上大宿禰當道。從五位上守右近衛少將兼行伊勢權介藤原朝臣有貞。將監已下。奉天子神璽寳劔節符鈴印等於皇太子直曹。從五位上行少納言兼侍從橘朝臣清蔭。左衛門佐從五位上兼行少納言侍從藤原朝臣基經。從四位上行中務大輔清原眞人瀧雄。並主鈴等相從焉。太政大臣從一位藤原朝臣良房。左大臣從二位源朝臣信。右大臣從二位兼行左近衛大將藤原朝臣良相侍於皇太子直曹。公卿於藏人所定縁葬諸司。正三位行中納言源朝臣定。參議從三位行中宮大夫伴宿禰善男。參議從四位上行左兵衛督兼伊勢守源朝臣多。從四位上行中務大輔清原眞人瀧雄。從四位下行民部大輔兼加賀守藤原朝臣仲統。勘解由長官兼左近衛中將從四位下守右大弁讃岐守藤原朝臣良繩。從五位下守左少弁丹□眞人貞岑。從五位下守木工頭兼左衛門權佐紀朝臣春枝。六位已下四人爲裝束司。』正三位行中納言橘朝臣岑繼。參議從三位行春宮大夫平朝臣高棟。參議左大弁從四位上兼行左衛門督伊豫權守藤原朝臣氏宗。正四位下行下野守豊江王。散位從四位下茂世王。從四位上行越中守源朝臣啓。左京亮從五位下朝原宿禰良道。從五位下守主計頭兼行算博士木工權助有宗宿禰益門。六位已下四人爲山作司。』從四位下行越中權守房世王。從五位上守宮內大輔橘朝臣貞雄。大炊頭外從五位下丸子連家繼。六位已下二人爲養役夫司。』從四位上行山城守基兄王。右京權亮從五位下巨勢朝臣河守。六位以下二人爲作路司。』正三位行中納言源朝臣弘爲前次第司長官。從五位上守治部大輔藤原朝臣本雄爲次官。判官二人。主典二人。』參議從四位上行左兵衛督兼伊勢守源朝臣多爲後次第司長官。兵部少輔從五位下源朝臣直爲次官。判官二人。主典二人。』先是廿六日。遣使於伊勢。近江。美濃等國。齎勅符木契警固諸關。散位從五位上藤原朝臣菅雄。外從五位下大秦公宿禰此雄。並內舍人一人爲伊勢使。從五位上行丹波介坂上大宿禰貞守。散位從五位下上毛野朝臣繩主。並內舍人一人爲近江使。散位從五位下藤原朝臣直道。並內舍人一人爲美濃使。』令山城國司警護宇治。與度。山崎等道。以東南西三方通路之衝要也。』▼是日。宣告天皇崩之狀於山城國司及伊勢。近江。美濃等使。』遣從五位下守右少弁藤原朝臣家宗。率諸衛監護左右兵庫。從四位上守宮內卿源朝臣勤。勘解由次官從五位下藤原朝臣宜等監護左右馬寮。
廿九日丁巳。諸衛鎧甲嚴警。』皇太子與皇大夫人。同輿遷御東宮。儀同行幸。但不警蹕。先是廿七日。奉迎皇大夫人於東五條宮。欲令擁護幼沖太子也。』陰陽寮奏言。夜有星入紫微宮。赤如炎火。長十餘丈。凡天文風雲。氣色有異。陰陽頭及天文博士密封奏聞。修國史局召陰陽寮。索其案文。記載史書。他皆效此。
九月癸未朔二日庚申。大納言安部朝臣安仁。中納言橘朝臣岑継。參議平朝臣高棟。伴宿禰善男。従四位下行文章博士兼備前権守菅原朝臣是善。大蔵大輔正五位下兼守左中弁高階朝臣岑緒。従五位上大學博士大春日朝臣緒継。外従五位下行陰陽権助兼陰陽博士滋岳朝臣川人。外従五位下行陰陽助兼権博士笠朝臣名高。外記史內記各一人。至山城國葛野郡田邑郷真原岡。定山陵之地。
四日壬戌。東宮成服。群臣百寮從之。令五畿七道。始着素服。擧哀成禮。擧哀之禮。毎日三度。限以三日。式部省率百官於冷然院南路頭擧哀。公卿及侍臣已下於東宮。喪服之限。以日易月。十三日而釋之。其遠所者。以詔到日爲期。
七日乙丑。遣大學頭從五位上兼行東宮學士豊階眞人安人。存問供御葬之群臣。』安置十僧於近陵山寺。□僧於廣隆寺。合五十口。始自今日。至於四十九日。轉經念佛。安置沙彌廿人於陵邊。晝夜結番。修大佛頂三昧。朞年之後。令得度。宣詔內外雲。朞年之遏密。□從易月之制。率土黔黎。須有心喪。宜禁飮宴作樂美服。
八日丙寅。諸衛陣兵脫甲從常儀。
十四日壬申。遣大中臣氏人等於左右京五畿七道。修祓禊。以將釋服也。』以參議從三位行春宮大夫平朝臣高棟爲權中納言。勘解由長官兼左近衛中將從四位下守右大弁行讃岐守藤原朝臣良繩爲參議。散位從五位下源朝臣同爲侍從。春宮亮兼右衛門佐筑前守從五位下藤原朝臣興邦爲內藏權頭。筑前守如故。右京大夫從四位下兼行式部大輔春宮權亮南淵朝臣年名爲信濃守。右京大夫式部大輔如故。左衛門佐從五位上兼行少納言侍從藤原朝臣基經爲左近衛權少將。少納言侍從如故。從五位上行右兵衛佐兼「行」伊豫介藤原朝臣良世爲右近衛權少將。伊豫介如故。從五位下守內藏權頭兼行筑前守藤原朝臣興邦爲左衛門佐。餘官如故。侍從從五位下伴宿禰中庸爲右衛門佐。散位從五位上源朝臣平爲左兵衛佐。從五位下守雅樂頭源朝臣舒爲權佐。從四位上守宮內卿源朝臣勤爲右兵衛督。散位從五位下平朝臣有世爲左馬助。左兵衛佐從五位下兼行信濃介藤原朝臣秀道爲右馬頭。信濃介如故。散位從五位下藤原朝臣廣基爲助。』是夜。空中有聲如雷。
十五日癸酉。明經得業生正七位下苅田首安雄。大初位下葛井連善宗。並進二階。以奉試及科也。
十六日甲戌。今上公除。百官吉服。仍大祓於朱雀門前。
十八日丙子。所司始進御膳。
廿日戊寅。遣正六位上大中臣朝臣良人於伊勢太神宮。告以齋內親王退出也。
廿二日庚辰。地震。
廿三日辛巳。散位從五位下源朝臣包爲中務少輔。中務少輔從五位上藤原朝臣忠宗爲侍從。備後守從五位下藤原朝臣有年爲近江介。從四位下行文章博士兼備前權守菅原朝臣是善爲播磨權守。文章博士如故。從五位上守右近衛少將兼主殿頭行美濃權介紀朝臣全吉爲備前權守。從五位上守右近衛權少將兼行伊豫介藤原朝臣良世爲少將。伊豫介如故。從五位下行右馬助藤原朝臣廣基爲右兵衛佐。外從五位下行近江介道嶋宿禰瀧島爲右馬助。
廿五日癸未。從五位下行中宮大進三統宿禰眞淨爲亮。外從五位下行少進御船宿禰彥主爲大進。典藥頭從五位下兼行侍醫當麻眞人鴨繼爲主殿頭。侍醫如故。大學頭從五位上兼行東宮學士豊階眞人安人爲美濃權介。大學頭如故。散位從五位下賀茂朝臣弟岑爲備後守。
廿八日丙戌。散位從五位下時宗王卒。
廿九日丁亥。夜有流星。自東南行西北。星所落之處。有聲如雷。
冬十月戊子朔。日有蝕之。六衛府見直於陣者賜絹綿各有差。
二日己丑。公卿不就太政官曹司廳。承前例。於仗頭賜次侍從已上飮。▼是日隨停止。以諒闇也。』皷吹司始發教習鼓角之聲。例也。
七日甲午。新鑄銅印一面。賜讃岐國。先是。彼國司言。所在銅印。久經年代。文字□滅。仍賜之。
八日乙未。遣散位從五位下內宗王。從五位下守左少弁丹□眞人貞岑等。迎伊勢齋內親王。大祓於建禮門前而發使焉。』▼是日。夜陰陽寮漏刻盛水銅器自鳴一聲。
十六日癸夘。延五十僧於廣隆寺。修文徳天皇七々日御齋會。公卿已下會集。又分頭遣使於近陵諸寺。修轉念功徳。
十七日甲辰。便請廣隆寺五十僧於東宮。限以三日。轉讀大般若經。廣隆寺□僧。近陵寺十僧。始自御葬明日。至於□九日。讀經念佛。頻日所請。即便是也。』陵邊修三昧沙彌廿口。令住雙丘寺。元是右大臣清原眞人夏野之山庄。今所謂天安寺也。
廿二日己酉。授日向國從五位上高智保神。都農神等從四位上。從五位上都萬神。江田神。霧島神並從四位下。伊豫國正六位上布都神從五位下。
廿三日庚戌。遣外從五位下行陰陽助兼陰陽權博士笠朝臣名高。鎭謝眞原山陵。
廿六日癸丑。從五位下行越前介良岑朝臣經世爲少納言。從五位下行相摸介滋野朝臣安成爲權大外記。相摸介如故。周防權守從五位下藤原朝臣常行爲右近衛權少將。周防權守如故。四品惟喬親王爲大宰帥。
卅日丁巳。大祓於建禮門前。爲明日擬發伊勢太神宮使也。
十一月戊午朔。遣從四位下行越中權守房世王。內藏頭從五位上兼行神祇大副中臣朝臣逸志等於伊勢太神宮。告以天皇將即位也。』▼是日。陰陽寮所進明年暦。付內侍奏。
三日庚申。停平野春日等祭焉。
五日壬戌。以正三位行中納言源朝臣定。從四位下行左馬頭在原朝臣行平爲山階山陵使。參議左大弁從四位上兼行左衛門督伊豫權守藤原朝臣氏宗。從四位上行中務大輔清原眞人瀧雄爲柏原山陵使。大納言正三位兼行右近衛大將民部卿陸奧出羽按察使安倍朝臣安仁。中務少輔從五位下源朝臣包爲嵯峨山陵使。參議從三位行中宮大夫伴宿禰善男。大舍人頭從五位上島江王爲深草山陵使。參議勘解由長官兼左近衛中將從四位下守右大弁行讃岐守藤原朝臣良繩。從四位下行文章博士兼播磨權守菅原朝臣是善爲眞原山陵使。從四位上行右兵衛督源朝臣勤爲今上外祖母源氏愛宕墓使。並告以天皇即位他。
七日甲子。天皇即位於大極殿。時年九歳。詔曰。明神〈止〉大八洲國所知天皇詔旨〈良萬止〉宣勅〈乎〉。親王。諸王。諸臣。百官人等。天下公民衆聞食〈止〉宣。掛畏〈支〉平安宮〈尓〉御宇〈之〉倭根子天皇〈我〉宣。此天日嗣高座之業〈乎〉。掛畏近江大津〈乃〉宮〈尓〉御宇〈之〉天皇〈乃〉初賜〈比〉定賜〈倍留〉法隨〈尓〉仕奉〈止〉。仰賜〈比〉授賜〈比之〉大命〈乎〉。受賜〈利〉恐〈美〉受賜〈利〉懼〈利〉。進〈母〉不知〈尓〉退〈母〉不知〈尓〉。恐〈美〉坐〈久止〉宣天皇勅〈乎〉衆聞食〈止〉宣。然皇〈止〉坐〈天〉天下治賜君〈波〉賢人〈乃〉良佐〈乎〉得〈天之〉。天下〈乎波〉平〈久〉安〈久〉治物〈尓〉在〈止奈毛〉聞行〈須〉。故是以大命坐宣〈久〉。朕雖拙劣。親王等〈乎〉始〈天〉。王等臣等〈乃〉相穴〈奈比〉奉〈利〉相扶奉〈牟〉事依〈弖之〉。此〈乃〉仰賜〈比〉授賜〈閇留〉食國〈乃〉天下之政〈波〉。平〈久〉安〈久〉可奉仕〈止奈毛〉所念行。是以正直之心〈天〉。天皇朝庭〈乎〉衆助仕奉〈止〉宣天皇勅〈乎〉衆聞食〈止〉宣。辭別宣〈久〉。凡人子〈乃〉蒙福〈麻久〉欲爲〈流〉事〈波〉。於夜〈乃〉多米〈尓止奈母〉聞行〈須〉。故是以朕親母藤原氏〈乎〉皇太夫人〈尓〉上奉〈利〉治奉〈流〉。又仕奉人等中〈尓〉其仕奉狀隨〈尓〉冠位上賜〈比〉治賜〈布〉。又太神宮〈乎〉始〈天〉諸社〈乃〉禰宜祝等〈尓〉給位一階。又僧綱〈乎〉始〈天〉諸寺知行有聞〈流〉。並天下僧尼〈乃〉年八十已上施物賜。又左右京五畿內〈乃〉鰥寡孤獨不能自存者。及天下給侍〈留〉老人等〈尓〉給御物〈布〉。又內外官〈乃〉未得解由輩免賜。又天下百姓〈乃〉半徭免給。仁壽元年以往調庸未進在民身者免賜〈波久止〉勅天皇大命〈乎〉衆聞食〈止〉宣。』授兵部卿三品忠良親王二品。左大臣從二位源朝臣信正二位。權中納言從三位平朝臣高棟正三位。參議從四位上兼行左兵衛督伊勢守源朝臣多。參議左大弁兼行左衛門督伊豫權守藤原朝臣氏宗並正四位下。參議勘解由長官左近衛中將從四位下守右大弁行讃岐守藤原朝臣良繩從四位上。無位秀世王。棟氏王並從四位下。無位廣山王從五位下。從四位上守治部卿兼行美作守源朝臣生。右京大夫從四位下兼行式部大輔信濃守南淵朝臣年名並正四位下。大學頭從五位上兼行美濃權介豊階眞人安人正五位上。散位從五位上橘朝臣貞根。丹波守大枝朝臣音人。左近衛少將兼行播磨介良岑朝臣清風。右近衛少將兼伊豫介藤原朝臣良世。從五位下守內藏權頭兼行左衛門佐筑前守藤原朝臣興邦並正五位下。從五位下守左少弁丹□眞人貞岑。右兵庫頭百濟王永仁。散位橘朝臣伴雄。雅樂頭源朝臣舒。兵部少輔源朝臣直。右近衛權少將兼周防權守藤原朝臣常行。右少弁藤原朝臣家宗並從五位上。外從五位下守玄蕃頭兼行算博士家原宿禰氏主。勘解由次官兼行明法博士御輔朝臣永道。散位正六位上在原朝臣安貞。源朝臣有。左衛門大尉坂上大宿禰貞雄。中務大丞佐伯宿禰眞利。大藏大丞大野朝臣鷹取。主殿權助藤原朝臣永谷。右近衛權將監藤原朝臣山陰。左兵衛大尉紀朝臣宗守。淡路守伴宿禰益友。式部大丞巨勢朝臣夏井。內藏權助藤原朝臣安房並從五位下。左大史正六位上都宿禰御酉。直講布瑠宿禰淨野。大舍人少允文伊美吉國兄並外從五位下。』▼是日。進文徳天皇女御從三位藤原朝臣古子階。加從一位。無位源朝臣良姫從四位上。』禮畢還宮。賜飮群臣。賜祿各有差。
九日丙寅。地震。
十日丁夘。停大原野祭。
十一日戊辰。無位坂子女王。重子女王並授從四位下。是□御帳之女王也。凡天皇即位之日。擇王氏女有容儀者二人。充□御帳之職。因而賜爵。他皆效此。』大納言正三位兼行右近衛大將民部卿陸奧出羽按察使安倍朝臣安仁抗疏請解大將曰。安仁。材非九徳。藝謝七功。猥蒙先皇帝之恩。假以右將軍之節。辭不獲命。□俛從事。猶輸深衷。欲訴非據。而奄然崩□。哀號無及。今聖上承緒。鴻化惟新。含瞬懷肝。孰不仰屬。安仁委質先朝。雖無一分之善。歸誠今上。豈忘累葉之恩。所以鞠躬刻心。志思報効。而此職任當股肱。寄重爪牙。警衛勤巡。事功夙夜。況復整烏合之衆。必資膂力。統鷹揚之師。宜藉驍雄。安仁蒲柳秋衰。昏耄日迫。雖欲自勉。力不從心。擁雲旗而慙威稜。佩霜劔而愧□憊。恐老病潛發坐嚴陣。乞收將軍之印綬。保殘生於桑楡。臣解此職。而所帶猶多。於効涓塵。豈謂無地。伏願。曲垂優恤。鑒其所敢。即而許之。不任懇款之至。不聽。
十三日庚午。太政官頒下今月七日詔書於京畿七道諸國雲。今稽詔旨。天安二年十一月七日以前內外未得解由之輩。不論已言上未言上。准承和例。其身所犯莫以拘責。但未言上者。後司造會赦帳。前後共署言上。亦如先格。又當年徭贐不可更免者。後年聽復。不如明詔。敢有乖違者。殊處重責。不曾寛恕。又仁壽元年以往調庸未進言上。在民身者不明。搜検早從免除。若徴取已訖隱爲未進。及言上先訖更加徴責者。科責如前。並是權時之恩宥。非猾吏之可恃。慣此風跡。不得再然。自餘事條。一依詔旨。
十四日辛未。從四位下藤原朝臣多可幾子卒。多可幾子者。右大臣從二位良相之第一女也。少有雅操。文徳天皇仁壽初。選入掖庭。俄而爲女御。二年授正五位下。四年進爵爲從四位下。
十七日甲戌。大納言正三位兼行右近衛大將民部卿陸奧出羽按察使安倍朝臣安仁重上疏曰。安仁近瀝情款。伏佇乾照。而還旨沖深。未垂矜許。魂影震迫。無以自□。臣耄年既及。慮散命□危。可濫帶衆官久萃謗議。而鴻恩未答。纎効無聞。居常勵己。未能惣辭。竊以。將軍之職。寄重責深。禦侮防非。唯力是視。假臣壯年猶屍素。況茲暮齡。懼同敗荷。是以抽丹瀉願。誓祈久遠。伏願天恩無偏。特垂鑒許。則脩方理暢。庸臣獲所。不任愚□之至。許之。
廿日丁丑。停園韓神祭。自此之後。鎭魂新甞等諸祭皆停止。』詔山城國司令停警固。
廿一日戊寅。遣內舍人正七位上藤原朝臣宗行。佐伯宿禰春岑。紀朝臣良津。齎勅符木契。解諸關警。』▼是日夜分。固近江關使從五位上坂上大宿禰貞守歸奏奉契。』以正三位行中納言源朝臣定爲兼右近衛大將。
廿四日辛巳。固伊勢關使散位從五位上藤原朝臣菅雄歸奏奉契。
廿五日壬午。宣詔內外雲。宜改元中宮職。爲皇大後宮職。』以散位從五位下橘朝臣休蔭爲侍從。從五位下安倍朝臣有道爲大監物。從四位下行兵部大輔兼越前權守藤原朝臣良仁爲中宮大夫。從五位上守右少弁藤原朝臣家宗爲亮。右少弁如。正五位下行丹波守大枝朝臣音人爲式部少輔。外從五位下行直講布瑠宿禰淨野爲助教。散位從五位下橘朝臣春成爲雅樂頭。正五位下豊前王爲民部大輔。從四位下行民部大輔兼加賀守藤原朝臣仲統爲兵部大輔。散位從五位下安倍朝臣房上爲大判事。正四位下行下野守豊江王爲宮內卿。散位從五位下清原眞人道雄爲少輔。從五位下在原朝臣守平爲大膳大夫。從五位上出雲朝臣岑嗣爲典藥頭。從五位下高橋朝臣淨野爲內膳奉膳。從四位下茂世王爲彈正大弼。從四位下行近江權守紀朝臣今守爲左京大夫。參議右大弁從四位上兼行勘解由長官左近衛中將藤原朝臣良繩爲近江權守。餘官如故。散位從四位上清原眞人長田爲下野守。從五位上行丹波介坂上大宿禰貞守轉權守。從五位下行權介藤原朝臣諸藤轉守。從五位上守左近衛權少將兼行少納言侍從藤原朝臣基經爲播磨介。餘官如故。從五位下行暦博士兼紀伊權介大春日朝臣眞野麻呂爲備後介。暦博士如故。從五位下守右衛門權佐紀朝臣恆身爲紀伊權守。從五位上守右中弁兼行式部少輔播磨介紀朝臣夏井爲讃岐守。右兵衛佐從五位下藤原朝臣廣基爲右衛門權佐。侍從從五位下源朝臣至爲右兵衛佐。
廿六日癸未。固美濃關使散位從五位下藤原朝臣直道歸奏奉契。諸衛解嚴。』贈故正三位源朝臣潔姫正一位。遣從四位上行越中守源朝臣啓於神樂岡□。告以贈位。潔姫。帝之外祖母也。』左京職言。毎年進鍛冶戸百濟品部戸等計帳。無益於公家。有煩於職吏。請除棄而不進。從之。
廿七日甲申。以大安寺僧傳燈大法師位春耀。東大寺僧傳燈大法師位安圓並爲內供奉十禪師。
十二月戊子朔。於右仗頭賜親王已下侍從已上酒。非侍從亦預之。賜祿各有差。
二日己丑。前春宮職印一枚進於內裏。
八日乙未。公卿奏請省棄五月七日贈皇后忌雲。謹検往事。後太上皇。徳崇謙光。不存國忌。而獨留皇后之忌日。勘之禮經。義乖相配。伏請一準舊典。式從停廢。奏可。』太政官論奏曰。對馬嶋下縣郡擬大領外少初位下直氏成。上縣郡擬少領無位直仁徳等率部內百姓首從十七人。發兵射殺守正七位下立野連正峯。及從者榎本成岑等。氏成等罪皆當斬。詔減死一等。處之遠流。須去十月十日以前依式奏□。而奉葬文徳天皇。未滿廿日。亦皇太子未即位。故延而行之。非緩也。』以正五位下行式部少輔大枝朝臣音人爲右中弁。式部少輔如故。
九日丙申。詔定十陵四墓可獻年終荷前之幣。天智天皇山階山陵在山城國宇治郡。春日宮御宇天皇田原山陵在大和國添上郡。天宗高紹天皇後田原山陵在大和國添上郡。贈太皇大後高野氏大枝山陵在山城國乙訓郡。桓武天皇柏原山陵在山城國紀伊郡。贈太皇大後藤原氏長岡山陵在山城國乙訓郡。崇道天皇八嶋山陵在大和國添上郡。先太上天皇楊梅山陵在大和國添上郡。仁明天皇深草山陵在山城國紀伊郡。文徳天皇田邑山陵在山城國葛野郡。贈太政大臣正一位藤原朝臣鎌足多武峯墓在大和國十市郡。後贈太政大臣正一位藤原朝臣冬嗣宇治墓在山城國宇治郡。尚侍贈正一位藤原朝臣美都子次宇治墓在山城國宇治郡。贈正一位源朝臣潔姫愛宕墓在山城國愛宕郡。
十日丁酉。神祇官所奏御躰御卜。大臣奏之。』詔改眞原山陵爲田邑山陵。
十三日庚子。地震。』公卿於外記候廳聽政。自文徳天皇崩後。於近衛陣頭。聽弁官所申之政。今日始復常儀。』▼是日。公卿於侍從所飮酒。五位已上預席者八十餘人。以太政官廚家綿。賜上下各二屯。
十四日辛丑。奉充田邑山陵々戸四煙。
十五日壬寅。分遣公卿已下侍從已上於諸山陵墓。獻荷前幣。▼是日。天皇不御建禮門前。大臣行事。
十九日丙午。屈名僧十口於內殿。轉讀大般若經。限以八日。』▼是日。始修佛名懴悔之事。凡毎年十二月十九日延名僧三四人於內殿始修佛名懴悔。限三日訖。他皆效此。
廿九日丙辰。授無位良岑朝臣親子從五位下。
卅日丁巳。大祓大儺如常儀。
