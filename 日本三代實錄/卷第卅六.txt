日本三代実録巻第卅六
六月庚申朔。授法華寺薦枕高御産棲日神従二位。従三位火雷神正三位。筑前國従四位下筑紫神、竈門神並従四位上。
十一日庚午。月次神今食祭。天皇御神嘉殿。親「王』奉祭。
十四日癸酉。遣使於大和國広瀬竜田、摂津國住吉大依羅等四神社奉神財。
十六日乙亥。地震（類聚國史）
十八日丁丑。甚雨。河水溢。（日本紀略）
十九日戊寅。振給東西京飢饉病困者。
廿三日壬午。授阿波國正四位下天石門別八倉比■神正四位上。従四位下葦稲羽神従四位上。加賀國正六位上畔分堰神、比■神並従五位下。
廿四日癸未。従四位上行伊予守輔世王卒。二品大宰帥仲野親王之子也。
廿六日乙酉。正五位下守右中弁兼行出羽権守藤原朝臣保則飛駅奏言。謹奉去三月五日勅符旨、諸國軍士解陣放卻、並留中國甲冑、及置當國例兵。陸奧鎮守將軍従五位下小野朝臣春風、上野國権大掾従七位上南淵朝臣秋郷、権博士大初位下上村主美行、検非違使従六位下多治比真人多麿雄、下野國前権少掾従七位下雀部朝臣茂世権醫師大初位下下毛野朝臣御安等、各押領國兵、來従軍旅。今還向訖。留納上野下野両國甲冑器仗、色目數等、須追言上。配置當國例兵一千六百五十七人、大毅一人、少毅三人、主帳三人、校尉廿人、旅師■４０人、火長六十人、列士八十人、鎮兵六百五十人。秋田城城司正六位上行左衛門少尉兼行権大目茨田連貞額、正六位上行権大目春海連奧雄、校尉七人、旅師十六人、火長廿四人、列士三百三人、鎮兵四百五十人、加兵士三百五十人。雄勝城城司従五位下行権掾文室真人有房、正七位上行権掾藤原朝臣有式、正六位上行権大目他戸部首千與本、従六位下行少目豊岡宿禰継雄、校尉六人、旅師八人、火長十六人、列士二百廿人、鎮兵二百人、加兵士二百五十人。出羽団國司従五位下行権介藤原朝臣統行、正六位上行権掾小野朝臣春泉、大毅一人、少毅三人、主帳三人、校尉七人、旅師十六人、火長廿人、列士三百五十七人、兵士四百人。保則等以為。行事相違、兵威未振。適降恩詔、■緩征討。賊類再生、平民復業。但臣等以為。夷狄之性、強弱難測。朝為軽寇、夕甘重戮。縦請降之後、如有少変。臣等恐偏慮存國、還陥罪戻。伏望更賜天使、検察其事。謹以申聞。▼是日。散事従四位下源朝臣厳子卒。
秋七月己丑朔。二日庚寅。雷電大雨。諸衛陣於清涼殿前。（日本紀略）
四日壬辰。広瀬竜田祭。（日本紀略）
五日癸巳。授中監物正六位上藤原朝臣最実従五位下、為斎宮頭。以正五位下守権左中弁藤原朝臣春景、従五位上行神祇大副大中臣朝臣有本等、並六位六人、任伊勢斎內親王裝束司。
十九日丁未。地震。（類聚國史・日本紀略）
廿七日乙卯。於仁壽殿東庭、覧左右相撲人等。但不令角力。
八月戊午朔。親王公卿、侍左仗頭。引入內殿、賜酒。極酔而罷。各賜衣被。
二日癸未。地震。
四日辛酉。大和國言。紫雲見城下郡。長十許丈、広可三丈。起自地上、竟屬於天。食頃消散。
十日丁卯。停釈奠之禮。以今月八日木工頭藤原朝臣維邦於寮直曹頓卒。諸司入彼寮也。
十四日辛未。地震。（類聚國史・日本紀略）
十六日丁巳。天皇始講論語正五位下行大學博士大春日朝臣雄継侍講。（この干支この月になし。貞観三年八月十六日丁巳條の重出か。）
十七日庚戌。除目。（廿二人）
十九日丙子。任伊勢斎內親王行禊前後次第司。以従五位上行式部少輔兼文章博士菅原朝臣道真為前次第司長官。判官一人、主典一人。従五位上行兵部少輔藤原朝臣時長為後次第司長官。判官一人、主典一人。以正三位行中納言兼右近衛大將皇太后宮大夫藤原朝臣良世、參議従三位左衛門督兼美濃守源朝臣能有、宮內卿正四位下源朝臣覚、中宮大夫従四位下藤原朝臣國経等為送伊勢斎內親王使。參議従三位行式部卿兼備中守在原朝臣行平、正五位下守権左中弁兼行木工頭藤原朝臣春景、右大史正六位上興道宿禰春宗、中務大丞正六位上藤原朝臣高処、為長送伊勢斎內親王使。（識子）
是月。京邑往々梨杏華或実。
卅日丁亥。西京一條火。延焼十餘家。
戊午朔。日有蝕之。
三日庚寅。停御斎焼燈之事。矣。伊勢斎內親王可入斎宮也。
四日辛卯。授岩見國正五位上物部神従四位下。正五位勲七等伊甘神正五位上。従五位上府中神、國分寺霹靂神並正五位下。』近江國野洲郡百姓永野忌寸吉雄等男女一百五十一人、還附本籍。先是、散位従七位下穴太曰佐浦吉、向官指陳言。野洲郡百姓永野忌寸石友、男長歳、賀古麿、豊浜四人、依太政官承和四年二月廿五日符旨、貫附左京。吉雄等雖是石友子孫、其名不載官符、奸脫國籍、偸入京戸。一百餘人、脫出本籍、數十年間、減損調庸。仍令所司検覈虛実浦吉所陳、一無乖違。至是、令國宰依実貫隷。』解卻左近衛府近衛品治継名、香山宗守、紀家雄・貞根・常雄等十六人、以陵轢丹波守正五位下橘朝臣良基也。』令美濃信濃國、以県坂上岑、為國堺。県坂山岑、在美濃國恵那郡與信濃國築摩郡之間。両國古來相爭境界、未有所決。貞観中勅遣左馬権少充従六位上藤原朝臣正範・刑部少録従七位上靭負直継雄等、與両國司、臨地相定。正範等検舊記雲。吉蘇小吉蘇両村、是恵那郡絵上郷之地也。和銅六年七月、以美濃信濃両國之堺、経路険隘、往還甚難。仍通吉蘇路。七年閏二月、賜美濃守従四位下笠朝臣麿封憂七十戸・田十町、少掾正七位下門部連御立、大目従八位上山口忌寸兄人、各進位階。以通吉蘇路也。今此地、去美濃國府、行程十餘日、於信濃國、最為逼近。若為信濃地者、何令美濃國司遠入■（関）通彼路哉。由是、従正範所定。
八日乙未。大祓於朱雀門前。以明日伊勢斎內親王可進発也。
九日丙申。伊勢斎內親王入斎宮。▼是日。早朝、臨葛野河、以修禊事。即便參入豊楽院。天皇御豊楽殿、令発內親王。天皇喚中臣。神祇大副大中臣朝臣有本稱唯、昇殿跪侍。右大臣代天皇、勅曰。常〈毛〉奉進〈留〉九月神嘗幣帛〈曾〉。汝中臣、如常〈久〉申〈天〉奉進〈禮止〉宣。有本稱唯。又勅。今奉進〈留〉斎內親王〈波〉此依恆例〈天〉、三個年間〈波〉斎清〈天〉天照大神〈乃〉御杖代〈尓〉定〈天〉奉進〈留〉內親王〈曾〉。汝中臣、宜〈尓〉吉〈久〉申〈天〉奉進〈禮止〉宣。有本稱唯。降殿退出。是時、天子幼少、右大臣摂政。故行此事。斎內親王駕輿、出朱雀門■門、東向就路、乗輿還宮。』是日、停重陽之節。不賜侍臣菊酒也。
十一日戊戌。親王公卿、於中宮職庁事。飲酒。酣暢之後、賜五位以上及外記等祿。各有差。
廿日丁未。送伊勢斎內親王使參議在原朝臣行平復命。
廿三日庚戌。有烏、噬抜內竪伝點籌木、去落紫宸殿上。（日本紀略）
廿五日壬子。授河內國従四位下建水分神従四位上。下総國正五位下茂侶神正五位上。』是夜、鴨河辛橋火。焼斷大半。
廿七日甲寅。授土佐國正五位下並山神正五位上。従五位下大穀神従五位上。正六位上宇賀神従五位下。筑前國従五位下真天良布神従五位上。
冬十月丁巳朔。天皇御紫宸殿。六府「少』將佐等、就版奏當番所上近衛兵衛等名簿。賜宴侍臣。左右近衛府奏楽。並賜祿如常。
二日戊午。參河國言。管八名郡獲連理樹三。（日本紀略）
四日庚申。雅楽寮申請。庫中楽器、五弦有乗、琵琶之有欠。交代之日、還為負累。須以五弦之乗、補琵琶之欠。太政官処分。許之。』大宰府言。壱岐嶋営作田一百町、其獲稲為■、送対馬嶋、以充防人年糧。而嶋地狹隘、田疇薄■。非唯耕作之為苦、亦知転送之有煩。嶋司申請。早言上、停件営田、救民之費。今以為、充國用正稅、分力運送、漂失易転、年損不煩。請停壱岐嶋運糧之労。其年糧多百町地子、嶋司依例勘納。従之。
八日甲子。大極殿成。右大臣設宴於朝堂院含章堂。釁落也。饗預作事四位已下雑工已上及飛騨工等。親王公卿、百寮群臣畢會。喚大學文章生等、禮賦詩。雅楽寮挙音楽。楽■一曲之間、飛騨工等廿許人、不任感悅、起座、拍手歌舞。合座大為咲楽。宴竟賜祿各有差。但文章生等、後日追給絹綿。
十三日己巳。勅。令大宰府庫物之代、砂金六百卅二両、水銀百七十五斤、注附官帳。先是、府司申請。毎唐人來、募貨物直、借用庫物。交関畢後、以砂金准官給綿、惣計返納。其砂金一両充綿十六屯、絹一疋充綿十四屯。府司不能勘卻、行來尚矣。今當交代之日、新司論曰。物非其実、相違官帳。仍不受領。而太政官去年八月十四日符、只免唐人崔鐸之時返上砂金三百六十一両。望請。準拠彼例、被許注帳。従之。
十四日庚午。地大震。（類聚國史・日本紀略）
十五日辛未。勅。令中務省、鋳肥後國銅印一。以舊印■也。』令大宰府及豊前長門等國、禁止出境內之馬。
廿日丙子。令大和國進米百斛於清和院、奉充太上天皇頭陀山中之費。』追免越前國貞観十四年損戸調丁一千五十、庸丁三百八十、中男六十九人。』宮內卿正四位下源朝臣覚卒。覚者仁明天皇之子也。母山口氏。天皇詔准弘仁例、賜姓源朝臣。性聡敏有學渉。以吏幹見稱。貞観十一年賜爵従四位上。數年拝但馬守、俄而遷右京大夫。為「遷』但馬守、旬日之間、更任右京大夫。尋兼但馬、美濃等國守。元慶元年十月遷為宮內卿、美濃守如子。十一月加正四位下。卒時卅一。
廿二日戊寅。右大臣於左仗下、召六府宣雲。太上天皇、今月廿四日、可幸大和國。宜其間諸陣戒厳。』左京人左大史正六位上印南野臣宗雄、男三人、女一人、妹一人、賜姓笠朝臣。其先、出自吉備武彥命也。宗雄自言。吉備武彥命第二男、御友別命十一世孫人上、天平神護元年、取居地之名、賜印南野臣姓。第三男鴨別命、是笠朝臣之祖也。兄弟之後、宜同姓也。』河內國高安郡人常陸権少目従八位上常澄宿禰秋雄、権史生従八位上常澄宿禰秋常、河內國検非違使従七位下八戸史野守、安芸醫師従八位上常澄宿禰宗吉、河內國高安郡少領従七位下常澄宿禰宗雄、式部位子従六位上常澄宿禰秋原等六人、賜姓高安宿禰。秋雄等自言。先祖、後漢光武皇帝、孝章皇帝之後也。裔孫高安公陽倍、天萬豊日天皇御世（孝徳）、立高安郡。陽倍二字、意與八戸両字語相渉。仍後賜八戸史姓。末孫正六位上八戸史貞川等、承和二年、改八戸史、賜常澄宿禰。望請。改八戸常澄両姓、復本姓高安也。
廿三日己卯。遣參議刑部卿正四位下兼行勘解由長官近江守菅原朝臣是善・大學頭従五位上兼守左少弁巨勢朝臣文雄・少納言兼侍従従五位下橘朝臣春行、於西寺綱所、策命曰。天皇〈我〉詔旨〈止〉、法師等〈尓〉白〈左倍止〉宣大命〈乎〉白〈須〉。権少僧都法眼和尚位宗叡〈波〉、太上天皇〈乃〉之幼少〈尓〉御座時〈與利〉、護持〈之〉奉仕〈留〉事〈毛〉有〈利〉。今亦不怠〈須〉奉仕〈尓〉依〈天〉、故是以殊〈仁〉僧正〈尓〉任賜〈布〉。法眼和尚位遍照〈波〉、東宮之時〈與り〉始〈天〉、朕躬〈乎〉相護奉仕〈留〉事〈毛〉有〈利〉。又殊所念行〈須〉御心〈毛〉有〈仁〉依〈天〉、殊〈仁〉権僧正〈仁〉任賜〈布〉。又大法師孝忠〈波〉、可奉仕〈支〉人〈那利止〉所念行〈天那毛〉、律師〈仁〉任賜〈比〉治賜〈布〉事〈乎〉白〈左倍止〉宣勅命〈乎〉白。▼是日。奉綿二千屯・銭一百貫文於粟田院、奉充路中之施行料▼是夜。戌時、太上天皇出自粟田院、御宿粟田寺。以明暁將幸大和國也。
廿四日庚辰。寅時、太上天皇駕牛車、幸大和國。勅遣參議従三位行左衛門督兼美濃守源朝臣能有、率六府將曹志府生府別各一人、近衛兵衛門部各十人、奉衛太上天皇。太上天皇勅還參議源朝臣能有及六府衛官人以下。但參議従三位行治部卿兼備中守在原朝臣行平・參議右大弁従四位上兼行肥後権守藤原山蔭奉従之。
廿七日丁未。出雲國言。今月十四日地震動境內神社仏閣官舎及百姓居廬、或転倒、或傾■損傷者衆。其後、迄於廿二日、晝一二度夜三四度、微微震動猶未休止。（四年十月に同文あり。それが是か。）
廿九日乙酉。授越中國従四位下雄神従四位上。正六位上石武雄神従五位下。▼是日。従四位下行但馬権守源朝臣頴卒。
閏十月丁亥朔。三日己丑。勅。無品高丘親王入唐之後、男正五位下在原朝臣安貞等、請被返収親王封邑。朝家思其遺愛、不忍許聴。如今年紀徒積、帰來無期。宜仰所司、令充安貞往日之請焉。
四日庚寅。授上野國正四位下勲八等貫前神正四位上。従五位下波己曾神・若伊賀保神並従五位上。』河內國若江郡人外従五位下行直講美努連清名、男三人女一人、居貫左京三條。
五日辛卯。勅。以山城國乙訓郡公田五町、為元慶寺田。而四段三百十六歩返入石作寺。今以宇治郡官田四段三百十六歩、施入元慶寺。』一品儀子內親王薨〈雲々〉。天皇不視事三日。太上皇同産之妹也。
十五日辛丑。権僧正法印大和尚位遍照抗表曰。小僧遍照言。伏奉去月廿三日詔旨、以遍照為権僧正。難量之恩、負蚊背而無力、非時之寵、在人聴而有驚。遍照昔在承和之代、給事黃門、宿営青瑣、以虛菲之陋姿、沐渙汗之膏澤。已有日矣。及御橋山乍掩、鼎湖始遷。攀龍髯而不得、従仙■而獨留。千行不禁、推赤之恩在心。萬分無益、寸丹之慕摧性。自謂奉金輪而推轂、曾植宿世之因、侍蓮臺而袒肩、當修來生之善。是故剃除■髪、擯落簪纓。委身草萊、石泉蕩其塵累、晦跡間介、白雲知其素心。遍照質軽散木、廁禪林而不材。器類鏤氷斟定水而安蓄。況亦歯漸七十、性亦昏蒙。而統法務之綱維、為禪徒之表的。方足徙銜■於當年、遺笑於後代。危同踏虎、懼等探龍。止足之分、銘心不刊。夫求官爵楽栄耀者、人之心也、理之然也。至於小僧、聊有微尚。褫珥貂而帰真。寧冀栄之道、脫銀魚而出俗。非縻爵之求。誓指日河、瞻徹星漢。伏願俯察愚衷、曲許降退。埋恨黃■。不任丹願之至、謹奉表陳請以聞。優詔不許。
十九日乙巳。伊勢高宮物忌、准諸宮物忌、永充月糧、以神封物給之。
廿三日己酉。伊勢國言。木連理生鈴鹿郡山中。▼是日。授織部司正六位上辰巳隅神、戌亥隅神並従五位下。
廿四日庚辰。授丹波國従五位下阿當護神従四位下。
十一月丙辰。朔旦冬至。右大臣已下參議已上、抗表賀曰。臣基経等言。臣聞。潛鱗游泳、楽春水於和風。稚羽來賓、払暁雲於秋月。彼微情之二物、猶感奉天。況在位之群臣、誰亡欽化。臣某等誠歓誠喜、頓首頓首、死罪死罪。夫三象知程、四■得道。斯乃寒溫之平也。雙離合璧、五緯連珠、斯之聖哲之事也。臣等謹案、暦曰。十一月丙辰朔旦冬至、稽古章、理誠宜賀。伏惟皇帝陛下、欽若無掩、惟馨於昊天。敬授不■、襲其臭於黎庶。蓋古先王之所希有、舊史氏之所罕言。陛下得之、明徳至矣猗歟。日即南至、陛下向陽之美可観。星惟北共。臣等詣闕之誠何切。聖壽無彊、明時有端。不勝抃舞、拝表以聞。』於宜陽殿西廂、賜親王已下次侍従已上飲。非侍従四位五位及未得解由五位已上國宰、被喚預席。宴竟賜祿各有差。
四日己未。隠岐國言上。兵庫震動。
五日庚申。平野春日祭如常。
六日辛酉。停梅宮祭。梅宮祠者、仁明天皇母、文徳天皇祖母、太后橘朝臣氏之神也。歴承和仁壽二代、以為官祠。今永停廃焉。
九日甲子。丹波國言上。慶雲見管何鹿郡阿須須岐神社。
十日乙丑。散位従四位上良岑朝臣朝臣長松卒。長松者、大納言贈従二位安世之子也。承和之初為常陸権大掾、俄先為伊予掾、兼為遣唐准順判官。聘禮既訖、帰舶解纜。遭風漂墮南海賊地、殆致殞命、僅以得還。同七年授従五位下、數年拝侍従。尋加従五位上、遷丹波介。後進正五位下、俄而遷縫殿頭遂至従四位下。未幾加従四位上、遷宮內大輔。累遷諸陵頭、武蔵・大和。河內・山城等國守。長松無他才能、以善弾琴、拝聘唐使。卒時年六十六。
廿一日丙子。大原野祭。（日本紀略）
廿二日丁丑。園韓神祭。（日本紀略）
廿三日戊寅。鎮魂祭如常。
廿四日己卯。天皇御神嘉殿、親奉新嘗祭。王公群臣並侍供事。▼是夜。月入■中。
廿五日庚辰。詔曰。朕以眇虛、枉臨百姓。蒼天可畏、赤県猶■。乃者有司奏言。今月朔旦冬至、理誠宜賀。思之又思、兢々而已。夫一陽之可以歓、朕更増一日之慎、履長之可以楽、朕還切履氷之憂。苟曰休祥、何為抑遏。自元慶三年十一月廿五日昧爽以前、徒罪以下、不論軽重、咸従寛免。但八虐・故殺陣・謀殺人・強竊二盜・私鋳銭・常赦不免、及欠負官物之類、不在此限。若以赦前事、相告言者、以其罪罪之。其門蔭久絶、才効先著者、特加栄賞、以穆朝章。內外文武官主典以上、敘爵一級。在京正六位上諸吏及史生以下直丁以上、又天下高年者、宜量賜物。欲俾彼出罪科者目見震雷之能作解。靡好爵者耳聞隠鶴之不呑聲。其賜級賜物之徒、所司明加実覈。布告遐邇、宣繹朕行。』天皇御紫宸殿、宴於百官。大歌五節舞並如常。賜祿有差。宣詔曰。天皇〈我〉詔旨〈良萬止〉勅大命〈乎〉衆諸聞食〈止〉宣〈布〉。朔旦冬至〈波〉歴代〈天〉希〈尓〉値〈布〉王者〈乃〉休祥〈奈利〉。朕〈我〉以不徳〈天〉今〈尓〉得値〈利〉。朕躬〈乃美也〉此〈乎〉喜〈牟〉。親王等、諸王等、諸臣等百官人〈止毛〉、天下〈乃〉公民〈尓〉至〈萬天〉相賀〈部志止奈毛〉諸念行〈須〉。故是以、其仕奉狀〈乃〉隨〈尓〉上治賜〈布〉人〈毛〉在。氏々〈乃〉中〈尓〉治賜〈布〉人〈毛〉一二人在。又內外〈乃〉諸司〈乃〉主典〈與り〉以上〈乃〉人〈尓〉冠一階上賜〈布〉。亦司々〈乃〉人〈止毛〉直丁〈尓〉至〈萬天〉大物賜〈〉。又天下高年〈乃〉人〈止毛尓毛〉賜物〈布〉。又諸徒罪以下〈乃〉人〈止毛〉免賜〈久止〉勅大命〈乎〉衆聞食〈止〉宣。』進大納言正三位兼行左近衛大將陸奧出羽按察使源朝臣多爵、加従二位。授中納言従三位兼行民部卿藤原朝臣冬緒正三位。參議刑部卿正四位下行勘解由長官近江守菅原朝臣是善従三位。従四位上行右京大夫兼山城権守基棟王正四位下。従四位下行越前権守兼行王従四位上。無位輔相王従四位下。時蔭王従五位下。無位源朝臣長猷、従四位下行備前守文室朝臣巻雄・中宮大夫藤原朝臣國経並従四位上。民部大輔正五位下源朝臣恭・內蔵頭和気朝臣彜範・左中弁藤原朝臣千乗・右近衛少將兼備前権介藤原朝臣利基・権左中弁兼木工頭藤原朝臣春影並従四位下。従五位上行阿波守藤原朝臣萬枝・伊勢権守藤原朝臣諸藤・少納言兼侍従滋野朝臣善根・左少弁兼大學頭巨勢朝臣文雄・右近衛少將兼播磨権介平朝臣正範・左衛門佐兼加賀権守藤原弘経等並正五位下。散位従五位下藤原朝臣貞高・宮內大輔源朝臣弼・右馬助安倍朝臣三寅・鋳銭長官兼周防守春澄朝臣具瞻・下野守小野朝臣俊生・主殿頭藤原扶縄・散位長岑宿禰恆範・嶋田朝臣忠臣・內薬正兼醫博士深根宿禰宗継・侍従良岑朝臣晨茂・伊予権介和気朝臣厚貞・散位源朝臣昇等並従五位上。外従五位下行遠江守桜井田部連豊直・勘解由次官兼行算博士但馬介阿保朝臣今雄。木工権助惟良宿禰安宗。參河権介佐伯直是継。中宮大進菅野朝臣直臣。散位正六位上常人王。源朝臣蔭。大蔵大丞藤原朝臣高尚・左近衛將監在原朝臣載春・右馬大充百済王教隆・前越前大掾藤原朝臣長常・左兵衛少尉良岑朝臣朝臣唯実・図書助藤原朝臣有世・中宮少進藤原朝臣近野・式部大丞藤原朝臣朝臣貞幹・兵部大丞橘朝臣貞樹・阿波掾藤原朝臣道前・壱岐守賀茂朝臣直岑・散位藤原朝臣直房・民部大丞藤原朝臣春庭・大內記紀朝臣利貞・木工権大充藤原朝臣在公・中監物吉備朝臣民淵・左兵衛権大尉巨勢朝臣愛業等並従五位下。大外記正六位上菅野朝臣惟肖・右兵衛権大尉下毛野朝臣良臣・內蔵権少充菅野朝臣輔主・左大史時統宿禰當世・笠朝臣宗雄・右近衛將監武射臣助守・散位大神宿禰己井・陰陽博士山村曰左得道・主計権助文忌寸良男・宮主直宿禰忠則・木工権大工弟國部高継等並外従五位下。
廿六日辛巳。授正六位上源朝臣伯立。□□介藤原朝臣興雄並従五位下。』授従四位下藤原朝臣淑子従三位。女敘位九人。
廿七日壬午。石見國言。獲白猿一、木連理六。
廿八日癸未。夜■惑入■。
十二月丙戌朔。三日戊子。勅曰。今年令左右京職・五畿內國班田。須依先例、遣使授之。而頃年畿內衰弊、倉廩虛粍。宜停頒使、特委國宰。
四日己丑。正三位行中納言兼民部卿藤原朝臣冬緒奏狀二事。其一曰。田令雲。凡給口分田者、男二段女減三分之一。然則（女分）可給一段百廿歩。而天長給卅歩、至於承和。其數廿歩、奏聞已了、有議不行。此般所行、亦當廿歩。今検案內、京戸之女、事異外國、不知蠶桑之労、都無杵臼之役。加以言其所當、最為微少。名是口分、実非身潤。況公卿子女、王侯妻妾、得此尺土、其有何益。但畿內百姓雖軽於外國、而徭役重於京戸。今豫計口分、一段百歩、不足支給以酬労苦。夫事貴権変、政存弛張。如有守常不改、恐非通方之謂。伏請、以京戸女口分田、加給畿內男。』其二曰。近代以來、一年例用位祿王祿准穀十七萬餘斛。亦京庫未行衣服月糧、必給外國其數亦多。並是正稅用盡、終行不動。當今除陸奧出羽及西海道之諸國、不動約計一千卅七萬餘斛。就中縁海近國、不出二三百萬。而年中所用卅五六萬斛。況亦有損之年、惣費近國之不動。凡厥開用至多、新委絶少。竊恐。天下虛耗、企足可待。如今件田散班於人者、口分為之不■。混入於公者、國用由是可給。伏請、割置山城國八百町、大和國一千二百町、河內國八百町、和泉國四百町、摂津國八百町、合一千町。若獲稲、若地子、量其便宜、以支公用。詔従之。
五日庚寅。美濃國獲連理樹二。
八日癸巳。勅令參議正四位下行左大弁左近衛中將近江権守源朝臣舒、検校山城國班田。正三位行中納言兼民部卿藤原朝臣冬緒検校河內和泉両國。參議右大弁従四位上藤原山蔭検校摂津國。並身在京師、遙摂其事。頒下國司、聴其処分。
九日甲午。太政官頒下詔書於百官五畿內七道諸國稱。稽去月廿五日詔旨、天下高年、宜量賜物者。仍須九十已上老人各賜正稅穀一斛。
十一日丙申。月次神今食祭。於神祇官修之。以內裏有犬死穢也。
十五日庚子。獻諸陵墓荷前幣。於建禮門前発使也。』太政官奏曰。右京人大初位下井上伊美吉直継、以■刃毆殺井上伊美吉真雄。紀伊國浪人當麻真人岑吉射殺建部今雄。刑部省覆案。並當斬刑。但馬國気多郡人彼國醫師従八位上日置部是雄・無位日置部衣守放火、焼不動糒二千四十八斛五斗並倉四。依格応格殺。佐渡國浪人高階真人利風、闘殺雑太団校尉道公宗雄、及喝取高階真人有岑財物。賀茂郡人神人勲知雄・道古・今人、為闘殺之従。太田部志真刀自女・服牟志子女、見殺不救。利風當絞刑、道古・今人徒三年、志真刀自女・牟志米當杖一百。詔曰。死罪降一等、処之遠流。徒以下罪、依十一月廿五日詔旨免除。
廿一日丙午。於清涼殿、修佛名懺悔。限三日。例也。』遣左少弁正五位下兼行大學頭巨勢朝臣文雄・諸陵助正六位上林朝臣忠範・主計少屬従六位下小野朝臣安影・左京少屬従七位上春瀧宿禰春岳於山城國、與國宰共行班田事。直曰。此般班田、停遣使委牧宰之狀、先日頒過五畿內。而山城國地接京輦、人多権豪、班給之務、若將成妨。故遣此人等、以行其事。
廿二日丁未。月入■。
廿九日甲寅晦。大祓追儺如常。
