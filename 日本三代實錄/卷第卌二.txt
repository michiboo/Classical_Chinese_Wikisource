日本三代実録巻第■二〈起元慶六年六月、盡十二月。〉左大臣従二位兼行左近衛大將藤原朝臣時平等奉勅撰
六月壬申朔、二日癸酉。大納言正三位兼行民部卿藤原冬緒上表言。去正月十日宣詔。進臣納言之職。伏冀、惣解所職、養余命於衡■。不許。
三日甲戌。権僧正法印大和尚位遍照起請七條、頒下所司。其一。応令僧綱兼任諸寺別當者、以四年為秩限事。式雲。凡諸大寺並有封寺、別當三綱、以四年為秩限、遷替之日、即責解由。但廉節可稱之徒、不論年限、殊録功績、申官褒賞。自余諸寺、依官符任別當及尼寺鎮、並同此例。其未得解由之輩、永不任用、又不預公請。但僧綱別勅任別當者、不在此限者。因茲、僧綱一任之程、永期終身。或夏臈差積、還嬾修治、或春秋漸高、更倦釐務。此不立秩限之到所也。伏望。自今以後、更立秩限、同責解由。但未得解由者、特免不預公請之責、以令知僧綱之貴。〈雲々〉。」（其二・其三欠文）」其四。曰。応令治部玄蕃等省寮、押署戒牒並捺印事。貞観七年三月十日（廿日）格曰。少僧都法眼和尚位恵運牒狀稱。伏検舊例、凡有得度者、先與度縁、次令入寺。毎年三月以前、放牒諸寺、令進當年可受戒交名、會集綱所、治部玄蕃共勘知名籍、然後令登壇受戒者。今聞。頃年受戒之輩、事多不法、只以戒牒、専為公験、自稱真僧、眩人耳目。因茲、邦家少輸貢之民、都鄙多濫吹之僧。伏望。自今以後、受戒之日、省寮威従（威儀師・従儀師）、共向戒場、子細勘會官符度縁、即令登壇受戒。便収取受戒者戒牒、具注後紙、以其本籍姓名、省寮共押署、捺以省印、五月以前、下放僧綱。僧綱、六月一日、頒給受戒者、厳勅有司、不便違期。若有持白紙戒牒者、以違勅。」其五。応諸寺別當被補之日、令省寮僧綱承知事。式雲。凡諸寺以別當為長官、以三綱為任用。解由與不勘知並覚挙遺漏、及依理不盡返卻等之程、一同京官。其與不之狀、令綱所押署者。又雲。未得解由之輩、永不任用、亦不預公請者。然則、綱所須勘知其與不之由、依狀進止。而件別當任符、不被下於綱所。自官底而頒給。綱所不知補任之年月、何詳解由之與不。因茲、行事之場、有煩勘拠、公請之日、無由進退。伏望。自今以後、件任符、被下綱所、詳知然後頒給。其與不之狀、綱所押署、伝進所司者。如此奏狀、欲下任符。縦令綱所承其由、雖無任符、自知任限。今須件別當被任之日、必令省寮僧綱承知、不可更下任符。」（其六。類聚國史・扶桑略記・類聚三代格に依り補う。）其六。応令五畿七道諸國、依実放生事。天平寶字三年六月廿日格曰。唐曇靜法師奏狀稱。夫蠢々昆■、誰無畏死。振々■走、咸有愛身。故殺生招短命之報、救死保長年之福。伏請。勅諸國、立放生池、厳加禁斷、不許補漁。奏可者。自尓而降、勅毎國置放生田、以其穫稲、充贖死之資。而今聞。諸國臨放生之時、両三日前、下符諸郡。郡司百姓、衆不要之蟲介、候國宰之臨視、比及數日、死者過半。夫放生者、所以活欲死之命、続將絶之生也。今如所聞、名稱放生、実似殺生。伏望。自今以後、使講読師、若部內浄行僧、臨漁釣之江海、尋田猟之山林、贖懸魚於網罟之中、救窮獣於弓矢之下。但其料物者、歳始令件等僧一向領之、即年終具注所贖之色、符帳言上。」其七。応禁流毒、捕魚事。如聞。諸國百姓、毎至夏節、剝取り諸毒木皮、搗砕散於河上。在其下流者、魚蟲大小、挙種共死。尋其元謀、所要在魚、至於蟲介、無用於人。而徒非其要、共委泥沙。人之不仁、淫殺至此。夫先皇永遺放生之仁、後主盍除流毒之害。伏望。自今以後、特禁一時之殺、將救群蟲之徒死。」勅。宜俾內外遵行。
十一日壬午。月次神今食祭並於神祇官行事。天皇不御神嘉殿。以今月六日、內裏犬死也。
十九日庚寅。地震。（類聚國史・日本紀略）
廿日辛卯。雷雨。諸衛入陣。（日本紀略）
廿四日乙未。夜槻犯畢大星。
廿五日丙申。従四位下行摂津守実世王男景行・秋雪・申如・廉住等、賜姓平朝臣。但女子者、前生帯王號、後産即入平氏。実世、仲野親王之子也。」勅、以因幡・出雲両國正稅穀三千斛、賜伯耆國、班給百姓、令勧農業。先是、伯耆國言。當國、自貞観二年、至元慶元年、頻遭不登、出挙減少。請給隣國穀、勉民農業。従之。
廿六日丁酉。任左右相撲司。中納言従三位兼行左衛門督源朝臣能有、參議正四位下行皇太后宮大夫藤原朝臣國經、參議従四位上行左近衛中將藤原朝臣有実、正四位下行左兵衛督兼播磨権守源朝臣光、従四位上行左近衛中將兼備前守源朝臣興基、従四位下行左中弁兼木工頭藤原朝臣千乗、権左中弁兼左近衛少將藤原朝臣遠經、內蔵権頭従五位上兼行讃岐介良岑朝臣晨直、左兵衛佐源朝臣湛、侍従源朝臣是忠、左衛門権佐藤原朝臣清瀬、左馬助安部朝臣三寅為左司。中納言従三位在原朝臣行平、參議正四位下行行右兵衛督源朝臣冷、參議正四位下行右衛門督兼近江権守藤原朝臣諸葛、従四位下行侍従雅望王、正四位下行右近衛中將兼美濃守源朝臣直、従四位上守大蔵卿源朝臣定有、従四位下行中務大輔源朝臣至、正五位下守右中弁兼行大學頭巨勢朝臣文雄、右近衛少將兼行備中守藤原朝臣清經、右衛門佐従五位上兼行讃岐権介平朝臣「秀」季式、右兵衛権佐藤原朝臣敏行、従五位下行右馬助藤原朝臣恆興、為右司。是日。以一品行式部卿兼常陸太守諱〈光孝天皇〉親王、為左相撲司別當、以三品行兵部卿本康親王、為右相撲司別當、両親王、殿庭奉勅拝舞而出。」山城國稲三千束・大和國稲三千束・伊賀國穀二百五十斛、充造西寺塔料、並通用三寶布施料。
廿九日庚子晦。朱雀門前前大祓。（日本紀略）
秋七月辛丑朔。従四位下行丹波権頭興範王、散位従四位下興扶王、並賜姓源朝臣。仁明天皇後、人康親王之子也。
四日甲辰。広瀬竜田祭。（日本紀略）
廿四日戊辰。右相撲司従四位下雅望王、正四位下源朝臣直、従五位上藤原朝臣敏行、並謝病不上。以散位従四位上実行王、正四位下平朝臣房世、侍従従五位上藤原朝臣佐名、補其闕。
廿九日己巳。天皇御紫宸殿、覧相撲。
卅日庚午。天皇御紫宸殿、覧相撲。左右司逓奏音楽。
閏七月辛未朔。日有蝕之。
三日癸酉。天皇御紫宸殿、覧左右相撲人。即令相撲。左右司奏音楽、如前日儀。
十六日丙戌。右大臣「従二位兼行左近衛大將源朝臣（日本紀略）」多上表「曰。臣多言。臣修表辭職、不聴再廻。將重渥於愚丹、恐婁塵聖■。臣謹検承前、古來任大臣者、■割職封、返収公府。臣雖雲庸瑣、見賢思斉。（日本紀略）」伏願陛下、留臣所食千戸、接遺美於百年。「然則、蕭■之責、稍減分銖、金湯之守、請支萬一。不堪悃款之至、上表以聞。臣多誠惶誠恐頓首頓首死罪死罪謹言。詔（日本紀略）」許之。
八月庚子朔、五日甲辰。中務省言。宮衛令雲。応入宮閤門者、本司具注官位姓名、送中務省、付衛府、各従便門着籍。毎月一日十六日、各一換籍。宿衛人准此。又仁壽二年四月廿八日格曰。諸司不進門籍、任意出入。准法論之、罪渉闌入。自今以後、不進門籍、猶移刑官斷罪者。而今諸司多不進門籍、妄出入宮門。省依格旨、移刑官、執雲。斷罪之道、先知罪人貫屬姓名、而後斷之。須具載移文。由是、為令申貫屬、召不進門籍之司、巧言辭遁、曽不応召。望請。省注其姓名、移式兵二省、勘送貫屬。太政官処分。依請。即便下知式部兵部。」無品巨勢親王薨。不任縁葬之諸司。以喪家辭也。皇帝不視事三日。親王者、平城太上天皇之第四子也。母贈従三位伊勢朝臣継子、正四位下老人之女也。
八日丁未。釈奠如常。
十三日壬子。任官。（日本紀略）
廿二日辛酉。延八十僧於紫宸殿、転読大般若経。限三日訖。
廿三日壬戌。太政官下符大和國稱。散位従五位下宗岳朝臣木村等言。建興寺者、是先祖大臣宗我稲目宿禰之所建也。本縁記文、具存灼然。望請。宗岳氏検領。而彼寺別當伝燈大法師位義済確執曰。太政官仁壽四年九月十三日下當國符稱。彼寺、推古天皇之舊宮也。元號豊浦、故為寺名。凡厥縁起、具在前志。仏法東流、最始於此。其田園奴婢施入之由、勅誓堅懇、銘之金盤。頃年堂龕頽破、尊像暴露、綱維不勤、勾當有懈。馨台経台、其久斷真演之聲、物物僧物、還致俗用之訟。習而不悛、恐乖御願。宜令長官勾當、不得獨任綱維、以致道場之損。立為恆例。又貞観三年九月廿五日下治部省符稱。僧綱申牒。彼寺本自無有俗別當。而今特置之。寺中諸事、躅途為損。請早従停止。処分依請者。宗我稲目宿禰、以家為仏殿。天皇賜其代地、遂相移易、施入皇宮。稲目宿禰奉詔造塔。然則、建興寺之建、出自御願。不可為宗岳氏寺明矣。官商量、宜停氏人検領之望、不得重致寺家之愁。
廿五日甲子。読経事畢。引名僧廿人於御所論議。賜被。
廿九日戊辰。於侍従局南右大臣曹司、設日本紀竟宴。先是、元慶二年二月廿五日、於宜陽殿東廂、令従五位下助教善淵朝臣愛成、読日本紀。従五位下大外記島田朝臣良臣及文章明経得業生學生逓都講。太政大臣（基経）右大臣（源多）及諸公卿並聴之。五年二月廿五日講竟。至是、申僥章之宴、親王以下五位以上畢至。抄出日本紀中聖徳帝王有名諸臣、分充太政大臣以下、預講席六位以上、各昨倭歌。自余當日探史而作之。琴歌繁會、歓飲竟景。博士及都講、賜物有差。五位以上賜內蔵寮綿。行事外記史預焉。
九月庚午朔、二日辛未。先是、民部省言。主稅寮解稱。式雲。職田為輸租田、其未授之間、為輸地子田。今検、畿內無主職田、収穀倉院。雖不載格式、而事是為例。至於外國、不論存亡、永為租田。未只違式、亦有公損。然而、既無証験、無由勘徴。請大納言已下及諸博士等、毎有其闕、令式部省移送、以備勘會。但其地子、混合正稅、將存公益。亦諸國郡司等、或遭喪解任、或其身死去、未補之間、空経年序。如故之類、誠繁有徒。而所進租帳、不見其由、不得勘出。商量事情、似有遺漏。請闕郡司、毎年三月卅日以前、令同省移送、其地子亦同混合正稅。太政官処分。依請。下知式部民部訖。
三日壬申。御斎焼燈如常。
地震。（『類聚國史』一七一地震・『日本紀略』）
七日丙子。夜、月行奄牽牛第一二星。（『日本紀略』一二三星。）
九日戊寅。重陽之節。天皇御前殿、賜宴侍臣。（『類聚國史』七四九月九日・『日本紀略』御紫宸殿）菊花酒。（『類聚國史』七四九月九日・『日本紀略』喚文人賦詩。）奏女楽。文人賦詩。（『類聚國史』七四九月九日。如常日暮）賜祿如常。
十三日壬午。遣武蔵権守従五位上弘道王、向伊勢大神宮奉幣。去十一日可発此使。內裏犬産、故従停廃。於是、神祇大副従五位上大中臣朝臣有本言。元慶元年內裏犬産。十一日停奉幣使、十三日発遣。大外記正六位上巨勢文宗言。犬産之穢、當忌三日。元慶元年九月九日犬産。十一日忌限既満。十二日散斎、十三日致斎、十四日後致斎。然則、今月十日犬産忌限、満日在前散斎。朝儀、外記所執有理。然而、所司行事、幣物既備。仍従有本之言。
十八日丁亥。有雌雉、集清涼殿上。須臾飛入東宮。勅遣使求之、遂無所獲。
廿日己丑。有鶤、當宮城而■翔。
庚寅。従四位上行弾正大弼兼越前権守兼行王卒。（『日本紀略』）
甲午。大膳職醤院火。
冬十月庚子朔。於宜陽殿西廂、賜侍臣飲。左右近衛府挙音楽。賜祿各有差。」夜、雷電。
二日辛丑。夜、雨雷電。
五日戊辰、是日。減定伊勢斎內親王野宮夫數。元工三千十五人、夫一萬五百■40）五人。今定工千四百六十五人半、負二百七十二人。先是、木工権大充正六位上內蔵朝臣有永等解稱。謹検先例、徴発五畿內並近江美濃丹波但馬播磨等國所役人別十日。而右弁官済事之道、公平為先、度之程、何者恆例。今美濃但馬播磨等國、往還稍遠、人民多煩。宜暫停件三箇國、隨狀増加。今所作屋舎之數、頗倍於先、結構之功、合期而成。減定単功既過半。望請。顕功當時、遺例後代者。勅。依請、立以恆例。
九日戊申。授薩摩國従四位上開聞神正四位下。近江國従五位上小杖神・越中國楯桙神・筑前國鳥野神並従五位上（正五位下か。）。近江國従五位下牟佐上神・牟佐下神・柏板神並従五位上。近江國正六位上物部布津神・海北神・海南神、美濃國長友神、丹波國荒井神・城埼神並従五位下。
十日己酉。新鋳銅印一面、賜土左國國。以前印文字■盡也。
十四日癸丑。降雨。雷三聲。
廿五日甲子。志摩國年貢御贄四百卅一荷、令近江・伊賀・伊勢等國、駅伝貢進。」令大和國、結作春日神社馬場埒、並加掃除。先是、毎年春秋祭日、令興福寺、結作馬埒、灑掃塵穢。寺家言。仏神異道、忌祟応避。寺之此作、実乖物情。故改之。」能登國金光明寺、遭激雷廻■、堂舎多壊。充通三寶布施稲一萬七千三百六束三把二分、令修理焉。
廿七日丙寅。天皇御紫宸殿。右近衛・右衛門・右兵衛・右馬寮等獻物。五月五日競走馬、右司輸也。親王公卿侍従並侍。奏音楽並雑戱盡態。宴飲了日・日暮賜祿有差。」▲（下文元慶七年十月に重出。類聚國史七年。此処の干支合わず）廿九日壬戌。勅、令能登國、禁伐損羽咋福良泊山木。渤海客着北陸岸之時、必迷帰舶於此山。住民伐採或煩無材故予禁伐大木妨民業。」▲勅、山城國司、令祗承奉伊勢大神宮幣帛使。先是、神祇官言。検格條、奉伊勢大神宮九月十一日神嘗・二月四日祈年・六月十二月月次等祭及臨時幣帛使、出宮城之日、左右京職主典以上、率坊令兵士、相迎外門、送出京城。近江・伊賀・伊勢等國、毎至堺首、目以上一人、率郡司健児等、相迎祗承。而出自京城、至近江國堺、無人祗承、不掃汚穢。望請。令山城國司、相迎祗承。従之。
十一月己巳朔。陰陽寮奉進明年御暦。例也。天皇不御紫宸殿。付內侍奏。」紀伊國那賀郡人主殿権助外従五位下菅原朝臣永津、男七人女七人、改本居貫左京四條。」因幡國法美郡人左大史正六位上丸部臣百世、男三人女一人、改本居貫付右京二條。」甲斐國巨摩郡人左近衛將曹従六位上壬生直益成、男三人女四人、貫隷山城國愛宕郡。「貫東」
四日壬申。停平野春日祭。以去月三日大蔵省人死。今月三日満穢限。今日以前、不能供神物也。」是夜、つゆく奄陵。歳星入月中、従西貫東。
十五日癸未。夜有流星、向西北行。
十六日甲申。春日祭如常。」卯時雷電。」寅剋地震。（『類聚國史』171・『日本紀略』）
十七日乙丑。平野祭如常。」是夜、天皇従清涼殿、御綾綺殿。
廿日戊子。大原野祭。（『日本紀略』）
廿一日。園韓神祭。（『日本紀略』）
廿二日庚寅。鎮魂祭如常。（『類聚國史』9・『日本紀略』）
廿三日辛卯。新嘗祭。天皇不御神嘉殿。親王公卿向神祇官行事。所司供奉如常。
廿四日壬辰。天皇御紫宸殿、賜宴侍臣。五節舞如常儀。賜祿各有差。
廿七日乙未。加賀國馳駅言。今月十四日渤海國入覲使裴■等一百五人着岸。
廿八日丙申。穀倉院獻物。縁天皇遷御綾綺殿也。▼是日。下符加賀國、安置渤海客於便処、依例供給、謹加優遇。又禁制私廻易客徒所賚貨物。
十二月己亥朔。日有蝕之。
四日壬寅。清和太上天皇御忌。勅遣使於円覚・貞観・水尾等三寺、修功徳。円覚・貞観両寺■綿各四百十一屯、水尾寺二百十一屯、並用御期料。
九日丁未。勅、以下総國神稅稲五千八百五十五把九分四毫、充造正一位勲一等香取神社雑舎料。隔廿年一作例也。
十日戊申。勅、以近江國延祥寺、為天台別院。▼是日。神祇官奏御體卜。天皇不御紫宸殿。大臣付內侍奏。
十一日己酉。月次神今食祭。並於神祇官行事。天皇不御神嘉殿。以內裏犬死也。
十三日辛亥。下野國言。獲連理樹。（『日本紀略』）
十六日甲寅。左近衛・左衛門・左兵衛三府左馬寮獻物。縁天皇御綾綺殿也。
十七日乙卯。子時暴風雨。至丑天南雷電。地中有聲。
廿日戊午。於綾綺殿、限以三日修仏名懺悔。▼是日。獻荷前幣於諸山陵墓。公卿行事。
廿一日己未。勅。山城國葛野郡嵯峨野、充元不制、今新加禁。樵夫牧竪之外、莫聴放鷹追兎。同郡北野、愛宕郡栗棲野、紀伊郡芹川野・木幡野、乙訓郡大原野・長岡村、久世郡栗前野・美豆野・奈良野、宇治郡下田野、綴喜郡田原野、天長年中、既禁従禽。今重製斷。山川之利、藪沢之生、與民共之、莫妨農業。但至於北野、不在此限也。大和國山辺郡都介野、天長承和、累代立制。今宜加禁、莫例縦猟、制払禽鳥、許採草木。美濃國不破・安八両郡野、本自禁制、永為蔵人所猟野。播磨國賀古郡野、印南郡今出原、印南野、神埼郡北河添野・前河原・賀茂郡宮來野河原・尓可支河原、先既有制。今重禁斷。嘉祥三年下符、勿禁採樵牧馬、備前國児島郡野、永為蔵人所猟野。承和之制、今縁不行、何禁蒭蕘。莫害農畝、惣施法禁。頒下諸國。
廿五日癸亥。聴主殿寮殿部十人、以異姓入色加補其闕。先是、宮內省申請。検職員令殿部四十人、以日置・子部・車持・笠取・鴨五姓人為之。今或氏挙家絶滅、或氏無心直寮。因茲、差役雑事、常煩人乏。為済公事、借補異姓、功績労成、移式部省。而稱不載考帳、常事勘卻。望請。承和六年八月十四日補異姓白丁五人之外、充補十人、其遺廿五人、待五姓人以補之。従之。
廿九日丁卯晦。於朱雀門前大祓及追儺、如常。」授正五位下業左衛門佐兼加賀権守藤原朝臣弘經従四位下。
