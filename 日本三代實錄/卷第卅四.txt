日本三代実録巻第卅四〈起元慶二年七月、盡十二月。〉左大臣従二位兼行左近衛大將臣藤原朝臣時平等奉勅撰
秋七月甲午朔。是日立秋。早旦、雷聲隠々。至未一尅、忽発一聲。其勢非常、諸衛警陣殿前。詔。録仗下在座親王已下、班賜有差。大蔵省奏。霹靂於倉前棟木。有黃雀、口含蒼蟲而死。腹毛■ｼｮｳ爛。
二日乙未。以従五位上在原朝臣安貞為摂津守。安貞、々観十九年正月任。而丁母艱去職。詔、以本官起之。前豊前守従五位下藤原朝臣仲直為大宰権少弐。
四日地震。』広瀬竜田祭如常。
八日辛丑。授內膳司従四位下庭火神従四位上。加賀國従五位上滝浪神正五位下。伊予國無位墓辺神、雄郡神並従五位下。
十日癸卯。出羽國飛駅奏曰。正五位下守右中弁兼権守藤原朝臣保則到國、察向前之行事、運行軍之籌策。遣権掾文室真人有房、左衛門権少尉兼権掾清原令望、上野押領使権大掾南淵秋郷等、率上野國見到弊六百餘人、屯秋田河南、拒賊於河北。又秋田城下賊地者、上津野、火內、榲淵、野代、河北、腋本、方口、大河、堤、姉刀、方上、焼岡十二村也。向化俘地者、添河、覇別、助川三村也。令此三村俘囚並良民三百餘人、拒賊於添河。次攻雄勝、後浸府。其雄勝城、承十道之大衝也。國之要害、尤在此地。仍遣左馬大充藤原朝臣滋実、左近衛將曹兼権大目茨田貞額等、以雄勝、平鹿、山本三郡不動穀、給郡內及添河覇別助川三村俘囚、慰諭其心、令相勵勉。於是、俘囚深江彌加止、玉作正月麻呂等、誘率三村俘囚二百餘人、夜襲殺賊八十人、焼其糧食舎宅、感恩賚也。或雲。津軽地夷狄或同、或不同。若不同者、以上野國軍、將得討滅。遂同者、雖大兵難可輙制。上野、下野、陸奧三國軍士、惣四千人。其陸奧軍先既亡帰。上野軍旦來六百餘人、下野軍雖入堺首、未知強弱。津軽夷俘、其黨多種、不知幾千人。天性勇壯、常事習戦。若速逆賊、其鋒難當。請発常陸武蔵両國軍合二千人、以誡備非常。▼是日。勅符曰。去月廿八日奏狀、今日到來。賊中消息、委曲具至。指其事実、足可見知。夫以夷狄攻夷狄者、中國之利也。今覧來奏、給於勝郡俘囚、以官米穀、多破賊徒、豈此一挙、計之上者也。亦來奏以為。津軽夷虜、天性麁■ｺｳ。若速凶類、実為難制。塞下流言。南北異口。或雲既同、或雲未同。請発常陸武蔵等國兵、備其非常、出於不意。今如奏狀、同非未審。若果不同者、所率見兵可得摧破。加之小野朝臣春風、坂上大宿禰好蔭等、各領精兵、行當到著。宜待共征振其威武。但予勅諸國、令簡勇士。若有危急、馳伝上奏。隨即差発、赴救非晩。務運奇策、撃其凶心。滋実者、守藤原朝臣興世之子也。有意溫清、繋行在彼。時値賊亂、早不肯還。有勅、便令従軍也。』出羽國正三位勲五等大物忌神、正三位勲六等月山神並益封各二戸。本並各四戸。毎発軍使國司祈禱。故有此加増也。
十一日甲申。夜地震。
十三日丙午。詔令大宰権少弐従五位下藤原朝臣仲直摂行警固事。去貞観十一年、左近衛権少將兼権少弐坂上大宿禰滝守行此事而秩罷入京、警戒停廃。今卜筮有告、隣敵窺隙。故亦為之。▼是日。加主鈴直丁一人。
十七日庚戌。進右大臣従二位藤原朝臣基経、加正二位。又賜隨身並兵仗。是褒崇摂政之意也。勅曰。明王御世、資魚水以清治。聖帝宇民、俟塩梅以緝化。朕以童昧、虔奉鴻基、兢■ﾃｷ積於寸懐、憂労切於一己、唯仰輔弼之力、亦頼化導之恩。舅氏右大臣藤原朝臣、夏霖輸其功、寒雪封其節。有忠於國、不私於家。繁務□於衿懐、庶事決於唇吻。海岳之効尤著、涓塵之報未加。遙討■ｾﾞ蒸、幽求汗簡。凡在褒賞、莫不率由。況乃佐理心深、摂政寄重、在於成式、可謂闕如。宜加尊崇、以示天下。可正二位、賜內舎人二人、左右近衛各四人、以為隨身兵仗。庶使黃閣之辺威風添気、紫宮之下台曜増光。
廿三日丙辰。右大臣正二位藤原朝臣基経抗表曰。伏奉今月十七日恩勅、加臣階級及賜隨身兵仗。臣聞。賞不僭於無労、名不仮於非地。其苟有僭、苟有仮者。是政之粃、國之疵也。臣謬以斗■ｼｮｳ、忝斯台鉉。為具臣而多載、佇成功而蔑聞。去年畿甸恆■ﾖｳ、南畝少望秋之楽、今歳辺亭告警、東夷有猾夏之奸。所謂譴在司空、徴漢制而宜策免、■ｼｮｸ帰冢宰、稽周官而當逡巡者也。寔懼婿辜之弗遑、何為幸之已甚。豈図竜渙枉降、鳳章忽飛。恩出於意表、事逆於人聴。臣恐陛下善政之中有一粃、陛下信賞之中有一僭。復六衛府、依例供奉太上天皇宮、陣官皆詔命、被従停還。夫移■ｼｮｳ闔於姑山、尚如此。況寄衡沁以禁旅、此何所由。伏望、皇鑑日照丹誠、収綸悖於中■ｲ、返爪牙於舊府。不勝■ｼﾞｭﾂ■ﾃｷ兢惶之至、謹奉表以聞。帝遣中納言従三位兼行民部卿藤原朝臣冬緒、賚表奉太上天皇宮。優詔不許。
廿五日戊午。地震。
廿六日己未。大和國広瀬竜田両社造立倉各一宇。為納神寶也。
八月甲子朔。二日乙丑。夜有光。見紫宸仁壽両殿之間。暁有流星南行。大可一丈。京城皆見之。
四日丁卯。釈奠於大學如常。』出羽國飛駅奏言。〈史闕〉勅符曰。重省來奏、曲折具之。事用奇正、兵家所貴。今募俘虜、多殲醜類。雖是夷人慕義之至切、抑亦國宰梅馭之得方。臨機之略、実當如此。其能仁、法天等、忠誠頻著、聞而嘉之。克遂功績、不亦美乎。且春風好蔭等、取陸奧路、入上津野村、與両國兵夾攻首尾。今如來奏、已得要略。兵術雖多、制勝為先。左之右之、隨宜禽賊。窮其巣窟、勿令逋脫。凡厥勲賞、可有後勅。彌可精勵、莫使懈緩。▼是日。彼國正三位勲五等大物忌神進勲三等。正三位勲六等月山神四等。従五位下勲九等袁物忌神七等。先是。右中弁兼権守藤原朝臣保則奏言。此三神自上古時、方有徵戦、殊標奇験。去五月賊徒歩襲來、挑戦官軍。當此之時、雲霧晦合、対座不相見。営中擾亂、官軍敗績。求之蓍亀、神気帰賊、我祈無感。増其爵級、必有霊応。國宰斎戒、起請慇懃。望請加進位階、將答神望。仍増此等級。』送致綵■ｷﾝ一百■ｼｼﾞｭｳ疋於出羽國、班祿俘囚。又令越中越後両國、各送米一千斛、以充軍糧。
五日戊辰。明経博士學生等、奉參內裏。帝不召見。即日華門、賜祿自罷焉。
八日辛未。授常陸國従四位上勲八等吉田神正四位下。
十日癸酉。頒下山城河內摂津等國在國內吹戸口分田、令鼓吹司検領。
十三日丙子。勅、以加賀國石川郡止観寺、為天台別院。
十四日丁丑。以紀伊守従五位下橘朝臣春行為少納言。散位従五位下源朝臣進為図書頭。従四位下実世王為大學頭。大學頭従五位上藤原朝臣忠方為大蔵大輔。前河內守正四位下忠貞王為大和守。従五位上守大蔵大輔藤原朝臣諸藤為伊勢権守。正五位下行陸奧守源朝臣恭為兼常陸権介。従五位上行少納言兼侍従橘朝臣茂生為上野介。従五位上藤原朝臣是行為丹波守。是行貞観十七年八月任。而丁母憂解官。今以本官起之。従四位上大和守源朝臣頴為但馬権守。従五位下藤原朝臣安津為伯耆守。
十八日辛巳。大風雨。流潦泛溢、頗損田疇。
廿日癸未。任伊勢斎內親王行禊前後次第司式部少輔兼文章博士従五位下菅原朝臣道真為前次第司長官。判官主典各一人。兵部少輔従五位下兼行伊勢権介平朝臣季長為後次第司長官。判官主典各一人。
廿三日丙戌。授常陸國正六位上稲村神従五位下。
廿四日丁亥。遣神祇伯従四位下棟貞王・従五位下行木工助大中臣朝臣伊度人等、奉幣伊勢太神宮。
廿五日戊子。雨猶不止。遣使於貴布禰丹生河上両社、奉白馬各一疋。祈止雨也。▼是日。皇弟貞保親王、於披香舎、始読蒙求。従四位下行民部大輔兼美濃守橘朝臣広相侍読。小會置宴。右大臣（基経）特喚従五位上左少弁巨勢朝臣文雄、文章博士従五位下兼行大內記越前権介都朝臣良香、従五位下行大外記嶋田朝臣良臣、正六位上行少內記菅野朝臣惟肖等數人、令賦詩。管弦間奏、夜分而罷。賜祿有差。
廿六日己丑。伊勢斎內親王、欲以明日入野宮。仍於建禮門前、修大祓。
廿八日辛卯。伊勢斎內親王、出而雅楽寮仮宮、禊於鴨河、即入野宮。
九月癸巳朔。三日乙未。御斎焼燈如常。
四日丙申。出羽國司飛駅奏言。（史闕）
五日丁丑。勅符出羽國司曰。得八月廿三日奏狀、具知消息。初所以遣春風等発精兵者、為赴彼國之急。而今來奏以為、賊気已衰、官軍思舊。重之迎軍運糧、為煩不細。因茲論之、春風等之前卻、在彼國之強弱耳。量勢施計、不得遙度。若當國之力、足以制賊者、移告而返之、不可必迎引。且津軽渡嶋俘囚等、所請之事、以夷撃夷、古之上計。但野心難馴、動靜易変。偶生他意、後恐難制。宜量事勢、隨便進止。至於饗會狄俘、非事之意（急）者也。若彌盡賊徒、労賜不晩。今挙城焼亡、無処會聚。但抜有功者、加其賞賜、足以勧勵戎士。何必大饗、更致騒動乎。且其殺獲生禽、頗知破賊。彌以勉勵、速成大功。州書頻奏、駅使屢馳。務施平寇之策、莫以延引歳月。
七日己亥。有鳥、集肥後國八代郡倉上。又宇土郡正六位上蒲治比■神社前河水変赤如血。縁辺山野草木彫枯、宛如厳冬。神祇官陰陽寮卜筮雲。彼國風水火疾可成災。故神明示恠。
八日庚子。改鋳銅印一面、賜安芸國。以前字印文字■滅也。
九日辛丑。重陽之節。天皇御紫宸殿、宴於群臣。喚文人賦詩。內教坊奏女楽。宴竟賜祿各有差。
十一日癸卯。大祓於建禮門前。昨日弁官有人穢、今日不得発奉幣伊勢太神宮使。故修此禊也。
十三日乙巳。詔。佐渡國置國掌二員把笏。
十六日戊申。以散事従五位下藤原朝臣因香為権掌侍。▼是日。授美濃國正五位下否間神正五位上。信濃國蓼科神、下野國賀蘇山神、遠江國真蘇原神、赤尾神、渋垂神、岩見國石塔鬼王帝釈天王國社神並従五位下。
廿一日癸丑。終日大雨。河水膨漲溢。
廿二日甲寅。但馬國美含郡人従七位上若倭部氏世、貞氏、貞道等三人、賜姓楓朝臣。氏世等、楓朝臣広永男、文林之兄弟也。広永改姓之日、漏脫名字、今追字賜之。
廿五日丁巳。太上天皇延屈碩學高僧五十人於清和院、大設斎會、講法華経、限三日訖。太皇太后（明子）今年始満五十之算。由是、慶賀修善、祈禱余齢。親王公卿、文武百官畢會。
廿六日戊午。夜雷電大雨。諸衛警陣殿前。
廿八日庚辰。紀伊國司言。今月廿六日亥時、風雨晦冥、雷電激発、震於國府庁事及學校並舎屋。被破官舎廿一宇、縁辺百姓■40三家。権掾□在宗姉一人、女子一人、掾紀利永妻一人、女子一人、従男女各一人、合六人圧死。掾利永男女一人、國掌漢人貞魚合三人震死支解。大木倒仆者先余株。
廿九日辛酉。夜地震。▼是日。関東諸國地大震裂。相模武蔵特為尤甚。其後五六日、振動未止。公私屋舎、一無全者。或地窪陥、往還不通。百姓圧死、不可勝記。
卅日壬戌。夜時加戌四刻一分、日蝕十五分之十三半強。
是月。陰雨連■ｼﾞｭ、略無霽日、多有損者、収穫殆罷。

冬十月癸亥朔。於左仗下、賜親王公卿及侍従飲。賜祿如常。▼是日。以従五位下平朝臣季永、在原朝臣友於為侍従。
九日辛未。地震。
十一日癸酉。運造兵司甲冑五十具、納於宜陽殿。
十二日甲戌。出羽國司飛駅奏言。秋田営申牒■ｲﾜｸ。八月廿九日、逆賊三百餘人、來於城下、願見官人特得乞降。権掾文室真人有房、左馬権大充藤原朝臣滋実二直到賊人、単騎直到賊所。賊先申心憂、次乞降。有房等雖不被明詔、而予聴其降。▼是日。陸奧権介従五位下坂上大宿禰好蔭、率兵二千人、自流霞道至秋田営。賊乞降之日、好蔭鼓躁而來。盛建旗幟、亦威賊虜。論之當時、似有遠略。又鎮守將軍従五位下小野朝臣春風、九月廿五日、率軍四百七十人、來着秋田営以北。即言曰。春風重含詔、先入上津野、教喩賊類、皆令降服。賊首七人、相従同來。従去八月、賊降之狀、相続不絶、野心難量、抑而不許。今春風自入賊地、取其降書。亦其酋豪隨而共來。以此見之、知有降心。但義従俘囚等申雲。奉従國家、為賊所怨。若不殄滅、後必相報。仇家多種、何得不恐。加之、乞降者、其體疎慢、不葉舊例。俘囚所陳抑有道。春風所行亦復不虛。臣等不知所裁。謹佇明詔。
十三日乙亥。勅符出羽國司曰。得今月日奏狀、具知賊虜乞降之由。夫兵凶戦危、先哲炳戒。事不獲已、及用之耳。今逆虜悔過、請欲帰順。其於容許、有何不■。但古之降者、去其甲兵、面縛待命、裁得制其死生、然後可謂降伏。帰降之法、若同舊制、早速容受、飛駅奏聞、隨將裁決。若懐両端、言與事異、奮我兵威、一挙誅滅。凡凶賊反亂、為損甚多。殺略良民、焼亡城邑。然則義従俘囚之言、不可不反復。観徳耀兵、隨機可施、莫信其虛詭貽曬於後。
廿日壬午。■ｸﾂ七十僧於紫宸殿、限以三日、転読大般若経。
廿四日丙戌。左近衛左衛門左兵衛左馬等府寮獻物。天皇御紫宸殿、王公侍宴。命酌奏楽、終日酣暢。日暮酒闌、公卿降殿、於庭中歌舞、極歓方罷。班賜有差。先是、去元慶元年五月六日、帝御武徳殿、令左右馬寮細馬競爭角其足。右馬既勝。仍左方府寮獻其輸物。去年冬有事大嘗、帝親奉祀。是故今日有此事焉。
十一月壬辰朔。三日甲午。遣散位従四位下恒基王、向伊勢大神宮奉幣。去九月十一日、有穢停廃。故延而奉之。
四日乙未。授春日神主神祇少副正六位上大中臣朝臣常道従五位下。
五日丙申。平野春日祭如常。
六日丁酉。梅宮祭如常。
十一日壬寅。太上天皇獻物於皇太后宮。雅楽挙楽。令太上天皇童親王舞。右大臣藤原朝臣男児一人預焉。先是、延五十僧講経薫修。是則解斎之宴也。親王公卿及五位已上畢會、歓飲竟日。賜祿有差。（太皇太后宮＝明子。右大臣＝基経）
十三日甲辰。授因幡國従三位宇倍神正三位。従四位下賀露神従四位上。備後國正五位下甘南備神正五位上。従五位下天別豊姫神従五位上。佐渡國正六位上佐志羽神、筑後國高樹神並従五位下。
十六日丁未。先是、去年天皇聖體違予。右大臣斎戒粛祇、禱翌日之■ｻ。是日、身向大和國春日神社奉幣。賽先禱也。
十九日庚戌。晨、太白見箕度、逆行未復。
廿一日壬子。停大原野祭。以去十七日內裏犬死也。
廿二日癸丑。園韓神祭如常。
廿三日甲寅。鎮魂祭如常。
廿四日乙卯。新嘗祭。天皇御神嘉殿、親以奉祭。
廿五日丙辰。天皇御紫宸殿、賜宴群臣。五節如常。宴竟賜祿各有差。
廿六日丁巳。寅時、月入■ﾃｲ中。
廿七日戊午。卯時、月犯房星並鈎鈴星。
壬戌朔。二日癸亥。有大鳥四、■翔御在所上。』授武蔵國正四位下氷川神正四位上。
八日己巳。授武蔵國従四位上勲七等秩父神正四位下。
十一日壬申。月次神今食祭。中院犬死。仍天皇不御神嘉殿。公卿於神祇官供事。▼是日。大宰少弐従五位下嶋田朝臣忠臣等奏言。橿日宮託宣雲。新羅虜船欲向我國。宜為之備。因茲、遣従五位下守民部大輔弘道王向伊勢大神宮、祈請冥助。』是夜、月犯畢。
十五日丙子。授備後國無位隠嶋神従五位下。
廿日辛巳。以従五位下守民部大輔藤原朝臣房雄、為大宰権少弐遣左近衛少將、赴大宰府、警戒戎事。
廿一日壬午。延名僧於弘徽殿、始修仏名懺悔。限以三日。
廿二日癸未。遣使諸山陵墓、奉獻荷前幣。公卿奉勅、於建禮門前発使。
廿四日乙酉。遣民部少輔従五位下兼行伊勢権介平朝臣季長、向大宰府、奉幣橿日、八幡及姫神、住吉、宗形等大神。其橿日、八幡、姫神、別奉綾羅御衣各一襲、金銀裝寶劔各一。以彼府奏有託宣雲。新羅凶賊、欲窺我隙。並肥後國有大鳥集、河水変赤等之恠也。
廿五日丙戌。無位潔行王賜姓平朝臣。二品賀陽親王男、従四位上利基王之子也。』山城國愛宕郡小野郷人勘解由次官従五位下小野朝臣當岑、改本居貫隷左京職。
廿九日甲寅晦。大祓於朱雀門間前、並大儺如常。
