日本三代實録卷第廿五
十六年春正月壬戌朔。天皇不受朝賀。雨後地濕也。御紫宸殿宴於群臣。賜御被。
丙寅五日。中納言兼民部卿春宮大夫南淵年名上表。請罷民部卿。不許。
丁夘六日。春宮坊及所司獻剛夘杖。付內侍奏。
戊辰七日。天皇御紫宸殿。覽青馬。賜宴群臣。奏女樂。賜祿各有差。』授參議正四位下行左大弁兼勘解由長官近江權守大江朝臣音人從三位。參議從四位上守治部卿兼行前守藤原朝臣仲統。大藏卿基兄王並正四位下〈雲々〉。
己巳八日。於大極殿。始修勝會。以藥師寺僧法相宗傳燈大法師位藥仁爲講師。』▼是日授女爵。
甲戌十三日。詔授從四位上藤原朝臣儉子從三位。
乙亥十四日。大極殿勝會竟。僧綱引諸宗名僧十餘人。奉參內裏論佛理。訖施御被。
丙子十五日。從四位下行相摸守在原朝臣守平爲信濃守〈雲々〉。從四位上守刑部卿茂世王爲加賀守。刑部卿如故〈雲々〉。從五位上行陰陽頭兼陰陽博士滋岳朝臣川人爲安藝權介。餘官如故〈雲々〉。
丁丑十六日。踏歌之。天皇御紫宸殿。賜宴群臣。雅樂奏樂。宮人踏歌如常儀。日暮賜祿各有差。
戊寅十七日。勅。公卿行射禮於建禮門前。
己夘十八日。天皇御射殿。覽諸衛賭射。
壬午廿一日。內宴近臣。奏樂賦詩。極歡方罷。賜祿各有差。
甲申廿三日。授女爵。
庚寅廿九日。右近衛宇保貞主宿直杖下。頓得病死。或稱。氣絶於宮中。或雲出於宮外而命終。來月上旬。應祠祈年大原野春日等神。▼仍是日大於建禮門前。
二月辛夘朔大原野祭如常。
癸巳三日。三品賀樂內親王薨〈雲々〉。天皇不視事三日。桓武天皇子也。
甲午四日。祈年祭如常。
丙申六日。祭春日神。例也。而內裏犬産。內「〃」藏寮鬪駆出血及左馬寮牛斃。右馬寮馬死。由是停遣使。』▼是日。皇太子奉參內裏。出自東宮東門。入自朔平門。皇太子侍御所。親王公卿飮宴仗下。自餘群官留候玄輝門外。日暮賜王公已下御衣物絹等各有差。』日暮。皇太子還本宮。
丁酉七日。釋奠如常。
庚子十日。少納言兼侍從橘朝臣茂生。先是闕荷前。解侍從職。▼是日有勅。免罪復本。
辛丑十一日。停園韓神祭。
甲辰十四日。地震。「十五日乙巳欲修魂鎭祭而十二日皇太后宮犬死今日內裏犬産神祇官卜雲園韓神今年春秋不祠仍成祟」
丁未十七日。延六十僧於紫宸殿。限以三日。轉讀大般若經。
戊申十八日。參議太宰權帥在原朝臣行平詣闕拜辭。詔引殿上。賜御衣物。
癸丑廿三日。授遠江國從四位下苅原河內神。小國神並從四位上。尾張國正六位上栗棲地神從五位下。』左京人中原眞人正基賜姓清原眞人。其先舍人親王之後也。
丁巳廿七日。皇太后移自染殿宮。御院。〈在左近衛府西〉。公卿參會奉迎。所司供奉。陪從如常。五位已上賚賜有差。』是夜。文昌星微而不明。
己未廿九日。以參議右大弁從四位上兼行讃岐守藤原朝臣家宗爲左大弁。讃岐守如故。從四位上行左近衛中將兼中權守源朝臣能有爲右大弁。餘官如故〈雲々〉。參議從三位行左大弁兼勘解由長官近江權守大江朝臣音人爲左衛門督。近江權守如故〈雲々〉。
三月庚申朔。夜。流星入犯大微左執法第二星。大如李實。色赤尾短。
壬戌三日。御齋奉燈如常。
丙寅七日。新鑄銅印一面。賜武藏國。以舊印文盡也。
丁夘八日。左近衛府獻物皇太后院。
庚午十一日。麋鹿一入宮城內。於神祇官北門頭。有人捉得。以放神泉苑。
癸酉十四日。授因幡國正四位上宇倍神從三位。阿波國從四位上天石門和氣八倉比神正四位下。河內國正五位上建水分神。下総國意富比神。上野國赤城神。阿波國葦稻葉神並四位下。但馬國正五位下出石神。養神。禾鹿神並正五位上。
乙亥十六日。地震。
丙子十七日。律師法橋上人位光善卒。
戊寅十九日。帝設宴於皇太后宮。五位已上賜祿各有差。
庚戌廿一日。地震。
壬午廿三日。▼是日。詔於貞觀寺。設大齋會。以賀道場新成也。以律師道昌爲導師。大僧都慧達爲咒願。延諸宗宿徳僧百人以威儀。雅樂寮唐高麗樂。大安寺林邑。興福寺天人等樂更奏。先是預教公子王孫年少者冊人時出遞舞。凡厥莊嚴幡蓋潅頂等之飾。微妙希有奪人目精。親王公卿百官畢集。京畿士女。覩者填噎。事畢之後。賜導師以下百口之僧度者各一人。其願文曰。夫貞觀寺者。先皇仁壽之初。今上降誕之日。星垂長男之光。月有重輪之慶。故太政大臣美濃公〈良房〉。憂竜姿之不免在襁褓。憐鳳徳之未得勝衣。與僧正眞雅和尚私相謀。使念諸佛之加持。修眞言之秘密。庶幾飛天景福。與日月而光華。表海元儀。感風雲而眇遠。即除荊棘。漸夷涯險。成斯堂搆。爲一道場。及至貞觀之始。系統守文。悟彼遠慮深謀。斯時遂成鴻業。寢食之頃。不肯遺忘。當今無爲々之。無事々之。一切不費無益國之用。一事不行有苦民之務。徃欲彼私志。返慙乖此公議。重思將恐之雅言。復棄予之風刺。即課梓匠。爰命材。搆毘盧舍那之寳塔。造尊勝如來之金像。並立潅頂堂一宇。太政大臣生存之日。更建一堂。奉造釋迦丈六梵釋四王像。皇太后別立西堂。安置金剛界荼羅。僧正眞雅和尚又立東堂。安置胎藏界荼羅。三摩地法。宛如修於天上。三昧耶界。自然移於下界。始自嘉祥院之後園。今爲貞觀寺之初地。仍取其本號。爲定額名。唯有足於性者天損不能入。貞於明者時累不能淫。故不爲勸誘者増浮華。不因諌誹者廢塗餝。歴代規。前王典故。非樸非。允執其中。所懼不誠之者。遠之則爲同秦繆勞苦鬼神之勤。近之則爲非漢文重中民十家之産。思在。去泰去甚。遂不絶國家糜費之功。猶恐。後代處剎圖之罪。然而帝釋安居之化。不獨以自利爲謀。輪王精進之宮。唯斯以周施爲業。故三千世界。遠近歸依。百億群方。幽明仰慕。況乎一人有慶。兆民頼之。因此而論。不言可知。天下黎。四方庶品。或竭力相持。或勞身共役。孰不進趣頼此吉祥。方今所修。雖事起於一人。而爲徳及兆民矣。何折彼功力。還作斯功徳。信心惟貴。非謂金銀七寳之莊嚴。明徳惟馨。何必黍稷百味之供養。原野旅生之。可施十方之僧。山林自笑之花。足供三世之佛。仍請僧徒一百人。爲今日之證者。設伎樂一兩部。代天人之妙音。先以功徳上分奉憑山陵七廟。崇之以春秋祀。覺路先迷。敬之以伏臘牲牢。玄津晩闢。不如。乘斯妙業。宣遊十地之前。託此勝因。馭蹕三天之上。故太政大臣。志深輔佐。念切憂勞。專謀聖■之福祚。不我生之衰耗。天下遺。四海相怨。次々願。尋彼宿因。速歸依佛部。捧覺而大覺。乘化蓮而廣化。皇太后。徳懷千月。慈雲覆之彌明。功載萬方。法雷震之無動。朝廷歸依諸佛。乃乃兄。廻向法門。或權或正。所願長期交泰。永保昇平。雨順風調。年豊歳稔。東宮被金剛之愛護。増銀之精華。衆福雲聚。群祿星拱。公卿八座。內外百官。霑聖徳之香霖。滅世間之煩燬。一切神祇。一切靈鬼。雨師風伯。水恠山精。攝此芳縁。脫苦業。含生有識。或飛或沈。同甞法昧。共趣覺路。
甲申廿五日。地震。
夏四月己丑朔。地震。』天皇不御紫震殿。於宜陽殿西廂賜飮侍臣。勅左右近衛府。賜擧音樂。賜祿有差。
癸巳五日。殞霜。
甲午六日。左兵衛府獻物於皇太后。
乙未七日。時加未。日有五重暈。白虹貫日。即日在胃宿。天文書曰。日月暈氣者。三日以內有陰雨。則其消而不成而八日暴雨。然則可謂其消。
丙申八日。暴雨。』▼是日。內殿依例應潅佛。而祠平野神。仍從停廢焉。
癸夘十五日。四方陰霧。終日不晴。
丙午十八日。申時日赤無光。』此夜。月有蝕之。
丁未十九日。丑刻。淳和院失火。飛燼轉行。飄落禁中。諸衛警陣。左右近衛分登東西諸殿屋上。迎遏飄燼。右大臣藤原朝臣基經。大納言藤原朝臣常行。參議左大弁藤原朝臣家宗。昇殿侍衛。勅遣左衛門權佐藤原朝臣維範。左兵衛佐源朝臣平。率兵衛衛士等。救問火。參議左衛門督大江朝臣音人率僚屬。馳徃救難。黎明火勢折減。是夜。淳和太皇太后御素車出宮。避火於松院。〈在院西南〉。
戊申廿日。諸衛警固。縁賀茂祭也。』▼是日。雷電暴雨。諸陣屯於殿前。
己酉廿一日。賀茂祭。染淳和院火穢之人入於齋院。仍停祭事。
庚戌廿二日。諸衛解嚴。』有勅。遣參議左大弁藤原朝臣家宗。勞問淳和院火。兼奉遣白絹卅疋。赤絹百疋。絲百。調布五百端。貞觀錢百貫文。二百廷。白米五十斛。黒米五十斛。右大臣已下參議已上相引奉問慰焉。
壬子廿四日。日在畢宿。薄蝕如不復而隱沒。』▼是日。有片雲。如墨染紗而掩日。又非雲霞。黃赤色氣。延蔓蔽天。』從四位上行右兵衛督兼越前權守清原眞人秋雄卒。秋雄者。右大臣贈正二位夏野之第四子也。秋雄能射藝。好引強弓。人無能及者。天長八年爲內舍人。承和元年夏四月嵯峨太上天皇幸大臣雙岳山庄。叡賞之餘。賜大臣男從五位下瀧雄從四位下。澤雄。秋雄並從五位下。數月秋雄爲侍從。四年十月大臣薨。因而解官。明年正月詔以本官起之。累歴左兵衛佐左近衛少將。其間頻兼信濃守中權介。轉權守豊前守。天安元年冬母喪去職。服紀未終。詔起之。遷爲左馬頭兼但馬介。尋任阿波守。累加。貞觀八年至從四位下。除大和守。俄而拜右兵衛督。十六年進從四位上。兼越前權守。秋雄不脩細行。飮酒過差。晩沈醉。日不暇給。卒時年六十三。
乙卯廿七日。賜親王及源氏新錢三千七百貫。令各買居宅。』▼是日。淳和太皇太后御輦車還本院洞裏殿。
閏四月己未朔。壬戌四日。遣使於伊勢太神宮奉幣。告文曰〈雲々〉。四月之中〈尓〉日體變常〈世利〉。因此卜筮〈尓〉申雲。爲御體〈尓〉可有驚事〈止〉申〈世利雲々〉。
乙丑七日。山城國正四位上稻荷上中下三名神並奉授從三位。告文曰。天皇〈我〉詔旨〈止〉。稻荷神〈乃〉前〈尓〉申賜〈部止〉申〈久〉。京都〈尓〉近〈之天〉。公私〈尓〉崇仰〈禮〉坐〈須〉御徳高〈支尓〉御冠猶卑〈尓〉依〈利天奈毛〉。殊〈尓〉有所念行〈天〉。從三位〈乃〉御冠〈尓〉上奉〈利〉崇奉〈流〉。此狀〈乎〉神祇大副從五位下大中臣朝臣有本〈乎〉差使〈天〉。御位記〈乎〉令捧持〈天〉申奉出〈須〉。神〈奈可良毛〉聞食〈天〉。天皇朝廷〈乎〉寳祚無動〈久〉常磐堅磐〈尓〉護幸〈倍〉奉賜〈比〉。天下平安〈尓之天〉。水旱之災。疫癘之憂無聞〈久〉。風雨順時〈比〉。五穀豊登〈世之女〉給〈波々〉。彌高彌廣〈尓〉榮餝〈利〉崇奉〈無止〉申賜〈波止久〉申。』授山城國從五位下興我萬代繼神從五位上。
庚午十二日。東京失火。燒人廬舍。
丙子十八日。地震。
辛巳廿三日。地震。
壬午廿四日。雷雨。諸衛陣於殿前。
癸未廿五日。延六十僧於紫宸殿。限以三日。轉讀大般若經。』▼是日。頒金字仁王經七十一部〈雲々〉。於五畿七道。毎國安置一部。下野國藥師寺。大宰府觀音寺。豊前國彌勒寺。別置各一部。
丙戌廿八日。頃年天皇讀群書治要。▼是日御讀竟焉。
五月戊子朔。辛卯四日。地震。
壬辰五日。停端午之。
癸巳六日。京邑飢。賑給之。
甲午七日。散位從四位下時佐王卒。
丁酉十日。授遠江國正六位上岐氣保神從五位下。
戊戌十一日。授因幡國從五位下賀露神。須賀神。鷲峯神。服織神。美嘆神並從五位上。遠江國正六位上蒲太神。白伊大刀自神。常陸國立野神。飛護念神。國都神。出羽國矢向神並從五位下。
甲寅廿七日。從五位上行陰陽頭兼陰陽博士安藝權介滋岳朝臣川人卒〈雲々〉。川人作世要動靜經三卷。指掌宿曜經一卷。滋川新術遁甲書二卷。金匱新注三卷。
乙夘廿八日。從去十八日。頻雷雨。▼是日大雷雨。諸衛陣屯於殿前。』先是。制。右京職。木工寮。相共護鴻臚館。若疎略。有致破損。寮職長官遷替之日。拘以解由。▼是日。定。寮職主典以上。同共護。拘其解由。同於長官。
是月。霖雨。
六月丁巳朔。日有蝕之。
庚申四日。先是渤海人宗「宇」佐等五十六人漂着石見國。給資糧。放還本。
辛酉五日。右近衛清井冬行。病後狂發。騎馬馳入郁芳門。
庚午十四日。月次神今食祭。天皇不御神嘉殿。親王公卿。奉勅行事。去十一日大膳犬死。由是延至今日。』▼是日雷雨。東京牛震死。
辛未十五日。傳燈大法師位以船求法入唐。勅大宰府。賜管內國正稅稻千束。』▼是日酉時日未入。流星出自織女西邊。入大陵捲舌間。色赤有光。
癸酉十七日。遣伊豫權掾正六位上大神宿禰己井。豊後介正六位下多治眞人安江等於唐家。市香藥。
丁丑廿一日。地震。
庚辰廿四日。大雷雨。陣屯殿前。
癸未廿七日。任官。
乙酉廿九日。酉時。流星出白室。入登地。長可一丈餘。其色黃白。
