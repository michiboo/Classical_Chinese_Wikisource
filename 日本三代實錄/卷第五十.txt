日本三代実録巻第五十〈起仁和三年正月、盡八月廿六日。〉左大臣従二位兼行左近衛大將臣藤原朝臣時平等奉勅撰
三年春正月乙亥朔。廃朝。雨也。天皇御紫宸殿、賜宴侍臣。雅楽寮奏音楽。日暮賜被。▼是日。七曜御暦、蔵氷様、腹赤御贄等、諸司附內侍所奏。縁雨濕、不奏於庭。
七日辛巳。天皇御紫宸殿、賜宴侍臣、観覧青馬。奏女楽。宴竟賜祿各有差。」詔、授無品貞元親王四品。正四位下行右兵衛督源朝臣冷従三位。無位興統王従四位下、行方王従五位下。民部大輔正五位下藤原朝臣忠主・左近衛少將兼守左中弁藤原朝臣有穂、散位藤原朝臣時平並従四位下。右衛門佐従五位上平朝臣季式正五位下。従五位下行大和介橘朝臣氏継、少納言兼侍従大江朝臣公幹、太皇太后宮大進藤原朝臣秀貞、左兵衛権佐藤原朝臣恆興並従五位上。正六位上源朝臣任、太皇太后宮少進正六位下藤原朝臣枝良・左兵衛少尉文室朝臣茂典・左衛門少尉藤原朝臣宣□・民部少丞藤原朝臣野風・右近衛少監兼周防掾良岑朝臣時実・左近衛將監藤原朝臣有命・大內記滋野朝臣良幹・文章生橘朝臣有株・式部大丞藤原朝臣興範・內膳典膳宍人朝臣浄雄・少內記三善宿禰清行・散位和朝臣好道等並従五位下。左大史正六位上善世宿禰有友・大外記大蔵伊美吉善行・直講直道宿禰守永・主計権助大蔵伊美吉岑雄・木工大充豬名部造有吉・左近衛將監兼播磨権少掾壬生直益成等並外従五位下。
八日壬午。於大極殿、始斎講最勝王経。以東大寺僧法相宗伝燈大法師位平仁為講師。雅楽寮挙音楽如常。」詔、進従三位諱女王階《皇太后（班子）》、加従二位。授女御従四位下藤原朝臣佳美子正四位下。掌侍正五位下春澄朝臣洽子従四位下、無位藤原朝臣賀子従五位上、外従五位下賀陽朝臣乙三野・無位藤原朝臣澄子・藤原朝臣鯨子・藤原朝臣保子・宍人朝臣有子・藤原朝臣安子並従五位下。
十四日戊子。大極殿斎講畢。僧綱引名僧、奉賀內裏。於御前論仏理。施御被而罷。」正三位行中納言兼民部卿陸奧出羽按察使在原朝臣行平上表曰。臣行平言。年満致仕、人臣之定節也。職罷賜聴、人君之恆規也。仰恆規於帰骸、行瞻自盡、地定節於止足、■趨か）走何堪。臣誤藉時來、枉登華顕。寵光之栄、已極於生、鴻霈之潤、甚深過於涯分。今臣齢至七旬、位高三品。薄氷隨歩、迷鐘於夜行、言鑑承顔、恐漏盡於陰罪。嗟乎、流汗於絳県労。臣性愚蒙、同貌於白首郎、臣鬢霜雪。逢名遂之時、行身退之道、臣本聞焉。當懸車之年、負竊位之責、臣所愧矣。伏願。陛下、養臣以罷所職、優臣以賜放帰、令老有所終、責得所塞。不堪悃款之至、謹拝表以聞。勅答曰。勅中納言在原朝臣。省來表、悉所陳。卿松柏之貞、珪璋其徳、憂國毎形於顔色。愛君、無惜其腎腸、而能屈伸有常、終始以道、謙謙援古人之義、汲汲興大耋之嗟。雖知卿有懇請、寧使朕無喉舌。卿其抑知止絶遺栄、勉體虛懐。仍斷固請。魏元陽之就第、當卜後年。薜広徳之懸車、莫視今日。
十六日庚寅。踏歌之節、天皇御紫宸殿、宴於侍臣。王公並侍。雅楽寮奏楽、宮人踏歌、如常儀。賜祿各有差。
十七日辛卯。天皇御建禮門、観射禮。親王已下五位已上並射訖。四府依次射焉。
十八日壬辰。詔、遣參議藤原朝臣國經、盡昨余未射者。天皇御射殿、覧四府賭射。
廿日甲午。內宴於仁壽殿。文人被喚預席者十人賦詩。內教坊奏糸竹技。歓暢畢景。賜祿各有差。」▼是日。詔、授正五位下在原朝臣文子従四位上。従五位下文室朝臣良子、無位藤原年芳子並従五位上。無位大原真人數世従五位下。
廿九日癸卯。勅、以伝燈大法師位益信、伝授阿闍梨位潅頂。
卅日甲辰。大雨。
二月乙巳朔。大蔵省奏言。昨夜、偸児穿正蔵院庫壁、盜取官物。多少難記。遣検非違使索焉。
二日丙午。以従五位下行少內記三善宿禰清行為大內記。従五位下業式部大丞藤原朝臣興範為掃部頭。従五位下守刑部大輔小野朝臣喬木為山城守。従五位上守宮內大輔源朝臣弼為大和権守、大輔如故。従五位下守図書頭清江宿禰貞直為和泉守。掃部頭従五位下在原朝臣一貫為摂津守。散位従五位上藤原朝臣継蔭為伊勢守。従五位下橘朝臣茂蔭為尾張介。前遠江守従五位上藤原朝臣清保為遠江守。散位外従五位下山口朝臣岑世為伊豆守。従四位下行左馬頭藤原朝臣利基為相模守、左馬頭如故。従五位上守大蔵大輔源朝臣建為介。斎院長官従五位下兼守右少弁源朝臣希為近江権介、余官如故。散位従四位下藤原朝臣諸藤為美濃権守。従五位下守左衛門権佐藤原朝臣良積為介。散位従五位下多治比真人安方為越前介。従四位下行中務大輔十世王為加賀権守、中務大輔如故。従五位上行行內薬正為醫針博士深根宿禰宗継為介・余官如故。従五位下行民部少丞藤原朝臣野風為越後守。勘解由次官従五位下兼守大判事惟宗宿禰直宗為播磨大丞、余官如故。従四位上行弾正大弼雅望王為美作権介、大弼如故。散位従四位下藤原朝臣清継為周防権守。外従五位下矢田部造利人為長門介。外従五位下佐伯直清氏為淡路守。主計頭従五位下宮道朝臣彌益為権介、本官如故。散位従五位下橘朝臣興門為肥前守。
三日丁未。釈奠。祭禮既畢、親王已下就都堂、従五位下行助教清野朝臣宮雄、発春秋題。文章生學生等賦詩如常。
四日戊申。祈年祭並春日祭如常。
五日己酉。奪美濃・下野・若狹・能登・越中・越後・丹後・但馬・因幡・伯耆・石見等國司位祿公廨。以貢蘇違期也。舊制、貢蘇違期、國司五位已上科違勅罪、六位已下不論蔭贖、決笞六十。今改前格、施此新制。
九日癸丑。勅、賜皇女■子姓源朝臣。」信濃國例貢梨子・大棗・呉桃子・雉脯、別貢梨子・大棗等、貢獻之期、元不立制。太政官議定。例貢毎年十月、別貢十一月為期、立為恆例。
十一日乙卯。公卿就太政官曹司庁、列見文武官成遷人。
十四日戊午。正三位行中納言兼民部卿陸奧出羽按察使在原朝臣行平重抗表曰。臣行平言。中使左近衛少將藤原朝臣高藤至。伏奉勅旨、不聴臣致仕。抑遏臣乞身、綸■出而成文、恩湛垂露、毫毛酬而無果。首戴高山、臣屍素尚矣。妄濫虞舜之官、老耄及焉。空忝王戎之任、焦思之憤已満、將稅累於薄韋、噬臍之悔不休。願避路於振領、苟守職之戒違。更策名而何取。況臣負薪寄質、伏枕留魂。毎歎蒲柳之委風、盛葵■之向日。誠切荘■、欲表戀越之聲、苦同■公。遂移臥■之病。今陛下優臣、既以國士之分。臣訴陛下、豈以衆人之心。雖雲跼蹐迷方、雖雲寒溫乖適。不志奉身而退、猶甘量力而行。臣情見於辭、涙隨於汗。宸厳鑑実、思許罷官。不任悃■之至重以奉表以聞。詔、不許焉。
十六日庚申。勅、以更衣従五位上藤原朝臣元善、為女御。中納言従三位山陰（山蔭）之女也。
連十七日辛酉。以散位従五位下藤原朝臣在公為図書頭。従四位下行太皇太后宮権亮平朝臣惟範為民部大輔、本官如故。散位外従五位下善世宿禰有朋為主稅権助。正五位下行土佐権守惟良宿禰高尚為大蔵大輔。従五位下行越中権介藤原朝臣高松為左京亮。外従五位下行音博士惟宗朝臣永宗為摂津介。正四位下行左近衛権中將源朝臣興基為伊勢権守、権中將如故。散位従五位下藤原朝臣直行為介。従四位下源朝臣有為尾張権守。治部少輔従五位下平朝臣基世為相模権介。従五位下行下総介飯高朝臣貞宗為守。四品貞元親王為上野太守。従五位上行左京亮藤原朝臣真常為権介。治部大輔正五位下橘朝臣休蔭為越中守、大輔如故。従四位上行大舍人頭有佐王為越後権守、本官如故。従五位上行少納言兼侍従橘朝臣春行為美作権介、本官如故。従五位下行大內記滋野朝臣良幹為備後介。外従五位下行陰陽博士山村曰佐得道為紀伊権掾、陰陽博士如故。外従五位下南淵朝臣良臣為阿波介。良臣、元慶八年三月任、遭母憂去職。今奪情起之。散位従五位下藤原朝臣時佐為肥前守。従四位下藤原朝臣時平為右近衛権中將。
三月乙亥朔。授豊後介外従五位下大神朝臣良臣従五位下。先是、良臣向官披訴。清御原天皇壬申年入伊勢之時、良臣高祖父三輪君子首、為伊勢介従軍有功、卒後贈內小紫位。古之小紫位準従三位。然則、子首子孫、不可敘外位。於是、下外記而考実之。外記申明雲。贈従三位大神朝臣高市麻呂、従四位上安麻呂、正五位上狛麻呂兄弟三人之後、皆敘內位。大神引田朝臣・大神■田朝臣・大神掃石朝臣・大神真神田朝臣等、遠祖雖同、派別各異、不見応敘內位之由。神亀五年以降有格、諸氏先敘外位、後預內敘。良臣姓大神真神田朝臣也。子首之後、至於全雄、無預五位者。今請內品、事乖格旨。勅、毀良臣及故兄全雄外位告身、特賜內階。
三日丁丑。御斎焼燈如常。
八日壬午。以玄蕃頭従五位下小野朝臣千邦為右京亮。肥前守従五位下橘朝臣興門為大和守。従五位下行伊勢権介小野朝臣千里為因幡権介。右京亮従五位下伴連貞宗為伯耆守。散位従五位下藤原朝臣藤宗為肥前守。
九日癸未。勅、以伝燈大法師位聖寶、伝授阿闍梨位潅頂。
十一日乙酉。長門國司言。民部省式曰。凡貢調庸者、長門國限明年四月、伊豫國限二月。但宇和・喜多両郡限三月。越後・佐渡・隠岐限七月。自余如令者。又曰。未進調庸物、伊豫國宇和・喜多両郡明年六月晦日、越後・佐渡・隠岐十二月晦日以前進訖者。又斉衡二年五月十日格曰。當年未進、來年不究者、主計寮具録未進數、明年三月以前移主稅寮、即沒國司公廨者。今案伊豫國宇和・喜多両郡、以三月為貢調期、猶以六月卅日、為究未進之限。長門國以四月為貢調限、究未進之期、隨可有其程。而未有別制。但其格文所稱。以明年三月以前、為沒公廨之限者。是為調物當年貢納諸國所制也。而諸司偏稱究未進之期無有明文、准調物當年貢納諸國之例、以明年三月以前、為沒公廨之限也。事出格式之外、甚為國宰之愁。望請。准伊豫國宇和・喜多両郡、並越後・佐渡等國例、延究未進之期、免沒公廨之責。勅聴焉。
十四日戊子。勅。加試延暦寺年分度僧二人。一人大毘盧遮那経業為大比叡神分、一人一字頂輪王経業、為小比叡神分。先是、彼寺座主前入唐尋経釈法眼和尚位円珍上表言。國之為國、本依設禮、人之為人、亦由行禮。故書曰。人有禮則安、無禮則危。経曰。人能行禮、得生天上。是知、內経外書、以禮存立。故祖師法印大和尚位最澄、延暦末年、奉使入唐、求法事訖、臨廻請於當州公憑、且明州朝議郎使持節明州諸軍事守明州刺史上國柱■陽鄭審判則批判求法目録稱。最澄闍梨、性稟生知之才、來自禮儀之國。南登五台之嶺、窮智者之法門、西泛鏡湖之水、探潅頂之神秘。可謂法門龍象、青蓮出池者。然則、西朝重我國家、稱為禮儀之郷。當寺法主大比叡小比叡両明神、陰陽不測、造化無為。弘誓亜仏、護國為心。所伝真言潅頂之道、所建大乗戒壇之検、祖師創開、専頼主神。若不然者、何立此業、永鎮國家。頃年、度僧惣八箇人、其六人者、於東塔院、春秋試度、惣為鎮國、不捐其一分。其二人者、於西塔院、春三月試度。就中一人為賀茂明神分、一人為春日明神分。主神獨無其分度僧。実是闕禮者也。去貞観二年、擬奏斯由、依違不言、黙而至此。自彼以來、冥崇頻繁、遂不言者、恐神明怒。且夫毘盧遮那経者、八萬寶蔵之肝心、陀羅尼教之梁棟也。隨経議釈七百餘紙、文理尋深、局知難會。而舊置年分、只是一人。學徒乏少、大道尚哽。又頂転輪王経者、真言之樞機、法城之門戸也。所以、祖師積年耽習、尋得呪験。仍於延暦天子聖躬不予之時、依経修法、奉資寶祚。山家之開泰、莫不頼此功。是以、東西弟子、至今勤修。円珍伏見、仏法中興、莫過承和之聖代、山神膺慶、偏仰當時之鴻慈。伏望。蒙加度者二人、為両神之分、解地主之結恨、増護國之冥威。即以三月十七日、與元初二人。同共試度、自餘事條、准延暦弘仁両朝之格。又受戒之後、毎日読金剛般若経各一巻、誓願両山、奉護一天。十二年末、恆奏巻數、復試之日、除金光明経、並読六巻止観者。至此従之。須准延暦廿年正月廿六日度年分僧格、永以行之。▼是夜。始自戌一剋、月有冠纓、左右為珥。至於亥時、為白暈気。及將消滅、猶有両珥。
廿六日庚子。延僧八十口於紫宸殿、転読大般若経、限以三日。
廿九日癸卯晦。前參議正四位下源朝臣光、正月十九日丁母憂去職。是日有勅、以本官起之。
四月甲辰朔。日有蝕之。」勅、令上野國例貢駒之外、今年加五十疋。
二日乙巳。天皇御紫宸殿聴朝。賜宴侍臣、左右近衛府逓奏音楽。賜祿有差。
三日丙午。以散位従五位下清原真人令望為修理大井堰使。六位已下二人。以山城國正稅稲七千四百廿三束七把充其料。
四日丁未。広瀬龍田祭如常。
五日戊申。平野祭如常。
六日己酉。梅宮祭如常。」天皇御大極殿、遣參議正四位下行近江守源朝臣是忠於伊勢大神宮奉幣。又分遣使者、奉幣山城國八幡、伊勢國多度、近江國日吉、駿河國淺間明神社。
七日庚戌。式部兵部両省奏擬階短冊。天皇不御紫宸殿。左大臣奉勅、令省行之。」奉石清水八幡大菩薩宮幣使従三位行刑部卿基棟王、到東京四條、墮馬傷支體、不達神宮。更遣従四位下行中務大輔兼加賀権守十世王奉之。其幣物不改焉。
十三日丙辰。以大蔵少輔従五位下清原真人有道為治部少輔。宮內少輔従五位下藤原朝臣世文為大蔵少輔。先是、大蔵省検納諸國貢調絹、麁悪得甚。是日有詔。彼省右方検校調物官人、少輔已下録已上並左遷。少丞小野朝臣連峰為大學大充。正六位上平朝臣元行為少判事。大録正六位下御井原史浄氏為判事大屬。少録正六位上吉志末成為西市令史。有道之遷、亦坐此也。大納言正三位兼行弾正尹藤原朝臣冬緒致仕抗表曰。臣懸車之期已過、帰阜之望彌深。累年抗辭伏待得謝、■重囲而未通、層昊而無聴。臣舊無蓍■之徳、猥居獻宣之官。少不如人、追感燭武之語、老而彌耄、猶恥趙孟之談。故流水不廻、空起歎於川上、漏箭已盡、豈犯罪於夜行。伏念。祿俸者士之所貪求也。聖明者代之所希出也。臣以八十年之殘息、遇一千歳之惟新。方當惜此下春之景、図彼上庠之栄。疲驂解駕、暫徘徊於層軒之前、涼燕辭巣、猶棲遅於広廈之下。而月制初迫、気力不隨、心識之內、■如河山、手足之間、遠同楚越。仰北闕而隔■拝、望東岱而催帰魂。撫躬懐■、兢兢於素■之惶、揣分知帰、遑遑於青蒲之請。伏冀。降油雲之沢、感匪石之祈。褫帯■囲、帰骸素里。収龍章之妄寵、就皮服而待終。豈比掛冠都門、疎伝遺漢朝之栄貴、竊慕撃壌野外逸老、楽尭年之餘生。無任慊慊之至、謹奉表以聞。」正三位行中納言兼民部卿陸奧出羽按察使在原朝臣行平重抗表乞骸骨曰。臣行平言。重累表章、反覆起請、愚請難達、聖聴
未廻。適承宜喩、雖感亭育之仁、敢布腹心。庶収號令之汗。臣留形於薬剤之內、託命於桑楡之際。老之雲至、嗟乎命焉。況位望盡高、栄達之分有限、年毛已満、危淺之生不恆。當陛下晏食宵衣之労、微臣不勝■拝。顧微臣屍位曠官之責、陛下必賜哀憐。臣匪席之誠、豈巻舌於喘。臣結草之念、將酬恩於枯骸。伏願陛下、知臣赤心、察臣丹悃、■冕旒於一旦、勿奪宿志於匹夫。不任激切■■之至。昧死拝表以聞。」並許焉。▼是日。夜分有鳥、無萬數、飛鳴於大極殿上。
十七日庚申。諸衛厳警。縁明日賀茂祭也。▼是日。京師訛言。三日出、其時在辰。人皆向東観焉。
十八日辛酉。賀茂祭如常。
十九日壬戌。諸衛解陣。
廿五日戊辰。公卿就太政官曹司庁、授文武官成選位記。
廿八日辛未。天皇御武徳殿、閲覧諸牧御馬。四府騎射如常儀。
甲戌朔五日戊寅。端午之節、天皇御武徳殿、観覧四府騎射。親王已下五位已上競走馬、如常儀。
六日己卯。天皇御武徳殿、覧左右馬寮競走馬。四府騎射、種種馬芸。
十一日甲申。以中納言従三位藤原山陰（山蔭）為兼民部卿。四品業常陸太守貞固親王為弾正尹、常陸太守如故。」右京人外従五位下行備後介平群臣春雄・兄中務少録正六位下平群臣秋雄・従父弟無位平群臣秋常春常等四人、賜姓朝臣。春雄自言。祖出自都久宿禰矣。
十三日丙戌。以従四位上行弾正大弼兼美作権守雅望王為神祇伯、美作権守如故。従五位下行伊勢介藤原朝臣直行為侍従。勘解由次官従五位下兼行播磨権大掾菅野朝臣惟肖為文章博士。散位従五位下橘朝臣良実為玄蕃頭。大蔵大輔正五位下惟良宿禰高尚為民部大輔。散位従五位下藤原朝臣邦直為刑部大輔。散位従五位上小野朝臣春風為大膳大夫。従四位下行民部大輔兼皇太后宮権亮平朝臣惟範為弾正大弼、権亮如故。散位従五位下紀朝臣清臣為勘解由次官。侍従従五位下源朝臣溫為伊勢介。従四位上行神祇伯棟貞王為武蔵権守。散位従四位上源朝臣近善為越前権守。従五位下行肥前介藤原朝臣時佐為丹波権介。従五位上守大膳大夫橘朝臣主雄為但馬守。従四位下行美濃守藤原朝臣諸藤為備前権守。
十四日丁亥。太上天皇、於北辺馬埒亭、観覧騎射競走馬。親王公卿各獻裝馬、以備競走。王公已下畢會。▼是日。始置守韓橋者二人。以山城國徭丁充之。
十六日己丑。常陸國正六位上菅田神授従五位下。▼是日。勅、以山城國愛宕郡鳥部郷■原村地五町、賜施薬院。其四至、東限徳仙寺、西限谷並公田。南限內蔵寮支子園、北限山陵並公田。施薬院使等奏。院所領之山、元在彼村。即是藤原氏之葬地也。依元慶八年十二月十六日詔、被占入中尾山陵之內。由是、氏人葬送之事、既失其便。請賜此地、依舊行事。許之。
十九日壬辰。いわみ國司言上。犯罪人前掾正六位上大野朝臣安雄脫勤逃亡。元慶八年推訴使式部大丞正六位上坂上大宿禰茂樹、禁錮安雄、付國司訖。今依國司解狀、下符山陽道諸國、捜索焉。
廿日癸巳。式部省奏諸國銓擬郡司擬文、天皇不御前殿、右大臣奉勅、於宜陽殿西廂、令従五位下守左少弁兼行式部少丞藤原朝臣佐世読其擬文。大臣點定更奏。」先是、出羽守従五位下坂上大宿禰茂樹上言。國府在出羽郡井口地。即是、去延暦年中陸奧守従五位上小野朝臣岑守、拠大將軍従三位坂上大宿禰田村麻呂論奏、所建也。去嘉祥三年、地大震動、形勢変改、既成窪泥。加之、海水漲移、迫府六里所、大川崩壊、去隍一町、両端受害、無力■堤）塞。堙落之期、在於旦暮。望請。遷建最上郡大山郷保寶士野、拠其険固、避彼危殆者。太政大臣・右大臣・中納言兼左衛門督源朝臣能有・參議左大弁兼行勘解由長官文章博士橘朝臣広相、於左仗頭、召民部大輔惟良宿禰高尚・大膳大夫小野朝臣春風・左京亮藤原朝臣高松等、問彼國遷國府之利害、所言參差、同異難定。更召伊豫守藤原朝臣保則、以高尚等詞問之。保則言。國司所請、非無理致。保則・高尚等、元任彼國、応知土地之形勢故召問之。太政官因國宰解狀、討覈事情曰。避水遷府之議、雖得其宜、去中出外之謀、未見其便。何者、最上郡地、在國南辺、有山而隔、自河而通。夏水泛舟、纔有運漕之利、寒風結凍、曾無向路之期。況復秋田雄勝城、相去已遙、烽候不接。又挙納秋饗、國司上下、必有分頭入部、率衆赴城。若沿水而往、泝水而還者、徴発之煩、更倍於尋常、逓送之費、將加於黎庶。晏然無事之時、縦能兼済、警急不虞之日、何得衆施。以此論之、南遷之事難可聴許。須択舊府近側高敞之地、閑月遷造、不妨農務。用其舊材、勿労新採。官帳之數、不得増減。勅。宜依官議、早令行之。
廿二日乙未。先是、大炊寮助已下、為寮掌多米貞成所告、與出納諸司、積年犯用官米、惣七百餘斛。仍停釐務、権令宮內大丞藤原朝臣在興・少録忍海令名、行寮家事。是日。以■博士正六位上大宅朝臣清統、為兼大炊権大充、太政官史生従八位下丸部福尾為権少屬。◆算博士
廿四日丁酉。勅、為仁明天皇女御藤原氏（貞子）、於嘉祥寺、修転念功徳。■料信濃調布二百端。公卿以下參會行事。女御者、仁明天皇第八皇子（成康親王）之所生也。
廿六日己亥。大宰府年貢■■鳥、元従陸道進之。中間取海道、以省路次之煩、寄事風浪、屢致違期。今依舊自陸道入貢焉。
廿八日辛丑。勅、以山城國乙訓郡大原野、為太上天皇遊猟之地。
廿九日壬寅晦。地震。
六月癸卯朔二日甲辰。伊賀・伊勢・尾張・伊豆・近江・美濃・越後・丹後・但馬・出雲・播磨・備前・備後・紀伊・阿波・讃岐・伊豫・土佐等十九國貢絹、麁悪特甚。不如昔日。勅譴國宰、探取正倉舊様絹、毎國一疋、依舊様織作。
五日丁未。先是、出羽守従五位下坂上大宿禰茂樹上言。國印剋薄（■落）、不堪行用。請被改鋳。由是、命所司新鋳賜之。」勘解由使奏言。史生等繕寫公文、終日執勤、差異諸司分番従事之例。望請。准拠民部・主計・主稅等省寮史生、給長上糧米。勅依請聴之。」丹波國何鹿郡人漢部妹刀自売、生年十四、適秦貞雄、生二男一女。貞雄死後、卅二年、常着素服、獨居虛室、無復再■之情、均養男女、譬猶尸鳩。國司申請、以為節婦、表其門閭。勅、敘位二階、免戸內田租」美濃國司言上。國分寺災、梵宇仏殿、一時成灰燼。席田郡定額尼寺、殿堂宏麗、令修御願。請為國分寺。許之。
八日庚戌。従四位下行信濃守橘朝臣良基卒。良基者、左京人、參議従四位下常主孫、而摂津守安吉雄之子也。良基、幼而篤學、早有風■、明練知體、清正立己。仁壽三年、除左京少進、數年遷民部少丞。天安之初、大宰大弐正躬王、妙選僚屬、請良基與巨勢夏井為少監。良基以非其好、鬱々不得志、不肯之任。文徳天皇、発盛怒、解卻其官。清和天皇登祚、貞観元年用為木工少充、數月遷為式部少丞、尋転大丞。六年春授従五位下、拝伊予権介。政有能聲、號為稱職。十一年加従五位上、為常陸介。秩満之後、新司拘不放還。十六年、朝儀以無負、累擢為越前守。元慶元年、進爵為正五位下、拝丹波守。以幹理見紀。六年爵至自踰四位下。八年拝信濃守。良基治大帰放紀今守之體、勧督農耕、軽其租課。民下楽業、家有贏儲。輸貢調庸、増益戸口、為登時之最、時人以循良相許。但情在進取、不能以退素自守。又性強梁、無所推屈。心之所悪、雖雲僚佐、未筆含忍焉。積怨之漸、辱及家人。信濃守之時、國人向官愁訴、家口數人、為怨家所焼殺。詔、遣使推之。使還奏。良基対捍詔使、並縦詔使所禁之罪人。勅、召良基、下於刑官。未竟推鞠而卒。時年六十三。良基、雅素清貧、家無寸儲。中納言在原朝臣行平、賻以絹布、乃得殯葬。良基、経歴五國受領之吏、毎秩罷帰不載資糧。教子孫以潔身。有子男十一人。第六子在公、嘗問治國之道。良基答曰。雖有百術、不如一清。其率性精白如此矣。
十一日癸丑。禁中有孕婦胎傷穢。由是、停月次神今食祭焉。」自去五月霖雨、至此未止、京師飢餓。開倉廩、賑給両京乏絶之民。」去仁和元年九月七日、因內膳司奏、停廃近江國築摩御廚長並調丁。是日、勅、復舊充之。以供御之事、多致闕乏也。
十三日乙卯。以従五位下行內膳正今扶王為少納言。散位従四位下是行王為大學頭。従五位下行右兵衛佐源朝臣元為大蔵大輔、本官如故。散位従五位下藤原朝臣是藤為宮內少輔。従四位上行相模守源朝臣平為大膳大夫。散位弘道王為內膳正。従五位上守大膳大夫小野朝臣春風為摂津権守。従五位上行少納言兼侍従藤原朝臣諸房為信濃守。外従五位下行算博士家原朝臣高郷為播磨権大掾、算博士如故。外従五位下守大學頭藤原弘蔭為阿波守。
十四日丙辰。去十一日、依例可修月次神今食祭。內裏有婦人胎傷之事。乃隨停止。但胎孕之後、未及三月。是以、今日行月次神今食祭之禮、以內蔵寮忽然犬死故、大祓於建禮門前、以停祭事。
廿日壬戌。従四位上行大宰大弐源朝臣行有卒。文徳天皇之子也。母布勢氏。天皇（清和？）賜有行姓源朝臣。貞観十七年春授従四位上、十九年拝美作守、未幾遷周防権守。元慶四年遷左京大夫、六年遷為治部卿、七年為美作守、治部卿如故。俄而遷兼武蔵権守。仁和元年正月、出為大宰大弐。母憂去職數月、詔以本官起之。卒於官、時年卅四。
廿三日乙丑。霖雨始霽。
廿五日。任相撲司。以中納言従三位兼行左衛門督源朝臣能有、參議正四位下行皇太后宮大夫藤原朝臣國經、參議正四位下行近江権守藤原朝臣有実、參議正四位下行陸奧出羽按察使源朝臣是忠、參議左大弁従四位上兼行勘解由長官文章博士橘朝臣広相、従四位上行美濃守源朝臣貞恆、従五位上守左近衛少將兼行讃岐介藤原朝臣高藤、左衛門権佐従五位上源朝臣昇、従五位上守左少弁兼行式部少輔藤原朝臣佐世、従五位上行左兵衛権佐藤原朝臣恆興、従五位下行左馬助藤原朝臣連並為左司。中納言従三位兼行民部卿藤原朝臣山陰（山蔭）、參議従三位源朝臣冷、參議正四位下行播磨守源朝臣直、參議正四位下行右衛門督兼美濃権守藤原朝臣諸葛、大蔵卿正四位下兼行信濃権守源朝臣定有、従四位上行播磨権守源朝臣是貞、右近衛中將従四位下兼行木工頭讃岐権守平朝臣正範、右近衛少將正五位下源朝臣堪、正五位下ん行右衛門佐平朝臣季範従五位上守右兵衛佐源朝臣元、従五位下行右馬助在原朝臣載春、斎院長官従五位下兼守右少弁近江権介源朝臣希為右司。
廿六日戊辰。公卿於太政官曹司庁、任諸國銓擬郡司。宣制如常。
廿七日己巳。自昨雷雨、至今未止。諸衛警陣。雷電雨雹、雨況交殺。水潦奔溢、人不通行。雹積地上、移時不消。
廿九日辛未晦。太政大臣侍殿上、納言參議侍仗下。忽有雷大鳴。諸衛陣於殿前。賜太政大臣及諸公卿祿。諸府官人以下見參者、賜祿有差。▼是日。右近衛少監正六位上在原朝臣遠瞻、在致仕中納言在原朝臣行平鴨河辺第、震死。遠瞻、是行平之子也。」於朱雀門前大祓如常。
壬申朔二日癸酉。夜地震｡
四日乙亥。広瀬龍田祭如常。
六日丁丑。虹降東宮。其尾達天、入內蔵寮▼是日。綾綺・仁壽両殿之間、獲白亀一、放神泉苑。▼是夜、地震。
十五日丙戌。雨水。奉進白馬於丹生河上雨師神、祈止霖雨也。
十七日戊子。左京人従五位下行采女正時原宿禰春風、賜朝臣姓。春風自言。先祖出自秦始皇十一世孫功満王也。帯仲彥天皇四年、帰化入朝、奉獻珍寶蠶種等。」左京人右大史正六位上文部谷直忠直・弟式部少録正六位上文部谷直永世、男女合九人、賜姓春淵朝臣。忠直自言。大日本根子彥國牽天皇之後、與安倍朝臣同祖也。今検姓氏録、安倍朝臣之別、無文部谷直。但後漢孝霊皇帝後、坂上大宿禰等之氏族、有文部谷直者也。」播磨國印南郡人散位従五位下佐伯直是継、改本居貫附山城國葛野郡。」大和國城下郡人右近衛少監正六位上私部萬福、改本居貫附右京四條三坊。
廿五日丙申。天皇御紫宸殿、覧相撲。
廿六日丁酉。天皇御紫宸殿、覧相撲。左右司逓送音楽。光景既暮、雑楽備挙。
廿七日戊戌。天皇御紫宸殿、閲覧左右相撲人體骨強弱之形。其後、択抜喚其名、令角撲焉。」延暦寺座主僧法印大和尚位遍照奏言。延暦寺僧伝燈大法師位最圓年六十三、久於遍照辺、受學両部大法既訖。請授真言伝法阿闍梨位。勅聴之。
卅日辛丑。申時、地大震動、経歴數剋震猶不止。天皇出仁壽殿、御紫宸殿南庭。命大蔵省、立七丈幄二、為御在所。諸司倉屋及東西京廬舎、往往顛覆、圧殺者衆。有失神頓死者。亥時又震三度。五畿內七道諸國、同日大震。官舎多損、海潮漲陸、溺死者不可勝計。其中摂津國尤甚。」夜中東西有聲、如雷者二。
壬寅朔。晝夜地震二度。
二日癸卯。晝地震三度。
四日乙巳。地震五度。▼是日。達智門上有気。如煙非煙、如虹非虹、飛上屬天。或人見之、皆曰。是羽蟻也。時人云。古今未有如此之異。陰陽寮占曰。當有大風洪水失火等之災焉。
五日丙午。晝地震五度。夜大震。京師人民、出自廬舎、居於衢路。▼是日。勅。元慶寺僧一人、毎年請興福寺維摩會聴衆、立為恆例。
六日丁未。停釈奠之禮。去月卅日、木工寮將領秦千本、検校修造職院、驚恐地震、失神而死。供祭所司觸此穢也。
七日戊申。未時地震。」散位従四位上文室朝臣巻雄卒。巻雄者、右京人、中納言従三位綿麻呂之第九子也。先祖本姓文室真人、中間為三諸朝臣、至於綿麻呂、大同四年、賜文室真人也。巻雄、幼有勇力、不好読書。便習弓馬、尤善騎射。文徳天皇、為儲弍之日、巻雄為帯刀舎人。天皇登極之後、仁壽三年春、為相模掾、未幾遷為右兵衛少尉、俄転大尉。天安元年、遷播磨大掾。貞観元年、授従五位下、三年除主殿権助、四年遷為左衛門佐、八年遷為左近衛権少將兼伊豫介、明年春加従五位上、頃之改権少將、為少將、數年為美濃守、少將如故。十五年敘正五位下、十八年春進従四位下。是年冬十二月、自左近衛少將、為伊豫権守。元慶二年、遷備前守、三年爵至従四位上。六年二月、為因幡権守、後月遷相模守、先後不之任。巻雄、奏請被罷相模守、任男一人外吏。詔依請、以男房典、為近江少掾。巻雄、身體軽捷、甚有意気。嘗戱騰躍、腳踏駕車牛額、超越立於車後。及為少將、白晝有狐、走東宮屋上。巻雄奔登、抜剱斬之。凡其驍勇過人、皆此之類也。又直侍仗下、日夜不出、宿衛之勤、當時無雙。卒時年七十八。
八日己酉。有羽蟻、出大蔵正蔵院、群飛竟天。屬於船岳、其気如虹。
九日庚戌。地震。
十二日癸丑。鷺二集朝堂院白虎樓豊楽院棲霞樓上。陰陽寮占曰。當慎失火之事。
十三日甲寅。地震。」有鷺二、集豊楽院南門鵄尾上。
十四日乙卯。子時地震。
十五日丙辰。未時有鷺、集豊楽殿東鵄尾上。
十六日丁巳。寅時地震。
十七日戊午。今夜亥時、或人告。行人云。武徳殿東縁松原西、有美婦人三人、向東歩行。有男在松樹下、容色端麗、出來與一婦人、攜手相語。婦人精感、共依樹下。數剋之間、音語不聞。驚恠見之、其婦人手足、折落在地、無其身首。右兵衛右衛門陣宿侍者、聞此語往見、無有其屍。所在之人、忽然消失。時人以為、鬼物変形、行此屠殺。又明日可修転経之事。仍諸寺衆僧被請、來宿朝堂院東西廊。夜中不覚聞騒動之聲、僧侶競出房外。須臾事靜、各問其由、不知因何出房。彼此相恠雲。是自然而然也。」是月。宮中及京師、有如此不根之妖語、在人口卅六種、不能委載焉。
十八日己未。延宿徳名僧百口於紫宸大極両殿、転読大般若経。限三個日、攘災異祈年穀也。
廿日辛酉。自卯及酉、大風雨、抜樹発屋。東西京中、居人廬舎、顛倒甚多、被圧殺者衆矣。內膳司檜皮葺屋顛仆。采女一人宿其中、邂逅免害。時人奇之。」鴨水葛野河、洪波氾溢、人馬不通。
廿二日癸亥。太政大臣従一位臣藤原朝臣基経・左大臣正二位臣源朝臣融・右大臣従二位兼行左近衛大將臣源朝臣多・大納言正三位兼行右近衛大將太皇太后宮大夫臣藤原朝臣良世・中納言従三位兼行左衛門督臣源朝臣能有・中納言従三位兼行民部卿臣藤原朝臣山陰（山蔭）・參議従三位行右兵衛督臣源朝臣冷・參議正四位下行左兵衛督臣源朝臣光・參議正四位下行播磨守臣源朝臣直・參議正四位下行右衛門督兼美濃権守臣藤原朝臣諸葛・參議正四位下行皇太后宮大夫臣藤原朝臣國經・參議正四位下行左近衛中將兼近江権守臣藤原朝臣有実・參議正四位下行陸奧出羽按察使臣源朝臣是忠・參議左大弁従四位上兼行勘解由長官文章博士臣橘朝臣広相等、上表請立皇太子曰。臣基経等言。乾分七耀、仰前星以騰荒、坤載重溟、俯少海而導沢。是以、上嗣揚和、承■之道克昌、元良開基、守器之方相屬。故知。百王御弁、千帝膺図、莫不建儲賛庸、置弐経治。伏惟。皇帝陛下、誕敷玄化、啓廻紫宸、代太上之憂勤、副群下之欣載。日慎一日、雖休萬方以寧、四稔行及、然猶久虧大本。未立元儲、青宮寂寥、黔首翹望。伏望。憲章稽古建震坊。昭宣天序鍾慶於龍樓。崇明國貞、■徳於鶏戟。臣等、不勝■■之至。謹奉表以聞。」以內蔵権頭従四位下良岑朝臣晨直為內蔵頭。散位従五位下良峰朝臣時実為掃部頭。従五位下源朝臣漑為摂津権介。従五位下行山城介橘朝臣高庭為石見守。従四位下行內蔵頭和気朝臣彜範為伊豫守。従四位下行伊豫守藤原朝臣保則為大宰大弐。掃部頭従五位下藤原朝臣興範為筑前守。▼是夜。子時地震。
廿三日甲子。未時地震。
廿四日乙丑。丑時地震。寅時又震。
廿五日丙寅。詔曰。朕之諸児、皆錫朝臣之姓。斯誠節國用、息民労之計也。今驚台■之昌言（鼎）、仰思■祐之重業。天■豈可無一派、若華豈無片枝。図億兆之平安、尋盤石於漢典、占寰瀛之固鎮、詠維城於周篇。匪劉匪姫、竟妨其選。第七息定省、年廿一。扶持朕躬、未曾出閣、寛仁孝悌、朕所鍾憐。前被混昆弟之鴈行、遽編一戸。今欲伝祖宗之駿命、何歯諸任、苟不為身、誰嫌反汗。其削臣姓、以列親王。心星宜肖帝子之名、岱嶽曷辭天孫之號。
廿六日丁卯。天皇聖體乖予。是日、立第七皇子諱（宇多）、為皇太子。策曰。天皇詔旨勅命《乎》、親王諸臣百官人等、天下公民衆聞食《止》宣。隨法《尓》可有政《止志天》、定省親王《乎》立而皇太子《止》定賜《布》。故此之狀《乎》悟《天》、百官人等仕奉《禮止》詔天皇《我》勅旨《乎》衆聞食《止》宣。是日、巳二刻。天皇崩於仁壽殿。於時春秋五十八。
