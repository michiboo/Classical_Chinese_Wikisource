
　　詩曰：
　　敗衄潛奔勢已危，急流飛渡賴神駒。
　　深山較獵逢傾蓋，報復重興一旅師。
　　話說骨查臘率大隊苗兵殺出梧桐嶺來，行至次日午後，前離瓦屋山不遠。骨查臘暗喜：「據此山險，利賊雖有十萬人馬，亦難飛過！」催趲前隊急行。眾洞丁得令，一齊趲路，剛剛跑過山嘴，只見塵頭起處，一彪軍馬飛奔而來，正是利把答父子二人。骨查臘見了，先自駭愕；又見山路窄狹，不敢衝突。將洞丁揮轉，約退半里許，在於平川曠野之間，兩下布成陣勢。
　　骨查臘出馬陣前，厲聲道：「咱與恁父子乃唇齒之交，故奉書相約，共舉大事，以圖富貴。何故聽信腐儒之惑，反戈相向，殺咱愛弟將校，是何道理？今速退兵，以修舊好，庶不失鄰邦情誼。倘執迷不悟，死臨頃刻！」利把答大罵道：「朝廷有甚虧汝，屢生變亂，荼毒生靈。沙洞主提兵問罪，復遭汝詭計，全師覆沒。兀敢搖唇鼓舌，妄認唇齒之邦，恨不得擒汝，割腹取心，以祭沙洞主之靈！早早下馬受縛，免吾動手！」骨查臘大怒，挺槍縱馬殺過陣來。利把答待欲接戰，側首利厥宣一騎馬早已飛出，挺槍迎住。兩員猛將，抵死相持，鬥上六十餘合，骨查臘力怯，虛刺一槍，撥馬落荒而走。利厥宣隨後趕來，直追出曠野盡處，前面是一條闊溪阻住。骨查臘兜轉馬頭，倚槍攀弩，背射一箭。利厥宣眼快，側身躲過，也拈弓回射一箭，正中骨查臘左腿。骨查臘負疼，再欲舉弓，利厥宣馬快，早已飛到，骨查臘棄弓躍馬，衝波而過。利厥宣也欲渡過溪去，奈那馬驚嘶不走，隔溪看時，骨查臘也去得遠了，四下裡又無橋筏船隻，只得回馬，復轉舊路來。正遇利把答大驅人馬，趕殺洞丁，利厥宣攔定，亂砍一番，殺得洞蠻屍骸遍地，大獲全勝。
　　利厥宣對父道：「骨賊大敗，又被兒射了一箭，將已就擒，豈料神馬渡溪逃脫。這賊狡猾多謀，可惜放去，待其立足堅固，急難攻齲今乘此破竹之勢，直搗巢穴，焚掠一空，使彼無家可依，絕其歸路，然後率大軍迎接兩路人馬入關，大事頃刻可定，遲延則勝敗未可測料。」利把答從計，急令軍馬晝夜兼程而進。一路上雖有幾處關隘洞丁把守，見大勢人馬殺來，誰敢阻擋，望風逃竄。利把答直殺入蒙山洞中，將骨查臘家屬男女數百餘人盡皆剿滅，洞兵將校降者極多。利厥宜取金銀寶貝一半，裝載車上，解入督府，一半給賞軍士，把洞中糧草、宮室放火燒燬。父子商議分兵，利把答一支軍馬取路出平羌江，接應乜律新進洞；利厥宣一支軍馬往東路接應劉總督入關。分撥已定，各自領兵前進。
　　且說劉仁軌後隊應兵已到邛崍關下，見其山勢險峻，沙或迷人馬敗沒，和統制官等商議，將軍士分作四隊，輪流挑戰攻打。但見關上遍插旌旗，密布槍戟，並無一騎下關。馬軍正統制胡俠率敢死士三百，用鐵橦水樁直撞壘壁，關上亂拋矢石下來，打傷了數十人。胡俠左手執牌，右手執刀，催並上前，誰敢退後？又將城垛撞倒數處，一齊乘勢欲搶入關上去。西壁鼓聲振處，苗將羅闐、羅閫帶領洞丁殺出關來，胡俠迎住，兩下大戰。劉總督忙喚步軍副統制翁誠、牙將張畦率精兵數千助陣，鏖戰良久，胡俠一刀將羅閫砍落馬下，羅闐慌退入關去。
　　胡俠得勝，又欲攻城，劉仁軌見天色已暮，怕有疏失，急鳴金收軍，胡俠等撤兵回轉。劉仁軌重賞將士，另設宴與胡俠慶賀，軍政司記功第一。次早黎明，忽聞關內喊聲大舉，劉仁軌急調軍馬出寨候戰，殺奔關口。只見城上豎起一面大旗，旗上書「右翼副將軍利」六個大字。少頃，關門大開，一少年大將單騎飛馬而來，官軍紮陣待之，那大將直入中軍下馬，見劉總督獻功。劉仁軌驚道：「卿父子攻取飛仙關，何以遽能至此？」
　　利厥宣道：「仗督爺虎威，已獲全勝，請大駕入關，從容上稟。」劉仁軌大喜，一齊進關內官廳坐定，計議出榜安民，搜捕餘黨。少頃，利把答接應乜律新軍馬取齊皆到，二洞主參見畢。劉總督見一青臉大將跪於階下，問是甚人，乜律新道：「這是骨查臘部將巴恍龍，與某屢經合陣，未分優劣，今被利長官從山後殺來，彼無去路，率本部洞丁乞降，獻於台下，任憑區處。」劉仁軌道：「汝助逆為叛，本該斬首磔屍。今為利將軍收錄一番，暫饒性命。」喝軍校逐出。利厥宣稟道：「巴恍龍雖助骨賊為亂，非其本心，本官驅役，無所辭避。今知順逆投降，乞天恩賜某部下為一牙將，亦能效力報功。」劉仁軌允之。就於官廳大排筵席，犒賞大小將士。飲酒間，利厥宣將骨查臘遣將前後夾攻、父子分兵截殺、斬將奪關並從山徑抄路到此、砍殺守關將校、迎接大軍功勞，細陳一遍。劉仁軌把盞賀功。利厥宣又道：「單可惜走了骨查臘一人。這賊狡詐多謀，必為後患。」劉仁軌道：「卿等既獲大勝，怎使這叛奴逃脫而去？」利厥宣道：「骨賊素稱勇悍，與某抵死鏖戰良久，次後槍法漸亂，落荒奔走，被某追及，將已就擒，不知何處得來那一匹好馬，衝波渡水，以致逃脫。」劉仁軌道：「誠為可惜。但不識那馬是甚樣龍駒，有此衝波踏浪之能也？」巴恍龍在旁道：「這馬出自西番哈烈國中，渾身純黑，眉心上一鬃赤毛，長有尺餘，名為墨頂硃，日行六百里，渡水登山如履平地，乃一番客關赤丁所獻，給價六百兩。骨查臘凡出戰，全仗此馬之力。」劉仁軌問道：「關赤丁係何處人氏，得此良馬獻與這賊？」
　　巴恍龍道：「關赤丁乃涿州人氏，自幼從父關鏞出入西番諸國，販賣珍珠異寶，常於各洞往來，故骨查臘得此良馬。」劉仁軌道：「那關赤丁可在洞中否？」巴恍龍道：「一月前離此，往默德那國去了。其往還或遲或速，向無定期。」劉仁軌暗記於心。有詩為證：
　　當年玉蟹把恩施，今日神駒事更奇。
　　聚散人生渾未定，相逢萍水即相知。
　　劉仁軌令隨行伶人奏動鼓樂侑酒，盡歡暢飲。
　　次日，下令調撥諸將，據守各處關津。委沙或迷之子沙雀鑰襲授父職，鎮守本洞。乜律新、利把答率領本部軍士班師回寨，令利厥宣總攝蒙山洞軍民，待擒獲骨查臘獻俘之日，申奏朝廷，另行頒賞。
　　諸洞主並將校等聽令，各自領兵去了。次後，劉總督也取路回果州來。利厥宣部領苗丁五千，就於蒙山洞住紮不題。
　　再說骨查臘敗陣，驟馬渡溪，逕奔平茶洞單支質寨中歇馬。
　　敗殘洞丁探知，陸續嘯聚，將利厥宣剿蕩合洞親族並接應劉總督兩路人馬入關之事說知。骨查臘號篊痛哭，拜於階下，求單支質助力報仇。單支質道：「長官全家受害，某當協力復冤。奈小寨兵微糧少，自給不敷，怎生接濟？」骨查臘道：「勝敗在乎主將，豈論兵之多寡？寨主若能助一臂之力，管取斬劉總督之首懸於洞門！誓當報效，決不忘恩！」單支質道：「暫且消停，容當再議。」當夜留骨查臘客館安宿。單支質回帳房，和渾家廖氏密議不決。廖氏道：「妾於屏後細觀骨洞主狼行蛇目，鷹鼻豺聲，其性狠毒不仁，難與共事。況世代受國家厚恩，不思報效，屢生悖亂，理合滅族亡軀，以彰善惡。焉可助彼為暴，自取大禍耶？」單支質道：「夫人之言切當。何不乘彼熟睡，砍其首級，獻與總督爺，顯的咱們忠義！」廖氏道：「不可。此人窮迫來歸，乘夜殺之，過於殘忍，為之不仁。」單支質道：「既不殺害，又不助力，羈留寨中，切恐無益。」廖氏道：「明日特設一宴相款，辭以本寨力薄，不能久留大駕，願贈金帛為盤費，急往他處借兵報復。彼自然相別而去，決無淹留久滯之理。咱與你既不助逆黨召禍，又不失鄰邦情誼，身家可保，願公無疑。」單支質從計。
　　次日，排下大宴請骨查臘。飲至半酣，捧出金銀，將夫人夜間所教托辭說了。骨查臘大笑道：「咱瞧汝這一窪之地，魚龍焉能奮迅？大丈夫自當赤手成業，豈仗汝錙銖之贈乎？」單支質再欲謙辭伸意，骨查臘不顧，撇下金銀，大踏步奔出寨門，奮然上馬，飛也似往西去了。單支質急與廖氏計議，廖氏道：「不妨。久聞這人傲慢無理，今見咱等不留，忿怒投往他國，求取救兵去了。咱們一面申報督爺知道，洞中揀選精壯軍士守護，預防不測便了。」單支質依言調遣不題。
　　再說骨查臘忿怒上馬，逕往西北而進。一路上怏怏不樂，意欲撥轉馬頭，且回平茶洞中，殺了單支質這廝一家，佔據此洞，聚集人馬，再圖後舉。又想單單一身雖有三頭六臂，怎當那合寨並力相持，未必能保全勝，倘有差池，空送一命。左思右算，沉吟無計。頃刻間，已過了百餘里路，前面見一高山阻住，骨查臘緩轡上山，迤邐行了一程，早到山頂。忽見一隊番軍，簇擁著一員少年番將在那裡打圍。骨查臘不敢向前，閃於岩下躲避。那員番將早已瞧見了，指撥番軍衝下嶺來。兩下相見，俱各大笑，下馬敘禮。原來那員番將，乃西域撒馬兒罕國王哈雲撒密之子哈雲一喃也。這撒馬兒罕國地土廣闊，番丁富庶，恃勇好鬥，軍馬極多，每每結連附近各洞酋長，侵掠邊境，劫奪州縣錢糧。自漢初至唐朝數百餘年，受其騷擾，勝則進攻，敗則退守，歷來良將征討，朝伏暮叛，無計可施。此國地極肥腴，五穀易登，鬥米十錢，罕見饑饉。這骨查臘常發本洞銀兩珍異之物，親到彼國糴換糧米，因此兩下廝熟。哈雲一喃與骨查臘席地坐了，問：「長官向來到敝地買糧，車馬人從不知其數，今日為何單騎到此？」骨查臘將前因後跡哭訴一遍。哈雲一喃令番將取出隨行酒食，吃了一回，問道：「長官今欲何往？」
　　骨查臘順風倒舵的道：「咱家不揣進退，欲造上國，借兵復仇，天幸於此相會！」哈雲一喃道：「且請尊駕到敝國見了父王，再行商議則個。」骨查臘謝了，一同上馬下嶺，往撒馬兒罕國中來。哈雲一喃引入殿上，見禮已畢。哈雲撒密待以賓禮，請骨查臘向南席地坐下，問：「長官至此，買糧幾何？」骨查臘又把前事哭訴一遍，哈雲撒密低頭不語。哈雲一喃上前道：「骨長官全家被中國劉總督抄戮，雞犬不留。今單騎投奔父王，欲借軍馬到彼報仇，復還本寨，將所有玉帛、子女盡歸父王麾下。伏乞父王垂憐賜援，兒當摧鋒赴敵，以全鄰邦交誼。」哈雲撒密道：「久不瞧中國風景，也欲乘便往彼一觀。但不知從那一條路進兵為便？」骨查臘道：「大王欲圖中原，必須先取龍門州堆積糧草，利於接應。然小寨乃必由之路，劉仁軌這廝決留大將據守，乞假精兵數千，咱先發逕取此要衝之地。所慮者，沙、乜、利三洞圍繞夾攻，一時難以勝之。乞大王撥勇將，率領大隊軍馬，扼定龍門界口，使彼不得救應。待咱復了原寨，聚集舊時將校，並力攻破三洞，除了後顧之患。次後進兵果州，擒了劉仁軌，已西各州，誰敢當鋒？那數千里地方，穩屬大王麾下。」
　　哈雲撒密大喜，調選番兵三萬、副將二十員，令骨查臘統領，為前隊先鋒；哈雲一喃部領副將三十員、步兵一萬五千，為中隊。哈雲撒密部領大將二員：一個是值殿都尉山五郎，生得身肥力勇，眼暴眉連，使一柄潑風刀，重七十餘斤，四遠無人敢當；又一個是麻演寺住持僧，姓紅名鳩尼，生得身長一丈，骨瘦面狹，渾身兩臂盤繞青筋，宛如蛇狀，兩眼灼灼有光，黑夜能分皂白，使一條渾鐵禪杖，重一百餘斤，從來上陣不曾遇一對手，部下隨從二百和尚，皆是猛悍善戰之僧。哈雲撒密特用厚禮聘來，正授二人為征南護駕左右龍虎大將軍，率領裨將五十餘員，番軍二萬為後隊。三隊人馬陸續進發。
　　且說骨查臘這一支軍馬殺奔蒙山洞來，利厥宣急聚大小將校準備迎敵。當下兩陣對圓，骨查臘單搦利厥宣交鋒，二將各舉兵器，驟馬相戰。不知孰勝孰輸，且看下回分解。
