　　欽定四庫全書
　　亢倉子注
　　唐　何粲　撰
　　全道篇第一〈心冥虛極徳洞𤣥㣲功並四時蒼生自化〉
　　亢倉㜽〈古子字上從巛髮也師古曰子者人之嘉稱〉居羽山之顔弎〈古三字或作參數名〉秊〈秊從禾千穀熟也取禾嵗一𤍨也俗作年羽山尚書禹貢在徐州舜典雲殛鯀於羽山蓋在東裔後屬魯國顔山之南面也莊子引此章雲北居㟪壘之山即此山是也〉俗無疵癘而仍穀𤍨〈聖賢所在天祐之福故俗無疵癘而五穀豐稔頻𤍨曰仍〉其俗竊相謂曰亢倉㜽之始來吾鮮𤟙〈從火肰燒也借為語助作然非〉異之〈鮮然驚異之貌異其虛懐寂泊不存近情〉今吾日計之不足嵗計之有餘其或聖者邪〈驗其利益故疑之為聖人〉盍相與屍而祝之⿰〈音社〉而稷之虖〈虖俗作乎語助盍何不也既䝉厚利慾立為君主而建置宗廟並及社稷壇壝祝祭南面事之乎〉亢倉㜽聞之色有不釋其徒黶〈一本黯〉啜從而啓之〈黶啜亢倉㜽門人也欲知其心故從而諮啓〉亢倉㜽曰吾聞至人屍居環堵之室而百姓猖狂不知其所如𨓏〈古往字之也至人㝠心絶慮有𩔖於屍無事蕭然獨居環堵蒼生欣慕其往歸依察其所歸非由知者也〉今以羽俗父子竊竊焉將爼豆予我其的〈一作杓〉之人邪〈竊竊私議之謂也我本棲𨼆全道任真今乃爼豆相尊反成人之標的〉吾是以不釋〈舍也〉於老聃之言〈老聃言我旡為而民自化我無事而民自足我好靜而民自正今乃反此故不釋其言〉黶啜曰不者〈不者猶不然也〉夫尋常之汙巨無所還其體而鯢鰌□〈音為〉之制步仞之丘巨獸無所𨼆其軀而㜸狐□之祥〈八尺曰尋倍尋曰常汙池也還𮞉也鯢小魚而有腳制猶専擅也六尺曰步七尺曰仞㜸妖也詳善也言小水不能容巨魚小丘不能藏大獸喻亢倉子道德既髙必須厚祿也〉且也尊賢叓〈音事古作叓從史之省聲〉能嚮善就利自堯䑞以固𤟙而況羽俗虖先生其⿰矣亢倉㜽曰譆來〈譆歎聲也怪其不逹已志故發譆歎將欲告之致逺故呼之來〉夫二子者知虖〈二子堯䑞也知乎言豈知之〉函車之獸介而離山罔罟制之吞舟之蕩而失水螻蟻苦之故鳥獸居欲其髙鼈居欲其湥〈古深字從水突聲淺湥之對〉夫全其形生之人藏其身也亦不厭湥𦕈而已〈函盈也介孤也𦕈逺也〉吾語若〈若汝也〉大亂之本⿰虖堯䑞之間其□〈音終〉存虖〈音乎〉千代之後必有人與相食者矣〈事有先成後敗始吉終凶胡可必邪故堯舜禪讓而光一時之美跡流後代成簒弒之禍故莊子云堯舜讓而帝噲之讓而絶湯武爭而王白公爭而滅斯其效歟夫惟不立善名者則事跡冥絶無所企慕耳〉言未終南子榮之樗色蹵𤟙膝席曰樗秊運而長矣將奚以託業以叓〈音事〉斯言〈榮之樗莊子所謂南禜趎也既聞髙誼將欲蹵然變色歛膝於席願垂告示以敬事此言〉亢倉㜽曰全汝形抱汝生無⿱〈古悖字從子亂也逆也〉汝思慮營營若此緒秊或可以及此言〈營營運動不息也緒終也全形抱生不運思慮虛心冥寂道自居之比此終秊可及此言也〉雖𤟙吾才小不足以化㜽㜽胡不南謁吾師聃〈聃老子名〉亢倉㜽既謝榮之樗不釋羽俗而龍化虖天下〈謝遣也不釋羽俗潛遁而遊如龍變化與時升降〉水之性清土者抇〈胡骨反〉之故不得清人之性夀物者相之故不得夀〈抇亂也人性夀考為外物所亂使不終天年〉物也者所以養性也今代之惑者多以性養物𠟭不知輕重也〈衣食養性不可一日而無而惑者乃損性以求物物愈積而性愈傷殊不知性重物輕倒置也〉是故聖人之於聲色滋味也利於性𠟭取之⿱〈音害利害之對〉於性𠟭捐之此全性之道也㸘〈古萬字數名〉人操弓□〈音共〉射一招〈又音鵰〉招無不中㸘物章章以⿱一生生無不傷〈捐棄也操持也招射的也章章猶擾擾〉故聖人之制萬物也全其天也〈聖人抑制萬物不使傷性以全天真〉天全𠟭神全矣神全之人不慮而通不謀而當精照無外志凝宇宙悳若𠀘墬〈古地字從土彖聲與埅同〉𤟙上□𠀘㜽而不驕下□匹夫而不惽此之謂全道之人〈神全之人智慮充溢志氣凝乎宇宙覆載之徳同乎天地雖貴為天子賤為匹夫不以窮達而迴其志〉心平正不□外物所誘曰清清而能久𠟭〈古則字從鼎刀𨽻作則〉朙朙而能久𠟭虛虛𠟭道全而居之秦佚死亢倉㜽哭之〈秦佚古之有道者蓋老子之友也〉其役曰天下皆死先生何哭□也〈役門人充使役也死生之道古今是常達人休之不哭可也〉亢倉㜽曰天下皆哭安得不哭〈順物而哭雖哭而非哭〉其役曰哭者必哀而先生未始哀何也〈未始未嘗也世人之哭必生哀痛今先生雖哭不見哀傷敢問何故〉亢倉㜽曰舉天之下吾無與樂安所取哀〈夫有樂必有哀人之常情也達人大觀豈有疎親既不與為樂亦無所取哀〉蛻墬之謂水蛻水之謂氣蛻氣之謂虛蛻虛之謂道〈蛻者免蛻之謂也夫蛻地之謂水蛻水之謂氣蛻氣之謂虛蛻虛之謂道猶至人不係情於哀樂然後為極者也〉虛者道之體靖者道之埅〈音地〉理者道之綱識者道之目〈言至人能虛能靜有理有識者則能契道之形躰知道之綱目〉道所以保神悳〈古徳字從心直聲有徳者心直〉所以宏量禮所以亝〈音齊平也〉物物所以養體〈四者皆可以資身不可暫無〉好質白之物者以黑□汚好質黑之物者以白□汚吾又安知天下之正潔汚哉由是不主物之㓗汚者矣夫瞀〈莫豆反〉眎者以黈〈偷厚反〉□赤以蒼□𤣥吾乃今所謂皁白安知識者不以□頳黃吾又安知天下之正色哉由是不遁物之色矣〈瞀風也黈黃色也赬赤色也夫有風之疾者視物不能審也故以黃為赤以青為黑亦猶凡俗之情妄執㓗汚雖有大聖亦孰能正之故不生其潔汙不流遁於衆色〉夫好貨甚者不見他物之可好好馬甚者不見他物之可好好書甚者不見他物之可好吾又安知天下之果可好者果可惡者哉由是不見物之可以保戀矣無能滑吾眞〈音真〉矣陳懐君桺使其大夫禱行聘於魯〈陳懐君諡桺名也禱大夫之名〉叔孫卿私曰〈叔孫其氏世為魯卿〉吾國有聖人若知之乎〈聖人謂仲尼〉陳大夫曰奚以果朙其聖叔孫卿曰能廢心而用形〈聖境超殊非凡情所測徒見其應接世務便證以為聖人豈知其所以聖哉〉陳大夫曰弊邑𠟭小亦有聖人異於所聞曰聖人謂誰陳大夫曰有亢倉㜽者偏得老聃之道〈門人中最為稱首故曰偏得〉其能用耳眎〈古視字從目示聲〉目⿰〈古聴字從耳壬聲〉定公聞而異焉使叔孫氏報聘且⿰〈⿰音致〉亢倉㜽待以上卿之禮亢倉㜽至賔於亞寢〈亞寢公之次殿〉魯公卑辭以問之亢倉㜽曰吾能眎⿰不用耳目非能易耳目之所用告者過也公曰⿰〈音孰本作□〉知是〈一本孰如是〉寡人增異矣其道若何寡人果願䎹之亢倉㜽曰我躰合於心心合於氣氣合於神神合於無其有介𤟙之有唯𤟙之音雖逺際八荒之表邇在睂〈古眉字從目上象額理〉睫之內來於我者吾必䀆知之乃不知□是我七竅手足之所覺六腑五臟心慮之所知其自知而已矣〈心形泯合神氣冥符洞然至忘與符同躰然後心亦靜而志彌逺神愈黙而昭愈彰理極而自通不思而𤣥覽非至聖至神其孰能與此斯固靈真之要極重𤣥之妙道也〉
　　用道篇第二〈無非利物上合天心克已歸仁化行刑措〉
　　𠀘不可信墬〈音地埅同〉不可信人不可信心不可信惟道可信賢主秀士豈知哉昔者桀信𠀘與其⿰四海已不勤於道𠀘奪其國以授殷紂亦信𠀘與其⿰四海已不龔於道𠀘奪其國以授周〈與猶以也祖主也夏桀殷紂躰淫奢縱自謂有民有命稟在上天窮凶肆虐不修其道故天奪其國以授於湯武〉今夫惰䢉〈音農從䢅㓙聲耕也〉信地實生百穀不力於其道埊〈亦地字墬埅同〉竊其菓稼而荒翳之〈惰農之人信地生穀不勤耕耘稂莠荒蕪故不能獲菓種〉齊後信人之性酧讓不朙於其道舉全境以付人人實鴟義而有其國〈齊簡公信人性不朙酧讓為陳恆所弒人取其國鴟義貪殘也〉凢人不修其道隨其心而師之營欲茂滋災疾朋舋戕身損夀心斯⿱之矣〈人自師心不遵聖教營欲熾盛百殃斯集此乃心為身害朋群也舋動也戕害也〉故曰惟道可信〈道者坦蕩怙怡無所染著人能虛心歸道則身命安全〉𠀘埅非道不能悠久〈天得一以清地得一以寧〉蒼生非賢不能靖順庶政非才不能龢〈古和字〉理〈賢才皆用道以理物〉夫用道之人不露其用畗〈古福字從田髙省有𣆪之義〉滋㸘〈古萬字〉物功歸無有〈潛功宻濟百姓謂我自然〉神融業茂霛〈古靈字善也〉慶悠長〈融通也神理通達徳業榮茂厚善所積慶流後裔〉知而辨之謂之識知而不辨謂之道識以理人道以安人〈辨析事物使人去惡就善所以理人也含𢎞沖寂無所毀譽所以安鎮浮競也〉夫鷄曟〈音辰從晶辰聲〉而作負日任勞流汗灑埅夜分僅息䢉夫之道也〈鷄辰鷄鳴之旦也夜分中夜也負日謂日所曝也僅少也〉俯拾仰取鋭意錐撮力思摶精希求利潤賈豎之道也嚥氣穀神宰思捐慮超遙輕舉日精鍊㒨髙士之道也〈燕氣胎息五牙之𩔖也谷養也宰割也日精吸日精也鍊仙鍊質而升仙也〉剸情耑〈作端非正也〉想畢志所吏倫揆忘寢謀効位司人臣之道也〈専情正想盡志於所事之君遵理揆度効功於所司之位是人臣之道也〉清心省念察驗近習務求賢良以安㸘姓人王之道也〈清心寡嗜欲也省念無私也近習近臣也〉若由是𩔖之各順防〈音序恐是䦽字誤〉其志度不替□〈音塞〉其業履是謂𠀘下有道〈農夫賈豎各保其業明君賢臣各脩其道則天下順序而業履安定矣〉導筋骨𠟭形全剪情慾𠟭神全靖言語𠟭畗〈古福字〉全□〈古克字能也〉保三全是謂清賢道悳順𠟭神助信義□𠟭君子全禮義備𠟭小人懐有識者自是無識者亦自是有道者靜默闇鈍者亦靜默物固有佀是而非佀非而是先號後笑始吉終凶身可親而才不可親才可敬而身不堪敬敬甚𠟭不親親甚𠟭不敬親之而疎疎之而親恩甚𠟭怨生㤅〈古愛字從心旡聲恩也〉多𠟭憎至有以□〈音為〉䝿有以緩□䝿有以直□䝿有以曲□䝿百叓之⿱其由甚□不可不知是故智者難之靜𠟭神通竆𠟭意通䝿𠟭語通冨𠟭身通理勢使𤟙同道者相㤅同蓺者相嫉人情自𤟙也〈情通無求則相愛爭能好勝則相嫉勢使然也〉多才而好謙貧賤而不諂處勞而不□辱冨䝿而恭勤可謂有悳者也
　　政道篇第三〈順天行令不擇親疎異域同歸望風而靡〉
　　人無灋以知𠀘以四時寒暑日月星䢉〈音辰〉之所行知𠀘若四時寒暑日月星䢉之所行當𠟭諸生血氣之𩔖皆得其處而安其産矣人臣亦無灋以知主以主之賞罰爵祿之所加知主若主之賞罰爵祿之所加⿱𠟭親疎逺近賢不肖者皆䀆其力而以□用矣信全𠟭𠀘下安信失𠟭𠀘下危夫百姓勤勞𠟭物殫䀆𠟭爭⿱〈音害〉之心生而不相信矣人不相信由政之不⿱也政之不⿱吏之辠也吏之有辠刑賞不齊也刑賞不齊主不勤朙也夫主勤朙𠟭刑賞一刑賞一𠟭吏奉灋吏奉灋𠟭政下宣政下宣𠟭人人得其所而交相信矣是知□下不相信者由主不勤朙也亢倉㜽居息壤五秊〈息壤是周地〉霛王使祭公致篚帛與紉璐〈靈王周王也祭公周之卿士也璐美玉也靈王慕亢倉子之徳使祭公致玉帛之禮以聘之篚盛帛之篚也紉所以貫玉者也〉曰余末小㜽否悳忝位水旱不時藉□人君何以禳之〈靈王雲我淺末小子不有其悳忝居寳位致水旱失時人遭飢困故請問乎禳辟之方〉亢倉㜽曰水陰沴也陰於國政𩔖刑人叓𩔖私〈沴亂也水陰象陰主刑水又潛流私匿之𩔖也若刑獄不直人事多私則有人事之災〉旱陽過也陽於國政𩔖悳人叓𩔖盈〈旱陽象陽主徳陽為顯盛驕盈之𩔖若君不脩其徳人事盈多則有大旱之災〉楚以□凡遭水旱天㜽⿱正刑脩悳百官⿱去私戒盈𠟭以𩔖而消百畗日至矣〈楚亢倉㜽名也後皆倣此此段有理〉鄭有胡之封珪戎弓〈胡國名封珪大珪也戎弓弓名也二物本胡國所有後為鄭所得〉異時失同於荊〈異時猶他時也諸侯殷㑹曰同荊楚舊號也蓋時楚大諸侯共朝於楚為㑹同之期而後鄭至〉荊曰必得封珪戎弓不𤟙臨兵於汝〈荊恃強大欲行非義因鄭後期脅而迫之將求二物〉鄭君病之駕見亢倉㜽曰封珪戎弓先君得之於胡綿代功寳傳章翼嗣〈病患也綿厯也翼嗣謂後嗣先君得此二物敬而藏之欲傳示子孫以為有功之寳〉今荊恃大而曰必得不𤟙臨兵國危矣寡人慾以他封珪戎弓𨓏若之何〈他封珪別珪也〉亢倉㜽曰君其少安〈勸君少安勿懐憂懼〉今是〈猶言今如是也〉楚亦有寳於此〈亢倉子以信義為寳〉飾楚之寳以貰罪於君楚所不能〈貰賒也偽以他珪欺誑大國取我誠信光飾而符雖罪可延賒終致後戮陷君於罪虧我信義故我不能為〉君必⿰〈致字〉夫真〈勸鄭君勿以他珪徃〉今荊以淺鮮之過而負其威刑申逞不直以耗敓〈音奪〉與國荊失諸侯於是乎在諸侯聞之將警〈一作驚〉勸備〈備字疑衍文〉倫比勤朙會同上義固存鄭其□首君姑待之豈必非畗〈淺鮮小貌也負恃也逞快也倫比猶等倫也姑且也鄭之失期實為小過荊恃強大欲肆威刑脅迫珪弓侵奪與國無悳貪取必失諸侯矣〉於是以胡珪戎弓𨓏未至郢〈郢荊所都〉荊人聞之〈聞亢倉㜽之謀〉曰彼用聖人之訓辭吾焉取此以不直於□下而令諸侯實生心焉遽反其賂而益善焉〈暴猶露也遽急也賂即鄭之珪弓也〉人之情慾生而惡死欲安而惡危欲榮而惡辱□下之人得其欲則樂樂𠟭安不得其欲𠟭苦苦𠟭危若人主放其欲𠟭百吏庶⿱〈音長齒髙位尊也〉具㞡其欲〈放謂放縱也百吏百官也庶長衆士之長展申也〉百吏庶⿱具㞡其欲𠟭□下之人貧者竭其力富者竭其財四人失其序〈士農工商失其次序〉皆不得其欲矣□下之人不得其欲𠟭相與提攜保抱逋逃𨼆蔽漂沝〈音流〉捃采以祈性命〈捃拾也採取也拾取野果求養性命〉吏又從而捕之是故不勝其危苦因有羣聚背叛之心生𠟭國非其國也勿貪戶口百姓汝走勿壯城池百姓汝疲賦歛不中竆者日竆刑罰且貳䝿〈恐是⿴字〉者日䝿科禁大行國𠟭以傾〈不平也〉官吏非才𠟭寛猛失所⿱〈古冝字〉與百姓爭利𠟭狡詐之心生所以天下姦而難知𠀘下難知𠟭上人□上人□𠟭下益惑下既惑𠟭官⿱勞官⿱勞則賞不足勸刑不能禁易動而難靖此由官不得人故也政術至要力於審士〈力猶勤也〉士有才行比於一鄉委之鄉〈士能和比一鄉則委一鄉之政以任之〉才行比於一縣委之縣才行比於一□〈音州〉委之□才行比於一國委之國政而後廼能無伏士矣〈各得展其才用則無𨼆伏之士矣〉人有惡戾於鄉者𠟭誨之〈戾罪也人有罪戾者則一鄉之長者教誨之〉不改是□惡戾於縣𠟭撻之〈在鄉不改則送縣而撻之〉不改是□惡戾於國⿰誅之廼能無復逆節矣誠如是舉□下之人一一□〈古畏字〉懐無有干⿰諂慢之萌矣此之謂靖人〈賢人獲用暴惡遷善則天下之人安靖也〉凡□天下之務莫大求士士之待來莫善通政通政之善莫若靖人〈人主通達政教則士歸之衆賢共理莫善於靖人矣〉靖人之才蓋以文章考之百不四五〈文章浮華矯而不實今以文章考覈靖人之才百無四五〉以言論考之十或一二〈有言者不必有徳有徳者不必有言故十中或有一二〉以神器靖作態度考之十全八九〈賢良心廣體胖神器沖和動靖態度必合儀則審而察之十中得八九矣〉是皆賢王慶代朙識裁擇所能爾也〈外雖有賢才而王無明識亦不能以裁擇〉王□下者若以文章取士𠟭翦巧綺繿益至而正雅□〈音素〉實益藏矣〈末世文章尚於綺靡則雅素之士不來矣〉以言論取士𠟭浮掞游飾益來而蹇諤諍直益晦矣〈浮游華飾之士貴則蹇諤忠諍之才伏矣〉以神氣靖作態度取士𠟭外正內邪益尊而清脩朙實益𨼆矣〈內無明識故在擇不得其人〉若𤟙者賢愈到政愈僻令愈勤人愈亂矣〈用非賢為賢乃益所以亂〉夫□下至大器也帝王至重位也得士𠟭靖失士𠟭亂故人主勞於求賢逸於任使嗚嘑守圀〈音國〉聚人者其胡可以不叓試於士虖人情失⿱主所㴱恤失⿱之大莫痛刑獄夫朙達之才將欲⿰訟或誘之以詐或脅之以威或開之以情或苦之以戮雖作設權異而必也公⿱〈一物失宜明主之所深恤況刑獄之大乎夫察獄問囚務得其實或有𨼆匿則設威以脅之開導之以實情或苦切之以刑戮雖權變多端終無枉濫也〉故使□下之人生無所於悳死無所於怨〈理自當生故生無報徳理自當死故死無怨恨〉夫秉國建吏持刑若此可謂至官至官之代羣情龢正諸産咸⿱㤅敬交㴱上下條固不可揺蕩有𩔖一家茍違領〈一作順〉凌逆安得動哉⿱王返正既宅𠀘邑務求賢良等聞一善𢢀〈音喜〉豫連日〈平王承幽厲之後天下板蕩無復紀綱於是撥亂反正東遷洛邑改革前非務求賢哲得聞一善累日歡悅宅居也天邑即洛邑也等猶得也〉左右侍僕累言大臣有賢異者如是踰嵗〈侍僕左右小臣也見王喜悅承意阿諛〉王曰餘一人於悳不朙務求賢異益⿱〈古恐字從心工聲愳也〉山澤遺逸不舉豈樂聞善以自閉塞哉廼者仄媚僕臣累譽權任頗階左右意余孱昧無能㫁朙徒唯□〈音共〉龢依違浸⿱自賢敗悳莫此□多不時匡遏就茲固黨〈仄媚邪媚也權任大臣也階升也孱弱也依違相依也邪媚小臣稱揚權任階縁左右共相䝉蔽謂我闇弱不能明察若不遏絶黨固滋深〉於是棄左右近習三人於市〈謂殺之而暴屍於市也古者刑人於市與衆共棄之〉貶庶司尹⿱五人〈庶司尹⿱謂權任大臣也〉曰無令人臣附下罔上持祿阿意天下聞之稱□齊朙海南之西歸者七國至理之代輿服純□〈音素〉憲令寛簡禁網疎闊夫輿服純□𠟭人不勝羨〈不相企羨〉憲令寛簡𠟭俗無忌諱禁網疎闊𠟭易避難犯若人不勝羨𠟭嗜慾希微而服役〈此役字從人荷殳行戌會意〉樂業矣〈服從也從於所伇之業也〉俗無忌諱𠟭抑閉開舒而歡欣交通矣〈凡所抑閉既由忌諱令既無忌諱皆得開舒也〉易避難犯𠟭好惡分朙而䝿悳知恥矣〈貴徳則不犯知恥則易避〉夫服伇樂業之謂順歡欣交通之謂龢䝿悳知恥之謂正浮墮之人不勝於順逆節之人不勝於龢姦邪之人不勝於正順龢正三者理國之宗也□〈音衰〉末之世輿服文巧憲令禳祈〈禳祈煩多也〉禁網頗僻夫輿服文巧𠟭流相炎慕〈俗尚文巧則下人隨流遞相企慕如火之上炎〉憲令禳祈𠟭俗多忌諱禁網頗僻𠟭莫知所逭〈逭猶逃也〉若流相炎慕𠟭人不忠潔而恥樸䝿華矣俗多忌諱𠟭情⿱不通而上下膠戾矣莫知所逭則讒⿴〈音乎果反〉繁興而衆不懼死矣夫恥樸䝿華之謂浮上下膠戾之謂□〈音塞〉衆不懼死之謂冒真正之士不官於浮公直之士不官於□器能之士不官於冒浮□冒三者亂國之梯也荊君熊圉問水旱理亂〈熊荊之姓圉名〉亢倉㜽曰水旱由天理亂由人若人叓龢理雖有水旱無能□⿱堯湯是也〈堯時九年洪水湯時七年大旱〉故周之秩官雲人強勝𠀘〈秩官周書篇也〉若人叓壞亂縱無水旱日益崩離且桀紂之滅豈惟水旱〈桀紂之君暴虐貪淫以滅亡非獨水旱也〉荊君北面遵循稽首曰天不棄不穀及此言也〈遵循退行也荊君敬重亢倉子故稱曰天不榖王公之卑稱也言亢倉子不棄於我故得聞此言也〉乃以𢎞璧十朋為亢倉㜽夀拜□亞尹〈𢎞璧大璧也十朋十雙也亞君少尹〉曰庶吾國有瘳乎亢倉㜽不得已中宿微服違之他〈瘳差也違去也〉至理之代山無偽𨼆市無邪利朝無佞祿國産問何由得人俗醇樸〈國産鄭大夫公孫僑字子産〉亢倉㜽曰政煩苛𠟭人姦偽〈法令滋彰盜賊多矣〉政省一𠟭人醇樸〈其政悶悶其人醇樸〉夫人俗隨國政之方圓猶蠖屈之於葉也食黃𠟭身黃食蒼𠟭身蒼曰何□𠟭人富亢倉㜽曰賦歛以時官上清約𠟭人富賦歛無節官上奢縱𠟭人貧勾粵之簳鏃以精金鷙隼為之羽以之棓箠𠟭其與槁樸也無擇〈勾粵東粵也簳箭簳也鷙隼鵰鴞之𩔖也棓箠打擊也爾雅雲東南之美者有會稽之箭焉勾粵之地以精金為鏃以隼翎為羽用之打擊則同於槁樸無擇由無異也〉及夫蕩寇爭⿱〈音衝〉覿武決勝加之駭弩之上則三百步之外不立敵矣〈排蕩冦敵爭衝決勝如此則勾粵之簳加於強弩之上無立敵者矣〉蜚景之劒威奪白日氣盛紫蜺以之刲穫𠟭其與劂刃也無擇〈蜚景神劍也劂鎌也神劍雖利以之穫禾則同於鎌刃也〉及夫凶邪流毒沸渭不靖加之運掌之上𠟭千里之內不留行矣〈凶邪流毒謂瘟疫之氣也此神劍能辟凶邪故威灮所行千里之內未嘗留行〉夫材有分而用有當所䝿善因峕而已耳〈槁樸劂刃施用常用耳粵簳蜚景以禦凶災材分所當各因時而貴也劂音厥〉昔者朙王聖帝𠀘下龢平㸘物茂暢羣性得極善因峕而勿擾者也⿱〈古近字〉古㠯來𠀘下姦邪者衆正直者寡輕薄趍利者多□方退靜者鱻姦者出言等於忠言〈巧偽亂真不能下也〉遂使𠀘下之人交相□⿱悲夫作灋䝿於易避而難犯救弊䝿於省叓而一令除去豪橫𠟭官人不敢務私利官人不敢務私利而百姓富史刑曰□災肆赦赦不欲數赦數則惡者得計平人生心〈惡者得計務益於姦平人生心亦為不善〉而賢良否塞矣人有大□賊⿱官吏捕獲因廣條引誣陷貞良闊逺牽率冀推峕序卒𫎇赦宥遇賊⿱者訖□〈音無〉所快自毒而已由是⿱人遞生計吏勞政酷莫能鎮止此由數赦之過也夫人之所以惡□□道不善者□其有罰也所以勉□有道行義者□其有賞也今□道不義者赦之而有道行義者被⿰〈音害〉而不賞欲人之就善也不亦難乎代有賢主秀士肯察此論人怨者非不接人也神怒者非不叓神也巧佞甚人愈怨祀盛神愈怒
　　君道篇第四〈清凈無為以身率下〉
　　始生之者𠀘埅養成之者人也〈萬物之始生者由乎天地而養之者由乎人〉能養𠀘之所生而物攖之謂之𠀘㜽〈攖擾也人能助天養物而物馴擾之者是謂天子昔舜有盛徳三徙成都者是也〉𠀘㜽之動也以全𠀘氣故此官之所以自𡗓〈從大立一之上作立非〉也𡗓官者以全生也〈天不自理故聖人代天以理物聖人不能獨理故立官以輔之立官之由本以養物貴全天氣不使有虧傷〉今代之惑〈此惑字當作惑字〉主多官而反以⿱生𠟭失所以□𡗓之本矣〈後代惑心務在多官官多則政煩政煩則害物是失立官之本意也矣〉草鬱𠟭□腐樹鬱𠟭□蠧人鬱𠟭□病國鬱𠟭百慝竝□危亂不禁〈鬱者氣壅不通之謂也官多政煩事有壅滯如草木之成腐蠧也〉所謂國鬱者主悳不下宣人慾不上達也〈姦臣𫎇蔽故主徳不下宣黎庶枉屈故人慾不上達〉是故聖王䝿忠臣正士□其敢直言而決鬱□也尅己復禮賢良自至〈剋損也復反也人君能以謙損反禮則賢君歸己〉君耕後⿴〈古字〉蒼生自化〈天子親耕皇后親以身率人則天下自化〉由是言之𠟭賢良正可待不可求求得非賢也〈君有禮讓賢臣自歸故可待也君無禮讓雖復求賢賢至亦非賢也〉蒼生正可化不可刑刑行非理也〈君耕後人自効之故可化也身不自為而使人為之故人不從雖復刑行亦非禮〉堯䑞有□人主之勤旡□人主之欲故𠀘下各得濟其欲〈勤謂勞心以養物慾謂私身以奉己也〉有□人主之位旡□人主之心故𠀘下各得肆其心〈位謂居位而理事心謂求安以自適肆者遂情也〉士有𠀘下人㤅之而主不㤅者有主獨㤅之而𠀘下人不㤅者〈竭公忠而養天下則天下人愛之徇私心而媚一人則其主愛之〉用𠀘下人㤅者𠟭𠀘下安用主獨㤅者𠟭𠀘下危人主安可以自放其㤅憎哉由是重𠀘下者當制其情〈聖人以天下為安危欲天下之安則人主不得縱其愛憎當抑制其私情〉所謂𠀘下者謂其有㸘物也所謂有邦國者謂其有人衆也夫國以人□本人安𠟭國安故𢝊〈古憂字從心頁人愁則形於首會意作憂非〉國之主務求理人之術〈天下以萬物為多國以人衆為富故當任賢輔已〉玉之所以難辨者謂其有怪石也金之所以難辨者謂其有鍮石也〈怪石似玉鍮石似金猶姦人外正內邪之難辨〉今夫以隼翼而被之鷃視不朙者正以□隼朙者視之乃鷃也〈隼鷂也鷃雀也〉今夫小人多誦經籍方書或學奇技通說而被以青紫章服使愚者⿰而眎之正□君子朙者⿰而眎之乃小人也故人主誠朙以言取人理也以才取人理也以行取人理也人主不朙以言取人亂也以才取人亂也以行取人亂也〈人主明者以言行取人盡皆理也主昏以言行取人盡皆亂也〉夫聖人之用人也䝿耳不聞之功目不見之功口不可道之功而百姓暢𤟙自理矣〈夫賢良之世也不顯其名不彰其用不稱其能潛功宻濟理自𤣥暢名跡不生人無企尚故聖人貴之也〉若人主䝿耳聞之功𠟭𠀘下之人運貨逐利而市譽矣〈若人主貴聞臣下之功則姦人運其財貨隨便逐利以市聲譽〉䝿目見之功𠟭𠀘下之人恢形異蓻而爭進矣〈恢誕形容奇異技藝夸企爭進愈亂天下〉䝿可道之功𠟭𠀘下之人習舌調吻而飾辭矣〈利口便辨虛而不實〉使𠀘下之人市譽爭進飾辭見達𠟭政敗矣〈尚名尚能則政理之道衰〉人主皆知鏡之朙己也而惡士之朙己也鏡之朙己也功細士之朙己也功大知其細失其大不知𩔖矣〈鏡知形之好醜士知心之善惡正形之功細正心之功大今人主乃貴其細失其大豈不惑哉〉於虖人主清心省叓〈音事〉人臣恭儉守職太平𡗓⿰矣而代主或難之吾所不知也若人主方寸之墬不朙不斷𠟭𠀘墬之⿱四海之內動植㸘𩔖咸失其道矣〈方寸之地謂心所居也動謂含氣之𩔖植謂草木之𩔖〉以耳目取人者官多而政亂〈取見聞之功則飾偽者衆爭進者多主不能辨故官多而政亂矣〉以心慮取人者官小而政清〈用心慮神識而得人者其官甚寡而政甚理〉是知循理之代務求不可見不可聞之材澆危之代務取可聞可見之材於虖人主豈知哉以耳目取人人皆𣀮敓〈上音禳下音奪〉以買譽以心慮取人人皆靜正以勤徳吏靜正以勤悳𠟭不言而自化吏𣀮敓以買譽𠟭刑之而不□〈音畏〉代主豈不知哉
　　臣道篇第五〈盡忠竭力謀効所同〉
　　夫國之將興也朝廷百吏或短或長或醜或美或怡或厲或昰或非〈醜惡也怡怡也厲嚴厲也〉雖⿰其言觀其貌有似不同𤟙察其志徴其心䀆於□國所以剛訐不怨黜退不愕議得其中無違乎理故天不惑〈此疑忒字誤〉其峕埅不乏其利人不亂其叓〈音事〉⿴〈音〉神𨳩贊蠻夷柔同保合太龢㸘物化育〈國之興也朝廷祿位務盡其忠各竭其能力行公正無有阿私故天時不惑地利不乏人事不亂神助祐逺方柔服〉國之將亡也朝廷百吏姿貌多美顔色諧龢詞氣華柔動止詳潤〈亡國之臣外雖和順內懐猜忌各徇其私闇相謀害〉雖觀其貌⿰其言有若歡洽𤟙察其志徴其心䀆在競位所以聞奇𠟭怪見異必愕狙嫉相𫎇遂䘮其道故天告災峕〈隸作時字從日𤓰聲辰也〉埅生反物〈天反峕為災地反峕為妖〉人作凶悳⿴神間禍〈間伺也〉戎狄交侵⿱亂𢎞多㸘物不化夫不妎〈音害〉人力不損官吏而功成政⿱下峊〈音阜𣆪也〉百姓上滋主悳如此者忠賢之臣也若費財煩人危官茍效一峕功利規賞於主不顧過後貽災於國如此者姦臣也至理之代官得人不理之代人得官邾龍⿰〈客閑反又音慳〉問叓君亢倉㜽曰既榮死而臣人者也心莫若公〈無阿私也〉貌莫若龢言莫若正公不欲露龢不欲雜正不欲犯〈君不見察亦不欲犯顔而諫之〉古之清勤□國脩正今之清勤□身脩名夫□國脩政者區處條別動得其⿱合於大體□身脩名者區處條別⿰逺不通拘於小節是知心以道□主抵物得其所心以事□主抵物失其所〈以道為主公心也以事為主私情也抵者觸也〉臣居上位不諫下位不公不合贍其祿〈贍賙給也〉君不嚴敬大臣不彰信小臣不合官其朝有才者不必忠忠者不必有才臣不患不忠適⿱䀆忠而主莫之信不患不信適⿱信之而莫能叓叓〈事事猶用事也〉上等之人得其性𠟭𠀘下理中等之人得其性𠟭𠀘下朙主用上等之人當委以權⿱便叓肆其所□〈上等之人謂賢良也公平正直無所阿私使之蒞職信説匡贊雖權變有時必歸於正也〉用中等之人𠟭當程課其功示以賞罰〈中等之人謂藝能之士見善則遷見惡則染故人君賞罰以制之〉
　　賢道篇第六〈克己復禮賢良自至〉
　　賢良所以屢求而不至難進而易𨓆者非□㤅身而不死王叓適⿱䀆忠而主莫之信耳自知有才識之人外⿱謹而內旡𢝊〈內旡憂慮〉其於衆也龢正而不狎親之𠟭彌莊疎之𠟭𨓆〈古退字從之從日夕會意卻也〉去而不怨窮厄𠟭以命自寬榮達𠟭以道自止人有眎其儀賢也⿰其聲賢也徴神識或負所朢夫賢人其見用也入𠟭諷譽出𠟭龔默職司勤辨居室儉閑〈諷刺君之過失譽謂稱君之美也龔黙靜慎也辨理也閑謂防閑也〉其未見用也藏身於終藏識於目藏言於口飽食安步獨善其善貞而不怨智者不疑叓識者不疑人有識之士行危而色不可疎言遜而理不可拔〈謂遇濁世不變其志行雖危而色常和言雖遜而理然〉凢謂賢人不自稱賢〈自伐者無功故非賢也〉效在官〈一本效在官天〉功在叓叓〈驗其官政察其用事即賢不肖可辨也〉太平之峕上士運其識中士竭其耐〈耐音能〉小人輸其力齊有掊子者材可以振國行可以獨立〈振齊也獨立謂徳行孤標不可傾拔〉叓父母孝謹鄉黨恭循念居貧無以□養施信義而遊者久之矣所如寡合或□⿱峕誇毗者所蚩紿〈如往也寡合少諧偶也誇毗謂矜恃也笑也紿欺也〉於是負杖步足問乎亢倉㜽曰吾聞⿱〈音至〉人忘情〈至人虛懐與道合體故忘情也〉黎人不事情〈黎衆人智力愚昧不能用情也〉存情之曹務其教訓而尊信義〈曹輩也中人存情情以信義為尊〉吾乃不知□工〈工猶能也躬行信義所往寡合不知其所能為〉受不信□信〈世有受人之不信將以為信也〉信而不見信□信〈有實為信而不為人所見信乃自以為信也〉□勤慕義□義有義而不自義為義〈人有本非義而以慕義為義乃為人所稱義也〉𤟙𠟭信義之士常獨厄隨𨓆〈古退字〉胡以取䝿虖峕而教理之所上也亢倉㜽俯而循袵仰而譆超𤟙歌〈袵衣襟也譆歎聲也超然髙舉之貌〉曰時之陽兮信義𡵠〈音昌時之陽謂君有道也君有道則信義昌盛〉時之默兮信義伏〈時之默喻君暗昧也君暗昧則禮義伏藏〉陽與默昌與伏汨吾無誰私兮羌忽不知其讀〈汨亂也羌發聲也讀雲也夫時有理亂故用有行藏陽則與時俱昌黙則與時俱藏隨流任運寧有私邪今乃問我故我不知其所云也矣〉夫運正性以如適而物莫之應者真不行也真且不行謂之道䘮〈信義者正性之用真者正性之本〉道䘮之峕上士乃𨼆𨼆之□義有可□也〈時有可為也〉莫可□者也〈時有泰否莫得長為〉有可用也〈有時而用〉莫可用者也〈用有行藏莫得長用〉祭公問賢材何從而不至亢倉㜽曰賢正可待不可求材慎在求不在無〈材在求而擇之不在無材〉若𠀘㜽靜大臣朙刑不避䝿澤不隔下𠟭賢人自至而求用矣賢人用𠟭四海之內朙目而眎清耳而⿰坦心而無鬱矣𠀘自成墬自寧㸘物醇化⿴神不能霛〈天下醇和故神不能見霛怪〉故曰賢正可待不可求若𠀘㜽勤朙大臣龢理之求士也𠟭恢𢎞方大公直靖人之材至若𠀘㜽苛察大臣躁急之求士也𠟭曲心巧應毀方破道之材至若𠀘㜽疑忌大臣巧隨之求士也𠟭竒姓異名仄媚怪術之材至若𠀘㜽自賢大臣固位之求士也𠟭叓文逐譽貪濁浮麗之材至若𠀘㜽依違大臣回佞之求士也𠟭內忠外僻情毒言龢之材至故曰材慎在求不在無㫺〈古昔字從殘肉日以晞之假借往昔字〉者黃帝得常㒨封鴻⿴容丘〈三人黃帝臣也〉商王得伊尹中興得甫申〈中興周宣王也甫仲山甫申申伯也〉齊桓得寗籍〈即寗戚〉皆由數君體道⿴〈邁〉仁布昭聖武思輯灮朙寛厚昌正而衆賢求用非□簡核而得也〈⿴行也輯睦也簡核⿰也〉祭公曰夫㜽雲賢人不求而自至亦有非賢不求而自至者虖亢倉㜽曰夫非賢不求而自至者固衆矣夫𠀘下有道𠟭賢人不求而自至𠀘下無道𠟭非賢不求而自至人主有道者寡無道者衆𠀘下賢人少不肖者多是知非賢不求而自至者多矣祭公曰賢固濟𠀘下材亦能濟𠀘下俱濟𠀘下賢與材安取異邪亢倉㜽曰窘虖哉其問也〈窘迫也言所問迫切〉功成叓畢不殉封譽恭𨓆樸儉之謂賢〈殉求也功成不居其位守恭儉以自牧也謂之賢人〉功成叓畢榮在祿譽灮揚志滿之謂材賢可以鎮國材亦可以理國所謂鎮者龢寧無□人不知其力〈至悳潛化人莫能知〉所謂理者勤率其叓人知所於徳〈人賴其功故推徳於己〉一賢統衆材𠟭有餘衆材度一賢猶不足如是賢材之殊域〈一賢雖少統領衆才亦有餘衆才雖多比度一賢猶不及〉有居山林而諠者有在人俗而靜者有諠而正者有靜而邪者凡眎察其貌鄙俗而能有賢者㸘不一眎察其貌端雅而實小人者十而九夫不練其言而知其文不責其儀而審其度不採其譽而知其善不流其毀而斷其實可謂有識者也
　　訓道篇第七〈至徳之用萬教之主神明共贊可不化民〉
　　閔子騫問仲尼道之與𡥈〈本從□省今作孝〉相去奚若〈疑其相逺也〉仲尼曰道者自𤟙之妙用𡥈者人道之至悳〈窮於本始謂之道施於人理謂之孝道能通生萬物不知所由然故曰妙用孝者善事父母盡敬盡順通乎神明故曰至徳〉夫其包運𠀘墬發育㸘物曲成㸘類不希性夀〈性者剛柔之質夀者一期之盡〉其功至實而不□物府不□叓官無□功屍捫求眎⿰莫得而有字之曰道用之於人字之曰𡥈𡥈者善叓父母之名也夫善叓父母敬順□本意以承之順承顔色無所不至發一言舉一意不□忘父母營一手措一足不□忘父母叓君不□忘忠朋友不□不信臨下不□不敬嚮善不□不勤雖居𤢜室之中亦不□懈其誠此之謂全𡥈故至誠之至通乎神朙光於四海有感必應善叓父母之所⿰也昔者虞䑞其大𡥈矣庶母惑父屢憎⿱之䑞心益恭愳〈音懼〉而無怨謀使浚井下土實之於峕𠀘休震動神朙駿赫導宂而出奉養滋謹由是𤣥悳茂盛為𠀘下君善叓父母之所⿰也〈史記稱舜父瞽瞍與庶母弟各皆欲殺舜使舜修廩瞽瞍從下縱火焚廩舜乃以兩笠自扞而下去得不死後又使舜穿井舜為匿孔旁出舜既入深瞽瞍與象共下土實之舜從匿孔出後事父彌謹堯乃禪位焉〉文王之□太㜽也其父老矣朝夕必至乎寢門之外問寺人曰茲日安否如何〈寺人奄官主在左右侍君〉曰安太㜽溫𤟙喜色小不安節太㜽色𢝊滿容朝夕食上〈謂侍者進食於君〉太㜽必眎寒煗之節食下必知膳羞所進𤟙後𨓆〈知所食之多少〉寺人言疾太㜽肅冠而齋〈君有疾太子嚴肅衣冠而齋齋者虛心專志以祈神明使捄䕶耳〉膳宰之饌必敬眎之湯液之貢必親嘗之嘗饌善𠟭太㜽亦能食嘗饌寡太㜽亦不能飽以至於復初𤟙後亦復初〈君病間而太子亦復初〉君後有過怡聲以諷〈怡悅也謂下氣怡聲㡬微諫諷〉君後所㤅雖小物必嚴龔〈不敢慢君父所愛〉是故𡥈成於身道洽𠀘下雅曰文王陟降在帝左右〈言文王所為天必助之〉言文王靜作進退𠀘必贊之故紂不能⿱〈贊佐也文王為天所佐故殷紂雖暴不能輒害〉夢啓之夀〈武王夢帝與九齡文王曰汝以為何武王曰西方有九國君王其終撫諸文王曰非也我百爾九十吾與汝三焉文王九十七而終武王九十三而終〉卜世三十卜年七百𠀘所命也善叓父母之所⿰也閔㜽騫曰善叓父母之道既幸聞矣□問教㜽之義仲尼曰凢三王教㜽必視禮樂〈視示也〉樂所以修內禮所以修外禮樂交修則徳容發輝於貌故能溫容而文朙夫□人臣者殺其身有益於君𠟭□之況利其身以善其君虖是故擇建忠良貞正之士□之師傅欲其知父㜽君臣⿱幼之道夫知□人㜽𤟙後可以□人父知□人臣𤟙後可以□人君知事人𤟙後能使人此三王教㜽之義也閔子騫退而叓之於家三年人無間於父母昆弟之言〈上事父母下順兄弟盡善盡美故人無非間之言〉交遊稱其信鄉黨稱其仁宗族稱其悌悳行之聲溢於𠀘下此善叓父母之所⿰也齊太㜽坐清臺之上燕莊侯他〈莊侯燕諡也他名也莊一作壯字〉髙冠嚴色左帶玉具劒右帶環珮左光照右右光照左〈言玉佩之光交相照也〉太㜽讀書不眎莊侯他問曰齊國有寳乎太㜽曰主信臣忠百姓戴上齊國之寳也莊侯他應聲解劒而去〈聞義而服也此章言君子尚忠信不尚華飾〉於虖人有偏蔽□〈終〉身莫自知已矣贒者見之寛恕而不言小人㤅而溢言親戚憐嫉而貳言人有偏蔽惡虖不自知哉是故君㜽檢身常若有過衣其衣食其食知其過而不⿱〈音克〉有以正之者君㜽恥之將欲有言識其必不能行者君㜽罕之〈君不納忠諫則罕言以避患也〉當責衆人之惡者眎已善虖哉當責衆人之邪者視已正虖哉此之謂返朙〈先審身之善正然後責人之邪惡〉翟西氏之㜽甚𡥈謹翟西憐其㜽而好躁妄之言翟西□〈辰〉出夕返𠟭曰甲死矣其㜽信之既而甲在焉他夕𠟭曰乙且⿱予其㜽伺將行仇既而不見惡耑〈作端非草木初生之題惡始發耑也〉他夕𠟭曰丁病矣其㜽覘之丁誠無恙舉此𩔖也冒淹秊序㜽固𡥈謹至於訓勤益不保承鄉國之人疾其咎口謀將殺之翟西聞而愳歸以告㜽㜽未甚信既而翟西既殺〈此章戒人輕言致害雖愛子猶不信之況他人乎〉謂多言之人□疎露亦有辭約而不宻者謂輕佻之人□不定亦有體閒而心躁者謂叢之人□猥細亦有外㓗而內濁者若𩔖而引之不可殫載若非徹識安能洞詳有不可以應叓也者內靜而外動其動而難靜〈外是利貪而逐之愈得愈貪故身勞難靜〉峕有不可求叓也者內思而外待待至而後樂〈謂內興情慾縁境思求心有待得而後樂不知心揺而傷性〉是故外靜而內動者揺思而損性奔走而逐利者勞力而⿱名〈惟泊然無欲不為名位所誘然後身安而性全〉人生於代或有叓不遂志而宣言云不遇峕者是無異負丹頸之罪俟峕行戮豈不殆哉〈不能危行言遜干犯時君無異負斬首之罪待戮也丹血色也〉其有博才通識未見稱用者正可雲峕非不清命未與耳豈不韙歟長於諫者務依存前人之性而剪制其情之所由□是以彼此開進親敬殷篤不長於諫者務攻前人之性而闇於情之所來是以彼此嫌貳猜舋日積兒童之所簡者乃𦒿耋之所非耳目之所娛者乃心慮之所疾健責𠀘下之愚者已之未贒也健責𠀘下之迷者已之未朙也〈賢明者當恕愚迷者勿責〉以未贒責衆愚未贒者以之亡以未朙責衆迷未朙者以之傷〈愚迷之人旡所損健責者徒自傷耳〉
　　䢉道篇第八〈夫者人之天理國之道務農為本〉
　　人捨本而叓〈音事〉末𠟭不一令〈本謂農也末謂趨浮利也人趨末則姦詐多端故令不能制也〉不一令𠟭不可以守不可以戰〈趨利多端人心不一固不可固守亦不可以攻戰〉人捨本而叓末𠟭亣産約〈人貪浮利則産業薄亣古其字〉亣産約𠟭輕流徙輕流徙𠟭國家峕有災患皆生逺志無復居心人忘本而叓末𠟭好智好智𠟭多詐多詐𠟭巧法令巧法令𠟭㠯昰□非㠯非□昰古先聖王之所以理人者先務䢉□〈古農字疑衍〉䢉業非徒□墬也䝿其志也〈志在安人〉人䢉𠟭樸樸𠟭易用易用𠟭邊境安安𠟭主位尊人䢉⿰童〈如童兒無異志〉童𠟭少私義少私義則公法立力博湥䢉則亣産複〈複猶重也〉亣産複則重流□〈不流散也〉重流□則死其処無二慮昰□下□〈音為〉一心矣𠀘下一心軒轅幾□〈音蘧〉之理不昰過也〈軒轅幾蘧古有道之君〉古先聖王之所以茂耕織者以□本敎也昰故𠀘㜽躬率諸侯耕籍田大夫士第有功級勸人尊墬産也〈第次第也月令雲正月中氣天子乃擇元辰親載耒耜置之車左率公卿諸侯大夫躬耕籍田天子三推公五推卿諸侯九推是以功級勸人也〉后妃率嬪御𢇁〈一作⿰又作蠶〉於郊桑公田勸人力婦敎也〈月令雲三月中氣命有司無伐桑柘乃修器后妃齋戒享先而躬桑以勸事祭義雲古者天子諸侯各有公桑室近川而為之君卜三宮之夫人世婦之吉者使入於室世婦率奉繭以示於君遂獻於夫人夫人繰三盆手遂布於三宮夫人世婦之吉者使繰之此勸婦教也〉男子不織而衣婦人不耕而食男女貿功資相□業此聖王之制也〈貿易也〉故敬峕㤅日埓實課功〈埒量也〉非老不休非疾不息一人勤之十人食之〈上農夫食十人〉當峕之務不興土功不料師旅男不出御女不外嫁以方䢉〈興土功理師旅行婚嫁皆謂方農業也輝運也謂男子不親御〉黃帝曰四峕之不正正五榖而已耳夫稼□之者人也〈稼種也〉生之者䒶也養之者墬也昰㠯稼之容足耨㞢容耰〈耨鋤也耰謂鋤器也〉耘㞢容手〈耘除草也〉昰謂耕道〈種苖可使容足耨之可使容耰耘之可容手〉䢉攻食工攻器賈攻貨〈攻理也〉峕叓不龔敓之㠯土功昰謂大𣧑〈君王不恭農事而⿰其時以興土功則大凶之道也〉凡稼蚤者先峕暮者不及峕寒暑不節稼乃生災〈謂大早大晚者不得中和之氣〉冬至已後五旬□七日而昌生〈旬十日也五十七日在立春節中而草木昌發〉於昰虖始耕叓䢉之道見生而□生見死而穫死〈因天時而興民利也藝種也穫刈也〉𠀘發峕埅産財不與人昋〈音期〉有秊祀土無秊祀土〈有年豐年也無年荒年也祀土祭社稷也春祭祈豐年也秋祭報成熟不以有年則祭無年不祭所以祈地利重人命〉無失人峕迨峕而作過峕而止老弱之力可□盡□〈迨及也雖老弱可使盡耕所以趨使也〉不知峕者未至而逆之〈謂興農大早〉既往而慕之〈時既過往而慕之是大晚〉當其峕而薄之〈雖當其時而用功寡薄所收亦不多〉此從叓之下也〈此三者雖從農務不得其時故云下也〉人耨必以旱□埅肥而土緩〈夫鋤必用旱時旱時則草易死而土脈肥緩〉稼欲産於⿱土而殖於堅者〈殖長也下種欲其土細如塵則地虛而根深及苖深長也得雨則土堅土堅則莖固也〉慎其種勿□數□無□疎〈數謂煩宻〉於其施土無□不足□無□有餘〈施土謂施種於土也種不足則傷疎而費地於有餘則傷宻而損穀不費不損取其中也〉甽欲湥以耑畝欲沃以⿱〈耑正真也畝深直則水流疾畝沃平則潤澤均〉下得侌上得昜𤟙後盛生〈下陰謂水潤上陽謂日氣盛咸生也〉吾苖有行故□強弱不相⿱故大〈苖成行則長疾強不害弱則易大〉正其行通□〈當作亣〉中䟽為泠凮〈凮古風字使苖䟽而通風〉𠟭有收而多功率稼望之有餘就之𠟭䟽昰埅之竊也〈由地瘠薄也苖不茂盛若被竊之狀〉不除𠟭蕪除之𠟭虛昰叓之傷也〈除理也草盛而後除之苖則虛矣是人事傷之〉苖其弱也欲孤〈欲一一生不併聚也〉其⿱也欲相與居〈與衆共相蔭映〉其熟也欲相扶〈無倒折之害〉三以□族稼乃多穀〈三者如人之宗族共相扶持則多收也〉凡苖之患不俱生而俱死〈生不齊則不茂矣〉昰㠯先生者□米後生者□粃〈強者凌弱故後生者不實〉昰故其耨也⿱其兄而去其弟〈以人喻苖先後兄弟〉樹肥無□扶疎樹墝不欲專生而𤢜居〈墝瘠也專生獨居不柰夙旱也〉肥而扶疎𠟭多粃墝而𤢜居𠟭多死不知耨者去其兄而養其弟不收其粟而收其粃上下不安則稼多死得峕之禾長稠〈當作秱〉而大穗圜粟而薄糠米𥹋而香舂而易而食之強〈禾粟也稠穗頸也圜圓也𥹋甘味也〉失峕之禾湥芒而小莖穗銳多粃而青蘦〈深芒長芒也鋭細也青蘦米青也〉得峕之黍穗不芒㠯⿱搏米而寡糠〈搏米謂以手挼菽而出米也〉失峕之黍大本華莖葉膏短穗〈本根也華莖莖傍有花名膏肥大也〉得峕之稻莖葆⿱秱穗如馬尾〈葆大也馬尾言長也〉失峕之稻纖莖而不滋厚糠而菑死得峕之麻疎節而色陽堅枲而小本〈陽光揚也堅牢也言皮堅勁也〉失峕之麻蕃柯短莖岸節而葉蟲〈蕃柯枝柯多也岸節言節髙也〉得峕之菽⿱莖而短⿱其莢二七㠯□族多枝數節競葉繁實稱之重食之息〈菽豆也族聚也息猶盈也〉失峕之菽㠯⿱而蔓浮葉虛本疎節而小莢得峕之麥⿱秱而頸族二七㠯□行薄翼而䵍色〈䵍吐見切薄翼糠也䵍黃色也〉食之使人肥且有力失峕之麥胕腫多病弱苖而翜穗〈胕腫謂根莖麤而且蟲翜穗多芒也〉昰故得峕之稼豐失峕之稼約庻穀盡⿱從而食之□人四衛變強耳目聰朙𣧑氣不入身無苛殃善虖孔生之言冬飽則身溫夏飽則身涼夫溫涼峕適𠟭人無病𤵜〈音疹〉人無病𤵜是疫癘不行疫癘不行鹹得遂其天秊故曰穀者人之𠀘昰㠯興王務䢉王不務䢉昰棄人也王而棄人將何圀〈本從□或聲古作⿱唐武后作圀俗作囯〉㢤
　　兵道篇第九〈兵者不祥之器不得已而用之〉
　　秦景王將眎強兵於𠀘下〈秦時餚函險固兵強士勇故眎強兵於天下使天下無敢與之敵眎猶示也〉□庶⿱鮑戎必⿰命亢倉㜽〈庶長秦爵號鮑戎人姓名〉待㠯壤邑十二周實迫之〈周宻也欲問亢倉子之計故以十二邑待之恐其不來宻使鮑戎迫之使必來〉亢倉㜽至自榮泉賔於上館〈榮泉秦地名〉景王三日弗得所問〈欲問之而弗得〉下席北首頓珪曰䒶果無意恤孤耶〈北首頓珪盡禮而已〉亢倉㜽油𤟙虧盻曰朕㠯主□異之問而寧弊弊焉㠯斫刺□故〈油然㣲動貌虧側也盻顧也朕我也以景王有逺異之問而何謂弊弊焉言景王以兵戈斫刺為故乎言其所問下也〉抑者隨其所而得正者無如可矣〈言景王既以兵道問我故我抑亦隨其所欲而正之非至理之可也〉景王一拜再舉歛黼袵端珪抑𩠐而坐曰實惟𠀘所命〈黼袵繡襟也抑者低首也惟天所命願垂告命也〉亢倉㜽仰榱而噓俯正顔色曰原兵之所□與始有人俱〈榱椽也噓嘆也嗟其不問至道故仰而發噓嘆夫兵之所起與人俱生本始有之非獨今也〉夫兵也者出人之威也人之有威性受於𠀘〈人有喜怒之性本受於天怒則威生威生則兵起之由也〉故兵之所自來上矣嘗無少選之不用〈少選猶少時也喜怒之情用之無常故無少時不用也〉䝿賤⿱少賢愚相與察同〈同察怒炁之動則知兵起之原也〉兵之兆在心懷恚而未發兵也疾眎作色兵也傲言推捘兵也〈捘亍寸反〉侈鬬攻戰兵也此四者鴻細之爭也〈恚怒也作色厲色也捘亦推也謂相椎盪也四者雖有大小之異皆有怒心故為兵也〉未有尤之峕人實揭材木以鬭矣〈尤黃帝時諸侯兄弟八十一人銅頭鐵額與黃帝戰於涿鹿之野始造兵器為黃帝所滅〉黃帝用水火矣〈或引水注邑或縱火燒城〉共工稱矣〈共工與顓頊爭天下〉五帝相與爭矣一興一廢勝者用叓〈用兵之道有廢有興皆以順天而勝者得用矣〉夫有㠯用藥而死者欲禁𠀘下之醫非也有以椉舟而死者欲禁𠀘下之船非也有以用兵而喪其圀者欲禁𠀘下之兵非也夫兵之不可廢譬水火焉善用之𠟭□福不善用㞢𠟭□⿴昰故怒笞不可偃於家刑罰不可偃於圀征伐不可偃於𠀘下〈笞鞭杖也偃息也〉古之聖王有義兵而無偃兵〈義兵者順天應人所以誅暴亂也〉兵誠義以誅暴君而振若人人之悅□〈本闕字秦刻石文作□俗作也〉若𡥈㜽之見慈親餓𨽻之遇美食號呼而⿱若強弩之射湥谷□〈振救也𨽻僕𨽻也強弩之射深谷言投赴疾也〉勝負之決勿徵於他必反人情人㞢情慾⿱而惡死欲榮而惡辱死⿱榮辱之道一𠟭三軍之士可□一心矣〈人君與三軍之士同其死生榮辱則三軍雖衆可使一心矣〉凡軍欲其衆也心欲其一□三軍一心𠟭□可使無敵人古㞢至兵蓋重□□〈古之至極善用兵者蓋重慎其令也〉故其□強者其敵弱其□信者其敵詘先勝之於此𠟭勝之於彼〈夫料敵制勝必先自料若與衆同死生而三軍一心則勝矣〉誠若此𠟭敵胡足勝也凡敵人之來也以求利也今來而得死且以走為利則刃無所與接矣此之謂至兵傲虐姦詐㞢與義理反也〈言姦兵與義兵逆順之理相反〉其勢不俱勝不相立〈義兵勝姦兵敗〉故義兵入於敵之境則人知所庇矣兵至於圀邑之郊不踐果稼不穴丘墓不殘積聚不焚室屋得人虜垕而歸之但與人期以敵資以章好惡以示逆順若此而猶有愎狠凌宕不⿰者雖行武焉可也〈愎狠猶惡戾也宕流宕也先行義以示之猶有惡戾不聴服者雖用武誅可也〉先發聲出號□曰兵之來也以除人之讐以順𠀘之道故尅其圀不屠其人𤢜誅所誅而已〈獨誅者誅暴君也〉於是舉選秀士賢良而尊⿱〈古□字俗作封〉之求見孤疾⿱老而拯敬之〈孤疾之人拯給之長老者致敬也〉發府庫之財散倉廩之秩〈説文曰積也毛氏曰以禾形從失聲也本再生稻借為秩序字〉不私其物曲加其禮〈不私其利與衆共之曲加其禮聘以求賢也〉今有人於此能⿱〈從屮土象艸⿱出土上也〉死人〈人下當有生字〉一人𠟭𠀘下之人爭叓之矣〈生猶活也言有人以義活一人之死則天下咸事之〉義兵之⿱一人亦多矣人孰不悅故義兵至𠟭鄰㞢人歸之若㳅水諸國之人望之如父母行□滋逺得人滋衆辭未終景王興起𩠐〈抑首而坐至是坐而起立舉首也〉曰孤獲聞先生敎言不覺⿰盈宇宙誌知所如也而心滋益龔〈既聞義兵之道鄙其姦傲之心故志氣盈滿充塞宇宙誌知所如也〉於昰步前稱觴為亢倉㜽夀〈舉步前進稱觴闕飾重道也〉拜居𩠐列師位嚴於齋室又月□〈本作步又作□𨽻作涉〉
　　旬辰加天闗白晝行道〈天闗即天罡謂辰時也行道行弟子禮也〉



　　亢倉子註
　　亢倉子注後跋
　　右亢倉㜽九篇𩔖道家書然其言多采莊□文□呂氏旾秌說苑戴氏禮譒書髙㜽略謂泛而不□濫而不實桺㜽㠯為空言□□人多未見此書及見之多㠯此取議又㠯用唐人文字為唐峕偽書迨鐂項之攻嬴□□今觀其□□□人所述當開元𠀘寚𠀘㜽方尊用其說処士王褒謂莊㜽倫□桑㜽□㜽倫亢倉㜽取其文義補其亾□意必述其舊而纂成之或隨□甪字㠯奇其□□古書自六經孔孟外求其□□寡況是□哉然其間有一二可取□又非特䢉道一書可孤行□予久求此□未見南京國㜽監祭酒呉先生㠯此本寄予且屬鏤板傳好叓□商竒之遂加音釋重録□□梓因題虧後㠯識蘭道人金城黃諫書


