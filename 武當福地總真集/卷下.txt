
〈出《仙傳》〉
聖號：元帥鎮天玄武大將軍、三元都總管、九天遊奕使、左天呈北極右垣三界大都督、神仙鬼神公事判玄都右勝府事、領元和遷校府事、紫皇天一天君、玉虛師相、玄天上帝。
北極鎮天真武佑聖助順靈應福德仁濟正烈協運輔化真君本名玄武，宋避廟諱，改名真武。
靜樂國，傳記：龍變梵度天之下。《靈寶大法諸大秘文》云：龍變梵度天，北方之天，四種民天之一，在無色界之上，其色赤，太虛之景，靈寶之宮，下應西方婁宿。又《武當圖記》：五龍頂，一峰上應龍變梵度天，北方五黑龍君居之。今均州之南三十里，有村名日樂都。傳云：此古今樂國。村之束山下，古陵數塚，耆舊相傳云：靜樂國王之塋。又《風土記》：均州，上古之時即有麋之國，謂人民樸野，安靜樂善，雖日麋鹿，猶可安居。又仙傳稱：黃帝降生於有熊之國，赤帝降生於厲山氏之國，玄帝降生於今樂之國，蓋為玄帝神功聖德，萬物悉資，潤澤發生，不欲以有麋之國稱之，而取其人民安靜樂善，易之日靜樂可知矣。切觀均州風土，太和之水灣環百曲，神仙窟宅。考之古史仙傳，靜樂國即均州無疑矣。
仙冑，《太玄經》云：天一生水，地二生火，玄帝主宰天一之神，故呎日：水位之精。宮日：天一之宮。《仙傳》云：天一之精，是為玄帝；天一之氣，是為水星；天一之神，是為五靈老君。天一之象，應兆虛危，是為玄武。其名則一，其形則二，見相玄龜、赤蛇，其精氣所變，日雨露、曰江湖河海，應感變化，物之能飛、能聲者，皆天一之所化也。水火昇降，龜蛇合形，品物是生，玄帝即其主宰，天一之帝也。
玄帝傳記，按《混洞赤文》：元物恍惚，大道杳冥，一氣凝三寶於無色無欲之先，五劫混洪造於乍邇乍遐之際，太由是極，文自此彰，重濁輕清，分判上下，皇天后土，主鎮範圍。天一生水於坎宮，神化肇形於坤壘，火木金土，安鎮方維，赤青白黃，各司帝任。星辰日月，演玄綱而原象育形；高厚神祇，體好生而隨時設教，巍巍蕩蕩，赫赫煌煌，妙矣難言，淵乎莫測。北極佑聖玄武天一天君玄天上帝，天一之帝，水位之精。《太極隱文丫萬：天一之精，是為玄帝，分方於坎，斡旋萬有。天一之氣，是為水星，輔佐大道，周運化育。天一之神，是為五靈老君，佐天拱極。天一之象，應兆虛危。司經緯於北，是為玄武，其名則一，其形為二，是有玄龜、赤蛇之象，其精氣所變日雨露、日江湖河海，應感變化，物之能飛、能聲，皆天一之所化也。龜蛇合形，天地定位，惟玄帝天一之帝，故能攝制。地二生火，分方於離，是為赤帝，像應朱雀。天三生木，分方於束，是為青帝，像應青龍。地四生金，分方於西，是為白帝，像應白虎。惟天五之數，黃帝中主，萬神無越，玆不具載。斷鱉已後，五帝輔相大道，玄帝有潤澤發生、至柔上善、滌穢蕩氛、平靜之德，上及重霄，下及飛潛，動植莫不資焉。玄元始黑，歷劫下降，出書度人，而上帝乃命玄帝下遊人間：上三皇時，降為太初真人，中三皇時，降為太始真人；下三皇時，降為太素真人，當是之時，結繩治政，不可復考。至開皇初劫，雜黑普消，正道當行，下界南洲，宜更茹毛飲血穴居野處之化，上帝乃命五帝繼降人問，化育黎庶。惟青帝首出，降於坤輿之中，名太嗥，號伏犧氏，建立邦國，觀象察法，始有星緯之文，正君臣父子夫婦之分，龍圖河出，龜書洛呈，畫卦造書，布德行惠。赤帝降生於厲山氏國，今隨州是是為炎帝，號神農氏，樹植百穀，民得粒食，然火德令熾，致有諸侯互侵、蚩尤為虐之患，數使然也。蓋赤帝火，玄帝水，水火有不可相離之兆，繼而下降玄帝，降生於爭樂之國，名招搖童光，號雲潛氏。黃帝降生於有熊之國，史皇南謐日：河南新鄭是也。名軒轅，號黃帝。白帝亦降生於黃帝之宮，名少嗥，號金天氏。俱主持正統，撫育兆民，平亂著功，復歸本位。玄帝稟天一之精，惟務靜應，不樂南面，志復本根，上帝乃以天一餘氣，下降金天氏之宮，名顓頊，號高陽氏，代玄帝握符御眾。謹按玄帝降生爭樂國之日，即神農氏之末年，歲在關逢敦胖，甲午姑洗月，三月哉生明，初三曦馭天中，午時符天一之陽精，托胎神化於翼翰婁三宿之次，龍變梵度天之下，靜樂國善勝夫人之腹孕秀一十四月，產母左脅而生。當生之時，祥雲異香，瑞應難述。生而神靈，及七歲，天文書契，一覽默會，潛心至道，願事上帝，普福兆民。慾尋幽谷，內鍊元真，遂感無極紫元君，授之上道。元君指太和山而告之日：此山自乾兌起脈，盤旋五萬里，水出震官，土應翼斡二宿，顯定極風、太安皇崖二天，汝可居之，當契太和。飛昇復位，上輔大道，與天地日月齊並。告畢，昇雲而去。十五，辭父母，父王不能抑志，遂入是山，潛虛玄一，默會萬真。身長九尺，面如滿月，龍眉鳳目，鉗髮美髯，顏如冰清，披松蘿之服，散髮銑足，凝真養性四十二年，成無上道。是時，軒轅黃帝御世治民，歲在庚寅，九月九日凌晨，四氣朗清，鸞鶴天花，相問飛舞，林巒震響，自作步虛仙樂之音，地皆變金玉之色，玄帝拱手立於臺上，須臾，群仙、騎從、車輿、旌節降於臺畔，非凡見聞。五真捧太玄玉冊前進，曰：奉帝命，召子上昇。玄帝祇拜。其詞日：上詔學仙聖童靜樂國子，玄帝姓名以子玄元之化，天一之尊，功滿道備，昇舉金闕，可拜太玄元帥判元和遷校府公事。九德偃月金晨玉冠、瓊華玉簪、碧瑤寶圭、紫銷飛雲金霞之被、丹裳羽矚絳綵之裙、七寶銖衣、元光朱履，寶印、龍劍、羽蓋瓊輪、九光九節、十絕靈嬸，八鸞九鳳、天丁玉女、億乘萬騎，上朝帝廷。詔至奉行。玄帝拜帝命。五真前進日：吾等奉命為子啟途。一真日：予即子之別體五靈玄老黑節靈嬸。子不統王位，志在還初，謂可嘉尚，汝塵世父母，已證真仙矣。於時，五黑龍君掖之上昇，至紫霄峰之上，解松蘿之服，衣所賜冠被，飛空步虛於大頂之上，乘丹舉綠輦，五龍掖之，飛昇霄漢，躬朝上帝，領職闕下。後改太和之名曰武當山。至開皇終劫，下界生靈，承平之盛，驕奢矯侮，去實務華，劫數欲更，暴君汙吏，魔鬼妖孽，雜處陰陽之界。商紂主世，殘害酷虐，六天魔眾，各現形跡，妖祥迭起，人鬼不分，盤結惡毒，傷害黎庶。時元始上帝說法於八景天宮上元之殿，黑毒血光穢雜之氣上衝天門妙行真人叩請威光，親行收除。上帝宣昊天帝尊，正天曆數，乃劫天一之神，降生西土姬姓之國，名發，為周武王，使平治天下。惟玄帝天一之精，丁甲風雨水火之神俱隸主治，能蕩除氛穢。右侍玉童，持符往召玄帝，被旨上朝天顏，恭領帝命，部坎離真相蒼龜巨蛇、丁、甲、五雷神兵三十萬神將、巨虹、師子、毒龍、猛獸，齊到下方，恭行天討。徇師誓眾而說：太陰化生，水位之精。虛危上應，龜蛇合形之呎。七日之中，天下妖魔一時收斷，計奏定錄，鎖於北鄧。復詣清都，上朝金闕，上帝撫勞，乃命昊天進封仙品，宣告金闕侍經司玄學士太丹真人，於玉華院栽撰玉冊，其冊日：惟卿混黃一氣之瑞，道備九陽之尊，校遷人民，毫分無失，玆以劫數交會，邪正混同，感生六天魔王，傷害九地黎庶，儻非真力，何得清寧？德重功高，難盡褒美，容當歸根復位，返本還元，若不徽稱，焉能顯德，金書錫降，宜忽謙辭。可進拜：鎮天玄武大將軍、三元都總管、九天遊奕使、左天呈北極右垣三界大都督神仙鬼神公事、判玄都右勝府事紫皇天一天君。依前太玄元帥領元和遷校府事，冊到奉行。上帝命玄帝可相復元初，披髮胱足，踏躡龜蛇，建早巔玄旗，躬披鐘甲，永鎮坎位。凡遇甲子、庚申，每月三七日，下降人問，察人善惡修學功過，普福生靈，操扶社稷。玄帝奉詔後千變萬化，為教主，濟度人世，無量無邊，洞天福地，靈顯感應，簡冊難窮，潤澤溥博，智德恢洪，無一時不念眾生，無一刻不憐下土，大慈普救無上法王也。昔宋嘉祐二年天中節，三界萬真上朝元始上帝，會三寶宸尊、昊天上帝出萬天素威功過玉曆，劫金闕侍中司馬大神、司命可韓真君、司錄定名真君、司功採訪真君、司過保命真君，考校玄功，五老、十一曜、北斗、二十八宿，自太古至今，經緯陰陽，功齊天尊之位，三官、四聖，太一開化，佐天安地，功亞天帝之位，於是劫頒金闕三省推考聖功，果與諸天帝君功德並隆，將三官、四聖並拜帝真之號，於天臘之日，宣命三官、四聖同赴三天闕下，綰於玉閤，分命金闕左侍翰林清玄學士司文真君、金闕右侍翰林寶章學士司經真君撰制玉冊，至上元日進封三官四聖帝號，冊以玉板，刻之金書，字悉龍章鳳篆，盛以雲錦，寶囊，護以瓊玉之匣、金龍之鎖。而玄帝玉冊曰：劫赫赫至真，皇皇大道，太景開判，玄元化生，萬天樞機，三界尊仰，其休隆廣，宜有褒崇。惟太玄元帥鎮天玄武大將軍三元都總管九天遊奕使左天歪北極右垣三界大都督神仙鬼神公事判玄都右勝府事領元和遷校府事紫皇天一天君，玄帝名靈通大妙，道備鬱明，上開混化之玄，下統虛危之秀。撫成地紀，保育天元，持造化於四時，推綱維於八節。功高五十萬劫，德並三十二天，洞杳飛芒，幽微偉燦，按遵簡錄，當亞帝真，不有徽崇，何以明德，謹遣金真紫陽大夫金闕侍中素靈殿大學士主管三天門下直日儲靈典奏事含光上德仙君軒轅執本賣捧玉冊，可特授玉虛師相玄天上帝，領九天採訪使，餘當上輔大道，劫劫長存；下佑兆民，綿綿永祉，龍文昭降，宜勿遜辭，冊至奉行。於是玄帝眾真受帝號於七寶瓊臺之上，昊天至尊親行典儀，與凡世帝王拜大將開國承家之儀頗同，上錫玄帝瓊旌寶節九龍玉轄，其冠通天十二旎，其服玄衰，上施十二章，圭以玄玉，履以紅烏，於今群真朝謁，四聖為都班之首。所都則日天一真慶宮，在紫微之上，太素秀樂太虛無上二天之問，官殿巍峨，皆自然妙氣所結，琳琅玉樹，靈風自嗚，皆合宮商之韻，紅光紫雲，常覆其上，此處即玉虛之境、無色之界也。玄帝拜帝號之後，上帝追贈崇封玄帝聖父日：靜樂天君明真大帝；聖母日：善勝太后瓊真上仙。下蔭天關日：太玄火精含陰將軍赤靈尊神；地軸日：太玄水精育陽將軍黑靈尊神，並居天一真慶宮。因玆三界仰稱日：玄帝。是編皆前後列真授付得道之士，人世故得睹神聖功跡，亦宿生之慶幸也。
大元混一天下，定都於燕。至元七年十二月十九日，西郊高梁河金水中有蛇，長尺餘，金彩青章。明日，復有神龜，金碧交錯，迴旋泛泳。時太府監玉牒尺不花因睹，以事具聞。劫建宮立碑，奉玄帝聖容，賜額日昭應宮。今女官、道士嚴奉住持，以彰神應之靈。
劫中書門下：朕伏以丕顯聰明，聿求孚佑，旌賁殊號，率循舊章，恭惟真武之靈茂著陰方之位，妙功不測，沖用潛通。尹京邑之上腴，有龜蛇之見象，兌升地寶，瑟湧神泉，自然清泠，飲之甘美，資中國之利澤，奏民疾以鐲除。倍慶濟時，虔思報德，就其勝壤，建以珍祠，既修奉於威容，合登隆於稱讚。爰稽懿實，永耀鴻禎，真武將軍宜加號日：鎮天真武靈應佑聖真君。當體寅恭，咸從布告，故玆詔示，想宜知悉。天禧二年七月七日
宋嘉定二年十一月十四日崇封誥詞勑：仰止層霄，巍乎北極，瞻百神之環衛，有玄武之尊嚴，顧像設之已崇，而號名之未備，肇稱褥典，以介蕃釐。北極佑聖助順真武靈應真君，天之貴神，國之明祀，威靈在上，常如對於衣冠；光景動人，遂莫逢於魑魅。赫然祥異，著於見聞：在天禧時，瑞表醴皋之觀；若熙寧日，事傳大順之城。祖宗相繼，禮文有加，祠宮迺創於阜陵，扁膀爰新於佑聖。肆朕尤嚴於祭報，而神每監於禱祈，載惟肝蠻之孚，曾靡窈冥之問。福請沖眇，將垂萬世之子孫，德及高深，溥洽四方之黎庶。誕揚盛美，庸侈徽稱。金闕玉京，密增於神莢；雲車風馬，永鎮於人寰。尚冀宴娛，適觀薦饗，可特封：北極佑聖助順真武靈應福德真君。奉勁如右，牒到奉行。
劫：北極惟尊玄武允謂穹崇南面雖主百神必嚴寅奉。既陰受護持之既，宜顯嘉旌賁之儀，申衍榮章，用昭敬事。北極佑聖助順真武靈應福德衍慶真君，道周六合，威攝萬靈，鍾元黃一氣之真，陰功有賴，握坎離二精之妙，神化無邊，以玆蕩邪而辟功，莫匪救民而護國。惟我朝之累聖，嬋至敬之一心，在真廟仁廟，則表靈應而彰感通；在孝皇寧皇，則奉佑聖而崇福德。迨予眇沖，固當增衍慶之封；嘉爾聰明，亦既述均陽之讚。肝蜜冥冥而默應，威靈赫赫以旁昭，無願不成，錫庶民之福祉，何幽弗察，清四海之妖氛，凡同普率之問，均在包含之內。惟仁則所濟之博，惟正則丕烈之洪，強贊上真，難明至德，尚宏道蔭，永庇人寰，可特封：北極佑聖助順真武福德衍慶仁濟正烈真君。奉劫如右，牒到奉行。
宋仁宗讚，入內堂寶應閤，天關地軸封號冊寶：
萬物之祖，盛德可委，精貫玄天，靈光有偉。興益之宗，保合大同。香火瞻敬，五福攸從。
天關火之精贈：同德佐理至誠重感慈明普濟陽辯武聖右正侍雲騎護國保靜輔肅守玄太一大將軍。真相赤蛇變相青面三日金甲兜鑒。
地軸水之精贈：同德佐理至應大道顯明武濟陰盛朔聖左正侍雲騎護國保寧輔肅玄初太一大將軍。真相玄龜變相黑體金甲兜鑒。
右封贈如前，嘉祐二年二月旦日門下奉命。
錄善降日
正月初七日、二月初八日、三月初九日、四月初四日、五月初五日、六月初七日、七月初七日、八月十三日、九月初九日、十月二十一日、十一月初七日、十二月二＋七日、三元日、甲子日、庚申日。
供獻儀物
玄帝天之大聖，世之福神，不藥華飾，惟務清爭。
所宜：清油、冷水、燈燭、時果冷茶、棗湯、黃白花。精潔束盛，如此獲大吉祥。
所忌：石榴、李子、荷花、紅艷花、蓮藕、辛穢、鷂、犬、孕婦，不潔之物，雖福神洪慈，則侍衛神靈立彰顯報，慎之。
玄帝隱諱：乞、仲芳、詰、賊。
四天天帝
龍變梵度天帝，內名掬靈妙光，在無色界之上，其色赤。又日上妙天，其宮日靈寶宮，下應靜樂國。
太安皇崖天帝，內名暉奠阿魂，在色界，其色白。又日極樂天，其宮日開明宮。
顯定極風天帝，內名回翹威，在色界，其色黃。又日廣樂天，其宮日太赤宮二天下應武當山。
豐乾大天帝，按：宋侍中荊國公宋庠奉旨所編《真武啟聖記》第九章稱：真武初學業遇帝，賜以黑馳亂角斷魔雄劍，內名未究其詳。
虛宿天卿星君、危宿天錢星君，二星皆天一之象，龜蛇水火之形，玄帝之所統理。
無極上道紫元君，內名未究其詳。按：《仙傳》傳道付玄帝，示武當山之根源，今尊日聖師。
九天掌籍上仙元皇帝君，姓張名亞，屬三大神之一，掌桂祿籍，凡食祿為官、為儒者，皆隸之。為水府計度轉運，相輔大道，佐玄帝濟物。餘見仙傳。
上清天機都承旨神應元惠真君，姓董名素皇，天至真，莫究其旨。輔相玄帝，開教濟物，位太清西王左上卿。
上清天機都承旨飛霞靈光真人中黃先生太元真人東嶽上卿司命真君、大茅君也，咸陽人，名盈，字叔申。
定錄右禁郎司命真君、中茅君也，名固，字秀偉。
三官保命真君，小茅君也，名衷，字思和。
三茅君，金闕宰輔，東嶽司命。今句曲福地三茅山，即昇真之地。事見茅山仙傳，餘見後曹觀妙傳。
中天欽火律令大神雷霆主帥天君，即黃帝相風后將軍，破蚩尤，封河南將軍，因以所封鄧為姓。後隱武當疊字峰，有神跡尚存，見《雷書》。
武當山感應五黑龍君，即天一之化，龍變梵度天餘黑，下鎮武當，掖玄帝上昇，訪姚太守降雨於唐，授陳希夷睡法於宋，雨暘祈叩，其感應不可枚舉。武當五龍頂即是寓處。
武當山五百靈官，洞天福地，上帝游年之所，各設靈官五百員，主持守衛。修道之士，功業成就，皆隸保舉，察善罰惡之司。
武當山巡山黑虎元帥，北方天一之所化，護教鎮山之神。神通威靈，不可具述，凡骨相未應學仙之人，或現真相，或警夢寐，悉皆逐去。夜則巡行廊應，衛護福庭，有法行之於世。
武當山忠智威烈王，唐均州太守姚簡也。事見後傳。
上帝司真佐，命武當山真君，武當乃中嶽上帝司真洞天佐命，位號真君。出《太真道典鐮》。
武當山福地仙官、宮庭通天大聖里域真官、武當大頂廣潤龍王。三位即本山仙官係國封。
《圖經》：武當，神仙窟宅。自黃老設教，神仙至人，棲之者眾。又日：學道者常有百數，心有懈替，則為百獸所逐。夫養生之人，多隱其名字，藏其時日，恨山不深、林不密，惟恐閑名落人耳中。是山證道昇真者，何可勝計，去古頗遠，劫火屢更，多失其名。今考之傳記，詢諸前輩，問得一二錄之於此，以備山中勝槃雲。
關令尹真人，周康王之大夫，姓尹名喜，號文始先生。當周之末，大道將隱，預占紫氣西邁，有道者過之，出為函谷關令。未幾，太上度關，喜執弟子禮迎拜，授之《道》《德》二經，約後會蜀之青羊肆。託疾木仕，隱居谷內，後入蜀，歸棲於武當，三天門石壁之下石門、石室，喜之所居，古有銅將、玉案，今無之矣。以其所居名曰尹喜巖，澗日牛漕澗、青羊澗，皆太上神化訪喜之地。出《輿地紀勝》。
神仙尹軌，《神仙傳》：尹軌，字公度，太原人。文始先生之弟子也，博極群書，晚乃學道，號山世遠。常起居林麓，服黃精，年百餘歲，言天下安危盛衰，未嘗不驗。入太和山，去領杜陽宮太和真人，今為紫虛陽光道德錄真師。出真誥。
神仙戴孟，《郡國志》：姓戴名之生，漢將軍，武帝遣入北山採藥，棄官學道，號孟盛子，受法於清靈裴真人，得《玉珮金鐺》之書、石精金光之符，週遊名山，日七百里。後白日上昇，落帽於武當山峰之上，迄今呼曰落帽峰。故陳希夷有詩云：我愛武當好，將軍曾得道。昇舉入雲霄，高岑名落帽。出真誥及晏公類要。
神仙馬明生，《神仙傳》：姓馬字君賢，號明生。得太陽神丹之秘，丹成服半劑，週遊人問，架屋從徒，與俗無異，不過三年，夫婦輒易其處。今五龍觀自然庵即其地也。
神仙陰長生，《雍州記》：長生，漢光武陰皇后之族，鄧人，馬明生之弟子也。得師太陽神丹之訣，同隱武當，丹成，馭氣飛行，周遊六合，後至忠州仙都，白日上昇。
神仙燕濟，《道學傳》：名濟，字仲微，漢明帝時人。少好道術，棄官不仕，後居武當，寢息無度，或困積石，倚大木，雖歷四時，衣服不變。居常散髮，亦或練巾，飛步雲煙，人莫之近。
神仙劉虹，《隱逸傳》：劉虹，字靈預。天資穎悟，博究典墳。宋泰始中，為晉王記室。解官辟穀，入武當山仙去。所居石室日劉爽巖，今隱士巖是也。
神仙謝允，《真誥稽神樞》云：允字道通，歷陽人。少有英毅，歷仕羅邑宰，博覽群書，道學尤精，政事廉能，有遁世脫塵之志。晉太康中，表辭官入道，詔許之。遂西上武當，至襄陽見一道士，語之日：吾師戴先生孟盛子，非世間人，諭我日：若有西上欲見我者，可與俱來，得無君乎？因以俱往見之，至山雲，橫遠岫，依約松陰，忽睹先生坐於石上，神彩洞徹，授以鍊神沖虛之道，俄失公所。於是結茅於石室，不數年，得沖寂之妙，能飛行絕壁。自號其名日謝羅山，蓋謝脫羅宰之宰也。後仙去，莫知所之。出《真拙嬰及《水經》。
姚太守，《傳記》：名簡，字易夫，隋人也。佐唐太宗，出為武當節度。貞觀中，天下大旱，飛蝗褊起，劫禱名山，俱未感應。姚君被命詣武當肅醮，有引儒士，風貌殊異，奇之，從容語簡曰：予等俱非凡士，五龍君也。準帝命守護此山，為子正直，祈檮精嚴，故來謁爾。予已奏允帝命，公宜速歸，三登可慶矣。頃之，雲氣地湧，失君所在，雷電霖雨，褊布天下，草木禾稼，俱各榮茂。具玆靈績，聞之朝廷，即蒙恩錫。解印之後，挈家隱居武當，志慕虛玄，成真證道。玄帝命為本州守土鎮山之神。宋初卻蝗救旱，靈顯昭著，進封忠智威烈，宣勸建祠於今紫霄宮之東。
陳希夷，《言行現巖》名搏，字圖南，亳州人也。少負逸材，有濟物利人之志。五季之世，汴梁見宋太祖而異之日：此真命也。笑墜白驢，遂有高舉雲煙之興。入武當山隱居，誦易於五龍觀側，感五黑龍君，授之睡法。聲譽遠著，謁者頗眾，尋遷誦經臺，研究畫前之妙，再遷於白雲巖。五代之末，四方鼎沸，移居華頂，傳日五龍飛空送之。宋初累召不起，後赴闕乞歸，詔許之，餘見本傳。
丞相張士遜，《宛退傳》：名士遜，均州人也。初居光化，少孤貧，讀書於武當山，有道士見而異之日，子有道氣，可隨我學仙。公不欲。宋太宗雍熙中，登甲科，身游鳳池，為皇友，位宰相。
神仙房長鬚，《武當傳》：房長鬚，不知名也。宋南渡後，隱居武當，日以栽杉為事，今五龍宮後之杉，皆公手植之，培壇灌溉，靡有暇刻。一日，忽遇玄帝化形道相，問以栽杉之因：慰諭之曰：神則＂清矣，惜乎無鬚。以手頷之。亦以為常。經宿，但覺有物如絲縈於胸臆，視之，鬚已長尺餘矣。自後建雲窟以奉之。甲午三月一日清旦，雲中隱隱見跨鶴之形，回視故居，惟杖屨在。
隱士田蓑衣，《武當傳》：田蓑衣，不知名也。隱武當隱仙巖石室，冬夏止一蓑衣，時人以蓑衣稱之。隆冬則真氣如蒸，盛夏則溫凍如玉。人有疾厄叩之者。摘衣草吹氣與之，服者即愈。鍊大丹。端平問失公所在。今丹室爐寵存焉。
隱士謝天地，《武當傳》：謝天地者，不知其姓名也。絕粒不食，步履如飛，居南巖更衣臺下石室中，石壁萬仞，下臨深澗，雖猿鶴莫能往來，公飛行自若。人有啟問，但應之日謝天地，餘無他語，人以是名之。所居之巖，人亦以是名之。後仙去，不知所在。
孫寂然，《記》日：名元政，號寂然子。嗣業茅山清真觀，得上清五雷諸法之妙，遍禮福庭。時汴湖龍去，江漢罹金兵之厄，武當殿宇為之一空。紹興辛酉，首登武當，興復五龍，開闢基緒，以符水禳檜為民除疾，眾皆歸之，數年之問，殿宇悉備。高宗詔赴闕庭，以符水稱旨，劫度道士十人。後還山，無疾而逝，藏其蛻於桃源之東。
鄧真官，名安道，孫寂然之弟子也。自幼隨師開復武當，首蒙息賜，盡得其師上清五雷諸法之妙，駕風鞭霆，其應如答，遠邇疾患，皆奔趁之。繼奏劫住五龍，興建正殿，頑石壁立，纔鑿甚苦，默施神用，一夕，雷雨為破其石。度弟子數人，以觀付之。潛調龍虎，內鍊甲庚。嘉泰中，預告徒眾，奄外而逝，大風拔木，移時方散，人謂乘風而往。劍座宮北，遺跡昭然。
曹觀妙，名侍德，峴山人也。幼入道，居武當，嗣五龍之振。天性穎悟，舉止非凡，自作一家書體，飄逸有神仙之態，四方多傚之。道法陰陽，靡不博究，膺『觀妙之號，領住山！之職，遠近皆師事。後移領三茅崇禧之任。及歸，晚節清高，眾期輕舉。一夕，夢守山之神語曰：三茅真君來日降此，君宜遠近。日一即領眾迎至會仙峰，久無一人至者。日將暮，真君化為田夫，荷蓑而至。眾莫之識，令挈物以歸，抵觀，拜於堂下。尋欲勞之，不得，但見異香襲人，覆滿庭戶，悔無反矣。後誠徒眾日；此聞仙凡混居之地，自今已往，世世不受道俗禮拜。令武當道友不受俗拜，始此。尋立聚聖殿，以奉之。嘗謂門弟日：吾因受三茅真君禮，不免金解。端平三年十月末旬，果罹兵難，白膏凝膚，略無腥血，刃者致拜，釋劍而去。後劍其神蛻，塚於桃源。
唐風仙，風仙名守澄，隨州人。幼入武當，姿貌古怪，鶴體松形，葫蘆數十，常掛杖上，往來於均房之間。壬子，重復均州，郡守程進令開闢武當五龍香火，未幾，制檄道士王禮常至，退而樂道，人之吉凶悔吝，莫不預二、二述，無不驗者。常叱辱人，被叱者即蒙福慶。人以風仙稱之。或立積,雪，或臥道路，常有虎豹守衛，時貴，付續敬之。開慶己末，不知所在。
汪貞常，名思真，號寂然子，貞常所賜之號也。家世徽人，宋丞相汪伯彥之後，生於安慶，嗣全真教法入武當山至元乙亥，領徒眾六人開復五龍，荊榛塞途，黑虎為之引導。興建殿宇，改觀為宮，四方師禮之，度徒眾百餘人，任本宮提點。吉凶預知，後無疾而蛻，俗民多夢步紫雲而北去。
魯洞雲，名大宥，號洞雲子，隨州應山人也。家世宦族，幼入武當學道，遍歷南北。至元乙亥，偕汪貞常開復武當，住紫霄巖。年八十餘，以道著遠，點墨片紙可療疾，度徒眾百餘人。解化之日，面若童顏，其證道可知矣。
葉雲萊，名希真，號雲萊子，處州括蒼人也。辛亥年三月初五日巳時生，唐天師葉法善之族裔。生於建寧，得清微道法之妙。、兵遷古禳，入武，但當山。至元乙酉，應詔赴闕，止風息霆，檮雨卻疾，悉皆稱旨。至元丙戌，欽受聖旨，領都提點，任武當護，持自公而始。後捧御香還山，鯈然而逝。
