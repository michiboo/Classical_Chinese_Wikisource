
紫霄巖，一名南巖，一名獨陽巖。在大頂之北，更衣臺之束，欽火巖之西，仙倡巖之南。當陽虛寂，上倚雲霄，下臨虎澗，高明豁敞，石精玉瑩，皆自然作鸞鳳之形。萬壑松風，千崖浩氣，玄帝鍊真＇之地，神仙遊息之墟。品列殿宇，安奉佑聖銅像，元真乙未，方士王道一、米道興募緣眾信，於盧陵鑄成。前太學博士須溪先生劉辰翁，拜手銘曰：天地先，水中鉛。範合堅，靈風煙。生青蓮；劍蜿壇。按大千，龜蛇纏。劫運遷，飛乾乾。玄玄夭，萬萬年。繪塑真容。至元甲申，住巖張守清大興修造。疊石為路，積水為池，以太和紫霄名之。巖上分列殿庭，晨鐘夕燈，山嗚谷震，真象外之境。中有一泉，名日甘露，水如珠燦，甘美清麗。幽人達士多居之，即三十六巖，之第一。巡嶺西上百餘步，一石突出於虛壁萬仞之上，名日試心石，到此無不股慄。又十餘步，即玄帝更衣臺，易松蘿之衣，服所賜冠被之處。其臺下懸空石室，即謝天地修煉之巖。至元乙亥，洞雲道人魯大宥以道著遠，開復香火，行緣受供，與五龍、紫霄二宮等。
隱仙巖，一名尹仙，一名北巖，在竹關之上。高聳雲煙，俯視漢水，石如玉璧，呈瑰納奇。古神仙尹喜、尹軌所居，歷代神仙多鍊大丹於此，丹室爐寵存焉。近代田簑衣隱此證道。巖右大木下，石棋盤局橫鋪於上，左右列石為坐。傳云：尹軌抨棋之所。夜籟澄寂，常聞步虛玉磬之聲，頻見神仙往來，熊虎宿衛。出《輿地誌I
仙倡巖，在大頂之北，面朝天門。山會平坦，一泉自巖而出，有嗚金漱玉之聲。神仙多棲之。遊人至此，無一點塵室氣。其泉名百花，昔陶幼安得道於此。
外龍巖，在松蘿峰。面向東北，豁達高潔。霜天月夜，鶴唳猿啼，清幽無比。雲靄霧霾，隱然南陽氣象。
尹喜巖，一名仙巖。展旗峰在北。翠巒聳筆，玉澗調琴。昔文始先生隱此，下有一澗，名日牛漕。太上隱化訪喜，青牛外此，因以名焉。
天虛巖，一名俞公巖，在仙關之東，九波澗之上。石壁半空，巖高百仞，澗聲雷震，萬壑風煙。昔有隱者俞惠哲誦經於此，一老人常往聽之。忽一日語日：我東瞑之子，謫居於是，限滿得還，所居願奉仁者。一夕，雷雨為整其石。近代人往避兵，火焚石落，不可居。
五龍巖事見五龍峰、玉清巖、太清巖元名修道巖，昔黃太清得道於此，因名之、太子巖三巖事見展旗峰。皇后巖事見皇后峰、白雲巖事見白雲峰、道者巖事見健人峰、三公巖事見三公山、硃砂巖事見七星峰、天馬巖事見天馬峰、藏雲巖事見金鼎峰、隱士巖事見隱士峰、雲母巖、楊仙巖二巖在五龍宮東二百步。二巖對仕，桃花夾徑，雲寵月席，面對群巒，松竹交青，四時如一。昔隱士花楊先生服木於此，年百餘歲，人往訪之，飛步而走。或問之日：何故卻人如此？應日…腥室之氣觸我之神，不容坐。爾後不知所在。
沈仙巖，在飛昇臺之西，桃源洞之對。石室偃仰，泉溜清幽。昔有沈仙成道於此，因名之。
滴水巖，在仙倡巖之南。巖如大廈，裂石出泉，因以名之。
常春巖事見七星峰。集雲巖事見聚雲峰。謝天地巖事見紫霄巖。北斗巖事見七星峰。欽火巖，一名雷洞，在紫霄巖之北。石如火燄，樹如龍爪。中一靈池，水能療疾，叩檮服之，無不應驗。有私飲此水者，則神火燒身，雷風大作。內有欽火真形，見者悚慄。其正雷洞鄧天君修鍊處，在疊字峰，人跡不可及。
黑龍巖，在仙關九度峰南，龍潭之上。
白龍巖，在飛昇臺下，龍潭之南。二巖俱近龍室，不可居止。
黑虎巖，在黑虎澗上，大林巨石之中。黑虎所棲之地。
昇真巖事見五老峰。碧峰巖事見玉笑峰。仙龜巖，在金鎖峰下。石如神龜，含煙噴霧，巖居其中。
雷巖，迺鄧天君修行處。事見疊字峰。
風巖，在大頂之下，萬虎澗濱。石穴噫氣，震響林壑，人莫能近。
大青羊澗，一名青羊河。自大頂之北，會諸澗而出漕河。蛟室龍宮，分列上下，春夏水泛，噴雪轟雷。夕現霓虹，朝騰煙靄。石魚金鯉，神獸幽禽，神仙洞天之所。
萬虎澗，在大頂之北。風雷震怒，如萬虎之咆哮，會於青羊澗。
牛漕澗，自尹喜巖，飛湍西入青羊澗。
桃源澗，自紫蓋峰發源，由龍潭東入青羊澗。
黑虎澗、磨針澗，二澗起自龍頂，會於白龍潭。
小青羊澗、陽鶴澗，自陽鶴峰穿林麓，東入於青羊澗。
金鎖澗、飛雲澗、瀑布澗名日水簾三澗起於金鎖、青羊二峰之左右，西悉入於青羊澗。
會仙澗，在五龍頂之北。諸峰之水，會而北出嵩口，會於嵩谷澗。
嵩谷澗，自梅溪之東。諸山之水，西入於青羊澗，會於淄河。
武當澗，在大頂之東。皇崖諸峰之水，北入於紫霄澗。
紫霄澗，三公山之水，轉自紫霄宮南，迤北會諸澗，入九度澗。
黑龍澗，香爐諸峰之水，會前二澗，自龍潭飛流東入九度澗。
白雲澗，自五老峰出，接九度澗。
九度澗，會諸澗而出梅溪澗。
梅溪澗，出梅溪莊而為描河。
西澗，自馬嘶山龍井發源，而北總山西諸澗。
金鸚澗，自大小鸚嗚峰之水，會於西澗。
雷澗，自疊字峰雷洞之水，由南會於五龍澗。
五龍澗，自伏龍諸峰之水，由雷澗出西澗，自嵩口會青羊僩、梅溪澗，合為淄河。淄河東北入於漢。
鬼谷澗，自大頂之南發源，會山南諸峰之水，東會雙溪澗。
雙溪澗，自大頂東南諸峰之水，交會鬼谷澗，由浪河西北入於漢。
飛昇臺，在五龍宮東南百步，大頂更衣臺對峙。松檜扶疏，煙霞交映，古殿屹立，萬壑千崖，一目可觀。登臨之人，萬慮灑然。按《圖經》碑刻，玄帝奉天韶於此，五龍掖之上昇，地皆變金玉之色。今舉山皆金星石、銀星石，惟此為最。
更衣臺，玄帝飛昇更松蘿服天衣處。事見紫霄巖。
誦經臺，陳希夷誦易處。事見桃源峰
望仙臺，在五龍宮東北百步，福地門之東，一臺歸然，數松森立，一亭高敞，仰眺蟑巒。元符初，劉僧記其事。
天馬臺，玄帝現真容，乘白天馬立處。事見繫馬峰。
天池，在大頂。進封廣潤龍王。事見天柱峰。
龍池，五黑龍君所寓。事見五龍峰。
日月池，在五龍宮天寶壇南應後。二池相並，月池時草延蔓，日池周維約二十餘丈，大旱不乾，久雨不溢。其水五色，時時變更。西南皆連山之石，每遇霜絳清曉之際，問有白黑如雲上昇移時方散，至此者毛骨凜然。端平之前，山門全盛，管轄曹侍德建寶藏於池南，鳩工，夢神仙語之日此處上應三天，下即洞府，群仙神龍居焉。若法輸運轉，神靈弗安，君將若何？覺而語諸同僚，夢悉符合。於是，設藏殿而不運，池濱嘗榜之曰：洞天在近，過往低聲。中統庚申，宣慰孫嗣舉眾內附，時當七月，兵士詣池洗劍，神龍擁脊而現鱗鬣，天地昏暗，雷雨大震。近年朝山之士引至犬馬誤飲之者，立斃。其顯應之邇若是。
鍊丹池、自然庵，庵池相伴，在五龍宮西五十步，歷井捫參而上，介乎二山之問。松杉盤屈，如龍如亂，雖三狀蘊隆，略無署氣。東簷下即鍊丹池也。水中巨石下一穴有龍居焉。人常見之。虎豹禽烏，常飲於此。按州圖起馬明生故址，陳希夷次居之一此處，一感五黑龍君，授以睡法，得畫前之妙。明生所鍊太陽神丹，爐灰尚存，非鐵非石。希夷聲譽遠著，倦於迎待，尋誦經臺以避之。
鹽池，玄帝伏魔處。事見佑聖觀
黑龍潭，在仙關之上。紫霄澗水之中，二石參天，中存二線，下闊如屋，潭深不可側，大旱禱之，立應。廟在其上。
白龍潭二所，一所在磨針澗下，瀑布千丈，有廟在巖內，祈檮累應；一所在飛昇臺下，潭黑而深，雲氣上昇，立謝霖雨。人罕有至。
雷洞，欽火鄧天君修真處。事見疊字峰
桃諒洞，在五龍。諸仙痙劍之所。事見桃源峰
甘露泉，在紫霄巖。事見本巖
參斗泉，在大頂之下，靁石峰南。石巖下一泉，前有二石井。圖經云：千人汲之不喊，不汲不增，上應參星故也。
百花泉，在仙倡巖。昔神仙陶幼安得道於此。事見本巖
龍井，在天馬峰。事見峰下
五龍井，在五龍宮之四維，中一井在拜殿內
即歷代投簡之所。今以石掩之。泉甘而美，色清而瑩，飲之者曰可以鐲疾。本山諸宮觀庵巖居者，為癭所厄，到宮住之，其癭自消。道友汲水和藥，能療眾疾，信龍井之靈如是。
星牖，在白雲峰。事見本峰，出《輿地誌》
虎溪，即萬虎澗。事見本處風穴，在萬虎澗。事見風巖
玄帝昇真之時，五龍掖駕上昇，以其舊隱為奉真之祠。《方輿勝覽》日：五龍觀即其隱處。宋孝宗淳熙九年，均州知州王·德顯奏降勁牒，賜靈應觀為額，有碑存焉。至元十六年，玄教宗師江淮總攝張真人改陞宮號。其宮在大頂之北，五龍頂之東，隱仙巖之南，青羊澗之西。虎龍踞盤，林巒環拱，方安五井，中列二池，殿宇巍峨，儀像森列，一山突出有若地軸之形。正殿當中，金碧交柴，專以崇奉玄天上帝聖容，帝御五龍玄抱，龍眉鳳目，日彩月華，披髮銑足，皆以異香純漆塑而成之。玉女金童，擊劍捧印，二卿朝服拱侍。庭下四大天丁執鴦秉旌扈從環衛。四壁繪降生成道事跡，後列蒼龜巨蛇水火升降之勢。歷階而上，三殿品立，中曰明真殿，奉聖父聖母元君；南日桂籍殿，奉元皇帝君；北日蓬萊殿，設真師十聖，上即靈應步雲樓。其餘殿庭羅列，玆不贅錄。每歲上巳、重九，行綠受供，謁者輻奏，瀟灑清絕，莫此為最，宋初，陳希夷住止於前；紹興南渡，茅山清貞觀道士孫元政開基於次，金亡，瓢笠唐守澄重復其規；宋末，江陵超然觀王以寧管轄於內。至元乙亥，全真汪思真復振宗風。至元丙戌，建寧葉希真領都提點任。此皆闢荊開基之士，故併書之。
紫霄宮
紫霄者，玄天之別名也。宮在大頂之北，展旗峰之束，威烈廟之西，太子巖之南。前對三公萬仞玉筍倚天之峰，後坐遠幛七巖皂蠢橫星之勢，松杉挺特，花木芬芳，殿宇崇高，堂麻拱接，帝容尊肅，神靈威嚴，一倣五龍之制度。，然地勢豁敞，未易相伴。神仙鍊性修心之所，國家祈福之庭。宋宣和中創建，其勸額文據，甲午劫火，主者挈之南遊。庚申之前，遷州於此，人民皆卜居焉。繼後，宣慰孫嗣舉眾內附，十五六年，官無人跡。至元乙亥，山門重開，正殿僅存，猶可瞻仰。歲在丁丑，道士李守沖闢刑於前；戊寅歲中，契丹女官蕭守通建殿於後，行綠受供，一如五龍。
佑聖觀
在大頂之東南五十里，雙溪澗之次，鹽池之北。左倚丹竈疊翠之峰，右踞伏魔飛空之勢。滷花映雪，翠竹梳風，平田鋪數頃之黃雲，靈沼示萬年之瑞色。古今相傳玄帝攝伏魔精置於石下。有鹹泉一脈浸於池中，俗以盥池呼。有司禁止，泉源漸竭，因建觀以鎮之。山勢鑽族，隘而可觀。自罹劫運，僅存舊基。至元戊寅，有道士趙守節，號碧雲，以道法術數著領其徒眾，數年之問，殿宇像儀悉成。群山四列，平田一川，贍道珍羞，不勞搬運，行綠應供，一新前規。
王母宮
在大頂之南群峰之中。雲煙互拱於高低，林麓參差於左右，囂塵遠謝，真跡著明。昔聖母善勝太后訪真於此，因名焉。非絕念之流焉能棲息。
雲霞觀
在欽火巖之右，展旗峰之南。蒼巒環列，雲霞捲舒。至元癸巳，宗師張真人重給觀額，開創規模。
磨針石
五龍宮北一里許，有澗日磨針澗，其源自五龍頂而下，飛泉怪石，喬木芳草，有靈石橫於澗濱，若磨瓏痕跡。古今相傳云：玄帝鍊真之時，久未契玄，似有怠意，因步澗下，見一神女以鐵杵磨之，即紫元君神化也。因『問日•磨欲何為？應之日：家住山中，失姑誘針，磨以償之。謂日：鐵杵成針，鉅非容易。答日：工夫未至耳。玄帝大悟，厥後愈勤修進，克證天真。
試劍石
在大頂二天門之內，一石中分，劍跡昭然。傳云：玄帝試劍處。
仙暮石
神仙尹軌抨暮處，在隱仙巖。事見本巖
試心石
在紫霄巖西。事見本巖
三天門
在大頂下，尹喜棲真處。事見天柱峰
榔梅仙翁祠，在五龍宮北，磨針石南上百步，有枯木一二，邊有一木參天，呼之日棚梅。棚木梅實，桃核杳形。耆舊相傳，此木一枯，不出丈尋，一株復榮，真仙果也。下一廟日：棚梅仙翁。四五月間，果熟之時，樹高不見其形，叩檮仙翁，移時自落，取而食之，味酸而甘。然亦罕得，以驗豐歉，豐年實多，荒年則無。傳云：玄帝磨針之悟，因摘梅花插於木上，誓之日：我若道成，汝當結實。是以靈根仙跡，萬古如初。
鍊丹爐
列仙鍊丹之所。事見隱仙巖
自然庵
神仙馬明生鍊丹處。事見鍊丹池
黑虎
北方天一之所化，護山之靈神。變化不一，或托相為人，金甲早袍，若將軍之狀，或顯真相，玄鬃黑色，如獅子之形。或大如釐，或小如豹。見之者不祥，夢之者獲慶。夜巡廊麻，靈跡昭垂，不善之人，立為屏斥。丹經云：虎向水中生，是也。
白蛇
翼翰之餘氣，福地之靈神。四鼻八牙，變現莫測。或盤石上，或外澗濱。大若楝梁，小如指筋。忽現幻於凳卓床蓆之上，或逐惡人於道途。夢寐之中，神異無窮，筆舌難盡。
靈烏
秉北方之色，為武當之靈。預報吉凶，驗其慈厲，靡不應者。常數枚息於殿相之上，昏曉之交，噪躍於內。傳雲；報曉者，此也。然物我相忘，略無驚懼，晨夕二供，飛翔伺食，內一紅喙者，見之獲吉。
白鵬
似雉而尾長四五尺，朱冠鐵距，玄裳縞衣，呼類喚朋於蒼松翠竹之上，真仙禽也。然不受樊畜，自奮而死。
錦雉
色全五彩，羽應四時，振翼梳翎，巡巖依竹，誠可敬愛。常游庭畔，飲啄自如。
飛鼠
似鼠而長，青尾短項，飛躍林木，疾若猿揉，人目之日仙鼠。
我師禽
褐衣金喙，青首紅足，清秋良夜，高峰探木之中，呼嗚：我師，終夜不止。傳云：玄帝上昇，蕙悵既空，山禽追慕不已。
半部樂
形如黃雀，數十為群，音中宮商，有鼓瑟吟唱之韻。傳云：玄帝棲真之時，地神呈瑞，今時時見之。
萬年松
福地之瑞草，高不過五寸，，其色蒼翠，根葉俱稱。生絕澗壁石中，懸崖而取。得之者，以今水濕土栽之，立活。斂而藏諸策中，其復如初。油手觸污，即日黃隕，若罹妖怪。栽放神前，邪魅遠遁。今江南名山亦有，不若本山之靈。
千年艾
玄帝存此以濟四方之民，艾葉菊花，蓬根木幹，秋清葉生青珠如丹之顆，伏日採之，治男子虛耗、婦人血氣之疾。
棚梅
事見棚梅柯
蕙蘭
生於崖石之問，春暮風和，幽香清襲。
葛乳
地之瑞慶，葛之精華。秋露浮空，如芝湧地，其色赤脆，其味苦甘，大治酒積之疾。
松蘿
玄帝之仙衣，福庭之靈裔，生高峰古木之上，長者丈餘。能療蛇虎湯火頑瘡之疾，嚼汁吞服，吐滓敷瘡，立愈。諸山亦有，未聞卻疾。
天花
色紅而秀，上有尺餘懸絲，秋末遍開，幽麗可愛。昔玄帝昇真，散之巖谷，迄今仙裔傳之無窮。
雲竹
地之靈瑞，凝之於竹。紫瑩黑紋，見者奇之，茂林之中，問見一二。
莎蘿樹
其葉不凋，其木岑高，實如大栗，生深澗大山之陰，隱然有映覆廣寒之象。
芳騫樹
葉青而秀，木大而高，根株□自然藤蘿交裊之勢，與畫者無比。武當有二，大頂與五龍接待庵澗濱。
石燈心
生武當山地中，色蒼而直，如腐石之形，浸以膏油，光明洞煥。
金星石、銀星石
玄帝上昇地皆變此，滿山皆然，能療小兒驚瘸之疾。諸方俱用，但性寒耳。
山餚野簌，松菌、筍脯、橙湯、木煎、芍荼蜜酒、栗飯、橡糕，自有得處。至如紙袁、摔氈，足以禦寒，松燈樺燭，足以繼晷。詩云：山田粟米飯，野菜淡黃茲。箇中滋味別，只許自家知。玄帝養士之祿如此，儻非識破浮華，焉能笑傲物外？敬錄此語，示諸同志。
