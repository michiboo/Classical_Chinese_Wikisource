李時珍曰︰水者，坎之象也。其文橫則為「三」，縱則為「川」 。其體純陰，其用純陽。上則為雨露霜雪，下則為海河泉井。流止寒溫，氣之所鐘；既異，甘淡鹹苦，味之所入不同。是以昔人分別九州水土，以辨人之美惡壽夭。蓋水為萬化之源，土為萬物之母。飲資於水，食資於土。飲食者，人之命脈也，而營衛賴之。故曰︰水去則營竭，穀去則衛亡。然則水之性味尤慎疾衛，生者之所當潛心也。今集水之關於藥食者，凡四十三種，分為二類︰曰天，曰地。（舊本水類共三十二種，散見玉石部。）
《名醫別錄》二種（梁陶弘景注）
《本草拾遺》二十六種（唐陳藏器）
《嘉祐本草》四種（宋掌禹錫）
《本草綱目》一十一種（明李時珍。）
【附註】魏李當之《藥錄》 《吳普本草》 宋雷 《炮炙》 齊徐之才《藥對》唐蘇恭《本草》 孫思邈《千金》 唐李 《海藥》 甄權《藥性》 楊損之《刪繁》 唐孟詵
《食療》 陳士良《食性》 蜀韓保升《重注》 宋馬志《開寶》 蘇頌《圖經》 唐慎微
《証類》 寇宗奭《衍義》 大明《日華》 金張元素《珍珠囊》 元李杲《法象》 王好古《湯液》 朱震亨《補遺》 明汪穎《食物》 汪機《會編》 王綸《集要》
（《拾遺》）
【釋名】（時珍曰）︰地氣升為雲，天氣降為雨，故人之汗，以天地之雨名之。
【氣味】鹹，平，無毒。
【主治】夫妻各飲一盃，還房，當應時有子，神效。（藏器）宜煎發散及補中益氣藥。（時珍）
【發明】時珍曰︰余嘗按虞摶《醫學正傳》雲︰逢立春節雨水，其性始是春升生發之氣，故可以此水煮中氣不足、清氣不升之藥。古方婦人無子，是日夫婦各飲一盃，還房有孕，蓋亦取其資始發育萬物之義也。
【主治】洗瘡疥，滅瘢痕，入醬易熟。（藏器）
【發明】藏器曰︰江淮以南，地氣卑濕，五月上旬連下旬尤甚。《月令》土潤溽暑，是五月中氣。過此節以後，皆須曝書畫。梅雨沾衣，便腐黑。浣垢如灰汁，有異他水。但以梅葉湯洗之乃脫，餘並不脫。時珍曰︰梅雨或作霉雨，言其沾衣及物，皆生黑霉也。芒種後逢壬為入梅，小暑後逢壬為出梅。又以三月為迎梅雨，五月為送梅雨。此皆濕熱之氣，郁遏熏蒸，釀為霏雨。人受其氣則生病，物受其氣則生霉，故此水不可造酒醋。其土潤溽暑，乃六月中氣，陳氏之說誤矣。
【主治】殺百蟲，宜煎殺蟲消積之藥（時珍）。
【發明】時珍曰︰立冬後十日為入液，至小雪為出液，得雨謂之液雨，亦曰藥雨。百蟲飲此皆伏蟄，至來春雷鳴起蟄乃出也。
（《綱目》）
【釋名】時珍曰︰降注雨水謂之潦，又淫雨為潦。韓退之詩云：潢潦無根源，朝灌夕已除。是矣。
【氣味】甘，平，無毒。
【主治】煎調脾胃、去濕熱之藥（時珍）。
【發明】成無己曰︰仲景治傷寒瘀熱在裏，身髮黃，麻黃連軺赤小豆湯，煎用潦水者，取其味薄則不助濕氣利熱也。
（《拾遺》）
【釋名】時珍曰︰露者，陰氣之液也，夜氣着物而潤澤於道傍也。
【氣味】甘，平，無毒。
【主治】秋露繁時，以槃收取，煎如飴，令人延年不飢（藏器）。稟肅殺之氣，宜煎潤肺殺祟之藥，及調疥癬蟲癩諸散（虞摶）。百草頭上秋露，未晞時收取，愈百疾，止消渴，令人身輕不飢。悅澤別有化雲母作粉服法（藏器）。八月朔日收取，摩墨點太陽穴，止頭痛；點膏肓穴，治勞瘵，謂之天灸（時珍）。
百花上露︰令人好顏色（藏器）。
柏葉上露，菖蒲上露，並能明目，旦旦塗之（時珍）。
韭葉上露，去白癜風，旦旦塗之（時珍）。
凌霄花上露︰入目損目（時珍）。
【發明】藏器曰︰薛用弱《續齊諧記》雲︰司農鄧紹，八月朝入華山，見一童子，以五采囊盛取柏葉下露珠滿囊。紹問之。答雲︰赤松先生取以明目也。今人八月朝作露華囊，象此也。又郭憲《洞冥記》雲︰漢武帝時，有吉雲國，出吉雲草，食之不死。日照之，露皆五色。東方朔得玄、青、黃三露，各盛五合，以獻於帝。賜群臣服之，病皆愈。朔曰︰日初出處，露皆如飴。今人煎露如飴，久服不飢。《呂氏春秋》雲，水之美者，有三危之露，為水即重於水也。時珍曰︰秋露造酒最清冽。姑射神人吸風飲露。漢武帝作金盤承露，和玉屑服食。楊貴妃每晨吸花上露，以止渴解酲。番國有薔薇露，甚芬香，雲是花上露水，未知是否？藏器曰︰凡秋露春雨著草，人素有瘡及破傷者觸犯之，瘡頓不癢痛，乃中風及毒水，身必反張似角弓之狀。急以鹽豉和面作碗子，於瘡上灸一百壯，出惡水數升，乃知痛癢而瘥也。
（《拾遺》）
【釋名】膏露（《綱目》）、瑞露（《綱目》）、天酒（《綱目》）、神漿。時珍曰︰按《瑞應圖》雲︰甘露，美露也。神靈之精，仁瑞之澤，其凝如脂，其甘如飴，故有甘、膏、酒、漿之名。《晉中興書》雲︰王者敬養耆老，則降於松柏；尊賢容眾，則降於竹葦。
《列星圖》雲︰天乳一星明潤，則甘露降。以上諸說，皆瑞氣所感者也。《呂氏春秋》雲︰水之美者，三危之露。和之美者，揭雩之露，其色紫。
《拾遺記》雲︰崑崙之山有甘露，望之如丹，著草木則皎瑩如雪。《山海經》雲︰諸沃之野，搖山之民，甘露是飲不壽者八百歲。
《一統志》雲︰雅州蒙山常有甘露。以上諸說，皆方域常產者也。杜鎬言︰甘露，非瑞也，乃草木將枯，精華頓發於外，謂之雀餳，於理甚通。
【氣味】甘，大寒，無毒。
【主治】食之潤五臟，長年，不飢，神仙（藏器）。
（《拾遺》）
【集解】藏器曰︰生巴西絕域中，狀如餳也。時珍曰︰按《方國志》雲︰大食國秋時收露，朝陽曝之，即成糖霜，蓋此物也。又《一統志》雲︰撒馬兒罕地在西番，有小草叢生，葉細如藍，秋露凝其上，味如蜜，可熬為餳，夷人呼為達即古賓，蓋甘露也。此與刺蜜相近，又見果部。
【氣味】甘，平，無毒。
【主治】胸膈諸熱，明目止渴。（藏器）
（《拾遺》）
【釋名】方諸水。藏器曰︰方諸，大蚌也。熟摩令熱，向月取之，得水二三合，亦如朝露。陽燧向日，方諸向月，皆能致水火也。《周禮》明諸承水於月，陳饌為玄酒是也。時珍曰︰明水者，取其清明純潔，敬之至也。《周禮》︰司 氏，以夫燧取明火於日，鑒取明水於月，以恭祭祀。魏伯陽《參同契》雲︰陽燧以取火，非日不生光；方諸非星月，安能得水漿。
《淮南子》雲︰方諸見月，則津而為水。注者或以方諸為石，或以為大蚌，或以為五石煉成，皆非也。按《考工記》雲，銅錫相半，謂之鑒燧之劑，是火為燧、水為鑒也。高堂隆雲︰陽燧一名陽符，取火於日。陰燧一名陰符，取水於月。並以銅作之，謂之水火之鏡。此說是矣。
干寶《搜神記》雲︰金錫之性，一也。五月丙午日午時鑄，為陽燧；十一月壬子日子時鑄，為陰燧。
【氣味】甘，寒，無毒。
【主治】明目定心，去小兒煩熱，止渴（藏器）。
（《拾遺》）
【釋名】時珍曰︰陰盛則露凝為霜，霜能殺物而露能滋物，性隨時異也。乾象占雲︰天氣下降而為露，清風薄之而成霜。霜所以殺萬物，消。當降而不降，當殺物而不殺物，皆政弛而慢也。不當降而降，不當殺物而殺物，皆政急而殘也。許慎《說文》雲︰早霜，曰KT；白霜，曰皚。又有玄霜。承曰︰ 凡取霜，以雞羽掃之，瓶中密封陰處，久亦不壞。
【氣味】甘，寒，無毒。
【主治】食之解酒熱，傷寒鼻塞，酒後諸熱面赤者（藏器）。和蚌粉，敷暑月痱瘡，及腋下赤腫，立瘥（陳承）。
【附方】新一。寒熱瘧疾（秋後霜一錢半，熱酒服之。《集玄方》）
（宋《嘉祐》）
【釋名】時珍曰︰按劉熙《釋名》雲︰雪，洗也。洗除瘴癘蟲蝗也。凡花五出，雪花六出，陰之成數也。冬至後第三戊為臘。臘前三雪，大宜菜麥，又殺蟲蝗。臘雪密封陰處，數十年亦不壞；用水浸五穀種，則耐旱不生蟲；灑幾席間，則蠅自去；淹藏一切果食，不蛀蠹，豈非除蟲蝗之驗乎。藏器曰︰春雪有蟲，水亦易敗，所以不收。
【氣味】甘，冷，無毒。
【主治】解一切毒，治天行時氣溫疫，小兒熱癇狂啼，大人丹石發動，酒後暴熱，黃膽，仍小溫服之（藏器）。洗目，退赤（張從正）。煎茶煮粥，解熱止渴（吳瑞）。宜煎傷寒火之藥，抹痱亦良（時珍）。
【發明】宗奭曰︰臘雪水，大寒之水也，故治以上諸病。
（音駁。《拾遺》）
【釋名】時珍曰︰程子云︰雹者陰陽相搏之氣，蓋氣也。或雲︰雹者，炮也，中物如炮也。曾子云︰陽之專氣為雹，陰之專氣為霰。陸農師雲︰陰包陽為雹，陽包陰為霰。雪六出而成花，雹三出而成實。陰陽之辨也。《五雷經》雲︰雹乃陰陽不順之氣結成。亦有懶龍鱗甲之內，寒凍生冰，為雷所發，飛走墮落，大者如斗升，小者如彈丸。又蜥蜴含水，亦能作雹，未審果否？
【氣味】鹹，冷，有毒。時珍曰︰按《五雷經》雲︰人食雹，患疫疾大風顛邪之証。藏
器曰︰醬味不正者，當時取一、二升納入瓮中，即還本味也。
（《拾遺》）
【釋名】凌（去聲）。時珍曰︰冰者，太陰之精，水極似土，變柔為剛，所謂物極反兼化也。故字從水，從仌。《周禮》︰凌人掌冰，以供祭祀賓客。《左傳》︰古者日在北陸而藏冰，西陸朝覿而出之。其藏之也，深山穹谷，涸陰冱寒；其用之也，錄位賓客喪祭。
郎顗曰︰藏冰以時，則雷出不震；棄冰不用，則雷不發而震。今人冬月藏冰於窖，登之以鹽，是也。《淮南萬畢術》，有凝水石作冰法，非真也。
【氣味】甘，冷，無毒。
【主治】去熱煩，熨人乳石發熱腫（藏器）。解煩渴，消暑毒（吳瑞）。傷寒陽毒，熱盛昏迷者，以冰一塊置於膻中良，亦解燒酒毒（時珍）。
【發明】藏器曰︰夏暑盛熱食冰，應與氣候相反，便非宜人，誠恐入腹冷熱相激，卻致諸疾也。《食譜》雲︰凡夏用水，只可隱映飲食，令氣涼爾，不可食之。雖當時暫快，久皆成疾也。時珍曰︰宋徽宗食冰太過，病脾疾。國醫不效，召楊介診之。介用大理中丸。土曰︰服之屢矣。介曰︰疾因食冰，臣因以冰煎此藥，是治受病之原也。服之果愈。若此，可謂舌機之士矣。
【附方】新一。滅瘢痕︰以凍凌頻熨之，良。（《千金方》）
（《綱目》）
【集解】時珍曰︰《金門記》雲︰五月五日午時有雨，急伐竹竿，中必有神水，瀝取為藥。
【氣味】甘，寒，無毒。
【主治】心腹積聚及蟲病，和獺肝為丸服。又飲之，清熱化痰，定驚安神（時珍）。
（《別錄》下品）
【釋名】上池水。弘景曰︰此竹籬頭水，及空樹穴中水也。時珍曰︰《戰國策》雲︰長桑君飲扁鵲以上池之水，能洞見臟腑。注云︰上池水，半天河也。然別有法。
【氣味】甘，微寒，無毒。
【主治】鬼疰，狂，邪氣。惡毒（《別錄》）。洗諸瘡（弘景）。主蠱毒（《日華》）。殺鬼
精，恍惚妄語，與飲之，勿令知之（甄權）。槐樹間者，主諸風及惡瘡風瘙疥癢（藏器）。
【發明】宗奭曰︰半天河水，在上天澤之水也，故治心病鬼疰狂邪惡毒。
【附方】舊一，新一。辟禳時疫︰半天河水，飲之。（《醫林集要》）
身體白駁︰取樹木孔中水洗之，搗桂末唾和敷之，日再上。（張文仲《備急方》）
（《拾遺》）
【氣味】辛、苦，有毒。李廷飛曰︰水滴脯肉，食之，成症瘕，生惡瘡。又檐下雨滴菜，亦有毒，不可食之。
【主治】洗犬咬瘡，更以水澆屋檐，取滴下土敷之，效（藏器）。塗疣目，敷丹毒（時珍）。
（《拾遺》）
【集解】時珍曰︰流水者，大而江河，小而溪澗，皆流水也。其外動而性靜，其質柔而氣剛，與湖澤陂塘之止水不同。然江河之水濁，而溪澗之水清，復有不同焉。觀濁水流水之魚，與清水止水之魚，性色迥別；淬劍染帛，各色不同；煮粥烹茶，味亦有異。則其入藥，豈可無辨乎。
【氣味】甘，平，無毒。
【主治】病後虛弱，揚之萬遍，煮藥禁神最驗（藏器）。主五勞七傷，腎虛脾弱，陽盛陰虛，目不能瞑，及霍亂吐利，傷寒後欲作奔豚（時珍）。
逆流水
【主治】中風、卒厥、頭風、瘧疾、咽喉諸病，宣吐痰飲（時珍）。
【發明】藏器曰︰千里水、東流水二水，皆堪蕩滌邪穢，煎煮湯藥，噤咒神鬼。潢污行潦，尚可薦之王公，況其靈長者哉。《本經》雲，東流水為雲母石所畏。煉雲母用之，與諸水不同，即其效也。
思邈曰︰江水，流泉遠涉，順勢歸海，不逆上流，用以治頭，必歸於下。故治五勞七傷羸弱之病，煎藥宜以陳蘆、勞水，取其水不強、火不盛也。無江水，則以千里東流水代之，如涇、渭之類。
時珍曰︰勞水即揚泛水，張仲景謂之甘瀾水。用流水二斗，置大盆中，以杓高揚之千遍，有沸珠相逐，乃取煎藥。蓋水性本鹹而體重，勞之則甘而輕，取其不助腎氣而益脾胃也。虞摶《醫學正傳》雲︰甘瀾水甘溫而性柔，故烹傷寒陰証等藥用之。順流水性順而下流，故治下焦腰膝之証，及通利大小便之藥用之。急流水湍上峻急之水，其性急速而下達，故通二便風痺之藥用之。逆流水，洄瀾之水，其性逆而倒上，故發吐痰飲之藥用之也。
宗奭曰︰東流水取其性順疾速，通膈下關也。倒流水取其迴旋流止，上而不下也。
張從正曰︰昔有患小便 者，眾工不能治，令取長川急流之水煎前藥，一飲立溲，則水可不擇乎。
【附方】新三。目不得瞑︰乃陽氣盛不得入於陰，陰氣虛，故目不得瞑。治法飲以半夏湯，用流水千里外者八升，揚之萬遍，取其清五升煮之，炊葦薪火，置秫米一升，半夏五合，徐炊令竭為一升半，去滓飲汁一小杯，日三飲，以知為度。詳半夏下。（《靈樞經》）
汗後奔豚︰茯苓桂枝甘草大棗湯，治發汗後臍下悸，欲作奔豚者。茯苓一兩，炙甘草二錢半，桂枝三錢，大棗二枚。以甘瀾水二升，先煮茯苓，納諸藥煮服之，日三。（張仲景《金匱要略》）
服藥過劑煩悶︰東流水飲一、二升。（《肘後方》）
（宋《嘉祐》）
【釋名】時珍曰︰井字象井形，泉字象水流穴中之形。
【集解】穎曰︰井水新汲，療病利人。平旦第一汲，為井華水，其功極廣，又與諸水不同。凡井水有遠從地脈來者，為上；有從近處江湖滲來者，次之；其城市近溝渠污水雜入者，成鹼，用須煎滾，停一時，候鹼澄乃用之，否則氣味俱惡，不堪入藥、食、茶、酒也。雨後水渾，須擂入桃、杏仁澄之。
時珍曰︰凡井以黑鉛為底，能清水散結，人飲之無疾。入丹砂鎮之，令人多壽。按麻知
幾《水解》雲︰九疇昔訪靈台太史，見銅壺之漏水焉。太史召司水者曰︰此水已三周環，水滑則漏迅，漏迅則刻差，當易新水。子因悟曰︰天下之水，用之滅火則同，濡槁則同，至於性從地變，質與物遷，未嘗同也。故蜀江濯錦則鮮，濟源烹楮則。南陽之潭漸於菊，其人多壽；遼東之澗通於參，其人多發。晉之山產礬石，泉可愈疽；戎之麓伏硫黃，湯可浴癘。揚子宜 ，淮菜宜醪；滄能鹽，阿井能膠。澡垢以污，茂田以苦。癭消於藻帶之波，痰破於半夏之洳。冰水咽而霍亂息，流水飲而癃通。雪水洗目而赤退，鹹水濯肌而瘡乾。菜之為齏，鐵之為漿，曲之為酒，之為醋，千派萬種，言不可盡。至於井之水一也，尚數名焉，況其他者乎。反酌而傾曰倒流，出未放曰無根，無時初出曰新汲，將旦首汲曰井華。夫一井之水，而功用不同，豈可烹煮之間，將行藥勢，獨不擇夫水哉？昔有患小溲者，眾不能瘥。張子和易之以長川之急流，煎前藥，一飲立溲。此正與《靈樞經》治不瞑半夏湯，用千里流水同意味。後之用水者，當以子和之法為製。予於是作《水解》。
【氣味】甘，平，無毒。
【主治】酒後熱痢，洗目中膚翳，治人大驚。九竅四肢指歧皆出血，以水噀面。和硃砂服，令人好顏色，鎮心安神。治口臭，堪煉諸藥石。投酒醋，令不腐（《嘉祐》）。宜煎補陰之藥（虞摶）。宜煎一切痰火氣血藥（時珍）。
【主治】消渴反胃，熱痢熱淋，小便赤澀，卻邪調中，下熱氣，並宜飲之。射
癰腫令散，洗漆瘡。治墜損腸出，冷噴其身面，則腸自入也。又解閉口椒毒，下魚骨哽（《嘉祐》）。解馬刀毒（之才）。解砒石、烏喙、燒酒、煤炭毒。治熱悶昏瞀煩渴（時珍）。
【發明】禹錫曰︰凡飲水療疾，皆取新汲清泉，不用停污濁暖，非直無效，亦且損人。
虞摶曰︰新汲井華水，取天一真氣，浮於水面，用以煎補陰之劑，及煉丹煮茗，性味同於雪
水也。
時珍曰︰井泉地脈也，人之經血象之，須取其土濃水深，源遠而質潔者，食用可也。
《易》曰︰井泥不食，井冽寒泉食，是矣。人乃地產，資稟與山川之氣相為流通，而美
惡壽夭，亦相關涉。金石草木，尚隨水土之性，而況萬物之靈者乎。貪淫有泉，仙壽有井，載在往牒，必不我欺。《淮南子》雲︰土地各以類生人。是故山氣多男，澤氣多女，水氣多，風氣多聾，林氣多癃，木氣多傴，岸下氣多，石氣多力，險阻氣多癭，暑氣多夭，寒氣多壽，穀氣多痺，丘氣多狂，廣氣多仁，陵氣多貪。堅土人剛，弱土人脆，壚土人大，沙土人細，息土人美，耗土人丑，輕土多利，重土多遲。清水音小，濁水音大，湍水人輕，遲水人重。皆應其類也。又《河圖括地象》雲︰九州殊題，水泉剛柔各異。青州角征會，其氣輕，人聲急，其泉酸以苦。梁州商征接，其氣剛勇，人聲塞，其泉苦以辛。兗豫宮征會，其氣平靜，人聲端，其泉甘以苦。雍冀商羽合，其氣快烈，人聲捷，其泉鹹以辛。觀此二說，則人賴水土以養生，可不慎所擇乎。
時珍曰︰按《後漢書》雲︰有婦人病經年，世謂寒熱注病。十一月，華佗令坐石槽中，平旦用冷水灌，雲當至百。始灌七十，冷顫欲死，灌者懼欲止，佗不許。灌至八十，熱氣乃蒸出，囂囂然高二、三尺。滿百灌，乃使燃火溫床，濃覆而臥，良久冷汗出，以粉撲之而愈。
又《南史》雲︰將軍房伯玉，服五石散十許劑，更患冷疾，夏月常復衣。徐嗣伯診之，曰︰乃伏熱也，須以水發之，非冬月不可。十一月冰雪大盛時，令伯玉解衣坐石上，取新汲冷水，從頭澆之，盡二十斛，口噤氣絕。家人啼哭請止，嗣伯執撾KT 者。又盡水百斛，伯玉始能動，背上彭彭有氣。俄而起坐，雲熱不可忍，乞冷凍飲料。嗣伯以水一升飲之，疾遂愈。自爾常發熱，冬月猶單衫，體更肥壯。時珍竊謂二人所病，皆伏火之証，《素問》所謂諸噤鼓栗，皆屬於火也。治法火郁則發之，而二子乃於冬月平旦澆以冷水者，冬至後陽氣在內也，平旦亦陽氣方盛時也，折之以寒，使熱氣郁遏至極，激發而汗解，乃物不極不反，是亦發之之意。
《素問》所謂逆者正治，從者反治，逆而從之，從而逆之，疏通道路，令氣調和者也。春月則陽氣已泄，夏秋則陰氣在內，故必於十一月至後，乃可行之。二子之醫，可謂神矣。
【附方】舊八，新二十一。
九竅出血︰方見主治下。
衄血不止︰葉氏用新汲水，隨左右洗足即止，累用有效。一方︰用冷水 面。一方︰冷水浸紙貼囟上，以熨斗熨之，立止。一方︰用冷水一瓶，淋射頂上及啞門上。或以濕紙貼之。
金瘡血出不止︰冷水浸之即止。（《延壽方》）
犬咬血出︰以水洗，至血止，綿裹之。（《千金方》）
蠍蠆螫傷︰以水浸故布拓之，暖即易。（《千金方》）
馬汗入瘡或馬毛入瘡，腫入腹，殺人。以冷水浸之，頻易水，仍飲好酒，立瘥。（《千金方》）
魚骨哽咽︰取水一杯，合口向水，張口取水氣，哽當自下。（《肘後方》）
中砒石毒︰多飲新汲井水，得吐利佳。（《集簡方》）
中烏喙毒︰方同上。
中蒙汗毒︰飲冷水即安。（《濟急方》）
中煤炭毒︰一時暈倒，不救殺人。急以清水灌之。（唐瑤《經驗方》）
服藥過劑，卒嘔不已︰飲新汲水一升。（《肘後方》）
燒酒醉死︰急以新汲水浸其發，外以故帛浸濕，貼其胸膈，仍細細灌之，至蘇乃已。（《瀕湖集簡方》）
飲酒齒痛︰井水頻含漱之。（《直指方》）
破傷風病︰用火命婦人取無根水一盞，入百草霜調捏作餅，放患處。三、五換如神，此蔣亞香方也。（《談野翁試驗方》）
墜損腸出︰方見主治下。
眼睛突出一二寸者︰以新汲水灌漬睛中，數易之，自入。（《梅師方》）
時行火眼︰患人每日於井上。視井旋匝三遍，能泄火氣。（《集玄方》）
心悶汗出不識人︰新汲水和蜜飲之，甚效。（《千金方》）
嘔吐陽厥卒死者︰飲新汲水三升佳。（《千金方》）
霍亂吐瀉︰勿食熱物，飲冷水一碗，仍以水一盆浸兩足，立止。（《急救良方》）
厭禳瘟疫︰臘旦除夜，以小豆、川椒各七七粒投井中，勿令人知，能卻瘟疫。又法︰元旦以大麻子三七粒，投井中。
口氣臭惡︰正旦含井華水吐棄廁下，數度即瘥也。（《肘後方》）
心腹冷痛︰男子病，令女人取水一杯飲之；女人病，令男子取水一杯飲之。（《肘後方》）
寒熱注病︰方見發明下。
火病惡寒︰方見發明下。
疔毒疽瘡︰凡手指及諸處有瘡起，發癢，身熱惡寒，或麻木，此極毒之瘡也。急用針刺
破，擠去惡血，候血盡，口噙涼水吮之，水溫再換，吮至痛癢皆住即愈，此妙法也。（《保壽堂方》）
婦人將產︰井華水服半升，不作運。（《千金方》）
初生不啼︰取冷水灌之，外以蔥白莖細鞭之，即啼。（《全幼心鑒》）
（《綱目》）
【集解】時珍曰︰一年二十四節氣，一節主半月，水之氣味，隨之變遷，此乃天地之氣候相感，又非疆域之限也。《月令通纂》雲︰正月初一至十二日止，一日主一月。每旦以瓦瓶秤水，視其輕重，重則雨多，輕則雨小。觀此，雖一日之內，尚且不同，況一月乎？
立春、清明二節貯水，謂之神水。
【主治】宜浸造諸風脾胃虛損諸丹丸散及藥酒，久留不壞。
寒露、冬至、小寒、大寒四節，及臘日水。
【主治】宜浸造滋補五臟及痰火、積聚、蟲毒諸丹丸，並煮釀藥酒，與雪水同功。
【主治】長幼各飲一杯，能卻瘧痢百病。
【主治】宜造瘧痢瘡瘍金瘡、百蟲蠱毒諸丹丸。
【主治】並有毒。造藥，釀酒、醋一應食物，皆易敗壞。人飲之，亦生脾胃疾（並時珍）。
（《拾遺》）
【釋名】甘泉。
時珍曰︰醴，薄酒也，泉味如之，故名。出無常處，王者德至淵泉，時代昇平，則醴泉出，可以養老。《瑞應圖》雲︰醴泉，水之精也，味甘如醴，流之所及，草木皆茂；飲之令人多壽。《東觀記》雲︰光武中元元年，醴泉出京師，人飲之者，痼疾皆除。
【氣味】甘，平，無毒。
【主治】心腹痛，疰忤鬼氣邪穢之屬，並就泉空腹飲之。又止熱消渴及反胃霍亂為上，亦以新汲者為佳（藏器）。
（《拾遺》）
【集解】藏器曰︰諸有玉處山谷水泉皆是也。山有玉而草木潤，身有玉而毛發黑。玉既重寶，水又靈長，故有延生之望。今人近山多壽者，豈非玉石津液之功乎。太華山有玉水溜下，土人得服之，多長生。
【氣味】甘，平，無毒。
【主治】久服神仙，令人體潤，毛髮不白（藏器）。
（《拾遺》）
【集解】藏器曰︰近乳穴處流出之泉也。人多取水作飲釀酒，大有益。其水濃者，秤之重於他水。煎之上有鹽花，此真乳液也。
【氣味】甘，溫，無毒。
【主治】久服肥健人，能食，體潤不老，與鐘乳同功（藏器）。
（《拾遺》）
【釋名】溫泉（《綱目》）、沸泉。
藏器曰︰下有硫黃，即令水熱，猶有硫黃臭。硫黃主諸瘡，故水亦宜然。當其熱處，可豬羊、熟雞子也。
時珍曰︰溫泉有處甚多。按胡仔《漁隱叢話》雲︰湯泉多作硫黃氣，浴之則襲人肌膚。
唯新安黃山是硃砂泉，春時水即微紅色，可煮茗。長安驪山是 石泉，不甚作氣也。硃砂泉雖紅而不熱，當是雄黃爾。有砒石處亦有湯泉，浴之有毒。
【氣味】辛，熱，微毒。
【主治】諸風筋骨攣縮，及肌皮頑痺，手足不遂，無眉發，疥癬諸疾，在皮膚骨節者，入浴。浴訖，當大虛憊，可隨病與藥，及飲食補養。非有病患，不宜輕入（藏器）。
【發明】穎曰︰廬山有溫泉，方士往往教患疥癬、風癩、楊梅瘡者，飽食入池，久浴得汗出乃止，旬日自愈也。
（《拾遺》）
【集解】藏器曰︰東方朔《十洲記》雲︰夜行海中，撥之有火星者，鹹水也。色既碧，故曰碧海。
時珍曰︰海乃百川之會。天地四方，皆海水相通，而地在其中。其味鹹，其色黑，水行之正也。
【氣味】鹹，小溫，有小毒。
【主治】煮浴，去風瘙疥癬。飲一合，吐下宿食臚脹（藏器）。
（《拾遺》）
【釋名】鹵水。藏器曰︰此乃鹽初熟，槽中瀝下黑汁也。時珍曰︰鹽下瀝水，則味苦不堪食。今人用此水，收豆腐。獨孤滔雲︰鹽膽煮四黃，焊物。
【氣味】鹹，苦，有大毒。
【主治】 蝕疥癬， 疾蟲咬，及馬牛為蟲蝕，毒蟲入肉生子。六畜飲一合，當時死，人亦然。凡瘡有血者，不可塗之（藏器）。痰厥不省，灌之取吐，良（時珍）。
（《綱目》）
【氣味】甘、鹹，平，無毒。
【主治】下膈，疏痰，止吐（時珍）。
【發明】時珍曰︰阿井在今兗州陽谷縣，即古東阿縣也。沈括《筆談》雲︰古說濟水伏流地中，今歷下凡發地下皆是流水。東阿亦濟水所經，取井水煮膠謂之阿膠。其性趣下，清而且重，用攪濁水則清，故以治淤濁及逆上之痰也。又青州范公泉，亦濟水所注，其水用造白丸子，利膈化痰。《管子》雲︰齊之水，其泉青白，其人堅勁，寡有疥瘙，終無 酲。水性之不同如此。陸羽烹茶，辨天下之水性美惡，烹藥者反不知辨此，豈不戾哉﹗
（《拾遺》）
【釋名】時珍曰︰此山岩土石間所出泉，流為溪澗者也。《爾雅》雲︰水正出，曰濫泉；懸出，曰沃泉；仄出曰 泉。其泉源遠清冷，或山有玉石美草木者為良；其山有黑土毒石惡草者不可用。陸羽雲︰凡瀑涌漱湍之水，飲之令人有頸疾。
穎曰︰昔在潯陽，忽一日城中馬死數百。詢之，雲︰數日前雨，洗出山谷中蛇蟲之毒，馬飲其水然也。
【氣味】甘，平，無毒。
【主治】霍亂煩悶，嘔吐腹空，轉筋恐入腹，宜多服之，名曰洗腸，勿令腹空，空則更服。人皆懼此，然嘗試有效。但身冷力弱者，防致臟寒，當以意消息之（藏器）。
（《拾遺》）
【主治】有毒，殺人。洗諸瘡皆瘥（藏器）。
（《拾遺》）
【集解】藏器曰︰乃古塚中食罌中水也，取清澄久遠者佳。古文曰︰蔗留餘節，瓜表遺犀。言二物不爛，餘皆成水也。
【氣味】辛，平，有小毒。
【主治】鬼氣中惡疰忤，心腹痛，惡夢鬼神，殺蛔蟲。進一合，不可多飲，令人心悶。又雲，洗眼見鬼，未試（藏器）。
【附方】新一。噎疾︰古塚內罐罌中水，但得飲之即愈，極有神效。（《壽域方》）
（《拾遺》）
【集解】藏器曰︰此澤間小泉有赤蛇在中者，人或遇之，經雨取水服。
【氣味】有小毒。
【主治】瘕結氣，諸瘕，惡蟲入腹，及咬人生瘡者（藏器）。
（《綱目》）
【釋名】時珍曰︰轍，乃車行跡也。
【主治】 瘍風，五月五日取洗之，甚良。牛蹄中水亦可（時珍）。
（《別錄》下品）
【釋名】土漿。弘景曰︰此掘黃土地作坎，深三尺，以新汲水沃入攪濁，少頃取清用之，故曰地漿，亦曰土漿。
【氣味】甘，寒，無毒。
【主治】解中毒煩悶（《別錄》）。解一切魚肉、果菜、藥物、諸菌毒，療霍亂及中 卒死者，飲一升妙（時珍）。
【發明】弘景曰︰楓上菌，食之令人笑不休，飲此即解。
時珍曰︰按羅天益《衛生寶鑒》雲︰中暑霍亂，乃暑熱內傷，七神迷亂所致。陰氣靜則神臟，躁則消亡，非至陰之氣不愈。坤為地，地屬陰，土平曰靜順。地漿作於牆陰坎中，為陰中之陰，能瀉陽中之陽也。
【附方】舊一，新六。
熱渴煩悶︰地漿一盞，飲之。（《聖惠方》）
乾霍亂病︰不吐不利，脹痛欲死。地漿三、五盞服即愈。大忌米湯。（《千金方》）
服藥過劑悶亂者︰地漿飲之。（《肘後方》）
閉口椒毒吐白沫︰身冷欲死者。地漿飲之。（張仲景《金匱方》）
中野芋毒︰土漿飲之。（《集簡方》）
黃 魚毒︰食此魚，犯荊芥，能害人。服地漿解之。（《集簡方》）
中砒霜毒︰地漿調鉛粉服之，立解。（《集玄方》）
（宋《嘉祐》）
【釋名】百沸湯（《綱目》）、麻沸湯（仲景）、太和湯。
【氣味】甘，平，無毒。
時珍曰︰按汪穎雲︰熱湯須百沸者佳。若半沸者，飲之反傷元氣，作脹。或雲︰熱湯漱口損齒。病目人勿以熱湯洗浴。凍僵人勿以熱湯灌之，能脫指甲。銅瓶煎湯服，損人之聲。
【主治】助陽氣，行經絡（宗奭）。熨霍亂轉筋入腹及客忤死（《嘉祐》）。
【發明】宗奭曰︰熱湯能通經絡，患風冷氣痺人，以湯渫腳至膝上，濃覆取汗周身，然別有藥，亦假湯氣而行爾。四時暴泄痢，四肢冷，臍腹疼，深湯中坐，浸至腹上，頻頻作之，生陽佐藥，無速於此。虛寒人始坐湯中必顫。仍常令人伺守之。
張從正曰︰凡傷寒、傷風、傷食、傷酒，初起無藥，便飲太和湯碗許，或酸齏汁亦可，以手揉肚，覺恍惚，再飲再揉，至無所容，探吐，汗出則已。
時珍曰︰張仲景治心下痞，按之濡，關上脈浮，大黃黃連瀉心湯，用麻沸湯煎之，取其氣薄而泄虛熱也。《朱真人靈驗篇》雲︰有人患風疾數年，掘坑令坐坑內，解衣，以熱湯淋之，良久，以簟蓋之，汗出而愈，此亦通經絡之法也。時珍常推此意，治寒濕，加艾煎湯；治風虛，加五枝或五加煎湯淋洗，覺效更速也。
【附方】舊四，新九。
傷寒初起︰取熱湯飲之，候吐則止。（陳藏器《本草》）
初感風寒，頭痛憎寒者。用水七碗，燒鍋令赤，投水於內，取起再燒再投，如此七次，名沸湯，乘熱飲一碗，以衣被覆頭取汗，神效。（《傷寒蘊要》）
忤惡卒死︰銅器或瓦器盛熱湯，隔衣熨其腹上，冷即易，立愈。（陳藏器《本草》）
霍亂轉筋︰以器盛湯熨之，仍令蹋器，使足底熱徹，冷則易。（《嘉祐本草》）
暑月 死︰以熱湯徐徐灌之，小舉其頭，令湯入腹，即蘇。（《千金方》）
火眼赤爛緊閉目︰以熱湯沃之，湯冷即止，頻沃取安，妙在閉目。或加薄荷、防風、荊芥煎湯沃之，亦妙。（趙原陽《濟急方》）
金瘡血出不止︰以故布蘸熱湯 之。（《延壽書》）
代指腫痛︰麻沸湯漬之，即安。（《千金方》）
癰腫初起︰以熱湯頻沃之，即散也。（《集簡方》）
凍瘡不瘥︰熱湯洗之。（陳藏器）
馬汗入瘡，腫痛欲死。沸湯溫洗，即瘥。（《千金方》）
蠍蠆螫傷︰溫湯漬之，數易，至旦愈。（華佗治彭城夫人方）
蛇繞不解︰熱湯淋之，即脫。（《千金方》）
（《拾遺》）
【釋名】陰陽水。
時珍曰︰以新汲水百沸湯合一盞和勻，故曰生熟，今人謂之陰陽水。
【氣味】甘、鹹，無毒。
【主治】調中消食。凡痰瘧，及宿食毒惡之物，臚脹欲作霍亂者，即以鹽投中，進一、二升，令吐盡痰食，便愈（藏器）。凡霍亂及嘔吐，不能納食及藥，危甚者，先飲數口即定（時珍）。
【發明】時珍曰︰上焦主納，中焦腐化，下焦主出。三焦通利，陰陽調和，升降周流，則臟腑暢達。一失其道，二氣淆亂，濁陰不降，清陽不升，故發為霍亂嘔吐之病。飲此湯輒定者，分其陰陽，使得其平也。
藏器曰︰凡人大醉，及食瓜果過度者，以生熟湯浸身，則湯皆為酒及瓜味。《博物志》雲︰浸至腰，食瓜可五十枚，至頸則無限也。未試。
（《綱目》）
【集解】時珍曰︰此乃作黃齏菜水也。
【氣味】酸、鹹，無毒。
【主治】吐諸痰飲宿食，酸苦涌泄為陰也（時珍）。
（宋《嘉祐》）
【釋名】酸漿。
嘉謨曰︰漿，酢也。炊粟米熱，投冷水中，浸五、六日，味酢，生白花，色類漿，故名。若浸至敗者，害人。
【氣味】甘、酸，微溫，無毒。
宗奭曰︰不可同李食，令人霍亂吐利。妊婦勿食，令兒骨瘦。水漿尤不可飲，令絕產。醉後飲之，失音。
【主治】調中引氣，宣和強力，通關開胃止渴，霍亂泄利，消宿食。宜作粥薄暮啜之，解煩去睡，調理腑臟。煎令酸，止嘔噦，白人膚，體如繒帛（《嘉祐》）。利小便（時珍）。
【發明】震亨曰︰漿水性涼善走，故解煩渴而化滯物。
【附方】舊五，新一。
霍亂吐下︰酸漿水，煎乾薑屑，呷之。（《兵部手集》）
過食脯臘︰筋痛悶絕。漿水煮粥，入少鷹屎，和食。（孫真人方）
滑胎易產︰酸漿水和水少許，頓服。（《產寶》）
手指腫痛︰漿水入少鹽，熱漬之，冷即易之。（孫真人方）
面上黑子︰每夜以暖漿水洗面，以布揩赤，用白檀香磨汁塗之。（《外台秘要》）
骨哽在咽︰磁石（火 醋淬）、陳橘紅（焙）、多年漿水腳（炒），等分為末，別以漿水腳和丸芡子大，每含咽一丸。（《聖濟錄》）
（《拾遺》）
【主治】以器承取，沐頭，長毛發，令黑潤；朝朝用梳摩小兒頭，久覺有益也（藏器）。
【附方】新一。
小兒諸瘡，遍身或面上生瘡，爛成孔臼，如大人楊梅瘡，用蒸糯米時甑蓬四邊滴下氣水，以盤承取，掃瘡上，不數日即效。百藥不效者，用之神妙。（《集簡方》）
（《綱目》）
【主治】性滑，上可至顛，下可至泉，宜煎四末之藥（虞摶）。
（《拾遺》）
【主治】惡瘡久不瘥，煎沸入鹽洗之，不過三五度，立效（藏器）。
（《綱目》）
【氣味】鹹，寒，無毒。
時珍曰︰洗手則生癬。
【主治】利小便，消熱腫（時珍）。
【附方】新五。
小便不通︰磨刀交股水一盞，服之效。（《集簡方》）
肛門腫痛，欲作痔瘡︰急取屠刀磨水服，甚效。（《集簡方》）
盤腸生產，腸乾不上者︰以磨刀水少潤腸，煎好磁石二杯，溫服，自然收上，乃扁鵲方也。
蛇咬毒攻入腹︰以兩刀於水中相摩，飲其汁。（《救急方》）
耳中卒痛︰磨刀鐵漿，滴入即愈。（《活人心統》）
（《綱目》）
【氣味】辛、苦，寒，無毒。
【主治】除熱，解毒，殺蟲。治誤吞水蛭成積，脹痛黃瘦，飲之，取下則愈（時珍）。染布水，療咽喉病及噎疾，溫服一鐘，良（時珍）。
【發明】時珍曰︰藍水、染布水，皆取藍及鍛石能殺蟲解毒之義。昔有人因醉飲田中水，誤吞水蛭，胸腹脹痛，面黃，遍醫不效。因宿店中渴甚，誤飲此水，大瀉數行，平明視之，水蛭無數，其病頓愈也。
（《拾遺》）
【氣味】無毒。
【主治】蠱毒，服一盞。又療蛇咬瘡，浸之效（藏器）。
（《拾遺》）
【氣味】無毒。
【主治】止消渴，重者服一小盞，勿令知之，三度瘥（藏器）。
（《綱目》）
【主治】病後勞復，或因梳頭，或食物復發，取一合飲之，效（《聖惠》）。
（《綱目》）
【主治】胎衣不下，服一盞，勿令知之（《延年秘錄》）。
（《拾遺》）
水府龍宮，不可觸犯。藏器曰︰水之怪魍魎，溫嶠然犀照水，為神所怒是也。水中有赤脈，不可斷之。井水沸溢，不可飲。時珍曰︰但於三十步內取青石一塊投之，即止。古井眢井不可入，有毒殺人。時珍曰︰夏月陰氣在下，尤忌之。但以雞毛投之，盤旋而舞不下者，必有毒也。以熱醋數斗投之，則可入矣。古塚亦然。
古井不可塞，令人盲聾。
陰地流泉有毒，二、八月行人飲之，成瘴瘧，損腳力。
澤中停水，五、六月有魚鱉精，人飲之，成瘕病。
沙河中水，飲之，令人喑。
兩山夾水，其人多癭。
流水有聲，其人多癭。
花瓶水，飲之殺人。臘梅尤甚。
炊湯洗面，令人無顏色；洗體，令人成癬；洗腳，令人疼痛生瘡。
銅器上汗入食中，令人生疽，發惡瘡。
冷水沐頭，熱泔沐頭，並成頭風，女人尤忌之。
水經宿，面上有五色者，有毒，不可洗手。
時病後浴冷水，損心胞。盛暑浴冷水，成傷寒。
汗後入冷水，成骨痺。時珍曰︰顧閔遠行，汗後渡水，遂成骨痺痿蹶，數年而死也。
產後洗浴，成痙風，多死。
酒中飲冷水，成手顫。
酒後飲茶水，成酒癖。
飲水便睡，成水癖。小兒就瓢及瓶飲水，令語訥。
夏月遠行，勿以冷水濯足。
冬月遠行，勿以熱湯濯足。
