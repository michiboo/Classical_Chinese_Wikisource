
春餘草木繁，耕種滿田園。 
酌酒聊自勸，農夫安與言。 
忽聞荊山子，時出桃花源。 
采樵過北谷，賣藥來西村。 
村煙日雲夕，榛路有歸客。 
杖策前相逢，依然是疇昔。 
邂逅歡覯止，殷勤敘離隔。 
謂予搏扶桑，輕舉振六翮。 
奈何偶昌運，獨見遺草澤。 
既笑接輿狂，仍憐孔丘厄。 
物情趨勢利，吾道貴閒寂。 
偃息西山下，門庭罕人跡。 
何時還清溪，從爾鏈丹液。

