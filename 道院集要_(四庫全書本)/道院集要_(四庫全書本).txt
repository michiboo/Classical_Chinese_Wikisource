　　欽定四庫全書　　　　　子部十三
　　道院集要　　　　　　　釋家𩔖
　　提要
　　〈臣〉等謹案道院集要三卷舊本題為道院集宋晁逈撰宋史藝文志載道院集要三卷註曰不知作者考晁公武讀書志載道院集要三卷稱元祐中侍從王古編併載古序曰文元晁公博觀內書復勤於著述其書曰道院別集曰自擇増修百法曰法藏碎金曰隨因紀述曰髦智餘書余嘗編閱之以為名理之妙雖白樂天不逮也輙刪去重總集精粹以便觀覽則此書乃王古選録逈書故名集要此本以為即道院集者誤也文獻通考列之別集門中今檢其書乃語録之流實非文集改𨽻釋家庶不失其本㫖焉乾隆四十六年十月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀













