　　欽定四庫全書　　　　　經部五
　　春秋通論目録　　　　　春秋類
　　卷一
　　王室伐救㑹盟〈三章〉
　　王使至魯魯君臣朝聘於王〈三章〉
　　天王崩葬〈二章〉
　　王室禍亂〈二章〉
　　逆後歸王姬
　　戰伐㑹盟〈三章〉
　　㑹盟〈八章〉
　　卷二
　　戰伐〈八章〉
　　魯君即位薨葬〈二章子卒附〉
　　諸侯見弒見殺〈四章〉
　　討賊
　　呉楚徐越〈二章〉
　　滅國〈四章遷國邑降國邑取邑附〉
　　諸侯奔執歸入〈二章〉
　　執諸侯大夫
　　納君大夫世子
　　卷三
　　殺大夫公子〈三章〉
　　大夫奔
　　外大夫叛復入
　　諸侯兄弟〈四章〉
　　遷國
　　齊桓城三國〈三章〉
　　內大夫卒〈二章〉
　　內夫人〈九章〉
　　內女〈四章〉
　　卷四
　　魯滅國取田邑齊取魯田邑
　　內圍邑
　　諸國伐魯
　　歸田
　　蒐狩
　　城築
　　內嵗祲有年
　　內災
　　內毀作
　　魯君臣如列國諸侯來諸侯如外大夫來內外平
　　書爵書行次書名〈五章〉
　　書人
　　隱桓莊三世大夫書繫書族書名
　　通例〈七章〉
　　〈臣〉等謹案春秋通論四卷
　　國朝方苞撰苞字靈臯桐城人康熈丙戌㑹試中式舉人官至內閣學士縁事禠職校書
　　武英殿後以翰林院侍講銜致仕是編本孟子其文則史其義則某竊取之意貫穿全經按所屬之辭核以所比之事辨其孰為舊文孰為筆削分類排比為篇四十毎篇之內又各以類從凡分章九十有九其間據理而談有似是而非者如王室伐救㑹盟篇中稱周之東遷晉鄭焉依平王之初文侯武公心在王室故數十年中諸夏之邦無簒弒滅國之事是統紀猶未盡散云云今考寄帑取虢載在鄭語虢叔死焉亦見隱元年克之𫝊則噬鄰自廣即在武侯苞謂無滅國之事殆乖其實至於桓公無王之類亦尚沿舊觧然掃除二𫝊附㑹之談蕩滌宋儒鍥薄之論息心微氣以經求經多有合於情理之正雖孰為舊聞孰為筆削或不免斷之太確如親見尼山之操觚而論其宏㫖亦大致不悖於聖人矣乾隆四十二年六月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀











