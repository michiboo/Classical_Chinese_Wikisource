　　欽定四庫全書　　　　史部十四
　　寶刻類編　　　　　　　目錄類二〈金石之屬〉提要
　　〈臣〉等謹案寳刻類編八卷不著撰人名氏宋史藝文志不著其名諸家書目亦未著録惟文淵閣書目有之然世無傳本僅見於永樂大典中核其編孴次第斷自周秦迄於五季並記及宣和靖康年號知為南宋人所撰又宋理宗寳慶初始改筠州為瑞州而是編多以瑞州標目則理宗以後人矣其書為類者八曰帝王曰太子諸王曰國主曰名臣曰釋氏曰道士曰婦人曰姓名殘缺每類以人名為綱而載所書碑目其下各系以年月地名且於名臣類取厯官先後之見於石刻者臚載名字下方以備參考詮次具有條理其間如書碑篆額之出自二手者即兩系其人近於重複又如歐陽詢終於唐而系之隋郭忠恕終於宋而系之五季祗就所書最初一碑為定時代嵗月前後未免混淆於體皆為未宻然金石目録自歐陽修趙明誠洪适三家以外惟陳思寳刻叢編頗為該洽而又多殘佚不完獨此書蒐採贍博敘述詳明視鄭樵金石畧王象之輿地碑目増廣殆至數倍前代金石著錄之富未有過於此者深足為考據審定之資固嗜古者之所取證也原本屢經傳寫訛脫頗多謹詳加訂證釐次如左其名臣類十三之三永樂大典原闕故自唐天寳迄肅代兩朝碑目未全今亦仍其舊焉乾隆四十六年九月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費墀

　　欽定四庫全書
　　寳刻類編目録
　　卷一
　　帝王一〈周〉
　　帝王二〈魏〉
　　帝王三〈唐〉
　　太子諸王一〈梁〉
　　太子諸王二〈隋〉
　　太子諸王三〈唐〉
　　國主一〈吳越〉
　　國主二〈南唐〉
　　名臣一〈周〉
　　名臣二〈秦〉
　　名臣三〈漢〉
　　名臣四〈魏〉
　　名臣五〈晉〉
　　名臣六〈梁〉
　　名臣七〈陳〉
　　名臣八〈後魏〉
　　名臣九〈東魏〉
　　名臣十〈北齊〉
　　名臣十一〈後周〉
　　名臣十二〈隋〉
　　卷二
　　名臣十三之一〈唐〉
　　卷三
　　名臣十三之二〈唐〉
　　卷四
　　名臣十三之三〈唐　原闕〉
　　名臣十三之四〈唐〉
　　卷五
　　名臣十三之五〈唐〉
　　卷六
　　名臣十三之六〈唐〉
　　名臣十三之七〈唐〉
　　卷七
　　名臣十三之八〈唐　不著年月〉
　　名臣十四〈後梁〉
　　名臣十五〈後唐〉
　　名臣十六〈後晉〉
　　名臣十七〈後漢〉
　　名臣十八〈後周〉
　　名臣十九〈前蜀〉
　　名臣二十〈後蜀〉
　　名臣二十一〈吳〉
　　名臣二十二〈南唐〉
　　名臣二十三〈不著朝代〉
　　卷八
　　釋氏一〈陳〉
　　釋氏二〈北齊〉
　　釋氏三〈唐〉
　　釋氏四〈後唐〉
　　釋氏五〈後晉〉
　　釋氏六〈後漢〉
　　釋氏七〈後周〉
　　釋氏八〈前蜀〉
　　釋氏九〈後蜀〉
　　釋氏十〈吳〉
　　釋氏十一〈南唐〉
　　釋氏十二〈閩〉
　　道士一〈梁〉
　　道士二〈唐〉
　　道士三〈前蜀〉
　　道士四〈吳〉
　　道士五〈南唐〉
　　婦人一〈唐〉
　　姓名殘缺一〈晉〉
　　姓名殘缺二〈隋〉
　　姓名殘缺三〈唐〉
　　姓名殘缺四〈後唐〉
　　姓名殘缺五〈後周〉
　　姓名殘缺六〈後蜀〉







