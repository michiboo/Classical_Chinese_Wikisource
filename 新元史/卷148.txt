
卷一百四十八·列傳第四十五
　
　　郝和尚拔都 天挺 何伯祥 瑋 王善 慶端 梁瑛 天翔 杜豐 思明思忠 思敬 王玉 忱 
　　郝和尚拔都，安肅人，出於朵魯別族，以小字行。幼爲國兵所掠，長通譯語，善騎射。太祖遣使宋，往返再四，以辨稱。授太原府行軍元帥，佩金符。 
　　太宗三年，授行軍萬戶，七年，從定宗伐宋。圍襄陽，宋兵陳漢水上。率先鋒數百人，直前突之。宋兵潰走。八走，從都元帥塔海伐宋，克興元。宋將王連以重兵守劍關，募死士乘夜攻之，遂入關，直抵成都。明年，取夔州，宋舟師來援。和尚拔都乘輕舸徑進，既出復入，宋人莫能當。由是以敢戰名。 
　　十二年，朝太宗於行在，命解衣，數其創痕二十有一，進拜宣德、西京、太原、平陽、延五路萬戶，易佩金虎符，以兵二萬屬之，復賜上廄馬二、西域馬三，錦帛弓鎧有差。六皇后稱制三年，朝定宗於宿甕都之行宮，賜銀萬錠，辭以「賞厚，臣不敢獨受，願分於將校。」遂奏劉天祿等十一人，皆賜金、銀符。定宗三年，詔還治太原，凡租稅、鹽課，悉蠲其過重者，歲飢，出銀六千錠、粟千石，羊千頭以贍國用。四年，升萬戶府爲河東北路行省，得以便宜行事。憲宗二年。追贈太保、儀同三司、冀國公，諡忠定。七子：天益，佩金符，太原路軍民萬戶都總管；仲威，襲五路萬戶；天舉，大都路總管兼府尹；天佑，陝西奧魯萬戶；天澤夔州路總管；天麟，京兆等路諸軍奧魯萬戶；天挺，最知名。 
　　天挺，字繼先，受業於元好問。 
　　以勳臣子召見，世祖嘉其容止，詔以文學之事侍皇太子。雲南建行省，除參議行尚書省事，尋擢參知政事；又擢陝西漢澡道廉訪使。未幾，入爲吏部尚書，尋除陝西行御史臺中丞、四川行省參政、江浙行省左丞，俱不赴。 
　　武宗即位，拜中書左丞，與宰相論事不合，輒面斥之。一日，以敷奏明允，特賜黃金百兩，不受。武宗曰：「非利汝弟，旌汝敢言耳。」 
　　仁宗即位，詔天挺與張閭等十人共議大政，革尚書省諸弊。出爲江西行省右丞，改河南行省。召拜御史中丞。入見，首陳綱紀之要，以獵爲諭曰：「御史擊奸，有似鷹揚禽之，弱者易獲也。其力大者，必藉人之力。不然，有傷鷹之患。」仁宗韙之。又上書陳七事，曰：惜名爵、抑浮費、止括田、久任使、論好事、獎農務本、勵學養士，詔中書省施行。尋拜河南行省平章政事。時卜憐吉歹爲行省丞相，待以師禮。皇慶二年，卒，年六十七。贈光祿大夫、中書平章政事、柱國，追封冀國公，諡忠定。 
　　好問撰《唐詩鼓吹》十卷，天挺爲之注，趙孟頫序其書，以爲唐人之於詩，非好問不能盡去取之工，非天挺亦不以發比興之蘊雲。 
　　子佑，字君輔。仁宗時拜殿中侍史，以廉直稱。遷陝西行省參知政事，拜陝西行臺侍御史。 
　　孫忠恕，翰林待制，獻所著《無逸圖》。命預修遼、金、宋三史，書成，即謝病歸，卒於家。 
　　何伯祥，字世麟，其先陝州人，後徙易州。父淵，知易州。伯祥以行軍千戶隸張柔部下。時保定經略使王子昌、信安公張甫堅守不降。子昌，金驍將也，柔命伯祥取之。伯祥薄其城而陣，子昌出走，伯祥追及之，子昌反射伯祥中手貫槍，伯祥策馬棄槍，徒手搏之，禽子昌及所佩金虎符，甫亦遁去。伯祥遂攻西山諸寨，悉平之，取三十餘城，後從破蔡州，以功授易州等處軍民總管。 
　　太宗九年，從察罕伐宋，伯祥拔三十餘寨，獲戰艦萬餘艘。宋人以兵二萬守洪山，伯祥逆戰，破之，又從克光州，進攻黃州。有小舟來覘，張柔曰：「此偵者，吾當備之。」命伯祥伏兵赤壁，以伺之。夜果水陸來攻，伯祥橫擊宋師，大敗之。軍還，又拔張家寨，俘斬萬級。大帥口溫不花、察罕以其功上聞。及張柔故覲，面奏伯祥戰功，賜宣命、軍符，充易州等處行軍千戶，兼軍民總管，仍賜廄馬、衣甲。柔常命伯祥攝帥府事，軍事皆諮之。 
　　憲宗二年，又從大軍南征，深入敵境。察罕由別道遽還，諸將倉皇失措，伯祥曰：「此必爲敵所遏，不如出其不意，使不能測我，乃可出也。」遂直抵司空山寨，爲攻取之勢。既夜，分所部爲十營。營火十炬，炬伏精卒於前，黎明，整衆徐行。宋兵果追之，遇伏，驚潰，大敗之，轉戰千餘里，諸軍賴以拔出，帝聞之，賜黃金二百兩。 
　　世祖伐宋，以伯祥參預軍事，後卒於鄂州。延佑初，贈推忠保節功臣、太保、儀同三司、上柱國，追封易國公，諡忠毅，子瑛，瑋，行軍千戶，與子德隆俱戰歿。 
　　瑋，字仲韞。年十六，從張柔見世祖，帝感其父之歿，授瑋易州知州，未幾，襲行軍千，鎮亳州。從圍樊城，宋將夏貴帥舟師來援，瑋營於城東北，扼其衝。貴縱兵燒北關，進逼瑋營，萬戶脫溫不花等邀瑋入城，瑋不從，率所部力戰，貴敗走。 
　　至元十一年，伯顏伐宋，以瑋爲帳前都鎮撫。伯顏令軍拒命者屠之。瑋諫曰：「丞相弔民伐罪，宜以不殺爲本。」伯顏善其言。及克黃家灣、沙洋堡，使瑋撫定其民，則沙洋已屠矣。進攻陽羅堡，夏貴列戰艦上下游，瑋從阿術選濟，奮擊之，貴敗走。又敗賈似道於丁家洲，授武德將軍、管軍總管，佩金虎符。宋平，進懷遠大將軍、太平路軍民達魯花赤。俄遷戶部尚書，行兩淮都轉運使。阿合馬用事，謝病歸。 
　　十八年，召參議中書省事。出爲江南浙西道提刑按察使，改大名路總管。二十八年，遷湖南宣慰使。三十一年，拜中書省參知政事。時宰執十二人，瑋以政出多門，辭不拜。 
　　大德四年，除侍御史，又以母疾辭。七年，改授御史中丞。瑋剛直無所顧忌。奏政要十事，以紓民力、制國用、備荒政、重吏祿、開賢路爲急務，且曰：「丞相安童甚賢，而相業前後異者，蓋初則有史天、廉希憲、許衡諸人爲之佐，及再相，則諸人去矣。」成宗嘉納之。京師孔子廟成，瑋請建國學於廟側，從之。地震，上言：咎在大臣。明日，洪雙叔、木八剌沙、阿老瓦丁皆罷政事。既而賽典赤、八都馬辛等召還，瑋言：「奸黨不可復用，宜選正人以爲輔弼。」疏入，報聞。御史郭章劾郎中哈剌哈孫受賕，已抵罪。哈剌哈孫結權幸，以枉問逮章。瑋言於帝曰：「陛下殺郭章，如祖宗法度何？」帝意解，即釋之。 
　　九年冬，將有事於南郊，議配享，瑋曰：「嚴父配天，萬世不易。」不果行，成宗崩，左丞相阿忽台奉皇后命，集議成宗祔廟及皇后攝政事。瑋曰：「朝廷故事，惟親王得與此，非臣所敢知。」阿忽台變色，以唐武后爲辭。瑋曰：「彼有廬陵王，事體不同。」及出，勸右丞相答剌罕、御史大夫塔思不花密白武宗及皇太后，早定大計。 
　　武宗即位於上都，除瑋副詹事，復遙授平章政事、商議中書省事。武宗至，羣臣郊迎，帝問：「孰爲何中丞。」瑋出拜，帝曰：「聞卿忠直，其匡朕不逮，勿有所隱。」 
　　至大元年，遷詹事，兼衛率使。拜中書左丞，仍商議中書省事。越王禿烈請置吏自賦，脫虎脫等議建尚書省易鈔法。瑋皆奏格之。未幾，出爲河南行省平章政事；佩金虎符，提調屯田事。帝召至榻前，諭曰：「汴事重，屯田久廢，卿當爲國竟力。」賜黑貂裘、錦衣各一襲。瑋行部至揚州，民負鎮南王錢、王傭之，歲滿沒入爲奴。瑋白王釋之。奸人趙萬兒造妖言，事覺，連南陽、歸德等路數百家，瑋按誅萬兒，盡釋逮繫者。歲餘，增河南屯田米十七萬石。又經理荊湖廢屯。歲得米百萬石。以行臺錢五十萬建國學，買地三千畝書院於南陽，祠諸葛亮。又請置洪澤芍陂屯田萬戶府儒學教授。三年，改行尚書省平章政事，卒，年六十六。皇慶中，贈推忠佐理同德功臣、太傅、開府儀同三司、上柱國，追封梁國公，諡文正。子德嚴、順德路總管；德溫，武略將軍、副萬戶。 
　　王善，字子善，真定藁城人。姿貌雄偉，多智略，金宣宗南遷，河朔羣盜蜂起，藁城人推善爲首，使捍衛鄉里，授本縣主簿。 
　　未幾，權山府治中。時武仙在真定，忌善威名，密使知府李濟、通判郭安圖之。善覺，襲殺二人，來降，授同知中山府事，佩金虎符。率所部三百人攻武仙，仙遣裨將拒戰，善擒斬之。仙走獲鹿，使其將段琛城守，善進攻拔之，軍勢大振，自中山以南，降州縣四十有二。 
　　十五年，遷中山、鎮定等路招討使。尋加右副元帥、驃騎大將軍，屯藁城。十七年，升藁城爲永安州匡國軍，以善行帥府事。明年，進金吾衛大將軍、左副元帥。武仙既降，善奏：「仙狼子野心，終必反覆，請修城塹爲備。」十九年，仙果叛，率衆來攻，及西門，善力戰卻之，仙自是不敢復入真定。二十一年，賜金虎符，仍行帥府事。 
　　太宗四年，從攻河南，至鄭州，守將馬伯堅素聞善名，登陴呼曰：「藁城王元帥在軍中否？願以城降之。」善免冑應之，伯堅果出降。八年，兼河北西路兵馬副總管。十三年，授知中山府事，屬縣新樂居衝要，迎送供給，倍他縣，民不堪命，善出家貲助之，民懷其德。卒。年六十一。皇慶元年，贈銀青光祿大夫、司徒，追封冀國公，進趙國公，諡武靖。 
　　慶端，字正甫。初爲西路管庫官。遷水軍提領，訓練將士常如臨敵。敗李璮於老鶬口，以功授金符，爲千戶。監築大都城，議用甓，慶端請易以韋，省費不貲。事竣，第勞賞，慶端固辭，且言共事者有顏進，遂擢進千戶，別賜慶端銀鈔。大軍伐宋，使慶端戍清口，宋人覘知虛實，來攻，守將戰沒，城垂陷，慶端拔刀誓衆，樹柵，以手臂創劇，割之，力戰數日，敵卒退。進武節將軍、管軍總管，令左右中衛兵。至元初，從世祖北征，還，遷右親軍副指揮使，進侍衛軍都指揮使。慶端建武威營，以處衛兵，又別立神鋒軍，教以蹶張之技，又作整暇堂、屏利局，經畫田廬，如治家事。其後諸衛皆取以爲法。 
　　十九年，設詹事院，就兼詹事丞，有司欲貸威武衛倉谷萬石，以賑饑民。皇太子問慶端，對曰：「兵民一體，何問焉！」即日付之，世祖聞其事，嘆曰：「真宰相之器也。」帝遣近侍夜出詗察，爲邏卒所執，告以故，卒曰：「軍中知將令，不知其他。」近侍奏聞，賜慶端黑貂裘以獎之。及親征乃顏，敕慶端以所部扈從。慶端六十餘，與士卒同甘苦，夜不解衣而臥，暇日使士卒爲軍市，自相貿易。故經年暴露，士天飢色，事平。世祖北巡，命慶端先歸。慶端引義，仍求扈從，帝嘉獎之。 
　　世祖崩，慶端言於裕聖皇太后，謂：「神器不可久虛，宜速定大計，以慰天下之望。」成宗即位，論翼戴功，拜金吾衛上將軍、中書左丞，行徽政院副使，兼隆福宮左都衛使。大德二年，加榮祿大夫、平章政事、僉書樞密院事；兼使如故。十二月，以疾卒。皇慶二年，贈金紫光祿大夫、開府儀同三司、上柱國，追封翼國公，諡忠武，子桓，亦官至平章政事。 
　　梁瑛，汾州平遙人，有勇力，善騎射。太祖十三年，率衆降於木華黎，授元帥左監軍，使攻城堡之未下者。瑛招懷降附，甚得人心。十四年，從按赤那延徑回牛、鳳棲二嶺，攻克平陽、霍州、晉安、沁、潞等數十州縣。又逾太行，略懷、孟等州。十五年，從木華黎入陝西，天寒，黃河冰合，諸軍平波，遂攻拔禎州，擢徵行都元帥，佩虎符，以平遙縣行平安州事，使瑛領之。二十二年，金人陷平陽、太原，攝國王按札爾檄瑛會兵討之。敵敗之。 
　　太宗元年，入覲，適改走天下官制，特授瑛御前千戶，佩金符。二年，扈駕南征，至鳳翔，使瑛別將所部西略宋地，克西和、興元十餘城。四年，從諸將敗金兵於三峯山。時降人日衆。諸將以糧不繼，欲盡殺之。瑛曰：「殺降不祥。」凡隸麾下者，皆得免死。十一年，從塔海甘卜伐蜀，略重慶、萬州，敗宋大於夔州，作皮渾船以濟師。奏擢徵行萬戶，留鎮興元。又從塔海圍資州，逾月始下。塔海欲坑其衆，瑛曰：「今始得一城，而坑之，他城未易下也；。」事獲己。瑛喜曰：「吾大小百餘戰，未嘗敗衄，所全活着，亦不下數千人，可以無傀於心矣。」十三年，從塔海攻成都，自新井入，詐立宋將幟，以誘城中，宋制置使丁黼夜出戰於石筍街，敗死，遂克其城。 
　　六皇后稱制元年，宋人再陷成都，瑛復從塔海攻，之，與先鋒禿薛擒其制置使陳隆之，成都平。定宗二年，瑛告老，不允，以瑛充西京、平陽、太原、京兆、延安正路萬戶，治太原。子翼，襲行軍千戶。瑛以太原甫定，民多流散，奏請給復三年，於是四方來歸者三萬餘戶，憲宗六年卒，年六十六。 
　　三子：翼、羽、天翔。翼，由千戶累官成都轉運使；羽，太原路行軍千戶。 
　　天翔，字飛卿，生而穎異，讀書能知大義，通習國語，尤善射。年十八。授平遙縣尹，召父老十餘人詢以民事，衆曰可，而後行。境內翕然頌之。中統五年，授同知懷盂路奧魯總管府事。至元九年，改介休縣尹，縣面北驛衝，諸王使命絡繹，天翔迎送供億，民不擾而事集。承製僉兵以戍南邊，天翔第民衆寡甲乙爲伍，咸服其公允。 
　　十三年，用部使者薦，授同知郢州事。州初附，人懷反側。不逞者聚而爲盜，天翔捕首惡，杖殺之，餘釋不問，一境慴服。擢僉嶺南廣西道提刑按察司事，再遷海北廣東道提刑按察副使。宣慰使白甲貪虐，土豪因衆怒謀爲亂，天翔劾罷之，民心遂靖。轉奉議大夫、四川道提刑按察副使。歲飢，天翔欲發稟賑之。衆議上聞。天翔獨曰：「報下，則民殍矣。朝廷罪責吾當身任。」遂發粟四萬石，事聞，世祖韙之，桑哥秉政，遣使括天下錢穀，檄天翔分理其事。天翔不希旨剔，時論稱之，建言：「思、播、八番蠻獠怙險爲盜，竊宜遷其右部郡縣之，且選能吏馭之，使知悚懼。」後設宣撫使鎮其地，由天翔請也。俄遷奉政大夫、浙東海右道提刑按察副使，未上。 
　　二十六年，授雲南行合侍御史。天翔下車，訪軍民利病，條汰冗員，薄稅斂，省驛傳，遷土官，恤兵政，已逋懸，布威德，懷遠人，共二十餘事，世祖嘉納焉。入爲吏部侍郎。高麗飢，詔天翔往賑，還，除少中大夫、成都路總管。又改西蜀四川道肅政廉訪使。命下，而卒。年五十五。 
　　子時中，信州路總管府治中；時正，清河縣尹；時仁，浙東海右道肅政廉訪司僉事；時義，成紀縣尹。 
　　杜豐，字唐臣，汾州平遙人。少倜償有大志，仕金爲平遙縣義軍謀克，佩銀符。太祖取太原，豐率所部降於國舅按赤那延，授兵馬都提控。從攻平陽。又從克繹州、解州諸堡，招集流民三萬餘家，賜金符，擢徵行元帥左監軍。 
　　太祖十五年，金將上黨公張開寇汾州，豐擊敗之。從皇弟哈察兒略懷、孟，拔溫谷、木澗諸寨，又攻克洪洞西山及鬆平山，斬獲萬計。十七年，授豐龍虎衛上將軍、河東南北路兵成都元帥，便宜行事。 
　　二十一年，從按赤那延克益都，遂略登、萊，降島民萬餘。太宗元年，率本部克沁州及銅鞮、武鄉、襄垣、浮山、沁源諸縣。三年，命豐撫定平陽、太原、真定三路及遼、沁二州未降山寨。七年，授沁州長官。豐在沁州十餘年，寬搖薄賦，勸農積穀，民以殷富。定宗二年，致仕。憲宗六年，封沁陽郡公，卒，年六十七。沁人立廟祀之。子三人：思明、思忠、思敬。 
　　思明，字彥昭。豐致仕。思明襲父職。中統初，例遷隰、鄧、陝三州剌史，政尚嚴猛，盜賊屏跡。至元十九年，從伯顏伐宋，攻陽羅堡，先登，授明威將軍、吉州路總管達魯花赤。卒年六十四。 
　　思忠，字信甫。沁州諸軍奧魯長官。高麗金通精溝亂，詔思忠討之，諭以大義，高麗人遂降。還，授承務郎、固鎮鐵冶提舉，思忠曰：「鹽鐵之政，古人所鄙營利。非餘所能。」棄官歸。時論高之。 
　　思敬，字亨甫。許衡門人。事世祖於潛邸，累遷治書侍御史。阿合馬敗，臺臣以不早言，皆斥去。思敬爲世祖所眷，獨留，出爲順德、安西等路總管。再入爲侍御史。按治桑哥之罪，臺綱振肅。未幾，拜參知政事。改四川省右丞，不赴。以中書右丞致仕，卒年八十六，諡文定。 
　　思明子洄，長寧州知州，思敬子肯構，山西迫宣慰使；肯播，會州知州；肯獲，陝西行省左丞。肯構子宣，光祿大夫、集賢大學士，追封晉國公。肯獲子文獻，晉寧路同知。 
　　王玉，趙州寧晉人，父守忠、金承信枝尉。玉長身駢脅多爲，金末爲萬戶，守趙州。大兵至，玉率衆降。領本部軍從攻邢、洺、磁三州，濟南諸郡，號長漢萬戶。從攻澤、潞諸州，獨潞州堅坐不下。玉力戰，沉矢中左目，竟撥其城，又破平陽，下太原、汾、代等州。師還，暑元帥府監軍，以趙州四十寨隸焉。 
　　武仙既降復叛，殺元帥史天倪。宋將彭義斌在大名，陰與仙合，玉從笑乃帶、史天澤，攻敗武仙，擒義斌，駐軍寧晉東里寨。仙遣人賚誥命，誘玉妄，妄拒曰：「妻豈可使吾夫爲二心臣耶！」仙圍之數匝，殺其子寧壽。玉聞之，領數騎突其圍，斬獲數百人而還。仙遣人追之，不敢迸，皆曰：「王將軍膽氣驍雄，我輩非敵也。仙乃盡發玉先世二十七冢。玉從史天澤諸將，敗仙於趙州，仙糧絕，走雙門寨，圍之，會大風，仙得脫走，斬其將四十三人，真定遂平，加定遠大將軍，權真定正路萬戶，假趙州慶源軍節度副使。 
　　有負西域賈人銀者，倍其母，不能償。玉出銀五千兩代償之。又出家奴二百餘口爲良民。時論稱之。中統元年卒，年七十，子忱。 
　　忱，字允中。幼明敏。平於趙璧引見裕宗，奏對稱旨，命宿衛，掌錢穀計簿。至元十七年，授山北遼東道提刑按察司副使，秩朝列大夫。駙馬伯忽里，數出獵蹂民田。忱以法繩之，司史耿熙言征北京宣慰司積年逋負，可得鈔二十萬錠。帝遣使覈實，熙懼事露，擅增制語，有「並打算大小一切諸衙門等事。」凡十二寧，逮繫官史至數百人。忱驗間，知其詐，熙乃款伏。裕宗卒，忱建言：「陛下奮秋節，當早建儲嗣。」章三上，平章不忽木以聞。帝嘉納之。 
　　二十四年，改河北河南道提刑按寨副使，忱以江南人鬻子北方，名爲養子，實爲奴，乞禁之。又省部以正軍餘田出調發，忱言，。」士卒，衝冒寒暑，遠涉江海，宜加優恤。」皆從之。款州朱喜，俘於兵，既自贖，主家利其資，復欲以爲奴。又有誣息州江清爲奴，殺而奪其妻子田宅者。獄久不決，忱皆平反之。劾罷鎮南帥唐兀臺，唐兀臺誣奏忱。逮忱至京師，面陳其事，世祖大悟，抵唐兀臺罪。遷燕南河北道肅政廉訪副使，帝謂左右曰：「此人非素餐者。」敕省臺慰使之。二十七年，河間鹽司盜印鈔十餘萬，忱核正其罪。諸王分地恩州，以錢貨民，倍其息，忱令子母相當則止，逾者有罰。先是僉民爲兵，限私田四頃贍其家，忱曰：「一兵歲費不啻千緝，區區限畝，豈能充給。」奏請增田權以恤之，不報。至是，以戍兵貧乏，敕忱與諸臣會議，簡料真定、順德、廣平等路，得富民數百戶充兵額，汰貧兵還，人皆服其平允。三十年，拜廣西道肅政廉訪使，秩嘉議大夫，以疾辭。 
　　元貞元年，起爲河東道肅政廉訪使。五臺山建佛寺，省臣擇幹史工部司程陸信董其役，驅民地數千入山伐木，死亡大半。忱言於皇太后，減其役，乃恤死者家，民德之。宗王分地河東，其左右哈塔不花仿勢虐民，忱按其事，已款伏，王爲之請，忱不從。會車駕北巡，哈塔不花亡走，訴忱不法，敕中丞崔彧問之。俄彧卒，哈塔不花又上訴，敕省臺官同鞫之。事皆不實，抵哈塔不花罪。 
　　大德三年，遷江陵路總管，不行，又改汴梁路，河決原武，回回炮手居鄢陵者萬餘戶，忱督使趨工，不數日堤成，民尤頌之。至大三年，拜雲南行省參知政事，未行，卒，年七十九。追贈河南行省參知政事、護軍、太原郡公，諡憲租。 
　　忱與姚天福、陳天樣齊名，並以方鯁稱於當世雲。 
　　史臣曰：「赦和尚拔都諸人，披堅執銳，爲時名將，又俱有賢子，振其世業。赦天挺之文學，王慶琳、粱天翔之政事，王忱之諫諍，皆卿士之良也。何韓正色立朝，侃侃誾誾，尤不愧社稷之臣，庶幾，與張珪、李盂相伯仲矣。」
　

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

