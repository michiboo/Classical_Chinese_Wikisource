
○武宗 
　　武宗仁惠宣孝皇帝，諱海山，順宗答剌麻八拉第二子也。順宗三子：長曰魏王阿木哥，其母微；帝與仁宗皆昭獻元聖皇后宏吉剌氏所出，所謂興聖皇太后也。帝以至元十八年七月十九日生。 
　　成宗大德三年，命帝代寧遠王闊闊出鎮北邊，御叛王海都。四年八月，效海都於闊別列之地。五年，海都率篤哇等大舉入寇。八月朔，與海都戰於鐵堅古山，敗之。越二日，海都悉衆來攻，大戰於合刺合塔。王師失利，帝親昌矢石，投諸王、駙馬以出。明日復戰，王師分五隊，爲海都所乘，帝突出敵陣之後，全師而返。海都遁去，旋病死。 
　　八年十月，封懷寧王，賜金印，食瑞州六萬五千戶，歲紿五戶絲及幣帛千匹。九年七月，置王府官。時海都子察八兒擁其父衆，雖納款，不甘入朝。十年七月，帝自脫忽思圈之地追察八兒弟斡羅思，獲其妻孥輜重。八月，襲察八兒於也兒的百河，盡俘其衆。察八兒奔於篤哇。諸王明裏鐵木兒、阿魯灰等悉降。冬，駐於按台山，擊察八兒弟禿曲滅，走之，北邊悉平。 
　　十一年春正月，成宗崩，左丞相阿忽臺等潛謀推成宗皇后伯牙吾氏稱制，以安西王阿難答輔之。皇弟愛育黎拔力八達奉興聖太后入定內難，執阿忽臺等殺之，遣使迎帝於北邊。既而太后意猶豫，使日者推帝及皇弟之星命，問所宜立。曰：「重光大荒落有災，旃蒙作噩祚久。」重光，帝年幹；旃蒙，皇弟年幹也。太后惑其言，遣近侍托爾諭帝：日者所言運祚修短，不可不思。是時，帝已至和林，謂康裏脫脫曰：「我捍禦邊陲，勤勞十年，又位居嫡長，神器應歸於我。今大後以星命休咎爲言，天道茫昧，安能豫知此。殆任事之臣，造奸謀以惑聖聽耳。汝爲我往察之。」縻裏脫脫既行，帝率大軍由西道，使諸王昂哈由中道，牀兀兒由東道，分趨上都。康裏脫脫入見太后，述帝意。太后愕然曰：「此我爲太子遠慮耳。今諸王、大臣議已定太子，不速來何爲？」 
　　五月，帝至上都。皇弟奉太后來會，左右部諸王畢至。乃廢成宗皇后伯牙吾氏出居東安州，執安西王阿難答至上都，俱賜死。甲申，帝即位，受諸王百官朝賀於大安閣。詔曰： 
　　昔我太祖皇帝以武功定天下，世祖皇帝以文德洽海內，列聖相承，丕衍無疆之祚。朕自先胡，撫軍朔方，殆將十年，親御甲冑，力戰卻敵者屢矣。方諸藩內附，邊事以寧，遽聞宮車宴駕，乃有宗室諸王、貫戚元勳，相與定策於和怵，咸以朕爲世祖曹孫之嫡，以功以賢，宜登太寶。朕廉讓未遑，至於再三。還至上都，宗王、大臣復請於朕。間者，奸臣乘隙，謀爲不軌，賴祖宗之靈，母弟愛育黎拔力八達稟命太后，恭行天罰。內難既平，神器不可久虛，合詞勸進，試意益堅。朕勉徇輿情，於五月二十一日即皇帝位。任大守重，若涉淵冰。屬嗣服之雲初，其與民而更始，可大赦天下。 
　　教育學校人才，以備擢用，系籍儒戶蠲免雜徭差役。憂恤北庭戰士，仍禁管軍官、奧魯官非理科擾。經過軍馬，牧養駝馬人等，毋得擾民。諸色人等勿得別投戶名，影避差徭，亦不得將土地妄詞呈獻。優恤蒙古站赤，仍禁各投下濫給鋪馬。義夫節婦、孝子順孫，具實以聞，別加恩賜。上都、大都、隆興三路免差稅三年。其餘路分，量輕重蠲免，雲南八番田場地而，免差發一年，並免積年逋欠。鰥寡孤獨不能自存者，常加存問。進戶復業者，免差稅三年。被災之處，山場湖泊課稅權行停罷，聽貧民採取。各處鐵治。聽人煽辦。名山大川、聖帝明王、忠巨烈士載在祀典者，官吏擇日致祭。其餘民間利害，有合興修者，中書省核議奏聞。是日，追尊皇考答刺麻八拉爲皇帝，尊皇考元妃宏吉剌氏爲皇太后。詔曰：蓋聞孝治天下者，王政所選，養以天下者。尊稱爲大。帶承先德，寅紹丕基；愴昭考之長違，賴慈闈之篤祜；方衍無疆之慶，曷勝報本之情。謹依先朝成憲，追尊皇考曰皇帝，尊太母元妃曰皇太后，其應行典札，以次舉行。 
　　壬辰，加知樞密院事朵兒朵海太傅，中書右丞相哈剌哈孫答剌罕太保，並錄軍國重事。知樞密院事塔剌海爲中書左丞相，預樞密院、宜徽院亨。同知徽政院事牀兀兒、也可札魯忽赤阿沙不花、江浙行省平章政事明裏不花併爲中書平章政事。江浙行省左丞劉正爲中書左丞，遙授中書左丞欽察、福建道宣慰使也先帖木兒併爲中書參知政事。中書右丞、行御史中丞塔思不花爲御史大夫。平章政事牀兀兒旋改知樞密院院事。特授乞臺普濟中書平章政事。延廢使抄兒赤、同知和林等處宣慰司事塔海併爲中書右丞。阿里爲中書左丞。脫脫爲御史大夫。是月，敕高麗王王日臣歸國。平章政事撒勤帖木兒，翰林學士郭貫鎮撫高麗。中書平章政事合散出爲遼陽行省平章政事。 
　　六月癸已朔，立皇弟愛育黎拔力八達爲皇太子，受金寶，詔曰：朕承列聖之貽謀，協宗王之翌戴，必謹親賢之託，共成繼述之功。母弟愛育黎擾力八達性稟溫文，行全孝敬，夙著忠勤之節，素明治理之方，載惟靖亂之殊勳，式符元良之渥命，乃遵裕皇居東宮舊制，於六月朔旦授以皇太子寶，俾領中書之務，仍兼宥密之司，匪特篤兄弟友愛之情。實以衍宗杜隆昌之福。 
　　甲午，建行宮於旺兀察都之地，立爲中都。丁酉，上皇考尊諡曰昭聖衍孝皇帝，廟號順宗，大行皇帝尊諡曰欽明廣孝皇帝，廟號成宗，元妃宏吉剌氏失憐答裏尊諡曰貞慈靜懿皇后。袝牴廟躋順宗於成宗之上。己亥，羅羅斯宣慰使斡羅思爲中書左丞。諸司聽皇太子各置一人。拱衛直都指揮使馬謀沙角牴屢勝，遙授平章政事。壬寅，左丞相塔刺海加太保、錄軍國重事，兼太子太師。癸卯，立詹事院。甲辰，平章政事、行和林宣慰使都元帥憨剌閤兒，通政使、武備院卿帖木兒不花，並知樞密院事。戊申，特授尚乘卿索蘭奚、牀兀兒併爲平章政事。大同屯儲軍民總管府達魯花赤怯裏術丁爲中書右丞。辛卯，中書平章政事脫虎脫出爲江西行省平章政事。壬子，封皇妹祥剌吉爲魯國大長公主，駙馬潼阿不剌爲魯王。敕樞密院銓調軍官遵世祖定製。近侍勿輒有請。軍官許父子兄弟襲職，近侍不得援以爲例。丙辰，御史大夫塔思不花、脫脫並遙授左丞相。戊午，高麗前王王日臣進封瀋陽王，加開府儀同三司、太子太傅、上柱國、駙馬都尉，入中書省參議政事。己未，寧遠王闊闊出進封寧王。庚申，遙授左丞相塔思不花爲右丞相。 
　　七月癸亥朔，封諸王禿剌爲趑王。甲子，御史大夫鐵古迭兒等以即位告天地於南郊。丙寅，前中書參知政事趙仁榮爲太子詹事。太傅右丞相哈刺哈孫、左丞相塔刺海綜理中書庶務。己巳，立宮師府。壬申，御史大夫鐵古迭兒等以即位告太廟。癸酉，立和林行中書省。太師月赤察兒爲行省右丞相，中書右丞相哈剌哈孫爲左丞相，依前太保、錄軍國重事。丙子，江浙行省平章政事塔失海牙、知樞密院事牀兀兒爲中書平章政事。丁丑，封諸王八不沙爲齊王，朵列納爲濟王，迭裏哥兒不花爲北寧王，太師月赤察爲淇陽王。加平章政事脫虎脫太尉。中書左丞相塔剌海爲中書右丞相，御史大夫塔思不花爲中書左丞相，浙江行省平章政事教化、河南江北行省平章政事法忽魯丁併爲中書平章政事。平章政事鐵木迭兒出爲江西行省平章政事。己卯，集賢院使別不花爲中書平章政事。庚辰，御史中丞只兒合郎爲御史大夫。辛巳，加至聖文宣王尊號爲大成至聖文宣王。置行工部於中都。同知樞密院事也兒吉尼知樞密院事。御史中丞王壽、浙江行省左丞郝天挺併爲中書右丞。壬午，御史大夫鐵古迭兒等，以即位告社稷。甲申，瞻思丁使西域。丙戌，同知宣徽院事勃羅答失爲中書左丞。中書參知政事欽察出爲四川行省左丞。辛卯，敕唐兀禿各花戶籍已定，其入諸王、駙馬部下避役及冒匿者，皆罪之。 
　　八月甲午，敕不由中書奏者，勿與官。外任官勿帶相銜。乙未，治書侍御史兀伯都剌爲中書參知政事。戊戌，封御史大夫脫脫秦國公。辛亥，中書左丞孛羅帖木兒以國文譯《孝經》進，詔曰：「此乃孔子之微言，自王公至於庶人皆當由是而行。其命中書首刊印，諸王以下皆賜之。」丁巳，中書左丞王壽罷爲御史中丞。戊午，中書平章政事乞臺普濟、牀兀兒、別不花等並加太尉。中書右丞塔海加太尉、平章政事。中書左丞孛羅帖木兒爲中書右丞。禁諸色人帶金翅雕帽頂。 
　　九月甲子，車駕至自上都。時巡狩三不剌，翰林學士王文用諫曰：「先帝新棄天下，陛下巡狩不能時，無以慰臣民望，宜早還。」帝即日還大都。乙丑，中書右丞相塔刺海攝太尉，請皇考皇帝、大行皇帝尊諡於南郊。辛未，加塔刺海、塔思不花太尉。壬申，塔刺海奉冊寶，上皇考極大行皇帝尊諡、廟號，又上大行皇帝元妃宏吉刺氏尊諡，袝於太廟。甲戌，改太常寺爲太常禮儀院。丁丑，定中書省官爲十二員：右丞相塔剌海，左丞相塔思不花，平章政事牀兀兒、乞臺普濟如故，阿沙不花、塔失海牙爲平章政事，勃羅答失、劉正爲古丞，郝天挺、也先帖木兒爲左丞，於璋、兀伯都刺爲參知政事。甲申，立尚書首。塔剌海、塔思不花仍領中書省，脫虎脫、教化、法魯忽丁任尚書省。命自舉官屬。丙戌，中書平茸政事別不花出爲江浙行省平章政事。辛卯，御史臺臣諫立尚書省，帝曰：「卿言良是，脫虎脫、教化、法魯忽丁此三臣原任其事，姑聽之。」 
　　冬十月壬寅，封知樞密院事牀兀兒爲容國公。乙巳，敕陰陽法師勿謁諸王、駙馬之門。丙午，詔整飭臺綱。封御史大夫鐵古迭兒爲鄆國公。中衛親軍都指揮使買奴爲知樞密院事。 
　　十一月癸亥，鎮遠王牙忽都進封楚王。丙寅，朝皇太后於隆福宮，上冊寶。己巳，詔中書省官十二員。脫虎脫仍爲宣政院，教化留京師，其餘各授職任。戊寅，授皇太子玉冊。己卯，帝御大明殿，受諸王、百官駕。 
　　十二月辛丑，幸大聖壽萬安寺。史部尚書察乃授平章政事，領工部事。禁漢人挾弓箭、彈弓。庚申，詔曰：仰惟祖宗應天順人，肇啓疆宇，華夏一統，罔不率從。逮聯嗣服丕圖，纘膺景命，遵承遣訓，恪慕洪規，祗惕畏敬，未知攸濟。永思創業艱難，煢然軫念。萬事之統，在予一人。間者，歲比不登，流民未還。是以責任股肱耳目大臣，贊襄嘉猷，胡夕入告，樂與率土之民，共享治安之化，邇寧遠肅，顧不韙歟。可改大德十二年爲至大元年。誕布維新之令，式符永固之休。 
　　凡公事並經由中書古可否施行，內外大小衙門毋得隔越聞奏。監察御史、廉訪司嚴糾內外官吏，年終考其殿最者一人，以憑黜陟。政令得失、軍民利病，許人上書陳言。若言元可採，並無罪責；如其可取，重加遷擢。培養學校人才，以借擢用。其貢舉法，中書省續議舉行。勸課農桑，孝弟力田之人，量加旌賞。存恤蒙古摞馬赤各翼軍人及各翼漢軍。管軍官舉放軍人錢物，詔書到日，盡行除免。典賣親丁，悉聽圓聚，價不追還。圍獵飛放，毋得駐擾百姓。驅戶毋得投充怯歹、鷹房子名色，影進差徭。站赤消乏，仰中書省、通政院先將戶口合併截補，臂設頭目，其整治事理次第舉行。禁捕野物地面，除上都、大同、隆興三路外。大都周圍各禁五百里。其餘禁斷處所及山場、河泊、蘆蕩，並開禁一年，聽民採捕。民戶流移，所在官司勿與本管戶一體科徵。其原籍官司，用心招誘，毋侵佔所拋田產。內庭作佛事，毋釋重囚，以輕囚代之。嶽鎮、海瀆，風師、雨師、雷師，有司潔齋致祭。 
　　至大元年春正月辛酉，曲赦御史臺見系贓吏。甲子，中書平章政事阿沙不花授右丞相，行御史大夫。丙寅，罷江南行都水監。丁卯，中書右丞也罕的斤爲平章政事，議陝西行省事。己巳，緬國進馴象六。己丑，雲南王也先帖木兒進封營王。是月，召前中書右丞尚文至京師，以疾辭。 
　　二月甲辰，立王太子衛率府。戊午，不達達思等送爪哇使歸其國。是月，中書平章政事乞臺普濟爲中書左丞相。 
　　三月戊寅，車駕幸上都。封阿沙不花爲康國公。甘肅行省右丞脫脫木兒爲中書平章政事，加大司徒。己卯，修順宗、成宗《實錄》。敕怯薛歹、昔寶赤、諸王附馬部下勿踐百姓田禾，犯者罪之。 
　　夏四月戊戌，以永平路鹽課賜桑哥剌失公主，中書省臣執不可，從之。封三寶奴爲渤國公，香山爲賓國公。加鐵古迭兒右丞相，都護買住中書右丞。癸卯，加平章政事教化太子大保、太尉、平章軍國重事，封魏國公。甲辰，知樞密院事也兒吉尼通授右丞相。乙卯，米楫等使蘇魯國。丙辰，罷征東行中書省。 
　　五月丙寅，知樞密院事塔魯忽臺遙授右丞相。己巳，緬國進馴象六。乙亥，知樞密院事憨剌閤兒謠授左丞相。丙子，禁白蓮社，放其人隸民籍，加右丞相塔思不花上柱國，左丞相乞臺普濟大子太傅。甲申，立大同侍衛親軍都指揮使司。 
　　六月己丑，加三寶奴錄軍國文事，曲出太子太保，脫虎脫上柱國、太尉、天慧都平章軍國重事。戊戌，威定王藥木忽兒進封定王。封駙馬阿失爲昌王。宦者李邦寧遙授左丞相。己酉，乞臺普濟錄軍國重事。敕無照會官不得赴任。 
　　七月慶申，立廣武康裏侍衛親軍都指揮使司。壬戌，立中都留守司兼開寧路總管府。壬申，塔察兒等九人使諸王寬闍，月魯等十二人使諸王脫說。癸酉，禮部尚書阿里灰等齎璽書諭安南國，札部侍郎管祝思監等使緬國，脫裏不花等十二人使諸王閤兒班答。壬午，封乃蠻帶爲壽王。是月，詔中書右丞相塔思不花、左丞相乞臺普濟曰：中書政本也，軍國之務，小大由之。朕自即位以來，勵精求治，爰立輔相，以總中書。期年於茲，大效未著，豈選用之未當歟？何萬機之猶繁，而羣生之寡遂也。今特命塔思不花爲中書右丞桕，乞臺普濟爲左丞相，統百官、平庶政，便者舉行，弊者革去，一新條理。諸內外大小事務，並聽中書省區處奏聞。違者罪之。 
　　八月戊申，特授𠇗頭太師。 
　　九月丙辰，高麗國王王日臣卒。雷尼臺等使薜思迷幹都。辛酉，諭諸王察八兒、寬闍入朝。乙亥，車駕至自上都。庚辰，冊王謜爲征東行省右丞相、嗣高麗國王，依前駙馬都尉、瀋陽王。封諸王禿滿爲陽翟王。 
　　冬十月甲午，阿沙不花知樞密院事。敕持內降文書買河間路鹽及以諸王、駙馬命至運司者，一切禁之。甲辰，加左丞相、知樞密院事帖木兒不花錄軍國重寸。中書右丞禿忽魯、河南行省右丞也速、內史脫勃花並何摳密院事。 
　　十一月丁卯，知樞密院事也兒吉尼爲御史大夫。己巳，塔思不花、乞臺普濟併爲中書右丞相，脫虎脫爲左丞相。壬申，高麗國王王謜來朝。是後，核天下屯陽。 
　　閏月甲寅，太傅達剌罕哈剌哈孫卒。 
　　十二月庚申，封和郎撒爲隴王。甲戌，平章政事、太子賓客王大亨行太子危事，平茸軍國重事、太子少詹事大藏都爲太子詹事。 
　　二年春正月己丑，從皇太子請，罷官師府。庚寅，殺越王禿剌。辛卯，皇太子率諸王、百官上尊號曰統天繼聖欽文英武大章孝皇帝。乙未，以上尊號謝太廟。己亥，容國公牀兀兒進封句容郡王。丙申，詔曰： 
　　朕荷三靈之隆眷，承列聖之丕基，永言置器之艱，恆切履霜之懼。乃者皇太子率中外臣庶僉謂，撫軍十我，遐邇悉平，當寧九重成規具舉，苦稽舊典，盍進徽稱。豈朕躬之克當。惟祖武之顯式，己於正月十七日御大明殿受統天繼聖欽文英武大章孝皇帝大號，越五日躬詣太室謝訖。 
　　愛念即位之初，恆以賑災恤民爲務，而恩澤猶末溥博，流離猶未安集。豈有司奉行之不至歟？今特命中書省遴選內外官僚，專以撫治爲事。簡汰冗員，持節浮費，官吏各修乃職。勸農桑，興學校，撫字百姓，嚴城吏胥。御史、廉訪司年終每道考其殿最者一人，以憑黜陟。圍獵飛放及過往屯戍、出使人符擾害百姓，有司再行禁戢。災區經賑濟百姓，本年腹路差稅、江淮夏稅並行蠲免。本年正月以前，民間逋欠、差稅課程，並行蠲免。鰥寡孤獨不能自存者，除常例外，每名給中統鈔十五兩。禁捕野獸地面，除上都、中都、大同三路及大都周圍五百里外，其餘再弛禁一年。諸位下佔據山場、河泊、關津、橋梁並抽分等錢，盡行革罷。檢梘清民，計口贍濟。其還鄉者，量給行糧。流民合納差稅，勿鄰見戶包納。嶽瀆、帝王及忠臣、烈士載於祀典者，有司蠲潔致祭。大小職官四品以下普覃散官一等。 
　　二月癸亥，罷行泉府院，歸市舶於行省。 
　　三月己丑，遼陽行省右丞洪重喜告高麗國王王謜不法，敕王謜從皇太后幸五臺山，勿令辨對。諸王老章代粱王松山鎮雲南。庚寅，車駕幸上都。封諸王也速不幹爲襄寧王。己亥，封阿刺的納八剌公主爲趙國公主。駙馬注安爲趙王。 
　　夏四月辛酉。立興聖宮江淮財賦總管府。癸亥，立鎮守海口屯儲親軍都指揮使司。 
　　五月丁亥，通政院使憨刺閤兒爲知樞密院事，督建興聖官。大都留守養安等董其役。 
　　六月甲戌，革毆西番僧者斷手、詈者斷舌之令。 
　　秋七月癸未。河決歸德府。壬辰，改四川鬆、潘、威、茂等州安撫司爲宣撫司，移治茂州汶州縣。己亥，河決封邱縣。 
　　八月癸酉，立尚書省。乞臺普濟爲尚書省右丞相，脫虎脫爲左丞相，三寶奴、伯顏，也速爲平章政事，保八爲右丞，忙哥帖木兒爲左丞，王羆爲參知政事，中書左丞劉楫授尚書左丞、商議尚書省事。甲寅，海剌孫授平章政事、商議樞密院事。己未，立皇太子左衛率府。江西行省參知政事郝彬爲尚書省參知政事。甲戌，賜太師𠇗頭名脫爾赤顏。丁丑，詔天下敢有沮撓尚書省事者罪之。 
　　九月庚辰朔，頒尚書省條畫於天下，改各行中書省爲行尚書省。詔：胡廷得失軍民有上言者，得實封上聞；饑民復業者一切通欠，並行蠲免，仍除差稅三年；中外吏員依世祖皇帝定例，以九十日爲滿；如有子證父，奴訐主，及妻妾、弟侄干犯名義者，一切禁之。頒行至大銀鈔。壬寅，迫奪前平章政事教化魏國公爵。丙戌，車駕至自上都。丙申，佔八國遣使貢白麪象、伽藍木。禿堅、張也先、伯顏使不憐八孫國，薛徹兀、李唐、徐伯顏使八昔國、察罕、亦不剌金、場呼答兒、阿里使佔八國。陝西行臺御史大夫沙的授左丞相、行土番等處宣慰使都元帥。 
　　冬十月庚戌朔，皇太子爲尚書令。頒行銅錢法。癸亥，翰林學士承旨不裏牙敦爲御史大夫。乙丑，以皇太后不豫，釋天下大辟囚百人。丁卯，御史大夫只兒合郎、中書左丞相脫虎蛻、尚服院使大悲都併爲知樞密院事。癸酉，知摳密院事禿忽魯加左丞相。丁丑，遼陽行省平章政事合散爲左丞相、行中書平章政事，中書參知政事伯都爲平章政事、行中書右丞，商議中書省事忽都不丁爲右丞、行中書左丞，參議中書省事帖裏脫歡、賈鈞並中書參知政事。是月，杖流洪重喜於潮州。 
　　十一月庚辰，雲南行省右丞算只兒威招諭蠻酋谷保等，受谷保賂，復進兵大利。詔嚴鞠其罪。已而釋之。乙酉，詔冬至祀南郊，以太祖皇帝配；明年夏至，祀北郊，以世祖史帝配。丁亥，湖廣行首左丞散術帶爲平章政事、商議樞密院事。丙午，諸王勃蘭奚坐私怨殺人，杖流北邊。是月，中書參知政事賈鈞僉知樞密院事。 
　　十二月乙卯，有事於太廟。上太祖聖武皇帝尊諡曰法天啓運聖武皇帝，光獻皇后尊諡曰光獻翼聖皇后，審宗莊聖皇后尊諡曰顯懿莊聖皇后。和林行省右丞囊絮帶擅至京師，詔鎖囊家帶至和林鞠之。丁丑，增百官棒，定流官封贈格，內外官三品以上者，許請諡，贈諡下在此例。是年常豐洞蠻叛，率洗土、不兒、散毛諸洞蠻寇永寧路。 
　　三年吞正月癸未，汰中書省官吏一百八十一員，聽尚書省遷敘。乙酉，特授李孟平章政事、集賢大學士、同知徽政院事。辛卯，立宏吉剌氏爲皇后，脫虎脫攝太尉，授皇后寶冊。戊戌，敕湖廣行省招諭叛蠻黃勝許。辛丑，萬戶移剌四奴討湖廣乖西帶叛蠻。聽其便宜調遣。壬寅，雲南行省右丞算只兒威招諭八百媳婦。乙巳，定樞密院知院七員、同知院事二員、副使二員、僉院事二員、同僉院事一員。御史臺增御史大夫、中丞，侍御史、治書侍御史各二員。丁未，立右衛阿速親軍都指揮使司。 
　　二月庚戌，以皇后受冊寶，告謝太廟。己未，商議尚書省亨劉楫整頓鈔法。甲子，以上皇太后尊號，告祀南郊。乙丑，僉樞密院事賈鈞覆爲中書參知政事。己巳，寧王闊闊出與越王禿剌子阿剌納失裏等謀反。事覺，闊闊出下獄，賜其妻完者死，竄阿剌失裏於伯鐵木兒分地，磔畏兀僧鐵裏等於市。三寶奴賜號答剌罕，餘並晉秩二等。辛未，加脫克赤顏錄軍國重事。壬申，尚書平章政事樂實遙授左丞相，封齊國公。癸酉，左丞相、行中書省平章政事合散商議遼陽行省事。甲戌，以上皇太后徽號，告祀太廟。是月，詔大司農司總天下農政。定奪黜陟。 
　　三月乙酉，知樞密院事只兒合郎爲陝西行尚書省平章政事。壬辰，車駕幸上都。回回人木八剌等坐妖言伏誅。 
　　夏四月己酉，容美洞蠻叛。高麗國王王謜加號純誠守正推忠宣力定遠保節功臣。 
　　五月甲申，封諸王完者爲衛王。乙未，尚書參知政事王羆加大司徒。 
　　六月丁未朔，詔太尉尚書右丞相脫虎脫、封太保尚書右丞相三寶奴總治百司，庶務並從尚書省奏行。比申，中書左丞忽都不丁爲中書右丞。甲子，太子詹事斡赤爲中書左丞。壬申，以西北叛王察八兒等來朝，告祀太廟。賜脫虎脫、三寶奴珠衣，封三寶奴爲楚國公。是月，荊門州大水，山崩，死者三千四百餘人。 
　　秋七月，封晉王長女寶塔失憐爲韓國長公主。 
　　八月丁未，浙江行省左丞相呼剌出、遙授中書右丞相釐日併爲御史大夫。甲子，畋於昂兀腦兒。 
　　九月己卯，平伐蠻酋不老丁來降。辛巳，立宣慰司都元帥府於察罕惱兒。丙戌，車駕至自上都。尚書右丞保八遙授平章政事。是月，流寧王闊闊出於高麗。 
　　冬十月戊申，帝率皇太子、諸王、羣臣胡興聖宮，上皇太后尊號曰儀天興聖慈仁昭懿壽元皇太后。庚戌，告謝太廟。辛酉，大赦天下。大都、上都、中都免至大三年秋稅，其餘諸路今歲被災人口曾經體覆者，依上蠲免。內外不急之役，截曰停罷。至大二年以前負欠差稅、課程，並行蠲免，闊闊出餘黨未發覺者，並原其罪。官民田土，諸人勿得陳獻。諸收取錢物者，許實訴。丁卯，封駙馬賈住韓爲袞王。壬申，馬合謀但的遙授尚書右丞，爲海外諸番直慰使都元帥、領海道運糧漕運萬戶府事。丞相鐵古迭兒爲陝西行臺御史大夫。十一月辛巳，脫虎脫進太師、錄軍國重事，封義國公。戊子，容美蠻田墨施什用等來隆。丙申，有事於南郊，尊太祖皇帝配享昊天上帝。己亥，殺武衛親軍都指揮鄭阿思蘭，籍其家。十二月甲辰朔，以建大崇恩福元寺，乞其剌遙授左丞，曲列、劉良遙授知政事，並領行工部事。己未，鎮南王老章坐僭擬乘輿，召赴京師。四年春正月癸酉朔，帝不豫，大赦天下。庚辰，帝崩於玉德殿，在位四年，年三十有一。壬午，葬起輦谷。夏六月甲子，上尊諡曰仁惠宣孝皇帝，廟號武宗，國語曰曲律皇帝。史巨曰：「武宗舍其子而立仁宗。與直公舍與夷而立穆公無以異。公羊子曰：朱之亂，宣公爲之。然則英宗之弒，文宗之篡奪，亦帝爲之歟！《春秋》貴讓而不貴爭，公羊子之言過矣。帝享國日淺，濫恩幸賞無一善之可書。獨傳位仁宗，不愧孝友。其流祚於子孫宜哉。」
　

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

