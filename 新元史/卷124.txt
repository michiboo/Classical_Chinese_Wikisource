
卷一百二十四·列傳第二十一
　
　　朮赤臺 怯臺 哈答畏答兒 博羅 歡伯都 
　　朮赤臺，兀魯特氏。其先納臣拔都，太祖八世祖蔑年土敦第七子也，生二子：長曰兀魯特、次日忙兀特，子孫遂以名爲氏。朮赤臺刀兀魯特之六世孫。兀魯特與忙兀特、札剌兒、宏吉剌、亦乞列思，歸附太祖量早，號爲五投下。 
　　朮赤臺，有膽略，勇冠一時。始附札木合，後見札木合殘暴，與忙兀特部長畏答兒各率所部歸於太祖。 
　　王罕襲本祖於卯溫都兒山，太祖倉卒聞變，陣於合剌合勒只沙陀。王罕問札木合：「帖木真部下諸將，勇敢者爲誰？」札木合曰：「兀魯特、忙兀特二部人健鬥，兀魯特花纛，忙兀特黑纛，當者慎之。」於是王罕使其驍將合答黑失當二部，而以阿赤黑失倫、豁裏失列門繼之。是時王罕之衆數倍於我，其於桑昆有智勇，人畏之。將戰，諸將見衆寡不敵，言於太祖，請使朮赤臺爲前鋒。太祖從之。畏答兒亦願爲前鋒。遂各率所部以進，敗合答黑失等。阿赤黑失帖以土棉禿別干之衆援之，剌畏答兒墮馬，忙兀特人還救之。朮赤臺率兀魯特一軍轉戰而前，連敗土棉禿別千、斡架董合亦符及豁裏失烈門所領護衛千人，直入王罕中軍。桑昆見事亟，親來搏戰，朮赤臺射中其頰。桑昆創甚，王罕始歙兵而退。是役也，微朮赤臺力戰，幾敗。 
　　王罕已退，太祖引軍至答蘭捏木兒格，僅有二千六百騎。太祖自將其半循合泐合水西岸，朮赤合與畏答兒將其半循東岸而行，使朮赤臺說宏吉剌部降之。太祖遂駐於董嘎淖爾、脫兒哈火魯罕。後太祖襲王罕於徹徹兒溫都爾，復以朮赤合與阿兒孩合撒兒爲前鋒，晝夜兼行，出其不意攻之。王罕父子方酌馬潼於金帳，不設備，其部衆悉爲太祖所俘，王罕父子走死。又從太祖伐乃蠻，朮赤合爲第二軍隊。乃蠻平，王罕之弟札合敢不降而復叛，朮赤臺以計誘執之。太祖嘗諭之曰：「朕望朮赤臺如高山前之日影。」其見重如此。 
　　太祖稱尊號，授千戶，命統兀魯特部，世世勿替，又賜官嬪亦巴合以賞其功，即札合敢不之女也。仍命亦巴合位下之歲賜，依舊給之。太祖謂亦巴合曰：「昔汝父媵汝二百人，且使阿失黑帖木兒、阿勒赤黑二人爲汝主膳。今以其半從汝往兀魯特氏，留阿失黑帖木兒及其餘百人爲記念。」或雲太祖一日得惡夢，不怪，遂以亦巴合賜朮赤臺雲。 
　　十一年，朮赤合與合撒兒、脫侖徇女真故地，攻大寧城克之。後卒。 
　　弟察乃，亦封千戶，爲怯薛長，領侍衛千人。 
　　朮赤臺子怯臺，有才武，與父同時封千戶。從太祖伐金與宏吉剌人薄察，別將疑兵屯居庸北口。者別繞攻南口，克之，遂入居庸。及攻中都，怯臺與哈台將三千騎駐近郊，以斷援兵之路。怯臺以父佐命功封郡王。 
　　二子：曰端真，曰哈答。 
　　怯臺卒，端真嗣封。太宗八年，賜端真德州二萬戶爲食邑。室元十八年，又增二萬一千戶，肇慶路連州及符州屬邑俱隸焉。 
　　世祖討阿里不哥，哈答與畏答兒之曾孫忽都忽跪言：「臣祖父幸在先朝度立戰功。今北討，臣等又幸少壯，願如祖父以力戰自效。」世祖允之。從諸王合丹、駙馬納陳爲右翼，戰於昔木土，又戰於失烈延塔兀之地，以功賜黃金，將士受賞有差。李璮叛，世祖遣諸王哈必赤等討之，哈答亦在軍中。 
　　哈答三子，曰脫歡，曰慶重，曰亦憐真班。 
　　脫歡，從諸王徹徹討宏吉剌叛者只兒瓦臺，獲之。又從破首裏吉、藥木忽兒於野孫河。 
　　世祖徵乃顏，慶童扈從，力疾以戰，卒于軍中。二子：曰塔失帖木兒，曰朵來。塔失帖木兒一子，曰匣剌不花。 
　　自怯臺以下，凡九人，皆襲爵，加封號爲德清郡王。 
　　畏答兒，忙兀特氏。納臣拔都次子忙兀特六世孫也。與兄畏翼俱事太祖。時泰亦兀赤部落強盛，與太祖有隙，畏翼率其衆叛附泰亦赤兀。畏答兒力勸之，不聽，追之，又不肯還，畏答兒乃還事太祖。太祖曰：「汝兄去，汝何爲獨留？」畏答兀無以自明，取矢折而誓之。太祖遂與畏答兒約爲按答，又呼爲薛禪。 
　　太祖拒王罕，慮衆募不敵，先謂朮赤臺曰：「伯父，欲使汝爲前鋒，何如？」朮赤臺以鞭拂馬鬣，未及答。畏答兒自奮請行，謂：「我猶鑿，諸君猶斧，斧非鑿不入，我請先之。當出敵背，樹我幟於奎騰山上。不幸戰歿，有三子，惟上憐之。」遂怒馬陷陣，敗王罕驍將合答黑失。其後援阿赤黑失倫驟至，剌畏答兒墜馬。朮赤臺繼進，大敗之。畏答兒創甚，太祖親爲敷藥，留宿帳中。後月餘，自合泐合水移營，資糧匱乏，畏答兒力疾出獵。太祖止之不可，遂創發而死。太祖痛惜之，葬於合泐合水上斡而訥兀山。太祖滅王罕，獲其將合答吉，使領只兒斤降衆百人，役屬於畏答兒妻子。 
　　太祖即位，大封功臣，追封千戶。又別封其子忙哥合勒札爲千戶，命收集忙兀特族人之散亡者。太宗思其功，復以北方萬戶封忙哥合勒札爲郡王。九年，大料漢民，分城邑以賜諸王，貴戚，失吉忽都虎主其事，定畏答兒薛禪位下歲賜五戶絲，授忙哥合勒札泰安州萬戶。太宗訝某少，忽都虎對曰：「臣今差次，惟視舊數多寡，忙哥合勒札舊裁八百戶。」太宗曰：「不然。畏答兒本戶雖少，戰功則多，其增封爲二萬戶，與十功臣皆異其籍。」朮赤臺之孫端真爭曰：「忙哥合勒札舊兵不及臣家之半，今封戶顧多於臣。」太宗曰：「汝忘爾先人橫鞭馬鬣事耶？」端真遂不敢言。 
　　忙哥合勒札卒，孫只裏瓦□、乞答□魯，曾孫忽都忽、兀乃忽里、哈赤，先後襲郡王。畏答兒曾孫博羅歡最知名。 
　　博羅歡，畏答兒幼子醮木曷之孫，瑣魯火都之子也。年十六，爲本部札古忽赤。中統初，從世祖討阿里不哥，以功賜馬四百匹，金帛稱是。尋詔入宿衛，逾近臣曰：「是勳閥諸孫，從其出入禁闥，元禁止之。」 
　　李璮反，命將忙兀特一軍圍濟南，分兵略定益都、菜州。又奉詔獻獄燕南。以明允，賜衣一襲。至元八年，皇子雲南王忽哥赤爲省臣寶合丁毒殺，事聞，敕中書省擇治其獄者，凡奉四人，皆不稱旨。丞相線真舉博羅歡，且言：「設敗事，臣請從坐。」遂命之。博羅歡辭曰：「臣不敢愛死，但年少且不知書。」乃以吏部尚書別帖木兒輔其行，謂博羅歡曰：「別帖木兒知書，可使主簿，責其事，是否一以委卿，他日慎無歸咎副使也。且聞卿不善飲，彼土多瘴，宜少飲敵之。」未至四五驛，寶合丁迎饋金六籝，博羅歡以雲南去朝延遠，不安其心，將懼而生變，乃爲好語遣之。既至，盡以金歸行省，而竟其獄，論如法。歸報，世祖顧線真曰：「卿舉得人」。詔凡忙兀部事無鉅細，悉統於博羅歡，如札剌亦凡事統於安童者比。授右衛親軍都指揮使，賜虎符，大都則專右衛，上都則兼總三衛。 
　　十一年，授中書右丞。伐宋，分軍爲二，詔右受伯顏、阿術節度，左受博羅歡節度。俄兼淮東都元帥，軍下邳，罷山東經略司，而以其軍隸之。博羅歡召諸將謀曰：「清河城小而固，與泗州、昭信、淮安相犄角，未易卒拔。海州、東海，石秋，至此數百里，守必懈，輕騎倍道襲之，其守將可擒也。」師至三城，果下，清河聞之，亦降。及宋主奉表內附、淮東諸州猶城守。詔博羅歡進軍，拔淮安南堡，戰白馬湖，又戰寶應，釋高郵不攻，由西小河達漕河，據濤頭保，斷通、泰援兵，遂拔揚州，淮東平。益封桂陽、德慶二萬一千戶，賜西域藥及蒲桃酒、介冑、弓失、鞍勒。 
　　十四年，討只兒瓦臺於應昌，敗之。賜玉鞶帶、幣帛，與博羅同署樞密院事。以中書右丞行省北京，未幾，召還。 
　　時江南新附，尚多反側，詔募民能從征討者，使自爲一軍，其百戶、千戶惟聽本萬戶節度，不役他軍，制命、符節，一與正同。博羅歡方寢疾，聞之，附樞密董文忠奏言：「今疆土寢廣，勝兵百萬，指揮可集，何假無賴僥倖之徒。此曹一踐南土，肆爲貪虐，斬刈平民，奸其婦女，橐其貨財，買怨益深，叛將滋衆。非便。」召輿疾入對，賜坐與語，帝悟。適常德人訴唐兀帶一軍殘暴其境，如博羅歡所策。敕斬以徇，凡所募軍皆罷。 
　　帝以哈剌思、博羅思、斡兒洹、薛涼格四水上屯田軍，與戍軍不相統屬，遣博羅歡往監之。十八年，又以右丞行省甘肅。時西北防軍仰哺於省者十數萬人，十石不能致一，米石百緡，博羅歡饋輝不絕，軍以無飢。 
　　二十一年，拜龍虎衛上將軍、御史大夫、江南諸道行御史臺事。黃華反，徵內地兵進討平之。賊多虜良民，博羅歡令監察御史、提刑按察司隨在檢察，遣還故土。以疾罷歸。 
　　乃顏叛，帝將親征。博羅歡曰：「昔太祖分封東諸侯王，其地與戶臣知之。以二十爲率，彼得其九，忙兀、兀魯、札剌亦兒、宏吉剌、亦乞列思五諸侯得其十一。辜較息秏，彼此宜同。然要其歸，五部之力終贏彼二。今但徵兵五部，自足當之，何煩乘輿。臣疾且愈，請事東征。」時帝計已決，賜博羅歡甲冑、弓矢、鞍勒，命督五諸侯兵從駕行。次撒裏，禿魯叛黨塔不帶逼行在。會久雨，王師乏食，諸將請退。博羅歡曰：「雨陣之間，勿作事先。」已而彼軍先動，博羅歡悉衆乘之，轉戰二日，身中三矢，斬其駙馬忽倫，遂擒誅乃顏。既而哈丹復叛，詔與諸王乃蠻臺討之。從三騎輕出，遇敵遊兵，返走。抵絕澗，廣可二丈，深加廠之半。追兵垂及，博羅歡躍過，三騎皆沒。未幾，哈丹自引去，斬其子老的於陣。往返凡四載，凱旋俘，其二妃。敕以一賜乃蠻臺，一賜博羅歡。世祖陳金銀器於延春閣，如東征諸侯王、將帥分賜之，博羅歡辭。帝曰：「卿雖善讓，豈可聽徒手歸。」始拜受。 
　　河南宣慰司改行中書省，拜平章政事。瀕行，賜以海東白鶻。尋有詔括馬，毋及勳臣家。博羅歡曰：「吾家羣牧連坰，不出馬佐國，無以爲方三幹裏官民倡。」乃先入馬十有八匹。河流遷徙無常，民訟退灘，連歲不絕，或獻諸王求爲佃民自蔽。博羅歡奏正之，仍著爲令。 
　　元貞二年，改陝西行省平章政事，未行，奉命仍留河南。尋入朝，奏忙兀一軍戍北，歲久衣敝，請以位下泰安州五戶絲歲入一斤，稱四千斤，輸內庫，易緒帛，分賚所部。從之。敕遞車送達軍中。陛辭，賜世祖所佩弓矢、鞶帶。中書平章剌真、宣政院使大食蠻合奏：「往年伐宋，分軍爲二，右屬伯顏、阿術，左屬博羅歡。今伯顏、阿術皆有田民，而甘羅歡獨不及。」帝曰：「胡久不言，豈彼恥於自白邪？」其於高郵州己籍之民賜五百戶。以上中下率之，上一，而中下各二，並賜田背銀椅。 
　　大德元年，叛王藥木忽兒、兀魯思不花來歸。博羅歡聞之，遣使馳奏曰：「諸王之叛，皆由其父，此輩幼弱，無所與知。今茲來歸，宜棄其前惡，以勸未至。」成宗深然之。改湖廣行省，賜鞍勒。行次汝寧，會並福建行省入江浙，在道授江浙行省平章政事，賜白玉帶。部民張四省，恃富陵轢府縣，肆爲奸利，自刻木牌，與交鈔雜行，又盜海堤石築其私居。博羅歡欲斬之，中書刑曹當以杖。然由是豪姓始畏法斂跡。大德四年卒，年六十有五。累贈推忠宣力贊運功臣、太師、開府儀同三司、上柱國，追封泰安王，諡武穆。 
　　四子：渾都，山東宣慰使；次伯都；次也先帖木兒，河南行省參知政事，次博羅。 
　　伯都，幼穎悟嗜學，不以家世自矜、大德五年，擢江東道廉訪副使。十年，改江南行臺侍御史。歲大飢，奏請以十道髒罰鈔賑之。入爲僉書樞密院事，領食兒別赤。至大二年，拜江南行臺御史大夫。四年，換陝西行臺，進階榮祿大夫，賜玉帶一、鈔五萬緡。 
　　延祐元年，拜甘肅行省平章政事。時米價騰涌，陵挽每石費二百緡。伯都修除運道，省四百餘萬緡。詔賜名鷹、甲冑、弓矢及鈔五千緡以勞焉。四年，換江浙行省，入爲太子賓客。奏陳正心修身之道，帝嘉納之。復除江南行合御史大夫，皇太后以東宮官留之。未幾，以目疾告歸寓於高郵。 
　　至治元年，起爲御史大夫，辭不拜。賜平章祿，養疾於家。敕內臣購空謂於江南，治其疾。二年春，來胡，賜金紋衣及藥。三年，賜鈔五萬緡及西域酒藥，伯都辭，並歸平章祿於有司。 
　　泰定元年，再徵入朝。卒。贈銀謂榮祿大夫、江浙行省左丞相、上柱國，追封魯國公，諡元獻。胡廷知其貧，賻鈔二萬五千貫。御史臺又奏賻三萬五千貫，仍遠其惕祿，伯都妻宏吉剌氏曰：「始吾夫仕於朝，不敢虛受廩祿。今沒而受之，非吾夫意也。」卒辭之。子篤爾只，將作院判官。 
　　史臣曰：「太祖初興，兵力尚弱，是以十三翼之戰敗於札木合。朮赤臺、畏答兒獨不論勝改，誠心歸附，可謂有擇君之識矣。太祖拒王罕，朮赤臺、畏答兒俱爲元功，不幸畏答兒以創死，人遂疑朮赤臺遷延不進。失夫有利鈍，知兵者當因其勢乘之，豈必以敢死爲勇決乎。太宗訾朮赤臺橫鞭馬鬣，非知兵者之言也。」

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

