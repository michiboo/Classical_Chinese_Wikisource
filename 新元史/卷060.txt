
卷六十·志第二十七
　
　　○百官六 
　　詹事院。秩從一品。詹事三員，從一品。同知二員，正二品。副詹事二員，從二品。丞二員，正三品。中議二員，從五品。長史二員，正六品。照磨二員，正八品。管勾二員。正八品。至元十年立東宮宮師府，十九年改立詹事院。《元典章》：詹事院二品，副詹事正三品，丞正四品，又有左右詹事正二品。備輔翼皇太子之任。置左右詹事各一員，副詹事、詹事丞、院判各二員。別置宮臣賓客二員，左右諭德、左右詹善各一員，校書郎二員，中庶子、中允各一員。三十一年皇太子卒，改詹事院爲徽政院，凡錢糧選法工役悉歸太后位下。大德九年，復立詹事院。尋罷。十一年，武宗即位，立仁宗爲皇太子，更置詹事院。秩從一品。置參議、斷事官。至大元年，改詹事院使爲詹事，副詹事爲少詹事，院判爲丞，置司議郎。正五品。三年，改少詹事爲副詹事。四年罷。延祐四年，立英宗爲皇太子，復置詹事院。秩從一品。詹事四員，副詹事、丞並二員。七年罷，仍爲徽政院。泰定元年，罷徽院，改立詹事如前。天曆元年，改爲儲慶使司。二年罷，復立詹事院，置斷事官。未幾，改儲政院。秩正二品。院使六員，正二品。同知二員，正三品。僉院二員，從三品。同僉二員，正四品。院判二員，正五品。司議二員，從五品。長史二員。正六品。後罷。至順三年，立徽政院。元統元年。置徽政院官屬。至正六年，置皇太子宮傅府，時皇太子猶未受冊寶。九年，立端本堂，置諭德一員，正二品。贊善二員，正三品。文學二員，正五品。正字二員，正七品。司經二員。正七品。十三年，立皇太子，又置賓客二員，正二品《元典章》作正三品。左右諭德各一員。從二品。左右贊善各一員，從二品。文學二員，從五品。中庶子、中允各一員。從六品。《典章》中庶子、左右渝德均正四品。未幾，罷宮傅府，復立詹事院。秩從一品。定置諸員如上。《元典章》詹事府司獄，從五品。其屬附見： 
　　家令司。秩正三品。掌太子飲膳、供張、倉庫。家令二員，正三品。二員，正四品。家丞二員。正五品。《元典章》作從四品。典簿二員，正七品。照磨二員。正九品。至元二十年置。三十一年，改內宰司，《元典章》：內宰正三品，丞從四品。隸徽政院。大德十一年，復立。秩從二品。至大四年罷。延佑四年，復立。秩從三品。七年罷。泰定元年，復以內宰司爲家令司。天曆元年罷，未幾復立。舊紀：延祐七年，內宰司復爲正三品。天曆二年，復置家令司。與此俱不合。二年，又改內宰詞，後罷。至正十三年，復立家令司，定置諸員如上。其屬《元典章》詹事，署典寶、典乘、典藏、典器四令，俱正五品。曰： 
　　典幄署。秩正五品。掌太子供張。令一員，丞一員。至大元年置。是年，置承和署，秩正五品。又改爲典染司。秩正三品。二年，改典樂司，提典、大使等官爲卿、少卿、丞。 
　　曰：典膳署。秩正五品。掌東宮飲膳。令二員，丞二員。至元十九年立，三十一年改掌膳司，泰定元年復爲典膳。 
　　曰：柴炭局。秩從七品。掌新炭之出納。提領一員，大使一員，副使一員。至元二十年立。 
　　曰：藏珍、文成、供須三庫。秩從五品。各設提點二員，大使二員，副使二員，分掌金銀、珠玉、寶貨、段匹、絲棉等物。至元二十七年置。 
　　曰提舉備用庫。秩從五品。達魯花赤一員，從五品。提舉一員，從五品。大使一員。《元典章》：徽政院備用庫副使，從七品。提控案牘一員。掌一切錢糧規運等事。至元二十年置。二十二年設達魯花赤。 
　　曰：嘉醞局。秩從五品。提點二員，大使一員，副使二員。至元十七年，立掌醞局。大德十一年，改司，升正四品。延佑六年，仍爲局。至治三年罷。泰定四年，夏立。天曆二年，改嘉醞局。 
　　曰：西山煤窯廠。領馬鞍山大峪寺石灰煤窯辦課。提領一員，大使一員，副使二員。至元二十四年置。 
　　曰：保定等路打捕提領所。秩從七品。提領四員，典史一員。至元二十一年，收集人戶爲打捕戶計，及招到管絲銀差發稅糧等戶，立提領所。 
　　曰：廣平、彰德課麥提領所。秩從七品。至元三十年，以二路渡江時駐蹕之地，召民種佃，置所官統之。 
　　曰：廣惠庫。大使一員，副使一員。至元三十年，以鈔本五千錠立庫，放典收息，納於備用庫。 
　　曰：豐裕倉。秩從七品。監支納一員。倉使一員。至，治二年，設提領等官。三年罷。天曆二年立儲政院，復給印。 
　　曰：備用庫。秩從七品。掌造作顏料及雜器物。大使二員，副使二員。至元二十五年置，大德元年給印，至治三年罷，泰定三年復立。 
　　府正司。秩正二品。掌太子鞍轡弓矢等物。府正二員，正二品。府丞二員，正五品。《元典章》作從四品。典簿二員，正七品。照磨二員。正九品。至元二十年置，三十一年改宮正司，《元典間》：官正正三品，丞從四品。照磨從八品。大德十一年復爲府正司。至大二年升正二品。四年罷。延佑四年復立，七年罷。泰定元年，復立。天曆年，增府正、府丞各二員。尋罷。至大十三年。復立。其屬日： 
　　資武庫。秩正五品。掌軍器。提點一員，正五品。大使一員。正五品。至大元年置。 
　　曰：驥用庫。品秩同上。掌鞍轡。提點一員，大使一員。至大元年置。 
　　延慶司。秩正三品。掌修佛事。使二員，正三品。同知一員，正四品。副使二員，正五品。典簿二員，照磨一員。至元二十一年置，隸詹事院。三十一年，隸徽政院。大德十一年，別立延慶司，不後於詹事院。品秩同上。至大四年。改延慶司爲都功德使。延佑四年，復置延慶司，設官四員，升正二品。七年復爲正三品。泰定元年，仍隸詹事院。天曆元年，罷。二年，復立，增丞二員。 
　　典寶監。秩正三品。掌太子冊寶、卿二員，正三品。太監二員，從三品。少監二員，從四品。監丞一員，正五品。經歷一員。從七品。知事一員，從八品。照磨一員。正九品。至元十九年，立典寶署。秩正五品。《元典章》：典寶令，正五品。二十年升正五品。三十一年罷。大德十一年，復立監，升秩正三品。至大元年罷。延佑四年復立。七年罷。泰定元年復立。天曆元年罷。至正十三年復置。 
　　典用監。秩正三品。掌供須、文成、藏珍三庫《元典章》：供須、文成、藏珍三庫大使。俱正六品。內府供給段匹寶貨。卿四員，正三品。太監二員，從三品。少監二員，從四品。監丞一員，從五品。經歷一員，從七品。知事一員，從八品。照磨一員。正九品。至大元年置。天曆二年，以三庫改隸內宰司。 
　　典醫監。秩正三品。掌領東宮太醫修合藥餌。達魯花赤二員，正三品。卿三員，太監二員，少監二員，丞二員，經歷、知事各一員。品秩俱同上。至元十九年，置典醫署。秩正五品。三十一年，改掌醫署，尋罷。大德十一年，復立典醫監。秩正三品。至大四年罷。泰定三年，復立署。秩正五品。天曆二年，改監，定署諸員如上。其屬曰： 
　　廣濟提舉司。達魯花赤一員。提舉、同提舉、副提舉各一員。掌製藥以施貧民。 
　　曰：行典藥局。達魯花赤一員，大使、副使各一員。 
　　曰：典藥局。達魯花赤一員，大使、副使各一員，並掌東宮藥劑。 
　　典牧監。秩正三品。掌孳畜之事。卿二員，太監二員，少監二員，丞二員，經歷、知事各一員。品秩俱同上。大德十一年置。後省。天曆二年復置。 
　　儲膳司。秩正三品。掌東宮飲膳。卿四員，少卿二員，丞二員，主事二員，照磨一員。天曆二年置。《元典章》：掌謁、掌醫、掌膳、掌儀四署令，俱正五品。掌寶、掌膳、掌飯、掌醫、掌設、掌乘、掌藏、掌器八署丞，俱從六品。皆徽政院屬官。詹事院改徽政院，其屬官，曰：掌謁司。至元三十一年，改典寶署爲掌謁司。大德十一年，定品秩如典寶監，設卿四員，丞二員，典簿二員。至治三年罷。曰：甄用監，掌供須、文成、藏珍三庫，卿三員，太監、少監、丞各一員，經歷、知事、照磨各一員，品秩同典用監。至大元年立，至治三年罷。曰：延福司。秩正三品，令、丞各四員。大德十一年置。後並人羣牧監。曰：章慶使司，秩正三品，司使四員，同知、副使、司丞各二員。至大三年置，至治三年罷。曰：奉徽庫。秩從五品，提點大使各二員，副使四員。至治三年罷。曰：壽和四署，秩正五品，署令四員，丞六員。至治三年罷。曰：上都掌設署，秩正五品，令五員，丞二員。至大四年置，至治三年罷。曰：掌醫監，至元三十一年改典醫監爲署，至大元年升監，秩正三品，領監官一員、達魯花赤一員、卿四員、天卿五員、太監五員、少監六員、丞二員。至治三年罷。曰：修合司、藥正司，曰：行篋司、藥局，俱秩從五品。至治三年罷。曰：羣牧監，秩止二品，卿三員，太卿、少卿、監丞各二員。至大四年置，至治三年罷。曰：掌儀署，曰：上都掌儀署，俱秩正五品，令、丞各二員。至治三年罷。曰：江西財斌提舉司，秩從五品，達魯花赤一員，提舉、同提舉、副提舉各一員。至元二十七年置，至治三年罷。曰：織染局，局使、副使、局副、向副官各一員。曰：桑落娥眉洲管民提領所、封州等州管民提領所、龍興打捕提領所，提領、副提領各一員，均至治三年罷。曰：鄂州等處民戶水陸事產提舉司，達魯花赤一員，提舉、同提舉、副提舉各一員。至元二十一年置，至治三年罷。瑞州戶計長官司，秩從五品，達魯花赤一員，長官、副長官各一員。至治三年罷。左都威衛使司。秩正三品。使三員，正三品。副使二員，從三品。僉事二員。正四品。經歷、知事、照磨各一員。至元十六年，以侍衛親軍一萬戶撥屬東宮，立侍衛都指揮使司。三十一年，改隆福宮左都威衛使司，隸中宮。至大三年，選造作軍士八百人，立於戶所一、百戶翼八以領之，分局造作。至治三年，罷軍匠千戶所。 
　　鎮撫所。鎮撫二員，正五品。都目一員。 
　　行軍千戶所。千戶二員，副千戶二員，知事、彈壓各一員，百戶二十員。 
　　屯田左右千戶二所。千戶二員，都目一員，彈壓一員，百戶每所二十員。 
　　弩軍千戶所。千戶二員，都目一員，彈壓一員。 
　　資食倉。大使一員，副使一員。 
　　右都威衛使司。衛使三員，副使二員，僉事二員，經歷、知事、照磨各一員。品秩同上。中統三年，以世祖五投下探馬赤立總管府。秩正四品。設總管一員。二十一年，撥屬東宮。二十二年，改蒙古侍衛親軍都指揮使司。秩正三品。三十一年，改隆福宮右都威衛使司。 
　　延佑二年，置儒學教授一員。四年，增蒙古文教授一員。 
　　鎮撫司。鎮撫二員，都目一員。 
　　行軍千戶所。秩正四品。千戶五員，副千戶五員，知事五員，百戶五十員，彈壓五員。 
　　屯田千戶所。秩從五品。千戶二員，彈壓一員，百戶七員，都目一員。 
　　廣貯倉。秩正九品。大使一員，副使一員。 
　　衛候直都指揮使司。秩正四品。達魯花赤二員，佩三珠虎符；都指揮使二員，佩三珠虎符；副指揮使二員，佩雙珠虎。知事一員，提控案牘一員。至元二十年，以控鶴一百三十五人錄府正司。三十一年，增控鶴六十五人，立衛候司領之。大德十一年，復增懷孟從行控鶴二百人，升都指揮使司。秩正四品。延佑元年，升正三品。七年，降正四品。至治三年罷，仄定四年復立，後又罷，至正三年復立。 
　　百戶所六。秩從七呂。每所百戶二員。 
　　儀從庫。秩從七品。大使二員，副使一員。 
　　管領怯憐口諸色民匠都總管府。秩正三品。領怯憐口人匠造作等事。至大三年，改皇太子妃怯憐口總管府爲興內司。是此府屬皇太子妃位下。達魯花赤一員，正三品。總管一員。正三品。同知一員，正四品。副總管二員，正五品。經歷一員，從七品。知事一員，從八品。提控案牘、照磨、管勾各一員。至大三年立府，至治三年罷爲興內司。天元歷年復立。隸儲政院。其屬附見： 
　　管領大都怯憐口諸色人匠提舉司。秩正五品。達魯花赤一員，提舉一員，同提舉、副提舉各一員，首領官一員。 
　　管領上都怯憐口諸色人匠提舉司。秋正五品。達魯花赤一員，提舉一員，同提舉、副提舉各一員，首領官一員。 
　　典制局。秩從七品。大使、副使各一員，直長二員。 
　　典設置。秩從五品。令、丞各四員。掌內府術刺赤二百二十戶。至元二十年置。三十一年，改掌儀置，改隸內宰司。泰定元年，復爲典設。天曆二年，隸本府。 
　　雜造人匠提舉司。秩從四品。達魯花赤一員，提舉一員，同提舉、副提舉各一員，都目一員。至元八年置，初隸繕珍司。至大三年，改隸章慶司。章慶罷，凡造作之事悉歸之。天曆二年，隸本府。 
　　雜造局。秩正九品。院長一員，直長一員管勾一員。 
　　隨路諸色人匠都總管府。秩正三品。達魯花赤一品，正三品。總管二員，正三品。同知一員，正五品。副總管二員，從五品。經歷、知事、照磨、提控案牘各一員。中統五年，命招集析居放良、還俗僧道等戶習諸色匠藝，立管領怯憐口總管府以司造作。秩正四品。至元九年。升正三品。大德十一年，改繕珍司。延佑六年，升徽儀使司。秩正二品。至大元年，仍爲繕珍司。秩正三品。舊紀：至大元年，改繕珍司，升正三品，作徽政院人匠總管府。至治三年，夏改都總管府。其屬附見： 
　　上都諸色民匠提舉司。秩從五品。提舉一員，從五品。同提舉一員。從六品。副提舉一員，從七品。吏目一員。至元十九年置。 
　　金銀器盒局。秩從六品。大使一員，副使一員。正七品。至元七年置。 
　　染局。秩正八品。大使一員，副使一員。至元七年置。 
　　雜造局。秩正八品。大使、副使各一員。至元七年置。 
　　泥瓦局。大使副使各一員。至元七年置。 
　　鐵局。大使一員，副使一員，至元七年置。 
　　上都葫蘆局。大使一員，副使一員。至元七年置。 
　　器物局。副使一員。中統五年置。 
　　砑金局。大使一員。至元二十年置。 
　　鞍子局。大使一員。至元七年置。 
　　雲州管納色提領所。提領一員。掌納色人戶。至元七年置。 
　　大都等路諸色人匠提舉司。秩從五品。提舉一員，同提舉一員，副提舉一員。至元十六年置。其屬曰： 
　　戲線局。提領一員，副使一員。至元十信年置，受詹事府札。 
　　曰：大小木局。大使一員，副使一員，直長一員。至元十八年置。受詹事院札。元貞元年，並領皇后位下木局。 
　　曰盒鉢局。大使一員，副使一員，直長一員。至元七年置。受府札。 
　　曰：管納色提領一員，管銅局、著司、鎖兒局、裝釘局、雕木局。至元三十年置。 
　　成都提舉司。秩從五品。掌縫紡之事。達魯花赤一員，提舉一員，同提舉一員，副提舉一員。吏目一員。至元二十九年置，受院札。大德二年，升提舉司。至治三年罷。泰定四年，復置。 
　　上都大都貂鼠軟皮等局提領所。提領二員。至元九年置，受府札。二十七年，給從七品印，改受省答。大德十一年，給從六品印，改受敕牒。至治三年，仍受省札。其屬曰： 
　　大都軟皮局。使一員，副使一員。至元十三年置。 
　　曰：斜皮局。局使一員，副使一員。至元十三年置。 
　　曰：上都軟皮局。局使一員，副使一員。至元十三年置。 
　　曰：牛皮局。大使一員。至元十三年置。 
　　曰：金絲子局。大使一員，副使一員，直長一員。至元十二年置。 
　　曰：畫油局。大使一員，副使一員，直長一員。至元二十年置。受詹中院札。 
　　曰：氈局。提領一員。大使一員，副使一員，直長一員。至元十三年，受集人戶爲氈匠。二十六年，置局。 
　　曰：材木庫。大使、副使各二員。至元十六年置。 
　　曰：瑪瑙王局。大使、副使各一員。至元十四年置。 
　　大都奧各提領所。掌匠人詞訟。提領一員。至元十八年嚴，受詹事院札。 
　　上都奧各提領所。提領一員，同提領一員。至元十八年，受詹事院札。至元十七年，罷上都奧魯官。當是罷而復置。 
　　上都異樣毛子局。大使一員，副使一員。至元二十年置，受詹事院札。 
　　上都氈局。大使一員，副使一員，直長一員。至元二十年置，受詹事院札。 
　　上都斜皮等局。大使一員，副使一員。至元二十年置，受詹事院札。 
　　蔚州定安等處山場採木提領所。秩正八品。提領一員，大使一員，副使二員。至元十二年置。 
　　上都隆興等路雜造鞍子局。提領一員，大使一員，直長二員，至元二十二年置，受詹事院札。 
　　直走路冀州雜造局。大使一員，副使一員。至元十九年置。 
　　珠翠局。大使、副使各一員，直長一員。至元三十年置。 
　　管領大都等路打捕鷹房煙粉大戶總管府。秩正四品。達各花赤一員，正四品。總管一員，正四品。首領官一員。至元十四年。打捕鷹房達魯花赤招集平灤散戶。二十九年，立總管府。大德十一年，拔隸皇太后位下。延佑六年，升正四品。 
　　管領本投下大都等路怯憐口民匠總管府。達魯花赤一員，總管一員，俱受御寶敕旨。同知一員，副總管一員，俱受安西王令旨。國初，招集怯伶口哈赤民匠一千一百餘戶。中統元年，立總管府。二年，給六品印。至元九年，拔隸安西王位下。皇慶元年，又屬公主皇后位下。延佑元年，改隸章慶司。天曆二年，又改隸儲政院。其屬附見： 
　　織染提舉司。秩正七品。掌織染段匹。提舉一員，受安西五令旨；同提舉一員，本府擬人；副提舉一員，都目一員，俱受安西五傅札。 
　　管民提領所三。大都路兼奉聖州提領六員，曹州提領二員，河間路提領三員，受本府札。 
　　營地提領所二。奉聖州提領三員，東安州提領三員，受本府札。 
　　管領諸路怯伶口民匠都總管府。秩正三品。達魯花赤一員，正三品。總管一員，正三品。同知二員，正五品。副總管二員，從五品。經歷、知事、提控案犢兼照磨各一員。至元七年，招集析居從良、還俗僧道編籍人戶爲怯憐口，立總管府以領之。十四年，改隸中宮。十六年，立織染、雜造二局，以司造作，立提領所以司徭役。二十五年，改升正三品。延佑四年，改繕用司。七年，復改都總管府。其屬附見。 
　　各處管民提領所。秩正七品。河間、益都、保定、冀寧、晉寧、大名、濟寧、衛輝、宣德九所，提領、副提領各一員，相副官二員。汴梁、曹州、大同、開元、大寧、上都、濟南、真定八所，捉領、副捉領、相副官各一員。大都、歸德、鄂漢三所，提領、同提領、副提領各一員，相副官一員，大都增一員。 
　　織染局。秩正七品。大使、副使、相副官各一員。 
　　雜造局。秩五七品。大使、副使、相副官各一員。 
　　宏州衣錦院。秩正七品。大使、副使、直長各一員。 
　　豐州毛子局。秩正七品。大使、副使各一員。 
　　縉山毛子旋匠局。秩正七品。大使一員。 
　　徐邳提舉司。秩正五品。提舉、同提舉、副提舉、各一員。 
　　廣備庫。大使、副使各一員，俱受院札。 
　　汴粱等路管民總管府。秩正三品。達魯花赤一員，正三品，總管一員，正三品。同知一員，正五品。府判一員，正六品。經歷、知事、提控案牘各一員。國初，立息州總管府，從三品。領歸附六千三百餘戶。元貞元年，又並壽穎歸附民戶二千四百戶，改汴梁等路管民總管府，掌各屯佃戶差發子粒隸徽政院。泰定元年，改隸詹事府。其屬：庫一、提領所八、管佃提領十二。 
　　常盈庫。大使、副使各一員。 
　　提領所：曰新降戶，曰真陽新蔡。曰息州，曰汝寧。曰陳州，曰汴梁，曰鄭州，曰真定，每所提領各一員，副提領、相副官各一員。 
　　管佃提領：曰汝陽五里岡，曰許州堰城縣，曰青龍宋岡，曰陳州須城商水等屯，曰分山典堰，曰許州臨穎屯，日許州襄城屯，曰汝陽金鄉屯，日穎豐屯，曰遂平橫山屯，曰蔡上浮召屯，曰汝陽縣煙事屯。各設提領二員。 
　　江淮等處財賦都總管府。秩正三品。達魯花赤一員，正三品。總管一員，正三品。同知一員，正五品，副總管二員，從五品。經歷、知事、照磨兼提控案牘各一員。至元二十六年，以宋謝太后福王所獻事產及賈似道、剳堅等田立總管府以治之。大德八年罷。天曆二年復立，隸詹事院。其屬附見。至大二年，立興聖宮江淮財賦總管府。 
　　儲用庫。提領、大使、副使各一員。 
　　杭州織染局。大使、副使、相副官各一員。 
　　揚州等處財賦提舉司。達魯花赤一員，提舉、同提舉、副提舉各一員，提控案牘都目各一員。其屬曰安慶等處河泊所，提領、大使、副使各一員。 
　　建康等處財賦提舉司。達魯花赤、提舉、同提舉、副提舉各一員，提控案牘、都目各一員。後至元元年罷。 
　　建康織染局。大使、副使、相副官各一員。 
　　貴池織染局。大使、副使、相副官各一員。 
　　建康等處三湖河泊所。提領、大使、副使、相副官各一員。後至元元年罷。 
　　池州等處河泊所。提領、大使、副使各一員。 
　　平江等處財賦捉舉司。達魯花赤、提舉、同提舉、副提舉各一員，提控案牘、都目各一員，後至元元年罷。 
　　杭州等處財賦提舉司。設官同上。後至元元年罷。 
　　陝西等處管領毛子匠捉舉司。達魯花赤、提舉各一員。國初，收集織造毛子人匠。至元三年，置官二員，皆世襲。 
　　大撫軍院。秩從一品。後至元二十七年，命皇太子總天下兵馬，置大撫軍院。知院四員，同知二員，副使七員，同僉一員，經歷、都事各二員，照靡兼管勾一員，二十八年，罷。 
　　昭功萬戶都總使司。秩正三品。都總使二員。正三品。同知二員，從三品。副使二員，正四品。經歷、知事、照磨各一員。至順二年，置。凡文宗潛邸扈從之臣，皆領於是府。後至元六年罷。 
　　怯憐口錢糧總管府。秩正三品。達魯花赤二員，正三品。都總管一員，正三品。列達魯花赤一員，從三品。同知二員，正五品。副總管。從五品。經歷、知事、提控案牘、承發架閣各一員。初爲宮相都總管府。至順二年罷宮相府，並鶴馭司改爲怯憐口錢糧總管府。 
　　織染雜造人匠都總管府。秩正三品。達魯花赤一員，總管一員，同知一員，副總管二員，經歷、知事、提控案牘、照磨各一員。至元二十年，爲營領織染段匹人匠設總管府。元貞二年，升都總管府，隸徽政院。天曆元年，改隸儲慶司。三年，又改隸宮相府。宮相府罷，屬都總使司。屬於織染都總管府者： 
　　織染局。秩從七品。大使一員。副使一員。至元二十三年，提舉司爲綾錦局。秩從七品。大使一員，副使一員。至元八年置。九年。以招收析居放良、還俗憎道爲工匠二百八十有二戶，教習織造之事。紋錦局。秩從七品。大使一員，副使一員。至元八年，設長官十二年，以諸人匠賜東宮。十三年罷長官，改設大使、副使。 
　　中山局，秩從七品。大使一員，副使一員。至元十二年罷真定局。從七品。大使一員。中統元年置。至元十六年，以賜東宮。 
　　宏州蕁麻林局納失二局。秩從七品。各設大使一員，副使一員。至元十五年置。十六年，併爲一局。三十一年，徽政院以兩局相去一百餘里，復分二局。 
　　大名織染雜造兩提舉司。秩正六品。至元二十一年置，各置提舉、同提舉、副提舉一員。三十年，增置雜造達魯花赤一員。 
　　供用庫。秩從九品。大使、副使各一員，受徽政院札。元初爲綾錦總庫，至元二十一年改供用庫。 
　　管領諸路打捕鷹房納綿等戶都總管府。秩正三品。達魯花赤一員，正三品。都總管一員，正三品。同知一員，正五品。治中一員，從五品。府判一員，從六品。經歷、知事、提控案牘各一員。掌人匠一萬三千有奇，歲辦稅糧皮貨採捕野物以供內府。至元十二年，賜東宮位下。十六年，立都總管府以治之。三十一年，隸徽政院。至大四年，隸崇祥院。延佑六年，又隸詹事院。天曆元年，隸儲慶司。至順元年，改隸宮相府。宮相府罷，屬鬱總使司。凡屬於本總管府者；管領上都等處打捕鷹房納綿等戶，大使、司大使、副使各一員；管領順德等處打捕鷹房納棉等戶提領所，達魯花赤一員，提領、副提領各一員。管領冀寧等處，大都左右巡院等處，固安等處，中山等處，濟南等處，順德等處，益都等處，大同等處，濟寧等處，興和等處，晉寧等處，檀州等處，大寧等處，薊州等處，真定等處，趙州等處。保定等處，冀州等處，汴粱等處，打捕鷹房納棉等戶提領所。凡十九處。提領、副提領各一員。管領順州稻田提領所，提領、副提領各一員。管領懷慶稻田提領所，提領一員。廣衍庫，大使管領。滑山炭場所，大使一員。 
　　繕工司。秩正三品。卿二員，少卿二員，丞二員，經歷、知事、照磨兼提控案牘、管勾承發架閣各一員，掌人匠營造之事。天曆二年廣。其屬曰： 
　　金玉珠翠提舉司。達魯花赤、提舉、同提舉、副提舉各一員。吏目一員。後至元元年罷。 
　　曰：大都織染提舉司。提舉二員，同提舉、副提舉各一員，吏目一員。 
　　曰：大都雜造提舉司。達魯花赤、提舉、提同舉、副提舉各一員，吏目一員。 
　　曰：富昌庫。大使一員，副使一員。 
　　內史府。秩正二品。內史九員，正二品《元典亨》作從二品。中尉六員，正三品。《元典章》作從三品。司馬四員，正四品。《元典章》作從四品。諮議二員，從五品。記室二員，從六品。照磨兼管勾承發架閣庫一員。從八品。至元三十年，封晉王於太祖四斡耳朵之地，改正博爲內史，秩從二品。置官十四員。大德元年，增內史一員。至大元年，升正二品。給印分司京師，並分置官屬。延佑三年，置晉王部斷事官四員，都水太監四員，省卿一員。 
　　延慶司，秩正三品。掌王府祈禱之事。使三員，正三品。同知二員，正四品。典薄一員。從七品。至元二十九年置，未幾罷。大德三年，復置。十一年。升正二品。至大四年，改都功德使司。延佑三年，復爲延慶司。《元典章》延慶司使，正三品。舊紀：至大三年，升秩正二品。 
　　斷事官。秩正二品。理王府之詞訟。斷事官十六員，正三品。經歷一員，知事一員。 
　　典軍司。秩從七品。掌控鶴百二十六人，典軍一員，副使二員。大德四年置。 
　　隨路諸色民匠打捕鷹房都總管府。秩正三品。總四斡耳朵位下戶計民匠造作之事。達魯花赤二員，正三品。都總管一員，正三品。同知一員，正五品。副總管二員，從五品。經歷、知事、提控案牘各一員。至元二十四年置。官吏不入常調。凡斡耳朵之事，復置四總管分掌之。至順元年，立諸色民匠打捕鷹房都總管府，秩正二品。疑罷而復置。 
　　管領保定等路阿哈探馬赤諸色人匠總管府。秩從三品。掌太祖大斡朵一切事務。達魯花赤、總管、同知、副總管各一員，知事一員。至元十七年置。 
　　管領曹州東平等路民匠提舉司。秩從五品。達魯花赤、提舉、同提舉、副提舉各一員。至元十七年置。 
　　管領大都納棉提舉司。秩從六品。達魯花赤、提舉、副提舉各一員。至元十七年置。 
　　管領上都奉聖州長官司。秩從六品。管出征軍五十一戶。達魯花赤、長官各一員。至元十七年置。 
　　管領保定織染局。秩從六品。管匠人一百一戶。達魯花赤、提舉、同提舉、副提舉各一員。至元十七年置。 
　　管領豐州捏只局頭目一員。掌織造花毯。至元十七年置。 
　　管領打捕鷹房民匠達魯花赤總管府。秩正四品。掌二皇后斡耳朵位下歲賜財物造作等事。達魯花赤總管、同知、副總管、知事各一員。至元二十一年置。 
　　管領口子迤北長官司。秩從五品。達魯花赤、長官、副長官各一員。至元二十一年置。 
　　管領隨路諸色民匠達魯花赤等官。秩正五品。達魯花赤、總管、同知、副總管各一員。至元二十一年置。 
　　管領隨路打捕納棉民匠長官司。秩從五品。達魯花赤、長官各一員。至元二十一年置。 
　　管領涿州成錦局人匠提舉司。秩從五品。達魯花赤、提舉、同提舉、副提舉各一員。至元二十一年置。 
　　管領河間民匠提舉司。秩從四品。達魯花赤、提舉、同提舉、副提舉各一員。至元二十一年置。 
　　管領河間、滄州等處長官司。秩正五品。達魯花赤、長官、副長官各一員。至元二十一年置。 
　　管領河間、臨邑等處軍民長官司。秩正七品。達魯花赤、長官、副長官各一員。至元二十一年置。 
　　管領隨路諸色民匠打捕鷹房等戶總管府。秩從四品。掌太祖斡耳朵四季行營事務。達魯花赤、總管、同知、副總管、知事各一員。大德二年置。 
　　管領涿州等處民匠異錦局。秩正五品。達魯花赤、提舉、同提舉、副提舉各一員。大德二年置。 
　　管領上用織染局。秩從七品。提舉、同提舉、副提舉各一員。大德二年置。 
　　管領上都大都曲米等長官司。秩從七品。達魯花赤、長官、副長官各一員。大德二年置。 
　　管領彰德等處長官司。秩從七品。達魯花赤、長官、副長官各一員。大德二年置。 
　　管領上都大都等處長官司。秩從五品。達魯花赤、長官、副長官各一員。大德二年置。 
　　管領泰安等處長官司。秩正七品。達魯花赤、長官、副長官各一員。大德二年置。 
　　管領曹州等處長官司。秩從五品。達魯花赤、長官、副長官各一員。大德二年置。延佑六年，置河南田賦總管府，秩從三品。隸內史府。達魯花赤、總管、同知各一員，副總管二員。 
　　管領隨路打捕鷹房諸色民匠怯憐口總管府。秩從三品。掌太祖四皇后位下四季行營並歲賜造作之事。達魯花赤一員，從三品。總管一員，從三品。同知、正五品。副總管從五品。各一員。經歷、知事、提控案牘兼照磨各一員。延佑五年置。 
　　管領大都上都打捕鷹房納米麪提舉司。秩從正品。統領一百九十五戶。達魯花赤、提舉各一員。延佑五年置。 
　　管領大都涿州織染提舉司。秩正七品。達魯花赤、提舉各一員。延佑五年置。 
　　帶領河間路清州人匠提舉司。秩從五品。達魯花赤、提舉各一員。延佑五年置。 
　　隨路打捕鷹房諸色民匠總管府。秩正四品。掌北安王位下歲賜錢糧之事。達魯花赤、總管、同知、副總管、知事各一員。至元二十四年置。 
　　管領大都等處納棉提舉司。秩正七品。達魯花赤、提舉、副提舉各一員。至元二十二年置。 
　　管領大都等處金玉民匠稻田提舉司。秩從五品。達魯花赤、提舉、副提舉各一員。至元二十二年置。 
　　管領大都薊州打捕提舉司，秩從五品。達魯花赤、提舉、副提舉各一員。至元二十二年置。《元典章》管領懷孟等處人匠打捕達魯花赤，從七品。 
　　雜造局。秩正六品。達魯花赤一員，提舉、同提舉、副提舉各一員。至元十六年置。 
　　怯憐口諸色人匠達魯花赤並管領上都納棉提舉司。秩正五品。掌迭只斡耳朵位下怯憐口諸色民匠及歲賜等事。達魯花赤、長官、同知、副長官各一員，提控案牘一員。 
　　上都人匠提領所。秩從七品。達魯花赤、提領、同提領副提領各一員。至元二十四年置。 
　　上都、大都提領所。秩從七品。掌本位下怯憐口等事。達魯花赤、大使、副使各一員。至元二十七年置。 
　　歸德長官司。秩正六品。達魯花赤、長官、副長官各一員。至治三年置。 
　　管領上都大都諸色人匠納棉戶提舉司。秩從五品。掌斡耳朵位下歲賜等事。達魯花赤、提舉、同提舉各一員。至元二十七年置。 
　　致用庫。秩從七品。提領、大使各一員，副使二員。至元二十七年置。 
　　提領司。秩從八品。提領三員，副提領一員。至元十一年置。 
　　上都人匠局。秩從七品。達魯花赤二員，副使二員。至元二十七年置。 
　　周王常侍府。秩正三品。常侍七員，中尉四員，諮議、記室各二員。打捕鷹房總管府設官六員，斷事官八員，延福寺、飲膳署各二員。延佑三年置。是年，復置斷事官二員。後罷。 
　　諸王傅。秩正三品。寬徹不花太子至齊王位下凡四十五王，各設王傅、傅尉、秩正三品。司馬秩正五品。三員。傅尉，惟寬徹不花、也不幹、斡羅溫三王有之。自此以下，皆稱府尉。秩正四品。別於王傅之下，司馬之上。三員並設。又多寡不同，或少至一員多至三員者。齊王又獨設王博一員。 
　　都護府。秩從二品。常領舊州城及畏吾兒之居漢地者。大都護四員，從二品。同知二員，從三品。副都護二員，從四品。經歷一員，從六品。都事一員，從七品。照磨兼承發管勾一員。正八品。至元十一年，初置斷事官。秩正三品。十八年，改領北庭都護府。秩從二品。二十年。改大理寺。秩正三品。二十二年，復爲都護府。延佑二年，升正二品。七年，復爲從二品。定置諸員如上。至元十一年，立建都寧遠都護府，兼領互市監。其省罷年分末詳。 
　　崇福司。秩從二品。掌領馬兒哈昔列班也裏可溫十字寺祭享等事。使四員，從二品。同知二員，從三品。副使二員，從四品。司丞二員，從五品。經歷一員，從六品。都事＿員，從七品。照磨一員。正八品。至元二十六年置。延佑二年改爲院，置領院事一員，省並天下也裏可溫掌教七十二所，悉以其事歸之，升正二品。七年。復爲司，降從二品。定置諸員如上。
　

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

