
卷一百四十一·列傳第三十八
　
　　董俊 文炳 士元 士選 文蔚 文用 士廉 文直 文忠 士珍守中 守簡 士良 士恭 
　　董俊，字用章，真定藁城人。少力田，長涉書史，善騎射。金貞祐間，邊事方急，藁城令立的募，射中者拔爲將。獨俊一發破的，遂領所募兵的統將。 
　　太祖十年，國王木華黎南下，俊迎降。十四年，以勞擢知中山府事，佩金虎符。金將武仙據真定，諸城皆應仙。俊率衆夜入真定，逐仙走之。十五年春，中山府治中李全叛應仙。俊方屯曲陽，仙來攻，敗之黃山下，獻捷於木華黎。及仙以衆降，木華黎承製授俊龍虎衛上將軍、行元帥府事，屯藁城。俊謁木華黎曰：「武仙奸黠，終不爲我用，請備之。」木華黎然其言，以俊爲左副元帥，升藁城縣爲永安州，號其衆爲匡國軍，兵、民之事，一委於俊。二十年，仙果殺都元帥史天倪，據真定叛，勞郡縣皆爲仙守。俊以孤軍居反側間，戰士不滿千人。仙攻之，不能下，乃縱兵蹂民禾。俊呼語之曰：「汝欲得民，而奪之食，無道賊不爲也？」仙慚而去。久之，俊復夜入真定，仙敗走，乃納史天倪弟天澤爲帥。 
　　太宗四年，會諸軍圍汴。明年，金主汴奔歸德，追圍之。金兵夜出薄諸軍於水，俊力戰死之。時年四十有八。 
　　俊早喪父，事母以孝聞，待親故皆有恩意。克汴時，以侍其軸爲賢，延歸教諸子。嘗曰：「射，百日事耳。《詩》、《書》，非積學不通。」屢誡諸子曰：「吾一農夫，遭天下多故，徒以忠義事人，僅立門戶，深願汝曹力田讀書，勿求非望爲吾累也。」 
　　臨陣，勇氣懾衆，立矢石間，怡然若無事者，雖中傷亦不爲動。每慕馬援爲人，曰：「馬革裹屍，援固可壯。」故戰必先登。或諫，俊曰：「我人臣也，敵在前，不死，乃就安避危乎！」初，太宗即位，朝於行在，諸將獻戶口各增，數，吏請如衆。俊曰：「民實少，他日需求無應，必重斂以承命，是我獨利，而民日困也。」蒿城有三百餘人剋期作亂，事覺，戮其渠魁，餘並釋之。深、冀二州妖人惑衆，圖不軌，連逮者數萬人，有司議當族。俊力請主者，但誅首惡。節度使劉成叛降武仙，俊下今日：「叛者成一人，餘能去逆效順，即忠義士，吾畀其資產，仍奏官之。」衆果相率來降。沃州天台寨既降，他半欲掠其子女。俊曰：「在降而俘其家，仁者不爲也。」力止之。 
　　爲政寬明，見人善治田廬，必曲加褒獎，有惰者，則怒罰之。故所部完實，民惟恐其去也。贈翊運效節功臣、太傅、開府儀同三司、上柱國，封壽國公，諡忠烈。加贈推忠翊運效節功臣，改封趙國公。 
　　九子：文炳、文蔚、文用、文直、文毅、文振、文進、文忠、文義。文毅，同知潭州路總管府事。文進，順德路總管府判官。文振、文義，早卒。 
　　文炳，字顏明，俊之長子也。父卒，年始十六。母李夫人有賢行，治家嚴。文炳事母，撫諸弟，儼如成人。 
　　太宗七年，以父任爲藁城令，時年甫十七。文炳明於聽斷，同列皆束手下之，吏抱案牒求署字，不敢仰視。縣貧，重以旱蝗，征斂日暴，民不聊生。文炳出私谷數千石賑之。前令因軍興，稱貸於人，貸家取息歲倍，償以蠶、麥。文炳曰：「民困矣，吾當爲代償。」乃以田廬計直與貸家，復籍縣親田畀貧民爲業。於是流離漸復。朝廷初料民，必隱實者誅，籍其家。文炳使民聚口而居，少爲戶數。衆以爲不可，文炳曰：「爲民獲罪。吾所甘心。」民亦有不樂爲者，文炳曰：「後當德我。」由是賦斂大減。旁縣民訟不得直，皆詣文炳求決。文炳嘗上謁大府，旁縣人聚觀之，曰：「吾亟聞董令，董令顧亦人耳，何其明若神也！」府帥需索無厭，文炳抑不予。或讒於府，帥欲中傷之，文炳曰：「吾終不能剝民求利也。」即棄官去。 
　　憲宗元年，世祖受合徵大理，文炳率四十六騎從行，人馬道死殆盡。及至吐番，止有兩人，挾文炳徒行，取死馬肉食之，日行二、三十里。會使者過，遇文炳，還白其狀。世祖即命其弟文忠以尚廄五馬載糗糧迎之。既至，世祖閔其勞，賜賚甚厚。有任使皆稱旨，由是日親貴用事。 
　　九年秋，世祖伐宋，攻淮西臺山寨。文炳馳至寨下，諭以禍福，不應。文炳脫胄呼曰：「吾所以不亟攻者，欲活汝衆也，不速下，今屠寨矣！」守者遂降。九月，師次陽羅堡。宋兵築堡於岸，列船江中，軍容甚盛。文炳請於世祖曰：「長江天險，宋所恃爲國，勢必死守，不奪其氣不可，臣請嘗之。」即與敢死士數百人先發，率弟文用、文忠，鼓棹疾進。鋒既交，文炳麾衆上岸搏之，宋師敗走。命文用輕舟報捷，世祖方駐香爐峯，因策馬下山問戰勝狀，以鞭仰指曰：「天也！」命諸軍毋解甲，明日圍城。既渡江，會憲宗崩，閏十一月班師。 
　　明年，世祖即位於上都，是爲中統元年，命文炳宣慰燕南諸道。還奏：「人久馳縱，一旦遽束以法，不可。宜赦天下，與之更始。」世祖從之。二年，擢山東東路宣撫使。方就道，會立侍衛親軍，帝曰：「親軍非文炳難任。即遙授侍衛親軍都指揮使，佩金虎符。 
　　三年，李璮反濟南。文炳會諸軍圍之，賊勢日蹙。文炳曰：「窮寇可以講擒。」乃抵城下，呼璮將田都帥曰：「反者璮耳，餘來即吾人，毋自取死。」田縋城降。田，璮之愛將，即降，衆遂亂，擒璮以獻。璮兵有沂、漣兩軍二萬餘人，勇而善戰，主將怒其從賊，配諸軍，使陰殺之。文炳當殺二千人，言於主將曰：「彼爲璮所脅耳，殺之恐乖天子仁聖之意。向天子伐南詔，或妄殺人，雖大將亦罪之，是不宜殺也。」主將從之。 
　　璮伏誅，山東猶未靖，乃以文炳爲山東東略經路使，率親軍以行。出金銀符五十，有功者聽與之。閏九月，文炳至益都，留兵於外，從數騎衣冠而入。居府，不設警衛，召璮故將吏謂之曰：「璮狂賊，詿誤汝等。璮已誅，汝皆爲王民。天子至仁聖，遣經略使撫汝，當相安毋懼。經略使得便宜除擬將吏，汝等勉取金銀符，經略使不必格上命不予有功者。」所部大悅。 
　　至元二年，以文炳代史氏兩萬戶爲鄧州光化行軍萬戶、河南等路統軍副使。到官，造戰艦五百艘，習水戰，凡厄塞要害皆列柵築堡，爲備禦計。帝嘗召文炳密謀，欲大發河北民丁。文炳曰：「河南密邇宋境，人習江淮地利，宜使河南人戰，河北耕以供食。俟宋平，則河北長隸兵籍，河南削籍爲民。如是爲便。又將校素無俸給、馬乘，請使所部千戶私役兵四化，百戶二人，聽其僱役，稍食其力。」帝皆從之。始頒將校俸，以秩爲差。 
　　七年，改山東路統軍副使，治沂州。有詔和糴本部，文炳命收州縣所移文。衆諫，文炳曰：「但止之。」乃遣使入奏，曰：「敵人接壤，知吾虛實，一不可；邊民供頓甚勞，重苦此役，二不可；困吾民以懼來者，三不可。」帝大悟，罷之。九年，遷樞密院判官，築正陽兩城。 
　　十年，以文炳行樞密院事，守正陽。夏霖雨，水漲，宋淮西制置使夏貴帥舟師十萬來攻，文炳登城御之。飛矢貫文炳左臂，文炳拔矢授左右，發四十餘矢。箙中矢盡，顧左右索矢，又十餘發，力困不能張滿，遂悶絕氣殆。明日，水入外郭，文炳麾士卒卻避，貴乘之。文炳病創甚，子士選請代戰，文炳壯而遣之，復自起束創，手劍督戰。士選以戈擊貴，幾獲之，貴遂遁去。 
　　是歲，大舉伐宋，丞相顏自襄陽東下。十一年正月，拜參知政事、行中書省於淮西。文炳會伯顏於安慶，安慶守將范文虎以城降。文炳請於伯顏曰：「大軍既疲於陽羅，吾兵當前行。」伯顏許之。宋都督賈似道來御，望風敗走。進至和州，文炳伯顏曰：「和州與彩石戶對岸，亦堅城也，今不取，異日必爲後患。」伯顏使文炳與萬戶晏徹兒往招之，知州事王喜以城降。 
　　三月，詔以天時向署，命伯顏軍駐建康，文炳軍駐鎮江。時揚州堅守不下，常州、平江既降復叛。張世傑、孫虎臣約真、揚兵誓死戰，陳大船萬艘碇焦山下江中，勁卒居前。文炳身犯之，載士選別船。文直子士表請從，文炳顧曰：「吾弟僅汝一子，脫吾與士選不返，士元、士秀猶足殺敵，吾不忍汝往也。」士表固請，乃許之。文炳乘輪船，建大將旗鼓，士選、士表船翼之，大呼突陳。戰酣，短兵相接，宋兵亦殊死戰，聲震天地，黃屍委伏仗，江水爲這不流。自寅至午，宋師大敗，世傑走，文炳追及於夾灘。世傑收潰卒復戰，又破之，遂東走于海。文炳船小，不能入海，乃還。俘甲士萬餘人，悉縱不殺，獲戰船七百艘。 
　　十月，諸軍分三道而進，文炳居左，曲江陰並海趨臨安。先是，江陰軍僉判李世修欲降不果，文炳檄諭之，世修以城降，令權本軍安撫使。所過民不知兵，凡獲生口，悉縱遣之，無敢匿者。張瑄有衆數千，出沒海上，文炳命招討使王世強及士選單舸至瑄所，諭以威德，瑄即率所部降。 
　　十三年春正月，次鹽官，招之再返不下。將佐請屠之，文炳曰：「縣去臨安近，聲勢相及，臨安約降已有成言，吾輕殺人，則撓大計，況屠一縣耶？」於是，遣人入城諭之，城人遂降。文炳會伯顏於臨安城北。 
　　宋主隰既納款，伯顏命文炳入城，罷宋官府，散其諸軍，封庫藏，收禮樂器及圖籍。文炳盡取宋主諸符璽，上於伯顏。伯顏以宋主入覲，詔留事一委文炳。時翰林學士李槃奉詔至臨安，文炳謂之曰：「國可滅，中不可沒。宋十六主，有天下三百餘年，其太史所記具在史館，宜收之。」乃得宋史及諸註記五千餘冊，歸之國史院。宋宗室福王與苪赴京師，遍以重寶致諸貴人，文炳獨卻不受。及官錄與苪家，具籍受寶者，惟文炳無名。伯顏入朝奏曰：「文炳舊臣，忠勤朕所素知。」乃拜資德大夫、中書左丞。 
　　時張世傑奉吉王昰據台州，福建亦爲宋守敕文炳進兵，所過禁士馬勿踐田責，曰：「在倉者吾既食之，在野者汝又踐之，新附之民何以續命。」次台州，世傑遁。諸將先俘州民，文炳下令曰：「臺人首效順於我，我不暇有，故世傑據之，其民何罪。敢不縱所俘，以軍法論。」得免者數萬口。至溫州，其守將火城中而遁文炳追擒之，數其殘民之罪，斬以狥。逾嶺，漳、泉、建寧、邵武諸郡皆送款。閩人感文炳德，廟祀之。 
　　十四年，帝在上都，適北邊有警，欲親征，急召文炳。四月，文炳至自臨安，帝日問來期，及至，即召入。文炳奏曰：「今南言已平，臣無所效力，請事北邊。」帝曰：「朕召卿，意不在是也。豎子盜兵，朕自撫定。山以南，國之根本，盡以託卿。卒有不虞，便宜處置以聞。中書省、樞密院事無大小，諮卿而行，己敕主者，卿其勉之。」文炳避謝，不許；因奏曰：「臣在臨安時，阿里伯奏詔檢括宋諸藏貨寶，追索沒匿，人實苦之，恐非安懷之道。」即詔罷之。又奏：「昔者泉州薄壽庚以城降，壽庚素主市舶，臣欲重其事權，使爲我捍海寇，誘諸蠻臣服，因解所佩金虎符佩壽庚矣，惟陛下恕其專擅之罪。」帝嘉之，賜金虎符。燕勞畢，即聽陛辭。文炳求見皇太子，帝許之，復敕太子曰：「董文炳所任甚重，見畢即遣行。」太子慰諭懇至。文炳留十選宿衛，即日京追，凡在上都三日。 
　　至大都，更日至中書、樞密，不暑中書案。平章政事阿合馬方恃寵用事，生殺任情，惟畏文炳。嘗執筆請曰：「相公官爲左丞，當暑省案。」請至再四，不肯暑。皇太子聞之，謂官臣竹忽納曰：「董文炳深慮，非爾曹所知。」後或私問其故，文炳曰：「主上所付託者，在根本之重，非文移細故。且吾少徇則濟奸，不徇則致讒。讒行則身危，而失付託本意。吾是以略其細務也，。」 
　　十五年夏，文炳有疾，奏請解機務。詔至上都，命僉書樞密院事、中書左丞如故。八月，天壽節，禮成賜宴，帝命文炳上坐，諭宗室大臣曰：「董文炳，功臣也，理當坐是。」每尚食，上食輒輟賜文炳。是夜，文炳疾復作，敕賜御醫診視，疾篤，洗沐而坐，召文忠等曰：「吾以先人死王事，恨不效命邊疆，今至此，命也。原董氏世有男子能騎馬備行伍，則吾死瞑目矣，言畢，卒，年六十二。帝聞，悼痛良久，贈金好光祿大夫、平章攻事、上柱國，追封趙國公，諡忠獻。世祖眷文炳最厚，嘗曰：「朕心，文炳所知；文炳心，朕所知。」故讒間不行。文炳卒後十餘年，奸臣桑哥敗，帝詔文炳子士選入，曰：「汝父忠勤不欺，成吾大事。汝不必遠學，學汝父足矣。」其爲帝所眷如此。文炳孝友，居母喪，哀毀骨立，教諸弟如嚴師。文用、文忠雖貴顯，休沐還家，不敢先至私室，侍立終日，不問不敢對，諸弟有過受笞退，無怨言。當世言家法者，比之漢萬石君雲。子士元、士選。 
　　士元，一名不花，字長卿，文炳長子也。自襁褓喪母，祖母李氏愛之，謂文炳曰：「俟兒能言，即令讀書。」憲宗徵蜀，士元年二十三，從叔父文蔚率鄧州軍西行。次釣魚山，宋人堅壁拒守。士元請代文蔚攻之，以所部銳卒先登，力戰，以它軍不斷而還。憲宗壯之，賜金、帛。 
　　中統初，文蔚入典禁兵，士元選供奉內班，從車駕巡狩北方。會文蔚病卒，無子，命士元襲爲千戶，率禁兵戍淮上。士元在軍中，修敕武備，號令肅然。 
　　丞相伯顏克江南，兩淮郡縣猶爲宋守，十元攻拔淮安堡，以功遷武節將軍。從太師博魯歡攻揚州，駐灣頭堡。博魯歡病還京師，以行省阿里代領諸軍。揚州守將姜才以米運至，出步騎五千陣於丁村。阿里素不習兵，率輕騎數百出堡，士元與別將哈刺禿以百騎從之。日已暮，宋兵至者萬餘，士元謂左右曰：「大丈夫報國正在今日，勿俱也。」整軍欲戰，阿里已遁去。土元與哈刺禿以所部迎敵，泥淖馬不能馳，乃棄馬步戰，至夜，宋兵始退。及明日，阿里來視戰地，見士元臥泥中，身被十七創，甲裳盡赤，肩舁至營而絕，年四十二。哈刺禿亦戰死。文炳聞士元死，一慟而止曰：「真吾子也。」
　　江淮既平，伯顏入朝言於帝日：「淮海之役，所損者二將而已。」帝問其人，以上元與哈刺禿對。曰：「不花健捷過人，晝戰必能制敵，夜戰而死，甚可借也。」至大元年，贈鎮國上將軍、僉書樞密院事，諡節憋。後加贈推誠效節功臣，資政大夫、中書左丞、護軍，追封趙郡公，改諡忠愍。 
　　士元妻淩氏嘗以賜幣爲土元作服，世祖善之，謂左右曰：「董士元妻必勤於女紅者。」由是有賢名。子守仁，中書參知政事，諡肅誠。 
　　士選，字舜卿，文炳次子也。幼從文炳居兵間，晝治武事，夜讀書不輟。文炳敗宋兵於金山，士選戰甚力。及降張瑄等，丞柏伯顏臨陣觀之，壯其驍勇，遣使問之，始知爲文炳子。奏功，佩金符爲管軍總管。臨安降，從文炳入官，取宋主降表及收其文書圖籍，靜重識大體，秋毫元所取，軍中稱之。詔置侍衛親軍諸衛，以士選爲前衛指揮使，未幾，以職讓其弟士秀。帝嘉其意，命士秀將前衛，而以士選同僉行樞密院事於湖廣，久之召還。 
　　乃顏叛，帝親征，召士選至行在所，與李庭同將漢軍以御之。乃顏飛矢及乘輿，士選等出步卒橫擊之，其衆敗走。級急進退有禮，帝甚善之。桑哥伏誅，召士選論議政事，以中書左丞與平章政事徹理往鎮浙酉，聽辟舉僚屬。至部，察病民事，悉以帝意除之。西僧楊璉真伽總攝僧教於杭州，淫態不法，士選受密旨逮之，械之於市，士民稱快。 
　　成宗即位，僉行樞密院於江南。未幾，拜江西行省左丞。贛州盜劉六十聚衆至萬餘，自號劉王。朝廷遣兵討之，主將觀裏不肯戰，賊勢益盛。士選請自往，衆欣然許之。即日就道，不求益兵，但率掾史李霆鎮、元明善二人，持文書以去，衆莫測所爲。至贛境，捕貪吏病民者治其罪，民大悅。進至興國縣，去賊百里，察知激亂之人，悉置於法，復誅奸民之爲囊橐者。於是民爭出自效，不數日，遂擒賊首，散餘衆歸農。軍中獲賊所爲文書，旁近郡縣富人姓名具在。霆鎮、明善請焚之，民心益安。遣使以事平奏於朝。中書平章政事不忽木召其使，謂之曰：「狂公上功簿耶？」使者曰：「某且行，左丞告某日：『朝廷若以軍功爲問，但言鎮撫無狀，得免罪幸甚，何功之可言。』因出其書，但請黜贓吏數人而己，不言破賊事。廷議深嘆其不伐。 
　　拜江南行徇史臺中丞，廉威素著，不嚴而肅。入僉樞密吭事，俄拜御史中丞。前中丞崔彧久任風紀，善斡旋以就事功。既卒，不忽木以平章軍國重事繼之，方正持大體，已而多病，遂屬之士選。士進風采明俊，中外竦然。 
　　時丞相完澤用劉深言，出師徵八百媳婦，及至，士卒死者十已七八。驅民轉粟餉軍，溪谷之間不容舟、車，必負捉擔以達。一人致粟八斗，率數人佐之，凡數十日乃至。由是民死者亦數十萬，中外騷然。而完澤說帝：「江南之地盡世祖所取，陛下不興此役，則無功可見於後世。」帝入其言，用兵意甚堅，故無敢諫者。士進率同列言之，奏事殿中畢，同列皆起，士選乃獨言：「劉深出師，以有用之民而取無用之地。就令當取，亦必遣使諭之，諭之不從，然後視時而動。豈得聽一人妄言，致百萬生靈於死地？」帝色變，士進猶辨論不止，侍從皆爲戰慄。帝日：「事已成，卿勿復言。」士選曰：「以言受罪，臣所甘心。他日以不言罪臣，臣雖死何益！」帝麾之起，左右擁士選出。未數月，帝聞師敗績，慨然曰：「董二哥之言驗矣。吾愧之。」因賜上尊，以旌直言。乃罷兵，誅劉深等。世祖嘗呼文炳曰董大哥，故帝以二哥呼士選雲。久之，出爲江浙行省右丞，遷汴梁行省平章政事，又遷陝西。至治元年卒，追封趙國公，諡忠宣。 
　　士選平生以忠義自許，尤廉介，門生故史無敢以苞苴進者。治家甚嚴，言世家有禮法者，必歸之董氏。尤禮敬賢士，在江西以屬掾元明善爲賓友，既又師事吳澄，延虞汲於家塾，以教其子，後又行範槨等數人，皆以文學顯。 
　　子守忠，雲南行省參知政事、樞密副使，諡靖獻；守愨，浙東道廉訪使；守思，知威州。 
　　文蔚，字顏華，俊之次子也。重厚寡言，善騎射，膂力絕人。事母至孝，凡所與交，貴賤長幼，待之無異。 
　　太宗十三年，僉民兵南行，文炳命文蔚率十有七人，私整鞍馬衣甲，自爲一隊，與衆軍渡淮。憲宗四年，世祖收大理，還駐六盤山。文炳以文蔚公勤可委以事，解所佩金符讓之。帝嘉之，授藁城等處行軍千戶，鎮鄧州，是年冬十一月，城光化。明年，城昆陽。六年，城棗陽。文蔚悉總其役。 
　　七年，從大軍攻樊，城南據漢江，北瀕湖，卒不得渡。文蔚夜率所部，於湖水狹處，伐木爲橋，至曉，師畢過，城人大掠。文蔚復統拔都軍以當前行，奪其外城，論功居最。九年，從憲宗入蜀，至釣魚山，地勢險絕，惟一徑可登。文蔚激厲將士，挾雲梯以上。帝親勞之，厚加賞賚。 
　　中統二年，世祖置武衛軍。文蔚以鄧州兵入爲千戶。帝北狩，留屯上都。三年，李璮反，據濟南，文蔚以所部圍其南面。至元五年七月，卒於上都之炭山。秦定中，贈明威將軍、僉右衛使司事、上騎都尉、隴西郡伯。 
　　文用，字彥材，俊第三子也。生十歲，父卒，長兄文炳教諸弟有法。文用學問早成，弱冠試詞賦中選。藁城爲莊聖太后湯沐邑，太后命擇邑中子弟來見，文用始從文炳謁太后於和林。世祖在潛藩。命文用主文書，講說帳中。 
　　憲宗三年，從世祖徵雲南大理。七年，世祖命授皇子經，是爲北平王、雲南王。又使召遺老竇默、姚樞、李俊民、李冶、魏璠符。九年，從世祖伐宋，攻鄂州，宋呂文德將兵來拒，水陸軍容甚盛。世祖臨江督戰，文炳求先進，文用與文忠固請偕行，世祖親料甲冑，擇大艦授之，大破宋師。 
　　會憲宗崩，世祖不即去，文用一日三諫，乃班師。世祖即位，使文用宣諭過郡，且擇諸翼軍充侍衛，七月還朝。中書左丞張文謙宣撫大名等路，奏文炳爲左右司郎中。二年八月，以兵部郎中參議都元帥府事。三年，李璮叛，從元師闊闊討之。阿術伐宋，召文用爲其屬，文用辭曰：「新制，諸侯總兵者，其子弟勿任兵事。今吾兄文炳以經略使總重兵鎮山東，我不當行。」阿術曰：「潛邸舊臣，不得引此爲說。」文用卒謝病不行。 
　　至元元年，召爲西夏中興等路行省郎中。中興自渾都海之亂，民間柏恐動，竄匿山谷。文用至，鎮之以靜，爲書置通衢諭之，民乃安。始開唐來、漢延、秦家等渠，墾中興、西涼、甘、肅、瓜、沙等州之地爲屯田，歸者四五萬戶，更造舟於河，受諸部落及潰叛之來降者。 
　　時諸王只必鐵木兒鎮西方，部下需索無算，省臣不能支，文用坐幕府，輒面折以法。其徒積忿，譖文用於王。王怒，召文用，使左右雜問之，意叵測。文用曰：「我天子命史，非汝守所當問，請得與天子所遣爲王傅者辨之。」王即遣其傅訊文用。文用謂之曰：「我漢人，生死不足計。所恨者，仁蔥寬厚如王，而其下毒虐百姓，凌暴官府，損王聲名。於事體不便。」因歷指其不法者數十事，其傅白於王，王即召文用謝曰：「非郎中，我不知也。郎中持此心事朝廷，宜勿怠。」自是譖始不行。二年，入奏經略事宜還，以詔旨行之。 
　　八年，立司農司，技山東東西道巡行勸農使。文用巡行所部，至登州，見其開墾有方，以郡守爲能，作詩表異之。蒞任五年，政績爲諸道勸農使之最。十二年，丞相安童奏文用爲工部侍郎，代紇石裏。紇石裏，阿合馬私人也，安童罷相，即使鷹監奏曰：「自紇石裏去，工部侍郎不緒鷹食，鷹且瘦死。」帝怒，促召治之，因急捕文用入見，帝望見曰：「董文用乃爲爾治鷹食者耶！」置不問，別令取給有司。 
　　十三年，出爲衛輝路總管，佩金虎符。諸郡運江淮米於京師，衛當運十五萬石。文用曰：「民籍可役者無幾，且米船不能以時至，而先爲期會，是未運而民己困矣。」乃集旁郡通議，立驛置法，民力以舒。十四年，詣漕司言事。適漕司議通沁水東合御河以便漕，文用曰：「衛爲郡，地最下，大雨時行，沁水輒溢出，今又引之使來，豈惟無衛，將無大名、長蘆矣。」會朝廷遣使相地形，上言：「衛州城浮屠最高者，才與沁水平，勢不可開。」事始寢。 
　　十六年，受代歸。裕宗在東官，數爲臺臣言：「董文用忠良，何以不見用。」十八年，臺臣奏起文用爲山北遼東道提刑按察使，不赴。十九年，朝廷選舊臣，召文用爲兵部尚書。二十年，江淮省臣建議行臺隸於行省，狀上，集朝臣議之。文用議曰：「御史臺，譬之臥虎，雖未噬人，人猶畏其爲虎也。今虛名僅存，紀綱猶不振，一旦摧抑之，則風采{艹而}然；無可復望者矣。昔阿合馬用事時，商賈賤役皆行賄入官，及事敗，欲盡去其人，廷議以爲不可，使阿合馬售私思，而朝廷斂怨。乃命按察司劾罷其不稱職者，然後吏有所憚，民有所赴訴。則是按察司者，國家當激勵之，不可摧抑之也。」於是廷臣悉從文用議。 
　　轉禮部尚書，遷斡林、集賢二院學士，知祕書監。時中書右丞盧世榮，以掊克爲功，建議曰：「我立法治財，視常歲當倍增，而民不擾。」招下會議，人無敢言者。文用陽問曰：「此錢取於右丞家耶？將取之於民耶？取於右丞之家，則不敢知。若取諸民，則有說矣，收羊者歲嘗兩剪其毛，今牧人日謂其毛而獻之，則主者固悅其得毛之多，然而羊無以避寒熱，即死且盡，毛又安所得哉！民財有取。取之以時，猶懼其不給。今刻剝無遺，尚有百姓乎！」世榮不能對。丞相安童謂坐中日：「董尚書真不虛食俸祿者。」議者出，皆謝文用曰：「君以一言，折聚斂之臣，吾曹不及也。」世榮竟以是得罪。 
　　二十二年，拜江淮行中書省參知政事，文用力辭。帝曰：「卿家世非他人比。朕所以任卿者，不在錢穀細務，卿當察其大者，事有不便，但言之。」文用遂行。行省丞相忙兀帶；素貴倨，同列莫敢仰視，跪起稟白如小吏。文用至，則坐堂上，侃侃與論是非，無所遷就，雖數忤之，不顧也。有以帝命建佛塔於宋故宮者，官史奉行甚急；天大雨雪，入山伐術，死者數百人，猶欲並建大寺。文用曰：「非時役民，民不堪命，少徐之如何？」忙兀帶曰：「參政奈何格上命耶？」文用曰：「非敢格上命，今日之困民力而失民心者，豈上意耶？」忙兀帶意沮，遂稍寬其期。二十三年，朝廷將用兵日本，文用上書極諫，時論韙之。 
　　二十五年，拜御史中丞。文用曰：「中丞不當理細務，吾當先舉賢才。」乃舉胡祗遹、王惲、雷膺、荊玩恆、許楫、孔從道十餘人爲按察使，徐琰、巍初爲行臺中丞，當時以爲極選。時桑哥當國，自近戚貴人見之，皆屏息遜避。文用獨不附之。桑哥令人風文用頌己於上前，文用不答。桑哥又自謂文用曰：「百司皆具食於丞相府矣。」文用又不答。會北邊軍興，誅求愈急，文用謂桑哥曰：「民憊矣。外難未解，而內伐其根本，丞相宜思之。」桑哥益怒，乃摭拾臺事百端，文用與辯論不爲屈。於是具奏桑哥奸狀，語密外人不知也。桑哥曰誣譖文用於帝，曰：「在朝惟董文用戇傲不聽令，沮撓尚書省，誰治其罪？」帝曰：「彼御史之職也，何罪之有！且董文用端謹，朕所素知，汝善視之。」遷大司農。時欲奪民田爲屯田，文用固執不可。乃遷爲翰林學士承旨。 
　　二十七年，隆福太后在東官，以文用舊臣，欲使女用授皇孫經，以帝命命之。文用講說經旨，必附以朝廷故事，反覆開悟，皇孫亦特加敬禮。 
　　三十一年，帝命文用諸子入見，文用曰：「臣蒙國厚恩，死無以報，臣之子豈敢濫邀恩寵。」命至再三，終不肯從。世祖崩，成宗即位上都，太后命文用從行。既即位，巡狩三不刺之地，文用曰：「先帝新棄天下，陛下不以時還；元以慰元元之望，宜趣還京師。」帝悟，即時旋蹕。帝每召文用，問先朝故事，文用亦盛言先帝虛心納諫、開國經世之務，奏對或至夜半。 
　　初，帝在東官，正旦受賀，於衆中見文用，召使前曰：「吾向見至尊，甚稱汝賢。」至是眷賚益厚。是年，詔修《世祖實錄》。遷資謂大夫、知制誥兼修國史，文用於祖宗世系功德，近戚將相家世勳績，皆記憶貫穿，史館恆質疑於文用。大德元年，請老，賜中統鈔萬貫以歸，官一子，鄉郡侍養。六月卒，年七十有四。贈銀青光祿大夫、少保、壽國公，諡忠穆。 
　　八子：士亨，晤勇大將軍、侍御親軍都指揮使；士恆，南康路總管：士廉，字簡卿，以儒業起家爲國子師，匾其書室曰：「性齋」，學者稱之。 
　　文直，字彥正，俊第四子也。通經史法律，爲藁城令，佩金符。性好施，鄉里有貧乏者，每陰濟其急，不使之知。卒年五十有二。 
　　子士表，後衛親軍都指揮使，追封隴西郡侯，諡武毅。土表子守義，前衛親軍都指揮使，追封隴西郡侯，諡昭毅。 
　　文忠，字彥誠，俊第八子也。入侍世祖潛邸。從討雲南。又從伐宋與兄文炳、文用敗宋兵於陽羅堡，得艨艟百艘。 
　　世祖即位，置符寶局，以文忠爲郎，授奉訓大夫，居益近密，嘗呼董八而不名。至元二年，安董以右丞相入領中書，陳十事，言忤旨。文忠曰：「丞相素有賢名，人方傾聽，所請不得，何以爲政。」遂從旁代奏，條理詳明，始蒙允納。
　　八年，侍講學土徒單公履欲奏行貢舉，知帝於釋氏重教輕禪，乃言儒亦有之，科舉類教，道學類禪。帝怒，召姚樞、許衡與宰臣廷辨。文忠自外人，帝曰：「汝日誦《四書》，亦道學者。」文忠對曰：「陛下每言，士不治經講孔盂之道而爲詩賦，何關修身，何益治國。由是海內之士，稍知從事實學。臣今所誦，皆孔孟之言，焉知所謂道學。而俗偏守亡國餘習，欲行其說，故以是上惑聖所，恐非陛下教人修身治國之意也。」帝意始解。 
　　十一年，伐宋，民田供給，文忠奏免常歲橫徵，從之。又請罷官鬻田器之稅，聽民自爲。時多盜，詔犯者皆殺無赦，文忠言：「殺人取貨，與竊一錢者均死，恐乖陛下好生之德。」帝悟，敕革之。或告漢人歐傷國人，及太府監屬盧摯盜剪官布。帝命殺以徵衆。文忠言：「今刑曹於囚罪當死者，已有服辭，猶必詳讞。是豈可因人一言，遽加重典。宜付有司閱實，以俟後命。」乃遣文忠及近臣突滿分核之。皆得其誣狀，遂原之。帝因責侍臣曰：「方朕怒時，卿曹皆不敢言。非董文忠開司朕心，則殺二無辜之人，必取議中外矣。」因賜文忠金樽，曰：「用旌卿直。」裕宗亦語官臣日：方天威之震，董文忠從容諫止，實人臣所難能者。」盧摯奉物詣文忠泣謝曰：「鄙人賴公復生。」文忠曰：「吾素不知子，所以相救者，爲國平刑，豈望子見報哉。」卻其物不受。 
　　自安童罷相，阿合馬獨當國柄，懼廉希憲復入相，害其私計，奏希憲以平章政事行省江陵。文忠言：「希憲，國家名臣。今宰相虛位，不可使久居外，以孤人望；且江陵卑溼，希憲病，宜早召還。」從之。十六年十月，奏曰：「陛下始以燕王爲中書令、樞密使，才一至中書。自冊爲太子，欲使明習軍國之事，然十有餘年，終守謙退，不肯視事者，非不奉明詔也，蓋朝廷處之未盡其道爾。夫事已奏決，而始啓太子，是使臣子而可否君父之命，故惟有避遜而已。以臣所知，不若令有司先啓太子而後奏聞，其有未安者，則以詔敕斷之，庶幾理順而分不逾。」帝即日召大臣，面諭其意行之。復語太子曰：「董八祟立國本者，其勿忘之。」 
　　禮部尚書謝昌元請立門下省，封駁制敕，以絕近習奏請之弊。帝銳意行之，詔廷臣雜議，且怒翰林學士承旨王磐曰：「如是有益之事，汝不入告，而使南方後進言之，汝用學問何爲！」廷議以文忠爲侍中。近臣乘間奏曰：「陛下置門下省，今實其時。然得人則可以寬聖心，新民聽。今聞用欺詐之臣，臣實惑之。」其言多指摘文忠。文忠忿辨，帝令言者出，文忠猶訴不止。帝曰：「朕自知之，彼不言汝也。」文炳官中書左丞卒，太傅伯顏言文忠可相；文忠固辭。 
　　十八年，升典瑞局爲監，郎爲卿，仍以文忠爲之，授正議大夫。俄授資德大夫、僉書樞密院事，卿如故。車駕行幸，詔文忠毋扈從，留居大者，凡官苑、城門、直舍、徼道、環衛、管屯、禁兵、太府、少府、軍器、尚乘諸監，皆領焉。兵馬司舊隸中書，並付文忠。時桑哥累請奪還中書，不報。是冬十月，卒。帝悼惜之，賻錢數十萬。大德四年，贈光祿大夫、司徒，封壽國公，諡忠貞。後加贈體仁保德佐運功臣、太師、開府儀同三司、上柱國、趙國公，諡正獻。五子，士珍、士良、士恭最知名。 
　　士珍，字周卿。幼從許衡學，淹貫經史，通國語，善騎射。世祖命侍東宮，裕宗嘗解御衣賜之。至元十九年，參議樞密院事，讞軍戶康甲冤，老吏咸服其明斷。二十三年，進同知上都留守司事。時桑哥立尚書省，專以錢穀羨餘罔上。士珍典倉瘐，出納均平，不事掊克。世詰之，對曰：「臣收慄不以高概，多取於民，出慄不以低概，少與于軍。臣不爲欺，羨餘故無自出。」帝感悟。二十八年，除山東東西道肅政廉訪使。 
　　成宗即位，召爲兵部尚書。大德元年，遷吏部尚書。五年，拜江浙行省參知政事，賜鈔萬五千緡，以旌其廉。七年，召拜中書參知政事，與右丞相答剌罕、右丞尚文等同心軸政，有中統、至元之風。會河東地震，民多死傷，命士珍發屬郡藏粟賑之。八年，出爲江西行省左丞，以疾不赴，改陝西行臺中丞。至大元年，又移江南行臺，皆力辭。 
　　仁宗即位，拜河南江北行省左丞。皇慶二年，御史中丞員缺，仁宗與臺臣議其人，既而曰：方今無逾董士珍者。」驛詔還都，拜御史中丞。仁宗性嚴教，士珍執奏或不得旨，至再三，必諭允乃己。帝輒嘆曰：「董中丞直人也。」嘗一日論事榻前，忤帝意，進曰：臣等死生，至微臣若顧其至微，而使君有過，舉國有缺政，何面目立朝廷之上。」中書以四方災異，欲遣使者巡行郡國，士珍曰：「此時急務，選賢能，任守令，省刑薄斂，其民自安。使者巡行郡國，徒增擾耳。」事遂寢。省、臺議禁圍獵，欲置犯者極刑。士珍曰：「殺其麋鹿者，如殺人之罪，可乎？」其人語塞。士珍在言路，蹇蹇自矢，有古直臣風，爲它官則務持大體。居中書時，帝議討西南夷，臺臣力諫不納，士珍侍左右，從容進曰：「臺臣言是。」帝意解，遂寢其事。延祐元年卒，年五十九，諡清獻。土珍三子：守中、守庸、守簡。守庸，御史中丞，坐黨附逆臣鐵失，免官； 
　　守中，字子平。始入太學，世祖召問時政，條對詳敏，如素習吏事者，世祖稱之。年二十二，以世胄供奉內廷。歷尚服院，出爲懷慶路判官，坐事左遷河南行省理問。丁父憂，起爲典瑞院丞、僉典瑞院事，不赴。服闋，除集賢侍讀學士，出爲浙江道廉訪使。以弟守庸爲御史，改河南行省參知政事。河北飢，部使者下令逐流民南渡，守中止而賑之，全活無算。遷湖廣行省參知政事。江西歲給蒙山銀冶糧四萬餘石，輸銀三萬五千兩，興國路龍閣諸山亦產銀，有請包辦興國銀冶者。守中曰：「此奸利之民。」斥弗聽。旋改漢中道廉訪使。時泰定帝崩，燕鐵木兒迎懷王於江陵，使河南行省平章伯顏簡兵扈從。守中赴漢中任，過河南，伯顏留之，與聞密議。伯顏遣孛羅守潼關，守中諫，不聽。已而潼關果失守。懷王至，召賜白金百兩，除河南道廉訪使，使將兵守武關。事平，遷湖北道廉訪使，晉階正奉大夫。歲大飢，豪發控米商閉糴城中，斗米至萬錢。守中適至，杖其黨與七十餘人，米大賤。撥貢士莊錢入學養士，俾不至以飢廢學。又刻朱子戊申封事於南陽書院，以教學者，士論翕然頌之。後以病乞歸。至順四年，卒於家，年六十一。贈樞密副使，追封趙郡公，諡清獻。三子：錇、鉉、鑰，僉羣玉內司事。鑰，監察御史。 
　　守簡，守子敬，士珍第三子也。甫冠，入直宿衛，仁宗察其忠謹，授集賢待讀學士。守簡辭，帝曰：「朕知卿家法，崇禮讓，宜成卿之美。」乃以守簡兄守中代之。換守簡僉典瑞院事。帝賜守簡《大學衍義》，適近侍進酒，守簡引《衍義》之說以諫，帝大悅。 
　　英宗即位，命守簡代祀秦蜀山川。陝西飢，守簡移行省開倉廩賑之，覆命謝專擅之罪。帝曰：「卿朕之汲黯也。」除淮安路總管。歲早，條荒政便且奏之。未及報，先以祿廩，倡官民輸錢粟流民，爲粥食之，土著則給以錢，使不失其業，邗溝涸，發官帑浚之，使饑民得食其力，公私皆以爲便。未幾，遷汴梁路總管，郡人挽留不得行，由他道而去。有吏於汴而不返葬者，弟利其資，逼寡嫂啓冢歸其柩，嫂匿其骨之一體，弟訴之，下嫂於獄，豪家又覬以賤價，售其田宅，共賄獄卒殺嫂，以瘐死聞。守簡廉得其實，豪家、獄卒與民弟皆論死。陳州有惡少，爲何人所殺，且誘其妻以逃。事覺，有司逮其族人論死。守簡詰吏曰：「惡少死，其妻安在？」吏不能對。乃捕其妻至，一訊而服。汴人以爲神明。擢海北海南廉訪使。廣西徭人竊發，官軍不能制，守簡劾其總兵官罷之。諸將皆肅然聽命，徭患遂平。累擢江東廉訪使，以疾告歸。召爲大都路總管，兼大興尹，辭不就。遣中使賜上樽，強起之。旋除樞密院判官。 
　　至正元年，出爲山東廉訪使，未行，拜中奉大夫、陝西行省參知政事，復以疾辭。改浙西廉訪使，擢湖廣行省左丞，又改江南行臺御史中丞。先是，建集慶寺，取官沒田宅給之，丙有故平章政事張珪別業，未幾敕復歸張氏，有司猶觀望。守簡至，立命歸之。召還，拜御史中丞。 
　　至正四年九月，遷中書左丞，尋命知經筵事。新進士授官，吏部奏，恐礙入粟補官者。守簡曰：「朝廷下詔求賢，將儲爲公卿也。苟急於此，而緩於彼，人將謂讀書不如獻慄，恐貽笑於天下後世。」乃授進士官如故事。有司患盜，欲重法以懲之。守簡曰：「民貧故爲盜，不思保民而淫刑以逞，可乎？」或謂去歲汴中亂，連坐者猶末竟其獄，此盜所以起也。守簡曰：「罪人已得州縣奉行文書，容有不能辨其真僞者，未可以首從論，且事在赦前，使國家失信，何以安反側？」於是繫獄者百餘人皆釋不問。延議以盜發，禁漢人挾弓矢。帝曰：「董左丞祖父佐祖宗征伐四方，豈得以漢人待之。」賜良弓二，命其族人皆得挾弓矢。四月，惠宗北巡，命守簡留守京師，賜御衣一襲。未幾，以左丞總裁遼、金、宋三史，復拜御史中丞，時榮祿大夫。至正六年卒，年五十五。贈推誠佐治濟美功臣、榮祿大夫、河南行省平章政事、上柱國，追封冀國公，諡忠肅。子鎧。 
　　士良，文忠第二子。由曲陽尹累遷開州尹。文忠卒，世祖召見諸子。士良偕其弟士恭入見，帝熟視之，指士良語左右曰：「此兒甚肖其父。」遂命入直宿衛，以母疾謝歸。再起爲曲陽尹，縣陶縹瓷歲貢之。是年，變色爲赤，士良曰：「禮奇器，不入公宮。」悉毀之。人服其有識。士良嘗以公事至曲阜，孔氏有相爭之獄，累年不決，聞士良至，咸愧而相告曰：「吾輩所爲，何以見董公？」遂罷訟。泰定四年卒。 
　　士恭，字肅卿，文忠第五子。幼瑞重，未嘗見其嬉笑。文忠卒，世祖召見諸子。士恭年甫十三，命往返步於廷中，正色斂容，周旋中度。帝甚奇之，問學射否？對以漢人挾兵有禁。帝即以弓矢賜之，仍命董氏一族馳挾兵之禁。後入直宿衛，從成宗至三不刺，命代祀嶽瀆，覆命奏對稱旨。世祖常呼文忠爲八哥，帝因呼士恭爲察罕八哥，其見親禮如此。大德九年，授典瑞少監。十一年，有位士恭下者，中書奏遷太監。帝怒曰：「董少監不遷何耶？」特命擢典瑞太監，階正議大夫。 
　　成宗崩，安西王阿難答覬覦神器，亟索符璽，士恭持不與。仁宗入平內難，士恭奉御寶以進。武宗即位，賜黃僉帶以旌之。典瑞升爲院，拜中奉大夫、同知典瑞院事。四年，出爲江南行合侍御史，蒞事不務苛細，人服其知大體。皇慶二年，典瑞復爲監，授典瑞卿，使屬吏佩金字圓牌馳驛召之。有宗室位士恭下，固讓之。帝不允，士恭始拜命。帝問民所疾苦，以省刑薄斂對。問臣子之道，以忠孝對。帝大悅。延祐二年，拜陝西行合御史中丞。丞相阿斯罕迎詔便服不拜，又肩輿登堂北在坐。士恭厲色責之，叱左右去其肩輿。翌日，諸御史踵門謝曰：「微公，臺綱幾墜。」未幾，謝病歸。累除河南江北、淮東西道廉訪使，俱不赴。至順元年卒，年五十三。 
　　子守讓，東昌路總管，守訓，中書工部司程；守誠，衡水尹，有惠政，縣人立碑頌之。 
　　史臣曰：「藁城董氏與永清史氏、定興張氏，皆爲功臣之胄。董氏被服儒術，家法尤嚴，父子兄弟世濟其美，出任干城，入爲腹心。《詩》云：『惟其有之，是以似之。』其董氏之謂與。」

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

