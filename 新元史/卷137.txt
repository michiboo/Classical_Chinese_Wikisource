
卷一百三十七·列傳第三十四
　
　　嚴實 忠濟 忠嗣 忠範 王玉汝 張晉享 好古 齊榮顯 嶽存 王德祿　信亨祚 畢叔賢 閻珍 孫慶 齊圭 秉節 
　　嚴實，字武叔，泰安長清人，爲人美儀觀，略知讀書，志氣豪放，再施與。 
　　太祖八年，大兵略河北、山東，已而北歸。金東平行臺調民兵，署實爲百戶。九年春泰安張汝楫據靈巖山，遣其將攻長清；實敗之。以功授長清尉，東阿、平陰、長清三縣提控捕盜官，攝長清令。張林以益都附宋，乘勢西略，實出城督民租，比還，城己陷，俄以兵復之。行臺疑實通於宋，欲殺實，實挈家壁於青崖崮，倚林爲聲援，十五年八月，宋使趙拱諭東京州縣，過青崖，實因降宋，分兵四路，所至州縣皆下。 
　　是年冬，木華黎至濟南，實知宋不足恃，遂挈二府、六州戶三十萬，詣軍門降。木華黎承製，拜實金紫光祿大夫、行尚書省事。進攻曹、濮、單三州，皆克之，偏將李信守青崖有罪。懼誅，來實出，殺實妻杜氏及其兄彬，降於宋，十六年，實以蒙古兵攻信殺之，從木華黎圍東平。木華黎謂實曰：「東平糧盡必棄城走，汝入即安輯之。」以實權東平行省。又謂千戶扎拉兒臺曰，「東平破，可命實與百圭分南北守之。既而守將蒙古綱遁走，實入城，建行省。扎拉兒臺以木華黎命，使實略定東平以北思、搏等州，石圭移治曹州。 
　　十七年，宋將彭義斌復取東京州縣，實將晁以青崖降。實家屬又爲義斌所獲。十八年，都元帥史天倪攻河衛，實以兵會之，與金將布哈等戰失利，實爲所擒。天倪使壯士要於延津，實得脫歸。二十年四月，義斌攻東平，實求授於孛裏海，兵久不至，城中食盡，乃與義斌連合。義斌亦欲擒實收河朔，而後圖之。以兄禮事實。時實衆尚數千，義斌不之奪，留其家屬不遣。六月，義斌緣真定西山，與孛裏海等軍相望，實自拔歸於孛裏海，後義斌戰於贊黃五馬山，敗潰，史天澤拈義斌斬之。於是，京東州縣復爲實有。是年冬。帶孫郡王取彰德。明年取濮州、東昌、太宗元年孛魯取益都；實皆從行有功。 
　　四年八月，朝太宗於牛心帳殿，賜坐，宴饗終日。太宗歡甚，賜實金虎符，數顧實左右曰：「嚴實，真福人也。」八年，復朝於和林，授東平路行軍萬戶，偏裨賜金符者八人。實所領凡五十四城，後割大名、彰德外屬，而益以德、兗、濟、單四州。太宗雅知實不便鞍馬，詔實毋從征伐。實病風痹久，或勸迎良醫，實笑曰：「人豈不死，吾得列疾病以歿足矣。」十二年四月，卒，年五十九。 
　　實在東平，以宋子貞爲評議官。兼捉舉學校，延致名儒康曄、李昶、徐世隆、孟祺等於幕府，四方之士聞風而至，故東平文學，彬彬稱盛。實亦折節自厲，從儒者問古今成敗，至仁民愛物之事，輒欣然慕之，帶孫郡王克彰德，驅老弱數萬欲屠之，聽實諫而止。及破濮州，復欲屠之，實諫，獲免者又效萬。大兵由武關出襄、鄧，攻拔河南諸州縣，實知俘戮多，載金帛往贖之，且約束部將毋妄殺。歲大飢，流民多殍。國法，臣逃亡，保社皆緣坐，流民無所託，殭屍塞路，實作糜粥，置道傍哺之，全活無算。王義深者，彭義斌別將也，義斌敗奔於金，實家屬在東平者，皆爲所害。金亡，實獲義深妻子，厚恤之，其寬厚長者類若此。 
　　中統二年，追封實爲魯國公，諡武惠。七子：忠貞、忠濟、忠嗣、忠範、忠傑、忠裕、忠祐。 
　　忠貞，金紫光祿大夫，先實卒。子度，甘肅行省左丞。忠濟，一名，忠翰，字紫芝，從實入見太宗，賜虎符，襲東平路行軍萬戶、管民長官，初統千戶十有七。憲宗五年，入朝，命括新軍，山東益兵二萬有奇。忠濟弟忠嗣、忠範爲萬戶，以次諸弟及舊將之子爲千戶，使忠濟統之，戍蘄縣。九年，世祖南征，詔忠濟帥所部會鄂。中統二年還京帥，命忠範代之。 
　　忠濟在東平，代貸於人，爲部民納逋賦。債家執文券來徵，世祖命出內藏償之。至元二十二年，特授資德大夫、中書左丞、行江浙省事，以老辭。二十九年，賜錢萬五千緡，宅一區，召其子瑜入侍。三十年，卒，諡莊孝。 
　　忠濟早歲驕恣，朝廷恆慮其難制，及謝事後，貴而能貧，安於義命，世以是多之。 
　　忠嗣，少從張澄、商挺、李楨學，略知經史大義。授東平人匠總管，領單州防禦使事。憲宗五年，充東平路管軍萬戶。七年，從忠濟略地揚州，攻召伯埭，有功。九年，從忠濟渡淮，分兵出掛車嶺，與朱人相拒三晝夜，殺獲甚衆。又從攻蘄州，及渡江圍邱州，戰甚力，師還，賜金虎符。 
　　中統三年，宋人攻蘄州，徐州總管李杲哥叛降於朱。忠嗣從大軍復徐州，執杲哥殺之。賜銀二百兩、幣五十匹。四年，罷歸，卒於家。 
　　忠範，代兄忠濟爲東平路行軍萬戶。至元九年，金成都行省事，戰失利，逮至東師，會赦免。十二年，授國信副使，偕廉希賢使於宋，至獨鬆關，爲宋將張濡所殺。 
　　史臣曰：嚴實降於宋，又降於蒙古，蓋亦乘時徼利之土。迨中原粗定，挈壑轉徙之民民，置之衽席之上，興學養士，文教蒸蒸，雖學道愛人者何以尚此。宜乎功名之盛不及張柔、史天澤，而令聞獨遠也。 
　　凡嚴實行臺官有名跡者，得十有二人，附著左方：王玉汝，字君瑋，鄆州人，嚴實署爲掾吏，稍遷行臺令史。中書令耶律楚材過東平，奇之，授本路奏差官。夏津災，玉汝秦請復其民一歲。 
　　太宗十年，以東平地分封諸功臣，各私其人，不隸有司。玉汝曰：「若是，則嚴公事業存者無幾矣！」夜哭於楚材悵後，明日。楚材召問之曰：「玉汝爲嚴公之使。今產公地分裂，而不能救止，無面目還報，將死於此。是以哭耳。」楚材惻然良久，使詣帝前訴之，玉汝進言：「嚴實以三十萬戶歸朝廷，崎嶇忠難，卒無異志，豈與他降人同，今裂其土地，非所以旌有功。」太宗嘉玉汝忠款，罷其事，遷行臺知事，遙領平陰令。 
　　實子忠濟嗣，授左右司郎中，總行臺之政。定宗即位，食邑東平者復欲剖分實地，玉汝力爭於上，事始己。憲宗即位，命常賦外歲出銀兩，謂之包垛銀，玉汝曰：「民力不支矣！」率諸路管民官訴之闕下，砍三分之。累官泰定軍節度使，兼兗州管內觀察使，充行臺參議。後以病謝事，忠濟強起之。未幾卒。 
　　張晉亨，字進卿，南宮人。 
　　兄顥，金同知安武軍節度使事。領棗強令，卒所部降於嚴實，進安武軍節度使，戰歿。 
　　木華黎承製，以晉亨襲顥職。晉亨性畏慎，實器之，以女妻焉。其子忠貞人質，遣晉亨從之，大祖二十二年，從孛魯攻益都，以功遷昭教大將軍，領恩州剌史，兼行臺馬步軍都總領，再遷鎮國大將軍。太宗六年，從實入覲，授東平路行軍千戶。從圍安慶，攻光州之定城，略信陽，又別攻六合，拔之。 
　　實卒，其子忠濟奏晉亨權知東平府事，東平貢賦率倍他迫，又訂書獄訟曰不瑕給，晉亨任七年，甚獲民譽。憲宗即位，從忠濟入覲。時包銀製行，廷議戶賦銀六兩。諸道長史有輒請試行者。晉亨面責之曰，「諸君爲親民之吏，民利病且不知乎？今知而不言，罪也。承命而歸，事不克濟，尤罪也。且五方土產不同，任土而賦之，則民便而享易濟，必責民輸銀，雖破產有不能辦者。」大臣以聞，明日，大宗召見，如其言以對，帝韙之，乃蠲戶額三分之一，仍聽民輸他物，遂爲定製。帝欲賜晉亨金虎符，辭曰：「虎符，爲長一邊者所佩，臣佩虎符，非制也。不敢受。」帝益悅，改賜璽書、金符，恩州管民萬戶。 
　　中統三年，李璮叛，晉亨從忠範敗賊於遙牆濼，改本過奧各萬戶。四年，授金虎符，分將本追兵充萬戶，戍宿州，建言：「汴堤南北沃壤，宜屯田以資軍食。」乃分兵屯墾。期年，遂獲其利，至元八年，改淄萊路管，尋兼軍事。十一年，大舉伐宋，晉亨在選中，聞命就道，曰：「此報效之時也。當率所部。」由安慶渡江，伯顏留戌鎮江；戰焦山、瓜洲，皆有功，十三年，卒。三子：好古、好義、好禮。 
　　好古，字信南，晉亨權知府畫，忠濟以好古領其父軍。戍宿州，旋授行軍千戶。從圍樊城，又從略場州，攻邵伯埭，拔之。中統元年，兼恩州刺史。未幾，移戍蘄州。宋人來攻，好古力戰。死之。時晉亨在濟南軍中，聞之曰：「吾兒得其死矣。」至元元年，以好古歿沒於王事，命其弟好義、好札並襲職爲千戶。 
　　齊榮顯，字仁卿，聊城人，父旺，金同知山東西路兵馬都總管。榮顯九歲代父任爲千戶，佩金符，從妻父嚴實屢立戰功。攻濠州，宋兵背城爲陣，榮顯薄之，所向披靡。部將王孝忠力戰，中鉤戟，榮顯斷戟拔孝忠出。大帥察罕壯之。進拔五河口，擢權行軍萬戶府，守宿州。墮馬傷股，改捉提本路課銳，又改本路軍鎮撫，兼提控經歷司。值斷事官釣校諸路積逋，官吏多遭詬辱，榮顯從容辨理，悉爲蠲貸。從實人朝，授東平總管參議，兼領博州防禦使。及大兵伐宋，道出東平，索供給銀二萬錠，榮顯詣斷事官訴之。得折充賦稅。中統元年，告歸，卒於家。 
　　嶽存字彥誠，大名冠氏人，嚴實承製帥府都總領，守冠氏。金將鄭倜據大名，來攻。存堅守，倜復自將萬人圍之。存率死士百餘人，突出西門。博戰，倜退走。從實拒武仙於彰德西，放之。遷明威將軍，領冠氏主簿。明年，存率五百人自彰德北還，過金將張開，衆萬餘。存兵入林中，戎之曰，「彼衆我寡，不可輕動，聽吾豉聲爲節。」乃命騎居前，步卒在後，距敵二十歲，鼓之，直簿開衆，開遁走，不損一卒而還。旋擢本縣丞，移楚丘。告老歸，卒於求，年六十九。 
　　子玉禎，襲父職冠氏縣軍民彈厭。從由盜、焚，築百丈山、鹿門等堡。又監戰船於鎮江，戰焦山，拉千戶。朱平，從張宏範覲世祖於柳林，賜金飾，銀鞍勒，摧福州路總管。累遷建康路總管，有惠政，民勒碑記之。至大二年，卒，年七十二。 
　　王德祿，興中府人。以騎兵從王守玉屯東平，又從守玉歸於嚴實，以功樂遷同知袞州軍事。與宋將彭義斌戰、歿於陣。 
　　信亨祚，字光祖，上穀人，率鄉曲千餘人壁梁山，歸於嚴實，署五翼都總領，佩金符。全濟南兵來襲青崖，一戰敗之，斬獲甚衆。後守曹州，不解甲者三年，又從實破黃山，取恩州，皆先登陷硨。又從大軍破彭義斌將劉慶福，遷同知曹州事。實治軍嚴，動以軍法從事，亨祚從容救止，多所全活。泰安人司仙統萬餘戶壁於徂徠山，因亨祚自歸，亨祚。受之，秋毫無所犯，卒年四十九。 
　　畢叔賢，永清人，爲金濟南總管成江養子，李全據益都，以叔賢爲帳前都統。遷統制。大軍圍益都，城中食盡，全閉戶欲自經，以試衆心向背。叔賢排戶人，說全曰：「公死城即破，大兵一縱，城民無噍類矣。公降，必不死，何惜屈一身而不爲城民計乎？」全遂納降。後從成江歸於嚴實，實倚重之。妖人李佛子之獄，詿誤萬人，實欲盡誅之。叔賢諫曰：「民自陷於死已可哀，況其老幼。公一言之重，人獲更生。何忍坐視而不救乎？」實側然感動，別白詿誤，全活甚衆，並以金繒贖之。十五年，實承製授行軍總領，遙授鄒平、齊河兩縣令。累遷濮州剌史，改營屯都總領，復並本路稅課所長官。卒。 
　　閻珍，上黨人，仕金爲爲公府掾。金上黨常公張開壁馬武寨，遣別將李鬆守潞州。嚴實從大兵略地，開遁，城民推珍爲主，遂以城降。實承製授珍爲潞州招撫使。有譖於實者，言珍多斂部民金，私貯之。實按籍問之，出入皆有朱黑可尋。實嘉嘆，加元帥左監軍，兼同知昭義軍節度使事。又用實薦，遷左副元帥、昭義節度使，佩金虎符。武佩復叛，執珍馬武寨，有營救之者，釋不誅，遷珍於河南。後復歸於實。卒。 
　　孫慶，濟南人。嚴實壁青崖崮，慶往從之。實與彭義斌連和，密告難於國王孛魯。大軍來援，與義斌返於贊皇西山。時實率所部從義斌，慶獻計，援兵至，我宜入北軍以張其勢，成敗在此一舉，幾不可失。實即馳赴之。義斌大效，尋被獲。授慶濟南府軍資庫使，改行尚書省應辦使。累行本路鎮撫軍民副彈壓，兼府領事。後罷職。復起爲都指揮使。卒。 
　　齊圭，濱州蒲臺人。從嚴實攻德州。有功，授無棣縣尹，攝政行千戶，後兼總管，鎮棗陽。李璮叛，徵棗陽兵會討。僅留贏卒數千。時圭攝萬戶，與宋人對壘，以東門外濠狹，命浚廣之。宋將聶都統，陳總管果率兵萬餘抵東門，陰於濠。不能仰攻。圭復率衆力戰，敵退走。事聞，賜金符，真授千戶，至元二年，致仕，舉子秉節自代。卒於家。 
　　秉節，字子度，憲宗四年，宋人圍海州，秉節往援，突囝，掂其二將。五年，從大軍伐宋，築新城白河口堡鹿門山，略地郢州大洪山黃山洞。七年，擢上千戶，旋擢萬戶。十一年，從丞相伯顏攻郢。克武磯堡，擒宋將閻都統。十二年，大軍敗宋賈似道於丁家州，使秉節屯建康，與宋將趙淮戰於西離山，淮遁去。遷武義將軍。又從定太平、安慶諸路，與宋將張諮議戰於崑崙山，斬之。十四年，授宜武將軍、管軍總管。黃州叛，秉節往討之，斬叛將餘總轄於陣。十嶽七年，授明威將軍。二十三年。移饒州，擒安仁劇盜蔡福乙。二十五年，擢廣威將軍、棗陽萬戶府副萬戶。二十八年，卒，年六十二。子英嗣。英亦有武略，不妄殺降卒。時稱珪三世爲仁義將軍。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

