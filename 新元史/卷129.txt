
卷一百二十九·列傳第二十六
　
　　乞失裏黑 巴歹 塔裏察 抄兀兒 哈散納 紹古兒 忽都虎 鐵邁赤 虎都鐵木祿塔海 拜延八都魯紐兒傑 布智兒 唵木海 忒木臺兒 抄兒 純只海　帖古迭兒 大達裏 咬住 
　　乞失裏黑，斡羅納和氐，與弟巴歹俱爲也客扯連牧馬。也客扯連者，合不勒罕之孫，始附太祖，後與阿勒壇、忽察兒等間太祖於王罕，潛謀來襲，也客扯連至家，與其妻言之，且曰：「今設有人往報帖木真，不識彼將何以賞之？」時巴歹適送馬乳至，聞基語，出告乞失裏黑，乞失裏黑往偵之，見也客扯連之子納都客延坐帳外，磨鏃自言曰：「汝自饒舌，安能防人之口？」乞失裏黑謂巴歹曰：「信矣。」二人即乘夜告於太祖，避於卯溫都兒山陰，太祖滅王罕，又王罕撒帳、金灑器並管酒局之人賜之。太祖即位，乞失裏黑、巴歹並封千戶，賜號答剌罕。遇大宴喝盞，乞失裏黑從太祖征西域，平西夏，俱有功，雙從太宗伐金，以病卒。 
　　子塔裏察，從睿宗間道攻河南，又從塔察兒破察州，以功賜順德爲食吧。孫囊家台，從憲宗伐蜀，卒于軍中。 
　　抄兀兒，沼列臺氏，事太祖爲麾下部曲。太祖駐兵徹徹兒山，哈剌赤、散只兒、朵魯班、塔塔兒、宏吉剌、亦乞列思諸部會堅河忽蘭也吉之地，謀奉札木合爲局兒可汁潛師來襲。有塔海哈者，與抄兀兒爲婚媾，抄兀兒往視之，並轡而行。塔海哈以鞭築其肋，抄兀兒回顧，塔海哈目之。抄兀兒悟，乃下馬佯臥，塔海哈遂以諸部之謀告之曰：「事急矣，汝將何往？」抄兀兒大驚，即馳還，遇火魯剌人也速該，言其事。也速該曰：「我左右只幼子及家人火力台耳。」因使火力台偕抄兀兒住，且誓之曰：「汝至彼，惟見帖木真夫婦及我婿哈撒兒則告之，苟泄於他人，必斷汝彩腰膂。」中道遇忽蘭八都哈喇蔑力吉臺之遊兵，爲所執。其人亦必附太祖，贈以獺色馬而釋之。既雙遇送髦車白帳於札木合者，抄兀兒疾馳獲免。見帝，悉以所聞告之。帝以兵迎戰于海剌兒阿帶亦兒渾之野，札木合敗走，宏吉剌部來降。太祖賜抄兀兒以答剌罕之號。卒。 
　　子那真事世祖爲也可扎魯花赤。那真卒，子伴撒襲。伴撒卒，了火魯忽臺襲，致和元年執倒剌沙使者察罕不花並其金字圓牌獻於文宗，賜金帶。嘗奏言：「有犯法者治之，當自貴人始；窮乏不給者救之，當自下始。如此，則得衆心。」其言最切於時弊雲。 
　　哈散納，怯烈氏。從及祖徵王罕有功，同飲巴渚泐納水。後管領阿兒渾軍，從平西域，下薛迷斯干諸城。太宗時，仍命領阿兒渾軍並回回人匠三千戶，駐於尋麻林。尋授平陽、太原兩種達魯花赤，兼管諸色人匠。卒。 
　　子捍古伯，從憲宗攻釣魚山有功，卒。 
　　紹古兒，麥裏吉臺氏，太祖時，同飲巴渚泐納水，扈從親征。己而從破信安，略地河西，賜金虎符，授洺磁等路都達魯花赤。復從破河南。太宗命領濟南、大名、信安等處軍馬。憲宗元年，卒。 
　　子拜都襲。拜都卒，子忽都虎襲，移睢州。從世祖渡江，攻鄂州，還鎮恩州。中統三年，從徵李璮有功，尋命修邳州城，率所部鎮淮南。十一年，從丞相柏顏渡江，有戰功，又從參政董文炳攻沿海郡縣，還鎮嘉興，行安撫司事，十二年，加昭勇大將軍，職如故。十四年，授喜興路總管府達魯花赤，尋擢鎮國上將軍、黃州路宣慰使，尋罷黃州宣慰司，復舊任。十六年，改授浙西道宣慰使，加招討使。奉詔徵佔城，以其國降表、貢物入見，帝嘉之，厚加賞賚。二十四年，從徵交趾，明年還師，授邳州萬戶府萬戶。三十年，卒。 
　　鐵邁赤，合魯氏，善騎射。初事忽蘭皇后帳前爲桐馬官。從太祖定西夏。又從皇子闊出、行省鐵木答兒定河南，累有戰功。憲宗伐宋，遣元帥兀良哈台自雲南搗宋，與諸軍合。時世祖方圍鄂州。聞兀良哈台至長沙，遣鐵邁赤將勁卒千人，鐵騎三千迎之。兀良哈台得援，始抵江夏，世祖即位，從討阿里不哥於昔木土之地。至元七年，授蒙古諸萬戶府奧魯總管。十九年，卒。 
　　子八人，虎都鐵木祿最顯。 
　　虎都鐵木祿，字漢卿。好讀書，與士大夫遊。其母姓劉氏，故人又稱之曰劉漢卿。仁宗嘗謂左右曰：「虎都鐵木祿字漢卿，雖漢之名卿，何以過之，汝等以漢卿稱之宜矣。」 
　　至元十一年，從丞相伯顏伐宋。既入臨安，遣視宋宮室，護帑藏。諭下明、臺等州，又從平章奧魯赤入覲，授忠顯校尉、總把，再轉昭信校尉。改奉訓大夫，荊湖占城等處行中書省理問官。一日，以軍事入奏，世祖大悅，曰：「虎都鐵木祿辭簡意明，令人樂於聽受。昔以其兄阿里警敏，令侍左右。斯人顧不勝耶？」敕都護脫因納志之。 
　　平章政事程鵬飛建議徵日本，奏爲征東省郎中，帝顧脫因納曰：「鵬飛南士也。猶知其能。姑聽之，候還，朕當擢用。」征東省罷；徵虎都鐵木祿還。丞相阿里海牙遣郎中嶽洛也奴奏留之。 
　　二十年，從皇子鎮南王徵交趾。北還。時桑哥方擅威福，遂告歸。二十八年，哈剌合孫拜湖廣行省平章政事，詢舊人知方面之務者，衆薦虎都鐵木祿，遣使驛致武昌，後奏事京師，稱旨，擢給事中，臺臣奏爲廣西海北道廉訪司副使，陛辭，帝留之舊職。三十年，湖廣行省平章劉國傑奏伐交趾。造戰船五百於廣東。帝曰：「此重事也，須才幹者濟之。」遂以虎都鐵木祿督其事，敕曰：「汝還，當顯汝於衆。」未幾，帝崩，改福建行省郎中。累遷中順大夫、湖南宣慰司副使。 
　　峒酋誇雄叛，奉詔諭之，雄爲帖服。改河南行省郎中，擢同僉樞密院事，拜禮部尚書。大臣奏覈實江南民田，虎都鐵木祿奉詔使江西，以田額舊定，重擾民不便，置不問。止奏茶、漕置局十七所，以七品印章敕授局管五十一員，增中統課緡五十萬。轉兵部尚書，階正議大夫。未幾，出爲荊湖北道宣慰使，進中議大夫，已命復留之。 
　　延佑三年，浙東商舶以貿易激變，遣虎都鐵木祿宣慰閩、浙。後卒於官。從子塔海。 
　　塔海，少隸土土哈部下充哈刺赤，至元二十四年，扈駕徵乃顏。二十六年，入覲，帝命充實兒赤，扈駕至和林，賜只孫服。大德四年，授中書直省舍人，遷中書客省副使。武宗即位，賜中統鈔五百錠。尋進和林行省理問所官，改通政院僉事，歷和寧路總管，改汴梁路。 
　　先是，朝廷令民自實田，有司繩以峻法，多虛報以塞命，其後差稅無所出，民多逃竄。塔海言其弊於朝。由是省虛糧二十二萬石。後改廬州總管，有飛蝗北來，民患之，塔海禱於天，蝗自引去，亦有墜水死者，人皆以爲異。歲飢，民乏食，開倉減直糶之，全活甚衆。 
　　天曆元年，樞密院奏以塔海守潼關及河中府，賜白金、鈔、幣，宣授僉書樞密院事。未幾，西軍犯南陽，塔海督諸衛兵御之；賜三珠虎符，進大都督，階資善大夫。卒。 
　　拜延八都魯，札刺臺氏，幼事太祖，賜名八都魯，太宗七年，命領所部兵，與塔海甘卜出秦、鞏入蜀，有功。 
　　憲宗三年，又與總帥汪德臣立利州城。四年，破宋軍鹿角寨，奪其軍資。七年，從都元帥紐鄰城成都及圍雲項山，宋將姚統制降。帝親征，紐鄰進兵涉馬湖江，留拜延八都魯鎮成都，降屬縣諸城，得其民，悉撫定之，賜黃金五十兩、衣九襲。諸王哈丹、乃歡、脫脫等徵大理還，命拜延八都各率兵迎之。道過新津寨，與宋潘都統遇，一戰敗之，中統二年，元帥紐鄰上其功，授蒙古奧魯官。 
　　子外貌臺，孫兀渾察。至元六年，拜延八都魯告老，兀渾察代領其軍，從行省也速答兒徵建部有功。十六年，從大軍徵斡端，又有功，賞銀五十兩。二十一年，諸王術伯命兀渾察屯乞失哈里之地，以御海都時敵軍衆。兀渾察以勇士五十人拒之，擒其將也班胡火者以獻。王杜之，以其功聞，賜銀六百兩、鈔四千五百貫，授蒙古軍萬戶，賜三珠虎符。三十年，卒。 
　　次子襲授曲先塔林左副元帥，尋卒。弟塔海忽都襲，進鎮國上將軍都元帥，改授四川蒙古副都萬戶。至治二年，以疾退。子勃羅帖木兒襲。 
　　紐兒傑，脫脫裏臺氏。身長八尺。善騎射，能造弓矢。嘗道逢太祖騎士別那顏，邀與俱見太祖，視其所挾弓矢甚佳，問誰造者，對曰：「臣自造之。」適有野鳧翔於前，射之，獲其二，並以二矢獻而退。別那顏從之至所後，見其子布智兒，別那顏奇之，許以女妻。布智兒父子遂俱事太祖。紐兒傑賜號拔都，憲宗時卒。 
　　布智兒，從徵回回、斡羅斯等國，每臨敵，必力戰。嘗身中數矢，太祖親視之，今人拔其矢，流血，悶僕幾絕。太祖命取一牛，剖其腹，納布智兒於牛腹，浸熱血中，移時遂蘇。憲宗即位，以布智兒充燕京等處行尚書省事、天下諸路也可札魯包赤，印造寶鈔。賜七寶全帶只孫十襲，又賜蔚州、定安爲食邑。 
　　布智兒性酷暴，一日殺二十八人，內一人既杖，復追斬以試其刀，爲世祖所切責。世祖即位，布智兒附阿里不哥，有二心，帝徙布智兒於中都，使孟速思監護以往。未幾，卒。 
　　子四人：長好禮，事世祖，備宿衛。丞相伯顏伐宋，奏好禮督水軍攻襄樊，從渡江入臨安，以功擢昭毅大將軍、水軍翼萬戶府達魯花赤。次別帖木兒，吏部尚書。次補兒答思，雲南宣慰使。次不蘭奚，襲兄職爲水軍翼萬戶招討使，鎮江陰，移通州。子完者不花，遼陽省理問。 
　　唵木海，八刺忽解氏。與父孛合出俱事太祖，征伐有功。帝嘗問攻城之策，對曰：「攻城宜炮石，力重而能及遠。」帝即命唵木海爲炮手。九年，木華黎南伐，帝諭之曰：「唵木海言，攻城用炮甚善，汝能任之，何城不破。」賜金符，授隨路炮手達魯花赤。唵木海選五百餘人教之，後平諸國，多賴其力。 
　　太宗四年，從圍南京。憲宗二年，特授虎符，摧都元帥。從宗王旭烈兀徵木刺夷，報達，俱有功。卒。子忒木臺兒。 
　　忒木臺兒，以戰功授金符。襲炮手總管。至元十年，築正陽東西二城，置炮二百，與宋大戰，卻之。十三年，從丞相伯顏伐宋，駐軍臨安之皋亭山，同忙古歹等八人，率甲士三百入宋宮，取傳國寶。宋太后請解兵延見內殿，期明日出降。至期，果遣賈餘慶等奉璽寶至軍前。以功技行省斷事官，復令其於忽都答兒襲炮手總管。 
　　十四年，進昭勇大將軍、炮手萬戶，佩元降虎符，鎮平江之常熟。州有亂民擁衆自稱太尉者，行省會諸軍討之，忒木臺兒父子自爲一軍，斬賊酋戴太尉，擒朱太尉。十五年，兼平江路達魯花赤。尋改徽州、湖州。卒。忽都答兒後擢炮手萬戶，改授達魯花赤。卒。 
　　抄兒，別速氏。從太祖平諸國有功。又從伐金，歿於陣。 
　　子抄海，從平山東、河南。復歿於陣。 
　　抄海子別帖，從世祖攻鄂州，又從忽哥由太子西征大理國，亦戰歿。 
　　別帖子阿必察，至元五年授蒙古千戶，賜金符，從伐宋，渡江，奪陽羅堡，擢宣武將軍、蒙古軍總管，領左右手兩萬戶。下廣德，又從阿里海涯襲瓊州，帥死士奪白沙口。十六年，命管領侍衛軍。卒。 
　　純只海，珊竹臺氏。宿衛太祖，從征西域有功。太宗五年，授益都爲行省軍民達魯花赤，從塔出攻拔徐州。九年，以益都爲諸王伊克分地，改京兆行省都達魯花赤。至懷州，大疫，士卒多病，遂留鎮懷孟。未幾，代察罕總兵河南，復授懷盂路達魯花赤。 
　　十一年，同官王榮潛懷異志，伏甲，執純只海，斷其兩足跟，復以帛塞其口，置佛寺中。純只海妻喜裏伯倫率衆奪出之。純只海從二子走旁郡，乞援討殺榮。帝遣使至懷盂，以榮妻孥資產賜純只海，驅城中萬餘人至郭外戮之。純只海力爭曰：「罪在榮一人，於民何與？若朝廷怒使者不殺，吾任其咎。」使者還奏，帝韙其言。純只海給榮妻孥券，縱爲良民，以其宅爲官廨，一無所取。郡人德之，爲立生祠。入覲，帝以純只海太祖舊臣，賜第於和林。尋卒，敕葬山陵之側。皇慶初，贈推忠宣力功臣、金紫光祿大夫、上柱國、溫國公，諡忠襄。後又贈宣忠協力崇仁佐運功臣，進封定西王。 
　　六子，知名者曰塔出，曰昂阿刺，曰大達立。塔出，襲管軍總管，早卒。昂阿刺，襲懷孟路達魯花赤。孫臺加□，瓜州等處達魯花赤，改鎮守徽州路泰州萬戶府達魯花赤。卒，子脫烈襲。脫烈子帖古迭兒。 
　　帖古迭兒，字元卿。襲父職，治軍嚴整，百姓安之。前後累平劇賊。漳州李志甫叛，江浙萬戶以兵會討者九人。帖古迭兒偉貌虯髯，賊稱爲黃鬍子萬戶，見輒敗走。平居延接儒生，詰經義，恂恂如寒素雲。 
　　大達裏，純只海第六子也。中統初，兄塔出以管軍總管卒，其母攜塔出於黃頭暨大達裏入見，詔大達裏襲兄職，大達裏讓於黃頭，上嘉其能讓，別授大達裏懷盂軍奧魯官。 
　　中統三年，從大軍破李璮。至元六年，從大軍攻襄、樊，築萬山堡，俱有功。九年，宋將張順自襄陽乘夜突，圖走，大達裏率所部以火攻之，盡殲其衆，生擒都統副將四人，獲戰艦二十艘。又從大軍圍安陽堡。主將錄前後功，奏上，世祖大悅曰：「大達里名閥，朕所知，他日當大用之。」賜白金、錦段有差。十一年，樊城降，進攻襄陽，大達裏請說其守將納款。及入城，守將呂文煥宴大達裏於城樓，盟而出。後三日，文煥出降。伯顏與諸將議攻郢州，大達裏言：「郢州據北岸，城堅，攻不易。」伯顏使大達裏率千騎巡視形勢，至黃家原，有小河入漢江約十里。歸言：請越郢不攻，徑渡江可也，衆謂：「水淺，何以行舟？」大達裏請編竹藉淖上曳之行，伯顏從之。郢將趙都統率萬騎來追，大達裏爲殿，敗之，斬趙都統，抵漢口。大達裏言：「敵皆鉅艦，吾舟十不當一。可分攻陽邏堡，夜以勁卒乘戰艦溯流，搗其不備，南岸可得也。」伯顏、阿術與大達裏意合，話旦，遂登南岸。鄂、漢、黃、蘄既下，伯顏留大達裏與鄭鼎守蘄州，曰：「以鼎之勇，大達裏之智，足以禦敵矣」。 
　　十三年，移大達裏守建德。未幾，衢、婺等州皆叛，宣撫使唆都討之。大達裏宴唆都於射圃，衆報賊且至，大達裏與諸將擊球爲樂，如不聞。密與唆都引兵出，大破之，境內以安。十七年，賜金虎符，遷福建道宣慰使兼萬戶。卒。贈平章政事、柱國、溫國公，諡恭惠。 
　　子和卓，襲總管，次帖木兒，吏部郎中；次咬住；次合刺，萬戶。 
　　咬住，以功臣子入直宿衛。從大達裏下襄、樊，所至有功，授行軍上千戶。大達裏卒，以昭勇大將軍、虎符萬戶，將其父軍。尋奉旨：「爾祖純只海，事太祖，徵帶陽汗、回鶻、唐兀，爾父大達裏，佐俾顏、阿術伐宋；爾惟胄嗣，可任父官。」即授鎮國上將軍、福建宣慰使、管軍萬戶。 
　　時江南初定，多反仍，咬住弭亂未萌，民翕然頌之。未幾，改懷盂萬戶府達魯花赤，又換建德路達魯花赤。楊振龍叛，咬住擒斬之。行省責吱住擅發兵，竟抑其功賞，咬住詞不屈。又從行省平章史槓討處、婺二州賊，釋俘口萬餘。 
　　至元二十九年，省臣入覲，奏咬住勞績。帝曰：「咬住，朕所知者。」擢徵行左軍元帥。 
　　咬住在鎮十年，律下嚴，無敢恣橫者。大德二年，致仕。以子察罕襲職。七年，起爲大宗王府也可札魯花赤。至大元年，卒，年五十八。贈榮祿大夫、平章政事、溫國公，諡懿靖。子鐵木兒，襲萬戶，官至章佩太監

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

