
卷八十七·志第五十四
　
　　○禮七 
　　△宣聖廟 闕里廟 郡縣宣聖廟 嶽鎮海瀆 嶽鎮海瀆常祀 風師雨師 七祀 三皇廟 武成王廟 前代帝王廟周公廟 名山大川忠臣義士祠 泉州神女功臣祠 城隍廟 國俗祭祀 
　　宣聖廟，太祖始置於燕京。 
　　中統二年，詔：「先聖廟，國家歲時致祭，諸儒月朔釋奠，宜灑掃清潔。今後禁約諸官員使臣及管工匠官，毋得於廟內褻瀆，違者罪之。」三年重修宣聖廟成。 
　　至元十年二月，中書省議準：「衣冠所以彰貴賤，表誠敬，況國家大禮，先聖先師不必援釋老二家之例，凡預執事官員及陪位諸儒，自當謹嚴儀禮以行。其事除執事官已各依品級製造公服外，陪位諸儒自備襴帶唐巾，以行釋奠之禮。」 
　　大德十年，建文宣王廟於京師，行釋奠禮，牲用太牢。 
　　至大元年秋七月，加號先聖曰大成至聖文宣王。 
　　延祐三年秋七月，詔釋奠於先聖，以顏子、曾子、子思、孟子配享。封孟子父爲邾國公，母爲邾國宣獻夫人。皇慶二年六月，以許衡從祀，又以先儒周敦頤、程頤、張載、邵雍、司馬光、朱熹、張珪、呂祖謙從祀。 
　　至順元年，以漢儒董仲舒從祀。齊國公叔梁紇加封啓聖王；魯國太夫人顏氏，啓聖王夫人，顏子，兗國復聖公；曾子，郕國宗聖公，子思，沂國述聖公；孟子，鄒國亞聖公；河南伯程顥，豫國公；伊陽伯程頤，洛國公。是年十一月，兗國復聖公新廟落成。 
　　元統二年，改封顏子考曲阜伯爲杞國公，諡文裕；妣齊姜氏爲杞國夫人，諡端獻夫人；戴氏兗國夫人，諡貞素。又以益都鄒縣牧地三十頃給常祀。 
　　至正十九年，以先儒楊時、李侗、胡安國、蔡沈、真德秀從祀，俱贈太師，追封時吳國公、侗越國公、安國楚國公、沈建國公、德秀福國公。二十二年，追諡朱熹父爲獻靖，改封熹齊國公。 
　　其祝幣之式：祝板三，各一尺二寸，廣八寸，木用揪梓柏，文曰：「維年月日，皇帝敬遣某官等，致祭於大成至文宣王。「於先師曰：「維處月日，某官等致祭於某國公。」幣三，用絹，各長一丈八尺。 
　　其牲齊器皿之數：牲用牛一、羊五、豕五。以犧樽實泛齊，象樽實醴齊，皆三，有上樽；加冪，有勺，設堂上。太樽實泛齊，山罍實醴齊，有上樽。著樽實盎齊，犧樽實醴齊，象樽實沈齊，壺樽實三酒，皆有上樽，設堂下。盥洗位，在阼階之東。以象樽實醴齊，有上樽，加冪有勺，設於兩廡近北。盥洗位在階下近南。籩十，豆十，鉶二，簋二，登三，簠三，俎三，有毛血豆，正配位同。籩、豆皆二，簋一，簠一，俎一，從祀皆同。凡銅之器六百八十有一：宣和爵坫一，豆二百四十有八，簠、簋各一百一十有五，登六，犧樽、象樽各六，山樽二，壺樽六，著樽、太樽各二，罍二，洗二，龍杓二十有七，坫二十有八，爵一百一十有八。竹木之器三百八十有四：籩二百四十有八，篚三，俎百三十有三。陶器三，瓶二，香爐一。籩巾二百四十有一，簠簋巾二百四十有八，俎巾百三十有三，黃巾蒙單十。 
　　其樂登歌。其日用春秋二仲月上丁，有故改用中丁。 
　　其釋奠之儀：省牲前期一日晡時，三獻官，監祭官各具公服，詣省牲所阼階，東西向立，以北爲上，以西爲上。侍禮牲者折身曰：「充」，贊者曰：「告充。」畢，禮牲者又折身曰：「腯」，贊曰：「告腯。」畢，贊者復引三獻官、監祭官詣神廚，視滌溉畢，還齋所，釋服。釋奠，是日醜前五刻，初獻官及兩廡分奠官二員，各具公服於幕次，諸執事者具儒服，先於神門外西序東向立，以北爲上。明贊、承傳贊先詣殿庭前再拜畢，明贊升露階東南隅西向立，承傳贊立於神門階東隅西向立。掌儀先引諸執事者各司其事，引贊者引初獻官、兩廡分奠官點視陳設。引贊者進前曰：「請點視陳設」。至階，曰：「升階」。至殿檐下，曰：「詣大成至聖文宣王神位前」。至位，曰：「東向立。」點視畢，曰：「詣西從祀，神位前。」至位，曰：「西向立」。點視畢，曰：「詣酒樽所。」至位，曰：「西向立。」點視畢，曰：「詣三獻爵洗位。」至階，曰：「降階，。」至位，早「北向立」。點視畢，曰：「詣三獻官盥洗位。」至位，曰：「北向立」。點視畢，曰：「請就次」。 
　　方初獻點視時，引贊二人各引東西廡分奠官曰：「請詣東西廡神位前。」至位，東日東，西日西向立。點視畢，曰：「詣先儒神位前」。至位，曰：「南向立」。點視畢，曰：「退詣酒樽所。」至酒樽所，東西向立。點視畢，曰：「退詣分奠官爵洗位。「至位，曰：「南向立」。點視畢，曰：「請就次」。西廡分奠官點視畢，引贊曰：「請詣望瘞位」。至位，曰：「北向立」。點視畢，曰：「請就次。」初獻官稃公服，司鍾者擊鐘，初獻以下各服其服，齊班於幕次。 
　　掌儀點視班齊，諧明贊報知，引禮者引監祭官、監禮官就位。進前曰：「請就位」。至位。曰：「就位，西向立。」明贊唱曰：「典樂官以樂工進，就位。」承傳贊曰：「典樂官以工進，就位「明贊唱曰：「諸執事者就位」，承傳贊曰：「諸執事者就位。「明贊唱曰：「諸生就位」。承傳贊曰：「諸生就位，。」引班者引諸生就位。明贊唱曰：「陪位官就位」，承傳贊曰：「陪位官就位」，引班者引喵位官就位。明贊唱曰：「獻官就位，。」承傳貧曰：「獻官就位」，引贊者進前曰：「就位」，至位，曰：「西向立。明贊唱曰：「辟戶」，俟戶辟，迎神之曲九奏。 
　　樂止，明贊唱曰：「初獻官以下皆再拜」，承傳贊曰：「鞠躬，拜，興，拜，興平身，。」明贊唱曰：「諸執事者各司其事」。俟執事者立定，明贊唱曰：「初獻官其幣」。引贊者進前曰：「請詣盥洗位。」盥洗之樂作，至位，曰：「北向立」。搢笏，盥手，帨手，出笏，樂止。及階，曰：「升階。」各殿之樂作。樂止，入門，曰：「詣大成至聖文宣王神位前。」至位，曰：「就位，北向立，稍前。」奠幣之樂作。搢笏跪，三上香，春幣者以幣授初獻。初獻受幣奠訖。出笏就拜興，平身少退，再拜，鞠躬，拜興，拜興，平身。曰：「詣兗國公神位前。」至位，曰：「就位，東向立。」奠幣如上儀。曰：「詣鄒國公神位前。」至位，曰：「就位，西向立。」奠幣如上儀。樂止，曰：「退復位」。及階，降殿之樂作。樂止。至位，曰：「就位，西向立。」 
　　俟立定，明贊唱曰：「禮饌官進俎。」奉俎之樂作，乃進俎，樂止，進俎畢。明贊唱曰：「初獻官行禮，。」引贊者進前曰：「請詣盥冼位。」盥洗之樂作。至位，曰：「北向立」。搢笏，盥手，帨手，出笏。請詣爵洗位。至位，曰：「北向立。」搢笏，執爵、滌爵、拭爵，以爵授執事者，如是者三，出笏。樂止。曰：「請詣酒樽所。」及階。升殿之樂作，曰：「升階。」樂止，至酒樽所，曰：「西向立。」搢笏，執爵舉冪，司樽者酌犧樽之泛齊，以爵授事者，如是者三，出笏。曰：「詣大成寺文宜王神位前。」至位，曰：「就位，北向立。」酌獻之樂作，稍前，搢笏跪，三上香，執爵三祭酒，奠爵，出笏，樂止。祝人東向跪讀祝，祝在獻官之左。讀畢興，先詣左配位，南向立。引贊曰：「就拜興，平身，少退，再拜，鞠躬，拜興，拜興，平身。」曰：「詣兗國公神位前。」至位曰：「就位，東向立。」酌獻之樂作。樂止，讀祝如上儀。曰：「詣鄒國公神位前。」至位，曰：「就位，西向立。」酌獻之樂作。樂止，讀祝如上儀。曰：「退復位。」至階，降殿之樂作。樂止，至位，曰：「就位，西向立」。 
　　俟立定，明贊唱曰：「亞獻官行禮。」引贊者進前曰：「請詣盥洗位。」至位，曰：「北向立。」搢笏，盥手，出笏。請詣爵洗位，至位，曰：「北向立。」搢笏，執爵、滌爵、拭爵，以爵授執事者，如是者三，出笏。請詣酒樽所，曰：「西向立。」搢笏，執爵舉冪，司樽者酌象樽之醴齊。以爵授執事者，如是者三，出笏。曰：「詣大成至聖文宣王神位前。」至位，曰：「就拜，北向立。」酌獻之樂作。稍前，搢笏跪，三上香，執爵三祭酒，奠爵出笏，就拜興，平身少退，鞠躬，拜興，拜興，平身。曰：「詣兗國公神位前，至位，曰：「東向立。」酌獻如上儀。曰：「詣鄒國公神位前。」至位，曰：「西向立。」酌秋如上儀。樂止，曰：「退復位。」及階，曰：「降階。」至位，曰：「就位，西向立。」 
　　明贊唱曰：「終獻官行禮」，引贊者進前曰：「請詣盥洗位」，至位曰：「北向立」。搢笏，盥手，帨手，出笏。請詣爵洗位，至位，曰：「北向立。」搢笏，執爵、滌請、拭爵，以爵授執事者，如是者三，出笏。請諧酒樽所。至階，曰：「升階」。至酒樽所，曰：「西向立。」搢笏，執爵舉冪，司樽者酌象樽之醴齊，以爵授執事者，如是者三，出笏。曰：「詣大成至聖文宣王神位前。」至位，曰：「就位，北向立，稍前。」酌獻之樂作。搢笏跪，三上香，執爵三祭酒，奠爵，出笏，就拜興，平身，稍退，鞠躬，拜興，拜興，平身。曰：「詣兗國公神位前。」至位，曰：「東向立。」酌獻如上儀。曰：「詣鄒國公神位前。」至位，曰：「西向立。」酌獻如上儀。樂止，曰：「退復位。」及階，曰：「降階」。至位，曰：「就位，西向立。」 
　　俟終獻將升階，明贊唱曰：「分獻官行禮。」引贊者分引東西從祀分獻官進前曰：「諧盥洗位。」至位，曰：「北向立。」搢笏，盥手、帨手，出笏。詣爵洗位，至位，曰：「北向立。」滌爵、滌爵、拭爵，以爵授執事者，出笏。詣酒樽所。至階，曰：「升階。」至酒樽所，曰：「西向立」。搢笏，執爵舉冪，司樽者酌贊之醴齊，以爵授執事者，出笏。詣東從祀神位前。至位，曰：「就位，東向立，稍前」。搢笏跪，三上香，執爵三祭酒，奠爵，出笏，就拜興，平身，少退，鞠躬，拜興，拜興，平身，退，復位。及階，曰：「降階」，至位，曰：「就位，西向立。」 
　　引西從祀分獻官同上儀，唯至神位前東向立。俟十哲分獻官離位，明贊唱曰：「兩廡分奠官行禮」。引贊者進前曰：「詣盥洗位。」至位曰：「南向立。」搢笏，盥手、帨手，出笏，詣爵洗位。至位，曰：「南向立。」搢笏，執爵、滌爵、拭爵，以爵授執事者，出笏。曰：「詣東廡酒樽所。」及階曰：「升階」。至酒樽所，曰：「北向立，搢笏，執爵舉冪，酌象樽之醴齊，以爵授執事者，出笏，詣東廡神位前。至位，曰：「東向立，稍前」。搢笏跪，三上香，執爵三祭酒，奠爵，出笏，就拜興，平身，稍退，鞠躬，拜興，拜興，平身，退，復位。至階，曰：「降階」。至位，日。就位，西向立。」 
　　引西廡分璉官同上儀，唯至神位前，東向立作西向立。俟終獻十哲，兩廡分奠官同時復位。明贊唱曰：「禮饌者撤籩豆」。撤豆之樂作，禮饌者跪，移先聖前籩豆，略離席，樂止。明贊唱曰：「諸執事者退復位。」俟諸執事者至板位立定，送神之樂作。明贊唱曰：「初獻官以下皆再拜」，承傳贊曰：「鞠躬，拜興，拜興，平身」。樂止。明贊唱曰：「祝人取祝，幣人取幣，詣瘞坎。」俟撤祝幣者出殿門，北向立。望瘞之樂作。明贊唱曰：「三獻官詣望瘞位」，引贊者進前曰：「請詣望瘞位。」至位，曰：「就位，北向立。」曰：「可瘞。」埋畢，曰：「退，復位。」至殿庭前，候樂止，明贊唱曰：「典樂官以樂工出就位」，明贊唱曰：「闔戶。」又唱曰：「初獻官以下退詣圓揖位」，引贊者引獻官退詣圓揖位。至位，初獻在西，亞終獻及分獻以下在東，陪位宮東班在東，西班在西。俟立定，明贊唱曰：「圓揖」。禮畢，退復位，引贊者各引獻官詣冪次更衣。 
　　其飲福受胙，除國學外，諸處仍依常制。 
　　闕里之廟，始自大宗九年，令先聖五十一代孫襲爵衍聖公元措修之，官紿其費。而代祠之禮，則始於武宗。牲用太牢，禮物別給白金五十兩，彩幣表裏各十有三匹。四年冬，復遣祭酒劉賡往祀，牲禮如舊。延祐之末，泰定、天曆初載，皆循是典，錦幣雜彩有加焉。 
　　郡縣宣聖廟：中統二年夏六月，詔：「宣聖廟及所在書院，有司歲時致祭，月朔釋奠。」八月丁酉，命開平守臣釋奠於宣聖廟。成宗即位，詔：「曲阜林廟，上都、大都、諸路府州縣邑廟學、書院，贍學土地及貢士莊，以供春秋二丁、朔望祭祀，修完廟宇。」自是天下郡邑廟學，無不完葺，釋奠悉如舊儀。 
　　嶽、鎮、海瀆代祀，自中統二年始。凡十有九處，分五道。後乃以東嶽、東海、東鎮、北鎮爲東道，中嶽、淮瀆、濟瀆、北海、南嶽、南海、南鎮爲南道，北嶽、西嶽、后土、河瀆、中鎮、西海、西鎮、江瀆爲西道。既而，又以驛騎迂遠，復爲五道，道遣使二人，集賢院奏遣漢官，翰林院奏遣蒙古官，出璽書給驛以行。中統初，遣道士，或副以漢官。至元十七年，立河瀆廟於河中。又敕建西海神廟於河中，春秋致祭，一視河瀆禮。二十一年，黃河清，遣官致祭。二十八年正月，帝謂中書省臣曰：「五嶽四瀆祠事，朕宜親往，道遠不可。大臣如卿等又有國務，宜遣重臣代朕祠之，漢人選名儒及道士習祀事者」。 
　　其禮物：則每處歲祀銀香合一，重二十五兩，五嶽組金幡二、鈔五百貫，四瀆織金幡二、鈔二百五十貫，四海、五鎮銷金幡二、鈔二百五十貫，至則守臣詔使行禮。皇帝登寶位，遣官致祭，降香幡合如前禮，惟各加銀五十兩，五嶽各中統鈔五百貫，四瀆、四海、五鎮各中統鈔二百五十貫。或他有禱，禮亦如之。 
　　其封號至元二十八年春二月，如上東嶽爲天齊大生仁聖帝，南嶽司天大化昭聖帝，西嶽金天大利順聖帝，北嶽安天大貞元聖帝，中嶽中天大寧崇聖帝。加封江瀆爲廣元順濟王，河瀆靈源宏濟王，淮瀆長源溥濟王，濟瀆清源善濟王，東海廣德靈會王，南海廣利靈孚王，西海廣潤靈通王，北海廣澤靈祐王。成宗大德二年二月，加封東鎮沂山爲元德東安王，南鎮會稽山爲昭德順應王，西鎮吳山爲成彷永靖王，北鎮醫巫閭山爲貞德廣寧王，中鎮霍山爲崇德應靈王，敕有司歲時與嶽瀆同祀。是年，詔諸王駙馬毋擅祀嶽瀆。先是，元年六月，諸王也兒幹遣使乘驛祀嶽瀆，命追其驛券，仍切責之。因有是命。至正十一年四月，加封河瀆神爲靈神祐宏濟王，仍重建河瀆廟。 
　　嶽、鎮、海、瀆常祀：至元三年夏四月，定歲祀嶽、鎮、海、瀆之制：正月，東嶽、鎮、海、瀆，土王日，祀泰山於泰安州，沂出於益都府界。立春日。祀東海於萊州界，大淮於唐州界。三月，南嶽鎮、海、瀆，立夏日，遙祭衡山，土王日，遙祭會稽山，皆於河南府界。立夏日，遙祭南海、大江於萊州界。六月，中嶽、鎮，土王日祀嵩出於河南府界，霍出於平陽府界。七月，西嶽、鎮、海、瀆，土王日祀華山於華州界，吳山於隴縣界。立秋日，遙祭西海、大河於河中府界。十月，北嶽、鎮、海、瀆，土王日祀恆出於曲陽縣界，醫巫閭於遼陽廣寧路界。立冬日，遙祭北海於登州界，濟瀆於濟源縣。祀官以所在守土官爲之。既有江南，乃罷遙祭。時東平人趙天麟獻《太平金鏡策》，其論山川祭祀曰：「臣聞天子祭天地及天下之名山大川，諸侯祭社稷及名山大川之在其地者，大夫祭五祀，士祀宗廟，庶祭祖考於寢。上得兼下，下不得僭上，皆有制以節之。今國家秩祀，既有禮部、太常寺、侍儀以備其節文，又詔所在官司歲時致祭五嶽四瀆名山大川，歷代聖帝明王忠臣節士之載於祀典者，皆其宣也。竊見小民不安常典，妄祀明神，其類葚多，不可枚舉。夫東嶽者，天子告成之地，東方藩牧當祀之山。今乃有倡優之輩、貨殖之徒，每年舂季四方雲聚，有不遠千里而來者，幹越禮典。褻瀆神明，亦己甚矣。伏望陛下申明前詔，使天下郡縣官各祭名山大川，聖帝明王忠臣節士之在其地者。凡下民當祭之神，則聽之。如非祀典所當祀而祀者。禁之，無令妄瀆。如是則巫風寢息，且亦富民之一助也。」 
　　風、雨、雷師之祀，自至元七年十二月，大司農請於立春後丑日，祭風師於東北郊；立夏後申日，祭雷、雨師於西南郟。仁宗延祐五年，乃即二郊定立壇壝之制，其儀注闕。 
　　七祀曰：戶、司命、竈、中溜、門、厲、行，附祀神位於廟庭中街之東西向，其分爲四時之祭，並與宋同。宋制：立春祭戶、祭司命，立夏祭竈，季夏土王日祭中溜，立秋祭門、祭厲，立冬祭行。惟中簋特祭則遍設之。各位籩、豆各二，簠、簋各一，樽二，俎二。 
　　三皇廟：至元十二年，立伏羲、女媧、舜、湯等廟於河中、絳州、洪洞、趙城。元貞元年，初命郡縣通祀三皇，如宣聖釋奠禮。太皞伏羲氏以勾芒氏之神配，炎帝神農氏以祝融氏之神配，軒轅黃帝氏以風后氏、力牧氏之神配。黃帝臣俞跗以下十人，姓名載於醫書者，從祀兩廡。有司歲春秋二季行事，而以醫師主之。至正九年，江西湖東道廉訪使文殊奴言：「三皇廟每歲春秋祀事，命太醫官主祭，典禮未稱。請如國子學春秋釋奠，遣中省臣代祀，一切禮儀仿其制。」中書付禮部集禮官定議以聞，制可，命太常司定三皇祭禮，工部範祭器，江淮行省制雅樂器。十年九月，致祭。宣徽院供禮饌，光祿勳供內醞，太府供金帛，廣源庫供香炬，大興府尹供犧牲，中書省奏擬三猷官以次定諸執事。前一日，內降御香，三獻官以下公服，備大樂儀仗，迎香至開天殿習祭儀。翰林院官具祝文曰：「皇帝敬遣某官某致祭。」 
　　武成王，立廟於樞密院公堂之西，以孫武子、張良、管仲、樂毅、諸葛亮以下十人從祀。每歲春秋仲月上戊，以羊一、豕一、犧樽、象樽、籩、豆、俎、爵，樞密院遣官，行三獻禮。 
　　前代帝王廟：堯帝廟在平陽。中統五年建，至元二十四年敕春秋二仲上丙日祀帶堯廟。舜帝廟，河東、山東濟南歷山、濮州、湖南道川音有之。禹廟在河中龍門，中統三年賜名建極宮。至元元年七月，龍門禹廟成，命侍臣持香致敬。有祝文。十二年二月，立伏羲、女媧、舜、湯等廟於河中解州、洪洞、趙城。十五年四月，修會川縣盤古祠，祀之。二十四年閏二月，敕春秋二仲丙日，祀帝堯廟。致和元年。禮部移太常送博士議，舜、禹之廟合依堯祠故事，每歲春秋仲月上旬卜日，有司蠲潔致祭，官給祭物。至順元年三月，從太常奉禮郎蓯薜元德言，彰德路湯陰具北故裏城周文王祠，命有司奉祀如故事。 
　　周公廟在風翔府岐山之陽。天曆二年六月，以岐陽廟爲岐陽書院，設學官，春秋釋奠周文憲王如孔子廟儀。凡有司致祭先代聖君名臣，皆有牲無樂，其祭器不用籩、簠、簋，儀非酌獻者，有司便服行禮，三上香，奠灑。 
　　凡名山大川、忠臣義士之祠，所在有司祭之。其祀典之可考者：太祖十七年三月，封崑崙山爲元極王，大鹽池爲惠濟王。至元四年，封昔本土山爲武成山，其神曰武定公，泉爲靈淵，其神日靈淵侯。泰定四年十月，改封建德路烏龍神爲忠顯靈澤普體孚惠王。致和元年四月，改封蒙山神爲嘉惠昭應王，洞庭神爲忠惠順利靈濟昭祐王。至元十四年，回水窩淵聖廣源王加封善佑崇山靈濟照應王；加封廣惠安邱雹衆靈沛侯，加封靈霈公。十六年，進封桑乾河洪濟公爲顯應洪濟公。十五年，封伯夷爲昭義清惠公，叔齊爲崇讓仁惠公。二十一年加封衛輝路永清河神爲洪濟威惠王。大德三年，加解州鹽池神惠康王曰廣濟資寶王，曰，永澤，浙西鹽官州海神曰靈威宏佑公；吳大夫伍員日忠孝成惠顯聖王。延祐三年，敕衛輝、昌平修殷比干、唐狄仁傑祠。五年，加封楚大夫屈原爲忠節清烈公。泰定元年，加封廣德路山神張真人曰普濟寧國路山神，廣惠王曰福佑。二年，遣使祀武當、龍虎二山。置諫議書院於昌平，祀廟劉蕡。至正十八年，加封蕡文節昌平王。天曆元年，加封漢關羽爲顯靈義勇武安英濟王。至治二年，封蜀漢諸葛亮爲威烈神顯仁濟王，封唐柳州敕史柳宗元爲文惠昭靈公，加封唐司徒顏真卿爲貞烈文忠公。令有司歲時致祭。二年，命加諡漢長沙王芮爲長沙文惠王。至順元年，加封秦蜀郡太守李冰爲聖德廣裕英惠王，其子二郎神爲英烈昭惠靈顯仁裕王，賜伯夷叔齊廟額日聖清。後至元元年，封微子爲仁靖公，箕子爲仁獻公，比干爲仁顯忠烈公，加封漢張飛爲武義忠顯英烈靈惠助順王。又封微州土神汪華爲照忠廣仁武烈靈顯王，封真滹沱河神爲昭佑靈源侯。三年。封晉郭璞爲靈應侯，封晉周處爲英文武惠正應王。五年，加封孝女曹娥爲慧感靈孝昭頎純懿夫人。 
　　泉州神女靈惠夫人，至元十五年，加號護國明著靈惠協已善虔顯濟天妃，天曆元年，加號護國庇民廣濟福惠明著天妃，賜廟號曰靈慈，直沽、平江，周涇、泉、福、興化等處皆有廟。皇慶以來，歲遣使齋香遍祭，金幡一，合銀一錠，付平江漕司及本府官，用柔毛酒醴便服行事。祝文云：「維年月日，皇帝特遣某官等致祭於護國庇民廣濟福惠明著天妃。」 
　　功巨祠。至大四年，淮安忠武王伯顏廟於杭州，春秋二仲月次戊致祭，祀以少牢，用籩、豆、簠、簋，行酌獻禮。若魏國文正公許衡廟在大名。河南王阿術廟在揚州。皇慶元年，又命河南行省建丞相阿術祠堂。延祐五年，敕杭州守臣歲時致祭。至治二年，賜祭田二十頃。東平忠憲王安童廟在東平，頎德忠獻王哈剌哈孫廟在順德、武昌者，皆歲時致祭。後至元六年，建太師木華黎祠堂。是年，又立坷嘍罕、伯顏祠堂，皆家廟，官爲建之者。 
　　城隍廟，至元五年建於上都。七年，大都路建廟，封神曰祐聖王。天曆二年八月，加王及夫人號曰護國保寧。 
　　國俗祭祀。每歲十二月下旬擇日於西鎮國寺內牆下，灑掃平地，太府監供彩幣，中尚監供細氈針線，武備寺供弓箭、環刀，束稈草爲人形一，爲狗一，剪雜色彩段爲之腸胃，選達官世家之貴重者交射之。非別速、禮剌爾、乃蠻、忙古、臺列班、塔達、珊竹、雪泥等氏族，不得與列。射至糜爛，以羊酒祭之。祭畢，帝後及太子嬪妃並射者，各解所服衣，俾蒙古巫覡祝讚之。祝讚畢，遂以與之，名曰脫災。國俗謂之射草狗。 
　　每歲十二月十六日以後，選日，用白黑羊毛爲線，帝後及大子，自頂至手足，皆用羊毛線纏系之。坐於寢殿。蒙古巫覡唸咒語。奉銀槽貯火，置米糠於其中，沃以酥油，以其煙薰帝之身，斷所繫毛絲，納諸槽內。又以紅帛長數寸，帝手裂碎之，唾之者三，並投火中。即解所服衣帽付巫覡。謂之脫舊災、迎新福雲。 
　　世祖至元七年，以帝師八思巴之言，於大明殿御座上置白傘蓋一，頂用素緞，泥金書梵宇於其上，謂鎮伏邪魔護安匡剎。自後每歲二月十五日，於大殿啓建白傘蓋佛事，用諸色儀仗社直，迎引傘蓋，周遊皇城內外，雲與衆生祓除不祥，導迎福祉。歲正月十五日，宣政院同中書省奏，請先期中書奉旨移文樞密院，八衛撥傘鼓手一百二十人。殿後軍甲馬五百人，擡舁監壇漢關羽神轎軍及雜用五百人。宣政院所轄官寺三百六十所，掌供應佛像、壇面、幢幡、寶蓋、車鼓、頭旗三百六十壇，每壇擎執擡舁二十六人，鈸鼓僧一十二人。大都路掌供各色金門大社一百二十隊，教坊司雲和署掌大樂鼓、板杖鼓、篳篥、龍笛、琵琶、箏、□七色，凡四百人。興和署掌妓女雜扮隊戲一百五十人，祥和署掌雜把戲男女一百五十人，儀風司掌漢人、回回、河西三色細樂，每色各三隊，凡三百二十四人，凡執役者，皆官給鎧甲袍服器仗，俱以鮮麗整齊爲尚，珠玉金繡，裝束奇巧，首尾排列三十餘里。都城士女聚觀。禮部官點視諸色隊仗，刑部官巡綽喧鬧，樞密院官分守城門，而中書省官一員總督視之。先二日。於西鎮國寺迎太子游四門，舁座塑像，具儀仗入蚊。十四日，帝師率梵僧五百人，於大明殿內建佛事。至十五日，恭請傘蓋於御座，奉置寶輿，諸儀衛隊仗列於殿前，諸色社直暨諸壇面列於崇天門外，迎引出宮。至慶壽寺，具素食，食罷起行，從西宮門外垣海子南岸，入厚載紅門，由東華門過延春門而西。帝及后妃、公主於五德殿門外，搭金脊五殿綵樓而觀覽焉。及諸隊仗社宣送金傘還官，復恭置御榻上。帝師僧衆作佛事，至十六日罷散。歲以爲常，謂之遊皇城。或有因事而輟，尋復舉行。夏六月中，上都亦如之。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

