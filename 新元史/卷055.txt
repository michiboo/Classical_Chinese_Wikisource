
世祖命劉秉忠、許衡定官制，以中書省管政事，樞密院管兵，御史臺司糾劾，又設行省、行臺，使內外均其輕重，以相維繫，立法之善，殆爲唐宋所不及。然上自中書省，下逮郡縣親民之吏，必以蒙古人爲之長，漢人、南人貳之。終元之世，奸臣恣睢於上，貪吏掊克於下，痡民蠹國，卒爲召亂之階甚矣。王天下者，不可以有所私也。至一事而分數官，一官而置數員，秩位濫於遙授，事權隳於添設，率大德以後之所增益，不盡爲世祖舊制也。《元典章》之內外文武職品，與舊史亙有同，今亦附著下方，備參考雲。 
太師、太傅、太保爲三公。正一品。太祖十二年，以木華黎爲太師，後又以耶律禿花爲太傅。太宗時，耶律阿海爲太師，耶律禿花爲太傅，石抹明安爲太保，皆崇以位號，無專職。世祖至元爲太傅，石抹明安爲太保，皆崇以位號，無專職。世祖至元元年，以劉秉忠爲太保。至成宗以後，始三公並建。《元典章》：太師府、太傅府、太保府參軍，俱正五品。又有太尉、大司徒、司徒，大司徒，秩從一品。餘品秩無考。至元十九年，罷司徒府。或置或不置；其置者，或開府或不開府。大德十一年，又置太子太師、太師、太傅、少傅、太保、少保，尋並罷。 
中書省：中書令一員。太宗二年，立中書省，以耶律楚材爲中書令。自世祖以後，爲皇太子兼宮。中統三年，以皇子燕王守中收令。至元十年，立燕王爲皇太子，仍兼中書令。大德十一年，以皇太子領中書令。延祐三年，以皇太子行中書令。至正十三年，命皇太子領中書令。 
右丞相、左丞相各一員。正一品。元初官制，中書令正一品，左、右承相從一品。居令之次，令缺則總省事，佐天子理萬機。 
平章政事四員。從一品。貳丞相，凡軍國重事，無不由之。 
右丞、左丞各一員。正二品。副丞相裁成庶務，號左右轄。 
參知政事二員。從二品。參決大政，其職亞於丞。 
參議中書省事。正四品。典左右司文牘，爲六曹之管轄。 
左司：郎中二員，正五品。員外郎二員，正六品。都事二員。正七品。掌吏禮房之科有九，一曰南吏，二曰北吏，三曰帖黃，四曰保舉，五曰禮，六曰時政記，七曰封贈，八曰牌印，九曰好事。知除房之科有五，一曰次品，二曰常選，三曰臺院選，四曰見缺選，五曰別裏哥選。戶雜房之科有七，一曰定俸，二曰衣裝，三曰差別馬，四曰置計，五曰田土，六曰太府監，七曰會總科。糧房之科有六，一曰海遠，二曰攢運，三曰邊遠，四曰賑濟，五曰事故，六曰軍匠。銀鈔房房之科有二，一曰鈔法，二曰課程。應辦房之科有二。一曰飲膳，二曰草料。 
右司：郎中二員，員外郎二員。都事二員。品秩同前。掌兵房之科有五，一曰邊關，二曰站赤，三曰鋪馬，田曰屯田，五曰牧地。刑房之科有六、一曰法令，二曰弭盜，三曰功賞，四曰禁治，五曰枉勘，六曰鬥訟。工房之科有六，一曰攢造軍器，二曰常課段匹，三曰歲賜，四曰營造，五曰應辦，六曰河道。 
照磨一員，正八品。掌磨勘左右司錢穀出納、營繕料例，凡數計、簿籍之事，皆領之。 
管勾一員，正八品。掌納四方文移，郵遞之程期，曹司之承受。 
架閣庫管勾二員，正八品。掌庋藏省府帳籍案牘。 
至正元年，吏兵刑分爲二庫，戶工分爲二庫，各設管勾一員。 
又蒙古架閣庫管勾一員，回回架閣庫管勾一員。品秩同前。 
太宗二年始置左、右丞相，以粘合重山、鎮海爲之。 
世祖中統元年，立行中書省於燕京、置中書丞相一員，平章政事二員，參知政事一員。二年，增置右丞相二員，左丞相二員，平章政事四員，右丞一員，左丞二員，參知政事二員。三年，增左右丞爲四員。 
至元二年，增置丞相五員，不分左右。四年，復省爲右丞相一員，左丞相一員。七年，立尚書省，中書省增置左丞相一員，平章政事以下如故；尚書省置平章政事一員，同平章事一員，參知政事三員。九年，罷尚書省，左丞相仍省爲一員，平章政事三員，左、右丞各一員，參知政事二員。二十三年，定省臺院部官，中書省除令外，左、職丞相各一員，參知政事二員。二十四年，復立尚書省，置尚書平章政章二員，尚書右丞、左丞各一員，參政政事二員；中書省左、右丞缺不置。二十五年，尚書省置右丞相一員，中書省罷左丞相不置。二十八年，罷尚書省，專任一相，增中書平章政事爲五員，一員爲商議省事。三十年，又增平章政事一員，置右丞二員，一員爲商議省事。 
元貞元年，改商議省事爲平章軍國重事。從一品。 
大德三年，復置左丞相。七年，詔中書省設官，自左右丞相以下，平章二員，左右丞各一員，參知政事二員，定爲八府。 
至大二年，再立尚書省，置尚書省左、右丞相各一員，平章政事三員，左、右丞各一員，參知政事二員；中書省增平章政事爲五員，左丞二員，左丞三員。四年，尚書省併入中書省，尚書省丞相以下諸官並罷；中書省左、右丞相爲四員，參知政事三員。 
至順元年，定平章政事爲四員，右丞一員，左丞一員，參知政事二員。三年，以燕鐵木兒專權，專任一相，不設左丞相。自後，左丞相或置或不置。 
元統三年，命右丞相伯顏獨長臺司。 
後至元五年，加右丞相伯顏爲大丞相。八年，命脫脫爲右丞相，復置左丞相。 
至正七年，置議事平章四員。十二年，以賈魯爲添設左丞，悟良合臺爲添設參知政事，又以杜秉彝爲添設參政，哈麻爲添設右丞。十四年，以呂思誠爲添設左丞。二十七年，以蠻子爲添設第三平章，帖裏帖木兒爲添設左丞相。 
參議中書省事，中統元年始置一員，至元二十二年累增至六員，大德元年省爲四員。其治曰參議府、左右司，中統元年置，後改紿事中、中書舍人，校正等官。至元九年，仍設左右司，併爲一司。十五年，分置兩司。至大二年，並左右司爲一。四年，仍分置如舊制。 
照磨，中統元年置二員，至元八年省爲一員。 
管勾，中統元年置二員，至元三年省爲一員。 
架閣庫管勾，至元三年始置二員，其後增置員數不一，至順初定爲二員。 
斷事官，正三品。元初職行最重，以御位下及中宮、東宮諸王各投下怯薛丹等人爲之。中統元年，十六位下置三十一員。至元六年，十七位下置三十四員。七年，十八位下置三十五員。二十八年，分立兩省斷事官，隨省並置。二十九年，十八位下置三十六員，並人中書省。三十一年，復增二員。後定置，自御位下及諸王位下共四十一員。 
經歷一員，從七品。 
知事一員。從八品。 
客省使。正五品。使四員，正五品。副使二員，正六品。掌直省舍人、宣使等選舉差遣之事。 
檢校官四員，正七品。掌檢校左右司、六部公事程期、文牘稽失之事。 
至元九年，置客省使二員，一員兼通使，一員不兼。二十八年，置中書省檢校官二員，考覈戶工部文案疏緩者，大德元年，增置使四員，副使二員，檢校官四員。至元七年，置直省舍人二員，後增置三十三員，掌給使差遣之役，無品級，與宜使等。至大二年，置尚書客省使、副各一員，尚書省罷，應與同罷。 
詳定使司：正三品。使二員，正三品。副使二員，正四品；掌書記二員。正七品。掌詳定四方獻言，擇其善者以聞於上。至正十七年置，以中書官提調之。 
吏部：尚書三員，正三品。侍郎二員，正四品。郎中二員，從五品。員外郎二員。從六品。掌官吏選授調補之政令，及勳封爵邑之制，考課殿最之法。中統三年，以吏戶禮爲左三部，尚書二員，侍郎二員，郎中四員，員外郎六員。至元二年，吏禮自爲一部，尚書三員，侍郎仍二員，郎中仍四員，員外郎三員，三年復爲左三部，吏部仍設考功郎中、員外郎、主事正七品。各一員。五年，又合爲吏禮部，尚書仍二員，侍郎、郎中、員外郎各一員。七年，始分六部，吏部尚書一員，侍郎一員，郎中二員，員外郎二員。八年，復爲吏禮部，尚書、侍郎、郎中各一員，員外郎二員。十三年，分置吏部，尚書增置七員，侍郎三員，郎中二員、員外郎四員。十九年，尚書減爲二員，侍郎一員，郎中一員，員外郎二員。二十一年，增尚書一員。案舊史本紀：二十一年，升六部尚書爲二品，未知何時復降三品。二十三年，定六部尚書、寺郎、郎中、員外郎各二員。二十八年，增尚書爲三員，主事三員。大德元年，增吏部尚書一員。至大二年，增郎中、員外郎、主事各一員。四年，罷增貿之員，如舊制。後至元三年，考功郎中、員外郎、主事各設一員。至正元年，置司績一員。正七品。掌考察百官行止，以憑敘用。 
戶部：尚書三員，侍郎二員，郎中二員，員外郎三員。品秩同前。掌天下戶口、錢稂、田土之政令，及貢賦之出納，金幣之轉通，府藏之委積。中統元年，以吏戶禮爲左三部尚書。至元二年，分立戶部，尚書三員，侍郎、郎中四員，員外郎三員。三年，復爲左三部。五年又分爲戶部、尚書一員，侍郎、郎中各一員，員外郎二員。七年，增尚書一員，侍郎、郎中一員。十三年，又增尚書一員。十九年，郎中、員外郎俱增至四員。二十一年，省泉府司入戶部。至元十六年，置泉府司。《元典章，泉府大卿，從二品；泉府司富藏庫使，從七品。二十三年，六部尚書、侍郎、郎中、員外郎定以二員爲額。明年，以戶部所掌繁劇，增尚書二員。大德五年，省尚書一員、員外郎一員置主事八員，至大二年。增侍郎、員外郎各一員，四年，罷增置之員，如舊制。至正元年，設司計官四員，依至元二十八年例添設二員。正七品。共屬附見於後：《元典章》：戶部尚書規措應昌運糧事，正三品。 
都提舉萬億寶源庫，掌寶鈔、玉器。都提舉一員，正四品。提舉一員。正五品。同提舉一員，從五品。副提舉一員，從六品。知事一員，從八品。提控案牘一員。《元典章》寶源總庫有達魯花赤一員，從五品。至元二十五年，置分萬億庫爲四庫：曰寶源、廣源、綺源、賦源。 
都提舉萬億廣源庫，掌香藥、紙札等物。置官同上。提控案牘二員。 
都提舉萬億綺源庫，掌諸色段匹。置官品秩同前。惟提舉增一員。提控案牘三員，後省二員。《元典章》萬億儲支納一員，從七品。 
都提舉萬億斌源庫，掌絲線、布帛等物。置官。品秩同前。提控案牘二員，後省一員。 
四庫照磨兼架閣庫。管勾一員，從九品。至元二十八年置。 
提舉宮寧庫，掌萬億寶源庫出納金銀之事。提舉一員，從五品。同提舉一員，從六品。副提舉一員，從七品。至元二十七年置。 
諸路寶鈔都提舉司，掌交鈔公事。達魯花赤一員。正四品。都提舉一員，正四品。副達魯花赤一員，正五品。提舉一員。正五品。同提舉一員，從五品。副提舉二員，從六品。知事一員，從八品。照磨一員。從九品。至元七年。案舊紀憲宗癸丑，立交鈔提舉司，與志不合。立交鈔提舉司。正五品。至元八年罷。十三年又置行戶部於大名，掌印造交鈔。二十四年，改諸路寶鈔都提舉司，升正四品，增副達旮花赤、提控案牘各一員。後定置各員，又增提控案牘一員。 
寶鈔總庫，達魯花赤一員，從五品。大使一員，從五品。副使三員。正七品。至元二十五年，改元寶庫爲寶鈔庫。正六品。二十六年，升從五品。本紀：二十五年，升寶鈔總庫永盈庫爲從五品。未詳孰誤。永盈庫。二十六年罷，以所領幣帛入太府監及萬億庫。增大便、副便諸員。 
印造寶鈔庫，達魯花赤一員，正七品。大使一員，從七品。副使二員。正八品。中統四年，始置大使。從八品。至元二十四年，升從七品，增達魯花赤一員。後定置諸員。 
燒鈔東、西二庫，達魯花赤各一員，正八品。大使各一員，從八品。《元典章》作正八品。副使各一員。從九品。至元元年，昏鈔庫始置監鈔昏鈔官，用正九品印。二十四年，分立燒鈔東西二庫，置達魯花赤等員。二十八年，罷大都燒鈔庫，各路昏鈔令行省官監燒。《元典章》：行省燒鈔庫大使，正九品。 
諸路寶泉都提舉司，至正十年置，其屬曰豉鑄局，秩正七品。曰永利庫，秩從七品。掌鼓鑄銅錢、印造寶鈔。 
行用六庫。中統元年，立中都行用庫，提領一員，從七品。大使一員，從八品。副使一員，從九品。《元典章》：大都平淮十行用庫大使，從九品。至元二十四年，大都改置庫者三：曰光熙，曰文明，曰順承。二十六年，又置三庫：曰健德，曰和義，曰崇仁。皆因城門之名爲名。大都宣課提舉司，掌諸色課程，並領京城各市，提舉二員，從五品。同提舉一員。從六品。副提舉一員，從七品。提控案牘一員。至元十九年，並大都舊城兩稅務爲大都稅課提舉。《元典章》：大都稅課提舉，從五品，乃至大以前官制。至大元年，改宣課提舉司。其屬曰： 
馬市豬羊市，提領一員，從七品。大使一員，從八品。副使一員，從九品。至元三十年置。 
牛驢市果木市，設官同前。 
魚蟹市，大使一員，副使二員。至大元年置。 
煤炭所，提領一員，從八品。大使一員，從九品。副使一員，至元二十二年置。 
大都酒課提舉司，掌酒醋榷酤之事。提舉一員，從五品。同提舉二員，從六品。副提舉一員，從七品。捉控案牘二員。至元八年置。廿八年，省同提舉一員、副提舉一員。《元典章》：鴛鴦泊倉糧酒務，從五品；泥河倉糧灑務大使，龍興酒務大便，俱從九品。 
鈔紙坊，提領一員，正八品。大使一員，從八品。副使二員。從九品。中統四年置，用九品印，止設大使、副使各一員。至元二十七年，升正八品，增提領、副使各員。 
印造鹽茶等引局，掌印造腹裏行省鹽、茶、礬、鐵等引，大使一員，從八品。副使一員。從九品。元二十四年置。 
京畿都漕運使司，秩正三品。運使二員，正三品。《元典章》：京畿都漕運使司達告花赤。正三品。同知二員，正四品。副使二員，正五品。判官二員，正六品。經歷一員。正七品。知事一員，從八品。提控案牘兼照磨一員。正九品。掌凡漕運之事。中統元年，立軍儲所。至二十七年，改儲峙提舉司爲軍儲所，乃別立一官，非中統元年所置者。四年，改漕運河渠司。舊紀至元元年立漕運司，十五年罷，以其事隸行中書省。與志彼此互異，未詳孰誤。至元二年，改漕運司。十二年，改都漕運司。秩正五品。十九年，改京畿都漕運使司。秩正三品。二十四年，內外分立兩運司。京畿都漕運司之額如舊，止領京倉出納稂斛及新運糧提舉司攢運公事，省同知、判官、知事各一員。延祐六年，增同知、副使、判官各一員。後定置正官各二員，首領官四員。後至元二年，增提調官、運副、運判各一員。九年，增海道巡防官二員，經正七品印，相副官二員。 
新運糧提舉司，秩正五品。達魯花赤一員，正五品。都提舉一員，正五品。同提舉二員，從六品。副提舉一員，從七品。吏目一員，管站車二百五十一輛。至元十六年置。延祐三年，改爲京畿運糧提舉司。 
京師二十二倉：秩正七品。萬斯北倉，中統二年置。萬斯南倉，至元二十四年置。千斯倉，中統二年置。永平倉，至元十六年置。永濟倉，至元四年置。惟億倉，既盈倉，大有倉，並皇慶元年置。屢豐倉，積貯倉，並皇慶元年增置。以上十倉，各倉置監支納一員，正七品。大使二員，從七品。副使二員。正八品。豐穰倉，廣濟倉。並皇慶元年置。廣衍倉，至元二十九年置。大積倉。至元二十八年且。既積倉，盈衍倉，並至元二十六年且。相因倉，中統二年且。順濟倉，至元二十九年置。以上八倉，各置監支納一員。大使二員，副使二員。通濟倉，中統二年置。慶貯倉，至元四年置。豐實倉，置年缺。以上三倉，各置監支納一員，大使一員，副使一員。 
通惠河運糧千戶所，秩正五品。中千戶一員，正五品。中副千戶二員。正六品。至元三十一年置。 
都漕運使司，秩正三品。運使二員，正三品。同知二員，正四品。副使二員，正五品。運判三員，正六品。經歷一員，從七品。知事一員，從八品。提控案牘二員，內一員兼照磨，正九品。掌御河上下至直沽、河西務、李二寺、通州等處漕運。至元二十四年，立置總司於河西務，置分司於臨清。其屬倉七十有五： 
河西務十四倉：秩正七品。永備南倉，永備北倉，廣盈南倉，廣盈北倉，充溢倉，以上五倉，各置監支納一員，正六品。《元典章》：永備倉提點，從五品。大使二員，從六品。副使二員。正七品。崇墉倉，大盈倉，大京倉，大稔倉，足用倉，豐儲倉，豐積倉，恆足倉。既備倉，以上九倉，各置監支納一員，大使一員，副使一員。《元典章》：萬盈、廣積、永備、景運、平盈五倉，副使俱正七品。永盈倉副使，從七品。大有、忙安、廣盈、和糴、新城、豐州、廣盈，平地縣平濟，雲內州廣貯八倉，監支納俱正八品。大有，和糴、忙安、豐州、廣盈，雲內州廣貯，扮州廣貯，新州廣盈，東勝州大盈，平地縣平濟十倉，大使俱正九品。豐儲倉大使，從九品。 
通州十三倉：秩正七品。有年倉、富有倉、廣儲倉、盈止倉、及秭倉、乃積倉、樂歲倉、慶豐倉、延豐倉，以上九倉各置監支納一員、大使二員、副使二員，足食倉、富儲倉，衍倉、富及衍倉，以上四倉，各置監支納一員、大使二員、副使一員。 
河倉十七，用從七品。印館陶倉，舊縣倉、陵州倉、傅家池倉，以上四倉，各置監支納一員、從七品。大使一員、從八品。副使一員。秦家渡倉、尖冢西倉、尖冢東倉、長蘆倉、武強倉、夾馬營倉、上口倉、唐宋倉、唐村倉、安陵倉、四柳樹倉、淇門倉、伏恩倉，以上十三倉，各置監支納一員、從八品。大便一員。從九品。副使一員。 
直沽廣通倉，秩正七品。大使一員。從七品。榮陽等綱凡三十，曰：濟源、陵州、獻州，白馬、滏陽、完州、河內、南宮、沂莒，霸州、東明、獲嘉、鹽山、武強、膠水、東昌、武安、汝寧、修武、安陽、開封、儀封、蒲臺、鄒平、中牟、膠西、衛輝、濬州、曹濮州，每綱皆設押綱官二員，計六十員，秩正八品。每編船三十隻爲一綱。船九百餘隻，運糧三百餘萬石。綱官以常選正八品爲之。 
檀景等處採金鐵冶都提舉司，秩正四品。提舉一員，正四品。同提舉一員，正五品。副提舉一員，從六品。《元典章》作從七品。掌各冶採金鍊鐵之榷稅。中統初，置景州提舉司，管景州、灤陽、新匠三冶。至元十四年，又置檀州提舉司，《元典章》：檀州採金都提是舉司達魯花赤，正五品。管雙峯、暗峪、大峪、五峯等冶。大德五年，併爲檀只等處都提舉司。大德元年，罷頎德、彰德、廣平等路五提舉司，立都提舉司二，升正四品，設官四員，直隸中書戶部。衛輝路提舉司隸於廣平彰德都提舉司，真定鐵冶隸於順德都提舉司。事見本紀，舊志遺之。河東山西濟南萊蕪等處冶提舉司及益都金總管府，其設置省並均不可考。又至元十九年立鐵冶總管府，罷提舉司，是否由總管府改都提舉司，簡冊無徵，不能臆斷矣。《元典章》宜德雲州等處、銀冶等場都提舉正四品，檀州採金都提舉司達魯花赤正五品，棋陽彰德濟南高山汴梁等處，太原大同徐邳州景州溧陽等處、頎德等處、檀州等處、泰安州萊蕪等處、廣平等處、衛輝倉谷遼陽路安平山等處、易州紫荊關十七所鐵提舉司提舉，俱從五品；以上同提舉，俱從六品。宣德雲州等處銀冶提舉司，從六品。 
大都河間等路都轉運鹽使司。秩正三品。使二員，正三品。同知一員，正四品。副使一員，正五品。運判二員，正六品。經歷一員，從七品。知事一員，從八品。照磨一員。從九品。掌榷辦場竈鹽貨。太宗二年，始立河問稅課所。六年，改鹽運司。十二年，改提舉鹽榷所。六皇后稱制二年，又改提舉滄清鹽使所。定宗四年。又改提舉鹽榷滄清鹽使所。憲宗二年，改河間課程所爲提舉滄清深鹽使所。中統元年，改立宣撫司，提領滄清深鹽使所。四年，改爲轉運司。至元二年，以刑部侍郎右三部郎中兼滄清深鹽使司。尋改立河間都轉運鹽使司，又立滄清深三鹽司。十二年，改爲都轉運使司。十九年，以戶部尚書行河間等路都轉運使司事。尋罷，立大都蘆臺越支三叉沽鹽使司。二十三年，改爲河間等路都轉運使。二十五年，復立蘆臺、越支、三叉三鹽使司。二十七年。改令戶部尚書行河間等路都轉運使司事。二十八年，改河間等路都轉運司。大德五年，並大都三鹽運司入河間。延祐六年，頒分司印。 
鹽場二十二所，曰，利國場、利民場、海豐場、阜民場、阜財場、益民場、潤國場、海阜場、海盈場、海潤場、嚴鎮場、富國場、興國場、厚財場、豐財場、三叉沽場、蘆臺場、越支場、石碑場、濟民場、惠民場、每場置司令一員，從七品。司丞一員。從八品。 
山東東路都轉運鹽使司，使二員，同知一員，副使一員，運判一員，經歷一員，知事一員，照磨一員。太宗二年，立益都課稅所。六年，改山東鹽運司。中統三年，命課稅隸，山東都轉運司。四年，詔以中書左右部兼諸路都轉運司。至元二年，改立山東轉運司。十二年，改山東都轉運使司。按舊紀，山東鹽課都轉運爲都轉運鹽使司在八年，改山東轉運使司爲都摶運使司兼濟南酒稅醋課在二十五年，與志互異。《元典章》各處轉運鹽使司正四品，乃大德以前之官制。延祐五年，頒分司印，罷膠萊鹽司所屬各場。至元十九年，立山東濱樂安及膠菜莒密鹽使司。 
鹽場十九所：永利場、寧海場、官臺場、豐國場、新鎮場、豐民場、富國場、高家港場、永阜場、利國場、固堤場、王家岡場、信陽場、濤洛場、石河場、海滄場、行村場、登寧場、西由場，各場設司令一員，司丞一員，管勾一員。 
河東陝西等處都轉運鹽使司，使二員，同知一員，副使一員，運判二員，經歷一員，知事一員，照磨一員。太宗二年，立平陽府徵收稅課所。中統二年，改置轉運司及提舉解鹽司。至元二年，罷運司、命赴制國用使司輸課。尋復置轉運司。二十二年，改立陝西都轉運司。兼辦諸色稅課。二十九年，置鹽運司，專掌鹽課，解鹽司亦罷。延祐六年，更爲河東陝西等處都轉鹽運使司，案舊紀，改陝西鹽課都轉運司爲都轉鹽使司，在至元八年，與志互異。直隸省部，頒分司印二。其屬： 
解鹽場，管勾一員。正九品。同管勾一員。從九品。 
河東等處解鹽管民提領所。正提領一員，從八品。副提領一員。從九品。 
安邑等處解鹽管民提領所，正提領一員，副提領一員。二提領所，均延祐六年置。至元四年。立開元等路轉運司，其省罷年分未詳。《元典章》廣東鹽課都提舉，正五品。 
禮部：尚書三員，侍郎二員，郎中二員，員外郎二員。品秩同前。掌禮樂、祭祀、朝會，燕享、貢舉之政，及符印、簡冊之制。中統元年，以吏戶禮爲左三部尚書。至元二年，分立吏札部，尚書三員，侍郎二員，郎中四員，員外郎四員。七年，別立禮部，尚書三員，侍郎一員，郎中二員，員外郎四員。明年，又合爲吏禮部。十三年，又別爲禮部。二十三年，定尚書、侍郎、郎中、員外郎各二員。元貞元年，復增尚書一員，會同館主事二員。至大二年，增侍郎、郎中各一員。其屬附見於後： 
左三部照磨所，秩正八品。照靡一員，正八品。掌左三部錢穀計帳之事。 
侍儀司，秩正三品。使四員，正三品。引進使知侍儀事二員，正四品。典簿一員。從七品。掌朝會、即位、冊後、建儲、上尊號及外國朝覲之禮。至元八年，置左右侍儀奉御二員，禮部侍郎知侍儀事一員。引進使知侍儀事一員，左右侍儀使二員，左右直侍儀使二員。副使二員，僉事二員，引進副使、侍儀令、丞、奉班都知、《元典章》：侍儀司丞、奉班都知，俱正七品。尚衣局大使各一員。十二年，省左侍儀奉御，通曰左右侍儀，省引進副使及侍儀令、尚衣局等。十三年，並侍儀司入太常寺。二十年，復置。大德十一年，升秩正三品。至大二年，增典簿一員。延祐七年，定置侍儀使四員。《元典章》：左右侍儀副使，正六品。後又定置引進使、知侍儀事二員。屬官：承奉班都知一員，正七品。通事舍人十六員，從七品。侍儀舍人十四員。從七品。 
法物庫，秩從五品。掌大禮法物。提點一員，從五品。大使一員，從六品。副使一員，從七品。直長二員，正八品。 
拱衛直都指揮使司。正三品。達魯花赤一員，正三品。都指揮使四員，正三品。副指揮使二員，從三品。僉事二員，正四品。經歷一員，從七品。知事一員。從八品。掌控鶴六百餘戶及儀衛之事。至元三年，立拱衛司。置都指揮使一員。副使一員，鈐轄一員，正六品。提控案牘一員。九年，長拱衛司爲拱衛直都指揮使司。舊紀至元十七年。改拱衛司爲都指揮使，疑誤。十六年，升正三品，降虎符，增置達魯花赤，隸宣徽院。十九年，升拱衛司品。仍收其虎符。二十五年，改隸禮部。元貞元年，復升正三品。案舊紀：至元五年，隸宣徽院。九年，升拱衛司爲拱衛直都指揮使。大德九年，升正三品。俱與志互異。皇慶元年，置經歷一員。二年，改鈐轄爲僉事。至順元年，撥隸侍正府。定置諸員。其屬： 
控鶴百戶所，秩正七品。色目百戶十三員，漢百戶十三員，總十三所。 
儀從庫，秩從七品。掌收儀仗。大使一員，從七品。副使一員。從八品。 
儀鳳司，秩從三品。大使五員，從三品。副使四員，從四品。《元典章》作正五品。經歷一員；從七品。知事一員。從八品。掌供奉祭饗之樂工。中統元年，立仙音院。復改爲玉宸院。置樂長，正四品。樂副；正五品。樂判，正六品。各一員。八年，改隸宣徽院。二十年，改儀鳳司，仍隸宣徽院。置大使、副使各一員，判官三員。按舊紀：二十一年，以儀鳳司隸衛尉院，志不載。二十五年，改隸禮部，省判官。三十一年，置達魯花赤一員，副使一員。大德十一年，升玉宸樂院。秩從三品。置院使、副使、僉事、同僉、院判。至大四年，復爲儀鳳司。秩正三品。延祐七年，降從三品，改儀鳳卿爲儀鳳大使，定置諸員。其屬： 
雲和署，秩從五品。署令二員，署丞二員，管勾二員，協音一員，協律一員。掌樂工調音律及部籍更番之事。至元十二年置。秩正七品。按舊紀二十三年，省入教坊司，不知何時復置。至大二年，撥隸玉宸樂院。皇慶元年，升從六品。二年，升從五品。署令以下品秩，舊志缺。置令當爲從五品，丞從七品。管勾從八品。《元典章》僅載安和署令從七品，丞從八品，當是皇慶以前之官制。皇慶二年，令、丞皆升秩矣。 
安和署，秩從七品。署令二員，從七品。署丞二員，從八品。管勾二員。協音一員，協律一員。至元十三年，置。秩正七品。二十五年，罷。二十七年，復置。皇慶二年，升從五品。 
常和署。秩正六品。管回回樂工。皇慶元年，置管勾司。秩正七品。延祐三年，改常和署。署令一員，署丞二員，管勾二員。 
天樂署，秩從五品。管河西樂工。至元十七年，置昭和署。從六品。大彷十一年，升正六品。至大四年。改天樂署。皇慶元年，升從五品。署令二員，署丞二員，管勾二員，協音一員，協律一員。 
廣樂庫，秩從九品。掌樂器。皇慶元年，置大使一員、副使一員。 
教坊司，秩正四品。達魯花赤一員，正四品。大使三員，正四品。副使四員，正五品。知事一員，從八品。《元典章》：教坊司判，從八品；管勾，從九品。掌承應樂人及管領興和等署五百戶。中統二年置。秩從五品。五年，隸宜徽院。至元十二年，升正五品。十六年，併入拱衛司。後復置。十七年，改提點教坊司。秩正四品。二十五年，改隸禮部。大德八年，升正三品。延祐元年，改提點教坊司事爲大使。七年，復降正四品。其屬： 
興和署，秩從六品。署令二員，署丞二員，管勾二員。 
祥和署，至大四年，增置官屬，同。 
廣東庫。秩從九品。大使一員，副使一員。 
會同館，秩從四品。禮部尚書領會同館事一員，正三品。大使二員，從四品。副使二員，從六品。提控案牘一員，掌引見諸番蠻夷峒官之來朝者。至元九年置。二十五年，罷爲四賓庫。二十九年，改四賓庫復爲會同館。元貞元年，以禮部尚書領館事。遂爲定製。其屬： 
收支諸物庫，從九品。大使一員，副使一員。至元二十九年，以四賓庫改置。 
鑄印局，秩正八品。掌凡刻印、銷印之事。大使一員，副使一員，直長一員。至元五年置白紙坊，秩從八品。掌造詔旨、宜敕紙札。大使一員，從八品；副使一員。至元九年，置掌薪司。秩正七品。司令一員，正七品；司丞二員，正八品。大德八年置。 
兵部：尚書三員，侍郎二員，郎中二員，員外郎二員。品秩同前。掌郡邑、郵傳、屯牧之政，凡兵站、屯田之籍，官私芻牧之場，及遠人之歸化者，悉以任之。中統元年，以兵刑工爲右三部，置尚書二員，侍郎二員，郎中五員，員外郎五員。至元元年，兵刑自爲一部，尚書四員，侍郎三員，郎中五員，員外郎五員。三年，併爲右三部。五年，復析爲兵刑部，尚書二員，省侍郎二員，郎中如故，員外郎一員。七年，分六部，刑部尚書一員，侍郎一員。郎中、員外郎各一員。明年，又合爲兵刑部。十三年，復析爲兵部。二十三年，定尚書、侍郎、郎中、員外郎以二員爲額。至大四年，罷通政院，以其事歸兵部，增尚書一員、員外郎一員。十一月，又增置侍郎、郎中各一員。其屬附見於後： 
陸運提舉司，秩從五品。提舉二員，從五品。副提舉一員，從七品。吏目一員。掌兩都陸運糧斛之事。至元十六年，置運稂提舉司。《元典章》新舊運糧提舉司，俱從五品。延祐四年，改今名。海王莊、魏家莊、七年莊、臘八莊四所，各設提領一員，用從九品印。 
管領隨路打捕鷹房民匠總管儲。秩從三品。達魯花赤一員，從三品。總管一員，從三品。副總管二員，正四品。經歷、從七品。知事從八品。各一員，提控案牘一員。初，太祖以隨路打捕鷹房民戶七千餘戶撥隸旭烈兀大王位下，中統二年置總管府，至元十二年阿八合大王奏歸朝廷，隸兵部。 
管領本投下大都等路打捕鷹房諸色人匠都部總管府。秩正三品。達魯花赤一員，正三品。總管一員，正三品。同知一員，正五品。副總管一員，從五品。知事一員，從八品。提控案牘一員。掌哈贊大王位下事。大德八年，置官吏皆王選用。至大四年。省並衙門，以哈兒班答大王別無官屬，存總管府不廢。其屬。 
東局織染提舉司，秩從五品。達魯花赤一員，從五品。提舉一員，從五品。副達魯花赤一員，從七品。副提舉一員，從七品。提控案牘一員。 
隨路諸色民匠打捕鷹房等戶都總管府。秩正三品。達魯花赤一員，正三品。總管一員，正三品。同知一員，正五品。經歷一員，知事一員，捉控案牘兼照磨一員，常別吉大營盤事及管領大都路打捕鷹房等戶。至元三十年置。秩從三品。延祐四年。升正三品。 
管領本位下打捕鷹房民匠等戶都總管府。秩正三品。達魯花赤一員，總管一員，副達魯花赤一員，同知一員，副總管一員，判官一員，從六品。經歷一員，知事一員，提控案牘兼照磨一員，掌別吉大營盤城池阿哈探馬兒一應差發、薛徹幹定王位下事。泰定元年置。 
刑部：尚書三員，侍郎二員，郎中二員，員外郎二員。品秩同前。掌刑名法律，凡大辟之按覆，繫囚之詳讞，孥收產沒之籍，捕獲功賞之格，悉以任之。中統元年，以兵刑工爲右三部，別置郎中、員外郎各一員，專署刑部。至元二年，析置兵刑部，尚書四員，侍郎二員，郎中四員，員外郎五員。三年，復爲右三部。七年，始置刑部，尚書一員，侍郎一員，郎中一員，員外郎二員。八年，改爲爲兵刑部。十三年，又爲刑部。二十三年，定六部尚書、侍郎、郎中、員外郎各二員。大德四年，增尚書一員，主事三員。至正十二年，增尚書侍郎、郎中、員外郎各一員。其屬： 
司獄司，司獄一員，正八品。獄丞二員。正九品。初以右三部照磨兼管刑部獄。大德七年，始置專官。 
司籍所，提領一員，同提領一員。至元二十年。改大都等路斷沒提領所爲司籍所，隸刑部。 
工部：尚書三員，侍郎二員，郎中二員，員外郎二員。品秩同前。掌百工之政，凡營造之程式，材物之紿受，銓注局院司匠之官，悉以任之。中統元年，置右三部，尚書、郎中五員，員外郎五員，內二員專置工部事。至元二年，分立工部，尚書四員，侍郎三員，郎中四員，員外郎五員。三年，復爲右三部。七年，始置工部，尚書二員，侍郎二員，郎中三員，員外郎五員。二十三年，定工部尚書、侍郎、郎中、員外郎各二員。明年，又增尚書二員。二十八年，省尚書一員，增主事五員，置司程官四員。正七品。其屬附見於後： 
右三部照磨一員。從七品。 
左右部架閣庫，秩正八品。管勾二員，正八品。掌六部文卷簿籍架閣之事。中統元年，左右部各置。二十三年，併爲左右部架閣庫。 
諸色人匠總管府。秩正三品。達魯花赤一員，正三品。總管一員，正三品。同知二員，正五品。副總管二員，從五品。經歷一員，從七品。知事一員，從八品。《元典章》：諸色人匠總管府，照磨兼管勾承發架閣，正九品。提控案牘一員。掌百工之技藝。至元十二年，置總笞、同知、副總管各一員。十六年，置達魯花赤一員，增同知、副總管和一員。二十八年，省同知。三十年，省副總笞。後定置諸員。其屬： 
梵像提舉司。秩從五品。提舉一員，從五品。《元典章》工部大倉提舉，從五品。同提舉一員。從六品。吏目一員。掌繪佛像及土木刻削之工。至元十二年，置梵像局。從七品。延祐三年，升提舉司。 
出蠟局提舉司，秩從五品。提舉一員，副提舉一員，從七品。吏目一員。掌出蠟鑄造之工。至元十二年，置局。從七品。延祐三年，升提舉司。 
鑄瀉等銅局。秩從七品。大使一員，從七品。副使一員。從八品。掌鑄瀉之工。至元十年，置官三員。二十八年，省管勾一員。 
銀局。秩從七品。大使一員，從七品。直長一員。正八品。掌金銀之工。至元十二年置。 
鑌鐵局。秩從七品。大使一員。掌鏤鐵之工。至元十二年置。 
瑪瑙玉局。秩從八品。直長一員。從八品。掌琢磨之工。至元十二年置。 
石局。秩從七品。大使一員，管勾一員。掌攻石之工。至元十二年置。 
木局。秩從七品。大使一員，直長一員。掌攻木之工。至元十二年置。 
油漆局。副使一員，用從七品印。掌髹漆之工。至元十二年置。《元典章》：怯柃口皮局、貂鼠局、羊山瑪瑙局提舉，俱從五品。 
諸物庫。提領一員，從七品。副使一員。從八品。掌諸物之出納。至元十二年置。 
管領隨路人匠都提領所。提領一員，從七品。大使一員，從七品。俱受省檄掌工匠之詞訟。至元十二年置。 
諸司人匠總管府。秩正三品。達魯花赤一員，總臂一員，副達魯花赤一員，同知一員，副總管一員，經歷一員，知事一員，提控案牘一員。掌兩都金銀器皿及符牌等十四局事。至元十四年置。二十明年，以八局隸工部及金玉府，止領五局、一庫，掌氈毯等事。《元典章》：儀鸞器物、金絲子、犀友牙、木，大都銀器皿局大使，俱從五品。上都諸色人匠金銀器皿，宜德等處打碼磁，保定、雲南、南宮三織染局提舉，俱正六品。其屬： 
收支庫，秩正九品。大使一員。掌出納之事。 
大都氈局。秩正七品。大使、正七品。副使正九品。各一員。管人匠一百二十五戶。 
大都染局。秩正九品。大使一員。管人匠六十三戶。 
上都氈局。秩正七品。大使、副使各一員，管人匠九十七戶。 
隆興氈局，大使、副使各一員。管人匠一百戶。 
剪毛花毯蠟布局。大使、副使各一員。管人匠一百十八戶。 
提舉右八作司。秩正六品。同提舉一員。提舉一員，副提舉一員，吏目一員。掌出納內府漆器、紅甕、捎只等，並都城局院造作鑌鐵、銅、鋼、鍮石，東甫簡鐵，兩都支持皮毛、雜色羊毛、生熟斜皮，馬牛等皮，騌尾、雜行沙裏陀等物。中統元年，置提領八作司。秩正九品。至元二十五年。改提舉八作司，升正六品。二十九年，分左右兩司。大德二年，以八作司舊制八員，令分左右二司，減去二員。上都八作提舉司注品秩與大都八作司同。椐此知左右八作司直隸大都留守司，不應隸上都也。 
提舉左八作司。秩正六品。置官同上。掌出納內府氈貨、柳器等物。《元典章》：諸路金玉人匠總眢府達魯花赤總管，俱正三品；副達魯花赤、副總管，俱正四品；同知、正五品。 
諸路雜造總管府。秩正三品。達魯花赤一員，總管一員。同知一員，副總管一員，知一一員，提控案牘一員。至元元年，改提領所爲提舉司。十四年，又改工部尚書行諸路雜造局總皙府。其屬： 
簾綱局。大使、副使各一員。受省札。至元元年置。 
收支庫。大使、副使各一員。至元三十年置。 
茶迭兒局總管府。秩正三品。達魯花赤一員，總管一員，同知一員，提控案牘一員。掌諸色人匠造作等事。憲宗置。至元十六年，設總管一員。二十七年，諸司局。用從七品印。提領一員，相副官二員。中統三年置。 
收支庫。提領一員，大使、副使各一一員。掌造作出納之物。 
大都人匠總管府。秩從三品。達魯花赤一員，總管一員，同知一員，經歷一員，提控案牘一員。至元六年置。其屬： 
繡局，用從七品印，大使、副使各一員。掌繡造段匹。 
紋錦總院，提領一員，大使、副使各一員。掌織造段匹。 
涿州羅局，提領一員，大使一員。掌織造紗羅段匹。 
尚方庫，提領一員，大使、副使各一員。掌出納絲金顏料等物。《元典章》：異樣、文錦兩局，鈔局，羅綾錦織染兩局，提舉俱從五品。 
隨路諸色民匠都部管府。秩正三品。達魯花赤一員，總管一員，同知一員，副總管一員，經歷一員，知事一員，提控案牘一員。照磨一員。掌仁宗潛邸諸色人匠。延祐六年，撥隸崇祥院。後又屬將作院。至順三年，改隸工部。其屬： 
織染人匠提舉司。秩從七品。達魯花赤一員，從五品。提舉一員，從五品。同提舉、從六品。副提舉從六品。各一員，吏目一員。至大二年置。 
雜造人匠提舉司。秩從七品。置官同上。 
大都諸色人匠提舉司。秩從五品。達魯花赤一員，提舉一員，同提舉、副提舉各一員，吏目一員。 
大都等處織染提舉司。秩從五品。達魯花赤一員，提舉一員，副提舉一員，吏目一員。管阿難答王位下人匠一千三百九十八戶。 
收支諸物庫。秩從七品。提領一員。大使、副使各一員。 
提舉都城所。秩從五品。《元典章》：都城所有達魯花赤一員，從五品。提舉二員，從五品。同提舉、從六品。副提舉從七品。各二員，照磨二員，吏目一員。掌修繕都城內外倉庫等事。至元三年置。其屬： 
左右廂，官四員，用從九品印。至元十三年置。 
受紿庫。秩正八品，提領一員，大使、副使各一員。掌京城內外營造木石等事。至元十三年置。 
符牌局，秩正八品。大使一員，正七品。副使一員，正八品。直長一員。掌造虎符等。至元十七年置。 
旋匠提舉司。秩從五品。提舉一員，從五品。副提舉一員。從七品。至元九年置。 
撤答剌欺提舉司。秩正七品。提舉一員，從七品。副提舉一員，正八品。提控案牘一員。初爲組練匠提舉司。至元二十四年，以札馬剌丁率匠人成造撒答利欺與絲綢，同局造作，改爲撤答剌欺提舉司。 
別失八里局，秩從七品。大使一員，秩從七品。副使一員。從八品。掌織造御用領袖納失失等段。至元十三年置。 
忽丹八里局。大使一員。給從七品印。至元三年置。 
平則門窯場。提領一員，大使、副使各一員。紿從六品印。至元十三年置。 
光熙門窯場。提領一員，大使、副使各一員。給從八品印。至元二十五年置。 
大都皮貨所。提領一員，大使、副使各一員。用從九品印。至元二十九年置。 
通州皮貨所。提領一員，大使、副使各一員。用從九品印。延祐六年置。 
晉寧路織染提舉司。秩正六品。提舉一員，正六品。照略案牘一員。其屬： 
提領所一，系官織染人匠局一，雲內人匠東西局二，本路人匠局一。河中府、襄陵、翼志；潞州、隰州、澤州、雲州等局七。每局設提領，從七品。副提領從八品。各一員，雲州、澤州止設提領一員。 
冀寧路織染提舉司。秩正六品。提舉一員，正六品。同提舉、正七品。副提舉各一員，照略案牘一員。 
真定路織染提舉司。品秩置官同上。其屬： 
開除局。大使、副使各一員，照略案牘一員。 
真定路紗羅兼雜造局。大使一員，從七品。副使一員。從八品。 
南宮、中山織染提舉司。各設提舉、同提舉、副提舉一員，照略案牘一員。 
中山劉元帥局。大使一員，從七品。刮使一員。從八品。 
中山察魯局，大使一員，副使一員。 
深州織染局。大使一員，副使一員，照略案牘一員。 
深州趙良局。大使一員，副使一員。 
弘州人匠提舉司。提舉一員，同提舉，副提舉各一員，照案牘一員。《元典章》弘州尋麻林人匠提舉司，同提舉正七品。 
納納失、毛段二局。院長一員。按納失失、毛子旋二局，《元典章》均有大使、副使，與舊志不同。 
雲內州織染局。大使一員，副使一員，照略案牘一員。 
大同織染後，大使一員，副使一員，照略案牘一員。 
朔州毛子局。大使一員。 
恩州織染局，大使、副使各一員，照略案牘一員。 
恩州東昌局，提領一員。 
保定織染提舉司。提舉一員，同提舉、副提舉各一員，照略案讀一員。 
大名人匠提舉司。提舉一員，同提舉、副提舉各一員，照略案牘一員。《元典章》：大名織染局提舉司達魯花赤，正六品。 
永平路紋綿等局提舉司。提舉一員，同提舉、副提舉各一員，照略案牘一員。 
大寧路織染局，大使一員，副使一員，照略案牘一員。 
雲州織染提舉司。提舉一員，同提舉、副提舉各一員。照略案牘一員。 
順德路織染局。大使、副使各一員，照略案牘一員。 
前德中織染人匠局，大使一員，副使一員，照略案牘一員。 
懷慶路織染局。大使、副使各一員，照略案牘一員。 
宣德府織染提舉司。提舉一員，同提舉、副提舉各一員，照略案牘一員。 
東聖州織染局。院長一員，局副一員。 
宣德八魯局。提領一員，副使一員。 
東平路疃局。直長一員。 
興和路尋麻林人匠提舉司。提舉一員，同提舉、副提舉和一員，照略案牘一員。 
陽城天城織染局。提領一員，副使一員，照略案牘一員。 
巡河提領所。提領二員，副提領一員。《元典章》：綾錦紋繡、大同織染、弘州錦院、瑪淄、朔州毛子鑌鐵、雲內州織染、唐像、出臘、石局、銅局、大都氈局，別失八里人匠、彰德熟皮甸皮人匠、銀局、塑局，大都染局，中山真定雜造等，麻納失失、縉山毛子旋正局，各局大使三百戶下，一百戶上，俱從七品。織染局、紋繡局，將作院、簾絞錦雜造別失八里人匠、平陽系官雜造、尋麻林納失失、弘州錦院、上和大都中山真定鐵局、懷盂深州大名路恩州織染局，各局副使俱從八品。上都氈、出臘、彰德人匠、大同織染、順德織染、浮梁磁、唐像各局，副使俱正九品。 
中書分省。至正十一年，置中書分省於濟寧，以鬆壽爲參知政事。十二年，中書右丞玉樞虎兒吐華等開分省於彰德。十四年，升濟寧分省參政爲平章政事。是後，嘗置右丞。十五年，前德分省增左右丞二員。十七年，以平章答蘭等分省陵州，平章臧卜分省冀寧。二十三年，罷冀寧分者。二十七年，以添設平章蠻子分省保定，左丞相也速分省山東，沙藍答裏仍中書左丞相分省大同。又置分省於冀寧、真定二處。 
行中書省。秩從一品，國初，有征伐之事，皆稱行省，未有定製。至元元年，始分立行中書省，皆以省官出領其事。其後嫌於外重，改爲行中書省。凡軍國重事，無不領之，與都省相爲表裏。至元二十四年，改行尚書省，尋如舊。至大二年，又改行尚書省。二年，復如舊。凡十省，每省丞相一員，從一品。平章二員。從一品。右丞一員，左丞一員。俱正二品。參知政事二員，從二品。甘肅、嶺北二省備減一員。郎中二員，從五品。員外郎二員，從六品。都事二員。從七品。舊制：參知政事之下，有僉省、同僉。大德九年，罷，不置。丞相或置不置。以慎於擇人，故往往缺焉。又其屬： 
檢校所。檢校一員。正七品。 
照磨所。照磨一員，從八品。 
架閣庫，管勾一員，正八品。 
理問所。理問二員。正四品。副理間二員，從五品。知事一員，提控案牘一員。 
都鎮撫司。都鎮撫一員，副都鎮撫一員。 
河南江北等處行中書省。至元五年，詔參政阿里僉行省事於河南等路，立省。二十八年，以河南江北系要衝之地，宜於汴梁立省，以控治之，遂移行省於汴梁路。 
江浙等處行中書省。至元十三年，置江淮行省，治場州。二十一年，遷於杭州。二十二年，割江北諸路隸河南，改江浙行省。 
江西等處行中書省。至元十四年置。十五年，併入福建行省。十七年，仍置省於龍興府，福建自爲行省。二十年，並泉州行省入福建，治泉州。二十二年，並福建於江西。二十三年，又以福建併入江浙。 
湖廣等處行中書省。至元十一年，伯顏伐宋，行中書省事於襄陽。尋以別將分省鄂州。爲荊湖等路行中書省。十三年，徒治潭州。十八年，復徒鄂州。 
陝西等處行中書省。中統元年，以商挺領秦蜀五路四川行省事。三年。改立陝西四川行中書省，治京兆。至元三年，移利州。十七年。復還京兆。十八年，分省四川。二十一年，仍合爲陝西四川行省。二十三年，四川置行省，木首所轄惟陝西諸路。 
四川等處行中書省。至元三年置，治成都。十年罷。二十三年，復置。 
遼陽等處行中書省。至元二十四年置，治遼陽路。 
甘肅等處行中書省。中統二年，立行省於中興。十年罷。十八年，復立。二十二年，復罷。二十三年，置甘肅行省於甘州。三十一年，分省按治寧夏，尋並之。 
嶺北等處行中書省。大德十一年，置和林等處行中書省。皇慶元年，改嶺北行省，治和寧路。 
雲南等處行中書省。至元十一年置，治中慶路。 
征東等處行中書省。至元二十年，命高麗王置省，典徵曰本軍事，師還而巽。大德三年，復置。既而王言其不便，罷之。至治元年，復置。以高麗王領行省丞相，得奏選屬官，治瀋陽府。 
淮南江北等處行中書省。至正十二年置，治揚州，設平章二員，右丞、左丞各一員，參知政事二員，及首領屬官共二十五員。平章一員兼提調淮南王府事。至正中置行省凡六，其設置惟淮南江北一省可考，作並無徵。 
福建等處行中書省。至正十六年置，福州。十八年，右丞朵歹分省建寧，參政訥都赤分省泉州。二十八年，又置福建江西等處行中書省，山東行中書省。至正十七年，置廣西行中書省。至正二十三年，置膠東行省。二十三年置，治萊陽。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

