○外國二 
　　△日本 
　　日本，島國也。自宋以前事，具各史。 
　　世祖中統元年，封高麗世子倎為高麗王，遣還國，遂欲價高麗以能日本。時日本國主為龜山天皇，建元文應。 
　　至元二年秋八月，世祖選可使日本者，以兵部侍郎黑的佩虎符，充國信使，禮部侍郎殷弘佩金符，充國信副使，並賜高麗國王書曰：「今爾國人趙彝來告，日本與爾國為近鄰，典章政治有足嘉者，漢、唐而下，亦或通使中國，故今遣黑的等往日本，欲與通和。卿其導達去使，以徹彼疆開悟東方向風慕義。茲事之責，卿宜任之，勿以風濤險陰為辭，勿以未嘗通好為解。恐彼不順命，有阻去使，故托卿之忠誠。卿其勉之！」高麗王禃乃遣其樞密院副使宋君斐與禮部侍郎金贊，為黑的等嚮導。 
　　四年春正月，至高麗巨濟且構邊浦，畏風濤之險而還。王禃乃使宋君斐偕黑的等，詣闕上書曰：「詔旨所諭使臣通好日本事，謹遣陪臣宋君斐等伴使臣以往。至巨濟縣，遙望對馬島，大洋萬里，風濤蹴天，意謂危險若此，安可奉上國使臣冒險輕進。雖至對馬島，彼俗頑獷列禮義，設有不軌，將如之何？且日本天與小邦未嘗通好，但對馬島人時因貿易往來金州耳。小邦自陛下即位以來，深蒙仁恤，三十年兵革之餘，稍得蘇息，綿綿存喘，聖恩天大，誓欲報效。如有可為之勢，不盡心力，有如天日。」世祖怒，王禃以辭為解。 
　　八月，復遣黑的等，賜王禃書曰：「向者遣使招懷日本，委卿嚮導，不意遂令徒還。意者日本既通好，則必盡知爾國虛實，故托以他辭，然爾國人在京師者不少，卿之計亦疏矣。且天命難諶，人道貴誠，卿先後食言多矣，宜自省焉。今日本之事，一委於卿，卿其體朕此意，通諭日本，以必得要領為期。」王禃意猶豫未決，其國人李藏用上書黑的，請期以歲月，徐觀日本之至否，至則獎其內附，否則置之度外，其辭甚懇。至禃，以藏用上使者書，不先與己言，疑有貳心，即配流藏用。其接伴起居舍人潘阜，亦坐不告，配流，阜與黑的對談，武士突入執之。黑的怒，詰知其故，乃還藏用書曰：「我歸奏此事，幸皇帝聽之，天下之福。如不聽，於汝國亦無罪。由是藏用、阜俱獲宥。 
　　王禃不得已，使潘阜齎世祖璽書至日本，並與日本主書曰：「我國臣事蒙古大國，稟正朔有年矣。皇帝仁明，以天下為一家，日月所照，咸仰其德。今欲通好於貴國，而詔寡人云，勿以風濤險遠為辭，其佛嚴切。茲不獲已，遣起居舍人潘阜奉皇帝書前去。遣國通好中國，無代無之，況今皇帝之欲通好貴國者，非欲其貢獻，蓋欲以無外之名，高於天下耳。若得貴國之通好，必厚待之。其遣一介之使，以往觀之，何如？幸貴國商酌焉。」阜至日本，留太補府五月，不得報而還。時日本政在大將軍惟康，年幼，為相模守北條時宗所擁立。至是，時宗執政權，以為牒狀多失禮，莫如不答，故抑而不遣雲。 
　　高麗遣藏用來朝，帝謂藏用曰：「聯社爾國猶一家，爾國有難，朕不救乎。朕征不庭之國，爾國出師助戰，亦宜也。宜造戰船一千艘，其大可載米三四千石者。爾於宋風順，則兩三日可至日本，則朝發夕至。此汝國與蠻子人言也。爾歸，以此言告於王。」 
　　秋七月，高麗遣潘阜來朝上書曰：「向詔臣以宣諭日本，臣既差陪臣潘阜奉皇帝璽書並齎臣書及國贐往諭。其邊吏不納，留置西偏太宰府者凡五月，館待甚薄，授以詔旨，又無報章，以故不得要領而還。未副聖慮，惶收公安部深。」九月，帝復遣黑的、殷宏齎璽書使日本，命高麗人導之。 
　　六年春三月，黑的等至對馬島，島民拒之。黑的等忿斗，虜島民塔次郎、爾四郎二人而返。四月，黑的、殷宏覆命，獻其所執二人。帝大喜，謂塔次郎等曰：「爾國朝覲中國，其來尚矣。今朕欲爾國王來朝，非以逼汝也，但欲垂名於後世耳。」資給甚厚。六月，帝命高麗送塔次郎、彌四郎還，且命中書省牒日本國，言其事。日本人仍不報。 
　　七年十二月，帝擇廷臣可使日本者，陝西宣撫使趙良弼請行，授良弼秘書監，充國信使，給兵三千人為護從。良弼辭，獨與書狀官二十四人發。 
　　八年九月，高麗使通事別將徐稱吉偕良弼至日本之筑前今津津，使欲擊之。翼日，其筑後長官藤原給資率兵往，詰難不已，求國書。良弼曰：「國書宜獻於王所，若不允，由傳之大半島軍。不然，不敢釋手。」數日，給資復往，謂良弼曰：「我國自太宰府以東，上古使臣未有至者。今汝國遣使至此，而不以國書授，何以示信？」良弼曰：「隨文帝遣裴清來，王郊迎成禮。唐太宗、高宗遣使，皆得見王。何獨不見我國使臣乎？乃出國書錄本授之。日本人仍不答，令太宰府遣人送良弼等於對馬島。良弼既見拒，無以覆命。太宰府守護官亦恐開釁於中國，異日兵禍不易弭，乃私與良弼定約，遣彌四郎等十二人，偽稱使介，從書狀官張鐸入朝。帝召見鐸，宴勞之。鐸奉曰：「趙良弼遣臣來言，去歲九月與日本國人彌四郎等至太宰府西守護所。守者云：『曩為高麗所紿，屢言上國來伐，豈知皇帝好生惡殺，先遣行人下示璽書。然王高潮去此尚遠，原先遣人從使者回」』故良弼遣臣偕彌四郎等至京師。」帝疑其詐，命翰林學士承旨和禮霍孫問姚樞、許衡，皆對曰：「誠如聖算，彼懼我加兵，故發此輩偵強弱耳。宜示之寬仁，且不應聽其入見。」帝從之。 
　　十年三月，趙良弼復至太宰府，又為日本所拒。六月，良弼歸，帝問其始末。良弼曰：「臣至太宰府，數春不恭罪，諭以禮意，太宰府官愧服，求國書。臣曰：必見汝國王始授之。往複數四，至以兵脅，臣終不與，但以副本示之。後又聲言大將軍以兵十萬來求書，臣曰：「不見國王，寧持我首去，書不可得也。日本知臣不可屈，遣使介十二人入覲。」帝曰：「卿可謂不辱君命矣。」良弼具記日本君臣爵號、州郡、名姓、風俗土宜上之。帝又問用兵之策，良弼具奉，不宜以有用之民力，填無窮之巨壑，請勿擊。帝不從。 
　　十一年正月，日本主龜山天皇偉位於其太子，號為俊宇多天皇，改元建治。三月，帝以鳳州經略使忻都、高麗軍民總管洪茶邱等，將屯軍及女真軍並水軍共一萬五千人、戰船九百艘，期以七月攻日本，又命高麗發兵千六百人助之。 
　　八月，元帥忽敦、右副元帥洪茶邱、左副元帥劉復亨抵高麗，高麗以都督使金方慶等將三翼軍，共八千人，與忽敦等由合浦攻對馬島。日本將允宗助國率八千騎御之，使譯人至船上問來故。忽敦等不答，遂登陸，薄日本軍。助國戰死。忽敦等轉攻壹岐島，登岸立赤幟，日本將平經高敗走，嬰城自守。翌日，城陷，經高死之。忽敦等連破三島，肆行殺戮，獲婦女以索貫手心，繫於船側。 
　　日本人大震，征其藩屬兵十萬二千餘人赴援。忽敦等與日本戰於博多，諸將憑高鳴鼓，指揮兵士，進退應鼓聲。敵有陷陣者，則圍而擊之。又發鐵炮，殲敵兵無算。日本人敗走，忽敦乖進至今津，佐屬與日本將菊池康成等戰於赤坂，又與少貳沉惠戰於百道原，均敗之。覺惠子景資善騎射，射劉復亨墜馬。忽敦等列陣松林，日本半大坂賴康來拒，復敗走。會日暮，諸將乃次第登舟。 
　　金言慶謂忽敦、洪茶邱曰：「我兵雖少，已入敵境，人自為戰，即孟明焚舟、淮陰背水計也，請複決戰。」忽敦曰：「小敵之堅，大敵之擒，策疲兵入敵境，非完計也，不若班師。」劉復亨瘡重，乃引所部先歸。是夜大風雨，官軍戰船角崖石多破壞，忽敦等乃乘夜引去。 
　　十二年二月，帝復使禮部侍郎杜世忠、兵部郎中何文著、計議官撒都魯丁齋璽書通好於日本，高麗人郎將徐贊及捎工上佐等三十人導行。四月，杜世忠等至長門室津，既而移筑前太宰府。八月，太宰府護送世忠等至釒兼倉。九月，北條時宗斬杜世忠、何文著、撒都魯丁及書狀官董畏、高麗人徐贊於龍口，梟其首。 
　　十四年，日本遣商人持金來易銅鐵，許之，於是日本人始知宋亡。 
　　十五年七月，高麗王暙入朝，而奉曰：「日本一島夷耳，恃險不庭，敢抗王量！臣原造船積粟，聲罪致討。」帝曰：「卿歸，與宰相熟計，遣兵討之。」十一月，立淮東宣慰司於揚州，諭沿海官通日本市舶。 
　　十六年六月，宋降針范文虎、夏貴使周福、欒忠及日本僧靈果、通事陳光齎書至日本，俱為日本人斬之博多。七月，宋舊臣牒告日本曰：「宋朝已為蒙古所滅，恐又危及日本，敢來告。」 
　　十七年二月，帝始聞日本殺使者之事，忻都、洪茶邱請自率兵往，帝諭，姑緩其事。八月，高麗王暙入朝，請以高麗兵戍耽羅者祉東征之師，帝許之。時忻都、洪茶邱皆受帝策畫，茶邱曰：「臣若不舉日本，何面目復見陛！」遂約曰：「洪茶邱、怕都率蒙古、高麗、漢軍四萬人發合浦。直抵日本城下，破之必矣！」帝乃以阿剌罕為左丞相，范文虎、怕都、洪茶邱為中書右丞，節庭、張拔都為參知政事，兼行中書省事。九月，遣也速達兒、崔仁著以水達達之在開元、北京、遼陽者移置東寧府，以赴征日本之役。十月，遣使括開元等路兵三千人從行，得兵十萬，命范文虎將之。十二月，以高麗王暙為開府儀同三司、中書左丞相，行中書省事，以金方慶管領高麗都元帥，朴球、金周鼎為昭勇大將軍、左右副都統，並授虎符，趙仁規為宣武將軍、王京斷事官，授金符，朴之亮等十人為武德將軍、管軍千戶，授金符，趙抃等十人為昭信校尉、管軍總把，金仲成等二十人為忠顯校尉、管軍總把。 
　　十八年春正月，帝召阿剌罕等同受訓諭，以張珪、李庭留後，命忻都、洪茶邱取道高麗陸行，是為東路軍，其軍實則舟運之。范文虎請馬二千，給禿失忽軍及回回炮匠。帝曰：「水戰安用此！」不從。三月，給征東善射者及高麗兵鈔四千錠。以耽羅新造船會洪茶邱。以刑徒減死者付忻都為軍士。帝諭范文虎等曰：「彼留我使不還，故使卿輩為此行。朕聞漢人言，取人家國，欲得百姓土地，若盡殺百姓，得地何用。又有一事，朕實憂之，恐卿等不和耳。若彼國人至，與卿等有所議，當同心協謀，如出一答之。」仍中嚴軍律，乃給衣甲、弓矢、海青符。是時，忻都、洪茶邱先發，已抵高麗。高麗王暙令士卒，雖遭父母喪，過五十日者，即從軍。 
　　五月，忻都、洪茶邱及金方慶、朴球、金周鼎等以蒙古、高麗、漢軍四萬人，戰船九百艘，發合浦。丙辰，攻日本對馬島及壹岐島，殺民三百餘人。島民匿山中者，軍士聞兒啼，輒尋而殺之。日本將少貳資時，龍造寺李時率兵數萬，與諸將戰於壹岐島之瀨浦。大國發火炮，日本人敗走，殺其鈄少貳資時。六月己巳，復戰於筑前志賀金島，洪茶邱幾為日本所獲，裨將王萬戶救之，茶邱僅免。庚午，復戰，又失利。時軍中大疫，病死者已三千餘人。諸將進至宗像海，北條時宗遣其將秋田城次郎等來援。大軍聯戰船為圜營，外列巨舟，設石怒。俟薄南擊乃發。日本戰船小，不能敵，前後來攻者皆敗退。國中人心洶洶，市無糶米，日本主親至八幡祠祈禱，又宣命於太神宮，乞以身代國難。 
　　先是，諸將相約：忻都、洪茶邱由高麗泛海至壹岐島，范文虎、李庭等由慶元至平戶島，平戶周圍皆水，可以屯兵，先據此島，使人乘輕舟如壹岐，召忻都、洪茶邱合兵共進，以六月望前，會於平戶。會阿剌罕軍行次慶元，病卒，帝命左丞相阿塔海代總軍事，未至，而文虎與庭已發。至是，忻都、洪茶邱等相議曰：「向約江南軍與東路軍會於壹岐島，今南軍失期，我軍先至，大戰者數矣，船壞糧盡，將奈何？」金方慶不答。經十餘日，又言之。方慶曰：「奉命齎三月糧，今一月糧尚在，俟南軍至，合而攻之未晚也。」諸將不敢言。 
　　既而范文虎、李庭以船三千五百艘、兵十餘萬至次能、志賀二島，忻都、洪茶邱率所部會之，舳艫相銜而進，屢為日本人所卻，招討使忽者哈思等戰沒。諸將雙累失利，乃移於肥前鷹島，見山影沲波，疑暗在海口，不敢近。會青虬見水上，海水作硫黃氣，怪異百出，軍心震駭。 
　　八月四子朔，颶風大作，戰船皆破壞終覆沒，左副都元帥阿刺帖木兒以下溺死者無算，流屍隨潮汐入浦口，積如邱陵。漂流免死者尚數千人，至鷹島，繕治壞船，欲逃歸，皆為日本人所殺。范文虎、李庭等船亦壞，庭抱船板漂抵岸上，以餘眾由高麗北還。 
　　先是，行省平章政張禧與右丞范文虎、左丞李庭等同率舟師至肥前，禧舍舟薇壘於平戶，約束戰船相去各五十步，以避風濤撞擊，故禧所部獨完。范文虎議還，禧曰：「土卒溺死者大半，其脫者皆壯士也，曷若乘其無回顧心，因糧於敵，以求一逞。」文虎等不從，曰：「還朝問罪，我輩當之，公不與也。」禧乃分船與文虎等乘之去，軍士不返者凡十餘萬人，高麗兵死者亦七千餘人。 
　　八月，文虎等至高麗合浦，收散卒而歸，誑言於帝曰：「至日本，欲攻太宰府，暴風壞舟，猶議戰。萬戶厲德彪、招討使王國佐、水手總管陸文政等不聽節制，輒逃去。故本省載余甲至合浦，散遣之，使各歸原籍」雲。未幾，敗卒於閶脫歸，言曰：「七月至平戶島，移五龍山。八月一日，颶風壞舟，者將各擇堅媽船乘之，棄軍士十餘萬人于山下。眾議，推張百戶為主，聽其約束。方伐木作舟欲還，日本人來戰，盡敗沒。餘二三萬人，為其所虜，至八角島，悉殺之，惟謂新附軍為唐人，宥為奴，閶等是也。」既而，軍人莫青與吳萬五等亦逃歸，所言與閶略同。於是范文虎等皆獲罪，惟張禧獨免。帝以不得志於日本，覆命阿塔海發兵，一時無敢諫者。江南行台御史大夫相威極論其事，帝始命罷兵。 
　　十九年三月，南軍總把沈聰等六人逃至高麗，高麗遣印侯柳庇送之歸。 
　　二十年正月，帝復欲發兵，以阿塔海為征東行中書省丞相，以高麗王暙為左丞相，命樞密院集軍官規畫事且，發所造回回炮及匠人張林等付征東行省，給鈔及衣甲於諸軍。既而，民間騷動，盜賊頻發，忽都帖木兒、忙古帶乞益兵擊寇，乃諭阿塔海曰：「所造戰船宜少緩，所拘商船其悉還之。」 
　　是歲，南海補陀寺僧如智言於帝曰：「今復興師致討，多害生靈，彼中亦有佛教、文學之化，豈不知大小強弱之理？如今臣等齎聖旨宣諭，彼必欣心歸附。」帝從之，乃使如智及提舉王君智齎璽書至日本。八月，過大洋，遇颶風，不能達而返。 
　　二十一年正月，復遣如智及王積翁至日本，由慶元舫海。會舟人殺積翁，仍不果至。自後，帝屢欲興兵，為群臣所諫而止。 
　　成宗即位，丞相完澤力主罷兵，自此征日本之議始寢。 
　　大德二年，日本主傳位於太子，號為後伏見天皇。大德三年，江浙行省臣勸帝復討日本，帝曰：「今非其時也。」使江浙釋教總統補陛僧一山，齎詔使於日本，詔曰：「比者有司陳奏，嘗遣補陀僧如智等兩奉璽書通好，咸雙中途有阻而還。朕自臨御以來，緩懷屬國，薄海內外，靡有遐遺。日本之好，宜復通問。今補陀僧一山，戒行素高，可令往諭，附商舶以行，期於必達。騰特從其請，並欲道先皇意也。至於敦好息民之事，王其圖之。」一山至太宰府，日本人拘之於伊豆，不報命。 
　　大德五年，日本主傳位於太子，號為後二天皇。冬十二月，日本訛言，有兵船二百艘將攻薩摩甑島，然實無出兵之事。 
　　惠宗至正中，日本屢寇瀕海州縣。二十三年，掠蓬州，萬戶劉暹擊敗之。
