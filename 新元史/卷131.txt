
卷一百三十一·列傳第二十八
　
　　阿剌淺 阿剌瓦而思 不別 斡都蠻 哈只哈心 昔思鈴部 愛魯 小鈐部趙阿哥潘 重喜 塔本 阿里乞失鐵木兒迭裏威失 鎖咬兒哈的迷失 曷思麥裏 
　　阿刺淺，西域賽夷氏。賽夷者，西域族長之名，因以爲氏。又稱札八兒火者。火者，其官名也。太祖在巴泐渚納，阿刺淺自汪古部驅駝羊，沿額而古涅河易紹鼲，遇太祖，傾心歸附。爲飲巴泐渚納水十九人之一。 
　　太祖滅王罕及乃蠻太陽罕，欲伐金，乃遣阿刺淺使於金以覘之，金人不爲禮。然往返之間，盡得金人虛實及道路之險易。太祖遂自將伐金：金人恃居庸之險，冶鐵錮關門，布鐵蒺藜百餘里，以精兵守之。太祖召阿剌淺問計，對曰：「從此而西有間道曰紫荊口，騎行可通，臣嘗過之。若勒兵出此，一日便至。」太祖留喀檯布札與金守將相持，今阿刺淺前導，疾赴紫荊口。金人聞之。遣奧敦他兵拒守。比至，太祖兵已度隘，逆戰於五回領，大破之。時喀台等亦入居庸關。遂盡得金之險要。後太祖入中都，覽山川形勢，謂左右曰：「朕得至此者，阿刺淺之功也。」又謂刺淺曰：「汝引弓四射，隨箭所落，悉以地畀汝。」太祖北還，留阿剌淺與石抹明安等守中都，授黃河以北鐵門以南天下都達魯花赤，賜養老一百戶。 
　　棲霞道士邱處機，太祖聞其名，遣使征之。路過宣德，皇太弟斡赤斤遣阿刺淺迓之，並命護送至行在，及處機東歸，又命阿剌淺送至中都。時山東新附，人多反側，阿刺淺欲與處機弟子尹志平同往招諭之，處機不允。阿刺淺曰：「若大兵一到，殺戮必多，願真人救之。」處機良久曰：「雖不能救，猶愈坐視其死。」乃爲招諭書，俾志平與阿刺淺同往焉。處機語阿刺淺：「我嘗識公。」阿剌淺曰：「我亦嘗見真人。」他曰，處機問；。」公欲極一身貴顯，抑子孫蕃衍？」阿刺淺曰：「身後富貴安在，有子孫以承宗祀足矣！」處機曰：「聞命矣。」後果如其言。 
　　阿刺淺長身美髯，雄勇善騎射，每戰被重鎧，馳突如飛。兼通蒙古、漢語，前後凡九使金，皆得要領。太宗即位，設諸色站赤，命阿刺淺與脫忽察兒董其事。卒，年百十有八歲。贈推忠佐命功臣、太傅、開府儀同三司、上柱國，追封涼國公，諡定武。二子：阿里罕、明裏察。 
　　阿里罕，從父出入行陣，勇而善謀。憲宗伐蜀，爲兵馬都元帥。 
　　子哈只，湖南宣慰使，贈推誠保德功臣、金紫光祿大夫、司徒、涼國公，諡安惠。 
　　哈只子：養安，陝西行省平章政事；阿思蘭，太府監丞；補孛，太僕寺丞。 
　　養安子阿葩實，太僕寺卿。 
　　明裏察，贈開府儀同三司、上柱國，追封涼國公，諡康懿。子：亦不速金，戶部尚書；哈刺，陝西行省參知政事。 
　　阿刺瓦而思，回鶻八瓦耳氏，仕回鶻爲千夫長。太祖駐蹕八瓦耳之地，阿刺瓦而思率其部衆來降，從太祖征西域。卒于軍。 
　　子阿刺瓦丁，從世祖北征有功。至元二十九年，卒，年一百二歲。 
　　子贍思丁，有子王人：鳥馬兒，陳州達魯花赤；不別，隆鎮衛都指揮使，忻都，監察御史，阿合馬，拱衛直司都指揮使；阿散不別，驍勇善騎射，歷事成宗、武宗、仁宗，計前後所賜褚幣四十萬緡，他物稱是，階榮祿大夫，三珠虎符。 
　　子斡都蠻襲職。致和元年，自上都來降，丞相燕帖木兒以爲裨將，率壯士百人，圍滅裏帖木兒等於陀羅臺，擒以獻，賜衣一襲及禿禿馬矢甲、金束帶各一，白金百兩，鈔二百錠。天曆元年九月，充同僉行樞密院事。十月，從擊忽剌台、馬札兒等軍於蘆溝橋，敗之，追至紫荊關，多所俘獲，以功賜所籍倒拉沙子潑皮宅。二年，進同知樞密院。三年，以隆鎮衛都指揮使兼領拱衛司。卒。 
　　哈只哈心，阿魯渾氏，西域人。太祖征西域，哈只哈心扼阿母河，築壘堅守，力屈始降。太祖按劍問之，先斷其發將戮之。哈只哈心正色對曰：「臣各爲其主，非罪也。死不過污一席地，何恨，但恐無名爾。」太祖壯而釋之。因進言：「失刺子城堅固，不易攻，請往招之。」太祖駐兵馬魯城，使哈只哈心單騎至失刺子諭以禍福，其酋遂內附。以功擢領怯伶口。既班師，隸皇孫旭烈兀部下。至元五年，卒，年一百十七歲。 
　　子阿散，大名路稅課提領。阿散子：昭都刺，大都路警巡達魯花赤，凱霖，彰符路達魯花赤。哈只哈必要於荀氏，阿散二子皆以荀爲氏。 
　　昔裏鈐部，河西人。自其父答爾沙必吉以上七世相西夏。必吉，譯言宰相也。其先本沙陀部長，從唐賜姓爲李氏，以別於西夏國姓爲小李，後又訛爲昔裏。答爾沙官肅州鈐部。生子以官配姓，名曰昔裏鈐部。又名益立山，在西夏累官沙州鈐部。其兄以肅州鈐部來聘，與館接使察罕深柏結納，輸誠內附。及太祖圍肅州，射書城外，約以城降。事覺，全家被害。太祖二十一年，昔裏鈴部遂率部曲來降，隸國王木華黎帳下。二十二年，與忽都帖木兒招諭沙州。其守將僞以牛酒犒師，伏發，忽都帖木兒馬躓，遣兵垂及，以已所乘馬受之，使先奔，自乘躓馬爲殿。木華黎壯其勇，問曰：「汝臨死地，而易馬與人，何也？」曰：「我新附者，戰死不足輕重，不可陷國之宿將。」帝聞而嘉之。從克沙州，帝怒城久不下，欲屠之。泣請，曰：「臣親屬咸在，願賜全宥，且抗命者數人，若屠城，恐堅未降者心。」許之，城人賴以獲免。 
　　太宗七年，從諸王征西域，至寬田吉思海。又從拔都徵斡羅斯，攻拔也裏贊城。十一年，至阿速滅怯思城，堅守不降。率死士十大躡雲梯先登，大呼曰：「城破矣！」衆蟻附而上，遂拔之。賞西京名馬，賜號拔都。十二年，班師。授千戶，賜只孫爲四時宴服。尋命佐也馬赤爲其部斷事官。 
　　定宗即位，授大名路達魯花赤，先後與斷事官合達及卜只兒同署燕京行省。憲宗元年，復爲大名路達魯花赤，佩金虎符。凡監大名十有四年，號今明肅，豪右屏息。一日，釋菜廟學，見禮殿且圮，喟然曰：「澤宮若此，何以興善於民。」即日完茸之。其郵傳官署，皆以次修舉。漳水歲泛溢，夾岸爲堤，植槐柳於上以固崩齧，且充材木之用，後公私賴之。卒，年六十九。追贈太師，諡貞獻。 
　　三子：愛魯；次羅合，大名路行軍萬戶；次小鈐部。 
　　愛魯，襲大名達魯花赤，佩虎符。至元五年，諸王忽哥赤鎮雲南，使愛魯將衛士從之。討金齒諸部蠻，以射手五百人殲其衆數千，諸部讋服。六年，再入金齒，定其租賦，招降火不麻等三十四砦。七年，改中慶路達魯花赤，兼管爨僰軍。 
　　十年，賽典赤行省雲南，使愛古疆永昌田。十一年，使閱中慶戶籍，皆核其隱匿，增入甚多。初，世祖徵雲南，假道吐蕃，嫌其回曲。十三年，思、播二州平，改道從蜀入，命愛魯開兩道，陸出烏蒙，水由馬湖江。烏蒙合都掌、圈豕、鵝夷諸稱拒命，累戰始服。自是，水陸郵傳皆達敘州。又開左右兩江道，達於邕州。平溪洞蠻獠五十餘州。十三年，忙部、也可不薛叛，愛魯討平之，遷廣南西道左右兩江宣撫使，兼招討使。十六年，遷雲南諸路宣慰使、副都帥。十七年，復立雲南行省，拜參知政事。招將萬人，合湖廣、四川兵，討羅氏鬼國，平之。十八年，烏蒙白水蠻殺萬戶阿忽以叛，復討平之。 
　　十九年，入覲京師，擢右丞。亦奚不薛再叛，與四川都元帥也速答兒、湖南行省脫理察合兵進討。也速答兒以地炎瘴，轉輸不繼，奏請旋師。詔許之，留藥刺海屯其地。久之，亦奚不薛納款，仁普諸酋皆降，得戶四千。二十二年，烏蒙阿謀殺宣撫使以叛，愛魯與右丞拜答兒討之。拜答兒知愛魯習山川道理，命諸將悉聽指授，分道進兵，禽阿謀以歸。 
　　二十四年，進右丞，改尚書右丞。鎮南王徵交趾，詔愛魯將六千人會之。自羅羅斯入交趾境，敗其兵四萬於兀木門，平三十八柵，先大軍一月至王城，其王與世子皆乘舟遁于海。明年，師還，咸瘴癘，卒，年六十三。 
　　愛魯不吝賞賚，能得人死力，大小百餘戰，未嘗敗衄，爲一時名將。贈銀吉光祿大夫、平章政事，諡毅敏。皇慶元年，加贈乘忠執德威遠功臣、開府儀同三司、上柱國、太師，封魏國公，諡忠節。 
　　三子：教化，特進中書平章政事，孝友有蘊藉，臨事枯核；也先帖木兒，江西行省平政事；骨都歹，大名路達魯花赤。 
　　小鈐部，襲大名路達魯花赤。冬獵，民不堪命，監察御史姚天福按之，賂侍御史安兀失納，天福又搜獲其賂。奏聞，小鈐部論死。 
　　趙阿哥潘，土播思烏思臧掇族氏。始附宋，賜姓趙氏。世居臨洮。 
　　祖巴命，宮甲諸羌。 
　　父阿哥昌，貌甚偉，有勇力，金貞佑中以軍功至熙河節度使。金亡，保連花山，以其衆來歸。皇子闊端承製，以阿哥昌爲壘州安撫使。時兵興，城無居人，阿哥昌招撫流民，立城壘，課耕桑，以安輯之。年八十，卒於官。 
　　阿哥潘，事親以孝聞。從伐蜀，與宋都統制曹友聞屢戰，勝負相當。以破大安功最，授同知臨洮府事。破朝天關，從嘉凌江至閬州，獲戰船三百艘。攻利州，生得其劉太尉，敗宋師於潼川。宋制置使劉雄飛進攻青居山，阿哥潘擊之，宵潰，四川大震。進逼成都，略嘉定，平峨眉太平寨，擒其將陳侍郎、田太尉，餘衆悉降。大小五十餘戰，皆先登陷陣。 
　　憲宗初，世祖以皇弟南征大理，道出臨洮，見而奇之，命攝元帥，城益昌。時宋兵屯兩川，堡柵相望，矢石交擊，歷五年而城始完。憲宗伐蜀，以阿哥潘爲選鋒，攻西安，下之，賜金符，授臨洮府元帥。帝駐釣魚山，合州守將王堅夜來斫營，阿哥潘率杜士逆戰，手殺數十人，堅引去。明日陛見，帝喜曰：「有臣如此，朕復何優。」賞黃金五十兩，賜號拔都。中統元年，詔還鎮臨洮。歲飢，發私廩粟二千餘石、蕪菁子百石，以賑貧乏，人賴不飢。郡當孔道，傳置旁午，有司弊於供給。阿哥潘以私馬百匹充驛騎，羊千口代民輸。帝聞而嘉之，詔京兆行省酬其直。阿哥潘曰：「我豈以私惠而邀公賞耶！」卒不受。以軍事赴青居山，道爲宋兵所這，戰歿。 
　　阿哥潘好畜良馬，歲擇五駟貢於朝，子孫遵之不替。先是勳臣子孫爲祖父請諡者，帝每靳之，至是敕大臣錫以美諡，曰桓勇。 
　　子重吝，始給侍皇子闊端爲親衛。從世祖徵哈刺章，數有功。中統元年，渾都海反，從總帥江良臣引兵至拔沙河納火石地逆戰，以功授徵行元帥。四年，從討忽都、達吉、散竹臺等，克之。諸王只必帖木兒承製，使襲父職爲元帥。入覲，賜金虎符，爲臨洮府達魯花赤。 
　　時解軍職而轉民官者，例納所佩符。有旨：「趙氏世世勤勞，其金符勿拘常例，使終佩之。」 
　　重喜在郡，勸農興學，省刑敦教，以善治聞。請致仕不許，詔其長子官卓斯結襲爲達魯花赤。擢重喜鞏昌二十四處宣慰使。卒，諡桓襄。 
　　官卓斯結性靜退，辭官閒處二十餘年，仁宗聞其名，召不起。於壽，雲南行省左丞。 
　　塔本，伊吾廬氏。以好揚人善，人稱之曰揚公。父宋五設託陀，託陀者，其國主所賜號，猶華言國老也。 
　　培本初從太祖討諸部。復從圍燕京，下平灤、白霫諸城，軍士有妄殺人者，培本戒之曰：「國之本，民也。殺人得地，何益於國。且殺無罪，以堅敵心，非上意。」太祖聞而善之，賜金虎符，俾鎮撫白霫諸郡，號行省都元帥，管內得承製除縣吏，死囚得專決。 
　　久之，徙治興平。興平經兵火後，民戶凋殘。塔本召父老問所疾苦，爲除之，民大悅，歸者四集，塔本始至，戶止七百，不二三年，乃至萬戶。出己馬以寬驛人，官吏貸銀，其子錢不能償者，焚其券。與貧農耕牛，比歲告稔，民用以饒。太宗二年，詔以中山府、平定州及德州之平原縣隸行省。六年，盜李仙、趙小哥作亂，塔本止誅首惡，宥其詿誤。 
　　乃馬真皇后稱制二年，卒。遺命葬以紙衣瓦棺。贈推誠定遠佐運功臣、太師、開儲儀同三司、上柱國，追封營國公，諡忠武。子阿里乞失鐵木兒。 
　　阿里乞失鐵木兒，嗣父職爲興平等處行省都元帥，其爲治一遵先政，雖同僚不敢私役一民，從大軍伐高麗。憲宗六年，卒。贈宣忠輔義功臣、榮祿大夫、平章政事、柱國，追封營國公，諡武襄。子阿臺。 
　　阿臺，當襲父職。適罷行省爲平灤路總管府，憲宗命阿臺爲平灤路達魯花赤。始至，請蠲銀、鹽、酒等稅課八之一，細民不徵。 
　　世祖即位，來朝，賜金虎符。諸侯王道出平灤，供給費銀七幹五百兩，戶部不即償，阿臺自陳上前，盡取償以歸。置甲乙籍，籍民丁力，民甚便之。至元十年，進懷遠大將軍。歲飢，發粟賑民。或持不可，阿臺曰：「朝廷不允，願以家粟償官。」僚屬始至。阿臺必遺之鹽、米、羊、畜、什器，曰：「非有他也，欲其不剝民耳。」姻族窮者，月有帶給，民有喪不能葬者，與之棺槨、布帛、資糧。灤州爲古孤竹國，廟祀伯夷、叔齊以勵風俗。 
　　二十一年，進昭武大將軍。二十四年，乃顏叛，獻馬五百匹佐軍，世祖大喜，已而安得乃顏銀甕，亟以賜之。二十五年，入朝，以疾卒。贈推忠宣力功臣、資德大夫、中書右丞；上護軍，追封永平郡公，諡忠亮。子迭裏威失。 
　　迭裏威失，少好讀書，成宗時入宿衛，授河西廉訪司僉事，拜監察御史，遷淮西廉訪副使，召爲中書左司員外郎，改樞密院參議，遷判官。 
　　延祐四年，授翰林侍諡學士，出爲河間路總管。屬歲飢，出俸金及官庫所積賑之，活數十萬人。河間當水路要衝，四方供億皆取給焉。迭裏威失立法調遣，民便之。復建言增置便習弓馬尉一人，益邏兵之數，於是盜賊屏息，陵州奸民結黨橫行，迭裏威失收繫獄中，悉殺之，一郡肅然。後拜遼陽行省參知政事。子鎖咬兒哈的迷失。 
　　鎖咬兒哈的迷失，年十二，宿衛英宗潛邸，掌服御諸物。英宗即位，拜監察御史，首言：「國家政柄，總歸中書，不得隔越奏事。凡有奏行佈告，並從中書省送國史翰林院，詳定可否。」廷議趕之。著爲令。至治元年春，詔起大剎於京西壽安山，鎖咬兒哈的迷失與御史觀音保、成圭、李謙亨上章極諫，以爲東作方始，而興大役，以耗財病民，非所以祈福也。且歲在辛酉，不宜興築。初，司徒劉夔妄獻浙右民田，冒領內帑鈔六百萬貫，丞相帖木迭兒分取其半，監察御史發其奸，遂嫉臺臣，至是，帖木迭兒之子瑣南爲治書侍御史，密奏曰：「彼宿衛舊臣。聞事有不便，弗入告，乃訕上以揚已之直，大不敬。」帝遂殺鎖咬兒哈的迷失與觀音保，杖圭、謙亨，瓊而竄之。 
　　泰定初，贈鎖吱兒哈的迷失資德大夫、御史中丞、上護軍，追封永平郡公，諡貞愍。賜其妻子鈔五百貫、良田千畝，仍樹碑於墓道以旌之。 
　　曷思麥裏，西遼虎思斡兒朵人。事西遼主直魯古，爲柯散城八思哈長官。太祖遣哲別伐西遼，時乃蠻太陽罕子古出魯克已篡直魯古之位。者別至垂河，曷思麥裏率柯散等城官史迎降。者別以局思麥裏爲前鋒，引大軍逾蔥嶺，追斬古出魯克於撒裏黑昆，傳首殉未下諸城，皆望風款服。 
　　太祖十四年，從者別渡阿母河，入呼拉商，追貨勒自彌蘇爾灘，戰於禿馬溫山。遣至可疾寧城西可隆堡，射傷蘇爾灘之馬，收其珍寶而還。中途攻破玉兒堡，獲蘇爾灘之母、妻。又取谷德痕城。未幾，可疾寧亦降，乘勝略西北鄰部阿在兒拜展，其酋鄂思貝克降。遂駐冬於麥加，招降西南山中曲兒忒種人，略曲兒只部。 
　　十五年，者別再入曲兒只，曷思麥裏仍爲前鋒。以道路險阻，退而東行，渡古爾河，破設裏汪之沙馬起城。進攻擒耳班，逾太和嶺，敗阿速軍，乘勝入奇卜察克。明年冬，自阿速履冰渡黑海，入於撒吉刺之地，招降黑林城。十七年，乞卜察克以斡羅思援軍至，大軍與戰於孩兒桑，大敗之，事具《者別傳》。 
　　十九年，大軍凱旋，者別中遣卒。曷裏麥裏率所部東還。會太祖親征西夏，曷思麥裏以所獲珍寶及七寶傘覲帝於阿刺思不別思行在所。帝顧謂羣臣曰：「者別嘗稱曷思麥裏之功，其軀幹雖小，聲聞甚大。」就以所進珍寶，聽稱爲自取。仍命與薛赤幾兒同爲必闍赤。曷思麥裏言：「向所招降人，尚留亦利八里，願率以從徵。」許之。 
　　太宗三年，從車駕伐金，次懷孟州，命領奧魯事。明年，從敗金人於三峯山，授懷孟州達魯花赤，佩金符。五年，金中京留守強伸來寇，曷思麥裏與昔里吉思、鎖刺海等力戰，卻之。又遣蒲宗寒奴、乞失裏札魯招降金總帥範真。是年，太宗又以曷思麥裏宣勞西域有年，命其二子捏只必、密裏吉分襲懷孟達魯花赤、必闍赤。曷思麥裏以札魯忽赤歸西域。行省帖木迭兒奏留之。明年。進懷孟、河南二十八處都達魯花赤，所隸州縣，不從命者，承製得籍其家。憲宗元年，卒。 
　　密裏吉襲懷孟達魯花赤，中統三年，從徵淮西，戰歿。 
　　史臣曰：「曷思麥裏，西遼舊臣也。藉蒙古之兵，梟古出魯克以復故國之仇，可謂義烈。雖功名遜於者別，其忠於所事，則非者別所及也。」
　

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

