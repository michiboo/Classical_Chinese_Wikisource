
卷六十八·志第三十五
　
　　○食貨一 
　　△戶口 科差 稅法 
　　元中葉以後，課稅所入，視世祖時增二十餘倍，即包銀之賦亦增至十餘倍，其取於民者可謂悉矣。而國用日患其不足，蓋縻於佛事與諸事戚之賜賚，無歲無之，而濫恩幸賞，溢出於歲例之外者爲尤甚。至大二年，中書省臣言：「常賦歲鈔四百萬定，入京師者二百八十萬定，常年所支止二百七十萬定。今已支四百二十萬定，又應支而未給者尚百餘萬定。臣等慮財用不繼，敢以上聞。」 
　　及仁宗即位，中書平章政事李孟言：「每歲應支六百萬餘定，又土木營繕之費數百萬定，肉降旨賞賜復用三百萬餘定，北邊軍餉又六七百萬定，內降旨賞賜復用三百萬餘定，北邊軍餉又六七百萬定。今帑藏裁餘十一萬定，安能周給不急費。亟應停罷。」 
　　夫承平無事之日，而出入之縣絕如此。若饑饉薦臻，盜賊猝發，何以應之。是故元之亡，亡於饑饉資賊蓋民窮財盡，公私困竭，未有不危且亂者也。今爲《食貨志》，其目二十有二：曰戶口，曰科差，曰稅法，曰田制，曰農政，曰洞冶課，曰鹽課，曰茶課，曰酒醋課，曰市舶課，曰常課，曰額外課，曰斡脫官錢，曰和糴和買，曰鈔法，曰海運，曰歲賜，曰祿秩，曰入粟補官，曰賑貨，曰內外諸倉，曰惠民藥局。凡措辦之得失，出入之贏絀，略具於此矣。後世制國用者，尚其鑑之哉。 
　　元之取民，計戶、訂丁、計畝。丁稅、畝稅者，歷代之所同也。至民戶之充差發，則開除於分撥，收繫於添額協濟者，其事尤膠葛煩碎，爲歷代所未有焉。今摭其大概，著於篇。 
　　世祖至元八年，命尚書省閱實天下書口，以條畫諭天下。初，太宗四年，括中州戶得七十三萬有餘。八年，復括中州戶，續得一百一十萬有餘。憲宗二年，再籍漢地戶口。至是，因爭理戶計者，往復取勘，不能裁決，乃諭尚書省依累降聖旨，分別定奪。凡合當差發戶數，再行添額，並令協濟額內當差之戶。其條畫所列，收系充當差發者：曰諸王、公主、駙馬並諸官員戶計。凡隨營諸色人等，於壬子年籍後投來或各處容留人等，不曾附籍，並諸投下人員招收附籍、漏籍、放良、還俗等戶。曰五投下。凡繫好投拜人戶，及在後投屬，或本投下招收，別無身役者。曰各投下軍站戶。凡壬子年籍後投來，別無身役者，又諸色人等有田宅妻子者。曰軍戶。查照軍籍內無姓名者，又原籍貼戶不曾應當差役者。曰站赤戶。查照原籍貼戶，及附籍內不見戶數者。曰諸色人匠。諸投下壬子年原籍不當差役人戶，附籍軍人諸色人等無改撥充匠明文者，諸漏籍戶改正爲民者。曰驅良。依甲竿年合罕皇帝聖旨，軍前虜到驅口隨處附籍者。本使附籍戶下漏抄驅口，及不當本使差役者。附籍戶口在外另籍者，或本使于軍籍內作驅攢報者。曰驅良。乙未年附籍民戶，壬子年他人戶下抄上作驅或漏籍已改正爲民者。本抄過者，本使戶下附籍驅口在外另作驅口或容留附籍者。本使戶下不曾附籍，驅口在外，壬子年不曾抄上者。主奴俱漏籍另居，今次取勘，不見本使下落者。曰放良。民戶良書寫便住坐，或爲良者。驅口壬子年以前得良書，卻於他人戶下爲驅附籍者。諸投下放良戶，良書寫不得投屬別管，官司者抄過爲良，依良書另立戶名者。巳放爲良，本使再立津貼錢物或分當差役文字仍依良書爲民者。壬子年附籍漏籍戶已經分撥與各投下，並諸官員戶計本主放良者。曰新案主戶。犯刑官吏已經斷沒家屬，及戶下驅奴並依已斷髮付者。斷事官及各屬達魯花赤官擅自斷訖之雜犯人等改正爲民者。曰輸脫戶。曰回回畏兀兒戶。現住民戶城裏者。曰答失蠻迷裏威失戶。有營運產業者。曰打捕戶。壬子年附籍打捕戶，因爭差戶計經官陳告者，附籍打捕戶揭照壬子年原籍不繫打捕戶計者，手狀稱打捕戶不納皮貨亦不當差者。曰儒人戶。中統四年附籍漏等儒人，或壬子年別作名色附籍，並戶頭身沒子弟讀書，又高智耀收到驅儒從實分揀不通文學者。此外諸色人戶下子弟深通文義者，止免本身雜役。曰析居戶。軍站急遞鋪駕船漏籍鐵冶戶下人口析居，揭照各籍所無者。民匠打捕鷹戶諸色附籍漏籍人等戶下析居者。竈戶下人口所析居者。但充當絲料。曰招女婿養老。女婿妻亡另居者，或已將原妻休棄者。良人驅戶女婿者。年限女婿，年限滿而不歸者。曰諸人戶下漏抄驅口，今已成丁者。曰隨朝並各位下諸色承應人見不應承者。曰涿州、合蘭水、西京忽蘭、南京張子良各管戶計革罷，原委頭目者，皆籍爲當差戶數之添額也。 
　　至元二十七年，準尚書省議，籍定儒醫戶計，擬令除免雜泛差役外，續收儒戶醫戶，別無定奪。 
　　至大四年，詔諸色人等各省定籍，今後各投下諸色，並遵世祖皇帝以來累朝定製，不得擅招戶計，誘佔驅奴，違者罪之。 
　　其戶口總數：中統元年天下戶一百四十一萬八千四百九十有九，迨至元二十八年，戶部上天下戶口，內地一百九十九萬九千四百四十四，江淮、四川一千一百四十三萬八百七十八。口五千九百八十四萬八千九百六十四。 
　　科差之名二：曰絲料，曰包銀。 
　　絲料之法，太宗八年始行之。每二戶出絲一斤，並隨路絲綿顏色輸出官，五戶出絲一斤，並隨路絲綿顏色輸於本位。 
　　包銀之法，憲宗五年始定之。初，漢民科納包銀六兩，至是止徵四兩，二兩輸銀，二兩折收絲絹顏色等物。 
　　及世祖而其制益詳。 
　　中統元年，立十路宣撫司，定戶籍科差條格。各路年例應納官存留包銀並絲料糧稅等差發，依原籍民戶數目從實科放，勿循近年虛例勘定，合科差發總額，府科與州驗民戶多寡，土產難易，以十分爲率，作大門攤。 
　　其廣大抵不一，有元管戶、交參戶、漏籍戶、協濟戶。於諸戶之中，又有絲銀全科戶、減半科戶、止納絲戶、止納鈔戶，外又有攤絲戶、儲也速□兒所管納絲戶、復業戶並漸成丁戶。戶既不等，數亦不同。 
　　元管戶內絲銀全科系官戶，每戶輸系官絲一斤六兩四錢，包銀四兩。 
　　全科系官五戶絲戶，每戶輸系官絲一斤，五戶絲六兩四錢，包銀之數與系官戶同。 
　　減半科戶，每戶輸系官絲八兩，五戶絲三兩二錢，包銀二兩。 
　　止納系官絲戶，若上都、隆興、西京等十路，十戶十斤者，每戶輸一斤，大都以南等路十戶十四斤者。每戶輸一斤六兩四錢。 
　　止納系官五戶絲戶，每戶輸系官絲一斤，五戶絲六兩四錢。 
　　交參戶內絲銀戶，每戶輸系官絲一斤六兩四錢，包銀四兩。 
　　漏籍戶內止納絲戶，每戶輸絲之數與交參絲戶同。止納鈔戶，初年科包銀一兩五錢，次年遞增五錢，增至四兩，併科絲料。 
　　協濟戶內絲銀戶，每良輸系官絲十兩二錢，包銀四兩；止納絲戶，每戶輸系官絲之數與絲戶同。攤絲戶，每戶科攤絲四斤。 
　　儲也貝八速兒所管戶，每戶科細絲，其數與攤絲同。 
　　復業戶並漸成了戶，初年免科，第二年減半，第三年全科，與舊戶等。 
　　絲料、包銀之外，又有俸鈔之科，其法亦以戶之高下爲等。全科戶，輸一兩。減半戶，輸五錢。 
　　於是以合科之數分爲三限輸納，初災之地聽輸他物折焉。其物各以時估爲則。 
　　二年，復定科差之期。絲科限八月，包銀初限八月，中限十月，未限十二月。 
　　三年，又命絲料無過七月，包銀無過九月。 
　　至元二年，敕所有諸王並諸投下人戶，除匠人、打捕戶、鷹房子、金銀鐵冶戶外，有分撥民戶五戶絲投下交參戶，每年合納絲綿、包銀並五戶絲，與本路民戶一體驗貧富科徵。 
　　十八年，以應當差發者，多系貧民，其豪強往往僥倖苟避，飭依驗人戶事業多寡，品第高下，攢造鼠尾文簿科斂。 
　　二十八年，以《至元新格》定科差法，諸差稅皆司縣正官監視，諸伕役皆先富強、後貧弱、貧富等者，皆先多丁、後少丁。 
　　成宗大德六年，又令巳輸絲戶，每戶俸鈔中統鈔一兩，包銀戶每戶科二錢五分，攤絲戶每戶科攤絲五斤八兩。絲料限八月，包銀俸鈔限九月，布限十月。大率因世祖之舊而損益之雲。 
　　科差總數： 
　　中統四年，絲七十一萬二千一百七十一斤，鈔五萬六千一百五十八錠。舊紀作絲七十萬六千四百一斤，鈔四萬九千四百八十七錠。 
　　至元二年，絲九十八萬六千九百一十二斤，包銀等鈔五萬六千八百七十四錠，布八萬五千四百一十二匹。舊紀作絲九十八萬八千二百八十斤，鈔五萬七千六百八十二錠。 
　　三年，絲一百五萬三千二百二十六斤，包銀等鈔五萬九千八十五錠。 
　　四年，絲一百九萬六千八四百十九斤，鈔七萬八千一百二十六定。 
　　天曆元年，包銀差發鈔九百八十九錠，貝八一百一十三萬三千一百一十九索，絲一百九萬八千八百四十二斤，絹三十五萬五百三十匹，棉七萬二千一十五斤，布二十一萬一千二百二十三匹。舊紀，天曆二年賦入之數：金三萬二十七定，銀一千一百六十九定，鈔九百二十九萬七千八百定，帛四十萬七千五百匹，絲八十八萬四千四百五斤，棉七萬六百四十五斤。 
　　稅法。行於內地者曰丁稅、地稅。 
　　太祖時，命諸色人等，凡種田者，依例出納地稅。 
　　太宗元年。命漢人以戶計出賦，西域人以丁計出賦。每戶科粟二石，復以兵食不足。增爲四石。 
　　九年，乃定科征之法，命諸路驗民戶成丁之數，每丁歲科粟一石，驅丁五斗，新戶丁、驅各半之，老幼不與。其耕種者，或驗其牛具之數，或驗其土地之等，以征之。丁稅少而地稅多者，納地稅；地稅少而丁稅多者，納丁稅。工匠、僧、道驗地，商賈驗丁。虛配不實者杖七十，徒二年。仍命歲書其數於冊，由課稅所申省以聞，違者杖一百。 
　　至世祖申明舊制，於是輸納之期，收受之式，關防之，會計之法始備焉。 
　　中統五年，詔僧、道、也裏可溫、答失蠻儒人，凡種田者，白地每畝輸稅三升，水地每畝五升。凡該納丁稅，蒙古、回回。河西、漢人並人匠及諸投下各色人等，依例徵納地稅外，蒙古、漢人軍站戶減半輸納。其後漢軍又額定贍軍地四頃免稅，餘悉征之。 
　　至元三年，詔窵戶種田他所者，其丁稅於附籍之郡驗丁科之。地稅於種田之所驗地科之，漫散之戶逃於河南等路者，依見居民戶納稅。 
　　八年，又令西夏中興路、西寧州、兀剌海之處，地稅與前僧道同。 
　　十七年，定諸路差稅課程，增益者即上報，隱匿者罪之，不須履畝增稅，以搖百姓。 
　　全科戶：丁稅每丁粟三石，驅丁粟一石；地稅每畝粟三斗。 
　　減半科戶：丁稅每丁粟一石。 
　　新收交參戶：第一年五斗，第三年一石二斗五升，第四年一石五斗，第五年，一石七斗五升，第六年入丁稅。 
　　協濟戶：丁稅每丁粟石，地稅每畝粟五斗。 
　　隨路近倉輸粟。遠倉每粟一石折納輕費鈔二兩，富戶輸遠倉，下戶輸近倉。郡縣各差正官一員部之，每石帶納鼠耗三升，分例四升。凡糧到倉之時，收受出給朱錢，權豪結攬者罪之。倉官、攢典、鬥腳人等飛鈔作弊者，並量諸法。若近下戶計去倉遠，願出腳錢，就令附近民戶帶納者聽。凡納糧，用官降斛斗收受，一色乾圓潔淨之新米，但有糠秕，責倉官人等賠賞。 
　　批納之期，分爲三限：初限十月，中限十一月，未限十二月。違限者，初艱笞四十，再犯杖八十。其失限或稅石不足，各處之達魯火赤，管民官、部民官、部糧官，不分首從，一同科罪。其任滿官，有拖欠稅石。勿給由。 
　　大德六年，申明稅糧條例，復定上都、灑間輸納之期。上都初限次年五月，中限六月，未限七月，河間初限九月，中限十月，末限十一月。 
　　七年，江南行御史臺言：「法有萬世不改者，亦有隨應改者，不可一概論也。切謂漢軍舊例每戶額定贍軍地四頃，其餘畝數皆令納糧，雖曾累行文字，然實難能行。今軍戶口累漸多，所當軍役屯守去處，南至南海，北至和林，別有徵行，則南者益南，北者益北，動又至於數千里外，去家萬里，家中又與民戶同當一切雜泛差役，侍衛差役尤爲浩大。其餘科差且置勿論，只計其起發所需，每戶該鈔至有八十定者。農家別無生計，若不典賣田土，何處出辦。往日軍戶，地有至三二十頃，今皆消乏破壞，不可勝計，中等人家莊田盡廢。現今乞匈爲生者處處有之。若更拘勘未曾消乏，現勘當役軍戶地畝存四頃之外者，必要盡數納糧，此事果行，不過數年，軍戶必盡破散，人無僱籍，不可復用。近日民間多有告訐有隱藏地畝者，地主惟隨其所欲承奉買主。 
　　又所在官吏不時下鄉，言要打最軍戶地畝，以此爲名協斂錢物肢足，方能釋免。但凡地過四頃之家，長杯擾俱。今於緊急用兵之時，有此事端，深爲可慮。去年樞密院奉旨，約各處管民官司不得打量軍戶地畝，文字在官，百姓不知，狡猾之徒，恐協軍戶與舊無異。若令每襯置一粉壁，其上但寫不得訐告軍戶地畝數字，如此則軍戶皆得免其逼協侵據之患。四頃納稅一節，待邊境事寧，用兵稍緩，然後別議似爲長便。」從之。 
　　至秋稅、正稅之法，但徵田稅，無丁稅，行於江南。本沿宋之舊制。世祖平江南，除江東、浙東二路，其餘便徵秋稅而已。 
　　至元十九年，用柳州總管姚文龍言，命江南稅糧依宋舊制折輸綿絹雜物。是年二月，又用中書右丞耿仁言，令輸米本分之一，餘並人鈔，以七萬定爲率，歲得羨鈔十四萬定。其輸米者，止用實斗斛。 
　　元貞二年，始定徵江南夏稅之制。於是秋稅止令輸租，夏稅則輸木棉、布絹、絲棉等物。其所輸之物，視糧以爲差。糧一石。或輸鈔三貫、二貫、一貫或一貫五百文、一貫七百文，輸三貫者，江浙省婺州等路、江西省龍興等路也。輸一貫者，福建省泉州路也。輸一貫五百文者，江浙省紹興路、福建省漳州等五處也。江西各路秋稅納糧，有用現行斛斗，比宋文思院斛抵一斛半者，故免其夏稅。兩廣以盜試多、民失業，亦免之。獨湖廣省以阿里海涯罷宋夏稅，依中原例改爲門攤，每戶一貫二錢，增課錢至五萬定，至是宣慰使張國紀復科夏稅，民病甚。大德二年，御史臺臣言其弊，成宗命中書省趣罷之。三年，又改門推爲夏稅而並征之，每石計三貫以上，視江浙。江西爲差重雲。 
　　至大三年，中書省臣言：「腹裏百姓當一切雜泛差役，更納包銀、絲綿、稅糧，差役甚重。江南收附四十餘年，百姓納田稅外，別無差發，請除兩廣、福建，其餘兩浙、江東、江西、湖南、湖北、兩淮、荊湘等路，驗納糧民戶見科糧數，一斗添荅二升。」從之。 
　　泰定初，又有所謂助役糧者。其法，命江南民戶有田一頃之上者，每頃量出助役田，具書於冊甲乙以次匯之，歲收其人，以助差役之費。凡寺觀田，除宋舊額外，其餘亦驗其多寨，令出田助役焉。 
　　凡歲入糧數，總計一千二百一萬四千七百八石。 
　　腹裏，二百二十七萬一千四百四十九石。行省，九百八十四萬三千二百五十八石： 
　　遼陽省，七萬二千六十六石。 
　　河南省，二百五十九萬一千二百六十九石。 
　　陝西省，二十二萬九千二十三石。 
　　四川省，十一萬六千五百七十四石。 
　　甘肅省，六萬五百八十六石。 
　　雲南省，二十七萬七千七百一十九石。 
　　江浙省，四百四十九萬四千七百八十三石。 
　　江西省，一百十五萬七千四百四十八石。 
　　湖廣省，八十四萬三千七百八十七石。 
　　江南三省天曆元年夏稅鈔數，總計中統鈔十四萬九千二百七十三定三十三貫。 
　　江浙省，五萬七千八百三十定四十貫。 
　　江西省，五萬二千八百九十五定十一貫。 
　　湖廣省，一萬九千三百七十八定二貫。
　

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

