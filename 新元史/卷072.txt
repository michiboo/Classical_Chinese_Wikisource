
卷七十二·志第三十九
　
　　○食貨五 
　　△酒醋課 茶課 市舶課 
　　酒醋課。大宗三年，立酒醋局坊場官，榷酤辦課，仍以州府縣司長吏充提點官，隸徵收課稅所，其課稅驗戶口多寡定之。六年，頒酒麴醋貨條禁，私造者依條治罪。 
　　至元十年，御史臺言：「酒戶見納課程，每石賣鈔四兩，內納官課鈔一兩。葡萄酒每一千斤賣鈔一百兩，內納官課鈔六兩。此係榷貨，難同商稅。葡萄酒合依酒戶一體納課。」戶部議：「葡萄酒不用米曲，與釀造不同，仍依舊例，三十分取一。」 
　　至元十五年，禁私酒，造酒着笞七十七，財產斷沒，飲者笞一十七。 
　　二十年，申嚴酒禁，有私造者財產、女子沒官，犯人配役。二十二年，聽農民造醋自用，免其課稅。酒課，除大都、河西務、楊村所管州城，依例官司榷酤外，腹裏、大都、上都、江南、福建、兩廣鄉村地面，交百姓自行造酒辦酒，每石輸鈔五兩。先是，盧世榮秦：「大都酒課，日用米千石。以天下之衆，比京師當居三分之二，酒課當日用米二千石。今各路總計日用米三百六十石而已，其奸欺隱盜如此，安可不禁。臣等已責各官增舊課二十倍，有不如數者重治其罪。」世祖方委任世榮，不以爲苛急也。至是，罷榷酤法，聽民自造，增課鈔一貫爲五貫雲。 
　　二十九年，阿老瓦丁言：「杭州歲辦二十七萬餘錠，湖廣、龍興歲辦止九萬錠。請減杭州歲課十分之二，交湖廣、龍興、南京三行省分辦。」從之。 
　　大德五年，定犯界賣酒，仍依斷決追罰舊例，十瓶以下罰鈔一十兩，決二十七。十瓶以上，罰鈔四十兩，決四十七。酒雖多，止杖六十，罰鈔五十兩。其酒給還原主，仍勒令出境。八年，大都酒課提舉司設糟房一百所。九年，併爲三十所，每所一日所醞，不得過二十五石。十年，增三所。至大三年，又增爲五十四所。 
　　延祐六年，常德路副達魯花赤哈琳言：「竊維聖朝，推好生之仁，刑廣恤加之意，法貴得中，刑宜從薄。始立榷酤之時，官設酒庫，出備米曲工本，造酒發賣。百姓不得私自醞造，亦猶鹽揚支用官本，竈戶煎鹽發賣辦課，故犯酒禁者與犯鹽之法同。已後廢榷酤之法，酒醋課程散入民間恢辦，諸人皆得造酒。有地之家，納門攤酒課者，許造酒食用。造酒發賣者，止驗米數赴務投稅。其造賣而不稅者，是與匿稅無異。今官司往往將犯人依例決杖七十，籍沒一半財產。若富有之家，安肯吝惜稅錢，當此重罪。皆因比年水旱相仍，貧民生計艱難，造酒私賣，以資過活。愚而無知，妄思漏稅，事發到官，無論升斗之末，一體科斷。雖有籍沒之名，其實貧家小戶並無財產。況犯私茶者，止斷沒所犯貨物，以此較之，輕重似覺不倫。今後有匿酒稅者，如蒙減輕，依匿稅例科斷，似用法得中，不失恤刑之美意矣。」部議從之。其歲課之數，惟天曆三年有籍可徵： 
　　酒課 
　　腹裏，五萬六千二百四十三錠六十七兩。 
　　遼陽，二千二百五十錠十一兩。 
　　河南，七萬五千七十七錠十一兩。 
　　陝西，一萬一千七百七十四錠三十四兩。 
　　四川，七千五百九十錠二十兩。 
　　甘肅，二千七十八錠三十五兩。 
　　雲南，貝八二十萬一千一百十七錠。 
　　江浙。十九萬六千六百五十四錠二十一兩。 
　　江西，五萬八千六百四十錠十六兩。 
　　湖廣，五萬八百四十八錠四十九兩。 
　　醋課： 
　　腹裏，三千五百七十六錠四十八兩。 
　　遼陽，三十四錠二十六兩。 
　　河南，二千七百四十錠三十六兩。 
　　陝西，一千五百七十三錠三十九兩。 
　　四川，六百十六錠十二兩。 
　　江浙，一萬一千八百七十錠十九兩。 
　　江西，九百五十錠二十四兩。 
　　湖廣，一千二百三十一錠二十七兩。 
　　榷茶。始於世祖至元五年，用運使白賡言，榷成都茶，於京兆、鞏昌置局發賣。私賣者，其罪與私鹽同。六年，始立西蜀四川監榷茶場使司掌之。 
　　十二年，既平宋，復用左丞呂文煥言，榷江西茶。以宋會子五十貫準中統鈔一貫。十三年，定長引短引之法，以三分取一。長引，每引計茶一百二十斤，收鈔五錢四分二釐八毫。短引，計茶九十斤，收鈔四錢二分八毫。是歲，徵一千二百餘錠。十四年，取三分之半，增至二千三百餘鍵錠。十五年，運使木八刺管辦，長引增收鈔一兩八分五釐六毫，短引增收鈔八錢四分五釐六毫，辦鈔六千六百餘錠。 
　　十七年，用運使盧世榮言，革去長引，止用短引，末茶每引收鈔二兩四錢九分，草茶收鈔二兩二錢四分。又創立門攤食茶課程一千三百六十餘錠，每歲添荅入額。是年，增至一萬九千八百餘錠。十八年，定販茶者齎公據赴茶司繳納，倒給茶引，齎引賣茶。賣畢，限三日內繳引，即時批抹。逾跟匿而不繳，杖六十。因而冒用或改抹增添及引不隨茶者，亦同私茶斷。是年，增額至二萬四千定。十九年，置官局於江南，令販客賣引，通行貨賣。 
　　二十一年，江州榷茶都轉運使廉恂言：「本司至二十年，茶課年終辦到二萬八千定。若於本司每年納賣三十五萬引上，每草茶一引，元價二兩二錢四分，添鈔一兩九分，每引作三兩三分，末茶二兩四錢九分，添鈔一兩一分，每引作三兩五錢，周歲約辦鈔二萬四千錠。加販茶客四千定，計二萬八千定，已過盧運使數目，卻將食茶課程革去，如此恢辦，庶免百姓食茶攪擾之害，課亦不虧。」中書省議從之。二十二年，令襄陽、真州、廬州、淮安州、陽邏渡等處關防，勿令江南茶貨渡江，侯腹裏路分，將無引茶貨賣絕，再放行。二十三年，又以李起商言，每引增至鈔五貫。是年，徵至四萬餘錠。二十四年，申嚴私茶之禁。 
　　二十五年，尚書省奏頒榷茶條面， 
　　一，茶課，依茶引向條畫施行。 
　　一，綱船，官司不得拘撮。 
　　一，舊引依限赴官司繳納，每季申報尚書省照勘。 
　　一，官史軍民諸色頭目人等，無得虛樁煽惑，沮壞見辦課程。 
　　一，茶園，不得縱頭匹損壞。 
　　一，除職官外，其餘運司合差人員，選有行止、有家業者充之。 
　　一，差官巡綽，出給差札者，不得夾帶私茶。 
　　一，依舊例，管民正官充提點官。 
　　一，元認課額及額外增羨，須盡實到官，如有虧負，勒令賠償，更行治罪。 
　　一，蒙古萬戶千戶頭目人等。無得非理婪索榷茶司酒食嫩花符物。 
　　是年，改立江西都督轉運司。二十六年，阿里渾薩里、葉李符增引稅爲十貫。三十年，又改江南茶法，凡管茶提舉司十六所，罷其課少者五。先是，茶引之外，又有茶由，以給零賣者，每由茶九斤，收鈔一兩。至是，自二斤至三十斤，分爲十等焉。 
　　元貞元年，有獻利者言：「舊法，江南茶商至江北者，又稅之。其在江南賣者，亦宜更稅如江北之例。」中書戶部議堆江南三千錠，不更稅。是年，額至八萬三百錠。至大四年，增額至十七萬一千一百三十一錠。皇慶二年，更定江南茶法，又增至十九萬二千八百六十餘錠。 
　　延祐五年，前江商茶運副法忽魯丁言：「所辦茶課，以二十萬錠爲額。每引一道，舊例官錢十兩，今通作中統鈔十五兩。批驗每引，舊例官錢一錢，今通增作中統錢一錢五分。茶由每引，舊例官錢一錢一分一釐一毫二絲，今通增作中統鈔一錢六分六釐六毫八絲。如此減引添錢，必可增至三十萬錠。」中書戶部議：「每歲量發引目一百萬道，每引添中統鈔二兩五錢，通作十二兩五錢，作額恢辦。」敕從之。法忽魯丁又言：「運司止是親榷江、興二路，其餘課鈔，系各處提舉司，並有帶辦，徑赴各行省繳納。宣將運裁罷。」部議恐虧兌課額，不允。七年，又增至二十八萬九千二百十一錠。較至元十三年課額，增二十餘倍焉。天曆二年歲額與延祐同。 
　　後至元二年，江西茶運司同知萬家驢言：「本司歲辦課額二十八萬九千三百餘錠。除門攤批驗鈔外，茶引一百萬張，爲鈔二十五萬錠。木茶自有官卸筒策閣坊，其零斤草茶由帖，每年印造一千三百八萬五千二百八十九斤。茶引一張，照茶九十斤，客商興販。其小民買食及江南廣東去處零斤採賣，皆須有帖券賣茶由。至於夏秋，茶由已絕，民間闕用。以此考之，茶由數少課輕，便於民用而不敷。每歲合印茶由，以十分爲率，量增二分，計二百六十一萬七千五十八斤。依引目內官茶，每斤收鈔一錢三分八釐八毫八絲，計增七千二百六十九定七兩，比較減去引目二萬九千七十六張，庶幾引不停閒，茶無私積。「中書省如所議行之。 
　　至正二年，監察御史李宏言，「榷茶之制，古所未有。自唐以來，其法始備。國胡既於江州設立榷茶都轉運司，仍於各路出茶之地設立提舉司七處，專任散據賣引，規辦國課，莫敢誰何，每至十二月初，差人勾集各處提舉司官吏，關領次年據引。及其到司，旬月之間，司官不能偕至，吏貼需求，各滿所欲，方能給付據引。此時春月已過，及還本司，方欲點對給做，又有分司官吏，到各處驗戶放據賣引。每引十張，除正納官課一百二十五兩外，又取要中統鈔二十五兩，名爲搭頭事例錢，以爲分司官吏饋贐之資。提舉司量以榷茶爲名，其實不能專散據賣引之任，不過爲運司官吏營辦資財而已。既見分司官吏所爲若是，亦復仿效遷延。及茶戶得據還家，已及五六月矣。中間又存留茶引二三千本，以茶戶消乏爲名，轉賣與新興之戶，每據又多取中統鈔二十五兩，上下分派，各爲己私。不知此符之錢。自何而出？其爲茶戶之苦，有不可言。至如得據在手，碾磨方興，吏卒踵門催併初限。不知茶未發賣，何從得錢？間有充裕之家，必須別行措辦。其力薄者，例社拘監，無非典鬻傢俬，以應官限。及終艱，不足備上司緊迸重復勾追，非法苦楚。此皆由運司給引之遲，分司苛取之過，茶戶本圖求利，反受其害，日見消乏逃亡，情實堪憫。今若申明舊制，每歲正月須要運司盡特據引給付提舉司。隨時派放，無得停留在庫，多收分例，妨誤造茶時月，如有過期，別行定罪，違者從肅政廉訪司依例糾治，如此庶茶司少革貪黷之風，茶戶免損乏之害。「中書省以其言切直。移諮江西行省，委官與茶運司講究，如果便益，依所言行之。 
　　世祖定江南。凡江浙、閩、粵濱海之地，與外番互市，以市舶官主之，大抵因朱之舊法。其貨以十分取一，粗者十五分取一。至元十四年，立市舶司於泉州，以福州行省忙古斛領之。立市舶司於慶元、上海、激浦，以安撫使楊發領之。每歲招集舶商貿易。次年回帆，依例抽解，然後聽其貨賣。 
　　十七年，上海市舶司招船提控王楠上言：「泉、福等路商船，販吉布條鐵等物，其稅額不宜與番貨等。」乃定雙抽、單抽之法，番貨雙抽，土貨單抽。十九年，又用中書左丞耿仁言，以鈔易鋼錢，令市舶可以錢易海外金珠貨物，仍聽舶戶通販抽分。二十年，復定抽分之法。是年，忙古斛言，舶商皆以金銀易香木。乃下令禁之，惟鐵不禁。 
　　二十三年，市舶司盧世榮請出系官錢萬定，自具船給本，選賈人至海外貿易諸貨。其歷獲之息，以十分爲卒，官取其七，賈人得其三。凡權勢之家，不得用已錢爲番賈，犯者罪之，仍籍其家產之半。禁海外貿易者，毋用銅錢。是年，以市舶司隸泉府監，改廣東轉運市舶提舉司爲鹽課市舶司。未幾，復置焉。二十五年，又禁廣州官民，毋得運米至占城諸番。二十六年，沙不丁上市舶司歲獻珠四百斤金三千四百兩，命貯之以待貧乏者。 
　　二十八年，令市舶驗貨抽分。是年，中書省定抽分之數及漏稅法，凡商賈販泉、福等路，已抽之物，於本省有市舶司之地賣者，細色於二十五分之中取一，粗色於三十分之中取一，免其納稅；其就市舶司買者，止於賣處收稅，而不再抽。漏舶貨物，依例斷沒。 
　　三十年，中書省臣奏：舊紀三十年，行大司農司燕公楠、翰林學士承旨留夢炎言：「杭州、上海、澉浦、溫州、慶元、廣東、泉洲置市舶司，惟泉州物貨三十分抽一，餘皆十五抽一。乞以泉州爲例。」從之。錯誤殊甚，今不取。訪聞有留狀元稱知市舶事例，又前行大司農司丞李璮顏報到亡宋抽分市舶則例，今會集各處行省官、行泉府司官並留狀元及李璮顏同議，擬整治市舶司條律，奏請施行： 
　　一，定例抽分，粗貨十五分取一分，細貨十分取一分，並依泉州現行體例，從市舶司司更於抽訖貨物內，以三十分爲率，抽舶稅一分，聽舶商住便貿易。 
　　一，權豪富戶入番貿易者，與商賈一例抽分，匿者罪之，錢物斷沒，以三分之一與首告人充賞。 
　　一，行省、行泉府司、市舶諸官吏，交舶商捎帶私錢貿易，匿不抽分者，與上同。 
　　一，市舶內如有進呈貴細貨物，應由行省移諮中書省奏聞，不得影射隱瞞，違者罪之。 
　　一，僧、道、也裏可溫、答失蠻人夾帶商賈過番販賣，如無許免抽分明諭，仍依例抽分，違者罪之。 
　　一，舶商所領公憑，明填所往何國，不許越投他處。如因風浪打往他國，就販賣貨物者，至回帆時，取間別無虛誑，依例抽分。 
　　一，每船許帶小船一隻，名曰柴子船。 
　　一，商船遭風，準與消落憑驗，若誑言遭風等事，究間斷沒施行。 
　　一，商人不請憑驗者，船物沒官，犯人杖一百七十。一，舶商所攜兵器，依例隨住船處申明寄庫，起舶日給還。 
　　一，舶商所募人等，市舶司申給文憑，五人爲保。 
　　一，商舶回帆，以物籍公驗納市舶司。 
　　一，商舶雖赴市舶司抽分，而貨物有巧爲藏匿者，即系漏籍，沒官斷罪。 
　　一，金銀鍋鐵及男女口，並不許下海私販。 
　　一，行下衙門不得將商船差佔，有妨興販。 
　　一，官吏知竹受賂，船客隱稅者，依條斷罪。 
　　一，舶商及銷工人等，合行優恤，並與除免雜役。 
　　一，番人將帶舶貨，從本國於公驗空紙內填寫姓名、物件、斤重，至市舶司依例抽分，仍差廉幹正官發賣。將民間必用及不繫急用物色，驗分數互相塔配，須通行發賣，限四月事畢。 
　　一，行省、行泉府司、市舶司官須預期至抽解處，以待舶船到岸，依例抽收。一，市舶司輪派正官於舶船開岸之日，親行檢視，仍取檢視官結罪文狀施行。 
　　三十一年，詔有司勿拘海舶，聽其自便。 
　　元貞元年，以舶商隱漏物貨者多，命就海中逆而閱之。二年，禁海商以細貨於馬八兒、唄喃、梵答刺亦納三番國交易。別出鈔五萬定，令沙不丁等議規運之法。 
　　大德二年，並澉浦、上海入慶元市舶司。是年，置制用院；七年，以禁商下海，罷之。 
　　延枯元年，禁人下番，官自發船貿易，回帆之日，細物十分抽二，粗物十五分抽二。七年，禁入番將絲銀細物易於外國。 
　　至治二年，復立泉州、慶元、廣東提舉司，申明市舶之禁。三年，聽海商貿易，歸徵其稅。 
　　泰定元年，諸海舶至者，止令行省抽分。三年，命有司依累朝呈獻例，給買寶貨者之直，天曆元年，以其耗蠹國用，禁之。
　

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

