
卷一百四十三·列傳第四十
　
　　石珪 天祿 王珍 文幹 楊傑只哥劉通 復亨 淵 劉斌 思敬 趙柔晟 耿福 繼元 
　　石珪，泰安新泰人。體貌魁偉，倜儻不羈。金末，渡河，率少壯據險自保，與滕州陳敬宗破張都統等兵於龜蒙山。又敗宋將鄭元龍於亳州，乘勝引兵入盱眙。會宋賈涉誘殺漣水忠義軍統轄季先，衆迎珪爲帥，稱爲太尉。 
　　太祖十三，使葛不罕與宋議和。明年，珪令麾下劉順覲太祖於塔什干城，太祖慰勞順，且敕珪曰：「如宋和議不成，吾與爾爲一家，勿擾不富貴。」順還告珪，珪感悅，日夜思降。十五年，宋果渝盟，珪棄其妻孔氏、子金山，杖劍渡淮，宋將迫之曰：「太尉還，完汝妻子。」珪不顧，宋將沉珪妻子於水。遂率煩及李溫等歸木華黎。木華黎承製拜珪光標大夫、濟兗單三州兵馬都總管、山東諸路行元帥府事，佩金虎符，便宜從事。後金棄東平，珪與嚴實分守，收輯濟、兗、沂、滕、單諸州。十八年，加金紫光祿大夫、東平兵馬都總管、山東諸路都元帥。 
　　秋七月，珪攻克曹州，與金將鄭從宜戰，馬僕爲所獲，送至汴。金主壯其爲人，誘以名爵。曰：「吾身事大朝，官至光祿，復能受封他國耶！假我一朝，縛爾以獻。」金主大怒，蒸殺於市。珪擡然就死，色不變。其部下祠兗州祀之。子天祿， 
　　天祿，襲父爵，授龍虎衛上將軍、東平路元帥，佩金虎符。時宋將彭義斌取大名及中山，天祿從孛裏海敗之，又敗金將武仙，屢立戰功。國王孛魯奏遷金紫光祿大夫、都元帥。 
　　太宗四年，從皇太弟拖雷伐金，率戰船，夜至歸德城下，襲其營，殺三百餘人。金將陳防禦來追，天祿回軍復戰，金兵退走。明年秋九月，破考城，復圍歸德。冬十二月，歸德降。六年，入覲，改授徵行千戶，濟、兗、單三州管民總管。七年，從札剌溫火兒赤渡淮，攻隨州，至襄陽夾河寨，敗宋兵。又從攻蘄、黃等州。 
　　時詔天祿括戶東平，軍民賦稅並依天祿己括籍冊，嚴實不得科收。天祿病不任職，以子興祖襲。明年卒，年五十四。 
　　子十人，興祖襲千戶，官武略將軍。從伐宋，攻鄂州。至元四年，由宿州率所部抄沿淮諸郡，俘獲甚多。統軍司賞馬二十匹、銀五百兩、錦二十端。十二年，攻常州，爲先鋒，功在諸將上。宋亡，第功，擢宣武將軍、管軍總管，戍溫州。平土賊林大年等，招輯南溪山寨歸農者三萬餘戶。十六年，晉顯武將軍，佩金虎符。十九年七月，卒于軍。子璉嗣。 
　　王珍，字國寶，大名南樂人。金末，所在盜起，南樂人楊鐵槍聚衆保鄉里，珍從之。大兵略地河朔，鐵槍迎降，署珍軍前都彈壓。鐵槍戰死，衆推蘇椿代領其衆。宋將彭義斌侵大名，椿戰不利，降之，義斌遂據大名。珍棄其家，間道走還軍中，按只吉歹大王嘉其誠心歸附，以爲義子。復從速魯忽擊走義斌，蘇椿以大名降，歸珍妻子。珍語之曰：「吾非棄汝輩，誠不以私愛奪吾報國之心。」聞者稱歎，授鎮國上將軍、大名路治中、軍前行元帥府事。俄遷輔國上將軍，復授統攝開曹滑浚等處行元帥府事，兼大名路安撫使。 
　　蘇椿有異志，珍覺之，與元帥梁仲先發兵攻椿，椿，開南門遁。國王斡真授仲行省，珍驃騎衛上將軍、同知大名府事，兼兵馬都元帥。從速不台經略河南，破金將武仙於鄭州，復與金人戰於蕭縣，斬其將。頃之，仲死，國王命仲妻冉守真權行省，珍爲大名路尚書省下元帥，將其軍。國用安據徐、邳、珍從太赤及阿術魯攻破之，授同籤大名行省事。從伐宋，破盧、壽、滁等州，珍常身先諸將。宋城五河口，珍帥死士二十人奪之，乘勝連破濠、泗、渦口。 
　　太宗二年，入朝，授總帥本路軍馬管民次官，佩金符。珍言於帝曰：「大名困於賦調，貸借西域賈人銀八千錠，及通糧五萬斛，若復征之，民無生者矣。」詔官償所借銀，復盡蠲其逋糧。已而朝廷議分蒙古、漢軍戍河南，以珍戍睢州，修城煌，明斥侯，宋兵不敢犯。定宗三年，入朝，晉本路徵行萬戶，加金虎符。在鎮九年卒，年六十五。子文幹。 
　　文幹，善騎射，襲爲行軍萬戶。從世祖攻鄂州，先登，中流矢，賜良馬、金帛。李璮叛，從哈必赤大王討平之，論功第賞，文幹曰：「增秩則榮及一身，賜金則恩逮卒伍。」乃以白金二千兩、器血百事、雜彩數百縑賞之，文幹悉頒于軍中。 
　　中統三年，制：「父兄子弟並仕者，罷其子弟。」文乾弟文禮爲千戶，文幹自陳願解己官，而留文禮。詔從之。改同知大名路總管府事，累遷河東山西道捉刑按察副使。近臣言其鄂州之功，晉僉東川行樞密院事，歷金州、衛輝、東平總管。改江東建康道捉刑按察使，卒於官，年五十八。發其篋中，錢僅七緡，貧不能歸葬。人以此稱之。 
　　楊傑只哥，大興寶砥人。少有勇略。大兵略地燕、趙，率族屬降附。從攻遼東，又從元帥阿術魯克西夏諸城，有功。 
　　太宗元年，皇太弟拖雷賜以金、幣，命從阿術魯攻信安。阿術魯知其材出諸將右，命裁決軍務。信安城四面阻水，其帥張進數月不降。傑只哥曰：「彼恃巨浸，我師進不得利，退不得歸，不若往說之。」進見其來，怒曰：「吾己斬二使，汝不畏死耶！」傑只哥無懼色，從容言曰：「今齊、魯、燕、趙地方數千里，郡邑皆聞風納款，獨君恃此一城，亡可立待。爲君計，不如歸附，可以保富貴。」進默然曰：「姑待之。」凡三往，乃降。 
　　三年，大名守蘇椿叛，討獲之。衆議屠城，傑只哥曰：「怒一人而族萬家，非招來之道也。」衆是其言。由是滑、浚等州皆下。四年，大軍攻徐州，阻河不得濟。傑只哥率勁卒，恁河奪賊舟楫，衆遂畢渡，獲河南諸郡降人三萬餘戶。進圍徐州，金將國用安拒戰，傑只哥率百餘騎突陣，大敗之。皇弟拖雷賜名拔都，授金符，命總管新附軍民。 
　　七年，太宗特賜傑只哥種田民戶租賦。九年，衆從阿術魯攻歸德，傑只哥麾諸將縛草作筏渡濠抵城下，梯城先登，拔之。乘勝得五州、十縣、四堡、二寨。十年，宋兵至，傑只哥率舟師擊之，轉戰中流，溺死，年四十。子孝先、孝友。孝先，僉江北淮東道肅政廉訪司事；孝友，鎮江路總管。 
　　劉通，字仲達，東平濟河人。初從嚴實來歸，收濮、曹、相、潞、定陶諸州縣，實薦於太師木華黎，以通爲齊河總管，尋授鎮國上將軍、左副都元帥、濟南知府、德州總管、行軍千戶。太宗賜金符，擢上千戶。宋將彭義斌攻齊河城，己登陴，通率六七人鼓譟而進，宋人驚墜，溺死者甚衆。明日，復圍城三匝，通令守陴者植槊如櫛，俄撤去，宋人懼其出攻，遂引退。九年，遷德州等處二萬戶軍民總管。卒。子復亨。 
　　復亨，襲行軍千戶。從嚴實略安豐、通、泰、淮、濠、泗、蘄、黃、安慶諸州。憲宗西征，復亨攝萬戶，統東平軍馬攻釣魚山苦竹寨，有功。師還，兼德州軍馬總管。 
　　中統元年，率所部戍和林，還，授虎符，進武衛軍副都指揮使。李璮叛，遣使招復亨，復亨斬之。時諸軍乏食，復亨出其私蓄以濟師，世祖嘉之，賜白金五千兩，復亨固辭。 
　　至元二年，進左翼侍衛親軍都指揮使。四年，遷右翼。九年，加昭勇大將軍、鳳州等處經略使。十年，遷征東左副都元帥，統軍四萬、戰船九百，徵日術，由博多舍舟登陸，屢敗日本。兵進至令津，戰於百道原，復亨披赤甲，縱橫指揮，鋒銳甚。日本將三郎景資射覆亨墜馬，乃引軍還。事具《日本傳》。十二年，授昭信路總管。十四年，遷黃州宣慰使。十五年，改太平路總管，俄授鎮國上將軍，爲準西道宣慰使都無帥。二十年，加奉國上將軍。三月卒。五子：浩、澤、澧、淵、淮。浩，中統四年襲千戶，至元八年歿於兵。澤，由近侍出爲荊州湖北道宣慰使；澧，知長寧州。俱早卒。淵，至元十一年佩金符，授進義副尉，爲徐、邳屯田總管下不莊千戶。九月，領兵巡邏泗州，至淮河九里灣，遇宋兵，奪其船三十餘艘。十二年三月，與宋安撫朱煥成於清河，敗之，擒十四人，奪其輜重。九月，從右丞別裏迷失攻淮安。十三年，與宋人戰於昭信軍南靖平山。俱有功。十四年，入覲，進武略將軍、管軍總管。十五年，從元帥張宏範徵閩、廣諸州，以功授武符將軍。十六年，從攻崖山，宏範命淵領後民辦軍，水戰有功。十七年，進安遠大將軍，爲副招討。二十一年，遷潁州副萬戶。二十四年，從徵交趾，鎮南王脫歡命別將二萬人攻萬劫江，又攻靈山城，大敗賊衆。還師，討浙東土寇，平之。三十一年，兼領紹興浙江五翼軍，守杭州。大德十一年卒。 
　　子無晦，至大元年襲授晤信枝尉、潁州刮萬戶。延祐五年，以病免。六年，改河南江北行省都鎮撫。秦定四年，加宣武將軍。卒。 
　　劉斌，濟南歷城人。少孤，鞠於大父。有勇力，從濟南張榮起兵，爲管軍千戶。太宗四年，以功授中翼都統。從攻歸德，軍杏堆，距陳州七十里，聞金兵屯州城外，斌率衆夜破之。又襲敗太康兵，拔其城。移屯襄陽，軍乏食，斌知青陵多積穀，陳可取狀。衆難之，斌叱之曰：「青陵前阻大澤，彼侍險，不設備，可必勝也。」乃率百騎夜發，行大澤中五十餘里，遇敵兵，斌揮槊突擊，敗之，獲其糧數千斛。從攻六安，先登，破其城。 
　　擢濟南推官。授本道左副元帥。擢濟南新舊軍萬戶，移鎮邳州，憲宗九年，病，謂其子曰：「居官當廉正自守，毋黷貨以喪身敗家。」語華而逝，年六十有二。追贈中奉大夫、參知政事、護軍、彭城郡公，諡武莊。子思敬。 
　　思敬，賜名哈八兒都，襲父職爲徵行千戶。世祖南征，從董文炳攻台山寨，先登，中流矢，傷甚。帝親勞賜酒，易金符。中統二年，授武衛軍千戶。從討李璮，賜銀六十錠。四年，授濟南武衛軍總管，捕盜有功，又賜銀千兩。至元三年，授懷遠大將軍、侍衛親軍左翼副都指揮使。四年，命築京城。八年，授廣衛將軍、西川副統軍，佩金虎符。九年，宋嘉定守臣昝萬壽乘虛襲成都，哈八兒都邀擊之，戰於青城，宋兵大敗，奪所俘二千人還。十二年，轉同僉行樞密院事，復攻嘉定，取之。滬、敘、忠、涪諸郡及巴縣籌勝、龜雲、石筍等寨十九族，及西南夷五十六部，悉來降。十三年，圍重慶，敗宋將張萬，得其舟百餘。六月，滬州復叛，殺哈八兒都妻子。哈八兒都討擒其將任慶，攻破盤山寨，俘九千餘戶，又獲其將劉雄及王世昌等。夜入東門，巷戰，殺王安撫等，遂克滬州。復攻重慶，其將趙牛子降。十六年，蜀平，拜中奉大夫、四川行省參知政事。行省罷，改四川北道宣慰使。 
　　十七年，授正奉大夫、江西行省參知政事，平吉、贛盜，民賴以安。二十年卒，年五十三。贈推忠宣力果毅功臣、平章政事、柱國，封濱國公，諡忠肅。 
　　弟：思恭，字安道，累官昭毅大將軍、右衛親軍都指揮使；思義，宣武將軍、昌國州軍民達魯花赤。 
　　趙柔，易州淶水人。父世英，金易縣令。柔有膽略，金末避兵西山，柵險自保。同縣劉伯元、蔡友資、李純等亦各聚衆數千，聞柔信義，共推爲長。柔明號令，嚴賞罰，人多服之。 
　　大兵入紫荊關，柔以衆降，行省札八兒奏聞，授涿、易二州長官，佩金符。時羣盜並起，柔單騎遍入賊寨，說降其衆，以功遷真定、涿州等路兵馬都元帥，佩金虎符，兼銀冶總管。太宗二年，命兼管諸處打捕總管。八年，加金紫光祿大夫，卒。至原元年，追封天水郡侯，諡莊慎。 
　　四子：守贇、守信、守純、守政。守贇二子：謙，襲打捕鷹房總管；晟，最知名。守信二子：簡，洺水尹，贈榮祿大夫、柱國、巍國公，諡忠憲。簡子世安，中書平章政事。守純子千閭，提領打捕鷹房總管。守政子：允，保定總管府通判；密，大名打捕鷹房府總管。 
　　晟，字子昌，以伯父守贇蔭，累官秀容縣尹。秀容民家女爲妖所馮，術士劾之，輒投以瓦石。晟至，妖不復作，其家繪晟象祀之。轉新城尹，時太保曲樞圉人牧馬於新城，踐蹋田禾，晟收系之。曲樞怒，使其長史持刑部牒按治晟，卒無所得。 
　　至治元年，詔舉守令，部使者以晟應，改中山尹，又轉安熹。所至有能名，以臺臣薦，拜陝西行合監察御史、僉四川道廉訪司事。 
　　天曆元年，召拜監察御史。首言：「天下已定，不當有彼此之分，上都官吏宜序用。」劾平章政事速速恃功驕恣。帝親祀太室，速速爲禮儀使，稱疾不出，又褻服入齋宮，不敬。又劾參知政事也先捏，將兵御西軍，逗撓不進，擅殺萬戶張景武兄弟二人。皆以罪廢。除山東道廉訪司副使，改燕南道。遷同知儲政院事，拜燕南道廉訪司使。以年老致仕，不允，拜林直學士。 
　　至順三年，大雨雪，晟上言：「雨水正月中氣，春分二月中氣，四陽上行，封爲大壯。今自正月雨雪至二月未己，陽和弗興，陰凝不釋。陽爲君子爲善，陰爲小人爲惡，宜預防其變。」中書以其言下禮部。是年晟卒，年七十四。明年，贈集賢直學士，追封天水郡侯，諡惠肅。 
　　耿福，字伯禧，祁州束鹿人。沉鷙寡言，善騎射。大兵入中原，河朔盜起，令遁去，束鹿民推福攝縣事，號令明信，境內晏然。 
　　太祖八年，木華黎徇地至束鹿，福以衆降。九年春，木華黎以冀州不納使者，命福討之。福請先招之，果不來，興師未晚。乃遣福持檄往諭，守將猶疑曰：「若遣親信來，我即降。」福使其妻兄往，守將迎降。冀州平，謁太祖於行在，賜金織衣一襲、名馬二、拜鎮國上將軍、安定軍節度使，行元帥府事，佩金虎符。是年秋，武仙悉衆來攻，福逆擊之，仙不能克，乃以火炮攻北門。城中火起，福禱於真武廟，反風滅火，大雨如注。俄聞劉仲祿以兵迎邱真人行次安平，福宣言於師曰：「劉便宜率精兵援我，期以明日破賊。」諸軍聞之，膽皆壯。是夜，分兵三隊，攻賊。仙棄營走，福追擊，斬首數千級，仙僅以身免。順天帥張柔上其功，加輔國上將軍。明年二月卒，年四十九。 
　　子孝祖，襲束鹿軍民長官，贈吏部尚書，追封高陽郡公；紹祖，束鹿縣尉。孝祖子繼元。 
　　繼元，字舜臣。幼英悟好學，年十八以質子入宿衛，襲束鹿縣尹。官制行，改固安州判官，移錦州。有劇盜據山險，繼元至，掩捕無遺，境內以安，民號其山曰耿公山。累官葛城、大同、河間縣尹，同知絳州事。 
　　卒。子煥，由中書掾累官監察御史、都事，拜治書侍御史。至元元年以戶部尚書晉中書左丞。二年，遷侍御史，拜御史中丞。六年，賜上尊、束帛，致仕。卒。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

