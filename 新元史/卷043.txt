
太祖十四年夏，西征，大雨雪。帝疑之，耶律楚材進曰：「克敵之徵也。」明年冬，震雷。帝又疑之，楚材曰：「西域主將死矣。」已而，皆然。夫天之垂戒，無分於夷夏。夷夏雖殊族姓，又無不知天變之可畏者。或乃疑其附會失實，不亦妄乎！抑吾觀楚材之佔侯，雖驗於已事，然准以《洪範》五行之說，皆不合。於是又知禨祥術數之學，或別有所承，而不必盡軌於經傳也。然考天變以徵人事，則豈有外於《洪範》之大義者哉！作《五行志》。 
《洪範》曰：「水曰潤下。」失潤下之性時，則有水潦及霜雪、冰雹、震雷之變，魚孽、龍蛇之孽，鼓妊人，痾豕禍，其徵爲恆寒，其色黑，是爲黑眚黑祥。 
至元元年，真定、順天、河間、順德、大名、東平、濟南等路大水。 
四年五月應州大水。 
五年八月，亳州大水。 
六年十二月，獻、莫、清、滄四州及豐州、渾源縣大水。 
九年九月，南陽、懷孟、衛輝、順天等路，洺、磁、泰安、通、灤等州淫雨，河水並溢，圯田廬，害稼。 
十三年十二月，濟寧及高麗瀋州水。 
十四年六月，濟寧路雨水，平地丈餘，損稼。曹州定陶、武清二縣，濮州、堂邑縣雨水，沒禾稼。十二月，冠州、永年縣水。 
十六年十二月，保定等路水。 
十七年正月，磁州、永年縣水。八月，濮州、東平、濟寧、磁州水。 
十八年二月，遼陽懿州、蓋州水。十一月，保定清苑縣水。 
十九年，江南水。 
二十年六月，太原、懷孟、河南等路，沁河水涌溢，壞民田一千六百七十餘頃。衛輝路清河溢，損稼。南陽府唐、鄧、裕、嵩四州河水溢，損稼。十月，涿州巨馬河溢。 
二十一年六月，保定、河間、濱、棣大水。 
二十二年秋，南京、彰德、大名、河間、順德、濟南等路河水壞田三千餘頃。高郵、慶元大水，傷人民七百九十五戶，壞廬舍三千九十區。 
二十三年三月，雄、霸二州及保定諸縣水。六月，安西路華州華陰縣大雨，潼谷水涌。平地三丈餘。杭州、平江二路屬縣水，壞民田一萬七千二百頃。大都涿、漷、檀、順、薊五州，汴梁、歸德七縣水。十月，河決開封，祥符、陳留、杞、太康、通許、鄢陵、扶溝、洧川、尉氏、陽武、延津、中牟、原武、睦州十五處。 
二十四年三月，汴梁河水溢。六月，霸州益津縣雨水。九月，東京誼、靜、威遠、婆娑路等路水。十一月，大都路水。 
二十五年二月，大都水。四月，渾河決。杭州、平江、湖州、秀州大水。五月，河決襄邑。平江路水。七月，御河溢，膠州大水，民採橡爲食。十二月，太原、汴梁二躋河溢，害稼。 
二十六年二月，紹興大水。五月，御河溢。六月，平灤路水，壞田稼一千一百頃。八月，霸州大水。 
二十七年正月，甘州、無爲路大水。五月，江陰州大水。六月，河溢太康縣，沒民田三十一萬九千畝。七月，泉州及懷孟路武陟、汴梁路祥符縣皆大水。江西贛、吉、袁、瑞、建昌、撫水、皆溢。魏縣御河益。八月，沁水溢。廣州清遠縣水。九月，御河決。十月，江陰、寧國大水。十一月，河決祥符義唐灣，太康、通許二縣，陳、潁二州。大被其患。易水溢，雄、莫等州皆受其患。 
二十八年二月，常德路水。八月浙東婺州水。九月，平灤、保定、河間三路大水。 
二十九年五月，龍興路南昌、新建、進賢三縣水。閏六月，鎮江、常州、平江、嘉興、湖州、松江、紹興等路府水。揚州、寧國、太平三路大水。岳州華容縣水。河西務水。 
三十年五月，深州靜安縣大水。九月，恩州水。十月。平灤路水。 
三十一年五月，峽州路大水。八月，趙州寧晉縣水。十月，遼陽路水。 
元貞元年五月，建康溧陽州，太平當塗縣，鎮江金壇、丹徒等具，常州無錫州，平江長洲縣，湖州烏程縣，鄱淚餘干州，常德沅江、澧州安鄉等縣水。六月，泰安州奉符、曹州濟陰、兗州磁陽等縣水。歷城縣大清河水溢，壞民居。七月，遼東利州、大都武衛屯田水。八月，平江、安豐等路大水。九月，廬州、平江二路大水。 
二年五月，太原平晉縣，獻州交河、樂壽二縣。莫州任丘、莫亭等縣，湖南醴陵州水。六月。大都路益津、保定、大興三縣水，壞民田七千餘頃。晉州鼓城、獲鹿、槀城等縣，保定葛城、歸信、新安、束鹿等縣，汝寧潁州，濟寧沛縣，揚、廬、嶽、澧四路，建康、太平、鎮江、常州，紹興五路水。七月，彰德、真定、曹州、濱州水。八月，棣州、曹州水。九月，河決河南杞、封丘、祥符、寧陵、襄邑五縣。十月。河決開封縣。十二月，江陵潛江縣，沔陽玉沙縣，淮安海寧朐山、鹽城等縣水。 
大德元年三月，歸德、徐州，邳州宿遷、睢寧，鹿邑三縣，河南許州臨潁，郾城等縣，睢州襄邑，太康、扶溝、陳留、開封、杞等縣河水大溢，漂沒田廬。五月，河決汴粱，發民夫三萬五千塞之。漳水溢，害稼。龍興、南康、澧州、南雄、饒州五路水。六月，和州歷陽縣江水溢，漂廬舍一萬八千五百區。七月，彬州耒陽縣、衡州酃縣大水，溺死三百餘人。九月，溫州平陽、瑞安二州水，溺死六千八百餘人。十一月常德武陵縣大水。 
二年六月，河決蒲口，凡九十六所，泛溢汴梁路、歸德府，並大名、東昌、平灤等路水。 
三年八月，河間路水。 
四年五月，保定、真定二路、通、薊、二州水。六月，歸鉢睢州大水。 
五年五月，宣德、保定、河間屬州水。寧海州水。六月，濟寧、般陽、益都、東平、濟南、襄陽、平江七路水。七月，江水暴風大溢，高四五丈，連崇明、通、泰、真州定江之地，漂沒廬舍，被災者三萬四千五百餘戶。遼陽大寧路水。八月，平、灤二州雨，灤河溢。順德路水。 
六年四月，上都水。五月。濟南路大水。歸德府徐州、邳州睢寧縣雨五十日，沂、武二河合流，水大溢。東安州渾河溢，壞民田一千八十餘頃。六月，廣平路大水。 
七年五月，濟南、河間等路水。六月，遼陽、大寧、平灤、昌國、瀋陽、開元六路雨水，壞田廬，男女死者百十有九人。修武、河陽、新野、蘭陽等縣趙河、湍河、白河、七里河、沁河、遼河皆溢。台州風水大作，寧海、臨海二縣死者五百五十人。 
八年五月，太原陽武縣、衛輝獲嘉縣、汴梁祥符縣河溢，大名滑州、濬州雨水，壞民田六百八十餘頃。八月潮陽颶風海溢，漂民廬舍。 
九年六月，汴梁武陽縣思齊口河決。東昌博平、堂邑二縣水。潼川綿江、中江溢，水決入城。龍興、撫州、臨川三路水。七月，沔陽玉沙縣江溢。嶧州水。揚州泰興縣、淮安山陽縣水。八月，歸德府寧陵，陳留、通許、扶溝、太康、杞縣河溢。大名元城縣大水。 
十年五月，雄州、漷州水。平江、嘉興二路水，害稼。六月，保安滿城、清苑二縣水。大名、益都等路大水。定興縣水。七月，平江路大風，海溢。吳江州大水。 
十一年六月，靜海、容城、束鹿、隆平、新城等縣水。七月，冀寧文水縣汾水溢。十一月，杭州、平江水。盧龍、灤河、遷安、昌黎、撫寧等縣水。 
至大元年五月，寧夏水。六月，益都水。七月，濟寧路雨水，平地丈餘，暴決入城，漂廬舍，死者十有八人。真定路大水，入南門，下注槀城，死者百七十人。彰德、衛輝二路水，損稽田五千三百七十頃。九月，泰安大水。十一月，河南水。 
二年七月，河決歸德府，又決汴梁封丘縣。 
三年六月，洧州、郾城、汶上三縣水。峽州大雨，水溢，死者萬餘人。七月，循州、惠州大水，漂廬舍二百九十區。 
四年六月，大都三河縣、潞縣，河東祁縣、懷仁縣，永平豐盈屯大水。七月，東平、濟寧、般陽、保定等路大水。江陵鬆滋縣、桂陽臨武縣水。 
皇慶元年五月，歸德睢陽縣河溢。六月，大寧，水達達路水，朱瓦江溢，民避居亦母兒乞嶺。八月，松江府大風，海水溢。寧國路涇縣水。 
二年五月，辰州沅陵縣水。六月，涿州范陽縣，東安州、宛平縣，固安，霸州益津、永清，藁城等縣水，壞田七千六百九十餘頃。河決陳、亳、睢三州，開封、陳留等縣。八月，崇明、嘉定二州大風，海溢。 
延祐元年五月，常德路武陵縣雨水，壞廬舍，溺死者五百人。六月，涿州范陽、房山二縣渾河溢，壞民田四百九十餘頃。七月，沅陵、盧溪二縣水。八月，肇慶、武昌、岳州、建康、杭州、建德、南康、江州、臨江、袁州、建昌、贛州、安豐、撫州、台州等路水。十二月，汴粱、南陽、歸德、汝寧、淮安水。 
二年正月，渾河決。六月，河決鄭州，壞汜水縣治。七月，鄭州，昌平、香河、寶坻等縣水。全州、永州江水溢，害稼。 
三年四月，潁州泰和縣河溢。七月，婺源州大水，溺死者五千三百餘人。 
四年正月，解州鹽池水。二月，曹州水。 
五年四月，廬州合肥縣大水。 
六年六月，河間路漳河水溢，壞民田二千七百餘頃。益都、般陽、濟南、東平、濟寧等路，曹、濮、泰安、高唐等州大水。害稼。遼陽，廣寧、瀋陽、開元等路水。大名路屬縣水，壞民田一萬八千頃。歸德、汴梁府，汝寧、彰德、真定、保定、衛輝、南陽等路大水。 
七年四月，安豐、廬州淮水溢，損禾麥一萬頃。城父縣水。六月，棣州、德州大水，壞田四千六百餘頃。七月，江陵縣水。上蔡、汝陽、西平等縣水。八月，霸州文安、大城二縣滹沱河溢，害稼。河間路水。汾州平遙縣水。是歲，河決汴梁原武縣。 
至治元年六月，霸州大水，渾河溢，被災者三萬餘戶。七月，薊州平谷、漁陽二縣，順州邢臺、沙河二縣，大名魏縣，永平義豐縣大水。彰德臨漳縣漳水溢。大都固安州、東安州、寶坻縣，真定元氏縣，淮安清河、山陽等縣水。東平、東昌二路，高唐、曹、濮等州水，害稼，乞裏吉思部江水溢。八月，安陸府雨七日，江水大溢，被災者三千五百戶。雷州海康、遂溪二縣海水溢，壞民田四千頃。九月，京山，長壽二縣漢水溢。十月，遼陽、肇慶等路水。 
二年二月，濮州大水。五月儀封縣河溢。閏五月，睢陽縣亳社屯大水，六月，奉元漷縣，漷州新平、上蔡二縣水。八月，廬州六安、舒城二縣水。十一月，平江路大水，損民田四萬九千六百頃。 
三年五月，東安州水，壞民田一千五百餘頃。真定武邑縣水害稼。六月，大都永清縣雨水，損田四百頃。七月氵寇州雨水害稼。九月，漳州、建昌、南康等路水。 
泰定元年五月，漷州、固安州水。隴西縣大雨水，漂死者五百餘家。龍慶路雨水傷稼。六月，益都、濟南、般陽、東昌、東平、濟寧等路三十有二縣。曹、濮、高唐、德州等處十縣淫雨，水深丈餘，漂沒田廬。大同渾源河溢，陳、汾、順、晉、恩、深六州雨水害稼。真定滹沱河溢，漂民廬舍。陝西大雨，渭水及黑水河溢。損民廬舍。渠州江水溢。七月，真定、河間、保定、廣平等路三十有七縣大雨水五十餘日，害稼。大都路固安州清河溢。順德路任縣漷水溢。奉元朝邑縣、曹州楚丘縣、開州濮陽縣河溢。九月，延安路洛水溢。奉元長安縣大雨。灃水溢。濮州館陶縣水。十二月，杭州鹽官州海水大溢，壞堤塹，侵城郭，有司以石囤木櫃捍之不止。 
二年正月，大都寶坻縣、肇慶高要縣雨水。鞏昌路水。閏正月，雄州歸信縣大水。二月，甘州路大雨水，漂沒行帳孳畜。三月，咸平府清、氵寇二河合流，失故道。隳提堰。四月，涿州房山、范陽二縣水。岷、洮、文、階四川雨水。五月，檀州大水，平地深丈有五尺。高郵興化、江陵公安水。浙西江湖水溢。河溢汴梁，被災者十有五縣。六月，通州三河縣大雨，水丈餘。冀寧路汾河溢。潼江府綿江、中江水溢入城，深丈餘。衛輝汲縣、歸德宿州大水。濟寧路虞城、碭山、單父、豐、沛五縣水。七月，睢州河決。八月，霸州、涿州，永清、香河二縣大水，傷稼九千五十餘頃。九月，開元路三河溢，沒民田。壞廬舍。十月，寧夏鳴沙州大雨水。曹州屬縣水。十月，常德路水。 
三年正月，恩州水。二月，歸德府河決。六月，大同縣大水。汝寧光州水。大昌屯河決。七月，河決鄭州，漂沒陽武等縣民一萬六千五百餘家。東安、檀、順、漷四州雨，渾河決，溫榆水溢，傷稼。延安路膚施縣水。漂民居九十餘戶。八月，鹽官州大風海溢，捍海堤崩，廣三十餘里，袤二十里，徙居民千二百五十家以避之。真定蠡州，奉元蒲城縣，無爲州，歷陽、含山等縣水。九月，平遙縣汾水溢。揚州、寧國、建德諸屬縣水。十一月，崇明州三沙鎮海溢，漂民居五百家。十二月，遼東大水。大寧路瑞州大水，壞民田五千五百頃，廬舍八百九十所，溺死者百五十人。 
四年正月，鹽官州潮水大溢，捍海堤崩二千餘步。三月，渾河決。五月，睢州河溢。六月，大都東安、固安、通、順、薊、檀、漷七州，永清、良鄉等縣雨水。七月，上都雲州大雨。北山黑水河溢。雲安縣水。衢州大水。八月，汴梁扶溝、蘭陽二縣河溢，漂民居一千九百餘家。濟寧虞城縣河溢。傷稼。滹沱河溢。崇明州海門縣海溢。十二月，夏邑縣河溢。汴粱中牟，開封、陳留三縣，歸德邳、宿二州雨水。 
致和元年三月，鹽官州海堤崩，遣使禱祀，造浮圖二百十六，用西僧法厭之。河決碭山、虞城二縣。四月，鹽官州海溢，益發軍民塞之，宦百囤二十九里。廣寧路大水。崇明州海溢。六月，南寧、開元、永平等路水。河間臨邑縣雨水。益都、濟南、般陽、濟寧、東平等路三十縣，濮、德、泰安等州九縣，雨水害稼。七月，廣西兩江諸州水。 
天曆元年八月，杭州、嘉興、平江、湖州、建德、鎮江、池州、太平、廣德九路水。沒民田萬四千餘頃。 
二年六月，大都東安、通、薊、霸四川，河間靖海縣雨水害稼。永平昌國諸屯水。 
至順元年六月，河決大名路長垣、東明二縣，沒民田五百八十餘頃。曹州、高唐等州水。前後武衛屯田水。七月，海潮溢，漂沒河間運司鹽二萬六千七百引。閏七月，平江、嘉興、湖州、松江三路一州大水，壞民田三萬六千六百餘頃，被災者四十萬五千五百餘戶。杭州、常州、慶元、紹興、鎮江、寧國等路，望江、銅陵、長林、寶應、興化等縣水，沒民田一萬三千五百餘頃。大都、保定、大寧、益都展州縣水。 
二年四月，潞州潞城縣大雨水。五月，河間莫亭縣、寧夏河渠縣、紹慶彭水縣及德安屯田水。六月，大都、保安、真定、河間、東昌諸路水。彰德屬縣漳水決。十月，吳江州大風，太湖水溢，漂民居一千九百七十餘家。十二月，深州、晉州水。 
三年三月，奉元朝邑縣洛水溢。五月，汴梁河水溢。江都、泰興、雲夢、應城等縣水。滹沱河決，沒河間清州等處屯田。汾州大水。六月，無爲州、和州水。九月，莒、沂二州及泰安奉符縣、濟寧魚臺縣，曹州楚邱縣。平江、常州、鎮江三路皆大水。 
元統元年五月，汴梁陽武縣河溢，害稼。六月，京畿大霖雨水，平地丈餘。涇河溢，關中水災。黃河大溢，河南水災。泉州霖雨，溪水暴漲，漂民居數百家。七月，潮州大水。 
二年正月，東平須城縣、濟寧濟州、曹州濟陰縣水災。二月，灤河、漆河溢，永平路屬縣皆水。瑞州路水。三月，山東霖雨，水涌。四月，東平、益都水。五月。鎮江路水。宣德府大水。六月，淮水漲，漂山陽縣境內民畜房舍。九月，吉安路水。 
至元元年，河決汴梁封丘縣。 
二年五月，南陽鄧州大水。六月，涇水溢。八月，大都至通州霖雨，大水。 
三年二月，紹興大水。五月廣西賀州大水害稼。六月，衛輝淫雨至七月，丹沁、二河泛漲，與城西御河通流，平地深二丈餘，漂沒人民房舍田禾甚衆。民棲於樹上，達魯花赤僧家奴以舟載飯食之，移老弱居城上，日給廩食，月餘水方退。汴梁蘭陽、尉氏二縣，歸德府皆河水泛溢。黃州及衢州常山縣皆大水。 
四年正月，河決曹州，又決汴梁。五月，吉安永豐縣大水。黃河溢。平地水二丈，決白茅堤、金堤。六月，邵武大水，城市皆洪流，漂沿溪民居殆盡。 
五年五月庚戌，汀州路長汀縣大水，平地深三丈許，損民居八百家，壞民田二百頃，溺死者八千餘人。七月，沂州沂、沐二河暴漲，決堤防，害田稼。邵武光澤縣大水。常州宜興州山水出，高一丈，壞民居。 
六年二月，京畿五州十一縣及福州路福寧州皆大水。五月甲子，慶元奉化州山崩，水湧出平地，溺死人甚衆。六月，衢州西安、龍遊二縣大水。庚戌，處州松陽、龍泉二縣積雨，水漲入城中，深丈餘，溺死五百餘人。遂昌縣尤甚，平地三丈餘。桃源鄉山崩，壓溺人民五十三家，死者三百六十餘人。秋，河北大水。七月壬子，延平南平縣淫雨，水泛漲，溺死百餘人，損民居三百餘家，壞民田二頃七十餘畝。乙卯，奉元路悛屋縣河水溢，漂溺居民。八月甲午，衛輝大水，漂民居一千餘家。十月，河南府宜陽縣大水，漂民居，溺死者衆。 
至正元年，汴粱鈞州大水，揚州路崇明、通、泰等州海潮湧溢，溺死一千六百餘人。 
二年四月，睢州儀封縣大水害稼。六月癸丑夜，濟南山水暴漲，衝東西二關，流入大清河，黑山、天麻、石固等寨及臥龍山水通流入大清河，淹沒上下民居千餘家，溺死者無算。 
三年二月，鞏昌寧遠、伏羌、成紀三縣山崩，水涌，溺死者無算。五月，黃河決白茅口，七月，汴梁中牟、扶溝、尉氏、洧川四縣，鄭州滎陽、汜水、河陰三縣大水。 
四年五月，霸州大水。六月，河南鞏縣大雨，伊、洛水溢。漢民居數百家。濟寧路兗州，汴梁鄢陵、通許、陳留、臨潁等縣。大水害稼，人相食。七月，灤河水溢，出平地丈餘，永平路禾稼廬舍漂沒甚衆。東平路東阿、陽谷、汶上、平陰四縣，衢州西安縣大水。溫州颶風大作，海水溢，漂民後，溺死者甚衆。 
五年七月，河決濟陰，涑官民亭舍殆盡。十月。黃河泛溢。 
七年五月，黃州大水。八月壬午，杭州、上海浦中午潮退而復至。 
八年正月辛亥，河決，淹濟寧路。四月，平江、松江大水。五月庚子，廣西山水涌，灕江溢，平地水深二丈餘，屋宇人畜漂沒。壬子，寶慶大水。乙卯。錢塘江潮比之八月中高數丈餘，沿江民皆遷居以避之。六月己丑，中興路鬆滋縣驟雨，水暴漲，平地深丈五尺餘，漂沒六十餘里，死者一千五百人，是月，膠州大水。七月，高密縣大水。 
九年七月，中興路公安、石首、潛江、監利等縣及沔陽府大水。夏秋，蘄州大水，傷稼。 
十年五月，龍興瑞州大水。六月乙未，靈州靈石縣雨水暴漲，決堰，漂民居甚衆。七月，汾州平遙縣汾水溢。靜江荔浦縣大水害稼。 
十一年夏，龍興南昌、新建二縣大水。安慶桐城縣雨水泛漲。花生、龍源二山崩，沖決縣東大河，漂民居四百餘家。七月，冀寧躋平晉、文水二縣大水，汾河泛溢東西兩岸，漂沒田禾數百頃。河決歸德府永城縣，壞黃陵岡岸。靜江路大水，決南北二渠。 
十二年六月中興路鬆滋縣驟雨，水暴漲，溧民居千餘家，溺死七百人。七月，衢州西安縣大水。 
十三年夏，薊州豐潤、玉田、遵化、平谷四縣大水。七月丁卯，泉州海水日三潮。 
十四年六月，河南府鞏縣大雨，伊、洛水溢，漂沒民居，溺死三百餘人。秋，薊州大水。 
十五年六月，荊州大水。 
十六年，河決鄭州河陰縣，官署民居盡廢，遂成中流。山東大水。 
十七年六月，大雨，漳河溢，廣平路皆水。秋，薊州五縣皆大水。 
十八年秋，京師及薊州、廣東惠州、廣西賀州皆大水。 
十九年九月，濟州任城縣河決。 
二十年七月，通州大水。 
二十二年三月，邵武光澤縣大水。 
二十三年，孟州濟源、溫縣水。七月，河決東平壽張縣，圯城牆，漂田廬，人溺死甚衆。 
二十四年三月，益都縣井水溢而黃。懷慶路孟州、河內、武陟縣水。七月，益都路壽光縣、膠州高密縣水。 
二十五年秋，東平須城、東阿、平陰三縣，河決小流口，達於清河，壞民居，傷禾稼。 
二十六年二月，河北徙，上自東明、曹、濮，下及濟寧，皆被其害。六月，河南府大霖雨，瀍水溢，深四丈許，漂東關居民故百家。秋七月，汾州介休縣汾水溢。薊州四縣、衛輝、汴粱鈞州俱大水害稼。八月，棣州大清河決，濱、棣二州之界，民居漂流者衆。濟寧路肥城縣西黃水泛溢，漂沒田禾民居百有餘里，德州齊河境七百餘里亦如之。 
至元十五年十二月，黃河清，自孟津東柏谷至汜水縣蓼子谷，上下八十餘里，澄瑩見底，數月始如故。 
元貞元年閏四月，蘭州上下三百餘里，河清三日。 
至正十四年正月甲子朔，汴粱城東汴河冰作五色花草，三月方解。 
十九年，鄭州黃河清，長數里。 
二十年十一月，汴梁原武、滎澤二縣。黃河清三日。 
二十一年十一月，河南孟津縣至絳州垣，曲縣二百里，河清七日，新安縣亦如之。十二月，冀寧路石州河水清，至明年春冰泮始如故。 
二十四年夏，衛輝路黃河清。 
中統二年五月，西京、宣德隕霜殺禾。 
三年五月，宣德、咸寧等路隕霜。八月，河間、平灤等路隕霜害稼。 
四年四月，武州隕霜殺麥禾。 
至元二年八月，太原隕霜害稼。四月，檀州隕霜。 
八年七月，鞏昌會、蘭等州霜殺稼。 
十七年四月，海寧州及益都路隕霜。 
二十一年三月，山東隕霜，殺桑蠶盡死，被災者三萬餘家。 
二十六年七月，濟南棣州損霜殺菽。 
二十七年七月，大同、平陽、太原隕霜殺禾。十一月，興、鬆二州及興隆路亦如之。 
二十九年三月，濟南、般陽等路及恩州屬縣霜殺桑。 
元貞二年八月，金、復州隕霜殺禾。 
大德五年三月，湯陰縣霜殺麥。五月，商州霜殺麥。 
六年八月，大同、太原霜殺禾。 
七年四月，濟南路隕霜殺麥。五月，般陽路隕霜。 
八年三月，濟陽、灤城二縣霜殺桑。八月，太原交城、陽曲、管州、嵐州，大同懷仁隕霜殺稼。 
九年三月，河間、益都、般陽屬縣隕霜殺桑。清、莫、滄、獻四州霜殺桑一百四十一萬七十餘本，壞蠶一萬二千七百餘箔。 
十年七月，大同渾源縣霜殺禾。八月，綏德州米脂縣霜殺禾二百八十頃。 
至大元年八月，大同隕霜殺禾。大名路隕霜。 
四年七月。大寧等路隕霜。 
皇慶二年三月，濟寧霜殺桑。 
延祐元年三月，東平、般陽等路，泰安、曹、濮等州大雨雪三日，隕霜殺桑。閏三月，濟寧、汴梁等路，及隴州、開州、青城、渭源諸縣霜殺桑，無蠶。七月，冀寧隕霜殺禾。 
四年夏，六盤山隕霜殺禾五百餘頃。 
五年五月，雄州歸信縣隕霜。 
六年三月，奉元路同州隕霜。七年八月，益津縣雨黑霜。 
至治二年五月，遼東路隕霜。 
三年七月，冀寧曲陽縣、大同路大同具、興和路咸寧縣隕霜。八月。袁州宜春縣隕霜殺禾。 
泰定二年三月，雲需府大雪，民飢。 
至順元年二月，京師大霜，晝霿。閏七月，奉元西和州，寧夏應理州、鳴沙州，鞏昌靜寧、邠、會等州，鳳翔麟遊，大同山陰，晉寧潞城、隰州等縣隕霜殺禾。 
三年八月，渾源、雲內二州隕霜殺禾。 
至正六年九月，彰德雨雪，結凍如琉璃。 
七年八月，衛輝隕霜殺禾。九月三日，溫州大雪。 
十年春，彰德大寒，近清明節，雨雪三尺，民多凍餒而死。 
十一年三月，汴梁路鈞州大雨彗，密縣平地雪深三尺餘。 
十三年秋，邵武光澤縣隕霜殺禾。 
二十三年三月，東平路須城、東阿、陽谷三縣隕霜殺桑，廢蠶事。八月，鈞州密縣隕霜殺菽。 
二十七年三月，彰德大雪，寒甚於冬，民多凍死。五月辛巳，大同隕霜殺麥。秋，冀寧路徐溝、介休二縣雨雪。十二月，奉元路咸寧縣井水冰。 
二十八年四月，李元隕霜殺菽。 
中統二年四月。雨雹。 
三年五月，順天、平陽、真定、河南等郡雨雹。 
四年七月，燕京昌平縣，景州蓚縣，上都路興、鬆、雲三州雨雹害稼。 
至元二年八月，彰德、大名、南京、河南、濟南、太原等路雨雹。 
四年三月，夏津縣大雨雹。 
五年六月，中山大雨雹。 
六年二月，興國雨雹，大如馬首，殺禽獸。七月，西京大同縣雨雹。 
七年五月，河內縣大雨雹。 
十五年閏十一月，海州贛榆縣雨雹傷稼。 
十六年，保定等二十餘路雨雹。 
十九年八月，雨雹，大如雞卵。 
二十年四月，河南風雷雨雹害稼。五月，安西路風雷雨雹。八月，真定元氏縣大風雹，禾盡損。 
二十二年七月，冠州雨雹。 
二十四年九月，大定、金源、高州、武平、興中等處雨雹。是歲，西京、北京、隆興、平灤、南陽、懷孟、鞏昌等路雨雹。 
二十五年三月，靈璧、虹縣雨雹，如雞卵，害麥。五月，孟州烏河川雨雹。十二月，靈壽、陽曲、天成等縣雨雹。 
二十六年夏，平陽、在同、保定等路大雨雹。 
二十七年四月，靈壽、元氏二縣大風雹。六月，棣州厭次、濟陽二縣大風雹，傷禾黍菽麥桑棗。 
二十九年閏六月，遼陽、瀋州、廣寧、開元等路雨雹。 
三十年六月，易州雨雹。 
三十一年四月，即墨縣雨雹。五月，密州路諸城、大都路武清雨雹。七月，陽信縣雨雹。真定路南宮、新河、易水、淶水等縣雨雹。八月，德州德安縣大風雨雹。 
元貞元年五月。鞏昌金州、會州、和州雨雹大，無麥禾。七月，隆興路雨雹。 
元貞二年五月，河中猗氏縣雨雹。六月，大同、隆興咸寧縣，順德邢臺縣，太原交河、離石、壽陽等縣雨雹。七月，太原、懷孟、武陟縣雨雹。 
大德元年六月，太原崞州雨雹害稼。 
二年二月，檀州雨雹。八月，彰德安陽縣雨雹。 
三年八月，隆興、平灤、大同、宣德等路雨雹。 
四年三月，宣州涇縣、台州臨海縣風雹。五月，同州、平灤、隆興雹。 
五年七月，雨雹。 
八年五月，大寧路建州，蔚州靈仙縣雨雹。太原、大同、隆興屬縣陽曲、天成、懷安、白登風雹害稼。八月，管州、嵐州、交城、陽曲、懷仁等縣雨雹。 
九年六月，晉寧、冀寧、宣德、隆興、大同等路大雨雹，害稼。 
十年四月，鄭州管城縣風雹，大如雞卵，積厚五寸。五月，大雨雹。七月，宣德縣雨雹。 
十一年五月，建州雨雹。 
至大元年四月，般陽新城縣、濟南厭次縣、益都高苑縣大風雨雹。五月，管城縣大雹，深一尺，無麥禾。八月，大寧縣雨雹害稼，斃人畜。 
二年三月，濟陰、定陶等縣雨雹。六月，崞州、源州、金城縣雨雹、延安神木縣大雹一百餘里，斃人畜。 
三年四月，靈壽、平陰等縣雨雹。四年四月，南陽雨雹。閏七月，大同宣寧縣雨雹。 
皇慶元年四月，大名濬州、彰德安陽縣、河南孟津縣雨雹。六月，開元路風雹害稼。 
二年七月，冀寧平定州雨雹。景州阜縣風雹。八月，大同懷仁縣雨雹。 
延祐元年五月，膚施縣大風雹，損稼並傷人畜。六月，宣平，仁壽、白登等縣雨雹。 
二年五月，大同、宣德等路雹害稼。 
三年五月，薊州雹，深一尺。 
五年四月，鳳翔府雹傷麥禾。 
六年六月，大同雨雹，大如雞卵。晉陽、西涼、鈞州、陽翟、新鄭、密等縣大雨雹。七月，鞏昌隴西縣雹害稼。 
七年八月，大同路雷風雨雹。 
至治元年六月，武州雨雹害稼。永平路大雹，深一尺，害稼。七月，真定、順德、大同等路雨雹。 
二年四月，涇州涇川縣雨雹。六月，思州大風雨雹。 
三年五月，大風雨雹，拔柳林行宮大木。十三月，遼陽雨雹。 
泰定元年五月，冀寧陽曲縣雨雹傷稼。思州龍泉縣雨雹傷麥。六月，順元、太平軍、定西州、宣德府、鞏昌縣及八番等處雨雹。七月，龍慶路雨雹，大如雞卵，平地深三尺餘。八月，大同白登縣雨雹。十二月，延安路雹。 
二年四月，奉元白水縣雨雹。五月，洮州路可當縣、臨洮府狄道縣雨雹。六月，興州、鄜州、靜寧州及成紀、通渭、白水、膚施、安塞等縣雨雹。七月，檀州，延安鄜州、綏德、鞏昌等路，八月，大都路檀州、鞏昌府靜寧縣、延安州路安塞縣，九月，檀州，並雨雹。 
三年六月，鞏昌路大雨雹。中山府安喜縣、乾州永壽縣雨雹。七月，完州，房山、寶坻、玉田等縣大風雹，折木傷稼。八月，龍慶州雨雹一尺，大風損稼。 
四年五月，常州、淮安二路，寧海州大雨雹。六月，中山雨雹。七月彰德湯陰縣，冀寧定襄縣，大同武、應州雨雹害稼。 
致和元年四月，濬州、涇州大雹傷麥禾。五月，冀寧陽曲縣、威州井陘縣雨雹。六月，涇川、湯陰等縣大雨雹。大寧、永平屬縣雨雹。 
天曆二年七月，大寧惠州雨雹。八月，冀寧陽曲縣大畝，如雞卵，害稼。 
三年七月，順州、東安州及平棘、肥鄉、曲陽、行唐等縣風雹害稼。開元路雨雹。 
至順二年七月，冀寧路雨雹。十二月，冀寧清源縣雨雹。是年，黃梅縣雨雹。 
三年五月。甘州雨雹。 
元統元年三月戊子，紹興蕭山縣大風雨雹。拔木僕屋，殺麻麥，斃傷人民。 
二年二月甲子，塞北東涼亭雨雹。 
後至元年七月，西和州、徽州雨雹。 
二年八月甲戌朔，高郵寶應縣大雨雹。是時，淮浙皆旱，唯本縣瀕河田禾可刈、悉爲雹所害，凡田之旱者，無一雹及之。四年四月癸巳。清州八里塘雨雹，大過於拳，其狀有如龜者，有如小兒形者，有如獅象者，有如環槊者，或橢如卵，或圓如彈，玲瓏有竅，色白而堅，長老云：「大者固常見之，未有形狀若是者。」 
至正二年五月，東平路東阿縣雨雹，大者如馬首。 
三年六月，東平陽谷縣雨雹。 
六年二月辛未，興國路雨雹，大如馬首小者如雞子，斃禽畜甚衆。五月辛卯，絳州雨雹，大者二尺餘。 
八年四月庚辰，鈞州密縣雨雹，大如雞子，傷麥禾。龍興奉新縣大雨雹，傷禾折木。八月己卯，益都臨淄縣雨雹，大如杯盂，野無青草，赤地如赭。 
九年二月，龍興大雨雹。 
十年五月，汾州平遙縣雨雹。 
十一年四乙已，彰德雨雹，大如斧，時麥熟將刈，頃刻亡失，田疇堅如築場，無秸粒遺留，其地廣三十里，長百餘里，樹木皆如斧所劈，傷行人、斃禽畜甚衆。五月癸丑，文水縣雨雹。 
十三年四月，益都高苑縣雨雹傷麥禾及桑。 
十四年六月。薊州雨雹。 
十七年四月，濟南大風雨雹。八月，慶陽鎮原州大雨雹。 
十九年四月，莒州蒙陰縣雨雹。五月，通州及益都臨朐縣雨雹害稼。 
二十年五月，薊州遵化縣雨雹終日。 
二十一年五月，東平雨雹害稼。 
二十二年八月，南雄雨它如桃李實。 
二十三年五月，鄜州宜君縣雨雹，大如雞子，損豆麥。七月，京師及隰州永和縣大雨雹害稼。 
二十五年五月，東昌聊城縣雨雹，大如拳，小如雞子，二麥不登。 
二十六年六月，汾州平遙縣雨雹。 
二十七年二月乙丑，永州城中晝晦，雞棲於塒，人舉燈而食，既而大雨雹。逾時方明。五月，益都大雷雨雹。七月，冀寧徐溝縣大風雨雹。拔木害稼。 
二十八年六月，慶陽府雨雹，大如盂，小者如彈丸，平地厚尺餘，殺苗稼，斃禽獸。 
太祖五年冬，大雷。 
至順三年五月己巳，天鼓鳴於西北。 
至正三年秋，興國路永興縣雷，擊死糧房帖書尹章於縣治。 
七年五且庚戌，台州路黃岩州海濱無雲而雷。冬，衛輝路天鼓鳴。 
十年六月戊申，廣西臨桂縣無雲而雷，震死邑民瘳廣達。十二月庚子，汾州孝義縣雷雨。 
十一年十二月，台州大雨震雷。 
十二年三月丙午，寧國路無雲而雷。 
十三年十二月庚戌，京師無雲而雷，少頃有火墜於東南。懷慶路河內縣及河南府天鼓鳴於東北。是日，懷慶之修武、潞州之渡垣縣皆無雲而雷，聲震天地。是月，汾州雷雨。 
十四年十二月，孝義縣雷雨。 
十九年二月，台州大雷電。 
二十一年十一月戊申，溫州樂清縣雷。 
二十二年十月，大雨雷電。 
二十四年，雷擊延春閣西脊。 
二十七年乙未夜，晉寧路絳州天鼓鳴空中，如聞戰鬥之聲。十月，奉元路雷電。 
至正二十五年六月戊申，京師大雨，有魚隨雨而落，長尺許，人取而食之。 
至元二十年，有蒼龍見衛輝農家。 
後至元五年六月庚戌，汀州長汀縣蛟出，大雨驟至，平地湧水，深三丈餘，漂沒民居八百餘家，壞田二百餘頃。 
至正十五年七月，嘉興城東，白龍見，烈風暴雨。 
十七年六月癸酉，溫州有龍鬥於樂清江中，颶風大作，所至有光如球，死者萬餘人。八月癸丑，祥符縣西北有青白二龍見，若相鬥之勢，良久而散。 
二十三年正月甲辰。廣西貴州江中有物登岸，蛇首四足而青色，長四尺許，軍民聚觀殺之。 
二十四年六月，保德州有黃龍見於咸寧井中。 
二十七年六月丁巳，皇太子寢殿新鶖井成，有龍自井而出，光焰爍人，宮人震懾仆地。又宮牆外長慶寺所掌成宗斡耳朵內大槐樹有龍纏繞其上，良久飛去，樹皮皆剝。七月，益都臨朐縣有龍見於龍山，巨石重千斤，浮空而起。 
二十八年十一月，大同路懷仁縣河岸崩，有蛇大小相綰結，可載數車。 
中統二年九月，河南民王四妻靳氏，一產三男。 
至元元年，黃岡民婦生男狗頭。 
二年正月，武城具王甲委崔，一產三男。 
八年，昌黎縣民生子，中夜有光，或以爲非常。帝曰：「何幸生一好人，毋嫉也。」 
十年八月，甲寅，鳳翔寶雞縣劉鐵牛妻，一產三男。 
二十年二月，高州張醜妻李氏，一產四子，三男一女。四月，固安州王得林妻張氏，懷孕五月，生一男，四手四足，圓頭三耳，一耳附腦後，生而即死，具狀有司上之。 
二十二年四月，江陵縣民張二妻，一產三男。 
二十八年九月，襄陽南漳縣民李氏妻黃，一產三子。 
大德元年五月，遂寧州軍戶任福妻，一產三男。十一月，遼陽打雁孛蘭奚戶那懷妻和裏迷。一產四男。 
四年，寶應縣民孫奕妻朱氏，一產三男。 
十年正月，江州湖口縣趙丙妻甘氏，一產四男。 
泰定元年十月乙卯，秦州成紀縣趙思直妻張氏，一產三子。 
致和元年三月壬辰，太平當塗縣楊太妻吳氏，一產三子。 
至元元年正月，雲南婦人一產三男。又廣西師宗州□生妻適和，一產三男。汴梁祥符縣市中一乞丐婦人，忽生髭鬚。
二年四月，黃岡縣周氏婦，產一男，狗頭人身，即死。 
至正九年四月，棗陽民張氏婦，生男，甫及周歲，長四尺許，容貌異常，皤腹臃腫，見人輒嬉笑，如世俗所畫布袋和尚雲。 
二十三年五月。霸州民王馬駒妻趙氏，一產三男。六月，亳家務李潤妻張氏，一產三男。 
至正三年秋，建寧浦城縣民豕生豚，二層八足。 
十一年，鎮江民家豕生豚，如象形。 
十二年，江寧陸氏家一豬生十四豚，內一豚，人首豕身。二十四年正月，保德州民家膊豕生豚，一首二身八蹄二尾。又海鹽趙氏宰豬，小腸忽如蛇，宛延而走，及里許方止。 
至元七年四月壬午，檀州雨黑霜。 
元貞二年，處州天雨米，黑色。 
大德十年二月，大同路黑霜。 
延祐七年八月，益津路雨黑霜。 
至正元年四月戊寅，彰德有赤風自西北來，忽變爲黑，晝晦如夜。 
十一年十月，天雨黑子於饒州，衢州亦如之。十二月，建寧浦城雨黑子。 
十三年正月二十三日，黑氣亙天。冬，袁州路每日暮，有黑氣環繞郡城。 
十七年正月己丑，杭州降黑雨。河池水皆黑。 
二十八年，七月乙亥，京師黑霧，昏暝不辨人物，自旦近午始消，如是者旬有五日。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

