
卷七十四·志第四十一
　
　　○食貨七 
　　△鈔法 
　　元初仿金人交鈔之法，有行用鈔，其制不可考。太宗八年，於元奏行交鈔，耶律楚材曰：「金章宗時初行交鈔，與錢通用。有司以出鈔爲利，收鈔爲諱，謂之老鈔，至以萬貫易一餅，國用日匱，當爲殷鑑。今印造交鈔，宜不過萬定。」從之。先是，太祖晚年，博州行元帥府事何實因兵燹後百貨不通，以絲效印置會子，一方便之。是爲用交鈔之始故。 
　　中統元年，始造交鈔，以絲爲本。以銀五十兩易絲鈔一千兩，諸物之直並從絲例。蓋猶沿實之舊法。是年七月，又造中統元寶鈔。其文以十計者，曰：一十文、二十文、五十文；以百計者，曰：一百文，二百文，五百文；以貫計者，曰：一貫文，二貫文，每一貫同交鈔一兩，二貫同白銀一兩。是又仿金人之大鈔、小鈔，而增爲三等雲。又以文綾織爲中統銀貨，其等有五，曰：一兩、二兩、三兩、五兩、十兩，每一兩同白銀一兩，然銀貨終未施行。三年，敕私市金銀應支錢物，止以交鈔爲準。四年，諸路包銀以鈔輸納，其絲料入本色，非產絲之地赤聽以交鈔輸納。是年五月，立燕京平準庫，以平物價而利鈔法。尋命各路立平準行用庫，選富民爲庫、副使。後有賈胡交通阿合馬，欲貿交鈔本，私平準之利，以增歲課爲詞。世祖問戶部尚書馬亨，對曰：「交鈔可權萬貨者，法使然也。法者，主上之柄。使一賈胡擅之，何以令天下。」事始寢。 
　　至元三年，諸路交鈔都提舉楊揖上鈔法便宜事，請以五十兩鑄爲定，文以元寶。從之。自後十三年，伯顏平宋，鑄揚州元寶，納於朝廷。十四年，大都所鑄者重四十九兩。十五年，所鑄者重四十八兩。至遼陽元寶，乃二十四年徵乃顏後所鑄雲。至元十二年，添造釐鈔，其等有三，曰：二文、三文、五文。初，鈔印用木板，十三年始以銅。十五年，以釐鈔不便於民，復罷之。十七年，中書省議：「流通鈔法，凡賞賜宜多給幣帛，歲課宜多收鈔。」從之。立畏兀兒交鈔提舉司。先是，至元九年，立和林轉運使兼提舉交鈔。至是，畏兀兒亦置提舉司。二十年。又立畏兀兒交鈔庫，蓋鈔法通行西北邊矣。 
　　十九年，中書省奏準治鈔法，其通行條畫凡九事： 
　　一，鈔庫倒昏鈔，每一兩加工墨三分。如官吏人等暗遞添荅工錢，自倒換十四兩以下決杖有差。 
　　一，買賣金銀，付官庫依價倒換。私自買賣者，金銀斷沒，一半給告捉人充償，十兩以下決杖有差。 
　　一，賣金銀者自首，免本罪，官收給價。買主自首者，依上施行。 
　　一，金銀匠開張打造之家，憑諸人將金銀打造，鑿記匠人名姓於上。不許自用金銀造賣，違者依私倒金銀例斷罪。 
　　一，拿獲買賣金銀人等，私行買放者，依例追沒斷罪。放者罪與同科。 
　　一，收倒鈔，當面於昏鈔上就印毀訖，封記，將昏鈔按季解納。違者，決杖五十七，罷職。 
　　一，鈔庫官吏侵盜金銀寶鈔，借貸移易使用者，依條畫斷罪，委管民長官按月計點。一，鈔庫官吏將倒下金銀添價倒出，更將本庫金銀捏合買者姓名，用鈔換出，暗地轉賣與人者，無論多寡，處死。 
　　一，暗地將金銀到庫，不得添試殊色，非理刁蹬，違者杖五十七，罷職。然法雖嚴密，行之既久，物重鈔輕，不勝其弊也。 
　　二十三年，中書省傳旨，議更鈔、用錢。吏部尚書劉宣獻議曰：「原交鈔所起，漢、唐以來皆未嘗有。宋紹興初，軍餉不繼，造此以誘商旅，爲沿邊糴買之計，比銅錢易於齎擎，民甚便之。稍有滯礙，即用現錢，尚存古人子母相權之意。日增月益，其法浸弊。欲求目前速效，未見良策。必欲創造新鈔，與舊鈔相權，只是改換名目，無金銀作本稱提，軍國文用不復抑損，三數年後仍與元寶文鈔無異。鑄造鋼錢，又當詳究。秦、漢、隋、唐、金、宋利病，著在史策，不待縷陳。國朝廢錢已久，一旦行之，功費不資，非爲遠計。大抵利民權物，其要自不妄用始。若欲濟邱壑之用，非惟鑄造不敷，抑亦不久自弊矣。「時桑哥用事，絀宣議不聽。是年，以張珪、朱清併爲海追運糧萬戶，賜鈔印，聽其自印交鈔，其鈔色比官造加黑印，朱加紅。自是，瑄、清富埒朝廷，卒以汰侈伏誅。 
　　二十四年，改造至元寶鈔，其鈔樣爲葉李所獻。李嘗獻於宋，請以鈔代關子，宋人不能用。至是，世祖嘉納之，使鑄板。其通行條畫，凡十四事： 
　　一，至元寶鈔一貫當中統寶鈔五貫。 
　　一，依中統之初，隨路設官庫買賣金銀，平準鈔法。每花銀一兩入庫官價至元寶鈔二貫，出庫二貫五分。白銀各依上買賣。課銀一定，官價寶鈔二定，發賣寶鈔一百二貫五百文，赤金每兩價鈔二十貫，出庫二十貫五百文。 
　　一，民間將昏鈔赴平準庫倒換至元寶鈔，以一折五，其工墨依舊例，每買三分。 
　　一，民戶包銀願納中統寶鈔者，依舊聽四貫，願納至元鈔，折收八百文。 
　　一，隨處鹽課每引賣官價鈔三十貫，今後賣引，許用至元寶鈔二貫，願納至元寶鈔四貫者聽。 
　　一，茶、酒、醋稅，竹貨，彤粉、錫碌諸色課程，收至元寶鈔，以一當五，願納中統寶鈔者聽。 
　　一，系官並諸投下營運斡脫，公私錢債，關借中統寶鈔，還至元寶鈔，以一折五出放，斡脫人員毋得阻滯。 
　　一，平準庫官、收差辦課人等，如遇收支交易，務要聽從民便。若不依條畫，故行阻抑鈔法者，斷罪除名。 
　　一，如用中統寶鈔貿易，止依舊價，無得疑惑鬥漲價直。有高擡物價者，罪之。 
　　一，訪聞民間缺少零鈔，難爲貼兌。今頒行至元寶鈔，自二貫至五文，凡十一等，便民行用。 
　　一，僞造通行寶鈔者，處死。首告者賞銀五定仍給犯人家產。 
　　一，委各路總長及處管民上下半月計點，平準鈔庫長官、公出次官，承行各道宣慰司、提刑按察司常切體察，如有看徇，通同作弊者，一體治罪，亦不得因而搔擾沮壞鈔法。 
　　一，應質典田宅，並以寶鈔爲則。無得該寫絲棉等物，低昂鈔法，違者罪之。 
　　一，提調官吏不得赴平準庫收買銀，及多將昏鈔倒換，違者罪之。 
　　一，條畫頒行之後，若禁治不嚴，流行滯澀，虧損公私，其親管司縣府官斷罪，解任路府判官亦行究治。終元之世，中統、至元寶鈔兼用，其條畫迄不能廢雲。 
　　二十九年，令隨路平準庫存留鈔本。三十一年八月，詔諸路交鈔庫所貯銀九十三萬六千九百五十兩，除存留十九萬三千四百五十兩爲鈔母，餘悉運於京師。 
　　元貞元年，加重挑補鈔罪，仍優告捕者之賞。七年又定改補鈔罪例，爲首者一百有七，從者減二等，再犯者杖與首同，爲首者流。 
　　至大十年，武宗以物重鈔輕，改造至大銀鈔，自二兩至二釐定爲十三等，每一兩準至元鈔五貫、白銀一兩、赤金一錢。尚書省臣又請罷中統鈔，以至大鈔爲母，至元鈔本百萬定以給國用。三年，尚書省臣言：「昔至元鈔初行，即以中鈔本供億，仍銷其板。今既行至大鈔，乞以至元鈔輸萬億庫，銷燬其板，止以至大鈔與銅錢相權通行爲便。」又言：「今年印至大鈔本一百萬定，乞增二十萬定，與銅錢並用，分備侍衛及鷹房之費。「並從之。 
　　四年，仁宗即位，尚書省臣以變亂祖宗舊法，俱伏誅。伏曰：我世祖皇帝參酌古今，立中統、至元鈔法，天下流行，公私蒙利，五十年於茲矣。 
　　比者尚書省不究利病，輒意變更，既創至大銀鈔又鑄大元至大銅錢，倍數太多，輕重失宜。錢以鼓鑄弗給，新舊恣用，曾未再期，其弊滋甚。 
　　爰諮廷議，允協輿情，皆願變通以復舊制。其罷資慚院及各處泉貨監、提舉司，買賣銅器，聽民自便。已發各處至大鈔本及至大銅錢，截日封貯。民間行使者，赴行用庫倒換。 
　　未幾復詔收至大銀鈔。是時，河南行省右丞王約度河南歲用鈔七萬定，必至上供不給，乃下諸州收至大、至元鈔相半。衆慮方詔命，約曰：「歲終諸事不集，亦有司之責。」遣使白於中書省，遂許遍行天下。 
　　至順二年十月，燒積年還倒昏鈔二百七十萬定。時監燒昏鈔者，欲取能史，概以燒鈔爲僞鈔，使管庫者誣服。獄既具，中書省左司都事韓元善知其冤，覆之，得免死者十餘人。又江南行臺御史許有壬行部至江西，會廉方使苗好廉監燒昏鈔，檢視少者日百餘人，好謙恐其有弊，痛笞之。從哺罪，率剔真爲僞，以迎其意，管庫使榜掠元完膚。有壬覆視，皆真鈔也。遂釋之。蓋燒昏鈔，本以除弊，而奉行不善，事枉人冤，則刻核者爲之也。 
　　至正十年，詔天下以中統交鈔一貫文權銅錢一千文，準至元寶鈔二貫，仍鑄至天上通寶錢，以實鈔法。時右丞相脫脫再入中書，銳意更張鈔法。會中書省樞密院御史臺及集賢翰林兩院官共議之。先是，左司都事武祺嘗建言：「鈔法自世祖時已行之後，除撥支料倒易昏鈔，以布天下外，有合支名目，於寶鈔總庫料鈔轉撥，所以鈔法疏通，民受其利。比年以來，失祖宗元行鈔法本意，不與轉撥，故民間流轉者少，僞鈔滋多。」戶都韙其言，凡合支名目令總庫轉支。至是，祺與吏部尚書偰哲篤俱迎合脫脫之意，獨集賢大學士呂思誠力言不可，語詳《思誠傳》。脫脫不聽。行之未久，物價騰貴。又值軍興，糧儲賞犒，每日印造不計其數。京師鈔十定易鬥傑不可得。所在郡縣，皆以物貨相易。公私之鈔，積村不行，人視之如爲廢褚焉。 
　　元之鈔法，一變於至大，再變於至正，皆欲錢皆欲錢鈔兼行，以實濟虛，其言似近理，而座以致亂，劉宣之議，可謂知本矣。 
　　凡昏鈔，貫伯分明，微有破損者，併合使用，不用者罪之。大德二年，定昏鈔倒換體例二十五樣： 
　　一，上截貫伯行使四字並貫伯俱全，無下截者。 
　　一，止存二貫文省其貫伯，並鈔張上截俱俱損去者。 
　　一，止存二貫文三字，其省字並鈔俱損去者。 
　　一，止存二文二字，其貫省二字並貫伯下截俱損去者。 
　　一，二貫文省四字俱全省去，貫伯邊一半並左邊上一角鈔紙不存者。 
　　一，文省二字並貫伯左邊一半俱各損去者。 
　　一，止損省字並一角鈔紙者。 
　　一，損去貫字並貫伯右邊一半，並右邊鈔紙不存者。 
　　一，字貫伯各昏爛不堪辨認，邊欄花樣可以辨認者。 
　　一，碎爛補作一處用另紙襯貼，字貫可以辨認者。 
　　一，邊角有火燒煙薰痕跡，面字貫可辨者。 
　　一，油污鈔，字貫可認者。 
　　一，鼠咬鈔。字貫可認者，俱合倒換。 
　　一，損去二字近上一半，並近上鈔紙不存者。 
　　一，損去二文省三字已上鈔紙，止存貫字，並貫伯邊欄可以辨認者。 
　　一，二貫文省俱無。止有貫伯並下截鈔張者。 
　　一，厚硬鈔紙無二字並一角，其貫文省三字並貫伯完全者。若二字微能辨認，尚可倒換。 
　　一，損去二貫二字，並右邊紙不存者。 
　　一，中心損去二貫文省科一字者。 
　　一，中心損去二貫文省四字。 
　　一，雨水氵弇陋損爛不可辨認者。 
　　一，損去二文二字並已上鈔紙者。 
　　一，鈔料火酒損邊，或下截並嬈去二字者。若不幹礙字貫及無行用庫退印，尚可倒換。俱不合倒換。 
　　僞鈔。至元五年，詔：同造僞鈔人有侮過自首者，與免本罪。十五年，定造僞鈔者，不分首從，俱處死；知情分使人等，杖一百七；著爲令。二十五年，又定社長鄰右知而不首者，比附買、使犯人減一等科罪。元貞元年。詔：挑補鈔者，杖七十七，從杖五十七。大德十年，定挑鈔人再犯杖一百七、徙役一年。從杖一百七。呈慶元年，又定：買使挑鈔者，比買、使僞鈔例，杖九十七。其立法尤爲嚴急焉。凡歲印鈔數： 
　　中統元年，中統鈔七萬三於三百五十二錠。 
　　二年，中統鈔三萬九千一百三十九錠。 
　　三年，中統鈔八萬錠。 
　　四年，中統鈔七萬四千錠。 
　　至元元年，中統鈔八萬九千二百八錠。 
　　二年，中統鈔一十一萬六千二百八錠。 
　　三年，中統鈔七萬七千二百五十二錠。 
　　四年，中統鈔一十萬九千四百八十八錠。 
　　五年，中統鈔二萬九千八百八十錠。 
　　六年，中統鈔二萬二千八百九十六錠。 
　　七年，中統鈔九萬六千七百六十八錠。 
　　八年，中統鈔四萬七千錠。 
　　九年，中統鈔八萬六千二百五十六錠。 
　　十年，中統鈔一十一萬一百九十二錠。 
　　十一年，中統鈔二十四萬七千四百四十錠。 
　　十二年，中統鈔三十九萬八千一百九十四錠。 
　　十三年，中統鈔一百四十一萬九千六百六十五錠。 
　　十四年，中統鈔一百二萬三千四百錠。 
　　十六年，中統鈔七十八萬八千三百二十錠。 
　　十八年，中統鈔一百九萬四千八百錠。 
　　十九年，中統鈔九十六萬九千四百四十四錠。 
　　二十年，中統鈔六十一萬六百二十錠。 
　　二十一年，中統鈔六十二萬九千九百四錠。 
　　二十二年，中統鈔二百四萬三千八十錠。 
　　二十三年，中統鈔二百一十八萬一千六百錠。 
　　二十四年，中統鈔八萬三千二百佳，至元鈔一百萬一千一十七錠。 
　　二十五年，至元鈔九十二萬一千六百一十二錠。 
　　二十六年，至元鈔一百七十八萬九十三錠。 
　　二十七年，至元鈔五千萬二百五十錠。 
　　二十八年，至元鈔五十萬錠。 
　　二十九年，至元鈔五十萬錠。 
　　三十年，至元鈔二十六萬佳。 
　　三十一年，至元鈔一十九萬三千七百六錠。 
　　元貞元年，至元鈔三十一萬錠。 
　　二年，至元鈔四十萬錠。 
　　大德元年，至元鈔四十萬錠。 
　　二年，至元鈔二十九萬九千九百一十錠。 
　　三年，至元鈔九十萬七十五錠。 
　　四年，至元鈔六十萬錠。 
　　五年，至元鈔一百五十萬錠。 
　　六年，至元鈔二百萬錠。 
　　七年，至元鈔五一百十萬錠。 
　　八年，至元鈔五十萬錠。 
　　九年，至元鈔五十萬錠。十年，至元鈔一百萬錠。十一年，至元鈔一百萬錠。至大元年，至元鈔一百萬錠。二年，至大銀鈔一百萬錠。三年，至大銀鈔一百四十五萬三百六十八錠。四年，至元鈔二百一十五萬錠，中統抄一十五萬錠。皇慶元年，至元鈔二百二十二萬二千三百三十六錠，中統鈔一十萬錠。二年，至元鈔二百萬錠，中統鈔一十萬錠。三年，至元鈔二百萬錠：中統鈔二十萬錠。延祐元年，至元鈔二百萬錠，中統鈔一十萬錠。二年，至元鈔一百萬錠，中統鈔一十萬錠。三年，至元鈔四十萬錠，中統鈔一十萬錠。四年，至元鈔四十八萬錠，中統鈔一十萬錠。五年，至元鈔四十萬錠，中統鈔一十萬錠。六年，至元鈔一百四十八萬錠，中統鈔一十萬錠。七年，至元鈔一百四十八萬錠，中統鈔一十萬錠。至治元年，至元鈔一百萬錠，中統鈔五萬錠。二年，至元鈔八十萬錠，中統鈔五萬錠。三年，至元鈔七十萬錠，中統鈔五萬錠。泰定元年，至元鈔六十萬錠，中統鈔一十五萬錠。二年，至元鈔四十萬錠，中統鈔一十萬錠。三年，至元鈔四十萬錠，中統鈔一十萬錠。四年，至元鈔四十萬錠，中統鈔一十萬錠。天曆元年，至元鈔三十一萬九百二十錠，中統鈔三萬五百錠。二年，至元鈔一百一十九萬二千錠，中統鈔四萬錠。元之錢法。至元十四年，禁江南用銅錢。是年，日本遣商人持金來易銅錢，許之。十九年，又用左丞耿仁言。以鈔易銅錢，令市舶司以錢易海外貨，仍聽船戶通販抽分。至二十三年，乃蔡海外貿易者毋用銅錢。至大二年。詔舶商販鋼錢下海者禁之。二十二年，中書右丞盧世榮訂鑄銅錢，言鈔爲虛，幣宜括銅鑄至元錢與鈔參行。帝然之。已而不果。大德十一年，武宗即位，闊爾伯牙裏請更用銀鈔、銅錢，集議不行。及尚書省改鈔法，並議鑄錢。至大二年，大都立資國院，山東、河東、遼陽、江淮、湖廣、川漢立泉貨監六，產銅之地立捉舉司十九。是年十月，以行銅錢詔天下。御史言：「至大銀鈔始行，品目扶碎，民猶未悟，而又兼行銅錢。慮有妨礙。又民間拘銅器甚急，弗便。」詔與省臣議之。三年，遂鑄錢二等：曰至大通寶者，一文準至大銀鈔一釐，其錢文爲楷書；曰大元通寶者，一文準至大通寶錢一十文，其錢文爲西番篆書。歷代銅錢，悉依舊例與至大錢通用。其當五、當三、折二，並依舊數用之。至八月，又以行用銅錢詔天下。 
　　四年，仁宗即位，罷至大錢，詔以鼓鑄弗給，新舊恣用，其幣日甚，與銀鈔皆廢不用。禮部尚書楊朵爾只曰：「法有便否，不當視立法之人爲廢。且銀鈔固當廢，銅錢與楮幣相權而行，古之道也，何可過遽乎！」言雖不用，時論韙之。 
　　至正十年，置諸路寶泉提舉司於京城。明年，又立寶泉提舉司於河南行省及濟南、艾寧等路。未幾，江浙、江西、湖廣三行省亦立提舉司等處。是年十一月，鑄至正通寶銅錢，千文準中統交鈔一貫，先是，翰林學士揭傒斯請兼行新舊銅錢，以救鈔法之弊。不報。至是，更定鈔法，並令鑄錢。詔曰： 
　　我世祖頒行中統鈔，以錢爲文，雖鼓鑄末遑，而錢幣兼行之意已具。後造至元寶鈔，以一當五，名日子母相權，而錢實未用。今鈔法偏虛，民用匱乏，爰謀拯弊，必合更張。鑄至正通寶與歷代銅錢並用，以實鈔法。子母相權，新舊相濟，以上副世祖立法之本薏。 
　　十六年，禁銷燬販賣銅錢。初，世祖以錢幣問太保劉秉忠，對曰：「錢用於陽，褚用於陰。今陛下龍興，沙漠君臨中夏，宜用楮幣。俾子孫世守之。若用錢，四海且不靖一遂屏銅錢不用。迨武宗用之不久。輒罷。至正錢、幣兼行，以實鈔法。未幾，盜喊蜂起。天下大亂，秉忠之言若合符節蔫。然歷朝並鑄銅錢，蓋，以備佈施佛寺之用，非民間通用也。 
　　自世祖以後，中國用褚幣，西北諸潘仍行錢幣。其制有銀幣、銅幣。幣品，文爲汗名，冪爲人面或爲騎馬，詳泰西人所著《蒙古西域諸國錢譜》不具論。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

