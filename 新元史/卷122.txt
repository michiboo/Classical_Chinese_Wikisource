
卷一百二十二·列傳第十九
　
　　速不台 兀良合台 阿術 卜憐吉歹 也速□兒 
　　速不台，兀良合氏。兀良合爲塔立斤八族之一。蒙古俗，聞雷匿不敢出。兀良合人聞雷則大呼與雷聲相應。故人尤驍悍。 
　　速不台遠祖捏裏必，獵於斡難河上，遇敦必乃汗，因相結爲按答。捏裏必生孛忽都，衆目爲折裏麻，譯語有知略人也。孛忽都孫合赤溫，生哈班、哈不里。哈班二子：長忽魯渾，次速不台，俱善騎射。太祖在巴勒渚納，哈班驅羣羊以獻，遇盜被執。忽魯渾兄弟繼至，以槍刺一人殺之，餘黨逸去，遂免父難。忽魯渾以百戶從太祖，與乃蠻戰於闊亦田之野，遇大風雪。忽魯渾乘風射之敵敗走。 
　　速不台，以質子事太祖，亦爲百戶。太祖即位，擢千戶。七年，從太祖伐金，攻桓州，先登，拔其城，賜金帛一車。 
　　十一年，太祖以蔑兒乞乘我伐金收合餘燼，會諸將於和林，問：「誰能爲我徵蔑兒乞者？」速不含請行。太祖壯而許之。山路險峻，命裹鐵於車輪，以防摧壞。速不台選裨將阿里出領百人先行，覘蔑兒乞之虛實，戒之日：汝止宿必載嬰兒具以行，去則遺之，使若挈家而逃者。蔑兒乞見之，果以爲逃人，不設備。十三年，速不台進至吹河大破之，盡殲其衆。 
　　十四年，太祖親征西域，命速不合與者別各率萬人，追西域主阿刺哀丁，戒以「遇彼軍多，則不與戰，而俟後軍。彼逃，則亟追勿舍。所過城堡降者，勿殺掠。不降則攻下之，取其民爲奴。不易攻，則捨去，毋頓兵堅城下。」時西域主棄撒馬爾罕遠遁，速不合、者別渡阿母河，分路追之。西域主逃入裏海津中，未幾病死。盡獲其珍寶以獻。事具《西域傳》。太祖日：「速不台枕戈血戰，爲我家宣勞，朕甚嘉之。」賜以大珠銀甕。速不台與者別遂入其西北諸部，諸酋皆望風納款。 
　　西域軍事略定，十六年，太祖命速不台與者別進討奇卜察克，循裏河之西入高喀斯山，大破奇卜察克之衆，殺其部酋之弟玉兒格。其子塔阿兒匿於林中，爲奴所告，執而殺之。速臺縱奴爲民，還以聞，太祖曰：「奴不忠於主，肯忠事他人？」並戮之。奇卜察克酋遁入斡羅斯境，速不台、者別引兵至喀勒吉河，與斡羅斯戰於孩兒桑之地，斬獲無算。速不台奏以蔑兒乞、乃蠻、怯烈、康鄰、奇卜察克諸部千戶，通立一軍。從之。初，太祖命速不台、者別以三年爲期，由奇卜察克返至蒙古地，與太祖相見。至是二將凱旋，遵太祖之命而返。 
　　十九年，太祖親征西夏，以速不台比年在外，恐其父母思之，遣歸省。速不台奏，願從西征，太祖命度大磧以往。二十一年，破撒裏畏兀、特勒、赤閔等部，及德順、鎮戎、蘭、會、洮、河諸州，得牝馬五千匹，悉獻於朝。二十二年，聞太祖崩，乃還。 
　　太宗即位，尚禿滅幹公主。從太宗伐金，圍慶陽。我軍及金人戰於大昌原，敗績。命速不台援之。二年，速不含與金將完顏彝戰於倒回谷，又失利，爲太宗所貢。睿宗曰：「兵家勝負不常，宜令速不台立功自效。」遂命引兵從睿宗南伐。
　　三年冬，出牛頭關，遇金將合達率步、騎十五萬赴援。睿宗問以方略，速不台曰：「城居之人，不耐勞苦。數挑戰以勞之，乃可勝也。」睿示從之。明年正月，大敗金於三峯山，合達走鈞州，追獲之。合達問：「速不檯安在？願識其人。」速不台出曰：「汝須臾人耳，識我何爲？」合達曰：「大臣各爲其主，我聞卿勇蓋諸將，故欲見之。」其爲敵國畏服如此。 
　　三月，從太宗至汴。金人議守汴之策，舍裏城而守外城。外城，周世宗所築，堅不可攻。速不台以步、騎四萬圍之，又徵沿河州縣兵四萬，募新兵二萬，共十萬人，分屯百二十里之內。大治攻具，驅降人負薪填塹，彀強駑百張，攻城四隅，仍編竹絡盛石投之，未幾稱石高與城等。守者亦仿製竹絡，盛所投之石還擊之，復以鐵罐盛火藥投於下，爆發，聲聞數十里，名曰震天雷，迸裂百步外。我軍冒牛皮至城下，穴隧道。城人縛震天雷於鐵緪。縋擊之，又制噴火簡箭，激射十八步。我軍惟畏此二器。攻十有六日，城不下，乃許金人和，納其質曹王訛。 
　　四月，車駕北還，留速不台統所部兵鎮河南。速不台謬爲好語曰：「兩國已講好，尚相攻耶？」金人就應之，出酒炙犒師，且賂以金幣。乃退駐汝州，託言避暑，掠其糧餫，俟飢疲自潰。已而金飛虎衛士殺使臣唐慶等三十餘人，和議中敗。速不台復帥師圍汴，金主棄汴北走。明年正月，追敗之於黃龍崗，金主南走歸德。未幾，又是蔡州。金崔立以汴降，速不台殺金荊、益二王宗室近屬，俘其后妃、寶器，獻於行在。 
　　七年，太宗以奇卜察克、斡羅斯諸部未定，命諸王拔都討之，而以速不台爲副。八年，速不台首入布而嘎爾部，太祖對其部降而復叛，至是悉平之。九年，入奇卜察克。奇卜察克別部酋八赤蠻數抗命，太宗遣速不台出帥，即日：「聞八赤蠻有瞻勇，速不台可以當之。」至是八赤蠻聞速不台至，大懼，遁入裏海。速不台俘其妻子以獻。十年，復從拔都入斡羅斯，悉取斡羅斯南北諸部，事具《拔都傳》。 
　　當撥都攻斡羅斯之屬國馬札兒部，速不台與諸王五道分進。馬札兒酋貝拉軍勢盛，拔都退渡漷寧河，與貝拉夾水相持。上游水淺，易涉、復有橋，下游水深。速不台欲結筏潛渡，繞出敵後。諸王先濟，拔都軍爭橋，反爲敵乘，沒甲士三十人並摩下將八哈禿。既濟，諸王又以敵衆，欲邀速不台返。速不台曰：「王自返，我不至杜惱河馬札刺城，不返也。」乃進至馬札刺城，諸王繼至，遂攻拔之。拔都與諸王言曰：「漷寧河之戰，速不台救遲，殺我八哈禿。」速不台曰：「諸王惟知上游水淺，且有橋，遂渡而與戰，不知我於下游結筏未成。今但言我遲，當思其故。」於是拔都亦悟。後大會，飲以馬乳及葡萄酒；言徵貝拉時事，推功於速不台。拔都與諸王飲酒先酌，諸王怒，拔都馳奏其事。時定宗先歸，太宗切責之，謂諸王得有斡羅斯部衆，實速不台之力雲。 
　　太宗崩，諸王會於也只裏河，拔都欲不往。速不臺日：「大王於族屬爲兄，安得不往？」拔都卒不從其言。定宗即位，速不台俟朝會畢，遂請老，家於禿剌河上。定宗三年卒，年七十三。至大三年，贈效忠宣力佐命功臣、開府儀同三司、上柱國，追封河南王，諡忠武。子兀良合台。 
　　兀良合台，太祖時以功臣子，命監護皇孫蒙哥。後掌憲宗潛邸宿衛。太宗五年，從定宗擒布希萬奴於遼東。又從諸王徵奇卜察克、斡羅斯、孛烈兒諸部。定宗元年，又從拔都討孛烈兒乃、捏迷思部，平之。定宗崩，拔都與諸王大將會於阿勒塔克之地，定議立憲宗。定宗皇后遣使告拔都，宜更議。兀良合台對曰：「議已定，不能復變。」拔都曰：「兀良合台言是也。」憲宗送即大位。 
　　憲宗二年，命世祖討西南夷諸部，以兀良合台總軍事。三年世祖師次塔拉，分三道而進。兀良合台由西道逾宴當嶺，入雲南境，分兵攻白蠻察罕章請寨，皆下之。至阿塔刺所居半空和寨，倚山帶江，地勢峻險。兀良合台立炮攻之。阿塔利自將來拒。兀良合台遣其子阿木逆擊之，阿塔刺敗近；並其弟阿叔城俱拔之。 
　　是年十二月，世祖入大理都城，國王段興智迎降，獲大理將高祥於姚州，留兀良合台攻諸蠻之未下者，遂班師。四年，兀良合台攻烏蠻，次羅部府，敗蠻酋高華，進至押赤城。城三面瀕滇池，兀良合台以炮攻其北門，又縱火焚之，皆不克，乃鳴鉦鼓震之，使不知所爲。凡七日，伺其惰，阿術乘虛而入，遂克之。餘衆依阻山谷，命諸將掩捕之。圍合，呵術引善射者三百騎四面蹙之。兀良合台先登陷陣，盡殲其衆。又攻拔纖寨。至乾德格城，環城立炮，以草填其塹而渡，阿術率所部搏戰城上，克之。 
　　五年，攻不花合因、阿合阿因諸城，又攻赤禿哥寨及告魯斯國塔渾城、忽蘭城，皆克之。魯魯斯國請降。阿伯國有勝兵四萬，負固不下。阿術突其城而入，乃舉國請降。又攻拔阿告山寨及阿魯城，遇赤禿哥軍於合打台山，大敗之，殺獲幾盡。凡平大理五城八府四郡，及烏、白蠻三十七部。 
　　六年徵白蠻波麗部，其酋細蹉甫降，與段興智同時入覲，雲南平。詔以便宜取道，與鐵哥帶兒兵合，遂自烏蒙赴滬江，破禿刺蠻三城，擊敗宋兵，奪其船二百艘於馬湖江，通道於嘉定，重慶，抵合州。 
　　七年，獻夷捷於朝，請依漢故事，以西南夷爲郡縣；從之。賜其軍銀五千兩、彩幣二萬四千匹，授銀印，進都元帥。遠鎮大理。 
　　秋九月，遣使招降交趾，不報。遂伐之。其國主陳日煚，隔洮江，列象騎以拒。兀良合台分兵爲三隊濟江，部將徹徹都從下游先濟，兀良合台居中，駙馬懷都與阿術殿後。仍援徹徹都方略曰：「汝既濟，勿與之戰，蠻必逆我。俟其濟江，我使懷都邀之，汝奪其船。蠻敗而返走，無船以濟，必爲我擒。」徹徹都違命，登岸即縱兵擊之，日煚雖大敗，得乘舟逸去。兀良合台怒日：「先鋒違我節制，國有常刑。」徹徹都懼，飲藥死。兀良合台入交趾，日煚遁海鳥。得前所遣使者於獄，以破竹鉗其體入膚，一使死焉。兀良合台怒屠城人以報之。越七日，日煚請內附，乃大饗將士而還。 
　　是年，憲宗大舉伐宋。八年，侵宋播州，土卒遇炎瘴多病，兀良合台亦病，遂失利。詔兀良合台還軍趨長沙。兀良合台率騎三千，蠻僰萬入，拔技山寨，入老蒼關，徇宋內地。宋將以兵六萬來拒。遣阿術自間道襲敗之。自貴州入靜江府，連克辰、沅二州，直抵潭州。宋將向士壁固守不下。世祖遣鐵邁赤迎兀良合台於岳州，乃解圍引軍而北。作浮橋於鄂州之新生州，以濟師。宋將夏貴率舟師斷我浮橋，進至白鹿磯，又獲我殿兵七百入。兀良合台力戰，始渡江，與世祖軍合。 
　　世祖中統元年夏四月，兀良合台至上都。至元九年卒，年七十二。追封河南王，諡武毅。子阿術。 
　　初，兀良合台事憲宗於潛邸，及拔都議立憲宗，兀良合含實助之。世祖即位，憲宗諸子從阿里不哥於和林，兀良舍合爲憲宗舊臣，世祖疑而忌之。故討阿里不哥，兀良合台以宿將，獨擯而不用焉。 
　　阿術，有智略，臨陣勇決。從兀良合台征西南夷，率精兵爲侯騎，所向有功，平大理、烏白籌蠻，及伐安南，阿術出奇制勝，尤爲諸將推服。兀良合台駐軍押赤城，奉命會師於鄂州。瀕行，阿術戰馬五十匹爲禿剌蠻所掠，偵之，有三蠻寨，匿馬山顛。阿術率健士攀崖而上，生獲蠻酋，盡得前後所盜馬一千七百匹，乃屠押赤城而去。憲宗勞之曰：「阿術未有名位，挺身許國，特賜黃金三百兩，以勉將來。」 
　　中統三年，從諸王拜出、帖哥徵李璮有功。九月，授征南都元帥，治兵於汴。至元元年八月，略地兩淮，軍聲大振。 
　　四年八月，侵宋襄陽，取仙人、鐵城等柵，俘生口五萬。軍遠，宋兵邀於襄、樊。阿術乃自安陽灘濟江，留精騎五千陣牛心嶺，復立虛寨。燃火爲疑兵。夜半，敵果至，軒首萬餘級。初，阿術過襄陽。駐馬虎頭山，指漢東白河口曰：「若築壘於此，襄陽糧道可斷也。」五年，遂築鹿門、新城等堡，又築臺漢水中，與夾江堡相應．自是宋兵援襄者不能進。 
　　六年七月，大霖雨，漢水溢，宋將夏貴、范文虎相繼率兵來援，復分兵出入兩岸林谷間。阿術謂諸將曰：「此張虛形，不可與戰，宜整舟師借新堡。」諸將從之。明日宋兵果趨新堡；大破之。獲戰船百餘艘，於是分水軍築圍城，以逼襄陽。文虎復率舟師來救，來興國又以舟師侵百文山；前後邀擊於湍灘，俱敗之。 
　　九年三月，破樊城外郛，增築重圍以困之。宋裨將張貴裝軍衣百船，自上流入襄陽，呵術要擊之，貴僅得入城。九月，貴乘輪船順流東走，阿術與元帥劉整分泊戰船以待，燃薪兩岸如晝，阿術追戰至櫃門關，擒貴，餘衆盡死。加同平章事。先是，宋兵植木江中，聯以鐵鎖，中設浮梁以通襄、樊援兵，樊城恃此爲固。至是，阿術以機鋸斷木，以斧斷鎖，焚其橋，襄兵不能援。十年，遂撥樊城，襄陽守將呂文煥懼而出降。 
　　是年七月，奉命略淮東。抵揚州城下，守將千騎出戰。阿術伏兵道左，佯北。宋兵遂之；伏發，擒其騎將王都統。 
　　十一年正月，入覲，與參政阿里海牙奏請伐宋。帝命政府議，久不決。阿術進曰：「臣久在行間，備見宋兵弱於往昔，失今不取，時不再來。」帝乃從其議，詔益兵十萬與丞相伯顏、參政阿里海牙等同伐宋。三月，進平章政事。 
　　秋九月，師次郢之鹽山，得俘民言：「宋沿江九郡精銳，盡聚郢州東、西兩城，今舟師出其間，騎兵不得護岸，此危遣也。不若取黃家灣堡，東有河口，可拖船入湖，轉入江中爲便。」從之。遂舍鄂州而去，行大澤中，忽宋兵千騎突至。時從騎才數十人，阿術即奮槊馳擊，所向畏避，追斬五百餘級，生擒其將趙文義、範興。進攻沙洋、新城，拔之。次復州，守將翟貴迎降。 
　　時夏貴鎖大艦扼江口，兩岸借御堅嚴。阿術用裨將馬福計，回舟淪河口，穿湖中，從陽羅堡西沙蕪口入大江。十二月，軍至陽羅堡，攻之不克，阿術謂伯顏曰：「攻城，下策也。若分軍船之半，循岸西上，對青山磯止泊，伺隙搗虛，可以得志。」從之。明日，阿術遙見南岸沙洲，即率衆趨之，載馬後隨。宋將程朋飛來拒，大戰中流，朋飛敗走。諸軍抵沙洲，攀岸步鬥，開而復合者數四，敵稍卻，出馬於岸上騎之，宋兵大敗，追擊至鄂東門而還。夏員聞阿術飛渡，大驚，引麾下兵三百艘先遁，餘皆潰走，遂拔陽羅堡，盡得其軍實。 
　　伯顏議師所向，或欲先取蘄、黃，阿術曰：「若赴下流，退無所據，上取鄂、漢，雖遲旬日，可以萬全。」乃水陛並趨鄂、漢，焚其船三千艘，煙焰漲天，漢陽、鄂州大恐，相繼降。 
　　十二年正月，黃、蘄二州降。阿術率舟師趨安慶，范文虎迎降。繼下池州。宋丞相賈似道擁重兵拒蕪湖，遣宋京來請和。伯顏訂阿術曰：「有詔令我軍駐守，何如？」阿術曰：「若釋似道不擊，恐己降州郡今夏難守，且宋無信，方遣使請和，而又射我軍船，執我邏騎。今日惟當進兵，事若有失，罪歸於我。」二月辛酉，師次丁家洲，與宋前鋒孫虎臣對陣。夏貴以戰艦二幹五百艘橫亙江中，似道將兵殿其後。時伯顏已遣騎兵夾岸而進，兩岸村炮，擊其中堅，宋軍陣動，阿術挺身登舟，手自持舵，突入敵陣，諸軍繼進，宋兵遂大潰。似道東走揚州。 
　　四月，命阿術分兵圍揚州。庚申，次真州，敗宋兵於珠金砂，斬首二千餘級。既抵揚州，乃造樓櫓戰具於瓜洲，漕慄於真州，樹柵以斷其糧道。宋都統姜才領步騎二萬來攻柵，敵軍夾河爲陣，阿術麾騎士渡河擊之，戰數合，堅不能卻。衆軍佯北，才逐之，我軍回擊，萬矢雨集，才軍不能支，擒其副將張林，斬首萬八千級。 
　　七月庚午，宋將張世傑、孫虎臣以舟師萬艘駐焦山東，每十船爲一舫，聯以鐵鎖，以示必死。阿術登石分山，望之，舳艫連接，旌旗蔽江，曰：「可燒而走也。」遂選強健善射者千人，載以世鉅艦，分兩翼夾射，阿術居中，合兵而進，以火矢燒其蓬檣，煙焰漲天。宋兵既碇舟死戰，至是欲走不能，前軍爭赴水死，後軍散走。追至圌山，獲黃鴿白鷂船七百餘艘，自是宋人不復能軍。 
　　十月，詔拜中書左丞相，仍諭之曰：「淮南重地，李庭芝狡詐，須卿守之。」時諸軍進取臨安，阿術駐兵瓜洲，以絕揚州之援。伯顏兵不血刃入臨安，以得阿術控制之力也。 
　　十三年二月，夏貴率淮西諸城來附。阿術謂諸將曰：「今宋已亡，獨庭芝未下，以外助猶多故也。若絕其聲援，塞其糧道，尚恐東走通、泰，逃命江海。」乃柵揚之西北丁村，以斷高郵、寶應之饋運，貯慄灣頭堡，以備捍禦；留屯新域，以逼泰州。又遺千戶伯顏察兒率甲騎三百助灣頭兵勢，且戒之曰：「庭芝水路既絕，必從陸出，宜謹備之。如丁村烽起，當首尾相應，斷其歸路。」六月甲戌，姜才知高郵米運將至，果夜出步騎五千犯丁村柵。至曉，伯顏察兒來援，所將皆阿術魔下精兵，旗幟畫雙赤月。衆軍望其塵，連呼曰：「丞相來矣！」守軍敗遁，才脫身走，殺其騎兵四百，步率免者不滿百人。壬辰，李庭芝以朱煥守揚州，挾姜纔在走。阿術率兵追襲，殺步卒千人，庭芝僅入泰州，遂築壘以守之。七月乙巳，朱煥以揚州降。乙卯，秦州守將孫貴，胡帷孝等開北門納降，執李庭芝、姜才，斬於揚州市。阿術申嚴士卒，禁暴掠。有武衛軍校掠民二馬，即斬以徇。兩淮悉平，得府二、州二十二、軍四、縣六十七。九月辛西，入見世祖於大明殿，陳宋俘．第功行賞，實封泰興縣二千戶。 
　　尋受命討叛王昔剌木等。十七年，卒於別失八里軍中，年五十四。贈開府儀同三司、太尉。並國公，諡武宣。加贈推誠宣力保大功臣、上柱國，追封河南王，改諡武定。子卜憐吉歹。 
　　卜憐吉歹，至元二十七年爲江浙行省平章政事。婺州賊葉萬五寇武義縣，卜憐吉歹將兵討平之。十一月，改江淮行省平章政事。二十八年，奏言：「福建盜賊已平，惟浙東一道地極邊，惡賊所巢穴。今復還三萬戶，以合剌帶一軍戍明、臺，亦怯烈一軍戍溫、處，札忽帶一軍戍紹興；婺州。其寧國、徽州，初用土兵，後皆與賊通。今以高郵、秦州兩萬戶戍漢陽者易地戍之。揚州、建康、鎮江三城跨據大江，人民繁會，置七萬戶府。杭州行省諸司府庫所在，置四萬戶府。擇瀕海沿江要害二十二所，分兵閱習水戰，何察盜成。錢塘控扼海口，僅置戰船二十艘，故海賊屢出奪船，請增置戰船百艘、海船二十艘。」世祖俱從之。遷河南行省左丞相。延祐元年，封河南王。 
　　卜憐吉歹性寬恕。一日掾吏田榮甫抱文牘請印，卜憐吉歹命取印至，榮甫誤觸之墜地，印朱濺卜憐吉歹新衣，卜憐吉歹色不稍動。又郊行，左右捧笠侍，風吹笠墜，碎御賜玉頂，卜憐吉歹笑曰：「是有數也。」論使勿懼。論者擬之後漢劉寬雲。 
　　子童童，中奉大夫、集賢侍講學士，累官江浙平章政事。 
　　也速□兒，本名帖木兒，避成宗諱改名。忽魯渾之孫，大宗正札魯忽赤哈丹子也。雄毅有謀略，讀書能知大意。幼事世祖於潛邸。 
　　阿術伐宋，言於帝，以也速□兒爲副，從阿術攻拔襄、樊。至元十一年，伯顏與阿術會於襄陽，分三道並進。阿術由中道將渡江，也速□兒獻搗虛之計，夜半絕江徑濟。黎明，與宋將夏貴戰於陽羅堡，敗之，遂入鄂州。宋都督貫似道與大軍相拒於丁家洲，其前鋒孫虎臣來逆戰。也速□兒乘高望之，見其陣勢首尾橫，決以戰艦衝之。似道先遁，其衆一時俱潰。十二年，阿術攻揚州，使也速□兒與宋將戰於揚子橋，出奇兵斷真州運道。宋將張世傑以舟師屯揚子江中流，從阿術擊之，以火箭燒其船篷，大敗世傑於焦山下。宋平，授行中書省斷事官，階懷遠大將軍。十五年，進昭勇大將軍。 
　　十六年，除淮東道宣慰使，遷鎮國上將軍，奉中書省檄奏報邊事，也速□兒入對便殿，出奏讀於懷中。帝召近臣進讀，適左右無其人，也速□兒奏，臣亦粗知翰墨，乃誦其文，而以國語譯之，敷陳明暢。帝說，使縱橫行殿中，以察之。命參知中書省事，二十二年，安童自北庭歸，奏也速□兒蒙古人，又通習漢文，久淹下位，宜加擢用，帝問：「居其上者誰也？」對曰：「參政郭佑，參議禿魯花、拜降。」即日擢中奉大夫、中書參知政事，位郭佑上，仍敕之曰：「自今事皆責成於汝。二十三年，進資德大夫、中書左丞。二十四年、拜榮祿大夫、尚書省平章政事。從討乃顏，復與諸將擒其將金家奴、塔不□等。帝以也速□幾家貧，賜鈔五千錠。 
　　二十七年，武平地震，奸人乘災異相扇誘，有宗王三人皆爲所誑。帝慮乃顏餘黨復爲亂，遣也速□兒率兵五百人鎮撫之。以便宜蠲田租、弛商稅，運米萬石以賑民災，鞫三宗王，諭以禍福輕重，皆引伏。事聞，帝甚韙之。自遼陽行省至上都，道路回遠，也速□兒奏請從高州以北開新道栽舊驛五，其三備他驛物力之乏絕，其二隸於虎賁司，給田宅爲屯戶，公私便之。 
　　是時，桑哥秉政久，恣爲貪虐，也速□兒劾其奸，帝始悟，後完澤等復相，繼言之，桑哥竟伏誅。未幾，拜江浙行省平章政事。大德二年卒，年四十五。也速□兒喜薦士，凡所甄拔，多至通顯。至正八年，贈推忠宣爲守正佐理功臣、太傅、開府儀同三司、上柱國，追封安慶王，諡武襄。 
　　三子：忽速□，江浙行省平章政事；探進，徊史中丞；木入剌沙，南陽府達魯花赤。孫：脫因納，陝西行臺御史大夫；紐兒該，同知都護府事；古納剌，上都留守。 
　　史臣曰：「速不台與者勒蔑、忽必來、者別齊名，太祖擬之四獵犬，常爲軍鋒。者勒蔑等前卒，獨速不檯曆事三朝，年逾耆艾，子孫遂俱爲名將，至其曾孫啓王封。乃知道家三世之忌，非古今通論也。」
　

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

