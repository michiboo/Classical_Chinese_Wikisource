
卷九十五·志第六十二
　
　　○輿服一 
　　△皇帝冕服皇太子冠服 皇帝冕服皇太子冠服 三獻官以下祭服都監庫 社稷祭服宣聖廟祭服 百官冠服儀衛服色 樂服 質孫 服色等第 
　　孔子有言：「大矣哉吳王，未能言冠而欲冠也。」憲宗二年，用冕服祭天於日月山。是時，氈裘毳幕，百度草創，獨汲汲然效先王之法服，與夫差之冠何以異。是故用夏變夷，必自衣冠始焉。自憲宗以下，至世祖始制祭服；至成宗祭服始有法服、公服之別；至武宗始議親祀，冕無旒，服大裘而加袞冕；至英宗始服袞晚享於太廟，備鹵簿，造五輅；至文宗始服大裘、袞冕親祀昊天上帝於南郊。《春秋》之義，予夷狄者不一而足也。豈不信歟。今爲《輿服志》，其類有四：曰冕服，曰璽寶，曰輿輅，曰儀衛隊仗。觀其因時損益，彬彬然以爲一代之法，雖唐宋亦何以尚之哉。 
　　至元六年七月，制太常祭服。大德六年三月，祭天於麗正門外，分獻官以下諸執事各具公服行札。大禮用公服自此始。九年十一月，冬至祭享，用冠服，依宗廟現用者制，其後祭祀或合祀天地，獻攝執事，續置冠服，於法服庫收掌法服二百九十有九，公服二百八十，窄紫二百九十有五。武宗即位，博士李之紹、王天祐疏陳：親祀冕無旒，服大裘以黑羔皮爲之。而加袞冕。不果用。延祐元年十二月，定百官士庶服色等第。至治元年，帝親享太窒，服袞冕。二年，始陳鹵簿，親享太廟。至順元年，帝服大裘、袞冕，親祀南郊。冕服之制，至是始定雲。 
　　皇帝袞冕，制以漆鈔，上覆曰綖，青表朱裏。綖之四周，匝以雲龍。冠之口圍，縈以珍珠。綖之前後，旒各十二，以珍珠爲之。綖之左右，系黃主纊二，系以元紵，承以玉填，纊色黃，絡以珠。冠之周圍，珠雲龍網結，通翠柳調珠。綖上橫天河帶一，左右至地。珠鈿窠網結，翠柳朱絲組二，屬諸笄，爲纓絡，以翠柳調珠。簪以玉爲之，橫貫於冠。 
　　袞龍服，制以青羅，飾以生色銷金帝星一、日一、月一、升龍四、復身龍四、山三十八、火四十八、華蟲四十八、虎蜼四十八。 
　　裳，制以緋羅，飾以文繡，凡一十六行。每行藻二、粉米一、黻二、黻二。 
　　中單，制以自紗，絳緣，黃勒帛副之。 
　　蔽膝，制以緋羅，有褾。緋絹爲裏，袍上着之，繡復身龍。 
　　玉佩，珩一、琚一、瑀一、衝牙、璜二。衝牙以系璜，珩下有銀獸面，塗以黃金，雙璜夾之。次又有衡。下有衝牙。傍別施雙的以鳴，用玉。 
　　大帶，制以緋白二色羅，合縫爲之。 
　　玉環綬，制以納失失，上有三小玉環，下有甘絲織網。 
　　紅羅靴，制以紅羅爲之。高靿。 
　　履，制以納失失，有雙耳，帶釣，飾以珠。 
　　襪，制以紅綾。 
　　至元十二年，十一月，博士議擬：冕天板長一尺六寸，廣八寸，前高八寸五分，後高九寸五分，身圍一尺八寸三分，用青羅爲表，紅羅爲裏，周迴緣以黃金。天板下四面。珠網結子，花素墜子，前後共二十有四旒，以珍珠爲之。青碧線織天河帶。兩頭各有珍珠金翠旒三節，玉滴子節花全。紅線組帶二，上有珍珠金翠旒，玉滴子，下有金鐸二。梅紅繡款幔帶一，黃主纊二，珍珠垂系，上用金萼子二。簪窠款幔組帶鈿窠各二，內組帶窠四，並鏤玉爲之。玉簪一，項面鏤雲龍。袞衣，用青羅夾制，五彩間金，繪日、月、星辰、山、龍、華蟲、宗彝。正面日一，月一，升龍四，山十二，上下襟華蟲、火各十二對，虎蜼各六對。背星一，升龍四，山十二，華蟲，火各十二對，虎蜼六對。中單，用白羅單制，羅領褾襈。掌一，帶棵襈全，紅羅八幡夾造。上繡藻、粉米、黼、黻藻三十三，粉米十六，黼三十二，黻三十二。蔽膝一，帶褾裳，紅羅夾造八幅，上繡升龍二。綬一幅，六彩織造，紅羅托裏。小綬三色，同大綬，銷金黃羅綬頭全，上間施二玉環，並碾雲龍。緋白大帶一，銷金黃帶頭，鈿窠二十有四。紅羅勒帛一，青羅抹帶一。佩二，玉上、中、下璜各一。半月各二，並碾玉爲雲龍紋。玉滴子各二，並珍珠穿造。金篦鈞，獸面，水葉環釘全。涼帶一，紅羅裏，鏤金爲之；上爲玉鵝七，撻尾束各一，金攀龍口，玳瑁襯釘。舄一，重底，紅羅面，白綾托裏，如意頭，銷金黃羅緣口，玉鼻，飾以珍珠。金緋羅錦襪一革兩。 
　　大德十一年九月，博士議：唐制，天子袞冕，垂白珠十二旒，以組爲纓，色如其綬，黃主纊充耳，玉簪導。玄衣纁編裳，凡十二章。八章在衣，日、月、星辰、山、龍、華蟲、火、宗彝；四章在裳，藻、粉米、黼，黻褾領爲升龍，皆織成之。龍章以下，每章一行，每行十二。白紗中單，黼領，青縹襈裾，黻加龍、山、火三章。毳冕以上，火、山二章。繡冕，山一章。玄冕無章。革帶、大帶、玉佩、綬、襪，與上同。舄加金飾。享廟、謁廟及朝遣上將、徵還飲至，踐祚加元服、納後、元日受朝及監軒冊拜王公則服之。又宋制，天子服有褒冕，廣尺二寸，長四寸，前後十有二旒，二纊，並貫珍珠。又有珠旒十二，碧風銜之，在珠旒外。冕板，以龍鱗錦表。上級玉爲七星，傍施琥珀餅、犀各二十四，周綴金絲網鈿，以珍珠雜寶玉，加紫雲白鶴錦裏。四柱飾以七寶，紅綾裏。金飾玉簪導，紅絲絛組帶。亦謂之平天冠。袞服青色，曰、月、星、山、龍、雉、虎、蜼七章，紅裙，藻、火、粉米、黼、黻五章，紅蔽膝，升龍二，並織成，間以雲彩，飾以金鈒花鈿窠，裝以珍珠、琥珀、雜寶玉，紅羅襦裙，繡五章，青縹襈裙。六彩綬一，小綬三，結三，玉環三。素大帶，朱裏，青羅四紳帶二，繡四紳盤結。綬帶飾並同兗服。白帶中單，甘羅株帶，紅羅勒帛，鹿盧玉具劍，玉縹首鏤白玉雙佩，金飾，貫珍珠。金龍鳳革帶，紅襪赤舄，金鈒花，四神玉鼻。祭天地宗廟、受冊尊號、元日受朝、冊皇太子則服之。事未果行。 
　　至延祐七年七月，英宗命禮儀院使八思吉斯傳旨，令省臣與太常禮儀院速製法服。八月，中書省會集翰林、集賢、太常禮儀院官講議，依祕書監所藏前代帝王袞冕法服圖本，命有司制如其式。 
　　皇太子冠服：袞冕，玄衣，纁裳，中單，蔽縻，玉佩，大綬、朱襪，赤舄。 
　　至元十二年，博士擬袞冕制，用白珠九旒，紅絲組爲纓，古纊充耳。犀簪導。青衣、朱裳，九章。五章在衣，山、龍、華蟲、火、宗彝；四章在裳，藻、粉米、黼、黻。白紗中單，甘褾襈裾。革帶，塗金銀鉤。蔽膝，隨裳色，爲火、山二章。瑜玉雙佩，四彩織成大綬，間施玉環三。白襪朱舄，舄加金塗銀扣。 
　　大德十一年九月，照擬前代制度。店制，皇太子袞冕，垂白珠九旒，紅絲組爲纓，青纊充耳，犀簪導。玄農、纁裳，九章。五章在衣、龍、山、華蟲、火、宗彝；四章在裳，漠、粉米、黼、黻，織成之，每行一章，黼、黻重以爲等，每行九。白紗中單，黼領，青褾襈裾。革帶，金釣鰈，大帶。蔽滾，隨裳色，火、山二章，玉具劍，金寶飾玉縹首，瑜玉雙佩。朱組帶大綬，四彩赤白縹紺，純朱質，長丈八尺，首廣九寸。小雙綬，長二尺六寸，色同大綬，而首半之，間施玉環三。珠襪赤舄。加金飾，侍從祭祀及謁廟、加元服、納妃服之。朱制，皇太子，袞冕，垂白珠九旒，紅絲組爲纓，青纊充耳。犀簪導。青衣、朱裳，九章。五章在農，山、龍、華蟲、火，宗彝，四章在裳，藻、粉米、黼、黻。白紗中單，甘褾襈椐。革帶。塗金銀鉤鰈。蔽膝，隨裳農，火、山二章。瑜玉雙低，四彩織成大綬，是施玉環三。白襪、朱舄、舄加塗金銀飾。加元服、從祀、受冊、謁廟，朝會服之。已擬其制，未果造。 
　　三獻官及司徒、大禮使祭服：籠巾貂撣冠五，青羅服五，領、袖、襴、俱用皁綾。紅羅裙五，皁綾爲柄。緗羅蔽膝五，其羅花樣俱系牡丹。白紗中單五，黃綾帶。紅組金綬紳五，紅組金譯語納失失，各佩玉環。象笏五，銀束帶五，玉佩五，白羅方心曲領五，赤革履五對，白綾襪五對。 
　　助奠以下諸執事官冠服：貂蟬冠、獬豸冠、七梁冠、六粱冠、五梁冠、四梁冠、三粱冠、二粱冠二百，青羅服二百，領、袖、襴俱用皁綾。紅綾裾二百，皁綾爲襴。紅羅蔽膝二百，紫羅公服二百，用梅花羅。白紗中單二百，黃綾帶。織金綬紳二百，紅一百九十八，甘二，各佩銅環二。銅束帶二百，白羅方心曲領二百，銅佩二百，展角襆頭二百，塗金荔枝帶三十，烏角帶一百七十，皁靴二百對，赤革履二百對，白綾襪二百對，象笏三十，銀杏木笏一百七十。 
　　凡獻官諸執本行禮，俱農法服。惟監察御史二，冠獬豸，服青綬。凡迎香、讀祝及祀日遇陰雨，俱衣紫羅公服。六品以下，皆得借紫。 
　　都監庫、祠祭局、儀鸞局、神廚局頭目長行人等：交角襆頭五十，窄袖紫羅服五十，塗金束帶五十，皁靴五十對。 
　　大德六年春三月，祭天於麗正門外丙地，命獻官以下諸執事各具公服行禮。是時，大都未有郊壇，大禮用公服自此始。九年冬至祭享，用冠服，依宗廟見用者制。其後節次祭祀，或合祀天地，增祀位從配，獻攝職事，續置冠服。於法服庫收掌。法服二百九十有九，公服二百八十，窄紫二百九十有五。至大間，太常博士李之紹、王天祐疏腖，親祀冕無旒，服大裘而加袞，裘以黑羔皮爲之。臣下從祀冠服，歷代所尚，其制不同。集議得依宗廟見用冠服制度。 
　　社稷祭服：青羅袍一百二十三，白紗中單一百三十三，紅梅花羅裙一百二十三，藍織錦銅環綬紳二，紅織錦銅環綬紳一百一十七，紅織錦玉環綬紳四，紅梅花羅蔽膝一百二十三。革履一百二十三，白綾秣一百二十三，白羅方心曲領一百二十三，黃綾帶一百二十三，佩一百二十三，銅珩璜者一百一十九，玉珩璜者四，藍素紵絲帶一百二十三，銀帶四銅帶一百一十九，冠一百二十三，水角簪金梁冠一百七，紗冠一十，獬豸冠二，籠巾紗冠四，木笏一百二十三，紫羅公服一百二十三，黑漆襆頭一百二十三，展角全二色羅插領一百二十三。鍍金銅荔枝帶一十，角帶一百一十三，象笏一十三枝，木笏一百一十枝，黃絹單包復一百二十三，紫紵絲抹口青氈襪一百一十三，皁靴一百二十三，窄紫羅衫三十，黑漆襆頭三十，銅束帶三十，黃絹單包復三十，皁靴三十，紫紅絲抹口甘氈襪三十。 
　　宜聖廟祭服：獻官法眼，七梁冠三，簪全。鴉青袍三，絨錦綬紳三，各帶青絨網並鋦環二。方心曲領三，藍結帶三，銅佩三，紅羅裙三，白絹中單三，紅羅蔽膝三，革履三，白絹襪全。 
　　執事儒服，軟角唐巾，白襴插領，黃鞓角帶，皁靴各九十有八。 
　　大德十年六月，全州儒學學正塗慶安呈：「春秋釋奠，天壽聖節行禮，諸儒諸各服唐巾、襴帶。學正師儒之官卻以常服到班陪祀，似無旌別，路府州學正，合無與巡檢案牘吏目典史一體製造服色。」禮部議從之。 
　　曲阜祭服：連蟬冠四十有三，七梁冠三，五梁冠三十有六，三梁冠四，皁紵絲鞋三十有六革兩，舒角襆頭二，軟角唐巾四十，角簪四十有三，冠纓四十有三副，凡八十有六條。象牙笏七，木笏三十有八，玉佩七，凡十有四系。銅佩三十有六，凡七十有二系。帶八十有五，藍鞓帶七，紅鞋帶三十有六，烏角帶二，黃鞓帶、烏角偏帶四十，大紅金綬結帶七，上用玉環十有四。青羅大袖夾衣七，紫羅公服二，褐羅大袖衣三十有六，白羅衫四十，白絹中單三十有六，白紗中單七，大紅羅夾蔽膝七，大紅羅夾裳、緋紅夾蔽膝三十有六，緋紅夾裳四，黃羅夾裳三十有六，黃羅大帶七，白羅方心曲領七，紅羅綬帶七，黃絹大帶三十有六，皁靴、白羊毳襪各四十有二對，大紅羅鞋七輛，白絹夾株四十有三輛。 
　　百官公服，文武品從公服。至元二十四年閏二月，中書省奏準，文資官定例三等服色，軍官擬依隨依官員一體製造。 
　　一品紫羅服，大獨科花，直徑五寸。二品紫羅服，小獨科花，直徑三寸。三品紫羅服，散答花，直徑二寸，無枝葉。四、五品紫羅服，小雜花，直徑一寸五分。六、七品，緋羅服，小雜花，直徑一寸。八、九品，綠羅服，無紋。俱大袖、盤領、右衽。 
　　襆頭之制。漆紗爲之，展其角。 
　　笏，制以牙，上圓下方，或以銀否木爲之。 
　　偏帶，正從一品以玉，或花，或纛，二品以花犀；三品、四品以黃金爲荔枝；五品以下烏犀。並八胯，鞓用朱革。 
　　靴，以皁皮爲之。 
　　典史、巡檢、提控、都吏目、站官俱系未入流，茶合羅窄衫，舒腳襆頭。黑角束帶。 
　　儀衛服色，交角襆頭，其制，巾後交折角。 
　　鳳翅襆頭，制如唐巾，兩角上曲，而作雲頭，兩旁覆以兩金鳳翅。 
　　學士帽，制如唐巾，兩角如匙頭下垂。 
　　唐巾，制如襆頭，而撱其角，兩角上曲作雲頭。 
　　控鶴襆頭，制如交角，金縷其額。 
　　花角襆頭，制如控鶴襆頭，兩角及額上，簇象生雜花。 
　　錦帽，制以漆紗，後幅兩旁，前拱而高，中下，後畫連錢錦，前額作聚紋。 
　　平巾幘，黑漆革爲之，形如進賢冠之籠巾。或以青，或以白。 
　　武弁，制以皮，加漆。 
　　甲騎冠，制以皮。加黑漆，雌黃爲緣。 
　　抹額，制以緋羅，繡寶花。 
　　巾，制以絁，五色，面寶相花。 
　　兜鍪，制以皮，金塗五色，各隨其甲。 
　　村甲，制如雲肩，青錦質，緣以白錦，中以氈，裏以白絹。 
　　雲肩，制如四垂雲，青緣，黃羅五色，嵌金爲之。 
　　裲襠，制如衫。 
　　襯袍，制用緋錦，裼裲襠。 
　　士卒袍，制以絹純，繪寶相花。 
　　窄袖袍，制以羅或絁。 
　　辮線祆，制如窄袖衫，腰作辮線細摺。 
　　控鶴祆，制以青緋二色錦，圓答寶相花。 
　　窄袖祆，長行輿士所服，紺緅色。 
　　樂工祆，制以緋錦，明珠琵琶窄袖，辮線細摺。 
　　甲，覆膊、掩心、捍背、捍股，制以皮，或爲虎紋，兩子紋，或施金鎧鎖子紋。 
　　臂鞴，制以錦，綠絹爲裏，有雙帶。 
　　錦胯蛇，束麻長一丈一尺，裏以紅錦。 
　　束帶，紅鞓雙獺尾，黃金塗銅胯，餘同腰帶而狹小。 
　　絛環，制以銅，黃金塗之。 
　　汗胯。制以青錦。緣以銀褐錦，或繡撲獸，間以雲氣。 
　　行胯，以絹爲之。 
　　鞋，制以麻。 
　　■〈革翁〉鞋，制以皮爲履。而長其靿，絡於行縢之內。 
　　雲頭靴，制以皮，幫嵌雲朵，頭作雲象，■〈革翁〉束於脛。 
　　樂服：樂正副，舒腳襆頭，紫羅公服，烏角帶，木笏，皁靴。 
　　照燭，服同前，無笏。 
　　樂師，服緋。冠、笏同前。 
　　運譜，服綠，冠、笏同前。 
　　舞師，舒腳樸頭，黃羅繡抹額，紫服，金銅荔枝帶，皁靴。 
　　執旌，平冕，前後各九旒五就，青生色鸞袍，黃綾帶，黃絹袴，白絹襪赤革履。 
　　執纛，青羅巾，餘同執旌。 
　　樂工，介幘冠，緋羅生色鸞袍，黃絞帶，皁靴。 
　　歌工，服同樂工。 
　　執麾，服同上，惟加平巾績。 
　　舞人，甘羅生色義花鸞袍，緣以皁綾，平冕冠。 
　　執器，服同樂工，母追冠，一名武弁。加以抹。 
　　至元二年閏五月，大樂署言，堂上下樂舞官員及樂工，合用衣冠冠冕靴應等物，乞行製造。大常寺下博士議定，樂工副四人，樂師二人，照獨二人，運譜二人，皆服紫羅公服，皁紗襆頭，舒腳，紅鞓角帶，木笏，皁靴。引舞色長四人，紫羅公服，皁紗襆頭展角。黃羅繡甫花抹額。 
　　質孫，漢言一色服也。內庭大宴則服之。冬夏之服不同，然無定製。凡勳成大臣近侍，奶則服之。下至於樂工、衛士，皆有其服。精粗之制，上下之別，雖不同，總謂之質孫雲。 
　　天子質孫，冬之服。凡十有一等，服納失失、金錦也。怯綿裏，剪葺也。則冠金錦暖帽。肢大紅、枕紅、紫藍、綠寶裏，寶裏，服之有槊者也。則冠七寶重頂冠，服紅黃粉皮，則冠紅金答子暖帽，服白粉皮，則冠白金答子暖帽，服銀鼠，則冠銀鼠暖帽，其上並加銀鼠比肩。俗稱曰襻子答忽。夏之服凡十有五等，服答納都納失失，綴大珠於金錦。則冠寶項金鳳鈸笠。服速不都納失失，綴小珠於金錦。則冠珠子捲雲冠。服納失失，則帽亦如之。服大紅珠寶裏紅毛子答納，則冠珠緣邊鈸笠。服白毛子金絲寶裏，則冠白藤寶貝帽。服駝褐毛子，則帽亦如之。服大紅、綠、藍、銀褐、棗褐、金繡龍五色羅，則冠金鳳項笠。各隨其服之色。服金龍青羅，則冠金鳳頂漆紗冠。服珠子褐七寶珠龍答子，則冠黃牙忽寶貝珠子帶後檐帽。服青速夫金絲闌子，速夫，回回毛布之精者也。則冠七寶漆紗帶後檐情。 
　　百官質孫，冬之服凡九等，大紅納失失一，大紅怯綿裏一，大紅冠素一，桃紅、藍、綠官素各一，紫，黃、鴉青各一。夏之服凡十有四等，素納失失一，聚線寶里納失失一。大紅明珠答子一，桃紅、藍、綠、銀、褐各一，高麗鴉青雲袖羅一，駝褐、茜紅、白毛子各一，鴉甘官素帶寶裏一。 
　　服色等第，仁宗延祐元年冬十有二月，定服色等第，詔曰：「比年以來，所在士民，靡麗相尚，尊卑混淆，僭禮費財，朕所不取。貴賤有章。益明國制，儉奢中節，可阜民財。」命中書省定立服色等第於後： 
　　一，蒙古人不要禁限，及見當怯薛諸色人等，亦不在禁限，惟不許服龍鳳紋。龍謂五爪二角者。 
　　一，職官除龍鳳紋外，一品、二品服揮金花，三品服金答子，四品、五品服雲袖帶襴，六品、七品服六花，八品、九品服四花。職事散官從一高。繫腰，五品以下許用銀，並減鐵。 
　　一，命婦農服，一品至三品服渾金，四品、五品服金答子，六品以下惟服銷金，並金紗答子，首飾，一品至三品許用金珠寶玉，四品、五品用金玉珍珠，六品以下用金，惟耳環用珠玉。同籍不限親疏，期親雖別籍，並出嫁同。凡后妃及大臣之妻，皆戴姑姑。高圍二尺許，用紅色羅，唐步搖之遺制也。 
　　一器皿。說茶酒器。除鈒造龍鳳紋不得使用外，一品至三品許用金玉，四品、五品惟臺盞用金，六品以下臺盞用鍍金，餘並用銀。 
　　一，帳幕，除不得用赭黃龍鳳紋外，一品至三品許用金花刺繡紗羅，四品、五品用刺繡紗羅，六品以下用素紗羅。 
　　一，車輿除不得用龍鳳紋外，一品至三品許用間金妝飾銀螭頭，繡帶，青幔，四品、五品用素獅頭、繡帶、青幔，六品至九品用素雲頭，素帶、青幔。 
　　一，鞍轡，一品許飾以金玉，二品、三品飾以金，四品、五品飾以銀，六品以下並飾以鍮石鍋鐵。 
　　一，內外有出身，考滿應入流，見役人員服用，與九品同。 
　　一，授各投下令旨、鈞旨，有印信，見任勾當人員亦與九品同。 
　　一，庶人除不得服赭黃，惟許服暗花紵絲綢綾羅毛毳，帽笠不許飾用金玉。靴不得裁製花樣。首飾許用翠花，並金釵釒卑各一事，惟耳環用金珠碧甸，餘並用銀。酒器許用銀壺瓶臺盞盂鏇，餘並禁止。帳幕用紗絹，不得赭黃，車輿黑油，齊頭平頂皁幔。 
　　一，諸色目人，除行營帳外，其餘並與庶人同。 
　　一，諸職官致仕，與見任同。解降者，依應得品級。不敘者，與庶人同。 
　　一，父祖有官，既沒年深，非犯除名不敘之垠，其命婦及子孫與見任同。 
　　一，諸樂藝人等服用，與庶人同。凡承應妝扮之物，不拘上例。 
　　一，皁隸公使人，惟許服周絹。 
　　一，娼家出入，止報皁褙子，不得來坐車烏，餘依舊例。 
　　一，今後漢人、高麗、南人等投充怯薛者，並在禁限。 
　　一，服色等第，上得兼下，下不得僭上。違者，職官解見任，期年後降一等敘，餘人決五十七下。違禁餘物，付告捉人充賞。有司禁治不嚴，從監察御史、廉訪司究治。 
　　御賜之物，不在禁限。
　

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

