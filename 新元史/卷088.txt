
卷八十八·志第五十五
　
　　○禮八 
　　△朝儀始末 元正受朝 皇帝即位受朝 皇帝上樽號受朝 太皇太后上尊號受朝 皇太后上尊號受朝 太皇太后加上尊號受朝 攝行告廟 國史院進先朝實錄 表章定製 外路迎拜詔赦及送宣授宣命官 
　　元初，凡遇稱賀，則羣臣皆集帳殿前，無尊卑之班。執法官厭其喧雜，揮杖逐之，去而復集。世祖即位，斡林學士承旨王磐兼太常卿恐貽笑外國，請立朝儀。至元六年春五月甲寅，太保劉秉忠、大司農孛羅奉詔，使趙秉溫、史槓訪前代知禮儀者肄習朝儀。既而，秉忠奏曰：「一人習之，雖知之莫能行也。「詔許用十人。遂徵儒生周鋒、劉允中、尚文、嶽忱、關思義、侯佑賢、蕭碗、徐汝嘉，從亡金故老烏古倫居貞、完顏復昭、完顏從愈，葛從亮、於伯儀及國子獲酒許衡、太常卿徐世隆，稽諸古典，參以時宜，沿情定製，而肄習之，百日而畢。 
　　秉忠復奏曰：「無樂以相須，則禮不備。」詔搜訪舊教坊樂工，得杖鼓色楊皓、笛色曹揖、前行色劉進、教師鄭忠，依律運譜，被諸樂歌。六月而成，陳於萬壽山便殿，帝聽而善之。 
　　秉忠及翰林、太常奏曰：「今朝儀既定，請備執禮員。」詔丞相安童、大司農李孛羅擇獲古宿衛士可習容止者二百餘人，肄之期月。七年春二月，奏以丙子觀禮。前期一日，布綿金帳殿前，帝及皇后臨觀於露階，禮文樂節，悉無遺失。冬十有一日戊寅，秉忠等葵請建官典朝儀，帝命與尚書省論定以聞。 
　　八年春二月，立侍儀司，以忽都於思、也先乃爲左右侍儀，奉御趙秉溫爲禮部侍郎兼侍儀司事，周鋒、劉允中爲左右侍儀使，尚文、嶽忱爲左右直侍儀事，關思義、侯佑賢爲左右侍儀副使，蕭琬、徐汝嘉爲僉左有侍儀事，烏古倫居貞爲承奉班都知，完顏復昭爲引進副使，葛從亮爲侍儀署令，於伯儀爲尚衣局大使。夏四月，侍儀司奏請制內外仗，如歷代故事。從之。秋七月，內外仗成。遇八月帝生日，號曰天壽聖節，用朝儀自此始。 
　　泰定元年十二月，敕內外百官：凡行朝賀等禮，雨雪免朝服。至順四年，中書省言：「凡朝賀，遇雨，請便服行禮。」從之。元統二年十月朔，證內外官朝會儀班次，一依品位。時監察物質財富史蘇天爵言：「邇年以來，朝儀雖設班位品秩，率越班行，均爲衣紫，從五與正五雜居；共日服排，七品與六品齊列。下至八品、九品，莫不皆然。夫既逾越班次，遂致行列不端，因忘肅敬之心，殊失朝儀之禮。今後朝賀行禮，聽讀詔赦，先盡省部院臺工從二品衙門，次諸司局院，各驗執事，辨官序，列正從班次。如有逾越品秩，差亂位序者，同失儀論，以徵不格。」從之。自至元以後，至是復正朝會班次焉。 
　　元正受朝。前期三日，習儀於聖壽萬安寺。或大興教寺。前二日，陳設於殿庭。至期大昕，侍儀便引導從護尉，各汲其服，入至寢殿前，捧牙牌跪報外辦，內侍入奏，出傳制曰：「可。」侍儀挽俯興。皇帝出閣升輦，鳴鞭三。侍儀使拜通事舍人，分左右，引擎執護尉、劈正斧中行，導至大明殿外。劈正斧直正門北向立，導從倒卷序立，惟扇置於錡。侍儀使導駕時，引進使同內侍官，引宮人擎執導從，入至皇后宮庭，捧牙牌跪報外辦。內侍人後，出傳旨曰：「可，。」引進使俯伏興。皇后出閣升輦，引進使引導從導至殷東門外，引進使分退立於堊塗之次，引導從倒卷出。俟雨宮升御偏，鳴鞭三，劈正斧退立於露階樂。司晨報時雞唱畢，尚引引殿前班，皆公服，分左右入日精、月華門。就起居位，相向立。通班舍人唱曰：「左右衛上將軍兼殿前都點檢臣某以下起居」，尚引唱曰：「鞠躬」，曰：「平身」，引至丹墀拜位，知班報班齊。宣贊唱曰：「拜」，通越越曰：「鞠躬」，曰：「拜」，曰：「興」，曰：「拜」，曰：「興」，曰：「都點檢稍前」。宣贊報曰：「聖躬萬福」，通贊贊曰：「復位」，曰：「拜」，曰：「興」，曰：「拜」，曰：「興」，曰：「平身」，曰：「搢笏」，曰：「鞠躬」，曰：「三舞蹈」，曰：「跪左膝，三叩頭」，曰：「山呼」，曰：「山呼」，曰：「再山呼」，凡傳「山呼」，控鶴呼噪應和曰：「萬歲」，傳「再山呼」，應曰：「萬萬歲」。後仿此。曰：「出笏」，曰：「就拜」，曰：「興」，曰：「拜」，曰：「興」，曰：「拜」，曰：「興」。曰：「平立」，宣贊唱曰：「各恭事」。兩班點檢、宣徽將軍分左右升殿，宿直以下分立殿前，尚廄分立仗南，管旗分立大明門南楹。 
　　俟后妃、諸王、駙馬以次賀獻禮畢，典引引丞相以下，皆公服，入日精、月華門，就起居位。通班唱曰：「文武百僚、開府儀同三司、錄軍國重事、監修國史、右丞相具官無常。臣某以下「起居」，典引贊曰：「鞠躬」，曰：「平身」，引至丹墀拜位。知班報班齊。宣贊唱曰：「拜。」通贊贊曰：「鞠躬」，曰：「拜」，曰：「興」，曰：「拜，曰：「興」，曰：「平身」，曰：「搢笏」，曰：「鞠躬」，曰：「三舞蹈」，曰：「跪左膝，三叩頭」，曰：「山呼」，曰：「山呼」，曰：「再山呼」，曰：「出笏」，曰：「就拜」，曰：「興」，曰：「拜」，曰：「興」，曰：「拜」，曰：「興」，曰：「平身」。侍儀使詣丞相前請進酒，雙引升殿。前行樂工分左右，引登歌者及舞童、舞女，以次升殿門外露階上。登歌之曲各有各，音中本月之律。先期，儀風司運諸翰林院撰辭肄之。丞相至宇下褥位立，侍儀使分左右北向立。俟前行色曲將半，舞旋列定，通越唱曰：「分班」，樂作。侍儀使引丞相由東南門入，宣徽使奉隨至御榻前。丞相跪，宣徽使立於東南，曲終。丞相祝讚曰：「溥天率土，祈天地之洪福，同上皇帝、皇后億萬歲壽。」宣徽使答曰：「如所祝。」丞相俯伏興，退詣進酒位。尚醞官以觴授丞相，丞相搢笏捧觴，北向立，宣徽使復位。前行色降，舞旋至露階上。教坊奏樂，樂舞至第四拍，丞相進酒，皇帝舉觴。宣贊唱曰：「殿上下侍立臣僚皆再拜」，通贊贊曰：「鞠躬，曰：「拜」，曰：「興」，曰：「拜」，曰：「興」，曰：「平身」。丞相三通酒畢，以觴授尚醞官，出笏，侍儀，雙引自南東門出，復位，樂止。至元七年進酒儀：班首至殿箭褥位立，前行進曲，尚醞官執空杯，自正門出，授班首。班首觴笏執空杯，由正門入，至御榻前跪。俟曲終，以杯授尚醞官，出笏祝讚。宣徽使曰：「諾」，班首俯伏興。班首、宣徽使由南東門出，各復位。班首以下舞蹈山呼五拜，百官分班，教坊秦樂。尚醞官迸酒。殿上下侍立臣僚皆再拜。三進酒畢，班首降至丹墀。至元十八年十二月二十八日，改今儀。 
　　通贊贊曰：「合班。」禮部官押進奏表章，禮物二案至橫階下，宣禮物舍人進讀禮物目，至第二重階。進俟讀表章官等，翰林國史院屬官一人。至宇下齊跪。宣表目舍人先讀中外百司表目，翰林院官讀中書省表畢，皆俯伏興，退，降第一重階下立。俟進讀禮物舍人升階，至宇下，跪讀禮物目畢，俯伏興，退。同降至橫階，隨表章西行，至右樓下，侍儀仍領之，禮物東行至左樓下，大府受之。宣贊唱曰：「拜」，通贊贊曰：「鞠躬」，曰：「拜，。」曰：「興」，曰：「平身」，曰：「搢笏」，曰：「鞠躬」，曰：「三舞蹈」，曰：「跪左臃，三叩頭」，曰：「山呼」，曰：「山呼」，曰：「再山呼」，曰：「出笏」，曰：「就拜」，曰：「興」，曰：「拜」，曰：「興」，曰：「拜」，曰：「興」，曰：「平立」。僧、道，耆老、外國藩客，以次而賀。 
　　禮畢，大會諸王宗親、駙馬、大臣，宴饗殿上，侍儀使引丞相等升待殿侍宴，凡天宴，馬不過一，羊雖多，必以獸人所獻之鮮及脯鱐，折其數之半，預宴之服，衣服同制，謂之質孫。宴饗樂節，見宴樂篇。」四品以上，賜酒殿上，典引引五品以下，賜酒於日精、月華二門之下。宴畢，鳴鞭三。侍儀使導駕，引進使導後，還寢殿，如來儀。 
　　天壽聖節受朝，如元正儀。前期一日，內外文武百官躬詣寺觀，啓建祝延聖壽萬安道場，至期滿散。其日質明，朝巨詣闕稱賀，外路官員率同僚、儒生、鄉老、僧、道、軍人結綵香案，呈舞百戲，夾道抵迎，就寺觀望闕至香案下，設官屬褥位。班立，先再拜。班首前跪，上香，舞蹈，叩頭三呼萬歲，就拜興，再拜。禮畢，卷班就公所設宴而退。大德七年，中書省議，遇聖節元日，臣子之禮但當以敬爲主，依照至元八年奉準儀式行禮。合用樂人，止就本處。在城者，無得於他處勾集及樁配諸行戶百姓人等妝扮。社直所據筵會一切所需之物，官吏自備，並不得取斂於民。元貞二年，定軍官准與民官一體行禮。 
　　郊廟禮成受賀，如元正儀。 
　　皇帝即位受朝，前期三日，習儀於萬安寺。前二日，陳設於殿庭。前一日，設宣詔位於闕前。至期大昕，侍儀使引導從護尉，各服其服，至皇太子寢閣前，捧牙牌跪報外辦。內侍傳旨曰：「可」，侍儀使俯伏興。皇太子出閣，侍儀使前導。由崇天門入，升大明殿。引進史引導從至皇太子妃閣前，跪報外辦。內侍出傳旨曰：「可」，引進俯伏興，前導由風儀門人。俟諸王以國禮扶皇帝登寶位畢，鳴鞭三。尚引引點檢以下，皆公服，入就起居位。起居贊拜，如元正朝儀。兩班點檢、宣徽將軍、宿直、尚廄、管旗，各恭事。侍后妃、諸王、駙馬以次賀獻禮畢，參議中書省事四人，以篚奉詔書，由殿左門入，至御椽前。參議中書省事跪奏詔文，俯伏興，以詔受典瑞使押寶畢，置於篚，對舉由正門出，樂作，至闕前，以詔置於案。文武百僚各公服就位北向立。侍儀使稱有制，宣贊唱曰：「拜」，通贊贊曰：「鞠躬。」曰：「拜」，曰：「興」，曰：「拜」，曰：「興」，曰：「平身」，曰：「班首稍前。」典引引班首至香案前。通贊贊曰：「跪」，曰：「在位官皆跪」，司香贊曰：「搢笏」，通贊贊曰：「上香」，曰：「上香」，曰：「三上香」，曰：「出笏」，同「就拜，「曰：「興」，曰：「復位」，宣贊唱曰：「拜，。」通贊貨曰：「鞠躬」。曰：「拜」，曰：「興」，曰：「拜」，曰：「興」，曰：「平身」。侍儀使以詔授左司郎中，郎中跪受，同譯史稍西，升木榻，東向宣讀。通贊贊曰：「在位官皆跪，。」讀詔，先以國語宣讀，隨以漢語譯之。讀畢，降榻，以詔授侍儀使，侍儀使置於案。通贊贊曰：「就拜」，曰：「興」，曰：「拜」，曰：「興」，曰：「拜」，曰：「興」，曰：「搢笏」，曰：「鞠躬」，曰：「三舞蹈」，曰：「跪左膝。三叩頭」，曰：「山呼，。」曰：「山呼。」曰：「再山呼」，曰：「出笏」，曰：「就拜」，曰：「興」，曰：「拜」，曰：「興」，曰：「拜」，曰：「興」，曰：「平立」。典引引丞相以下皆公服人起居位。起居拜舞。祝頌進酒，獻表，賜宴，並同元正受朝儀。宴畢，鳴鞭三，侍儀使導駕，引進便導後，入寢殿，如來儀。次日，以詔頒行。 
　　皇帝上尊號受朝。前期二日，儀鸞司設大次於大明門外，又設進冊案於殿內御座前之西，受寶案於其東，設受冊案於御座上之西，受寶案於其東。侍儀司設冊案於香案南，寶案又於其南。禮儀使位於前，冊使、冊副位於廷中，北面，引冊、奉冊、舉冊、讀冊、捧冊官，位於右，引寶、奉寶、舉寶、讀寶、捧寶官位於左，以北爲上。百官自金玉府迎冊、寶，奉安中書省，如常儀。 
　　前期一日，右丞相率公卿朝服，儀衛音樂，導冊寶二案出自中書省，至闕前，控鶴奠案，方輿中道。冊使等奉隨入大次內，方輿奠案。侍儀使引冊使以下。由左門以出，百官趨退。 
　　至期大昕，右丞相以下百官，各公服集闕廷，儀仗護尉就位。侍儀使、禮儀使引導從導皇帝升大明殿，引進使引導從導皇后升殿。尚引引殿前班入起居位，起居山呼拜舞畢，宣贊唱曰：「各恭事。」皇大子、諸王、后妃、公主、以次升殿，鳴鞭三。侍儀使、引冊、引寶導冊寶由正門入，樂作。奉冊使、右丞相率冊官由右門入，奉寶使、御史大夫率寶官由左門入，至殿下。置冊案於香案南，寶案又奠於其甫，樂止。侍儀使、引冊使以下就起居位，典引引羣巨入就位。通班舍人唱曰：「文武百僚具官臣某以下起居」，典引贊曰：「鞠躬」，曰：「平身」。引至丹墀拜位。宣贊唱曰：「拜」，通贊贊拜、舞蹈、山呼，如常儀。 
　　畢，承奉班都知唱曰：「奉冊使以下進上冊寶」。侍儀司引冊便以下進就位，樂作。掌儀贊曰：「奉冊寶官稍前，搢笏，捧冊寶。侍儀使前導，由中道升正階，立於下。俟奉冊使諸冊官由右階臍，奉寶使諸寶官由左階臍畢俱由左門入，奉冊、寶至御榻褥位前，冊西、寶東。樂止。掌儀贊曰：「奉冊寶官稍前，以冊寶跪置於案。」，曰：「出笏」，曰：「就拜」，曰：「興」，曰：「平身」，曰：「復位」，曰：「奉冊使以下皆跪」，曰：「舉冊官興，俱至案前跪」。曰：「搢笏，取冊於匣，置於盤，對舉。「曰：「讀冊官興，俱至案前跪」，曰：「讀冊」。讀冊官稱臣某謹讀冊。讀畢，舉冊官納冊於匣，興，以授典瑞使，出笏，立於冊案西南，典瑞使置於受冊案。掌儀贊曰：「舉寶官興，俱至案前跪」，曰：「搢笏，取寶於盝，對舉」，曰：「讀寶官興，俱至案前跪。」曰：「讀寶」。讀寶官稱臣某謹讀寶。 
　　讀畢，舉寶官納寶於盝，興，以授典瑞使，出笏，立於寶案東南，典瑞使置於受寶案。常儀贊曰：「奉冊使以下皆就拜，。」曰：「興」，曰：「平身」。參議中書首事四人，以篚奉詔書，由殿左門入，至御榻前跪讀詔文，如常儀，授典瑞使押寶畢，置於篚，對舉，由正門出，至開墀北，置於詔案，冊使以下由南東門出，就位昕詔，如儀，儀鸞使四人，舁進冊寶案，由左門出。侍儀使引班首由左階臍，前行色樂作，至宇下，樂止，舞旋至露階立。班首入殿，宣徽使奉隨，班首跪，宣徽使西北向立。班首致語曰：「冊寶禮畢，願上皇帝、皇后萬萬歲壽。「宣徽使應曰：「如所祝」，樂作。通贊寶曰：「分班。」進酒畢，班首由南東門出，降階，復位。樂止。通贊唱曰：「合班」。奏進表章禮物，贊拜，舞蹈，山呼，錫宴，並如元證之儀。 
　　至常朝朝參儀，元一代無之。至元中，監察御史馬祖常百：「百官朝見奏事，古有常儀。今國家有天下百年，典章文物屢復古制，惟朝儀之典不講，實爲缺漏。且夫羣臣奏對之時，御史執簡，史官執筆，縉紳佩玉，儼然左右。則雖有懷奸利、乞官爵者，亦不敢公出諸口。如蒙聞奏，命中書省會集文翰衙門官員講究，參酌古今之宜，或三日、二日一常朝，則治道昭明，生民之福也。」祖常雖有此議，未見施行。 
　　太皇太后上尊號受朝。前期二日，儀鸞司設進發冊寶案於大明殿御座之前。掌謁設進冊寶案於太皇太后殿座榻前，設受冊寶案於座榻上，並冊西、寶東。侍儀司設冊使副位於廷中，北面，冊官位右。寶官位左，禮儀使位於前，以北爲上。太皇太后殿廷亦如之。 
　　至期大昕，羣臣皆公服，敘位闕前。侍儀使、禮儀使、引冊使，引冊，奉冊、舉冊、讀冊、捧冊官，由日精門入。侍儀使、禮儀使，引冊副，引寶、奉寶、舉寶、讀寶、捧寶官，由日精門入。至露階下，依板位立。侍儀使捧牙牌入至寢殿前。跪報外辦，內侍入奏，出傳制曰：「可」，侍儀使俯伏興。皇帝出閣升輦，鳴鞭三；入大明殿，升御座，鳴鞭三。司晨報時雞鳴畢，侍儀使、禮儀使、引冊使以下升自東階，由左門入，至御榻前，相向立。掌儀贊曰：「奏中嚴」，侍儀使捧牙牌跪奏。」中嚴」，又贊曰：「就拜」，曰：「興，平身。」曰：「復位」，曰：「禮儀使稍前跪，。」曰：「冊使以下皆跪，。」禮儀使奏請進發太皇太后冊寶，掌儀贊曰：「就拜」。曰：「興」，曰：「平身」，曰：「復位」，曰：「內謁者稍前。」曰：「搢笏，奉冊寶上進」。曰：「冊使副、捧冊寶官稍前」，曰：「搢笏」，曰：「內謁者詭進冊寶。」皇帝興，以冊授冊使。冊使跪受。興，以授捧冊官，出笏。以寶授冊副，冊副跪受，興，以授捧寶官，出笏。侍儀使、禮儀使、引冊、引寶官，導冊寶由正門出，冊使以下奉隨至階下。掌儀賀曰：「以冊寶置於案」，曰：「出笏，復位，。」方輿舁行，樂作。侍儀使、禮儀使、引冊、引寶前導，冊使以下奉隨，至聖宮前，奠案，樂止。 
　　侍儀使以導從入至太皇太后寢殿前，跪報外辦。掌謁入後，出傳旨曰：「可」，侍儀使俯伏興。侍儀使、掌謁前導太皇太后升殿。導太皇太后時，侍儀使入至大明殿，跪奏冊寶至興聖宮，請行禮。駕興，嗚鞭三，侍儀使前引導從至興聖宮，升御座。侍儀使出，至案所，樂作。方輿入，至露階下奠案。冊使刮立於案前，冊官東向，寶官西向。方輿分退，立於兩廡，樂止。 
　　尚引引殿前班入起居位，相向立，起居拜舞，如元正儀。禮畢，宣贊唱曰：「各恭事，。」贊引冊使以下退至起居位。通班舍人唱曰：「攝某官具官或太尉，具官無常。臣某以下起居」，引贊贊曰：「鞠躬」，曰：「平身」，進入丹墀，知班唱曰：「班齊，「宣贊唱曰：「拜，。」通贊贊曰：「鞠躬」，曰：「拜」，曰：「興」，曰：「拜」，曰：「興」，曰：「平身」，宣贊唱曰：「各恭事」，進至案前，依位立。宣贊唱曰：「太尉以下進上冊寶」，掌儀贊曰：「捧冊前官稍前，搢笏，捧冊寶。」侍儀使引冊寶官前導，冊使奉隨，至御榻，進冊寶案前，掌儀唱曰：「跪」，捧冊寶官不跪，曰：「以冊寶置於案」，曰：「捧冊寶官出笏復位」，曰：「太尉以下皆跪」，曰：「讀、舉冊寶官興，俱至案前跪」。掌儀贊曰：「舉冊官搢笏，取冊於匣，置於盤，對舉」。曰：「讀冊」，讀冊官稱臣某謹讀冊。讀畢，舉冊官納冊於匣。掌儀贊曰：「出笏」，曰：「舉寶官搢笏，取寶於盝，對舉」，曰：「讀寶」。讀寶官稱臣某謹讀寶。讀畢，舉讀官納寶於盝。掌儀越曰：「出笏」，曰：「就拜」，曰：「興」，曰：「平身」，曰：「衆官皆興」，曰：「復位」，曰：「太尉、司徒、奉冊寶官稍前」，曰：「捧冊寶官稍前」，曰：「搢笏」，曰：「捧冊寶上進」，曰：「皇帝躬授太皇太后冊寶」，太皇太后以寶冊授內掌謁，內掌謁置於案。皇帝興，進酒。大皇太后舉觴飲畢，皇帝復御座畢。掌儀贊曰：「衆官皆復位。」侍儀使、引冊使以下，分左右，出就位。皇帝牢皇后及后妃、公主降冊開墀，北面拜賀，升殿。皇太子及諸王拜賀，升殿。典引引百官入就起居位，通班舍人唱曰：「文武百僚具官臣某以下起居」，曰：「鞠躬」，曰：「平身」，引至開墀拜位，知班報班齊，宣贊唱曰：「拜」，通贊贊曰：「鞠躬」，曰：「拜」，曰：「興」，曰：「拜」，曰：「興」，曰：「平身」。侍儀使詣班首前請進酒，雙引至殿下褥位立，俟舞旋列定，通贊唱曰：「分班廠樂作。侍儀使引班首由南東門入，宣徽使奉隨，至御榻前，班首跪，曲終。班首祝讚曰：「冊寶禮畢，臣等不勝欣撲，願上太皇太后、皇帝億萬歲壽」。宣徽使應曰：「如所祝」。班首俯伏興，退詣退灑位。以下並同元正儀。 
　　皇大後上尊號受朝，同前儀。 
　　太皇太后加上尊號受朝，同前儀。 
　　攝行告廟。如受尊號，上太皇太后、皇太后冊寶、冊立皇后、皇太子，凡國家大典禮，皆告宗廟。前期二日，太廟令掃除內外，翰林國史院學士撰寫祝文。前一日，告官等致齋一日。其日，告官等各服紫服，奉祝版，進請御署訖，差控鶴，用紅羅銷金案擡舁，覆以黃羅帕，並奉御香、御酒，如常儀，迎至祝所齋宿。告日質明前三刻，禮直官引太廟令率其屬入廟殿，開室，陳設如儀，禮直官引告官等，各服紫服以次入就位，東向立定。禮直官稍前贊曰：「有司謹具，請行事」。贊者曰：「再拜」，在位者皆再拜。禮直官先引執事者各就位，次引告官詣盥洗、爵洗位，北向立。搢笏，盥手、帨手，洗爵，拭爵訖，執笏，請詣酒尊所，搢笏，執爵，司尊者舉冪，良醞令酌酒，以爵授奉爵官，執笏。詣太祖室，再拜，執事者奉香，告官搢笏跪。三上香，執爵三祭酒，以虛爵授奉爵官，執笏，俯伏興。舉祝官搢笏跪，對舉祝版，讀祝官跪讀祝文訖，奠祝於案。執笏俯伏興。禮直官、贊告官再拜畢，每室並如上儀。告畢，引告官以下降，復位。再拜訖，詣望痊燔祝，再拜，半燎，告官以下皆退。 
　　國史院進先朝實錄。是日大昕，諸司官具公服，立於光天門外。侍儀使引《實錄》案以入，監修國史以下奉隨，至光天殿前，分班立。皇帝升御座。宣越唱曰：「拜」。通贊贊曰：「鞠躬」，曰：「拜」。曰：「興」，曰：「拜」，曰：「興」，曰：「平身。」侍制四人奉《實錄》，升自午階，監修國史以下奉隨，至御前香案南立，衆官降，復位。應奉翰林文字升，至《實錄》前，跪讀表，讀畢，俯伏興，復位。翰林學士承旨升，至御前，分班立，俟御覽畢，降復位。宣贊唱曰：「監修國史以下皆再拜」。通贊贊曰：「鞠躬」，曰：「拜」，曰：「興」，曰：「拜」，曰：「興」，曰：「平身」。待制升，取《實錄》，降自午階，置於案，由光天門以出，音樂儀從前導，還國史院，置於堂上。通贊贊曰：「鞠躬」，曰：「拜」，曰：「興」，曰：「拜」，曰：「興」，曰：「平身」，曰：「搢笏」，曰：「上香」，曰：「上香」，曰：「三上香」，曰：「出笏」，曰：「就拜」，曰：「興」，曰：「拜」，曰：「興」，曰：「拜，曰：「興」，曰：「平立」。百僚趨退。 
　　表章定製。諸上表併爲楷書，每幅六行或七行，後一循或三行或五行，每行不限字數。第一幅前，用帖黃押下邊，用信，其在下，上進謹封，字上用印。上表者，表以紅羅夾復箋，以梅紅羅單復封裹外路，仍盛以鎖鑰全表匣，飾以蟲離。 
　　表章迴避字樣：極、盡、歸、化、忘、亡、忘、望同。播、晏，徵，祚同。靄、哀、愛同。奄、昧、駕、遐、仙、斯、司、四、死同。病、苦、沒、泯、滅、凶、禍、傾、頹、毀、偃、僕同。壞、破、晦、刑、傷、孤、墜、墮、服、布、孝、短、夭、折、災、要同。困、危、亂、暴、虐、昏、迷、遇、耋、過、改、替、敗、廢、寢、殺、絕、忌、優、切、激、切、辱、營系舊式。患、袁、囚、往、棄、喪、慶、空、陷、厄、艱、忽、除、掃、擯、奸同。缺、落、典、憲、法、典字近用不駁。奔、崩、推、珍、隕、慕、稿、出、祭、奠、饗、享同。鬼、狂、藏、怪、漸、愁、夢、幻、弊、疾、遷、塵、亢、蒙、隔、離、去、辭、追、考，板、蕩、荒，右、逆、師、剝、革、暌、違、屍同。挽、升、退、換、移、非字近用不駁。暗、了、休、罷、覆、弟、斷、收、誅、厭、諱、恤、罪、辜、愆、土、別、逝、誓同。衆、陵。土字近用不駁。右一百六十餘字。其餘可以類推。 
　　外路迎拜詔赫及送宣授、宣命官，凡元日外路拜表，拜表日質明，望闕置香案，並設官屬褥位，敘班立定，禮生贊拜，在位官皆再拜，司吏捧表跪授班首，班首跪受，以授所差人，所差人跪受訖，班首起立，禮生贊拜，在位官皆再拜訖。退。 
　　凡外路迎拜詔赦，送詔赦官到，先遣人報班首，即率僚屬吏從人等，備儀從、音樂、香輿詣郭外迎接。見送詔赦官。即於道側下馬，所差官赤下馬，取詔赦置於輿中。班首詣香輿前上香訖。所差官上馬，在輿後。班首以下皆上馬後從，鳴鉦鼓作樂前導。至公所。從正門入，所差官下馬，執事者先於庭中望闕設詔赦案及香案並褥位，又設所差官褥位在案之西，又設牀於案之西南。所差官取詔赦置於案，彩輿、香輿皆退。所差官稱「有制」，贊「班首以下皆再拜」，班首稍前跪，上香訖，復位所，再拜。所差官取詔赦授知事，知事跪受，上名，司吏二員齊捧詔赦，同升宣讀，在位皆跪。所讀訖，詔赦置於案，知事等復位，班首以下皆再拜，舞蹈，叩頭，三稱萬歲。官吏叩頭中間，公吏等相應高聲三呼萬歲。就拜。興，又拜，拜訖，班首以下與所差官相見於行前，禮畢，所差官行，班首率僚屬公吏。皆樂送至城門外而退。 
　　凡送宣授、宣命官，使者先遣人報知。受宣官率僚屬吏從等，備儀從、音樂、彩輿。二官並別司長官二員，所在府州取索排辦音樂並彩輿、香輿。詣郭外迎接。望見使者，即於道側下馬，使者亦下馬，取宣置彩輿中，受宣官詣香輿前，上香訖，退，遣人覆知使者，爲未受宣命，未敢以參見。使者在輿後，受宣官次行，皆上馬從後，鳴鉦鼓，作樂前導，至所居。如閒居官即使者入館遣往報，受宣官令人傳語取覆。給宣之日，先於本宅隨即排辦，仍報所在京府州郡，差知禮數人，併合用案禱等物。其京府州郡須合應付隨本官往處館，導引所居處，如本家無音樂、儀從者，更不排辦。皆從工門入，使者下馬，報事者先於庭中望闕設宣命案、極香案並褥位。使者褥位在宣案之西。使者取宣於彩輿，捧置案上。案上仍設衣褥。彩輿及香輿皆退。使者就褥位立。受宣官就望闕位立定。禮生贊「再拜，稍前跪，上香，又再拜」，使者稱「有制賜卿宣命」，受宣命官又再拜跑，使者取宣於案，以授受宣官。受訖置於杯，就一拜興，稍退，恭閱宣命訖，復置於懷，就褥位再拜，舞蹈，叩頭，就拜興，又再拜。受宣官近使者箭，跪問聖躬萬福，使者躬答曰：「聖躬萬福」，受宣官起，使者與受宣官及諸僚屬相見於所前，禮畢。 
　　凡受敕，其日受敕官具公服，就公所望闕設香案，褥位。如閒居官就本宅正所。送敕官立於香案之西，受敕官詣褥位立定。禮生贊「再拜。」訖，搢笏，跪上香。逆敕官奉敕以贊受敕官。受敕官受敕置於懷，出笏，就拜興，復位再拜。禮皆，與所差官相見。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

