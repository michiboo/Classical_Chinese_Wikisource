
　
泰定皇帝，諱也孫扶木兒，裕宗之孫，顯宗甘麻剌長子也。母曰宣懿淑聖皇后宏吉刺氏。世祖封顯宗為晉王，出鎮北邊。統領太祖四大斡耳朵。至元十三年十月二十九日，生帝於北邊。
成宗大德六年，顯宗卒，帝襲封晉王，仍鎮北邊。武宗至大三年九月，奏：「世祖以張鐵木兒所獻惠州金銀銅冶賜臣，後輸於有司，乞回賜。」武宗許之。仁宗皇慶元年二月，賜南康路六萬五千戶為食邑。延佑元年四月，復諭帝以惠州金銀銅冶歸有司。七月，仍回賜於帝。壬午，命帝賑遼東饑民。英宗即位，部眾飢，賜鈔五千尤。帝以田七千項入官，請徵其年租以償賜鈔，其謹事朝廷如此。
至治三年八月辛酉，獵於禿剌河。御史大夫鐵失遣其黨斡羅思以逆謀來告曰：「我與哈散、也先鐵木兒、失禿兒謀已定，事成立王為皇帝。」又命斡羅思以其事告內史倒剌沙，且言勿令旭邁傑知之。於是帝命囚斡羅思，遣別列迷失等赴上都告變。末至，英宗駐蹕南坡，鐵夫等弒英宗於行殿。諸王按梯不花及也先鐵木兒等奉璽綬來迎。時中書平章政事張珪在京師聞變，告留守魏王徹徹禿，大統宜在晉王。徹徹禿遣使至行在勸進。
九月癸巳，帝即位於龍居河。大赦天下。知樞密院事淇陽王也先鐵木兒為中書右丞相，諸五月魯鐵木兒襲封安西五。召前高麗王璋還京師。甲午，倒刺沙為中書平章政事，乃馬合為中書右丞，鐵失、馬思忽門並知樞密院事，孛羅為宣徽院使，旭邁傑為宣政院使。乙未，樞密院使哈散為御史大夫，內史善僧為中書左丞。丁酉，完澤知樞密院事，禿滿同僉樞密院事。戊戌，撒的迷失知樞密院事，章臺同知樞密院事。辛丑，馬謀沙知樞密院事，失禿兒為大司農。
冬十月甲子，遣使至大都，以即位告天地、宗廟、社稷。諸王買奴進曰：「不過逆賊，則陛下善名不著。天下後世何從而知非與聞其故乎？」帝然之。也先鐵木兒、完澤、鎖南、禿滿等並伏誅於行在。旭邁傑為中書右丞相，陝西行省左丞相禿忽魯、通政院使紐澤並為御史大夫，中書左承速速為御史中丞。旭邁傑、紐澤至上都，鐵失、失禿兒、赤斤鐵木兒、脫火赤、章臺等並伏誅。戊辰，召高昌王鐵木兒補花至行在。移魏王阿木哥於大同。壬申，內史按答出為太師、知樞密院事。癸未，江浙行省平章政事兀伯都剌為中書平章政事。八番順元洞蠻及靜江、大理諸路徭並叛。甲戌，直省舍人阿魯沙等頒即位詔於高麗。
十一月己丑朔，車駕次於中部。辛丑，車駕至京師，丁未，御大明殿，受諸王百官朝賀。辛亥，御史中丞董守庸有罪，免官。癸丑，遣使至曲阜，以太牢祀孔子。丙辰，御史中丞速速有罪，免官。丁巳，廣東新會縣民汜長弟作亂，副元帥烏馬兒討平之。
十二月己未，雪楊朵兒只、蕭拜住、賀伯顏、觀音保、鎖吱兒哈的迷失及李謙亨、成圭、王毅、高昉、張志弼、普顏篤、卜顏忽裡等冤，存者召用，死者贈卹有差。戊辰，請皇考妣尊諡於南郊。上皇考聖王尊諡曰「光聖仁孝皇帝」，廟號顯宗，皇妣宏吉刺氏尊諡曰「宣懿淑聖皇后」。己巳，盜竊太廟仁宗金主、莊懿慈聖皇后金主。甲戌，鐵木迭兒子鎖南及其黨月魯、禿禿哈、速敦並伏誅。癸未，廣西來安路總官岑世興來獻方物。流月魯帖木幾及雲南，按梯不花於海南，曲呂不花於奴兒乾，孛羅及兀魯思不花於高麗大青島。乙酉，雲南車裡蠻入寇。丙戌，封諸王買奴為泰寧王。知樞密院事闊徹伯授開府儀同三司，前太師拜忽商議軍國重事。丁亥，改元泰定，詔曰：
免大都、興和差稅三年，八番、思、播、兩廣洞差稅一年，江淮創科包銀三年，四川、雲南、甘肅秋糧三分，河南、陝西、遼陽絲鈔三分。除虛增田稅，免斡脫通錢。賑恤雲南、廣海、八番等處戍軍。求直言。賜高年帛。禁獻出場湖泊之利。定吏員出身者許至四品。
是月，雲南花角蠻入寇，平市政事倒刺沙為中書左丞相。知樞密院事馬謀沙、御史大夫紐澤、宣政院使欽禿，並加光祿大夫。
泰定元年春正月，中書右丞乃馬臺為平章政事，中書左丞善僧為右丞。召江西行省平章政事也兒吉的至京師。己亥，以誅逆賊也先鐵木兒等詔天下。壬寅，拜住於答兒麻失裏為宗仁衛親軍都指揮使。撒裏哈為左古衛阿速親軍都指揮使。丁未，嶺北行省參知政事帖陳、禮部尚書忽都帖木兒使於諸王不賽因。戊申，八番生蠻韋光正等降，歲輸布二千五百匹。己酉，召懷寧王圖帖木兒於瓊州，魏王阿木哥於大同。甲寅，敕高麗王燾歸國，還其王印。
二月壬申，請大行皇帝尊諡於南郊，上尊諡曰睿聖文孝皇帝，廟號英宗。甲戌，中書平章政事張珪、翰林學士承旨忽都魯都兒迷失、翰林侍講學士吳澄、集賢直學土鄧文原進講《帝範》、《資治通鑑》、《大學衍義》、《貞觀政要》，以右丞相旭邁傑領之。諸王怯別、孛羅各遣使貢方物。高昌王帖木兒補化遣使獻蒲陶酒。
三月丁亥，立詹事院，太博朵□、宣徽使禿滿迭兒、桓國公拾得閭、太尉丑閭答剌罕並為太子詹事。中書參知政事王居仁罷為副詹事，同知宣政院事楊廷玉為中書參知政事。乙未，江西行省平章政事也兒吉的知樞密院事。戊戌，廷試進士，賜八刺、張益等八十四八及第、出身有差。會試下第者，亦賜教官有差。庚子，中書平章政事欽察出為陝西御史大夫。四川行省平章政事囊家臺兼宣政院使，討西番參卜郎。癸卯，中書平章政事乃馬臺技東南郊，知樞密院事闊列伯攝祭太廟，告冊立皇后及皇太子。丙午，立宏吉剌氏為皇后，皇子阿速吉八為皇太子。己酉，皇子八的麻亦兒間卜嗣封晉王。湘寧王八刺失裡出鎮察罕腦兒。知樞密院事也兒吉的出為雲南行省右丞相。癸丑，廣西橫州徭寇永淳縣。諸王不賽因遣使貢方物。
夏四月癸亥，上國語英宗廟號曰格堅皇帝。甲子，車駕幸上都，諸王寬徹不花、失刺，平章政事兀伯都刺，右丞善僧等居守。嶺北行省左丞波皮為中書左丞，江南行臺中丞朵朵為中書參知政事。參知政事馬刺罷為太史院使。諸正不賽因遣使貢方物。丁卯，封憲宗女孫買的為昌國大長公主。癸酉，太子詹事禿滿迭兒為中書平章政事。庚辰，以災異，戒飭百官。辛巳，太廟新殿成。
五月壬辰，御史大夫禿忽魯、紐澤以災異屢見，不能劾宰相徇私違法，自請罷黜。於是中書平章政事兀伯都刺、張珪，參知政事楊廷玉，中書右丞相旭邁傑，左丞相倒剌沙先後皆引罪自劾，帝慰留之。戊戌，奉移列聖神主於太廟新殿。辛丑，循州徭寇長樂縣。
六月乙卯朔，諸王闊闊木出鎮畏兀兒部。戊午，雲南蠻猷高蘭等寇威楚州。丙寅，招諭西番參卜郎。廣西叛蠻黃勝許、誇世興乞遣其子朝貢，許之。己卯，諸王怯別等遣使貢馴豹、西馬。詔：「疏決繫囚。存卹軍土。免天下和買雜役三年，蛋戶差稅一年。內外官四品以下率散宮一等，三品遞進一階。仕瘴地身死者，有司資給歸葬，仍著為令。」
秋七月丙戌，思州蠻酋楊大車、酉陽州蠻蠻酉冉世昌並叛。庚子，諸王伯顏帖木兒出鎮闊連東部，阿剌忒納夫裏出鎮沙州。癸卯，罷閩、廣等處採珠蛋戶為民，仍免差稅一年。吏部尚書馬合謀等頒即位詔於安南。定州屯河溢、山崩，廣西慶遠徭酋潘文絹等來降。
八月丙辰，有事於太廟。丁丑，車駕至自上都。癸酉，招諭雲南大、小車裡蠻酋。東州成紀山崩、水溢。
九月乙酉，封也速不堅為荊王。癸丑，誇世興來獻方物。
冬十月戊午，有事於太廟。庚申，高麗國過使賀聖誕。己巳，雲南車裡蠻酋寒賽子尼而雁、構木子刁零降。壬申，安南世子陳日爌遣使貢方物。丁丑，雲南王王禪改封梁王，其子帖木兒封雲南王。封武宗皇子圖帖木兒為懷王。
十一月癸巳，諸王不賽因藩臣出班授開府儀同三司，封翌國公。己亥，水溫臺知​​樞密院事。己酉，免也裡可溫、答失蠻差役。
十二月癸丑朔，誇世興遙授沿邊溪洞軍民安撫使致仕，其子志熟為上思州知州，仍各賜布帛。乙卯，雲南阿吾等叛。庚申，同州地震。癸亥，鹽官州海溢。丙寅，修顯宗、英宗《實錄》。乙亥，曲赦重囚三十八人。容米洞蠻田先什用等率九洞俱叛。
二年春正月乙未，敕后妃、諸王、駙馬毋接星術之士，非天文官不得妄言禍福。戊戌，參卜郎降。辛丑，懷王圖帖木兒出鎮建康。甲辰，江浙行省平章政事脫歡答刺罕為行省右丞相。諸王怯別遣使貢方物。庚戌，詔羣臣曰：
閏月壬子朔，大赦​​天下。除江淮創科包銀免被災地差稅一年。戊辰，諸王忽塔梯迷失等來朝。己卯，階州土番入寇。站八兒監藏叛於兀敦。頒族葬帛。禁陰陽相地邪說。
二月甲寅，禁先農。丁亥，平伐苗酋的娘來降。辛卯，爪哇國遣使貢方物。廣西徭酋潘寶陷柳城縣。己亥，封阿里迷失為和國公，張珪為蔡國公。中書右丞善憎為平章政事，中書左丞波皮為右丞，御史大夫禿忽魯加太保。是月，中書平章政事張珪致仕。
三月甲寅，禁捕天鵝。乙丑，車駕幸上都。乙亥，安南世子陳日爌追使貢方物。
夏四月辛丑，壽字公主加封皇姐大長公主。丁未，封後父火裡兀察兒為威靖王。戊申，山東廉訪使許師敬為中書左丞；中政使馮享為中書參知政事，仍兼中政使。
五月壬子，開南州阿都刊蠻酋引車裡酋陶剌孟等寇陷朵剌等十四寨。木邦路蠻酋八廟等寇陷倒大漢寨，癸丑。龍牙門國來貢方物。辛未，通政院使察乃使於周王和世王束。癸酉，融州洞徭叛。丙子，檀州大水，平地深丈有五尺。
六月己卯朔，皇子小薛生。靜江徭叛，廣西宣慰司討之。癸未，潯州平南縣徭叛，達魯花赤都堅、縣尹姚泰亨死之。甲申，嘉王晃火帖木兒改封並王。丙申，敕御史臺、樞密院大臣勿領軍衛。丁酉，靜江徭及慶遠徭並叛。息州民趙醜廁、郭普薩坐妖言：「彌勒佛當有天下」，伏誅。辛丑柳州徭叛。泰州山移。
秋七月戊申朔，大、小車蠻來獻馴象。甲寅，遣使齎璽書分諭徭蠻。鎮康路蠻酋你囊、謀粘路蠻酋方邱羅來降。木邦路蠻酋八廟既降復叛。丙辰，有事於太廟。播州蠻酋黎平愛等叛。癸亥，廣西諸徭盡叛，左丞乞住、兵部尚書李大成等討之，以諸王斡耳朵罕監其軍。海北徭盤吉祥寇陽春縣。庚午，亦剌馬丹等至大理，普顏實立等至威楚，招諭叛蠻。思州洞蠻楊銀千等來獻方物。封附馬孛羅帖木兒、知樞密院事火沙並為郡王。辛未，置河南行都水監。瀕河川、縣並兼知河防事。壬申，敕太傅朵□、太保禿忽魯日至禁中集議國事。廣西徭潘寶寇義寧、來賓諸縣。
八月辛卯，雲南白夷寇雲龍州。
九月戊申朔，分天下為十八道，遣使分道宣撫。詔曰：「朕祗承洪業，夙夜維寅，凡所以圖治者，悉遵祖宗成憲。曩壓詔中外百司，宣佈德澤，蠲賦詳刑，賑恤貧民，思與黎元共享有生之樂。尚慮有司未體朕意，庶政或闕，惠澤未洽，承宣者失於撫綏，司憲者怠於糾參，俾吾民重困，朕甚憫焉。今遣使宣撫，分行諸道，按問官吏不法，詢民疾苦，審理冤滯，凡可以興利除害，從宜舉行。有罪者，四品以上，停職申請，正品以下，就便處決。其有政績尤異，暨晦跡邱園、才堪輔治者，具以名聞。」湖廣行省參知政事馬合謀、河東宣慰使李處恭之兩浙江東道，鷹坊使朵列禿、太史院使齊履謙之江西福建道，都功德使舉林伯、荊湖宣慰使蒙弼之江南湖廣道，禮部尚書李家奴、工部尚書朱蕡之河南河北，同知樞密院事阿吉刺、御史中丞曹立之燕南山東道，太子詹事別帖木兒，宣徽叛韓讓之河東陝西道，吏部尚書納哈出、董訥之山北遼東道，陝西鹽運使眾家奴、中書斷事官韓庭茂之雲南，湖南宣慰使寒食、冀寧總官劉文之甘肅，山東宣慰使禿思帖木兒、陝西行省左廉惇之四川，翰林侍講學士帖木兒不花、祕書郎吳秉追之京畿道。癸丑，車駕至自上都。乙卯，有事於太廟。壬戌，廣西徭寇賓州。
冬十月戊寅朔，岑世興寇上林州。癸未，中書左丞相倒剌沙罷為御史大夫。丁亥，有事於太廟。癸巳，播州凱黎苗叛。丁酉，廣西徭酋何童降。戊申，周王和世王束遣使獻文豹。
十一月庚戌，以歲饑，罷上都皇后營繕。己未，整飭臺綱。庚申，日本船來互市。廣西宣慰使獲徭酋潘定，其弟潘兒寇柳州，行省左丞乞往討之。丙寅，倒刺沙復為中書左丞相，加開府儀同三司、錄軍國重事。是月，中書右丞相旭邁傑卒。
十二月戊寅，塔失帖和為中書右丞相。癸未塔失帖木兒加開府儀同三司、上柱國、錄軍國重事，封薊國公。甲午，召張珪於保定。丁酉，加紐澤知樞密院事，與馬誅沙並開府儀同三司。乞住等敗徭賊於廣西。元山路蠻酋普山叛。
三年春正月丙午，高麗國遣使貢方物，並賀正旦。播州蠻酋黎平愛等來降。戊申，元江路蠻酋普奴叛。諸王薛徹禿、晃火帖木兒來朝。壬子，封寬徹不花為威順王，鎮湖廣。泰寧王買奴，改封宣靖王，鎮益都。諸王不賽因遣使來獻馬。翰林學士吳澄謝病歸。癸亥，知樞密院事撒忒迷失出為嶺北行省平章政事。戊辰，緬王荅裡也伯以國亂來乞師，並獻方物。安南國入寇，陷思明州。
二月壬午，廣西全茗州徭酋許文傑叛，茗盈州知州李德卿等死之。中書平章政事乃馬臺知樞密院事。甲戌，爪哇國來貢方物。庚子，通政院使察乃為中書平章政事。甲辰，車駕幸上都，諸王也忒古不花，平章政事幾伯都剌、察乃、善僧、左丞許師敬，參知政事朵朵居守。
三月乙巳朔，帝以下雨自責，命審錄重囚，分禱嶽瀆、名山大川及京師寺觀。癸丑，八番巖霞洞蠻來降。丁巳，諸王夫刺出鎮北邊。戊午，詔安撫緬國。賜其王金幣。丙寅，翰林學士承旨阿憐帖木兒、許思敬等譯《帝訓》成，賜名《皇圖大訓》，授皇太子讀之。辛未，泉州民阮風子作亂，軍民官坐失討，降黜有差。
夏四月戊戌，容米洞蠻寇長陽縣。
五月甲戌朔，諸王怯別遣使獻文豹。乙巳，罷福建歲貢蔗​​餳。禁西僧弛驛擾民。甲寅，八百媳婦酋招南道遣其子來獻方物。丁卯，招諭岑世興。庚午，永明縣五洞徭，河西加木籠四部番夷俱來降。
六月癸酉朔，四川行省平章政事禿哈帖木兒請終毋喪，許之。癸酉，播州蠻酋黎平愛復叛，合蠻酋謝烏窮入寇。招撫使楊燕裡不花諭平愛出降，烏窮不從。己亥，納姊姐壽寧公主女撒答大利為皇后。道州徭叛。
秋七月甲辰，車駕發上都，禁車駝踐民田禾。丙午，有事於太廟。丁未，紹慶蠻酋冉世昌叛。辛亥，封阿都赤為綏寧王。乙卯，翰林侍講學士阿魯威、直學士翰赤譯《世祖聖訓》以備經筵進講。戊午，諸正不賽因遣使獻駝馬。八百媳婦蠻來獻方物。己巳，鄭州、陽武縣河決。
八月甲戌，平章政事兀伯都剌、古玉許師敬以災異饑饉，乞罷黜，不允。乙亥，知樞密院事乃馬臺簡閱邊兵。甲申，有事於太廟。寧遠州洞蠻叛。丁亥，梁王王禪整飭翰耳朵思邊事。丁酉，諸正不賽因遣使獻玉及獨峯駝。辛丑，車駕次中都，畋於汪兀察都之地。鹽官州、揚州、崇明州同時海溢。
九月庚申，車駕至自上都。癸亥，賜大車裏新附蠻酋七十五人裘帽、靴襪。戊辰，斡赤等便於諸王怯別、月思別、不賽因。威楚路蠻酋哀培等來獻方物。
冬十月甲戌，紐澤為右御史大夫。庚辰，有事幹太廟。癸未，汴梁路河決。
十一月庚子朔，諸正不賽因來獻虎。癸卯，敕西僧以元日疏釋重囚，當釋者命宗正府審復。辛亥，追復前中書平章政事李孟官。戊午，帖木兒不花襲封鎮南王、鎮揚州。辛酉，括州蠻宋王保來降。丁丑，諸王月思別遣使獻文豹。是月，崇明州海溢。
十二月壬午，御史賈泲請袝武宗皇后於太廟，不報。庚寅，大赦天下。毫州河決。
四年春正月壬子，靖安王闊不花出鎮陝西。戊午，鹽官州海溢。甲子，武龍洞蠻寇武緣縣。
二月辛未，祭先農。乙亥，營王也先帖木兒出鎮北邊。壬午，畋於漷州。諸王大沙、阿榮、達裏俱出鎮北邊。戊子，衍聖公孔思晦進階嘉議大夫。馬忽思為雲南行省平章政事，提調烏蒙屯田。庚寅，八百媳婦蠻來獻方物。
三月辛丑，皇子允丹藏卜出鎮北邊。封那海赤為惠國公，商議內史府事。丙午，廷試進士阿察赤、李黼等八十五人，賜及第、出身有差。辛亥，諸王搠思班、不賽因等遣使獻文豹及佩刀、珠寶。辛酉，太傅朵□為太師，太保禿魯忽為太傅，也可札魯忽赤伯答沙為太保。召翰林學士承旨張珪、集賢大學士廉恂、太子賓客王毅至都，悉復舊職。陝西行臺中丞敬儼為集賢大學士，並商議中書省事。壬戌，車駕幸上都。阿散火者知樞密院事。諸正不賽因遣使獻文豹、獅子。
夏四月辛丑，盜竊太廟武宗金主及祭器。大理慶甸蠻酋阿的叛。己卯，道州徭叛。癸巳，高州徭寇電白縣，千戶張恆死之。己未，武備寺卿阿昔兒答刺罕為御史大夫。
五月辛丑，太尉醜驢卒。己未，占城國來貢方物。丁卯，元江路蠻酋普奴叛。德慶路徭降。
六月辛未，翰林待講學士阿魯威、直學士燕赤進講，命譯《資治通鑑》以進。丁丑，左丞相倒剌沙等以災異乞罷黜，不允。罷兩都營繕工役。錄各路繫囚。甲申，廣西花角蠻叛。乙未，紹慶路四洞蠻酋阿者等降。
秋七月己亥，八兒忽部酋晃忽來獻方物。占城國來獻馴象。甲辰，播州蠻酋謝烏窮來獻方物。丙午，有事於太廟。戊午，八百媳婦酋招三斤降。乙丑，周王和世王束及諸王燕只哥等來貢方物。丙寅，籍僧道有妻者為民。
八月庚辰，田州洞徭叛。癸巳，加講武宗皇后宏吉刺氏曰宣慈懿聖皇后，英宗皇后亦乞烈氏曰莊靜懿聖皇后，併升袝太廟。是月，崇明州海溢。汴梁路扶溝、蘭陽二縣河決。鞏昌府山崩。
九月丙申朔，日有食之。甲寅，播州蠻酋宋王保來獻方物。壬戌，脫歡赤等使於諸王怯別。
閏月己巳，車駕至自上都。壬申，大赦天下。廣西兩江徭叛。甲戌，有事於南郊。甲午，罷蒙慶路宣慰司都元帥府。
冬十月丙申，有事於太廟。戊戌，諸王脫列帖木兒、哈兒蠻來獻玉及蒲桃酒。己酉，治書侍御史王士熙為中書參知政事。癸丑，雲南沙木東蠻酋馬愚等來朝。丁巳，御史中丞趙世延為中書右丞。安南國遣使貢方物。壬戌。開南州蠻酋阿只弄叛。
十一月庚午，召鎮南王帖木兒不花赴上都。丙子，平樂府徭叛。
十二月甲辰，梧州徭叛。乙卯，爪哇國來獻金文豹、白猴、白鸚鵡各一。己未，靜江徭叛。右江蠻酋誇世忠來獻方物。
致和元年春正月乙丑朔，高麗國遣使賀正旦並貢方物。甲戌，有事於太廟。丁丑，頒農桑舊制十四條於天下，仍詔有司察其勤惰。占城國來貢方物，且言為安南所侵；詔和解之。辛丑，靜江徭寇靈川、臨桂二縣。戊子，詔護送爪哇國王札牙納可還其國。
二月乙卯，牙即國來獻方物。庚申，改元致和。免河南自實田糧稅一年，被災州郡糧稅一年，流民復業者差稅三年，疑獄系三歲不決者咸釋之。
三月甲戌，雅泲國來獻方物。甲申，戶部尚書李家奴祀海神於鹽官州，造浮屠二百一十六以厭海溢。戊子，車駕幸上都。己丑，雲南蠻酋撒加布來獻方物。
夏四月丙申，欽州徭黃焱等叛。己亥，塔失帖木兒、倒剌沙請蒙古、色目人效漢人丁憂者除名，從之。是月，崇明州大風海溢。
五月，廣西普寧路妖僧陳慶安作亂，僭號改元。己巳，八百媳妃蠻來獻馴象。大理怒江甸蠻酋阿哀欽叛。甲申，安南國遣使來貢方物。戊子，嶺北行省平章政事塔失帖木兒為中書平章政事。
六月丙午，把世祖神御殿。
秋七月己巳，遣中書平章政事買閭等至高麗，質問高麗國王王燾奪沈王燾世子印事。庚午，帝崩於上都，年三十有六。葬起輦谷。
八月甲午，僉樞密院事燕帖木兒等反於大都，迎懷王圖帖木兒於江陵。
九月，皇太子即皇帝位於上都，改元天順。
冬十月辛丑，齊王月魯帖木兒等以兵犯上都、左丞相倒剌沙本皇帝寶出降，少帝不知所終。
史臣曰：「孔子稱叔孫昭子之不勞。泰定帝討鐵失等弒君之罪，雖叔孫昭子何以尚之。文宗篡立，欲厭天下之人心，誣衊之辭無所不至。惜乎後世之君子，不引孔子之言，以論定其事也。」

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

