
卷一百二十三·列傳第二十
　
　　者勒蔑也孫帖額 忽必來者別 
　　者勒蔑，兀良合氏。父札兒赤幾歹，與烈祖有舊。太祖初生，札兒赤幾歹以貂鼠裏袱獻。時者勒蔑亦在襁褓，言於烈祖，請俟長大爲太祖服役。及太祖娶光獻皇后，往見王罕於土兀剌河，歸至不兒罕山，札兒赤兀歹率者勒蔑來附，者勒蔑與博爾本及太祖弟別勒古台從太祖避蔑兒乞之難，捍禦甚力。後者勒蔑之弟察兀兒罕亦慕義歸於太祖。 
　　太祖稱汗，命者勒蔑與博爾本爲衆怯薛長。太祖與泰亦幾赤戰於斡難河，頸瘡甚，者勒蔑吮其血，至夜半，太祖始蘇，渴索飲。者動蔑裸入敵營，挈一桶酪返，來往無覺者。調酪飲太祖，遂愈。太祖問：「何爲裸入敵營？」者勒蔑日：「我如被擒，便謂本欲來降，事覺，解衣就戮，乘間得脫走。彼必信我言，而用我，可以盜馬馳歸。」太祖嘉嘆之。自是人稱爲者勒蔑烏該。烏該者，譯言大膽賊也。及王罕來襲，太祖分軍於卯溫都赤山，以者勒蔑爲前鋒，敗之。太祖攻乃蠻太陽罕，以者動蔑與者別、忽必來、速不台爲前鋒，一戰擒之。 
　　太祖即皇帝位，大封功臣，授者勒蔑千戶，赦罪九次。其子也孫帖額爲豁兒赤千人之長，者勒蔑弟察兀兒孩亦授千戶，太祖使爲哈薩兒使者，僞請降於王罕。事具《王罕傳》。者勒蔑與者別、忽必來、速不台同以驍悍名，又歸附獨早，以先卒，故功名不及者別、速不台之著。 
　　也孫帖額以附諸王爲亂，爲憲宗所誅。太祖嘗謂：「諸將之勇，無過也孫帖額，終日戰而不疲，不飲，不食而不飢渴。然不可使爲將，以其視人猶己，士卒疲矣，飢渴矣，而彼不知也。故爲將必知已之疲、己之飢渴，而後能推之於人云。」 
　　忽必來，巴魯剌恩氏，與族人忽都思同侍太祖左右，又與太祖弟合撒兒同爲佩刀宿衛。太祖伐四種塔塔兒，誓師破敵勿掠棄物，俟軍事畢散之。及戰勝，阿勒壇、火察兒、答里台三人背約，帝怒，使忽必來與者別盡奪所獲，分于軍士，於是一軍肅然。太祖伐乃蠻，遣忽必來與者別爲前鋒，至撒阿里客額兒，遇乃蠻哨探，遊騎往來相逐。我隊中贏馬有逸入敵營者，太陽罕信爲蒙古馬瘦，利速戰，遂進兵，爲太祖所禽。事具《乃蠻傳》。 
　　太祖踐尊位，謂忽必來曰：「凡剛硬不服之種族，汝皆服之。汝與者勒蔑、者別、速不台四人，如我之猛犬，臨陣以汝四人爲前鋒。博爾術、木華黎、博爾忽、赤老溫隨我主兒扯歹、亦勒答兒立我前，便我心安。以後軍事汝皆長之。」又曰：「別都溫性執拗，汝怒之，吾亦知之，故不令其管兵，今試與汝同爲千戶，視其後效何如。」其見倚重如此。六年，命忽必來徵閤兒魯兀惕部，降其部長阿兒思蘭。未幾卒。 
　　者別，別速特氏。託邁力汗第九子欽達臺之後也。國語九爲伊蘇，又轉爲別速。別速特人素附泰亦幾赤，與太祖交惡。太祖敗泰亦幾赤等於闊亦田之野，別速特部衆潰散，者別匿於林藪。太祖出獵見之，令博爾本追搏，乘太祖戰馬而住，馬口色白，國語名爲「察罕忽失文秣驪。」博爾本射者別不中，者別對其馬殪之，遂逸去。後與鎖兒罕失剌來降。太祖問：「闊亦田之戰，自嶺上射斷我馬項骨者爲誰？」者別日：「我也。若賜死止污一掌地，若赦其罪，願效命似報。」太祖嘉其不欺，遂赦而用之。先爲什長，遊控爲千戶。 
　　太祖即位五年，金人築烏沙堡，命者別襲殺其衆。六年，太祖自將伐金，以者別與亦古捏克爲前鋒，拔烏沙堡、烏月營。至居庸關，金人守禦甚固，者別遂回軍誘敵，金人悉出追之，大敗。者別入居庸，抵中都城下。復攻東京，不拔，夜引去。時已歲除，金人謂大軍已退，不設備。逾數日，者別倍道疾趨，突入其城，大掠而還。八年，金兵復守居庸，仍爲者別所取。 
　　十一年，太祖北還，時古出魯克盜據西遼，命者別征之。明年，師至垂河，所過城邑望風降附，古出魯克西奔。又明年，者別使曷思麥裏逾蔥嶺追之，及諸撒裏黑昆，斬其首以循。諸部軍中獲馬千匹，皆口白色者，歸獻於太祖曰：「臣請償昔者射斃之馬。十四年，太祖親征西域，以者別爲前鋒，速不台爲者別後援，脫忽察兒又爲速不臺後援，追西域主阿拉哀丁。西域主竄海島而死，俘其母、妻及珍寶以獻。復攻下西域各城，入其西北鄰部曰阿特耳佩佔，曰角兒只，曰失兒灣，皆望風款服。 
　　十六年，西域略定。太祖覆命者別與速不台進軍裏海之西，以討奇卜察克。軍入高喀斯山，奇卜察克、阿速、撒耳柯思等部據險邀之。者別以衆寡不敵，乃甘言誘奇卜察克謂：「我等皆同類，無相害意，何必助他族以傷同類？」奇卜察克，信其言而退。者別引軍出險敗阿速等部，急追奇卜察克，縱兵奮擊，殺其霍灘之弟玉兒格及其子塔阿兒，告捷於太子朮赤，請濟師。時朮赤駐軍於裏海東，分兵助之。十七年冬，新軍至，乘冰合，渡浮而嘎河，遂下阿斯塔拉干城。遇奇卜察克兵，又敗之，軍分爲二，懼引而西：一軍遣敗兵過瑞河，一軍至阿索富海之東南，平撒耳柯思、阿速等部，遂自阿索富海履冰以至黑海，入克勒姆之地。兩軍復合。 
　　霍灘遁入斡羅斯境，乞援於其婿哈力赤王穆斯提斯拉甫。哈力赤王集斡羅斯南部諸王於計掖甫，議出境迎擊。者別、速不台遣使十人來告：「蒙古所討者奇克察克，與斡羅斯無釁，必不相犯。奇卜察克素與貴國構兵，盍助我以攻仇敵？」斡羅斯諸王謂：「先以此言餌奇卜察克，今復餌我，不可信。」執十人殺之。者別、速不台復遣使謂：「殺我行入，曲在汝。天奪汝魄，自取滅亡。請一戰以決勝負！」庫灘又欲殺之。斡羅斯人釋之，約戰期。哈力赤王先以萬騎東渡帖尼博耳河，敗前鋒裨將哈馬貝，獲而殺之。諸王皆引兵從之。至喀勒吉河，與大軍遇。時斡羅斯軍分屯南北，南軍力計掖甫、扯耳尼哥等部，北軍爲哈力赤等部及奇卜察克之兵。哈力赤王輕敵，獨率北軍渡河，戰於孩兒桑之地。勝負未決。奇卜察克兵先遁，我軍乘之，斡羅斯兵大潰。哈力赤王走渡河，即沉其舟，後至者不得渡，悉爲我軍所殺。南軍不知北軍之戰，亦不知其敗，我軍猝至，圍其壘，三日不下。誘令納賄行成，俟其出，疾攻之，斬馘無算。我軍西至帖尼博河，北至扯耳尼可城及諾拂敦羅特城、夕尼斯克城而止。捷書至太祖行在，詔以馬十萬匹犒師，封朮赤於奇卜察克，以轄西北諸部。十九年，朮赤西行，者別與速不台歸朮赤部兵，自率所部東返。中道卒。 
　　初，者別名只兒豁忽阿歹，太祖以其射斃戰馬，賜名者別，國語梅針箭也。 
　　子忽生孫，爲千戶。忽生孫子哈拉，從旭烈兀入西域。者別弟蒙都薩窪兒，侍拖雷左右。其子烏勒思，亦入西域。者別後，在西域者甚衆。 
　　史臣曰：「者助蔑、忽必來、者別，所謂熊景之士，不二心之臣也。者勒蔑屢拯太祖於忠難，忽必來之勇素爲太祖所知，其視者別奮自降虜者蓋不俟矣。然其功名反出者所勒蔑、忽必來之右。吾益嘆太祖棄仇佳誰、任智勇，其雄略爲不可及也。」
　

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

