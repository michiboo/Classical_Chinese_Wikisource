
卷一百五十二·列傳第四十九

月裏麻思 塔不已兒 重喜 怯怯裏 相兀速 孛罕 忽都 苫徹拔都兒哈八兒禿 察罕 阿兒思蘭 阿散直 失剌拔都兒口兒吉 阿老瓦丁 亦思馬因　失里伯 拜延 合剌江 坤都岱 烏克岱 勖實帶 只兒哈郎 禿魯不花 咬住哥 
月裏麻思，乃蠻氏。太宗命爲斷事官忽都虎之副。又同阿術魯充達魯花赤，破宿州。太宗十三年，使於宋，從行者七十餘人，月裏麻忠語之曰：「吾與汝等奉命南下。楚人多詐。倘遇害，當死毋辱君命也。」已而抵淮上，宋將以兵脅之曰：「爾命在我，生死頃刻間耳。若能降，官爵可立致。不然，必不汝貸。」月裏麻思曰：「吾持節南來，以通國好，反誘我以不義，有死而已。」言辭慷慨，不少屈。宋將知其不可逼，乃囚之長沙辟虎寨二十六年而死。
世祖深悼之，詔復其家，以子忽都哈思爲答剌罕。忽都哈思自陳於帝曰：「臣願爲國效命，爲父雪恥。」帝嘉納之，授以均州監占上萬戶。十八年，以招討使將兵征日本，戰沒。 
塔不已兒，束呂糺氏。太宗時，以招討使將破信安、河南，授金虎行、徵行萬戶，以疾卒。 
子脫察剌襲職。憲宗九年，伐宋，破十字寨，命其子重喜從行。重喜與宋兵戰于洋隘口，奪戰艦一，流矢中左足，勇氣愈倍。時世祖駐蹕口北，親勞之曰：「汝年幼，能宣力如是，深可嘉尚，然繼今尤當勉之。」 
及脫察剌卒，以重喜襲職。中統三年，從徵李璮有功。四年，率所部鎮莒州。至元二年，築十字路城，以重喜爲遊擊軍。四年，從抄不花伐宋。至泗州北古城。時蔡千戶爲宋兵所圍，重喜救出之。五年，入覲，賜白金、納失失段及金鞍、弓矢等。十一年，宋兵圍正陽。敗之。十二年，從下漣、海諸城，別領五千人徑至衡陽後，與宋將李提轄等戰，大敗之。遂進駐瓜洲。十三年夏六月，宋都統姜纔來攻，敗之。又從敗李庭芝等於泰州。十四年，進昭通大將軍、婺州路總管府達魯花赤，佩己降虎符。未幾卒。 
子慶孫襲職。初授宣武將軍、管軍總管，鎮守安樂州。十六年，移戍鎮江府。十八年，還鎮通州。二十年，進明威將軍。二十二年，移鎮十字路。二十四年，領諸翼軍鎮太湖，教習水戰。二十九年，從徵爪哇，擢昭勇大將軍、徵行上萬戶。將行，詔留之。皇慶二年，卒。子孛蘭奚襲。 
怯怯裏，斡耳那氏。以千戶從闊出攻安豐、壽州。又從諸王塔察機率蒙古軍二千攻荊州，破之。賜馬二匹。與萬戶納鸊以兵略漣海，又從元帥懷都攻襄陽。卒。 
子相兀速襲父職。至元十三年，率本部兵從丞相伯顏渡淮，別將千騎攻淮安南門，破之。又從元帥博羅罕築灣頭堡。萬戶納兒鸊臥疾，令相兀速權領蒙古、女真、漢人三萬戶，宋揚州都統姜才引兵來寇，相兀速逆戰有功。又從丞相阿術襲制李庭芝及姜才於泰州。皆獲之。十四年，加宣武將軍、管軍總管。十八年，爲蒙古侍衛親軍總管。二十三年，改千戶。三十年，擢蒙古侍衛親軍副指揮使司事。易金虎符。加顯武將軍。 
子捏古鸊，元貞元年爲蒙古侍衛親軍百戶。大德六年，襲父職，佩金虎符，授宣武將軍。延佑四年，遷左翊蒙古侍衛親軍都指揮使，仍所佩符，進懷遠大將軍。卒。 
孛罕，兀魯帶氏。事太祖，備宿衛。太宗時，領蒙古、漢軍從攻河中府、潼關及河南諸州縣，與拜只思、札忽帶、阿思蘭攻秦、鞏及仁和諸堡。又與拜只思共守長安。太宗七年，授萬戶。從都元帥塔海紺卜伐蜀。卒於師。 
子忽都襲萬戶。憲宗命將其父軍，從都元帥大答攻巴州。又從都無帥紐璘渡馬湖江，破宋敘州兵於老君山下。中統元年，宋人以舟二千犯成都新津，忽都逆擊敗之。至元元年，授蒙古、漢軍總管。二年，從都元帥百家奴敗宋將夏貴於淮安。五年，卒。 
子札忽帶方在宿衛，弟忽都答立襲其職。忽都答立卒。札忽帶復嗣爲千戶。從行樞密院圍重慶。守將張珏以勁兵數千挑戰，札忽帶力戰，大破之。回軍圍滬州。未下，行樞密院遣入朝計事。授定武將軍、管軍總管。復還攻滬州，登城，搏戰而歿。子阿都赤。 
苫徹拔都兒，欽察人，初事太宗，掌牧馬，從攻鳳翔，戰潼關，皆有功。後從大將軍速不台攻汴京。金人列大柵於河南。苫徹拔都機率死士往拔之。賜良馬十匹。師還。金將高英率衆邀於中路，苫徹拔都兒擊斬之。賜白金五十兩、幣四匹。從攻秦州，前鋒塔察兒與金將戰。金將淬其須，苫徹拔都兒斫金將，乃得脫。蔡州破，金守將佩虎符立城上。苫徹拔兒以鐵椎擊殺之。取虎符以獻；命從皇子闊出攻棗陽。又從宗王呂溫不花攻光州。一日五戰，光州下，賜黃金五十兩、白金酒器一事、馬三十匹。百戶愛不怯赤自以無勇略，乞苫徹拔都兒自代，遂授爲百戶，從攻滁州，宋兵敗走西山，苫徹拔都兒與千戶忽孫追殲之。世祖伐宋，募能先絕江者，苫徹都兒與脫歡領兵百人，同朱使諭鄂州降。找城下，鄂守將殺使者，以軍來襲，苫徹拔都兒奮擊，大破之。復賜黃金五十兩。 
中統三年，授蔡州蒙古、漢軍千戶。冬，宋人犯西平，爲苫徹拔都兒所卻。至元二年秋，由安慶入廬州，聞宋兵至，設伏於竹林敗之。四年秋九月，從元帥阿術敗宋兵於襄陽安陽灘。五年，從阿術圍襄陽，奪宋將夏貴米舟。阿術入漢江，使與札剌兒引軍南略，多所斬獲。十年八月，略地淮東。十二年，遣招降滁州，戮其守將王應龍。改武略將軍管軍千戶。十三年，復略地淮東，獲其總管二人以獻。遷滁州總管府達魯花赤。宋都統妻才率軍取糧高郵，苫徹拔都兒從史弼奪其馬及糧橐二萬。淮東平，入朝。 
十四年，從討只裏瓦歹於懷剌合都。改宣武將軍、滁州路總管府達魯花赤。 
十七年，率其子脫歡、孫麻兀入見。奏曰：「臣老矣，幸主上憐之。」帝命以脫歡爲宣武將軍、管軍總管，佩金符；麻兀爲滁州路總管府達魯花赤。後脫歡以徵日本有功，授明威將軍、滁州萬戶府達魯花赤，遷昭勇大將軍，徵行萬戶府達魯花赤，佩三珠虎符。又以徵爪哇功，遷昭毅大將軍，鎮守元爲、滁州萬戶府達魯花赤。卒。次子鎖住襲其職。 
哈八兒禿，薛亦氏，從憲宗攻釣魚山，有功。又從親王塔察兒北征，充千戶所都鎮撫。從千戶脫倫伐宋，沒於陣。 
子察罕，從培察兒攻樊城，領揚州等處遊擊軍與宋兵戰，有功。至元十一年，從忽都帖木兒攻江陵。又從阿剌罕敗宋兵於陽邏堡。阿利罕選爲萬戶府副鎮撫。十二年，從總管脫脫出廣德，與宋兵戰，敗之。賜白金酒器。又從攻獨鬆、千秋等關及諸山寨，撫其降民。賜白金一百兩。十三年，中書省檄爲瑞安縣達魯花赤。始至，招集逃民十萬餘戶，十四年，擢管軍總把，並領新附軍五百人，從宣慰唐兀臺戰於司空山。有功，命以本職兼都鎮撫。俄選充侍衛親軍。十六年，授銀符、忠武校尉、管軍總把。二十四年，賜金符，授承信校尉、蒙古衛軍屯田千戶。二十五年，進武義將軍、本所達魯花赤。二十七年，遷左翼屯田萬戶府副萬戶。大德五年，卒。子大納襲。 
阿兒思蘭，阿速氏。憲宗伐阿速部，阿兒思蘭偕其子阿散真上謁，帝賜手詔，命專領阿速部衆，留其衆之年，餘悉遣歸，以阿散真侍左右。道遇闍裏哥叛。阿散真力戰死。帝命裹其屍還葬之。阿思蘭言於帝曰：「臣長子死，今以次子捏古來侍，陛下願用之。」 
捏古來，從兀良合台徵剌章有功。又從伐宋，中流矢卒。 
子忽都兒，世祖命從孛羅那顏便於哈兒真，以疾卒。子忽都帖木兒。 
失剌拔都兒，阿速氏。 
父月魯達某，憲宗時率阿速十人入覲，充阿答亦。從世祖平大理，兀良合台奏其功，賞俘口。後以金創發，卒。 
失剌拔都兒，至自脫別之地，賜白金、楮幣、牛馬有差。至元二十一年，從伯顏南征有功，仍充阿答赤。二十四年，授武略將軍、管河速軍千戶，賜金符。乃顏反，從諸王和兀魯討之，賜金帶及銀交椅。二十五年，進武德將軍、尚乘寺少卿，兼阿速千戶。從討哈答安等，敗之，獲其駝馬。又從討叛王脫脫，擒之。大德六年，卒。 
子那海顏襲職。至大二年，進宣武將軍、右衛阿速親軍都指揮使，賜二珠虎符。泰定二年，加明威將軍。卒。 
口兒吉，阿速氏，與父福得來賜，俱事憲宗，直宿衛。世祖時，口兒吉以百戶從阿術伐宋，有功，宋平，命充允大宗王府也可札魯花赤。領阿速軍，從徵海都。師還，命宣撫湖廣等處，訪百姓疾苦。至大元年，追錄前勞，擢左衛阿速親軍都指揮使，進廣威將軍。卒。 
子的迷的兒，由玉典赤改百戶，領阿速軍。從指揮玉哇失徵叛王乃顏，敗金剛奴於鎖寶赤之地。至大四年，襲父職。授明威將軍、阿速親軍都指揮使。卒。 
子香山，事武宗、仁宗，直宿衛。天曆元年九月，與上都兵戰於宜興。自衛至暮，卻敵十有三次，以功賜金帶，授左阿速衛都指揮使。卒。 
阿老瓦丁，西域木發里人，世祖至元八年，遣使徵炮匠於宗王阿八哈，以阿老瓦丁、亦思馬因應詔。首造火炮置於五門前，帝命試之，各賜衣段。十一年，阿里海涯伐宋，奏乞炮手匠。命阿老瓦丁往，破潭州、靜江等路。十五年，授管軍總管。十七年，入覲，賜鈔五千貫。十八年，屯田南京。二十二年，改元帥府爲回回炮手軍匠上萬戶，以阿老瓦不爲副萬戶。大德四年，告老，以子富謀只襲職。 
亦思馬因，別馬里斯丹人。人大兵攻襄陽。亦思因置炮於城東南隅。機發，聲震天地。守將呂文煥懼，以城降。授回回炮手總管，佩虎符。十一年，卒。 
子布伯襲職。從大兵波江。每戰皆有功。十八年，賜三珠虎符，加都元帥。明年，時軍匠府萬戶。遷刑部尚書。以弟亦不敕金爲萬戶，佩元降虎符。布伯改通奉大夫、浙東宣慰使。卒。 
失里伯，蒙古氏。 
祖怯古裏禿，從太祖經略西夏有功。隸於朮赤。領寶兒赤，與金人戰，及。 
父莫剌合襲其職。從討阿藍答兒有功。卒。 
失里伯，由樞密院斷事官，出爲河南行中書省斷事官，賜金虎符。至元七年，引水軍四萬攻襄陽。八年七月，宋將范文虎來援。敗之，與諸將田樊城，先登。十年，遷昭勇大將軍、耽羅招討使。入覲上都，改管軍萬戶。領襄陽諸路新軍，從正相伯顏渡江。破獨鬆關。取湖州，行湖州安撫司事。十四年，授湖州總管。進鎮國上將軍、浙西道宣慰使。十九年，卒。 
子塔剌赤，曲靖等路宣慰使。 
拜延，西夏人。 
父火奪都，以質子降於太祖。太祖立質子軍，號禿魯花，以火奪都爲百戶。從元帥紐璘征西川。承製授爲千戶，忽都叛於臨洮。世祖命火奪都從大軍討之。卒。 
拜延，襲千戶。至元九年，授徵行千戶。佩金符。宋人寇，成都僉省嚴忠範遣拜延擊敗之。又從也速帶兒攻嘉定，從忽敦攻滬、敘、重慶，皆有功。十二年，授東西兩川蒙古、漢軍萬戶總帥。汪田哥用兵於忠州。拜延將兵二千住涪州爲策應。宋人伺田哥回，以舟師邀於清江，拜延卻之，擒副將李春等十七人，奪其軍資。十三年，滬州叛，拜延率所部扼滬之珍珠堡。敗其將王世昌，移兵戌暗溪寨。宋合州將來援。敗之，遂克滬州。從行院副使不花圍重慶，重慶降，授宣武將軍，蒙古漢軍總管。十九年，從汪田哥入覲：擢懷遠大將軍、管軍萬戶，改賜金虎符。卒。 
子答察兒，金州萬戶府達魯花赤。 
坤都岱，欽察氏。 
父庫春，爲欽察部酋諸孫，太宗時，速不台平欽宗，庫而隸速不含莊下爲百戶。卒。 
坤都岱嗣。從速不台平河中、鳳翔，又從圍汴京。金亡。從諸王巴哈及察罕伐宋，破襄陽、郢州、德安，援淮西諸州，登陣陷陣，常爲諸將冠。後戌光州。宋兵來犯，率所部御之。中流矢卒。年五十一。 
子烏克岱嗣百戶。從攻襄陽，斬宋將白都統。從大軍伐宋。由忠顯校尉、蒙古大總把，賜金符。監真定河間、曹州、大名翼各千戶。從伯顏濟江，授元帥府知事。擢經歷，以給西安、河東蒙古軍衣糧。賜鞍勒、弓矢。累遷泰州同知宣政院斷事官，擢朝列院經歷。驛征西蕃負欠金五千兩、鈔八萬五千錠。丁母憂。廬墓，爲鄉里所稱。尋起爲參議院事、西蕃宣慰使，佩虎符。入爲吏部郎中，累氦尚書吏部侍郎。卒。 
合剌江，宏吉剌氏。 
祖納魯都，從太祖伐金。授千戶。卒。 
父門特哥，襲爲平陽府達魯共赤，賜金虎符。卒。 
合剌江襲。累官武略將軍，晉、潞、吉三州達魯花赤。至元四年，李璮叛，從宗正合必赤討之。璮突圍出，適當合剌江分地。力戰，卻賊。合必赤飲以酒，並飲器賜之。世祖又賜白金。卒。 
子阿爾答藍嗣。歷晉、朔、應三州達魯花赤。以治最，拜監察御史。歷浙東西、廣西等路廉訪司僉事、副使。 
勖實帶，克烈氏。祖昔里吉思、父兀都，世爲炮手軍千戶。至元中，勖實帶襲職。從伯顏南伐，以渡江功，授武義將軍，佩金符。遷武觸將軍、本軍總管，諸將渡江爭掠金帛、婦女，勖實帶獨取圖書百卷。士之被俘者，輒贖而歸之。宋平，還屯聞喜，建伊川書院以教士。手不釋卷。與陳天樣、姚燧、盧摯、趙簡友喜。臺省交薦之。會卒。勖實帶晚改名士希。字及之，有詩五百餘篇，曰《伊東拙藁》。 
子慕顏帖木兒襲千戶，亦有學行。 
只兒哈郎，滅裏乞氏。至元二十四年，授昭武大將軍、太僕卿。元貞元年，進資德大夫、御史大夫、太僕卿、西域親軍都指揮使司達魯花赤，佩虎符。尋進榮祿大夫。大德四年，以疾卒。 
子禿魯不花，至大元年，授開府儀同三司、豐國公，遙授平章政事、行太府院使，西域親軍都指揮使，佩虎符。又特授左丞相、行樞密院事。至大元年，卒。 
子咬住哥，嘉議大夫、西域親軍都指揮使司達魯花赤。皇慶二年，進通議大夫。至治三年，改授同知典院院使。兼前職。天曆元年，有戰功。三年，授雲需總管府達魯花赤。
　

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

