
卷一百一·志第六十八
　
　　○兵四 
　　△軍糧站赤急遞鋪弓手打捕鷹房 
　　元初用兵四方，士卒以私財自贍，貧者助以貼戶。故上元養兵之費，而兵易足。至世祖定軍戶之籍，凡蒙古、探馬赤、漢軍，皆月給米五斗、鹽一斤，別以米四斗贍其家。及收宋降兵，籍爲新附軍，以無貼戶，月給米六斗、鹽一斤，所謂軍人鹽糧例也。 
　　至元二十二年，中書省議：「除漸長成了軍人收系充軍依例外，據各軍陣戶病沒者之妻子照勘明白，每月支糧四斗施行。」 
　　二十四年，湖廣行省言：「蒙古、漢軍及新附軍人，摘拔占城、雲南、沿海、兩廣、福建等處，近者不下三五千里，話者至萬餘里，俱系煙瘴極邊重地。凡去軍人，易染疾病。況兼久戍資財罄盡，得替還家，新附地方不肯應附飲食，必因飢困騷擾居民，深爲未便。」中書省議：「兩廣、福建、鎮守軍人得替還家，自起程日每日支行糧一升，至過江停罷。其餘鎮守軍人不在此例。」是年，詔新附軍人並諸色人匠停支齏菜錢。 
　　元貞元年，湖廣炮手軍匠萬戶府言：「新附軍人請以正軍米六斗養瞻家人，將養家米四斗、鹽一斤支付本軍。」中書省奏準，從便施行。 
　　延祐七年，詔管軍官吏人等克減軍人衣糧者，雖經敖免，仍追贓給主。 
　　至病軍各翼，又置安樂堂以養之。至元二十一年，詔軍前息病者，令高手醫工用藥看治，仍仰首領官專一隨時考較，驗病死軍人多寡，以施賞罰。至大元年，江陵路錄事李貞言：「各處安樂堂，益爲過往病軍所置。後遇病軍死者，請比照養濟院事例，官爲斂瘞，定立名碑，俾家人識驗。實爲養生葬死，無憾之一。」戶部議從之。 
　　站赤，譯言驛傳也，立於太宗元年，敕：諸馬站、牛鋪，每一百戶置車十，各站有米倉，站戶十，歲納米一石，使百戶一人掌之。 
　　四年，詔諸路官並站赤人等：「使臣無牌面文字，始給馬之驛官及元差官，皆罪之。有牌面文字而不給驛馬者，亦罪之。若系軍情急速，及送納御用諸物，雖無牌面文字，亦驗數應付車牛。」 
　　中統元年，雲州置站戶，取迤南諸州站戶籍內選中、上戶應當。馬站戶，馬一匹；牛站戶，牛二隻。不論親、驅，每戶取二丁，及家展安置於立站處。 
　　五年，詔：「站戶貧富不等，每戶限田四頃，免歲斌，以供鋪馬祗應。」 
　　至元元年，中書省奏：六部併爲四部，據別路站赤鋪坫數目，宜令本部檢校，其區處條畫： 
　　一，委本戶營民正官督勒臂站，照覷鋪馬。 
　　一，四戶養馬一匹，有倒死者，驗數補買。若管站者妄行科斂錢物，依條重斷。 
　　一，依驗使臣分例，應付當日首思，令本站官暗償。 
　　一，站戶買馬，仰本管官先行看視，須擇買肥壯者，無得聽從坫戶止圖省價濫收。 
　　一，管站官不得私騎站馬，違者罪之。 
　　一，遇使臣經過，宜辨驗札子，毋得止驗來貼關子倒換。 
　　一，諸站牧地，管民官與本坫官打丘畝數，明示界限，勿得互相侵亂，亦不得挾勢冒佔民田。 
　　一，使臣經過起數，仰總府取會，每月不過次月初十日以內申部。 
　　一，使臣不得違例多騎鋪馬，及婪索站赤錢物。 
　　一，各路站赤，委府州縣達魯花赤長官提調。 
　　是時，良鄉縣馬站，四月之內起至一萬三千三百餘匹，故省臣嚴爲限制，頒於各路焉。 
　　七年，省部官議定：「各路總府在域驛，設官二員，於見役人員內選用，州縣驛設頭目二名，如見役人就令依上任事，不繫站戶，則就本站馬戶內別行選用。除脫脫禾孫依舊外，其餘見設總坫官，悉罷之。」十一月，立諸站都統領使司。往來使臣，令脫脫禾孫詰問。 
　　八年，中書省議，「鋪子馬札，初用蒙古字，各處站赤未能盡識，宜繪馬匹數目，復以省印社之，庶無疑惑。」因命各處取給鋪馬標附文籍，其馬匹數付驛吏房書寫畢，就左右司用墨，印給馬數，自省印印訖，別行附籍發行矍印，左右司封掌。 
　　九年，諸站都統領司言：「朝省諸司局院，及外路諸官府應差馳驛使臣所齎札子，從脫脫禾孫辨詰，無脫脫禾孫處，令總管府驗之。」 
　　十一年，令各路站赤，直隸總管府，其站戶家屬，令元籍州縣管領。 
　　十七年，詔：「江淮諸路增置水站。除海青使臣，及事幹軍務者，方許馳驛。餘者自濟州水站爲始。兼令乘船。」 
　　十八年，詔：「除上都、榆林迤北站赤外，不須支給官錢，驗其閒劇，量增站戶，協力自備首思當站。」 
　　二十五年，腹裏路分三十八處，年銷祗應錢不敷，增給鈔三千九百八十一錠，並元額七千一百六十九錠，總中統鈔一萬一千五十錠，分上下半年給。是年，命南方站戶，以糧七十石出馬一匹爲則，或十石之下八、九戶共之，或二三十石之上兩三戶共之，免一切雜泛差役。若有納糧百石之下、七十石之上，自請獨當站馬一匹者聽之。 
　　二十九年，命通政院分官四員，整治江南四省站赤，給印與之。 
　　三十年，江浙行省言：「各路遞運站船，若止以六戶供給一艘，除苗不過十四五石，力寡不能當役。請令各路除苗不過元額二十四石，自六戶以上，或至十戶，通融金髮。」從之。 
　　大德八年，御史臺言：「各處站赤合用祗應官錢，多不依時拔降，又或數少不給，令站戶輪當庫子，陪備應辦。莫若驗使臣起數，實支官錢，所在官司依時撥降，令各站捉領收掌祗待，毋得科配小民，以爲便益。」從之。 
　　至大三年，中書省臣言：「江浙杭州驛，半年之內使人過者千二百餘。有桑兀寶丁等進鴉、鶻、獅、豹，留二十七人，食肉四千二百餘斤。請自今遠方，以奇有百寶來者，依例進。其商人自有所獻者，令自備資力。」從之。 
　　皇慶元年，監察御史言：「燕南河北軍坫人戶，遠年逃竄，有司不肯詣實申報，止是樁配見戶包當。其各站提領百戶與州縣通同作弊結攬，詭名添價，販買驢畜，營私益己。又提點官等總領親戚退閒官吏，假借威勢，依散香茶等物，致站戶逃移消乏。令於部分擬定約束，官民便益。」兵部議從之。又札御史臺，令廉訪司嚴加糾治焉。 
　　延祐五年，中書省臣言：「昨奉兵部言，各站設置提領，止受部札，行九品印，職專車馬之役。所領站赤多者二三千，少者六七百戶，比之軍民，體非輕細。今擬各處館驛，除令、丞外，見役提領不許交換。」從之。 
　　七年，詔蒙古、漢人站赤依世祖舊制，歸之通政院。是年，詔腹裏、江南地蛄赤，令達魯花赤提調，州縣官勿與。 
　　至順元年，火魯孫一十五狗驛狗多死，賑糧兩月，狗死者給鈔補之。 
　　凡結驛傳璽書，謂之鋪馬聖旨，頒於中書省者，謂之鋪馬札子。遇軍務之急者，又以金字圓符爲信，銀字者次之。 
　　至元十九年，詔給各行省鋪馬聖旨，揚州、鄂州、泉州、隆興、占城、安西、四川、西夏、甘州每行省五道。十月，增給各省鋪馬聖旨，西川、京兆、泉州十道。甘州、中興各五追。 
　　二十年，和林宣慰司給鋪馬聖旨二追，江淮行省增紿十道，都省進使繁多，亦增二十道給之。十一月，增給甘州行省鋪馬聖旨十道，總之爲二十道。十二月，增各省及轉運司鋪馬聖旨三十五道：江淮行省十道，四川行省十道，安西轉運司分司二道，荊湖行省所豁湖南宣慰司三道，福建行省十道。 
　　二十一年，增給各處鋪馬札子，荊湖占城等處，本省二十道，荊湖北追宣慰司二道，所轄路分一十六處，每處二道；山東運司二道；河南運司七道；宣德府三道；江西行省五道；福建行省所轄路分七處，每處二道；司農司五道；四川行省所轄順元路宣慰司三道，思州、播州兩處宣慰司各三道；都省二十九道；阿里海涯所治之省，鋪馬聖旨十道，所轄宣慰司二處各三道。 
　　二十二年，給陝西行省並各處宣慰司行工部等處鋪馬札子一百二十六追。 
　　二十三年，福建、東京兩省，各給圓牌二面。奧魯赤出使交址，先給圓牌二面，創立三處宣慰司，給札子起馬三十匹。 
　　二十四年。增給尚書省鋪馬聖旨一百五十道，並先紿降一百五十道，共三百道。七月，給中興路、陝西行省、廣東宣慰司沙不丁等官鋪馬聖旨一十三道。二十五年，增給遼陽行省鋪馬札子五道。十一月，福建行省元紿鋪馬聖旨二十四道，增給札子六道。二十六年，給光祿寺鋪馬札子四道。三月，給海道運糧萬戶府鋪馬聖旨五道。四月，四川紹慶府給鋪馬札子二道，成都府六道，龍興行省增紿五道，太原府宣慰司及儲峙提舉司給降二道。八月，紿遼東宣慰司鋪馬札子五道，江淮行省所轄浙東道宣慰司三道，紹興路總管府給降二道，甘肅行省所轄亦集乃總管府、河州、肅州三路給六道。十一月，增給甘肅行省鋪馬聖旨七道。 
　　二十七年，增給陝西行省鋪馬聖旨五道。二月，都省增給鋪馬聖旨一百五十道，江淮行省一十五道。六月，給營田提舉司鋪馬聖旨二道。九月，江淮行省所轄徽州路水路不通，給鋪馬聖旨二道。 
　　二十八年。增給省除之任官，鋪馬聖旨三百五十道。 
　　三十年，立南丹州安撫司，給鋪馬聖旨二道。三月，兩淮都轉鹽使司增給鋪馬聖旨起馬五匹。五月，紿淘金運司鋪馬聖旨超馬五匹，大司農司超馬二十匹。八月給劉二拔都圓牌三面，鋪馬聖旨一十五道。十月，增給濟南鹽運司鋪馬聖旨一道。 
　　三十一年，給福建運司鋪馬聖旨起馬五匹。 
　　至大三年，給嘉興、松江、瑞州路及汴梁等處總管府鋪馬聖旨各三道。四年，詔拘收各衙門鋪馬聖旨，命中書省定議以聞。省臣言：「始者，站赤隸兵部，後屬通政院。今通政院怠於整治。站赤消乏，合依舊命兵部領之。」從之。省臣又奏，「昨奉旨以站赤屬兵部。今丞相帖木迭兒等議，漢地之驛令兵部領之，其鐵烈幹、納鄰、末鄰等處蒙古站赤，仍付通政司院。「帝曰：「何必如此，但令罷通政院，悉隸兵部可也。」七月。復立通政院，領蒙站赤。十一月，紿中政院鑄馬聖旨二十道。 
　　皇慶元年，增給陝西行臺鋪馬聖旨八道。六月，中書省臣言：「典瑞監掌金宇圓牌及鋪聖旨三百餘道，至大四年凡聖旨皆納之於翰林，而以金字圓牌不收，增置五十面。蓋圓牌遣使，初爲軍情大事而設，不宜濫設，自今不納牌面，不經中書省、樞密院者宜勿與。」從之。 
　　延祐六年。沙、爪州立屯儲總管府，紿鋪馬聖旨六道。 
　　泰定元年三月，遣官娠給帖裏幹、木柃、納柃等一百一十九坫，鈔二十一萬三千三百錠、糧七萬六千二百四十四石八斗。北方站赤，每加津濟，至此力量盛雲。中書省所轄腹裏各路站赤。總計一百九十八處： 
　　陸站一百七十五處，馬一萬二千二百九十八匹，車一千六十九輛，牛一千九百八十二隻，驢四千九百八頭。 
　　水站二十一處，船九百五十隻，馬二百六十六匹，牛二百隻，驢三百九十四頭，羊百口。 
　　牛站一處，牛三百六隻，車六十輛。 
　　河南江北等處行中書省所轄，總計一百七十九處，該一百九十六站： 
　　陸站一百六處，馬三千九百二十八匹，車二百一十七輛，牛一百九十二隻，驢五百三十四頭。 
　　水站九十處，船一千五百一十二隻。 
　　遼陽等處行中書省所枯，總計一百二十處： 
　　馬六千五百一十五匹，車二千六百二十一輛，牛五千二百五十九隻。 
　　狗站一十五處，元設站戶三百，狗三千隻，後除絕亡倒死處，實在站戶二百八十九，狗二百一十八隻。江浙等處行中書省所轄，總計二百六十二處： 
　　馬站一百三十四處，馬五千一百二十三匹。 
　　轎站三十五處，轎一百四十八乘。 
　　步站一十一處。遞運夫三千三十二戶。 
　　水站八十二處，船一干六百二十七隻。江西等處行中書省所軺，總計一百五十四處： 
　　馬站八十五處，馬二千一百六十五匹，轎二十五乘。 
　　水站六十九處，船五百六十八隻。湖廣等處行中書省所轄，總計一百七十三處： 
　　陸站一百處，馬二千五百五十五匹，車七十輛，牛五百四十五隻，坐轎一百七十五乘，臥轎三十乘。 
　　水站七十三處，船五百八十隻。陝西行中書省所轄八十一處： 
　　陸站八十處，馬七千六百二十九匹。 
　　水站一處，船六隻。四川行中書省所轄： 
　　陸站四十八處，馬九千八十六匹，牛一百五十隻。 
　　水站八十四處，船六百五十四隻，牛七十六頭。雲南諸路行中書省所轄站赤七十八處： 
　　馬站七十四處，馬二千三百四十五匹，牛三十隻。 
　　水站四處。船二十四隻。甘肅行中書省所拈三路： 
　　脫脫禾孫馬站六處，馬四百九十一匹，牛一百四十九隻，驢一百七十一頭，羊六百五十口。 
　　世祖受京兆分地，自燕京至開平府，復自開平府至京兆。始驗地理遠近，人數多寡，立急遞站鋪。每十里或十五里、二十里，則設一鋪，於各州縣所管民戶及污籍戶內僉起鋪兵。 
　　中統元年，詔：「隨處官司，設傳遞鋪驛，每鋪置鏞兵五人，各處縣官，置文簿一道付鋪，遇有轉遞文字，當傳鋪即註名件到鋪時刻，及轉遞人姓名於籍上，令轉送人取下鋪柙字交收時刻還鋪。稽滯者罪之。」鋪兵一晝夜行四百里。各路總管府委有俸正官一員，每季親行提點。州縣亦委有俸末職，上下半月照例。有稽遲及磨擦損壞文字，即將鋪司銪兵科罪。 
　　三年，定中書省文字轉遞外，其餘官府文字不得由急遞鋪轉送。各路總管府並總管軍官文字直申省者轉遞，不繫申省者勿入遞。 
　　至元八年，令各處成造軍器由急遞鋪轉送。又尚書省定例，隨路帳冊重十斤以下、可以擔負者，許入遞。 
　　九年，左補闕祖立福合言：「諸路急遞鋪名，不合人情。急者急速也，國家設官署名字，必須吉祥者爲美，宜更定之。「遂更爲通遠鋪。 
　　二十年，留守司言：「初立急遞鋪時，取不能當差貧民，除其差發充鋪兵，又不敷者，於漏籍戶內貼補。今富人慾避差發，永充鋪兵，宜擇其富者，令充貼戶，站戶之貧者充鋪兵。「從之。 
　　二十八年，中書省以近年衙門衆多，文書繁冗，整治急遞鋪事例。凡入遞文字，其常事皆付承發司隨所投去處，類爲一緘，排日發遣。其省部急速之事，方置匣子發遣。其匣子入遞，隨名造冊呈省，或合添設戶數亦仰明白議擬呈省。仍令各鋪照原行體例，並節續禁治條陳事理施行。又省部議：「亡宋收附以來，諸國悉平，比中統、至元之初入遞文字，何啻百倍，若必以晝夜四百里責之切，恐往返頻數疲勞不能解送。擬照原奉聖旨事意，除邊遠軍仃緊急，差委使臣勾當外，應人入遞文字，責令總鋪依例類緘發進。限一晝夜行三百里，江河風浪險阻不拘此限。並不得將文冊十斤以上及一切諸物入遞，違者送所在官司究問。」 
　　至治三年，命各處急遞鋪。每十鋪設一郵長，於州縣籍記司史內差充，一歲之內能盡職者，從優補用，不能，提調官且輕重罪之。鋪兵每名，十二時辰輪子一個，鋪歷一本，二司行下一本，行省諮諸路申上一本，夾板一副，鈐攀一副，袖絹三尺，蓑農一領，紅綽屏一座，並牌旗軟絹袱包一條，回曆一本。 
　　弓手，主捕盜鹼。京師南北城兵馬司外，則各州縣皆置之。 
　　中統五年，頒建都詔書內一款：隨處府州驛路，應置巡馬及馬步弓手。於本路不論是何投下當差戶計，及軍、站、人匠、打捕鷹房、斡脫、窯冶、諸色戶計內，每一百戶取中戶一名充役，與免本戶差發，在九十九戶內均攤，若有失盜，勒令弓手立根盤捉。凡州縣相距五、七十里所有村店及二十戶以上者，設立巡防弓手，令本縣長官提調。若無村店處。或五、七十里創立聚落店舍，亦須及二十戶。其巡軍設別，不在戶數之內。關津渡口，必當置弓手處，不在此限。其夜禁之法：三更之點鐘聲絕，禁人行，五更三點鐘聲動，聽人行。有急速公事及喪病產子者，不在此限。 
　　至元三年，省部議：「隨路戶數不同，兼軍站不在差發之內，似難均攤。擬斟酌京府司縣合用人數，止於本處包銀絲線並止納包銀戶計，每一百戶選差中戶一名當役，其差發令九十九戶包納。」從之。 
　　八年，御史臺言：「諸路宜選年壯熟嫺弓馬之人，以備巡捕之職。弓手數少者，亦宜增之。除捕盜外，不得別行差佔。」 
　　十六年，分大都南北兩城兵馬司，各主捕盜之任。南城三十二處，弓手一千四百名。北城十七處，弓手七百九十五名。 
　　大德七年，以弓手糧稅應民戶包納，其中奸弊甚多。定合計徵糧，驗實均包之法。 
　　延祐二年，從江南行臺請，以各處弓手，往往致害人命，役三年者罷之，別於相應戶內補換。 
　　打捕鷹房戶，多取移居、放良及漏籍孛蘭奚、還俗僧過，及招收亡宋舊役等戶充之。其差發，除納地稅、商稅，依例出軍等六色宣課外，並免其雜泛差役。自太宗八年，抄籍分屬御位下及諸王公主駙馬各投下。世祖時，行尚書省重定其籍，永爲定製焉。凡捕獵，自正月初一日始至七月二十八日，除毒禽、猛獸外，禽獸孕卵者不得捕打，禁捕野豬、鹿、免，違者罪之。詐稱打捕戶捕獵者，罪之。 
　　至元八年，禁捕天鵝、雌老仙鶴、鶻，違者沒其妻子，與拿獲人。十六年，詔：應臂打捕店房人匠官，多將富民溢收，影射差徭。已收戶內有不繫此色人，不習此等業者，俱還民籍，違者罪之。大德三年，禁捕禿鶖打捕戶折納皮舊例：虎皮貂折貂皮五十張，熊皮一折十五張，鹿皮一折七張，豺一、青狼皮一，折五張，粉獐皮一折三張，金錢豹皮一折四十張，土豹一折十張，葫葉豹金絲絨皮一折六張，山狼皮一折五張，狐皮一折二張。利用監新定折納：貂皮、羊麈鹿皮及麋鹿一折七張，豹皮、花熊皮一折十五張。例鼠皮一折一張，雞翎鼠皮十折一張，飛生鼠十折一，山分鼠四折一，鼠掃張鼠皮五折一張。御位下打捕鷹房官： 
　　一所，權官張元，大都路寶坻縣置司，元額七十七戶。 
　　一所，王阿都赤，世襲祖父職，掌十投下、中都、順天、真定、宣德等路諸色人匠打捕等戶，元額一百四十七戶。 
　　一所，管領大都等處打捕鷹房民戶達魯花赤石抹也先，世襲祖父職，元額一百一十七戶。 
　　一所，管領大都路打捕鷹房等官李脫歡帖木兒，世襲祖父職，元額一百二十八戶。 
　　一所，宣授管領大都等處打捕鷹房人匠等戶達魯花赤黃也速□兒，世襲祖父職，元額五十戶。 
　　一所，管領鷹房打捕人匠等戶達魯花赤移剌帖木兒，世襲祖父職，元額一百五十七戶。 
　　一所，宣授管領打捕鷹房等戶達魯花赤呵八赤，世襲祖父職，元額三百五十五戶。 
　　一所，宣授管領大都等路打捕鷹房人戶達魯花赤寒食，世襲祖父職，元額二百四十三戶。諸王位下： 
　　汝寧王位下，管領民匠打捕鷹房等戶官，元額二百一戶。 
　　不賽因大王位下，管領本投下大都等路打捕鷹房諸色人匠達魯花赤都總管府，元額七百八十戶。天下州縣所設獵戶： 
　　腹裏打捕戶，總計四千四百二十三戶。 
　　河東宣慰司打抽戶，五百九十八戶。 
　　晉寧路打捕戶。三百三十二戶。 
　　大同路打捕戶，百一十五戶。 
　　冀寧路打捕戶，二百五十一戶。 
　　上都留守司打捕戶，三百九十七戶。 
　　宣德提領所打抽戶，一百八十二戶。 
　　山東宣慰司打捕戶，三百九十七戶。 
　　益都路打捕戶，四十三戶。 
　　濟南路打捕戶，三十六戶。 
　　般陽路，二十一戶。 
　　東平路，三十四戶。 
　　曹州，八十四戶。 
　　德州，一十戶。 
　　濮州，三十戶。 
　　泰安州，五戶。 
　　東昌路，一戶。 
　　真定路，九十一戶。 
　　順德路，三十九戶。 
　　廣平路，一十九戶。 
　　冠州，五戶。 
　　恩州，二戶。 
　　彰德，一十七戶。 
　　衛輝路，一十六戶。 
　　大名路，二百八十六戶。 
　　保安路，三十一戶。 
　　河間路，二百五十二戶。 
　　隨路提舉司，一千一百九十一戶。 
　　河間鷹房府，二百七十六名。 
　　都總管府，七百五十六。 
　　遼陽大寧等處打鷹捕房官捕戶，七百五十九戶。 
　　東平等路打捕鷹房捕戶，三百九戶。 
　　隨州、德安、河南，襄汨、懷孟等處打捕鷹房官捕戶，一百七十二戶。 
　　叉捕提領所掂捕，四十戶。 
　　高麗鷹房總管捕戶，二百五十戶。 
　　河南等路打捕鷹房官捕戶，一千一百四十二戶。 
　　益都等處打捕鷹房官捕戶，五百二十一戶。 
　　河北、河南、東平等處打捕鷹房官捕戶，三百戶。 
　　隨路打捕鷹房總管捕戶，一百五十九戶。 
　　真定、保定等處打捕鷹房官捕戶，五十戶。 
　　淮安路鷹房官捕戶，四十七戶。 
　　揚州等處打捕鷹房官捕戶，七十二戶。宣徼院管轄淮東、淮西屯田打捕總管府司屬打捕衙門，提舉司十處，千戶所一處，總一萬四千三百二戶。 
　　淮安提舉司，八百五十八戶。 
　　安東提舉司，九百一十二戶。 
　　招泗提舉司，四百六十五戶。 
　　鎮巢提舉司，二千五百四十戶。 
　　蘄黃提舉司，一千一百一十二戶。 
　　通泰提舉司，七百四十九戶。 
　　塔山提舉司，六百四十四戶。 
　　魚網提舉司，二千五百一十九戶。 
　　打捕手號軍上千戶所打捕軍，六百四戶。
　

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

