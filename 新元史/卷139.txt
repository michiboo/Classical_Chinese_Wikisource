
卷一百三十九·列傳第三十六
　
　　張柔 宏彥 宏略 宏範 珪 
　　張柔，字行剛，汲州定興人。少康慨，尚氣書，以豪俠稱。右額有肉如錢，怒則墳起。貧不事產業，嘗曰：「大太夫當爲公侯，田舍翁不足道也。」金貞祐元年河北盜起。柔年三十四，有女道蔡氏語之曰：「金祚將訖，君當爲諸侯輔新朝。」以兵法授之。柔聚衆保西山東流寨，選壯士自衛，盜不敢犯。縣人張信假柔勢，納流入女爲妻，柔鞭信百，而還其女。信憾之，謀殺柔。既而信有罪當誅，柔救之獲免，部衆益服柔之威德。 
　　二年中都經略使苗潤承製柔定興令，累遷青州防禦使。道潤表其才，加毅大將軍，遙領永寧軍節度使，兼雄州觀察使，權元帥左都監，行元帥府事。興定二年六月道潤爲其副賈瑀所殺，瑀使告柔曰：「吾得除道潤者，以君不助兵故也。」柔怒叱其使曰：「瑀殺吾所事，吾食瑀肉且未足快意，反以此言戲吾耶！」遂移檄道潤部曲，會於易州軍市川，誓復仇。適道潤麾下何伯祥得道潤所佩金虎符以獻，因推柔行經略使事。金主加柔驃騎將軍、中都留守，兼大興府尹、本路經略使，行元帥事。八月大兵出紫荊口，柔戰於狼牙嶺，馬蹶被執，遂以衆降。太祖還其舊職，得便宜行事。柔攻下雄、易、安、保諸州，獲賈瑀，部其心以祭。瑀部將郭瑀亦降，盡有其衆，徙治滿城。 金真定帥武佩來攻，柔從數騎躍馬直抵仙營，敵衆披靡，獲其旗鼓以歸。又明日，益張旗幟爲疑兵，援桴徑進，佩大敗，殭屍數里。乘勝攻完州，命部將聶福堅架飛梯，躍而登城，鞏彥輝率突騎繼之，城遂拔。獲州甄同，詞色不撓，柔義而釋之。太祖十四年，仙復來攻，敗之，進拔山、祁陽、曲陽諸城寨。既而中山叛，柔引兵圍之，與仙將葛鐵槍戰於新樂，流矢中柔貪折其二齒，拔矢以戰，斬道數千級，遂克中山。仙復攻滿城，柔登城拒戰，爲流矢所中。仙兵大呼曰：「中張柔矣。」柔不爲動，開門突擊，仙敗遁。又敗仙兵祁陽，進攻深澤、寧晉、安平，拔之。分遣別將攻下平棘、藁城、無極、奕城諸縣，拓地千餘里。由是深、冀以北三十餘城。緣山鹿兒、野狸等寨相繼降。一月之間，與仙十七戰，仙望風輒敗。 
　　方獻捷於在所，閃宣德，而易州軍叛，逐其守盧應，據西山馬頭寨自保，柔聞之，即引還，出奇兵，破其寨，叛者皆伏誅。加榮祿大夫、河北東西等路都元帥，賜號拔都，將土遷授有差。 
　　蒙古帥孱赤臺數凌柔，柔不爲下，乃譖柔於行省曰：「張柔驍勇無敵，向被執而降，非其本意。今委以兵柄，威震河朔，失今不圖，後必難制。」行省召柔至，囚之土室，孱赤臺立帳寢其上，環以甲騎，明日將殺之。孱赤臺一夕暴死。柔始獲免。 
　　二十年，武仙既降復叛，殺元帥史天倪，其弟天澤來筷援。柔遣驍將喬惟忠等率千餘騎赴這，仙大敗，遂分遣惟忠、宋演略彰德，聶福堅略大名。璽書授柔行軍千戶、保州等處都元帥。二十二年，移鎮保州。州毀於兵，十餘年爲盜藪。柔畫市井，定民居，修官廨，引泉水入城，疏溝渠以匯之，遷廟學城東南，增其舊制，屹然爲河朔重鎮。 
　　太宗四年，從睿宗伐金，語其部將曰：「吾用兵殺人多矣，寧無冤者，自今以往非與敵戰，誓不殺人。」大兵圍南京，柔軍於城西北，金人屢出戰，柔皆卻之。金哀宗自黃陵岡渡河，敗走歸德，崔立以南京降，柔入城，於金制無所取，獨入史館，取《金實錄》並祕府圖書，訪求耆獻及燕趙大姓十餘家，衛送北歸。從軍圍歸德，城瀕水，諸將背水而營。柔曰：「敵開門擊我，必擠我於水中。」衆不聽。既而金人果乘夜來襲，衆潰亂。柔率百餘騎援之，敵敗走。復益兵而出，勢張甚。柔命艤舟南岸，示無還意。下令登舟者斬，使一卒執大旗，立提上，伏戰土於下，伺敵至擊之。敵意不敢逼而退。金言走蔡州，州恃柴潭爲阻。宋孟珙以兵來會，決其南，潭水涸。金人懼，開門死戰，柔中流矢如蝟，爲金人所獲。珙麾兵救之，挾柔出。已而宋後奪柴樓，柔使聶福堅先登，破外城，又遣張信墮其西城，諸軍齊奮，東城始陷。大將下令屠城，一小校縛十人待。一人貌獨異，柔問之，狀元王鶚也，乃解其縛賓禮之，後卒爲名臣。六年柔入朝，太宗歷數其功，班諸將上，賜金虎符升萬戶。 
　　七年，從皇子闊出伐宋，拔棗陽。又從大帥太赤攻徐、邳、檣其外城。宋守將出戰，諸軍悉力拒之。柔繞出敵背擊之。敵潰走，溺死者甚衆。又與史天澤邀南海潰走者，盡戮之。後從大帥察罕出許州，略淮東、分戍許、鄭兩州，而還。九年，詔屯兵曹武以逼宋，道出九里關，柔欲率所部徑進。或言道隘，宋必設伏，柔不聽。從二十騎，方解甲而食，伏起，圍數重，右皆失色。柔怒馬馳突意與二十騎達於曹武。復攻拔洪山寨，寨據山頂，四壁斗絕，柔肉薄而上，剗其壘。遂會諸軍圍光州，柔夜遣鞏彥輝率勁卒二百伏城西南，柔攻其西北，城人悉力拒，柔、彥輝乘虛而入，拔其外城，宋守將降。又進攻黃州，宋重兵據三山寨，地險絕，柔誘敵出戰，潛遣死士從間道魚貫而上。會天霧，守者不覺，遂崩潰，斬馘數萬。柔壁於黃州西北隅，城人每次舟出者，柔曰：「此偵我者也，夜必襲我來備。」乃分軍爲三，以待之。宋人果夜至，柔大敗之，宋人懼，請各。柔乃班師，使王安國攝行府事，戍光州。 
　　察罕攻滁州，柔以騎往。城久不下，察罕欲解去，柔請決戰。既陣，柔突入宋軍，宋將執柔轡曳之，遇救得還，飛石中柔鼻，裹創復戰。夜遣鞏彥輝劫其營，焚城東南隅，柔率銳座先登，竟入滁州。十一年，詔以本官節制河南諸翼兵馬徵行事，河南三十餘城皆屬焉。 
　　柔辟王汝明爲書記。汝明年二十餘，始見柔，說以軍事，柔與語竟日，不覺墮塵尾於地，自是深重之。明年，詔柔等八萬戶伐宋，王汝明說柔曰：「明公終歲用兵，惟資兩淮糧谷以給軍食，非久遠計也。莫若用許、鄭兩州戍兵開屯墾，以給糧儲。」柔從之。十三年，賜御衣數襲、名馬二、尚廄馬百匹。柔帥師自五河口濟淮，略和州。裨將趙明、石文戰歿，柔哭之曰：「當爲婚姻不負汝也。」師還，命王汝明、聶福堅將千人屯田於襄城。察罕奏柔總諸軍屯杞縣。初，河決於汴西南，入陳留分而爲三，杞居中潬。宋人恃舟楫之利，由毫泗以窺汴，柔乃平河築連城，通以浮橋，爲進戰退守之計。未幾，又敗宋兵於泗州，王汝明漕襄城粟數千斛至，軍食以濟。冬，還軍札縣，命子宏範娶趙明女，以己女妻石文之子，人皆服其主義。乃馬真皇后稱制五年，柔帳下吏夾谷顯祖得罪亡走，上變誣柔，詔逮柔至和林訊之，執政素知柔，以百口保之，座辯其誣，顯祖伏誅。柔聞陵川郝經賢，請教其諸子經，爲柔經國大要，柔深加禮敬焉。 
　　憲宗即痊，換金虎符。三年，柔遣王安國與總管叱剌攻宋盧州。四年，王安國略漢南，深入而還。柔遣張信戍潁州，自帥山漢軍城毫州，移戍之。五年，安國復侵宋，率水軍出臺子灣，抵蒙縣。柔支會元帥不憐吉歹，攻蘄州及五河口，自毫州以南筑甬道抵百丈口，中爲橫堡，又東六十里六柵水中，由是宋之舟師不能北犯。奏入，憲宗大悅，賜衣一襲、詡根甲一、金符九、銀符九，頒將校之有功者。 
　　九年，分遣裨將張果、王仲仁，從憲宗入蜀；王安國、胡進、田伯榮、宋演從塔察兒攻荊山；柔自從世祖攻鄂。世祖出大勝關，柔出虎頭關，與宋兵遇於沙窩，柔子宏彥擊敗之。世祖濟江，柔以兵來會，使何伯祥作車，洞掘其城，別遣勇士先登。城垂陷，憲宗凶問至，宋亦行成。世祖北還，使統諸軍以俟後命。 
　　中統元年，世祖即位，詔班師。阿里不哥叛，徵柔入衛，至盧朐河，復止之。分其兵三千五百人衛京師，以子宏慶爲質子。二年正月，入朝於上都，廷議削諸侯權，選耆德監之。諸萬戶懼。柔言於上曰：「今治郡者皆年少，未習於政事，獲罪不加以刑，則廢法，重繩之，則沒其先世之微勞。請使老成人監之爲便。」世祖大悅，遂立十道安撫司。諸萬戶皆怒，已而咸德之。三年，柔請老，年已七十，封安肅公，以第八宏略襲其職。李璮反，詔柔與子宏範率精兵二千入衛，未九復止其行。宋夏貴出蘄州爲璮聲援，宏範敗之。 
　　至元三年，城大都，起柔判行工部事，將二十萬人以受役，子宏略佐之。御史臺建，博羅請以柔爲御史大夫，帝曰：「臺臣構怨之地，非所以處功臣也。」議封柔國公，帝以柔起於燕，成功於蔡，詔自擇之。柔曰：「燕子所都，臣封蔡足矣。」乃進封蔡國公，刻印賜之。五年六月卒，年七十九，贈推忠宣力翊運功臣、太師、開府儀同三司、上柱國，諡武康。延祐五年，進封汝南王，諡忠武。 
　　子十一人：福壽，早卒；宏基，順天宣權萬戶；弘正，襲宣權萬戶；弘規，從郝經受《左氏春秋》順天、涿州等路新軍奧魯總管；第四子弘彥、第八子弘略、第九子弘範最知名。 
　　弘彥，從郝經受學，善騎射，前後殺虎以百數，從伐宋荊山有功，授新軍總管。攻鄂州，先登者再。中統元年，扈駕上都，；改順天路新軍總管。三年，授新軍萬戶，佩金虎符。至元二年，授鄂州萬戶。十六年，裕宗在東宮，召爲侍衛親軍副都指揮使。年四十告老，八十而卒。 
　　弘略，字仲傑。憲宗五年，入朝，授金符，權順天萬戶，從徵蜀，以其幼，賜錦衣還。柔致仕，授宏略金虎符、順天路管民總管、行軍萬戶，仍總宣德、河南、懷孟等路諸軍屯毫州，中統三年，李璮反，求救於宋將夏貴。貴乘虛北奪毫、滕徐、宿、邳、滄、濱七州，瓣蔡、符離、蘄、利津四縣，殺守將。宏略率戰船御之於渦口，貴退保蘄縣，宏略水陸並進。宋兵素憚毫軍，焚城宵遁。盡復所失地李璮既誅，追部當與璮通書者，獨宏略書勸以忠義，事得釋。朝延懲璮叛逆，務抑諸侯權以保全之，因解宏略兵職，宿衛京師，賜只孫冠服，以從宴享。 
　　至元三年，城大都，佐其父爲築宮城總管。八年授朝列大夫、同行工部事，兼領宿衛親軍、儀鸞等快局。十三年，城成，賜內帑金扣、瑇瑁卮，授淮東道宣慰使。十四年，宋廣王昺據閩、廣，時東海縣儲粟萬，行省檄宏略將兵二千戍之，仍命造舟運傑入淮安。宏略僱民舟，有能載粟十石者與一石，人爭趨之，一月而畢。 
　　十六年，遷江西宣慰使。會饒州盜起，犯都昌。宏略以饒州雖屬江東，與南康止隔一湖，寇不嚴竣，則南康必有相扇而起者。乃使人搗其巢穴，縛賊酋磔於市，餘黨潰散。下令曰：「不操兵者皆爲平民，餘無所問。」頃之，略曰：「公但居毫，未在江財產，入見宜自明。」宏略曰：「吾明之，則言者獲譴矣。吾寧引疾家居。」 
　　二十九年，見世祖於龍虎臺，請曰：「臣之子玠長矣，願備宿衛。」從之，且賜以酒曰：「卿年未老，謝事何爲？」特命爲河南行省參知政事。元貞二年卒。贈推忠佐理功臣、銀青榮祿大夫、平章政事、上柱國、蔡國公、諡忠毅。子三人：玠、瑾、琰。 
　　弘範，字仲疇。憲宗六年年二十兄宏略爲順天路總管，上計，留宏範攝事，吏民服其明決。蒙古軍肆暴，宏範杖之，入其境無敢犯者。 
　　中統元年授御用局總管，三年改行軍總管，討李璮於濟南，瀕行請氈帳。柔曰：「汝欲即安耶？」不與。戒之曰：「汝圍城勿避險地，險則己不敢懈，兵必致死。且主將知其險，有來犯，必赴救，可因以立功。勉之。」宏範營城西，璮出軍突諸將營，獨不向宏。宏範曰：「我營險地，璮乃示弱玩，必以奇兵來襲，謂我不司也。遂築長壘，內伏甲士，而外爲壕，開東門以待之，夜令士卒浚壕益深廣，璮不知也。明日，果擁飛橋來攻，未及岸，兵陷壕中，得跨壕而上者，入壘門，遇伏皆死，降兩賊將。柔聞之曰：「真吾子也。」璮既誅，朝廷罷大藩子弟，宏範例解總管。至元元年，宏略入宿衛，授宏範順天路管民總管，佩金虎符。二年，移守大名。歲大水，宏範輒免本縣租賦。朝廷罪其專擅，宏範請入見，進曰：「臣以爲朝延儲小倉，不若儲之大倉。」帝曰：「何說也？」對曰：「今歲水潦不收，必責民輸租，倉庫雖實，民死亡殆盡，明年租將安出？曷若活其民，使不逃亡，則歲有恆收，非陛下大倉乎？」帝悅其言，詔勿問。然卒坐盜用官錢免官。 
　　六年，括諸道兵圍宋襄陽，授益都淄萊等路行軍萬戶，復佩金虎符，戍鹿門堡，以斷宋餉道，且絕郢之救兵。宏範建言曰：「國家取襄陽，爲延久之計者，所以重人命而欲其自斃也。曩者，夏貴乘江漲送衣糧入城，我師無御之者。其境南接江陵、歸、峽，商行旅士卒絡繹不絕，寧有自斃之時乎？宜城萬山以斷其西，柵灌子灘以其東，則庶幾速斃之道也。」帥府奏用其言，移宏範兵千戍萬人。 
　　既城，與將士較射出東門，宋師奄至。將佐謂衆寡不敵，宜入城自守。宏範曰：「吾與諸君在此，敵至不戰可乎？敢言退者死。」即擐甲上馬，遣偏將李庭當其前，自率二百騎爲長陣，令曰：「聞吾鼓則進，未鼓勿動。」宋軍步騎相間突陣，宏範軍不動，再進則卻，宏範曰：「彼氣衰矣。」鼓之，前後奮擊，宋師奔潰。 
　　八年，築一字城逼襄陽。破樊城外郭。九年，攻樊城，流矢中其肘，裹瘡見主帥曰：「襄、樊相爲脣齒，故不可破。若截江斷春援兵，水陸平攻，樊必破矣。樊破，則襄陽何所恃！」從之。明日，復率銳座先登，遂拔樊城。未幾，襄陽亦下。偕宋將呂文煥入覲，賜錦衣、白衣、寶鞍，將校行賞有差。十一年，丞相伯顏伐宋，宏範率左部諸軍循漢東略郢西，南攻武布堡，取之。大兵渡江，宏爲前鋒。宋相賈似道督兵屯鞠湖，殿帥孫虎臣據西家洲。宏範轉戰而前，諸軍繼之，似道敗走，宏範去驅至建康。伯顏大會諸將，出庫金行賞。宏範後至，伯顏曰：「祖宗之，以軍事命集，罪加後至者，雖貴近無所貸，爾何爲後至？」宏範曰：「臨陣居先，受賞在後，何爲不可？」伯顏默然而止。十二年五月，帝遣使諭伯顏：方署，宜少駐以待。宏范進曰：「聖恩待士卒誠厚，然緩急之宜，不能遙度。今故已奪氣，正當乘破竹之勢取之。豈應迂緩，使敵得爲計耶？」伯顏然之，馳驛至闕，面論形勢。詔進兵。 
　　十三年，次瓜洲，分兵立柵，據其要害。揚州都統姜才以二萬人出揚子橋，宏範佐都元帥阿術御之，與宋兵平水陣。宏範以十三騎徑度衝之，陣堅不動，宏範引卻。一騎躍馬揮，直趨宏範，宏範旋轡剌之，應手頓斃馬下，其從潰亂。追至城門斬首萬餘級。宋將張世傑、孫虎臣等率水軍陣於焦山，宏範率所部橫衝其陣，宋帥大敗。追至圌山之東，奪戰艦八十艘，俘馘千數。上功，改毫州萬戶，賜名拔都。 
　　是年，復從董文炳由海道會伯顏，進次臨安近郊。宋主上降表，以伯侄爲稱，往返未決，宏範將命入城，數其大臣之罪，皆屈服，取稱臣降表上。未幾，台州叛，宏範遣人持書諭之，守將殺使焚書，宏範力疾攻拔之。部將請屠城，宏範不許，但誅其守將，臺民感悅。十四年，師還，授鎮國上將軍、江東道宣慰使。 
　　十五年，宋張世傑立廣王昺於海上，閩、廣響應。宏範入覲，自奮請討之，乃授蒙西、漢軍都元帥。陛辭，奏曰：「漢人無統蒙古軍者，乞以蒙古軍者，乞以蒙古信臣爲帥。」帝曰：「汝知而父察罕之事乎？其破安豐也，汝父欲留兵守之，察罕不人人。師還，安豐復爲宋有，進退失據，汝父深悔之，以委任不專故也，豈可使汝復有汝父之悔。」面賜錦衣、玉帶，宏範不受，以劍甲爲請。帝出武庫劍甲，聽自擇，且諭之曰：「劍汝之副也，不用今者，以此處之。」將行，薦李恆爲副，從之。 
　　至揚州，先將校水陸二萬人，分道南征，以弟宏正爲先鋒，戒之曰：「汝戲勇，非私汝也。軍法重，我不敢以私撓公，勉之。」宏正所賂克捷。攻三江寨，拔之。進克漳州，又攻鮑浦寨拔之。由是瀕海郡縣皆望風降附。獲宋丞相文天祥於五坡嶺，使之拜，不屈宏範義之，待以賓禮，送至京師。及宏範座天祥在國之垂涕焉。 
　　十六年正月庚戍，由潮陽港乘舟入海，至甲子門，獲宋斥候將劉青、顧凱，乃知廣王。辛酉，次崖山。宋軍千餘艘碇海中，建樓櫓其上，隱然堅壁也，宏範引舟師赴之。崖山東西對峙，春北水淺，舟膠，非乘朝不能進，乃由山之不轉南入大洋，始得逼其舟，又出奇兵斷其汲路。宋人以烏蛋船十餘艤大舟，宏範夜操小艇，帶勁兵潛襲之。取烏蛋船載劃，乘風縱火。宋預以泥塗艦，懸水筒無數，火船至，鉤而沃之，竟莫能毀。宏範乃與李恆了畫圖定計，授恆以戰艦二，使守北面。 
　　十七年二月癸未，將戰，或請用炮。宏範曰：「火起帥舟迸散，非計也。」明日。四分其軍，軍其東南北三面，宏範自將一軍相去里餘，下令曰：「宋舟潮至必東遁，急攻之，勿令去。聞吾樂作乃戰，違令者斬。」先麾北戰軍乘潮而面一，不克，李恆等順潮而退。樂作，宋將以爲休息，少懈。宏池率舟師復犯其前，命將士負盾而儲存，令之曰：「聞金聲起，先金而亡動者斬。」飛矢集如蝟，伏盾者不動。舟將接，鳴金撤舟中布幕，弓弩火石交作，頃刻破其七舟，宋師大潰。宋丞相陸秀夫抱其主昺赴水死。世傑陵。其餘將吏，皆降。嶺海悉平，勒石紀功而還。 十月，入朝賜宴內殿慰勞甚厚。
十七年正月壬子以染瘴癘疾作，帝命尚醫診視，敕衛士監門，止雜入毋擾其病，病甚，沐浴易衣冠，扶掖至中庭，面闕再拜。退坐，命酒作樂，與親故言別。出所賜劍甲，付嗣子珪曰：「汝父以是立思汝佩服勿戽也。」語竟，端坐而薨，年四十三。贈銀青榮祿大夫、平章政事，諡武烈。至在四年，加贈推忠效節詡功臣、太師、開府儀同三司、上柱國、齊國公，改諡忠武。延祐六年，加保大功臣，進封淮陽王，諡獻武。 
　　弘範喜讀書，身長七尺，習槊博學善辯，修髯如畫習歌詩踔厲奇偉，著有《淮陽集》。子珪。 
　　珪，字公瑞號澹菴。衞州人，少能挽弓命中嘗從其父出林中，有虎，珪抽矢直前，虎人立，洞其喉，一軍盡讙。弘範滅宋，故宋禮部侍郎鄧光薦將赴水死，弘範救而禮之，命珪受學。光薦嘗遺一編書，目曰相業，語珪曰：「熟讀此，後必賴其用。」年十六，攝管軍萬戶。至元十七年，拜昭勇大將軍、管軍萬戶，佩其父虎符，鎮建康。未幾弘範薨，喪畢，世祖召見，珪奏：「臣年幼，軍事重，聶禎者，從臣祖、父，久歷行陣，幸以副臣。」嘆曰：「求老成自副，常兒不知出此。」厚賜而遣之，遍及從者。十九年冬，以使事入覲。初宏範以功高，凡內宴，賜坐諸王上，至是，特敕珪坐宏故處。 
　　還鎮，賊起蕪湖及宣、微二州。珪率所部討之，蕪湖平，乃言於行省曰：「宣、微蜚我所部，然不敢分彼此，以誤軍國之事。」遂進討宣州賊。官兵屢敗於賊，幾卒有殺民家豕並傷其主者。珪曰：「此兵之所以敗也。」斬之。明日戰，三合三勝。時賊勢尚，珪曰：「宣卒敗而怯，勿累我。」命名張旗鼓爲聲勢，自將所部攻之，賊大敗，斬首三百人，餘衆悉降。又有吳道子者，以妖術惑衆。易珪年少，欲因入剌殺珪，珪執而斬之。其黨又欲襲珪，珪伏兵山上，令曰：「賊至而起。」明日，賊悉衆來攻，伏起，蹴賊墮死巖谷者無算，拎其酋磔之。宣州平，移兵討微州獲生三十，縱之歸，使散語其人曰：「張萬前知汝爲逃獲生口三十縱之歸，使散語其人曰：「張萬產知汝爲逃死計，與官軍鬥非汝本心。來降，吾能活之。不然，吾殺汝立盡。」明日，有持牛酒來見者，珪厚加撫卹，遠近漸以信服，獨南巖西坑寨尤險固，又嘗敗官軍，堅守不降。珪選壯士百餘人鳥道緣登柵後，度已上，縱兵擊之。賊出戰，登者已奪其棚，賊回顧朱巢穴不得還其孥，由他道走。諸將請邀之。珪不可。已而賊以孥出漸懈，珪曰：「可矣。」追之盡殲其衆。南陵盜又起攻宣州，宣州告急。珪帥輕騎赴之，賊見兵無後，拒引人圍珪。珪揮槊出入，斬首數千級，振旅而還。宣州人德珪，立生祠祀之。賊平，軍中無事。珪迎宋禮部侍郎鄧光薦，師事之。光薦授以所著書曰：《相業》，謂珪曰：「熟讀之，後必賴其用矣。」 
　　珪在軍中凡十有四年而復入朝，時至凶十十九年也。廷議江灘行樞密院可罷，江浙行省參知政事張瑄領海運。亦以爲言。樞密副使暗伯問於珪，珪曰：「風上當自言之。」召對，珪曰；「使行院可罷，亦非瑄所應言。」帝深然之。未幾，拜行樞密院副使。太傅月兒魯諾延言：「珪尚少，請試以僉書，異日大用未晚。」帝曰：「不然，是家爲國滅金、滅宋，盡死力者三世矣！漢人賜號拔都者，惟史天澤與珪家。史徒持文墨議論，孰與其家功多，今可吝此耶！」進鎮國上將軍、江淮行樞，密院副使。 
　　成宗即位，罷行樞密院。大德三年，遣使巡行天下，珪使川、陝，問民疾苦，以便宜振之，罷冗官無益於民者。使還，擢江南行御史臺侍御史，換文階中奉大夫，遷浙西肅政廉訪使。劾罷郡長吏以下三十餘人，徵贓鉅萬計。珪得監司奸利事，將發之，事幹行省，平章政事阿里欲中以危法，賄遺近臣，妄言珪有壓事，且沮鹽法。帝遣使雜沼之，得行省大小吏及鹽官期罔狀，皆伏罪。召珪拜僉樞院事，入見賜只孫冠服侍宴，又命買宅以賜，辭不受。拜江南行臺御史中丞，因上疏極言天人之際災習之故，其目有修德行、廣言路、進君子、退小人、信賞必罰、減冗官、節浮費，以法祖宗成憲，累數百言。是時中書平方章政事梁德珪以受張暄、朱清賄謫湖廣，夤緣近幸求復相位，阿里亦由行省人爲中書平章政事。珪並劾之，不報。又馳驛面論其事，亦不報。遂謝病歸。久之，拜陝西行臺中丞，不赴。武宗即位，召拜太子諭德。未數日，拜太子賓客，復拜詹事，辭就不就。御史中丞久闕，議擇人，仁宗時在東宮，曰：「必欲得真中丞，惟張珪可。」即日拜御史中丞。至大四年，帝崩，仁宗將即位，廷臣用皇太后旨，行禮於隆福宮，珪言：「當御大明殿。」御史大夫止之曰：「議已定，雖百奏無益。」珪曰：「未一奏，安知無益！」奏入，帝果移伏御大明殿。賜珪只孫衣二十襲、金帶一。帝嘗親解衣賜珪。明日復召，謂之曰：「騰欲賜卿寶玉，非卿寶玉，蜚卿所欲。」以拭面額，納諸珪懷，曰：「騰面澤之所存，心之所存也。」 
　　皇慶元年，拜榮祿大夫、樞密副使。微政院使失列門請以洪城軍隸興聖宮，自以徽政使領之，以上旨移文樞密院，衆恐懼承命，珪固不署，事遂不行。是年十二月，拜中書平章政事，綱領國子學，請減煩冗還有司以清政務，得專修宰相之職，帝從之，著爲令。教坊使曹咬住拜禮部尚書，珪曰：「伶人爲宗伯，何以示後世！」力諫止之，皇太后以中書右丞相鐵木迭兒爲太師，萬戶別薛參知行省政事，珪曰：「太師論道經邦，鐵木迭兒非其人。別薛無功，不得爲外執政。」帝韙之。是時車駕幸上都，已度居庸，皇太后宮幄在龍虎臺，遣失列門召珪切責，杖之，珪創甚，輿歸京師，明日遂出國門。珪子景元符璽，以父病篤告，遽歸。帝驚曰：「向別時，卿父無病。」景元頓首涕泣，不敢言。帝不懌，遣參議中書省事換住賜上樽，拜大司徒，謝病家居。繼丁母憂，廬墓側寢苫啜粥者三年。六年七月，帝憶珪生日，復賜上尊、御衣。 
　　至治二年，英宗召見於易水之上，曰：「卿四世舊臣，朕將畀卿以政。」珪辭歸，丞相拜住問珪曰：「宰相之體何先？」珪曰：「莫先於格君心，莫急於廣言路。」是年冬，起珪爲集賢大士。先是，鐵木兒既復相，以私怨殺平章蕭拜住、御史中丞楊朵兒只、上都留守賀伯顏，皆籍沒其家。會地震風烈，敕廷臣集議弭災之道，珪抗言於坐曰：「弭災，當究其所以致災。漢殺孝婦，三年不雨；蕭、楊、賀冤死，非致沴之一端乎？死者固不能復生，而清議猶可昭白，毋使朝廷終失之也。」又拜中書平章政事，侍宴萬壽山，賜玉帶。 
　　三年秋八月，鐵失等弒英宗，逆黨夜入京師，坐中書堂，矯制奪符印。時衛王徹徹禿監省，珪密說之，徹徹禿意動。珪因曰：「大統應在晉邸，我有密書，非王莫敢致。徹徹禿恐事泄，珪曰：「事成，王之功，不成，我甘齏粉，不敢以言累王。」於是徹徹禿使人達其書。泰定帝即位於龍居河，鐵失等皆伏誅。駕至，珪等迎謁，帝顧問曰：「此張平章也，密書來，甚合朕意。」因控囊出片紙付翰林學士承旨曲出曰：「此當書於國史者。」鐵木迭兒之子治書待御史鎖南，議遠流，珪曰：「於法，強盜分首從。鎖南從弒逆，親斫丞相拜住臂，乃欲活之耶！」始伏誅。盜竊仁宗廟主，參知政事馬剌兼領太常禮儀使，當遷左丞，曰：「參政遷左丞，雖曰敘進。然太常奉宗祏不謹，當待罪，而反遷官，何以謝在天之靈！」合遂不下，泰定元年六月，車駕在上都。先是，帝以災異，詔百官集議，珪與樞密院、御史臺、翰林、集賢兩院官，極論當時得失。珪自詣上都奏之曰： 
　　國之安危，在乎論相。昔唐玄宗，前用姚崇、宋璟則治，後用李林甫、楊國忠，幾致亡國。雖賴郭子儀諸將效忠竭力，克復舊物，然自是藩鎮縱橫，紀綱亦不復振。良由李林甫妒害忠良，佈置邪黨，奸惑矇蔽，保祿養禍所致也。前宰相鐵木失兒奸狡險深，陰謀叢出，專政十年凡宗戚忤己者，巧飾危間，陰中以法，忠直被誅竄者甚衆。始以贓敗，方附權奸失列門及嬖倖也裏失班之徒，苟全其生，尋任太子太師。未幾，仁宗賓天，乘時幸變，再入中書。當英廟之初，與失列門表裏爲奸，誣殺蕭、楊等，以快私怨。天討元兇，失列門之黨既誅，坐要上功，遂獲信任。諸子內布宿衛，外據顯要，蔽上抑下，杜絕言路，賣官鬻獄，威福己出，一令發口，上下股慄，稍不附已，其禍立至，權勢日熾，中外寒心。由是羣邪並進，如逆賊鐵失之徒，名爲義子，實其腹心，忠良屏跡，坐待收系。先帝悟其奸惡，僕碑奪爵，籍沒其家，終以遺患，構成弒逆。其子鎖南親與逆謀，所由來者漸矣。雖剖棺戮屍，夷滅其家，不足塞責。今復回給所籍家產，諸子尚在京師，夤緣再入宿衛。世祖時阿合馬貪殘幾事，雖死猶正其罪，況如鐵木迭兒之奸惡哉！臣等議，宜遵成憲，仍籍鐵木迭兒家產，遠竄其子孫外郡，以懲大奸。 
　　君父子仇，不共戴天，所以明綱常、別上下也。鐵失之黨，結謀弒逆，君相遇害，天下痛心疾首，所不忍聞。比奉旨：「以鐵失等既伏其辜，諸王按梯不花、孛羅、月魯帖木爾、曲呂不花、兀魯思不花，亦已流竄，逆黨脅從者衆，何可盡誅。後之言事者，其勿復舉。」臣待議：古法，弒逆，凡在官者殺無赦。聖朝立法，強盜殺庶民，其同情者猶且首從俱罪，況弒逆之黨，天地不容。宜誅其徒黨，以謝天下。 
　　《書》曰：「惟闢作福，惟闢作威。」臣無有作福作威，臣而有作福作威，害於而家，凶於而國。蓋生殺與奪，天子之權，非臣下所得盜用也。遼王脫脫，位冠宗室，居鎮遼東，屬任非輕，國家不幸，有非常之變，不能討賊，而乃覬倖赦恩，報復仇忿，殺親王妃主百餘人，分其羊馬畜產，殘忍骨肉，盜竊主權，聞者切齒。今不之罪，乃復厚賜放還，仍守爵土，臣恐紀綱由此不振。設或效尤，何法以治！縣遼東地廣，素號重鎮，若使脫脫久居，彼既縱肆，將無忌憚。況令死者含冤，感傷和氣。臣等議：累朝典憲，聞赦殺人，罪在不原，宜奪削爵土，置之他所，以彰天討。 
　　刑以懲懲，國有常憲。武備卿即烈，前太尉不花，以累朝待遇之隆，俱致高列，不思補報，專務奸欺，詐稱奉旨，令鷹師強收鄭國寶妻，貪其家人畜產，自恃權貴，莫敢如何。事聞之官，刑曹逮鞫服實，竟原其罪。輦轂之下，肆行無忌，遠在外郡，何事不爲！夫京師，天下之本，縱惡如此，何以爲政！古人有言，一婦銜冤，三年不雨。以此論之，即非細務。臣等議：宜以即烈、不花付刑曹鞫之。 
　　中賣寶物，世祖時不聞其事。自成宗以來，始有此弊。分珠寸石，售直數萬，當時民懷忿怨，臺察交言。且所酬之鈔，率皆天下生民膏血，錙銖取之，從以捶撻，何其用之不吝！夫以經國有用之寶，易此不濟飢寒之物，又非有司聘要和買大抵皆時貴與斡脫中寶之人，妄稱呈獻，冒給回賜，高其值且十倍，蠶蠹國財，暗行分用。如賽不丁之徒，頃以增價中寶事敗，具存吏牘。陛下即位之初，首知其弊，下令禁止，天下欣幸。臣等比聞中書乃得奏給累朝未酬寶價四十餘萬錠，較其元值，利已數倍。有事經年遠者三十餘萬錠，復令給以市舶番貨。計今天下所徵包銀差發，歲入只十一萬錠，己是四年徵入之數，比以經費弗足，急於科徵。臣等議：番舶之貨，宜以資國用、紓民力，寶價請俟國用饒給之日議之。 
　　太廟神主，祖宗神靈所妥。國家教治天下，四時大祀，誠爲重典。比者仁宗皇帝、皇后神主，盜利其金而竊之，至今未獲。斯乃非常之變，而捕盜之官兵，不聞杖責。臣等議：蔗民失盜，應捕官兵，尚有三限之法；監臨主守，倘失官物，亦有不行知覺之罪。今失神主，宜罪太常，請揀其官屬免之。 
　　國家經賦，皆出於民，量入爲出，有司之事。比者建西山寺，損軍害民，費以億萬計；剌繡經幡，馳驛江浙，逼迫君縣，雜役男女，動經年歲，窮奢致怨，近詔雖已罷之，又聞奸人乘間奏請，復欲興修，流言喧播，羣情驚駭。臣等議：宜守前詔，示民有信，其創造、剌繡事，非歲用之常者，悉罷之。 
　　人有冤抑，必當昭雪；事有枉直，尤宜明辨。平章政事蕭拜住、中丞楊朵兒只等，枉遭鐵木鐵兒誣陷，籍其家，以分賜人，聞者嗟悼。比奉明詔，還給元業，子孫奉祀家廟，修葺苟完，未及寧處，復以其家財仍賜舊人，只酬以直，即與再罹斷沒無異。臣等議：宜如前詔，以元業還之，量其值以酬後所賜者，則人無冤憤矣。 
　　德以出治，刑以防奸。若刑罰不立，奸究滋長，雖有智者，不能禁止。比者也先帖木兒之徒，遇朱太醫妻女過省門外，強曳以入，奸宿館所。事聞，有司以扈從上都爲解，竟弗就鞫，輦轂之下，肆惡無忌，京民憤駭，何以取則四方！臣等議：宜遵世祖成憲，以奸人命有司鞫之。臣等又議：天下囚繫，不無冤滯，方今盛夏，宜令省、臺選官審錄，結正重刑，疏決輕系，疑者申聞詳讞。邊鎮利病，宜合行省、行臺體究興除，廣海鎮戍卒吏病者，給粥食藥；死者，人給鈔二十五貫，責所司及同鄉者，歸骨於其家。 
　　歲貢方物有常制。廣州東莞縣大步海及惠州珠池，始自大德元年，奸民劉進、程連言利，分蜓戶七百餘家，官給之糧，三年一採，僅獲小珠五兩六兩，入水爲蟲魚傷死者衆，遂罷珠戶爲民。其後同知廣州路事塔察兒等，又獻利於失列門，創設提舉司監採，廉訪司言其擾民，復罷歸有司。既而正少卿魏暗都剌，冒啓中旨，馳驛督採，耗稟食，疲民驛，非舊制，請悉罷遣歸民。 
　　善良死於非命，國法當爲昭雪。鐵失弒逆之變，學士不花、指揮不顏忽里、院使禿古思，皆以無罪死，未蒙褒贈。鐵木迭兒專權之際，御史徐元素以言事鎖項死東平，及賈禿堅不花之屬，皆未申理。臣等議：宜追贈死者，優敘其子孫，且命刑部及監察御史體勘其餘有冤抑者，具實以聞。 
　　政出多門，古人所戒。今內外增置官署，員冗俸濫，白丁驟升出身，入流壅塞日甚，軍民俱蒙其害。夫爲治之要，莫先於安民；安民之道，莫急於除濫費、汰冗員。世祖設官分職，俱有定製。至元三十年以後，改升創設，日積月增，雖常奉旨取勘減降，近侍各私其署，夤緣保祿，姑息中止。至英宗時，始銳然減罷崇祥、壽福院之屬十有三署，徽政院、斷事官、江淮財賦之性六十餘署，不幸遭罹大故，未竟其餘。比奉詔：凡事悉遵世祖成憲。若復循常取勘，調虛文，延歲月，必無實效，即與詔旨異矣。臣等議：宜敕中外軍民，署置官吏，有非世祖之制，及至元三十年以後改升創設員冗者，詔格至日，悉減併除罷之；近侍不得巧詞復奏，不該常調之人亦不得濫入常選，累朝斡耳朵所立長秋、承徽、長寧寺及邊鎮屯戍，別議處之。 
　　自古聖君，惟誠於治政，可以動天地、感鬼神，初未嘗徼福於僧道，以厲民病國也。且以至元三十年言之，醮祠佛事之目，只百有二；大德七年，再立功德使司，積五百有餘，今年一增其目，明年即指爲例，已倍四之上矣。僧徒又復營幹近侍，買作佛事，指以算卦，欺味奏請，增修佈施莽齋，自稱特奉。所司不敢較問，供給恐後。況佛以清淨爲本，而僧徒貪慕貨利，自違其教，一事所需，金銀鈔幣不可數計，歲用鈔數千萬錠。凡所供物，悉爲己有，佈施等鈔，復出其外，生民脂膏，縱其所欲，取以自利，畜養妻子，彼既行不修潔，適足褻慢天神，何以要福！比年佛事愈繁，累朝享國不永，致災愈速，事無應驗，斷可知矣。臣等議：宜罷功德使司，其在至元三十年以前及累朝忌日醮祠佛事名目，只令宣政院主領修舉，餘悉減罷；近侍之屬，並不得巧計擅奏，妄增名目，若有特奉、傳奉，從中書復奏乃行。 
　　古今帝王治國理財之要，莫先於節用。蓋侈用則傷財，傷財必至於害民。國用匱而重斂生，如鹽課增價之類，皆足以厲民矣！比年遊惰之徒，妄投宿衛部屬及宦者、女紅、太醫、陰陽之屬，不可勝數。一人收籍，一門蠲復，一歲所請衣馬芻糧，數十戶所徵入不足以給之，耗國損民爲甚。臣等議：諸宿衛、宦女之屬，宜如世祖時支請之數給之，餘悉簡汰。 
　　闊端赤牧養馬駝，歲有常法，公佈郡縣，各有常數，而宿衛近侍，委之僕御，役民放牧。始至，即奪其居，俾飲食之，殘傷桑果，百害蜂；僕御四出，無所拘鈐，私鬻芻豆，瘠損馬駝。大德中，始責州縣正官監視，蓋暖棚、團槽櫪以牧之。至治初，復散之民間，其害如故。監察御史及河間路守臣屢言之。臣等議：宜如大德團槽之制，正官監臨，閱視肥瘠，拘鈐宿衛僕御，著爲令。 
　　兵戎之興，號爲兇器，擅開邊釁，非國之福；蠻夷元知，少梗王化，得之無益，失之無損。至治三上，參卜郎盜，始者劫殺使臣，利其財物而已；至用大師，期年不戢，傷我士卒，費國資糧。臣等議：好生惡死，人之恆性。宜令宣政院督守將嚴邊防，遣良使抵巢招諭，簡罷冗兵，明敕邊吏謹守禦，忽生事，則遠人格矣。 
　　天下官田歲入，所以贍衛士，給戍卒。自至元三十一年以後，累朝以是田分賜諸王、公主、駙馬及百官、宦者、寺觀之屬，遂令中書酬直海漕，虛耗國儲。其受田之家，各任土著奸吏爲髒，巧名多取，又且驅迫郵傳，徵求餼廩，折辱州縣，閉償逋負，至倉之日，變鬻以歸。官司交忿，農民窘竄。臣等議：惟諸王、公主、駙馬、寺觀，如所與公主桑哥剌吉及普安三寺之制，輸之公廩，計月直折支以鈔，令有司兼令輸之省部，給之大都；其所賜百官及宦者之田，悉拘還官，著爲令。 
　　國家經費，皆取於民。世祖時，淮北內地，惟輸丁稅。鐵木迭兒爲相，專務聚斂，遣使括勘兩淮、河南田土，重併科糧，又以兩準、荊襄沙磧作熟收徵，徼名興利，農民流徙。臣等議：宜如舊制，只徵丁稅，其括勘重並之糧，及沙磧不可田畝之稅，悉除之。 
　　世祖之制：凡有田者悉役之，民田典賣，隨收入戶。鐵木迭兒爲相，納江南諸寺賄賂，奏令僧人買民田者，免其賦役。臣等議：惟累朝所賜僧寺田及亡宋舊業，如舊制勿徵，其僧道典買民田及民間所施產業，宜悉役之，著爲令。 
　　僧道出家，屏絕妻孥，蓋欲超出世表，是以國家優視，無所徭役，且處之官寺；宜清淨絕俗爲心，誦經祝壽。比年僧道往往畜妻子。無異常人，如蔡道泰、班講主之徒，傷人逞欲、壞教幹刑者，何可勝數！俾奉祠典，豈不褻天瀆神！臣等議：僧道之畜妻子者，宜罪以舊制，罷遣爲民。 
　　賞功勸善，人主大柄，豈宜輕以與人。世祖臨御三十五年，左右之臣雖甚愛幸，未聞無功而給一賞者。比年賞賜氾濫，蓋因近侍之人，窺同天顏喜悅之際，或稱乏財無居，或稱嫁女娶婦，或以技物呈獻，殊無寸功小善，遞互奏請，要求賞賜回奉，奄有國家金銀珠玉，及斷沒人畜產業。似此無功受賞何以激勸，既傷財用，復啓幸門。臣等議：非有功勳勞效著明實跡，不宜加以賞賜，乞著爲令。 
　　臣所言，弒逆未討、奸惡未除、忠憤未雪、冤枉未理、政令不信、賞罰不公、賦役不均、財用不節、民怨神怒，皆足以感傷和氣。惟陛下裁擇，以答天意，消弭災變。 
　　帝不從。珪復進曰：「臣聞日食修德，月食修刑，應天以實不以文，動民以行不以言，刑政失平，故天象應之。惟陛下矜察，允臣等議，乞悉行之。」帝終不能用。 
　　未幾，珪病增劇，非扶掖不能行。有詔：常見免拜跪，賜小車，得乘至殿門下。帝開經筵，命右丞相旭邁傑與珪領之，進封蔡國公、知經筵事，別刻蔡國公印賜之。珪薦翰林學士吳澄等以備顧問，求去益力。二年夏，得請暫歸。 
　　三年春，復遣使召珪。珪至，帝曰：「卿來時，民間合如？」珪奏：「真定、保定、河間民飢甚，朝廷雖振以粟帛，惠未及者十之五、六。」帝惻然，敕有司贍之。拜翰林學士承旨、知制誥兼修國史，經筵如故。帝見其贏甚，命養疾西山，繼行旨還家。 
　　未幾，起珪商議中書省事，以疾不赴。四年十二月薨，遺命上蔡國公印。五子：景武，定遠大將軍、保定等路上萬戶，佩虎符；景魯，海北廣東道肅政廉訪使；景哲，僉河東海右道肅政廉訪司事；景元，河南河北道肅政廉訪使；景丞，內政司丞。 
　　天曆元年，紫荊關敗卒南走保定，沿途剽掠，景武與同知阿里沙率鄉民梃斃數百人。參知政事也先捏以兵至保定，執景武兄弟五人，盡殺之，籍其家。詔以珪女歸也先捏。延臣言：「保定萬戶張昌，其諸父景武等既受誅，宜罷所將兵，並奪其金虎符。」不許。 
　　已而御史臺言：「北兵奪紫荊關，官軍潰走，掠保定。本路官與故平章張珪子五人，率民擊官軍死。也先捏不先奏聞，輒擅殺官吏及珪五子。珪祖父三世爲國勳臣，即使景武等有罪，珪之妻女又何罪焉？今既籍其家，又以其女妻也先捏，誠非國家待勳臣之意。」帝曰：「卿等言是也。詔中書還其所籍。御史臺又論也先捏擅殺之罪，詔竄也先捏於南寧，聽珪女還家。 
　　至順元年，帝以珪議立泰定帝，追怨之，又疑景武等附上都，復籍珪五子家資。 
　　元統初，監察御史王文若奏：「珪祖父世巨積有勳烈，諸子橫罹戕害，官籍其家，且革正之，以爲功臣之勸。」奏寢不報。 
　　史臣曰：「張柔平河北，經略江淮有攻城野戰之功。宏範崖山之役，功成身歿，賞不酬勞。珪蹇蹇匪躬，稱爲賢相。以三世之忠，不能庇其子孫，唏矣！景武兄弟既駢戮，又籍其家，失刑莫甚焉！蓋出於文宗之私憾歟。」

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

