
卷一百五十 列傳第四十七
綽兒馬罕 希拉們 貝住 岱爾拔圖 也速臺兒 脫忽察兒 圖格察兒 速客圖 撒裏 成帖木兒 庫而古司 阿兒渾 尼佛魯慈 
綽兒馬罕，翰帖格歹氏，事太祖爲火兒赤。太宗與朮赤、察闊臺攻克西域烏爾鞬赤都城，盡戮其民，留工匠及婦女分取之，而無所獻於太祖。太祖怒，及太宗、察闊臺赴行在，不令入見。綽兒馬罕與晃孩、晃格合見諸人曲爲營救，且請討報達哈里發以迎合太祖之意。太祖怒始解，遂命綽兒馬罕任西征之事。太宗即位，復以斡豁禿兒及蒙格禿爲綽兒馬罕後援。 
時札拉勒不據亦思法杭，哈里發爲波斯汗。二年，綽兒馬罕將兵三萬討之。楊拉勒丁以天寒，我師未必遽進，不設備，遣小校率十四騎往阿剌黑偵敵，至贊章及阿八哈耳，突遇前鋒從，騎盡沒，小校僅以身免返報。札拉勒丁遂由臺白利司走莫干城，糾合部衆。兵未集，而綽兒馬罕奄至。札拉動丁復走，與諸酋議，欲還亦思法杭。適阿尼式部酋遣使誘札拉勒丁西入羅馬國，徐圖恢復。且請發四千騎以衛之。札拉勒丁乃赴阿尼忒，中途夜飲，我師追主之。札拉勒丁突圍而走，至阿尼忒，閉城不納，綽兒馬罕急追之，從者盡死。札拉勒丁單騎入庫兒忒山，爲仇家所殺。 
綽兒馬罕既克札拉勒丁，遂入呵尼忒、愛而西楞、梅法而定三部，破沙而來脫及忒勿沙與麻而頓，分軍入毛夕耳部，屠漠那薩。又一軍東北入必忒力斯、阿而奇斯。分軍下梅拉喀，西南至哀而陛耳而還。綽兒馬罕營於白利司，令民輸布帛以貢和林，定賦額之數。阿特耳佩佔先並於札拉勒丁，至是亦降。綽兒馬罕復取阿兒掩，屠甘札，由莫幹侵角兒只，別軍克哀而陛耳。 
太宗九年，入義拉克、阿剌伯二部，報達大震。我師失利而返。十年，再入義拉克、阿剌伯，圍倪匿斤城。哈里發遣七千騎赴援，綽兒馬罕設伏兵邀之，盡殲其衆。部將分下角兒只所屬之地，嗄達罕取，達巴古城、法而沙拿速忒城，謨拉爾取商喀耳城，綽兒馬罕弟籠拉取哈程城，察格塔取羅黎城，圖格塔取蓋恆城。蓋恆守將阿拔克爲角兒只大將意萬乃之子，迎降。綽兒馬罕自取脫馬尼城、商馬素亦而臺城、帖弗利司城。十一年，商喀耳等土酋皆納款。阿拔克與商喀耳酋瓦拉馬從綽兒馬罕攻降孤尼城、喀而斯城，於是西北諸部略定。太宗命綽兒馬罕留鎮其地。 
十二年，阿拔克僧呵釋阿甫妻湯姆塔入朝，湯姆塔前爲札拉勒丁妻，阿拔克之女弟也。太宗厚撫之，詔綽兒馬罕返其侵地。未幾，又詔綽兒馬罕：角兒史國及其國之屬地歲貢久，勿苛斂。綽兒馬罕獲札拉勒丁，威震西域。爲一時之名將。六皇后稱制元年，卒。以副將貝住代之。綽兒馬罕希拉門勇冠三軍，蒙古人呼爲金柱，從旭烈兀伐報達。阿八喀嗣爲汗，以希拉們領角兒只事。 
貝住，別速特氏，爲綽兒馬罕副將，復代綽兒馬罕爲元帥。乃馬真皇后稱制二年，貝住伐羅馬國。別將給索倭耳分軍入西里亞。降木拉梯亞城。其阿勒波部、掩體育部、達馬期克部，俱納款輸歲賦。四年，克凱辣脫城，行太宗之命，使湯姆塔主其地。又入美索卜塔米牙克羅哈城、夕你班城。五年，與報達兵戰於牙庫拔，失利。定宗崩後一年，攻達枯克城，拔之。殺報達所置官史，以報牙庫拔之役。憲宗二年，復入美索塔米牙，大掠而還。貝住初攻羅馬，以炮毀愛而西楞城，復與羅馬酋開廊蘇戰於愛而靖佔，大破之。追至舍挖司，降其及，羅馬遂納款。小阿昧尼亞酋，聞羅馬服，亦納款於貝住。六年，從旭烈兀伐報達，爲右翼大將。涉毛夕耳河，攻報達西北諸城，克之。後卒。子阿拉爾爲諸王阿八哈將。 
岱爾拔圖，又譯爲艾兒拔都，康里氏。太祖攻布哈爾，以岱爾拔圖爲前鋒，循沙漠僻路，突至努爾城，降其衆。太祖使速不臺收撫之，令如平日賦額，輸金一千五百底那。岱爾拔都復從速不台徵欽察，伐西夏，滅金，又從定宗攻阿速，皆有功。西域呼拉商長官成帖木兒不能撫其民，札拉勒丁舊部喀拉扎構亂，岱爾拔都方爲八脫吉斯城守將，太宗命會兵討之。喀拉札據山爲堡，攻圍二年始下。岱爾拔都以書告成帖木兒，呼拉商人本不從喀拉札，徒以汝貪婪，激民爲亂，今可汗命我轄呼拉商，汝宜速去。時元帥綽兒馬罕亦徵成帖木兒還，以呼拉商、馬三德蘭兩部屬於岱兒拔都部。憲宗未，從世祖伐宋，命充怯伶口阿答赤孛可孫，又從大軍渡江，攻鄂州。以疾卒。子也速臺兒。 
也速臺兒，從討阿藍答兒、渾都海，又從平李璮，伐宋，累功授管軍總把。至元十四年，從攻福建興化，招吉田等處五千餘戶，以功擢武略將軍、千戶，賜金符。又招手號新軍二千五百餘人，進宣武將軍總管，賜虎符。世祖議討日本，也速臺願往，賜以弓矢，進懷遠大將軍、萬戶。二十年，授泰州達魯花赤。二十三年，遷昭勇大將軍、欽察親軍都指揮使。二十四年，從徵乃顏有功，明年，卒。贈金吾衛上將軍，追封威武郡公，諡顯敏。 
脫忽察兒，佚其氏族。太祖討札拉勒丁，以者別爲前鋒，速不台爲者別後援，脫忽察兒又爲速不臺後援。時蔑而甫汗蔑裏克遣使納降。太祖命者別三人經汗蔑裏克之地，勿擾其部衆。者別、速不含皆秋豪無犯，脫忽察兒後至，獨縱兵暴掠，且徵求苛急，民不堪命。蔑而甫部衆盡叛，脫忽察兒爲其所殺。汗蔑裏克遣使言其事於太祖，且饋衣服以謝，然內不自安，卒叛附札拉勒丁。 
太祖征西域諸將，以殺掠降衆，爲人所戕者，又有圖格察兒。圖格察兒，爲拖雷前鋒。至你沙不兒城，不知城已降附。縱兵大掠，城民射殺之。後拖雷攻克你沙不兒，圖格察兒之婦率萬人入城，遇人盡殺從，以報失仇。 
速客圖，晃豁壇氏。事太祖，以千戶營欽膳。太祖用兵西域，分四路攻之。速客圖與阿剌黑、塔孩二人將五千人爲一路，東南攻白訥克特城。圍三日，降之，分康裏兵與民置兩地，盡殺康裏兵，取工匠從軍，忽氈城酋帖木兒瑪裏克守錫爾河中潬，與城犄角，矢石不能及，又造十二艘。裹以氈泥，御火箭。速客圖以兵力不足，請援。援兵至，驅民五萬，運石填河，爲甬道，達於中潬。瑪裏克不能守，遂遁。 
撒裏，垮塔兒氏。父哈剌拔都與兄忽里，俱爲太祖忽蘭皇后所撫養。撒裏從攻西夏之託奇城，蒙哥見一壯士登城戰甚爲，問其人，則撒裏也。遂擢用之。其後從征西域，至印度斯單，大掠而回。西域屯田，多撒裏舊部。子鄂爾多諾顏，襲父職。 
成帖木兒，佚其氏族，朮赤部將也。朮赤伐西域。遣使招降撒格納克城，城人殺之。進至鄭忒城，守將遁。又使成帖木兒招降，遂單騎入，諭以禍福。成帖木兒獲免，城亦下。太祖分鹹海西南貨勒自彌之地，及鹹海、裏海之北，封朮赤。朮赤以烏爾鞬赤爲貨勒自邇都城，使成帖木兒守之。 
太宗即位，命綽兒馬罕討札拉勒丁，覆命成帖木兒自烏爾駐鞬至呼拉商，捕札拉勒丁餘黨，即以成帖木兒爲呼拉商長官，屬於綽木兒馬罕。呼拉商，西域一大都會也。兵事竣，流民復業，百貨充牣如平日。太祖諸子，各置官於呼拉商，以收賦稅。太宗遣開里拉特，拔都遣奴薩爾，察闊臺遣庫爾圖喀，睿宗子遣佟嘎，皆爲成帖木兒之佐。成帖木兒見黷貨而虐民，札拉勒下之舊將喀拉札、徒幹桑爾率康裏兵萬餘人，竄你不沙兒、徒思山中，亂民應之。於是呼拉商全部大擾。 
成帖木兒自將攻喀拉札，不能克。開里拉特自薩伯子窪城赴援，力戰三晝夜，喀札拉敗遁。康裏兵三千人走海拉脫。開里拉特追殲之。時太宗又命八脫吉思守將岱爾拔都會討喀拉札，勞師二年，喀拉札始就擒。岱爾拔都移書成帖木兒言：我已受命代汝爲呼拉商長官，綽兒馬罕聞成帖木兒之召亂也，亦征之，遂以呼拉拉商、馬三德蘭兩部屬於岱爾拔都。 
成帖木兒使開里拉特入覲太宗，譽其才，太宗信之，覆命成帖木兒領拉商、馬三德蘭，開里拉特副之，不便受岱爾拔都節制焉。 
庫爾古司，別失八里人。幼隸朮赤帳下，從出獵，適太祖書至，倉卒無讀者，惟庫而司能讀，朮赤悅，令以畏兀文授其子。成帖木兒守烏爾鞬赤，以庫而古司治文書，復從至呼拉商，與呼拉商人射裏甫哀丁、志費尼人巴海勒丁俱爲成帖木兒所任。太宗七年，成帖木兒卒，以奴薩爾代之，耄不治事，皆取決於開里拉特。初，庫而古司與巴海動丁入覲太宗，言西域事甚悉，簿籍出入之數尤明晰，丞相鎮海才之。及奴薩爾不稱職，太過欲用庫而古司，丹尼司們則請以成帖木兒之子翁古帖木兒嗣父任。鎮海獨對，力薦庫而古司，乃命攝呼拉商長官。奴薩爾解任，開里拉特與射裏甫哀丁均失勢鞅鞅，遂使翁古帖木兒誣庫而古司以罪狀，入告。太宗命阿兒渾偕二使按其事。庫而古司亦赴訴於和林，遇諸途。命庫而古司返，不從，怒而毆之，齒斬，濺血淋漓，庫而古司使其僕裹血衣赴和林，自與使者返呼拉商。太宗見血衣，大怒，召諸人嚴鞫之。開里拉特往，至布哈爾，爲怨家所殺。翁古帖木兒坐誣告，以年少爲人詿誤，宥其罪，令庫而古司回任，以阿兒渾亦直庫而古司，俾佐之。庫而古司集屬僚，諭以上意，母溺職，毋侵官，毋骫法度，吏受賕，簿其贓入官，將士不得妄殺部人，於是民大悅，流亡盡復。初睿宗徙海拉脫氏千戶於別失八里，庫而古司以海拉脫荒殘，歸其三百戶，逾年海拉脫已增至六千戶雲。 
阿兒渾，西域衛拉特氏，通畏兀文。太宗使治文書。既佐庫而古司，嫌庫而古司專，乃往依察闊臺。庫而古司執射裏甫哀丁，訊以刑，盡得其構陷之事，將入告於太宗，聞太宗崩而返。射裏甫哀丁之妻訴於察闊臺妃。阿兒渾方用事，遂捕庫而古司，使諸王喀喇忽拉臺以沙塞其口斃之，而誣爲供狀以奏，乃馬真皇后即以阿兒渾代庫而古司之任。 
定宗二年，命野裏知吉帶率綽斯滿兵征西域未下諸部，中分西域之地，東屬阿兒渾，西屬野裏知吉帶。初，太宗崩，諸王各以敕令征西域財賦。乃馬真皇后四年，召內外大臣會議，立定宗。阿兒渾亦往，盡取所奉諸王敕令以獻，定宗嘉之，諸王始斂戢。至是求貸者復絡繹於西域。 
憲宗即位，阿兒渾再言其事，完宗命詳定條例以上，乃援牙剌窪赤計丁出賦之例，按貧富分則，一切科斂悉革之，毋聽諸王濫發號令，報可。錫阿兒渾獅首金符，充阿母等處行尚書省事，以巴海勒丁、沙拉智哀丁佐之。萬戶音杜綽克擅殺守吏，阿兒渾以詔書便宜行事，戮之。於是西域一切之政，始有條理焉。野裏知吉帶二於從失烈門謀逆，事覺，伏誅，完宗命捕野裏知吉帶，付拔都殺之。 
阿兒渾丸子，知名者日尼佛魯慈，日合濟那蘭，日勒格濟，日薩德爾迷失。 
尼佛魯慈，初佐阿魯渾長子合贊鎮呼拉商。及阿魯渾殺其相布哈，尼佛魯蔥恐禍及於己，陰勒所部劫合贊營，適合贊他往，遂奔突而基斯單，附於海都。阿魯渾卒，其弟蓋喀圖嗣爲汗，四年，爲貝住等所弒。合贊起兵討貝住，尼佛魯慈用其妻託紺珠公主之言，仍歸於合贊，佐平內亂。合贊嗣位，拜尼佛魯慈爲大將，位羣臣右。尼佛各慈恃功驕蹇，合贊厭之。其裨將奴爾蘭等又誣其通書埃及，請藉埃及兵力以圖合贊。遂捕尼佛魯慈家屬，悉誅之。尼佛魯慈據呼拉商以叛。大德二年，合贊遣兵討之，尼佛魯慈奔于海拉脫，海拉脫酋縛獻軍中，殺之。事具諸正傳。自阿兒渾奉命至西域，諸子多尚公主，一門鼎盛，至是族滅雲。 
史臣曰：「西人書載翁古帖木兒獻一帳於太宗，爲風所僕，太宗不懌。庫而古司繼獻一帳，稱太宗意，又獻寶石帶，太宗束之，腰疾頓愈。然則庫而古司之受知，亦由於賄歟，餘觀成帖木兒貪黷，射裏甫哀丁等娼嫉，其人均不足道。然如庫而古司、阿兒渾之設施，皆犖犖大政，又惡可沒耶。阿兒渾既直庫而古司，又誣而殺之，其子卒爲人構陷，至於滅族，天道神明，報施不爽，尤可畏哉！」

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

