
○成宗下 
　　三年春正月癸未朔，暹國、羅斛國及沒剌由諸番來貢方物。賜暹世子虎符。庚寅，遣使問民疾苦。除本年內郡包銀、俸鈔。免江南夏稅十之三。增小吏俸。置各路惠民局。封藥木忽兒爲定遠王。辛卯，命御史臺鞠浙西廉訪使王遇贓罪。壬辰，杖流商麗藩臣趙仁規於安西，崔衝紹於鞏昌。工部尚書也先帖木兒、翰林待制貨汝舟齎詔諭商麗王王日臣，自今命官有罪，毋輒行殺戮。癸巳，哈剌哈孫爲中央左丞相。是月，詔中外軍官奧魯官撫養軍人，不得妄有科配。置各路管民官。招誘新附軍人逃竄者，限百日內出首免罪。 
　　二月癸丑朔，車駕辛柳林。丁巳，罷四川、福建等處行中書省，陝西行御史臺，江東、荊南、淮西三道宣慰司，立四川、福建宣慰司都元帥府，陝西漢中追肅政廉訪司。壬申，加號解州鹽池神惠康王曰廣濟，資寶王曰永澤，泉州海神曰護國民明著天妃，鹽官州海神曰靈感宏祜公，吳大夫伍員曰忠孝威惠顯聖王。金齒蠻來貢方物。庚辰，車駕幸上都。 
　　三月癸巳，緬國世子信合八的奉表來謝，賜衣遣之。補陀僧一山齎詔使曰本，諭以通好息民之纛。日本人不報。甲午，命何榮祖等更定律令。 
　　夏四月庚午，申嚴江浙、兩淮私鹽之禁。己卯，禮部尚書月古不花爲中書左丞。 
　　五月丙申，海南速古臺諸番來貢方物。庚子，復立征東行中書省，闊裏吉思爲平章政事，耶律希逸爲左丞。 
　　六月癸丑，罷大名路黃河故追田租。 
　　秋七月丙申，淮安等縣蝗，在地者爲鶖啄食，飛者鶖擊殺之。詔禁輔鶖，著爲令。 
　　八月己酉朔，曰應食，不食。 
　　九月癸未，車駕幸古柵，受諸王、百官賀聖誕。癸巳，罷括江南手號軍。己亥，車駕至自上都。 
　　冬十月戊申朔，有事於太廟。壬子，冊立伯牙吾氏爲皇后。甲寅，復立海北海南道肅政廉訪司。 
　　十一月戊子，釋罪囚二十人。 
　　十二月癸酉，禁輛天鵝、此鳥老鳥。 
　　四年春正月辛丑，詔蒙古都元帥也速帶兒勿擅決重刑。癸卯，復淮東漕渠。 
　　二月丁未朔，日有食之。丙辰，皇太后崩。甲戌，罷稱海屯田，改置於阿札之地。乙亥，車駕幸上都。置西京太和嶺屯田。丙子，命李庭提調諸衛屯田。 
　　夏四月丙辰，置五條河屯陽。丁巳。緬國遣使進白象。戊午，中書省斷事官不蘭奚爲中書平章政事。 
　　五月癸未，諭集賢大學士阿魯渾撒裏等曰：「集賢、翰林乃養老之地，自今滿秩者遷官，勿令輒去。」 
　　六月己酉，立緬國王子窟麻剌哥撒八爲緬國王。壬子，高麗國王王日臣來朝。丙辰，太傅月赤察兒爲太師，中書右丞相完澤爲太傅。丁巳，御史中丞不忽木卒，貧無以葬。賜銀五百錠。甲子，立耽羅總管府。暹、爪哇、吊吉而、蘸八等國遣使來朝。 
　　秋七月甲戌朔，上皇太后尊諡曰徽仁裕聖皇后。乙酉，緬國阿散可也遣其弟者蘇等九十一人來貢方物。詔者蘇赴上都，餘留安慶。 
　　八月癸卯朔，阿魯渾薩里爲中書平章政事。 
　　閏月庚子，車駕至自上都，中書右丞駕仁傑爲平章政事。 
　　九月甲子，改中御府爲中政院。 
　　冬十月癸酉朔。有事於太廟。 
　　十一月壬寅朔，詔免兩都、隆興路大德五年絲銀、稅糧，附近養駝馬諸郡免稅糧十之三，其餘免十之二，徒罪減半，杖以下釋之。江北荒用，耕種者收稅展限一年，著爲令。敕中書省定鹽法條畫。 
　　十二月癸巳，劉深、合剌帶等將兵三萬討八百媳婦蠻。 
　　五年春正月壬子，罷檀、景兩川探金鐵治捉舉司。 
　　二月己卯，劉深、合剌帶併爲湖廣行省中書右丞，祐鄭爲參知政事，皆佩虎符。丁亥，立徵八百媳婦二萬戶符。丁酉，車駕幸上都。敕雲南行省汰冗官千五百一十四員。己亥，永寧路阿永蠻酋雄挫來朝。賜幣帛有差。 
　　三月戊進午，馬來忽等國過使來朝。己巳，戒飭中外官吏。己未。也速忽都爲湖廣行省參知政事，與劉國傑等討四川叛蠻。是月，征東行省平章政事闊裏吉思以不能和輯高麗，召還。薛超兀兒、忙兀都魯迷失等自緬國阿占城班師。 
　　夏四月壬午，調雲南軍討八百媳婦。癸巳，宣慰使塔察兒、刑部尚書王爲亨使高麗，詔諭高麗王曰：向以爾國自作不靖，遣平章政事闊裏吉思等與王鎮撫之，非欲久任於彼。今已召遠。然聞爾國越禮濫罰、官冗民弊。王其勉思累朝覆育之恩，以本國生靈爲念。威福予奪，當自己出。事體有未便，民情有未安者，其審圖之。 
　　五月辛亥，怯烈亦帶脫脫以兵討土番。丙辰，曲靖等路宣慰使忽林失入覲。壬戌，雍真葛蠻宋隆濟叛。 
　　六月丙戌，朱隆濟陷楊黃寨，雍真總管府連魯花赤也裏幹遁。己丑，緬國遣使貢馴象九。壬辰，宋隆濟寇貴州，知州張懷德戰敗，死之。 
　　秋七月丁未，命御史大夫禿忽赤整飭臺綱。軍官受贓者，與民官同例，量罪殿黜。戊申，立耽罷軍民萬戶府，癸亥，叛王哈丹孫脫歡來降，暗伯、阿忽臺並知樞密院事。河南妖人段醜廝等詐稱神異誑衆，伏誅。 
　　八月甲戌，雲南行省平章政事薛超兀兒等以兵討金齒蠻。水西土官妻蛇節叛應宋隆濟。 
　　九月庚辰，彗星出東井。徵緬萬戶曳刺福山等進馴象六。河南行省平章政事二哥等赴雲南訊諸王闊闊，平章政事薛超兀兒、忙兀都各迷失，左丞劉得祿，參知政事高阿康受賂旋師之罪。 
　　冬十月丙寅朔，以畿內飢。增明年海運糧爲百二十萬石。己巳，緬國遣使來貢方物，戊寅，雲南武定路蠻酋羣則來貢方物。壬午，車駕至自上都。丙戌，以歲飢禁釀酒。弛山澤之禁。 
　　十一月丁未，劉國傑、也先忽都將萬人，八刺、阿塔赤將五千人，討宋國濟、蛇節、羅兒酋阿女等。戊申，徭人藍賴率丹陽三十六洞來降。 
　　十二月甲戌，定強竊盜條格。 
　　六年春正月乙巳，晉王甘刺麻卒。丁未，命江浙行省平章政事阿里專領江浙財賦。庚戌，江南僧石祖進告朱清、張珪不法十事，命御史臺鞠之。帝問臺臣曰：「朕聞江南富民侵佔民田，致貧者流高轉徙，卿等聞之否？」對曰：「富民乞護持璽書，依倚以欺貧民，官府不能詰治，宜悉追之。」帝即命行之，毋越三曰。己未，諸王真童坐誣告濟南王也裏只，謫劉國傑軍中自效。 
　　二月庚午，謫諸王孛羅於四川從軍自效。丙戌，陝西行省平章政事也速帶而、參知政事汪維勤，湖廣行省平章政事劉國傑同討亦奚不薛，一切聽也速帶而、劉國傑節制。罷討八百媳婦，免右丞劉深等官。癸巳，帝不豫，釋京師重囚三十八人。是月，遣乾討虜軍徵亦奚不薛，依例給軍械糧餉。 
　　三月丁酉，以水旱災，大赦天下。甲寅，合祭昊天上帝、皇地祗於南郊，中書左丞相哈刺哈孫攝祭事事。 
　　夏四月丁卯，曲赦雲南諸部蠻吏。釋大都輕重囚三十八人。庚辰，上都大水。戊子，車駕幸上都。 
　　五月戊申，太廟寢殿災。 
　　六月癸亥朔，日有食之，太史院失於推驗，詔中書省議罪以聞。甲子，建孔子廟於京師。辛未，有事於太廟。乙亥，安南國遣使貢方物及馴象二。 
　　秋七月辛酉，江浙行省參知政事忽都不丁爲中書右丞。 
　　九月己酉，龍興路訛言括民間童男女，至有殺其子者，命誅爲首者三人。 
　　冬十月甲子，改浙東宣慰司爲宣慰司都元帥府，徙治慶元。罷軍儲所，立屯儲軍民總管萬戶府。浙西人林都鄰告廉訪使張珪藏禁書及推算帝五行，運使合只亦劾珪沮撓鹽法，敕臺省官同鞠之。丙子，車駕至自上都。 
　　十一月甲午，劉國傑裨將宋光與蛇節等戰，大敗之。辛亥，同知樞密院事合答知樞密院事。 
　　十二月庚申朔，雲南地震。戊辰，又震。甲子，衡州賊袁舜一等伏誅。高麗國王王日臣來朝。 
　　七年春正月乙卯，籍朱清，張珪家資。戊午，定民官陣亡子孫，降祖父秩二等蔭敘格。 
　　二月壬戌，詔中書省汰諸司冗員。辛未，平章政事、行上都留守木八刺沙，陝西行省平章政事阿老瓦丁併爲中書平章政事，江南行臺御史中丞尚文爲中書左丞，江浙行省參知政事董士珍爲中書參知政事。丁丑，定中書省自左、右丞相以下，平章政事二員，左、右丞各一員，參知政事二員，爲八府。己卯，侍御史朵臺爲中書參知政事。庚辰，監察御史杜肯構等劾太傅完澤受朱清、張珪賄，不報。壬午，諭中書省曰：「比有以歲課增羨希求爵賞者，此非掊克於民，何從而出？自今除元額外，勿以增羨爲正數。」江南財賦總箐府及都水庸田司、行通政院。 
　　三月庚寅，遣郝天挺、塔出等十四人宣撫循行諸道，仍下詔戒飭之。都城火。徙甘肅肅政廉訪司治甘州。乙未，中書平章政事伯顏、梁德珪、段貞、阿里渾薩里，右丞八都馬辛，左丞月古不花，參知政事迷而火者、張斯立並坐受朱清、張珪賄免官，洪君祥爲中書右丞。甲辰，詔曰： 
　　慶賞刑罰，國之大柄，二者不可偏廢。朕自即位以來，恪尊聖祖成憲，優遇臣下。品爵以榮其身，祿賜以厚其家。期於履正奉公，有裨國政，百姓又安，以稱朕懷，不務出此。若平章伯顏、暗都刺，右丞八都馬辛等，營弘網賄，矇蔽上下，以致政失其平，民受其弊。今已籍沒家資，投戍邊遠，明正其罪。用是更張，以清庶務。遣使巡行郡邑，問民疾苦，分別淑慝。以近年所定贓罪條例，互有輕重，特敕中書集議，酌古準今爲十二章。又以官吏俸薄，不能養廉，京朝百司，月俸之外，增給祿米，外任官無公田，官標撥公田，無田則量支祿米。自今己始，凡在內外有官守者，洗心滌慮，公勤奉職，治民均平，無俾吾民重困，式符委任責成之意。 
　　乙巳，殺前雲南行省右丞劉深。罷雲南征緬分省。戊申，卜蘭奚、嶽鉉等進《大一統志》，賜齎有差。己酉，諸王脫歡坐誣告諸王脫脫，謫湖廣軍前自效。甲寅，車駕幸上都。 
　　夏四月癸亥，徵陳天祥、張孔孫、郭筠至京師，天祥、孔孫爲集賢大學士，筠爲昭文館大學十，皆商議中書省事。庚辰，蛇節降。丁亥，蛇節伏誅。禁管民官打量軍人地畝。 
　　五月丁未，諸王牀兀兒入覲。乙卯，立和林宣司都元帥府，忽刺出遙授中書左丞，爲宣慰使都元帥。 
　　閏月戊午朔。日有食之。壬戌，禁軍民犯曲阜林廟。己巳。徵諸王孛羅、真童入覲。右丞相完澤卒。庚辰，雲南行省平章也速帶而入覲，獻金五百兩。帝曰：「此卿等效死所獲者。」賜鈔償之。 
　　六月癸巳，叛蠻雄挫降。乙未，命可伯、阿忽臺等整飭河西軍事。 
　　秋七月丙寅，哈刺哈孫爲中書右丞相、知樞密院事。丙子，敕集賢、翰林院老臣預議朝政，其餘三品以下年七十者，皆升散官一等致仕。罷遼東宣慰司。丁丑，叛王篤哇、察八而、來裏帖木兒等皆請降，詔安西王置馹傳以俟其來。戊寅，叛蠻麻刺降，獻童男女二百人，金五百兩，及馬牛羊，卻之。是月。斷事官帖木兒不花等使高麗，執其蕃臣石胄及胄子天補赴京師。 
　　八月辛卯，地震，平陽、太原尤甚。庚戌，緬國獻馴象四。 
　　九月戊午，車駕至自上都。兵部尚書脫脫帖木兒使高麗，執其國相吳祈赴京師。是月，高麗國王王日臣入朝，詔止之。 
　　冬十月辛卯，復立陝西行御史臺。刑部尚書塔察兒、翰林直學士王約使高麗。癸巳，只而合忽知樞密院事。庚子，改普定府爲普定路，以蠻酋容苴妻適姑爲總管，佩虎符。改敘州路爲敘南等處諸部蠻夷宣撫司。庚戌，翰林國史院進太祖、太宗、定宗、睿宗、憲宗五朝《實錄》。 
　　十一月甲寅，並海道運糧萬戶府爲海道都漕運萬戶府。亦乞不薛賊黨魏傑等降十二月甲申朔，詔內郡歲比不登，其民已免差徭者，並免其田租。乙酉，弛京師酒課。辛丑，免順元等路本年逋稅。丁未，以轉運勞，免思、播二州，辰、沅等路稅糧一年，常、澧三分之一，淘金站戶無種佃者免其雜役。 
　　是年，諸道奉使宣撫，罷贓吏一萬八千四百七十三人，徵贓四萬五千人百六十五錠，審冤獄五千一百七十六事。 
　　八年春正月甲寅，彗星出於奎。己未，以災異迭見，詔恤民隱，省刑罰。除色目人外，原爲僧道者，若平戶丁多差役不缺，及有昆仲侍養父母者，方許簪剃。凡妄獻田土、山場、窯治、希圖徼名貪利者，悉禁之。平陽、太原兩路免差稅三年，上都、隆興、延安、大同、杯孟、衛輝、彰德、真定、河南、安西等路免二年，保定、河間兩路免一年。江南佃戶私租太重，以十分爲率，減二分，著爲令。仍弛山場、河泊之禁。其田宅之訟，除契約分明，依例賜給外，其餘盡行革撥諸路。罪囚廉訪司分別審錄，輕者決之，有疑者分具始事，申臺詳讞。庚申，雲南順元同知宜撫事宋阿重執其叔父隆濟來獻。癸亥，禁錮朱清、張珪族屬。丙寅，御史中丞、太僕卿塔思不花爲中書右丞，江南行臺御史中丞趙仁榮爲中書參知政事。是月，平陽地震。 
　　二月甲午，徙建康追廉訪司治寧國。甲辰，翰林學士承旨撒裏蠻進金書《世祖實錄節文》一冊，漢文《寶錄》八十冊。丙午，車駕幸上都。 
　　三月戊辰，中書左丞尚文乞致仕，不允。詔受宣敕不赴任者，永不敘用。 
　　夏四月丁未，分教國子生於上都。丙寅，禁納鷹鷂人濫給鋪馬。 
　　五月癸未朔，日有食之。壬申，罷福建都轉運鹽使司。是月，霖雨，河決祥符、太康、獲嘉、陽武等縣。 
　　六月丁酉，汝寧縣妖人李曹驢等妄言得天書惑衆，伏誅。 
　　秋七月辛酉，罷江淮等處財賦總管。癸亥，諸王合贊遣使入貢。 
　　八月，抗州火。 
　　九月癸丑，車駕至自上都。庚申，伯顏、梁德珪復爲中書平章政事，八都馬辛爲中書右丞，迷而火者爲中書參各政事，江浙行省平章阿里爲中書平章政事。庚午，戶部尚書張祐爲中書參知政事。癸酉，叛王察八而、朵瓦等來降。 
　　冬十月辛卯，有事於太廟。辛巳，宣徽使、大都護長壽爲中書右丞，陝西行省右丞脫歡爲中書參知政事。丁亥，安南國遣使入貢。庚寅，封皇侄海山爲懷寧王。戊戌，杖流吳祈、石天補等於安西。 
　　十一月壬子，制用院使忽鄰、翰林直學士林元撫慰高麗。戊辰，武備卿鐵古迭而爲御史大夫。 
　　十二月辛丑，封諸王出伯爲威武西寧王。 
　　九年春正月壬申，弛京師酒禁。 
　　二月丁酉，封諸王完澤爲衛安王，定遠王嶽木忽而爲威定王。辛丑，大赦天下。詔御史臺、翰林院、國史院、集賢院、六部舉五品以上廉能識治體者三人，行省、行臺、各路宣慰司舉五人。大都、上都、隆興三路免本年差發、稅糧，腹裏各路免包銀俸鈔，江南佃種官田免租稅三分，前年拖欠差稅課程並行蠲免。敕有司非急之務，毋生事煩擾，小罪即與疏決，勿禁系。鰥寡孤獨常年養濟外，每人賜中鈔十兩，官司常加存問，年八十以上存侍丁一名，九十以上存一名，免其差役。流民不能復業者，官司常加優恤，願種官田者，免差稅五年。是月，忽鄰卒於高麗。 
　　三月丁未朔，車駕幸上都。戊午，樞密副使高興爲中書平亡政事，仍樞密院副使。 
　　夏四月乙酉，大同路地震，壤廬舍無算，壓死二千餘人。懷仁縣地裂，涌黑水。己丑，東川路蠻酋阿葵來獻方物。 
　　五月戊申，徵陝西儒提舉蕭鄹、赴闕，命有司給以安車。戊午，改各道肅政廉訪司爲詳刑觀察司。以地震，改平陽爲晉寧路，太原爲冀寧路。 
　　六月丙子朔，以立皇太子。遣中書右丞相哈剌哈孫告昊天上帝，御史鐵古迭而告太廟。庚辰，立皇子德壽爲太子。賜高年帛有差。孝子、順孫量材任用。親年七十別無侍丁者，從近遷除。外任五品官以下，並減一資致仕。官止一子承蔭者，免儤使。家貧紿終身半俸，其精力未衰者錄用之。罪囚五年以上，除惡逆外，疑不能決者釋之。流人量移內地。 
　　秋七月辛亥，始立郊壇。丁卯，大司徒段貞、中書右丞八都馬辛併爲中書平章政事，參知政事合刺蠻子爲右丞，參知政事迷而火者爲中書左丞，參議中書省事也先伯忽爲參知政事。 
　　八月丁丑，給曲阜廟灑掃戶。以尚珍署出五千頃供祭祀。是月，歸鉢、陳州河決。 
　　九月戊申，帝御壽寧宮，受諸王、百官賀聖誕。庚申，車駕至自上都。 
　　冬十月辛巳，有事於太廟。庚寅，駙馬按替不花自篤哇來歸。乙未，諭中書省、樞密院、御史臺曰：「省中事聽右丞相哈剌哈孫總裁，自後用人，非與哈刺哈孫共議者，悉罷之。」辛丑，復以詳刑觀察司爲廉訪司。 
　　十一月丁未，罷南城警巡院。庚午，祀昊天上帝於南郊，攝太尉右丞相哈剌哈孫，左丞相呵忽臺，御史大夫鐵古迭而爲三獻官。 
　　十二月丙子，京師地震。慶寅，皇太子卒。 
　　十年春正月壬寅朔，商麗國遣使貢方物。甲辰，詔訪莊聖皇后、昭睿順聖皇后、徵仁裕聖皇后儀範中外之政，以備紀錄。丁卯，封駙馬合伯爲昭武郡王。營國子學。 
　　閏月甲午，前中書平章政事鐵哥、江浙行省平章政事闍裏、河南行省平章政事阿散併爲中書平章政事，行宜政院使張閭、四川行省左丞杜思敬併爲中書左丞，參議中書省事劉源爲中書參知政事。 
　　二月丙辰，封孛羅爲鎮寧王。是月晉寧、冀寧二路地震。篤哇遣使來期。丁卯，月古不花爲中書左丞。戊辰，車駕幸上都。三月己卯，崆古國遣使來貢方物。乙未，慮大都囚釋上都死罪三人。 
　　夏四月庚子朔，詔匿鷹犬者設家貲之半。壬戌，雲南行省平章政事也速帶而討羅雄州鈑蠻，獲其首阿邦龍，斬之。癸亥，立崑山、嘉定等處水軍上萬戶符。 
　　五月辛未，京師旱。乙酉，同知樞密院事塔哥忽臺、塔剌海並知樞密院事。封駙馬鐵木而爲濮陽王，公主忙哥臺爲鄄國大長公主。丁亥，詔右承相哈剌哈孫、左丞相阿忽臺等整飭庶政百司勤惰，悉以名聞。 
　　六月壬戌，來安路總管岑雄叛，未幾遣其子來降。復立淮西道肅政廉訪司。 
　　秋七月辛巳，釋諸路罪囚，凡常赦所不原者皆赦之。 
　　八月壬寅，開成路地震，壞官民廬舍無算，壓死故秦王妃也裏完等五千餘人。丁巳，重修文宣王廟成，行釋奠禮。 
　　九月壬申，諸王篤哇遣使賀聖誕。是月，高麗國王王日臣入朝。 
　　冬十月丁未，有事於太廟。丁卯，安南國遣使貢方物。 
　　十一月己巳，車駕至自上都。丁亥，武昌路火。 
　　十二月乙卯，帝不豫。丙寅，宣政使沙的等禱下太廟。癸亥，瓊州那蓬洞蠻酋王文何等作亂，伏誅。 
　　十一年春正月丙寅朔，帝大漸。癸酉，崩於玉德默。在位十有三年，年四十有二。乙亥，葬起輦谷。九月壬申，上尊諡曰欽明廣孝皇帝，廟號成宗，國語曰完澤篤皇帝。 
　　史臣曰：「成宗席前人之業，因其成法而損益之，析薪克荷，帝無使焉。晚年寢疾，不早決計計傳位武宗，使易世之後，親貴相夷，禍延母后。悲夫！以天子之尊，而不能保其妃匹，豈非後世之殷鑑哉。」

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

