
　　○世祖五 
　　十九年春正月壬戌朔，高麗國遣使賀正旦。丙寅，罷征東行中書省。撒裏蠻執叛王昔裏古寺以獻，皇子北平王遣諸王札刺忽奏聞。丁卯，札刺忽入覲。立太僕院。丙子，畋於近郊。丁丑，高麗國貢細布。 
　　二月辛卯朔，車駕幸柳林。修太廟及司天臺。甲午，諸王相吾答兒、行中書省右丞太卜、參知政事也罕的斤徵緬國。壬寅，命軍官陳亡者其子襲職，以疾卒降一等授官，著爲令。乙巳，立廣東道提刑按察司。戊申，車駕至自柳林。己酉，汰省部冗官。徙浙東宣慰司於溫州。金都掌、阿木等部軍，徵答馬刺。都掌酋乞免僉軍，以牛馬運餉，允之。庚戌，以參知政事唐兀帶等分屯建康、江陵、池州等路。壬子，僉亦奚不薛及播思、敘三州軍徵緬國，亦奚不薛酋阿峻不從命。 
　　三月辛酉，朔烏蒙蠻叛，那海、火魯思迷同討之。戊寅，益都千戶王著與妖僧高和尚殺阿合馬、郝禎。壬午，王著、高和尚伏誅。殺樞密副使張易。戊子，領北庭都護府阿必失哈爲御史大夫、行御史臺事。 
　　夏四月辛卯，敕和禮霍孫集中書省、御史臺、樞密院、翰林院等官，議阿合馬所管財賦。丁酉，和禮霍孫爲中書右丞相。降右丞相甕吉刺帶爲大都留守，仍同僉樞密院事。壬寅，敕灤州造官車，勿賦於民。乙巳，汰倉庫官，考覈諸路平淮庫。丙午，收諸王別帖木兒總軍銀印。庚戌，以用兵海外，供億繁重，詔慰諭軍民，應有通欠錢糧及官吏侵盜，並權停罷。括江南隱匿進軍。壬子，定民間貸錢取息法，以三分爲準。定內外官三年考滿法。 
　　五月己未朔，黜省、部官黨附阿合馬者七百十四人。瀘州管軍總管李從受賄，縱軍士私還，致賊殺萬戶爪難等，伏誅。遣治阿合馬罪。戮其屍於通元門外。罷南京宣慰司。戊辰，並江西、福建行中書省爲一。壬申，逮參知政事耿仁至大都，命中書鞫之。中書右丞張惠罷。甘肅行省左丞麥朮不爲中書右丞，行御史臺御史中丞張雄飛爲參知政事。 
　　六月甲午，詔阿合馬濫設官府二百四，留三十三，餘悉罷之，戊戌，占城復叛，行省平章政事唆都以兵討之。己亥，管軍萬戶阿子志使暹國。壬子，敕中外官立限決事。癸丑，罷大司徒及農政院。丁巳，亦奚不薛降。 
　　秋七月戊午朔，日有食之。分立行樞密院於揚州、嶽川。辛酉，遣治郝禎罪。戮其屍。壬申，玫百官奏事同御史臺奏聞。癸酉，賜高麗王王暙金印。丁丑，鞏昌總帥汪札刺兒帶罷，以別速帖木兒代之。乙酉，闍婆國獻金佛塔。 
　　八月癸巳，僉羅羅斯等軍徵緬國。辛亥，車駕駐龍虎臺。甲寅，聖誕節，是日還宮。乙卯，御正殿受賀。 
　　九月丁巳朔，敕中書省窮治阿合馬黨與。戊午，阿合馬子阿散伏誅。庚申，罷漣、海州屯田。遊顯爲平章政事，行省揚州。辛酉，耿仁、撒部魯丁及阿合馬子忻都俱伏誅。俱藍國、蘇木都速國及也裏可溫教主並遣使奉表貢方物。壬戌，敕：「官吏受賄及倉庫官侵盜，御史知而不糾者，罪之。」乙丑，僉亦襄不薛軍。丁卯，安南國世子陳日烜遣使貢方物。己巳，罷雲南宣慰司。壬申，蠻洞向世雄兄弟及散毛諸洞叛，敕四川行省招撫之。辛巳，釐正選法，定諸路歲貢儒吏額。 
　　冬十月丁亥朔，整治鈔法。辛卯，平章軍國重事耶律鑄爲中書左丞相。壬辰，有事於太廟。罷酉京宣慰司。丙申，立詹事院。甲辰，占城國降。乙巳，招諭法裏郎、阿魯、乾伯等國。罷屯田總管府。丁未，女直人六十，自清造船運糧，赴鬼國贍軍，從之。庚戌，移成都宣慰司於碉門。罷廣無路及順慶府宣慰司。詔兩廣、福建五品以下官，從行省銓注。乙卯，阿合馬子忽辛，秣速忽俱伏誅於揚州。 
　　十一月戊午，宋衍聖公孔洙爲國子祭酒兼提舉浙東道學校事。頒示阿合馬罪狀。甲戌，放天下重囚，除謀反大逆，殺祖父母、父母，妻殺夫、奴殺主外，其餘犯死罪者赦之，充軍徵日本、占城、緬國。丙子，大盤洞酋向臭友等來朝。戊寅，馬人兒國遣使貢金葉書及方物。 
　　十二月壬辰，昭文館大學士張文謙爲樞密副使。乙未，徙瀛國公趙顯於上都。殺宋丞相文天祥。癸卯，定御史臺選擇臺臣格。徵處士劉因爲右贊善大夫，因以母老辭歸。中書右丞扎薩克爲平章政事。罷南京屯田總管府。 
　　二十年春正月丙辰朔，高麗國遣使賀正旦。己未，立皇后宏吉刺氏。癸亥，藥刺海以兵討亦奚不薛。乙丑，高麗國迫使貢方物。阿塔海復爲征東行中書省左丞切。丙寅，發五衛軍徵日本，以去歲河北、山東諸路旱，權停租稅勿徵。仍諭管民官，水旱逾時不報，及按察司隨時檢察，皆罪之。壬申，移鞏昌按察司治甘州。行省古丞闍裏帖木兒率三十五萬戶徵日本。丁丑，場廷璧爲宣慰使，招諭俱藍等國。壬午，畋於近郊。改廣東提刑按察司爲海北廣東道，廣西按察司爲海北廣西道，福建按察司爲福建閩海道，鞏昌按察司爲河西隴北道。 
　　二月戊子，賜俱藍國王瓦你金符。癸巳，敕斡脫錢仍其舊。亦奚不薛降。庚子，省西州東西北三道宣慰司及潼川等路鎮守萬戶府，新軍總管府，威、灌、茂等州安撫司。辛丑，定軍官選格及官吏贓罪法。癸丑，諭中書省大事奏聞，小事便宜行之，毋稽緩。 
　　三月丁巳，罷河西行御史臺。立鞏昌等處行工部。罷泉州行中書省及福建市舶總管府。己未，罷安西行中書省，立行工部。乙丑，兀奴忽魯帶魯揚州罪囚。立雲南道提刑按察司。丙寅，車駕幸上都。丁卯，新會縣民林桂芳等作亂，僞號羅平國，伏誅。乙亥，阿塔海戍曲先，漢都魯迷失戍斡端。壬午，罷福建道宣慰司，復立行中書省於漳州。中書右丞張惠爲平章政事，御史中丞也先帖木兒爲中書左丞，並行中書省事。 
　　夏四月丙戌，立別失八里、和林等處宣慰司。庚寅，藥刺海戍亦奚不薛。召也速答兒還成都。壬辰，都元帥張林、招討使張珪、總管朱清等從徵日本。高麗國王王暙領征東行省，規畫日本事宜。癸卯，王暙爲征東行中書省左丞相。庚戌，也速帶討山都掌蠻，平之，獲其酋得蘭紐，辛亥，麥朮不等檢核萬億庫，請便蒙古人鞠其獲罪者。詔曰：「蒙古人爲利所汨，亦異往日矣。其擇可任者使之。」 
　　五月己未，罷五衛軍徵日本。庚申，定江南民官及轉運司公田。丙寅，免江南租稅三之二。辛未，唆都等人占城，其王孛由補刺者吾遁，降璽書招諭之。甲戌，並江淮、雲南州縣。耶律老哥爲中書參知政事。頒行宋文思院小口斛。立海西遼東道提刑按察司。己卯，宣慰使朱國寶率阿里海牙舊部討占城。 
　　六月丙戌，甘州行省參知政事王椅爲中書參知政事。己丑，增官吏棒。庚寅，定市舶抽分法。丙申，修大都城。辛亥，四川行省參知政事曲立古寺討平龍溪十八洞，以其酋長入朝。 
　　秋七月丙辰，免骨嵬軍賦役。丙寅，立亦奚不薛宣慰司。壬申，亦奚不薛軍民千戶宋添富及順元路軍民總管阿里等降，立亦奚不薛總管府，以阿里爲總管。丁丑，立鋪軍，捕淮西盜賊。 
　　八月癸未，以明裏察平章軍國重事。甲午，安南國遣使貢方物。濟州新開河成。立都漕運司。戊午，象山縣海賊尤宗祖降。丙寅，古答奴國因商人阿刺畏等內附。罷占城行中書省。辛未，廣東盜起。 
　　冬十月壬辰，車駕至自上都。甲午，平章政事扎散爲樞密副使。乙未，有事於太廟。庚子，建寧路總管黃華叛，僞稱宋祥興五年，卜鄰吉帶、史弼等合討之。耶律鑄罷。癸卯，造船於新開河，以分海運。己酉，金河西質子充軍。癸丑，總管陳義自備海船三十艘徵日本，授義萬戶，佩虎符。壬戌，復立南京宣慰司。戊寅，禁雲南軍官沒良民爲奴及黥其面。 
　　十二月壬辰，以中書參知政事溫迪罕、中書參議禿魯花廉貧，賜鈔旌之。丙午，罷都雲南都元帥府。敕大官質子赴京師，著爲令。北勝州洞蠻叛，雲南行省阿合八失討平之。 
　　二十一年春正月乙卯，右丞相和禮霍孫率百官上尊號曰憲天述道仁文義武大光孝皇帝，諸王百官朝賀如朔旦儀。昭曰： 
　　惟我祖宗創業垂統，區宇之廣，衆所悉知。其御下也爲善，而用功者必賞，爲惡而罪者必罰，此我祖宗之定製也。比者。公卿耆舊詣闕拜章，謂朕壽祉方隆，請上尊號。屬茲大慶，宜布寬條。茲用播告中外，凡爾有衆，自今以始，各務維新，無替朕命。 
　　己未，罷雲南都元帥府。甲子，罷揚州等處理算官。丁卯，建都蠻及金齒諸蠻俱降。庚午，立江淮、荊湖、江西、四川行樞密院及耽羅國安撫司。甲戌，王積翁齎璽書使日本，未至，爲舟人所殺。己卯，馬八兒國遣使貢方物。 
　　二月辛已，管如德爲行省參知政事，徵緬國。丁亥，翰林學士承旨撒裏蠻把先農於藉田。壬辰，邕、賓、梧、韶、衡等州盜並起，湖南宣慰使撒裏蠻討平之。丁未，阿塔海以水軍徵佔城。戊申，徙江淮行省於杭州，浙西宣慰司於平江，省黃州宣慰司。漳州盜起，江浙行省討平之。秦州總管劉發謀反，事覺伏誅。 
　　三月丁巳，皇子北平王諾木罕及安童至自北邊。唆都攻佔城不克，引兵還。丙寅，車駕幸上都。丁卯，太廟正殿成。乙亥，高麗國王王暙遣使賀上尊號。 
　　夏四月乙酉，置大都留守詞及大都路總管府。戊申，高麗國王王暙及太公主以其世子謜來朝。發思、播二州蠻軍徵緬國。 
　　五月癸丑，敕收集唆都及江淮、江西兩省潰軍，凡至者給糧、舟揖損者修之。戊午，敕中書省奏目及文書皆不用畏兀兒字，己未，占城國王請降，遣其孫路司理勒蟄等奉表來朝。庚午，鄂州達魯花赤趙翥等齎璽書諭安南國。括天下私藏天文圖讖《太乙雷公式》、《七曜曆》、《推背圖》、《苗太監曆》，有私習及收匿者罪之。丁丑，以徵佔城兵潰，遣忽都虎、烏馬兒、劉君慶等敕命、虎符，以孛魯合答兒等代之，仍聽阿里海牙節制。 
　　閏月己卯，封怯裏刺王爲郡王，罷西南番安撫司四總管府。丙戌，遷揚州行御史臺於杭州。庚寅，賜歸附蠻酋十八人冠帶。理算江南造船隱弊，詔按察司毋得沮撓。癸巳，改封皇子北平王那木罕爲北安王。甲辰，安南國世子陳日烜使貢方物。 
　　六月壬子，增官吏棒。甲寅，封皇子託歡爲鎮南王，鎮揚州。庚申，改蒙古都元帥府爲都萬戶府，炮手元帥府爲萬戶府，炮手都元帥府爲回回炮手軍匠萬戶府。甲子，移阿刺帶和林屯田軍與憨答孫所部合屯五河。 
　　秋七月丁丑朔，荊湖、四川合兵討義巴、散毛洞蠻。詔軍官勿帶相銜。丁亥，江淮行省以占城使者大半達連扎人朝，及其地圖來上。戊子，鎮南王託歡以兵徵佔城，假道安南。安南國世子陳日烜遣便貢方物。釋安南國前使黎英等還。 
　　八月丁未，華帖、白水江、鹽井三部蠻叛，雲南行省討平之。占城國王乞歲修職貢，遣使獻三象。庚午，車駕至自上都。甲戌。建都女子沙智有功，授建昌路總管，佩虎符。 
　　九月甲申，京師地震。置福建鹽課市舶都轉運司。並福建、江淮兩行省爲一，中書右丞、行省事忙兀帶爲江淮等處行中書省平章政事，左丞呼剌出、蒲壽庚參知政事，管如德分省泉州。 
　　冬十月丁未，有事於太廟。戊申，藥刺海率探馬赤訂金齒蠻。己酉，敕管軍萬戶爲行省宣使者，毋兼管軍事；仍爲萬戶者，毋兼管民政。辛酉，征東招討司徵骨嵬夷。定處斷軍人逃亡例，爲首起意者處死。張萬爲徵緬招討使，佩三珠虎符。戊辰，立常平倉。甲戌，詔行中書省，凡徵日本船並增價募之。 
　　十一月甲申，封南木裏、忙哥赤爲郡王。己丑。海盜黎德伏誅。庚寅，占城國王過使賀聖誕，獻札幣及二象。占城舊州酋寶嘉婁亦奉表內附。庚子，范文虎爲中書左丞，商且樞密院事。辛丑，和禮霍孫、麥朮丁、張雄飛、溫迪罕皆罷。前右丞相安童復爲右丞相，盧世榮爲中書右丞，史樞爲中書左丞，不魯迷失海牙、撒的迷失並參知政事，拜降參議中書省事。壬寅，敕中書省整鈔法。南巫裏、別裏剌、理倫、大力等國各遣使奉表貢方物。 
　　十二月甲辰，置常平鹽局。乙巳，御史中丞崔彧罷。丙丈，八番酋龍昌寧、龍誕萬等入朝。置八番宜慰司，招撫西南諸番。乙酉，鎮南王至安南境，陳日烜拒命，分六道攻之。 
　　二十二年春正月戊寅，進使慮諸路獄囚。壬午，置上都等路羣牧都轉運司、諸常平鹽鐵坑治都轉運司。戊子，封駙馬唆都哥爲寧昌郡王。蜀人趙和尚冒稱宋廣王，伏誅。移五條河屯田軍於兀失蠻、扎失蠻之地。乙未，罷江南行御史臺。改提刑按察司爲提刑轉運司。立江西行樞密院。罷福建行中書省，置宣慰司。丙申，畋於近郊。阿必赤合爲中書平章政事。荊湖占城行省平叛蠻百六十六洞。辛丑，揚兀魯帶爲徵骨嵬招討使。丙戌，烏馬兒敗陳日烜於富良江，日烜遁，鎮南王入安南都城。二月乙巳，帝駐蹕柳林。改江淮、江西元帥招討司爲上、中、下三萬戶府。辛亥，廣東宣慰使月的迷失討潮、惠二州盜郭逢貴等，平之。丙辰，罷開膠、萊新河。壬戌，詔大都舊城居民遷新坡者，以貲高及居官者爲先，定製以八畝爲一分，其地過八畝及貧下不能作室者，皆不得冒據。收天下銅錢。戊辰，車駕幸上都。復立江南行御史臺，徙治江州。置真定、濟南、太原、甘肅、江西、江淮、湖廣等處宣慰司兼都轉運使司。甕吉剌帶爲中書左丞相。己巳，復立提刑按察使司。忽都魯爲中書平章政事。詔各道提刑按察司，能遵奉條畫、蒞事有成者，任滿升職；贓污不稱任者，除名。罷融州總管府。 
　　三月丙子，張公禮、彭質等往占城測侯日晷。癸未，罷甘州行中書省，立宜慰司。 
　　夏四月癸卯，立行樞密院都鎮撫司。庚戌。監察御史陳天樣劾中書右丞盧世榮，詔世榮、天祚俱赴上都。癸丑，詔追捕宋廣王及陳宜中。中書省、樞密院、御史臺官慮大都及諸路罪囚。壬戌，御史中丞阿刺帖木兒、郭佑，侍御史白禿帖木兒等似盧世榮等罪狀奏，阿剌帖木兒等與世榮質於帝前，世榮款服下獄。癸亥，敕麥朮丁與安童治中書省事。 
　　五月甲戌，御史中丞郭佑爲中書參知政事。壬午，忻都爲踢裏玉詔討使。詔近地不服者討之，毋興兵遠攻。右巴等洞蠻平。丁亥，汰六部冗官，擇廉潔有干局者存之。戊子，復徙行御史臺於杭州。戊戌，鎮南王引大軍北還，大將唆都、李恆俱戰歿。庚戍，高麗國遣使頁方物。 
　　秋七月戊寅，分甘州屯田新軍屯於亦集乃路。壬午，陝西四川行省左丞汪惟正入覲。以降酋郭逢貫等至京師。庚寅，唐兀帶復爲荊湖占城行省左丞。 
　　八月丙辰，車駕至自上都。 
　　九月戊辰，並哈喇章、金齒二宣撫司爲一，置臨安廣西道宣撫司。罷榷酤，聽民自造。乙亥，聽民自實兩準荒地，免稅三年。敕頁物惟地所產，非所產者，毋輒上。丙子，真臘、占城二國遣使貢方物及樂工十人。丙戌，速木都刺、馬答二國遣使貢朝。癸巳，烏蒙蠻叛，也速帶兒以兵討之。 
　　冬十月己亥，合撤兒海牙使安南國。庚子，有事於太廟。乙巳，征東招討使朵兒臺、暢兀魯克臺徵骨嵬、賜楊兀魯克臺三珠虎符，爲征東宣點使都元帥。癸丑，哈塔海爲征東行省左丞相，劉國傑、陳巖併爲左丞，洪茶邱爲右丞，同徵日本。賜脫裏安、答即古阿散等印，考覆中書省，其制如三晶。丙辰，中書參議帖木兒爲參知政事，位郭佑上，且命之日：「自今之事，皆責於汝。」馬法國遣使貢方物，戊午，江淮行省平章忙古岱爲江浙行省左丞相。復置敘州宣撫司。癸亥，答即古阿散理算江南錢穀。丁卯，烏蒙宣撫司使蒙叛，雲南行省以徵羅必丹兵討之。壬申，以討日本，遣阿八剌督江淮軍需，察忽督遼東軍需。戊寅，徵高麗兵萬人、船六百五十艘徵日本。癸巳，漕江淮米百萬石，貯於高麗合浦。征東行省及商麗各貯米十萬石，以備軍需。乙未，禿魯歡爲參知政寸。盧世榮伏誅。 
　　十二月己亥，減天下罪囚。丁未，皇大子卒。己未，丹太廟楹。辛酉，立集賢院。甲子，罷哈喇章都元帥，命哈喇酋長子入質京師，千戶、百戶子留質雲南。丙寅，停遷轉工匠官。 
　　是歲，占城行省參知政事亦裏迷失等引軍還。 
　　二十三年舂正月戊辰朔，以皇太子哀，罷胡賀。庚辰，馬八兒國來獻銅盾。丁亥，禁陰陽僞書《顯明曆》。丁酉，畋於近郊。 
　　二月甲辰，雪雪的斤爲緬中行省左丞相，阿臺董阿參知政事，兀都迷失僉行中書省事；阿海牙爲安南行省左丞相，奧魯赤平章政事，烏馬兒、亦裏迷失、阿里、昝順、樊輯並參知政事。乙巳，罷山北遼東道宣慰司，立東京等處行中書省，闊闊你敦爲左丞相，塔出行省右丞，揚仁風、亦而撒合併參知政事。戊午。罷江南行樞密院。荊湖占城行省以兵徵安南。封陳益稷爲安南國王，陳秀爰爲輔義公。甲子，立甘州行中書省。 
　　三月乙亥，麥朮丁復爲中書右丞。立欽察衛親軍都指揮使。丙子，車駕幸上都。丁丑，徙東京行中書省於咸平府。 
　　夏四月庚子，立燕南、河東、山東等路宣慰司。甲辰，徙江南行御史臺於建康路。己未，遣要束木鉤考荊湖行省錢穀。 
　　五月己已，以阿里海牙言，遣參知政事禿魯歡等按治要束木贓罪。甲戌，徙江東追按察司於宣州。辛卯，安南國遣使貢方物。湖廣行省左丞相阿里海涯自殺於京師。 
　　六月乙巳，立大司農司。辛亥，亦馬刺丹忒忽裏使安南。丁巳，薛闍干爲中書平章政事。辛酉，高麗國遣使貢方物。 
　　秋七月丙寅朔，必速蠻等使爪哇國。己巳，罷遼陽行中書省，復咒三道宣慰司。壬申，拜答兒以兵討阿蒙，斬之。壬午，鐵木兒爲中書左丞。癸巳，銓定中書省、行省、樞密院、御史臺、行臺、六部官。詔諭中外。 
　　八月丙申，敕樞密院進侍衛軍千人扈從北征。罷淮東、蘄黃宣慰司。辛酉，永康縣民陳巽四等謀反，伏誅。 
　　九月乙丑朔，馬八兒、須門那、僧急裏、南巫力、馬蘭丹、那旺、丁呵兒、來來、急闌亦帶、蘇木都刺十國，各進子弟上表貢方物。壬辰，高麗國來獻日本俘。 
　　冬十月丁酉。有事於太廟。己亥，車駕至自上都。己酉，塔塔兒、楊兀魯帶以兵徵骨嵬。辛亥，河決開封路祥符、陳留等州縣十五處。壬戌，馬八兒國來獻鞍勒、氈甲。 
　　十一月乙丑，張珪、來阿八赤爲海道運糧萬戶，低虎符。丁丑，塔察兒、忽難使於諸王阿兒渾。 
　　十二月癸卯，籍阿里海牙貲產。 
　　是歲，大都飢。 
　　二十四年春正月癸酉，俱藍國遣使來朝。丙戌，程鵬飛爲中書右丞。阿里爲中書左丞。丁亥。不顏取海牙爲中書參知政事。復改江浙行省爲江淮行省。辛卯，發江淮、江西、湖廣三行省蒙古及漢券軍、雲南行省下及海外黎兵，分過討安南。立徵交趾行尚書省。 
　　二月甲午，畋於近郊。乙未，麥朮丁爲中書平章政事。庚子，范文虎爲中書右丞、商議樞密院事。壬子，封駙馬昌吉爲甯濮郡王。丙辰，馬八兒國來貢方物。 
　　閏月乙丑，畋於近效。立尚書省，桑可、鐵木兒爲尚書省平章政事，阿魯渾撒裏爲尚書右丞。葉李爲左丞，馬紹爲參知政事。甲申，鎮南王脫歡徙鎮南京。范文虎改尚書右丞、商議樞密院事。改行中書省爲行尚書省。吏部尚書忻都爲尚書省參知政事。庚寅，車駕幸上都。 
　　三月甲午，造至元寶鈔。乙卯，車駕駐涼陘。丙辰，馬八兒國來獻異獸。河決汴梁。 
　　夏四月，諸王乃顏反。 
　　五月庚子，高麗國王王暙授行尚書省平章政事。是月，車駕親征乃顏。 
　　六月，車駕次撒兒都魯之地。前軍獲乃顏，誅之。乙亥，車駕駐於大利斡魯脫之地。盡得乃顏輜重。 
　　秋七月癸巳。皇子愛牙赤等叛王失都兒於咸平。 
　　八月乙丑，車駕還京師。事海剌孫爲征東行省參知政事。脫滿答兒爲都元帥，分道討緬國。己巳，謫從逆諸王從軍自效。癸酉，朵兒朵海獲叛王阿赤思，赦之。甲申。女國來貢方物。 
　　九月辛卯，安南國遣使貢方物。壬子，高麗國王王暙來朝。 
　　冬十月朔，日有食之。甲子，有事於太廟。丙子，殺中書參知政事郭佑、楊居寬。乙酉，羅葡甸蠻酋火者阿禾等來降。丙戌。立遼陽行尚書省，薛闍干、闍裏帖木兒併爲行省平章政事，洪茶邱爲右丞，亦兒撒合爲左丞，楊仁風、阿老瓦丁併爲參知政事。 
　　十一月壬辰，雲南行省右丞愛魯敗安南兵於木兀門。桑哥爲尚書省右丞相，帖木兒爲左丞相，阿里渾撒裏爲平章政事，葉李爲右丞，馬紹爲左丞。丙午，鎮南王脫歡敗安南兵於界河。己酉，封駙馬帖木兒爲濟寧郡王。 
　　十二月癸亥，金竹寨蠻酋搔驢等來降。乙酉，鎮南王脫歡以諸軍入安南。陳日烜奔敢喃堡。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

