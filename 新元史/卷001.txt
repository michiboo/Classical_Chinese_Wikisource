蒙古之先、出於突厥。本爲忙豁侖，譯音之變爲蒙兀兒，又爲蒙古。金人謂之韃靼，又謂之達達兒。蒙古衣尚灰暗，故稱黑達達。其本非蒙古，而歸於蒙古者，爲白達達、野達達。詳《氏族表》。其國姓曰乞顏特孛兒只斤氏。太祖十世祖孛端察兒之後，稱孛兒只斤氏。皇考也速該又稱乞顏特孛兒只斤氏。「孛兒只斤」，突厥語譯義灰色目睛，蒙古以灰睛爲貴種也。
蒙古初無文字，世事遠近人相傳述。其先世與他族相攻，部族盡爲所殺。惟餘男女二人，遁入一山，徑路險山戲僅通出入，遂居之，名其山曰「阿兒格乃袞」。生二子，長曰惱古，次曰乞顏。「乞顏」義爲奔流急瀑，言其勇往邁衆似之。乞顏子孫衆多，稱爲乞顏物，又譯爲奇渥溫。「溫」者，國語之尾音也。後以地狹人稠，欲出山，而塗已塞。有鐵礦洞穴深邃乃，篝火洞中，宰七十牛，剖革爲筒，而鼓之。鐵石旣融，徑路遂通。蒙古舊欲，元旦鍛鐵於爐，尊卑次第捶之，其事蓋緣起於此。
乞顏之後，有孛兒貼赤那，譯義爲蒼狼。其妻曰豁埃馬蘭勒，譯義爲慘白牡鹿。皆取物爲名，世俗附會，乃謂狼妻牝鹿，誣莫甚矣。孛兒貼赤那與豁埃馬蘭勒，同渡騰吉思海，徙於斡難河源不兒罕山之下，生子曰巴塔赤罕。
巴塔赤罕生子曰塔馬察。塔馬察生子曰豁里察兒蔑兒干。豁里察兒蔑兒乾生子早阿兀站孛羅溫勒。阿兀站孛羅溫勒生子早撒里合察兀。撒里察兀生子曰也客你敦。也客你敦生子早撏鎖赤。撏鎖赤生子曰合兒出。合兒出生子曰孛兒只吉歹蔑兒干。其妻曰忙豁勒真豁阿，生子曰脫羅豁勒真伯顏。其妻曰孛羅黑臣豁阿。生二子：長曰都蛙鎖豁兒，次曰朵奔蔑兒干。「都蛙」譯義爲遠視，「鎖豁兒」譯義爲一目；言其一目能遠視也。
有豁里禿馬敦部長豁里剌兒台蔑兒干率所部至不兒罕山，都蛙鎖豁兒見其女美，爲弟朵奔蔑兒干娶之。是爲阿蘭豁阿哈屯，生二子，曰不古訥台，曰別勒古訥台。朵奔蔑兒干卒，阿蘭豁阿嫠居有孕，衆疑之。阿蘭豁阿曰：「夜有白光，自天窗而入，化爲黃人，摩挲我腹，勘探殆神靈誕降。不信，請汝等伺之。」衆曰：「諾。」次夜果見白光出入，羣疑乃釋。旣而生三子，長曰不忽合塔吉，次曰不合禿撒勒只，次曰勃端察兒蒙合黑。凡三子之支派，蒙古稱之曰尼而倫，譯義爲清潔，以其爲神靈之允。別派則謂之塔立斤，譯義常人也。
阿蘭豁阿嘗束箭五枝，謂其諸子曰：「汝兄弟五人，猶五枝箭，分則易折，若合爲一束，誰能折之？汝五人一心，則堅強無敵矣！」其後，宣懿皇后猶引此方以教太祖雲。
阿蘭豁阿幼子勃端察兒蒙合黑沈默寡言，家人謂之癡，獨阿蘭豁阿曰：「此兒不癡，後世子孫必有大貴者。」及阿蘭豁阿卒，諸兄分家資不及勃端察兒蒙合黑。勃端察兒蒙合黑乘一青白馬，至巴勒諄阿剌勒，飲食無所得，見黃鷹搏雉，勃端察兒蒙合黑繳而獲之，鷹卽馴熟，乃臂鷹獵雉免，以爲食。有鄂郭爾察克部遊牧於統格黎河，亦時以馬乳奉之。後諸兄悔，來視勃端察兒蒙合黑，邀與俱歸。勃端察兒蒙合黑曰：「統格黎河之民，無所屬，可撫而有也。」諸兄以爲然，至家，使勃端察和蒙合黑率壯士以往，果盡降之。自是，蒙古始有部衆。
勃端察兒蒙合黑之妻曰勃端哈屯，生二子。又娶一妻，生子曰把林失亦剌禿合必赤，生子曰蔑年土敦。其妻曰莫挐倫，生七子，而蔑年土敦卒。莫挐倫亦稱莫挐倫塔兒袞，譯義有力也。徙於諾賽兒吉及黑山之地。是時，札剌亦部強盛，以千車爲一庫倫，有七十庫倫，恃衆與契丹相拒。契丹渡克魯倫河，大破之。札剌亦敗，衆遁至莫挐倫牧地。其小兒掘速都遜草根，食之，莫挐倫乘車出，見而呵之曰：「此我之牧地，何得踐蹋！」以車輾小兒，有死者。札剌亦人怒，驅其牧馬以去。莫挐倫諸子聞之，不及甲而追之。莫挐倫私憂曰：「吾兒無甲，何以禦敵？」使其子婦，載甲從之。及至，諸子已戰沒。札剌亦人遂乘勝殺莫挐倫，滅其家。
惟一孫海都尚幼，乳母匿於酒甕中獲免。海都父合赤曲魯克，蔑年土敦之長子也。先是，蔑年土敦第七子納臣贅於巴兒忽氏，故不及難。至是歸，惟海都及病嫗乃乘之。至札剌亦牧地，遇獵者，納臣紿殺之。又遇牧馬小兒，方擊髀石爲戲，納臣亦殺之，臂鷹驅巴而返。遂將海都徙於巴兒忽。海都稍長，納臣與巴兒忽層谷諸部共奴。後海都又徙於巴兒忽真土窟姆之地，造一橋於巴兒忽真河以通來往，名曰海都赤勒拉姆。納臣則徙於斡難河。
海都卒，長子伯升豁兒多黑申嗣。伯升豁兒多黑申卒，子屯必乃薛禪嗣。屯必乃薛禪生九子，皆有智勇，部衆益強。卒，第六子合不勒罕嗣。海都次子察剌孩領忽生子曰想昆必勒格。「想昆」卽契丹之「詳袞」，譯義辦事官也。想昆必勒格生子曰俺巴孩，後嗣合不勒之罕位。
合不勒罕有威望，蒙古諸部莫不降附。金主聞其名，召見，禮遇甚優，合不勒恐飲食中毒，宴會輒托詞沐浴出，而吐其食物。一日酒酣，合不勒拊掌而躍，捋金主之鬚。左右呵其失禮，合不勒皇恐謝罪。金主釋不問，仍厚賜遣之。金之大臣謂：「縱去此人，將爲邊患。」遣使要之返，合不勒不從，語倔強。金人再遣使詰問，合不勒他往，以避之。使者歸，遇諸塗，挾以入朝。中道遇其諳達賽亦柱歹，告之故。賽亦柱歹贈以良馬，使乘間逸去。至夜，使者以索縶其足。次日，得間，始疾馳而返。使者追及之，合不勒次妻蔑台，火魯拉思氏，以所居之新帳居使者。合不勒告其部衆曰：「不殺此人，我終不免。汝等不助我，則先殺汝等。」衆從之。遂襲殺使者。未幾，合不勒病卒。
合不勒生七子，不立其子，而立其從弟俺巴孩爲罕。先是，合不勒妻呼阿忽豁阿，其弟曰賽因特斤，翁吉拉特人也，延塔塔兒巫者治疾，不效而卒，執巫者殺之。塔塔兒部衆怒，與翁吉拉特構兵。合不勒諸子助母黨，與塔塔兒部戰於貝闌色夷闊端之地。合不勒第四子合丹刺傷塔塔。兒酋，瘡愈，戰於攸刺伊拉克，再戰於開兒伊拉克，卒爲合丹所殺。故塔塔兒仇蒙古。俺巴孩旣立，嫁女於塔塔兒，自往送之。塔塔兒遂執俺巴孩及其弟烏斤巴勒哈里，獻於金。金人以蒙古殺其使者，乃制木驢之刑，釘俺巴孩兄弟於驢背。俺巴孩將死，謂從者布勒格赤曰：「汝歸，爲我告合不勒罕七子中之忽圖剌及我合答安太石，言我爲一國之主，不忍兒女之愛，以至如此，後人當以我爲鑒。若等將五指爪磨禿，縱磨傷十指，亦當爲我復仇。」又使告於金主曰：「汝假他人之手以獲我，又置我於非刑。我死，則我之伯叔兄弟，必能復仇。」金主曰：「此言可告汝部衆，朕不畏也。」縱布勒格赤歸。
於是，部衆共立合不勒第五子忽圖剌爲罕。忽圖剌罕糾諸部復仇。敗金人於境上，大掠而去。是時，金熙宗皇統三年也。其後，金大定間，童謠曰：「達達來，達達去，趁得官家沒去處。」金世宗聞之，曰：「此必韃靼將爲國患。」乃下減丁之令，歲歲用兵北邊，恣行殺戮。蒙古諸部銜仇剌骨，亦出沒爲金邊患。金丞相完顏襄乃築長城以限之，而使汪古部守其要隘。至太祖伐金，汪古部反爲蒙古嚮道焉。忽圖剌驍勇，力能折人，每食盡一羊，音吐甚洪，隔七蛉之遠猶聞之。一日出獵，遇朵兒奔人欺其無從者，欲追而殺之。忽圖剌之馬陷淖中，自馬上躍登於岸，追者駭走。家人聞，遇朵兒奔，以爲必死，設筵祭之。其妻獨不謂然。及歸，忽圖剌曰：「我出獵，而徒手返，何以對衆？」復入朵兒奔牧羣，奪其馬。中道獲野鴨卵，盛以鞾。家人乃撤祭筵，以享其夫婦。忽圖剌長子曰拙赤罕，後率所部千人歸於太祖；次曰阿勒壇，亦附太祖，後叛歸客烈亦部王罕。初，俺巴該爲金人所殺，部衆會議立罕，推族人朵答兒主議。朵答兒請使哈答兒禿克主之。哈答禿克讓於莫圖根。莫圖根曰：「汝等公議立罕，則事可定。否則必有內亂。」言畢而出，部衆遂共立忽圖剌爲罕。爲及忽圖剌卒，而拉火力兒等欲立塔兒忽台爲罕，部衆不從。於是諸部各立部長，不相統屬。
爲尼而倫部長者曰也速該，合不勒罕第二子把兒壇之也，是爲太祖皇考，追謚烈祖神元皇帝。自此，塔兒忽台與烈祖有隙。塔兒忽台者，合答安太石之子，爲泰亦赤兀部長。故太祖屢爲泰亦赤兀部所困。把兒壇娶於巴兒忽氏，曰蘇尼吉兒哈屯，生四子，長曰蒙哥禿乞顏，次曰捏坤太石。捏坤太石長子曰火察兒，善射，從太祖攻討諸部，屢有功，後從攻塔塔兒違軍令，太祖奪其所獲，遂與阿勒壇奔王罕。王罕敗，復奔乃蠻。太祖平乃蠻，俱伏誅。次爲烈祖。次曰答力台，亦叛附王罕，後自歸於太祖，太祖宥之。烈祖爲部長十三年，屢伐金。又討塔塔兒，獲其二酋，曰帖木真兀格，曰庫魯布哈，諸部畏服。客烈亦部王罕爲其叔父古兒堪所攻，乞援於烈祖。烈祖逐古兒堪以定客烈亦之亂，王罕德之，與烈祖約爲諳達。後烈祖爲太祖求婚於翁吉剌氏，中道至扯克兒之地，遇塔塔兒人以毒酒飲之。祖暴疾，至家召察剌合額不格之子蒙力克，以太祖兄弟託之而崩，時太祖十三歲。
史臣曰：「元人數典忘祖，稱其國姓曰奇渥溫氏，而舊史因之。我高宗純皇帝旣命館臣改譯，復據《蒙古源流》證元之國姓爲博爾濟錦氏，數百載相沿之謬，至我高宗始爲之釐訂焉。博爾濟錦卽孛兒只斤之異譯也。今蒙古喀兒喀諸部，非博爾濟錦氏不得爲台吉，蓋猶自別於庶姓雲。」

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

