
卷四十八·志第十五
　
　　○地理三 
　　陝西諸道行御史臺。大德三年罷，延祐二年復置。 
　　陝西等處行中書省，領路三、府五、州十八，屬州十一，屬縣七十九。 
　　奉元路。上。金爲京兆府，屬京兆府路。憲宗三年，置從宜府於京兆。至元十五年，改京兆府爲安西府。十六年，升安西府爲安西路。皇慶元年，改爲奉元路。舊領長安、咸寧、興平、涇陽、臨潼、藍田、雲陽、高陵、終南、櫟陽、郿、咸陽十二縣。至元元年，省雲陽縣入涇陽。舊志：並耀州之雲陽。案雲陽，宋隸耀州，金隸京兆府。四年，省櫟陽縣入臨潼。七年，又以悛屋縣來屬，省終南入之。戶三萬三千九百三十五，口二十七萬一千三百九十九。壬子年數。領司一： 
　　錄事司。 
　　縣十一： 
　　咸寧，下。長安，下。咸陽，下。興平，下。臨潼，下。至元四年，並櫟陽縣入之。藍田，下，涇陽，下，至元元年，省雲陽縣入之。高陵，下。至正末，李思齊築鹿臺城於縣西南二十五里。悛屋，下，金故縣，隸鳳翔府，後升爲恆州。至元初，降爲縣來屬。郿縣。下。金故縣，隸鳳翔府，後隸恆州。元初，升爲州，增置柿林縣。至元元年，復降郿州爲縣，省柿林入之。 
　　州五： 
　　同州。下。金故州，屬京兆府路。舊領馮翊，朝邑、白水、郃陽、澄城、韓城六縣。元初，省馮翊縣入本州。領縣五： 
　　朝邑，下。白水，下。郃陽，下。宋舊隸同州，金改隸禎州。至元初廢禎州，仍隸本州。澄城，下。韓城，下。金貞祐三年，升爲禎州。至元元年廢，二年再置，六年降爲韓城縣。 
　　華州，下。金故州，屬京兆府路。舊領鄭、華陰、下邽、蒲城、渭南五縣。元初，省鄭縣入本州，至元十二年，復置鄭州，後省並。年分闕。省下邽縣入渭南。領縣三： 
　　華陰，下。蒲城，下。渭南。下。 
　　耀州。下。金故州，屬京兆府路。舊領華原、同官、美原、三原四縣。至元元年，省華原縣入州，復置富平縣，省美原縣入富平。領縣三： 
　　三原，下。富平下。宋故縣，金省入美原。至元元年，復置。同官。下。 
　　乾州。下。金故州，屬京兆府躋。舊領奉天、醴泉、武功、好畤四縣。至元元年，省奉天縣入本州。五年，復置奉天，省好畤入之，又析畤州之永壽來屬。後又改奉天縣爲醴泉。領縣三： 
　　醴泉，下。至正初，改築新城於城西三十里。武功，下。金以嫌顯宗諱，改爲武功武亭。元復。後廢。至正四年，復置。永壽。下。至元十五年，徙縣治於麻亭。 
　　商州。下。金故州，屬京兆府路。領縣一： 
　　洛南。下。 
　　延安路。下。金延安府，屬鄜延府路。元改延安路。舊領膚施、延川、延真、臨真、甘泉、敷政、門山七縣。元初析甘州之宜川來屬，又省丹州入宜川縣。戶六千五百三十九，口九萬四千六百四十一。壬子年數。領縣八。 
　　膚施，下。甘泉，下。宜川，下。元初，置司候司。至元六年，省入宜川。按金志，丹州具一：宜川。宋志，鄜州縣一：宜川。宋志奪鄜州所屬之四縣，又奪丹州，誤以宜川屬鄜州也。舊志無丹州，以並丹州入宜川世。延長，下。延川，下。安定，下。本宋舊堡。憲宗二年，升爲安定縣。至元元年，析置丹頭縣。四年，併入本縣。安塞，下。本金舊堡。憲宗二年，升爲縣。至治三年，徙縣治於龍安鎮。保安。下，金爲保安州。至元六年。降爲縣。 
　　州三： 
　　鄜州。下。金故州，屬鄜延路，舊領洛交、直羅、鄜城、洛川四縣。至元四年，省鄜城入洛川，又省洛交、直羅入州。六年。廢坊州，以中部、宜君二縣來屬。領縣三： 
　　洛川，下。中部，下。宜君。下。 
　　綏德州。下。金故州，屬鄜延路。舊領清澗一縣，舊志：金領八縣。誤以城寨爲縣。十寨、一城、一堡。歸附後，升米脂寨爲縣，省嗣武城入之，升懷寧寨爲縣，省綏平寨入之。至元四年，又省定戎寨入米脂，懷寧縣入清澗，義合寨、綏德寨入本州。領縣二： 
　　青澗，下。米脂。下。 
　　葭州。下。金故州，屬河東北路。後改屬鄜延路。舊領八寨、九堡。至元六年，省通泰堡、彌川堡入州，省太和寨入神木縣，建寧寨入府谷縣。領縣三： 
　　神木，下。元初，置靈州於古鄜州之神木寨。至元六年，改靈州爲神木縣。吳堡，下。舊爲吳堡寨。府谷。下。宋爲府州。元初，建州治。至元六年，改爲府谷縣。 
　　興元路。下。宋爲興元府，屬利州路。元初，改興元路總臂府。至正十五年，改興元等處宣慰司都元帥府。舊領南鄭、城固、褒城、西縣四縣。元初，以鳳、金、洋三州來屬，析本路所屬西縣隸沔州，以洋州西鄉縣隸本路。戶二千一百四十九，口一萬九千三百七十八。至元二十七年數。領縣四： 
　　南鄭，下。宋析置廉水縣。元初並廉水入之。城固，下。褒城，下。元徙治于山河堰東南五里。西鄉。下。宋端平中縣廢，元復置。 
　　州三： 
　　鳳州。下。宋故州，屬秦鳳路，後改隸利州路。元初，改隸興元路。至元五年，以倚郭粱泉縣省入本州。後至元二年，立留壩鎮巡檢司。 
　　洋州。下。宋故州，屬利州路。元初，改隸興元路。舊領興道、真符、西鄉三縣。元初，析西鄉縣隸興元路。至元二年，並興道、真符二縣入本州。 
　　金州。下。宋故州，屬京西南路，後改隸利州路。元初，隸興元路。舊領西域、漢陰、洵縣、石泉、平利、上津六縣。元初，俱省入本州。 
　　陝西漢中道肅政廉訪司。舊治安西路。延祐三年，徙治鳳翔。 
　　鳳翔府。金故府，屬鳳翔府路。元初，屬興元路。尋屬鳳翔路總管府。至元九年，改爲散府。舊領鳳翔、寶雞、虢、郿、悛屋、扶風、岐山、普潤、麟遊九縣。元初，以郿、悛屋二縣改隸安西路，虢、普潤二縣並廢。戶二千八十一，口一萬四千九百八。壬子年數。領縣五： 
　　鳳翔，下。扶風，下。岐山，下。寶雞，下。有益門城，元末李思齊所築。麟遊。下。 
　　邠州。下。金故州，屬慶原路。元初，直隸行省。舊領宜祿、新平、淳化、永壽、三水五縣。至元七年，省宜祿入本州，省三水入淳化縣，永壽改隸乾州。領縣二： 
　　新平，下。淳化。下。 
　　涇州。下。金故州，屬慶原路。元初，隸都元帥府，又隸鞏昌都總帥府，又隸平涼府，後直隸行省。舊領涇川、長武、良原、靈臺四縣。至元十一年，省良原具入靈臺，長武縣入涇川。領縣二。 
　　涇川，下。倚郭。靈臺。下。至元七年，併入涇川。十一年，復置。 
　　開成州。下。金爲鎮戎州，屬鳳翔路。元初爲原州。鎮戎州，本唐原州高縣之地。至元十年，皇子西安王分治秦蜀，置開成府視上都，號爲上路。至治三年。降開成州。舊領東山、三川二縣，後改隸鎮原州。置開成爲附郭縣。領縣一： 
　　開成。下。 
　　州一： 
　　廣安州。下。金升宋東山寨爲廣安縣，隸鎮戎州，後廢。至元十年，復置廣安縣。十五年，升爲州，仍隸本路。開成路降州，廣安州應直隸行省。無明文可證。仍依舊志，隸開成州之下。 
　　莊浪州。下。本莊浪路。大德八年，降路爲州。領縣一： 
　　莊浪。下。延祐六年，升莊浪巡檢司爲莊浪縣，移巡檢司於比卜渡。 
　　鞏昌等處總帥府。元初爲鞏昌路便宜都總帥府，統鞏昌、平涼、臨洮、慶陽、隆慶五府及秦、隴、會、環、金、德順、徽、金洋、安西、河、洮、岷、利、巴、沔、龍、大安、褒、涇、邠、寧、定西、鎮原、階、成、西和、蘭二十七州。至元五年，析安西州居脫思麻路。六年，析河州屬吐番宣慰司。七年，省洮州入安西州。八年，析岷州屬脫思麻路。十三年，置鞏昌路總管府。十四年，復行便宜都總帥府事。是年，析隆慶府，利、巴、大安、褒、沔、龍等州隸廣元路。二十年，又析涇、鄖二州隸陝西漢中道宣慰司。帥府所統者：鞏昌、平涼、臨洮、慶陽四府，秦、隴、寧、定西、鎮原、階、成、西和、蘭、會、環、金、德順、徽、金洋十五州。二十一年，仍置便宜都總帥府。二十五年，改爲宣慰使司兼便宜都總帥府。二十六年，行省言：「鞏昌便宜都總帥府已升爲宣慰司，以舊兼府事，別立散府，調官分治。」從之。 
　　鞏昌府。金爲鞏州，屬臨洮路。元初，改鞏昌府。舊領隴西、通渭、定西、通西、安西五縣。金升定西爲州，析通西、安西隸之。至元十三年，以金之寧遠寨置寧遠縣，伏羌寨置伏羌縣，鹽川鎮置漳縣。戶四萬五千一百三十五，口三十六萬九千二百七十二。壬子年數。領司一。 
　　錄事司。 
　　縣五： 
　　隴西，下。寧遠，下。伏羌，下。通渭，下。宋通渭寨，金升渭縣。漳縣。下。宋名鹽川寨，金爲鎮。至元十三年，置縣。 
　　平涼府。金故府，屬鳳翔路。元初，屬鞏昌帥府。舊領平涼、潘原、崇信、華亭、化平五縣。後省潘原縣太平涼，化平縣入華亭。領縣三： 
　　平涼，下。崇信，下。華亭。下。 
　　臨洮府。金故府，屬臨洮路。元初，隸鞏昌帥府。泰定元年，更置臨洮總管。舊領狄道、當川、康樂三縣。元初，省當川、康樂二縣入狄道。至元十三年，升渭原堡爲渭源縣。領縣二： 
　　狄道，下。渭源。下。 
　　慶陽府。金故府，屬慶原路。元初，隸鞏昌帥府。舊領安化、彭原、合水三縣。至元七年，並安化、彭原二縣入合水。領縣一。 
　　合水。下。 
　　秦州。中。金故州，屬鳳翔路。元初，隸鞏昌帥府。舊領成紀、治坊、甘谷、清水、雞川、隴城、秦安七縣。至元七年，省雞川、隴城二縣入秦安，治坊縣入清水，甘谷縣入通渭。領縣三： 
　　成紀，中。清水，中。秦安。中。 
　　隴州。中。金故州，屬鳳翔路。元初，隸鞏昌帥府。舊領汘幹陽、汘幹源、隴安三縣。至元七年省隴安縣大汘幹源。延祐四年，又省汘幹源縣入本州。領縣一： 
　　汘幹陽。下。 
　　寧州。下。金故州，屬廣源路。元初，隸鞏昌帥府。舊領安定、定平、真寧、襄樂四縣。至元七年，省襄樂、安定、定平入本州。領縣一： 
　　真寧。下。 
　　安定州。下。宋爲定西城，屬蘭州。金爲定西縣，升爲州，屬秦鳳路。元初，隸鞏昌帥府。至正十二年，以地震，改安定州。十五年，又置軍民安撫司。舊領通西、安西二縣。至元三年，省二縣入本州。 
　　鎮原州。下。金原州，屬廣源路。元初，改鎮原州，隸鞏昌帥府。舊領臨涇、彭陽二縣。元初，以鎮戎州之東山、三川二縣來屬。至元七年，省四縣俱入本州。 
　　西和州。下。宋岷州，徙治於長道縣之白石鎮，改西和州，屬秦鳳路。元初，隸鞏昌帥府。舊領祐川、大潭、長道三縣。大潭、祐川，軍興久廢。至元七年，省長道入本州。 
　　環州。下。金故州，屬慶原路。元初，隸鞏昌總帥府。舊領通遠一縣，至元七年，省入本州。 
　　金州。下。本宋蘭州龕谷寨。金升爲龕谷縣，又置金州，以龕谷縣爲治所。至元七年，省縣入本州。 
　　靜寧州。下。金爲德順州，屬鳳翔路。元初，隸鞏昌帥府。舊領隴幹、永洛、威戎、隆德、通邊、治平六具。元初，省治平、永洛縣二縣入隴幹。後復省隴幹入本州。改爲靜寧州。領縣一： 
　　隆德。下。威戎、通邊二縣，金末已廢。 
　　蘭州。下。金故州，屬臨洮路。元初，隸鞏昌帥府。舊領定遠、阿幹二縣。元初，置司候司。至元七年，省司侯司入本州。至大中，以定遠縣改隸金州，後廢入金州。領縣一： 
　　阿幹。下。 
　　會寧州。下。金會州，屬臨洮路。元初，隸鞏昌帥府。至正十二年，以地震，改會寧州。舊領保川一縣。金末，州陷於河西，僑治州西高百里會川城，名新會州。元初，遷於保川縣，改保川縣爲西寧。至元七年，並縣入州。 
　　徽州。下。元初，置南鳳州於鳳州之河池縣，又升永寧鄉爲縣，析鳳州之兩當縣，同隸南鳳州。至元元年，改爲徽州，七年，省河池、永寧二縣入本州。領縣一。 
　　兩當。下。宋徙治於廣鄉鎮。元因之。 
　　階州。下。宋故州，屬秦鳳路。元初，隸鞏昌帥府。舊領福津、將利二縣，至元七年，省入本州。新州治在柳樹城，距舊城東八十里。 
　　成州。下。宋故州，屬秦鳳路。元初，隸鞏昌帥府。舊領同谷、慄亭二縣。太宗十三年，宋成都將田世顯來降，命遷於慄亭管民司事，不隸成州。析秦州之天水縣來屬。至元七年，省同谷、天水二縣入本州。太宗十年，宋雷、李二將來降，命遷於成州，行金洋州事，隸鞏昌帥府。舊志別立金洋州，誤。此是行金洋二州事，非又置金洋州。 
　　吐番等處宣慰司都元帥府。以下宣慰司三、宣撫司二，俱隸宣政院。 
　　河州路。下。金河州，屬臨洮路。元初，置河州路軍民總管府。舊領枹罕、寧河二縣。元初，省枹罕入本州，升定羌城爲定羌縣，安鄉關爲安鄉縣。領縣三： 
　　定羌，下。安鄉，下。寧河。下。 
　　洮州路。下。金故州，屬臨洮路。元初，升洮州路，置元帥府。領縣一： 
　　可當。下。金故縣，元初因之。金志闕。 
　　貴德州。下。本金積石州西界之地。元初，置貴德州，隸宣慰司，後廢。 
　　積百州。下。宋積石軍溪哥城。金升爲州，屬臨洮路。元初置元帥府。 
　　雅州。下。宋故州，屬成都路。憲宗八年，攻拔其城，改隸馬湖路。後改隸吐番宣慰司。領縣五： 
　　石山，下。瀘山，下。百丈，下。榮經，下。嚴道。下。百山、嚴道二縣，別隸六番招討使司。 
　　黎州。下。宋故州，屬成都路。元初，隸馬湖路，後改隸吐番宣慰司。領縣一： 
　　漢源。下。 
　　十八族元帥府。 
　　帖成河裏洋脫元帥府。 
　　當陽元帥府。以上屬吐番宣慰司。 
　　脫思麻路宣慰司都元帥府。木爲元帥府。至元三年，以西安州來屬。五年，又以岷州來屬。大德十一年，升爲宣慰司，以禮店文州萬戶府隸之。領州三： 
　　西安州。宋故州，屬秦鳳路。至元三年，來屬。 
　　岷州。宋岷州，改西和州。元初，於祐川縣故地置岷州。至元七年，來屬。後置元帥府。 
　　鐵州。沿革闕。 
　　禮店、文州蒙古漢兒軍民元帥府。至元九年置。後改隸吐番宣慰司。大德十一年，以屬吐番宣慰司不便，命仍隸脫思麻路。以上屬脫思麻路宣慰司。 
　　松潘、客疊、威、茂等處軍民安撫司。至大二年，改爲宣撫司，遷治茂州汶川縣。 
　　茂州。宋故州，屬成都路。領縣二：文山，下。汶川。下。 
　　靜州茶上必裏溪安鄉等二十六族軍民千戶所。 
　　龍木頭都留等二十二族軍民千戶所。 
　　嶽希蓬蘿匐村二十二族軍民千戶所。 
　　析藏軍民萬戶府。以上屬松潘等處宣撫司。 
　　碉門、魚通、黎、雅、長河西、寧遠等處軍民宣撫司。至元十九年，移成都宣慰司於碉門。大德二年，並土番碉門安撫司、運司，改爲碉門、魚通、黎、雅、長河西、寧遠軍民宣撫司。舊史《百官志》作安撫司，誤。 
　　魚通路軍民萬戶府。 
　　碉門、魚通等處管軍守鎮萬戶府。 
　　長河西管軍萬戶府。 
　　朵甘思哈答李唐魚通等處錢糧總管府。 
　　亦思馬兒甘軍民萬戶府 
　　朵甘思管軍民萬戶府。 
　　剌馬兒剛等處招討司。 
　　奔不思招討司。 
　　奔不兒亦思剛百姓達魯花赤。 
　　唆尼招討司。 
　　徵沔招討司， 
　　天全招討司。 
　　六番招討司。以上屬碉門漁通宣撫司。 
　　烏思藏納裏迷古魯孫等三路宣慰使司都元帥府 
　　烏思藏管蒙古軍都元帥府。 
　　納裏迷古魯孫元帥府。 
　　擔裏管軍招討使司。 
　　沙魯思管民萬戶。 
　　搽裏八管民萬戶。 
　　速兒麻加瓦管民官。 
　　撒剌管民官。 
　　出密萬戶府。 
　　嗸籠荅剌萬戶府。 
　　思荅籠刺萬戶府。 
　　伯木古魯萬戶府。 
　　湯卜赤八千戶所。 
　　加麻瓦萬戶府。 
　　札由瓦萬戶府。 
　　牙裏不藏思八萬戶府。 
　　迷兒萬戶府。以上屬烏思藏宣慰司。 
　　四川等處行中書省，領路十一、府二、屬府三，屬州三十九，軍一，屬縣九十四。蠻夷土官，不在此數。 
　　西蜀四川道肅政廉訪司 
　　成都路。上。宋爲成都府路。元初置成都路總管府。至元十三年，設錄事司。舊領嘉定、崇慶二府，眉、邛、黎、雅、威、茂、簡、漢、彭、綿十一州。後嘉定自爲一路，以眉、黎、雅、邛隸之。二十年，又析黎、雅屬吐番招討司，茂州屬松潘等處安撫司，降崇慶爲州，省隆州入仁壽縣。舊領成都、華陽、郫、新都、溫江、新繁、雙流、靈泉、廣都九縣。至元二十年，析靈泉縣隸簡州，省廣都縣入雙流，以仁壽、金堂二縣來屬。戶三萬二千九百一十二，口二十一萬五千八百八十八。至元二十七年數。領司一： 
　　錄事司。 
　　縣九：成都，下。宋爲府治所。至元十三年，以本縣元管大城內西北隅，併入錄事司。華陽，下。新都，下。郫縣，下。溫江，下。雙流，下。新繁，下。仁壽，下。木宋隆州，領仁壽、井研二縣。至元二十年，省隆州、井研入仁壽縣來屬。金堂。下。本宋懷安軍，領金水、金堂二縣。元初，升爲杯州。至元二十年，省懷州、金水入金堂縣來屬。 
　　州七： 
　　彭州。下。宋故州，屬成都府路。元初因之。舊領九隴、濛陽、崇寧三縣。至元中，省九隴縣入本州。領縣二： 
　　濛陽，下。崇寧。下。 
　　漢州。下。宋故州，屬成都府路。元初因之。舊領洛、什仿、綿竹、德陽四縣。中統初，省洛縣入本州。領縣三： 
　　什邡，下。德州，下。至元八年，升爲德州。十三年，仍爲縣，隸成都路。十八年來屬。按舊紀：十八年以漢州德陽縣屬成都路。紀、志抵悟，未審孰是。綿竹。下。至元十三年，省入州。後復置。 
　　安州。下。宋石泉軍，屬成都府路。中統五年，升爲州。舊領石泉、神泉、龍安三縣。是年，又省神泉、龍安二縣入本州。領縣一： 
　　石泉。下。 
　　灌州。下。宋永康軍，屬成都府路。後廢爲灌口寨。元初，復置灌州。至元十三年，省所屬導江、青城二縣入本州。 
　　崇慶州。下。宋崇慶府，屬成都府路。至元十二年，置總管府。二十年，降爲崇慶州。舊領晉原、江原、新津、永康四縣。至元二十年，省江原縣入本州。領縣三： 
　　晉原，下。新津，下。永康。舊志漏此縣。《明一統志》：「本朝省永康入崇慶州」，可證。 
　　威州。下。宋故州，屬成都府路。舊領保寧、通化二縣。至元十九年，省保寧縣入本州。領縣一： 
　　通化。下。 
　　簡州。下。宋故州，屬成都府路。舊領陽安、平泉二縣。至元二十年，省陽安入本州。二十二年，又併成都府所屬靈泉縣入之。平泉縣以地荒，亦廢不置。 
　　嘉定府路。下。宋嘉定府，屬成都府路。至元十三年，升爲路，置總管府。後罷。二十二年，復置。舊領龍遊、夾江、犍爲、峨眉、洪雅五縣。二十五年，省洪雅縣入夾江。領司一： 
　　錄事司。 
　　縣四： 
　　龍遊，下。夾江，下。峨眉。下。犍爲。下。 
　　州二： 
　　眉州。下。宋故州，屬成都府路。至元十四年，改隸嘉定府路。舊領眉山、彭山、丹稜、青神四縣。至元二十年，省州治眉山縣用丹稜縣，併入本州。領縣二： 
　　彭山，下。青神。下。 
　　邛州。下。宋故州，屬成都府路。至元十四年。置安撫司，兼行州事。舊領臨邛、火井、蒲江、依政、安仁、大邑六縣。元初，省火井、安仁入大邑。至元二十一年，省州治臨邛縣及依政、蒲江二縣入本州。領縣一： 
　　大邑。下。 
　　廣元路。下。宋爲利州路端平，後地荒民散者十有七年。憲宗二年，命汪特格城利州。三年，置都元帥府。至元十四年，罷帥府，改爲廣元路總管府。十六年，以廣元等路爲四川北邊，置宣慰司。十九年，罷，仍爲總管府。舊領綿谷、葭萌、昭化、嘉川四縣。至元十四年，省葭萌縣入昭化，省嘉川入綿谷。戶一萬六千四百四十二，口九萬六千四百六。至元二十七年數。領縣二： 
　　綿谷，下。昭化。下。 
　　府一： 
　　保寧府。下。宋爲閬州，屬利州路，以兵亂，移治大獲山。憲宗八年，宋守將楊大淵降，置東川路元帥府。至元十三年，升保寧府。二十年，罷元帥府，改保寧路。後仍改爲府，屬本路。舊領閬中、蒼溪、南部、新井，奉國、新政、西水七縣。又置新得、小寧二州來屬。後並二州入閬中縣，又省奉國入蒼溪縣，新井、新政、西水入南部縣。領縣三： 
　　閬中，下。倚郭。蒼溪，下。南部。下。 
　　州四： 
　　劍州。下。宋爲龍慶府，屬利州路。至元二十年，改劍州。舊領普安、武連、陰平、梓潼、普成、劍門六縣。武連、陰平二縣久廢。至元二十年，省普成、劍門二縣入普安。領縣二。 
　　普安，下。梓潼。下。 
　　龍州。下。宋爲政州，又改龍州，屬利州路。憲宗八年，宋守將王知府以城降。至元二十二年，省所屬江油縣入本州。 
　　巴州。下。宋故州，屬利州路。舊領化城、恩陽、曾口、難江、通江五縣。至元二十年，省難江、恩陽二縣入化城。領縣三： 
　　化城。下。曾口，下。通江。至元二十年，省通江入曾口縣。二十九年，廢新得州，又置通江縣。 
　　沔州。下。宋故州，屬利州路。至元十四年，隸廣元路。舊領略陽、長舉二縣。至元二十年，廢褒州，置鐸水縣，遷州治於鐸水，又降大安州爲縣來屬，省所屬長舉縣及興元府之西鄉縣入略陽。領縣三： 
　　鐸水，下。倚郭。本西縣舊鎮，世祖始以其地升爲褒州，改鎮爲縣。大安，下。略陽。下。沔州舊治略陽，元移治鐸水縣。 
　　順慶路。下。宋爲順慶府。屬潼川府路。以兵亂，徙治青居山。憲宗八年，宋裨將劉淵以城降。中統元年。置征南都元帥府。至元四年，置東川路統軍司。後改東川府。十五年，復改順慶府。十六年，置四川東道宣慰司。十九省所屬流溪縣入西充。戶二千八百二十一，口九萬五千一百五十六。至元二十七年數。領司一：錄事司。 
　　縣二： 
　　南充，下。至元二十年，併合州之漢初縣入之。西充。下。 
　　府一： 
　　廣安府。宋爲廣安軍，又改寧西軍，屬潼川府路，後城大良平爲治所。憲宗八年，宋守將蒲元圭以城降。至元十五年，廢寧西軍。二十年，置廣安府。舊領和溪、新明、渠江、嶽池四具。至元二十年，省和溪、新明二縣入嶽池。領縣二： 
　　渠江。下。倚郭。嶽池。下。 
　　州二： 
　　蓬州。下。宋故州，屬利州路。元初，置宣撫司都元帥府，後罷。至元二十年，又置蓬州路總管府。後復爲蓬州。舊領蓬池、良山、儀隴、伏虞、營山、相如六縣。至元二十年，省良山縣入營山，並蓬池、伏虞二縣入儀隴。領縣三： 
　　相如，下。倚郭。省金城寨入之。宋州治蓬池，至元二十年，蓬池省並，移治相如。儀隴，下。營山。下。 
　　渠州。下。宋故州，屬潼川府路，中統三年，置渠州路軍民總帥府。至元十三年，置安撫司。二十年，罷安撫司爲渠州來屬。舊領流江、鄱水、鄱山、大竹四縣。至元二十年，並鄱水、鄱山二縣入大竹。領縣二。 
　　流江，下。至元二十六年，省入本州。後復置。大竹。下。 
　　潼川府。宋故府，屬潼川府路。兵後地荒。中統元年，置潼川都元帥府。至元十五年，置宣慰司。後仍爲散府。舊領郪、中江、涪城、射洪、通泉、鹽亭、銅山、飛鳥、東關、永泰十縣。元初，增置安嶽縣。至元二十年，省涪城縣入郪縣，通泉縣入射洪，銅山、飛鳥二縣入中江，東關、永泰二縣入鹽亭。領縣五： 
　　郪縣，下。倚郭。中江，下。射洪，下。宋末，縣省。元初，復置。鹽亭，下。安嶽。下。宋普州，領安嶽、樂至、安居三縣，後州縣俱廢。元初，復置安嶽縣，並安居、樂至二縣地入之。 
　　州二： 
　　遂寧州。下。宋爲遂寧府，屬潼川府路。兵亂，權治蓬溪。元初，改爲州，舊領小溪、長江、蓬溪、青石、遂寧五縣。至元十九年，並遂寧、青石二縣入小溪，長江縣入蓬溪。領縣二： 
　　小溪，下。蓬溪。下。宋末縣省，元復置。 
　　綿州。下。宋故州，屬成都府路。至元二十年，改隸潼川府。舊領巴西、彰明、魏城、羅江、鹽泉五縣。鹽泉久廢。至元二十年，省巴西、魏城二縣入本州。領縣二： 
　　彰明，下。羅江。下。 
　　永寧路。下。宋爲瀘州江安、合江二縣之境。元初置西南番總管府。至元二十五年，改爲永寧路。領縣一： 
　　定川。下。 
　　州一： 
　　筠連州。下。宋羈縻州筠州、連州。元初，合爲一。州領縣一： 
　　騰川。下。 
　　九姓羅氏黨蠻夷長官千戶所。元初立夷民羅氏黨九人爲總把。至元中，改爲長官千戶。 
　　四川南道宣慰司。至元十六年置。 
　　重慶路。上。宋爲重慶府，屬夔州路。以兵亂，遷治無常。至元十六年，置重慶路總管府。二十一年，升爲上路，析忠、涪二州爲屬郡。二十二年，又以瀘、合二州來屬。舊領巴、江津、璧山三縣。至元二十年，以南川縣來屬，廢南平軍入之。二十二年，省璧山縣入巴縣。後至元四年，又置墊江縣。戶二萬二千三百九十五，口九萬三千五百三十五。至元二十九年數。領司一： 
　　錄事司。 
　　縣四： 
　　巴縣，下。倚郭。江津，下。至元十六年，賜四川行省參政昝順田民百八十戶於江津縣。南川，下。至十二年，省重慶府隆化縣入之。墊江。下。 
　　州六： 
　　瀘州。下。宋故州，屬潼川府路。宋府將劉整以城歸附。宋人復取之，改江安州，徙治江南。至元十六年，復改瀘州，還故治。二十二年，來屬重慶路。舊領潼川、合江、江安、納溪四縣。至元二十年，省瀘川縣入本州。領縣三： 
　　江安，下。納溪，下。合江。下。宋治安樂故城，元升爲合江州，移治神臂江南。至元二十八年，復爲縣。 
　　忠州。下。宋爲忠州，又升咸淳府，屬夔州路。元初，仍爲忠州。舊領臨江、豐都、墊江、南賓、龍渠五縣。龍渠縣久廢。至元中，省臨江縣入本州，省墊江縣入豐都。領縣三： 
　　臨江，下。南賓，下。豐都下。 
　　合州。下。宋故州，屬夔州路，後遷州治於釣魚山。至元十五年，宋將王立以城降，復還舊治。二十二年，來隸重慶路。舊領隸事司，石照、漢初、赤水、銅梁、巴川五縣。至元二十年，省隸事司及巴川縣入銅梁，赤水縣入石照，漢初縣入順慶路之南充；又省昌州及永昌、昌元二縣入大足縣來屬。領縣五： 
　　銅梁，下。舊治在縣北列宿壩，後移治涪江南岸東溪壩。元初，移今治，省巴江縣入之。定遠，下。本宋地名女菁平。至元四年，便宜都總帥汪良臣立寨於母章德山。五年，改爲定遠城，置武勝軍，行和溪安撫司事。後復改定遠州。二十四年，降爲縣。石照，下。《明一統志》：元省石照縣入本州。其省入年分闕。大足，下。舊隸昌州，至元二十年，州廢來屬。昌寧，下。本昌元縣。至元二十年，省入大足縣。後復置今縣。 
　　涪州。下。宋故州，屬夔州路，後移治三臺山。元初，復舊治。舊領涪陵、賓化、樂溫、武龍四縣。賓化縣久廢。至元二十年，省涪陵、樂溫二縣入本州。領縣一： 
　　內江。下。 
　　珍州。下。宋故州，屬夔州中。領縣二： 
　　樂源，下。綏陽。下。 
　　紹慶路。下。宋紹慶府，屬夔州路。至元二十八年，置總管府。泰定四年，紹慶路四洞酋何者等降，並命爲蠻夷長官，仍設巡檢司以撫之。戶三千九百四十四，口一萬五千一百八十九。至元二十七年數。領縣二： 
　　彭水，下。黔江。下。 
　　紹熙路。下。宋紹熙府，元初廢。至正初，置紹熙路總管府。領縣四： 
　　營懷，下。威遠，下。資官，下。應靈。下。 
　　懷德府宣撫司。至順二年，四川行省招諭懷德府驢谷什用等四洞及生蠻十二洞內附。詔升懷德府爲宣撫可以領之，諸洞各設長官司及巡檢司。 
　　領州四： 
　　來寧州。下。 
　　柔遠州。下。 
　　酉陽州。下。宋思州，又改酉陽州，元初因之。領縣三： 
　　務川，下。中水，下。寧夷。下。 
　　服州。下。 
　　石柱軍民宣撫司。宋石柱安撫司，元初改宣撫司。 
　　石耶洞軍民府。本石柱宣撫司地，元初析置軍民府。 
　　邑梅沿邊溪洞軍民府。元初改並鄉洞，置軍民府。 
　　夔州路。下。宋爲夔州都督府。至元四年，置夔府路總帥府，戍開州。十五年，改夔州路總管府，以施、萬、雲安、天寧四州來屬。二十二年，又以開、達、梁山三州來屬。二十五年，析施州清江縣地入本路。戶二萬二十四，口九萬九千五百九十八。至元二十七年數。領司一： 
　　錄事司。 
　　縣二：奉節，下。巫山。下。 
　　州七： 
　　施州。下。宋故州，屬夔州路。舊領清江、建始二縣。至元二十二年，省清江縣入本州。領縣一： 
　　建始。下。 
　　達州。下。宋故州，屬夔州路。至元十五年，隸四川東道宣慰司。二十二年，改隸夔州路。舊領通川、永睦、新寧、巴渠、東鄉、明通六縣。永睦、巴渠、明通、東鄉四縣，至元中並省。領具二： 
　　通川，下。新寧。下。宋志作新興，誤。 
　　梁山州。下。宋爲梁山軍，屬夔州路。至元二十二年，改爲州。領縣一： 
　　梁山。下。 
　　萬州。下。宋故州，屬夔州路。舊領南浦、武寧二縣。至元二十年，省南浦縣入本州。領縣一： 
　　武寧。下。 
　　雲陽州。下。宋爲雲安軍，屬夔州路，又析置安義縣，尋爲雲安監。至元十五年，置雲安軍。二十年，升雲陽州，省雲安監入之。 
　　大寧州。下。宋爲大寧監，屬夔州路，至元二十年，升爲州。省所屬大昌縣入之。 
　　開州，下。宋故州，屬夔州路。舊領開江、清水二縣，元初，俱省入本州。 
　　敘南等處蠻夷宣撫司。大德七年，改敘州宣撫司爲敘南等處宣撫司。後至元三年，立橫江巡檢司。 
　　敘州路。下。宋戎州，屬潼川府路，後改敘州。宋末，城登高山爲治所。至元十二年，宋將郭漢傑以城降。十三年。置安撫司，未幾徙治三江口。罷安撫司，仍爲敘州。十八年，升爲路。二十二年，復置安撫司。二十三年，復爲路，舊紀：降敘州爲縣，誤。隸蠻夷宣撫司。領縣四： 
　　宜賓，下。有憲宗神御殿。慶符，下。南溪，下。宣化。下。宋舊縣，後廢爲鎮。元初，復置縣。 
　　州二： 
　　富順州。下。宋富順監，屬潼川府路。至元十二年，置富順監安撫司。二十年，罷安撫司，置富順州。 
　　高州。下。宋爲羈縻州，後屬長寧軍。熙寧八年，夷人得個祥獻十州，內有高州。至元十五年，雲南行省遣使招諭內附。十七年，知州郭安復行州事。 
　　馬湖路。下。本馬蠻地。宋時，蠻主屯於湖內。至元十三年內附。十九年，置總管府，遷於夷部溪口，瀕馬湖之南岸爲府治。二十五年，以沐川等五寨析隸嘉定者，還隸本府。領州二： 
　　長寧州。下。本羈縻州，宋政和中建爲長寧軍。至元十二年，守將黃立以城降。二十二年，設錄事司，後與所屬安寧縣俱省入本軍。泰定二年，又改軍爲州。 
　　戎州。下。宋晏州，爲羈縻州。熙寧八年，夷人得個祥獻。至元十三年，蠻夷部宣撫司遣使招諭。十七年，部長得蘭紐來見，授大壩都總管。二十二年，升爲戎州，州治在箐前。所領長官司六： 
　　泥溪長官司 
　　平夷長官司。 
　　蠻夷長官司。 
　　夷都長官司。 
　　雷波長官司。 
　　沐川長官司。以上六長官司，宋俱爲馬湖部落。後至元二年，併爲三長官司。 
　　鎮安路。下。領州一： 
　　上林州。下。 
　　長官司三： 
　　鹿林蠻夷長官司。 
　　鹿長蠻夷長官司。 
　　諸部蠻夷長官司。 
　　上羅計長官司。領蠻地羅計、羅星，乃古夜郎境，爲西南種族。宋設長寧軍，十州族姓俱效順，長寧晏奉高薛鞏氵育思峨等十州。各授以官。其後分姓他居，遂有上、下羅計之分。至元十三年，宣撫昝順引本部夷酋得賴阿當歸順。授得賴阿當千戶。十八年，黎州同知李奇以武略將軍來充羅星長官。二十二年，夷入叛，誘誅羅星夷，行樞密院討平之。 
　　下羅計長官司。本唐珙州，領蠻地，與敘州、長寧軍相接。至元十二年，長寧知軍率之內附。十三年，昝順引夷酋得顏個詣行樞密院降，奏充下羅計蠻夷千戶。二十二年，諸蠻皆叛，惟本部無異志。後復爲珙州。 
　　四十六囤蠻夷千戶所，領豕蛾夷地，在慶符縣南抵定川。唐羈縻定州之文江縣也。至元十四年收附，宣慰使昝順招撫訁謄串豕蛾昔霞等部。於慶符縣僑置千戶所，領四十六囤，曰：「黃水口上下落骨，山落牟許滿吳，麼落財，麼落賢，騰息奴，屯莫面，落搔，麼落梅，麼得辛，上落鬆，麼得會，麼得惡，落魂，落昧下村，落島，麼得亨，落燕，落得慮，麼得了，麼騰斛，許宿，麼九色，落搔屯右，麼得晏，落能，山落寡，水落寡，落得雷，麼得具，麼得淵，騰日票彡，落昧上村，賴扇，許焰，騰朗，周頭，賣落炎，落女，愛答落，愛答速，麼得奸，阿郎頭，下得辛，上得辛，愛得婁，落鷗。 
　　諸部蠻夷： 
　　秦加大散等洞。以下各設蠻夷官。 
　　斜崖冒朱等洞。 
　　隴堤紂皮等洞。 
　　石耶洞。 
　　散毛洞。元初爲柔遠州。至元三十一年，散毛洞主覃順來貢方物，升其洞爲府。至正元年，降詔諭死可伐，散毛洞蠻覃全在叛，招降之，以爲散毛誓崖等處軍民宣撫使，置官屬。按《百官志》有散毛洞安撫司，疑宣撫爲字誤也。 
　　彭家洞。 
　　黑土石等處。 
　　市備洞。至元十七年，施州市備大盤散毛等洞款納。 
　　樂化兀都剌布白享羅等處。 
　　洪望冊德等族。 
　　大江九姓羅氏。泰定三年湖廣行省奏九姓長官招降叛蠻，當即羅氏也。 
　　水西。 
　　鹿朝。 
　　阿永蠻部。至元二十一年，酋長阿泥入覲，自言阿永鄰境烏蒙等蠻悉求皇太子位，請依例附屬。詔從其請隸官府。 
　　師壁洞安撫司。至元二十八年，賜師壁洞安撫司、師壁鑌撫所、師羅千戶所印。至正十一年，師壁安撫司土官田驢什用、盤順府土官墨奴什用降，立長官司四，巡檢司七。 
　　永順等處軍民安撫司。至大二年，以永順保靖南渭安撫司改永順等處安撫司。至正十一年，改宣撫司。按舊志以南渭州、保靖州屬新添葛蠻，隸湖廣行省，當是至大三年改永順安撫司後之制。 
　　阿者洞。延祐七年，慈利州賊結懷德府阿者洞驢各什用、謝甲洞巨仙什用、恩石洞沒爾什用、安壩洞重達義等入寇。阿者洞、謝甲洞又隸懷德府，未審何時改屬。 
　　謝甲洞。至正十二年，向亞甲洞主墨得什用出降，立盤順府。向亞甲即謝甲。 
　　上安下壩。 
　　阿渠洞。 
　　下役洞。 
　　驢虛洞。 
　　錢滿等處。 
　　水洞下曲等寨。 
　　必藏等處。 
　　酌宜等處。 
　　蕹邦等處。 
　　崖筍等處。 
　　冒朱洞。 
　　麻井柘歌等寨。 
　　新附嵬羅金井。 
　　沙溪等處。 
　　宙窄洞。 
　　新容米洞。至正十年，立四川容美洞軍民總管府。容美即容米也。至大元年，唐伯圭言：「十七洞之衆，惟容米洞、岡吉洞、抽攔洞有兵一千餘，皆不足懼。可分四道進兵：其一自紅沙寨直趨容米坑珍昧惹謝加阿惹石驢等洞，其一從苦竹寨抵桑廚上桑廚抽攔洞，其一由紹慶至沙手摩大科陽蔓師大翁迦洞，其一徵叉巴等洞兵接應，如此可平。」按伯圭所言，各洞。多舊志所無。今附載容米洞下，以資參考。 
　　甘肅等處行中書省。領路七、州二，屬州五。至元十八年，置行中書省。二十二年，罷，置宣慰司。隸寧夏行省。二十三年，復行省，罷宣慰司。 
　　河西隴北道隸政廉訪司。本爲鞏昌道。大德六年，移治甘州。至正三年，改河西隴北道。 
　　甘州路。上。西夏改唐甘州爲宣化府。元初，仍爲甘州。至元元年，置甘肅路總管府。三年，置宣慰司。五年，罷宣慰司。舊紀作宜撫司，乃字誤。八年，改甘州路總管府。戶一千五百五十，口二萬三千九百八十。至元二十七年數。 
　　永昌路。下。宋爲西涼府，西夏因之。太祖二十一年，克西涼府及所屬槊羅、河羅等縣。至元十五年以永昌王宮殿所在，置永昌路，降西涼府爲州。領州一： 
　　西涼州。下。 
　　巡檢司一： 
　　古浪城巡檢司。唐和戎城故地。 
　　肅州路。下。宋爲肅州。西夏因之。太祖二十一年，克肅州。至元七年，置肅州路總管府。戶一千二百六十二，口八千六百七十九。至元二十七年數。 
　　沙州路。下。宋爲沙州。西夏因之。太祖二十二年，克沙州，隸拔都大王。至元十四年，復置沙州。十七年，升沙州路總管府。以貧民乞糧，須白於肅州路，往來甚遠，故升沙州爲路。領州一： 
　　瓜州。下。宋爲瓜州，西夏因之。西夏亡，州廢。至元十四年，復立，二十八年，徙居民於肅州，但名存而已。 
　　亦集乃路。下。在肅州東北五百里，城東北有大澤，西北俱沙磧。西夏立威福軍。太祖二十一年，歸附。至元二十三年，置總管府。舊領山丹、西寧二州，後並直隸行省。 
　　寧夏府路。下。西夏爲興州，升興慶府，又改中興。太祖二十二年，西夏主李璮以城降。中統二年，置行省於中興府。至元八年，立西夏中興等路行尚書省。九年，改爲行中書省。十年罷。二十四年，以中興府隸甘肅行省。二十五年，置寧夏路總管府。三十一年，分省按治寧夏。尋並歸甘肅行省，領州三：按至元十二年，於中興路改置懷遠、靈武二縣，分處新民。省並年分闕。 
　　靈州。下。宋爲靈州，西夏改翔慶軍，元初，仍立州。 
　　鳴沙州。下。宋靈州鳴沙縣，西夏因之。元初，升鳴沙州。 
　　應理州。下。西夏爲應理縣。太祖二十一年，克應理縣。後升爲州。 
　　山丹州。下。宋爲刪丹縣。西夏取之。置甘肅軍。元初，爲阿只吉大王分地。至元六年，行山丹城事，訛刪爲山字。二十二年，升爲州。直隸行省。 
　　西寧州。下。吐番青唐城。宋改爲西寧州。元初，章吉駙馬分地。至元二十三年，置西寧州等處拘榷課程所。 
　　兀刺海路。太祖二年，伐西夏，克兀剌海城。故城在龍骨山與山丹州接界。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

