
卷一百四十七·列傳第四十四
　
　　李守賢 彀 伯溫 守正 守忠 何實 李亨安 世英 薛塔剌海四家 奴　高鬧兒 元長 滅裏幹 王義 奧敦世英保和 希愷 希尹 田雄 史千 張拔都 忙古歹 世澤 張榮 君佐 孫威 拱 
　　李守賢，字才叔，大寧義州人。祖父小字放軍，從金將攻宋淮南，飛石傷髀，錄功，賞生口七十。主將分命將校殺所掠俘口，有失亡者，放軍當殺五百人，皆縱之去。放軍爲人營救，亦獲免。 
　　金大安初，守賢暨兄庭植、守患，弟守正，從兄伯通、伯溫，降於國王木華黎，明太祖於行在，即命庭植爲龍虎衛上將軍、右副元帥、崇義軍節度使；守賢，錦州臨海軍節度觀察使；守忠爲都元帥，寧河東，守賢自錦州遷河東南路兵馬都總管。 
　　太宗元年，朝於和林，加金紫光祿大夫，知平陽府事，兼本路兵馬都總管。太宗南伐，道平陽。見田野不治，以問守賢。對曰：「民貧無耕具，且流亡未復，故荒田多。」詔給牛萬頭，仍徙關中生口墾地河東。三年，平陽當移粟萬輸雲中，守賢奏：「百姓疲敝，不任挽輸。」帝嘉納之。時河中未下，守賢請自北面鑿城先登，如其言，城果下，遂構浮橋以通來往。明年，濟河入潼關，大破金將趙雄兵於苪城。 
　　時方會師圍汴，留守賢屯嵩、汝二州，金將完顏延壽保嵩山太平寨，衆十餘萬。五年正月望日，延壽等擊球爲戲，不設備。守賢潛逃遣壯數十人，緣崖蟻附以上，殺其守卒，遂縱兵入，破之，下令禁抄掠，悉收餘衆以歸。不兩旬，連天、交牙、蘭若、香爐諸寨，皆望風俱下，守賢未嘗妄殺一人。藍由賊王祐聚衆據虢州南山，守賢使有招之，祐素憚守賢威略，即以所部降。六年冬十月卒，年四十六。 
　　子彀嗣。九年，從太師塔海紺卜伐蜀有功，明年，又攻碉門，又明年，徵萬州，會戰於瞿塘峽，獲戰艦千餘艘。十三年，朝行在，授河東道行軍萬戶，兼總管。進兵攻成都。由廣元出葭萌，度木爪坡，宋人聞彀至，潛伏以待，彀諜知之，令衆銜枚疾進，伏兵不敢動。徑克成都。 
　　憲宗南伐，彀造浮橋濟援兵，彀以所部先犯之，諸軍繼進，遂大捷。明日，帝召諸將謂曰：「汝輩平日自負鷙勇，及臨敵不能爲朕立尺寸功。獨李彀摧鋒陷陣，視敵蔑如，言勇者如彀乃可耳。」賜白金二百五十兩。中統三年，改河東路總管，佩金符。移京兆路，加昭勇大將軍。未幾，轉洺磁路。至元七年正月卒，年四十九，子惟則，懷遠大將軍、平陽徵行萬戶。 
　　伯溫，守賢從兄也。兄伯通從國王木華黎討張致，歿於陣。伯溫行平陽帥府事，鎮青龍堡。平陽陷，弟守忠被執，金人盡銳來攻。守卒多遁去，部將李成開水門，導敵入。伯溫登城樓，謂左右曰：「吾兄弟受之寄，今不幸失利，當以死報國，吾弟已被執，我不可再辱。」即拔劍驅家屬投井，以刃植柱，刺心而死。金人登樓，見伯溫抱柱，目不瞑，咸嗟嘆之。 
　　守正，質於木華黎，後爲平陽守，活俘虜甚衆，授銀青榮祿大夫、河南路兵馬都元帥。上黨、晉陽合兵攻州，將陷。守正赴授，衆寡不敵，別遣老弱百人曳薪揚塵，多張旗幟，敵謂大兵至，遂解去。汾人持牛酒迎犒，且泣謝曰：「幸公完是州，德甚大，願奉是州以從。」楊鐵槍既降復叛，守正擒斬之。軒成據隰州，與守正相拒；中流矢瘡甚。金大將合達復以衆來攻，守正裹瘡戰歿。大帥以其兄守忠代之。 
　　守忠，官至銀青榮祿大夫、河東南路兵馬都元帥，兼知平陽府事，從攻益都北還，部將彭智孫乘間據義州叛，守忠長驅抵城下，力戰克之。太祖二十二年四月，金將紇石烈真襲攻平陽，行營招討使、權國王按札兒屯於洪洞，守忠援之，師潰，嬰城自守。副帥夾谷常德潛開東門，以納金兵。城遂陷，金人執守忠至汴，誘使降，守忠罵之，金人怒，置守忠鐵籠中，炙死。 
　　何實，字誠卿，大寧人，父道忠，金北京留守。 
　　實少孤，依叔父以居，家人常入臥內，見一青蛇蜿蜒被中，駭而視之，乃實也。及長，通諸國譯語，驍勇善騎射，遠近之民慕其雄略，咸傾心歸附。 
　　張鯨既納款，復以叛誅。鯨弟致亦謀叛，使問於實，實叱之曰：「天命今在朔方，汝等爲不軌，徒自斃耳。」乃籍戶口一萬、三千來歸。國王木華黎與論兵事，奇變百出，甚稱之，引見太祖，獻軍民之數，帝大悅，賜鞘劍一，命從木華黎充前鋒。 
　　時致據錦州，實與賊遇於神水縣，挺身陷陣，大破之。木華黎奏賜鞍馬、弓矢。以功，爲帳前軍馬都彈厭。十二年，木華黎平河北、山東，使實率四千人徇曹、濮、恩、德、泰安、濟寧諸州，薄濰州，與木華黎會，遷兵馬都鎮撫。十二年，從攻大同、鷹門及石、隰等州。引兵掠太原、平陽、河中、京兆，所向款附。木華黎錄其功，表實爲元帥監軍。 
　　木華黎卒，子孛魯嗣。武貴既降復叛，據邢州。實率所部圍之，立雲梯，先登。城破，貴遁走，逐北四十里，斬首二百餘級，實下令，敢有剽掠者斬，軍中肅然。孛魯命實戍邢州，撫卹凋殘，邢民敬愛之。孛魯征西夏，分織匠五百戶置局課織，以實領之。 
　　太祖二十二年，賜金虎符，便宜行元帥府事，邢州歲屢飢，請移織匠局於博州，孛魯從之，憫實勞瘁，檄東平嚴實與這分治軍民，博州兵燹後，公私掃地，實以絲數印會子，權行一方，民獲貿遷之利。 
　　太宗二年，收諸將金符。九年，實入覲，貢金幣紋綺三篚。次陵州，遇寇，實縱擊，斃二十餘人，生擒十餘人。朝於幄殿，帝歡甚，命所獲寇勿殺，仍以賜實，是日，賜坐，與論軍中故事，良久，曰：「卿效力有年，朕欲授以徵行元帥，後當重任。」實叩頭謝曰：「臣披堅執銳，從事鋒鏑二十餘年，身被十餘創，右臂不能舉，已爲廢人，臣不敢辱命，願辭監軍之職，幸得元佩金符，督治工匠。」帝默然不悅，命之射，實謝不能，命入宿衛，密使人覘之，實臂果不能舉。始俞李其請，賜宴，取金符親佩之，授以漢字宣命，充御用局人匠達魯花赤，子孫世其官，更賜白貂帽、減鐵繫腰，貂衣一襲、弓一、矢百，遣歸。憲宗七年，卒。 
　　子九人、孫十七人。子崇禮，授應奉翰林文字、同知制誥兼國史院編修官。 
　　劉亨安，其先范陽人，後遷遼東川州。 
　　國王木華黎經略遼東，其兄世英率宗人錄麾下，分兵收燕、趙、雲、朔、河東，以功充行軍副總管，河東被兵之後，民物凋殘，世英言於木華黎曰：「建國以民爲本，今平陽諸路遺民殆盡。異日我師復至，孰給轉輸？收存恤亡，此其時也。」木華黎善之。以絳州邊地，難其人，授世英絳州節度使，兼行帥府事，世英卒。無子，國王孛魯命其族兄德仁襲職。金將剌布哈攻絳州，城陷，死之。孛魯承製以亨安領其衆，奏賜金虎符，授鎮國上將軍、絳州節度使，行元帥府事，兼觀察使。 
　　太宗二年冬，從大軍入關。明年春，從克鳳翔。四年，從敗金人於三峯山。五年，從平蔡州。既而宋兵入汴，趨洛陽，元帥塔察兒使亨安拒之，與宋軍遇龍門北，撝戈突陣，衆乘之，宋師大潰，追奔百餘里。塔察兒拊其背曰：「真驍將也。」延坐諸將之右，勞賜甚厚。八年，從都元帥塔海徵蜀。圍成都，亨安爲先鋒，大破宋兵於城下，生擒其將陳侍郎，有喬長官與亨安爭功，未幾攻城，喬爲炮所傷，亨安負之以出，喬感愧。 
　　亨安從軍十年，所獲金帛悉推與將佐，故士卒樂爲之用。六皇后稱制二年二月，卒。子貞，嗣職。 
　　薛塔剌海，大興人，太祖引兵至北口，塔刺海帥所部三百餘人來歸。帝命佩金符，爲水軍炮手元帥，屢有功，進金紫光祿大夫，佩虎符爲水軍炮手及諸色人匠都元帥，便宜行事，從征西域，俱以炮立功，太宗四年，從睿宗假道金、房，敗金兵於鈞州三峯山。又從下南京，取鄢陵、扶溝。四月，卒。 
　　子奪失剌，襲爲都元帥，略地江淮，卒于軍。 
　　弟軍勝襲，憲宗八年，從憲宗徵蜀，攻苦竹崖、大林平、青居山，破重慶，馬湖、天水，賜白金、鞍馬，授武衛軍炮手元帥，中統三年，李璮據濟南叛，又以炮克其城，至元五年，人圍襄陽，卒。 
　　丞相阿術欲以幹戶劉添攝帥府事，子四家奴，年方十六，請從軍自效，帝壯而許之，八年，始襲父爵。十年，從阿里海涯克樊城，四家奴以用炮，論功第一。十一年，從丞相伯顏渡江，至郢州，先登，克之。十二年，授武節將軍。六月，與宋將夏貴戰於峪溪口，奪其船二百餘艘。十一月，屠常州。十二月，取平江。十三年，攻鎮巢，進圍揚州，守臣李庭芝棄城走。追獲之。九月，進階懷遠將軍。將兵徇浙東，遂入福建。與宋人戰於灤江，破之。十六年，進階鎮國將軍，留鎮揚州。二十二年，改爲萬戶。卒。 
　　高鬧兒，女真人，事太祖，從征西域。復從闊出太子、察罕那演伐宋，累有功，授金符總管，管領山前十路工匠軍。憲宗憫其老。命子元長襲職。 
　　元長，從世祖渡江攻鄂，還鎮隨州。至元二年，移鎮李陽堡。五年，從元帥阿術建白河口、新城、鹿門山等處城堡。圍襄、樊。七年，充李陽軍馬總管。十年，從攻樊城，先登。十一年，從渡江，與宋人戰，殺三百餘人，奪其船及鎧仗，以功賜虎符、擢宣武將軍。進兵丁家洲，敗宋將孫虎臣等，奪其船太鎧仗無算。又敗夏貴於焦湖。從攻常州，先登，又從攻杭州。宋平，護送宋太后幼主至京師。以功進懷遠大將軍、萬戶。 
　　二十一年，從鎮南王脫歡徵安南，追襲安南世子于海口，奪其戰艦以還。二十二年，進安遠大將軍、李陽萬戶府萬戶。是年夏，復以兵追襲安南世子於三叉口，中毒矢卒。 
　　子滅裏幹，初直宿衛，襲父職，領兵戍廣東，尋移戍惠州。平譚大獠、朱珍等。元貞元年，移戍袁州，盜蔡陀鬥衆犯境，一戰獲之。尋，南恩盜起，復以兵殲之。還，卒於袁州。贈懷遠大將軍、李陽萬戶府萬戶、輕車都尉、渤海郡侯。 
　　王義，字宜之，真定寧晉人。世業農。義有膽智，沉默寡言。金人遷汴，河朔盜起，縣人推義攝縣事，稱爲都統。木華黎兵至城下，義率衆以寧晉歸焉。入覲，太祖賜駿馬二匹，授寧晉令，兼趙州以南招撫使。時亂後，農皆失業，所在人相食，寧晉東藪澤，周迴百餘里，中有小堡曰瀝城，義曰：「瀝城雖小而完，且有魚藕菱芡之利，不可失也。」留偏將李直守寧晉，自率從保瀝城，由是歸附者衆。金將李伯祥據趙州，木華黎襲其城，會大風雨，義帥壯士，挾長梯疾趨，夜四鼓登城，殺守埤者，城中亂，伯祥挺身走天壇寨，一州遂定。木華黎承製授義趙州知州，兼趙、冀二州招撫使。太祖十二年，從大軍南取洺州，還至唐陽西九門，遇金監軍納蘭率冀州節度使柴茂等，將兵萬餘北行。義伏兵桑林，先以百餘騎挑之，誘納蘭至桑林，伏起，金兵大亂，奔還，獲納蘭二弟及萬戶李虎。十三年，拔束鹿，進攻深州，守將以城降，順天都元帥張柔上其功，擢深州節度使，兼深、冀、趙三州招撫使。 
　　金將李伯祥據趙州，木華黎襲基城，會大風雨，義帥壯士，挾長梯疾趨，夜四鼓登城，殺守埤者，城中亂，伯祥挺身走天壇寨，一州遂定。木華黎承製授義趙州知州，兼趙、冀二州招撫使。太祖十二年，從大軍南取洺州，還至唐陽西九門，遇金監軍納蘭率冀州節度使柴茂等，將兵萬餘北行。義伏兵桑林，先以百餘騎挑之，誘納蘭至桑林，伏起，金兵大亂，奔還，獲納蘭二弟及萬戶李虎。十三年，拔束鹿，進攻深州，守將以城降，順天都元帥張柔上其功，擢深州節度使，兼深、冀、趙三州招撫使。 
　　金將武仙以兵四萬攻束鹿，諭軍士曰：「束鹿兵少，城無樓櫓，一日可拔也。」義固守月餘，仙不能克。一夕，義如將佐曰：「今城守雖固，然外無援兵，糧食將盡，豈可坐而待斃。」椎牛饗士，率精銳三千，銜枚夜出，直搗仙營。仙軍亂，乘暗攻之，斬首或數千人。仙率餘衆遁還。悉獲其軍資器仗。木華黎聞之，遣使送銀符士，命義賜有功者。十五年，拔冀州，獲柴茂，械送軍前戮之。授龍虎衛上將軍、武安軍節度使，行深、冀二州元帥府事，賜金虎符。 
　　十六年，仙復遣其將盧秀、李伯祥陷瀝城，率戰艦數百艘沿河而下，義以舟師截其下流，邀擊之，士卒皆習水戰，敵莫能當。擒秀。伯祥退保瀝城，義引兵拔之。伯祥遁走。邢州盜趙大王，聚衆數千，據任縣固城水寨，真定史天澤集諸盜道兵攻之，不能下。義引兵薄其城，一鼓破之，獲趙大王、侯縣令等，餘黨悉平。義乃佈教令，招集散亡，督勸農功，深、冀之間，遂爲樂土。未幾卒。 
　　奧敦世英，女真人。其先世仕金，爲淄州刺史。大兵下山東，州民奉世英及弟保和迎降，皆授爲萬戶。世英侗儻有武略，由萬戶遷德興府尹。時金經略使苗道潤率衆欲復山西，世英拒戰，敗之，將盡殺所俘。其母責之曰：「汝華族也。畏死而降，豈可殲同類，以立威名！」世英感母言，皆宥之。未幾，巡部至定襄，卒于軍。 
　　保和，由萬戶升昭勇大將軍、德興府元帥，賜虎符，改雄州總管。尋以元帥領真定、保定、順德諸道農事，墾田二十餘萬畝。改真定路勸農事，兼領諸署，賜居第、弓矢、裘馬、給戶，食其租。年五十六，致仕。保和四子：希愷、希元、希魯、希尹。 
　　希愷，襲父職。皇太后賜以錦服，曰：「元墜汝世業。」大軍伐宋，置軍儲倉於汴、衛，歲輸河北諸路粟以實之，分冬月三限，失終限者死，吏征斂舞法，病民尤甚。希愷知其敝而寬之，事集，民無罹法者。尋以勸農使兼知冀州，蒙古軍佔民田久不歸，希愷奪而返之，軍無怨言。至元二年，遷順天府治中。三月，改順德府。又逾月，擢知河中府。秩滿歸。時阿合馬專政，官以賄成，希愷不往見之，降武德將軍、知景州。數月卒。 
　　希元，彰德路漕運使。 
　　希魯，灃州路總管。 
　　希尹。中統三年，李璮叛，世祖命丞相史天澤討之，希尹謁天澤面陳利害，願從軍自效。天澤試以騎射，壯之，命充真定路行軍千戶。與賊戰，矢無虛發，賊敗走入城中，希尹請深溝高壘，不戰而坐待其困。天澤從之，璮就擒。至元十一年，樞密院錄其功，自右衛經歷，六遷至同知廣東道宣慰司事。卒。 
　　田雄，字毅英，北京人，以驍勇善騎射知名，金末署軍都統。太祖兵至北京，雄率衆出降，隸國王木華黎麾下，從平興中、廣寧諸郡，定府州縣二十有九。又從攻邢、相二州，及鄜坊、綏、葭、諸州，俱有功。木華黎承製授隰、吉二州剌史，兼鎮戎軍節度使，行都元帥府事，平汾西霍山諸寨，既而金兵至，雄不能守，棄隰州，歸於木華黎。太祖十七年，以木華黎命，授河中帥，聽石天應節制。 
　　太宗二年，從攻西和、興元，賜金符，授行軍千戶，召爲御前先鋒。別將一軍，攻克楨州雷家堡。招納河南降附，得戶三萬七千有奇，民皆安堵。五年，授鎮撫陝西、總管京兆等路事。雄披荊棘，立官府，開陳禍福，招徠堡寨之未降者，獲其人，皆慰遣之，由是歸附者日衆。雄乃教民力穡，京兆大治，事聞，賜金符，定宗元年，入覲於和林，以疾卒，年五址八。後追封西秦王。 
　　子大明，襲職，知京兆等路都總管府事。 
　　與雄同隸木華黎部下者，有河州人史千。木華黎南下，千率衆迎降，授鎮西元帥，佩金符。從太宗圍鳳翔。又從大軍略漢中，取河南，俱有功。詔領平陽、太原兩路兵，戍關中，爲田雄之副。後告歸，卒於家。 
　　張拔都，昌平人，太祖南征，拔都率衆來降，願爲前驅。遂從大將軍罕都虎徵河西諸蕃，屢戰，流矢中頰不少卻。帝聞而壯之，賜名拔都。罕都虎亦專任之。金亡，罕都虎爲炮手諸色軍民人匠都元帥，守真定，卒，無子，以拔都代這。及罕都虎兄子贍闍長，拔都請於朝，歸其職於贍闍。後卒於家。 
　　子忙古臺，從憲宗攻釣魚山、苦竹隘二城，親冒矢石，屢挫而不沮，以勇聞。中統元年，賜銀符，預議炮手軍府事，尋易金符，爲行軍千戶，從徵襄樊有功。卒。 
　　子世澤襲，從丞相伯顏南征，大小十餘戰，皆有功。又從平廣西。明年，收瓊、萬諸州，拜宣武將軍、行軍總管。未幾，遷行軍副萬戶，加明威將軍。從鎮南王伐交趾，既還，議再舉。有萬戶脫歡當行，病不能起，世澤曰：「吾祖父以力戰荷國厚恩，吾蒙其餘澤，當輸忠王室，豈可苟爲自安計耶！」請代脫歡行，人服其義勇雲。 
　　張榮，清州人，後徙鄢陵。從石抹明安降，太祖賜虎符，授懷遠大將軍、元帥左都監。領軍匠。從太祖征西域諸國。十五年八月，至西域莫闌河，不能涉。太祖召問濟河之策，榮請造船，以一月爲期。乃督工匠造百船，及期師畢濟。太祖嘗其功，賜名兀速赤。十八年七月，擢鎮國上將軍、水軍炮手元帥。十九年七月，從國王孛羅徵河西。二十一年，從徵關陝五路。十月，攻鳳翔，炮傷右髀。賜銀三十錠，養病於雲內州。太宗三年七月，卒，年七十三。 
　　子奴婢，襲佩虎符、炮軍水手元帥，戍祭州。五年，從都元帥阿術攻襄陽。至元八年，調守襄陽一字城、駱馳嶺，攻南門牛角堡，破之。攻樊城，親立炮摧其角樓。十年，襄陽降。參政阿里海牙以宋降將呂文煥入朝，敕召蒙古、漢人萬戶凡二十人陛見，各以功受賞，君佐預焉，命還鎮。十一年，從大軍渡江，至沙洋。丞相伯顏命率炮手軍攻其北面，焚城中民舍幾盡，遂破之。賜良馬、金鞍、金段。又以火炮攻陽邏堡，破之。十二年，從大軍與宋將孫虎臣戰於丁家洲，復從丞相阿術攻揚州。是年冬，又從諸軍破常州。 
　　十三年，擢懷遠大將軍，率所部屯真、揚二州間，絕宋糧道。宋制置李庭芝、都統姜才棄城走，揚州平，以君佐爲安慶府安撫司軍民達魯花赤。十四年春，安慶野人原及司空山天堂賊，將攻安慶，君佐密偵知之。時城兵僅數百人，君佐命扼賊出沒要道；賊不也入，乃襲陷黃州。大軍復黃州，授君佐爲黃州達魯花赤。十五年，加鎮國上將軍，仍水軍炮手元帥。十九年，命率新附漢軍萬人，修膠萊河以通漕運。二十一年，兼領海道運事。是年卒。 
　　孫威，渾源人，幼有巧思。金貞佑間，應募爲兵，以驍勇稱，及來降，守將表授義軍千戶，從軍攻潞州、鳳翔，皆有功。善爲甲，嘗以意制蹄筋翎根鎧以獻，太祖親射之，不能徹，大悅。賜名伊克烏蘭，佩以金符，授順天、安平、懷州、河南、平陽諸路都總管。威突戰不避矢石，帝勞之曰：「汝等知所愛重否？」諸將對，皆失旨。太祖曰：「能捍蔽汝等以立功名者，非威之甲耶？爾輩何言不及此？」復賜威錦衣。威性仁慈，恐民有橫被屠戮者，輒以簡工匠爲言，全活之。卒，年五十八。至大二年，贈中奉大夫、武備院使、神川郡公，諡忠惠。 
　　子拱，襲順天、安平、懷州、河南等路甲匠都總管。巧思如其父，常制甲二百八十襲以獻。至元十一年，別制壘盾，其制，張則爲盾，斂則合而易持。世祖以爲古所未有，賜幣帛旌之。丞相伯顏直徵，以甲冑不足，召諸路集民匠分制。順天河間甲匠先期畢工，且繪虎豹異獸之形，大爲帝所稱歎。十五年，授保定路治中，歲飢。議開倉賑民，或曰：「宜請於朝。」拱曰：「救荒事不可緩，若得請而後發粟，則民餒死矣。苟見罪，吾自任之。」遂發粟四千五百石以賑饑民。二十二年，除武備少卿，遷大都路軍器人匠總管、工部侍郎。 
　　成宗即位，典朝會供給。賜銀百兩、織紋段五十匹、帛二十五匹、鈔萬貫。元貞二年，授大同路總管，兼府尹。大德五年，遷兩浙都轉運使。鹽課舊二十五萬引，歲有虧負，拱至，增五萬引，恢辨雖充，民無擾累，遂爲定額。九年，改益都路總管，兼府尹，仍出內府弓矢、寶刀賜之。卒於官。贈大司農、神川郡公，諡文莊。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

