　張孔孫 張養浩 曹伯啟 王壽 謝讓 吳元珪 暢師文 曹元用 
　　張孫孔，字夢符，其先出遼之烏若部，為金人所並，遷隆安。父之純，為東平萬戶府參議，夜夢謁孔子廟，賜以嘉果，已而孔孫生，丐名於衍聖公，遂以孔孫名之。既長，以文學名，辟萬戶府議事官。時太常樂師流寓東平，樂章缺落，止存登歌一章。世祖居潛邸，嘗召樂師至日月山觀之。至是，徐世隆奏請宜增設宮縣及文武二舞，以備大典。因詔世隆為太常卿，而孔孫以奉禮郎為之副，肄樂獻於京師。廉希憲居政府，闢為掾。及安童為相，尤禮重之，授戶部員外郎。出為南京總管府判官。 
　　時襄樊未下，朝廷急於用兵，孔孫謂越境私販坐罪者動以千數，宜開其自新之路，使效力贖死。朝論采之。遷孔孫僉四川道提刑按察司事，尋擢湖北道提刑按察副使。行部巴陵，縣民龔乙建言興銀冶，眾怒，發其祖墳燒乙家，死者三人，有司以圖財害命坐之，逮系三百人，孔孫原情減罪，多所全活。遷浙西道提刑按察副使，改同知保定路總管府事。俄拜侍御史，行御史台事。 
　　至元二十二年，安童復入相，言於帝曰：「阿合馬顓政十年，迎合者往往驟登顯位，獨劉宣、張孔孫十人恬守故常，始終如一。」乃除宣吏部尚書，孔孫禮部侍郎。尋擢孔孫禮部尚書，改燕南道提刑按察使。二十八年，提刑按察司改肅政廉訪司，仍為使，拜僉河南江北行中書省事。未幾，除大名路總管，兼府尹。有獻故河堤三百餘里於太后者，也孫請悉還於民，從之。擢淮東道肅政廉訪司使。泰州民尹執中兄弟誣為強盜，平反之。召還，拜集賢大學士、中奉大夫，商議中書省事。丞相完澤卒，孔孫與陳天祥同上封事，薦哈剌合孫可為相。會地震，詔問弭災之道，孔孫條上八事，曰：「蠻夷諸國，不可窮兵遠討；濫官放譴，不可復加任用，賞善罰惡，不可數賜赦宥；獻鬻寶貨，不可不為禁絕；供佛無益，不可虛費財用；上下豪侈，不可不從儉約；官冗吏繁，不可不為裁減；太廟神主，不可不備祭享。」帝悉嘉納之，賜鈔五千貫。又累疏言：「凡七十致仕者，宜加一官；丁擾服闋者，宜待起復；宿衛冒濫者，當革之；州郡之職，當遴選久任；達魯花赤，宜量加遷轉；又宜增給官吏俸祿、修建京師廟學、設國子生徒，給賜曲阜孔廟酒掃戶；宰相宜參用儒臣，不可專任文吏，故相安童、伯顏、和禮霍孫、廉希憲等各宜贈諡。 
　　久之，請老，拜翰林學士承旨、資善大夫致仕，集賢大學士如故。大德十一年卒，年七十有五。孔孫善琴，工畫山水、竹石，尤精於騎射雲。 
　　張養浩，字希孟，濟南章邱人。幼遇人遺鈔於路，追而還之。十歲自力於學，父母恐其過勤，止之。養浩畫則默誦，夜則張燈竊讀。及弱冠，遂博通經史。按察使焦遂聞之，薦東平學正。游京師，上書於平章不忽木，在奇之，闢為禮部令史，仍薦入御史台。一日，病，不忽木親至其家問之，四顧壁立，嘆曰：「此真台掾也。」遷中書省掾。選授堂邑縣尹。到官，首毀淫祠三十餘。罷舊盜之參朔望者，曰：「彼皆良民，饑寒所迫，不得已而為盜耳。既罹於刑，猶以盜目之，是絕其自新之路也。」眾皆感泣。有李虎者，常殺人，聚黨橫行為民害，舊尹莫敢詰問。養浩至，盡置諸法。去官十年，民猶為立碑頌德。 
　　仁宗在東宮，召為司經，未至，改文學，拜監察御史。初議立尚書省，養浩言其不便，既立，又言變法亂政，將禍天下，台臣抑而不聞。時武宗將親祀南郊，不豫，遣大臣代祀，忽大風，人多凍死，養浩揚言曰：「代祀非人，故天示之變。」大忤宰相意。時省臣奏用御史大夫中丞，養浩嘆曰：「尉專捕盜，縱不稱職，使盜目選可乎？」遂疏時政萬餘言：「一曰賞賜太侈，二曰刑禁太疏，三曰名爵太輕，四曰台綱太弱，五曰土木太盛，六曰號令太浮，七曰幸門太多，八曰風欲太靡，九曰異端太橫，十曰取相之術太寬。言皆切直，當國者不能容。遂除翰要待制，復構以罪罷之。戒省、台勿復用。美誥恐及禍，乃變姓名遁去。尚書省罷，始召為右司都事。遷翰林直學士，改秘書少監。 
　　延祐初，設進士科，以禮部侍郎，知貢舉進士。謁見，皆謝之。使閽人告之曰：「但思報國，無以私謁為也。擢陝西行台治書侍御史，改右司郎中，拜禮部尚書。 
　　英宗即位，命參議中書省事。會元夕，帝欲於內庭張燈為鰲山。即上疏，托左丞相拜住代奏曰：「世祖臨御三十餘年，每值元夕，閭閻之間燈火亦禁，況闕庭之嚴，宮掖之邃，尤當戒慎。今燈山之構，臣以為所玩者小，所系者大，所樂者淺，所患者深。伏願以崇儉慮遠為法，以喜奢樂近為戒。」拜住袖其疏入，帝大怒，既覽而喜曰：「非張希孟不敢言。」即罷之，仍賜尚服金織幣一、帛一，以旌其直。先一日，御史觀音保等以諫五台山建佛寺獲罪，翼日養浩疏入，人皆危之。已而竟荷嘉獎，當時以為殊眷雲。後以父老，棄官歸養。召為吏部尚書，不拜。丁父憂，末終喪，復以吏部尚書召，力辭不起。 
　　泰定元年，以太子詹事丞、兼經筵說書召，又辭。改淮東道廉訪使，進翰林學士，皆不赴。 
　　天曆二年，關中大旱，饑民相食，特拜陝西行台中丞。既聞命，即散家財，與鄉里貧乏登車就道，經華山，禱雨於岳祠。及到官，復禱於社壇，大雨水深三尺，泰人大喜。時斗米直十三緡，民持鈔出糴，稍昏即不用，詣庫換，則易十與五，且累日不可得。養浩檢庫中未毀鈔文可驗者，得一千八百萬五千餘緡，悉以印記其背，又刻，十貫、伍貫為券，給散貧乏，命米商視印記糶，詣庫驗數以易之，於是吏弊不行。又率富民出粟，因上章請行納粟補官之令。聞民有殺子以奉母者，養浩聞之大慟，出私錢濟之。到官四月，未嘗家居，夜則禱於天，晝則出賑饑民。以勞遘疾卒，年六十。秦人哀痛如失父母。至順二年，贈攄誠宣惠功臣、榮祿大夫、陝西等處行中書省平章政事、柱國，追封濱國公，諡文忠。著有《三事忠告》三卷，《歸田類稿》十四卷。二子：強、引。 
　　史臣曰：張希孟以道事君，自度不能行其志，屢征不起。及聞陝西災，投袂赴之，甘以身殉。孟子有言：「禹思天下有溺者，猶已溺之；稷思天下有飢者，猶己飢之。」推希孟之用心，其庶幾禹、稷乎。 
　　曹伯啟，字士開，濟寧碭山人。弱冠從東平李謙游，篤於問學。 
　　至元中，歷仕為蘭溪主簿，尉獲盜三十，伯啟以無左驗，末之信。俄得真盜，尉以是黜。累遷常州路推官。豪民黃甲殺人，賂佃客誣伏，伯啟讞得其情，卒論甲死罪。遷河南行省都事、台州路治中。御史潘昂霄、廉訪使王俁交薦，擢拜西台御史。改都事，請建許衡祠以表其教士之功。四川廉訪僉事闊闊木以苛刻聞，伯啟劾罷之。 
　　延祐元年，擢內台都事。遷刑部侍郎。丞相鐵木迭兒專政，一日，召刑曹官問曰：「西僧訟某之罪，何為久弗治？」眾莫敢對，伯啟徐進曰：「犯在赦前，故不治。」鐵木迭兒怒甚，左丞阿禮海牙曰：「曹侍郎素廉直，某罪誠如所言。」鐵木迭兒怒始解。宛平縣尹盜官錢，鐵木迭兒欲並誅守者，伯啟執不可，杖遣之。八番帥擅殺起邊釁，朝廷已選用代者，命伯啟往詰其事。次沅州，道梗，伯啟恐新帥以兵往，乃遣令史楊鵬與新帥言之，止奏前帥擅殺罪，邊民以安。大同宣慰使法忽魯丁撲運嶺北糧歲數萬石，肆為欺罔，累贓巨萬。朝廷遣使督征，前後受賂，皆庇之。最後，伯啟往，其人已死，謂其子弟曰：「負官錢，雖死必征。與其納賂於人，曷若賞之於官。第條汝父所賂之數，官為征之。」諸受賂者皆懼，潛歸賂於其子，得鈔五百餘萬緡，以償民之逋負。出為真定路總管。 
　　延祐五年，遷司農丞。奉詔至江浙議鹽法，罷檢校官，置六倉於浙東、西，設運鹽官，輸運有期，出納有次，船戶、倉吏盜賣漏失者有罰。歸報，著為令。尋拜南台治書侍御史。伯啟言，訟冤一切不問，非風憲定製。忤御史大夫意，乃自免歸。召為福建道廉訪使，旋改右司郎中。 
　　英宗即位，遷遼東道廉訪使。時敕建西山佛寺，御史觀音保等以歲飢請緩之，近臣激上怒，遂誅觀音保等。伯啟曰：「主上聰明睿斷，是不可以不諍。」乃劾台臣緘默，使朝廷有殺諫臣名。帝為之悚聽。俄拜集賢學士，遷侍御史。有詔同刊定《大無通制》，伯啟言：「五刑者，異五等，今黥杖役於千里之外，百無一還者，是一人身備五刑，法當改易。」丞相拜住曰：「御史言是也。」會伯除浙西道廉訪使，不果行。 
　　泰定初，告老，碭山人表所居為曹公里。伯啟為侍讀學士，考試國子生，首取呂思誠、姚緩，後皆為名臣。雲南僉事范震言：「宰相欺上罔下。」不報，震飲恨死。伯啟具其事，書於國史。真州知州呂世英以剛直獲罪，伯啟白其枉，擢居風憲，士論稱之。其好彰之人善率類此。 
　　天曆中，起伯啟為淮東道廉訪使，陝西行台中丞使驛敦遣，伯啟喟然曰：「吾年且八十，尚忘知止之戒乎！」終不起。至順三年卒，年七十九。贈體忠守憲功臣、河南行省左丞、魯郡公，諡文貞。有詩文集十三卷行世。五子：震亨，晉寧縣尹；賁亨，臨江儒學教授；泰亨，福建鹽司經歷；復亨，江南行台御史；履亨，陝西行台掾。 
　　王壽，字仁卿，涿州新城人。幼穎敏，嗜學，長以通國文為中書掾。既而用朝臣薦，入侍裕宗，眷遇特異。 
　　至元十九年，授兵部員外郎。二十二年，擢吏部郎中。以分置尚書省，去官。二十八年，罷尚書省。歸中書，復任吏部郎中，以婿康里不忽木柄用，又自免去。明年，授大司農丞，不赴。元貞二年，出為燕南河北道廉訪副使。大德二年，不忽木為御史中丞，復棄官歸。三年，授集賢直學士，遷侍讀學士。俄擢御史台侍御史，論事剴切。 
　　六年二月，召壽代祀江南嶽瀆，密旨：去歲風沙為災，百姓艱食，凡所經過，采聽入對。使還，具奏：「民之利病，繫於官吏善惡。今宜選公廉材斡、存心愛物者專撫字，剛方正大深識治體者居風憲。天災代有，賑濟以時，無勞聖慮。」又奏：「豪在之家仍據權要，宜處於京師，以為保全之地。」奏入，成宗嘉納之。九年，參議中書省事。十年，改吏部尚書。 
　　十一年，武宗即位，首拜御史中丞。壽與台臣奏：「宰相位尊任重，不可輕假非人。三代以降，國之興衰，民之休戚，未有不由相臣賢否者。世祖初置中書省，以忽魯不花、塔察兒、線真、安童、伯顏等為丞相，史天澤、劉秉忠、廉希憲、許衡、姚樞等實左右之，當時稱治比唐貞觀之盛。迨至阿合馬、郝禎、耿仁、盧世榮、桑哥、忻都等壞法黷貨，流毒億兆。近者阿忽台、伯顏、八都馬辛、阿里等煸惑中宮，幾搖神器。君子、小人已試之驗，較針如山等。臣願懲其既征，知所進退，則天下之事可從而理也。」未幾，拜中右丞。俄復拜御史中丞。至大三年，遷太子賓客、集賢大學士。秋九月卒，年六十。明年贈銀青榮祿大夫、平章政事、上柱國，追封薊國公，諡文正。 
　　謝讓，字仲和，穎昌人。幼穎悟好學。及壯，推擇為吏，補宣慰司令史。大兵伐宋，立行中書省於江西，讓以選為令史。調河間等路都轉運鹽司經歷。先是，灶戶在軍籍者，悉除其名，以丁多寡為輸鹽額。其後，多雇舊戶代煮鹽，而雇錢甚薄。讓言：「軍戶既落籍為民，當與舊灶戶均役。既令代役，豈宜重困，自今僱人必厚與傭直。」又逃亡戶率令見戶包納其鹽，由是豪強者以計免，貧弱愈因。讓令驗物力多寡，比次甲乙以均之，民大悅。擢南台御史。舉湖廣行省平章政事哈剌哈孫可為御史大夫，山東廉訪使陳天祥可為中丞，右司員外郎高昉可為監察御史。劾江浙省臣受詔不敬及不法事。帝遣使雜問，既款服，詔令讓與俱來，人皆危之，讓恬然若無事者。由是台綱綱始振。 
　　大德間，立陝西行御史台，以讓為都事。凡御史封章及文移，其可否一決於讓。入為中書省右司都事，遷戶部員外郎。時東勝、雲豐等州民飢，乞糴鄰郡。憲司懼販鬻為利，遏其糴。事聞於朝，讓請罪遏糴者，三州之民賴以全活。四年，授宗正府郎中。擢監察御史，遷中書省右司員外郎，為湖廣行省左右司郎中。湖廣宣慰使張國紀建言科江南夏稅，讓極論其病民事，遂已。遷河南行省左右郎中。是時，江淮戍軍二十餘萬，親王分鎮揚州，皆以兩淮民稅給之，不足則漕於湖廣、江西。是歲會計軍餉，缺三十萬石，讓請以淮鹽三十萬引鬻之，收其價鈔贍軍。不勞遠運，公私便之。 
　　至大元年，轉戶部侍郎。時京倉主計吏以久雨米壞，請覆糠比其上，因雜於米中以給內外工人及宿衛者，讓以藁秸易之，奸弊遂除。二年，拜西台治書侍御史。三年，入為治書侍御史，未上，必同僉樞密院事。尋拜戶部尚書。仁宗在東宮，以讓先朝舊臣，召見，賜厄酒。四年，改刑部尚書。 
　　仁宗即位，加正議大夫，入謝，又賜厄酒，讓痛飲之。帝曰：「人言老尚書不飲，何耶？」讓曰：「君賜不敢違。」少醉不能起，命扶出之。翌日，讓入謝，帝曰：「老尚書誠不飲也。」初，尚書省臣構殺鄭阿爾思蘭，籍其家，中外冤之。仁宗即位，省臣皆以罪誅，阿爾思蘭家奴趙一德訟主冤事。下刑部，讓明其無罪，以所籍貲產給還之，詔六部事疑不決者，須讓共議而後上聞。於是戶部更定鈔法，禮部議正英禮，讓皆與焉。刑部有文書，讓未署字而誤用印，吏懼，遂私效讓署，事覺，度無損於事，且憐吏以罪廢，視之曰：「吾署也。」其寬厚多類此。讓上言：「古今有天下者，皆有律以輔治。堂堂聖朝，豈可無法以准之，使吏任其情，民罹其毒。」帝嘉納之。乃使中書省纂集曲章，以讓精律學，使為校正官，賜青鼠裘一襲、侍宴服六襲。皇慶二年，朝廷以吏事多滯，責曹司按不如程者。令下，講曰：「刑獄非錢穀、銓選之比，寬以歲月，尚慮失實，豈可律以常法。」乃入白宰相，由是刑曹獨不責稽遲。拜陝西行省參知政事，未幾，拜西台侍御史。命甫下，詔罷西台，就拜侍御史。延佑元年十月，卒於官，六十有六。贈正奉大夫、河南行省參知政事，追封陳留郡公，諡憲穆。子好古，奉政大夫、覆實司提舉。 
　　吳元珪，字君璋，廣平永年人。父鼎，世祖求通書算學者，郡以鼎應命，參議漢地公事，多所全宥。著《農桑輯要》，行於世。官至河北道按察副使，追封壽國公，諡恭惠。 
　　元珪，少簡重。至元十四年，世祖召見，命侍左右，授衛經歷，佩金符。十七年，從幸上都，受命取御藥於大都萬歲山。元珪乘傳，未盡一晝夜而至。帝嘉其速，擢樞密都事。遷經歷。嘗從同知樞密院事俺伯進西蕃鎧甲，帝問其制度，元珪應對詳明，帝益奇之。樞密院奏京師五衛、行省萬戶府設官有差，均俸祿，給醫藥，高設學校，置屯田；多元珪所論建。二十六年，參議樞密院事。時繕修宮城，尚書省奏役軍成妗，留守司主之。元珪亟陳其不便，請立武衛，以留守段禎兼都指揮使，凡有興作，必聞於樞密。從之。尋擢樞密院判官，奏官萬戶用軍士人，千戶四人，百戶二人，多役者有罰。二十八年，除禮部侍郎。遷左司郎中。三十一年，參議中書省事。時中書征逋賦不能如額，丞相完澤患之。元珪進曰：「此前政之失，今當明言其故蠲之。」乃依元珪議入奏。 
　　大德元年，拜吏部尚書。選曹銓注，多私其鄉里，元珪力矯之，時論推其公充允。累遷工部尚書。河朔連年水旱，五穀不登，元珪言：「《春秋》之義，以養民為本，凡用民力必書。蓋民力息，則生養膀，生養遂，則孝化行，而風欲美。」宰相韙其言，土木之工稍為休息。六年，僉河南行中書省事，將行，拜江浙行省參知政事。初朱清、張瑄以金幣賂當道，及敗，具籍受賂者姓名，惟元珪一無所染。 
　　武宗即位，由僉樞密院事拜樞密副使。詔議政中書，若惜人力、嚴選舉、節財用、定律令、謹賞罰、建科舉、課農桑、汰冗員、易封贈，皆切於世務者。初，詔發軍萬人屯田稱海，海都之亂，被俘者眾。至是，不歸者饑寒不能存，至鬻妻子以活。元珪奏其事，詔賜錢贖之。帝在軍中，聞元珪名，至是特加平章政事，賜白金二百五十兩、只孫衣四襲。 
　　仁宗即位，詔元珪與十六人議時政。皇慶元年，出拜江浙行省左丞。江淮漕臣言：「江南殷富，蓋由多匿腴田，若再行檢覆之法，當益田畝累萬計。」元珪曰：「江南之平幾四十年，戶有定籍，田胃定畝，一有動搖，其害不細。」固爭月余，不能止，移疾去。召拜樞密副使。延祐元年，出為甘肅行省左丞。歲余，召還，使宣撫遼陽諸路。復為樞密副使，召見嘉禧殿。帝曰；「卿先朝舊臣，宜在朕左右。」特加榮祿大夫，賜鈔五千緡，貂裘二襲。元珪奏曰：「昔世祖限田四百畝以給軍南非，余田悉供賦稅。今經理江淮田畝，第以增多為能，有司頭會箕斂，俾元元之民困苦日甚，臣恐變生不測，非國之福也。」由是軍田始遵舊制。 
　　英宗即位，元珪與知樞密院事帖木兒不花上言：「諸王、貴近不可干軍政，將校不可侵漁軍戶，軍官之格者當遷用之，有司賦軍民役宜均一，軍官襲職宜傳適嗣。」帝並嘉納之。元珪以年老致仕。至治二年，起商議中書省事。三年，卒。泰定元年，贈光祿大夫、河南等處行省平章政事、上柱國，追封趙國公，諡忠簡。三年，復加推誠佐理功臣，光祿大夫、大司徒。 
　　元珪從弟元瑜，集賢直學士，亦有時名。子復，太廟署令。 
　　暢師文，字純甫，其先開封人，後徒河南洛陽。父訥，有時名，著《地理指掌圖》，仕於金為省掾。 
　　師文幼警悟，家貧，惜書手錄，過目不忘。弱冠謁許衡，與衡門人姚燧、高凝友善。 
　　至元五年，陳時政十六策，丞相安童奇其才，闢為右三部令史。從丞相伯顏伐宋，編平宋事跡上於朝。十四年，除東川行構密院都事。 
　　十六年，安西王承制改四川北道宣慰司經歷。尋除承直郎、潼川路治中。辟王朝綱、韓伯昌等為掾吏，後皆至達官。修府舍，發地得銀五十錠，同僚分師文十錠，不受，以修廟學，余為酒器給公用。十九年，承制改同知保寧路事。二十二年，僉西蜀四川道提刑按察司事。 
　　二十三年，拜監察御史。詔曰：「暢純甫不貪，佳士也。其令與玉昔帖木兒為友。」師文糾劾不避權貴，台綱肅然。二十四年，遷陝西漢中道巡行勸農副使，置義倉，教民種藝法。二十八年，改僉陝西漢中道提刑按察司事。時更提刑按察司為肅政廉訪司，就僉本道肅政廉訪司事。興元軍監貪婪，師文得其贓證，奏決之。 
　　三十一年，徒山南道。時副使為高克恭，移文言不可居師文上者有三：一，師文官五品，先克恭十餘年；二，從伯顏平宋者皆取富貴，獨師文貧苦，無異寒士，三，克恭兄事師文，今官居其上，實不自安。即日辭職去，時人兩賢之。松滋、枝江有水患，歲發民防堤，往返數百里，苦於供給，師文悉罷其役。駙馬亦都護家人怙勢不法，師文杖而流之。 
　　大德二年，改山東道。入為國子司業。七年，出為陝西行中書省理問官。始至決滯獄三百餘事，凡強悍持勢，官不能制者，皆置於法。頃之，以病歸家居。九年擢陝西漢中道肅政訪副使，又以病不赴。十年，改太常少卿，轉翰林侍讀學士、朝請大夫，知制誥同修國史。 
　　至大元年，修《成宗實錄》，賜鈔一百錠，不受。二年，加少中大夫。三年，請補外任，除太平路總管。時大旱，師文捐俸禱雨，不數日，澍雨降，遂為豐年。當塗人坐殺牛祈雨，逮系六十餘人，師文憫而出之。 
　　皇慶二年，復召為翰林侍讀學士、中奉大夫，知制誥同修國史。除燕南河北道肅政廉訪使，以病去官。延祐元年，征拜翰林學士、資德大夫，行至河南，復以病歸襄陽。四年秋八月，聘校河南鄉試。歸，卒於襄縣傳舍，年七十一。泰定二年，贈資政大夫、河南江北等處行中書省左丞、上護軍，追封魏郡公，諡支肅。後至元八年，加贈推忠守正亮節功臣。子篤，江南道廉訪副使。 
　　曹元用，字子貞，世居東阿縣，後徒東平汶上。元用資稟俊爽，幼嗜書，每夜讀書，常達署不寢。父憂其致疾，乃以衣蔽窗，默觀之。 
　　始以鎮江路儒學正考滿，游京師。翰林旨旨復於四方土少所許可，及見元用，出所為文示之，元用輒指其疵，復大奇之，因薦為翰林國史院編修官。即論史官多不稱職，請較試，取其優者用之。御史台闢為掾史。元用初不習吏事，而論事明決，吏反師之。轉中書省右司掾，與清河元明善、濟南張養浩同時號為三俊。除應奉翰林文字，遷禮部主事。時累朝皇后無諡，元用言：「後為天下母，豈可直稱其名，宜加徽號以彰懿德。」改尚書省右司都事，轉員外郎。 
　　延祐六年，授太常禮儀院經歷。英宗躬修祀事，其親祀，儀注，鹵簿、輿服之制，皆元用所裁定。初，太廟九室合饗於一殿，仁宗崩，無室可祔，乃於武宗室前結彩為帖典。英宗召禮官集議，元用言：「古者宗廟有寢有室，宜以今室為寢，更營大殿為十五室。」帝韙之。授翰林待制，遷直學士。 
　　至治三年八月，鐵弒英宗，賊嘗赤斤鐵木兒至京師收百司印，趣召兩院學士北上。元用獨不行，曰：「此非常之變，吾寧死不可曲從。」未幾，賊果敗，人皆稱其有識。 
　　泰定二年，授太子贊善。轉禮部尚書經筵官。及大朝會，為糾儀官，申卷班之令，俾以序退。又謂太醫、儀鳳、教坊等官，不當序正班，宜自為一列，後皆行之。夏，帝以日令、地震、星變，詔議所以弭災者。元用謂，應天以實不以文，修德明政，應天之實也。宜撙浮費，節財用、選守令、恤貧民、嚴禋祀、汰佛事、止造作，以紓民力，慎賞罰以示勸懲。皆切中時弊。又論科舉取士之法，當革冒濫、嚴考核，俾得真才之用。議上，時論稱之。拜中奉大夫、翰林侍講學士，兼經筵官，預修仁宗、英宗兩朝《實錄》，又奉旨纂集甲令為《通制》，譯唐《貞觀政要》為國語。凡大制誥，率元用之筆。 
　　文宗時，草寬恤之詔，帝覽而善之，賜金織文錦。天曆二年二月，遣祀曲阜孔子廟，還，以孔子為司寇像及代祀記獻，帝甚說，是年八月，太禧宗禋院副使缺，中書奏以元用為之，帝不允曰：「此人翰林中所不可無者，將大用之。」會卒，帝嗟悼良久，謂侍臣曰：「曹子貞盡忠宣力，今亡矣，可賜賻鈔五千緡。」贈正奉大夫、江浙等處行中書省參知政事、護軍，追封東平郡公，諡文獻。有詩文四十卷，號《超然集》。二子：偉、儀。偉，官大興縣尹。
　
