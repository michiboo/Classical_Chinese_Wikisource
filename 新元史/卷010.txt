

○世祖四
十五年春正月辛卯，阿老瓦丁率所部戍斡端城。己亥，以諸路州縣管民官兼領收括闌遺，若官吏隱匿及擅易馬匹、私配婦人者，沒其家。禁買賣江南良家子女。丙午，萬戶禿滿答兒、郝劄刺不花等克瀘州。庚戌，東川副都元帥張德潤克涪州。
二月戊午，祀先農，蒙古胄子代耕藉田。癸亥，命淮南行省平章政事阿塔海、阿裏選擇江南廉能官吏，汰冗員與不勝任者。壬午，福建路宣慰使唆都克潮州。立太史院。淮南行省參知政事夏貴、範文虎、陳巖並爲行省左丞，黃州路宣慰使唐兀帶、史弼並行省參知政事。
三月乙酉，忙古帶、唆都、蒲壽庚行中書省事於福州。合刺帶以舟師討廣南。甲午，四川行樞密院招降重慶路。庚子，都元帥李庭自請討張世傑，從之。壬寅，以諸路歲比不登，免今歲田租、絲銀。癸卯，都元帥楊文安克紹慶府。乙巳，廣南西道宣慰司招降雷、化、高三州。宋張世傑以宋主罡奔碙洲。參知政事密立忽辛、張守智並行大司農司事。
夏四月乙卯，都元帥劉國傑以兵戍北邊。丙辰，金軍討雲南蠻。戊午，江南行省左水夏貴等分道檢核錢穀，察郡縣被旱甚者，吏廉能者舉以聞，其貧殘不職者罷之。甲子，宋主罡殂於碙洲。庚午，張世傑等立其弟衛王昺。丁丑，雲南臨安、白衣、和泥城寨一百九，威楚、金齒、落落軍民三萬二千二百，禿老蠻、高州、筠連州城寨十九俱來降。壬午，立行中書省於建康府。改北京行中書省爲宣慰司。
五月癸未朔，詔翰林學士和禮霍孫今後用宰執及將兵重臣，與儒臣年老者同議。乙酉，福建宣慰使史格以兵討張世傑。己亥，江東道按察使阿八赤誣奏宣慰使呂文煥私匿兵仗，詔行臺御史大夫相成按之。事白，免阿八赤官。
六月辛酉，高麗國王王春來朝。丙寅，進軍、民官廉能者各一人，分領江南防拓關隘。甲戌，汰江南冗官，其宣慰司除額設官員外餘並罷去，仍削各官舊帶相銜。罷茶運司及營田司，以其事隸宣慰司。罷漕運司。以其事隸行中書省。各路總管府依驗戶數多寡，以上中下三等設官。亡宋官吏人仕者，付吏部錄用。罷江淮行中書省參知政事史弼、唐兀帶，湖廣行中書省參知政事張鼎，無爲軍達告花赤忙古帶。己未，宋張世傑等以宋主昺徒於厓山。戊寅，全州洞徭降。己卯，張宏範爲蒙古、漢軍都元帥，從海道攻厓山。庚辰，處州賊張三八、章焱作亂，宣慰使謁隻裏討平之。辛巳，安南國遣使貢方物。
秋七用壬午朔，宋湖南製置使張烈良、提刑劉應龍等起兵，阿爪海牙討獲之。甲申，諸王愛牙赤率所部戍建都，立江南湖北道、嶺南廣西道、福建廣東道提刑按察司。丙戌，湖廣行省左丞崔斌爲江淮行省左丞，參知政事張守智爲湖廣行省左丞。丁亥，水軍萬戶張榮實率所部防江口。丙申，右丞塔出、呂師夔，參知政事賈居貞行中書省事於贛州。丁酉，江西行省參知政事李恆爲都元帥，以蒙古、漢軍攻厓山。丙午，改開元宣撫司爲宣慰司。定江南官祿職田。禁江南、浙西等處非理徵科擾民。
八月壬子朔，禮部尚書柴椿等使安南國，徵陳光昉入朝。壬戌，漳州安撫使沈世隆斬受張世傑偽檄者，坐擅殺，籍家貲。帝曰：「世隆何罪，其還之。」擢本路管民總管。乙丑，濟南總管張宏代輸民賦，貸阿裏、阿塔赤等銀不能償，詔依例停徵。封泉州神女爲護國明著靈惠協正善慶顯濟天妃。己卯，初立提刑按察司於畏兀兒。辛巳，招行省唆都、蒲壽庚等曰：「諸番居東南海島者，皆有慕義之心，可因番舶商人，宣佈聯意。誠能來朝，朕將寵禮之。其往來互市，各從所欲。」福州行省左丞董文炳，僉樞密院事、參知政事唆都、蒲壽庚並爲左丞。
九月癸未，省東西川行樞密院，分設宣慰司。
冬十月己未，有事於太廟。庚申，車駕至自上部。丁卯，弛山場樵採之禁。
十一月丁亥，立荊湖北道宣慰司。壬辰，徵宋丞相馬廷鸞、章鑒赴闕，不至。丁酉，召南準行省左丞陳巖入覲。丁未，移江南行御史臺治杭州。立淮東道宣慰司於揚州。詔沿海通日本國市舶。是月，皇子西安王忙哥刺卒。
閏月庚戌朔，羅氏蠻酋阿榨、西南番酋韋昌盛並來降。甲寅，車駕幸光祿寺。甲子，都元帥張宏範克漳州。壬寅，張宏範獲宋丞相文天祥於潮州五坡嶺。
十二月己卯朔，大霸都掌蠻降。戊申，敘州禿老蠻殺使臣撤裏蠻，四川行省以兵討之。封伯夷爲昭儀清惠公，叔齊爲崇讓仁惠公。罷開成路屯田總管府。
十六年青正月己酉朔，高麗國遣使賀正旦，兼貢方物。癸丑，以瓊崖、儋、萬諸州俱平，詔阿裏海牙入覲。甲寅，移贛州行中書省於隆興。辛酉，宋合州安撫使王立以城降，詔誅立，籍其家，既而赦之，以爲潼川路安撫使、知合州事。壬戌，立成都等路四道宣慰司。丙子，叉巴、散毛等四洞蠻降。中書左丞別乞裏迷失同知樞密院事。甲申，張宏範大敗宋張世傑於崖山，宋丞相陸秀夫負宋主昺蹈海死，世傑奪港遁去，遇颶風溺死。是月，高麗國王王春來朝。
二月戊寅朔，祭先農於籍田。壬午，訪求通皇極數番陽祝泌子孫，其甥傅立以泌書來上。癸未，置五衛指揮司。甲申，放江淮、湖南、江西、福建造戰船六百艘以徵日本。禁諸奧各及漢人執弓矢，出征還，甲仗即輸之官庫。癸卯，遣嘉定新附軍屯田脫裏伯之地。甲辰，車駕幸上都。乙巳，立四川道提刑按察司。
三月戊申朔，詔：「大兵渡江以來，農民失業。今已安集，務宜敦本力田，各管民官以時勸課，如無成效者罪之。」壬子，囊嘉帶括兩淮造回回炮軍匠六百人及各路軍匠能造炮者俱至京師。甲戌，順元、八番蠻降，以其酋龍方零等爲安撫使。太常寺纂《至元州縣社稷通禮》，上之。
夏四月己卯，立江西榷茶運司及諸路轉運鹽司。癸巳，以給事中兼起居注掌諸司聞奏事。揚州行省進南軍二萬人充侍衛軍。
五月辛亥，詔漳、泉、汀、邵武等處暨八十四佘官民，若舉眾來降，官遷擢，軍民安堵如故。癸酉。兀裏養合帶言：「賦北京、西京車牛俱至，可運軍糧。」帝曰：「民之艱苦，汝等不問，但知役民。若今年盡取之，來歲禾稼何由得種。其止之。」甲申，宋張世傑所部將校百五十八人詣雷、瓊等州降。命高麗國造戰船以徵日本，壬辰，參知政事、行河南等路宜慰使忽辛爲中書左丞、行中書省。癸巳，不花行四川樞密院事以兵討末降城寨。雲南都元帥愛魯、納速刺丁分定亦乞不薛及忙木、巨木禿等三百寨，軍還，獻馴象十二。
六月甲辰，免四川今年差稅。參知政事、行中書省事別都魯丁爲河南等路宣慰使，忽辛爲湖南行省左丞。占城、馬八兒諸國遣使貢方物及犀、象各一。
秋七月戊申，寧國路新軍百戶詹福謀反，伏誅。罷西川行樞密院。丁巳，安南國遣使貢馴象。癸酉，八番、羅氏諸蠻降。
八月丁丑，車駕至自上都。庚寅，沅州路蒙古軍總管乞答合以兵討桐木籠、犵狫、伯諸蠻。
九月乙巳朔，範文虎薦可爲守令者三十人。詔曰：「今後所薦，朕自擇之。有不勤於官守者，勿問漢人、回回皆論死，且沒其家。」女直、水達達軍不出徵者，隸民籍輸賦。戊午，遣使諭西南蠻酋，能率所部歸附者，官不失職，民不失業。乙丑，忽必來、別速合爲都元帥，率所部戍斡端城。己巳，麻陽縣達魯花赤武伯不花導軍官唐兀帶劫掠辰溪、沅等州，並伏誅。
冬十月己卯，有事於太廟。丁酉，詔皇丘太子參預朝政。
十一月壬子，禮部詩書柴椿偕安南國使杜中讚齎璽書諭安南世子陳日畋來朝。乙卯，西安正相趙炳劾運使郭琮、郎中令郭叔雲盜用官錢，命尚書禿速忽、侍御史郭佑按之。
十二月庚辰，安南國遣使貢藥材。甲申，詔諭占城國王來朝。
十七年青正月癸卯朔，高麗國遣使賀正旦兼貢方物。丙午，萬戶纂公直率所部戍別失八里。丙辰，定遷轉官員法及諸路差稅課程。辛酉，廉州海賊霍公明等伏誅。丁卯，畋於近效。戊辰，釋宋俘三萬餘人爲民。立行中書省於福州。都元帥張宏範卒。
二月乙亥，中書右丞張易言高初尚有祕術，能役鬼爲兵；命和禮和孫與高和尚同赴北邊。丁丑，答裏不罕平羅羅斯，獲蠻酋穀納。詔答裏不罕還，以阿答代之。納速刺不以兵徵緬國。己丑，殺宋制置使張鈺。辛丑，以廣東民不聊生，召行省右丞塔出、左丞呂師夔廷詰之，也的迷失、賈居貞行宣司，往撫其民。
三月甲辰，車駕幸上都。己未，阿裏海牙等以兵討羅氏鬼國。辛未，陝西運使郭琮等殺西安正相趙炳，詔械琮等至京師廷鞠之，並伏誅。
夏四月癸酉，南康賊杜可用偽稱萬乘元年，伏誅。庚子，權停百官俸。
五月甲辰，作行宮於察罕諾爾。癸丑，藥刺海以四川兵與納速刺不同徵緬國。移福州行省於泉州。甲寅，汀州賊廖得勝等作亂伏誅。
六月辛未朔，忽都帶兒括蘭遺戶墾江北田。壬申，招諭古城國。丁丑，招諭羅氏鬼國。戊戌，高麗國遣使貢方物。敕江淮等處行鈔法，廢宋飼錢。《授時曆》成，詔曰：
自古有國牧民之君，必以欽天授時爲立治之本。黃帝、堯、舜以至三代，蔓不皆然。爲日官者，皆世守其業，隨時考驗，以與天合。故曆法無數更之弊、及秦滅先聖之本，每置閏於歲終，古法蓋殫廢矣。由兩漢兩下，立積年日法以爲推步之準，因仍沿襲以迄於今。夫天運流行不息，而欲以一定之法拘之，未有久而不差之理。差而必改，其勢有不得不然者。太史院作靈臺，製儀象，日測月驗，以考其度數之真。積年日法皆所不取，庶幾吻合天運，而永終無弊。乃者新曆告成，賜名《授時曆》，自至元十八年正月一日頒行。佈告遐邇，咸使聞知。
秋七月己酉，立行中書省於安西府，李德輝爲行省參知政事，兼領錢穀事。徒泉州行省於隆興。戊午，中書參知政事郝禎、耿仁並爲左丞。開膠萊河。甲子，遣安南國王子陳倪還。乙丑，罷江南財賦總管府。己巳，中使咬難至江南訪求高士。
八月乙卯，改蒙古侍衛總管爲親軍都指揮使司，戊寅，占城、馬八兒國皆遣使奉表貢方物。唆都請招諭三佛齊等八國，不從。丁亥，集賢大學士兼國子祭酒許衡致仕。戊戌，高麗國王王春來朝。範文虎、忻都、洪茶邱爲中書右丞，李庭、張拔突爲參知政事，並行中書省事。
九月壬子，車駕至自上都。壬戌，也罕的斤率所部戍斡端。丁卯，羅氏酋阿察等降。癸酉，高麗國王王春加開府儀同三司、中書左丞相、行中書省事。丁丑，命湖南行省討亦奚不薛。壬午，立陝西四川等處行中書省，不花爲右丞，李德輝、汪惟正並爲左丞。己丑，命招討使都實窮河源。壬辰，亦奚不薛酋遣從子入朝，帝曰： 「亦奚不薛不稟命，輒以官授其從子，無人臣禮。俟其酋出，乃罷兵。」丙申，招諭爪哇國。
十一月己亥朔，俱藍、馬人兒，闍婆等國俱遣使來朝。丁卯，復遣教化、孟慶元等齎書諭占城國。
十二月庚午，殺江淮行省平章政事阿裏伯、右丞崔斌。辛未，高麗國王王春率所部水軍徵日本。諭諸將徵日本取道高麗，毋擾其民。以高麗藩臣金方慶爲徵日本都元帥，樸球、金周鼎爲管高麗國徵日本軍萬戶，並賜虎符。癸酉，高麗國王王春爲行省中書右丞相。丁亥，復詔管民官兼管諸軍奧魯。戊子，徵亦奚不薛軍戍羅葡甸。壬辰，陳桂龍據漳州叛。甲午，新建太廟成，自舊廟奉遷神主於祏室，行大享禮。改畏兀兒斷事官爲北庭部護府。丙申，遼東路新軍以妻子易馬，敵以今年所輸賦稅贖之。安南國來貢馴象。是月，左丞相阿朮卒於別失八里軍中。
十八年春正月戊戌朔，頒《授時曆》。高麗國遣使賀正旦兼貢方物。辛丑，召阿刺罕、範文虎、囊家帶入覲。丁未，攻於近郊。敕江南州縣官兼用蒙古、回回人。命忻都、洪茶邱率所部由高麗泛海至日本，範文虎率所部由慶元路泛海至日本，以張珪、李庭留後。丙辰，車駕幸漷州。
二月辛未，車駕幸柳林。乙亥，立上都留守司。移荊湖行省於鄂州，湖南宣慰司於江州。己丑，詔諭烏瑣納等毋侵羅氏蠻，違者許羅氏酋阿利奏聞。乙未，皇后宏吉刺氏崩。丙申，車駕至自柳林。中書右丞、行江東道宣慰使阿刺罕爲中書左丞相、行中書省事，江西道宣慰使兼招討使也的迷失爲參知政事、行中書省事。
三月戊戌，國子祭酒致仕許衡卒。丙午，車駕幸上都。辛酉，立癸聞鼓院。夏四月辛未，命雲南行省討哈喇章。癸酉，復中外官吏俸。五月戊申，罷畏兀兒提刑按察使司。
六月丙寅，謙州織工貧、鬻妻、子，敕官與贖還，賜粟賑之。己巳，忻都、洪茶邱等與日本兵戰於鹿島，失利。庚寅，阿刺罕有疾，以阿塔海代之。中書左丞忽都帖木兒爲中書右丞、行中書省市事，御史中丞、行御史臺事忽剌出爲中書左丞、行尚書省事。
秋七月丁酉，分置安西行中書省於河西。己亥，阿刺罕卒。辛酉，賜唆部駝蓬以辟瘴毒。占城國來貢象、犀。
八月庚午，忙古帶爲中書右丞、行中書省事。申嚴大都總管府兵馬司、左右警巡院斂民之禁。庚寅，高麗國遣使賀聖誕。壬辰，範文虎等遇颶風敗舟，棄其全軍而返，左副都元帥阿刺帖木兒等皆溺死。
閏月丙午，車駕至自上都。丁巳，改思州宣撫司爲宣慰司，兼管內安撫使。汰中書省及諸司冗員。括江南戶口稅課。庚申，安南國遣使貢方物。九月癸亥朔，畋於近郊。壬辰，占城國遣使貢方物。
冬十月乙未，有事於太廟，祔貞懿昭聖順天睿文光應皇后。己亥，立陳日煊叔父遺愛爲安南國王。庚子，鎮安州蠻酋岑從毅殺知州李顯，召從顏入朝。丁未，置安南國宣慰司，以孛顏帖木兒爲參知政事，行安南國宣慰使，都元帥柴椿、忽哥兒副之。壬子，集百官於憫忠寺，焚《道藏》偽經，有隱匿者罪之。封失裏咱牙信合八刺麻合迭瓦爲占城國王，立行中書省於占城，唆都爲右丞，劉深爲左丞，也裏迷失爲參知政事。庚戌，納陳遺愛於安南。招諭干不昔國。壬子，改大鬱、南陽等處屯田孛蘭奚總管府爲農政院。癸丑，皇太子至自北邊。辛酉，邵武賊高日新降。
十一月癸亥朔，招諭探馬禮蠻酋。甲子，漳州誠陳吊眼伏誅。壬午，召瓜哇國王入覲。
十二月甲午，甕吉利岱爲中書右丞相。己亥，罷日本行中書省。癸丑，免益都、淄菜等路開河夫今年租斌，仍給傭直。丙辰，福州賊林天成伏誅。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

