
世祖聖德神功文武皇帝，諱忽必烈，睿宗第四子，憲宗同母弟也。以太祖十年乙亥秋八月乙卯生。
太祖十九年春，自西域班師，至乃蠻境阿拉馬克委之地，帝與皇弟旭烈兀來迎，帝射一兔，旭烈兀射一山羊。國俗：童子初獵禽獸，以血染長者拇指。旭烈兀持太祖手，用力重。太祖曰： 「爾用力如此，吾為爾恥之。」帝則捧太祖之手，輕拭之。太祖甚悅。及長，仁明英睿，事莊聖皇后以孝聞。
在潛邸，徵名儒竇默、姚樞、許衡等，詢以治道，思大有為於天下。蒙古興垂六十年，至帝始延攬文學之士，待以殊禮焉。
憲宗即位，詔漠南、漢地軍國之事，悉聽帝裁決，開府於金蓮川得專封拜。邢州為帝分地，後又分二千戶為功臣食邑，民不堪命，詣王府訴之。劉秉忠、張文謙言於帝曰：「邢州戶本萬餘，軍興以來，不滿數百，得良吏撫之，責以成效，使四方取法，則天下皆受王之賜矣。」帝從之，以脫兀脫、張耕為邢州安撫使，劉肅為商榷使，輕徭薄賦，期年戶增數倍。自是帝益以儒者為阿用。
二年，帝移駐桓、撫二州，時牙剌窪赤、布智兒等行燕京中書省事，一曰殺二十八人。其一人，已杖而釋之，有獻環刀者，復追還，折其人以試刃。帝聞其事，召布智兒責之曰，「凡死罪宜詳讞而後行刑，今一日殺二十八人，必多冤濫；況既杖而後折之，此何刑世？」布智兒惶恐謝罪。帝請置經略司於汴京以圖宋，置都轉運司於新衛，以濟軍儲。憲宗並從之。夏六月，覲憲宗於曲先腦兒，奉命徵雲南。秋七月丙午，禡開出師。
三年，憲宗大封同姓，敕帝河南、京兆自擇其一，帝願受京兆分地。奏割河東解州鹽池供軍餉，令民受鹽入粟，轉漕嘉陵。又奏置宣撫司於京兆，以孛蘭奚、楊惟中為使，關、隴大治。
秋八月帝自六盤山次臨洮。
九月壬寅，帝次忒剌，分三追以進：大將兀良合台出西道，諸王抄合、也隻烈出東道，帝自將大軍出中道，留輜重於滿陀城。
冬十月，經西香界至金沙江，乘革囊以濟，摩娑二部酋，唆火脫因、塔裏馬迎降。
十一月辛卯，遣玉律朮、王君侯、王鑒等諭大理。辛丑，白蠻酋阿塔剌降。
十二月丙辰，圍大理城。初，大理酋段興智微弱，國事皆決於高祥。是夜，祥率所部遁去。帝入城，謂左古曰：「城破，而玉律朮等不出，其人必死矣。」諸將以大理殺使者，欲屠城。張文謙言於帝曰：「此高祥所為，非民之罪，請宥之。」帝乃使姚樞裂帛為旗，書止殺之令，由是一城獲免。辛酉，分兵攻龍首關，次趙臉。癸亥，獲高祥。祥不屈，折之。時白日當午，雲起雷震。帝曰：「忠臣也。」命以禮葬之。帝承製以劉時中為大理金齒等處宣撫使，留兀良合台討魯魯廝、阿伯諸部，自率諸將班師。
四年夏五月，帝辟署於六盤山。秋八月，駐桓、撫二州，冬，駐金蓮川。五年冬駐奉聖州。
六年春三月，命劉秉忠建城郭於桓州東、灤水北，後名為開平府。冬，移駐合剌八剌合孫之地。
七年春，憲宗命名阿藍答兒、劉太平釣考京兆、河南財賦，推驗經略，宣撫兩司官吏。帝聞之，不悅，用姚樞言，率妃主以下入朝。冬十二月，覲憲宗於也可迭烈孫之地，憲宗與帝皆泣下，不令帝有所白而止。遂議分道伐宋。
八年冬十一月戊午，帝禡牙於開平。九年春二月，會諸王於邢州。夏五月，次小濮州，徵宋子貞、李昶，訪問得失。
秋七月甲宣，次汝州，以大將拔都兒為前鋒，戒勿妄殺。以楊椎中、郝經宣撫江淮，烏古論貞督餉蔡州。兵有犯法者，貞縛送有司，帝即軒之。由是將士肅然，無敢違命者。
八月丙戌，渡淮。辛卯，入大勝關，分遣張柔入虎頭關。壬辰，帝次黃陂。時淮民被俘者眾，帝悉宥之。庚子，諸將茶忽□得宋沿江製置司榜，有云：今夏諜者聞北兵會議，取黃陂民船，由陽邏堡濟江會於鄂州。帝曰：「吾前無此意，能如其言吾所願也。」辛丑，帝次於江北。
九月壬寅，諸王穆哥自合州遣使，以憲宗凶問告，且請北歸。帝曰：「吾奉命南征，豈可無功而返。」甲辰，登香爐山，俯大江，江北為陽邏堡，其南岸曰許黃洲，宋人嚴兵守之，列戰船江中，軍容甚盛。董文炳率死士鼓掉疾趨，諸將分三道繼之，宋兵敗遁。文炳麾眾登南岸，使其弟文用輕舟報捷。帝問戰勝狀，因舉鞭仰指曰：「天也。」丁未，帝濟江，駐許黃洲。己酉，次鄂州。庚戌，圍城。帝謂張柔曰：「吾猶獵者，不能禽圈中豕野獵以供汝食，汝破圈取之可也。」柔作鵝車洞火其城，別遣勇士先登，城垂克。會宋將高達來援，引兵入，復堅守不下。
冬十月辛未朔，帝駐龜山。
十一月丙辰，移駐牛頭山。兀良合台至潭州，遣使來告。命也裏蒙哥以兵援之，且加勞問。時憲宗用事大臣阿藍答兒、渾都海、脫火思、脫裏赤等憚帝英明，謀立皇弟阿里不哥。阿藍答兒乘傳發兵，去開平百餘里，皇后遣使謂之曰：「發兵大事也，太祖皇帝曾孫真金在此。何故不令知之？」阿藍答兒不能對。後又聞脫裏赤已至燕京，乃遣脫歡愛莫干馳告於帝，請早還。丁卯，發牛頭山，聲言以大兵趨臨安，留大將拔都兒圍城。
閏月庚午朔，還駐青山磯。辛未，張文謙獲降民二萬北歸。宋制置使賈似道遣使求和，請輸歲幣。帝令趙壁等語之曰：「汝以生靈之故，來求和好。其意甚善。然我奉命南征，豈能中止？果有事大之心，請命於朝廷可也。」是曰，帝班師。及至襄陽，高麗世子倎來迎。帝曰：「唐太宗親征高徵，不能服。今其世子自來歸我，此天意也。」己丑，車駕至燕京。脫裏赤方括民兵，帝悉縱之，民大悅。
中統元年春三月戊辰朔，車駕至開平府，哈丹、阿隻吉率西路諸王，塔察兒、也先哥、忽剌忽兒、爪都率東路諸王來會，偕文武大臣勸進。帝三讓，諸王、大臣固請。辛卯，即皇帝位。遣高麗世子倎歸，以兵送之，仍赦高麗境內。
夏四月戊戌朔，八春、廉希憲、商挺為陝西四川等路宣撫使，趙良弼參議司事，粘合南合、張啟元為西京等處宣撫使。己亥，詔諭高麗國歸其俘與逃戶。辛丑，詔曰：
丁未，遣翰林侍讀學士郝經、禮部郎中劉人傑使於宋。丙辰，帖木兒、李舜欽等行部考課各路諸色工匠。乙丑，徵諸道兵宿衛京師。置互市於漣水軍，禁私商越境；犯者死。是月，阿里不哥僭號於和林。
五月戊辰，命燕帖木兒、忙古帶節度黃河以西諸軍。丙戌，建元中統，詔曰：
甲午，以阿里不哥反，赦天下，詔曰：
乙未，立十路宣撫司：賽典赤、李德輝為燕京宣撫使，徐世隆副之；宋子貞為益都濟南等路宣撫使，王磐副之；河南路經略使史天澤為河南宣撫使；楊果為北京等路宣撫使，趙昉副之；張德輝為平陽太原路宣撫使，謝瑄副之；孛魯海牙、劉肅並為真定路宣撫使；姚樞為東平路宣撫使，張肅副之；張文謙為大名彰德等路宣撫使，遊顯副之；粘合南合為西京路宣撫使，崔巨濟副之；廉希憲為京兆等路宣撫使。汪惟正為鞏昌等處便宜都總帥，虎闌箕為鞏昌元帥。敕：「科放差發，分三限送納，其三限寬期展日，務令百姓易輸。」
六月，戊戌，李亶為江淮大都督。劉太平等謀反，事覺，伏誅。渾都海舉兵反。壬子，詔陝西四川宣撫司八春節制諸軍。乙丑，信苴段實為大理國總管。是月，召真定劉鬱，邢州郝子明，彰德胡祗遹，燕京馮渭、王光益、楊恕、李彥通、趙和之，東平韓文獻、張珪等，乘傳至開平府。高麗王倎遣其子僖來賀即位，賜倎國王印及虎符。
秋七月癸酉，立行中書省於燕京，行六部，禡禡為中書丞相，王文統、趙壁為平章政事，張易為參知政事。王鄂為翰林學士承旨兼修國史。河南路宣撫使史天澤兼江淮諸翼軍馬經略使。丙子，造中統元寶交鈔。立互市於潁州、漣水、光化軍。帝自將討阿里不哥。
八月丁未，詔都元帥紐璘所過毋擅捶官吏。己酉，立秦蜀行中書省。廉希憲為中書右丞、行省事。
九月丁卯，帝駐蹕轉都兒哥。以阿里不哥違命，詔諭中外。己巳，高麗國遣使賀改元。阿藍答兒舉兵反，與渾都海兵合。壬午，諸王合丹、合必赤與汪良臣等合兵討阿藍答兒、渾都海。丙戌，阿藍答兒、渾都海伏誅，隴右悉平。
冬十月癸丑，初行中統寶鈔。
十二月丙申，遣禮部郎中孟嘉、禮部員外郎李文俊使安南。乙巳，帝至自和林，駐蹕燕京近郊。賜親王末哥等及先朝皇后帖古倫、兀魯忽乃妃子銀幣有差。自是，歲以為常。
二年春正月己丑，李亶敗宋兵於漣水。
二月己亥，宋兵復攻漣水，李亶失利。詔阿朮等援之。丁酉，詔行中書省丞相禡禡及平章政事王文統等率各路宣撫使赴開平。丙午，車駕幸察罕腦兒。高麗王倎遣其世子堪來朝。減民間差發。陝西借民錢，以今年稅賦償之。丁巳，李亶敗宋兵於沙湖堰。己未，車駕至開平府。
三月，壬戌朔，日有食之。
夏四月己亥，祀天於舊桓州之西北郊。丙午，詔軍中所俘儒士，聽贖為民。金齒蠻來貢方物，遣兵部郎中劉芳齎璽書諭金齒蠻。乙卯，詔十路宣撫使量免民間課程。命宣撫司官勸農桑、抑遊惰、禮高年，問民疾苦，舉文學才識可以從政及茂才異等，列名上聞，以聽擢用，其官職汙濫及民之不孝、不悌者，量輕重議罰。丁巳，命平章政事王文統舉讀史一人，文統以中書詳定官周止應其選。辛酉，敕大理、合剌章兵扈從北上者，還其本國。
五月乙丑，崔明道、李全義為詳問官，詣宋淮東製置司訪問國信使郝經等所在，仍以稽留信使、侵擾疆場詰之。丙寅，命宣撫使姚樞赴省，同議軍國調度。戊辰，發浪國來貢方物，賜金幣遣之。庚午，封皇弟末哥世子昌童為永寧王。乙亥，東平路管民總管嚴忠濟罷。丙子，東平路經歷邢衡坐誣告張易論死。已卯，召見前濟南宣撫使宋子貞、真定宣撫使劉肅、河東宣撫使張德輝、北京宣撫使楊果。庚辰，不花、史天澤為中書右丞相，忽魯不花、耶律鑄為左丞相，塔察兒、廉希憲為平章政事，張文謙為右丞，楊果、商挺為參知政事，粘合南合為平章政事、行省北京。庚寅，李昶為翰林侍讀學士。壬辰，封諸王木苑為建昌王。
六月癸巳，罷諸路拘孛蘭奚。禁諸王擅招民戶及徵民戶私錢。戊戌，詔十路宣撫司並管民官定鹽酒稅課。己亥，高麗王倎奏請改名禃，遣其世子愖來朝。癸卯，嚴忠範為東平路行軍萬戶兼管民總管，仍諭達魯花赤等官並聽節制。乙卯，詔：「宣聖廟及管內書院，有司歲時致祭，月朔釋奠，禁軍民侵擾、褻讀，違者罪之。」丙辰，汪良臣同僉鞏昌路便宜都總帥，凡軍民官並聽節制。戊午，詔毋收衛輝、懷孟賦稅以償官借芻粟。庚申，宋滬州安撫使劉整以城降，以整行夔府路中書省兼安撫使，佩虎符。罷金、銀、銅、鐵、丹粉、錫碌坑治所役民夫及河南舞陽薑戶、藤花戶，還之州縣。賜大理國總管段實虎符，優詔撫諭之。命李亶領益都路鹽課。放工局繡女，聽其婚嫁。
秋七月辛酉朔，立軍儲部轉運使司，癸亥，立翰體國史院，王鶚為翰林學士承旨。乙丑，遣使者分祀五嶽四汙及后土，凡十有九處，分五道，每歲代祀自此始。萬家奴為安撫高麗軍民達魯花赤，賜虎符。丁丑，大司農左三部尚書賽典赤為中書平章政事。壬午，翰林學士闊闊為中書左丞，遣納速剌丁、孟甲等使安南。乙酉，諭將士大戊宋。詔曰：
八月丁酉，命開平府官釋奠於宣聖廟。庚子，封王禃為高麗國王。辛丑，徵李冶為翰林學士。乙巳，頒中統權定條法，詔曰：
初立勸農司：陳邃、崔斌、成仲寬、粘合從中為濱棣、平陽、濟南、河間勸農使，李士勉、陳天錫、陳臂武、忙古帶為邢洺、河南、東平、涿州勸農使。封萬戶張柔為安肅公，張榮為濟南公。詔陝西四川行省存恤歸附軍民。詔：「自今使臣有矯稱上命者，有司不得聽受。諸王、后妃、公主、駙馬非聞奏，不許擅取宮物。」頒斗斛權衡。命劉整招諭夔府、嘉定等處軍民。宥宋私商七十五人，還其貨，聽榷場貿易。仍檄宋邊將還北人留南者。
九月丙子，諭諸王、駙馬：凡部民詞訟，勿擅決，聽朝廷處置。癸未，遣阿沙、焦端義撫恤甘肅等路軍民。置諸路提舉學校官，詔曰：
是月，阿里不哥襲敗諸王亦孫哥，遂入和林，逾沙漠而南。
冬十月庚寅朔，帝自將討阿里不哥。庚子，張啟元為中書右丞，行中書省於平陽、太原等路。命平章政事趙壁、左三部尚書怯烈門率蒙古、漢軍屯燕京近效。河南屯田萬戶史權為江漢大都督。壬寅，毫州張柔、歸德邸陝、睢州王文干、水軍解成、張榮實、東平嚴忠嗣、濟南張宏七萬戶，各率所部兵赴行在。乙巳，指揮使鄭江率千人赴開平。指揮使董文炳率善射者千人由魚兒泊赴行在。丙辰，平章政事塔察兒率萬人由古北口赴行在。
十一月壬戌，諸王合丹等與阿里不哥戰於昔木土腦兒，大敗之，阿里不哥遁。辛未，復敗阿里不哥於阿兒忒之地，其將阿速等降，阿里不哥棄和林西走。癸酉，帝駐蹕帖買和來之地。尚書怯烈門、平章政事趙壁兼大都督，率諸軍從塔察兒駐北邊。罷十路宣撫使，惟存開元一路。丁丑，徵諸路宣撫使赴中都。帝移蹕速木合打之地。鷹坊阿裏沙及其弟阿散坐擅離扈從，論死。
十二月庚寅，封皇子真金為燕王，領中書省事。甲午，帝至開平，放諸路新僉軍，中外解嚴。
三年春正月庚午，罷高麗互市。癸酉，以軍興，敕停公私通賦毋徵。丙戌，江漢大都督史權、鄂州萬戶張宏彥將兵八千人赴燕京。
二月己丑，李亶舉兵反，以漣、海三城獻於宋。庚寅，宋兵攻新蔡縣。辛卯，始定中外官俸。甲午，李亶陷益都。乙未，詔諸道，以今歲民賦市馬。辛丑，李亶寇蒲臺。癸卯，平章政事趙璧兼大都督，統諸軍討李亶。甲辰，命水軍萬戶解成、張榮實，大名萬戶王文干、東平萬戶嚴忠範會濟南萬戶張宏、歸德萬戶邸浹、武衛軍炮手元帥薛勝，會濱、棣二州。張柔及其子宏範將二千人赴開平。丙午，命諸王合必赤總督諸軍，阿隻愛不干、趙璧行中書省事於山東，宋子貞參議行省事，中書左丞闊闊、尚書怯烈門、宣撫使遊顯行宣慰司事於大名。己酉，王文統坐於李亶同謀，伏誅，仍詔諭中外。辛亥，都元帥阿海分兵戌平灤、海口及東京、廣寧、懿州。壬子，李亶陷濟南府。癸丑，宋兵攻滕州。
三月己未，括木速蠻、畏兀兒、也裏可溫、答失蠻等為兵。庚申，括北京鷹房等戶為兵，以趙炳將之。辛酉，鄭鼎、膽思不、答裏帶、三島行宣慰司事於平陽，禡禡、廉希憲、商挺、麥肖行中書省事於陝西。壬申，撒吉思、柴楨行宣慰司事於北京。癸酉，阿朮、史樞等敗李亶兵於濟南。乙亥，宋將夏貫寇符離。戊寅，韓世安等敗李亶兵於高苑。乙酉，宋夏貴寇蘄縣。
夏四月丁亥，詔博興、高苑等處軍民為李亶協從者，並釋其罪。丙申，宋兵寇徐、邳二州。癸卯，宋兵寇毫州。乙巳，命諸路詳讞冤獄。乙卯，詔史天澤討李亶。諸將皆受節度。
五月戊午，宋兵陷薪縣，權萬戶李義、千戶張好古死之。甲子，宋兵寇利津。戊辰，右丞相忽魯不花兼中書省都斷事官，賜虎符。平章政事賽典赤兼領工部及諸路工作。丁丑，徐、邳總管李景讓坐宋兵前攻邳州以城降，論死。大司農姚樞與左三部尚書劉肅依前商議中書省事。
六月乙酉，宋兵寇滄州。戊子，韓世安敗宋兵於濱州丁河口。丙申，高麗國進遣來貢方物。癸卯，太原總管李毅奴哥、達魯花赤載曲薛坐受李亶偽檄，伏誅。壬子，申嚴軍官及部卒擾民之禁。
秋七月甲戌，史天澤等克濟南，獲李亶誅之。戊寅，夔府行省兼安撫使劉整入覲，以整行中書省於成都、潼川兩路。八月戊申，命翰林學士王鶚纂《太祖皇帝實錄》。
九月戊午，毫州萬戶張宏略敗宋兵於蘄縣，復蘄縣、宿州。己未，安南國王陳光昺遣使來貢方物。壬申授陳光昺及達魯花亦訥剌丁虎符。庚子，中翼千戶久住敗宋兵於虎腦山。
冬十月壬戌，以劉人傑不附李亶，擢益都路總管。乙丑，分東、西川都元帥府為二，以帖的、劉整等為都元帥。丙寅，賜高麗國新曆，且責國王欺慢之罪。戊寅，詔益都路官吏軍民為李亶脅從者，並赦其罪勿間。
十一月乙巳，諭左丞相史天澤：「朕或乘怒欲有誅殺。卿等宜遲留一二曰，復奏行之。」
十二月丙辰，立河南、山東統軍司，塔剌渾火兒赤為河南路統軍使，盧升副之。茶不花為山東路統軍使，武秀副之。丁巳，立十路宣慰司。癸亥，享列祖於中書省，以大禮使攝祀事。壬申，楊大淵為東川都元帥。
四年青正月乙酉，宋賈似道遣楊琳，以蠟書誘楊大淵南歸，為大淵部將所執，詔誅之。丙戌，姚樞為中書左丞，改諸路監榷課稅所為轉運司。甲午，立於路奧魯總管。癸卯，召商挺、趙良弼入覲。
二月甲子，車駕幸開平，遣王德素、劉公諒便於宋，致書宋主，諸其稽留郝經等之故。
三月癸卯，初建太廟。己酉，高麗王禃遣使入貢，並上表謝恩。
夏四月戊寅，召竇默、許衡赴開平，改滄、清、深三州鹽提領所為轉運司。
五月乙酉，初立樞密院，以皇子燕王兼判樞密院事。戊子，改開平府為上都，達魯花赤兀良吉為上都路達魯花赤，總管董銓為上都路總管兼開平府尹。
六月癸酉，線真為中書右丞相，塔察兒為左丞相。秋七月乙未，以故東平權萬戶呂義死事，賜諡忠節。
八月辛亥，置大理金齒等路都元帥府，以淄、萊、登三州為總管府。戊午，阿脫、商挺行樞密院於成都。壬申，車駕至自上都。九月，釋宋諜王立、張達等十八人，給衣服遣還。
冬十一月丙戌，享於太廟，合丹、塔察兒、王盤、張文謙為大禮使攝祀事。高麗王禃遣使貢方物，命禃入朝。十二月丁未，四川都元帥欽察戌虎嘯山。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

