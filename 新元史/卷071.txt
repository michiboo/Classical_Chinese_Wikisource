
卷七十一·志第三十八
　
　　○食貨四 
　　△鹽課 
　　元初，以酒醋、鹽、河泊、金、銀、鐵冶六色課於民，歲額銀萬錠。太宗二年，始定鹽法：一引重四百斤，價銀十兩。中統二年，減爲七兩。至元十三年，每引改爲中統鈔九貫。二十六年，增爲五十貫。元貞二年，又增爲六十五貫。至大二年至延祐三年，累增爲一百五十貫。至大四年，戶部言鹽課價錢，中統至元年間，每引一十四兩，至元二十二年每引二十兩，已後遞添至元貞二年，一引作中統鈔六十五兩。此時中統一兩可買鹽四斤上下。至大二年，尚書省奏準：每鹽一引改作至大銀鈔四兩。該至元二十兩折中統鈔一百兩，較原價鬥添三分之一。按中統兩貫同白銀一兩，一貫同交鈔一兩，中統二年減爲七兩，白銀七兩也。戶部所云每引十四兩。交鈔十四兩也。大德四年，定每一引正課六十六兩，帶取鈔二兩五錢，綱船水腳一兩一錢，裝鹽席素錢七錢，倉場腳錢六錢，共納官中鈔六十七兩五錢。 
　　凡諸色課程以鹽課所入爲最巨，其條畫亦最爲繁重。《至元新格》爲鹽課設立者凡九事，今撮其大概言之：諸官吏違法營私，逐一出榜，嚴行禁治，仍差廉幹人員體察，務私公使便利。諸場鹽袋皆判官監裝，須斤重平均無餘欠。諸竈戶中鹽到場，須隨時兩平收納，不得留難。合給工本，運官臨時給付。諸場積垛未樁鹽數，須使水潦不能侵犯。若防備不如法以致損敗者，並賠償。諸院務官大者不過三員，其攢攔人等斟酌存設，無使冗濫。諸轉運司並提點官吏，凡於管下取借財物者，以盜論。諸監司凡報告私鹽，須指定煎藏處所，不得妄入人家搜捉。諸捉獲私鹽，取問是實，依條追沒，立案申合屬上司。諸鹽法須見錢賣引，必價鈔入庫，鹽袋出場，方始結課。其運司官能使課程增羨者，奏聞升擢。 
　　至元二十二年。中書省奏：「一引鹽根，官司售十五兩，而富豪有氣力者詭名買引，勒掯漁利。十八年，潭州一引鹽賣一百八十兩，江西賣一百七十兩，上都、大都一引鹽亦賣一百二十兩，聖思不能下逮窮民淡食，請設立常平鹽局。如鹽商掯重價，則官司賤賣以便窮民。」從之。 
　　其頒行之條畫： 
　　一，鹽局設大使、副使各一員，選信實有抵業者充之。 
　　一，年銷鹽數，驗戶口多寡斟酌。 
　　一，鹽袋不問，價例平和，聽從民便發賣，如鹽價增添無販者，官爲發賣。 
　　一，本處正官提點發賣毋致闕誤，亦不得克減斤兩虧損窮民。 
　　一，合設鹽局，本路就便斟酌設立。 
　　一，合用攢典、秤子人等，於酌中戶內差撥，勿多餘濫設。 
　　一，各處運司至元二十二年，額定鹽數，先盡常平鹽袋。 
　　一，各處運司額辦鹽數，督催各場趁時並造，毋致闕設支發。 
　　二十九年，中書省頒恢辦課程條畫： 
　　一，隨路應管公事官吏並軍民人等，毋得虛棒扇惑，攪擾沮壞見辦課程。 
　　一，蒙古、漢軍、探馬赤、打捕鷹房、站赤諸色人等，一體買食官鹽，不得私煎販賣。 
　　一，見錢賣引，依次支發鹽袋，監臨主守人等不得賒買。違者，其價與鹽俱沒官。詭名盜買者，仍徵倍贓。 
　　一，納課買引赴場，查鹽不得攙資越次，恃賴氣力，勒索斤重。 
　　一，煎鹽地面，如系官山場、草蕩，煎鹽草地，諸人不得侵佔。 
　　一，官定袋法，每引四百斤之外，夾帶多餘斤重者。同私鹽法科斷。 
　　一，巡禁鹽者，附場百里之外，從運司委人巡捉。其餘行鹽之處，委鹽官與管民正官巡捉。 
　　一，行鹽地面，有私立牙行，大稱破壞鹽法者，所在官司截日罷去。違者，捉拿治罪。 
　　一，當該官吏有克減工本，或以他物准折，虧損竈戶者，嚴行斷罪，仍勒賠償。 
　　一，販鹽者不得插和灰土，違者嚴行斷罪。 
　　一，販私鹽者科徒二年、決杖七十，財產一半沒官。決訖。帶鐐居役，日滿釋放。有人告捕得者，於沒官物內一半充賞。販鹽犯界者，減私鹽一等。 
　　一，隨路官司有虧損公課者，問實，截日罷去本官，拖欠課程依數追徵。 
　　一，附場百里之內，民戶食鹽，官爲置局發賣，從運司憑驗關防，勿致私鹽生髮。 
　　一，賣過鹽引，限五日內赴所在官司繳，內一兩準兩浙運鹽綱船車馬，諸從不得拘奪，違者人行省斷罪。 
　　延祐五年，申明鹽課條面。六年，又頒鹽法通例。大抵皆本至元條畫，而損益之。惟私鹽犯界鹽走透，管民、提點官及及巡尉、弓兵人等，初犯笞四十，再犯杖八十，三犯杖百，仍除名。通用縱放者，與犯人同罪。立法太嚴，官吏獲罪日多，非經久之制雲。至禁鹽司人買引，大德七年，始薯爲令。 
　　大都鹽場：太宗八年，置於白陵港、三叉、大沽等處，每引給工本錢。至元二年，增寶抵二鹽場；竈戶工本，每引中統鈔三兩。八年，以民戶多食私鹽。虧國課，驗口給鹽。十九年，於大都置局賣引，鹽商買引關鹽。二十八年，增竈戶工本。每引中統鈔八兩。 
　　元統二年，監察御史言：「竊睹京畿居民繁盛，日用之中鹽不可闕。大德中，因商販把握行市，民食貴鹽，乃置局設官賣之，中統一貫買鹽四斤八兩。後雖倍價，猶敷民用。及泰定間，因所任局官不得其人，致有短少之弊。於是鉅商趨利者營求。當道以局官侵盜爲由，輒奏罷之，復從民販賣，自是鈔一貫僅買鹽一斤。無籍之徒私相犯界煎賣，官課爲所侵礙，而民食貫鹽益甚，實不副朝廷恤民之意。宜仍舊設局，官爲發賣，庶課不虧，而民受賜。」既而大都路與大興、宛平縣所申，又戶部尚書條奏，皆如御史之言。戶部議：「仍依舊制，於南北二城置局十有五處。每周日賣十引，設賣鹽官二員，每中統鈔一貫買鹽二斤四兩。凡買鹽過十貫者，禁之。不及貫者，從所買與之。如滿歲無短少失陷，及元定分數者，減一界升用。若有侯盜者，依例追斷。其合賣鹽數，令河間運司分爲四季，起赴京廒，用官定法物兩平稱收，分給各局。」中書省如所擬行之。 
　　至正三年，監察御史王思誠、侯思禮等言：「京師自大德七年罷大都鹽運司，設官賣鹽置局十有五處，泰定二年以其不便罷之。元統二年又復之，迨今十年，法久弊生，在船則有僅盜滲溺之患，入局則有和雜灰土之奸。名曰一貫二斤四兩，實不得一斤之上。其潔淨不雜而斤兩足者，唯上司提謂數處耳。又常白鹽一千五百引，用船五十艘。每歲以四月起運官鹽二萬引，用船五十艘。每歲以七月起運，而運司所遣之人擅作威福，南抵臨清，北自通州，所至以索截河道，舟楫往來無不被擾，各爲和顧。實乃強奪。一歲之中，千里之內，凡富商巨賈、達官貴人之船一概遮截，得賄放行。所拘留者，皆貧弱無力之人，其船小而不固，滲溺僅盜，弊病多端。躍達京廒，又不依時交收，淹延歲月，困守無聊，鬻妻子、質舟楫者，往往有之。客船既狼顧不前。京師百物爲之涌貴。竊計官鹽二萬引，每引腳價中統七貫，總爲鈔三千錠。而十五局官典俸給以一歲計之，又五百七十六錠。其就支賃房之資；短腳之價，席草諸物，又在外焉。當時置局設官，但爲民食貴鹽，殊不料官賣之弊，反不如商販之賤。豈忽徙耗國帑，而使商民受害。宜罷其鹽局，及來歲起運之時，揭榜播告鹽商，徙便入京興販。若常白鹽所用船五十艘，亦宜於江南造小料船處，如數造之。既成之後，付運司顧人運載。庶舟楫通，商賈集，則京師百物賊，而鹽亦不貴矣。」戶部議：「地設鹽局合準革罷，聽從客旅興販。其常白鹽，系內府必用之物，起運如故。」中書省如部擬行之。 
　　河間鹽場：太宗二年置，撥戶二千三百七十六，鹽一袋重四百斤。至元七年，定例歲煎鹽十萬引，辦課一萬定。十二年，增竈戶九百餘，增鹽課二十萬引。十八年，增工本爲中統鈔三貫。十八年，江南、江北、陝西、河間、山東請鹽場增竈戶。又增竈戶七百八十六。二十三年，增鹽課爲二十九萬六百引。二十五年，增工本爲中統鈔五貫。二十七年，增竈戶四百七十，辦鹽三十五萬引。至大元年，增至四十五萬引。延祐元年，以虧課，停五萬引。 
　　至正二年，河間運司申：「木司歲辦額餘鹽共三十八萬引，計課鈔一百一十四萬錠。以供國用，不爲不重。近年以來，各處私鹽及犯界鹽販賣者衆，蓋因軍民官失於禁治，以致侵礙官課，鹽法澀滯，實由於此。乞降旨宣諭所司，欽依規辦。」中書省奏聞，剌戒飭之。 
　　三年，河間運司申：「生財節用，固治國之常經；薄賦輕搖，實理民之大本。本司歲額鹽三十五萬引，近年又添除鹽三萬引。元籤竈戶五千七百七十四戶，除逃亡外，止存四千三百有一戶。每年額鹽，勒令現在疲乏之戶勉強包煎。今歲若依舊煎辦，人力不足。又兼行鹽地方旱蝗相仍，百姓無買鹽之資。如蒙矜憫，自至正二年爲始，權免餘鹽三萬引，俟豐稔之歲，煎辦如舊。」戶部以錢糧支用不敷，權擬住煎一萬引，中書省如部擬行之。 
　　既而運司又言：「至元三十一年，本司辦鹽額二十五萬引，自後累增至三十有五萬。元統元年，又增餘鹽三萬引。已經奏準住煎一萬引，外有二萬引，若依前勒令見戶包煎，實爲難堪。如並將餘鹽二萬引住煎，誠爲便益。」中書省議：權擬餘鹽二萬引住煎一年，至正四年煎辦如故。 
　　山東鹽場：太宗二年置，竈戶二千一百七十，銀一兩得鹽四十斤。中統元年，歲辦銀二千五百錠。四年，令民戶月買鹽三斤。竈戶逃者，以民戶補之。是歲，辦銀三千三百錠。至元二年。辦課銀四千六百錠一十九兩。是年，戶部造山東鹽引。六年，增引爲七萬一千九百九十八。自是，每歲增之。至十二年，爲引十四萬七千四百八十七。十八年增竈戶七百，增引爲十六萬五千四百八十七，工本增爲中統鈔三貫。二十三年，增引二十七萬一千七百四十二。二十六年，減爲二十二萬。大德十年，又增至二十五萬。至大元年以後，歲辦正餘鹽爲三十一一萬引。 
　　元統二年，戶部呈：「據濟南路副達魯花赤完者、同知闍裏帖木兒言，比大都、河間運司，歲，改設巡鹽官一十二員，專一巡禁本部。詳山東運司，歲辦鈔七十五萬餘錠，行鹽之地，周圍三萬餘里，止是運判一員，豈能遍歷，恐私鹽來往。侵礙國課。」本部議：「河間運司定設奏差十二名，巡鹽官十六名，山東運司設奏差二十四名，今比例添設巡鹽官外，據元設奏差內減去十二名。」中書省如所擬行之。 
　　三年，山東運司據臨朐、沂水等縣申：「本縣十山九，水，居民稀少，元系食鹽地方，後因改爲行鹽。民間遂食貴鹽，公私不便。如蒙仍改食鹽，令居民驗戶口多寡，以輸課稅，則官民俱便，抑且可革私鹽之弊。」本司移分司，及益都路並下滕、嶧等州，皆以食鹽爲便。戶部議：「山東運司所言，於滕、蜂等處增置十有一局，如登、萊三十五局之例，於錢穀官內通行銓注局官，散賣食鹽，官民俱便。既經有司講究，宜從所議。「中書省如所擬行之。 
　　河東鹽場：太宗二年置，銀一兩得鹽四十斤。五年，撥新降戶一千爲鹽戶，命鹽使姚行簡等修鹽池損壞處。憲宗七年，增撥一千八十五戶，歲撈鹽一萬五千引，辦課銀三千錠。中統三年，以民戶煎小鹽，歲辦課銀二百五十錠。五年，又辦小鹽課銀爲二百五十錠。至元三年，諭陝西四川。以所辦鹽課輸納於行制國用使司。十年，命撈鹽戶九百八十餘，丁撈鹽一石，給工價鈔五錢。歲辦鹽六萬四千引，計中統鈔一萬一千五百二十錠。二十九年，減大都鹽一萬引，入京兆鹽司。大德十一年，增爲八萬二千引。至大元年，又增煎餘鹽爲二萬引，通爲十萬二千引。延祐三年，以池爲雨壞，減課鈔爲八萬二千餘錠。於是晉寧、陝西改食常仁紅鹽，杯孟、河南改食滄鹽，仍輸課於陝西。旋以民不堪命，免其課。六年，增餘鹽五百引。是年，實撈鹽十八萬四千五百引。天曆二年，辦課鈔三十九萬五千三百九十五錠。 
　　四川鹽場：初撥竈戶五千九百餘。至元二年。命修理鹽井，禁解鹽不許過界，以鹽井壞廢，川民多食解鹽故也。二十二年，歲煎鹽一萬四百五十一引。二十六年，增至一萬七千一百五十二引。皇慶元年，減煎餘鹽五千引。天曆二年，增引爲二萬八千九百一十，鈔八萬六千七百三十錠。 
　　元統三年，四川鹽茶轉運使司請於所辦餘鹽一萬引內，量減帶辦兩浙五千引之數。又分司運官亦言：「四川鹽井，俱在萬山之間，比之腹裏、兩淮，優苦不同，又行帶辦餘鹽，民不堪命。」中書省奏聞。敕帶辦餘鹽五千引，權行倚閣。 
　　遼陽鹽場：太宗九年，立隨車隨引載鹽之法。每鹽一石價錢七錢半，帶納匠人米五升。乃馬真皇后稱制四年，合懶路歲辦課白布二千匹，恤品路布一千匹。至元四年，禁東京懿州乞石兒硬鹽，不許過塗河界。是年，命各位下鹽課如例輸納。二十四年，灤州四處鹽課舊納羊一千頭者，令依例納鈔。延祐二年，命食鹽民戶課鈔。每兩率加五錢。 
　　兩淮鹽場：至元十三年，命提舉馬裏範張依宋舊例辦課，每引重三百斤，其價爲中統鈔八兩。十四年，改每引四百斤。十六年，歲辦五十八萬七千六百二十三引。十八年，增爲八十萬引。二十六年，減十五萬引。三十年，以襄陽民改食淮鹽，增八千二百引。大德四年，元貞二年，以河南虧兩淮鹽十萬引，鈔五千錠，遣札刺亦臺鞠間，罪之。諭鹽運司設關防之法，凡鹽商經批驗所發賣者，所官收批引牙錢，不經批驗所者，本倉就收之。八年，停煎五萬餘引。天曆二年，額辦正餘鹽九十五萬七十五引，中統鈔二百八十五萬二百二十五錠，工本自四兩遞增至十兩。 
　　至元六年，兩淮運司準行戶部尚書運使王正奉牒：「本司自至元十四年創立，當時鹽課未有定額，但從實恢辦，自後累增至六十五萬七十五引。客人買引，自行赴場支鹽，場官逼勒竈戶，加其斛面，以通鹽商，壞亂鹽法。大德四年，中書省奏準，改法立倉，設綱使運，撥袋支發，以革前弊。至大間，煎添正額餘鹽三十萬引，通九十五萬七十五引，客商運至楊州東關，俱於城河內停泊，聽候通放，不下四十萬餘引，積疊數多，不能以時發放。至順四年，前運使韓大中等又言：『歲賣額鹽九十五萬七十五引。客商買引，關給勘合，赴倉支鹽，顧船腳力，每引遠倉該鈔十二三貫，近倉不下七八貫，運至揚州東關，俟以次通放。其船梢人等，恃鹽主不能照管，視同己物，恣爲侵盜。及事敗到官，非不嚴加懲治，其能禁止。其所盜之鹽，以鈔計之，不過折其舊船以償，安能如數征之。是以星河客商，虧陷資本，外江興販，多被欺侮，而百姓高價以買不潔之鹽，公私俱困。』竊照揚州城外，沿河兩岸多有官民空閒之地。如聽鹽商自行買地。起造倉房，支運鹽袋，臨期用船，載往真州發賣，既防侵盜之患，尤爲悠久之利，其於鹽法非小補也。」既申中書戶部及河南行省照勘。文移往復，紛紜不決。久之，戶部乃定議，令於客商帶納挑河錢內，撥鈔一萬錠，起造倉房，仍諮河南行省，委官偕運司相視，果無違礙，而後行之。 
　　兩浙鹽場：至元十四年置，歲辦九萬二千一百四十八引。每引分二袋，每袋依宋十八界會子，折中統鈔九兩。十八年。增引爲二十一萬八千五百六十二。十九年，每引增鈔四貫。二十一年，置常局以平鹽價。二十三年，增引爲四十五萬。二十六年，減十萬引。三十年，置局賣鹽魚於濱海漁所。三十一年，並四十所爲三十四場。大德五年，增引爲四十五萬。至大元年，又增餘鹽五萬引。延祐六年，歲引五十萬引。七年，定鹽課十分爲率，收白銀一分，每銀一錠，準鹽課四十錠。其工本鈔，浙西正鹽每引增至二十兩，餘鹽至二十五兩；浙東正鹽增至二十五兩，餘鹽三十兩。 
　　至元五年，兩浙運司申： 
　　本司自至元十三年創立，當時未有定額。至十五年始立額。辦鹽十五萬九千引。自後累增至四十五萬引，元統元年又增餘鹽三萬引，每歲總計四十有八萬。每引初定官價中統鈔五貫，自後增爲九貫、十貫，以至六十貫、一百貫，今則爲三錠矣。每年辦正課中統鈔一百四十四萬錠，較之初年，引增十倍，價增三十倍。課額愈重，煎辦愈難，兼以行鹽地界所拘戶口有限。前時聽客商就場支給，設立檢校所，稱檢出場鹽袋。又因支查停積，延祐七年，比兩淮之例，改法立倉，綱官押船到場，運鹽赴倉收貯，客旅就倉支鹽。始則爲便，經今二十餘年，綱場倉官任非其人，惟務掊克。況本司地界居江枕海，煎鹽停竈，散漫海隅。行鹽之地，裏河則與兩淮鄰接，海洋則與遼東相通。番舶往來，私鹽出沒，雖有刑禁，難盡防禦。鹽法墮壞，亭民消廢，其弊有五： 
　　本司所轄場司三十四處，各場元籤竈戶一萬七千有餘，後因水旱疫厲，流移死亡，止存七千有餘。即今未蒙籤補，所據拋下額鹽，唯勒見戶包煎而已。若不早爲籤補，優加存恤，將來必致損見戶而虧大課。此弊之一也。 
　　各綱運鹽船戶，經行歲久，奸弊日滋。幾遲到場裝鹽之時，私屬鹽場官吏司秤人等，重其斤兩，裝爲硬袋。出場之後，沿塗盜賣，以灰土，補其所虧。及到所赴之倉，而倉官司秤人又各受賄，既不加辨，秤盤又不如法。在倉日久，又復消折。袋法不均，誠非細故。不若仍舊令客商就場支給，既免綱運佳給水腳之費，又鹽法一新，此弊之二也。 
　　本司歲辦額鹽四十八萬引，行鹽之地，兩浙、江東凡一千九百六十萬餘口，每日食鹽四錢一分八釐，總計爲四十四萬九千餘引。雖賣盡其數，猶剩鹽三萬一千餘引。每年督動有司，驗戶口請買。又值荒歉連年，流亡者衆，兼以瀕江並海，私鹽公行，軍民官失於防禦，各倉停積累歲未賣之鹽，凡九十餘萬引，無從支散。此弊之三也。 
　　又每季拘收退引，幾遇客人運鹽到所賣之地，先須住報水程及所止店肆，繳納退引。豈期各處提調之官，不能用心檢舉，縱令吏胥坊里正等，需求分例錢，不滿所欲，則多端留難。客人或因發賣遲滯，轉往他所，引不拘納，致令奸民藏臣在家，影射私鹽。且賣過官鹽之後，即將引目投之鄉胥。又有狡猾之徒，不行納官，執以興販私鹽。此弊之四也。 
　　比年以來，各倉官攢，肆其貪慾，出納之間，兩收其利。凡遇綱船到倉，必受船戶之賄，縱其雜和灰土，收納入倉。或船戶運至好鹽，無錢致賄，則故生事留難，以致停泊河岸，侵欺盜賣。其倉官與監運人等爲弊多端，是以各倉積鹽九十餘萬引，新舊相併，充淡廊屋，不能支發，走滷消折，利害非輕。雖系客人買過之物。課鈔入官，實恐年復一年，爲患益甚。此弊之五也。 
　　五者之中，各倉停積爲急務。驗一歲合賣之數，止該四十四萬餘引，盡賣二年，尚不能盡，又復煎運到倉，積累轉多。如蒙特賜奏聞，選委德望重臣，與拘該官府，從長講究，定爲良規，庶幾課不虧而民受賜。 
　　六年，中書省奏選官整治江浙鹽法，命江浙行省右丞納麟及首領官趙郎中等提調，既而納麟又以他故辭。 
　　至正二年，中書右丞相脫脫、平章鐵木兒塔識等奏：「兩浙食鹽，害民爲甚，江浙行省官、運司官屢以爲言。擬合欽依世祖皇帝舊制。除近鹽地十里之內，令民認買，革罷見設鹽倉綱運，聽從客商赴運司買引，就場支鹽，許於行鹽地方發賣，革去派散之弊。及設檢校批驗所四處，進任幹廉之人，直隸運司，如遇客商載鹽經過，依例秤盤，均平袋法，批驗引目，運司官常行體究。又自至元十三年歲辦鹽課，額少價輕，今增至四十五萬，額多價重，轉運不行。今戶部定擬，自至正二年爲始，將兩浙額鹽量減一十萬引，俟鹽法流通，復還元額，散派食鹽，擬合住罷。」敕從之。 
　　福建鹽場：至元十三年，始收課爲引六千五十五。二十年，增引爲五萬四千二百。二十四年。歲辦鹽六萬引。二十九年，增引爲七萬，大德十年，增至十萬。至大元年，又增至十三萬。至順元年，實辦課三十八萬七千七百八十三錠。其工本，煎鹽每引遞增至二十貫，曬鹽每引至十七貫四錢。福建鹽司轄十場，煎鹽六，曬鹽四。鹽之色與淨砂無異，名曰砂鹽。販徒插和砂土，不能辨別。大德五年，鹽司出榜禁之。 
　　至元六年，福建運司申：「本司歲辦課鹽十有三萬九引一百八十餘斤，今查勘得海口等七場，至元四年閏八月終，積下附餘增辦等鹽十萬一千九百六十二引二百六十二斤。看詳。既有積附餘鹽數，據至元五年額鹽，擬合照依天曆元年住煎正額五萬引，不給工本，將上項餘鹽五萬，準作正額，省官本鈔二萬錠，免致亭民重困。本年止辦額鹽八萬九引一百八十餘斤，計鹽十有三萬九引有奇，通行發賣，辦納正課。除留餘鹽五萬餘引，預支下年軍民食鹽，實爲官民便益。」中書省從所擬行之。 
　　至正元年，詔：「福建、山東賣食鹽，病民爲甚。行省、監察御史廉訪司，拘該有司官，宜公同講究。」二年，江浙行省左丞與行臺監察御史、福建廉訪司及運使常山李鵬舉、漳州等八路正官議得食鹽不便，其目有三：一曰餘鹽三萬引，難同正額，擬合除免。二曰鹽額太重，比依廣海例，止收價二錠。三曰住罷食鹽，並令客商通行。中書省送戶部定擬，自至正三年爲始，將餘鹽三萬引權令減免，散派食鹽擬合住罷。其減證額鹽價，與廣海提舉司事例不同，別難更議。右丞相脫脫、平章帖木兒達失等，以所擬奏行之。 
　　廣東鹽場：至元十三年，依宋舊例辦課。十六年，辦鹽六百二十一引。二十二年，歲辦引一萬八百二十五。二十三年，增引爲一萬一千七百二十五。大德四年，增正餘鹽引至二萬一千九百八十二。十年，又增至三萬。十一年，增至三萬五千五百。至大元年，又增餘鹽一萬五千引。延祐五年，定歲煎五萬五百引。五年，增爲五萬五百五十二。 
　　至元二年，監察御史韓承務言：「廣東追所管鹽課提舉司，自至元十六年爲始，止辦鹽額六百二十一引，自後累增至三萬五千五百引，延祐間又增餘鹽，通正額計五萬五百五十二引。竈戶窘於工程，官民迫於催督，呻吟愁苦，已逾十年。泰定間蒙減免餘鹽一萬五千引。元統元年，都省以支持不敷，權將已減餘鹽，依舊煎辦，今已二載，未矇住罷。竊意議者，必謂廣東控制海道，連接諸番，船商輳集，民物富庶，易以辦納，是蓋未能深知彼中事宜。本道所轄七路八州，平土絕少，其民力耕火種，巢顛穴岸，崎嶇辛苦，貧窮之家，經歲淡食，額外辦鹽。賣將誰售？所謂富庶者，不過城郭商賈與舶船交易者數家而已。竈戶鹽丁，十逃三四，官史畏罪，止將見存人戶勒令帶煎。又有大可慮者，本道密邇蠻獠。民俗頑惡，誠恐有司責辦太嚴，斂怨生車。如蒙捐此微利，以示大信，疲民幸甚。」中書省送戶部定擬，自元統三年爲始，廣東提舉司所辦餘鹽，量減五千引，中書省以所擬奏行之。 
　　廣海鹽場：至元十三年置，辦鹽二萬四千引。大德十年，大德二年，增鹽價一引爲六十貫，工本十貫。獨廣西如故。增引爲三萬一千。至大元年，又增餘鹽一萬五千引。延祐二年，正餘鹽通爲五萬一百六十五引。 
　　至元五年，湖廣行省言：「廣海鹽課提舉司額鹽三萬五千一百六十五引，餘鹽一萬五千引。近因黎賊爲害，民不聊生，正額積虧四萬餘引，臥收在庫。若復添辦餘鹽，困苦未蘇，恐致不安。事關利吉，如蒙除免，庶期元額可辦，不致遺患邊民。」戶部議：「上項餘鹽，若全恢辦，緣非元額，兼以本司僻在海隅，所轄竈民，累經掠劫，死亡逃竄，民物凋敝，擬於一萬五千引內，量減五千引，以紓民力。」中書省以所擬奏行之。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

