
卷九十八·志第六十五
　
　　○兵一 
　　△宿衛之制僉軍之制 軍戶 
　　蒙古起朔方，兵制簡易。部衆自十五歲以上，七十歲以下，盡僉爲兵。非其部族者，謂之探馬赤軍。及取中原，僉民兵謂之漢軍。得宋降兵，謂之新附軍。 
　　世祖至元七年，始定軍籍及補替交換之法。南北混一之後，以蒙古、探馬赤軍屯於中原之地。江淮以南，則以漢軍、新附軍戍焉。又命親王將重兵鎮撫西北邊及和林。內建五衛以象五方，置都指揮使領之。凡諸衛、諸萬戶，皆興屯墾以贍軍食，大抵仿唐人府衛之制而變通之。其規畫可謂宏遠者矣。 
　　然不及百年，兵力衰耗，而天下亡於盜鹼。何也？其失在軍官世襲，使紈絝之童騃，握兵符、任折衝，故將驕、卒情，不可復用也。 
　　今匯其兵制之可考者，著於篇。而站赤、弓手、鷹房、鋪遞之類，前志所有者亦附而存之。 
　　夫因武備之墮弛，以召夷狄、盜賊之禍，自唐、宋以來往往如此。若元人之事，尤爲後世之殷鑑者哉。 
　　太祖始選千百戶及自身之子弟八十人爲宿衛，七十人爲護衛散班。及即位，增爲一萬人，宿衛一千，帶弓箭人一千，護衛散班八千。以功臣也孫貼額等領之，分番入直，每三日而一更易，謂之怯薛歹，譯言番直衛宿之衆。 
　　其後以博爾忽、博爾術、木華黎、赤老溫爲佐命元功，俾世爲怯辭之長。凡申、酉、戌日，博爾忽領之。博爾忽早卒，代以別速部，太祖自領之，爲也可怯薛。也可者，譯言第一也。亥、子、丑日，博爾本領之，爲第二怯薛。寅、卯、辰日，木華黎領之，爲第三怯薛。巳、午、未曰，赤老溫領之，爲第四怯薛。赤老溫卒，常以右丞相領之。 
　　凡怯薛長之子孫，或爲帝所親信，或以宰相薦，或以次即襲職，雖官卑勿論。而四怯薛之長，或又命大臣總之，然不常設。 
　　其執事之名，侍左右帶刀及弓箭者，曰云都赤、闊端赤。管鷹者，曰火兒赤、昔寶赤、怯伶赤。書寫聖旨者，曰札裏赤。主文史者，曰必槊者。主飲食者，曰博爾赤。司槊者，曰八剌赤。掌酒者，曰答剌赤。管車馬者，曰兀剌赤、莫倫赤。尚衣服者，曰速兒赤。牧駝者，曰貼麥赤。牧羊者，曰火你赤。捕盜者，曰忽剌罕赤。奏樂者，曰虎兒赤。分番入直，皆統於四怯薛之長。而雲都赤，尤爲侍御之親近者，或二人、四人，多則八人，雖宰相奏事，無雲都赤侍側，則不敢進。故中書省移諮諸行省，必曰某曰云都赤某值曰焉。 
　　太宗即位，申明宿衛之制，自後皆遵爲故事。凡太祖以下所御斡耳朵，皆設宿衛，給事左右，如平時。天曆二年。汰其冗濫，武宗、仁宗位下，各定爲八百人，英宗位下衛，增七百人。中書省臣言，舊給事人有失職者，詔百人。舊史本紀：是年，樞密院奏：奉旨裁省衛士，今定大內四宿衛之士，每宿衛不過四百人，累朝宿衛之士不過二百人，四怯薛當留者各百人。彼此牴牾，未知誰是。至正七年，中書省臣言：「兵費不給，各位怯薛冗食甚，乞加簡汰。」帝牽於衆請，詔三年後減之。 
　　至侍衛親軍之屬，中統二年，論武衛親軍都指揮使李伯佑。汰本軍老弱，以精銳代之，以宋降將王青爲總管，教武衛軍習射。三年，以侍衛親軍都指指使董文炳兼山東東路經略使，共領武衛軍事。又命山東行省散吉思，每千戶內進二人充侍衛軍。至元二年，增侍衛親軍一萬人。內女直人三千，高麗人三千，阿海三千，益都路一千，每千人置千戶以領之。三年，改武衛爲侍衛親軍，分左右翼。是年五月，帝謂樞臣曰：「侍衛親軍非朕命，不得充他役。其修瓊華島士卒。即日放還。」四年，諭東京等路宜撫使，命於所管戶內，以十等爲率，從上第三錇選侍衛親軍千八百人。若第三等不敷，於二等戶內僉補，並其家屬赴中都應役。八年，改立左、右、中三衛，掌宿衛扈從，兼屯田。十六年，又置前、後二衛，始備五衛，以象五方。是年，選揚州新附軍二萬人，充侍衛親軍。十八年，阿沙阿剌言：「今春，本命總領河西軍三千人，帶虎符金牌者甚衆。征伐之直，無官置何以馭之。」樞密院以聞。乃立店兀衛親軍都指揮使司。二十三年，依唐兀衛例，立欽察衛，後至治二年分爲左、右兩衛。二十四年，立貴赤衛。二十六年，樞密院官暗伯奏：「以六衛六千人，塔剌海勃可所掌大都屯田三千人，江甫鎮守軍一千人，總一萬人，立武衛親軍都指揮使司，掌修治城隍及中都工役之蓄。」二十九年，樞密院臣言，「六衛內領漢軍萬戶見存者六千戶，擬分爲三等。力足以備車馬者二千五百戶，每甲令備馬十五匹、牛車二輛。力足以備車者五百戶，每甲令備牛車三輛。其三等戶，惟習戰計，不任他役。庶各勤其事，兵亦精銳。」從之。 
　　元貞元年，立西域親軍都指揮使司，又改立虎賁親軍都指揮使司。先是。至元十六年立虎賁軍，十七年置都指揮使，至是始立都指揮，置司。二年，詔蒙古侍衛所管探馬赤軍人子弟，投諸王位下者，悉遵世祖成憲，發還原役充軍。二年，禁軍將擅易侍衛軍，蒙古軍以家奴代役者罪之。令其奴別人軍籍，以其主資產之半畀之。軍將故縱者，罷其職。 
　　大德九年，改蒙古侍衛指揮使司爲左右翊蒙古侍衛親軍都指揮使司。 
　　至大二年，立左、右阿速衛親軍都指揮使司。初，至元九年立阿速拔都達魯花赤，二十三年爲阿速軍攻鎮巢殘傷者衆，詔以鎮巢七百戶屬之。總爲一萬戶，隸前後二衛。至是始改立焉。又有威武阿速軍親軍都指揮使司，建置年分闕。三年，定康禮軍籍，立康禮衛親軍都指揮使司。諸王阿只吉火郎撤所部探馬赤軍後屬康禮氏者，亦遣使乘傳置籍雲。 
　　皇慶元年，改隆鎮上萬戶府爲隆鎮衛親軍都指揮使司。初，睿宗嘗於居庸關立南北口屯軍，至元二十五年以南北口上千戶所領之，至大四年始改隆鎮上萬戶府。至是，又改隆鎮衛。後又以哈兒魯千戶所隸之。 
　　延祐元年，隆禧院奏：「世祖影殿有衛士守之，今武宗御容安在大崇恩寺，請依例調軍守衛。」從之。 
　　至治元年，增太廟衛士八百人，命僉院哈散等領之。十二年，右丞相拜住言，「先脫別貼木兒叛時沒入亦乞列思人一百戶，與今所收蒙古子女三千戶，清州徹匠二千戶，合爲行軍五千，請立宗仁衛以統之。」於是命拜住總衛事，給虎符牌面如右率衛府。 
　　天曆元年，立龍翊衛親軍都指揮使司，以左欽察衛唐吉失等九千戶隸之。 
　　至順二年，改宜忠扈衛扈軍都萬戶府爲宜忠斡羅思扈衛親軍都指揮使司。未幾，做遣扈衛親軍六百人歸原籍。是年，改東路蒙古軍萬戶府爲東路蒙古侍衛親軍都指揮使司。 
　　至正二年，立宣鎮侍衛府，命伯顏領宜鎮侍衛軍。 
　　至呈太后之宿衛，曰左、右都成衛。至元十六年世祖以新收侍衛親軍一萬戶。屬東宮，立侍衛親軍都指揮使司。三十一年復屬皇太后，改隆福官左都威衛使司。皇慶元年，以王平章所領一千人，立屯田。至元二十一年，樞密院奏以五投下探馬赤軍屬之東宮。二十二年，改蒙古侍衛親軍指揮使司。三十一年，改隆福宮右都威衛使司。所謂五投下者，木華黎部將按察兒、孛羅、笑乃□、不裏海拔都兒所領之探馬赤也。 
　　曰中都威衛。大德十一年，立大同等處侍衛親軍都指揮使司。至大四年，皇太后修五臺寺，遂移屬徽政院，增以京兆兵三千人。延祐元年，改爲中都威衛使司。七年，以屬徽政院不便，命樞密院總之，改爲忠翊侍衛親軍都指揮使司。 
　　曰衛侯直都指揮使司。至元元年，裕宗招集控鶴一百三十五人。三十一年，徽政院增爲六十五人，立衛候司領之，元貞元年，皇太后復以晉王校尉一百人隸焉。大德十年，增以懷孟從行控鶴二百人，改衛候直都指揮使司。至大元年，復增至六百人。至治二年，罷。四年，隸於皇后位下。後復置焉。 
　　皇太子之宿衛，曰左右衛率府。至大元年，詔以中衛兵萬人，立衛率府。時仁宗爲皇太子，曰：「世祖立五衛，象五方也。其制猶中書之六部，不可易。」遂令江南行省、萬戶府選銳卒一萬人，爲東宮衛士，立衛率府以統之。延祐元年，改忠翊府，復改爲御臨親軍都指揮使司，又改爲羽林親軍。英宗爲皇太子，改爲左衛率府。延祐五年，以詹事禿滿迭兒所管速怯那兒萬戶府及遼東女直兩萬戶府、舊志有女直侍衛親軍萬戶府、高麗女直漢軍萬戶府，即遼東女直兩萬戶府。右翼屯田萬戶府兵，合爲右翼率府。 
　　凡大朝會，則列宿衛之兵爲圍宿軍。至元二十六年，命大都侍衛軍內起一萬人赴上都，以備衛宿。至大四年，皇太子令，以大朝會，調蒙古、漢軍三萬人備衛宿，乃遺使發山東、河北、河南、江北諸路軍至京師，覆命都府左右翼、右都威衛整器仗車騎。皇慶元年六月，命衛率府軍士備圍宿，守隆福宮內外禁門。復增置百戶一員，調欽察、貴赤、西域、唐兀、阿速等衛軍九十人，守諸掖門。又命千戶一員、百戶一員，備巡邏。延祐三年，以諸侯王來朝，命衛宿軍六千人增至一萬人。未幾，又增色目軍一萬人。樞密院臣言：「圍宿軍不及數，其己發各衛地遠不能如期至，可選刈草書及青塔寺工役軍，先備守衛。其各衛還家者，亦發二萬五千人，令備車馬器械。俱會京師。「從之。六年，知樞密院事塔失貼木兒言：「諸漢人不得點田宿軍，圖籍系軍數者，雖御史亦不得預知，此國制也。比者，領圍宿官言：中書命司計李處恭巡視守倉庫軍，有曠役者，則罪之。而李司計擅取軍數，箠士卒，在法爲過。臣等議，宜令中書與樞密遣人案之，驗實以聞。」從之。是年，命知樞密院事衆嘉領圍宿，發五衛軍代羽林衛軍。至治元年。帝幸石佛寺，以垣嗇疏壞，命樞密副使術溫臺等領衛宿軍，以備巡邏。天曆二年，樞密院臣言：「去歲奉旨調軍把守圍宿。時各翼軍人皆隨處出征。亦有潰散者。故不及依次調遣，止於右翼侍衛及右都威衛內，發一千一百二十六名以備圍宿。今歲車馬行李，臣議於河南、山東兩都督府內選兵一千人，以備扈從。」從之。蓋調鎮戍之兵充圍宿，非舊法也。 
　　大祭祀，則爲儀仗軍。至元十二年，上尊號告祭天地、宗廟，調左右中三衛五千人爲蹕街清路軍。至大二年，上尊號，樞密院調衛軍一千備儀仗。三年，上皇太后尊號。行冊寶禮，用內外儀仗軍及五色甲馬軍二百人。四年，合祭天地、太廟、社稷，蹕街清道及守內外壇壝門，用衛軍一百八十人。是年，奉迎武宗玉冊袝廟及祭享太廟，俱用蹕街清路軍一百五十人。皇慶元年，天壽節行札，用內外儀仗軍一千人。至治元年，命有司選控鶴衛士及色目、漢軍以備儀仗。是年定鹵簿隊仗，用三千二百三十人。仍用儀仗軍一千九百五十人以備儀仗。天曆元年，親祭太廟內外，用儀仗軍並五色甲馬軍一千六百五十名。二年，正旦行禮，用儀仗軍一千人享太廟，用蹕路清街軍一百人，看守米凡盆軍一百人。天壽節行禮，用儀仗軍一千人。皇后冊寶，用儀仗軍一千二百人。 
　　車駕巡幸，則爲扈從軍。至元十七年，發忙古□、抄兒赤所領河西軍及阿魯黑麾下二百人，入備扈從。至大二年，皇太后將幸五臺山，中書省臣議：「昔大太后嘗幸五臺，於住夏探馬赤及漢軍內各起扈從軍三百人，今請如故事。」從之。是年，樞密院臣言：「來歲車駕巡幸，請調六衛軍騎卒六千人備車馬器仗，與步卒二千人扈從。」允之。 
　　車駕巡幸，警夜以備非常，則爲巡邏軍。皇慶元年，丞相鐵木迭兒奏：「每歲幸上京，於各宿衛中留衛兵三百七十人，以備巡邏。今歲多盜賊，宜增留一百人。」從之，仍令樞密院中書省分領焉。延祐七年，詔留守司及虎賁司官，每夜率衆巡邏。 
　　守護倉庠，則爲看守軍。鎮守海口侍衛親軍屯儲都指揮使司，建置年分闕。至元二十五年，以衛軍二十人，分守大都城外豐潤、豐實、廣貯、通濟四倉，又調衛軍五人看守樞密院糧倉。大德四年，調軍五百人，看守新開河閘。延祐三年，嶺北行省乞軍守衛倉庫，命於醜漢所屬萬戶摘探馬赤軍三百人與之。 
　　歲漕以衛軍彈壓，則爲鎮遏軍。延祐元年，樞密院臣奏：「江浙運糧八十三萬餘石，前來直沽。請差軍人鎮遏。」詔依年例，調軍一千人，命右衛副都指揮使伯顏領之。三年，海運至直沽，樞密臣奏，「今歲軍數不敷，乞調衛軍五百人巡遏。「從之，七年，調海運鎮遏軍一千人，如舊例。 
　　太宗元年，詔諸王並衆官人投下僉軍事理，有妄分彼此者，罪之。每一牌子金軍一名，限年二十以上、三十以下者充之，仍立於戶、百戶、牌子頭。其隱匿不實及知情不首，並隱藏進役軍人，皆處死。 
　　七年，僉宜德、西京、平陽、太原、陝西五路人匠充軍，命各處管匠頭目，除織匠及和林建宮殿人匠外，應有回回、河西、漢兒匠人並札魯花赤及札也種田人等，通驗丁數，每二十名僉軍一名。 
　　八年，詔燕京路保州等處，每二十名僉軍一名，命答不葉兒領之。真定、河間、邢州、大名、大原等路，除先僉軍人外；於斷事官忽都虎新籍民戶三十七萬二千九百七十二名數內，每二十丁僉軍一名，亦命答不葉兒領之。蒙古舊制：家有男子十五以上、七十以下，無衆寡皆爲兵。至是始有僉軍之制焉。 
　　十三年，諭總管萬戶劉黑馬：「據斜烈奏，忽都虎等元籍諸路民戶一百萬四千六百五十六戶，除逃亡外，有七十二萬三千九百一十戶，總僉軍一十萬五千四百七十一名，點數過九萬七千五百十五人餘。今年蝗旱，民力艱難，往往在逃。今後止驗在民戶僉軍，仍命逃戶復業者免三年軍役。」 
　　定宗二年，詔：「蒙古戶，每百戶以一名充拔都兒。」 
　　憲宗六年，皇弟忽必烈奏請續僉內地漢軍，從之。 
　　世祖中統元年，罷解州鹽司一百人。初，鹽司原籍一千戶，一十戶僉軍一名。阿藍答兒倍其役。帝以重困民，立罷之。 
　　三年，詔，「真定、彰德、邢州、洺磁、東平、大名、平陽、大原、衛輝、懷孟等路，有舊屬按札兒、勃羅、笑乃□、闊闊不花、不裏海拔都兒所管探馬赤軍，乙卯歲爲民戶，亦有僉充軍者。若壬寅、甲寅兩次僉定，已入籍冊者，令從各萬戶出征；其漏者及入蒙古、漢人民戶內者，悉僉爲軍。」三年，諭山東東路經略司，「益都路匠人已前曾經僉把者，宜遵別路之例從軍。」鳳翔府屯田軍準充平陽軍數，仍於鳳翔屯田。刁國器所管重僉軍九百一十五人，即日放遣爲民。陝西行省言：「士卒戍金州者，諸奧告已服役，今重勞苦。」詔罷之。並罷山東、大名、河南諸路新僉防城兵。 
　　四年，詔：「統軍司及管軍萬戶、千戶等，遵太祖之制，令各官以子弟入朝充禿魯花〈（譯言質子也）〉。」其制：萬戶，禿魯花一名，馬一十匹，牛二具，種田人四名。千戶見營軍五百或五百以上者，禿魯花一名，馬六匹，牛一具，種田人二在；所營軍不及五百，其家富實、子弟健壯者，亦出禿魯花一名，馬、牛、種田人同。凡萬戶、千戶子弟充禿魯花者，挈其妻子同行。若貧乏者，於本萬戶內不應出禿魯花之人，通行經濟。或無親子，或幼弱未及成丁者，以弟侄代充，俟其子年及十五歲替換。凡隱匿代替，及妄稱貧乏者，罪之。是年，諭成都路行樞密院：「近年軍人多逃亡事故者，可於各奧鉭內盡實僉補，自乙卯年定大軍籍之數，悉金起之。」是年，水達達及乞烈賓地合僉鎮守軍，命亦裏不花僉三千人，付塔匣來領之；並達魯花赤之子及其餘近上戶內，亦令僉軍，聽亦裏不花節制。 
　　至元二年，陝西四川行省言：「新僉軍七千人，若發民戶，恐致擾亂。今鞏昌已有舊軍三千，諸路軍二千，餘二千人不必發民戶，當以便宜起補。」從之。 
　　四年，僉蒙古軍，每戶二丁、三丁者一人，四丁、五丁者二人，六丁、七丁者三人。詔：「僉平陽、太原民戶爲軍，除軍、站、僧、道、也裏可溫、塔朱蠻、儒人等戶外，於系官、投下民戶、運司戶、人匠、打捕鷹房、金銀鐵冶、丹粉錫碌符，不論是何戶計，驗酌中戶內丁多堪當人戶、僉軍三千人，立之百戶、牌頭子，赴東川出征。」復於京兆、延安兩路僉軍一千人，如平陽、太原例。二月，詔：「河南路驗酌中戶內丁多堪當人戶，僉軍四百二十人，歸之樞密院，俾從軍，復其徭役。南京路，除邳州、南宿州外，依中書省議定應金軍戶，驗丁數，僉軍二千人。」五年詔益都李璮僉軍，仍依舊數充役。是年，中書省臣言：「僉起禿魯花官員，皆已遷轉，或物故黜退者，於內復有貧難蒙古人氏，除隨路總管府達魯花赤、總管及掌兵萬戶，合令應當，其次官員禿魯花宜放罷，其自願留質聽之。」 
　　六年，僉懷孟衛輝路丁多人戶充軍。二月，僉民兵二萬赴襄陽。三月，詔益都起僉一萬人，人給鈔二十五貫。其淄萊路各處非李璮舊管者，僉五百二十六人，其餘諸人戶，亦令酌驗丁數，僉事起遣。 
　　九年，河南行省請益兵，敕諸路僉軍三萬。 
　　十年，合剌請於渠江之北雲門山及虎頭山立二戍，請益兵二萬。敕撥京兆新僉軍五千與之。四川行省言，「宋昝萬壽攻成都，擬於京兆等路僉新軍六千爲援。」從之。五月，罷僉回回軍，僉陝西探馬赤軍。 
　　十一年，詔延安府、沙井、靜州等處種田白達達戶，僉軍出征。敕隨路所僉新軍，其戶絲銀均配於民戶者，併除之。是年，潁州屯田總管李珣言：「近爲僉軍事，乞依徐、邳州屯田例，每三丁，一丁防城，二丁納糧，可僉丁壯七百餘人，並保甲丁壯，令珣統領，守潁州，代見屯納合監戰軍馬別用。」從之。 
　　十二年，僉遼東蒙古及平陽、西京、延安等路達魯花赤千戶、百戶等官子弟出征。敕再僉登、萊州丁壯八百人，付五州經略司。五月，正陽萬戶劉復亨乞僉河西等戶爲軍，討鎮巢軍及滁州。敕進使與蕭州達告花赤，同驗各色戶計物力宮強者，僉超之。 
　　十四年，詔上都、隆興、西京、北京四路捕獵戶，僉選丁壯軍二千人防守上都。中書省議：從各路搭配二十五戶內，取軍一名，選善騎射者充之。敕河南已僉軍萬人後免爲民者，復籍爲兵，付行中書省。樞密院言：「兩都、平灤獵戶新僉軍二千，皆貧無力者，宜存恤其家。」從之。 
　　十三年，免沂、莒、膠、密、寧海五州所括民爲防城軍者，復其租稅二年。 
　　十五年，僉軍萬人徵雲南。 
　　十六年，罷太原、平陽、西京、延安路新僉軍還籍。自是終世祖之世，不復金髮雲。是年，詔河西未金軍及富強有力者，僉六百人爲軍。二十年，又僉河西禿魯華年及十五者充軍，則補軍籍之漏，與僉於民戶者不同。 
　　元之軍戶，定於至元十九年。三月，樞密院取會到諸色軍數，呈准尚書省勾集諸路管軍民首領官，赴都從新攢籍，分揀軍戶，呈中書省議準施行，基條件凡十有二事： 
　　一，至元七年終以前歷年軍籍內。 
　　一，正軍並貼戶，若本路收差當役者，憑籍依舊當軍。 
　　一，軍籍攢定以後補替交換並貼戶，除至元六年終以前有省斷文憑着，依已斷爲定外，其餘戶計止從見役當軍。 
　　一，七十二萬正軍並貼戶，歷年不曾攢報，亦不曾僉補，見在軍前應役，及津貼軍錢；若各處收差科役者，除差當軍。 
　　一，正軍放罷爲民或爲人匠，其元拔貼戶在各處收差科役者，改正除差，從樞密定奪。 
　　一，各處攢報軍籍，有作無籍戶收差者，除至元六年終以前經官改斷者，依已斷爲定外，其餘戶計依舊津貼當軍。 
　　一，軍驅就招爲婿，無論出舍不出舍，與婦家同戶當軍。 
　　一，歷年僉軍之後，爲有事故令別戶補替者。擬兩戶內留一戶，丁力多者充軍，丁力少者當差。 
　　一，軍內僱覓良民，照依原約，限滿日出南，無原約者買使。 
　　一，私走小路軍戶，謂進軍。憑準至元四年軍官報院家口花名冊，省部斷爲民者。依已斷爲定。 
　　一，益都等路元僉舊軍內同貼戶，計二百餘戶，依例壬子年同戶者，分付軍戶一同當軍；不同戶者，除籍爲民。 
　　一，河南保甲丁壯軍戶，合憑至元七年河商行省軍民官一同查定家口花名冊。 
　　一，諸軍奧告，仰軍民官司常加優恤，軍前合用軍需物料，由所管官司移文取發，依例應付，勿得橫泛科差。 
　　四月，樞密院奏，與中書省尚書商定分揀軍戶法，請降旨依例定李。其條面凡五事： 
　　一，軍籍內壬子年同籍親屬，除至元六年終以前有省斷文憑着，依巳斷爲定；不經省斷，及至元七年以後收當差役者，除差同戶當軍。 
　　一，至元七年以前軍籍內裏攢合併戶計，依舊當軍；今次手狀內不在合併戶計，除爲民。 
　　一，正軍有僱覓慣熟人出軍者聽，軍官不得代替本役軍人。 
　　一，女婿出舍者，如至元七年以前軍籍有名，同里攢戶例，當軍。如定籍以後出舍，有同戶主昏者歸本戶，無者，止津姑軍戶，從樞密院定奪。 
　　一，乙未、壬子年本主戶下漏籍驅口，或另籍或不曾附籍在後，本主于軍籍內攢報者，爲良作貼戶；若附籍驅口軍籍內滑報者，除至元六年終以前有省斷文書，依已斷爲定；不經省斷及至元六年以後收差者，爲良作貼戶。 
　　九月，詔諸軍貼戶及同籍親戚驅奴投諸王貫官以避役者，悉還之本軍。惟匠藝精巧者，以名聞。自是，天下之兵，戶籍伍符，永爲定製，不能更易焉。 
　　若各路炮手軍，則分揀於至元七年。初，太祖、太宗招各路人匠充炮手。壬子年，附籍。中統四年，揀定，除正軍外，餘同民戶當差。至元四年，以正軍田難，取元充炮手民戶津貼，以其間有能與不能者影占，故命各路分揀之。 
　　十年五月，禁乾討虜人。其願充軍者，立牌甲，隸於萬戶、千戶。八月，禁軍官舉債，不得重息，違者罪之。襄陽生券軍至都，釋其械繫，聽自立部伍，俾徵曰本。 
　　十一年，便宜總帥府言：「本路軍經今已四十年，或死或逃，無丁不能起補。乞進擇堪與不堪丁力，放罷貧乏及無丁者。「從之。 
　　十二年，萊州酒稅官王貞等言：「國家討平殘宋，吊伐爲事，何嘗有圖利之心。彼無籍小人，假乾討虜名目，俘掠人口，悉皆貨賣，以充酒食之費，辱國實甚。其招討司所收乾討虜軍人。可悉罷之，第其商下，籍爲正軍，命各萬戶管領，一則得其實用，二則正王師吊伐之名，實爲便益。」從之。 
　　十四年，長清縣尹趙文昌言：「切見軍人昌矢石、犯霜露，傾家以給軍需。捐軀以衛社稷，觀其勞苦，實可哀憫。乃管軍人等，不知存恤，縱令父兄子弟將軍人家屬非理佔使。又以放債爲名，勒軍人使用，不及數月，本利相停，設有衍遲，輒加罪責。軍人含冤抱屈，不敢詣官陳訴，致使久而靠損，深未爲便。」樞密院韙其議，命諸路禁治施行。十二月，樞密院臣言：「收附亡宋新軍附官並通事、馬軍人等，軍官不肯存恤，逃亡者衆，乞招誘之。」於是進行省左丞陳巖等分揀堪當軍役者，收系充軍，其生券軍，官給牛種屯田。 
　　十五年，樞密院臣言：「至元八年，于軍籍中之爲富商大賈者一百四十三戶，各增一名，號餘丁軍。今東平等路諸奧各總管府言：往往人亡產乏，不能兼充，乞免其餘丁。」從之。十二月，定諸軍官在籍者，除百戶、總把外，其元帥、招討、萬戶、總管府戶，或首領官，俱合再當正軍一名。 
　　十六年五月，淮西追宣慰司昂吉兒，請招諭亡宋通事軍。初，宋之邊將招納北人及蒙古人爲通事，遇之甚厚，每戰皆列於前。顧效死力。及宋亡，無所歸，廷議欲綿之軍籍，未暇也。至是昂吉兒請撫而用之，以備異日征戍。從之。 
　　十七年，詔江淮諸路招集答剌罕軍。初用兵江南，募死士從軍者，號答剌罕，屬之劉萬奴部下。及朱平，其人皆無所歸，羣聚剽掠。至是，命諸路招之，仍使萬奴部領，聽范文虎、李庭節度。 
　　十八年二月，並貧乏軍人三萬戶爲一萬五千戶，取貼戶淖貼正軍充役。六月，樞密院議：「正軍貧乏無丁者，令富強丁多貼戶，權充正軍應役。驗正軍物力，卻令津濟貼戶。其正軍仍爲軍頭如故。」 
　　二十年二月，命各處行樞密院造新附軍籍冊。六月，從丞相伯顏議，括宋手號軍人八萬三千六百人，立牌甲，設萬戶、千戶統之。 
　　二十一年，江東道僉事馬奉訓言：「劉萬奴乾討虜軍，私相糾合，結爲徒黨，莫若散之各翼萬戶、千戶、百戶、牌甲內管領爲便。」詔問：乾討虜人慾從脫歡出征虜掠耶，抑欲散放還家耶？回奏：衆言，自圍襄樊渡江以後，與國家效力，願還家休息。遂從之。籍亡宋手記軍。宋之兵制，手記軍死，以兄弟若子承代。詔依漢軍例籍之，毋涅手。 
　　二十二年十一月，御史臺言：「宋之鹽軍內附，初有五千人。除徵佔城運糧死亡者，今存一千一百人，皆性凶暴，民患苦之，宜使屯田自贍，庶絕其擾。」從之。十二月，從樞密院請，定軍籍條例。舊例丁力強者充軍。弱者出錢，故有正軍、貼戶之籍。行之久，而強者弱，弱者強，與舊籍不符。其同戶異籍者，又私訂年月以相更代。至是革之。 
　　二十四年，樞密院臣言：「居軍貼戶，有正軍已死者，有充工匠者。其放爲民者，有元系各投下戶回付者，似此歇少一千三百四十戶，乞差人分揀貧富，定貼戶、正軍。」從之。 
　　二十九年，江西行省言：「亡宋之末，本爲募軍數少，於民間選擇壯丁、義士等名目。歸附後，依舊爲民。豈期軍民長官不肯奉公，遞互計較，展轉刁登販賣，至於貧點不能申訴，終身充役者有之。在後因攢冊已定，官府無由改正。既定之後，管軍官教使軍人妄指百姓，或以爲軍人戶下人口，或稱與軍官親戚，或稱歸附時隨某官捍禦某處，撢行越躐管民官司，稱直勾追監收擾吉，勒使承當軍役。自軍民各另之後，其弊愈甚。本省雖嚴行禁約，緣爲軍民不相統攝，事有未孚。參詳各翼新附軍人，俱有定籍，民戶已有抄數。戶冊宜各依原籍，不許軍官徑直差人勾擾百姓充軍，似爲便當。」中書省韙其議，從之。大抵分揀軍戶之後，以用兵江南，或籍軍官子弟，或籍餘丁，又或籍未成了者爲漸丁。洎朱平，則籍新附軍，又從丞相伯顏請，括宋手號軍而籍之。凡至元九年所揀定者，爲七十二萬正軍。其餘皆無可考。以元之兵籍，漢人不聞其數，惟樞密長官一二人知之，故有國百年而內外兵數之多寡，人莫得而詳焉。 
　　三十三年，樞密院議：「本路官史不肯用心體覆，將貧難無力軍人不行申報，卻將有力軍人徇情捏合虛報貧難者，依刷軍例斷沒罷職施行。」 
　　大德三年，樞密院奏：「江南平定之後，軍馬別無調度，所司不知撫養，以致軍前歇役者日多，起補之間。官吏又夤緣作弊。乞戒中外軍官奧魯官，各倏乃職，嚴行禁治，違者輕罪從樞密院點降，重者聞奏。」其頒降之條畫： 
　　一，貧難逃戶，限一百日出首，復業者免本罪，紿付舊產，並免役三年。復業後再逃者，杖六十七，鄰右知而不首及藏匿者，並減二等科斷。 
　　一，軍戶和僱和買雜泛差役，除出征邊遠者全行蠲免，其餘有物之家，奧魯官憑給有司印文，官給價鈔，和僱和買依例應付；無物之家，不得配撞科派。 
　　一，軍戶限地四頃之外，其餘地畝稅銀依前體例送納。 
　　一，奧魯官不得騷擾軍戶，擅科軍差。 
　　一，一切軍需，管軍官常切用心提調，無致損失。 
　　一，諸翼軍人，並須選楓習壯丁常加教練，管軍官不得徇私受賄，令親丁、驅口買名代替。 
　　一，軍前私放錢債，虛錢實契，至歸還時多餘取利者，追徵沒官，酌量治罪。 
　　一，軍官不得多餘佔使私役軍人，尤不得擅科錢物。 
　　一，衣裝糧料，並仰本翼正官公同給散，不得中間剋扣，違者罪之。 
　　一，奧魯官不得重役貧難軍戶，有徇私隆蔽者罪之。 
　　一，軍人訴訟，須經所屬官司，自下而上陳告，如理斷不公者。許訴於肅政廉訪司。若有兇徒惡黨，閃避軍役，風聞公事，恐嚇官吏錢物者，嚴行治罪。 
　　大德元年，御史臺議：「軍官萬戶、千戶、百戶，各有被使札也定數。近年各處軍官，除合香札也外，又行多餘差佔正軍，作祗侯、曳剌、知印等名色，既無定例，合行禁治。」從之。 
　　至大四年，頒存恤軍人條畫： 
　　一，探馬赤軍累次僉起漸丁，以致氣力消乏，除至元九年籍定軍人外，已後續僉漸丁，杈宜在家存恤津助舊軍，其漸丁軍千戶、百戶、奧魯官並行革罷。 
　　一，因軍人氣力消乏，侍衛漢軍每牌子內各一名一年，迤南漢軍每牌子內各二名二年，自下輪流，以恤兵力。 
　　一，各路存恤六年貧難軍人，今已限滿，依已降詔書內直姑屯田軍戶，一體在家存恤。 
　　一，州縣奧魯官撫養軍人，能使逃亡復業者優加升擢。 
　　一，行省、宣慰司、都元帥府提調官員及漢人、蒙古軍官，非奉樞密院明文，毋得以點視爲名。非理騷擾，其內外管軍官，若有便利於軍者，申呈樞密院次第施行。 
　　皇慶元年，中書省臣奏：放軍戶李田歌等四百戶爲民。初，李馬可等屬諸王脫脫，乙未年入民籍，高麗林衍及乃顏叛，僉爲軍戶。至元九年定籍，以在七十二萬戶之外，改爲民。至大四年，樞密院又奏爲軍戶。至是，省臣言之，令遵乙未年之籍。後樞密院復改爲軍戶焉。 
　　至軍人所掠買者，謂之驅口，又名撒花人口，亦曰投祥戶。至元六年定蒙古軍驅條畫：凡探馬赤告爭驅口，令主奴對證，屬實者，分付本主。驅死其妻子承伏，委是本戶擄買者，亦付之本主。若主奴並無顯證，又當軍站民匠等差役者，依舊應差。 
　　大德六年，定逃驅杖七十七，誘引窩藏者六十七，鄰人並社長里正知而不首捕者三十七，仍於逃驅名下追鈔一鍵，給捉獲人充賞。
　

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

