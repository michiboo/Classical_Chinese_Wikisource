
太祖皇帝八子：光獻皇后生術赤，次察合臺，次太宗，次拖雷；忽蘭皇后生闊列堅；也速幹皇后生察兀兒；乃蠻女生術兒徹；塔塔兒女生兀魯赤。 
術赤，性卞急，驍勇善戰，為諸將所服。不嗜殺，嘗攻塔塔兒部，俘獲者多蒙全宥。太祖二年，將右翼兵征和林西北諸部，以不哈為向導。斡亦剌酋忽都哈別乞迎降，遂進攻士綿斡亦速於施黑寺特之地。於是斡亦剌、不裏牙特、巴兒渾、兀兒速特、哈卜哈納思、康哈思諸部悉降。乞兒吉思酋也迪亦納勒、阿勒迪額兒、斡列別克的斤亦望風歸款，獻白海青、白騸馬、黑貂等方物。復降失必兒、客思的音、巴亦特、禿哈思、田列克、脫額列思、塔思、巴只吉等部，皆林木中百姓也。師也，太祖因忽都哈別乞先降，以皇女扯扯堅尚其子亦納勒赤，以術赤女豁兒哈妻亦勒赤之兄。 
六年，太祖伐金，術赤與察合臺、太宗下雲內、東勝、武、朔等州。八年，復與察合臺、太宗循太行而南，攻下保、遂、安肅、安、定、邢、洺、磁、相、衛，輝、懷、孟、掠澤、潞、遼、泌、平陽、太原、吉、隰，降汾、石、嵐、忻、代、武等州。 
十一年，從太祖北還。乃蠻酋古出魯克襲據西遼，乘大軍南伐，煽誘諸部為亂，禿馬特與乞兒吉思皆叛應之。十二年，命術赤討乞兒吉思，仍以不哈為先鋒，追敗其眾於亦馬兒河，返志謙河，涉冰北行，盡降烏思，康哈思、田列克、客失的迷、槐因亦而乾等部。是時，速不台敗蔑兒乞於吹河，蔑兒乞酋脫黑脫阿之子善射，稱為墨爾根，速不台擒之送於術赤。命之射，前矢中的，後矢劈前矢之簳亦中的，術赤大喜，遣使告於地太祖，請赦之。太祖曰：「蔑兒乞，吾深仇。留善射仇人，將為後患。」命殺之。術赤率諸將搜捕乃蠻、蔑兒乞餘眾，師將返。西域主阿剌哀丁自將來追，諸將以眾寡不敵，且奉命剿乃蠻、蔑兒乞，不宜與鄰國構兵。術赤曰：「遇敵而逃，何以歸見吾父及諸弟。」遂戰，我軍敗其左翼。會阿剌哀丁子札剌勒哀丁以右翼來援，術赤乃斂兵而退。及夕，多爇火以為疑兵，未曉即馳去。歸見太祖，大蒙將許焉。 
十四年，從太祖征西域，分克八兒真、養吉千、氈的等城。 
十五年，與察合臺、太宗共圍烏爾鞬赤城，久不下。太祖改命太宗總統諸軍，乃拔之。事具《西域傳》。 
十五年，與察合臺、太宗共圍烏爾鞬赤城，久不下。太祖改命太宗總統諸軍。乃拔之。事具《西域傳》。 
十七年，西域略定，太祖率大軍北還，命哲別、速不台循裏海之西征奇卜察克，留術赤屯於鹹海、裏海之間，為二將聲援。十九年，哲別、速不台平奇卜察克，復敗斡羅斯兵，擒其二酋獻於術赤，誅之。術赤自錫爾河北倘塔之地，西進烏拉嶺至奇卜察克東境，撫定諸部，使哲別、速不台班師。二十年卒，年四十九。 
初光獻皇后孕術赤時，為蔑兒乞人所掠。太祖乞師王汗與札木合，襲敗蔑兒乞，返光獻皇后。已而舉子，遂名之曰術赤。術赤譯言客也。或謂光獻皇后姊為王汗妃，王汗聞光獻皇后被掠，告於蔑兒乞使返之，中途術赤生，倉卒無襁褓，搏面盛之，置於騎上而歸。太祖曰：「此不速之客也。」故名以術赤。 
然卒以此為諸弟所輕，尤與察合臺不協。太祖將征西域，也遂皇后問：「倘有不諱，諸子中以何人為嗣？」太祖召諸子問之，先及術赤，未對。察合臺曰：「術赤為蔑兒乞種，豈可以辱社稷。」術赤怒趨搏察合臺，時闊闊搠思侍側，謂察合臺曰：「可汗艱難百戰以平諸部，汝賢明之母實佐之，今汝誣蔑如此，獨不為汝母地乎？」察合臺乃請立太宗，而已與術赤任征討之事。術赤亦允之。太祖曰：「吾疆域甚廣，分王諸子可也。」於是立太宗為嗣，而以鹹海西南與鹹海、裏海之北封術赤，以錫爾河東之地封察合臺雲。 
術赤自以長子，不得襲父位，又封地絕遠，恆怏怏不樂。太祖至錫爾河，屢召之以疾不至。又命其西略依必而、西畢利、布而嗄爾等部，亦稱疾不行。太祖滋不說。二十年，太祖既還行官，有蔡古人自西來，詢術赤病狀，對曰：「見其出獵，末聞有疾也。」太祖怒，命察合臺、太宗率師逮問之。無何，術赤凶問至，太祖大慟，欲誅妄言者，而人已逸去。遂命斡赤斤往蒞其喪，定嗣子之位。 
術赤十四子知名者，曰鄂爾達，曰拔都，曰伯勒克，曰脫哈帖木兒，曰昔班，曰唐古忒。曰土斡耳，曰伯勒克察爾，曰乞剌烏堪，曰桑庫，曰領臺，曰謨罕默德，曰烏都，曰庫馬帖木兒。
拔都，術赤第二子。與兄鄂爾達相友愛，鄂爾達自以纔不如弟，乃讓位於拔都，斡赤斤遂定拔都為嗣。未幾，太祖崩，斡赤斤馳歸。拔都與兄鄂爾達，弟伯勒克、脫哈帖木兒、昔班、唐古忒、伯勒克察耳來會葬，奉太宗即位。 
太宗七年，以奇卜察克、斡羅斯諸部未定，出師討之。命拔都為統帥，速不台副之。太宗位下定宗、合丹，術赤位下鄂爾達、昔班、店古忒、伯勒克，察合臺位下貝達兒、不裏，拖雷位下憲宗、不者克，太宗庶弟闊列堅，皆從行。 
八年，速不台首入布噶爾都垃，其酋望風納款。未幾又叛，速不台討平之。諸王各率所都會於浮而嘎河布而噶之地。 
九年，入奇卜察克，其別部酋八赤蠻竄匿浮而嘎河深林中，一曰數遷，蹤進無定。大軍入林搜捕，見空營一病嫗在焉，詢之，則八赤蠻已遁人海島中。跡至，出不意擒之，裏海以北諸部悉降。是年冬，克巴而脫拉及惹勒忒城、沙而克芯城，進至倭而那城，堅守不下。拔都決端河水灌之，迷入斡羅斯。毛兒杜因人與斡羅斯有兵怨，導大軍自東南人，取勃蠻思克等城。南境諸王幼裏與其弟羅曼分守烈也贊、克羅姆訥二城，乞援於物拉的米爾王攸利第二。大軍招降烈也贊，幼裏不從，乃築長圍困之。攻六曰，城陷，幼裏闔門皆死。攸利第二遣其子兀薛佛羅特帥眾來援，而烈也贊已陷，乃戰於克羅姆訥城下。羅曼陣歿。兀薛佛羅特逃歸，大軍遂攻拔克羅姆訥。是役也，闊列堅創甚卒，因屠克羅姆訥城。北進至莫斯科，攻五曰拔之，獲攸利第二之孫，東趨特拉的米爾都城。時攸利第二令其子兀薛佛羅特及木思推思老弗哀居守，而自引兵北駐昔提河，以待乞瓦王牙羅思剌弗哀、珀列思剌弗哀勒王委阿脫思剌弗哀援兵。大軍至，令攸利第二之孫在城下招辟，不肯從，乃殺之，分軍下蘇斯達耳城而歸。 
十年春，合圍物拉的米爾，凡七日，城陷，自此分數軍，一月之間下攸利掖甫等十餘城。時攸利第二尚屯昔提河上，我軍至，破其營，攸利第二與二侄俱戰沒，軍士得脫者十才二、三。拔都一軍益北趨那懷郭羅特，未及城百八十里，阻於淖而退。遂轉而西南，一軍攻禿裏思哥城，其王瓦夕裏堅守不下，殺蒙古兵數千。拔都命合丹、不裏助攻，閱四十九日始克之，屠城，血流成渠，獲瓦夕裏，投血渠中斃之，謂其城曰卯危八里克。是時，伯勒克擊敗奇卜察克，其酋霍灘西北奔馬加。秋，合丹等徵撒耳柯思，獲其酋禿勘，殺之。昔班、不者克、不裏別將侵奇卜察克屬部蔑裏姆。是冬，蒙哥、不裏、合丹合軍圍阿速部蔑乞思都妓。 
十一年春正月，拔之。分軍東渡亦的勒河，直至烏拉嶺西北。拔都休息土馬，乃謀攻斡羅斯南部。計掖甫者，斡羅斯之舊都，南部名城也。攸利第二戰沒，其弟計掖甫王牙羅思剌弗哀徵援弗及，乘蒙古軍退，遂入物拉的米爾，嗣其兄位。而扯耳尼哥王米海勒亦乘其北行，轉據計掖甫。 
十二年，拔都軍至珀列思剌弗哀勒城，降之，攻下扯耳尼哥城。城人以沸湯澆土卒，死傷頗眾。退而東掠戛魯和城，至端河，雖絕計掖甫之旁援，而阻於帖尼博耳河不得渡。憲宗駐兵河東，遣入諭降計掖甫，使者被殺。冬，帖尼博耳河冰合，拔都率全軍流河，米海勒奔波蘭，令其將狄米脫里居守。大軍晝夜環攻，克之。狄米脫裏傷而未死，撥都嘉其忠勇，釋不誅。復下哈力赤城，達尼耳王亦遁。斡羅斯之南部略定。 
乃謀攻波蘭及馬加，皆斡羅斯西南境之鄰國也。波蘭王波勒斯拉物死，分地與四子為四部：曰康拉忒，治撇洛赤克城，曰亨力希，治伯勒斯洛城，曰波勒司拉布哀，治克拉克城；曰米司拉弗哀，治低而貝城。馬加王貝拉治格蘭城，濱杜惱河，而常駐河東派斯特城。波蘭在東北，馬加在西南，兩國相倚如輔車，而馬加三面環山，險厄四塞，用兵尤不易。拔都乃議東南北五路進兵，而以貝達爾統北路一軍攻波蘭諸部。貝達爾轉戰至不威迷亞部東南，為拔都聲援，事具《貝達爾傳》。拔都未入馬加，先遣英吉利人諭降，自屯哈力赤以待之。馬加王貝拉不肯降，亦不設備，僅遣其眾守喀而巴特山口，伐木塞途以拒我軍。
十三年春，拔都率諸將攻喀而巴特山口，守兵盡潰。貝拉亟召各部兵赴援，未至，遊騎已抵派斯特城。貝拉欲俟援兵，天主教士烏孤領以為怯，出城拒戰。技都麾諸軍退烏孤領，逐之。其所將皆客兵，失過陷淖中，又身擐鐵甲行遲，我軍攢射之，盡殪。惟烏孤領脫歸。既而，援兵大集，拔都引還，電子賽育河、色克河合流之下游。時雪消水漲，我軍三面阻水，據橋，地勢險固，又林木叢雜，可隱蔽。貝拉追至。見橋東有守兵，乃駐於賽育河西，以千人守橋，環車為營，懸盾於車上，儼如壁壘，然舉動皆為我軍所見。相持數日，拔都知敵懈可乘，下令夜進，一軍奪橋，一軍繞至下游潛渡。有斡羅斯逃人，漏其事於馬加諸部長，皆不信。惟貝拉弟廊落曼與烏孤領信之，引眾巡橋，見我軍已至橋西，卻之，增守卒而反。遂酣寢，以為無患。既而，我軍以炮擊守卒，皆遁。下游之軍亦濟而成列，乃四面攻之，而開西南十面，使之走。眾遂瓦解，逸者十無二、三，河水盡赤。烏孤領死之，廊落曼走丕思脫，欲往地中海，以創甚死。貝拉拉遁入林中，輾轉至土拉斯部，合於其婿波勒司拉弗哀。拔都獲貝拉之印，使降人偽為貝拉，諭令居民安堵無恐，軍雖失利，終必大捷。居民見偽諭，信之，無遷徒者。大軍至，悉俘之。遂流賽育河，至丕思脫。先是，廓洛曼勸城人避去。不從。至是，盡為大兵所戮。 
合丹一軍由馬加東南馬拉兒境間道，攻魯丹城，克之。又募日耳曼人為鄉導，而以俘卒前驅，將士督攻於後，積屍填塹，踐而仰登，連拔蝸拉丁、丕勒克諸城，遂偕定宗、不裏、拔綽等與撥都軍合。 
拔都欲攻格蘭城，格蘭人守杜惱河，鑿冰以防西渡。已而，天寒冰合，我軍欲試堅否，放牛馬以誘之。格蘭人踐冰過，驅牛馬而西，拔都自冰堅可渡，乃萬騎俱進，所向無不披靡。 
技都自留攻格蘭，使合丹追貝拉。初貝拉至土拉斯，旋西入奧斯大里亞境。其王勸貝拉扼杜惱河，蒙古兵未必能西渡。貝拉至韋敦貝而克城，遇其孥，乃偕赴阿格拉姆城覘敵動靜，遣使乞援於天主教王及德意志國，皆不應。合丹至阿格拉姆。貝拉復走特勞恩城，入於地中海。合丹追不及，引兵趨塞而維亞部，大掠耳拉孤薩城、喀滔城，旋奉拔都命東返。 
拔都圍格蘭城，立炮三十架攻之。守將曰錫門日，斯巴尼亞人也，堅守不下。乃分軍西略奧斯大里亞境，至地中海北維尼斯部。又一軍分攻柯倫貝而克城、韋而乃斯達城，皆旋退。 
太宗凶問至，乃馬真皇后稱制元年春，拔都率諸軍東返，中途奇卜察克叛，討平之。 
二年春，拔都至浮而嗄河，定宗奔喪先歸。拔都與定宗有隙，知皇后將立定宗，遂託病遷延不行。速不台諫，不從。 
定宗即位三年，西巡葉密爾河，拔都恐來謁，至阿勒塔克山，聞定宗崩而止。 
定宗皇后不發喪，先赴於睿宗妃及拔都，自請攝政以待立君。拔都允之，召諸王大將於阿勒塔克議立君，皇后亦遣使預會。有建議拔都最長當立者，拔都不可，眾曰：「王既不自立，請審擇一人，以踐大位。」拔都曰：「我國家幅員甚廣。非聰明知能效法太祖者，不勝任。我意在蒙哥。」眾應曰：「一然。」議遂定。 
明年，拔都遣伯勒克、脫哈帖木兒將兵衛憲宗而東，大會諸王於斡難河、克魯倫河之間，奉憲宗即位。時皇后欲援先朝故事，立其子，諸王覬覦者尤眾。定策之功，推拔都第一。拔都能疏財，得將士心，皆稱為賽因汗。賽因譯言好也。撥都建斡爾朵於浮而嘎河下游，曰薩萊。每歲眷，溯浮而嘎河東岸，北至布而嘎爾之斡爾朵。秋則還駐薩萊，名曰阿勒泰斡爾朵，譯言金頂帳也。建喀山城於浮而嘎河東岸，亦建薩萊於黑海北撒吉剌之地，使其子撒裡答居之。斡羅斯諸王皆受封於拔都，奉約束惟謹。憲宗二年，法蘭西王路易第九使其臣胡卜洛克來聘，未幾個阿美尼亞王海屯亦來朝。六年，拔都卒，年四十八。 
拔都子有名者：曰撤裡答，曰託託罕，曰安狄萬，曰烏拔奇。憲宗六年，撒裡答人朝，聞父卒，憲宗令歸詞父位，中道卒。憲宗立其子烏拉赤，尚幼，命拔都元妃波拉克勒聽政。未數月，烏拉赤亦卒。拔都弟伯勒克嗣。
伯勒克，術赤第三子。信天方教，常集教士於斡爾朵，講論教律。太祖子孫入天方教者，自伯勒克始。伯勒伯括斡羅斯戶口，計丁出斌。凡城邑及千戶以上者，設官一人，而以八思哈三人總之：一治蘇斯達爾城，一治勒冶贊城，一治謨洛姆城。田賦十取一，牛羊馬稅百取一。凡教士皆免之。 
哈力赤王達尼爾逐蒙古官，拒命。伯勒克使忽崙薩赫討之，不敢進，乃命布崙臺代將其軍。布崙臺，拔都舊將也，諭達尼爾歸順，助攻力拖部。達尼爾從之，使其弟伐力拖降其部眾。後達尼爾子弟從諾垓、帖列布喀伐波蘭，俱有功。 
憲宗崩，阿里不哥僭號，立察合臺孫阿魯忽以為已援。伯勒克附世祖，阿里不哥使阿魯忽伐之，為伯勒克所敗。阿里不哥降，伯勒克亦罷兵。 
旭烈兀平報達，戮教民無算，又術赤後從徵報答者，或以罪死，或暴卒，疑皆為旭烈兀所害。伯勒克使諾垓興師問罪，戰於得耳奔得，旭烈兀敗退。埃及王比拔而斯與旭烈兀有兵怨，知伯勒克同教，遣使者齎哈裏發家乘來聘，伯勒克厚禮使者遣歸。時伯勒克亦使人於埃及，貽書請合攻旭烈兀，埃及王復書贈以可蘭經及纏頭布一方。 
旭烈兀卒，子阿八哈嗣位。至元元年，諾垓攻阿八哈，傷目而退。伯勒克率大軍繼之，卒於軍中。
託託罕子忙哥帖木兒嗣，其母衛拉特氏，太祖駙馬朵拉勒赤之女也。時世祖使鐵連使於海都，且令至忙哥帖木兒處計事。忙哥帖木兒夾攻海都。其後海都拒命，忙哥帖木兒果伐之。然終與海都連和，助以軍五萬敗旭烈兀後王傅拉克。 
斡羅斯諸王互相讒，洛斯多王喝來伯譖勒冶贊王羅曼。至元十六年，忙哥帖木兒召羅曼至，殺之。喝來伯之子亦譖羅曼之子於諾該，十五年，諾該引兵侵勒冶贊。是年，阿速部叛，忙哥帖木兒討平之。十七年，忙哥帖木兒伐波蘭，攻柳勃林城，進至森地米爾，為波蘭人所敗。十八年，忙哥帖木兒卒。
弟脫脫蒙哥嗣。特拉的米爾王狄迷特里之弟安得富阿來三德勒委，持讒其兄於脫脫蒙哥。十九年，脫脫蒙哥伐物拉的米爾，直至諾拂郭羅特，狄迷特里奔於諾垓。二十年，諾垓仍命狄迷特里返物拉的米爾，又誘庫爾斯克、鄂兒斯克王鄂列克附已。鄂列克不從，諾垓伐之。配思克暇洛郭爾王士委託司拉弗哀亦不附於諾垓者，為諾垓所殺。 
二十二年，託託罕長子巴而圖之二子禿拉布哈、昆逐克與忙哥帖木兒二子阿力貴赤、古列兒廢脫脫蒙哥，四人同治國事。 
二十三年，忙哥帖木兒第五子脫脫率眾入得耳奔得，以攻宗王阿魯渾，軍鋒甚銳。禿拉布哈等忌之，脫脫乃退軍，潛引諾垓為助。諾垓設宴延禿拉布哈諸王至，伏兵殺之。 
脫脫即位，時至元二十七年也。諾垓既輔立脫脫，後復與脫脫不協。諾垓旋卒。斡羅斯諸部訴物拉的米爾王狄迷特里，三十一年，脫脫遣兵討之，狄迷特里奔於諾物哥羅特。自忙哥帖木兒後，諸王自擅，不復奉朝廷之命。海都卒，其子察八兒降，脫脫首先效順。至大元年六月，遣月魯哥十二人使於脫脫。皇慶元年，脫脫卒。忙哥帖木兒孫月思別嗣。
月思別，父曰土古兒。既嗣位，延佑元年遣使來朝。月思別初立，諸將多異議，且以月思別奉回教為嫌，定計乘宴飲殺之。或於席上示月思別以目，月思別託故出，詢有變，即馳去，引兵捕針諸將殺之。是時，月思別甫十三歲，人皆服其智勇。 
至治三年二月，遣使來朝。十二月，又遣錫拉來朝。泰定三年十二月，月思別獻文豹，賜金銀鈔幣有差。至順元年三月，遣諸王，分使月思別及燕只吉臺、不賽因。至正元年八月，月思別遺使來朝。三年七月，遣南忽裏等來朝，貢方物。術赤位，有舊賜平陽、晉州、永州分地，歲賦中統鈔二千四百錠，久未給之，亦未置總管府領其事。後至元二年，月思別遣使來求歲賜。三年，中書省議置總管府，秩正三品。至五年，始頒賜焉。 
初，物拉的米爾王狄迷特里卒，立其叔父彌海勒第二。莫斯克王攸利第三覬得狄迷特里之位，脫脫以彌海勒第二年長當立，不允。及月思別立，攸利第三娶其妹，遂約蒙古入侵物拉的迷爾。彌海勒第二奔於特威亞之地，攸利第三追之，反為所敗。其妻及蒙古將士多為彌海勒第二所獲，知為貴主，禮而歸之。月思別之妹道卒。攸利第三乃誣以鴆殺，訴於月思別。月思別怒，召彌海勒第二至，繼察其誣，釋不治。適月思別至高喀斯山，未令彌海勒第二即歸，攸利第三賄月思別左右矯命殺之，襲其位而受封焉。已而，彌海勒第二子德彌特里訴父冤，月思別召攸利第三入朝，使與面質。德彌特裏見攸利第二，忿發，拔刀斬之。月思別殺德彌特里，封其弟阿來克三德為德拉的米爾王，以雪其父之冤，時至治三年也。未幾，物拉的米爾亂作，執蒙古官殺之，阿來克三德奔普斯廊甫城。月思別進兵討平其亂，召阿來克三德入朝，不至。月思別命莫斯科王伊萬第一逮問阿來克三德，旋入朝請罪。伊萬第一忌阿來克三德之得民，不為已利，譖於月思別而殺之。延佑五年。月思別侵不賽因之境，為其將出班所卻。後至元六年卒。
子札尼別嗣。至正十三年九月，獻撒哈剌、察赤兒、米昔兒弓、刀、鎖子甲及青白馬各二匹，賜鈔二百錠。自後至元二年以後，不賽因卒，其國內亂蜂起，臺白利司之民皆避亂至奇卜察克。至正十五年，札尼別自將入阿特而佩佔，殺亂將阿失甫，據臺白利司，令其子畢兒諦伯克守之，而自歸。次年卒。 
畢兒諦伯克北歸嗣位，未幾卒。繼畢爾諦伯克者為科兒納，繼科而納者為努魯斯。自此國亦亂，諸王起兵相爭，皆鄂爾達、昔班、脫哈帖木兒三王之後，非拔都胄裔焉。 
繼努魯斯者曰起西耳，昔班之後，其子曰汗莫爾都特。繼汗莫爾都特曰帖木兒合札，鄂爾達之後。繼帖木兒合札曰汗穆力特合札，脫哈帖木兒之後。繼汗穆力特合札曰科脫魯合札，又為鄂爾達之後。繼科脫魯合札曰普拉特合札，昔班之後忙哥帖木兒之子。繼普拉特合札曰阿西士薩克，脫哈帖木兒之後。繼阿西士薩克曰阿勃達亞拉，鄂爾達之後。繼阿勃達亞拉曰哈散，脫哈帖木兒之後，立於至正二十七年。又歷四汗，至謨罕默德曾拉克，為托克塔迷失所廢。
鄂爾達，術赤長子。拔都以鄂爾達讓位於已，分以東方錫爾河北等地。其斡兒朵色尚白，以別於金斡爾朵。部人稱拔都後王為西奇卜察克汗，鄂爾達後王為東奇卜察克汗。 
鄂爾達卒，子科齊嗣，卒，子伯顏嗣，卒，子薩西卜克嗣，卒，子愛必散嗣，卒，弟穆巴爾克合札嗣，卒，愛必散之子漆穆泰嗣，卒，其孫烏魯斯嗣，屢敗駙馬帖木兒之兵。先是穆巴爾克合札之孫托克帖米斯得帖木兒之助，欲為奇卜察克總汗，烏魯斯忌之，殺其父而逐之。托克帖米斯乞援於於枯木兒，而終不能勝。烏魯斯卒，子托克脫起嗣。未幾，又卒，弟帖木耳沒裏克嗣，懦不任事，降於托克帖米斯。自此白斡爾朵之汗位，為托克帖米斯所奪，復伐西奇卜察克，大敗之，廢其汗謨罕默德普拉克，東、西奇卜察克為一，金斡兒朵之地亦並於白斡兒朵。然托克帖米斯方西伐斡羅斯，國內空虛，昔班後王遷其部落以實之。托克帖米斯大敗斡羅斯兵，焚其英斯科都城，後復為帖木兒所效，事具《帖木兒傳》。托克帖米斯敗歸，烏魯斯之子帖木兒科得魯得逐之。托克帖米斯奔於力陶，明永樂四年卒。
昔班，術赤第五子，從拔都伐斡羅斯有功。拔都使居鄂爾達牧地之北，西至於烏拉河。其斡兒朵，色尚藍。或曰：昔班從拔都伐馬加，戰勝有功，拔都授以馬加汗名號，師還，拔都以北邊地與之。昔班之六世孫孟古帖木兒與月思別同時。
土斡耳，術赤第七子。其孫諾該，為拔都後王任事，以斡濟稱，後忤脫脫意，謫處浮爾嗄河之東，其子孫散居烏拉河、恩拔可之間。
托克帖木兒，術赤第十三子。分地在浮而嗄河上，後忙哥帖木耳賜以克雷木、幾富兩地。其後人因在喀散、喀西莫甫、克雷木三地立國稱汗。以分地南北俱近金斡爾朵，故拔都後王嗣位之際，托克帖木兒後王恆起而相爭。 


史臣曰：術赤可謂驍將，非治國之才。太祖不傳位於術赤宜也。或疑其慚於察合臺，不亦誣乎。拔都為宗王之長，又建大功，擁戴憲宗以安社稷。宗子維城，拔都無愧焉。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

