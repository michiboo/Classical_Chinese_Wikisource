
卷二十二·本紀第二十二　
　　○文宗下 寧宗
至順元年春正月丁巳，知樞密院事伯帖木兒出為遼陽行省左丞相。辛酉，有事於太廟。甲午，燕鐵木兒、伯顏並乞罷退，不允，仍命阿榮、趙世安慰諭之。丁卯，諸王禿堅及萬戶伯忽、阿木、怯朝等起兵於雲南，陷中慶路。壬申，衡陽徭寇湘鄉州。癸酉，宣徽使撒敦知樞密院事。丁丑，召荊王也速也不幹子脫脫木兒至京師。趙世延乞致仕，不允。衡陽徭寇石康縣。己卯，封太醫院使野裡牙為秦國公。
二月壬午朔，趙世安為御史中丞，史惟良為中書左水。癸未，知樞密院事燕不憐加開府儀同三司。籍故中書平章政事張珪五子資產。己丑，禿堅等陷仁德府。是月，典瑞院使阿魯等使高麗。甲午，禿堅自立為雲南王。丙申，雲南蒲蠻酋入覲。己亥，中書平章政事朵兒失有罪免。徭賊陷灌陽縣。壬寅，御史大夫玥璐不花乞致仕，不允。甲辰，流王禪子帖木兒不花於吉陽軍。乙巳封明宗皇子亦璘真班為鄜王。丙午，中尚卿小雲失海涯以兵討雲南。丁未，伯顏知樞密院事，依前太保、錄軍國重事。詔曰：
昔在世祖，嘗以宰相一人總領庶務，故治出於一，政有所統。今燕鐵木兒為右丞相，伯顏既知樞密院事，左丞相其勿復置。
戊申，太禧宗禋使阿里海牙為中書平章政事。命中書左丞史惟良、參知政事和尚總督建言之事。是月，典瑞院使阿魯等使高麗，冊高麗世子楨為開府儀同三司、征東行省左丞相、高麗國王。
　　三月甲寅，乖酉蠻入寇。丁巳，徙封濟陽王木楠子為燕王，吳王潑皮為濟陽王。戊午，封皇子阿剌忒納荅刺為燕王。延試進士，賜篤列圖、王文燁等九十七人及第、出身有差。河南行省平章政事乞住為雲離行省平章政事，八番順元宣慰使帖木兒不花為雲南行省左丞，從豫王討雲南。癸亥，諸王桑哥班、撤忒迷失、買哥分使燕只吉臺、不賽因、月即別三藩。丁卯，命御史大夫鐵木兒補化等振舉臺綱。辛未，封知樞密院事不花帖木兒為武平郡王。錄討禿堅功，雲南宣慰使舉宗、祿餘並遙授雲南行省參知政事。壬申，袝明宗皇帝於太​​廟。甲戌，封諸王速來蠻為西寧王。乙亥，西番、哈刺火州來獻蒲桃酒。丙子，改山東都萬戶府為都督府。雲南木邦酋渾都來獻方物。賜燕鐵木兒定策元勳碑。辛巳，諸王哈兒蠻遣使貢蒲萄酒。
　　夏四月甲申，有事於太廟。丙戌，封也真也不幹為桓國公。丁酉，遣諸王桑兀孫還雲南。明宗皇后八不沙崩。雲南宣慰使祿餘殺烏撒宣慰司官吏，叛附伯忽，羅羅諸蠻俱叛，平章政事帖木兒不花死之。戊申，諸王雲都帖木兒將江浙、江西、河南三行省兵，與湖廣行省平章政事脫歡討雲南​​。
五月乙卯，以受尊號，告祭南郊。戊午，禦大明殿，燕鐵木兒率百官及僧道耆民，上尊號曰欽天統聖至德誠功大文孝皇帝。是日，改元至順。詔河南、懷慶、衛輝、普寧四路曾經賑濟人戶，今歲差發全行蠲免。其餘被災路分，已經賑濟者，腹裡差發、江淮夏稅，俱免三分。庚申，以受尊號，謝太廟。甲子，申命燕鐵木兒為中書右丞相，詔天下。丁卯，翰林國史院進《英宗實錄》。戊辰，車駕幸上都，次大口。阿憐帖木兒為大司徒。遣豫王阿剌忒納失裏鎮​​西番。趙世延加翰林學土承旨，封魯國公。己巳，車駕次龍虎臺。辛未，置宣忠扈衛親軍都萬戶府。太禧宗禋使亦列赤為中書平章政事。癸酉，遣使勞雲南軍。甲戌，八番乖西蠻作亂。乙亥，置順元宣撫使司，統答剌罕軍討雲南。是月，以浙東宣慰使陳天祐、湖廣行省參知政事樊楫死事，贈天祐推忠秉義全市功臣，江浙行省左丞，遁封河南郡公，楫推忠宣力效節功臣、江浙行省右丞、上黨郡公。
　　六月丙戌，車駕至上都。丙申，立行樞密院，徹裏鐵木兒知行樞密院事，探馬赤同知樞密院事，教化為樞密副使，率朵甘思、朵思麻及鞏昌兵萬三千人，從鎮兩武靖王搠思班、豫王阿刺忒納夫裏分道討雲南。庚子，內​​侍撒裏為大司徒。殺知樞密院事闊徹伯、脫脫木兒，通政使只兒哈郎，翰林學士承旨教化的、伯顏也不幹，燕王宮相教化的、斡羅思，中政使尚家奴、禿烏合，阿速衛指揮使那海察、拜住，並籍其家。乙巳，羅羅斯蠻酋撒加伯合烏蒙蠻寇建昌縣，雲南行省右丞躍裡帖木兒敗之，四川兵又敗撒加伯於廬古驛。丁未，改東路蒙古軍元帥府為東路欽察軍萬戶府。
秋七月辛亥，封諸王按渾察為廣寧王。丁巳，諸正不賽因遣使來朝。乙丑，翰林學土承旨也兒吉尼知樞密院事。丁丑，故丞相鐵木迭兒子匠作使鎖住與其羊觀音奴及大醫院使野裡牙等祭北斗咀咒事覺，俱伏誅，井殺前刑部尚書烏馬兒、前御史大夫李羅、上都留守馬兒。
閏月庚辰朔，封諸王卯澤為永寧王。辛卯，陝西行合御史中丞脫亦納為中書參知政事，中書平章政事趙世延罷為翰林學士承旨。癸巳，月魯帖木兒為大司徒。丁酉，車駕發上都。戊戌，封甘肅行省平章政事乃馬臺為宣寧郡王，駙馬謹只幾十鄆國公、並知行樞密院事。戊申，加封宣聖父叔梁紇為啟聖王，母顏氏為啟聖王夫人，顏子為兗國復聖公，曾子郕國宗聖公，子思沂國述聖公，孟子鄒國亞聖公，程顥為豫國公，程頤為洛國公。羅羅斯酋撒加伯等寇建昌，四川行省以兵討之。廣西徭賊寇修仁，荔浦諸縣，廣西元帥府以兵討之，獲其酋於國安。
八月丁巳，諸五月即別遣使來朝。己未，車駕至自上都。甲子，忠州蠻酋黃祖顯遣其子來獻方吻。乙丑，遣使至真定玉華宮，禮睿宗及莊聖皇后。壬申，興舉蒙古字學。
　　九月庚辰，大寧路地震。罷入粟補官例。甲申，不蘭奚、月魯帖木兒並授大司徒印。遼陽行省平章政事哈刺鐵兒為御史葛明誠所劾，免官。己丑，嶺北行省平章政事哈八兒禿為御史朵羅臺、王文若所劾，免官。癸巳，封魏王阿木哥子阿魯為西靖王。甲午，竄湖南行省平章政事速速於雷州。丙子，中書左丞史惟良致仕。丁未，中書參知政事張發諒為中書左丞。知樞密院事脫別臺出為陝西行臺御史大夫。
冬十月己未，中書右丞相燕鐵木兒等告於太廟，請以太祖皇帝配享南郊。辛酉，帝服大襲袞冕，祀昊天上帝天南郊，以太祖皇帝配享，中書右丞相燕鐵木兒為亞獻，御史大夫帖木兒補化為終獻。乙丑，廣西徭賊寇橫州及永淳縣。辛未，烏蒙路蠻酋阿朝降。乙亥，撒敦、唐其勢並賜號答刺罕。
十一月戊寅，伯忽及其弟伯察兒等俱伏誅。丙戌，躍裡帖木兒敗羅羅斯諸蠻於建昌木託山。辛卯，闊闊臺知樞密院事。癸巳，阿禿伏誅。甲午，諸王按灰坐毆傷巡檢，杖謫廣寧。乙未，躍裡帖木兒等平雲南。
十二月戊申，以立皇太子，遣知樞密院事伯顏告於郊廟。己酉，以漢儒董仲舒從祀孔子廟。辛亥，立皇子燕王阿刺忒納答刺為皇太子。戊午，以郊祀禮成，帝御大明殿受百官賀，大赦天下，甲戌，御史中丞相尚坐貪縱，免官禁錮。二年春正月戊寅，烏撒、烏蒙諸蠻及東川夷獠俱來降。癸未，立侍王府，伯顏、月魯帖木兒等十四人並以本官兼侍正。乙酉，有事於太廟。庚寅，改東路蒙古軍萬戶府為東路蒙古親軍都指揮使司。諸王哈兒蠻遣使貢葡萄酒。辛卯，皇太子阿刺納答刺卒。己亥，吏部尚書撒裏瓦、禮部郎中趙期頤頒即位詔於安南並賜以新歷。甲辰，建孔子廟於後衛。
二月丙戌，上都留守乃馬臺知嶺北行樞密院​​事，太禧宗禋使謹只兒、答鄰答裡、馬列捏並知樞密院事，遙授平章政事。四川懷德府驢谷什用等四洞及生蠻十二洞，俱來降，改懷德府為宣撫司。湖廣行省參知政事徹裏帖木兒及速速、班丹俱坐出言怨望，流徹裏帖木兒於廣東，班丹於廣西，速速於海南，並籍其家。壬子，中書平章政事亦列赤兼瀋陽等路安撫使，伯撒裏為中書平章政事，朵兒只班為中書參知政事。乙卯，雲南叛蠻悉降。壬戌，改封寧王徹徹禿為郊王。庚午，占城國遣使來貢方物。郯工徹徹禿及諸王沙哥坐妄言不道，安置徹徹禿於廣州，沙哥於雷州。甲戌，荊王也不幹遣使貢犁牛。雲南景東蠻酋阿只弄遣其子來獻馴象。
　　三月戊子，諸王阿魯出鎮陝西。己丑，江浙行省平章政事童童為御史所劾，免官。庚寅，命威順正寬徹不花仍鎮湖廠。癸巳，雲南賊也不幹、羅羅、脫脫木兒等俱伏誅。庚子，立宮相都總管府。
夏四月戊申，以宮中高麗女子不顏帖你賜燕鐵木兒。高麗國王請獻國中田為資送，遣使往受之。庚戌，建燕鐵木兒生祠於紅橋，並賜功德碑。壬子，燕鐵木兒總制宮陽府事，也不倫、伯撒裏並以本官兼都達魯化赤。甲寅，改宣忠扈衛親軍都萬戶府為宣忠斡羅斯扈衛親軍部指揮使司。乙卯，有事於太廟。鎮西武靖王搠思班等以雲南平，各遣使來獻捷。庚申，徵河南儒士吳炳為藝文監典簿，炳不至。壬戌，探馬赤為雲南行省平章政事，總制境內軍事。
五月己卯，安南世子陳日爌遣使來貢方物。己丑，置八百等處宣慰司都元帥府，臨江、元江等處宣慰司。癸巳，雲南威楚路蒲蠻猛吾來獻方物，願入銀為歲賦，詔置散府一、土官三十三，皆賜金銀符。甲午，封宣政使脫力為薊國公。乙未，陝西行臺御史大夫脫別臺知樞密院事。御史大夫玥璐不花罷。奎章閣大學士趙世延等進《皇朝經世大典》。丙申，車駕幸上都。戊戌，次紅橋，祀燕鐵木兒生祠。己亥，也兒吉尼知行樞密院事。八百等處蠻酋來獻方物。癸卯，也兒吉尼加太尉。
六月丙寅，雲南烏撒、羅羅斯諸蠻復叛。是月，加封鄆國夫人並官氏為大成至聖文宣王夫人。
秋七月己卯，曲赦雲南叛蠻祿餘等。壬午，監察御史張益等劾四川行省平章政事欽察臺反復不可信任，流欽察臺於廣東，同妻孥禁錮，仍詔御史臺凡憸人如欽察臺者，其極言之。丁亥，瓊州黎賊作亂。壬辰，知樞密院事脫別合為御史大夫。戊戍，封伯顏為浚寧王。庚子，廣西徭賊平。辛丑，懷德府二十一洞蠻來獻方物。
　　八月甲辰朔，日有食之。封脫憐忽禿魯為靖恭王，阿藍朵兒只為懿德王。諸正不賽因遣使來朝。辛亥，車駕至自上都。壬子，諸王答兒麻失理遣孛兒只吉歹等來貢方物。丙辰，封怯列該為豐國公。己未，諸正不賽因遣使來言其臣怯列木丁矯正命入朝，請執以歸；敕怯列木丁乘馹還。
九月丙子，雲南東川路總管普沂先那具殺宣慰使月魯以叛，西域指揮使鎖住以兵討之。海南賊王周率十九洞黎蠻作亂，湖廣行省左丞移刺四奴以兵討之。庚寅，幸大承天護聖寺。祿餘寇順元路。
　　冬十月己酉，有事於太廟。辛亥，召江南行臺御史大夫阿兒思蘭海涯至京師。癸丑，辛大承天護聖寺。蒙古都元帥怯烈敗阿禾黨于靖江路。乙丑，立昭功萬戶都總使府。
　　十一月壬申朔，日有食之。乙亥，李彥通、蕭不蘭奚等謀反，伏誅。丙子，封諸王斡即為保寧王。己卯，封蘸班為豳國公。辛巳，戶部尚書耿煥為中書參知政事。癸未，養燕鐵木兒之子塔刺海為皇子。荊王也速也不幹貢犁牛四百。
十二月壬子，命諸王忽剃出復鎮雲南。戊午，諸王禿列帖木兒來獻馬及蒲萄酒。庚申，遣集賢直學士答失蠻至真定玉華宮祀睿宗及莊聖皇后。
三年春正月辛未朔，高麗國遣使賀正旦兼貢方物。癸酉，前高麗王燾仍為高麗國王。己卯，有事於太廟。廣西羅偉裡蠻合龍州落羽蠻作亂。丁亥，幸大承天護聖寺。戊子，萬安軍黎賊寇陵水縣。庚子，封公主桑哥不刺為鄆國大長公主。夔州路洞蠻寇施州。
二月辛丑朔，八番蠻酋駱度來獻方物。甲辰，諸王答兒蠻失裡、哈兒蠻各遣使貢馬及金鴉鶻、蒲萄酒。乙巳，湖廣行省平章政事玥璐不花為陝西行合御史大夫。戊申，祿餘合芒部蠻寇羅羅斯及東川、會通等州，己酉，祿餘乞降。己巳，詔修曲阜宣聖廟。
三月庚午朔，遣使賜諸正不賽因繡彩幣帛。爪哇國遣使奉表貢方物。丁亥，諸王伯嶽兀、完者帖木兒來朝。戊子，占城國遣使奉金字表，貢方物。癸巳，皇子古剌荅納更名燕帖古思。丁酉，緬國遣使貢方物。
夏四月壬寅，四川師璧、散毛、盤速出三洞蠻酋來獻方物。戊申，大寧路地震。四川大盤洞蠻來獻方物。丙辰，諸正不別居法郎，及不賽因各遣使貢方物。乙丑，安南世子陳日爌遣使貢方物。安西王月魯帖木兒與國師必刺忒納失裏沙津、畏兀僧玉你達八的剌板的謀為不軌，事覺皆伏誅。
　　五月戊寅，幸大承天護聖寺。京師地震，有聲。庚寅，車駕幸上都。
　　六月己亥朔，赦天下。以月魯帖木兒等罪狀，詔諭中外。己酉，御史中丞趙世安為中書左丞。癸亥，知樞密院事也卜倫加開府儀同三司。
秋七月戊辰朔，諸王答裡麻失裡等遣使獻虎豹。丁丑，移刺四奴以兵討廣東黎賊。壬辰，不賽因遣使貢七寶水晶。甲午，諸王月即別遣使貢方物。宥諸王徹徹禿、沙哥還本部。
八月癸卯，吳王木楠子及諸王答都阿海、鎖南管卜、帖木兒赤、帖木迭兒等來朝。乙巳天鼓鳴於西北。丙午，祭社稷。丁未，有事於太廟。己酉，帝崩於上都，在位五年，年二十有九。癸丑，葬起輦谷。
元統元年十一月辛亥，上尊諡曰聖明元孝皇帝，廟號又宗，國語曰札牙篤皇帝。
寧宗衝聖嗣孝皇帝，諱懿璘質班，明宗第二子也。母曰皇后乃蠻真氏。
　　天歷二年二月，封鄜王。
至順三年八月，文宗駐蹕上都，疾大漸，召皇后及丞相燕鐵木兒至枝前曰：「旺忽察都之事，為朕平生大錯，悔之無及。燕帖吉思雖朕子，然天下乃明宗之天下也。汝等如愛朕，其召妥歡帖木兒立之。朕見明宗於地下，亦可以自解矣。」言訖而崩。燕鐵木兒不欲立妥歡帖木兒，祕遺詔不發，揚言大行皇帝申固讓夙志，傳位於明宗之子，請以帝入承大統，遣使徵諸王會京師，中書庶務啟皇后取進止。
　　九月辛巳，京師地震。
　　冬十月庚子，帝即位於大明殿。詔曰：洪惟太祖皇帝啟辟疆宇，世祖皇帝統一萬方，列聖相承，法度明著。我曲律皇帝入纂大統，修舉庶政，動合成法，授大寶位於普顏篤皇帝以及格堅皇帝。歷數之歸，實當在我忽都篤皇帝、扎牙篤皇帝，而各播越遼遠。時則有若燕鐵木兒，建義效忠，戡平內難，以定邦國，協恭推戴扎牙篤皇帝。登極之始，即以讓兄之詔明告天下。奉璽紱遠迓忽都篤皇帝。及忽都篤皇帝奄棄臣庶，扎牙篤皇帝復正宸極，仁義之至，視民如傷，恩澤旁被，無間遠邇。顧育眇躬，尤篤慈愛。賓天之日，皇后傳顧命於太師太平王右丞相答剌罕燕鐵木兒、太保浚寧王知樞密院事伯顏等，謂聖體彌留，益推固讓之初志，以宗社之重，屬諸忽都篤皇帝之世嫡。乃遣使召諸正宗親，以十月一日來會於大都，與宗王、大臣同奉遺詒勸進。朕以至順三年十月初四日，即皇帝位於大明殿。可大赦天下。
大都、上部、興和三路差稅免三年。腹裡差發並諸郡不納差發去處稅糧，十分為率，免二分。江淮以南，夏稅亦免二分。土木工役，除倉庫必合修理外，毋創造以紓民力。民間應有逋欠差稅課程，盡行蠲免。監察御史、肅政廉訪司官並內外三品以上正官，歲舉才堪守令者一人，申省部先行錄用，如稱職，舉官優加旌擢。重囚淹禁三年以上，疑不能決者，申省部詳讞釋放。學校農桑、孝義貞節、科舉取士、國學貢試，並依舊制。廣海、雲南梗化之民，詔書到日，限六十日內出官，與免本罪。辛丑，知樞密院事撤敦為御史大夫，中書右丞撒迪為平章政事，宣政使闊裏吉思為中書右丞，中書平章政事禿兒哈鐵木兒知樞密院事。甲寅，不賽因遣使貢塔裏牙、佩刀。乙卯，以即位告祀南郊。己未，告祀太廟。庚申，告祀社稷。是月，立皇后宏吉剌氏。
十一月壬申，命郯王徹徹禿鎮遼陽。甲戌，以上皇太后玉冊，告祭南郊及太廟。戊寅，尊皇后曰皇太后。己卯，禦大明殿受朝賀。壬辰帝崩，年七歲。甲午，葬起輦谷。
至元三年正月辛亥，上尊諡曰衝聖嗣孝皇帝，廟號寧宗。
史臣曰：「燕鐵木兒挾震主之威，專權用事。文宗垂拱於上，無所可否，日與文字之士從容翰墨而已。昔漢靈帝好詞賦，召樂鬆等待詔鴻都門，蔡邕露章極諫，斥為俳優。況區區書畫之玩乎？君子以是知元祚之哀也。《春秋》之義，未逾年之君稱子。寧宗即位匝月而殤，乃入廟稱宗；其廷臣不學如此，豈非失禮之大者哉。」

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

