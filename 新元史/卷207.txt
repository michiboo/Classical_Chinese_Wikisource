梁德珪 張思明 陳顥 傅岩起 王士宏 
　　梁德珪，字作伯溫，一名暗都剌，大都良鄉人。祖守信，隆興都轉運鹽使。父國禎，內藏庫提點。 
　　德珪初事昭睿順聖皇后，令習國語，通奏對。至元十六年，為中書左司員外郎，擢郎中，六遷至參議尚書省事。大都地震，帝怪州縣報囚數太多，德珪曰：「當國者急於征索，蔓延收系，以致如此。」帝悟，為免中外逋賦。二十九年，執政入奏事，帝詢其本末，不能對，德珪從旁代之，辨析明暢。帝大悅，拜參知政事。 
　　三十一年，遷左丞。德珪在省日久，凡錢俗出納、銓選進退、諸藩賜予，或上命驟至，不暇閱簡牘，同列莫知反對，德珪從容數語即定。大德元年，轉右丞。二年，遷平章政事。 
　　七年，以受張瑄、朱清賄賂，與平章政事伯顏、段真、阿里渾薩里，右丞八都馬辛，右丞月古不花，參政迷而火者、張斯立等俱罷，德珪安置湖廣。八年九月，與伯顏並復為平章政事，八都馬辛復為右丞。御史杜肯構言：「伯顏等樹黨受賂，謫戍遠方，道路相慶。方今數月，遽聞召復相位，又與原鞫者同列，天下這人目伯顏、梁德珪、八都馬辛為三凶。三凶不除，無以謝天下，乞明正其罪。」中丞何遹亦以為言，前後章數上，皆不報。 
　　德珪既至，帝問卿安在？德珪涕泣不能語，賜酒饌，使往拜其母，因以氣疾，乞骸骨歸。是年卒，年四十六，至元元年，贈推誠保德功臣、開府儀同三司、太傅、上柱國，追封薊國公，諡忠哲。弟德璋，益都路總管。 
　　張思明，字士瞻，其先獲嘉人，後徒居輝州。思明穎悟過人，讀書日記千言。至元十九年，由侍儀司舍人辟御史台掾，又辟尚書省掾。丞相阿合馬死，世祖命尚書省簿問黨與。一日，召右丞何榮祖、左丞馬紹輸其賦以入，思明抱牘眾。日己昏，命讀之，自昏達曙，帝聽之，忘疲，曰：「讀者聲大，似侍儀舍人。」榮祖對曰：「正由舍人選為掾者。」帝曰：「斯人可用。」明日，擢大都路治中。思明以超遷逾等，固辭，乃改湖廣行省都事。 
　　元貞元年，召為中書省檢校，遷戶部主事。大德初，擢左司都事。有獻西域秤法，思明以惑眾，不用。初立海道運糧萬戶府於江浙，受除者憚涉險不行，思明請升等以優之。著為令。五年，轉吏部郎中，九年，改集賢司直。十年，除江浙行中書省左右司郎中。至大三年，遷兩浙鹽運使。未上。入為參議樞密院事，改中書省左司郎中。 
　　皇慶元年，再授兩浙鹽運使。歲譚嬴羨，僚屬請上增力，思明不許，曰：「嬴縮不常，萬一以增為額，是我希一身之榮，遺百世之害也。」二年，召為戶部尚書。 
　　延祐元年，進參議中書省事。三年，拜中書參知政事。浮屠妙總統有寵，敕中書官其弟五品。思明執不可。帝大怒，召見，切責之。對曰：「選法，天下公器，徑路一開，來者雜遝。寧違旨獄戾，不敢隳祖宗成憲，使四方得窺陛下淺深。」帝心然其言，然業許之，乃曰：「卿姑與之，後勿為例。」遂授萬億庫提舉，不與散官。久之，出為工部尚書。帝問左右曰：「張士蟾居工部，得無怏怏乎？」對曰：「勤職如初。」帝嘉嘆之，命授宣政院副使。 
　　五年，除西京宣慰使，條和林運糧不便十一事上之，帝勞以端硯、御酒。會左丞相哈散辭職。思明諂事哈散，哈散乃白於帝曰：「臣自揆才薄，恐誤陛下國事。若必欲任臣，願薦一人為助。」帝問：「為誰？朕能從汝。」哈散再拜謝曰：「臣願得張思明。」即日拜思明中書參知政事。未幾，遷左丞。 
　　英宗即位，思明又黨附鐵木迭兒。帝告壽安山寺，監察御史觀音保、瑣咬兒哈的迷失、成珪、李謙亨強諫，帝震怒，殺觀音保、瑣咬兒哈的迷失，成珪、李謙亨屬吏。思明謂鐵木迭兒曰：「言事，御史職也，祖宗以來，未嘗殺諫臣。」成、李既屬吏，當論法，二人得從輕典。及拜往為左丞相，惡思明以不支蒙古子女口糧，餓死四百人，罪之，杖免，籍其家。 
　　天曆元年，起為江浙行省左丞。會陝西大飢，執政撥江浙鹽運司歲課十萬錠賑之。吏白：「周歲所入已輸京師，當回咨中書省。」思明曰：「陝西饑民，猶鮒魚在涸轍，往復逾月，是索之枯魚之肆也。其以下年未輸者數與之，有罪吾當坐。」事聞，朝廷韙之。 
　　二年，復召為中書左丞。監察御史言：「思明在仁宗時，阿附鐵木兒，離間兩宮，仁宗灼見其奸，既行黜罷。及英宗即位，鐵木迭兒見再相，援為左丞，稔惡不悛，意以罪廢。今又冒居是官，宜從黜罷。」從之。 
　　後至元三年，卒，年七十八。思明熟於律，與謝讓、曹鼎新齊名。贈推忠翊治守義功臣，依前中書左丞，上護軍、清河郡公，諡貞敏。 
　　陳顥，字仲明，其先信安人。五世祖山，仕金為謀克監軍，大安初，安居庸關，降於太祖，授平陽、太原等路軍民都元帥，以年老致仕。金宣宗南渡，河北盜賊蜂起，有號兩淮張者，據信安，山單騎遏之，諭以禍福，張不聽。金亡，山復勸之曰：「今天下已定，君守一城欲可為？民且屠矣。」張感動，遂降。山卒，子孫徒清州，又為清州人。 
　　顥幼穎悟，日誦千餘言。稍長，游京師，受學於翰林學士旨安藏，從安藏事徽仁裕聖皇后，安藏深於釋教，後乃命顥祝髮受戒。及仁宗奉後出居懷慶，顥從行，益見親信。成宗崩，仁宗入定內難，迎立武宗，顥皆預密謀。 
　　武宗即位，命以資德大夫為釋教都總統。仁宗即位，顥始易冠服，拜集賢大學士，仍宿衛禁中，顥伺帝閒暇，輒取經書所載切於政治者奏之，每見嘉納。帝嘗坐便殿，群臣奉事，望見顥，喜曰：「陳仲明在列，所奏必善事。」帝欲用顥為中書平章政事，顥固辭。仁宗崩，顥謝病歸。 
　　文宗即位，復起為集賢大學士，奏請增國學弟子員，蠲其徭役，皆從之。元統初，扈從上都，至龍虎台，惠宗召見，握顥手言：「卿累世老臣，更事多，凡議政事宜，極言元隱。」顥頓首謝。顥素無學術，太常博士逮魯曾議以貞哥皇后配享武宗。明宗、文宗生母不應配享，顥妄引唐太宗冊曹王明之母為皇后以駁之，為當時所鄙笑。事具《逮魯曾傳》。 
　　至元四年致仕，命食全俸於家。明年卒，年七十六。至正中，贈攄誠秉義佐理功臣、光祿大夫、河南行省平章政事，追封薊國公，諡文忠。子孝伯。清州判官；敬伯，中書平章政事。 
　　傅岩起，晉寧汾西人。父傑，以縣吏除河中府、絳州兩提控案牘，有能名。故岩起亦長於吏事，辟中書省掾，歷陝西行省都事，入為吏部主事。 
　　太子太師鐵木迭兒引用官僚非人，岩起繳駁之，鐵木迭兒深以為憾。仁宗崩，英宗居諒暗，鐵木迭兒復相，召岩起入，將坐以沮格之罪。道遇吏部尚書，告之曰：「汝以微官忤重臣，事恐叵測。若問前事，宜推於我，庶幾可分罪。」岩起謝之曰：「事出於某，豈敢嫁禍。」及至，鐵木迭兒詰責甚厲，即日免官。 
　　至治二年，鐵木迭兒卒，拜住為右丞相，以岩起為戶部主事，改刑部。泰定元年，拜監察御史，疏劾遼王脫脫，請廢之。又論太尉、司徒、司空之職，不宜濫假僧人遷左右司郎中，參議中書省事。四年，擢吏部尚書，御史韓鏞言：「吏部天下銓衡，岩起從小吏入官，不如天下賢才。又尚書三品。岩起官四品，於法亦不得遷。」由是改同知大禧宗禋院事。左丞相倒剌沙，西域人，黨賈胡，售奇寶求增其價，岩起爭之甚力，倒剌沙雖慍，然亦服其公直。丁父憂歸。 
　　文宗即位，起為同僉樞密院事。時囊加台陰兵四川，勢張甚，命同知樞密院事不憐吉歹討之，以母老辭，岩起請代其行。帝義而許之，賜金虎符。既而囊加台降，岩起遂便道歸。終制，服闋，授兩淮都轉運鹽使，以淮漕稱職，賜御酒、金幣。遷湖北、燕南、山東三道廉訪使，陝西行台治書侍御史，入為中台治書侍御史。以言事忤旨，謝病歸。至元五年，召拜中書參知政事。六年，進左丞，階資政大夫。累封河東郡公，卒，諡正獻。 
　　王士宏，字可毅，平陽晉陵人。 
　　祖父泰亨，字子通，從許衡學。至元中，以平章政事、商議在中書省事使高麗，不受饋遺。安南國請佛書，泰亨乞以九經賜之，為時論所稱。元統二年，追諡清憲。 
　　士宏幼事文宗於潛邸，文宗方四歲，士宏侍奉十餘年，多所啟沃。仁宗聞而善之，授管領諸路納綿總管經歷，翊正司丞，稍遷中政院司議。文宗遷南海。召還，復出居建康，士宏皆從之。道有餓莩，命士宏出私錢振之。文宗在建康，日飲酒為韜晦之計，士宏諫曰：「內文明而外柔順，以蒙大難，文王以之酒能敗德，不節恐致疾。」文宗嘉納焉。士宏進水飯鹽□，文宗食之美，乃曰：「以此上供。」及移江陵，士宏宿衛益謹，或通夕侍立不寐。 
　　泰定帝崩，燕鐵木兒見起兵大都，遣使迎文宗於江陵。文宗即位，改元，百僚朝賀，敕士宏糾儀，殿陛肅然，授工部尚書，士宏進言：「刑不可黷，賞不可濫。」每承飲賜，皆固辭。文宗問曰：「聞爾兄宗敬有廉名，今何事？」對曰：「臣兄宗敬，除桂陽知州，貧不能往。」即日授監察御史，又以其次兄讓為大司農經歷，旋改南台御史。士宏本名宗訓，文宗為易今名，以可毅字之。天曆二年，改建康潛邸為佛寺，以士宏董其工役。 
　　至正中，與散散奉使宣扶江西、福建諸道，廣招賄賂。江西儒人黃如征伏闕上書，言其罪狀，惠宗為之感動，授如征江西儒學提舉，士宏與散散雖釋不問，然終身不加遷擢。未幾，士宏以疾卒。 
　　史臣曰：「梁德珪，張思明之黨奸，王士宏之黷貨，陳顥奉母后之命祝髮受戒，甘為浮屠，其人皆不足道，傅岩起從吏入官，素無學術，然鯁直敢言，較脂韋者終有取焉。」
