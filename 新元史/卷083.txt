
卷八十三·志第五十
　
　　○禮三 
　　△郊祀下 
　　攝祀之儀，其目有九： 
　　一曰齋戒。祀前五日質明，奉禮郎率儀鸞局，設獻官諸執事版位於中書省。獻官諸執事位俱藉以席，仍加紫綾褥。初獻攝太尉設位於前堂階上，稍西，東南向。監察御史二位，一位在甬道上，西稍北，東向；一位在甬道上，東稍北，西向。監禮博士二位，各次御史，以北爲上。次亞獻官、終獻官、攝司徒位於其南。次助奠官，次太常太卿、太常卿、光祿卿，次太史令、禮部尚書、刑都尚書，次奉璧官、奉幣官、讀祝官、太常少卿、拱衛直都指揮使，次太常丞、光祿丞、太官令、良醞令、司尊罍，次廩犧令、舉祝官、奉爵官，次太官丞、盥洗官、爵洗官、巾篚官，次翦燭官，次與祭宮。其禮直官分直於左右，東西相向。西設版位四列，皆北向，以東爲上：郊祀令、太樂令、太祝、祝史，次齋郎。東設版位四列，皆北向，以西爲上：郊祀、太樂丞、協律郎、奉禮郎、次齋郎、司天生。禮直官引獻官諸執事各就位。獻官諸執事俱公服，五品以上就服其服，六品以下皆借紫服。禮直局管勾迸立於太尉之右，宣讀誓文曰：「某年某月某日，祀昊天上帝於圓丘，各揚其職，其或不敬，日有常刑。」散齋三日宿於正寢，致齋二日於祀所。散齋日治事如故，不弔喪問疾，不作樂，不判署刑殺文字，不決罰罪人，不與穢惡事。致齋日惟祀事得行，其餘悉禁。凡與祀之官己齋而闕者，通攝行事。讀畢，稍前唱曰：「七品以下官先退」，復復曰：「對拜」，太尉與餘官皆再拜乃退。凡與祭者，致齋之宿，官給酒饌。守壝門兵衛及大樂工人，皆清齋一宿。二日告配。豔前二日，初俄官與太常禮儀院官恭詣太廟，安告太祖皇帝本室，即還齋次。 
　　二曰告智。祀前二日，初獻官與太常禮儀院官恭詣太廟，奏告太祖皇帝本室，即還齋次。 
　　三曰迎香。祝祀前二日，翰林學士赴札都書寫祝文，太常札儀院官亦會焉。書畢，於公廨嚴潔安置。祀前一日質明，獻官以下諸執事首公服，禮都尚書率其屬捧祝版，同太常禮儀院官俱詣闕廷，以祝版授太尉，進請御署訖，同香酒迎出崇天門外。香置於輿，祝置香案，御酒置輦樓，俱用金復覆之。太尉以下官比上馬，清道官率京官行於儀衛之先，兵馬司巡兵執矛幟夾追次之，金鼓又次之，京尹儀從左右成列前導，諸執事官東西二班行於儀仗之外，次儀鳳司奏樂，禮部官點祝成列，太常儀院官導於香輿之前，然後探鶴異輿案行，太尉等官從行至祀所。輿案由南櫺星門大，諸執事官由左右偏門入，奉安御香、祝版於香殿。 
　　四曰陳設。祀前三日，樞密院設兵衛各具器服守衛壝門，每門兵官二員，及外垣東西南櫺星門外，設蹕街清路諸軍，諸軍旗服，各隨其方色。去壇二百步，禁止行人。祀前一日，郊祀令率其屬掃除壇上下。大樂令率其屬設登歌樂於壇上，稅南，北向。編磬一蘆在西，編鐘一蘆在東。擊鐘磬者，皆有坐機。大樂令位在鍾蘆東，西向。協律郎位在磬蘆西，東向。執麾者立於後。柷一，在鍾蘆北，稍東。敔一，在磬蘆北，稍西。摶附二，一在柷北，一在敔北。歌工八人，分別列於午陛左右，東西相向坐，以北爲上，凡坐者皆藉以席加氈。琴一弦、三絃、五絃、七絃、九弦者，各二。瑟四，龠二，蘆二，笛二，簫二，巢笙四，和笙四，閏餘匏一，九曜匏一，七星匏一，壎二，各分立於午陛東西樂榻上。琴瑟者分列於北，皆北向坐。匏竹者分立於琴瑟之後，爲二列重行，皆北向相對爲首。又設圓宮懸樂於壇南，內壝南門之外。東方、西方、編磬起北，編鐘次之。南方、北方，編磐起西，編鐘次之。又設十二鎛鍾於編懸之間，各依辰位，每辰編磬在左，編鐘在右，謂之一肆。每面三辰，共九架，四面三十六架。設晉鼓於懸內通街之東，稍南，北向。置雷鼓、單鞀、雙鞀各二柄於北懸之內，通街之左右，植四楹雷鼓於四隅，皆左鼙右應。北懸之內，歌工四列。內二列在通街之東，二列於通街之西。每列八人，共三十二人，東西相向立，以北爲上。柷一在東，敔一在西，皆在歌工之商。大樂丞位在北懸之外，通街之東，西向。協律郎位於通街之西，東向。執麾者立於後，舉節樂正立於東，副正立於西，並在歌工之北。樂師二員，對立於歌工之南。運譜二人，對立於樂師之南。照燭二人，對立於運譜之南，祀日立於壇之上下，掌樂作樂止之標準。琴二十七，設於東西懸內：一弦者三，東一，西二，俱爲第一列；三絃、五絃、七絃、九弦者各六，東西各四列；每列三人，皆北向坐。瑟十二，東西各六，共爲列，在琴之後坐。巢笙十、簫十、閏餘匏一在東，七星匏一、九曜匏一，皆在竽笙之側。竽笙十、龠十、蘆十、堝八、笛十，每色爲一列，各分立於通街之東西，皆北向。又設文舞位於北懸這前，植四表於通街之東，舞位行綴之間。導文舞執衙仗舞師二員，執旌二人，分立於舞者行綴之外。舞者八佾，每佾八人，共六十四人，左手執龠，右手秉翟，各份四佾，立於通街之東西，皆北向。又設武舞，俟立位於東西縣外。導武舞執衙仗舞師二員，執纛二人，執器二十人，內單鞀二、單鐸二、雙鐸二、金鐃二、鉦二、金錞二，執扃者四人，扶錞二、相鼓二、雅鼓二，分立於東西縣外。舞者如文舞之數，左手執幹，右手執戚，各份四佾，立於執器之外。俟文舞自外逸，則武舞自內進，就立文舞之位，惟執器者分立於舞人之外。文舞亦退於武舞俟立之位。太史令、郊祀令各公服，率其屬升設昊天上帝神座於壇上，北方，南向；席以槁秸，加褥座，置璧於繅藉，設幣於篚，置酌尊所。皇地祗神座，壇上稍東，北方，南向；席以槁秸，加褥座，置玉於繅藉，設幣於篚，置酌尊所。配位神座，壇上東方，西向；席以蒲越，加褥座，置璧於繅藉，設幣於篚，置酌尊所。設五方五帝、日、月、天皇大帝、北極等九位，在壇之第一等；席以莞，各設玉幣於神座前。設內官五十四位於圓壇第二等，設中官一百五十九位於圓壇第三等，設外官一百六位於內壝內，設衆星三百六十位於內壝外；席皆以莞，各設青幣於神座之首，皆內向。候告潔畢，權徹第一等玉幣，至祀日醜前重設。執事者實柴於燎壇，仍設葦炬於東西。執炬者東西各二人，皆紫服。奉禮郎率儀鸞局，設獻官以下及諸執事官版位，設三獻官版位於內壝西門之外道南，東向，以北爲上。次助奠位稍卻，次第一等至第三等分獻官，第四等、第五等分奠官，次郊祀令、太官令、良醞令、廩犧令、司尊罍，次郊祀巫、讀祝官、舉祝官、奉璧官、奉幣官、奉爵官、太祝、盥洗官、爵洗官巾、篚官、祝史，次齋郎，位於其後。每等異位重行，俱東向，北上。攝司徒位於內壝東門之外道南，與亞獻相對。次太常禮儀使、光祿卿、同知太常禮儀院事、太史令、分獻分奠官、僉太常禮儀院事、供衛直都指揮使、太常禮儀院同僉院判、光祿丞，位於箕南，皆西向，北上。監察御史二位，一位在內壝西門之外道北，東向；一位在內壝東門之外道北，西向。博士二立，各次御史，以北爲上。設奉禮郎位於壇上稍南，午陛之東，西向；司尊罍位於尊所，北向。又設望燎位於燎壇之北，南向。設牲榜於外壝東門之外，稍南，西向；太祝、祝史位於牲後，俱西向。設省牲位於牲北；太常禮儀使、光祿卿、太官令、光祿丞、太官丞位於其北，太官令以下立皆少卻。監祭、監禮位在太常禮儀使之西，稍卻，南向。廩犧令位於牲西南，北向。又設省饌位於牲位之北，饌殿之南。太常禮儀使、光祿卿丞、太官令丞位在東，西向；監祭、監禮位在西，東向；俱北上。祠祭局設正配三位，各左十有二籩，右十有二豆，俱爲四行。登三，鉶三，簠簋各二，在籩豆間。登居神前，鉶又居前，簠左、簋右，居鉶前，皆藉以席。設牲首俎一，居中；牛羊豕俎七，次之。香案一，沙池、爵坫各一，居俎前。祝案一，設於神座之右。又設天地二位各太尊二、著尊二、犧尊二、山罍二於壇上東南，俱北向，西上。又設配位著尊一、犧尊二、象尊二、山罍二在二尊所之東，皆有坫，加勺冪，惟元酒了冪無勺，以北爲上。馬湩三器，各設於尊所之首，加冪尊。又設玉幣篚二於尊所西，以北爲上。又設正位拿尊二、壺尊二、山罍四於壇下午陛之西。又設地祗尊罍，與王位同，於午陛之東，皆北向，西上。又設配位犧尊二、壺尊二、山罍四在酉陛之北，東向，北上，皆有坫、冪，不加勺，設而不酌。又設第一等九位各左八籩，右八豆，登一，在籩豆間，簠、簋、各一，在登前，俎一，爵、坫各一在簠、簋前。每位太尊二、著尊二，於神之左，皆有坫，加勺、冪，沙池、玉幣篚各一。又設第二等諸神每位籩二，豆二，簠、簋各一，登一，俎一，於神座前。每陛間象尊二，爵、坫、沙池、幣篚各一，於神中央之座首。又設第三等諸神，每位籩、豆、簠、簋各一，俎一，於神座前。每陛間設壺尊一，爵尊二，爵、坫、沙池、幣篚各一，於神中央之座首。又設內壝內諸神，每位籩、豆各一，簠、簋各一，於神座前。每道間概尊二，爵、坫、沙池、幣篚各一，於神中央之座首。又設內壝外衆星三百六十位，每位籩、豆、簠、簋、俎各一，於神座前。每道間散尊二，爵、坫、沙池、幣篚各一，於神中央之座前。自第一等以下，皆用匏爵洗滌訖，置於坫上。又設正配位各籩一，豆一，簠一，簋一，俎四，及毛血豆各一，牲首盤一。並第一等神位，每位俎二，於饌殿內。又設盥洗、爵洗於壇下，卯陛之東，北向，罍在洗東加勺，篚在洗西南鼻，實以巾，爵洗之篚實以匏，爵加坫。又設第一等分獻官盥洗、爵洗位，第二等以下分獻官盥洗位，各於陛道之左，罍在洗左，篚在洗右，俱內向。凡司尊罍篚位，各於其後。 
　　五曰省牲器，見親祀儀。 
　　六曰習儀，見親祀儀。 
　　七日奠玉幣。祀日醜前五刻，太常卿率其屬，設椽燭於神座四隅，仍明壇上下燭、內外米凡燎。太史令、郊祀令各服其服升，設昊天上帝神座，槁秸、席褥如前。執事者陳玉幣於篚，置於尊所。禮部尚書設祝版於案。光祿卿率其屬入實籩、豆、簠、簋。籩四行，以右爲上。第一行魚鱐在前，糗餌、粉餈次之。第二行乾棗在前，乾撩形鹽次之。第三行鹿脯在前，榛實、乾桃次之。第四行菱在前，芡、慄次之。豆四行，以左爲上。第一行芹菹在前，筍菹、葵菹次之。第二行菁菹在前，韭菹、餝食次之。第三行魚鹽在前，醯醢、豚拍次之。第四行鹿鹽在前，兔醢、糝食次之。簠實以稻、梁，簋實以黍、稷，登實以大羹。良醞令率其屬入實尊、罍。太尊實以泛齊，著尊醴齊，犧尊盎齊，象尊醒齊，壺尊沈齊，山罍爲下尊，實以元酒；其酒、齊皆以尚釀酒代之。太官丞設革囊馬潼於尊所。祠祭局以銀盒貯香，同瓦鼎設於案。司香官一員立於壇上。祝史柱首盤，設於壇上。獻官以下執事官，各服其服，就次所，會於齊班幕。拱衛直都指揮使率控鶴，各服其服，擎執儀仗，分立於外壝內東西，諸執事位之後，拱衛使亦就位。大樂令率工人二舞，自南壝東偏門以次入，就壇上下位。奉禮郎先入就位。禮直官分引監察御史、監禮博士、郊祀令、太官令、良醞令、廩犧令、司尊罍、太官丞、讀祝官、舉祝官、奉玉幣官、太祝、祝史、奉爵官、盥爵洗官、巾篚官、齋郎，自南壝東偏門入，就位，禮直官引監祭、監禮，按視壇之上下祭器，糾察不如儀者。及其按視也，太祝先徹去益冪，按視訖，禮直官引監祭、監禮退復位。奉禮郎贊「再拜」，禮直官承傳曰：「拜」，監祭禮以下皆再拜。奉禮郎贊曰『各就位，』太官令齋郎以次出詣饌殿，俟立於南壝門外。禮直官分引三獻官、司徒、助奠官、太常禮儀院使、光祿卿、太史令、太常禮儀院同知僉院、同僉、院判、光祿丞，自甫壝東偏門，經樂縣內入就位。禮直官進太尉之左，贊曰：「有司謹具，請行事」，退復位。宮縣樂作降神《天成之曲》六成，內圓鍾宮三成，黃鐘角、大簇徵、姑洗羽各一成。文舞《崇德之舞》。初樂作，協律郎跪，俯伏舉麾興，工鼓柷，偃麾，戛敔而樂止。凡樂作、樂止，皆仿此。禮直官引太常禮儀院使率祝史，自卯陛升壇，奉牲首降自午陛，由南壝正門經宮縣內，詣燎壇北，南向立。祝史奉牲首升自南陛，置於戶內柴上。東西執炬者以火燎柴，升煙燔牲首訖，禮直官引太常禮儀院使、祝史捧盤血，詣坎位瘞之。禮直官引太常禮儀院使、祝史。各復位。奉禮郎贊「再拜」，禮直官承傳曰：「拜」，太尉以下皆再拜訖，其先拜者不拜。執事者取玉幣於篚，立於尊所。禮直官引太尉詣盥洗位，宮縣樂奏黃鐘宮《隆成之曲》，至位北向立。樂止。搢笏、盥手、帨手訖，執笏詣壇，升自午陛。登歌樂作大呂宮《隆成這曲》，至壇上，樂止。詣正位神座前，北向立，宮縣樂奏黃鐘官《欽成之曲》，搢笏跪，搢，三上香。執事者加璧於幣，西向跪，以授太尉，太尉受玉幣奠於正位神座前，執笏，俯伏興，少退立，再拜訖，樂止。次詣皇地祗位，尊獻如上儀。次詣配位神主前，奠幣如上儀。降自午陛，登歌樂作如升壇之曲，至位樂止。祝史奉毛血豆，入自南壝門詣壇，升自午陛。諸太祝迎取於壇上，俱跪尊於神座前，執笏，俯伏興，退立於尊所。 
　　至大三年大祀，奠玉幣儀與前少異，今存之以備互考。祀日醜前五刻。設壇上及第一等神位，陳其玉幣及明燭，實籩、豆、尊、罍。樂工各入就位畢。奏禮郎先入就位。禮直官分引分獻官、監察御史、監禮博士、諸執事、太祝、祝史、齋郎，入自中壝東偏門，當壇南重行西上，北向立定。奉禮郎贊曰『再拜』，分獻官以下皆再拜訖，奉札贊曰：「各就位」。禮直官引子醜寅卯辰巳陛道分獻官，詣版位，西向立，北上。午末申酉戌亥陛道分獻官，詣版位，東向立，北上。禮直官分引監祭禮點視陳設，按視壇之上下，糾察不如儀者，退復位。太史令率齋郎出俟。禮直官引三獻官並助奠等官入就位，東向立，司徒西向立。禮直官贊曰：「有司謹具，請行事」，降神六戍樂止。太常禮儀使率祝史二員，捧馬首詣燎壇，升煙訖，復位。奉禮郎贊曰：「再拜，三獻」，司徒等皆再拜訖，奉禮郎贊曰：「諸執事者各就位」，立定。禮直官請初獻官詣盥洗位，樂作，至位，樂止。盥畢詣壇，樂作，升自卯陛，至壇，樂止。詣正位神座前，北向立，樂作，搢笏詭，太祝加玉於幣，西向詭以授初獻，初獻受玉幣奠訖，執笏俯伏興，再拜訖，樂止。次詣配位神座前立，樂作，尊玉幣如上儀，樂止。降自卯階，樂作，復位，樂止。初獻將奠正位之幣，禮直官分引第一等分獻官詣盥洗位，盥畢，執笏各由其陛升，詣各神位前，搢笏鏡，太祝以玉幣授分獻官，奠訖，俯伏興，再拜訖，還位。初，第一等分獻官將升，禮直官發引第二等內壝內，內壝外分獻官盥畢，俅盥洗官俱從至酌尊所立定，各由其陛道詣各神首位前奠，並如上儀。退立酌尊所，伺候終獻酌奠，詣各神首位前酌奠。祝史奉正位毛血豆由午陛升，配位毛血豆由卯陛升，太祝迎於壇上，進尊於正配位神座前，太祝與祝史俱退於尊所。 
　　八曰進熟。太尉既升奠玉幣，太官令丞率進饌齋郎詣廚，以牲體設於盤，馬牛羊豕鹿各五盤，宰割體段，並用國禮。各對舉以行至饌殿，俟光祿卿出實籩、豆、簠、簋。籩以粉餈，豆以糝食簠賃以粱，簋以稷。齋郎上四員，奉籩、豆、簠、簋者前行，舉盤者次之。各奉正配位之饌，以序立於南壝門之外，俟禮直官引司徒出詣饌殿，齋郎各奉以序從司徒入自南壝正門。配位之饌，入自偏門。宮縣樂奏黃鐘宮《寧成之曲》，至壇下，俟祝史進徹毛血豆訖，降自卯陛以出。司徒引齋郎奉正位饌詣壇，升自午陛。太史令丞率齋郎奉配位及第一等之饌，升自卯陛，立定。奉禮讚諸太祝迎饌，諸太祝迎於壇陛之間，齋郎各跪奠於神座前。設籩於糗餌之前。豆於醯醢之前，簠於稻前，簋於黍前。又奠牲體盤於俎上，齋郎出笏，俯伏興。退立定，樂止。禮直官引司徒降自卯陛。太官令率齋郎從司徒亦降自卯陛，各復位。其第二等至內壝外之饌，有司陳設。禮直官贊，太祝搢笏，立茅苴於沙池，出笏，俯伏興，退立於本位。禮直官引太尉詣盥洗位，宮縣樂作，奏黃鐘官《隆成之曲》，至位北向立，樂止。晉笏、盥手、帨手訖，出笏詣爵洗位，北向立。搢笏，執事者奉匏爵以授太尉，太尉洗爵、拭爵訖，以爵授執事者。太尉出笏，詣壇，升自午陛，一作卯陛。登歌樂作，奏黃鐘宮《明成之曲》，至壇上，樂止。詣酌尊所，西向立，搢笏，執事者川爵授太尉，太尉執爵，司符罍舉幕，良醞令酌太尊之泛齊，凡舉冪、酌酒皆跪，以爵授執事者。太尉出笏，諧正位神座前，北向立，宮縣樂作，奏黃鐘宮《明成之曲》，文舞《崇德之舞》。太尉搢笏跪，三上香。執事者以爵授太尉，太尉執爵三祭酒於茅苴，以爵授執事者，執事者奉島退，詣尊所。太官丞傾馬潼於爵，跪授太尉，亦三祭於茅苴，復以爵授執事者，執事者受虛爵以興。太尉出笏，俯伏興，少退，北向立，樂止。舉祝官搢笏跪，對舉祝版，讀祝官搢笏跪，讀祝文。讀訖，舉祝官奠版於案，出笏興，讀祝官出笏，俯伏興，宮縣樂奏如前曲。舉祝、讀祝官先詣皇地祗位前，北向立。太尉再拜訖，樂止。次詣皇地柢位，並如上儀，惟樂奏大呂宮。次詣配位，並如上儀，惟樂奏黃鐘宮，降自午陛，一作卯陛。登歌樂作如前降神之曲，至位，樂止。讀祝、舉祝官降自卯陛，復位。文舞退，武舞進，官縣樂作，奏黃鐘宮《和成之曲》，立定，樂止。禮直官引亞獻官詣盥洗位，北向立。搢笏、盥手、帨手訖，出笏詣爵洗位，北向立。搢笏、執爵、洗爵、拭爵，以島授執事者。出笏詣壇，升自卯陛，至壇上酌尊所，東向一作西向。立。搢笏授島執島，司尊罍舉冪，良醞令酌著尊之醴齊，以爵授執事者。出笏，詣正位神座前。北向立。宮縣樂奏黃鐘宮《熙成之曲》，武舞《定功之舞》。搢笏跪，三上香，授爵執爵，三祭酒於茅苴，復祭馬潼如前儀，以爵授執事者。出笏，俯伏興，少退立，再拜訖，次詣皇地祗位、配位，並如上儀訖，樂止，降自卯陛，復位。禮直官引終獻官詣盥洗位。盥手、帨手訖，詣爵洗位，授島執爵，洗爵拭爵，以爵授執事者。出笏，升自卯陛，至酌尊所，搢笏授爵執爵，良醞令酌犧尊之盎齊，以爵授執事者。出笏，詣正位神座前，北向立。宮縣樂作，奏黃鐘宮《熙成之曲》，武舞《定功之舞》。上香、祭酒、馬潼，並如亞獻之儀，降自卯陛。初終獻將升壇時，禮直官分引第一分分獻官詣盥洗位，搢笏、盥手、帨手、滌爵、拭爵訖，以爵授執事者。出笏，各由其陛詣酌尊所，晉笏，執事者以爵授分獻官，執爵，酌太尊之泛齊，以爵授執事者。各詣諸神位前搢笏跪，三上香、三祭酒訖，出笏，俯伏興，少退，再拜興，降復位。第一等分獻官將升壇時，札直官引第二等、第三等、內壝內、內壝外衆星位分獻官，各詣盥洗位，晉笏一盥手、帨手，酌奠如上儀訖，禮直官各引獻官復位，諸執事者皆退復位。禮直官贊太祝徹籩豆。登砍樂作大呂官《寧成之曲》，太祝跪以籩豆各一少移故處，卒徹，出笏，俯伏興，樂止。奉禮郎贊曰：「賜胙」，衆官再拜，禮直官承傳曰：「拜」，在位者皆再拜，平。立定。送神宮縣樂作，奏圓鍾宮《天成之曲》一成止。 
　　九曰望燎。禮直官弘太尉，亞獻助奠一員，太常禮儀院使，監察、監札各一員等，詣望燎位。又引司徒，終獻助奠、監祭、監禮各一員，及太常禮儀院使等官，詣望瘞位。樂作，奏黃鐘官《隆成之曲》，至位，南向立，樂止。上下諸執事各執篚進神座前，取燔玉及幣祝版。日月已上，齋郎以俎載牲體黍稷，各由其陛降，南行，經宮縣樂，出東，詣燎壇。升自南陛，以玉幣、祝版，饌食致於柴上戶內。諸執事又以內官以下之札幣，皆從燎。禮直官贊曰：「可燎」，東西執炬者以炬燎火半柴。執事者亦以地祗之玉幣、祝版、牲體、黍稷詣瘞坎。焚瘞畢，禮直官引太尉以下官以次由南壝東偏門出，禮直官引監祭、監禮、奉玉幣官、太祝、祝史、齋郎俱復壇南，北向立。奉禮郎贊曰：「再拜」，禮直官承傳曰：「拜」，監祭、監禮以下皆再拜訖。各退出。太樂令率工人二舞以次出。禮直官引太尉以下諸執事官到齊班幕前立，禮直官贊曰：「禮畢」，衆官員揖畢，各退於次。太尉等官、太常禮儀院使、監祭、監禮展視胙肉酒醴，奉進闕庭，餘官各退。 
　　祭告三獻儀，大德十一年所定。告前三日，三獻官、諸執事官，具公服赴中書省受誓戒。前一日未正二刻，省牲器。告日質明，三獻官以下諸執事官，各具法服。禮直官引監祭禮以下諸執事官，先入就位，立定。監祭禮點視陳設畢，復位，立定。太官令率齋郎出，禮直官引三獻司徒、太常禮儀院使、光祿卿入就位，立定。禮直官贊曰：「有司謹具，請行事」，降神樂作六成止。太常禮儀院使燔牲首，復位，立定。奉禮讚三獻以下皆再拜，就位。禮直官引初獻詣盥洗位，盥手訖，升壇詣昊天上帝位前，北向立。搢笏跪，三上香，奠玉幣，出笏，俯伏興，再拜訖，降復位。禮直官引初獻詣盥洗位，盥手訖，詣爵洗位，洗拭爵訖，詣酒尊所，酌酒訖，請詣昊天上帝神位前，北向，搢笏跪，三上香，執爵三祭酒於茅苴，出笏，俯伏興，俟讀祝訖，再拜，平立。請詣皇地祗酒尊所。酌獻並如上儀，俱畢，復位。禮直官引亞獻，並如初獻之儀，惟不讀祝，降復位。禮直官引終獻，並如亞獻之儀，降復位。奉禮讚「賜胙」，衆官再拜，在位者皆再拜。禮直官引三獻司徒、太常卿、光祿卿、監祭禮等官，請詣望燎位，獻向立定，俟燎玉幣祝版。禮直官贊「可燎」，禮畢。 
　　祭告一獻儀，至元十二年所定。告前二日，郊祀令掃除壇壝內外，翰林國史院學士撰寫祝文。前一日，告官等各公服捧祝版，進請御署訖，同御香上尊酒如常儀，迎至祠所齋宿。告日質明前三刻，禮直官引郊祀令率其屬詣壇，鋪筵陳設如儀。禮直官二員引告官等各具紫服，以次就位，東向立定。禮直官稍前曰：「有司謹具，請行事」，贊者曰：「鞠躬」，曰：「拜」，曰：「興，。」曰：「拜」，曰：「興」，曰：「平身」。禮直官先引執事官各就位，次詣告官前曰：「請詣盥爵洗位」。至位，北向立，曰：「搢笏」，曰：「盥手」，曰：「帨手」，曰：「洗爵」，曰：「拭爵」，曰：「出笏」，曰：「詣酒尊所」，曰：「搢笏」，曰：「執爵「，曰：「司尊者舉」，曰：「酌酒」。良醞令酌酒，曰：「以爵授執事者」，告官以爵授執事者。曰：「出笏」，曰：「詣昊天上帝、皇地祗神位前，北向立」，曰：「稍前」，曰：「出笏」，曰：「跪」，曰：「上香。」曰：「上香」，曰：「三上香」，曰：「祭酒」，曰：「祭酒」，曰：「三祭酒」，曰：「以爵授捧爵官」，曰：「出笏「，曰：「俯伏興」，曰：「舉祝官跪」，曰：「舉祝」，曰：「讀祝官跪」，曰：「讀祝」。讀訖。曰：「舉祝官奠祝版於案」，曰：「俯伏興」。告官再拜，曰：「鞠躬」，曰：「拜」，曰：「興」，曰：「拜」，曰：「興」，曰：「平身」，引告官以下降復位。禮直官贊曰：「再拜」，曰：「鞠躬」，曰：「拜」，曰：「興」，曰：「拜」，曰：「興」，曰：「平身」，曰：「詣望燎位」，燔祝版半燎，告官以下皆退。瘞之其坎於祭所壬地，方深足以容物。
　

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

