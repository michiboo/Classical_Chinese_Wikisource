
杭忽思〈阿塔赤 伯答兒〉    拔都兒〈別吉連〉    帖赤〈帖木兒脫歡  帖木兒不花〉    忽都思〈和尚  千奴〉    葉僊鼐    帖哥朮探花愛忽赤〈脫力世官〉    也罕的斤  旦只兒  脫歡  孛蘭奚  怯烈    月舉連赤海牙    也速䚟兒    昔都兒    闊里吉思    伯行    鐵連    謨克博羅

杭忽思，阿速部長也。太宗兵至其境，杭忽思率衆來降，賜名拔都兒，佩金符，領其部衆。尋敕選阿速軍千人，及其長子阿塔赤扈駕親征。既還，阿塔赤入直宿衛。杭忽思歸國，遇賊戰歿。敕其妻處麻思領國事，外麻思躬擐甲冑，平亂後，以次子按法普代之。
阿塔赤，從憲宗伐宋軍於釣魚山，戰有功。帝親飲以酒，賞白金。阿藍答兒、渾都海叛，從大軍討這，腹中流矢。賞白金，如入宿衛。中統二年，扈征阿里不哥，追至蘇馬勒圖之地，複以功賞白金。三年，從征李璮，授金符千戶。至凶五年，從塔卜台伐宋，克金剛台。六年，從攻安慶府。七年，從下五河口。十一年，從下松江諸郡戍鎮巢。宋降將洪福乘醉殺之。世祖憫其死，賜白金五百兩、鈔三千五百貫及鎮巢降民一千五百三十九戶，命其子伯答兒襲千戶佩金符。
伯答兒，從討叛王昔里吉。與只兒瓦台戰於押里。複與藥大忽戰禿剌及斡魯歡。十五年春，與叛將赤憐戰於伯牙之地。五月，又與外剌台、寬赤哥思等戰於阿赤牙，其大將塔思不吉爲大柵、石城以自守。伯答兒督勇士先登，拔之，矢中右股。元帥別里吉迷失以其功聞，賞白金。二十年，授虎符、定遠大將軍、後衛親軍都指揮使，兼領左阿速衛事，充阿速拔都達魯花赤。二十二年，征別失八里軍亦里渾察罕兒之地，與禿呵不早麻戰，有功。賜貂裘、弓矢、鞍轡，尋複以銀生奇賜受害。二十六年，征杭海。大軍管食，其母乃咬真輸私財及畜牧等，以佐軍儲。世祖聞而嘉之，賜予甚厚。大德四年，伯答兒卒。
長子斡羅斯，由宿衛累官僉隆鎮衛都指揮使司事，賜一珠虎符。天曆元年，諭降上都兵，賜降上都兵，賜三珠貞符，擢本衛都指揮使。
斡羅斯二子：長都丹，右阿速衛都指揮使；次福定，懷遠大將軍、右阿速衛達魯花赤，兼管後衛軍。後以兄都廟領右阿速衛。福定複遷後衛，升同僉樞院事，命領軍一千守民鎮，尋授定遠大將軍、僉樞密院事、後衛親軍都指揮使，提調右衛阿速達魯花赤。二年，進資善大夫、同知樞密院事。後至元間，進知樞密院事，因忤伯顔，放海南。尋召還。卒。
拔都兒，阿速氏。世居上都宜興。憲宗在潛邸，與兄殛作兒不罕及馬塔兒沙帥衆不歸。馬塔兒沙，從征蔑吉思城爲前鋒，身中二矢，先登，拔其城。又從征蜀，至釣魚山，歿於軍中。
拔都兒從征李璮，圍濟南，有功，賞納失思段九，命領阿速軍一千常居左右。尋充阿塔赤怯薛百戶。後從塔卜台南征，與宋人戰於金剛台，又功受賞。師還，言王帝曰「臣願從軍爲國效死。」世祖留之，充孛可孫兼領阿速軍。令鞚引禦馬。至元二十三年，授廣威將軍、後衛親軍副都指揮使，賜虎符。明年夏，征乃顔於亦米河，擒金家奴、塔不台以歸，賞鈔及段，加定遠大將軍。大德元年卒。子別吉連襲。
至大四年，河東、陝西、鞏昌、延安、燕南、河北、遼陽、河南、山東諸翼衛探馬赤爭草地，訟者二百餘起。命別吉連往讞之，悉正其疆界。累官懷遠大將軍。致和元年，從增帖木兒入中書省，拎平章政事烏伯都剌等，迎立文宗。使別吉連領衛軍，守居庸關諸害。天曆元年十月，梁王王禪兵掩至關頭山，勢張甚，別吉連從燕帖木兒擊之，突入其軍，王禪敗走。文宗賜禦辭。子也連的襲。
帖赤，答答里帶我。同都無帥塔海紺布伐蜀，並將蒙古也可明安、和赤馬賴及炮手諸軍，攻下興元、利、劍、成都諸路。中統二年，賜虎符，授西川便宜都元帥。俄進行樞密院，率諸軍略定未下郡縣。至元元年，遷益都等統軍使，卒於軍。
二子帖木兒脫歡、帖木兒不花。
帖木兒脫歡，初以蒙古軍知戶從伐蜀有功，行樞密院承制授萬戶，並將列別木、塔帖木兒、也速帶兒、匣剌撒兒四千戶軍從大軍取重慶。徇下流諸城，留戍夔州，兼本路安撫司達魯花赤，進懷遠大將軍、蒙古軍萬戶。遷定遠大將軍，兼嘉定鎮守萬戶、本路總管儲達魯花赤。尋升鎮國上將軍、諸蠻夷部宣慰使，加都元帥。亦奚不薛叛，與嶽剌海會雲南兵討平之。改徵緬都元帥，卒于軍。子忽都答兒嗣。
帖木兒不花，中統初，入備宿衛。至元七年，授虎符，代張馬哥爲淄萊水軍萬戶，將其衆赴襄陽，與宋將範文虎戰於灌子灘，奪其戰艦，追至雲勝洲，大敗之。行其省功，賜白金五十兩，並衣甲、鞍轡。九年，授益都、淄萊新軍萬戶。
從丞相伯顔伐宋，敗其大將夏貴於陽羅堡。論功，賜白金五百兩。又從下鄂、蘄、黃、江、常、秀等州；累加昭武大將軍。從參知政事阿剌罕，略定經紹興、溫、福建，授台州路總管府魯花芝。遷廣東宣慰使。
十六年，加都元帥，從攻宋將張世傑於崖山。世傑死，降其衆數千人。廣東平，領領諸降臣及將校有功者入見於大安閣，命太府監視其身制銀鼠裘，親賜之，授中書左丞，行省江西，二十五年，拜四川等處行尚書省平章政事，兼總軍，改行中書省平章政事。卒。
忽都思，玉耳別里伯牙吾氏。父哈剌察兒，率所部歸太祖。忽都思有膂力，太宗四年從睿宗敗金兵於三峰山，賜號拔都。六年，授百戶，從攻宋唐、鄧州，數有功，賜銀幣、名馬、甲冑、弓矢。憲宗四年，從攻宋漢上鐵城寨，戰歿。追贈竭忠宣力功臣、資德大夫、中書右丞、上護軍。追封流國公，諡武湣。子和尚。
和尚，襲父職。從世祖攻鄂州。又從在軍討李璮，敗其衆於老僧口，擢阿剌罕萬戶府經歷。至元五年，從攻襄陽，都元帥阿朮薦其才可大用。
十一年，從丞相伯顔渡江，戰於柳子、魯洑、新灘、沌口，皆有功。十三年，從平章政事阿里海涯攻陵，宋安撫使高達城守，和尚直抵城下，諭以禍福。達開門出降。以功擢行省郎中。從圍潭州，守將李芾堅守不下。十二年，城陷，諸將議屠其民。和尚曰「拒命者宋將耳，民何罪。且列城未附者尚多，若降而殺之是堅其效死之心也。」參知政事崔斌曰「郎中言是。」阿里海涯從之。由是湖南郡縣望風納款。世祖聞而嘉之。改行省斷事官，分徇廣西，兼行宣撫司事。
未幾，授常德達魯花赤，以治最聞，擢嶺南廣西道提弄按察使。阿里海涯恃功驕恣，和尚據事劾之，不小貸。遷江南浙西道提刑按察使，卒於官，年四十九。贈宣忠守正功臣、銀青光祿大夫、司徒、上柱國，追封沇國公，諡莊肅。子千奴。
千奴，以月魯那延薦，召見大安閣。世祖以其父官授之，拜江南浙江道提刑按察使。是時行省、行台皆治杭州，千奴上言「兩府並在杭州，勢逼則權分，情通則威褻，宜移行台於要便之地。」後行台卒移於江東道。
二十六年，累遷淮西江北道提刑按察使。入覲，極言丞相桑哥罪狀，帝爲之改容。未幾，桑哥竟伏誅。二十八年，改立肅政廉訪司，授江北淮東道肅政廉訪使，進階廣威將軍。三十一年，換江東建康道，丁祖母憂歸。
大德二年，授太中大夫建康路總管，未行，奉使淮東、西，察官吏能否。還奏軍民便宜三十事，多見採用。曆江西湖東、江南湖北兩道。奏劾中書平章政事伯顔等顓權固位，行台聞於上，伯顔等皆被黜。千奴剛正不撓，朝遷事有不便，必上章極論之，未嘗以外吏爲嫌。
七年，授大都總管兼大興府尹。俄進通義大夫同僉樞密院事。奏言「蒙古軍在山東、河南者，往戍甘肅，資裝歸其自辦，往往鬻田産、賣妻子。戍者未返，代者又繼，前後相仍，困若日甚。請以甘肅鄰境兵戍之。其山東、河南戍兵，官爲出錢，贖其田産、妻子。」詔從之。未幾，遷參議中書省事。
武宗即位，拜榮祿大夫、平章政事、商議樞密院事，兼左翼萬戶府達魯花赤，賜班帶。延祐五年，乞致仕，仁宗憫其衰老，從之，仍給半俸終身。
千奴屏居濟南，築先聖祠於曆山之下，聚書萬卷，延名儒都其鄉里子弟。賜額曆山書院。家居七年卒，年七十一。贈推忠輔治功臣、光祿大夫、河南行省平章政事、上柱國，追封衛國公，諡景憲。
四子龍寶，監察禦史、洪澤屯田萬戶；不蘭奚，江南行台監察禦史；觀音保，襲洪澤屯田萬戶，孛顔勿都，鄭州知州，以治行第一，入爲翰林國史院經歷。
葉僊鼐，畏吾氏。父土堅海牙，以才武從太祖、太宗平西夏及金，俱有功。葉僊鼐，事世祖於潛藩。從征吐蕃、雲南，常爲前鋒。從伐宋，至鄂州，先登，奪其外城。中統元年，從征阿里不哥，賞白金、貂裘。明年，討李璮，又以功賞白金五百兩。授西道都元帥，金虎符。吐蕃宣慰使。葉  僊鼐隨地之厄塞，設兵屯鎮撫之，恩威兼著。賜金幣鈔及玉束帶。爲宣慰使曆二十四年，遷雲南行省平章政事。尋改江西行省平章政事。至三十一年，成宗即位，召還，賜玉帶，改陝西行省平章政事。謝事歸隴右。十年，卒。贈協恭保節功臣、太保、儀同三司、上術國、鞏國諡敏忠。
子完澤，太子詹事。至大四年，拜平章政事。皇慶二年，以宣微院事，除知樞密院事。延祐四年，出爲雲南行省平章政事。後與弒英宗，伏誅。
帖哥朮探花愛忽赤，畏吾氏。父八思忽都花愛忽赤，領畏吾、隔剌溫、滅里乞、八思四部，從攻四川戰歿。
憲宗命帖哥管理渴密里、曲先諸宗藩地。渾都海、阿藍答兒叛，執帖哥朮械繫之。帖哥朮乘間脫走，入覲。世祖賜金符，襲其父職，命率所部討賊。以功賜衣服、弓矢、鞍勒。又命從諸王奧魯赤討建都蠻，平之。擢昭勇大將軍、羅羅斯副都無帥、同知宣慰司事。至西藩境內，蕃酋遮道不得進，帖哥術戰卻之，道遂通。賜金符，賞白金及衣二襲。卒於官。子脫力世官。
脫力世官，襲父職爲武德將軍、羅羅斯副都元帥、同知司宣慰司事。定昌路總管谷納叛，與千戶阿夷謀率衆渡不思魯河。脫力世官引兵擒阿夷，殺之。德平路落來民叛，又討平之。
亦奚不薛諸部未附，詔脫力世官率羅羅斯、蒙古軍百人，羅羅章六百人，從左丞愛魯討之。愛魯命率兵攻羅羽，抵落穿，奪其關，獲牛馬以給士卒。又與萬戶兀都蠻攻怯兒部，其酋阿失據寨不下，脫力世官先登拔之。愛魯遂命脫力世官總左手四翼兵，討平亦奚不薛。又有蠻子童者，立寨於納土原山，脫力世官與參政阿合八失夾攻之，賊窮蹙乞降。進兼管軍副萬戶。蠻細狗、折興等及威龍州判阿遮，皆陰險爲亂，脫力世官夜襲其寨，賊敗走，獲阿遮斬之。
入覲，授三珠虎符，加遠遠大將軍、羅羅斯宣慰使，兼管軍萬戶。既還，括戶口，定賦稅，以給屯戍。昌州蘇你、巴翠等作亂，以雲南王命討降之，徙其衆於昌州平脫力世官據其要路扼之，世祿降。未幾入覲，卒於京師。
子唆南班，由宿衛襲職，佩三珠虎符，晉鎮國上將軍。
也罕的斤，匣剌魯氏。祖匣答兒密立，以斡思堅部哈魯軍三千人降於太祖。以千戶從征西域，雙從睿宗及哲別諭降河西諸城。後從攻監洮，戰歿。父密立火者，從太宗滅金，又從憲宗攻蜀，爲萬戶府達魯花赤。憲宗崩，大軍北還，留密立火都戍都以備宋。世祖即位，密立火者貳於阿里不哥，廉希憲使別思馬襲殺之。
世祖以匣答兒密立死王事，中統二年授也罕的斤千戶，數有戰功，拔宋五花、石城、白馬等寨。至元十七年，宋兵入成都，以四百人拒之，相侍四日，宋兵敗退，追擊於眉州，敗之。授蒙古、匣剌魯、河西、漢軍萬戶，戍眉州。從攻嘉定，築懷遠上砦以扼其要害，屢敗宋兵。
十二年，入朝，賜對衣、玉帶、白金百兩，加昭勇大將軍、上萬戶，益兵萬人。會圍重慶，督湖江兩岸水陸兵。十四年，從攻瀘州神臂門，先登拔之。又從行樞密院副使卜花攻重慶，屯佛圖關，移屯堡子頭，宋將趙安開門降。複率所部略地恩州。加昭毅大將軍，授嘉定軍民、西川諸蠻夷部宣撫司達魯花赤，增戶萬餘。進奉國上將軍、四川宣慰使、都元帥。
十七年，率所部成斡端，拜雲南行省參知政事。二十一年，與諸王相吾答兒、或丞太蔔等分道征緬，造舟二百於阿昔、阿和二江，進拔江頭城，以都元帥袁世安守之，且圖其地形勢以獻。先是遣黑的兒、楊林等諭緬降之，不報。諸叛蠻據大公城以拒官兵，複遣僧諭以禍福，反爲所害。乃水陸並進，連拔建都、金齒等十二部，命都元帥合帶、萬戶不都蠻等戍之。緬遂納款。二十八年，改四川行樞密完副使，卒。
子火你赤的斤，雲南都元帥；也連阿，蒙古軍萬戶。
旦只兒，蒙古答答帶氏。至元初，從征蜀，敗宋兵於馬湖江。九年，從征建都蠻。十三年，從敗宋兵於峽江。又從拔瀘，敘諸州，進圍重慶，敗宋將張萬。瀘州叛，旦只兒先將所部據紅米灣，敗宋援兵，進至安樂山，複敗之，斬首五百餘級。宋兵邀糧運於安樂山，擊走之，遂破其石盤寨。十四年，從諸軍拔瀘州。張萬欲引兵向合州，旦只兒以銳卒千人邀擊於龍坎，萬遁走。賜銀符，授管軍千戶。從征斡端，至甘州，賜金符，擢總管。十九年，從諸王合班、元帥心古帶討斡端，與叛王元盧戰，敗之。二十年，諸王八巴以兵來攻，旦只兒敗其衆五百人，拔出戶卒二千餘人。進副萬戶，二十六年，授信武將軍、平陽等路萬戶府達魯花赤。卒。子建都不花襲。
脫歡，答剌兒台氏。父脫端，爲千戶，從皇子闊出伐宋。憲宗三年，鎮蔡州，卒。子不花襲。不花卒，弟阿藍答兒襲，阿藍全兒卒，弟長襲，並爲千戶長。
壽卒，脫歡襲。加武略將軍，佩金符，從阿術攻陽邏堡，又從攻拔鄂、漢諸州，建康、太平等路。宋將姜才攻楊子橋，脫歡率銳卒逆之，斬馘無算。俄宋兵又集於堡北，複破之。萬戶昔里罕入朝，道滁州，爲宋兵所遮，脫歡擊敗宋兵，出昔里罕。從攻揚州，至泥湖，奪戰艦三十艘。進攻平江，宋將王邦傑等迎降。至元十三年，大軍圍高郵，脫歡率所部赴之，未至二十里，遇宋將漕高郵粟，擒之。又敗高郵兵於城下。十四年春，授懷遠大將軍、太平達魯花赤。會只里瓦帶寇北邊，遣脫歡禦之，左臂中流矢二，賜鎧甲、弓矢、鞍勒、鈔千五百緡。十五年，從親王斡忽台、丞相孛羅西征，加定遠大將軍、福州路達魯花赤，改武昌路。卒。
孛蘭奚，宏吉剌氏。祖忙哥，以後族爲太祖宿衛。父律實，狀貌魁偉，善騎射。太宗問以兵事，應對稱對稱台，授千戶，尋命隸濟南王按只吉歹府。從睿宗伐金，有功。仍入宿衛，卒。
孛蘭溪英邁有父風，幼孤，能自刻厲。暇日習弓馬，夜則讀書。其母嘗訓之曰「汝父忠勇，天不假年。汝能自立，則汝父無憾矣。」孛蘭奚亦感奮，期成其父之志，襲爲濟南王府官。世祖征乃顔，孛蘭奚以王府兵從，躍馬陷陣，所向報靡。世祖望見壯之，及戰捷，帝勞曰「無忝爾父也。」賜黃金及織文二匹，授黃金及織文二匹，授宣武將軍、信州路達魯花赤。時江南初附，孛蘭奚宣佈德意，與民休息，期年信州大治。使者以聞，帝遣使賜以上尊。俄以疾卒，年三十三。贈河間路達魯花赤，追封范陽郡侯。
子脫穎不花，曆監察禦史、河南道廉訪使、郴州達魯花赤。
怯烈，西域人。雲南行省平章賽典赤辟爲掾。至元十五年，分省大理。緬人入寇，怯烈擊卻之。授行省左右司員外郎。十八年，平章納速剌西遣詣闕面奏邊事，世祖愛其聰辨，賜虎符，授鎮西平頃麓川等路宣撫司達魯花赤，兼招討使。成都、烏蒙諸驛陰絕，怯烈市馬給傳，往來便之。俄召入詢征緬事宜，奏對稱台，賜幣及翎根甲。諸王相吾答兒、右丞太蔔征緬，命怯烈率兵船爲向志，拔其江頭城。複從雲南王入緬，將兵三千屯驃甸，招徠蠻峒，民多複業。後入覲，授鎮西産緬宣撫司達魯花赤，兼招討使、僉緬中行中書省事，佩金符。頒詔於傾緬，緬王稽顙降附，遣世子信合八的入貢。遷通奉大夫、雲南行省參知政事，進資善大夫、左丞。二十八年，改四川行樞密院副使。大德四年卒。
月舉連赤海牙，畏兀氏。從憲宗攻合州，奉命修藥曲以療疫，賞白金五十兩。又從皇子忙哥都征雲南。中統三年，火都暨答離叛，從大軍討平之。至元十二年，佩虎符，爲隴右河西道提刑按察使。番酋兀朗孩、火石顔謀爲從，從皇子安西王討平之。十五年，與伯速帶討平土魯蕃，皇子賜衣帶、金碗。十七年，進嘉議大夫。二十年，進中奉大夫、四川行省參知政事。尋以疾歸秦州。大德八年，卒。至順中，贈推忠宣力定遠功臣、資善大夫、陝西行省左丞、護軍，追封威寧郡公，諡襄靖。
也速䚟兒，伯牙烏氏。父愛伯，太祖時內附，徙濟陰，以五十戶從大軍伐宋，戰歿。也速䚟襲父職，從大軍經略襄、樊，攻百丈山、鸛子灘，俱有功。樊城圍合，也速兒先登，賜銀鈔。明年，破複州，以功遷百戶。主將言賞不酬勞，世祖擢爲千戶，賜金符，督五路招討。至元十六年，改授金虎符、管軍總管。宋平，進懷遠大管軍、成戶，領江淮戰艦數百艦，東征日本，全軍而返，特賜養戶一百及弓矢、鞍轡。二十二年，移鎮泰州。是時籍民丁爲兵，得萬人，以也䚟兒爲欽察親軍指揮使統之。二二四年，詔範文虎將衛軍五萬鎮平灤州，也速䚟兒及右衛僉事王通副之。大德三年，卒。
四子黑廝，襲萬戶；黑的，牧馬戶同知；延壽拜顔，哈剌赤；完澤貼木兒，廣德萬戶府達魯花赤。
昔都兒，欽察氏。父禿孫，從大軍討李璮有功，授百戶。至元十年，告老，以昔都兒代之。從攻襄陽、唐、鄧等州，授管軍把總，賜銀符。十四年，從諸王伯木兒追擊只兒瓦台、嶽不思兒等於哈喇和林，平之，賜金符，進武略將軍、侍衛軍百戶。宋亡，江南郡縣猶有未附者，昔都兒白於省臣，願率所部平之。諸城望風景附。賜虎符，進宣武將軍、溪洞左江萬戶府達魯花赤。率洞軍從鎮南王征交趾。二十四年冬十月，屯手段萬劫，右丞阿八赤命進兵，拔其一字城，奪戰艦七。明年春正月，與交趾興道王戰於塔兒山，右臂中毒矢，裹創力戰，諸軍乘勝繼進，大敗之，入其都城。四月，戰於韓村堡，擒其將黃澤。是夜，增多人劫營，官軍堅壁侍之。敵退追敗之。斬馘無算。五月，鎮南王引兵還，以革都兒爲前軍，至陷泯關，敗追兵，迎鎮南王於女兒關。交人以兵四萬截要路，將士相顧失色，昔都兒率死士奮，敗之，鎮南王遂由單已縣起趣盝州間道出。二十六年，賜虎符，授廣威將軍、炮手匠軍萬戶府達魯花赤。大德二年卒。子也先帖木兒襲。
闊里吉思，蒙古按赤歹氏。曾祖八思不花，從太祖平乃蠻諸部，常爲先鋒，佩虎符。以諭降豐州、無能爲雲州，擢宣撫使。祖忽押忽辛，襲父職。憲宗語曰「汝所佩虎符舊矣，何以旌世功。」命改制，賜之。中統三年，改河中府達魯花赤。卒。父藥失謀，襄陽統軍司經歷，改宿州達魯花赤，不拜。樞密副使孛羅、禦史中丞木八剌引見世祖，奏曰「此忽押忽辛子也，乞以其祖父虎符賜之。」除金剛台達魯花赤，累遷建康路達魯花赤。卒。
闊里吉思，以宿衛充博兒赤。至元二十五年，拜司農少卿，賜金束帶。適司農卿，進秩資善大夫。未幾，拜榮祿大夫、湖廣行省平章政事，平海南黎峒，入覲，賜玉帶、金銀、幣帛有差。成宗即位，又入覲，賜海東青鶻、白鶻各一。大德二年，改福建行省平章政事，旋改福建道宣慰使、使大帥。遷征東行省平章政事。闊里吉思與高麗王王日巨不相能，又多受賄賂。五年，征還，複拜湖廣行省平章政事。明年，改陝西行省，以目疾還京師。如金紫光祿大夫、雲南行省左丞相。卒年六十六。
子完澤，湖廣行省右丞，征廣西徭，卒於軍中。
伯行，玉呂伯里氏，本西北部人。父忽都，從太祖定中原，遂家於大名路之請豐縣。伯行幼孤，大興尹張柔見而奇之。後從丞相阿塔海鎮州。阿塔海奏以本州所領四成戶移於鄂，易鄂州兩萬戶戍揚州，廷議如所請。湖廣行省丞相阿里海涯不從，阿塔海使伯行乘馬日至鄂州，宣上旨。語竟，阿里海涯怒而面赤。伯行前曰「此聖旨，公怒不敬。」阿里海涯曰「吾怒阿塔海也。」伯行曰「聖旨蜚阿塔海所造，公殆怒上耳。雲盍姑退。」阿塔海以伯行通國語使專奏對，歲率乘馹六七返。世祖見而喜曰「是黑髯使者複來矣。」至元二十二年，授金壇縣尹。未幾，遷行省理部官。帝欲欲再伐日本，阿塔海言其不便，使伯行入秦，帝悟，遂罷兵。帝諭執政曰「伯行，膠昔以黑髮使者目之，今察其人溫良潔正，可當重任。」時桑哥秉政，寢上命不下。阿塔海移江西，奏以伯行自輔，授奉議大夫、行省都鎮撫。二十九後，除慶無路治中。慶元多宋故家，翰林學士王應麟杜門謝客，伯行首加尊禮，俾學者師事之。胥吏侮大夫，至叱名召立廷下。伯行禁之，俾稱其故官。民大悅。大德元年，遷浙東海右道肅政廉訪副使。太傅答剌罕其賢，擢工部侍郎。伯行條江南弊政數百事，答剌罕悉革之。十一年，成宗崩。伯行掌諸庫鍵龠，遷尚書。至大元年，加正議大夫。從皇太子幸五臺山，頓遞如法，民不知勞。賜白金、名馬以獎之。丁母憂歸，特賜上尊祭墓。起爲兩浙都轉運使，辭不就。再授資國院使，複辭不允。三年，奉使至江南，道卒，年六十一。延祐四年，贈資政大夫、江浙行省左丞、上護軍，追封順義郡公，諡貞惠。伯行母徐氏守節，教子甚嚴，及伯行貴，聞其事於朝，詔旌其門。
子和尚監察禦史；教化，同知沔陽府事。
鐵連，乃蠻人，居絳州，祖伯不花爲宗王拔都傅。鐵連魁偉寡言，有智略。早歲宿衛王儲。拔都公地平陽，以鐵連監隰州。中統初，調平陽馬肯部達魯花赤。至元初，海都叛，廷議欲伐之。世祖曰「朕以宗室之情，當懷之以德，其擇謹密足任大事者往使焉。」左右以鐵連對。遂召見，帝嘉其辯慧，曰「此事非汝不可。然必先詣蒙哥帖木兒相與計事而後行。」使二人副之。鐵連欲直造海都境，視其虛實，副者弗從曰「上命我輩先與諸王議，今遽造敵境，不可。」鐵連曰「親承密旨汝輩違則當誅。」副都懼而從之。
既至，海都召與宴飲，鐵連乃厲聲拆之曰「且食勿語，望語言脫口相摭爲罪耶！」良久，海都早「直哉！」酒半，鐵連濟南市衣庫賜。海奢嘉其辯，將解與之。其妃止之，贈以裘二襲，因語春屬曰「爲命名者當如是矣。」及蒙哥帖木兒所，具告以故。王曰「祖宗有訓，叛者人得誅之。如通好不從，奉師以行天罰，我即外應掩襲，剿絕不難矣。」鐵連還，秋以事聞，因言於帝曰「海都兵多而銳，不宜速戰，來則堅壘待之，去則勿追自守既固，必元他虞。」帝然之，敕所受都裘飾以金，凡朝會服之，以旌其奉使之勞。後屢於海都，道遇海都洲兵，副者前行失對，遇害。鐵連後至，曰「我爲天子使，可以非禮犯耶！」遊兵語屈，乃曰「前者僞使，此真使也。」釋之，遂得還。帝常謂侍臣曰「有鐵連，則騰之宗族不朱和好矣。」鐵連始終凡四往返，曆十有四年。帝謂鐵連曰「在朝官之要重者，惟汝所擇。」對曰「臣志在王室，其事未辦，不敢奉命，今臣母在絳州，老且病，得侍朝夕幸也。」詔從其請，授絳州達魯花赤。至元十五年，平陽李二謀，鐵連捕問，盡得其狀。中書奏進其秩，帝曰「鐵連豈惟能辦此耶！」加宣武將軍。至元十八年，病卒於官年六十四。
子答剌帶嗣，官信武將軍、同知大同路總管府事。
謨克博羅，難尼斯國人。從其父來中國貿易。世祖平江南，授爲杭州管稅官，乞解職返國，從之。時旭烈兀後王阿魯渾使者至求漢女妃，世祖以蒙古女庫喀奇賜之，媵以宋宗室女，使謨克博羅送之，並使通好於英吉利、法蘭西、日斯巴尼亞諸國。謨克博羅與阿魯渾使者三人，從海道歸。逾年，始抵西域城模子。阿魯渾已前卒，蓋喀圖嗣立，命謨克博羅送女於合贊，阿魯渾之長子也。謨克博羅著遊記，載西哉及中國事甚悉。泰西人入中國，著書，以謨克博羅爲稱首雲。
