
卷六十二·志第二十九
　
　　○百官八 
　　宣尉司。掌軍民之務，分道以總郡縣，布行省之政令。邊陲有軍旅之事，則兼都元帥府。其次爲元帥府。其在遠服，又有安撫、宣撫、招討等使。 
　　宣慰使司。照磨兼架閣管勾一員。正九品。凡六道：曰山東東西道，益都路置。曰河東山西道，大同路置。曰淮東道，揚州路置。曰浙東道，慶元路置。曰荊湖北道，中興路置。曰湖南道。天臨路置。俱至元十三年置，惟淮東道置於十五年，至正十九年。增河南道宣慰司。置於洛陽。十五年，改北京行省爲宣慰司。 
　　宣慰使司都元帥府。秩從二品。使三員，同知二員，副使二員，經歷二員，都事二員，照磨兼架閣管勾一員。凡八道：曰廣東道，廣州路置。曰大理金齒等處。曰蒙慶等處，蒙慶一府，使二員，同知、副使各一員，經歷、都事亦減一員。曰廣西兩江道，靜江路置。曰海北海南道。曰福建道，曰八番順元等處，曰察罕腦兒等處，以上五府，使三員，副都元帥、金都元帥事二員，餘同前。曰吐番等處，使五員。曰吐番等路，使四員，二道均有捕盜官三員。曰烏斯臧納裏速古魯孫等三路。使五員，捕盜官一員。 
　　宣慰使兼管軍萬戶府。宣慰使三員，同知、副使各一員，經歷一員，都事二員，照磨兼署管勾一員。凡三府：曰曲靖等路，曰羅羅斯，《元典章》：羅羅斯宣慰司都元帥府斷事官，正五品。曰臨安廣西道元江等處。舊紀至元二十五年，改雲南烏撤宣撫司爲宣慰司，兼管軍萬安府。 
　　都元帥府。都元帥二員，副元帥二員，經歷、都事《元典章》都元帥府都事，正七品。原作知事乃字誤。各一員。凡四府：曰北庭，曰曲先塔林，都元帥三員。曰蒙古軍，曰征東。二府都元帥各一員，副一員。後至元以來，所增置者八道：曰湖南道宣慰使司都元帥府，後至元元年置；曰邦牙等處宣慰使司都元帥府，後至元四年置，至正二年罷；曰永昌等處宣慰使司都元帥府，至正三年置，宣慰使三員，同知二員，副使二員，經歷、知事、照磨各一員；中書省奏：闊端阿哈所分地，自脫脫木兒沒後，達達人口頭匹時被西番劫掠，深爲末便。遂置府以治之。曰山東東西道宣慰使司都元帥府，至正六年置；曰荊湖北道宣慰使司都元帥府，至王十一年置：曰淮東等處宣慰使司都元帥府，至正十五年置於泗州天長縣；曰興元等處宣慰使司都元帥府，至正十五年置：曰江州等處宣慰使司都元帥府，至正十六年置，東路鬱蒙古軍。舊紀大德二年，徒重慶府宣慰司都元帥府於成都。至順二年，置雲南等處宣慰司都元帥府。後俱裁省。 
　　元帥府。秩正三品。達魯花赤一員，正三品。元帥一員，正三品。經歷、知事各一員。《元典章》：元帥府計議官，正七品。凡九府：曰洮州，元帥二員。曰十八族，增同知一員。曰積石州，增同知一員、脫脫和孫一員。曰禮店文州，增同知一員，蒙古奧魯、相副官一員。曰帖城問裏洋脫，曰朵甘思，曰當陽，曰岷州，曰脫思麻路。按脫思麻路稱軍民萬戶府，當陽、帖城、阿不籠等處分爲三萬戶府，岷州但有捕盜官，俱無元帥府名。疑此有誤。 
　　分元帥府。凡七府，至正八年，置分元帥府於汀、漳二州，又置分府於沂州。十一年，置分府於寶慶路，又置寶武分元帥府，又置山東分元帥府於登州。十二年，置安東、安豐二處分元帥府。 
　　宣撫司。秩正三品。達魯花赤一員，正三品。宣撫使一員，正三品。同知二員，正五品。副使二員，正五品。僉事一員，從五品。計議一員，正七品。經歷、知事、提控案牘架閣各一員。凡六府：曰廣南西道，不置副使、僉事。至元十四年，改廣南西道宣撫司爲宣慰司。曰麗江路，曰順元等處。曰播州。曰思州，至元十八年，改思州宣撫司爲宣慰司。曰敘南等處。不置僉事、計議。後至元以來所增者：曰紹熙軍民宣撫司。《元典章》：同知宣撫司僉事正三品，乃至元官制。至元時改宣撫使爲宣慰使凡二處。宣慰使從二品，則由宣撫改宣慰，宣撫亦必從二品也。其降正三品，未詳何時。後至元四年，置宣撫使六員，同知、副使各二員，經歷、知事、提控案牘各一員，司獄一員，蒙古、儒學教授各一員，巡檢司十處。資、普、昌、隆下州四處。盤石、內江、安嶽、昌元、貴平下縣六處。六年罷。曰永順宣撫司，至正十一年改水順安撫司爲宣撫司。曰平緬宣撫司，至正十五年置。舊紀大德二年，並土番碉門安撫司改爲碉門魚通黎雅長河西寧遠軍民宣撫司。至大二年改松潘疊威茂州安撫司爲宣撫司。 
　　安撫司。秩正三品。達魯花赤一員，安撫使一員，正三品。同知、正五品。副使、正五品。僉事各一員，從五品。經歷、從七品。知事從八品。各一員。凡十五府：曰松潘客疊威茂等處，增照磨一員。曰碉門魚通黎雅長河西寧遠等處，增照磨一員，以上隸宣政院。曰師壁洞，不置達魯花赤。曰永順等處，曰散毛洞，以上隸四川省。曰羅番遏蠻軍，不置達魯花赤。曰程番武盛軍，曰金百番太平軍，曰臥龍番南寧州，曰小龍番靜蠻軍，不置同知、副使。曰大龍番應天府，曰洪番永盛軍，曰方番河中府，曰盧番靜海軍，不置知事。曰新添葛蠻。以上隸湖廣省。《元典章》西夏新民安撫副使正五品，同知耽羅國軍民安撫司事正五品。後至元以來所增者，曰：中正軍民安撫司。至正十一年罷四川大奴管勾等洞長官司，立軍民府。十五年，改爲安撫司。曰：忠義軍民安撫司。至正十五年罷四川羊母甲洞臭南王洞長官司，置盤順軍民安撫司。至正十五年罷，置盤順府。 
　　招討司。秩正五品。達魯花赤一員，招討使一員，經歷一員。凡十二府：曰吐番等處，招討使二員。曰刺馬兒岡等處，曰奔不思地裏，曰天全，招討使二員。曰長河西里管軍，招討使二員。曰朵甘思，不設達魯花赤。曰擔裏管軍，不設達魯花赤。曰徵沔，以下各屬，副使一員，無達魯花赤。曰唆尼，曰沿邊溪洞，曰六番。曰脫思馬田地。 
　　宣化鎮南五路軍民府。至正十五年，置於四川。 
　　團練宣撫勸農使司。至正十八年，一置耀於州，曰奉元延安等處團練安撫勸農使司；一置於分子邠州，曰鞏昌等處團練安撫勸農使司。每通使二員。同知、副使各二員，檢督六員，經歷、知事、照磨各一員。 
　　屯田使司。秩正三品。至正十五年，置軍民屯田使司於沛縣。《元典章》：寧夏府路營田使司達魯花赤、營田使，俱正五品。 
　　諸路萬戶府。上萬戶府，管軍七千之上，達魯花赤一員，正三品。萬戶一員，正三品。虎符，副萬戶一員，從三品。虎符。中萬戶府，管軍五千之上，達魯花赤一員，從三品。萬戶一員，從三品。虎符，副萬戶一員，正四品。金牌。下萬戶府，管軍三千之上，達魯花赤一員，從三品。萬戶一員，從三品。虎符。副萬戶一員，從四品。金牌。皆世襲，有功則升秩。每府設經歷一員，從七品。知事一員，從八品。提控案牘一員。 
　　鎮撫司。鎮撫二員，蒙古、漢人蔘用。上萬戶府正五品，中府從五品，下府從六品，銀牌。 
　　上千戶所，管軍七百之上。達魯花赤一員，從四品，千戶一員，從四品。金牌，副千戶一員，正五品。金牌。 
　　中千戶所，營軍五百之上。達魯花赤一員，正五品。千戶一員，正五品。金牌，副千戶一員，從五品。金牌。 
　　下千戶所，營軍三百之上。達魯花赤一員，從五品。千戶一員，從五品。金牌。副千戶一員，正六品。銀牌。彈壓二員，蒙古、漢人蔘用，上千戶所從八品，中、下二所正九品、從九品內銓注。 
　　上百戶所。百戶二員，漢人一員，從六品。銀牌。 
　　下百戶所。百戶一員，從七品。銀牌。《元典章》：蒙古千戶副奧魯官，正八品。 
　　黎兵萬戶府萬戶三員。正三品。千戶所十三處，正五品。每所領百戶所八處。正七品。元統二年置。湖廣行省諮：海南南接占城，西鄰交趾，環海四千餘里，中盤百洞，黎僚雜房，宜立萬戶府以鎮之。 
　　水軍萬戶府。品秩同前。至正十三年，置水軍都萬戶府於崑山州。十四年，置水軍萬戶府於鎮江。十五年，置水軍萬戶府於黃河小清河口。 
　　義兵萬戶府。至正十四年，置義兵萬戶府於河南、淮南兩省。又置毛胡蘆義兵萬戶府於南陽、鄧州等處。鄉人自相團結，號毛胡盧，因以名之。十五年，置義兵萬戶府於汴梁等處，又置忠義、忠勤萬戶府於宿州及武安州。 
　　招討軍民萬戶府。至正二十年，置招討軍民萬戶府於鞏縣。二十六年，又置於嵩州。 
　　義兵千戶所。至正十年，置義兵千戶所於廣西平樂等處古城竹山院、桑江隘、尊化鄉、利場嶺、湖南道州路、武岡路、湖北靖州路等處。每所置千戶一員，彈壓一員，百戶十員，都目各一員。湖南道州二處千戶所，于帥府分司處設立，本司調遣。湖北靖州一處，從本省標撥鎮守調遣。總定九十六員。十三年，置義兵千戶水軍千戶於江西。 
　　儒學提舉司。秩從五品。各行省皆置，統諸路、府、州、縣學校祭祀教養之事，及考校呈進著述文字。提舉一員，從五品。副提舉一員，從七品。吏目一員。元貞元年，沼各省止存儒學提舉司一，餘悉罷之。 
　　蒙古提舉學校官，秩從五品。提舉一員，從五品。同提舉一員。從七品。至元十八年置。惟江浙、湖廣、江西三行省有之。 
　　官醫提舉司。秩從六品。提舉一員，同提舉一員，副提舉一員。掌醫戶差役詞訟。至元二十五年置。惟河南、江南、江浙、江西、湖廣五行省有之。 
　　都轉運鹽使司。秩正三品。使二員，正三品。同知一員，正四品。副使一員，正五品。運判二員，正六品。經歷一員，從七品。知事一員，從八品。照磨一員。從九品。凡三處，曰： 
　　兩淮都轉運鹽使司。至元十四年置，三十年罷，以其屬置場官。大德四年。復置批驗所於真州、採石等處。鹽場二十九所。每場司令一員，從七品。司丞一員，從八品。管勾一員。從九品。曰：呂四場、餘東場、餘中場、餘西場、西亭場、金沙場、石卷場、掘港場、豐利場、馬塘場、拼茶場、角斜場、富安場、安豐場、梁垛場、東臺場、河垛場、丁奚場、小海場、草灣場、白駒場、札莊場、五佑場、新興場、廟灣場、莞瀆場、扳浦場、臨洪場、徐讀浦場。 
　　試驗所。每所提領一員，正七品。大使一員，正八品。副使一員。正九品。掌批驗鹽司。 
　　曰：兩浙都轉運鹽使司。同知二員，無副。至元十四年置。 
　　鹽場三十二所。曰：仁和場、許村場、西路場、下沙場、青村場、表部場、浦東場、橫浦場、蘆匯場、海沙場、鮑郎場、西興場、錢清場、三江場、曹娥場、石堰場、鳴鶴場、清泉場、長山場、穿山場、袋山場、玉泉場、蘆花場、大嵩場、昌國場、永嘉場、雙穗場、天富南監、長亭場、黃岩場、牡瀆場、天富北監、長亭場、龍頭場。 
　　曰：福建等處都轉運鹽使司。同和二員。無副使。鹽場七所。曰：海口場、牛田場、上裏場、惠安場、潯美場、浯州場、■〈氵丙〉州場。延祐六年，二兩浙鹽倉六所，秩八品，官二員。惟杭州、嘉興二倉，設官三員，秩從七品。鹽場三十四所，場設鹽運一員，秩正八品，罷檢校所。至正二年，杭州、嘉興、紹興、溫州、台州等路各立檢校批驗鹽司所。 
　　廣東鹽課提舉司。秩從五品。提舉一員，從五品。同提舉一員，從六品。副提舉一員。從七品。鹽場十三所。曰靖康場、歸德場、東莞場、黃田場、香山場、姓峒場、雙恩場、鹹水場、漆水場、石橋場、陘井場、招收場、小江場。 
　　四川茶鹽轉運司。秩從三品。使一員，從三品。同知、副使、運判各一員，經歷、知事、照磨各一員。鹽場十二所。曰：簡鹽場，曰：隆鹽場，曰：綿鹽場。曰：潼川場、遂實場、順慶場、保寧場、嘉定場、長寧場、紹慶場、雲安場、大寧場。至元六年，立四川監榷茶場使司。後改爲茶鹽轉運司、榷茶都轉運司。設官並秩未詳。 
　　廣海鹽課提舉司。秩從四品。都提舉二員，從四品。同提舉二員，從五品。副提舉二員，從六品。知事一員，提控案牘二員。 
　　江西榷茶運使司。至元十六年置，後省。元統元年，復置湖廣江西。 
　　市舶提舉司。秩從五品。提舉二員，從五品。同提舉二員，從六品。副提舉二員，從七品。知事一員。至元二十二年，立市舶都轉運司。二十五年，改海南博易市舶提舉司。三十一年罷。後復置。至大四年。又罷。延祐三年，改立泉州、廣東、慶元三所市舶提舉司。至元二十年，罷福建市舶總管府。建置年分末詳。《元典章》：市舶提舉司七處。曰：杭州、慶元、泉州、廣州、上海、溫州、澉浦，提舉俱從五品。 
　　江浙金銀洞冶都轉運使司。元貞元年立。官制元考。《元典章》：湖南湖北金場都轉運使，正三品。 
　　海道運糧萬戶府。秩正三品。達魯花赤一員，正三品。萬戶一員，正三品。副萬戶四員，從三品。經歷一員，正七品。知事一員，從八品。照磨一員。從九品。鎮撫司鎮撫二員。正五品。至元二十年置。二十七年罷鎮撫司。其屬： 
　　海運千戶所。秩正五品。達魯花赤一員，千戶二員，並正五品。副千戶三員。從五品。凡六處。曰：溫、臺，曰慶元紹興、曰抗州嘉興，曰崑山崇明，曰常熟江陰，曰平江海運香莎糯米千戶所。 
　　至元二十七年，罷海道糧運萬戶。二十八年。罷海道運糧鎮撫司。大德七年，並海道運糧萬戶府爲海道都漕運萬戶府。至大四年，省海道運糧萬戶爲六員，千戶爲七所。皇慶元年，省萬戶一員，增副萬戶一員，防禦海道運糧萬戶府。至正十五年，升台州海道州防千戶所爲萬戶府，又置分府於平江，添設兵馬司都指揮二員，指揮二員，副指揮四員，經歷、知事、提控案牘各一員，司獄、獄丞各一員。 
　　至正十年，立兵馬司四處，曰：大名，曰：東平，曰：濟寧，曰：徐州。十五年，罷沂州分元帥府，改立兵馬指揮使司；濟寧兵馬司添置副指揮一員。 
　　屯田使司。秩正三品。至正十五年，置於沛縣。 
　　諸路總管府。至元二十年，定十萬戶之上者爲上路，十萬戶之下者爲下路。當衝要者，雖不及十萬戶亦爲上路。上路，秩正三品。達魯花赤一員，總管一員，並正三品。兼管勸農事，江北則兼諸軍奧魯。同知、從四品。治中、正五品。判官正六品。各一員。下路，秩從三品。不置治中，同知如治中之秩。至元二十三年，置推官，上路二員，從六品。專治刑獄，中路一員。大德二年。增上路三員，下路一員。經歷一員，知事一員或二員，照磨兼承發架閣一員。其屬曰： 
　　儒學教授，一員。秩正九品。學正一員，學錄一員。諸路同。其散府、上中州亦設教授，一員，下州設學正一員。 
　　曰：蒙古教授，一員。秩正九品。 
　　曰：醫學教授一員。 
　　陰陽學教授一員。俱從九品。 
　　曰：司獄司。司獄一員，從八品。丞一員。正九品。 
　　曰：平準行用庫。提領、從七品。大使、從八品。副使各一員。從九品。 
　　曰織染局。局使、正七品。副使正八品。各一員。 
　　曰雜造局。大使、正七品。副使正八品。各一員。 
　　曰：惠民藥局。提領一員。 
　　曰：稅務局。提領一員，從七品。大使、正八品。副使正九品。各一員。 
　　曰：錄事司。秩正八品。凡路府所治置司，以掌城中民戶之事。中統二年，驗民戶多寡，定員數二千戶以上設錄事、司候、判官各一員。二千戶以下，省判官。至元十六年，邠路設提舉、同提舉、副提舉各一員，專領課程。二十年，置達魯花赤一員。省司候，以判官兼攝捕盜之事。典史一員。若城市民少則不置司，歸之倚部縣。在兩京，則爲警巡院。獨杭州置四司，後省爲左右兩司。 
　　諸散府。秩正四品。達魯花赤一員，正四品。知府或府尹二員，俱正四品。領勸農、奧備與路同。同知一員，從五品。判官一員。從六品。推官一員，知事一員，提控案牘一員。有隸諸路及宣慰司、行省者，有直隸省部者，有統州縣者，有不統縣者，其制各有差等。 
　　諸州。中統五年。並立州、縣，未有差等。至元三年，定一萬五千戶之上者爲上州，六千戶之上者爲中州，六千戶之下者爲下州。江南平。二十年又是其地五萬戶之上者爲上州，三萬戶之上者爲中州，不及三萬戶者爲下州。升縣爲州者四十有四。縣戶雖多，附路府者不改。上州，達魯花赤、州尹俱秩從四品，同知秩正六品，判官秩正七品。中州，達魯花赤、知州並從五品，同知從六品，判官從七品。下州，達魯花赤、知州並從五品，同知正七品，判官正八品，兼捕盜之事。上州知事、提控案牘各一員，中州吏目、提控案牘各一員，下州吏目一員或二員。 
　　諸縣。至元三年。合併江北州縣六千之上者爲上縣，二千戶之上者爲中縣，不及二千戶者爲下縣。二十年，又定江淮以南三萬戶之上者爲上縣，一萬戶之上者爲中縣，一萬戶之下者爲下縣。上縣，秩從六品。達魯花赤一員，正六品。尹一員，正六品。丞一員，正八品。簿一員，正九品。尉一員，從九品。典史一員。中縣，秩正七品。不置丞。下縣，秩從七品。置官如中縣，民少事簡之地則以薄兼尉。後又別置尉，主捕盜之事，別有印。典史一員。巡檢司，秩正九品。巡檢一員。 
　　諸軍。唯邊遠之地有之，其秩如下州，其設官、置吏亦如之。 
　　諸蠻夷長官司。西南夷諸漢洞各置長官司，秩如下州。達魯花赤、長官、副長官，參用其土人爲之。 
　　各處脫脫禾孫，掌辦使臣奸僞。正一員，秩從五品。副一員。五七品。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

