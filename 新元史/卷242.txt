　○方技 
　　田忠良 靳德進 李俊民 張康 廖應淮（傅立、周仲高） 李國同 李杲（羅天益、竇行沖） 朱震亨（王履） 劉岳 阿尼哥（劉元） 朱玉 李時 
　　劉秉忠事世祖於潛邸，其玉數之學，尤為帝所敬信。及即位，詔訪奇材異能之士，秉忠亦薦其所知，雖尋常藝術，皆得親承顧問，待以優禮。豈非雄才大略之主，其度量所包括者，無所不至乎！今博考其人，為《方技傳》以存梗概焉。 
　　田忠良，字正卿，中山人。父閏，精《易》理及六壬之數。世祖伐宋，召問宋亡期，對曰：「丙子。」已而果然。世祖欲官之，固辭，以忠良貴，至大二年授閏光祿大夫、司徒，封趙國公，閏曰：「吾不及拜也。」命下而卒。 
　　忠良好學。通儒家言。識太保劉秉忠於微時，秉忠薦於世祖，遣使召至，帝視其狀貌步趨，顧謂待臣曰：「是雖以陰陽家進，必將為國用。」俄指西序第二人謂中忠良曰：「彼手中握何物？」忠良對曰：「雞卵也。」果然。帝喜，又曰：「朕有事縈心，汝試占之。」對曰以臣術推之，當是一名僧病耳。」帝曰：「然，國師也。」遣左侍儀奉御也先捏兒送忠良司天台，給筆札，令秉忠試星曆、遁甲諸書。秉忠奏：「所試皆，司天諸生鮮有及者。」遂授司天官。帝曰：「朕用兵江南，困於襄樊，累年不決，奈何？」忠良對曰：「在酉年矣。」 
　　至元十一年，阿里海涯奏請益十萬眾渡江，朝議難之。帝密問曰：「汝試筮之，濟否？」對曰：「濟。」帝獵於柳林，御幄殿，侍臣其眾，顧忠良曰：「今拜一大將取江南，朕心已定，果何人耶？」忠良環視左右，目一人，對曰：「是偉丈夫，可屬大事。」帝笑曰：「此伯顏也，汝識朕心。」賜鈔五百貫、衣一襲。七月十五日夜。白氣貫三台，帝問何祥，忠良對曰：「三公其死乎？」未幾，太保劉秉忠卒。八月，帝出獵，駐輦召忠良曰：「朕有所遺，汝知何物，還可復得否？」對曰：「其數珠乎？明日，二十里外人當有得而來獻者。」已而果然。帝喜，賜以貂裘。十月，詔問忠良：「南征將士能渡江否？勞師費財，朕甚憂之。」忠良奏曰：「明年正月當奏捷矣。」 
　　十二年正月，大兵取鄂州，丞相伯顏遣使來獻宋寶，帝以玉香爐賜忠良，及金織文十匹。二月，帝不豫，召叫良謂曰：「或言朕今歲不嘉，汝術云何？」忠良對曰：「聖體行自安矣。」三月，帝疾愈，賜很五百兩、幣三十匹。五月，車駕幸上都，遣使來召曰：「叛者浸入山陵，久而不去，汝與和禮和孫率眾往視之」既至，山陵如故，俄而叛兵大至，圍之三匝，三日不解。忠良引眾夜歸，敵殊不覺，和禮和孫以為神，白其事於帝，賜黃金十兩。八月，以海都為邊患，遣皇子北平王、丞相安童征之，忠良奏曰：「不吉，將有叛者。」帝不悅。十二月，諸王昔里吉執皇子、丞相以附海都，帝召忠良曰：「朕風信讒言罪汝，今如汝言，汝禱於神，雖黃金朕所不吝。」忠良對曰：「無事於神，皇子未年當還。」後果然。 
　　十四年八月，車駕駐隆興北，忠良奏曰：「昔里吉之叛，以安童之食不彼及也。今宿衛之士，日食一瓜，豈以充飢，竊有怨言矣。」帝怒，笞主膳二人，俾均其食。十五年三月，汴梁河清三百里，帝曰：「憲宗生，河清；朕生，河清；今河又清，何耶？」忠良對曰：「應在皇太子。」帝語符寶郎董文忠曰：「是不妄言，殆有徵也。」 
　　十八年，特命為太常丞。少府為諸王昌童建宅於太廟南，忠良往仆其柱，少府奏之，帝問忠良，對曰：「太廟前豈諸王建宅所恥？」帝曰：「卿言是也。」又奏曰：「太廟前無馳道，非禮也。」即敕中書辟道。國制上，十月上吉，有事於太廟。或請牲不用牛，忠良奏曰：「梁武帝用面為犧牲，後如何耶」」從之。遷太常少卿。 
　　二十年，將征日本，召忠良擇日出師，忠良奏曰：「僻陋島夷，何足勞王師。」不聽。二十四年，兼引進使。二十九年，遷太常卿。 
　　大德元年，遷昭文館大學士、中奉大夫，兼太常太卿。十一年，成宗崩，宰相將以皇后教，祔成宗於廟。忠良爭曰：「嗣皇帝祔帝於廟，禮也。皇后教，非制也。」竟不從。 
　　武宗即位，進榮大夫、大司徒，賜銀印。仁宗即位，又進光祿大夫，領太常禮含義院事。延祐四年正月卒，年七十五。贈推忠守正佐運功臣、太師、開府儀同三司、上柱國、追封趙國公，諡忠獻。 
　　子天澤，翰林侍講學士、嘉議大天、知制誥兼修國史。 
　　靳德進，其先潞州人，後徒在名。父祥，師事陵川郝經，兼善星曆。金末兵亂，與母相失，母悲泣而盲，祥得之，舐其目，百日復明，人稱其孝。劉敏行省於燕，辟祥置幕下，佩以金符。時藩帥得擅生殺，無辜者多賴祥以免。贈集堅大學士，諡安靖。 
　　德進，幼讀書，能通大義，尤精星曆之學。世祖命太保劉秉忠選太官屬，德進以選授天文、星曆、卜筮三科管句，凡交蝕躔次、六氣祲沴，所言休咎輒應，時因天象以進規諫，多所裨益。累遷秘書監，掌司天事，從征叛王乃顏，諸將欲剿絕其黨，德進獨陳天道好生，請綬師以待其降。又奏言：「叛王由惑於妖言，謀不軌，宜括天下術士，設陰陽教官，使訓學者，仍歲貢學成者一人。」帝從之，著為令。 
　　成宗以皇孫撫軍北邊，帝遣使授皇太子寶，德進從行。凡攻戰取勝，皆豫克日期，無不驗者。亦間言事得失，多所裨益。成宗即位，歷陳世祖進賢納諫、諮詢治亂之原，帝嘉納之，授昭文館大學士，知太史院，領司天台事，賜金帶宴服。都城以獲苫廩，或請以瓦易之，帝以問德進，對曰：「若是役驟興，物必踴貴，民力重困，臣愚未見其可。」議遂寢。敕中收自今凡集議政事必使德進預焉。尋以病丐閒。 
　　仁宗時在東宮，特令中書加官以留之，會車駕自上京還，召見白海行呂，授資德大夫、中書右丞，議通政院事。仁宗即位，命領太史院事，力辭，不允。以疾卒於位。贈推誠贊治功臣、榮祿大夫、大司徒、柱國、魏國公、諡文穆。子泰，工部侍郎。 
　　李俊民，字用章，澤州人。金承安中，以經學舉進士第一，授應奉翰林文字。未幾，棄官歸，以所不教授鄉里。金南遷後，隱嵩山。再徒懷州，俄復歸嵩山。既而變起倉卒，人服其先知。俊民在河南時，隱士荊先生授以皇極數學。時知數乾無出劉秉忠右。之自以為弗以。世祖在藩邸，以安車召至，延訪無虛日。遽乞還山，世祖重違其意，遣中貴護送之。又嘗令張易問以禎祥，及即位，其言皆驗。而俊民已卒，年八十餘。賜諡庄靜先生。 
　　張康，字汝安，號明遠，潭州湘潭人。早孤，力學，旁通術數。宋呂文德、江萬里，留夢炎皆推重之，辟置幕下。宋亡，隱衡山。 
　　至元十四年，世祖遣中丞崔彧祀南嶽，就訪隱逸。彧兄湖南行省參政崔斌言康隱衡山，學通天文地理，彧還，具以聞，遣使召康，與斌偕至京師。十五年夏四月，至上都見帝，親試所學，大驗，授著作佐良，仍以內嬪松夫人妻之，凡召對，禮遇殊厚，稱明遠而不名。嘗百諭，凡有所問，使極言之。 
　　十八年，康上奏：「歲壬午，太一理艮宮，主大將客、參將囚，直符治事，正屬燕分。明年春，京城當有盜兵，事干將相。」十九年三月，盜果起京師，殺阿合馬等。帝欲征日本，命康以太一推之，康曰：「南國甫定，民力未蘇，且今年太一無算，舉兵不利。」從之，嘗賜太史院錢，分千貫以與康，不受，眾服其兼。久之，乞歸田裡，優詔不許，遷奉直大夫、秘書監丞。年六十五卒。 
　　子天祐，字吉甫，中書參知政事。怒，得高、孝兩陵骨，納竹籮中，歸葬於東嘉。景熙仕宋為禮部架閣，宋亡，不復仕，著有《中以法》，配漢陽軍。應淮荷校行歌出國門，時論壯之。抵漢陽，遇蜀道士杜可大，授以邵康節先天數，並言於官，為脫其籍。應淮有神悟，可大自以為不及也。久之，復至臨安，晝賣卜，夜飲輒大醉。當醉中，自語曰：「天非宋天，地非宋地，奈何？」賈似道遣門客問之，尖淮曰：「毋多言。浙西地發白時，是其祥也。」似道復召至，問之，應淮曰：「明公宜自愛不久宋鼎移矣。」似道惡其言直，應淮之徑出不顧。及宋亡，應淮又曰：「殺氣將入閩廣，吾不知死所矣。」其言無一不驗。至元十年，卒。 
　　門人彭復，能傳其學。復，宋進士也。復又授鄱陽傅立。應淮臨卒。語其女曰：「吾死後一月中，朝命山姓鳥名者來征吾。及傅立當過吾門，汝可出吾書示之。」既而果驗。所謂山姓鳥名，乃崔彧、程鵬飛也。立、鄱陽祝泌之甥。泌精於皇極數。立傳其學。又受之於吳復大，以占筮著名。時杭州內附，世祖命占異日如何，卦成，立對曰：「其地六七十年後，城市將生荊棘，不如今日多矣。」自至正壬辰以後，杭州果數毀於兵。 
　　又，周仲高，不知何許人，精天文、地理之學。時方承平，自錢塘至崑山，嘗曰：「天下兵且起，吾卜地，莫如婁東善。」遂家焉。已而錢毀於兵，而崑山無恙。 
　　李國同，登州人，能望氣占休咎，又善相人。宋末，見趙孟頫於客坐。孟頫風瘡滿面，即語人曰：「我過江，僅見些人。其瘡愈，即見至尊，異日官至一品，名滿天下。先是，襄陽未下，世祖命國同至軍中望氣。行逾三兩舍即還奏曰：「臣見卒伍中，往往有台輔器。襄陽不破，江南不平，置此輩於何地乎？」其術之神如此。 
　　李杲，安時之，真定人，世以貲雄鄉里。果幼好醫藥，時易州人張元素以醫名，杲捐千金從之學，不數年，盡傳其業。其學於傷寒、癰疽、眼目病為尤長。 
　　北京王善甫，為京兆酒官，病小便不利，目睛凸出，腹脹如鼓，膝以上堅硬欲裂，飲食不下，甘淡滲泄之藥皆不效。杲謂眾醫曰：「疾深矣。《內經》有之，膀胱者津液之府，必氣化出焉。今用滲泄之劑而病益甚者，是氣不化也。啟元子云。『無陽者陰無以生，無陰者陽無以化』，甘淡滲泄皆陽藥，獨陽無陰，其欲化得乎？」明日，投以陰劑，不再服而愈。 
　　西台掾蕭君端，二月中病傷寒發熱，醫以白虎湯投之，病者面黑如墨，本證不復見，脈沉細，小便不禁。杲初不知用何藥。及診之，曰：「此立夏前誤用白虎湯之過。白虎湯大寒，非行經營之藥。止能寒腑藏，不善用之。則傷寒本病隱曲於經絡之間，或更以大熱之藥救之，則他證必起，非所以救白虎也。有溫藥之昇陽行經者，吾用之。」有難者曰：「白虎大寒，非大熱何以救，君之治奈何？」杲曰：「病隱於經絡間，陽不長則經不行，經行而本證見矣。又何難焉。」果如其言而愈。 
　　魏邦彥之妻，目翳暴生，從下而上，其色綠，腫痛不可忍。杲云：「翳從下而上，病從陽明來世。綠非五色之正，殆肺與腎合而為病耳。」乃瀉肺腎之邪，而以入陽明之藥之使。既效矣，而他日病復作者三，其所從來之經，與腎色名異。乃曰：「諸脈皆屬於目，脈病則目從之。此必經絡不凋，經不凋，則目病未已也。」問之果然，因如所論而治之，疾遂不作。 
　　馮叔獻之侄櫟，年十五六，病傷寒，目赤而頓渴，脈七八至，醫欲以承氣湯下之，已藥，而杲適從外來，馮告之故。杲切脈，大駭曰：「幾殺此兒。《內經》有言『在脈，諸數為熱，諸遲為寒』。今脈八九至，是熱極也。而《會要大論》雲『病有脈從而病反者何也？脈之而從，按之不鼓，諸陽皆然。』此傳而為陰證矣。今持姜、附來，吾當以熱因寒用法外之。」藥末就而病者爪甲變，頓服者八兩，汗尋出而愈。 
　　陝帥郭巨濟病偏枯，二批發著足底不能伸，杲以長針刺骰中，深至骨而不知痛，出血一、二升，其色如墨，又且廖刺之。如此者六七，服藥三月，病良已。 
　　裴擇之妻病寒熱，月事不至者數年，已喘嗽矣。醫者率以蛤蚧、桂、附之藥投之，杲曰：「不然，夫病陰為陽所搏，溫劑太守，故無益而反害。投以寒涼，則經行矣。已而果然。 
　　杲之設施多類此。元初，杲有盛句，時人皆以神醫目之。 
　　弟子羅天益，字廉甫，亦真定人，能傳其學。 
　　同縣竇行沖，字和師。及見天益，得杲書讀之。世祖征為尚醫，亦有時名。 
　　朱震亨，字彥修，婺州義烏人。天資爽郎，讀書即了大義。聞同郡許廉之學，摳衣至門師事之。廉為開明聖賢大旨，震亨心解，抑其豪邁歸於純粹，不以一毫苟且自恕，其清修苦節，絕類古篤行土，所至人多化之。 
　　一日，母病延醫，因自悟曰：「人子不知醫，或委之庸之，寧無有失。」於是，研究醫理，博求名師，得羅知悌之傳，治症多奇效。嘗著《格致餘論》、《局方發揮》《傷寒辨疑》、《外科精要》、《本草衍補》、《丹溪心法》諸書於世，學者稱丹溪先生。 
　　太倉人王履，字安道，震亨門人，得其心傳。著月《溯泗集》、《百病鈎元》諸書。 
　　劉岳，字公泰，南康星子人。祖聞，宋名醫。岳讀書於白鹿洞書院，能世其家學。世祖定江南，有司以岳應聘，召對便殿，命以奉議大夫，官太醫院使。稱為劉三點，以指三下，即知受病之源也。未幾，改翰林學士、知制誥同修國史。出為建昌路推官，卒。 
　　阿尼哥，尼波羅國人也。其國人稱之曰八魯布。幼敏悟，異凡兒。稍長，誦習佛書。期年能曉其義。同學有為繪畫妝塑業者，讀《尺寸經》，阿尼哥一聞，即能記。長善畫塑，及范國像。 
　　中統元年命帝師八合斯合建黃金塔於吐番，尼波羅國選匠百作往成之，得八十人。末得阿尼哥。年十七，請行，眾以其幼，難之。對曰：「年幼，心不幼也。」乃遣之。帝師一見奇之，命監其役。明年，塔成，請歸，帝勉以入朝，乃祝髮為弟子，從帝師八見。帝視之處，問曰：「汝來大國，得無懼乎？」對曰：「聖人子育萬方，子至父前，何懼之有？」又問：「汝來何為」」對曰：「臣家西域，奉命造塔吐蕃，二哉而成。見彼土遭兵難，民不堪命，願陛下安車身之。不遠萬里，為生靈而來耳？」又問：「汝何所能？」對曰：「臣以心為師，頗知畫塑範金之藝。」帝命取明堂針炙銅像示之曰：「此安撫王擇使寧時所進，歲久闕壞，無能修補者，汝能信制之乎？」對曰：「臣雖未嘗為此，請試之。」至元二年，。新像成，關鬲脈絡皆備，金工嘆其天巧，莫不愧服。凡兩京觀之像，多出其手。為七寶鑌鐵法輪，車駕行幸，用以前導，原廟列聖御容，織綿為之，圖畫弗及也。 
　　至元十年，始授人匠總管，銀章虎符。十五年，有詔返初服，授光大夫、大司徒，領將作院事，寵遇賞賜，無與為此。卒。贈太師、開府儀同三司、涼國公、上柱國，諡敏慧。 
　　子六人，知名者曰：阿僧哥，大司徒；阿述臘，諸色人匠總管府達魯花赤。 
　　有劉元者，嘗從阿尼哥學西天梵相，亦稱絕藝元，字秉元，薊州寶坻人。始為道士，師事青州杞道錄，傳其世。至元中，凡兩者名剎，塑土、範金、摶換為佛像，出元手者，神思妙合，天下稱之。其上都三皇像，尤古粹，識者以為造意得三聖人之者微者。 
　　仁宗嘗敕元非有旨不許為人造神像。後大都南城作東後岳廟，元為造仁聖帝像，巍巍然有帝王之度，其侍臣像，乃若憂深思遠者。始，元欲作侍臣像，久之未措手，適閱秘書圖畫，見唐魏微像，矍然曰：「得之矣，非若此，莫稱為相臣。」遽走廟中為之，即日成。土大夫觀者，咸嘆異焉，元官昭館大學士、天奉大夫、秘書卿，以壽終。 
　　朱玉，字君璧，崑山人，喜繪事，聞佳山水，即悠然獨往，雖數城不以為難。永嘉王振鵬，在仁宗時，以界畫稱旨，躋顯仕。玉往受筆法，振鵬嘫稱之。未幾，奉中宮命，圖《藏經》佛像，曲盡意態。人言振鵬之藝，不能過之。至正中，清寧殿成。敕畫史圖其壁。趙雍以玉名聞，遣使召之，以道阻不果至。未幾，卒。 
　　李時，字居中，大都人。伯父巨淵，工繪仙鬼，莫知其師傳之所自，嘗畫《魔母圖》，極獰悍之狀。仁宗見而悅之，使待如禁中。累官朝列大夫、諸道人匠府總管。 
　　時，總角即知向學。年十六，從巨淵至上都，祝俗工所畫，輒羞赧棄去。聞饒陽劉仲廉，早從秘書少卿何澄畫。澄年九十餘，世祖詔見，賜以卮酒。既拜，因伏不能起。問之，曰：「臣耄矣，弟子劉仲廉可以詔。」許之，由是仲廉名動京師，時受學於仲廉，藝日進。又有劉道權者，廬陵人，善畫山水，然恃才謾罵當世，如劉伯熙等，皆譏呵不少假借。獨於時，特獎譽之。嘗謂仲廉曰：「是子咄咄逼人，宜少避之。」後巨淵見時所作，亦惘然自以為不及也。 
　　至正二年，惠宗詔時畫東內清寧宮殿壁。時畫樊姬、馮婕妤及唐長孫皇后進諫圖，賞齎甚厚。或言明家貧母老，帝憐之，懷白金一錠，使左右密付時，曰：「知卿貧，故相齎，慎毋令他人知。」後授為利用監照磨，擢經歷，時叩頭固辭。退語人曰：「時事如此，吾免溝壑幸矣，其敢幹天職乎。」竟不就。 
　　先是，京師繁盛，帝欲畫圖以夸後世，詔時等具稿來以進。計日程工，如是將近三年，自南而東，而西，裁及其半，忽屏置不部。眾莫知其故，及帝出奔，明兵入京師，以舊城太廣，乃撤其北之半，而中築焉，其界適當畫稿之半，識乾始嘆異之。 
　　孛羅帖木兒擅國，奏立樟潼帝群祠，命時圖其九十九化事於壁，時更畫四力士獻俘事。孛羅帖木兒見之，問曰：「此縶而擁以前者，何人也？」眾錯愕，不知所對。時從容跽，言曰：「是不臣於國，而遺害於民者。」孛羅帖木兒大笑而去。後旬日，孛羅帖木兒竟伏誅。
