
卷七十八·志第四十五
　
　　○食貨十一 
　　△賜賚下 
　　歲賜之數：答裏真官人位： 
　　歲賜銀三十錠，緞一百匹。淄川王位： 
　　歲賜銀一百錠，緞三百匹。濟南王位： 
　　歲賜銀一百錠，綿六百二十五斤，小銀色絲五十斤，緞三百匹，羊皮一千張。斡真那顏位： 
　　歲賜銀一百錠，織五千九十八匹，綿五千九十八斤，緞三百匹，諸物折中統鈔一百二十錠，羊皮五百張，金一十六錠四十五兩。廣寧王位： 
　　歲賜銀一百錠，緞三百匹。朮赤大王位： 
　　歲賜段三百匹，常課緞一千匹。茶合斛大王位： 
　　歲賜銀一百錠，緞三百匹，綿六百二十五斤，常課金六錠六兩。定宗位： 
　　歲賜銀一十六錠三十三兩，緞五十匹。阿里不哥大王位、河間王位： 
　　俱歲賜銀一百錠，緞三百匹。合丹大王位、滅裏大王位： 
　　俱歲賜銀一十六錠三十三兩，緞五十匹。闊出太子位： 
　　歲賜銀六十六錠三十三兩，緞一百五十匹。闊端太子位： 
　　歲賜銀一十六錠三十三兩，緞五十匹。阿速臺大王位： 
　　歲賜銀八十二錠，緞三百匹。泰定二年，晃兀木兒大王改封並王。 
　　增歲賜銀一十六錠。班禿大王： 
　　銀八錠。泰定三年明裏忽都魯皇后位下： 
　　添歲賜中統鈔一千錠，緞五十匹，絹八十匹。裕宗妃伯監也怯赤： 
　　歲賜銀五十錠。旭烈大王位： 
　　歲賜銀一百錠，緞三百匹。末哥大王位、撥綽大王位： 
　　俱歲賜銀五十錠，緞三百匹。裕宗後位、安西王位、北安王位： 
　　俱歲賜緞一千匹，絹二千匹。平遠王位、西平王位： 
　　俱歲賜緞匹物料，折鈔一千六百五十六錠；銀五十錠，折鈔一千錠。雲南王位、忽都帖木兒太子位： 
　　俱歲賜銀五十錠，緞匹物料折鈔一千六百五十錠。晉王甘剌麻位： 
　　歲賜緞一千匹，絹一千匹。又朵兒只： 
　　延祐元年爲始，年例支中統鈔一千錠。太祖大斡耳朵： 
　　歲賜銀四十三錠，紅紫羅二十匹，染絹一百匹，雜色線五千斤，針三千個，緞七十五匹，常課緞八百匹。第二斡耳朵： 
　　歲賜銀五十錠，緞七十五匹，常課緞一千四百九十匹。第三斡耳朵： 
　　歲賜銀五十錠，緞七十五匹，常課緞六百八十二匹。第四斡耳朵： 
　　歲賜銀五十錠，緞七十五匹。世祖大翰耳朵： 
　　歲賜銀五十錠。第二斡耳朵： 
　　歲賜銀五十七錠，緞一百五十匹。第三、第四斡耳朵： 
　　俱歲賜銀五十錠。順宗後位： 
　　歲賜緞五百匹。武宗真哥皇后位： 
　　歲賜銀五十錠，鈔五百錠。完者臺皇后位： 
　　歲賜銀五十錠。帶魯罕公主位： 
　　歲賜銀四錠八兩，緞一十二匹。欠帖溫： 
　　歲賜絹一百匹，弦一千條。札八忽娘子： 
　　歲賜常課緞四百七十匹。西川城左翼古漢軍萬戶脫力赤： 
　　歲賜常課緞三十二匹。伯要歹千戶： 
　　歲賜緞二十四匹。典迭兒： 
　　歲賜常課緞六十四匹。太平王： 
　　歲賜，天曆元年定金十錠，銀五十錠，鈔一萬錠。分撥汝東道太平路地五百頃。 
　　歲例外之賜與： 
　　中統二年，賜諸王塔齊爾金千兩、銀五千兩、幣三百匹。 
　　四年，賜公主巴古銀五萬兩、哈剌哈納銀千兩。 
　　至元二年，賜諸王合必赤、亦怯烈，金素幣各四；拜行，金幣一；賜諸王只必帖木兒銀二萬五吉兩、鈔千錠。 
　　四年，賜王玉龍答失銀五千兩、幣三百匹，歲以爲常。 
　　五年，諸計王木忽及八剌合幣帛六萬匹。 
　　七年，賜皇子南術合馬六千、牛三千、羊一萬。 
　　十二年，賜皇子安西王幣帛八千匹，絲萬斤。 
　　十九年，賜諸王塔海帖木兒、忽都帖木兒等金銀、幣帛有差。 
　　二十五年，賜諸王火你赤銀五百兩、珠一索、錦衣一襲，玉都銀千兩、珠一索、錦衣一襲。賜諸王阿赤吉金二百兩、銀二萬二千五百兩、銀二萬二千五百兩、鈔西千錠及紗羅絹布有差。賜拔都不倫金百五十兩、銀五千兩及千帛紗羅等萬匹。賜諸王術伯金銀皆二百五十兩，幣帛紗羅萬匹，又賜術伯銀二萬五千兩、幣帛紗羅萬匹。賜諸王也裏幹金五十兩、銀五千兩、鈔千錠、幣帛紗羅等二千匹。賜按搭兒禿等金二百五十兩、銀十二萬五千兩、鈔二萬五千錠、幣帛布氎布二萬三千六百六十六匹。賜諸王愛牙合赤等金千兩、銀一萬八千三百六十兩、絲萬兩、綿八萬三千二百兩、幣一千二百匹、織五千九十八匹。 
　　三十一年，成宗即位，中書省臣言：「陛下新即大位，諸王、駙馬賜與宜依往年大會之舊例，賜金一者加四爲五，銀一者加二爲三。又江南分土之獻，初止按其版籍令戶出鈔五百文，今亦當有加。然不宜增賦於民，請因五百文另二貫，從今歲官給之。」從之。是年，賜駙馬蠻子帶銀七萬六千五百兩，闊裏吉思一萬五千四百五十兩，高麗王眶三萬兩。賜國王和童金二百五十兩，月兒魯百五十兩，伯顏、月赤察兒各五十兩，鈔錦各有差。賜亦都護金五百五十兩、銀七千四百兩，合學裏的斤帖林金五十兩、銀四百五十兩。西平王奧魯赤、寧遠王闊闊出、鎮南王脫顏及先帖木兒大會賜例，金各五百兩、銀五千兩、鈔二千錠，幣帛各二百匹。諸王帖木兒不花、也只裏不花等，金各四百兩、銀四千兩、鈔二千六百錠，幣帛各一百六十匹。賜雪雪的斤公主鈔千錠，諸王伯答罕、察閤兒三千錠，伯牙兀真、赤裏、由柔伯牙伯剌麻、闊怯倫、忙哥真各金五十兩，銀鈔幣有差。賜不魯花真公主及諸王阿只吉安弟伯禿銀鈔有差，賜諸王亦思麻殷金五十兩。 
　　元貞元年，賜諸王忽剌出金五十兩、珠一串。諸王阿失罕來朝，賜金五十兩、銀四百五十兩。賜諸王木顏帖木兒、阿八也不幹金各五百兩，銀五千兩，鈔二千錠，幣帛各二百匹。其幼者減五分之一。 
　　二年，賜諸王合班妃鈔千二百錠，雜幣帛千匹，駙馬塔海鐵木兒鈔三千錠。賜八撤、火而忽答孫、禿刺三人鈔五千錠。賜諸王鐵木兒金二百五十兩、銀二千五百兩、鈔五千錠，以旌其戰功。定諸王朝會賜與：太祖位，金千兩、銀七萬五千兩；世祖位，金各五百兩，銀二萬五千兩；餘各有差。 
　　大德元年，賜諸王要木忽而、兀魯忽不花歲賜各鈔千錠。賜晉王甘剌麻鈔七萬錠，孛阿班答三萬錠，賜藥木忽兒木一千二百五十兩、銀一萬五千兩，鈔一萬二千錠。賜諸王藥木忽兒金一千二百五十兩，兀魯忽不花賜並其母一千兩銀，鈔各有差。賜諸王亦憐真等金銀鈔有差。 
　　大德三年，賜諸王六十、脫脫等鈔一萬三千餘錠。 
　　四年，賜諸王也孫等鈔一萬八千五百錠。合丹之孫脫歡自北境來歸，賜鈔一千四百錠。 
　　六年，賜諸王八撤兒等鈔八萬六千三百餘錠，賜諸王捏苦迭兒等鈔五千八百四十錠。 
　　七年，賜皇侄海山及安西王阿難答，諸王脫脫、八不沙，駙馬蠻子臺等，各金五兩，銀珠裝幣等物有差。賜諸王納忽裏鈔千錠、幣二千匹。 
　　八年，賜安西王阿難答，諸王阿只吉、也速不幹等鈔一萬四千錠。 
　　九年，給還西安王積年所減歲賜金五百兩、絲一萬五千九百斤。賜諸王脫脫鈔二千錠，奴兀倫、索羅等金五百兩、銀千兩、鈔二萬錠。賜察八面、朵瓦所遣使者銀千四百兩、鈔七千八百餘錠。賜安西王阿難答、月魯鐵木兒鈔五千錠，以金千兩、船七萬五千兩、鈔十三萬錠。賜興聖太后出居懷州。駙馬按替不花來自朵瓦，賜銀五十兩、鈔二百錠。諸王忽剌出及昔兒吉思來賀立皇太子，賜鈔及衣服、弓矢等有差。賜安西王阿難答，西平王王奧魯赤、不裏亦鈔三萬錠，南哥班萬錠，從者三萬三千錠。賜梁王松山鈔千錠，賜西寧王出伯鈔三萬錠，賜皇侄阿木哥鈔三萬錠。 
　　武宗即位，命中書省臣議諸王朝會賜與，依成宗例，比世祖所賜金五十者增至二百五十兩，銀五十兩者增至百五十兩，以金二千七百五十兩、銀十二萬九千二百兩、鈔萬錠，幣帛二萬二千二百八十匹奉興聖宮，賜太子亦如之。賜越王禿剌鈔萬錠。 
　　至大元年，中書省臣言：「朝會應賜者爲錠總三百五十萬錠，已給者百七十萬，未給者猶百八十餘萬，兩都所儲已罄。自今特奏乞賞者宜暫停。」從之。晉王也孫鐵木兒以詔賜萬錠、止給八千錠爲言，敕給晉王鈔千錠，餘移陝西省給之。賜國王和童金二百五十兩、銀七百五十兩，賜鎮南王老章金五百兩、銀五千兩、鈔二千錠、幣帛八百匹，也先不花、牙兒赤金各二百五十兩，銀七百五十兩，鈔定二千錠。賜諸王八亦忽，金百五十兩，銀七百五十兩。復賜八不沙，金五百兩。賜晉王所部五百四十七人，鈔五萬二千九百五十錠，定王藥木忽兒金千五百兩、銀三萬兩、鈔萬錠。賜諸王木南子金五十兩、銀千兩、鈔千錠。賜皇太子鷹坊鈔二十萬錠。賜諸王脫歡金三百兩、銀二千五百兩、鈔二千錠，阿思不花金百兩、銀千兩、鈔千錠。賜皇太子金千兩。 
　　二年，以諸王老的代梁王鎮雲南，賜金二百五十兩、銀七百五十兩，從者幣帛有差。 
　　三年，賜諸王那木忽裏等鈔萬二千錠。 
　　仁宗即位，以諸王朝會普賜金三萬九千六百五十兩、銀百八十四萬九千五十兩、鈔二十二萬三千二百七十九錠、幣帛四十七萬二各四百八十八匹。己巳，衛王阿木哥入朝，賜鈔二萬錠。以朝會恩賜諸王禿滿金百五十兩、銀五千三百兩、幣帛三千匹。以朝會恩賜，月赤察兒、牀兀兒金二百兩、銀二千八百兩；賜諸王阿不花等金二百兩、銀七百五十兩、鈔一萬三千六百三十錠，幣帛各有差；賜皇姊大長公主鈔萬錠。 
　　皇慶元年，賜安王完澤及其子金三百兩、銀一千三百五十兩、鈔三千五百錠。賜安遠王醜漢金百兩、銀五百兩、鈔千錠。賜諸王闊闊出金束帶一、銀百五十兩、鈔二百錠。賜諸王寬徹、忽都迷失金百五十兩、銀一千五百兩、鈔三千錠，幣帛有差。 
　　二年，賜諸王按灰金五十兩、銀七百五十兩、金束帶一，幣帛各四十匹。賜宣寧王鐵木兒不花幣帛百二十匹，安遠王亦思丹等各百匹。敕衛王阿木哥歲賜外，給鈔萬錠。賜駙馬脫鐵木兒金百五十兩、銀七百五十兩、幣帛五十匹。賜諸王火羅思迷、脫歡、南忽裏，駙馬忙兀帶，金二百兩、銀一千二百兩、鈔一千六百錠，幣帛各有差。 
　　延祐元年，賜衛王阿木哥等鈔七千錠。 
　　二年，賜諸王納忽答兒金五十兩、銀二百五十兩、鈔五百錠。賜宣寧王鐵木兒不花及其弟鈔萬錠。 
　　三年，賜諸王迭裏哥兒不花等金三百五十兩、銀一千二百兩、鈔三千二百錠。幣帛有差。賜周王從衛鈔四十萬錠。 
　　四年，賜諸王宗戚朝會者金三百兩、銀二千五百兩、鈔四萬三千九百錠。賜趙王阿魯禿金五十兩、銀五百兩、鈔千錠。安遠王醜漢、漢王阿魯禿，爲叛王脫火赤所掠，各賜金銀幣帛。賜皇姑大長公主忙哥臺金百兩、銀千兩、鈔二千錠，幣帛各百匹。 
　　五年，賜諸王桑哥班金束帶一、銀百兩、鈔五百錠。賜安王兀都思不花等金束帶及金二百兩、銀一千五十兩、鈔二千二百錠、幣帛二百八十匹。賜諸王八里帶等金二百兩、銀八百五十兩、鈔二千錠、幣帛二百匹。諸王五千錠、幣帛一百匹。 
　　六年，英宗即位，賜諸王也孫鐵木兒、脫脫那顏等金銀幣帛有差。賜諸王鐵木兒不花鈔萬五千貫。賜諸王阿術裏臺宴服珠帽。賜諸王曲魯不花鈔萬五千貫。賜諸王買奴等鈔二十五萬貫。賜公主札牙八剌等鈔七萬五千貫。以登極大賚諸王、百官，計金五千兩、銀七十八萬兩、鈔一百二十一萬一千貫、幣五萬七千三百六十四匹。 
　　帛四萬九千三百二十二匹、木棉九萬二千六百七十二斤、布二萬三千三百九十匹、衣八百五十九襲、鞍勒弓矢有差。賜壽寧公主鈔七萬五千貫，給武宗皇后鈔七十五萬貫，賜公主札牙八剌從者鈔七十五萬貫，賜公主買的鈔五萬貫，駙馬滅憐鈔二萬五千貫，賜晉王也孫鐵木兒鈔百萬貫，賜公主速哥八剌鈔五十貫。 
　　二年，賜諸王案忒不花鈔七萬五千貫。駙馬脫脫卒，賜鈔五萬貫。遣親王闍闍禿總兵北邊，賜金二百五十兩、銀二千五百兩、鈔五十萬貫。 
　　三年，遣諸王忽剌出往雲南，賜鈔萬五千貫。賜諸王喃茶失言二百五十萬貫。 
　　泰定即位，大賚后妃、諸王、百官金七百餘錠、銀三萬三千錠，錢及幣帛稱是。 
　　泰定元年，賜諸王徹徹禿金一錠、銀六十錠、幣帛各百匹。塔思不花金一錠、銀四十錠、幣帛二百匹，阿忽鐵木兒等金銀各有差。賜壽齊公主金十錠、銀五十錠、鈔一萬錠。遺諸王闍闍出鎮畏兀，賜金銀鈔千計。諸王阿木哥卒，賜鈔千錠。諸王阿馬卒，賜鈔五千錠。賜雲南王王禪鈔二千錠，諸王阿都赤鈔三千錠，諸王伯顏帖木兒二千錠。 
　　三年，諸王薛徹禿、晃火帖木兒來朝，賜金銀鈔幣有差。賜諸王寬徹不花、買奴各三千錠，賜諸王孛羅鐵木兒、阿剌忒納失裏各鈔二千錠。賜壽寧公主田百頃、鈔三萬錠。賜梁王王禪鈔五千錠，賜王禪及諸王徹徹禿幣帛各二百匹。賜綏寧王阿都赤鈔四千錠，賜汀寧王八剌失裏鈔三千鍵。 
　　四年，諸王買奴來朝，賜金一錠、銀十錠、鈔二千錠，幣帛各四十匹。賜諸王阿忒剌納夫裏等鈔六千錠。親王也先鐵木兒鎮北邊，賜金一錠、銀五錠、鈔五百錠，幣帛各千匹。諸王火沙、阿榮、答裏鎮北邊，賜金銀幣鈔各有差。諸王搠思班、不賽因等以文豹、名馬等物來獻，賜金銀妙萬計。賜諳王火兒灰、月魯帖木兒、八剌失裏及駙馬買住罕鈔一萬五千錠，金銀幣帛有差。賜壽寧公主鈔五千錠。賜營王也先帖木兒鈔三千錠。賜公主不答吉你鈔千錠。諸王孛羅進使貢硐砂，賜鈔二千錠。 
　　致和元年，賜遼王脫脫鈔五千錠，粱王王禪鈔二千錠。 
　　天曆元年，賜諸王阿剌忒納夫裏、帖木兒不花、寬徹不花、買奴等金各五十兩、銀各五百兩，幣各三千匹。賜阿剌忒納失裏及齊王月魯帖木兒等金各五百兩，銀各一千五百兩，鈔各萬錠，諸王朵列帖木兒金五十兩、銀五百兩、鈔千錠。二年，中書省臣言：「思賚請王、百官，諸如武宗之制，凡金銀五錠以上，減三分之一，五錠以下全畀之。又以七分爲卒，其二分準時值給鈔。」制可。賜武寧王徹徹禿金百兩、銀五百兩，西域諸王燕只吉臺金二千五百兩、銀萬五千兩，鈔幣有差。 
　　至順元年，敕有司供明宗後八不沙、宮人幣帛二百匹，及阿梯裏，脫忽思幣帛有差。賜魯國大長公主鈔萬錠，賜諸王養怯帖木兒、孛欒臺、徵棘斯、察阿兀罕等金鈔幣有差。賜諸王朵列鐵木兒銀千兩、幣二百匹。 
　　二年，賜燕帖木兒及公主察吉兒各金百兩、銀五百兩、鈔二千錠。定功賞。諸王各金百兩，銀五百兩，金膝帶一，織金等幣各十八匹。三年，賜公主月魯金五百兩、銀五千兩。遣使往西域，賜諸王不賽因繡彩幣二百四十匹。 
　　三年，寧宗即位，貨賚諸王金幣如文宗即位之制。以諸子忽剌臺貧乏，賜鈔五百錠。賜諸王克徹幣帛各二千匹。 
　　至元二年，賜宗王火兒灰母答裏鈔一千錠。賜吳王搠失江鈔五千錠。命宗王不蘭奚、駙馬月魯不花等鎮薛連可、怯魯、速速地，各賜鈔六百錠及銀牌。 
　　四年，賜宗王王裏不花鈔千錠、金一錠、銀十錠。
　

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

