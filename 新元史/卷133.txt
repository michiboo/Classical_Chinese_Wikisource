
卷一百三十三·列傳第三十
　
　　鎮海 粘合重山 南合 牙刺窪赤 馬思忽惕 劉敏 王德真 楊惟中 孛魯歡 也先不花 答失蠻 按攤 阿榮 搠思監 忙哥撒兒 伯答沙 
　　鎮海，怯烈氏，或日本田氏，至漠北始改爲怯烈氏。或曰當時同名者三人，以管屯田故稱田鎮海雲。鎮海以百戶從太祖同飲巴勒諸納水。與親王、大臣大會斡難河上，共上太祖尊號曰成吉思汗。太祖倚眷日密，授禮魯忽赤。從徵乃蠻，賜御馬。又從攻西遼，賜珍珠旗，佩金虎符，爲必闍赤。總屬官金符十人、銀符五十人，命屯田於阿魯歡之地，且城之，因名其地曰鎮海。 
　　七年，從太祖伐全，師次撫州，與金將忽察虎戰，流矢中左脅，裹創復戰，競拔其城，賜白金以旌之。燕京下，命鎮海登大悲閣，環射，四簡所至園廛邸舍，悉以賜之。 
　　太祖崩，受顧命奉太宗踐阼，拜中書左丞相。後尚右，又改右丞相。凡中書省文書，行於西域、畏兀兒諸國者，用畏兀文，鎮海主之；行於中國及契丹、女真者，用漢文，耶律楚材主之。然仍於年月之前，鎮海書畏兀定曰付與某人，用相參驗。帝收天下符節，獨鎮海符節聽留。四年，偕速不台、塔察兒由汴京，賜九龍旗、乘輿、椅、益。五年，被蔡州，以功德恩州千戶爲湯沫邑。世食其賦。先是，收天下童男女及工匠置局於弘州。既而得西域織金綺紋工三百戶及汴京織毛褐工三百戶，皆分隸弘州，命鎮海世掌之。太宗崩，六皇后稱制，素不喜鎮海，罷其官。定宗即位，復拜右丞相。定宗以僅疾不視事，本多決於鎮海與喀達克。卒，年八十四。 
　　其後憲宗伐宋，常拊髀嘆曰：「使吾有鎮海，何優江南，借其亡矣！」或曰憲宗即位，殺定宗用事大臣，鎮海、喀達克皆誅死，蒞殺鎮海者爲丹尼世們。疑莫能詳也。 
　　世祖即位，以鎮海舊部及降人千戶爲貴赤，授其孫莊家千戶，曾孫也裏卜花百戶，爲十七投下之一焉。 
　　鎮海子十二人。知名者：曰要束木，札擊忽赤，佩金符。曰孛古思，從世祖徵雲南，率千人架浮橋於金沙江以濟師，以功授益州都等路宣慰使，賜金虎符、玉帶。中統二年，改東平路副達魯花赤。尋遷濟南等路宣慰使。至元二年，遷南京達魯花赤，討平蘄縣賊，以病乞歸。授保定路達魯花赤，卒。曰闊裏吉思：子，八十八，僉河東廉訪司事；按攤不花，淮東廉訪副使。孫脫烈，靖州達魯花赤。 
　　史臣曰：許有壬撰鎮海碑，稱鎮海卒於乙未八月。定宗元年丙午至憲宗元年辛亥，中無乙未。意者鎮海誅死，子孫諱其事，妄言卒年，而不悟其年事之不合也。 
　　粘合重山，一名鈞，金女奚烈氏。初爲質子，知金亡，遂委質於太祖。受必闍赤，直宿衛，賜馬四百匹。從攻西夏，執大旗指麾將士，手中流矢不動。太宗即位，數侍內宴，因諫曰：「臣聞天子以天下爲憂，憂之則治，忘優則亂。今置酒爲樂，此忘優之術也。」帝深納之，以重山與史大澤、劉黑馬爲三萬戶，統漢軍。三年，立中書省，拜重山爲左丞相。時耶律楚材爲中書令，帝委以國事，而以重山佐之。 
　　七年，從皇子闊出伐宋，詔軍前行中書省事，許便宜從事。重山收降民三十餘萬。師還，復入中書視事，賜中廄馬十匹、貫珠袍一襲。卒，贈太尉，追封巍目公。諡忠武。子南合。 
　　南合，初爲江淮安撫使。十年，詔嗣其父行軍前中書省事。時大將察罕圍壽春，七日城始下，欲屠其域。南合曰：「不降者，獨守將耳，其民可罪？」由是城人獲免。 
　　初，世祖伐宋，南合進曰：「李璮受國厚恩，專制一方，然其人多詐，叛無曰矣。」帝然之。中統元年，遷西京等處安撫使。己而，立宣撫司，改西京路宣撫使。明年，拜中書左丞、中興等路行中書省事。三年，遷秦蜀五路行中書省事。是年，李璮反，帝使諭甫合曰：「卿言猶在吾耳，璮果反矣。卿宜嚴防西邊。「南合奏曰：「臣謹受詔，不敢以西事累陛下。」至元元年，進中書平章政事。五年，卒。追封魏國公，諡宣昭。 
　　子博溫察兒，河中知府。孫世臣，同知京畿都漕運使。 
　　牙剌窪赤，忽魯謨斯人。太祖征西域，皇子拙赤等下兀籠格赤，牙刺窪赤挈其二子馬俺木惕、馬思忽惕來降。從駕追札刺勒丁，中過哥疾寧，留牙刺窪赤守之。西域略定，分置達魯花赤監治不合兒、薛米思堅、兀籠格赤、兀丹、乞思閤兒、兀裏羌、古先、答裏勒等城，以太師耶律阿海總領之，命馬思忽惕同知其事。 
　　牙剌窪赤從駕東耳，佐太宗定西域丁賦，授燕京行省札魯忽赤，斷漢民公畫，且掌中原財賦。有西域商人奧都刺合蠻請撲買中原銀課二萬二千錠，以四萬錠爲，太宗從之，以爲提領諸路課稅所官。牙刺窪赤不以爲然。及六皇后稱制，益任奧都剌合蠻以財政，罷牙刺窪赤官，禍不測。馬思忽惕在西域，聞之俱，亡命依親王拔都。其後奧都剌合蠻伏誅，定宗仍以牙剌窪赤管中原財賦，馬思忽惕治突厥斯單薛米思堅等處財賦，並錫金獅符。 
　　憲宗初立，太宗孫失烈門，定宗諸子忽察、腦忽等合謀爲變。事覺，捕其從官，鞫問辭服，廷臣請窮治其獄。帝以初政，不欲多行殺戮，見牙刺窪赤立戶外，呼人問之曰：「汝老成人，更事多，何獨無言？」嚴對曰：「臣西域人也。詩得言西域事。昔者希臘王阿來；阿來珊德已滅波斯，欲人印度，將領中多異議，令出不行。阿來珊德遣使詢於其傅阿里斯拓忒耳。使者致命，阿里斯拓忒耳無言，與使者至園中，遇樹之蔽礙者，令僕從芟伐。或竟拔其根株，易以新植。使者悟，歸報阿來珊德，乃誅諸不從令者，使人代將之。競平印度而回。」帝聞是言，遂誅三王之黨預逆謀者凡七十人。仍命牙剌窪赤與不只兒等行尚書省事於燕京，管印造寶鈔，馬思想惕與納杯、塔刺海充別失八里行尚書省事。其父子同被四胡寵遇如此。 
　　中統時，阿里不哥僭號，與察阿歹後王阿魯忽交兵久之。阿里不可使馬思忽惕往議和，阿魯行忽以馬思忽惕治不合見、薛米思堅等城財賦，軍用饒足，馬思忽惕遂留事察阿歹後王。其後八剌合謀攘旭烈兀後王呼拉珊之地。至元五年冬，遣馬思忽惕爲使，陽謂阿梅河左右之地，本屬公家，成吉思四子皆得分其歲賦，陰則探道路、詗軍事。馬思忽惕至，阿八哈大王厚禮之，贈以成吉思御服，出示歲計簿籍，明無餘財。馬思忽惕既得簿籍，不辭而去，來時沿途留騎以待，易馬疾馳，追者及諸訶，己在舟中矣。及篤哇立，仍以馬思忽惕治拉珊財賦。馬思忽惕在西域前後五十餘年，所至府庫裕而民不擾，有善理財之名。 
　　劉敏，字德柔，一字有功，宣德人。太祖七年，大軍次山西，敏年十二，從其父母進兵於德興禪房山，盡室被俘。敏隸於一大將麾下。一日，御營犒宴，敏輒人，坐共食。上見之，親問姓名，敏跪而自陳，並訴主將不見恤，無以自贍。上憐之，命改隸中宮。閱二年。能通諸部語，賜名玉出幹，出人禁闥爲奉御。 
　　十八年，授安撫使，便宜行事，兼燕京徵收稅課、漕運、鹽場、僧過、司天等事，給以西域工匠千餘戶，及山東、山西兵，置二總管府。敏從子二人，佩金符，爲二府長，以敏總之，賜玉印，佩金虎符。敏奏佐史朱元爲安撫副使，高逢辰爲安撫僉事，李臻爲參謀。契丹人在燕京。住中夜扶弓矢掠民財，敏戎其渠魁。又豪家目籍良民爲奴者衆，敏悉歸之。選習星曆者爲司天太史，興學校，進名士爲之師。 
　　太宗即位，改造行官幄殿。七年，城和林，建萬安官，設宮闈司局，立驛傳，以便貢輸，皆以敏董其役。既成，宴賜甚渥。十三年，授行尚書，詔曰：「卿之所行，有司不得與聞。」俄而牙刺窪赤自西域回，奏與敏同治漢民，帝允之。牙刺窪赤素剛尚氣，恥不得自專，使其屬忙哥兒以沆言誣敏，杖出手詔示之，乃已。帝聞之，命漢察火兒赤、中書左丞粘合重山、奏御李簡詰問得實，罷牙剌窪赤，令敏獨任。復辟李臻爲左右司郎中。臻在幕府二十年，參贊之力居多。 
　　六皇后稱制，以輟與奧都剌合蠻同行省事。仍命與牙刺窪赤同管中原財賦。四年，清以子世亨自代，帝許之，賜世亨銀章，佩金虎符，賜名塔塔兒臺。帝諭世亨有不從命者黜之。又賜其子世濟名散祝臺，爲必闍赤，入宿衛。 
　　帝伐宋，幸陝右，輟輿疾請見。帝曰：「卿有疾，不召而來，將有言乎？」敏曰：「臣聞天子出巡，義當扈從。但中原初定，勞師遠伐，恐非計也。」帝弗納。敏還，退居年豐。世祖南征，過年豐。敏人見，諭之曰：「我太祖勵精圖治，汝及見之。今汝春秋高，其匯次聖政以爲後世法。」未幾，以病歸於燕京。釐升四月，卒。與敏同爲太祖奉御者，有王德真。 
　　王德其，字濟淮，哇興豐利人。九歲而孤。太祖敗金軍於野狐嶺，獲德真，愛其風骨，命後宮撫養之。稍長，通蒙古語，善於譯說。太祖以德真漢人，定官名爲奉御，與也速拜兒、培布臺、札固剌臺三人同列，皆當時勳貴也。德真知無不言，或至夜分，猶敷陳於御榻之下。又命真兼掌二皇后宮政，皇后撫之如子。從平西夏，太祖欲屠城，德真諫曰：「陛下一視同仁，非敵百姓也。」太祖說，遂放之。 
　　太宗即位，以先朝親舊，不欲勞以煩劇，賜金符，授德興人匠達魯花赤。四年，崔立以南京降，從速不台入離京。後除德興、燕京、太原人匠達眚花赤。中書令耶律楚材從容謂德真曰：「君佐命舊臣，宜大中書，相與同心輔政。」德真固辭。六皇后稱制，以德真爲西京等路廉訪使，世祖南征，又以彷真爲平陽、太原等路廉訪使；皆不就。至元九年卒，年七十一。 
　　楊惟中，字彥試，弘州人。幼事太宗，知讀書，有膽略，太宗器之。卷命使西域，籍其戶口而歸。皇子闊出伐宋，命惟中於軍前行中書省事，克宋棗陽、光化等軍。光、隨、郢、復等州，及襄陽、德安府，凡得知名士數十人，由伊、洛諸儒著述送燕京，立宋大儒周敦頤祠，建太極書院，延趙復、王粹講授其間，慨然欲以道濟天下。 
　　太宗崩，乃馬真皇后稱制，惟中代耶律楚材爲中書令，以一相總庶務。 
　　定宗即位，平陽路斷事官斜徹橫恣不法；詔惟中宣慰，惟中按誅之。金將武仙餘黨散人太原、真定，據大明川，用金天興年號，衆至數萬。詔會諸道兵討之，不克。惟中仗節開諭，降其渠帥，餘黨悉平。 
　　憲宗即位，世祖以大弟開府金蓮川，立河南道經略司於汴粱，奏椎中等爲使，俾屯田唐、鄧、申、裕、嵩、汝、蔡、息、豪、潁諸州。監河撟萬戶劉福爲河南道總管。性貪酷，虐害遺民二十餘年。惟中至，召福聽約束，福稱疾不至。惟中設大挺於坐，復如之，使謂曰：「汝不奉命，吾以軍法從事。」福不得己，以數十人擁衛見惟中，惟中即握大挺擊僕之。數日福死，河南大治。遷陝西四川宣撫使，時諸軍帥橫侈病民，郭千戶者尤甚，殺人之夫而奪其妻，惟中戮之以徇，關中肅然。語人曰：「吾非好殺，國家綱紀不立，致此輩賊害良民，無所控告，雖欲不殺可乎！」 
　　世祖伐宋，奏惟中爲江淮京湖南北路宣撫使，建行臺，蒙古、漢軍諸帥並聽節制。師還，卒於蔡州，年五十五。中統二年，追諡忠肅。 
　　孛魯歡，怯烈氏。父昔刺斡忽勒，兄弟四人，長曰脫不花，次曰怯烈可，李曰哈剌呵忽刺，俱隸王罕部下。王罕與太祖有隙，脫不花率其二百戶來降，經蕹古部，爲部長所留，居之忙兀魯地。脫不花遣其子要速特兒僞爲賈人，至太祖告其事。太祖使脫侖扯兒必往索之。雍古部長乃歸其兄弟於太祖。太祖問脫不花：「汝爲王罕何官？」對曰：「質子也。」乃使爲質子，宴享班大巨之列。從太祖征西域，賜畏兀兒戶五百四十八。後從拖雷伐金，又從速不台征西域，從拔都徵欽察，病卒。首剌斡忽勒爲千戶，早卒。孛魯歡其長子也。 
　　幼事睿宗，爲護衛。定宗崩，與親王拔都擁立憲宗。即位之日，文臣以孛魯歡爲班首，掌宣發號令、朝覲、貢獻及內外聞奏諸事。二年，又以孛魯歡掌必闍赤寫發宣詔及諸色目官。謁真定之束鹿爲其食邑。憲宗崩于軍中，以序爲賢，世祖當立，而先朝舊臣阿藍答兒等謀立阿里不哥，孛魯歡亦附之。至元元年，阿里不可來降，帝令四親王、三大臣鞠其逆謀。阿里哥曰：「孛魯歡、阿藍答兒二人勸我：先帝崩，兩兄將兵在外，我爲留守，應即大位。」帝乃誅孛魯歡等，等阿里不哥不問。後贈推誠贊治功臣、儀同三司、太傅、昌國公，諡莊愍。孛魯歡四子：曰也先不花；曰木八剌，御史中丞；曰答失蠻；曰不花帖木兒，榮祿大夫，四川行省平章政事。 
　　也先不花，初襲必闍赤長。裕宗封燕王，世祖命也先不花傅之，謂裕宗曰：「也先不花，吾舊臣子，端方明敏，閒習典故，汝可敏事諮之。」 
　　二十三年，拜雲南行省平章政事。阿郎、可馬丁諸種僰夷爲變，討平之。立登雲等路、府、州縣，得戶二十餘萬。 
　　大德二年，遷湖廣行省平章政事。會河南妖賊，事連湖廣平章劉國傑、右丞燕公楠，朝廷驛召二人。也先不花附奏，辯其虛誣，事得釋。先是，也先不花與二人不相能，當時成稱爲長者雲。八年，遷河南行省平章政事。河決落藜堤，也先不花督有司塞之。身先吏士，功立就。九年，進拜湖廣行省左丞相。至大二年，卒。天曆二年，贈推忠守正正佐運翊戴功臣、太師、開府儀同三司、上柱國，追封恆陽王，諡文貞。子五人：曰亦伶其，累拜湖廣行省左丞相，天曆二年贈推試輛治宣化保德功臣、太傅、開府儀同三司、上柱國，追封武昌王，諡忠定，曰禿忽魯，累拜中書右丞相、御史大夫、太傅、錄軍國重事，天曆二年贈懷忠秉義昭宣弼亮功臣、太師、開府儀同三司、上柱國，追封廣陽王，諡清獻；曰答思，湖南宣慰使；曰怯烈，中政使；曰按攤。 
　　答失蠻，幼事世祖於潛邸，掌第一宿衛、奏記，兼監斡脫總管府。及即位，拜戶部尚書，兼內八府宰相。凡馬湩、祭天、燔肉、告神諸典禮，皆答失蠻掌之。十八年。改總管府爲泉府司，旋爲丞相哈刺哈孫所奏罷。二十五年，答失蠻請復立泉府，帝從之。是年，乃顏叛，答失蠻扈駕親征，詔諸王以下以軍法便宜從事。乃顏平，哈丹又叛，詔答失蠻從皇孫討之。哈丹走高麗死，遷宣政院使。二十六年，海都寇北邊，又扈從世祖親征，至杭海，置西北驛傳而還。二十八年，拜榮祿大夫、泉府大卿。 
　　元貞元年，海都復入寇，成宗召答失蠻曰：「卿名素重，非身往不可。」加銀青光祿大夫、平章軍國重事，發衛士千人從行。大德三年，兼翰林院學士承旨，領泉府司事。八年，卒，年五十七。贈推忠益國輔治功臣、開府儀同三司、太師、上柱國、高昌王，諡忠惠。 
　　按攤，有至性，以孝聞。事成宗，襲爲少闍赤長。也先不花有疾，命給七乘傳，使省父於湖廣。未幾，拜海北海南道宣慰使、都元帥。海島生黎叛服不常，按攤素有聲威。生黎王高等二十餘洞，皆耗輸租稅如平民。至大二年，擢中書右丞、浙東邊宣慰司都元帥。奔父喪，以哀毀卒。天曆二年，贈秉義效忠著節佐治功臣、太保、開府儀同三司、上柱國、中書左丞相，追封趙國公，諡貞孝。子阿榮。 
　　阿榮，字存初。幼事武宗，直宿衛。累遷湖南道宣慰副使。歲飢，分廩祿爲粥，以食俄者。遷湖廣行省左右司郎中，入僉會福院事。尋除吏部尚書。秦定初。出爲湖南道宣慰使，旋改浙東道宣慰使都元帥，以疾辭。天曆初，起爲吏部尚書、參議中書省事。二年，拜中書參知政事，知經筵事。進奎章閣大學士、榮祿大夫、太禧宗禋院使、都典制神御院事。久之，謁告歸。至元元年，卒。 
　　阿榮精數學，逆推事成效及人禍福，多奇中。天曆三年，廷試進士，阿榮與皮虞集會於直廬，語集曰：「更一科後，貢舉當輟。輟兩科，而復，則人材大出矣。」又曰：「君猶及見之，榮則不及矣。」後三年，卒。元統三年，科舉罷。至正元年，始復。如其言。 
　　搠思監，亦柃其之子也。早歲，性寬厚。寡言語，皆以遠大許之。秦定初，襲長宿衛，爲必闍赤怯薛官。至順二年，除內八府宰相。元統初，出爲福建宣慰使都元帥。後至元三年，拜江浙行中書省參知政事。是歲，督海運漕米三百餘萬石，悉達京師。無耗折。六年，遷湖北道肅政廉訪使，未行，改江浙行省右丞。福建鹽法久壞，詔搠思監往充其私鬻、盜鬻及出納之弊，至則悉廉得其利病，爲罷行之。 
　　至正元年，改山東肅政廉訪使，尋召拜中政使。明年正月，除陝西行臺御史中丞。三月，復爲中政使。八月，調太府慰。四年，拜中書參知政事，尋遷右丞。六年，遷御史中丞，除翰林學士承旨，俄復爲中丞。又由資政使遷宣徽使。九年，除大宗政府也可札魯忽赤，尋復入中書爲右丞。十年，遷平章政事，階光祿大夫。十一年，拜御史大夫，進銀青榮祿大夫。十二年，復爲中書平章政事，從丞相脫悅平徐州有功。十三年，拜勾史大夫，尋又爲中書平章政事。 
　　十四年九月，奉命討賊淮南，身先士卒，面中流矢不爲動。十五年，遷陝西行省平章政事，召拜知樞密院事。俄復拜中書平章政事，兼大司農分司，提調大都留守司及屯田事。一日，入侍，帝見其面有箭瘢，深嘆閔之，進爲首平章。十六年，復遷御史大夫。四月，拜中書左丞相。明年三月，進右丞相。十八年，加太保，詔封其首祖孛羅歡爲雲王，祖也先不花爲瀛王，父亦伶真爲冀王。 
　　搠思監居相位久。無所匡救，又公受賄賂，物議喧然。是年冬，監察句史燕赤不花，劾搠思監任用私人朵列及妾弟崔完者帖木兒印造僞鈔，事將敗，令朵列自殺以滅口。搠思監乃請解機務，詔止收其印綬。而御史笞裏麻失裏、王彝言不已，帝終不聽。會遼陽賊勢張甚，明年，起爲遼陽行省左丞相，未行，二十年三月，復拜中書右丞相，仍詔諭天下。 
　　時宦者資正院使樸不花乘間用事爲奸利，搠思監與樸不花相表裏，四方警報壅不上聞。孛羅帖木兒、擴廊帖木兒各擁強兵於外，以權勢相思，搠軋監與樸不花黨於擴廊帖木兒，誣孛羅帖木兒以不軌，二十四年三月。下詔削其官爵，且命擴廊枯木兒討之。宗王不顏帖木兒、禿堅帖木兒等皆稱兵與學羅拈木兒合，上表言其無罪，京師震恐。帝乃竄搠思監於嶺北，樸不花於甘肅，悉復孛羅帖木兒等官爵，然詔書雖下，而搠思監、樸不花仍留京師。 
　　四月，孛羅帖木兒遣禿堅帖木兒稱兵犯闕，必得搠思監、撲不花乃已。帝不得已，纖二人畀之，皆爲孛羅帖木兒所殺。搠思盛始至，孛羅貼木兒釋其結厚禮之。逾日，方詰其濁亂天下之罪，又笑謂搠思監曰：「前賂汝七寶數珠一串，宜見還。」搠思監使取似此者六串，至孛羅帖木兒，祝之，皆非也。因怒曰：「宰相貪婪如此。我安能不正其罰。」送殺之。已而御史復奏：「搠思監矯詔殺丞相大平，盜用鈔板，私家草詔，任情黜陟，鬻獄賣官，費耗庫藏，使天下八省之地番致淪陷，乃誤國之奸臣，究其罪惡，大放難原。曩者，奸臣阿合馬之死，剖棺戮屍，搠思監之罪，視阿合馬尤甚。今雖死，必宜剖棺戮屍，以泄衆憤。」詔從之。而臺臣言猶不已，遂沒其家產，竄其子宣徽使觀音奴於遠方。 
　　怯烈氏四世爲丞相者八人，至搠思監竟隳其世業焉。 
　　史臣曰：「孛羅帖木兒跋扈，搠思監不且力而討之，使喋血京師，幽皇后，殺宰相，身既不免，匡亦幾亡。是故激孛羅帖木兒以成其俘逆者，搠思監之罪也。然其人庸懦，劾者方之阿合馬則過矣。」 
　　忙哥撒兒，札剌兒氏。曾祖赤刺溫孩亦赤、祖搠阿，並事太祖。擁阿精騎射，太祖愛之，號爲蔑兒幹。嘗與賊遇，將戰，有二飛騖至，命搠阿射之。請曰：「射其雄者，抑雌者？」太祖曰：「雄者。」搠阿一發墮之。賊望見驚曰：「是善射若此，飛鳥且不能逃，況人乎！」不戰而去。 
　　太祖徵蔑兒乞，兵潰，期阿與其弟左右力戰以衛太祖。會者功蔑來援，礎乃引退。搠阿生那海，那海生忙可撒兒。大宗平金，念那海世勳，賜食洛陽百七十五戶。 
　　忙哥撒兒事拖雷，恭謹過其父。定宗以爲札魯忽赤。憲宗在藩邸，深知之。從徵斡羅羅、阿速、乞卜察克諸部，常身先諸將，及頒賞，則退然一元所取；憲宗益重之，使治藩邸部分民。間出遊獵。則命爲軍長，動如紀律。雖太后及諸嬪妃小有過失，知無不言，邸中人敬憚之。乃授爲也客札魯忽赤，義謂大斷事官。 
　　既拜命，出悵殿外，欹橐坐熊席，其僚列坐左右者四十人。忙哥撒兒問曰：「王以我長此官，諸公謂我當用何道以稱職？」衆皆默然。又問，有夏人和斡居下坐，進曰：「夫札魯忽赤之道，猶宰之刲羊也，解肩者不使傷其脊，在持平而已。」忙哥撒誑聞之，即起入悵內。衆不知所爲，皆咎和斡失言。既人，乃爲憲宗言之。憲宗召和斡，命之步，曰：「可用材也。」和斡由是知名。 
　　定宗崩，親王拔都大會宗親，議立憲宗。畏兀八刺曰：「失烈門，皇孫也，大宗嘗言其可以君天下。「時諸大臣聞八刺言，皆默然。忙可撒兒獨曰：「汝言誠是，然乃馬真可敦立定宗時，汝何不言耶？拔都汁固亦遵太宗遺言者。有異議，吾請斬之。「衆莫敢支吾，憲宗之位始定。 
　　已而察合臺後王燕只吉歹二子與失烈門、忽察、腦忽三王欲乘大會燕飲作亂。刳車轅，藏兵器其中，以至在道轅折、兵器見，御者克薛傑上變。忙哥撒兒即發兵拒之，忽察等不虞事迭覺，倉卒不能戰，好言赴會。憲宗付忙哥撒兒鞫治，忙哥撒兒悉誅之。憲宗以其奉法不阿，委任益專。當刑者，輒以法處決，然後上聞。或臥未起，心哥撒兒直造金悵前，叩箭房，帝問何言。即可其奏。嘗以所御大帳行扇賜之。 
　　三年秋，授萬戶。冬，病酒卒。 
　　帝以忙哥撒兒當國時多所誅戮，又是成騰謗言，乃爲詔諭其子脫歡、脫兒赤曰： 
　　汝高祖赤刺溫孩亦赤，暨汝曾祖搠阿，事我成吉思皇帝，皆著勞績，惟朕皇祖實嘉賴之。汝父忙可撒兒，自其幼時，事我太宗，朝夕忠勤，罔有過咎。從我皇考，經營四力。逮事皇妣及朕兄弟，亦罔有過咎。暨朕討定斡羅思、阿速、隱兒別裏乞察克之域，濟大川，造方舟，伐山通道，攻城野戰，功多於諸將。大齎有績，則退然無得之心。惟朕言是用。修我邦憲，治我搜田，輯我國家，罔不咸義。惟厥忠。雖其私親，與膚嬪御，小有過咎，無有比私。故朕皇妣，迨朕昆弟，無不嘉賴。朝之老臣、宿衛耆舊，無不嚴畏。不其勤勞，命爲魯忽赤，迨朕皇考受民，布昭大公，以辨獄慎民，爰作朕股肱耳目，衆無譁言，朕聽以安。 
　　自時厥後，察合臺阿合之孫，太宗之裔定宗、闊出之子，及其人民，越有他志。賴天之靈，時則有克薛傑者，以告於朕。汝父肅將大旅，以追亂徊，額勒只吉歹等謀是用潰，悉就拘執。朕取有幸者，使辨治之，汝父體朕之心。其刑其宥，克出於法。又使治也速蒙哥、不里獄，亦克比於法。 
　　惟爾脫歡、脫兒赤，自朕用汝父，用法不阿，兄弟姻親，咸麗於憲。今衆罔不怨，曰：「爾亦有死耶？」，若有慊志。人則雖無死，朕將寵之如生。肆朕訓汝，爾克明聽朕言，如是而有福，不如是而有禍。惟天惟君，能禍福人。惟天惟君，是敬是畏。立身正直，制行貞沽，是汝之福，反是勿思也。能用朕言，則不墜汝父之道，人亦不能間汝矣。不用朕言，則人特仇汝，伺汝，間汝。怨汝父者，必曰：「汝亦與我夷矣」，汝則殆哉。汝於朕言，弗慎繹之，汝則有咎，克慎繹之，人將敬汝、畏汝、無間伺汝，無慢汝怨汝者矣。 
　　又，汝母汝婦，有讒欺巧佞構亂之言，慎勿聽之，則盡善矣。 
　　至順四年，追封忙撒兒兗國公。四子，曰脫歡，萬戶；曰脫兒赤，脫兒赤子明裏帖木兒，翰林學士承旨；曰也先帖木兒；曰帖木兒不花。 
　　帖木兒不花子伯答沙，幼英敏端重，長人宿衛，歷事成宗、武宗，官宣徽院使。成宗崩，擴大宮北葬，守凌三年乃還。 
　　延祐四年，拜中書右丞相。時丞平日久，朝廷清明，百姓義安，號稱極治。 
　　仁宗崩，鐵木迭兒專政，改集賢大學士。未幾。以大宗正札魯忽赤出鎮北方。泰定間，還朝。 
　　天曆初，上都兵漬，伯答沙奉璽紱來上，拜太傅，仍札魯忽赤。卒，貧無以爲殮，人稱其廉。追封威平王。 
　　三子：曰馬馬的因，曰波皮，曰八郎。八郎期而孤，母乞要歹氏年二十守志不它適。八郎後亦爲大宗正札魯忽赤。 
　　史臣曰：「鎮海、枯合重山、楊惟中、俱非宰相之才。牙剌窪赤導憲宗以殺戮，忙討撒兒又以醋濟之，蓋長君之惡者。孛魯歡擁戴阿里不哥，蒙古之家法如此，死非其罪，宜其有後也。」

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

