
樞密院。秩從一品。掌兵事之機密及宮禁宿衛、軍官選授簡閱之政令，知院六員，從一品。同知四員，正二品，副使二員，從二品。僉院二員，正三品。同僉二員，正四品。院判二員，正五品。參議二員，正五品。經歷二員，從五品。都事四員，正七品。承發兼照磨二員，正八品。架閣庫管勾一員，正九器。同管勾一員，從九品。中統四年，置樞密副使二員，僉書院事一員。至元七年，置同知院事一員，院判一員。二十三年，定臺、省、部、院官，樞密院除樞密院樞密院使處。同知樞密院事一員，副使、僉樞密院事務一員，院判一員。二十八年，置知院一員，增院判一員，又以中書平章商量院事。大德十年，增知院二員，同知五員，副使五員，僉院五員，同僉三員，院判二員，至大三年，增知院至七員，同知二員，副使二員，僉院二員，同僉院一員，院判二員。罷議事平章。延祐四年，以分鎮北邊，增知院一員。五年，增同知一員。後定置諸員如上。至正七年，置議事平章二員。十五年，添置僉院一員、正判一員。 
客省使。秩從五品。大使二員，從五品。副使二員。從六品。掌選舉差遣之事。至元十四年，置大使一員。十六年，增一員。二十一年，置副使一員。延祐五年，增一員。天曆元年，又增一員。尋定置大使、副使各二員。 
斷事官。秩正三品。掌決軍府之獄訟。至元元年，置斷事官二員。尋省。八年，復置，增二員。十九年，又增一員。二十年，又增二員，大德十一年，又增四員。後定置斷事官八員、經歷一員。從七品。《元典章》：樞密院斷事官知事，從八品。 
右衛。秩正三品。掌宿衛扈從兼屯田。都指揮使三員，正三品。副使二員。從三品。僉事二員，正四品。經歷二員，從七品。知事二員、照磨一員。俱從八品。中統三年，置武衛。至元元年，改爲侍衛親軍，分左右翼，置都指揮使。八年，改爲左、右、中三衛。二十年，增都指揮使一員，副使一員。二十三年，置僉事二員。大德十一年，增都指揮使二員，副使一員。至大元年，增都指揮使三員，副使一員。四年，省都指揮使五員，副使二員。後定置諸員如上。《元典章》各衛奧魯官從五品，副官正六品。其屬： 
鎮撫所。鎮撫二員。正五品。 
行軍千戶所十。秩正五品。達魯花赤十員，正五品。副達魯花赤十員，從五品。千戶十員，正五品。副千戶十員，從五品。彈壓二十員，正八品。百戶二百員，正七品。知事一員，從八品。 
弩軍千戶所一。達魯花赤一員，千戶一員，彈壓二員，百戶十員。 
屯田左右千所二，達魯花赤二員，千戶二員，彈壓二員，百戶四十員，教官二，無品級。蒙古字教授一員，儒學教授一員。掌屯衛行伍。耕戰之暇，使學習國文，通曉書記。初由樞府選舉，後歸吏部。 
左衛。品秩同前，都指揮二員，副使二員，僉事二員，經歷二員，知事二員，照磨一員。至元八年，置副指揮一員。十六年，增副都指揮使一員。二十年，置僉事一員。二十二年，增僉事一員。二十四年，增都指揮使、副都指揮使一員。大德十一年，增都指揮使五員，副使二員，僉事二員，至大四年，省都指揮使六員，副都指揮使二員。後定置諸員。其屬： 
鎮撫所。鎮撫二員。 
行軍千戶所十。達魯花赤十員，千戶十員，副千戶十員，彈壓二十員，百戶二百員，知事十員。 
弩軍千戶所一。達魯花赤一員，千戶一員，彈壓二員，百戶十員。 
屯田左右千戶所二。達魯花赤一員，千戶二員，彈壓二員，百戶四十員，教官二，蒙古文字教授一員，儒學教授一員。 
中衛。品秩同前。都指揮使三員，副都指揮使二員，僉事二員，經歷二員，知事二員，承發架閣照磨一員。至元八年，置都指揮使一員，副都指揮使一員。二十年，增副使一員。二十一年，置僉事二員。二十三年，增都指揮使一員。大德十一年，增都指揮使二員，副使三員。至大元元年，增都指揮使三員。後定置諸員如上。其屬： 
鎮撫所。鎮撫二員。 
行軍千戶所十。達魯花赤十員，副達魯花赤十員，千戶十員，彈壓二員，百戶二百員，知事十員。 
弩軍千戶一。達魯花赤一員，千戶一員，彈壓二員，百戶十員。 
屯田左右千戶所二。達魯花赤二員，千戶二員，彈壓二員，百戶四十員，教官二，蒙古字教授一員，儒學教授一員。 
前衛。品秩同前。都指揮使三員，副使二員。僉事二員，經歷一員，知事二員，承發架閣照磨一員。至元十六年，以侍衛親軍置前、後二衛。是年，置都指揮使一員，副都指揮使二員。十八年，增都指揮使二員。二十年，置僉事一員。大德十一年，增都指揮使五員，副使一員，僉事三員。至大四年，省都指揮使五員，副使一員，僉事三員。後定置諸員如上。其屬： 
鎮撫所。鎮撫二員。 
行軍千戶所十。達魯花赤十員，副達魯花赤十員，千戶十員，副千戶十員，彈壓二十員，百戶二百員。 
弩軍千戶一。達魯花赤一員，千戶一員，彈壓二員，百戶十員。 
屯田千戶所二。達魯花赤二員，千戶二員，彈壓二員，百戶四十員。門尉二：正六品。平則門尉一員，順承門尉一員。教官二，蒙古字教授一員，儒學教授一員。 
後衛。品秩同前。都指揮使三員，副都指揮使二員，僉事二員，經歷二員，知事二員，照磨一員。至元十六年，置都指揮使二員，副使二員。後又增副使一員。十八年，增都指揮使二員。二十年，置僉事二員。大德十一年，增都指揮使五員，僉事二員。至大四年，省都指揮使五員，副使二員，僉事二員。後定置諸員如上。其屬： 
鎮撫所。鎮撫二員。 
行軍千戶所十。達魯花赤十員，副達魯花赤十員，千戶十員，副千戶十員。彈壓二十員，百戶二百員。 
弩軍千戶所一。達魯花赤一員，千戶一員，彈壓二員，百戶十員。 
屯田千戶所一。達魯花赤一員，千戶一員，彈壓二員，百戶四十員，教官二，蒙古字教授一員，儒學教授一員。 
武衛親軍都指揮使司。秩正三品。掌修治隍及京師內外工役，兼大都屯田。達魯花赤一員，正三品。都指揮吏三員，副使二員，僉事二員，經歷二員。知事二員，照磨一員。至元二十六年，樞密院官暗伯奏：以六衛六千人，塔刺海、勃可所鎮大都屯田三千人，近路迤南萬戶府一千人，總一萬人，立武衛，設官五員，按中統二年有武衛親軍都指揮使，似非至元時始置此官。二十五年，改虎賁司爲武衛司，又似別爲一官。均無從考訂。元貞、大德間，累增都指揮使員。至大三年，省都指揮使四員，副指揮使一員。後定置諸員如上。其屬： 
鎮撫所。鎮撫二員。 
行軍千戶所十。達魯花赤十員，副達魯花赤十員，千戶十員，副千戶十員。彈壓二十員，百戶二百員。 
弩軍千戶所一。達魯花赤一員，千戶一員，彈壓二員，百戶十員。 
屯田千戶所一。達魯花赤一員，千戶一員，彈壓二員，百戶四十員，教官二，蒙古字教授一員，儒學教授一員。 
武衛親軍都指揮使司。秩正三品。掌修治城隍及京師內外工役，兼大都屯田。達魯花赤一員，正三品。都指揮吏三員，副使二員，僉事二員，經歷二員。知事二員，照磨一員。至元二十六年，樞密院官音伯奏：以六衛六千人，塔刺海、勃可所鎮大都屯田三千人，近路迤南萬戶俯一千人，總一萬人，立武衛，設官五員。按中統二年有武衛親軍都指揮使，似非至元時始置此官。二十五年，改虎賁司爲武衛司，又似別一官。均從考訂。元貞、大德間，累增都指揮使四員。至大三年，省都指揮使四員，副指揮使一員，後置諸員如上。其屬： 
鎮撫所。鎮撫二員。 
行軍千戶所七。達魯花赤七員，副達魯花赤七員，千戶七員，副千戶七員，百戶一百四十員，彈壓十四員。 
屯田千戶所六。達魯花赤六員，千戶六員，百戶六十員，彈壓六員，教官二，蒙古字教授一員，儒學教授一員。 
隆鎮衛親軍都指揮使司。品秩同前。掌屯軍徼巡盜賊於居庸關南、北口。都指揮使三員，副使二員，僉事二員，經歷二員，知事二員，承發廉磨一員。睿宗在替邸，立南、北口屯軍徼巡盜賊，各設千戶所。至元二十五年，以南、北口上千戶領之。至大四年，升萬戶府，分欽察、唐兀、貴赤、西域、左右阿帶諸衛軍三千人並南北口、太和嶺舊隘軍六百九十三人屯駐東西四十三處，置隆鎮上萬戶府以領之。皇慶元年，升萬戶府爲隆鎮衛。置都指揮使三啼，副使二員，僉事二員。延祐二年，又以哈兒魯軍千戶所並隸之。四年，置色目經歷一員。至治二年，置愛馬知事一員。後定置諸員如上。其屬： 
鎮撫所。鎮撫二員。 
北口千戶所。秩正五品。達魯花赤一員，正五品。千戶一員，正五品。百戶七員。從六品。 
南口千戶所。達魯花赤一員，千戶一員，百戶一員，彈壓一員。 
白羊口千戶所。達魯花赤一員，千戶一員，百戶二員，彈壓一員。 
碑樓口千戶所。達魯花赤一員，千戶一員，百戶一員，彈壓一員。 
古北口千戶所。達魯花赤一員，千戶一員，百戶六員，彈壓一員。 
遷民鎮千戶所。達魯花赤一員，千戶一員，百戶六員，彈壓一員。 
黃花鎮千戶年。達魯花赤一員，千戶一員，百戶六員，彈壓一員。 
蘆兒嶺千戶所。達魯花赤一員，千戶一員，百戶六員，彈壓一員。 
太和嶺千戶所。達魯花赤一員，千戶一員，百戶六員，彈壓一員。 
紫荊關千戶所。達魯花赤一員，千戶一員，百戶六員，彈壓一員。 
隆鎮千戶所。達魯花赤一員，千戶一員，百戶六員，彈壓一員。 
左、右翼屯田萬戶府二。秩從三品。分掌斡端、別十八里遣歸漢軍及大名、衛輝之新附軍並迤東回軍，合爲屯田萬戶府。達魯花赤各一員，從三品。萬戶各一員，從三品。副萬戶各一員，正四品。經歷各一員，知事各一員，提控案牘各一員。至元二十六年置，延祐五年，隸詹事院，併入衛率府。後改隸樞密院。其屬： 
鎮撫所。鎮撫各二員。從五品。 
千戶所八。達魯花赤八員，千戶八員，副千戶八員，百戶五十九員，彈壓十六員。 
千戶所四。達魯花赤四員，千戶四員，副千戶四員，百戶五十二員，彈壓十六員。 
左衛率府。秩正三品。率使三員，正三品。副使二員，從三品。僉事二員，正四品。經歷一員，從七品。知事一員，從八品。照磨一員。從八品。至大元年，撥河南行省萬戶所府精銳漢軍爲東宮軍，立衛率府，設官十一員。延祐五年，改怍爲中翊府。又改爲御臨親軍指揮司。又以御臨，古無此官，改爲羽林。復隸東宮，仍爲左衛率府。其屬： 
鎮撫所。鎮撫二員。 
行軍千戶所十。達魯花赤一員，千戶十員，副千戶十員，百戶二百員，彈壓二十員。 
弩軍千戶所一。達魯花赤一員，千戶一員，百戶十員，彈壓一員。 
屯田千戶所三。達魯花赤三員，千戶三員，百戶六十員，彈壓三員，教官三員，蒙古文教授一員，儒學教授一員，陰陽教授一員。 
右衛率府。品秩同前。率使二員，副使二員，僉事二員，經歷二員，知事二員，照磨一員。延祐六年，以詹事禿滿迭兒所管速怯那兒萬戶府及迤東女直兩萬戶府、右翼屯田萬戶兵，合爲右衛率府。其屬： 
鎮撫所。鎮撫二員。 
千戶所五。千戶五員，百戶四十五員，彈壓二員，教官一，儒學教授一員。 
河南淮北蒙古軍都萬戶府。秩正三品。都萬戶一員，正三品。副都萬戶一員，從三品。經歷一員，知事一員，提控案牘一員。至元二十四年，以四萬戶奧魯赤改爲蒙古軍都萬戶府，設府官四員，奧魯官四員。大德七年，改爲河南淮北蒙古軍都萬戶府。延祐四年，罷奧魯官、副鎮撫等員，定置諸員如上。其屬： 
鎮撫二員。從五品。 
元貞元年，立西川蒙古軍都元帥府，隸樞密院，未知何時裁併。 
八撤兒萬戶府。秩從三品，萬戶一員，從三品。副萬戶一員，正四品。經歷、知事、提控案牘各一員。其屬： 
鎮撫一員。 
千戶所十翼。達魯花赤十員，千戶十員，副千戶十員，百戶七十二，彈壓十員。 
札忽兒臺萬戶府。萬戶一員，經歷、知事、提控案牘各一員。其屬： 
鎮撫一員。 
千戶所七翼。千戶七員，百戶三十八員，彈壓七員。 
脫烈都萬戶府。萬戶一員，副萬戶一員，經歷、知事、提控案牘各一員。其屬： 
鎮撫一員。 
千戶所九翼。千戶九員，百戶六十二員，彈壓九員。 
和尚萬戶府。萬戶一員，副萬戶一員，副萬戶一員經歷、知事、提控案牘各一員。其屬： 
鎮撫一員。 
千戶所六翼。達魯花赤四員，千戶六員，副千戶四員，百戶四十七員，彈壓六員。 
炮手千戶所一翼。千戶一員，百戶六員，彈壓一員。 
哨馬千戶所一翼。達魯花赤一員，千戶一員，副千戶一員，彈壓二員，百戶九員，奧魯官二員，從五品。 
右阿速衛親軍都指揮使司。掌宿衛城禁，兼管潮河、蘇沽兩川屯田，供給軍儲。達魯花赤一員，都指揮使三員，副使二員，僉事二員，經歷二員，知事二員，承發架閣照磨一員。至元九年，初立阿速拔都達魯花赤。二十三年，遂名爲阿帶軍。至大三年，改立右阿速衛親軍都指揮司，置達魯花赤三員，都指揮使三員，副使二員，僉事二員。四年，省達魯花赤三員。後定置諸員如上。其屬： 
行軍千戶所。千戶七員，百戶九員。 
把門千戶一員，門尉一員。從六品。 
本投下達魯花赤二員，長官一員，副長官一員。 
廬江縣達魯花赤一員，從六品。主簿一員。正九品。 
教官：儒學教授一員。 
左承帶衛親軍都指揮使司。達魯花赤一員，都指揮使三員，副使二員，僉事一員，知事二員，照磨一員。其屬： 
鎮撫二員。 
本投下達魯花赤二員，長官二員。 
鎮巢縣達魯花赤二員，主簿一員。 
圍宿把門千戶所十三翼。千戶二十六員，百戶一百三十員，彈壓十三員。 
教官：儒學教授一員。 
回回炮手軍匠上萬戶府。秩正三品。達魯花赤一員，正三品。萬戶一員，正三品。副萬戶一員，從三品。經歷、知事、提控案牘各一員，至元十一年，置炮手總管府。十八年，立爲都元師。二十一年，改爲萬戶府。後定置諸員如上。其屬： 
鎮撫二員。 
千戶三翼。達魯花赤三員，千戶三員，副千戶三員，百戶三十二員，彈壓三員。 
唐兀衛親軍都指揮使司。總領河西軍二千人，以備征討。都指揮使三員，副使二員，僉中二員，經歷、知事、照磨各一員。至元十八年，置都指揮使二員。副使二員。二十二年，增都指揮使二員，僉事一員。大德五年，增都指揮使二員。至大元年，增都指揮使一員。四年，省都指揮使三員，副使一員。後定置諸員如上。共屬： 
鎮撫二員，奧魯官一員，正五品。副奧魯官一員。正六品。 
二千戶所九翼。千戶九員，副千戶九員，百戶七十五員，彈壓九員，奧魯官正副各九員。 
門尉三：建德門一，和義門，肅清門一。 
教官二：蒙古文教授一員，儒學教授一員。 
貴赤衛親軍都指揮使司。達魯花赤一員，都指揮使二員，副使二員，僉事二員，經歷、知事各二員，照磨一員。至元二十四年，置都指揮使二員，副使二員，僉事二員。二十九年，置達魯花赤一員，都指揮使四員，副使三員。至元三十一年，罷貴赤衛屯田總管府，當是改指揮司爲總管府。後又改爲都指揮司。其年分不可知矣。後定置諸員如上。其屬： 
鎮撫所。鎮撫二員。 
千戶所八翼。達魯花赤八員，千戶十六員，百戶八十員。彈壓八員，門尉二員。 
延安屯田打捕總管府。秩從三品。管析居、放良人戶，並兀裏吉思田地蒙古人戶。達魯花赤一員，從三品。總管一員，從三品。同知一員，從四品。經歷、知事各一員。至元十八年置。二十五年，改隸安西省。後復隸樞密院。其屬：打捕屯田官十二員。正九品。 
大寧、海陽等處屯田打捕所。秩從七品。掌北京、北灤等路析居、放良、不蘭奚等戶。達魯花一員，從七品。長官一員。至元二十年，置總管府。元貞元年，置爲屯田打捕所。教官：蒙古文教授一員，儒學教授一員。 
忠翊侍衛親軍都指揮使司。都指揮使三員，副使三員，僉事二員，經歷、知事各二員，照磨一員。至元二十九年，始立屯田府。大德十一年，立爲大同等處指揮使司。至大四年，皇太后修五臺寺，改隸徽政院。延祐元年，改中都威衛使司。至治元年，改爲忠翊等衛親軍都指揮使司，改錄樞密院。後定置諸員如上。其屬： 
鎮撫二員。 
行軍千戶所十翼，達花赤十員，副達魯花十員，千戶十員，副千戶十員，百戶二百六員，彈壓二十員。 
弩軍千戶所一翼。達魯花赤一員，千戶一員，百戶十員，彈壓十員。 
屯田左右手千戶所二翼。達魯花赤二員，千戶二員，百戶四十員，彈壓四員。 
西域親軍都指揮使司。達魯花赤一員，都指揮使二員，副使二員，僉事二員，經歷、知事各二員，承發架閣兼照磨一員。元貞元年立，設官十一員。大德十一年，增都指揮使二員，增指揮使三員，副指揮使二員，僉事二員。至大四年，省都指揮使五員、副使二員、僉事二員。後定置諸員如上。其屬： 
鎮撫二員。 
行軍千戶所。千戶十三員，百戶二十九員。 
把門千戶二員，百戶八員，門尉一員。 
教官：儒學教授一員。 
宗仁蒙古侍衛親軍都指揮使司。都指揮使三員，副使二員，僉事二員，經歷、知事各二員，照磨一員。至治二年，右丞相拜住奏：先脫別鐵木叛時，沒入亦乞列思人一百戶，與今所收蒙古子女三千戶、清州徹匠二千戶，合爲行軍五千。請立宗仁衛以統之。其屬： 
鎮撫二員。 
蒙古軍千戶所十翼。千戶二十員，百戶一百員，彈壓十員。 
屯田千戶所。千戶四員，百戶四十員，彈壓四員。教官二：儒學教授一員，蒙古教授一員。 
山東河北蒙古軍大都督府。秩從二品。掌各路軍民科差徵進及調遣總懾軍馬公事。大都督三員，從二品。同知一員，從三品。副部督一員，從四品。經歷一員，從六品。鬱事二員，從七品。承發兼照磨一員。正八品。至元二十一年，罷統軍司，立蒙古軍部萬戶府。大德七年，改山東河北蒙古軍部萬戶府。延祐五年罷。天曆二年，改立爲大都督府。定置諸員如上。其屬：鎮撫二員。元貞元年，立蒙古軍都元帥府於西川，徑隸樞密院。當是因兵事暫置。 
左手萬戶府。萬戶一員，從三品。副萬戶一員，正四品。經歷一員，從七品。知事一員，從八品。提控案牘一員。從八品。其屬： 
鎮撫一員。從五品。 
千戶九翼。千戶十一員，百戶七十四員，彈壓十一員。 
右手萬戶府。萬戶一員，副萬戶一員，經歷一員，知事一員，提控案牘一員。其屬： 
鎮撫一員。 
千戶九翼。千戶九員，百戶六十三員，彈壓九員。拔都萬戶府。達魯花赤一員，萬戶一員，副萬戶一員，經歷一員，知事一員，提控案牘一員。其屬： 
鎮撫一員。 
千戶六翼。千戶七，百戶四十一員，彈壓五員。 
哈達萬戶府。達魯花赤一員，萬戶一員，經歷一員，知事一員，提控案牘一員。其屬： 
鎮撫一員。 
千戶八翼。千戶八員，百戶二十四員，彈壓八員。 
蒙古回回水軍萬戶府。達魯花赤一員，萬戶一員，副萬戶一員，經歷、知事、提控案牘各一員。其屬： 
鎮撫二員。 
千戶八翼。達魯花赤二員，千戶大員，百戶四十六員，彈壓九員。 
王巳都哥萬戶府。達魯花赤一員，萬戶一員，副萬戶一員，經歷、知事、提控案牘各一員。初隸都府。七千戶翼。延祐三年，樞密院奏改萬戶府。屬官： 
鎮撫二員。 
千戶七翼。千戶九員，百戶三十五員，彈壓八員，哈必赤千戶翼。千戶一員，百戶四員，彈壓一員，直隸大都督府。 
洪澤屯田千戶趙國宏翼。達魯花赤一員，千戶一員，副千戶一員，百戶四十員，彈壓二員。直隸大部督府。 
左翊蒙古侍衛親軍都指揮使司。都指揮使三員，副使二員，僉事二員，經歷、知事各二員，承發架閣兼照磨一員。至元十八年，以蒙古侍衛總僻府依五衛之例爲指揮使司。設官十二員，奧魯官二員。大德七年，奏改爲左翼蒙古侍衛親軍都指揮使司。至大四年，增置指揮使一員。延祐五年，罷奧魯官。其屬： 
鎮撫二員。 
千戶所七翼。千戶七員，副千戶七員，知事七員，彈壓七員，百戶六十二員。教官二：蒙古文教授一員，儒學教授一員。 
右翊蒙古侍衛親軍都指揮使司。都指揮使三員，副使二員，僉事二員，經歷、知事各二員。承發架閣兼照磨一員。至元十七年，以蒙古侍衛總管府依五衛例爲指揮使司，設官十二員，奧魯官二員。大德七年，奏改爲右詡蒙古侍衛親軍都指揮使司。至大四年，增置指揮使一員。延祐五年，罷奧魯官。後定置諸員如上。屬官： 
鎮撫二員。 
千戶所十二翼。千戶十二員，副千戶十二員，知事十二員，彈壓十二員，百戶一百九員，教官二：蒙古文教授一員，儒學教授一員。 
虎賁親軍都指揮使司。管上都路元籍軍人兼奧魯事。都指揮使三員，副使二員，僉事二員，經歷、知事、照磨兼承發各一員。至元十六年，立虎賁軍，設官二員。舊紀：至元二十五年立，又改爲武衛司。與志不合。十七年，置都指揮使二員，副使一員。又增置副使一員。元貞元年，改爲虎賁親軍都指揮使司。十一年，增都指揮使六員。至大四年，省都指揮使九員。後定置諸員如上。屬官： 
鎮撫二員。 
撤的赤千戶翼。正達魯花赤一員，副達魯花赤一員，正千戶一員，副千戶一員，百戶二十員，彈壓二員。 
不花千戶翼。正達魯花赤一員，副達魯花赤一員，正千戶一員，副千戶一員，百戶二十二員，彈壓二員。 
脫脫不千戶翼。正達魯花赤一員，副達魯花赤一員，正千戶一員，副千戶一員，知事一員，百戶二十八員，彈壓二員。 
大忽都魯千戶翼。正達魯花赤一員，副達魯花赤，正千戶一員，副千戶一員，知事一員，百戶二十四員，彈壓二員。 
楊千戶翼。正達魯花赤一員，副達魯花赤一員，正千戶一員，副千戶一員，知事一員，百戶二十二員，彈壓二員。 
迷裏火者千戶翼。正達魯花赤一員，副達魯花赤一員，正千戶一員，副千戶一員，知事一員，百戶二十員，彈壓二員。 
宣忠斡羅思扈衛親軍都指揮使司。秩正三品。至順元年置宣忠扈衛親軍都萬戶府，總斡羅思軍士，隸樞密院。二年，改今名。 
大都督府。秩正二品。管領左右欽察兩衛、龍翊侍御東路軍元帥府、東路軍蒙古萬戶府。舊紀：至順元年，改東路蒙古軍元帥府爲東路欽察軍萬戶府。二年，改東路蒙古軍萬戶府爲東路蒙古侍衛親軍指揮使司。哈剌魯萬戶府。大都督三員，正二品。同知三員，正三品。副都督三員，從三品。僉都都事二員，正四品。經歷二員，從六品。都事二員，從七品。管勾一員、照磨一員。俱正八品。天曆二年，始立欽察親軍都督府。秩從二品，居改大都督府。 
右欽察衛親軍都指揮使司。秩正三品。達魯花赤一員，正三品。都指揮使二員，正三品。副使二員，從三品。僉事二員，正四品。經歷二員，從七品。知事二員，照磨二員。俱從八品。至元二十三年，依河西衛等例立欽察衛，設官十員。二十八年，增欽察衛經歷一員。至治二年，分爲左、右衛。天曆二年，撥隸大都督府。屬官： 
鎮撫二員。 
行軍千戶所十八所。達魯花赤各一員，千戶三十六員，百戶一百八十員，彈壓十八員。 
屯田千戶所。達魯花赤二員，千戶二員，百戶二十員，彈壓二員。 
左欽察衛親軍都指揮使司。都指揮使三員。副使二員，僉事二員，經歷二員，知事二員，照磨一員。屬官： 
鎮撫二員。 
行軍千戶所十翼。千戶十員，百戶八十二員，彈壓二員，奧魯官四員。 
守城千戶所一翼。達魯花赤一員，千戶一員，百戶九員。 
屯田下戶所一翼。達魯花赤一員，千戶一員，百戶十員，彈壓一員。教官：儒學教授一員。 
龍翊侍衛親軍都指揮使司。都指揮使三員，副使二員，僉事二員，經歷一員，知事二員，照磨一員。天曆元年始立，設官十四員。二年，又置愛馬知事一員。屬官： 
鎮撫二員。 
行軍千戶所六翼。達魯花赤一員，千廣大員，副千戶一員，百戶四十五員，彈壓五員。 
屯田一翼欽察千戶所。達魯花赤一員，千戶一員，百戶二十二員，彈壓二員。教官二：蒙古文教授一員，儒學教授一員。 
哈剌魯萬戶府。掌守禁門等處，應直宿衛。達魯花赤一員，萬戶一員，經歷、知事各一員，提控案牘一員。至元二十四年，招集哈刺魯軍人，立萬戶府。尋移屯襄陽，後徵交趾。大德二年，置司南陽。天曆二年，奏隸大都督府。屬官： 
鎮撫一員，吏目一員。 
千戶所三翼。千戶三員，百戶九員，彈壓三員。 
樞密分院。至正十五年，置分院於衛輝，又添設彰德分院員知、副樞各一員，直沽分院副樞一員，都事一員。十六年，又置分院於沂州，以指揮使司隸之。十八年，以參知政事崔敬爲山東等處行樞密副使，分院於漷州，兼屯田事。 
行樞密院。有大征伐之事，則置之，止曰行院。爲一方之事而設，則稱某處行樞密院事，已則罷。 
西川行樞密院。中統四年，置設官二員，管四川軍民課稅、交鈔、打捕鷹房人匠及各投下應管公事，節制官吏諸色人等並軍官遷授、徵進等事。至元十年，又別置東川行樞密院，增員僉樞密院事一員。十三年，省東川行樞密院入西院。十五年，西州行院亦罷。二十一年，復立四川行院於成都。二十八年，徒於嘉定。八月，復徒成都。 
荊湖等路行院。至元八年，改山東東路都元帥府爲山東行樞密院。十一年罷山東行院及河南行中書省，置荊湖等路行院，設官三員，又置淮西等路行院，設官四員。十一年俱罷。二十一年，復立江淮、荊湖、江西、四川行院，各設官五員。二十八年，徙岳州行院於鄂州，江淮行院於建康。其後，行院俱並歸行省。 
甘肅行樞密院。至大四年，置於甘州，設官四員，提調西路軍馬。後罷。 
河南行樞密院。致和元年分置。天曆元年罷。至正十九年，以河南行省平章察罕帖木兒爲河南山東行樞密院知院。 
嶺北行樞密院。天曆二年，置知院一員，同知二員，副使一員，僉院二員，同僉一員，院判二員，經歷一員，都事二員，品秩樞密院。掌北邊軍務，凡大小事宜，悉從裁決。至正十三年，添設斷事官二員。又立鎮撫司，鎮撫二員；管勾所，管勾一員，兼照磨。又添設僉院二員，都事一員。 
四川、湖廣、江西三處行樞密院，均後至元三年置。每處知院一員，同知、僉院、院判各一員。湖廣、江西二省，添同僉一員。各院經歷一員，都事二員，照磨一員，客省副使一員，斷事官一員。至元四年俱罷。 
淮南江北等處行樞密院。至正十五年，置於揚州。 
江浙等處行樞密院。至正十六年，置於杭州。知院二員，同知二員，副樞二員，僉院二員，員僉二員，院判二員，經歷、知事各一員，斷事官二員。 
福建、江西等處行樞密院。至正二十六年置。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

