
卷七十七·志第四十四
　
　　○食貨十 
　　△賜賚上 
　　賜賚之類，有三： 
　　一日五戶絲。太宗八年，以真定路民戶奉太后湯沫，中原諸路民戶分礎諸王、外戚、功臣。耶律楚材言其非便，乃命本位止設達魯花赤，其賦則五戶出絲一斤，並隨路絲線顏色皆輸於有司，如其額以畀之。《太宗本紀》載諸王貴戚分地：斡魯朵、拔都平陽府，即志之太祖長子朮赤位。斡魯朵，朮赤長子也。茶合帶太原府，即志之茶合斛，皆察合臺之異譯。皇子古餘克大名府，即志之定宗。孛魯台邢州，即志之右手萬戶三投下孛羅臺。邢州，大宗改邢洺路，至元中改廣平路，故志雲分撥廣平邢水縣也。果魯幹，河間府，即志之闊列堅。孛魯古帶廣寧府，即志之孛羅古斛。也苦益都、濟南二府內撥賜，即志之搠只哈撤幾大王淄川王位。也苦封淄川王也。按赤帶濱、隸二州，即志之哈赤溫大王子濟南王位，按赤帶封濟南王也。斡陳平涼州，即志之魯國公主位，魯國大長公主也速不花尚斡陳駙馬也。皇子闊端，即志之闊端太子。駙馬赤古，即志之鄆目公主位，禿滿倫公主適赤古駙馬也。公主阿刺海即志之趙國公主位，阿剌海封趙國大長公主。公主果真，即志之具國公主位，太祖女火臣封昌國大長公主，火臣、果真，譯音之異也。國王查剌即木華黎國王，木華黎孫塔思一名查剌。茶合帶，即志之帶孫郡王；茶合帶，帶孫子也。鍛真即志之術志臺郡王；鍛真，朮赤臺孫也。蒙古寒札即志之慍裏答兒位，慍裏答兒即畏答兒，蒙古寒札即畏答孫忙哥，親征錄作木哥漢札也。按只那顏即按陳那顏，又作阿勒赤那顏，即志之按察兒官人；按察兒，按陳之孫也。折那顏即冊那顏，阿勒赤這弟也。火斜木思即志之和斜溫。憲宗二年至五、六年，均續有分撥。 
　　一日江南戶鈔。世祖平江南，分民戶以賜諸王、后妃，每戶折支中統鈔五錢。至成宗，復益以官帑爲中統鈔二貫。 
　　一日歲賜。諸王、后妃金銀鈔幣始於世祖中統元年，自是歲以爲常，所謂歲例也。 
　　而歲例之外，諸王后妃又時有賜與，縻款鉅萬，廷臣屢言之，雖日篤親親之義，然亦濫矣。今並考其數之多寡，著於篇。五戶絲、江南戶鈔之數：大祖叔答裏真官人位： 
　　五戶絲：丙申年，分撥寧海州一萬戶。延祐六年，實有四千五百三十一戶，計絲一千八百十二斤。 
　　江南戶鈔：至元十八年，撥南豐州一萬一千戶，計鈔四百四十定。太祖弟搠只哈撒兒大王子淄川王位： 
　　五戶絲：丙申年，分撥般陽路二萬四千四百九十三戶。延祐六年，實有七千九百五十四戶，計絲三千六百五十六斤。江南戶鈔：至元十三年，分撥信州路三萬戶，計鈔一千二百定。太祖弟哈赤溫大王子濟南王位： 
　　五戶絲：丙申年，分撥濟南路五萬五千二百戶。延祜六年，實有二萬一千七百八十五戶，計鈔九千六百四十八。太祖弟斡真那顏位： 
　　五戶絲：丙申年，分撥益都路等處六萬二千一百五十六戶。延祐六年，實有二萬八千三百一戶，計絲一萬一千四百二十五斤。 
　　江南戶鈔：至元十八年，分撥建寧路七萬一千三百七十七戶，計鈔二千八百五十五定。 
　　大祖弟孛羅古斛大王子廣寧王位：五戶絲：丙申年，分撥恩州一萬一千六百三戶。延祐六年，實有二千四百二十戶，計絲一千三百五十九斤。 
　　江南戶鈔：至元十八年，分拔鉛山州一萬八千戶，計鈔七百二十定。太祖長子朮赤大王位： 
　　五戶絲：丙申年，分撥平陽四萬一千三百二戶。戊戍年，真定普州一萬戶。 
　　江南戶鈔，至元十八年，分撥永州六萬戶，計鈔三千四百定。太祖次子茶合斛大王位： 
　　五戶絲：丙申年，分撥太原四萬七千三百三十戶。戊戌年，真定深州一萬戶。延祐六年，實有一萬七千二百十二戶。計絲六千八百三十八斤。 
　　江南戶鈔：至元十八年，分撥澧州路六萬七千三百三十戶，計鈔二千六百九十三定。太祖第三子太宗子定宗位， 
　　五戶絲：丙申年，分撥大名六萬八千五百九十三戶。延祐六年，實有一萬二千八百三十五戶，計絲五千一百九十三斤。太祖第四子睿宗子阿里不哥大王位： 
　　五戶絲，丙申年，分撥真定路八萬戶。延祐六年，實有一萬五千二十八戶，計絲五千十三斤。 
　　江南戶鈔：至元十八年，分撥撫州路十萬四千戶，計鈔四千一百六十定。太祖第五子兀魯赤太子。無嗣。太祖第六子闊列堅太子子河間王位： 
　　五戶絲，丙申年，分撥河間路四萬五千九百三十戶。延祐六年，實有一萬一百四十戶，計絲四千四百七十九斤。 
　　江南戶鈔：至元十六年，分撥衡州路五萬三千九百三十二斤，鈔二千一百五十七定。大宗子合丹大王位： 
　　五戶絲，丁巳年，分撥汴粱在城戶。至元三年，改撥鄭州。延祐六年，實有二千三百五十六戶，計絲九百三十六斤。 
　　江南戶鈔，至元十八年，分撥常寧州二千五百戶，計鈔一百定。大宗子滅裏大王位： 
　　五戶絲，丁巳年，分撥汴粱在城戶。至元三年，改撥鈞州一千五百八十四戶。延祐六年，實有二千四百九十六戶，計絲九百九十七斤。太宗子合失大王位： 
　　五戶絲，丁巳年，分撥汴梁路在城戶。至元三年，改撥蔡州三千八百十六戶。延祐六年，實有三百八十八戶，計絲一百五十四斤。大宗子闊出太子位： 
　　五戶絲：丁巳年，分撥汴梁路在城戶。至元三年，改撥睢州五千二百十四戶。延祐六年，實有一千九百三十七戶，計絲七百六十四斤。太宗子闊端太子位： 
　　五戶絲：丙申年，分撥東京路四萬七千八百二十五戶，計絲三千五百二十四斤。 
　　江南戶鈔：至元十八年，分撥常德路二千五百二十。 
　　睿宗長子憲宗子阿速臺大王位： 
　　五戶絲，癸丑年，查過衛輝路三千三百四十二戶。延祐六年，實有二千三百八十戶，計絲九百十六斤。睿宗子世祖次子裕宗位， 
　　裕宗妃伯藍也怯赤：江南戶鈔，延祐六年分撥江州路德化縣二萬九千七百五十戶，計鈔一千一百九十定。 
　　裕宗子順宗子武宗：五戶絲，丁巳年分撥懷孟一萬一千二百七十二戶；江南戶鈔，大德八年分撥瑞州路六萬五千戶，計鈔二幹六百錠。睿宗子旭烈大王位： 
　　五戶絲，丁巳年，分撥彰德路二萬五千五十六戶。延祐六年，實有二千九百二十九戶，計絲二千二百一斤。睿宗子末哥大王位： 
　　五戶絲，丁巳年，分撥河南府五千五百五十二戶。延祐六年，實有八百六戶，計絲三百三十三斤。 
　　江南戶鈔：至元十八年，分撥茶陵州八千五十二戶，計鈔三百二十四定。睿宗子撥綽大王位： 
　　五戶絲：丁巳年，分撥真定蠡州三千三百四十七戶。延祐六年，實有一千四百七十二戶，計絲六百十二斤。 
　　江南戶鈔，至元十八年，分撥耒陽州五千三百四十七戶，計鈔二百十三錠。睿宗子歲都哥大王位： 
　　五戶絲：壬子年，元查認濟南等處五千戶。延祐六年，實有五十戶，計絲二十斤。世祖長子朵兒只太子位：腹裏、江南無分撥戶。世祖次子裕宗後位： 
　　江南戶鈔：至元十八年，分撥龍興路十萬五千戶。 
　　計鈔四千二百錠。 
　　又，四怯薛班當江南戶鈔，至元十八年，撥瑞州上高縣八千戶，計鈔三百三十定。世祖次子安西王忙哥剌位： 
　　江南戶鈔，至元十八年，分撥吉州路六萬五千戶，計鈔二千六百錠。世祖次子北安王那木罕位： 
　　江南戶鈔，至元二十二年，分撥臨江路六萬五千戶。計鈔二千六百錠。世祖次子平遠王闊闊出位： 
　　江南戶鈔，大定元年，分撥永福縣一萬三千六百四戶，計鈔五百四十四錠。世祖次子西平王奧魯赤位： 
　　江南戶鈔：大德七年，分撥南恩州一萬三千六百四戶，計鈔五百四十四錠。世祖次子愛牙赤大王位： 
　　江南戶鈔，皇慶元年，分撥邵武路光澤縣一萬三千六百四戶，計鈔五百四十四定。世祖次子雲南王忽哥赤位： 
　　江南戶鈔：皇慶元年。分撥福州路福安縣一萬三千六百四戶，計鈔五百四十四定。世祖次子忽都帖木兒太子位： 
　　江南戶鈔：皇慶元年，分撥泉州路南安縣一萬三千六百四戶，計鈔五百四十四定。裕宗長子晉王甘麻剌位： 
　　五戶絲：闊闊不花所管益都二十九戶。 
　　江南戶鈔：皇慶元年，分撥南康路六萬五千戶。又，迭裏討兒湘寧王，分撥湘鄉縣六萬五千戶，計鈔二千六百定。順宗子阿木哥魏王位： 
　　江南戶鈔：皇慶元年，分撥慶元路六萬五千戶，計鈔二千六百定。順宗子武宗子明宗位： 
　　江南戶鈔：延祐二年，分撥湘潭州六萬五千戶，計鈔二千六百定。合丹大王： 
　　五戶絲：戊午年，分撥濟南漏籍二百戶。延祐三年，實有五戶，計絲二斤。霍歷極大王： 
　　五戶絲，丁巳年，分撥廣平等處一百五十戶。延祐三年，實有八十七戶，計絲三十四斤。阿刺忒納失裏豫王： 
　　天曆元年，分撥江西行省南康路。 
　　太祖四大斡耳朵：大斡耳朵： 
　　五戶絲：乙卯年，分撥保定路六萬戶。延祐六年，實有一萬二千六百九十二戶，計絲五千二百七斤。 
　　江南戶鈔：至元十八年，分撥贛州路二萬戶，計鈔八百錠。第二斡耳朵： 
　　五戶絲：丁巳年，分撥河間青城縣二千九百戶。延祐六年，實有一千五百五十六戶，計絲六百五十七斤。 
　　江南戶鈔：至元十八年，分撥贛州戶一萬五千戶，計鈔六百錠。第三斡耳朵： 
　　五戶絲，壬子年，察認過真定等處畸冬三百十八戶。延祐六年，實有一百二十一戶，計絲四十八斤。 
　　江南戶鈔：至元十八年，分撥贛州路二萬一千戶，計鈔八百四十錠。第四斡耳朵： 
　　五戶絲：壬子年，分撥真定等處二百八十三戶，延祐六年，實有一百六戶，計絲四十六斤。 
　　又，不別及妃子位，至元二十五年，分撥河間清州五百十戶，計絲二百四斤。 
　　世祖四斡耳朵。大斡耳朵：江南戶鈔：大德三年，分撥袁州路宜大春縣一萬戶，計鈔一千六百定。第二斡耳朵： 
　　江南戶鈔，至元二十一年，分撥袁州路分宜縣四千戶，計鈔一百六十錠。大德四年，分撥袁州路萍鄉州四萬二千戶，計鈔一千六百八十五錠。第三斡耳朵： 
　　江南戶鈔：大德十年，分撥袁州路宜春縣二萬九千七百五十戶，計鈔一千一百九十錠。第四斡耳朵： 
　　江南戶鈔：大德十年，分撥袁州萬載縣二萬九千七百五十戶，計鈔一千一百九十錠。順宗後位： 
　　江南戶鈔：大德二年，分撥三萬五千五百戶。武宗斡耳朵： 
　　江南戶鈔：延祐二年，分撥湘陰州四萬二千戶，計鈔一千六百八十錠。 
　　完者臺皇后位：江南戶鈔，延祐二年，分撥潭州路衡山縣二萬九千七百五十戶。阿魯倫公主位： 
　　至元六年，分撥葭州等處種田三百戶。趙國公主位： 
　　五戶絲：丙申年，分撥高店州二萬戶。延祐六年，實有六千七百二十九戶，計絲二千三百九十九斤。 
　　江南戶鈔：至元十八年，分撥柳州路二萬七千戶，計鈔一千八十錠。魯國公主位： 
　　五戶絲：丙申年，分撥濟寧路三萬戶。延祐六年，實有六千五百三十戶，計絲二千二百九斤。 
　　江南戶鈔：至元十八年，分撥汀州四萬戶，計鈔一千六百錠。昌國公主位： 
　　五戶絲：丙申年，分撥一萬二千六百五十二戶。延祐六年。實有三千五百三十二戶，計絲二千七百六十六斤。 
　　鄆國公主位： 
　　五戶絲：分撥濮州三萬戶，延祐六年，實有五千九百六十八戶，計絲一千八百三十六斤。 
　　江南戶鈔：至元十八年，分撥橫州等處四萬戶，計鈔一千六百錠。塔出駙馬： 
　　五戶絲：壬子年，元查真定等處畸羊二百七十戶。延祐六年，實有二百三十二戶，計絲九十五斤。帶魯罕公主： 
　　五戶絲：延祐六年，實有代支戶大百二十戶，計絲二百五十四斤。火雷公主位： 
　　五戶絲：丙申年，分撥延安府九千七百九十六戶。延祐六年，實有代支戶一千八百九戶，計絲七百二十二斤。齊忒古兒駙馬： 
　　五戶絲：庚辰年，分撥眼戶五百七十三戶。延祐六年，實有五十六戶，計絲二十二斤。獨木幹公主位： 
　　五戶絲：十二年，分撥平陽一千一百戶。延祐六年，實有五百六十戶。計絲二百二十四斤。 
　　江南戶鈔，至元十八年，分撥梅州程鄉縣一千四百戶，計鈔五十六錠。木華黎國王： 
　　五戶絲：丙申年，分撥東平三萬九千十九戶。延祐六年，實有八千三百五十四戶，計絲三千三百四十三斤。 
　　江南戶鈔：至元十八年，分撥韶州等路四萬一千十九戶，計絲一千六百四十斤。孛羅先鋒： 
　　五戶絲：丙申年，分撥廣平等處種由一百戶。延祐六年，實有七十二戶，計絲二十八斤。 
　　行醜兒： 
　　五戶絲：丙申年，分撥大名種田一百戶。延祐六年，實有三十八戶，計絲十五斤。闊闊不花先鋒： 
　　五戶絲：壬子年，元查益都等處畸零二百七十五戶。延祐六年，實有一百二十七戶，計絲十五斤。撒吉思不花先鋒： 
　　五戶絲，壬子年，元查汴梁等處二百九十一戶。延祐六年，實有一百二十七戶，計絲十五斤。阿里侃斷事官： 
　　五戶絲：元查濟寧等處三十五戶，計絲十四斤。乞裏歹拔都： 
　　五戶絲：丙申年，分撥東平一百戶，計絲四十斤。孛羅海拔都： 
　　五戶絲：壬子年，元查德州等處一百五十三戶，計絲六十一斤。拾得官人： 
　　五戶絲：壬子年，元查東平等處畸零一百十二戶，計絲八十四斤。伯納官人： 
　　五戶絲：壬子年，元查東平三十二戶。延祐六年，實有四十戶，計絲十八斤。笑乃帶先鋒： 
　　五戶絲：丙申年，分撥東平一百戶。延祐六年，實有七十八戶，計絲三十一斤。帶孫郡王： 
　　五戶絲：分撥東平東阿縣一萬戶。延祐六年，實有一千六百七十五戶，計絲七百二十斤。 
　　江南戶鈔：至元十八年，分撥韶州樂昌縣一萬七千，計鈔四百二十八錠。慍裏答兒薛禪： 
　　五戶絲：丙申年，分撥泰安州二萬戶。延祐六年，實有五千九百七十一戶，計絲二千四百二十五斤。 
　　江南戶鈔：至元十八年，分撥桂陽州二萬一千戶，計鈔八百四十錠。朮赤臺郡王： 
　　五戶絲：丙申年，分撥德州二萬戶。延祐六年，實有七千一百四十六戶，計絲二千九百四十八斤。 
　　江南戶鈔：至元十八年，分撥連州路二萬一千戶，計鈔八百四十錠。阿爾思蘭官人： 
　　江南戶鈔，至元十八年，分撥潯州路三千戶，計鈔一百二十錠。孛魯台素妻佟氏： 
　　五戶絲：丙申年，分撥真定一百戶。延祐六年，實有三十九戶，計絲十五斤。八答子： 
　　丙申年，分撥順德路一萬四千八十七戶。延祐六年，實有四千四百四十六戶，計絲二千四百斤。 
　　江南戶鈔：至元十八年，分撥欽州路一萬五千八十七戶，計鈔六百二錠。右手萬戶三投下孛羅臺萬戶： 
　　五戶絲：丙申年，分撥廣平路洺水州一萬七千三百三十三戶。延祐六年，實有四千七百三十三戶，計絲一千七百三十八斤。 
　　江南戶鈔：至元十八年，分撥全州路清湘縣一萬七千九百十九戶，計鈔七百一十六錠。忒木臺駙馬： 
　　五戶絲：丙申年，分撥廣平路磁州九千四百五十七戶。延祐六年，實有一千四百七戶，計絲九百八十九斤。 
　　江南戶鈔：至元二十二年，分撥全州路錄事司九千八百七十六戶，計鈔三百九十五錠。斡闊烈闍裏必： 
　　五戶絲：丙申年。分撥廣平路一萬五千八百七戶。延祐六年，實有一千七百三戶，計絲八十斤。 
　　江南戶鈔：至元二十年，分撥全州路灌陽縣一萬六千一百五十七戶，計鈔六百四十六錠。左手九千戶合丹大息千戶： 
　　五戶絲：丙申年，分撥河間路齊東縣一千二十三戶。延祐六年，實有三百六十六戶，計絲一百六十斤。 
　　江南戶鈔，至元十八年，分撥藤州蒼梧縣一千二百四十四戶，計鈔九錠。也速不花等四千戶：五戶絲：丙申年，分撥河間路陵州一干三百一十七戶。延祐，六年，實有五百五十九戶，計絲二百三十三斤。也速兀兒等三千戶： 
　　五戶絲：丙申年，分撥河間路寧津縣一千七百七十五戶。延祐六年，實有七百二十二戶，計絲二百八十八斤。 
　　江南戶鈔：至元十八年，分撥藤州等處三千七百三十二戶，計絲二百八十八斤。帖柳兀禿千戶： 
　　五戶絲：丙申年，分撥河間路臨邑縣一千四百五十戶。延祐六年，實有三百五十四戶，計絲二百六十斤。 
　　江南戶鈔：至元十八年，分撥藤州一千二百四十四戶，計鈔四十九錠。和斜溫兩投下一千二百戶： 
　　五戶絲：丙申年，分撥曹州一萬戶。延祐六年，實有一千九百二十八戶，計絲七百四十八斤。 
　　江南戶鈔：至元十八年，分撥貴州一萬五千戶，計鈔四百二十錠。忽都虎官人： 
　　五戶絲：壬子年，查認過廣平等處四千戶。 
　　江南戶鈔：至元十八年，分撥韶州曲江縣五千三百九戶，計鈔二百十三錠。滅古赤： 
　　五戶絲：丙申年，分撥鳳翔府。實有二百三十戶。 
　　江南戶鈔：至元二十二年，分撥永州路祁陽縣五千戶，計鈔二百錠。塔思火兒赤： 
　　五戶絲：丙申年，分撥東平種田戶，並壬子年續查戶，共六百八十戶。延祐六年，實有三百六十九戶，計絲一百五十五斤。塔醜萬戶： 
　　五戶絲：壬子年，元查平陽等處一百八十六戶。延祐六年，實有八十一戶，計絲三十七斤。察罕官人： 
　　五戶絲：壬子年，元查懷孟等處三千六百六戶。延祐六年，實有五百六十戶，計絲三百二十四斤。孛羅渾官人： 
　　五戶絲，壬子年元查保定等處四百一十五戶。丁巳年，分撥衛輝路淇州一千一百戶。延祐六年，實有一千九十九戶，計絲四百四十九斤。 
　　江南戶鈔：至元二十七年、大德六年分撥四千戶，計鈔一百六十錠。速不台官人： 
　　五戶絲：丁巳年，分撥汴梁等處一千一百戶。延祐六年，實有五百七十七戶，計絲二百三十斤。 
　　江南戶鈔：至元二十年，分撥欽州靈山縣一千六百戶，計鈔六十四定。宿敦官人： 
　　五戶絲：丁巳年，分撥真定一千一百戶。延祐六年，實有六十四戶，計絲二十八斤。也苦千戶： 
　　五戶絲：丁巳年，分撥東平等處一千一百戶。延祐六年，實有二百九十五戶，計絲一百一十八斤。 
　　江南戶鈔：至元十八年，分撥梅州一千四百戶，計鈔五十六錠。阿可兒： 
　　五戶絲：癸丑年，分撥益都路高苑縣一千戶。延祐六年，實有一百九十六戶，計絲七十八斤伯八千戶： 
　　五戶絲：癸丑年，分撥太原一千一百戶。延祐六年，實有三百五十二戶，計絲一百四十斤。兀裏羊哈歹千戶： 
　　五戶絲：戊午年，分撥東平等處一千戶。延祐六年，實有四百七十九戶，計絲一百九十斤。禿薛官人： 
　　五官絲：丁巳年，分撥興元等處種田六百戶。延祐六年，實有二百戶，計絲八十斤。塔察兒官人： 
　　五戶絲：壬子年，元查平陽二百戶。延祐六年，實有二百戶，計絲八十斤。忻米思撥都兒： 
　　五戶絲：丙申年，分撥懷孟等處一百戶。延祐六年，實有五十戶，計絲二十年。猱虎官人： 
　　五戶絲：丁巳年，分撥平陽一千戶。延祐六年，實有六百戶，計絲二百四十斤。孛哥帖木兒： 
　　五戶絲：丁巳年，分撥真定等處五十八戶，計絲二十三斤。也速魯千戶： 
　　五戶絲：壬子年，分撥真定路一百六十九戶。延祐六年，實有四十戶，計絲一十六斤。鎮海相公： 
　　五戶絲：壬子年，元查保定九十五戶。延祐六年，實有五十三戶，計絲二十一斤。按察兒官人： 
　　五戶絲：壬子年，分撥太原等處五百五十戶。延祐六年，實有九十八戶，計絲二十九斤。按攤官人： 
　　五戶絲：中統元年，查平陽路種田戶六十戶。延祐六年，實有四十戶，計絲一十六斤。阿術魯撥都： 
　　五戶絲：壬子年，查大名等處三百一十戶。延祐六年，實有三百一戶，計絲一百二十斤。孛羅口下裴大納： 
　　五戶絲：壬子年，元查廣平等處八十二戶。延祐六年，實有三十戶，計絲一十二斤。忒木臺行省： 
　　五戶絲：壬子年，元查大同等處七百五十一戶。延祐六年，實有二百五十五戶，計絲一百一十斤。撒禿千戶： 
　　江南戶鈔：至元二十年，分撥潯州三千戶，計秒一百二十錠。也可太傅： 
　　五戶絲：壬子年，元查上都五百四十戶。延祐六年，實有三百戶，計絲一百二十斤。迭哥官人： 
　　五戶絲：丙申年，分撥大名清豐縣一千七百十三戶。延祐六年，實有一千三百七戶，計絲五百七斤。卜迭捏撥都兒： 
　　五戶絲：壬子年，元查懷孟八十八戶。延祐六年，實有四十戶，計絲一十六斤。黃兀兒塔海： 
　　五戶絲：丙申年，分撥平陽一百四十四戶。延祐六年，實有一百戶，計絲四十斤。怯來千戶： 
　　江南戶鈔：至元二十年，分撥潯州路三千戶，計鈔一百二十錠。哈剌口溫：五戶絲：壬子年，元查真定三十二戶。曳剌中書兀圖撒罕裏： 
　　五戶絲：壬子年，元查大都街處八百七十戶。延祐六年，實有四百九十九戶，計絲一百一十七斤。欠帖木： 
　　五戶絲：壬子年，元查曹州三十四戶。延祐六年，實有三十四戶。欠帖溫： 
　　江南戶鈔：至元十九年，分撥梅州安仁縣千戶，計鈔一百六十錠。魚兒泊八剌千戶： 
　　五戶絲：大德元年，分撥真定等處一千戶。延祐三年，實有六百戶，計絲二百四十斤。昔寶赤： 
　　江南戶鈔：至元二十一年，分撥衡州路安仁縣四千戶，計鈔一百六十錠。八剌哈赤： 
　　江南戶鈔：至元二十一年，分撥台州路天台縣四千戶，計鈔一百六十錠。阿塔赤： 
　　江南戶鈔：至元二十一年，分撥常德路、沅江路四千戶，計鈔一百六十定。必闍赤： 
　　江南戶鈔：至元二十一年，分撥袁州路萬載縣三千戶，計鈔一百二十錠。貴赤： 
　　江南戶鈔：至元二十一年，分撥和州歷陽縣四千戶，計鈔一百六十錠。厥列赤： 
　　江南戶鈔：至元二十一年，分撥婺州永康縣五十戶，計鈔二十七錠。八兒赤、不魯古赤： 
　　江南戶鈔：至元二十一年，分撥衡州路酃縣六百戶，計鈔二十四錠。阿速拔都： 
　　江南戶鈔：至元二十一年，分撥廬州等處三千四百九戶，計鈔一百三十六錠。也可怯薛： 
　　江南戶鈔：至元二十一年，分撥武岡路臨武縣五千戶，計鈔二百定。忽都答兒怯薛： 
　　江南戶鈔：至元二十一年，分撥武岡路新寧縣五千戶，計鈔二百錠。怯克迭兒怯薛： 
　　江南戶鈔：至元二十一年，分撥常德路龍陽縣五千戶，計鈔二百錠。月赤察兒怯薛： 
　　江南戶鈔：至元二十一年，分撥武岡路綏寧縣五千戶，計鈔二百錠。玉龍帖木兒千戶： 
　　江南戶鈔：至元二十一年，分撥潯州三千戶，計鈔一百二十錠。別若千戶： 
　　江南戶鈔：至元二十一年，分撥潯州三千戶，計鈔一百二十錠。幢兀兒王： 
　　江南戶鈔：延祐二年爲始，支中統鈔二百錠，無城池。霍穆梅： 
　　五戶絲：壬子年，元查大名等處三十三戶。哈剌赤禿禿哈： 
　　江南戶鈔：至元二十一年，分撥饒州路四千戶，計鈔一百六十錠。添都虎兒： 
　　五戶絲：丙申年，分撥一百戶。賈答剌罕： 
　　五戶絲：壬子年，元查大都一十四戶。阿刺博爾赤： 
　　五戶絲：壬子年，元查真定五十五戶。忽都那顏： 
　　五戶絲：壬子年，大名二十戶。忽辛火者： 
　　五戶絲：壬子年，元查真定二十七戶。大忒木兒： 
　　五戶絲：壬子年，元查真定二十二戶。布八火兒赤： 
　　五戶絲：壬子年，元查大都八十四戶。塔蘭官人： 
　　五戶絲：壬子年，元查大寧三戶。憨剌哈兒： 
　　五戶絲：壬子年，元查保定二十一戶。昔裏吉萬戶： 
　　五戶絲：壬子年，元查大都七十九戶。清河縣達魯花赤也速： 
　　五戶絲：元查大名二十戶。塔剌罕劉元帥： 
　　五戶絲：壬子年，元查順德一十九戶。怯薛臺蠻子： 
　　五戶絲：壬子年，元查泰安州七戶。必闍赤汪古臺： 
　　五戶絲：壬子年，元查汴梁等處四十六戶。阿剌罕萬戶： 
　　五戶絲：壬子年，元查保定一戶。徐都官人： 
　　五戶絲：壬子年，元查大都十一戶。
　

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

