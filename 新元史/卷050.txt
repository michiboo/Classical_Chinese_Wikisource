
卷五十·志第十七
　
　　○地理五 
　　江浙等處行中書省，領路二十二、府一、州二。屬州二十四，縣九十六。陸站一百八十處，水站八十二處。 
　　江南浙西道肅政廉訪司。 
　　杭州路。上。宋杭州，屬浙西路。宋高宗南波都之，爲臨安府。至元十三年，平宋，置兩浙大都督府，又置浙西宣慰司於臨安。未幾，罷大都督府，立行尚書省。十五年，改杭州路總管府。二十一年，徙江淮行省於杭州，改江浙行省。二十三年，復徙行省於楊州。二十六年，仍徙杭州。本路舊領錢塘、仁和、餘抗、臨安、新城、富陽、鹽官、於潛、昌化九縣。後升鹽官縣爲州。戶三十六萬八百五十，口一百八十三萬四千七百一十。至元二十七年鈔籍。領司二： 
　　左、右錄事司。宋遷都杭州，設九廂。元至元十四年，分爲四隅錄事司。泰定二年，併爲左、右二司。元統二年，復立杭州四隅錄事司。 
　　縣八： 
　　錢塘，上。仁和，上。與鐃塘分治城內。餘杭，中。臨安，中。有青山務。新城，中。富陽，中。於潛，中。昌化。中。有𥤺口巡檢司。 
　　州一：海寧州。中有硤石務。宋鹽官縣。元貞元年，升爲州。天曆二年改海寧州。 
　　湖州路。上。宋湖州，屬浙西路。至元十三年，升湖州路總管府。舊領烏程、武康、歸安、安吉、長興、德清六縣。後升長興縣爲州。戶二十五萬四千三百四十五。鈔籍闕，用至順錢糧數。 
　　領司一：錄事司。舊設東西南北四廂。至元十三年，立總督四廂。十四年，改錄事司。 
　　縣五： 
　　烏程，上。歸安，上。與烏程皆爲倚郭。安吉，中。德清，中。武康。中。 
　　州一： 
　　長興州。中。宋故縣。元貞元年，升爲州。嘉興路。上。宋嘉興府，屬浙西路。至元十四年，升嘉興路總管府。舊領嘉興、海鹽、華亭、崇德四縣。後昇華亭縣爲府，升海鹽、崇德縣爲州。戶四十二萬六千六百五十六，口二百二十四萬五千七百四十二。領司一： 
　　錄事司。舊置廂官。至元十四年，改錄事司。 
　　縣一： 
　　嘉興。上。倚郭。有風涇白牛務、魏塘務。 
　　州二： 
　　海鹽州。中。有澉浦務。宋海鹽縣。元貞元年，升爲州。 
　　崇德州。中。宋崇德縣。元貞元年，升爲州。 
　　平江路。上。宋平江府，屬浙西路。至元十三年，昇平江路總管府。二十一年，徙浙西宣慰司於本路。舊領吳、長洲、崑山、常熟、吳江、嘉定六縣。後升崑山、常熟、吳江、嘉定俱爲州。戶四十六萬六千一百五十八，口二百四十三萬三千七百。領司一： 
　　錄事司。 
　　縣二： 
　　吳縣。上。倚郭。長洲。上。倚郭。 
　　州四： 
　　崑山州。中。宋崑山縣。元貞元年，升爲州。皇慶二年，徙州治於太倉。 
　　常熟州。中。宋常熟縣。元貞元年，升爲州。 
　　吳江州。中。宋吳江縣。元貞元年，升爲州。 
　　嘉定州。中。宋嘉定縣。元貞元年，升爲州。 
　　常州輅。上。宋常州，屬浙西路。至元十四年，升常州路總管府。舊領晉凌、武進、無錫、宜興四縣。後升宜興縣爲府，無錫縣爲州。戶二十萬九千七百三十，口一百二萬一十一。領司一： 
　　錄事司。 
　　縣二： 
　　晉陵，中。倚郭。武進。中。倚郭。 
　　州二： 
　　宜興州。中。宋宜興縣。至元十五年，升宜興府。二十年，仍爲縣。二十一年，復升爲府，仍置宜興縣隸之。元貞元年。降爲州，省宜興縣入木州。 
　　無錫州。中。宋無錫縣。元貞元年，升爲州。 
　　鎮江路。下。宋鎮江府，屬浙西路。至元十三年，升鎮江路總管府。戶十萬三千三百一十五，口六十二萬三千六百四十四。領司一： 
　　錄事司。 
　　縣三： 
　　丹徒，中。倚郭。丹陽，中。金壇。中。 
　　建德路。上。宋建德府，屬浙西路。至元十三年，置建德府安撫司。十四年。改建德路總管府。戶十萬三千四百八十一，口五十萬四千二百六十四。領司一： 
　　錄事司。 
　　縣六： 
　　建德，中。倚郭。有神泉監，宋置以鑄銅錢，後廢。元復置，後又廢。淳安，中。遂安，下。桐廬，中。分水，中。壽昌。中。有西塢寨。 
　　松江府。宋華亭縣，爲嘉興府屬縣。至元十四年，升爲華亭府，仍隸嘉興路。十五年，改松江府，直隸行省。戶十六萬三千九百三十一。至順錢糧數。領縣二： 
　　華亭，上。倚郭。至元十五年置。上海。上。本華亭縣地，名華亭海，宋時商販雲集，又曰上海市，至元二十八年，置上海縣。 
　　江陰州。上。宋江陰軍，屬浙西路。至元十二年，依舊置軍，行安撫司事。十四年，升爲江陰路總管府。二十八年，降爲州，隸常州路。後直隸行省。舊領江陰一縣，省入本州。戶五萬三千八百二十，口三十萬一百七十七。 
　　浙東道宣慰司都元帥府。舊治婺州。大德六年，移治慶元。 
　　慶元路。上。宋慶元府，屬浙東路。至元十三年，置宣慰司。明年，改爲慶元路總管府。至治三年，復慶元路，未知何時省罷。舊領鄞、慈谿、奉化、象山、定海、昌國六縣。後奉化、昌國二縣俱升爲州。戶二十四萬一千四百五十七，口五十一萬一千一百五十三。領司一： 
　　錄事司。 
　　縣四： 
　　鄞縣，上。倚郭。有小溪鎮巡檢司，本唐之光溪鎮。象山，中。慈谿，中。定海。中。 
　　州二： 
　　奉化州。下。宋奉化縣。元貞元年，升爲奉化州。 
　　昌國州。下。宋改唐翁山縣爲昌國縣。至元十四年，升爲州，仍置昌國縣隸之，後省縣入本州。 
　　衢州路。上。宋衢州，屬浙東路。至元十三年，升衢州路總管府。戶十萬八千五百六十七，口五十四萬三千六百六十。領司一： 
　　錄事司。 
　　縣五： 
　　西安，中。倚郭。龍遊，上。有陳村營。至元中立。江山，下。宋改禮賢縣。元初，復舊名。有任山營，在仙霞關。常山，下。宋改唐常山縣爲信安。元仍復舊名。有草萍營，至元二十一年立。開化。中。 
　　浙東海右道肅政廉訪司。 
　　婺州路。上。宋婺州。屬浙東路。至元十三年，升婺州路總管府。舊領金華、東陽、義烏、蘭溪、永康、武義、浦江七縣。後升蘭溪縣爲州。戶二十二萬一千一百一十八，口一百七萬七千五百四十。領司一： 
　　錄事司。 
　　縣六： 
　　金華，上。倚郭。東陽，上。義烏。上。永康，中。武義，中。浦江。中。 
　　州一： 
　　蘭溪州。宋蘭溪縣。元貞元年，升爲州。 
　　紹興路。上。宋紹興府，屬浙東路。至元十三年，改紹興路總臂府。至正十六年，稱江南行御史臺治紹興。舊領會稽、山陰、嵊、諸暨、上虞、餘姚、蕭山、新昌八縣。後升餘姚、諸暨二縣爲州。戶一十五萬一千二百三十四，口五十二萬一千五百八十八。領司一： 
　　錄事司。 
　　縣六： 
　　山陰，上。倚郭。會稽，中。倚郭。上虞，上。蕭山，中。嵊縣，上。宋改剡縣爲嵊縣，取四山爲嵊之義。新昌。中。宋以楓橋鎮置義安縣，又改新昌。 
　　州二： 
　　餘姚州。下。宋餘姚縣。元貞元年，升爲州。 
　　諸暨州。下。宋諸暨縣。元貞元年，升爲州。 
　　溫州路。上。宋溫州，又升瑞安府，屬浙東路。至元十三年，置溫州路總管府。舊領永嘉、瑞安、樂清、平陽四縣。後升瑞安、平陽二縣爲州。戶十八萬七千四百三，口四十九萬七千八百四十八。領司一： 
　　錄事司。 
　　縣二： 
　　永嘉，上。倚郭。樂清。下。 
　　州二： 
　　瑞安州，下。宋瑞安縣。元貞元年。升爲州。 
　　平陽州。下。宋平陽縣。元貞元年，升爲州。 
　　台州路。上。宋台州，屬浙東路。至元十三年，置安撫司。十四年，改台州路總管府。舊領臨海、黃岩、天台、仙居、寧海五縣。後升黃岩縣爲州。戶十九萬六千四飛一十三，口一百萬三千八百三十三。領司一： 
　　錄事司 
　　縣四： 
　　臨海，上。倚郭。仙居，上。寧海，上。天台。中。 
　　州一： 
　　黃岩州。下。宋黃岩縣。元貞元年，升爲州。 
　　處州路。上。宋處州，屬浙東路。至元十三年，升處州路總管府。戶十三萬二千七百五十四，口四十九萬三千二百九十二。領司一： 
　　錄事司。 
　　縣七： 
　　麗水，中。倚郭。龍泉，中。有亻開山寨。松陽，中。遂昌，中。青田，中。縉雲，中。慶元。中。 
　　江東建康道肅政廉訪司。大德八年，徙治寧國。 
　　寧國路。上。宋寧國府，屬江南東路。至元十四年，升寧國路總管府。戶二十三萬二千五百三十八，口一百一十六萬二千六百九十。領司一： 
　　錄事司。舊立四廂。至元十四年，改錄事司。 
　　縣六： 
　　宣城，上。倚郭。南陵，中。涇縣，中。寧國，中。旌德。中。太平。中。 
　　徽州路。上。宋徽州，屬江南東路。至元十四年，升徽州路總管府。舊領歙、休寧、績溪、夥、祁門、婺源六縣。後升婺源縣爲州。戶一十五萬七千四百七十一，口八十二萬四千三百四。領司一： 
　　錄事司。舊設四廂。至元十四年，改置錄事司。二十九年，罷。 
　　縣五： 
　　歙縣，上。倚郭。休寧，中。有五城務。祁門，中。黟縣，下。績溪。下。有西坑寨，置鎮守營。 
　　州一： 
　　婺源州。下。宋婺源縣。元貞元年，升爲州。惠洽鄉有巡檢司。 
　　饒州路。上。宋饒州，屬江南東路。至元十四年，升饒州路總管府。十九年，改隸隆興行省。舊領鄱陽、餘干、浮梁、樂平、德興、安仁六縣。後升樂平、浮梁、餘千三縣俱爲州。戶六十八萬二百三十五，口四百三萬六竿千五百七十。領司一： 
　　錄事司。舊設三廂，至元四年改置。 
　　縣三： 
　　鄱陽，上。倚郭。德興，上。安仁。中。 
　　州三： 
　　餘干州。中。宋餘干縣。元貞元年，長爲州。 
　　浮梁州。中。宋浮梁縣。元貞元年，升爲州。 
　　樂平州。中。宋樂平縣。元貞元年，升爲州。 
　　江南諸道行御史臺。 
　　集慶路。上。宋江寧府，又改建康府，屬江南東路。至元十四年，改建康路。十五年，立江淮行中書省，後徙於杭州，改江浙行省。二十三年，徙江南行御史於建康。天曆二年，以文宗潛邸，改建康路爲集慶路。舊領上元、江寧、溧陽、溧水、句容，後升溧水、溧陽二縣俱爲州。戶二十一萬四千五百三十八，口一百七萬二千六百九十。領司一： 
　　錄事司。 
　　縣三： 
　　上元，中。倚郭。江寧，中。倚郭。句容。中。 
　　州二： 
　　溧水州。中。宋溧水縣。元貞元年，升爲州。 
　　溧陽州。中。宋溧陽縣。至元十四年，改爲溧州。十五年，升爲溧州府。十六年，改溧陽路，領錄事司並溧陽縣。二十八年，罷路。止存溧陽縣。元貞元年，升爲州。 
　　太平路。下。宋太平府，屬江南東路。至元十四年，升爲太平路總管府。戶七萬六千二百二，口四十四萬六千三百七十一。領司一： 
　　錄事司。舊設四廂。至元十四年，改置。 
　　縣三： 
　　當塗，中。倚郭。蕪湖，中。繁昌。下。 
　　池州路。下。宋池州，屬江南東路。至元十四年，升池州路總管府。戶六萬八千五百四十七，口三十六萬六千五百六十七。領司一： 
　　錄事司。 
　　縣六： 
　　貴池，下。倚郭。青陽，下。建德，下。銅陵，下。石埭。中。東流。下。 
　　信州路。上。宋信州，屬江南東路。至元十四年，升爲信州路總管府。舊領上饒、玉山、弋陽、貴溪、鉛山、永豐六縣。後升鉛山縣爲州，直隸行省。戶四十三萬二千二百九十，口六十六萬二千二百一十八。領司一： 
　　錄事司。 
　　上饒，中。倚郭。玉山，中。弋陽，中。有寶豐場，宋之舊縣，後裁。元置榷場。貴溪，中。永豐。中。 
　　廣德路。下。宋廣德軍，屬江南東路。至元十四年，升爲廣德路總管府。五萬六千五百一十三，口三十三萬九千七百八十。領司一： 
　　錄事司。至元二十八年罷。 
　　縣二：廣德，中。倚郭。建平。中。 
　　鉛山州。宋鉛山縣，屬信州。至元二十九年，升爲州，直隸行省。割上饒縣之乾元、永樂二鄉，弋陽之新政、善政二鄉來屬。戶二萬六千三十五，口闕。 
　　福建等處行中書省，領路八、屬州二。屬縣四十六。 
　　福建閩海道肅政廉訪司。 
　　福州路。上。宋福州，屬福建路。至元十五年，爲福州路總管府。十七年，置福建行省於本路。是年，徙於泉州。十八年，復徙於本路。十九年，又回泉州。二十二年，罷行省，置福建道宣慰司。後罷宣慰司，復立行省於本州。大德二年，又置宣慰司都元帥府，罷行省，隸江浙行省。至正十六年，復置福建等處行中書省。本路舊領閩、侯官、福清、連江、古田、永泰、長溪、永正、閩清、寧德、懷安、長樂、福安十三縣。後升長溪縣爲福寧州，析寧德、福安隸之，又升福清縣爲州。戶七十九萬九千六百九十四，口三百八十七萬五千一百二十七。領司一： 
　　錄事司。至元十五年，行中書省於府城十二廂，分四隅，置錄事司。十六年，並其二，置東西二司。二十年，復併爲一。 
　　縣九： 
　　閩縣，中。倚郭。侯官，中。倚郭。懷安，中。古田，上。閩清，中。長樂，中。連江中。羅源，中。永福。中。 
　　州二 
　　福清州。下。宋福清縣。元貞元年，升爲州。 
　　福寧州。上。宋長溪縣。至元二十三年，升爲州。領縣二： 
　　寧德，中。福安。中。 
　　建寧路。下。宋建寧府，屬福建路。至元十六年，改建寧路總管府。戶一十二萬七千二百五十四，口五十萬六千九百二十六。領司一： 
　　錄事司。 
　　縣七 
　　建安，中。倚郭。甌寧，中。倚郭。浦城。中。建陽，中。宋建陽縣，又改嘉禾。元復舊名。崇安，中。松溪，下。政和。下。 
　　泉州路。上。宋泉州，屬福建路。至元十四年，置行宣慰司，兼行征南元帥府事。十七年，改爲行中書省，置泉州路總管府。是年。又徙泉州行省於隆興。大德元年，以福建平海等處行中書省治泉州，後罷。戶八萬九千六十，口四十五萬五千五百四十五。領司一： 
　　錄事司。至元十五年。置南北二司。十六年，併爲一。 
　　縣七： 
　　晉江，中。倚郭。南安，中。惠安，下。同安，下。永春，下。安溪，下。德化。下。 
　　興化路。下。宋太平軍，尋改興化軍，屬福建路。至元十四年，升興化路總管府。戶六萬七千七百三十九，口三十五萬二千五百三十四。領司一： 
　　錄事司。 
　　縣三： 
　　莆田，中。倚郭。至元十一年，割左右兩廂屬錄事司。仙遊，下。興化，下。宋析莆田縣地置興化，移軍治於此縣。後復徙治莆田。邵武路。下。宋邵武軍，屬福建路。至元十三年，升爲邵武路總管府。戶六萬四千一百二十七，口二十四萬八千七百六十一。領司一： 
　　錄事司。 
　　縣四： 
　　邵武，中。倚郭。光澤，中。泰寧，中。建寧。中。延平路。下。宋南劍州，屬福建路。至元十五年，升爲南劍路總管府。延祐元年，改南劍路爲延平路。戶八萬九千八百二十五，口四十三萬五千八百六十九。領司一： 
　　錄事司。 
　　縣五： 
　　南平，中。倚郭。宋劍浦縣。延祐元年，改爲南平。尤溪，中。沙縣。中。順昌，中。將樂。中。 
　　汀州路。下。宋汀州，屬福建路。至元十五年，升爲汀州路總管府。戶四萬一千四百二十三，口二十三萬八千一百二十七。領司一： 
　　錄事司。 
　　縣六： 
　　長汀，中。倚郭。寧化，中。清流，下。宋舊縣。紹定中廢。至元中，復置。連城，下。宋蓮城。至元中，改爲連城。上杭，下。武平。下。 
　　漳州路。下。宋漳州，屬福建路。至元十八年，升爲漳州路總管府。舊領龍溪、漳浦、龍巖、長泰四縣。至治間，以龍溪、漳浦、龍巖三縣地僻遠難治，析其地置南勝縣，後改南靖。戶二萬一千六百九十五，口十萬一千三百六。屯田一百五十頃。領司一： 
　　錄事司。 
　　縣五： 
　　龍溪，下。倚郭。漳浦。下。龍巖，下。長泰。下。南靖。下。 
　　江西等處行中書省，領路十、州，屬州十三，屬縣七十六。 
　　江西湖東追市政廉訪司。 
　　龍興路。上。宋隆興府，屬江南西路。至元十二年，置行都元帥府及安撫司。十四年，改元帥府爲江西道宣慰司，本路爲總管府，置行中書省。十五年六月，並隆興省於福建，其宣慰司，除額設員數外，餘並罷去。七月，復以塔出等行中書省於贛州。十六年，移贛州行省還隆興。十七年，又並泉州行省於隆興。十九年，並江西、福建行省爲一，罷宣慰司，隸皇太子位。十一月，以袁州、饒州、興國軍復隸隆興省。二十一年，改隆興路爲龍興路。二十七年，移行省于吉州。後復還本路。舊領南昌、新建、奉新、豐城、分寧、靖安、武寧、進賢八縣。後升豐城縣爲富州，析武寧、分寧二縣隸寧州，又以武寧還隸本路。戶三十七萬一千四百三十六，口一百四十八萬五千七百四十四。至元二十七年鈔數。領司一：錄事司。宋分置九廂。至元十三年廢城內六廂，置錄事司。 
　　縣六： 
　　南昌，上。倚郭。至元二十年，割錄事司所領城外二廂、東西兩關來屬。新建，上。倚郭。進賢，中。奉新，中。靖州，中。武寧。中。至元二十三年，置寧州，領武寧、分寧二縣。大德五年，改武寧縣隸本路。 
　　州二： 
　　富州。上。宋豐城縣，隸隆興府。至元二十三年，升爲州。 
　　寧州。中。至元二十三年，於武寧縣置寧州，武寧爲倚郭縣。大德八年，析武寧，直隸本路。徒州治於分寧。領縣一： 
　　分寧。宋屬隆興府。至元二十三年，改隸寧州。 
　　吉安路。上。宋吉州，屬江南西路。至元十四年，升吉州路總管府。皇慶元年，改爲吉安路。舊領廬隆、吉水、安福、太和、龍泉、永新、永豐八縣。後升吉水、安福、太和、永新四縣俱爲州。至順間，又析永新州地置永寧縣。戶四十四萬四千八十三，口二百二十二萬四百一十五。領司一： 
　　錄事司。 
　　縣五： 
　　廬陵，上。倚郭。永豐，上。萬安，中。龍泉，中。永寧，下。本永新縣地。至順間，分置永寧縣。 
　　州四： 
　　吉水州。中。宋吉水縣。元貞元年，升爲州。 
　　安福州。中。宋安福縣。元貞元年，升爲州。 
　　太和州。下。宋太和縣。元貞元年，升爲州。 
　　永新州。下。宋永新縣。元貞元年，升爲州。 
　　瑞州路。上。宋瑞州，屬江南西路。至元十四年，升瑞州路。舊領高安、上高、新昌三縣。後升新昌縣爲州。戶十四萬四千五百七十二，口七十二萬二千三百二。領司一： 
　　錄事司。至元十四年置。 
　　縣二： 
　　高安，上。倚郭。上高。中。至正九年，罷本縣長官司。 
　　州一： 
　　新昌州。下。宋太平興國六年，析高安縣地置新昌縣。元貞元年，升爲州。 
　　袁州路。上。宋袁州，屬江南西路。至元十三年，置安撫司。十四年，改總管府，隸湖南行省。十九年，改隸江西行省。舊領宜春、分宜、萍鄉、萬載四縣。後升萍鄉縣爲州。戶十九萬八千五百六十三，口九十九萬二千八百一十五。領司一： 
　　錄事司。至元十三年，置兵馬司。十四年，改錄事司。 
　　縣三： 
　　宜春，上。倚郭。分宜，上。萬載。中。 
　　州一：萍鄉州。中。宋萍鄉縣。元貞元年，升爲州。 
　　臨江路。上。宋臨江軍，屬江南西路。至元十三年，隸江西行都元帥府。十四年，升臨江路總管府。舊領清江、新淦、新喻三縣。後升新淦、新喻二縣爲州。戶十五萬八千三百四十八，口七十九萬一千七百四十。領司一： 
　　錄事司。宋隸都監司。至元十三年，置兵馬司。十五年改。 
　　縣一： 
　　清江。上。倚郭。 
　　州二： 
　　新淦州。中。宋新淦縣。元貞元年，升爲州。 
　　新喻州。中。宋新喻縣。元貞元年，升爲州。 
　　撫州路。上。宋撫州，屬江南西路。至元十四年，升撫州路總鋝府。戶二十一萬八千四百五十五，口一百九萬二千二百七十五。領司一： 
　　錄事司。至元十四年，廢宋三廂立。 
　　縣五： 
　　臨川，上。崇仁，上。金溪，上。宜黃，中。樂安。中。 
　　江州路。下。宋江州，廠江南西路。至元十二年，置江東西宣撫司，治江州。十三年。改爲江西大都督府，隸揚州行省。十四年，罷都督府，置江州路總管府，隸龍興行都元帥府。後置行中書省，本路直隸焉。十六年，改隸黃蘄等路宣撫司。二十二年，復隸行省。至正十六年，又改爲宣慰司都元帥府。戶八萬三千九百七十七，口五十萬三千八百五十二。領司一： 
　　錄事司。宋都監司。至元十二年，立兵馬司。十四年改。 
　　縣五： 
　　德化，中。瑞昌，中。彭澤，中。湖口，中。德安。中。 
　　南康路。下。宋南康軍，屬江南東路。至元十四年，升南康總管，隸江淮行省。二十二年，改隸江西行省。舊領星子、都昌、建昌三縣。後升建昌縣爲州。戶九萬五千六百七十八，口四十七萬八千三百九十。領司一： 
　　錄事司。 
　　縣二： 
　　星子，下。本路治所。都昌。下。 
　　州一： 
　　建昌州。下。宋建昌縣。元貞元年，升爲州。 
　　贛州路。上。宋贛州，屬江南西路。至元十四年。升贛州路總管府。舊領贛、安遠、雩都、虔化、信豐、龍南、瑞金、興國、會昌、石城十縣。後升虔化縣爲寧都州，析龍南、安遠二縣隸之。升會昌縣爲州，析瑞金縣隸之。戶七萬一千二百八十七，口二十八萬五千一百四十八。領司一： 
　　錄事司。至元十五年立。 
　　縣五： 
　　贛縣，上。州治所。興國，中。信豐，下。雩都，下。石城。下。元貞元年，以石天隸寧都。其復隸贛州年分闕。 
　　州二： 
　　寧都州。下。宋虔化縣。後改寧都縣。元貞元年，升爲州。領縣二： 
　　龍南，下。以縣在龍灘之南，故名。至元二十四年，併入信豐縣。至大二年，復置。安遠。下。至元二十四年，併入會昌縣。至大二年，復置。 
　　會昌州。下。宋會昌縣。元貞元年，升爲州。舊志：大德元年升寧都、會昌爲州，並隸贛州路。大德乃元貞之誤。 
　　建昌路。下。宋建昌軍，屬江南西路。至元十四年，升爲建昌路總管府。舊領南城、南豐、新城、廣昌四縣。後升南豐縣爲州，直隸行省。戶九萬二千二百二十三，口五十萬三千三十八。領司一： 
　　錄事司。至元十四年，割南城置錄事司。 
　　縣三： 
　　南城，中，新城，中。廣昌。中。 
　　南安路。下。宋南安軍，屬江南西路。至元十四年，升南安總管府。十五年，析大庾縣城之四坊，置錄事司。十六年，廢。戶五萬六百一十二，口三十萬三千六百六十六。 
　　領縣三： 
　　大庚，中。倚郭。南康，中。上猶。下。宋上猶縣，又改南安。至元十六年，改永清。後復爲上猶。 
　　南豐州。下。宋南豐縣，隸建昌軍。至元十九年，升爲州，直隸江西行省。戶二萬五千七十八，口一十二萬八千九百。 
　　廣東道宣慰使司都元帥府。至元十五年置。 
　　海北廣東肅政廉訪司。至元三十年，治廣州。 
　　廣州路。上。宋廣州，屬廣南東路。至元十三，內附。十五年，置廣州路總管府。三十年，升爲上路。舊領南海、番禺、增城、懷集、清遠、東莞、新會、香山八縣，後杯集析屬賀州。戶十七萬二百一十六。口一百二萬一千二百九十六。領司一： 
　　錄事司。至元十六年置，以州之東城、西城、子城並番禺、南海二海縣在城民戶隸之。 
　　縣七： 
　　南海，中。倚郭。番禺，下倚郭。東莞，中。增城，中。香山，下。新會，下。清遠。下。宋清縣。元改清遠。 
　　韶州路。下。宋韶州，屬廣南東路。至元十三年，內附。十五年，置韶州路總管府。分曲江縣城西廂地及城外三廂置錄事司。二十九年，罷錄事司。三十年，分贛州行院官一員。舊領曲江、樂昌、翁源、仁化、乳源五縣。翁源析屬英德州。戶一萬九千五百八十四，口一十七萬六千二百五十六。領縣四： 
　　曲江。中。延祐五年，並翁源縣入之。樂昌，下。仁化，下。乳源。下。 
　　惠州路。下，宋惠州，屬廣南東路。至元十六年，升惠州路總管府，置錄事司，至元二十九年，罷錄事司。戶一萬九千八百三，口九萬九千一十五。領縣四： 
　　南雄路。下。宋南雄州，屬廣南東路。至元十五年，升南雄路總管府，置隸事司。二十九年，罷錄事司。戶一萬七百九十二，口五萬三千九百六十。領縣二： 
　　保昌，下。倚郭。至元二十七年，降南雄州爲保昌縣。按保昌宋舊縣，非因降改，殆省本州入保昌也。其復爲南雄州，未知何時。始興。下。 
　　湖州路。下。宋潮州，屬廣南東路。至元十六年，升湖州路總管府。二十三年，復以江西等處行院副使兼廣東道宣慰使司，鎮潮州。舊領梅州。延祐四年，以梅州隸廣東宣慰司。戶六萬三千六百五十，口四十四萬五千五百五十。領司一： 
　　錄事司。至元二十一年置。 
　　縣三： 
　　海陽，下。倚郭。潮陽，下。揭陽。下。 
　　德慶路。下。宋德慶府，屬廣南東路。至元十四年，廣西宣慰司以兵收附，改隸廣西道。十七年，置德慶路總管府。二十九年，仍改隸廣東道。戶一萬二千七百五，口三萬二千九百九十七。領縣二： 
　　端溪，下。倚郭。龍水。下。 
　　肇慶路。下。宋肇慶府，屬廣南東路。至元十六年，廣西宣司收附，改隸廣西道。十七年，置爲下路總管府。二十九年，改隸廣東道。戶三萬三千三百三十八，口五萬五於四百二十九。領縣二： 
　　高要，中。倚郭。四會。中。 
　　英德州。下。宋英德府，屬廣南東路。至元十三年，收附。十五年，置英德路總管府。二十七年，罷總管府，並所屬真陽、浛光二縣爲英德州。《翰墨全書》：元管真陽、浛光二縣，今爲新民員州。大德四年，復升爲路，置真陽、涵光、翁源三縣。延祐元年，復降爲州，並真陽、含光入之。領縣一：翁源。大德五年置。延祐元年，併入曲江。其復立年分闕。 
　　梅州。下。宋故州，屬廣南東道。至元十六年，升梅州路總管府。二十三年，降爲州，屬潮州路。延祐四年，改爲散州，直隸宣慰司。戶二千四百七十八，口一萬四千八百六十五。領縣一： 
　　程鄉。下。 
　　南恩州。下。宋故州。至元十三年，升南恩總管府。十九年，降爲散州。戶一萬九千三百七十三，口九萬六千八百六十五。領縣二： 
　　陽江，下。陽春。下。 
　　封州。下。宋故州。至元十三年收附。明年復叛，廣西宣慰司定其亂，遂隸廣西道。十七年，置封州路總管府。二十九年，降爲散州。仍屬東道，戶二千七十七，口一萬七百四十二。領縣二： 
　　封州，下。開建。下。 
　　新州。下。宋故州，屬廣南東路。至元十六年，升新州路。十九年，降爲散州。戶一萬一千三百一十六，口六萬七千八百九十六。領縣一： 
　　新興。下。 
　　桂陽州。下。宋桂陽縣，屬連州。至元十九年，升爲散州，析連州陽山縣來屬。爲蒙古□忽都忽郡王分地。舊隸湖南道宣慰司，後復隸廣東道。戶六千三百五十六，口二萬五千六百五十五。領縣一： 
　　陽山下。 
　　連州。下。宋故州，屬廣南東路。至元十三年，置安撫司，直隸行中書省。十七年，罷安撫司，升爲連州路，隸湖南道。二十九年，改隸廣東道。元貞元年，降散州。戶四千一百五十四，口七千一百四十一。領縣一： 
　　連山。下。 
　　循州。下。宋故州，屬廣南東路。至元十三年，升爲循州路。二十三年，降散州。戶一千六百五十八，口八千二百九十。領縣三： 
　　龍川，下。興寧，下。長樂。下。
　

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

