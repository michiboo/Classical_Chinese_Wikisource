
○選舉二 
　　△銓法上 
　　凡怯薛之長，得自舉其居。諸怯薛歲久被遇，常加顯擢，惟長官薦用，則有定製。至元二十年議：「久侍禁闥、門地崇高者，初受朝命散官，減職事一等，否則量減二等。」至大四年，詔蒙古人降一等，色目人降二等，漢人降三等。 
　　凡臺憲選用：大德元年，省議：「臺官舊無選法，俱於民職選取。後互相保選，省、臺各爲一選。宜令臺官，幕官聽自選擇，惟廉訪司官，則省、臺共選。若臺官於省部選人，則與省官共議之；省官於臺憲選人，亦與臺官共議之。」至元八年，定監察御史任滿，在職無異政，元系七品以下者例加一等，六品以上者升擢。泰定初，侍御史許有壬言：「監察御史前代八品之職，國朝官制爲正七品，選格內任一考與升正六品，外任兩考，方進一等。今歷史即除各道僉事正五品級，內臺都事必授副使正四品級。誠以御史非有職事之可比，使之位卑言高，蓋御之有道也。近四品、五品率皆除監察御史，甚有歷階已及三品而浮沈其內，彼果何望而奮於立事耶！今後莫若先盡縣達魯花赤縣令有治跡者，次及內外六品、七品才德堪充之人，其資品商者不必銓用，庶無患失之心。」 
　　凡選舉守令：至元八年，詔以戶口增、田野辟、詞訟簡、盜賊息、賦役均五事備者，爲上選。九年，以五事備者爲上選，升一等。四事備者，減一資。三事有成者，爲中選，依常例遷轉。四事不備者，添一資。五事俱不舉者，黜降一等。二十三年，又益以勸課農桑克勤奉職者以次升獎，其怠於事者笞罷之。二十八年，詔：「路府州縣，除達魯花赤外，長官並宜選用漢人素有聲望，及勳臣故家，並儒吏出身，資品相應者，佐貳官遴進色目、漢人蔘用。」至正四年，申令黜降之事。六事備者升一等，四事備者減一資，三事備者平選，六事俱不備者降一等。 
　　至元十五年，罷軍官遷職子弟仍襲原官之制。又軍官陣亡，子弟承襲；原官病死者，降一等承襲；總把、百戶病死及年老者，不許子弟承襲。著爲令。 
　　十七年，詔：「渡江總把、百戶有功升遷者，總把依千戶降等承襲，百戶無遞降職名，則從其本等。」 
　　十九年，奏擬：「萬戶、千戶、百戶物故，視其子孫堪承襲者，依例承襲外，都元帥、招討使、總管、總把，視其子孫堪承襲者，止令管其元軍。元帥、招討子孫爲萬戶，總管子孫爲千戶，總把子孫爲百戶，給元佩金銀符。病故者降等，惟陣亡者本等承襲。」 
　　二十一年，舊志作二十年，誤。據《元典章》改正。詔：「萬戶、千戶、百戶分上中下三等，定立條格，通行遷轉。以三年爲滿，理算資考，升加品級。若年老病故者，令其子弟依例蔭敘。」是年，以舊制父子相繼，管領元軍，不設蒙古軍官，故定立資考，三年爲滿，通行遷轉。後各翼大小軍官俱設蒙古軍官，又兼調遣徵進，俱已離翼，難與民官一體遷轉蔭敘。合將萬戶、千戶、鎮撫自奏準日爲始，以三年爲滿，通行遷轉。百戶以下，不拘此例。凡軍官征戰有功過者，驗實跡升降。又定蒙古奧魯官，大翼萬戶下設奧魯總管府，從四品。小翼萬戶下設奧魯官，從五品。各千戶奧魯，亦設奧魯官，受院札。各千戶奧擊，不及一千戶者，或二百戶、三百戶以遠就近，以小就大，合併爲千戶翼奧魯官，受院札。若干礙投下，難以合併，宜再議之。又定首領官受敕牒，元帥、招討司經歷、知事，就充萬戶府經歷、知事，換降敕牒，如元翼該革，別與遷除。若王令旨，並行省札付、樞密院札付經歷。充中下萬戶府知事。行省諸司札付充提領案牘，並各翼萬戶自設經歷、知事，一例俱作提控案牘，受院札。又議：「隨朝各衛千戶鎮撫所提控案牘，已擬受院札，外任千戶鎮撫所提控案牘，合從行省許進，受萬戶府付身。 
　　二十四年，詔：「諸求襲其父兄之職者，宜察其人而用之。凡舊臣勳閥及有戰功者，其子弟當先任以小職，若果有能，則大用之。 
　　二十五年，軍官陣亡者，本等承襲。病故者，降二等。雖陣亡，其子弟無能，勿用。雖病故，其子弟果能，不必降等，於本等用之。若有身死老病人員子弟承襲承替，須嫺習弓馬、諳曉事務，開寫本人年甲，是否嫡庶長次，有無排下軍馬，保勘一切完備，申樞密院定奪施行。 
　　大德四年，以上都虎賁司並武衛內萬戶、千戶、百戶達魯花赤亡歿，而無奏準承襲定例，似爲偏負。今後各翼達魯花赤亡歿，宜察其子弟有能者用之，無能則止。 
　　十一年，詔：「色目鎮撫已歿，其子有能，依例用之。子幼，則取其兄弟之子有能者用之，俟其子長，即以其職還之。 
　　至大二年，議：「各衛翼首領官至經歷以上，不得升除，似與官軍一體，其子孫乃不得承襲。今後年逾七十，而散官至正從四品者，宜正從五品軍官內任用。」 
　　四年，詔：「軍官有故，令其嫡長子爲之。嫡長子亡歿，令嫡長孫爲之。嫡長孫亡歿，則令嫡長孫之嫡長子爲之。若嫡長俱無，則以其兄弟之子相應者爲之。」 
　　皇慶元年，詔：「軍官不依例保舉者，有長子、長孫，反將庶子保舉者，罪之。」 
　　太禧院。天曆元年，罷會福、殊二院而立之。其所轄諸司，則從其擢用。 
　　宣徽院。皇慶二年，省臣奏：「其所轄倉庫、屯田官員，半由都省，半由本院用之。」奉旨，宜俱從省臣用之。 
　　中政院。延祐七年，院臣啓：「皇后位下中政院用人，奉懿旨，依樞密院、御史臺等例行之。」 
　　直省舍人，選宿衛及勳臣子弟爲之。又擇其商等二人，專掌奏事。大德八年，擬歷六十月者，始令從政。 
　　凡禮儀諸職： 
　　太常寺檢討，至元十三年，擬歷一百月，除從八品。御史臺殿中司知班，十五年，擬歷九十月，除正八品。通事舍人，二十年，議：「從本司選已人流品職官爲之，考滿驗應得資品，升一等遷用。未入流官人員，擬充侍儀舍人，受中書省札，一考除擬九品。」三十年，議：「於二品、三品官子內選用，不限蔭敘，兩考從七品遷敘。」 
　　侍儀舍人，三十年，議，「於四品、五品官子內選用，不隈蔭敘，一考從九品。」大德三年，議：「有闕，宜令侍儀司於到部正從九品流官內選用，仍受省札，三十月爲滿，依胡官內升轉，如不敷，於應得府州儒學教授內選用，歷一考，正九品敘。」 
　　禮直管勾，大德三年，省進合用到部人員，俱從太常寺舉保，非常常選除充者，任回止於衙門敘用。 
　　郊壇庫藏都監二人，至大三年，議：「受省札者歷一考之上，受部札者歷兩考之上，再曆本院屬官一任，擬於從九品內敘。」 
　　天曆二年，擬在朝文翰衙門，於國子生員內舉充。 
　　至元九年，部議：「巡檢流外職任，擬三十月爲一考，任回於從九品遷敘。」二十年，議：「巡檢六十月，升從九品」。大德七年。議：「各處所委巡檢，自立枯月日爲始，已歷兩考之上者，循舊例九十月出職，不及兩考者，須歷一百二十月，方許出職遷轉。」十年，省奏：「奉旨腹裏巡檢，任回及考者，止於巡檢內注授。所歷未及者，於錢穀宮內定奪，通理巡檢月日。各處行省所設巡檢，考滿者，諮省定奪；未及考滿者，行省於錢穀官等職內委用，通理月日，依舊升轉；不及一考，如系告蔭並提控案牘例應轉充者，於雜職內委用，考滿各理本等月日，依例升轉。」 
　　腹裏諸路行用鈔庫，至元十九年，部擬：「州縣民官內選充，系八品、九品人員，三十月爲滿，任回驗元資品，減一資歷，通理遷敘。庫使，受都省札付，任滿從優遷敘。庫副，受本路札付，二十月爲滿，於本處上戶內公選交替。陝西、四川、西夏中興等路提舉司鈔庫，俱系行省管領，合就令依上選擬庫官，移文都省紿降敕牒札付。」省議：「除鈔庫使、副諮各省選擬外，提領省部選注。」 
　　腹裏官員，二十六年，定進充倉庫等官，擬於應得資品上升一等，通理月日升轉。 
　　江南官員，若曾腹裏前歷仕，前資相應依例升轉。遷去江淮歷仕人員，所歷月日一考之上者，除一考準爲根腳，餘有月日，後任通理，不及考者，添一資。若選充倉庫等官，擬於應得資品上，例升一等，任回依上於腹裏升轉。 
　　接連官員選充倉庫等官，應本地面從七品者，准算腹裏從七資品。歷過一考者，爲始理算月日，後任通理，一考之上，餘有日月，後任通理，不及考者，添一資升轉。 
　　福建、兩廣官員選充倉庫等官，應得本地面從七品者，准算江南從七資品。歷過一考者，爲始理算月日，一考之上。餘有月日，後任通理，不及考者，添一資升轉。 
　　元系流官，仕回，止於流官內任用。雜職者，雜職內遷敘。 
　　萬億庫。寶鈔總庫。八作司，以一年滿代，錢物甚多，未易交割。宜以二年爲滿，少者以一年爲滿。 
　　上都稅務官，止依上例遷轉。 
　　都省所轄去處，二周歲爲滿者，各處都轉運使司官、司屬官、首領官；各處都漕運使司官、首領官，諸路寶鈔都提舉司官，腹裏、江甫隨路平淮行用庫官，印造寶鈔庫官，鐵冶提舉司官、首領官，採金提舉司官、首領官，銀場捉舉司官、首領官，新舊運糧提舉司官、首領官，都捉舉萬億庫、八作司、寶鈔總庫首領官。 
　　一周歲爲滿者：泉府司所轄富藏庫官，廩給司、四賓庫、薄斂庫官，大都稅課提舉司官、首領官，酒課錕舉司官、首領官，提舉太倉官、首領官，捉舉醴源倉官、首領官，大都省倉官，河倉官，通州等處倉庫、應受省部札付笞錢穀院務雜職等官，大都平準行用庫官，燒鈔四庫官，鈔紙坊官，幣源庫官。 
　　行省所轄去處，二周歲爲清者：各處都轉運使司官、司屬官、首領官，各處都漕運使司官、首領官，行諸路寶鈔都提舉司官，腹裏、江南隨路平準行用庫官，甘州、寧夏府等處都轉運使司官，市船提舉司官、首領官，榷茶提舉司官、首領官。一周歲爲滿者：行泉府司官所轄阜通庫官，各處行省收支錢帛諸物庫官。 
　　三十年，部議：「凡內外平準行用庫官，提領從七品，大使從八品，副使從九品。若流官內選充者，任回減一資升轉。雜職人員，止理本等月日。」 
　　元貞二年，部議：「凡倉官有闕，於到選相應職官，並諸衙門有出身令譯史、通事、知印、宣使、奏差兩考之上人內選用，依驗難易收糧多寡升等，任回於應去地方遷敘。通州、河西務、李二寺等倉官，於應得資品上升一等，任滿，交割別無短少，減一資通理。在都並城外倉分，收糧五萬石之上倉官，於應得資品上升一等，任滿，交割別無短少，依例遷敘；收糧一萬石之上倉官，止依應得品級除授，任滿，交割別無短少，減一資通理。」 
　　大德元年，省擬：「大都萬億四庫、富億庫、寶鈔總庫、上都萬億庫官，止依合德資品選注，須二周歲滿日，別無短少，擬同隨朝例升一等。」 
　　二年。省議：「上都、應昌倉官，比同萬億庫官例，二周歲爲滿，應得資品上擬升一等。」 
　　六年，部議：「在都平準行用庫官，擬合於外路一體二周歲爲滿，元系流官內選充者，任回減一資升轉。萬億四庫知事例升一等，提控案牘減資遷轉。和林、昔寶赤八剌哈孫、孔古烈倉，改立從五品提舉司。提舉一員，從五品；同提舉一員，從六品；副提舉一員，從七品。周歲爲滿，於到選人內進充，應得資品上擬升二等，任回遷用，所歷月日通理。甘、肅二路，每處設監支納一員，正六品；倉使一員，從六品；倉副一員，正七品。二周歲爲滿，於到選人內銓注，入倉先升一等，任滿，交割別無短少，又升一等。受給庫提領，從九品，使、副受省札，攢典、合幹人各設一名。」 
　　七年，部擬：「大都路永豐庫提領從七，大使從八，副使從九，於到選相應人內銓注。江西省英德路、河西務兩處，設立平準行用庫，擬合設官員，系從七以下人員，依例銓注。英德路平準行用庫，提領一員，從七，大使一員，從八，副使一員，從九品。河西務行用庫，大使一員，從八品，副使一員，吏部札。甘肅行省豐備庫，提領一員，從七品，大使一員，正八品，於到選迤西資品人內升等銓注。大同倉官，擬二周歲交代，永盈倉例升一等，其餘六倉，任回擬減一資升轉。」 
　　八年，部議：「湖廣行省所轄散府司吏充倉官，依河南行省散府司吏充倉官，比總管府司吏取充者，降等定奪。」 
　　至大二年，部呈：「凡平準行用庫設官二員，常平倉設官三員，流官內銓注，以二年爲滿，依例減資。」 
　　四年，部議：「上都兩倉，二周歲爲滿，於應得資品上升一等，歷過月日，今後比例通理。」 
　　皇慶元年，部議：「上都平盈庫，二周歲爲滿，減一資升轉。」 
　　延祐四年，部議：「江浙行省各路見役司吏，已及兩考，選充倉官，五萬石之上，比同考滿出身充典史，一考升吏目。五萬石之下者，於典史添一考，依例遷敘。湖廣行省倉官，如系路吏及兩考，選充倉官一界，同考滿出身充典史，一考升吏目。遷敘庫官，周歲準理本等月日，考滿依例升轉。」 
　　凡稅務官升轉：至元二十一年，省議：「應敘辦課官分三等。一百錠之上，設提領一員、使一員。五十錠之上，設務使一員。五十錠之下，設都監一員。十錠以下，從各路差人管辦。都監歷三界，升務使，一周歲爲滿，月日不及者通理。務使歷三界，升提領。提領歷三界，受省札錢穀官，再歷三界，始於資品錢穀官並雜職任用。各處就差相副官，增及兩酬者，聽各處官司再差。增及三酬以上及後界又增者。申部定奪。」 
　　二十九年，省判所辦諸課增虧分數，升降人員。增六分升二等，增三分升一等。其增不及分數，比全無增者，到選量與從優。虧兌一份，降一等。 
　　三十年，省擬：「提領二年爲滿，省部於流官內銓注，一萬錠之上擬從六品，五千錠之下擬正七品，二千錠之上擬從七品，一千錠之上正八品，五百錠之上從八品。大使、副使俱周歲交代，大使從行省吏部於解由合敘相應人內遷調，副使從各路於本處系籍近上戶內公選。」 
　　至大三年，詔定立辦課例。一百錠之下院務官分爲三等：五十錠之上爲上等，設提領一員，受省札，大使一員，受部札；二十錠之上爲中等，設大使、副使各一員；二十錠之下爲下等。設都監、同監各一員，俱受部札。並以一年爲滿，齊界交代。都監、同監四界升副使，又四界升大使。又三界升捉領，又三界入資品錢穀官並雜職內遷用。行省差設人員，各添兩界升轉，仍自立界以後爲始，理算月日，並於有升轉出身人員內定奪，不許濫用白身。議得例前都札，提領於大使內銓注，都監、同監本等擬注，止依歷一十二界。至大三年例後，創入錢穀人員，及正從六品七品取蔭子孫，亦依先例升轉，不須添界外，其餘雜進之人，依今次定例遷用，通曆一十四界，依上例升轉。 
　　至元九年，部議：「凡總府續置提控案牘，多系入仕年深，似比巡檢例同考滿轉入從九。緣從九系銓注巡檢闕，提領案牘吏員文資出職，難應捕捉，兼從九員多闕少，本等人員不敷銓注。凡升轉資考，從九三任升從八，正九兩任升從八，巡檢提領案牘等考滿轉入從九，從九再歷三考升從八，通理一百二十月升。巡檢依己擬，提領闕易就。都、吏目，擬吏目一考，轉充都目，一考轉充提領案牘，考滿依上轉入流品。都、吏目應升無闕，止注本等職名，驗理升轉。」 
　　二十年，部擬：「提控案牘九十月升九品。」 
　　二十五年，部擬：「各路司吏實歷六十月，吏目兩考升都目，歷一考升提控案牘，兩考升正九。若依路司吏九十月，吏目歷一考與都目，餘皆依上升轉。」省議：「江南提控案牘，除各路司吏比咐腹裏路司吏至元二十五年呈準定例遷除，其餘已行直補，並自行踏逐歷案牘兩考者，再添資遷除。」 
　　三十年，省準：「提控案牘補註巡檢，升轉資品，不相爭懸，如已歷提控案牘月日者，任回止於提控案牘內遷敘。」 
　　三十一年，省議：「都目、巡檢員闕，雖不相就，若不從宜調用，似涉壅滯，下部先盡到進巡檢，餘闕準告銓注，任回各理本等月日。」 
　　大德二年，省準：「京城內外省倉典吏，例於大都路州司、縣典史內勾補，二周歲轉升吏目。除行省所轄外，腹裏下州並雜職等衙門，計設吏目一百餘處，其籍記未注者，以次銓注，俱擬三十月爲滿，任回本等內不次銓注。」 
　　三年，部擬：「提控案牘、都吏目有三周歲、二周歲、一周歲爲滿者，俱以三十月爲滿。」 
　　八年，省準：「和林兵馬司掌管案牘人等，比依下州，合設吏目一員，於籍記吏目外發補，任回從九品遷用，添一資升轉。司吏量擬四名，從本司選補通吏業者，六十月，提控案牘內任用。」 
　　九年，部呈：「都、吏自己於典史內銓注，宜將籍記案牘驗歷仕，以遠就近，於吏目闕內參注，各理本等月日。」 
　　十一年，江浙省臣言：「各路捉控案牘改受敕牒，不見通例。」部照：「江北提控案牘，皆自府州司縣轉充路吏，請俸九十月方得吏目，一考升都目，都目一考，升提控案牘，兩考正九品，通理二百一十月入流，其行省所委者，九十月與九品。今議行省委用例革提控案牘，合依於散府諸州案牘、都吏目並雜職錢穀官內，行省依例銓注，通理月日升轉，之後行省所設提控案牘、都吏目，合依江北由司縣府州摶充路史，通理月日，考滿方許入流。」 
　　凡選取宣使奏差：至元十九年，部擬：「六部奏差額設數目，每一十名內，令各部選取四名，九十月與從九品，餘外合設數目，俱於到部巡檢、提領案牘、都吏目內進取，侯考滿日，驗下項資品銓注。」省準：「解由到部，關會完備人員內選取。應入吏目，選充奏差，三考與從九品。吏目一考，應入都目人員，選充奏差，兩考與從九品。都目一考，應入提領案牘人員，選充奏差，一考與從九品。巡檢、提領案牘一考，選充奏差，一考與正九品。」 
　　二十六年，省準：「上都留守司兼本路都總管府典吏出身，歷九十月，比通政院例，合轉補本司宣使，考滿依例定奪。」 
　　二十九年，省議：「行省、行院宣使於正從九品有解由職官內進取，如是不敷，於各道宣慰司一考之上奏差、本衙門三考典吏目選取。不敷，於各道廉訪司三考奏差內並本衙門三考典史內進取，仍須色目、漢人相參選取。自行踏逐者，亦須相應人員，考滿例降一等，須歷九十月，方許出職。內外諸衙門宣使，以色目、漢人相參，九十月爲滿。自行踏逐者，降一等。凡內外諸衙門宣使、通事、知印、奏差、都省宜使有闕，於臺院等衙門一考之上宣使、並有解由正從八品職官內選補，如系都省直選人員，不拘此例，仍須色目、漢人相參選取。自行踏逐者，考滿例降一等，須歷九十月，方許出職。樞密院宣使，正從九品職官內選取。仍須色目、漢人相參選用。自行踏逐者，亦須相應人員，考滿例降一等，須歷九十月，方許出職。御史臺宣使，正從九品職官內選取。自行踏逐者，考滿例降一等，須歷九十月，方許出職。宣政院宣使，選補同。宜慰司奏差，於本衙門三考典史內選取。自行踏逐者，考滿降等敘，須色目、漢人蔘用，歷九十月，方許出職。山東運司奏差，九十月，於近下錢穀官內任用。大都運司，一體定奪。」 
　　七年，省準：「鞏昌等處便宜都總帥府令史人等，已擬依各追宣慰司令史人等一體出身。自行踏逐者降等敘，有闕於本司三考典吏內選取。」 
　　八年，部呈：「各寺監保本處典吏補奏差，若元系請俸典吏、本把人等補充者，考滿同自行踏逐者，降等敘。」 
　　九年，擬宣徽院典吏九十月補宣使。並所轄寺監令史。 
　　十年，省擬：「中政院宜使於本衙門三考之上典吏及正從九品職官內進用，以色目、漢人相參，自行踏逐者降等。」 
　　十一年，省擬，「燕南廉訪司奏差，州吏內選補，考滿於都目內遷用。」 
　　延祐三年，省議：「各衍門典吏，須歷九十月，方許轉補奏差。」 
　　至治元年，部議：「縣尉巡檢，近年以漢人不習弓馬，腹裏添設色目縣尉巡檢。若以蔭授人員，不充其選，止於各衙門通譯史、奏差人內委用，其考滿應注者，百無一二，員闕不能相就，有礙銓選。擬於到選正從八品內，驗其歷仕根腳，年三十以上，六十以下，不限地方遴選注投。若境內盜息民安，特加升擢，其巡捕不嚴者，依例黜降。」 
　　凡匠官：至元九年，工部驗各管戶數，二千戶之上至一百戶之上，隨路管匠官品級。省議：除在都總提舉司去處，依準所擬。東平雜造提舉司並隨路織染提舉司，二千戶之上，提舉正五品。同提舉從六品，副提舉從七品。一千戶之上，提舉從五品，同提舉正七品，副提舉正八品。五百戶之上至一千戶之下，提舉正六品。同提舉從七品，副提舉從八品。三百戶之上，大使正七品，副使正八品。一百戶之上，大使從七品，副使從八品。一百戶之下，院長一員，同院務，例不入流品，量紿食錢。凡一百戶之下營匠官資品，受上司札付者，依已擬充院長。已受宣牌充局使者，比附一百戶之上局使資品遞降，量作正九資品。」 
　　二十二年，凡選取升轉匠官資格，元定品給員數，提舉司二千戶之上者，無之。一千戶之上，提舉從五品，同提舉正七品，副提舉正八品。五百戶之上、一千戶之下，提舉正六品，同提舉從七品，副提舉從八品。使副，三百戶之上，局使正七品，副使正八品。一百戶之上，局使從七品，副使從八品。一百戶之下，院長一員，比同務院，例不入流品。工部議：「三百戶之上局副從八，一百戶之上局副正九，遇有闕，於一百戶之下院長內選充。院長一百二十月升正九，正九兩考升從八，從八三考、正八兩考，俱升從七。如正八有闕，別無資品相應人員，於已授從八匠官內選注，通曆九十月，升從七。從七三考升正七，正七兩考升從六。從七三考、正六兩考，俱升從五。爲所轄司屬無從六，名闕，如已歷正七兩考，擬升加從六散官，止於正七匠官內遷轉，九十月升從五。如正六匠官有闕，於已授從六散官人員內進注，通曆九十月升從五。從五三考擬升正五，別無正五匠官，名闕，升加正五散官，止於從五匠官內遷轉。如歷仕年深，至日斟酌定奪。至元十二年以前受宣敕省札人員，依管民官例，擬準已受資品。十三年以後受宣敕省札人員，若有超升越等者，驗實歷俸月定擬，合得資品上例存一等遷用。管匠官遇有闕員去處，如無資品相應之人，擬於雜職資品相應到進人內銓用。凡中原、江淮匠官，正從五品子從九品匠官內蔭敘，六品、七品子於院長內敘用。以匠官無從九品，闕，擬正從五品子應蔭者，於正九匠官內銓注，任回，理等從九月日。」 
　　二十三年，詔：「管匠官，其造作有好務虧少，勿令遷轉。」 
　　二十四年，部言：「管匠衙門首領官，宜於本衙門內選委知會造作相應人員區用，勿令遷轉，合依舊例，從本部於常選內進差相應人員掌管案牘，任滿交代遷敘。」 
　　凡諸王分地與所受湯沐邑，得自舉其人，以名聞朝廷，而後授其職。至元二年，詔以各投下總管府長官不遷外，其所屬州縣長官，於本投下分到城邑內遷轉。 
　　四年，省準：「應給印官員，若受宜命及諸王令旨，或投下官員批札、省府樞密院制府左右部札付者，驗戶紿印。」 
　　五年，詔：「凡投下官，必須用蒙古人員。」 
　　六年，以隨路見伍並各投下創差達魯花赤內，多女直、契丹、漢人，除回回、畏吾兒、乃蠻、唐兀同蒙古例許敘用，其餘擬合革罷，曾歷仕者，於管民官內敘用。 
　　省臣奏：「江南諸王分地長官，己令如例遷轉，其間若有兼管軍鎮守爲達魯花赤者，一體代之，似爲不宜。合令於投下長官之上署字，一同蒞事。」 
　　三十年，各投下州縣長官，三年一次給由互相遷轉，如無可遷轉，依例給由申呈省部，仍牒廉訪司體訪。 
　　大德元年，諸投下達奮花赤從七以下者，依例類選。 
　　皇慶二年，詔：「各投下分地城邑長官，其常選所用者，居衆人之上，投下所委者爲添設，其常選內路府州及各縣內減一員。」 
　　延祐三年，昭：「有姓漢人達魯花赤，追奪宣敕。」各投下有闕用人，自於其投下內選用，不許冒用常選內人。 
　　凡壕寨官：至元十九年，省部擬：「都水監併入本部，其壕寨官比依各部奏差出身。」大德二年。擬考滿除從九品。」 
　　凡獲盜賞官，大德五年，詔：「獲強盜五人，與一官。捕盜官及應捕人，本境失盜而獲他境盜者，聽功過相補。獲強盜過五人，捕盜官減一資，至十五人升一等，應捕人與一官，不在論賞之列。」 
　　凡控鶴傘子：至元二十二年，擬：「控鶴受省札，保充御前傘子者，除充抉衛都直指揮使司鈐轄，官進義副尉。」 
　　二十八年，控鶴提控受敕進義副尉、管控鶴百戶，及一考，擬元除散官從八，職事正九，於從八內遷注。 
　　元貞元年，控鶴提控奉旨充速古兒赤一年，受省札充御前傘子，歷三百三十二月，詔於從六品內遷用。大德六年，控鶴百戶。部議於巡檢內任用。其離役百戶人等擬從八品，傘子從七品。延祐三年，控鶴百戶歷兩考之上，擬於正九品遷用。 
　　凡玉典赤：至元二十七年，定擬歷三十月至九十月者，並與縣達魯花赤、進義副尉。一百月以上者，官孰武校尉。至大二年，令玉典赤權於州判、縣丞內銓注。三年，令依舊例，九十月除從七下縣達魯花赤，任回添一資。 
　　凡蠻夷官，議：「播州宣撫司保蠻夷地分副長官，系遠方蠻夷，不拘常調之職，合準所保。其蠻失地方。雖不拘常調之處，而所保之人，多有泛溢。今後除襲替土官外，急闕久任者，依仍以相應人舉用，不許預報，違者罪及所由官司。」
　

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

