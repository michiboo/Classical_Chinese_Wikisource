
○地理二 
　　遼陽等處行中書省，領路七、府一，屬州十二，屬縣十。至元二十四年置。 
　　遼陽路。上。金遼陽府，領遼陽、鶴野、宜豐、石城四縣。後改爲東京，領澄、復、蓋、沈、貴德、來遠六州，婆娑府一路。元初，澄州《事文類聚》：遼陽路有澄州，知澄州當廢於大德以後。及所屬臨溟、析木二縣，復州及所屬永康、化成二縣，貴德州及所貴德、奉集二縣，瀋州、來遠州，宜豐縣、石城縣俱廢，以婆娑府、廣寧府、蓋州、懿州爲四路，直隸中書省。至元六年，置東京總管府，降廣寧路爲散府，懿州路爲州，以隸之。省鶴野縣入遼陽。十五年，析廣寧，仍自行路事。十七年，又以婆娑府來屬。二十五年，改東京爲遼陽路。後廢婆娑府爲巡檢司。戶三千七百八，口萬三千二百三十一。壬子年抄籍數。領縣一： 
　　遼陽。下。倚郭。至元六年。省警巡院及鶴野縣入之。 
　　州二： 
　　蓋州。下。金故州，屬東京路。元初，升蓋州路。至元六年，降爲州，隸東京總管府，省所屬熊嶽、湯池、秀巖三縣入建安。八年，又省建安縣入本州。舊史《成宗紀》元貞元年六月，蓋州明山縣螟。舊志無明山，未知何時省並。 
　　懿州。下。金故州，屬北京路。元初，升懿州路。至元六年，降爲州，隸東京總管府，省所領順安，靈山二縣及義州之同昌縣入本州。至正二年，又升懿州爲路，以興中、義州屬之。 
　　廣寧府路。下。金廣寧府，屬北京路。元初，置廣寧行帥府事。後以地遠，遷治臨潢，改總管府。至元六年，以戶口少，降爲散府，隸東京路。十五年，復分爲路，行總管府事。舊領廣寧、望平、閭陽、鍾秀金志無此縣。據王圻《續文獻通考》增。四縣。廣寧已廢。至元六年，省鍾秀縣入望平。戶四千五百九十五。至順錢稂戶數。領縣二： 
　　閭陽，下。初立千戶所。至元十五年，以戶口繁，復立行千戶所。後改爲縣。望平。下。至元十五年，改爲望平軍民千戶所。後復爲縣。 
　　舊志廣寧府路下有肇州。按《金史·地理志》，肇州屬上京路，領縣一：始興。《寰宇通志》與《明一統志》均引元志：開元城西南曰寧遠縣，又西南曰南京，又南曰合蘭府，又南曰雙城，直抵伊麗王都。正西曰谷州，西北曰上京。上京之南曰建州，西曰濱州。又西曰黃龍府，金改爲利涉軍。又西曰信州，治信武縣。北曰肇州，治始興縣。東曰永州，曰昌州，曰延州。東北曰哈州，曰奴兒干城。皆渤海、遼、金所建，元廢。是肇州入元已廢。世祖於阿八剌忽立城名曰肇州，特以肇州爲城名，非置經制州也。舊史載之，非是。 
　　山北遼東道肅政廉訪司 
　　山北遼東道開元等路宣慰司。元初置行中書省於北京路，又置開元路宣撫司隸北京行省。中統四年，罷開元路宣撫司。至元二年，罷北京行省，置山北遼東道開元等路宣撫司。十五年，改宣撫司爲宣慰司。二十三年罷。是年七月，復置。至正十一年，罷海西遼東道巡防捕盜所，立鎮寧州。 
　　大寧路。上。金大定府，屬北京路。元初爲北京路總管府。舊領興中府及義、瑞、興、高、錦、利、惠、川、建、和十州。中統三年，割興州及松山縣屬上都路。至元五年，並和州入利州，爲永和鄉。七年，興中府降爲州，仍隸北京，改北京爲大寧路。二十五年，改武平路。後復爲大寧路。舊領大定、長興、富庶、松山、神山、惠和、金源、和衆、武平、靜封，三韓十一縣。神山、靜封二縣久廢。中統二年，省長興縣入大定，升三韓縣爲高州，升松山縣爲鬆州。戶四萬六千六，口四十四萬八千一百九十三。壬子年數。領司一： 
　　錄事司。初置警巡院。至元二年改置錄事司。 
　　縣七：大定，下。龍山，下。至元四年，改屬利州。後復來屬。富庶。下。至元三年，省入中興州。後復置。和衆，下。金源，下。惠和，下。武平。下。 
　　州九： 
　　義州。下。金故州，屬北京路。至元七年，改隸婆娑府。後府廢，仍隸本路。至正二年，改屬懿州路。舊領宏政、開義、同昌三縣。至元六年，省同昌縣入懿州，宏政、開義二縣省入本州。 
　　又置興中州。舊領興中、永德、興城、宜氏四縣。元初，俱省入本州。至正二年，改隸懿州路。 
　　瑞州。下。金故州。屬北京鉻。元初因之。舊領瑞安、海陽、海濱三縣。元初，俱省入本州。 
　　高州。下。金三韓縣，屬大定府。中統二年，升爲高州，隸大寧路。 
　　錦州。下，金故州，屬北京路。元初因之。舊領永樂、安昌、神水、興城四縣，元初俱省入本州。 
　　利州。下。金故州，屬北京路。元初因之，舊領阜俗、龍山二縣。元初，省阜俗縣入本州，龍山縣改隸大寧路。 
　　惠州，下。遼故州。屬大定府。金皇統三年，廢。元初，復置。 
　　川州。下。遼故州，金廢。元初復置。 
　　建州。下。金故州，屬北京路。元因之。舊領建平、永霸二縣。元初，俱省入本州。 
　　東寧路。本高麗西京。至元六年，高麗人崔垣等以西京府州縣鎮六十餘城來降。八年，且東寧府。興高麗畫慈悲嶺爲界。十三年，升東寧路總管府，設錄事司。以靜州、義州、麟州、威遠鎮隸婆娑府。二十七年，罷東寧路，悉歸本路所屬諸城於高麗。此事舊史遺之。據《高麗史》補。本路領司一： 
　　錄事司。 
　　縣二：土山，下。中和。下。 
　　鎮一： 
　　歸化鎮。按洪福源之叛，高麗徙餘民于海島，西京遂爲邱墟。至崔垣以西京內屬，所獻六十餘城，以徙民之故，多湮廢。然據《高麗史》所載，龍州、靈州、鐵州等處守臣皆爲垣等所殺；則諸州尚置官吏。不盡爲廢郡也。 
　　崔垣等所獻之六十餘城，其地名之可考者，曰：定遠府，郭州、撫州、黃州、領安嶽、三和、龍岡、咸從、江西五縣，長命一鎮。靈州、慈州、嘉州、遼隸顯州。順州、遼頭下城，在顯州東北。殿州、宿州、德州、領江東、永清、通海、順化四縣，寧遠、柔遠、安戎三鎮。昌州、鐵州、領定戎一鎮。唐安市州，遼隸東京道。泰州、遼隸上京道，金移治長春州。價州、朔州、宣州、遼隸會州，領寧朔、席島二鎮。成州、遼頭下城，領樹德一鎮。熙州、孟州、領三登一縣，椒島、椵島、寧得三鎮。延州，領陽嚴一鎮。雲州。 
　　瀋陽路。金爲瀋州，屬東京路。舊領樂郊、章義、遼濱、挹婁四縣，因兵亂俱廢。太宗四年，高麗人洪福源率西京都護龜州四十餘城來降，立鎮守司以撫其衆。六年，徙其衆於遼陽，僑治遼陽故城，中統二年，改爲安撫高麗軍民總管府，三年，又立瀋州，以高麗質子爲安撫高麗軍民總管，分領二千餘戶，治瀋州。元貞二年，併爲瀋州等路安撫高麗軍民總管府，仍治遼陽故城，領總管五，千戶二十四，百戶百二十五。戶五千一百八十。至順錢糧戶數。 
　　總管府所轄者曰：新城州，遼城州，哥忽州，建安州，南蘇州，木底州，蓋羊州，代那州，滄藤州，磨米州，積利州，黎山州，延津州，安市州。以上十四州，並無城郭，是高麗降衆，各以其酋長領之。 
　　開元路，金會寧府，屬上京路。舊領會寧、曲江、宜春三縣，後俱廢。太宗七年，即其地置開元、南京二萬戶府。至元四年，改遼東路總管府。二十三年，又改開元路，領咸平府。後析咸平爲散府，俱隸遼東道宣慰司。至元二十七年，開元路寧遠縣飢。是本路有寧遠一屬，其省並年分闕。戶四千三百六十七。至順錢糧戶數。 
　　咸平府。金舊府，屬咸平路。舊領平郭、銅山、新興、慶雲、清安、榮安、歸仁、玉山八縣，兵亂俱廢。元初隸開元路。後改隸宣慰司。至正二年，降爲咸平縣。 
　　合蘭府水達達等路。金蒲與、合懶、恤品、曷蘇館、胡裏改五路之地。元初設軍民萬戶府五：一曰桃溫，距上都四千里；一曰胡裏改，距上都四千二百里，大都三千八百里；一曰斡朵憐；一曰孛苦江；分領混同江南北之地。其人皆水達達，無城郭，逐水草爲居。戶二萬九百六。至順錢糧戶數。 
　　河南江北等處行中書省，領路十一、府七、州一，屬州三十四，屬縣一百八十三。 
　　河南江北道肅政廉訪司。 
　　汴粱路。上。宋開封府，爲東京，屬京畿路。金爲南京，屬南京路。太宗五年，崔立以南京降，仍爲南京路。至元二十五年，改汴粱路。舊領歸德府，延、許、裕、唐、陳、亳、鄧、汝、潁、徐、邳、嵩、宿、申、鄭、鈞、睢、蔡、息、廬氏行襄樊二十州。至元八年，升申州府直隸行省，割亳、徐、邳、宿四州隸之，升申州爲南陽府，割裕、唐、汝、鄧、嵩、廬氏行襄樊七州隸之。九年。廢延州入延津縣。三十年，升蔡州爲汝寧府，直隸行省，割息、潁二州隸之。舊領開封、祥符、陽武、通許、太康、中牟、杞、鄢陵、尉氏、扶溝、陳留、延津、洧川，封邱十四縣。至元初，析鄭州之滎澤、原武二縣，析曹州之蘭陽縣來屬。戶三萬一十八，口十八萬四千三百六十七。壬子年數，領司一： 
　　錄事司。舊設警巡院，至元十四年改錄事司。 
　　縣十七： 
　　開封，下。倚郭。祥符，下。倚郭。中牟，下。原武，下。鄢陵，中。滎澤，下，舊隸鄭州，至元二年來屬。封邱，中。金大定中，以河患，遷治新城。元初，又爲河水所湮，復遷於故城。扶溝，下。陽武，下。杞，中。中統初，河決城北面，爲水所圮。乃築新城於河北岸置縣。後又修故城，號南杞縣。延津，下。蘭陽，下。金析東明六鄉爲蘭陽縣，取首鄉蘭陽多爲名。舊隸曹州，至元初來屬。通許，下。尉氏。下。太康，下。洧川，下。陳留，下。 
　　州五： 
　　鄭州。下。金故州，屬南京路。元初因之。舊領管城、滎陽、汜水、河陰、原武、密、滎澤七縣。後析密縣隸鈞州，滎澤、原武二縣隸開封府。領縣四： 
　　管城，下。倚郭。元初省司候司入之。滎陽，下。汜水，下。河陰。下。 
　　許州。下。金故州，屬南京路。元初因之。領縣五： 
　　長社，下。長葛，下。郾城，下。襄城，下。臨潁。下。 
　　陣州。下。金故州，屬南京路。元初因之。領縣五： 
　　宛邱，下。西華，下。商水，下。至元二年，省南頓、項城入之。後復置。南頓，下。延祐二年，復商水鎮爲南頓縣。項城。下。至大二年，復置。 
　　鈞州。下。金故州，屬南京路。元初因之。至元二年，析鄭州之密縣來屬。領縣三： 
　　陽翟，下。新鄭，下。密縣。下。 
　　睢州。下。金故州，屬南京路。元初因之。舊領襄邑、考城、柘城三縣。元初，置儀封縣於東明縣之通安堡，隸本州。領縣四： 
　　襄邑，下。倚郭。考城，下。儀封，下。柘城。下。 
　　河南府路。金河南府，屬南京路。元初改河南府路。舊領洛陽、宜陽、永寧、登封、鞏、偃師、孟津、新安澠池九縣。金升澠池縣爲韶州，至元八年仍爲澠池縣，改隸陝州。戶九千五百二，口六萬五千七百五十一。壬子年數。領司一： 
　　錄事司。 
　　縣八： 
　　洛陽，至正二十六年，罷洛陽嵩縣宣慰司，嵩縣當是至正間析洛陽縣地置之。宜陽，下。永寧，下。登封，下。鞏縣，下。至正二十年，改立軍州萬戶府。孟津，下。新安，下，偃師。下。 
　　州一： 
　　陝州。下。金故州，又改西安軍。屬河南路。元初，仍爲陝州。舊領陝、靈寶、湖城、閿鄉四縣。至元二年，省湖城縣入閿鄉，降韶州澠池縣來屬。領縣四： 
　　陝縣，下。靈寶。下。至元三年，省入陝縣。八年，廢虢州爲虢略縣，治靈寶。後復置靈寶縣，以虢略爲巡檢司，並虢州之朱陽縣入之。澠池。下。金韶州，置澠池司侯司。至元二年，省司侯司。八年，降州爲縣，隸本州。閿鄉。下。 
　　南陽府。金申州，屬南陽路，以南陽縣爲治所。金志漏申州，不載。至元八年，升爲南陽府，以唐、鄧、裕、嵩、汝五州隸之。二十五年，改屬汴粱路。後直隸行省。戶六百九十二，口四千八百九十三。壬子年數。領縣二： 
　　南陽，下。倚郭。有三鴉巡檢司。鎮平。下。本陽管鎮，金末置縣。 
　　州五： 
　　鄧州。下。金故州，屬南京路。至元八年，改隸南陽府。舊領穰縣、南陽、內鄉、淅川、順陽五縣。金末析南陽縣，置申州。元初，省淅川、順陽二縣入內鄉縣，升穰縣之新野鎮爲縣。舊設錄事司，至元二年併入穰縣。領縣三： 
　　穰縣，下。倚郭。內鄉，下。新野。下。 
　　唐州。下。金故州，屬南京路。至元八年，改隸南陽府。舊領泌陽、比陽、湖陽、桐柏四縣。至元三年，以民力不及，廢湖陽、比陽，桐柏三縣。領縣一： 
　　泌陽。下。倚郭。元初廢。至元九年，復置。大德五年，省入本州。至元十六年，知南陽府粱曾以唐、鄧二州爲襄陽府所奪，爭之，復隸南陽府。唐、鄧二州改隸襄陽府年分闕。 
　　嵩州。下。金故州，屬南京路。至元八年，改隸南陽府。舊領伊陽、福昌二縣。後福昌改隸河南府。至元三年，省伊陽縣入本州。領縣一： 
　　盧氏。下。至元二年，隸南京路。八年，隸南陰府。十一年來屬。 
　　汝州。下。金故州，屬南京路。至元八年，改隸南陽府。舊領粱、郟城、魯山、寶豐四縣。至元三年，廢郟城、寶豐入粱縣。後復置郟縣。領縣三： 
　　粱縣，下。魯山，下。郟縣。下。 
　　裕州。下。金故州，屬南京路。至元八年，改隸南陽府。舊領方城、舞陽、葉三縣。後即葉縣行隨州事，就置昆陽縣爲屬邑。至元三年，罷州，並昆陽、舞陽二縣入葉縣。後復置舞陽縣。領縣三： 
　　方城，下。倚郭。葉縣，下。舞陽。下。 
　　汝寧府。金蔡州，屬南京路。至元七年，改隸汴粱路。三十年，行省平章政事伯顏言：「蔡州去汴粱遠，凡事稽誤，宜升散府。」遂升爲汝寧府，直隸行省，以息、潁、信陽、光四州隸之。舊領汝陽、遂平、上蔡、西平、確山、平輿六縣。至元七年，省遂平、平輿二縣入汝陽。後復置遂平縣。抄籍戶口闕。至順錢糧戶數七千七十五。領縣五： 
　　汝陽，下。倚郭。元初廢，後置。上蔡，下。西平，下。確山，下。遂平。下。 
　　州四： 
　　潁州。下。金故州，屬南京路。至元三十年，改隸汝寧府。舊領汝陰、泰和、沈邱、潁上四縣。至元二年，省四縣及錄事司入本州。後復置縣三： 
　　太和，下。沈邱，下。潁上。下。 
　　息州。下。金故州，屬南京路。中統三年廢，四年復置。至元三年，罷息州安撫司，以其民隸南京路。至元三十年，改隸汝寧府，舊領新息、新蔡、真陽、褒信四縣。至元三年，省四縣入本州。後又置二縣： 
　　新蔡，下。至元四年置。真陽。下。 
　　光州。下。宋故州，屬淮南西路。至元十二年，歸附， 
　　隸蘄黃宣慰司。二十二年，同蘄、黃等州直隸湖廣行省。三十年，改隸汝寧府。領縣三： 
　　定城，下。固始，下。宋末兵亂，徙治無常。至元十一年，復舊治。光山。下。兵亂地荒。至元十二年復置縣。 
　　信陽州。下。宋信陽軍，屬京西北路。至元十四年，改信陽府，隸蘄黃宣慰司。十五年，降爲州，屬湖廣行中書省。二十九年，改隸河南行省。三十年，來隸汝寧府。舊領羅山、信陽二縣。至元二十年，以羅山當馹置要衝，徙州治此，而移縣治於西南，號曰羅山新縣。戶三千四百一十四，口三萬三千七百五十一。至元七年數。領縣二： 
　　羅山，下。倚郭。信陽。下。 
　　歸德府。宋應天府。金改歸德府，屬南京路。金亡，宋復取之。元初，與亳州之酇縣同時歸附，置京東行省。未幾，罷。憲宗二年，置司、府、州、縣官以撫定新附之民。至元八年，升爲散府，直隸行省，以宿、亳、徐、邳四州隸之。舊領睢陽、寧陵、夏邑、虞城、谷熟、碭山六縣。至元二年，析虞城、碭山二縣屬濟寧府，並谷熟縣入睢陽，酇縣入永州，又降永州爲永城縣，與寧陵、夏邑二縣俱隸本府。抄籍之數闕。至順錢糧戶二萬三千三百一十七。領縣四： 
　　睢陽，下。倚郭。永城，下。夏邑，下。舊隸永州。至元二年，來屬。未幾，廢。至元八年，復置，以碭山入之。寧陵。下。 
　　州四： 
　　徐州。下，金故州，屬山東西路。至元二年降爲下州。舊領彭城、蕭、永固三縣及錄事司。至是省永固縣入蕭縣，省彭城縣、錄事司入本州。領縣一： 
　　蕭縣。下。至元二年，併入徐州。十二年，復置。至正八年，升徐州爲總管府，以邳、宿、滕、嶧四州隸之。十三年，降爲武安州。以所轄縣隸歸德府，嶧、滕二州仍隸益都路。 
　　宿州。中。金故州，屬南京路。元初，廢。中統三年，復置，改隸本府。舊領臨淮、蘄、靈璧、符離四縣及司候司。至元二年，省臨淮、蘄、靈璧三縣，並司候司入本州。四年，析靈璧縣地入泗州。十七年，復置靈璧縣來屬，領縣一：靈壁。下。 
　　邳州。下。金故州，屬山東西路。元初，廢。中統三年，復置。至元八年，改隸本府。舊領下邳、蘭陵、宿遷三縣。元初以戶少，省三縣入本州。至元十二年，復置睢寧、宿遷兩縣，隸淮安路。十五年，復來屬，領縣三： 
　　下邳，下。州治所。城北有黃堌城。宿遷，下。睢寧。下。 
　　亳州。下。金故州，屬南京路。憲宗二年，改隸歸德府。舊領譙、酇、鹿邑、城父、衛真五縣。後省城父縣入譙，衛真縣入鹿邑，酇縣入永城。未幾，復置城父。領縣三：譙，下。鹿邑，下。城父。下。 
　　襄陽路。下。宋襄陽府，屬京西南路。至元十年，宋守將呂文煥以城降，改襄陽府爲散府。十一年，升襄陽路總管府。舊領襄陽、鄧城、宜城、谷城、南漳五縣。元初，省鄧城縣入襄陽。至元十九年，割均、房二州，南陽府光化、棗陽二縣來屬。至順錢糧戶數五千九十。領司一： 
　　錄事司。 
　　縣六： 
　　襄陽，下。倚郭。兵亂廢，至元十四年復置。南漳，下。舊紀：至元十四年，均州復立南漳縣。南漳改隸均州及省並年分均無考。宜城，下。谷城，下。光化，下。棗陽。卞。 
　　州二： 
　　均州。下。宋故州，屙京西南路。至元十二年，宋行均州事徐鼎以城降，改隸湖北宣慰司。十九年，來屬本路。領縣二： 
　　武當，下。兵亂，僑治無常。至元十四年，復置。 
　　鄖縣。下。宋鄖鄉縣。至元十四年改。 
　　房州。下。宋故州，屬京西南路。至元十二年，知州李鑑以城降。十九年，改隸襄陽路。領縣二： 
　　房陵，下。竹山。下。 
　　蘄州路。下。宋故州，屬淮南西路。至元十二年歸附，置淮西宣撫司。十四年，改總管府，設錄事司。戶三萬九千一百九十，口二十四萬九千三百二十一。自此以後至德安府，皆用至元二十七年數。領司一： 
　　錄事司。 
　　縣五：蘄春，中。倚郭。蘄水，中。廣濟，中。宋嘉熙兵亂，徙治江中洲。歸附後，復舊治。黃梅，中。嘉熙兵亂，僑治江中州。後復置。羅田。下。兵亂縣廢。至元十二年，復置。大德中，遷縣治於官渡沙。 
　　黃州路。下。宋故州，屬京西北路。至元十二年歸附。十四年，升爲總管府。舊紀：至元十四年，置宣慰司。疑誤。十八年，又置黃蘄州宣慰司，治黃州路。二十三年，罷宣慰司，直隸湖廣行省。二十九年，復置淮西道宣慰司，以蘄州、黃州二路隸之。大德三年，罷淮西道宣慰司，蘄、黃二路改隸河南江北行省。戶一萬四千八百七十八，口三萬六千八百七十九。領司一： 
　　錄事司。 
　　縣三：黃岡，中。州治所。黃陂，下。兵亂，僑治蘄州青山磯。歸附，還舊治。麻城。下。兵亂，徙治什子山。歸附，還舊治。 
　　淮西江北道肅政廉訪司。 
　　廬州路。上。宋故州，屙淮南西路。至元十三年，歸附。十四年，升爲總管府，隸淮西江北道。戶三萬一千七百四十六，口二十二萬九千四百五十七。領司一： 
　　錄事司。 
　　縣三：合肥，上。倚郭。粱縣，中。舒城。中。 
　　州三：和州。中。宋故州，屬淮南西路。至元十四年，置安撫司。明年，升和州路。二十八年，降爲州，隸廬州路。舊設錄事司，後省入歷陽。領縣三： 
　　歷陽，上。倚郭。含山，中。烏江。中。 
　　無爲州。中。宋無爲軍，屬淮南西路。至元十四年。升無爲路。二十八年，降爲州，罷巢州爲縣隸之。領縣三： 
　　無爲，上。倚郭。廬江，中。巢縣。下。至元十四年，置鎮巢府。二十三年，降爲巢州。二十八年，復爲縣。 
　　六安州。下。宋六安軍，辰淮南西路。至元十二年歸附。二十二年，改隸黃蘄州宣慰司。二十八年，降爲縣，隸廬州路。後又升爲州。領縣二： 
　　六安，中。英山。中。 
　　安豐路。下。宋壽春府，又以安豐縣爲安豐軍，並屬淮南西路。至元十四年，改安豐路總管府。十五年，降爲散府。二十八年，復升爲路，降臨濠府爲濠州以隸之。至正十二年，置安豐分元帥府。戶一萬七千九百九十二，口九萬七千六百一十一。領司一： 
　　錄事司。 
　　縣五：壽春，中。倚郭。安豐，下。霍邱，下。壽春、安豐、霍邱三具，宋隸壽春府。至元十八年，來屬本路。元統二年，立準鄉臨水山巡檢司。下蔡，下。與蒙城俱隸安豐府。二十八年，罷府，來屬本路。蒙城。下。金屬壽州。至元十八年。來屬本路。 
　　州一： 
　　濠州。下。宋故州，屬淮南西路。至元十三年歸附，置安撫司，十五年，升爲臨濠府，二十八年，復爲濠州，隸本路。舊領鍾離、定遠二縣。至元二十八年，降懷遠州爲縣，隸之。領縣三： 
　　鍾離，下。倚郭。定遠，下，懷遠。下。宋爲懷遠軍，領荊山一縣。至元二十八年，以軍爲縣，省荊山入之。 
　　安慶路。下。宋安慶府，屬淮南西路。至元十二年，宋將范文虎以城降。十三年，置安撫司。十四年，改安慶路總管府，屬黃蘄州宣慰司。二十三年，罷宣慰司，直隸行省。舊領懷寧、宿松、望江、太湖、桐城五縣。至元二年，析懷寧縣境置灊山縣。戶三萬五千一百六，口二十一萬九千四百九十。領司一： 
　　錄事司。大德元年置。 
　　縣六： 
　　懷寧，中。宿松，中。天曆初，立鐵柱於小孤山，號海門第一關。望江，下。大潮，中。桐城，中。宋末徙治樅陽，又徙於李陽河。元初，始還舊治。灊山。下。本懷寧縣之清朝、玉照二鄉地。宋立四寨，仍隸懷寧縣。至無中，置野人原寨。至治間，始析置灊山縣，以山爲名。 
　　淮東道宣慰使司。皇慶二年，改淮東淮西道宣尉恰爲淮東道宣慰使司。 
　　江北淮東道肅政廉訪司。 
　　揚州路。上。宋揚州，屬淮南東路。至元十三年歸附，置淮東都元帥府。十四年，改揚州路總管府。十五年，置淮東道宣慰司，本路屬焉。十九年，省宣慰司，本路直隸行省。二十六年，改浙西道宣慰司爲淮東淮西道宣慰司，仍治揚州路，升本路高郵府爲散府，直隸宣慰司。戶二十四萬九千四百六十六，口一百四十七萬一千一百九十四。領司一： 
　　錄事司。 
　　縣二： 
　　江都，上。倚郭。泰興。上。 
　　州五： 
　　真州。下。宋故州，屬淮南東路。至元十三年，置真州安撫司。十四年，改真州路總管府。二十一年，降爲州，隸揚州路。領縣二： 
　　揚子，上。倚郭。宋永正縣。至元二十八年，改揚子縣，移治新城，省錄事司入之。六合。下。 
　　滁州。下。宋故州，屬淮南東路。至元十五年，改滁州路總管府。二十年，仍爲州，隸揚州路。領縣三： 
　　三除州。下。宋故州。屬準南東路處。至元十五年，改三除州路總管府。二十年，仍爲州，隸揚州路。領縣三： 
　　清流，中。至元十四年，省錄事司入之。來安，下。全椒。下。 
　　泰州。上。宋故州，屬淮南東路。至元十四年，改泰州路總管府。至二十一年，仍爲州，隸揚州路。領縣二： 
　　海陵，上。倚郭。宋端平後，去縣城五里別築新城。後張土誠據之。如皋。下。 
　　通州。中。宋故州。屬淮南東路。至元十五年，改通州路總管府。二十一年，仍爲州，隸揚州路。領縣二：靜海，上。倚郭。海門。中。 
　　崇明州。下。本通州海濱沙洲。宋建炎中有昇州句容縣姚、劉二姓避兵於沙上，其後遂稱姚劉沙。宋嘉定中，置天賜監場。至元十四年，置崇明州。 
　　淮安路。上。宋楚州。又升屬縣山陽縣爲淮安軍，又改軍爲州。屬淮南東路。至元十三年，置行淮東安撫司。十四年，改總管府。二十年，置淮安府路總管府，以臨淮府，海寧、泗、安東三州隸之。二十七年，罷臨淮府。舊領山陽、鹽城、淮安、新城、淮陰、新城、清河、桃園七縣。設錄事司。至元二十年，省淮安、新城、淮陰三縣入山陽縣。戶九萬一千二十二，口五十四萬七千三百七十七。領司一： 
　　錄事司。 
　　縣四： 
　　山陽，上。宋淮安縣，至元十二年，以本縣馬羅軍寨爲山陽縣。十三年，淮安路歸附，仍存淮安縣。二十年。省淮安及新城縣入之。鹽城，上。桃園，下。本淮陽軍之桃園鎮，金盥淮濱縣，後廢。至元中置桃園縣。清河，下。本泗州之清河口，宋置清河軍，至元十五年改爲縣。 
　　州三： 
　　海寧州。下。宋故州，屬淮南東路。金志亦有海州，後復爲宋地。至元十二年，歸附。十五年，升海州路，爲總管府。又改爲海寧府，旋降爲州，隸淮安路。舊領錄事司，朐山、東海、懷仁、沭陽四縣。至元二十年，省東海縣與錄事司入朐山。領縣三： 
　　朐山，中。沭陽，下。贛榆。下。宋懷仁縣，金改贛榆。 
　　泗州。下。宋故州，屬淮南東路。金志亦有泗州，後復爲宋地。至元十三年，降爲下州。舊領臨淮、淮平、虹、靈璧、睢寧五縣。至元十六年，析瞧寧縣屬邳州。十七年，析靈璧縣屬宿州，以臨淮府五河縣來屬。二十一年，省淮平縣入臨淮。二十七年，廢臨淮府，以盱眙、天長二縣來屬。領縣五： 
　　臨淮，下。虹縣，下。宋故縣，金廢。元初復置。五河，下。盱眙，上。宋招信軍。至元十三年，行招信軍安撫司事，領盱眙、天長、招信、五河四縣。十四年，升招信路總管府。十五年，改臨淮府。十七年，以五河縣在淮北，改屬泗州。二十年，並招信縣入盱眙。二十七年，廢臨淮府入盱眙。天長。中。至正十五年，置淮東等處宣慰使司都元帥於本縣。 
　　州一，安東州。下。宋漣水軍，後改安東州，屬淮南東路。至元十二年，置安東分元帥府。後改隸準安路，領縣一： 
　　漣水。下。 
　　高郵府。宋高郵軍，屬淮南東路。至元十四年，升爲高郵路總管府。二十年，降高郵路爲府，隸揚州路，後改爲散府，隸宣慰司。舊領錄事司及高郵、興化二縣。至元二十年，廢安宜府爲寶應縣來屬，又省錄事司入高郵縣。戶五萬九十有八。至順錢糧戶數。領縣三： 
　　高郵，上。倚郭。興化，中。寶應。上。舊爲寶應軍。至元十六年，改爲安宜府。二十年，廢府爲縣，來屬。 
　　荊湖北道宣慰司。至正十一年，兼都元帥府。 
　　山南江北道肅政廉訪司 
　　中興輅。上。宋爲江陵府，屬荊湖北路。至元十二年，歸附。是年，置懷遠、靈武二縣，分處新民。未詳何時裁併。十三年，改上路總管府，設錄事司。天曆二年，以文宗潛藩。改爲中興躋。戶一十七萬六百八十，口五十九萬九千二百二十四。領司一： 
　　錄事司。 
　　縣七： 
　　江陵，上。公安，中。石首，中。鬆滋，中。枝江，下。潛江，下。舊治白氵付。至元二十七年，水圮城，遷今治。監利。中。 
　　峽州路。下。宋峽州，屬荊湖北路。至元十三年，歸附。十七年，升爲峽州路。戶三萬七千二百九十一，口九萬二千九百四十七。領縣四： 
　　夷凌，中。宋末隨州遷治不常。歸附後，還江北舊治。宜都，下。宋舊縣。長陽，下。遠安。下。至正初，達魯花赤沙班遷縣治於亭子山下。 
　　安陸府。宋郢州，隸京西南路。至元十三年，歸附。十五年，升爲安陸府。隸宣慰司。戶一萬四千六百六十五，口三萬三千五百五十四。領縣二： 
　　長壽，中。京山。中。兵亂，移治漢濱。至元十二年，還舊治。沔陽府。宋復州，屬荊湖北路。至元十三年，歸附，升爲復州路。十五年，改爲沔陽府。戶一萬七千七百六十六，口三萬九百五十五。領縣二： 
　　玉沙，中。倚郭。景陵。中。宋舊縣。兵亂，徙治無常。歸附後，還舊治。 
　　荊門州。下。宋荊門軍，屬荊湖北路。至元十二年，歸附。十四年，升爲荊門府。十五年，遷府治於古城，降爲州。戶二萬九千四百七十一，口一十六萬五千四百三十五。領縣二： 
　　長林，上。當陽。中。 
　　德安府。宋舊府，屬荊湖北路。宋咸淳七年，徙治漢陽。至元十三年，歸附，還舊治，隸湖北邊宣慰司。十八年，罷宣慰司。直隸行省。爲散府。三十年，改隸黃州路。後復隸宣慰司。舊領安陸、孝感、應城、雲夢、應山五縣。至元十五年，析應山縣。隸隨州。戶一萬九百二十三，口三萬六千二百一十八。領縣四： 
　　安陸，下。孝感，下。宋建炎中遷縣治於紫資寨。至元十六年，還舊治。應城，中。雲夢，下。 
　　州一： 
　　隨州。下。宋故州，屬京西南路。至元十二年，歸附。十三年，以兵亂，遷徙無常，即黃仙洞爲州治。舊領隨縣。十五年，以德安府應山縣來屬。戶一萬五千九百六十六，口五萬二千六十四。領縣二。 
　　隨縣，下。應山下。
　

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

