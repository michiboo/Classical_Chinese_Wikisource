
至元元年春正月丁丑朔，高麗國遣使賀正旦。戊戌，楊大淵進羅絹三百端，優詔諭之。癸卯，罷宋人互市。
二月辛亥，選儒士譯寫經書，並纂修國史。丙辰，罷陝西行戶部。癸酉幸上都。詔總管史權等二十三人入覲。
三月已亥，命尚書宋子貞陳時務，子貞條十三策，敕中書省議行之。辛丑，立漕運司。
夏四月已卯，詔高麗國國王植入朝。丁卯，追治李亶逆黨張邦直、薑鬱等二十七人人之罪。
五月乙亥，唆脫顏、郭守敬行視西夏河渠。已亥，中書右丞粘合南合爲平章政事。六月乙巳，召王鶚、姚樞赴上都。戊申，高麗國遣使貢方物。
秋七月甲戌，彗星出輿鬼。癸未，以西番十八族部立安西州，行安撫司事。庚子，阿里不哥與玉龍答失、阿速帶、昔里給來降，詔皆有之，誅其部將不魯花等五人。
八月乙巳，立山東行中書省，中書左丞相耶律鑄、參知政事張惠等行省事。頒新立條格：省并州縣，定官吏員數，分品從，給俸祿，授公田，考殿最；均賦役，招流亡，禁擅用官物及以官物進獻、借貸官錢、擅科差役；凡軍馬不得停住村坊，詞訟不得越訴；恤鰥寡，勸農桑，臉雨澤，物價以鈔爲準；具賊盜囚徒起數，申省部。又頒陝西四川、西夏中興、北京行書中書省條格。定諸王使臣驛傳、稅賦、差發、不得擅招民戶，及以銀與非投下人赤斡赤。禁口傳敕旨，及追呼行省官屬。癸丑，僧子聰同議樞密院事。詔子聰復姓劉氏，賜名秉忠，拜太保，參領中書省事。乙卯，改燕京爲中都。丁巳，以改元，赦天下，詔曰：
九月壬申朔，立翰林國史院。辛巳，車駕至自上都。庚寅。
十月壬寅朔，高麗國王王禃來朝。庚戌，有事於太廟。丁卯，宋理宗殂。其太子禥嗣位。益都千戶毛璋、劉成等謀反，伏誅。
冬十一月辛巳，討骨嵬蠻。壬辰，罷領中書左右部阿合馬爲平章政事，阿里爲中書右丞。十二月庚午，始罷諸萬戶世守，立遷轉法。
二年春正月辛未朔，日有食之。己卯，鄧州監戰納懷、新舊軍萬戶董文炳並爲河南副統軍。甲申，申嚴越界販馬之禁。癸巳，八東乞兒部牙西來貢方物。丁酉，高麗國王王禃遣其弟珣來貢方物。
二月辛丑朔，都元帥按陳敗宋兵於釣魚山。戊申，封諸王兀魯帶爲河間王。丁巳，車駕幸上都。癸亥，並六部爲四。麥朮丁爲吏禮部尚書，馬亨爲戶部尚書，嚴忠範爲兵刑部尚書，別魯丁爲工部尚書。甲子，以蒙古人充各路達魯花赤，漢人充總管，回回人充同知，著爲令。同知東平路宣慰使寶合丁爲中書平章政事，廉訪使王晉爲參知政事，廉希憲、商挺罷。
三月丁亥，敕邊軍習水戰、屯田。
夏四月庚寅，敕軍中犯法者勿擅戮，輕罪斷，重罪上聞。詔四川、山東等路邊軍屯田。
閏五月癸亥，移秦蜀行省於興元路。丁卯，分河南屬州爲太宗子孫采地：鄭州隸合丹，鈞州隸明里，睢州隸孛羅赤，蔡州隸海都。平章政事趙璧行省事於南京、河南府、大名、順德、洺磁，彰德、懷孟等路，平章政事廉希憲行省事於東平、濟南、益都、淄萊等路，中書左丞姚樞行省事於西京、平陽、太原等路。詔諸路府州不滿千戶者，可並則並之。各投下並於所隸府州。散府州戶少者，不更設隸事司及司侯司。附郭縣以府州兼領。括諸路未佔戶籍任差職者以聞。
六月戊寅，移山東統軍司於沂州。萬戶重喜城十字路及正陽，命禿剌戍之。己卯，高麗國遣使賀聖誕節。參知政事王晉罷。
秋七月癸亥，安南國王遣使貢方物。戊寅，高麗國遣使貢方物。己卯，中書省臣皆罷。安童爲中書右丞相，伯顏爲中書左丞相。八月戊子，召許衡於懷孟，楊誠於益都。車駕至自上都。
九月庚子，皇孫鐵木兒生。
冬十月己卯，有事於太廟，癸未，敕順天張柔、東平嚴忠濟、河間馬總管、濟南張林、太原石抹總管等戶改隸民籍。十一月丙申，召李昶於東平。
十二月癸酉，召張德輝於真定，徒單公履於衛州。丁亥，選諸翼軍萬人充待衛親軍。
三年春正月乙未，高麗國遣使賀正旦。丙午，遣朵端、趙璧扶諭四川軍民。壬子，立製國用使司，以阿合馬爲使。
二月丙寅，廉希憲、宋子貞爲中書平章政事，張文謙爲中書左丞，史天澤爲樞密副使。癸酉，立安撫高麗軍民總管府，治瀋州。壬午，中書右丞張易爲同知製國用使司事，參知政事張惠爲副使。癸未，車駕幸上都。甲申，罷夏行省，立慰司。立東京、廣寧、懿州、開元、恤品、合懶、婆婆等路宣撫司。
三月己未，前參知政事王晉及近侍和哲斯、轉運使王明坐隱匿鹽課，並論死。夏四月己卯，申嚴瀕海私鹽之禁。五月乙未，遣使者慮囚。丙辰，罷益都行中書省。
六月丁卯，封皇子南木合爲北平王。戊寅，申嚴陝西、河南竹禁。
秋七月丙申，罷息州安撫司。壬寅，詔上都路總管府遇車駕巡幸，行留守司事。八月丁卯，兵部侍郎黑的、禮部侍郎殷宏使日本、賜璽書曰：
皇帝奉書日本國王：朕惟自古小國之君，境土相接，尚務講信修睦；況我祖宗受天明命，奄有區夏，遐方異域畏威懷德者，不可悉數。朕即位之初，以高麗無辜之民，久罹鋒鏑，即令罷兵，還其疆場，反其旄倪。高麗君臣感戴來朝。計王君臣，亦已知之。高麗，朕之東藩也。日本密邇高麗，開國以來，時通中國。至於朕躬，而無一乘之使，以通和好。尚恐國王知之未審，故特遣使持書佈告朕心。冀自今以往，通問結好，以相親睦。且聖人以四海爲家，不相通好，豈一家之理哉？以至用兵，夫誰所好？王其圖之。
又賜高麗王禃璽書曰：
今爾國人趙彝來告，日本與爾國爲近鄰，典章文物有足嘉者。漢、唐而下，亦或通使中國。故今遣黑的等往日本，欲與通和。卿其導去使，以徹彼疆，開悟東方向風慕義。茲事之責，卿宜任之。
戊子，高麗國遣使賀聖誕。九月戊午，車駕至上都。
冬十月丁丑，徙平陽經籍所於大都。太廟城，平章政事趙璧等集羣臣廷議，定太廟爲八室。
十一月辛卯，初給府、州、縣、司官吏俸及職田。平章政事宋子貞致仕。辛亥，忽都答兒爲中書左丞相。禁天文圖讖等書。
十二月，改四川行樞密院爲行中書省，賽典赤、也速帶兒等僉行中書省事。丁亥，張柔判行工部事，與行工部尚書段天等城大都。
四年春正月癸卯，修曲阜宣聖廟。乙巳，百濟國遣使來朝。辛亥，趙璧爲樞密副使。立諸路洞治都總管府。癸丑，封昔木土山爲武定山，其神□武定公。泉爲靈淵。其神曰靈淵侯。乙卯，高麗國遣使來朝。戊午，城大都。析上都隆興府自爲一路。立開元等路運司。
二月庚申，粘合南合復爲中書平章政事，阿里復爲中書右丞。丁卯，改經籍所爲宏文院，以馬天昭知院事。丁亥，車駕幸上都。
三月己丑，耶律鑄復爲中書右丞相。壬寅，右丞相忽都察兒、史天澤、耶律鑄、伯顏俱罷。
五月丁亥朔，日有食之。敕上都重建宣聖廟。丙辰，析東平路博州別爲一路。
六月乙丑，史天澤復爲中書左丞相，忽都答兒、耶律鑄爲平章政事，伯顏爲中書右丞，廉希憲爲中書左丞，阿里、張文謙並參知政事。乙酉，罷宣徽院。黑的、殷宏奏，高麗使者不能導至日本。命仍至高麗，齎璽書，切責高麗國王，使通諭日本，期於必得要領。
秋七月戊戍，大名路達魯、總管張宏範，坐盜用官錢，免官。
八月丙寅，復立宣徽院，以錢真爲院使。丁丑，封皇子忽哥赤爲雲南王。壬午，命怯綿討建都蠻。高麗國遣使賀聖誕。阿朮略地襄陽，敗宋兵於牛嶺。九月戊申，許衡爲國子祭酒。安南國王遣使貢方物。庚戌，遣雲南王忽哥赤鎮大理、鄯闡、察罕章、赤禿哥兒，金齒等處，立大理等處行六部，闊闊帶以尚書兼雲南王傅，柴禎以尚書兼府尉，寧源以侍郎兼司馬。詔安南國王陳光昺入朝。癸丑，車駕至自上都。
冬十月庚申，宋復陷開州。辛酉，製國用司言：「別怯赤山石絨，火不能然。」詔採之。西番酋阿奴版的哥等率眾來降，授喝吾等處總管。庚辰，定品官子孫蔭敘略。
十一月乙酉，有事於太廟。甲戍，立夔府路總元帥府。十二月庚戌，立諸位斡脫總管府。
五年春正月庚子，建上都城隍廟。辛丑，高麗國王王禃遣其弟淐來賀正旦，並奏通使日本。遣北京路總管於也孫脫、禮部郎中孟甲往諭高麗。二月辛丑，析甘州路之肅州別爲一路。
三月甲寅，禁民間兵器，犯者驗多寡定罪。甲子，敕怯綿招諭建都。丁丑，罷諸路女直、契丹、漢人爲達魯花赤者，回回、畏兀兒、乃蠻、唐兀特人仍舊。
夏五月癸亥，都元帥百家奴拔宋嘉定府五花、石城、白馬三寨。
六月辛巳朔，濟南人王保和等妖言惑眾，敕誅首惡三人，餘勿論。己酉，蔡國公張柔卒，封諸王昔里吉爲河平王。
秋七月辛亥，召高鳴、劉瑜、郝謙、李天輔、韓彥文、李赴上都。壬子，罷各路奧魯官，令管民官兼領之。癸丑，立御史臺，右丞相塔察兒爲御史大夫。詔曰： 「召官職在直言，騰或有未當，其極言無隱，毋憚他人，聯爲爾主。」仍諭天下知之。戊辰，罷西夏宣撫司。庚午，遣都統領脫朵兒、統領王國昌等點閱高麗兵船。立東西二川統軍司，以劉整爲都元帥，與阿朮同議軍事。
八月庚子，忙古帶討西番及建都蠻。
九月丁巳，阿朮圍樊城。己丑，命黑的，殷宏復齎國書使日本，仍敕高麗人導送。車駕至睚上都。史天澤復爲樞密副使。
冬十月戊寅朔，日有食之。己卯，敕中書省、樞密院：有事與御史臺同奏。庚辰，御史中丞阿里爲參知政事。立河南等路行中書省，參知政事阿里行省事。庚寅，敕禿忽思等譯《毛詩》、《孟子》、《論語》。乙未，有事於太廟。以和禮霍孫、獨胡剌充翰林待制，兼起居注官。
十一月庚申，宋兵自襄陽攻沿山城寨，阿朮分遺諸軍敗之。十二月戊寅，諭沿邊屯戍軍士，逃役者處死。
六年春正月癸丑，高麗國王王禃遣使來告誅權臣金俊。立四道提刑按察司。戊午，阿朮略宋復州、德安府，俘萬人而還。庚申，參知政事楊果罷爲懷孟路總管。詔樞密副使史天澤、駙馬忽剌出至襄陽視師。
二月己丑，頒新製蒙古字於天下，詔曰：
三月壬子，黑的、殷宏至於馬島，爲日本人所拒而還。戊午，阿朮圍樊城，築堡於鹿門山。辛酉，敗宋將張世傑出赤灘浦。夏四月辛巳，製玉璽大小十紐。
六月辛巳，怯綿討建都，失利，又擅追唆火兒璽書、金符，論死。丙申，高麗國王王禃遣其世子愖來朝。癸卯，詔董文炳率兵赴襄陽。秋七月己巳，立諸路蒙古字學。癸酉，立國子學，遣使者審理諸路冤滯，詔諭宋國軍民，示以不欲用兵之意，復遣脫朵兒、王昌國等至高麗，相視耽羅等處。海道萬戶解汝楫、李庭等敗宋將夏貴於虎尾洲，又敗宋將範文虎於罐子灘。
八月己卯，文金洲招討使司。丙申，詔諸路勸課農桑，命中書省採農桑事，列爲條目，相土地所宜者，頒行之。高麗權臣林衍廢其王禃，立禃弟淐爲王。高麗世子禃奏其事。遣斡朵思不花、李諤等至高麗按之。
九月己未，封高麗世子愖爲東安公。愖辭，授愖特進上柱國。敕率兵三千，赴其國難。辛未，敕萬戶宋仲義徵高麗。忽剌出、史天澤並爲章政事，阿里爲中書右丞，行河南中書省事賽典赤行陝西四川中書省事。車駕至自上都。斡朵思不花、李諤以高麗樞密副使金方慶至，奉王淐表，稱禃疾病，令淐權國事。
冬十月己卯，定朝儀服色。丁亥，遣兵部侍郎黑的、判官徐世雄，召王禃、王淐及林衍俱詣闕。命國王頭輦哥率大軍赴高麗，趙璧行中書省於東京，仍詔諭高麗軍民。
十一月癸卯，高麗龜州都領崔坦等以西京內附。庚午，安南國王遣使貢方物。高麗國王王禃遣使從黑的入朝，奏禃己復位。十二月己丑，析彰德、懷孟、衛輝爲三路。
七年春正月辛丑朔，高麗國遣使賀正旦。丙午，耶律鑄、廉希憲罷。立尚書省，罷製國用使司。平章政事忽都答兒爲中書左丞相，國子祭酒許衡爲中書左丞，製國用使司阿合馬平章尚書省事，同知製國用使司事張易同平章尚書省事，製國用使司副使張惠、僉製國用使司李堯諮、麥朮丁並參知尚書省事。己酉，敕諸投下官隸中書省。甲寅，高麗國王王禃奏請從七百人放覲，詔許從四百人。詔高麗西京內附，改爲東寧府，畫慈悲嶺爲界。丁巳，蒙哥爲高麗安撫使，佩虎符。詔諭高麗臣民曰：
朕即位以來，閔爾國久罹兵亂，冊定爾王，撤還兵戍。十年之間，其所以保護安全者，無所不至。不圖逆臣林衍自作不靖，擅易國王禃。立安慶公淐。詔衍赴闕。復稽延不至，豈可釋而不誅。已遣行省率兵東下，惟衍一身是討，淐本非得已，在所寬宥。自餘脅從詿誤，一無所問。
二月辛未朔，中書右丞伯顏爲樞密副使。丙子，帝御行宮，觀劉秉忠、許衡及太常卿徐世隆所起朝儀，大悅，舉酒賜之。丁丑，以歲饑，罷築宮城。壬辰，立司農司，參知政事張文謙爲司農卿。設四道巡行勸農司，勸課農桑，興修水利。乙未，萬戶張宏範敗宋兵於萬山堡。高麗國王王禃來朝，求見皇子燕王。詔曰：「汝一國主也，見朕足矣。」禃請世子愖見，從之。詔諭禃曰：「卿內附在後，故班諸王下。我太祖時亦都護先附，即令班諸王上，阿思蘭後附，則班其下。卿宜知之。」未幾，命蒙哥、趙良弼送禃還。詔國王頭輦哥率兵戍高麗王京，脫脫朵兒、焦天翼爲高麗國達魯花赤。又詔諭高麗臣民曰：
朕惟臣之事君，有死無二。不意爾國權臣，輒敢擅易國主。彼既驅率兵眾，將致爾等危擾不安，以爾黎庶之故，特遣兵護送國王愖還國，奠居舊京，命達魯花赤同往鎮撫，以靖爾邦。爾東土人，咸當無畏，安堵如故。已別敕將帥，嚴戢兵士，勿令侵犯。爾或妄動，必致俘略，宜審思之。
三月庚子朔，日有食之。改諸路行中書省爲行尚書省。甲寅，車駕幸上都。
夏四月壬午，設諸路蒙古字學教授，定達魯花赤子弟蔭敘格。癸未，定軍官等級，以軍多少爲差。己丑，林衍死，衍黨裴仲孫等復立王愖疏屬承化侯溫爲王，竄於珍島。
五月癸卯，也速帶兒、嚴忠範等及宋兵戰於嘉定、重慶，皆敗之，獲其都統牛宣。甲辰，威州番酋降。丁未，同知樞密院事合答爲章政事。丙辰，括天下戶口。減諸路課程十分之一，免上都糧稅。管民官遷轉，以六十月爲一考。改宣徽爲光祿司，宣徽使線真爲光祿司使。庚申，命樞密院閱實軍數。
六月庚戌，敕戍軍還，所過州縣村坊主者給飲食、醫藥。丁亥，罷各路洞治總管府。丙申，立籍田於中都東南郊。禁邊民擅入宋境剽掠。
秋七月庚申，初給軍官俸。壬戌，僉諸道回回軍。乙丑，閱實諸路炮手戶。也速帶兒敗宋兵於金剛臺。八月戊辰朔，築環城以逼囊陽。庚辰，御史大夫塔察兒同知樞密院事，御史中丞帖隻爲御史大夫。高麗世子愖來賀聖誕。駙馬斡羅陳建城於答兒海子，賜名應昌府。
九月丙寅，括河西戶口。
冬十月乙亥，宋人寇莒州。乙酉，有事於太廟。己丑，車駕至自上都。
十一月丁巳，忻都、史樞並爲高麗金州等處經略使，佩虎符，屯田高麗。安南國遣使貢方物。
閏月丁卯朔，高麗世子愖還。壬辰，申明勸課農桑賞罰之法。設諸路脫脫禾孫。
十二月丙申朔，改司農司爲大司農司，御史中丞博羅兼大司農卿。安童奏：「博羅以臺臣兼領，前無此例。」帝曰：「司農非細事，朕深諭此，其令博羅總之。」祕書監趙良弼充國信使，使日本，賜日本璽書曰：
蓋聞王者無外，高麗與朕既爲一家，王國實爲鄰境。故嘗遣信使修好，爲疆場之吏抑而弗通。所獲二人，敕有司慰撫，齎牒以還。繼欲通問，值高麗權臣林衍構亂，坐是弗果。豈王亦因此輟不遣使，或已遣而中道梗塞耶？不然，日本素號秉禮之國，王之君臣寧肯漫爲不思之事乎？近己平林衍，高麗安輯，特令祕書監趙良弼充國信使，持書以往。如即發使，與之偕來，親仁善鄰，國之善事。其或猶豫，以至用兵，夫誰所樂爲也？王其圖之。敕歲祀大社稷、風師、雨師、雷師。丁亥，金齒、驃部酋阿匿福、勤丁、阿匿爪來降獻馴象三、馬十九。辛酉，諸王伯忽兒爲也可劄魯忽赤。
八年春正月乙丑朔，高麗國遣使賀正旦，兼貢方物。己卯，同僉河南等路行中書省事阿里海牙參知尚書省事。設樞密院斷事官。丙戌，高麗安撫使阿海攻珍島失利。壬辰，敕諸路鰥寡孤獨、疾病不能自存者，官給廬舍、薪米。
二月乙未朔，定民間婚娶禮幣，貴賤有差。丁酉，發中都、真定、順天、河間、平灤五路民築宮城。己亥，罷諸路轉運司。以尚書省奏定條畫頒天下。移陝西四川行中書省於興元。癸卯，東京等路行尚書省事趙璧爲中書右丞。甲辰，命忽都答兒招論裴仲孫。憶巳，大理等處都元帥元寶合丁、雲南王傅闊闊帶毒殺雲南王事覺，伏誅。戊申，以治事日程諭中外官事。庚戌，申嚴東川鹽井之禁。庚申，奉御九住以梳櫛侍太祖，奉所落須發之上，詔藏於太廟夾室。
三月乙丑，置河東山西道按察司，改河東陝西道爲陝西四川道，山北東西道爲山北遼東道。丙子，改鹽課都轉運司爲都轉運鹽使司。辛巳，殺濱棣路萬戶韓世安，籍其家。甲申，車駕幸上都。乙酉，中書丞許衡罷爲集賢大學士、國子祭酒。立國子學，置司業、博士、助教等官。己丑，立西夏中興等路行尚書省，趁海參知行尚書省事。命尚書省閱實天下戶口，頒條畫諭天下。敕有司留滯獄訟，以致越訴者，官民皆罪之。忻都、史樞行經略司於鳳州等處。
夏四月壬寅，忻都、忽林赤、王國昌分道討裴仲孫。平灤路昌黎縣民生子，中夜有光，詔鞠養之。或諫，帝曰：「何幸生一好人，毋嫉也。」每月命給米四斗。戊午，阿朮等與宋將範文虎戰於湍灘，大敗之，獲統製朱勝等非餘人。
五月乙丑，以大兵圍襄陽。敕賽典赤、鄭鼎率所部水陸並進，趨嘉定，汪良臣、彭天祥趨重慶，紥剌不花趨瀘州，曲立吉思趨汝州，牽制宋之援兵。僉省也速帶兒、鄭鼎爲軍前行尚書省事，賽典赤行省事於興元，轉給軍糧。丙寅，雲南落羽蠻貢方物。辛未，分金齒、白夷爲東西兩路安撫使。己卯，史天澤平章軍事重事。辛巳，令蒙古子弟好學者，兼習算朮。癸未·史樞、沂都等討珍島賊，大破之，斬王溫，其黨金通精走死，珍島平。高麗國遣使貢方物。
六月甲午，敕樞密院：凡軍事徑奏，不必由尚書省。癸卯，宋將範文虎援襄陽，阿朮等大敗之，己未，山東統軍司塔山、董文炳坐城五河口遲，爲宋兵所據，決罰有差。
秋七月壬戌朔，僉女直、水達達軍。丁卯，國王頭輦哥行尚書省於北京、遼東等路。辛未，立左、右十三衛親軍都指揮司。乙酉，阿朮敗宋將來興國於湍灘。高麗世子愖人質。
八月壬辰朔，日有食之。己亥，詔招諭宋襄陽守臣呂文煥。壬子，車駕至自上都。遷成都統軍用於眉州。己未，聖誕節，初立內外仗及雲和署樂位。
九月壬戌朔，敕阿朮略地漢南。癸亥，高麗世子愖歸。丙寅，罷陝西四川行尚書省，也速帶兒行四川尚書省事於興元、京兆等路。甲戌，金西夏、回回軍。太廟殿柱壞。丙子，敦享太廟毋用犧牛。壬午，宋兵寇膠州，千戶蔣德等敗之，獲宋統製範廣。癸未，詔四川民力困弊，免茶鹽等課稅，仍敕有司有盲茶鹽之利者以違制論。
冬十月丁酉，有事於太廟。
十一月辛酉朔，遣阿魯忒兒等撫治大理。壬戌，罷諸路交鈔都提舉司。乙亥，建國號曰大元，詔曰：
丙戌，立四川行尚書省於成都。
十二月辛卯，宣徽院請以闌遺、漏籍等戶淘金，帝曰：「姑止，毋重勞吾民也。」乙巳，減百官俸。召塔出、董文炳入覲。辛亥，省太常專入翰林院。
九年春正月庚申朔，高麗國追使賀正旦，兼貢方物。甲子，並尚書省入中書省。平章尚書省事阿合馬、同平章尚書省事張易爲中書平章政事，參知尚書省事張惠爲中書左丞，參知尚書省事李堯諮、麥朮丁爲參知中書政事。省六部爲四：曰吏禮部、戶部、兵刑部、工部。丙寅，遣不花、馬磷諭高麗具徵耽羅舟糧。敕諸路僉軍三萬人赴河南。丁丑，皇子西平王奧魯赤及諸王也速□兒、禿魯率所部討建都蠻。庚辰，改北京、中興、四川、河南四路行尚書省，復立京兆中書行省。辛巳，敕軍民訟田者，民田有餘分之軍，軍田有餘亦分之民。其軍驅入民籍者，還正之。壬午，改山東東路部元帥府統軍司爲行摳密院，也速帶兒、塔出並行樞密院副使。乙酉，詔元帥府統軍司、總管萬戶府閱實軍籍。
二月庚寅朔，國信使趙良弼追書狀官張鐸同日本十二人至京師請覲，帝不許。辛卯，詔紥魯忽赤乃太祖開刨，所置位百司右，並立左右司。壬辰，高麗國進使賀建國號。改中都爲大都。甲午，命阿朮統蒙古軍，劉整、阿城海牙統漢軍。戊申，始祭先農於東郊。車駕幸上都。
三月甲戌，括民間四教經，焚之。阿朮等克樊城外城，築重圍守之。
五月戊午朔，立和林轉運司，小雲失別爲使，兼提舉交鈔使。辛酉，罷僉回回軍。癸亥，敕拔都軍屯田於怯鹿難之地。丙寅，僉徐、邳二州軍，戍邳州。庚午，罷西番禿魯千等處金銀礦戶爲民。乙酉，詔安集答里伯所部流民。
六月壬辰，京師大雨，壞牆屋，壓死者眾。己亥，塔出略地漣州，拔白頭河諸堡。
秋七月丁巳朔，禁私鬻回回曆。壬午，詔官府文移並用蒙古字，仍遣百官子弟入蒙古學。
八月丙戌朔，日有食之。癸卯，阿朮等大敗宋襄陽援兵，獲其都統張順。乙巳。車駕至自上都。
九月甲子，阿朮等敗宋兵於櫃門關，獲其都統張貴及將士二千餘人。癸酉，河南行中書省阿里坐奏軍數不實，免官，並杖之。甲戌，罷水軍總管府。
冬十月丙戌朔，封皇子忙哥刺爲安西王。遣使招諭扮卜、忻都蠻。壬辰，有事於太廟。癸巳，趙壁爲平章政事。張易爲樞密副使。癸卯。初立會同館。
十一月壬戌，諸王隻必帖木兒、伯待穆爾築新城成，賜名永昌府。己巳，徵高麗兵討耽羅。辛未，召高平儒者楊恭遮懿，不至。十二月乙酉朔，詔諸路達魯花赤、管民長官，兼管諸軍奧魯。辛丑，諸王忽刺出括逃民高麗界。高麗達魯花赤上其事，詔：「高麗之民猶未安集，禁之。」辛亥，宋將昝萬壽寇成都，嚴忠範失利，遣使逮忠範至京師。癸丑，改拱衛司爲拱衛直都指揮使司。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

