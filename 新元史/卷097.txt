
卷九十七·志第六十四
　
　　○輿服三 
　　△崇天鹵簿外仗 儀衛 中道 
　　頓遞隊：象六，飾以金裝蓮座，香寶鞍詹轡秋勒，犛牛尾拂，跋塵，鉸具。導者六人，馭者南越軍六人，皆弓花角唐帽，緋絁銷金□衫，鍍金束帶，烏靴，橫列而前行。次駝鼓九，飾以鍍金鉸具，轡飾罽籠旗鼓纓槍。馭者九人，服同馭象者，中道相次而行。次舍人二人，四品服，騎分左右，夾駝而行。次青衣一人，武弁，青統衫青勒帛，青靴，執首杖。次清道官四人，本品服，騎。次信幡二，墊者二人，引護者四人，武弁，黃絁生色寶相花袍，黃勒帛，黃靴。次騾豉六，飾騾以鍍金鉸具，轡罽籠旗鼓纓槍。馭者六人，服同馭駝者。次告止幡二，執者二人，引護者四人，武弁，緋絁生色寶相花袍，紅勒帛，紅靴。次傳教幡二，執者二人，引護者四人，武弁，黃絁生色寶相花袍，黃勒帛，黃靴，並分左右。次橋道頓遞使一人，本品服，騎。中道，舍人、清道官、橋道頓遞使從者凡七人，錦帽，紫□衫，小銀束帶，行縢鞋襪。後凡從者之服，皆同此。 
　　纛槊隊：金吾將軍二人，交角襆頭，緋羅繡抹額，紫羅繡辟邪裲襠，紅錦襯袍，錦胯蛇，金帶，烏靴，橫刀，佩符，騎，皆分左右。次弩而騎者五人，錦帽，青絁生色寶相花袍，銅帶，綠雲靴。次槊而騎者五人，錦帽，緋絁生色寶相花袍，銅帶，朱雲靴。次纛一，執者一人，夾者四人，護者二人，皆錦情，紫生色寶相花袍，鍍金帶，紫雲靴。押纛官二人，皆騎，本品服。次馬鼓四，飾如騾鼓，馭四人，服同御騾。次佩弓矢而騎者五人，服同執弩者。押衙四人，騎而佩劍，錦帽，紫絁生色寶相花袍，鍍金帶，雲頭靴。犦槊者四人，騎，錦帽，緋絁生色寶相花袍，銅帶，朱靴。控馬八人，錦帽，紫衫，銀帶，烏靴。次槊而騎者五人，服佩同執弩者。金吾將軍、押纛官從者四人，服同前隊。 
　　朱雀隊：舍人一人，四品服，騎而前。次朱雀旗一，執者一人，引護者四人，錦帽，緋絁生色鳳花袍，銅帶，朱雲靴皆佩劍而騎，護者加弓矢。次金吾折衝一人，交角襆頭，緋絁綢抹額，紫羅繡辟邪裲襠，紅錦襯袍，金帶，錦胯蛇，烏靴，橫刀，佩弓矢而騎，帥甲騎凡二十有五，駑五人，次弓五人，次槊五人，次弓五人，次槊五人，皆冠甲騎冠，朱畫甲，青勒甲絛，鍍金環，白繡汗胯，束帶，紅靴，帶弓箭器仗。馬皆朱甲、具裝珂飾全。舍人、金吾折衝從者凡二人，服同前隊。 
　　十二旗隊：舍人一人，四品服，騎而前。金吾果毅二人交角襆頭，緋羅繡抹額，紫羅繡辟邪裲襠，紅錦襯袍，金帶，錦胯蛇，烏靴，橫刀，佩弓矢，騎分左右。帥引旗騎士五，皆錦帽，黃生色寶相花袍，銀帶，烏靴。次風伯旗左，雨師旗右，雷公旗左，電母旗右，執者四人，騎，青甲旗冠，綠甲，青勒甲絛，鍍金環，白繡汗胯，束帶，青雲靴，馬皆青甲珂飾。次五星旗五，執者五人，甲騎冠，五色畫甲，青勒甲絛，鍍金環，白繡汗胯，束帶，五色靴，馬甲如其甲之色，珂飾。次北斗旗一，執者一人，甲騎冠，紫畫甲，青勒甲絛，鍍金環，白繡汗胯，束帶，紫雲靴，馬甲隨其甲之色，珂飾。左右攝提旗二，執者二人，甲騎冠，朱畫甲，青勒甲絛，鍍金環，白繡汗胯，束帶，紅雲靴，馬朱甲，珂飾。執副竿者二人，騎，錦帽，黃生色寶相花袍，銀帶，烏靴。執槊而護者五人，騎，服同執副竿者。舍人、金吾果毅從者凡三人，服同前隊。 
　　門旗隊：舍人二人，四品服。監門將軍二人，皆交角襆頭，緋絁繡抹額，紫羅靴獅子裲襠，紅錦襯袍，金帶，烏靴，柢刀，飫弓矢，騎，馬甲、珂飾全。次門旗二，執者二人，錦帽，緋絁生色獅子文袍，銅革帶，紅雲靴，劍而騎。引護者四人，服佩同執人，而加弓矢，騎。次監門校尉二人，騎，服佩同監門將軍，分左右行。次鸞旗一，執者一人，引護者四人，錦帽，五色絁生色瑞鸞花袍，束帶行，五色雲靴，佩劍，護人加弓矢。皆騎。舍人、監門將軍、監門校尉從者凡六人，服同前隊。 
　　雲和樂：雲和署令二人，朝服，騎，分左右。引前行，凡十有六人，戲竹二，排簫四，簫管二，龍笛二，板二，歌工四，皆展角花襆頭，紫絁生色雲花袍，鍍金帶，紫靴。次琵琶二十。笙十有六，箜篌十有六，□十有六，方響八，頭管二十有八，龍笛二十有八，已上工百三十有二人，皆花襆頭，緋絁生色雲花袍，鍍金帶，朱靴。次杖鼓三十，工人花襆頭，黃生色花祆，紅生色花袍，錦臂韝，鍍金帶，烏靴。次板八，工人服色同琵琶工人。次大鼓二，工十人，服色同杖鼓工人。雲和署令從者二人，服同前隊。 
　　殿中黃麾隊：舍人二人，四品服。殿中侍御史二人，本品服，皆騎。次黃麾一，執者一人，夾者二人，騎，武弁，緋絁生色寶相花袍，紅勒帛，紅雲靴。舍人、殿中侍御史從者凡四人，服同前隊。 
　　太史鉦鼓隊：太史一人，本品服，騎。引交龍掆鼓左，金鉦右，舁四人，工二人，皆武弁，緋絁生色寶相花袍，紅勒帛，紅靴。次司辰郎一人，左，典事一人，右，並四品服，騎。太史、司辰郎、典事從者三人，服同前隊。 
　　武衛鈒戟隊：武衛將軍一人，交角襆頭，緋羅繡抹額，紫羅繡瑞鷹裲襠，紅錦襯袍，錦胯蛇，金帶，橫刀，騎。領五色繡幡一，金節八，罕右，畢左，朱雀、青龍、白虎幢三，橫布導蓋一，中道叉四。武衛果毅二人，服佩同武衛將軍。鈒二十，戟二十，徒五十有九人，武弁，緋絁生色寶相花袍，紅勒帛，紅靴。武衛將軍、武衛果毅從者凡三人，服同前隊。 
　　龍墀旗隊：舍人二人，四品服。中郎將二人，服佩同鈒戟隊武衛將軍，騎，分左右。帥騎士凡二十有四人，執旗者八人。天下太平旗，中道，中嶽帝旗左，中央神旗右。次日旗在左，月旗右。次祥雲旗二，分左右。次皇帝萬歲旗，中道。執人皆黃絁巾，黃絁生色寶相花袍，黃勒帛，黃雲靴，橫刀。引者八人，青絁巾，青絁生色寶相花袍，青勒帛，青雲靴，橫刀，執弓矢。護者八人，緋絁巾，緋絁生色寶相花袍，紅勒帛，紅雲靴，橫刀，執弓矢。舍人、中郎將從者凡四人，服同前隊。 
　　御馬隊：舍人二人，四品服。引左右衛將軍二人。緋羅繡抹額，紫羅繡瑞馬潼襠，紅錦襯袍，錦胯蛇，金帶，烏靴，橫刀，皆騎，分左右行。御馬十有二匹，分左右，飾以纓轡鞍復。馭士控鶴二十有四人，交角金花襆頭，紅錦控鶴祆，金束帶，■〈革翁〉鞋。次尚乘奉御二人，四品服，騎，分左右行。舍人、左右衛將軍從者四人，服同前隊。 
　　拱衛控鶴第一隊：拱衛指揮使二人，本品服，騎，分左右。帥步士凡二百五十有二人，負劍者三十人，次執金吾杖者五十人，次執斧者五十人，次執鐙杖者六十人，次執列絲骨朵者三十人，皆分右右。次攜金水瓶者一人，左，金盆者一人，右。次執列絲骨朵者三十人，皆分左右，皆金鏤額交角襆頭。青質孫控鶴祆，塗金荔枝束帶，■〈革翁〉鞋。拱衛指揮使從者二人，服同前隊。 
　　安和樂：安和署令二人，本品服，騎，分左右行。領押職二人，弓角鳳翅金花襆頭，紅質孫加襴袍。金束帶，花靴。次扎鼓八，爲二重，次和鼓一，中道，次板二，次龍笛四，次頭管二，次羌笛二，次笙二，次□二，左右行，次雲敖一，中道，工二十有四人，皆弓角鳳翅金花襆頭，紅錦質孫祆，金荔枝束帶，花靴。從者二人，服同前隊。 
　　金吾援寶隊：舍人二人，四品服。引金吾將軍二人，交角襆頭，緋羅繡抹額，紫羅繡辟邪裲襠，紅錦襯袍，錦胯蛇，橫刀，佩弓矢，皆騎，分左右。前引駕十二重，甲士一十二騎，駑四，次弓四，次槊四，爲三重。次香案二，金爐、合各二，分左右，舁士十有六人，侍香二人，騎而從。次典瑞使二人，本品服，騎而左右引八寶。受命寶左，傳國寶右，次天子之寶左，皇帝之寶右，次天子行寶左，皇帝行寶右，次天子信寶左，皇帝信寶右。每輿寶盝，銷金蒙復，襯復，案輿紅銷金衣，龍頭竿，結綬，舁士八人，朱團扇四人，凡九十有六人，皆交角金花襆頭，青紅錦質孫祆，每輿前後紅，金束帶，■〈革翁〉鞋。援寶三十人，交角金花襆頭，窄紫衫，銷金紅汗胯，金束帶，烏鞋，執金縷黑杖。次符寶郎二人，叫品服，騎，分左右。次金吾果毅二人，服佩同金吾將軍，騎，分左右。次槊四人，次弓四人，次弩四人，爲三重。舍人、金吾將軍、侍香、典瑞使、符寶郎、金吾果毅從者凡十有二人，服同前隊。 
　　殿中傘扇隊：舍人二人，四品服，騎，分左右。領騎而執旗者四人，日月合璧旗左，五星連珠旗右，次金龍旗左。金鳳旗右，黃絁巾，黃絁生色寶相花袍，黃勒帛，黃靴，佩劍。騎而引旗者四人，青絁巾，青絁生色寶相花袍，青勒帛，青靴，佩劍，執弓矢。騎而護旗者四人，紅絁巾，紅絁生色寶相花袍，紅勒帛，紅靴，佩劍，執弓矢。次朱團扇十有六，次小雉扇八，次中雉扇八，次大雉扇八，爲十重，重四人。次曲益二，紅方傘二，次紫方傘二，次華蓋二，次大傘二，執者五十人，武弁，紅絁生色寶相花袍。紅勒帛，紅靴。舍人從者二人，服同前隊。 
　　控鶴圍子隊，圍子頭一人，執骨朵，由中道，交角襆頭，緋錦質孫祆，鍍金荔枝帶，■〈革翁〉鞋。領執圍子十有六人，分左右，交角金花襆頭，白襯肩，青錦質孫祆，鍍金荔枝帶，■〈革翁〉鞋。次朱傘，中道，次金腳踏左，金椅右。服如圍子頭。拱衛指揮使一人，本品服，騎，中追。控鶴二十人，服同上。拱衛指揮使從者二人，服同前隊。 
　　天樂一部：天樂署令二人，本品服，騎，分左右。領押職二人，弓角鳳翅金花襆頭，紅錦質孫祆，加襴，金束帶，花靴，次琵琶二，箜篌二，火不思二，板二，箏二，胡琴二，笙二，頭管二，龍笛一，響鐵一，工十有八人，徒二人，皆弓角鳳翅金花襆頭，紅錦質孫祆，鍍金束帶。花靴。 
　　控鶴第二隊：僉拱衛司事二人，本品服，騎，分左右。帥步士凡七十有四人，執立瓜者三十有六人，分左右，次捧金杌一人左，鞭桶一人右，次蒙鞍一人左，傘手一人右。次執立瓜者三十有四人，分左右，皆交金花襆頭，緋錦質孫祆，鍍金荔枝帶，■〈革翁〉鞋。僉拱衛司事從者二人，服同前隊。 
　　殿中導從隊：舍人二人，四品服，騎，左右。引香鐙案一，黃銷金盤龍衣，金爐合，結綬，龍頭竿，舁者十有二人，交角金花襆頭，紅錦質孫控鶴祆，鍍金束帶，■〈革翁〉鞋。侍香二人，騎，分左右。次警蹕三人，交角襆頭，紫窄袖衫，銨金束帶，烏靴。次舍人二人，四品服。騎。引天武官二人，執金鉞，金鳳翅兜牟，金鎖甲，青勒甲絛，金環繡汗胯，金束帶，馬珂飾。次金骨朵二，次幢二，次節二，分左右。次金水盆左，金椅右，次蒙復左，副執椅右，次金水瓶、鹿盧左，銷金淨巾右。次金香球二，金香合二，分左右。次金唾壺左，金唾盂右。金拂四，扇十，分左右。次黃傘，中道，傘衣從。凡騎士三十人，服如警胯，加白繡汗胯。步卒四人，執椅二人，蒙復一人，傘衣一人。服如舁香鐙徒。舍人、天武官從者六人，服同前隊。 
　　控鴿第三隊：拱衛直鈐轄二人，本品服，騎。引執臥瓜八十人，服如第二隊。 
　　導駕官：引進使二人，分左右前行。次給事中一人左，起居注一人右，侍御史一人左，殿中侍御史一人右，次翰林學士二人左，集賢學士一人右，次御史中丞一人左，同知樞密院事一人右，次御史大夫一人左，知樞密院事一人右。次侍儀使四人，中書侍郎二人，黃門侍郎二人，侍中二人，皆分左右。次儀仗使一人左，鹵簿使一人右。次禮儀使二人，分左右。持劈正斧一人，中道。次大禮使一人左，太尉一人右。皆本品服，騎。從者三十人，惟執劈正斧官從者二人，服同前隊。 
　　羽林宿衛：舍人二人，四品服，前行。次羽林將軍二人，交角襆頭，緋羅繡抹額，紫羅繡瑞鷹裲襠，紅錦村袍，錦胯蛇，金帶，烏靴，橫刀，佩弓矢，皆騎，分左右。領宿衛騎士二十人，執骨朵六人，次執短戟六人，次執斧八人，皆弓角金鳳翅襆頭，紫袖細褶辮線祆，束帶，烏靴，橫刀。舍人、羽林將軍從者凡四人，服同前隊。 
　　檢校官：分佈中道之外，外仗之內。頓遞隊，監察御史二人，本品服。次纛槊隊，循仗檢校官二人。次朱雀隊，金吾中郎將二人，皆交角襆頭，緋羅繡抹額，紫羅繡辟邪柄襠，紅錦襯袍，錦胯蛇，金帶，烏靴，佩儀刀，加弓矢。次十二旗隊，兵部侍郎二人，本品服。次門旗隊，糾察儀仗官二人，本品服。次雲和樂部。金吾將軍二人，服佩如金苷中郎將。知隊仗官二人，本品服。次武衛槊戟隊，監察御史二人，本品服。次外道左右牙門巡仗，監門中郎將二人，交角襆頭，緋羅繡抹額，紫羅繡獅子裲襠，紅鈍襯袍，錦胯蛇，金帶，烏靴，佩儀刀，弓矢。次金吾援寶隊，兵部尚書二人，次循仗檢校官二人。次殿中傘扇隊，監察御史二人，次禮部尚書二人，皆本品服。次圍子隊，知隊仗官二人。次金吾大將軍二人，服同金吾將軍，各犦槊從。次殿中導從，糾察隊儀仗官二人。次循仗檢枝官二人。次羽林宿衛隊，左點檢一人左，右點檢一人右，紫羅紡瑞麟裲襠，餘同金吾大將軍。領大黃龍負圖旗二，執者二人，夾者八人。騎，錦帽，五色絁巾，五色絁生色雲龍袍，塗金束帶，五色雲靴，佩劍，夾者加弓矢，並行中迫。控鶴外，外仗內。前後檢校，丞奉班都六人，展角襆頭，紫窄衫，塗金束帶，烏靴。丞奉班都知一人，太常博士一人，皆朝服，騎，門檢校官。前後巡察宿直將軍八人，服佩同左右點檢，夾輅交檢枝三衛。 
　　陪輅隊：誕馬二匹，珂飾，纓轡，青屜。乘黃令二人，本品服，分左右。次殿前將軍二人，交角襆頭，緋羅繡抹額，紫羅繡辟邪裲襠，紅錦襯袍，錦胯蛇，金帶，烏靴，橫刀，騎。玉輅，太僕卿馭，本品服。千牛大將軍驂乘，交角襆頭，紅抹額，繡瑞牛裲襠，紅錦襯袍，錦胯蛇，金帶，烏靴，橫刀。左右衛將軍，服如千牛大將軍，惟裲襠繡瑞虎文。陪輅輅馬六匹，珂飾，纓轡，青屜，牽套鞶帶步卒凡八十有二人，馭士四人，駕士六十有四人，行馬二人，踏追八人，推竿二人，託叉一人，梯一人，皆平巾，青幘，青繡雲龍花袍，塗金束帶，青靴。教馬官二人，進輅職長二人，皆本品服。夾輅將軍二人，金鳳翅兜牟，金鎖甲，絛環，繡汗胯，金束帶，綠雲花靴。青瀝水扇二。次千牛備身二人，皆分左右，交角襆頭，緋羅繡抹額，紫羅繡瑞牛裲襠，紅錦襯袍，金帶，烏靴，橫刀，佩弓矢。獻官二人，殿中監六人，內侍十人，皆本品朝服，騎，分左右。千牛備身後，騎而執弓矢者十人，尚衣奉四人，尚食奉御二人，尚藥奉御二人，皆騎，本品服。次腰輿，黃紅絲銷金雲龍蒙復，步卒凡十有三人，舁八人，道扇四人，黃傘一人，皆交角金花襆頭，紅質孫控鶴祆，金束帶，■〈革翁〉鞋。尚舍奉御二人，騎左，尚輦奉御二人，騎右，皆朝服。從者三十有四人，服同前隊。 
　　大神牙門旗隊：都點檢一人，騎，交角襆頭，緋羅繡抹額。紫羅繡瑞麟裲襠，紅錦襯袍。次監門大將軍二人，分左右，騎，服如都點檢，惟裲襠紫繡獅文。門凡三重。親衛郎將帥甲士，分左右，夾輅而陣，繞出輅後，合執槊者二，爲第一門。翊衛郎將帥護尉，夾親衛而陣，繞出輅後，合爲第二門，監門校尉二人，騎。左右衛大將軍帥甲士。執五色龍鳳旗，夾護尉而陣，繞出輅後，合牙門旗二，爲第三門，監門校尉二人主之。服色詳見外仗。 
　　雲和樂後部，雲和署丞二人，本品服，騎，分左右。領前行，戲竹二，排簫二，簫管二，歌工二，凡十人，皆騎，花襆頭，紫絁生色花袍，塗金帶，烏靴。次琵琶四，箏四，箜篌四，□四，頭管六，方響二，龍笛六，杖鼓十，工四十人，皆騎，服同上，惟絁色紅。從者二人，服同前隊。 
　　後黃麾隊：玄武幢一，絳麾二，徒三人，皆武弁，紫絁生色龜雲花袍，紫羅勒帛，紫靴。次黃絁，執者一人，夾者二人，皆騎。豹尾一，執者一人，夾者二人，皆騎，武弁，紫生色寶相花袍，紫勒帛，紫靴。 
　　玄武黑甲掩後隊：金吾將軍一人，騎，中道，交角襆頭，緋羅繡抹核，紫羅繡辟邪裲襠，紅錦襯袍，金帶，錦胯蛇，烏靴，佩刀。後衛指揮使二人，騎，分左右，服同各衛指揮使，帥甲騎五十有七人，玄武旗一，執者一人，夾者二人。小金龍鳳總旗二，執者二人，皆黑兜牟，金飾，黑甲絛環，汗胯，束帶。靴。帶弓矢器仗，馬黑金色獅子甲，珂飾。槊四十人，駑十人，黑兜牟，總甲絛環，汗胯，束帶，靴，帶弓矢器仗。馬黑甲，珂飾。執衛司犦槊二人，錦帽，紫生色辟邪文袍，鍍金帶，烏靴。從者三人，服同前隊。 
　　金鼓隊：金鼓旗二，執者二人，引護者八人，皆五色絁巾，生色寶相花五色袍，五色勒帛，靴，佩劍，引護者加弓矢，分左右。次折衝都尉二人，交角襆頭，緋羅繡抹額，紫羅繡辟邪裲襠，紅錦襯袍，金帶，錦胯蛇，騎。帥步士凡百二十人，鼓二十四人，鉦二十四人，並黃絁巾，黃絁生色寶相花袍，黃勒帛，黃靴。角二十四人，紅絁巾，紅絁生色寶相花袍，紅勒帛，紅靴。車輻棒二十四人，長刀二十四人，並金飾青兜弁，青甲絛環，白繡汗胯，束帶，青雲靴。 
　　清遊隊：舍人二人，四品服，騎導。金吾折衝二人，交角襆頭，緋羅繡抹額，紫羅綢辟邪裲襠，紅錦襯袍，金帶，錦胯蛇，橫刀。佩弓矢，騎，分左右，帥步士百有十人。白澤旗二，執者二人，引護者八人。次執弩二十人，次槊二十人，次執弓二十人，皆甲騎冠，金飾，綠畫甲絛環，白繡汗胯，束帶，綠雲靴，佩弓矢器仗，馬金飾朱畫甲，珂飾，分左右。 
　　佽飛隊：鐵甲佽飛，執槊者十有二人，甲騎冠，鐵甲，佩弓矢，器仗，馬鐵甲。珂飾。次金吾果毅二人，交角襆頭，緋絁繡抹額，紫羅繡辟邪裲襠，紅錦襯袍，金帶，錦胯蛇，橫刀。弓矢，騎。次虞候佽飛，執駑二十人，錦帽，紅生色寶相花袍，塗金帶，烏靴。 
　　佽仗隊：領軍將軍二人，交角襆頭，緋絁繡抹額，紫羅繡白澤裲襠，紅錦襯袍，金帶，銖胯蛇，烏靴，橫刀，騎。帥步士十五人，執殳二十五人，執叉二十五人，錯分左右，皆五色絁生色巾，寶相花五色袍，五色勒帛，五色天頭靴。領軍將軍從者二人，錦帽，紫絁衫，小銀束帶，行胯，鞋襪。 
　　諸衛馬前隊：舍人二人，四品服，騎導。左右衛郎將二人，交角襆頭，緋絁繡抹額，紫羅繡綢瑞馬潼襠，紅錦襯袍，金帶，錦胯蛇，烏靴，橫刀，佩弓矢，騎，分左右，帥騎士百五十有六人。前辟邪旗左，應龍旗右，次玉馬旗左，三角旗右，次黃龍負圖旗左，黃鹿旗右，次飛麟旗左，駃騠旗右，次鸞旗左，鳳旗右，次飛黃旗佐，麒麟旗右。執旗十有二人，生色黃袍，巾，勒帛，靴。引旗十有二人，服同執人，惟袍色青。護旗十有二人，生色紅袍，巾，勒帛，靴。執弓六十人，錦帽，青生色寶相花袍，塗金帶，烏靴。執稍六十人，服如執弓者，惟袍色紅。每旗，弓五，槊五。從者四人，服同前隊。 
　　二十八宿前隊：舍人二人，四品服，騎導。領軍將軍二人，紫羅繡白澤裲襠，餘如前隊。左右衛郎將皆騎，帥步士百十有二人。前井宿旗左，參宿旗右，各五盾從。次鬼宿旗左，觜宿旗右，各五弓從。次柳宿旗左，畢宿旗右，各五盾從。次星宿旗左，觜宿旗右，各五盾從。次張宿旗左，胃宿旗右，各五弓從。次翼宿旗左，婁宿旗右，各五■〈矛贊〉從。次軫宿旗左，奎宿旗右，各五盾從。執旗十有四人，生色黃袍，巾，勒帛，靴。引旗十有四人，服如執人，惟袍巾色青。護旗十有四人，服如執人，惟袍巾色紅。執刀盾者三十人，弓矢者二十人，槊者二十人，皆五色兜牟，甲。條環，白綢汗胯，束帶，五色雲靴。舍人、領軍將軍從者四人，服同前隊。 
　　領軍黃麾仗前隊：舍人二人，四品服，騎導。領竄將軍二人，服佩如二十八宿旗隊領軍將軍，騎，分左右，帥步士凡一百五十人，絳引幡十，次龍頭竿繡氅十，皆分左右。次江瀆旗左，濟瀆旗右。次小戟十，次弓十，皆分左右。次南方神旗左，西方神旗右。次鍠十，次綠縢絡盾加刀十，皆份左右。次南嶽帝旗左，西嶽帝旗右。次龍頭竿氅十，次朱縢絡盾刀十，皆分左右。次南天王旗左，西天王旗右。次小戟十，次弓十，皆分左右。次此君旗左，虎君旗右。次鍠十，次綠縢絡盾刀十，皆分左右。凡執人一百三十人，武弁，五色生色寶相花袍，勒帛，靴。引旗十人，青生色寶相花袍巾，勒帛，靴。護旗十人，服同，惟袍巾色紅。 
　　殳仗後隊：領軍將軍二人，騎，帥步士凡五十人。焚二十有五，叉二十有五，錯分左右。服佩同前隊。 
　　左右牙門旗隊：監門將軍二人，騎，紫繡獅子裲襠，餘如支仗隊領軍將軍之服佩。次牙門旗四，每旗執者一人，引來者二人，並黃絁巾，黃生色寶相花袍，黃勒帛，黃雲靴，皆騎。次監門校尉二人，騎，服佩同監門將軍。從者四人，服同前隊。 
　　左右青龍白虎隊：舍人二人，四品服，騎導。領軍將軍二人，服佩同殳仗隊之領軍將軍，騎，分左右，帥甲士凡五十有六人，騎。青龍旗左，執者一人，夾者二人，從以執弩五人，弓十人，槊十人，皆冠青甲騎冠，青鐵甲，青絛金環，束帶，白繡汗胯，青雲靴。白虎旗右，執者一人。夾者二人，從以執駑五人，弓十人，槊十人，皆冠白甲騎冠，白鐵甲，青絛金環，束帶，白繡汗胯，白雲靴。舍人、領軍將軍從者四人，服同前隊。 
　　二十八宿後隊：舍人二人，四品服，騎導。領軍將軍二人，騎，分左右，帥步士百十有二人。角宿旗左，壁宿旗右，從以執弓者五人。次亢宿旗左，室宿旗右，各從以執槊者五人。次氐宿旗左，危宿旗右，各從以執盾者五人。次房宿旗左，虛宿旗右，各從以執弓者五人。次心宿旗左，女宿旗右，各從以執槊者五人。次尾宿旗左，牛宿旗右，各從以執盾者五人。次旗宿旗左，斗宿旗右，各從以執弓者五人。舍人、領軍將軍從者四人，執夾、引從服倪，皆同前隊。 
　　諸衛馬後隊：舍人二人，四品服，騎導。左右衛果毅都尉二人，騎，分左右。帥衛士百五十有六人。角端旗左，赤熊旗右，次兕旗左，太平旗右，次騼馬蜀旗左，騶牙旗右，交犀牛旗左，鵕鳥義旗右，次蒼烏旗左，白狼旗右，次龍馬旗左，金牛旗右。舍人、左右衛果毅都尉從者四人，執夾、引從服佩，同前隊。 
　　左右領軍黃麾後隊：舍人二人，四品服，騎導。領軍將軍二人，騎，皆分左右，帥步士百六十人。龍頭氅十，次朱縢絡盾加刀十，皆分左右。次吏兵旗左，力士旗右。次小戟十，次弓十，皆分左右。次東天王旗左，北天王旗右。次鍠十，次綠縢絡盾加刀十，皆分左右。次東嶽帝旗左，北嶽帝旗右。次龍頭竿氅十，次朱縢鍠絡盾加刀十，皆分左右。次東方神旗左，北方神旗右。次小戟十，次弓十，皆分左右。淮瀆旗左，河瀆旗右，次鍠十，次綠縢絡盾加刀十，皆分左右。次絳引幡十，分左右，掩後。舍人、領軍將軍從者四人，執夾服佩，並同前隊。 
　　左右衛儀刀班劍隊：舍人二人，四品服，騎導。左右衛中郎將二人，交角襆頭，緋羅繡抹額，紫羅繡瑞馬潼襠，紅錦村袍，錦胯蛇，金帶，烏靴，騎，分左右，帥步士凡四十人。班劍二十人，儀刀二十人，並錦帽，紅生色寶相花袍，塗金束帶，烏靴。舍人、左右衛中郎將從者四人，服同前隊。 
　　供奉宿衛步士隊：供奉中郎將二，交角襆頭，緋絁繡抹額，紫羅繡瑞馬潼襠，紅錦襯袍，錦胯蛇，金帶，烏靴，橫刀，佩弓矢，騎，分左右，帥步士凡五十有二人。執短戟十有二人，次執列絲十有二人，次叉戟十有二人，次斧十有六人，分左右，夾玉輅行。皆弓角金鳳翅襆頭，紫細摺辮線祆，塗金束帶，烏靴。 
　　親衛步士隊：親衛郎將二人，服同供奉中郎將。騎，皆分左右，帥步士凡百四十有八人。執龍頭竿氅四人，次小戟十人，次氅二人，次儀氅十人，次氅二人，次小戟十人，次氅二人，次儀氅十人，次氅二人，次小戟十人，次氅二人，次儀氅十人，次氅二人，次小戟十人，次氅二人，次儀氅十人，次氅二人，次小戟十人，皆分左右。夾供奉宿衛隊。次氅二人，次儀氅十人，次氅二人，次小戟十人，次氅二人，次儀氅十人，次氅二人，折繞宿衛隊後，而合其端爲第一門。士皆金兜牟，甲，甘勒甲絛，金環，綠雲靴。 
　　翊衛護尉隊：翊衛郎將二人，服同親衛郎將，騎。帥護尉騎士百有二人，皆交角金花襆頭，窄柚紫衫，紅銷金汗胯，塗金束帶，烏靴。執金裝骨朵，分左右，夾親衛隊行，折繞隊後，而合其端爲第二門。 
　　左右衛甲騎隊：左右衛大將軍二人，服如翊衛郎將，帥騎士百人。執甘龍旗五人左，甘鳳旗五人右。次青龍旗五人左，赤鳳旗五人右。次黃龍旗五人左，黃鳳旗五人右。次白龍旗五人左，白鳳旗五人右。次黑龍旗五人左，黑鳳旗五人右。次五色鳳旗二十五居左，五色龍旗二十五居右，曲繞輅後，合牙門旗爲第三門，士皆冠騎，冠金飾，朱畫，青勒甲儵，鍍金環，白繡汗胯，紅靴，佩弓矢器仗，馬青金毛摺子甲，珂飾。 
　　左衛甘甲隊：左衛指揮使二人，騎，服紫羅繡雕虎裲襠，餘同左右衛大將軍，帥騎士三十有八人。執大青龍旗一人左，大青鳳旗一人右，次小育龍旗一人左，小青鳳旗一人右，次大青鳳旗一人左，大青龍旗一人右，每旗從以持青稍者四人。次小青鳳旗一人左，小青龍旗一人右。皆從以持青槊者三人。皆青兜牟，金飾青畫甲，青絛，塗金環，汗胯，束帶，靴，佩弓矢器仗，馬青金毛獅子甲，珂飾。折繞陪門。 
　　前衛赤甲隊：前衛指揮使二人，騎，服帆同前衛指揮使，帥騎士凡四十有八人。執大赤鳳旗一人左，大赤龍旗一人右，次小赤鳳旗一人左。小赤龍旗一人右，次大赤龍旗一人左，大赤鳳旗一人右，次小赤龍旗一人左，小赤鳳旗一人右，每旗從以持朱槊者四人。次執大赤鳳旗一人左，大赤龍旗一人右，皆從以持朱槊者三人。皆朱兜牟，金飾朱畫甲，絛環，汗胯，束帶，靴，佩弓矢器仗，馬朱甲，珂飾。從者二人，服同前隊。折繞碚門。 
　　中衛黃甲隊：中衛指揮使二人，騎，服同前衛指揮使，帥騎士凡五十有八人。執大黃龍旗一人左，大黃鳳旗一人右，次小黃龍旗一人左，小黃鳳旗一人右，次大黃鳳旗一人左，大黃龍旗一人右，次小黃鳳旗一人左，小黃龍旗一人右，次大黃龍旗一人左，大黃鳳旗一人右，每旗從以持黃稍者四人。次小黃龍旗一人左。小黃鳳旗一人右，皆從以持黃槊者三人。皆黃兜牟，金飾黃甲，練環，汗胯，束帶，靴，佩弓矢器仗，馬黃甲，珂飾。從者二人，服同前隊。折繞陪門。 
　　右衛白甲隊：右衛指揮使二人，騎，服同中衛指揮使，帥騎士凡七十有四人。執大白鳳旗一人左，大白龍旗一人右，次小白鳳旗一人左，小白龍旗一人右，次大龍旗一人左，大白鳳旗一人右，次小白龍旗一人左，小白鳳旗一人右，次大白鳳旗一人左，大白龍旗一人右，每旗從以持白槊者四人。次小白鳳旗一人左，小白龍旗一人右，次大白龍旗一人左，大白鳳旗一人右，皆從以持白槊者五人。皆白兜牟，金飾白甲，絛環，汗胯，束帶，靴，俱弓矢器仗，馬白甲，珂飾。從者二人，服同前隊。折繞陪門。 
　　牙門四：監門中郎將二人，服佩同各衛指揮使，騎，分左右。次左衛，次前衛。次中衛，次右衛。牙門旗各二，色並赤。監門枝尉各二人，騎，服佩同各衛之執旗者。從者十人，服同隊。 
　　殿上執事 
　　挈壺郎二人，常直漏刻。冠學士帽，服紫羅笮袖衫，塗金束帶，烏靴。漏刻直御榻南。 
　　司香二人，掌侍香，以主服御者國語曰速古兒赤。攝之。冠服同挈壺。香案二，在漏刻東西稍南。司香侍案側，東西相向立。 
　　酒人，凡六十人：主酒國語曰答剌赤。二十人，主酒國語曰哈剌赤。二十人，主膳國語曰博兒赤。二十人。冠唐帽，服同司香。酒海直漏南，酒人北面立酒海南。 
　　護尉四十人，以質子在宿衛者攝之。質子，國語曰睹魯花。冠交角襆頭，紫梅花羅窄袖衫，塗金束帶，白錦汗胯，帶弓矢，佩刀，執骨朵，分立東西宇下。 
　　警蹕三人，以控鶴衛士爲之。冠交角襆頭，服紫羅窄袖衫，塗金束帶，烏靴，捧立於露階。每乘出入，則鳴其鞭以警衆。 
　　殿下執事 
　　司香二人。亦以主服御者攝之。冠服同殿上司香。香案直露階甫，司香東西相向立。 
　　護尉，凡四十人，以戶郎國語曰玉典赤。二十人、質子二十人攝之。服同宇下護尉，夾立階戺。 
　　右階之下，伍長凡六人，都點檢一人。右點檢一人，左點檢一人。凡宿衛之人及諸門者、戶者皆屬焉。如怯薛歹、八刈哈赤、玉典赤之類是也。殿內將軍一人，凡殿內佩弓矢者、佩刀者、諸司御者皆屬焉。如火兒赤、溫都赤之類是也。殿外將軍一人，宇下護尉屬焉。宿直將軍一人，黃麾立仗及殿下護尉屬焉。右無常官，凡朝會，則以近侍重臣攝之。服白情，白衲祆，行縢，履襪，或服其品之公服，恭事則侍立。舍人授以骨朵而易笏，都點檢以玉，右點檢以瑪瑙，左點檢以水精，殿內將軍以瑪瑙，殿外將軍以水枯，宿直將軍以金。 
　　左階之下，伍長凡三人，殿內將軍一人，殿外將軍一人，宿直將軍一人，冠服同右，恭事則侍立。舍人授以骨朵而易笏，殿內將軍以瑪瑙，殿外將軍以水精，宿直將軍以金。 
　　司辰郎二人，一人立左樓上，服視六品，候時，北面而雞唱；一人立樓下，報視八品，候時，捧牙牌趨丹墀跪報。露階之下，左黃麾仗內，設表案二，禮物案一，輿士凡八人，每案四人。前二人冠縷金額交角襆頭，緋錦寶相花窄袖祆，塗金束帶，行戺，鞋抹。後二人冠服同前，惟祆色青。 
　　圉人十人，國語曰阿塔赤。冠唐巾，紫羅窄柚衫，青錦緣白錦汗胯，銅束帶，烏靴，馭立仗馬十，覆以青錦緣緋錦鞍復，分左右，立黃麾仗南。 
　　侍儀使二人，引進使一人，通班舍人一人，尚引舍人一人，閱仗舍人一人，奉引舍人一人，先輿舍人一人。糾儀官凡四人，尚書一人，侍郎一人，監察御史二人。知班三人，視班內失儀者，白糾儀官而行罰焉。皆東向，立右仗之東，以北爲上。 
　　侍儀使二人，引進使一人，承奉班都知一人，宜表目舍人一人，宜表修撰一人，宣禮物舍人一人，奉表舍人一人，奉幣舍人一人，尚引舍人一人，閱仗舍人一人，奉引舍人一人，先輿舍人一人。押禮物官凡二人：工部侍郎一人，禮部侍郎一人。糾儀官凡四人：尚書一人，侍郎一人，監察御史二人。知班三人，視班內如左右輦路。宣輦舍人一人，通贊舍人一人，戶郎二人，承傳贊席前，皆西向，立左仗之西，以北爲上。凡侍儀使、引進使、尚書、侍郎、御史，各服其本品之服。承奉班都知、舍人，借四品服。知班，冠展角襆頭，服紫羅窄柚衫，塗金束帶，烏靴。 
　　護尉三十人，以質子在宿衛者技之，立大明門壝外，冠服同宇下護尉。 
　　承傳二人，控鶴衛士爲之，立大明門楹間，以承傳於外仗。冠服同警蹕，執金柄小骨朵。 
　　殿下黃麾仗黃麾仗凡四百四十有八人，分佈於丹墀左右，各五行。 
　　右前列，執大蓋二人，執華蓋二人，執紫方蓋二人，執紅方蓋二人，執曲蓋二人，冠展角襆頭，服緋絁生色寶相花袍，勒帛，烏靴。 
　　次二列，執朱團扇八人，執大雉扇八人，執中雉扇八人。執小雉扇八人，執朱團扇八人，冠武弁，服同前執蓋者。 
　　次三列，執黃麾幡十人，武弁，青絁生色寶相花袍，青勒帛，烏靴。執絳引幡十人，武弁，緋絕生色寶栩花袍，緋動帛，烏靴。執信幡十人，冠眼同上，其色黃。執傳教幡十人，冠服同上，其色白。執告止幡十人，冠服同上，其色紫。 
　　次四列以下，執葆蓋四十人，武弁，服緋絁生色寶相花袍，青勒帛，烏靴。執絳斧四十人，冠服同上，其色黃。執小戟蛟龍掌四十人，冠服同上，其色青。左列亦如之。皆以北爲上。押仗四人，行視仗內而檢枝之。冠服同警蹕者。 
　　殿下旗仗旗仗執護引屏，凡五百二十有八人，分左右以列。 
　　左前列，建天下大平旗第一，牙門旗第二，每旗執者一人，護者四人，皆五色緋巾，五色絁生色寶相花袍，勒帛，雲頭靴，執人佩創，護人加弓矢。後屏五人，執槊，朱兜鍪，朱甲，雲頭靴。 
　　左二列，日旗第三，龍君旗第四，每旗執者一人，護者四人，後屏五人，巾服執佩同前列。 
　　右前列，建皇帝萬歲旗第一，牙門旗第二，每旗執者一人，護者四人，後屏五人，巾服執佩同左前列。 
　　右二列，月旗第三，虎君旗第四，每旗執者一人，護者四人，後屏五人，巾服執佩同前列。 
　　左次三列。青龍旗第五，執者一人，黃絁巾，黃絁生色寶相花袍，勒帛，花靴，佩劍；護者二人，朱白二色絁巾，二色絁生色寶相花袍，勒帛，花靴，佩劍，加弓矢。天王旗第六，執者一人，巾服同上；護者二人，青白二色絁巾，二色生色寶桕花袍，勒帛，花靴，佩劍，加弓矢；後屏五人，執槊，朱兜鏊，朱甲，雲頭靴。風伯旗第七，執者一人，護者二人，後屏五人，巾服佩執同天王旗。雨師旗第八，執者一人，護者二人，後屏五人，巾服佩執同青龍旗。雷公旗第九，執者一人，巾服佩同上；護者二人，青紫二色絁巾，二色絁生色寶相花袍，勒帛，花靴，佩劍，加弓矢；後屏五人，執槊，白兜鏊，白甲，雲頭靴。電母旗第十，執者一人，護者二人，後屏五人，巾服執佩同風伯旗。吏兵旗第十一，執者一人，護者二人，巾服佩同雷公旗；後屏五人，執槊，黃兜鏊，黃甲，雲頭靴。 
　　右次三列，白虎旗第五，執者一人，黃絁巾，黃絁生色寶相花袍，勒帛，花靴，佩劍；護者二人，育朱二色絁。二色絁生色寶相花袍，勒帛，花訛，佩劍，加弓矢；後屏五人，執槊，黃兜鏊，黃甲，雲頭靴。淮瀆旗第九，執者一人，護者一人，後屏五人，巾服執飼同天王旗。河瀆旗第八，執者一人，巾服佩同上；護者二人，青紫二色絁巾，二色絁生色寶相花袍，勒帛，花靴，佩劍，加弓矢；後屏五人，執槊，黃兜鏊，黃甲，雲頭靴。淮瀆旗第九，執者一人，巾服佩同上；護者二人，青朱二色絁巾，二色絁生色寶相花袍，勒帛，花靴，低劍，加弓矢；後屏五人，巾服執佩同白虎旗。濟瀆旗第十，執者一人，巾服佩同上；護者二人，朱白二色絁巾，二色絁生色寶相花袍，勒帛，花靴，佩劍，加弓矢；後屏五人，執槊，青兜鍪，青甲，雲頭靴。力士旗第十一，執者一人，護者二人，後屏五人，巾服俱執同河瀆旗。二十二旗內，拱衛直指揮使二人，分左右立，服本品朝服，執玉斧。次臥瓜一列，次立瓜一列，次列絲一列，冠縷金額交角襆頭，緋錦寶相花窄袖祆，塗金荔枝束帶，行縢，履襪。次鐙仗一列，次吾仗一列，次班創一列，並分左右立，冠縷金頓交角襆頭，青錦寶相花窄袖祆，塗金荔枝束帶，行縢，履抹。 
　　左次四列，朱雀旗第十二，執者一人，黃絁巾，黃絁生色寶相茶袍，蘄帛，花靴，佩劍，護者二人，青白二色絁巾，二色絁生色寶相花袍，勒帛，花靴，佩劍，加弓矢；後屏五人，執槊，朱兜鏊，朱甲，雲頭靴。木星旗第十三，執者一人，巾服佩同上；護者二人，青朱二色絁巾，二色絁生色寶相花袍，勒帛，花靴，佩劍，加弓矢；後屏五人，執槊，青兜鍪，青甲，雲頭靴。熒感旗第十四，執者一人。巾服佩同上；護者二人，青紫二色絁巾，二色絁生色寶相花袍，勒帛，花靴，佩劍，加弓矢；後屏五人，巾服執同。土星旗第十五，執者一人，護者二人，巾服佩同熒惑旗；後屏五人，執槊，黃兜鍪。黃甲，雲頭靴。太白旗第十六，執者一人，護者二人，巾服佩同木星旗；後屏五人，執槊，白兜鍪，白甲，雲頭靴。水星旗第十七，執者一人，護者二人，巾服佩同太白旗；後屏五人，執槊，紫兜鏊，紫甲，雲頭靴。鸞旗第十八，執者一人，巾服佩同上；護者二人，朱白二色絁巾，二色絁生色寶相花袍，勒帛，花靴，佩劍，加弓矢；後屏五人，巾服執同木星旗。 
　　右次四列，玄武旗第十二，執者一人，黃絁巾，黃絁生色寶相花袍，勒帛，花靴，佩劍；護者二人，朱白二色絁巾，二色絁生色寶相花袍，勒帛，花靴，佩劍，加弓矢；後屏五人，紫兜鍪，紫甲，雲頭靴，執槊。東嶽旗第十三，執者一人，護者二人，巾服佩同玄武旗；後並五人，執槊，青兜鍪，青甲，雲頭靴。 
　　南嶽旗第十四。執者一人，巾服伉同上，護者二人，青甲二色絁巾，二色絁生色寶桕花袍，勒帛，花靴，佩劍，加弓矢；後屏五人，執槊，朱兜鍪，朱甲。中嶽旗第十五，執者一人，巾服佩同上；護者二人，紫青二色絁巾，二色絁生色寶相花袍，勒帛，花靴，佩劍，加弓矢；後屏五人，執槊，黃兜鍪，黃甲，雲頭靴。西嶽旗第十六，執者一人，巾服佩同上，護者二人，朱青二色絁巾，二色絁生色寶相花袍，勒帛，花靴，佩劍，加弓矢；後屏五人，執槊。白兜鏊，白甲。北嶽旗第十七，執者一人，護者二人，巾服佩同南嶽旗；後屏五人，巾服執同玄武旗。麟旗第十八，執者一人，護者二人，後屏五人，巾服執仉同西嶽旗。 
　　左次五列，角宿旗第十九，亢宿旗第二十，氐宿旗第二十一，房宿旗第二十二，心宿旗第二十三，尾宿旗第二十四，箕宿旗第二十五。每旗，執者一人，黃絁巾，黃絁生色寶相花袍，勒帛，花靴，佩劍；護者二人，青朱二色絁巾，二色絁生色寶相花袍，勒帛，花靴，佩劍，加弓矢；後屏五人，青兜鍪，青甲，執槊。 
　　右次五列，奎宿旗第十九，婁宿旗第二十，胄宿旗第二十一，昴宿旗第二十二，畢宿族第二十三，觜宿旗第二十四，參宿旗第二十五。每旗，執者一人，黃絁巾，黃絁生色寶相花袍，勒帛，花靴，佩劍；護者一人，青朱二色絁巾，二色絁生色寶相花袍，勒帛，花靴，佩劍，加弓矢；後屏五人，執槊，白兜鍪，白甲。 
　　左次六列，斗宿旗第二十六，牛宿旗第二十七，女宿旗第二十八，虛宿旗第二十九，危宿踱第三十，室宿旗第三十一，壁宿旗第三十二。每旗，執者一人，黃絁巾，黃絁生色寶相花袍，勒帛，花靴，佩劍；護者二人，朱自二色絁巾，二色絁生色寶相花袍，勒帛，花靴，佩劍，加弓矢；後屏五人，執槊，紫兜鍪，紫甲。 
　　右次六列，井宿旗第二十六，鬼宿旗第二十七，柳宿旗第二十八，呈宿旗第二十九，張宿旗第三十，翼宿旗第三十一，軫宿旗第三十二。每旗，執者一人。黃絁巾，黃絁生色寶相花袍，勒帛，花靴，佩劍；護者二人，朱白二色絁巾，二色絁生色寶相花袍，勒帛，花靴，佩劍，加弓矢；後屏五人，執槊，朱兜鍪，朱甲。 
　　宮內導從 
　　警蹕三人，以控鶴衛土爲之，並列而前行，掌鳴其鞭以警衆。服見前。 
　　天武二人，執金鉞，分左右行，金兜鏊，金甲，蹙金素汗跨，金束帶。綠雲靴。 
　　舍人二人。服視四品。主服御者凡三十人，速古兒赤也。執骨朵二人，執幢二人，執節二人，皆分左右行。攜金盆一人，由左；負金椅一人，由右。抉金水瓶、鹿盧一人，由左；執巾一人，由右。捧金香球二人，捧金香合二人，皆分左右行。捧金唾壺一人，由左；捧金唾盂一人，由右。執全拂四人，執升龍扇十人，皆分左右行。冠交角襆頭，服紫羅窄柚衫，塗金束帶，烏靴。 
　　劈正斧官一人，由中道，近侍文臣攝之。侍儀使四人，分左右行。 
　　佩弓矢十人，國語曰火兒赤。分左右，由外道行，服如主服御者。 
　　佩寶刀十人，國語曰溫都赤。分左右行，冠鳳翅唐巾，服紫羅辨線祆，金束帶，烏靴。 
　　中官導從 
　　舍人二人，引進使二人，中政院判二人，同僉中政院事二人，僉中政院事二人，中政院副使二人，同知中政院事二人，中政院使二人，皆分左右行，各服其本品公服。內侍二人，分左右行，服視四品。 
　　押直二人，冠交角襆頭，紫羅窄柚衫，塗金束帶，烏靴。小內侍凡九人，執骨朵二人，執葆蓋四人，皆分左右行；執傘一人，由中道行；攜金盆一人由左，負金椅二人由右。服紫羅團花乍袖衫，冠、荷、靴如押直。 
　　中政使一人，由中道，捧外辦象牌，服本品胡服。 
　　宮人，凡二十人，攜水瓶、金鹿盧一人，由右；執銷金淨巾一人，由左。掉金香球二人，蚱金香合二人，分左右。捧金唾壺一人，由左；捧金唾盂一人，由右。執全拂四人，執雉扇十人，各分左右行。冠鳳翅縷金帽，銷金緋羅祆，銷金緋羅結子，銷金緋羅繫腰，紫羅衫，五色嵌金黃雲扇，瓘玉束帶。 
　　進發冊寶五星旗，攝提旗，北斗旗，二十八宿旗，日月旗，祥雲旗，合壁旗，連珠旗，五嶽旗，四瀆旗。 
　　清道官二人，警蹕二人，並分左右，皆攝官，服本品朝服。 
　　雲和樂一部，署令二人，分左右。次前行戲竹二，次排簫四，次簫管四，次板二，次歌四，並分左右。前行內琵琶二十，次箏十六，次箜篌十六，次□十六，次方響八，次頭管二十八，次龍笛二十八，爲三十三重。重四人。次杖鼓三十，爲八重。次板八，爲四重。板內大鼓二，工二人，舁八人。本工服並與鹵簿同。法物庫使二人，服本品服。次朱團扇八，爲二重，次小雉扇八，次中雉扇八，次大雉扇八，分左右，爲十二重。次朱團扇八，爲二重。次大傘二，次華益二，次紫方傘二，次紅方傘二，次曲蓋二，並分左右。執傘扇所服。並同立仗。 
　　圍子頭一人，中道。次圍子八人，分左右。服與鹵簿內同。 
　　安和樂一部，署令二人，服本品服。札鼓六，爲二重，前四，後二。次和鼓一，中道。次板二，分左右。次龍笛四，次頭笛四，併爲二重。次羌管二，次笙二，並分左右。次雲敖一，中道。次□二，分左右，樂工服與鹵簿內同。 
　　傘一，申過，椅左，踏右，執人皁巾，大團花緋錦祆，金塗鍋束帶，行縢，鞋襪。 
　　拱衛使一人，服本品跟。 
　　舍人二人，次引寶官二人，並分左右，服四品服。 
　　香案，中過。輿士控鶴八人，服同立仗內表案輿士。侍香二人，分左右，服四品服。 
　　寶案，中道，輿士控鶴十有六人，服同香案輿士。方輿官三十人，夾香案寶案，分左右而趨，至殿門，則控鶴退，方輿官舁案以升。唐巾，紫羅窄袖衫，金塗銅束帶，烏靴。 
　　引冊二人，四品服。 
　　香案，中道，輿士控鶴八人，服同寶案輿士。侍香二人，分左右，服四品吸。冊案，中道，輿士控鶴十有六人，服同寶案輿士。方輿官三十人，夾香案冊案，分左右而趨，至殷門，則控鶴退，方輿官舁案以升。巾服與寶案方輿官同。 
　　葆蓋四十人，次閱仗舍人二人，服四品服。次小戟四十人，次儀戟四十人，夾雲和樂傘扇，分左右行，服同立仗。 
　　拱衛使二人，服本品朝服。交班劍十，次吾仗十二，次斧十二，次鐙仗二十，次列絲十，皆分左右。次水瓶左，金盆右。次列絲十，次立瓜十。次金杌左，鞭桶右；蒙鞍左，傘手右。次立瓜十，次臥瓜三十。並夾葆蓋、小戟、儀鍠，分左右行。服並同鹵簿內。 
　　拱衛外舍人二人，服四品服，引導冊諸官。次從九品以上，次從七品以上，次從五品以上，並本品朝服。 
　　金吾折衝二人，牙門旗二，每旗引執五人。次青槊四十人，赤槊四十人，黃槊四十人，白槊四十人，紫槊四十人，並兜鍪甲靴，各隨槊之色，行道冊官外。 
　　冊案後，舍人二人，服四品服。次太尉右，司徒左。次禮儀使二人，分左右。次舉閣官四人右，舉寶官四人左；次讀冊官二人右。讀寶官二人左。次閣門使四人，分左右。並本品服。 
　　知班六人，分左右，服同立仗，往來視諸官之失儀者而行罰焉。 
　　冊寶攝官 
　　上尊號冊寶，凡攝官二百十有六人：奉冊官四人，奉寶官四人，捧冊官二人，捧寶官二人，讀冊官二人，讀寶官三人，引冊官五人，引寶官五人，典瑞官三人，糾儀官四人，殿中侍御史二人，監察御史四人，閤門使三人。清道官四人，點試儀衛五人，司香四人，備顧問七人，代禮三十人，拱衛使二人，押仗二人，方輿一百六十人。 
　　上皇太后冊寶，凡攝官百五十人，攝太尉一人，攝司徒一人，札儀使四人，奉冊官二人，奉寶官二人，引冊官二人，引寶官二人，舉冊官二人，舉寶官二人，讀冊官二人，讀寶官二人，捧冊官二人，捧寶官二人，奏中嚴一人，主當內侍十人，閤門使六人，充內臣十三人，糾儀官四人，代禮官四十二人，掌謁四人，司香十二人，折衝都尉二人，拱衛使二人，清道官四人，警蹕官四人，方輿官百二十人。 
　　太皇太后冊寶，攝官同前。 
　　授皇后冊寶，凡攝官百八十人：攝太尉一人，攝司徒一人，主節官二人，禮儀使四人，奉冊官一人，奉寶官二人，引冊官二人，引寶官二人，舉冊官二人，舉寶官二人，讀冊官二人，讀寶官二人，內臣職掌十人，宣徽使二人，閤門使二人，代禮官三十七人，侍香二人，清道官四人，折衝都尉二人，警蹕官四人，中宮內官九人，糾儀官四人，接冊內臣二人，接寶內臣二人，方輿官七十四人。 
　　授皇太子冊，凡攝官四十有九人：攝太尉一人，奉冊官二人，持節官一人，捧冊官二人，讀冊官二人，引冊官二人，攝禮儀使二人，主當內侍六人，副持節官五人，侍從官十一人，代禮官十六人。
　

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

