
洪福源〈茶邱  君祥  萬〉  王綧〈阿剌帖木兒  兀愛〉
洪福源，本高麗唐城人。父大純，爲麟淵都領，因家焉。太祖十一年，契丹叛衆乞奴、金山等竄於高麗，陷江東城據之。十三年，太祖使哈真等追討之，大純率衆迎降，仍歸高麗。十七年，太祖又遣著古與等十二人使於高麗，偵其虛實，還，遇害。
太宗二年，以高麗殺使者，遣大將撒禮塔伐之。時福源爲西京郎將，與其黨畢賢甫殺宣諭使鄭毅、朴祿全，據西京，內附。高麗遣兵馬使閔曦攻之，獲賢甫。腰斬之。福源來奔，高麗執其父大純及大純弟百壽。徙余民於海島，西京遂丘爲丘墟。福源從撒禮塔攻拔四十餘城，又與阿禿兒進至王京。高麗王瞮乃遣其弟懷安公釢請降，遂置東京及州縣達魯花赤七十二人，以福源爲東京總管，領高麗軍民。瞮畏福源構釁，官其父大純爲大將軍，百壽爲郎將。以張暐爲福源女婿，賄遣不絕。
四年，高麗復叛，殺所置達魯花赤，遁入江華島。福源招集北邊四十餘城遺民，以待王師。太宗復遣撒禮塔討高麗，福源從大軍攻處仁城，撒禮塔中流矢卒。副將帖哥引兵還，福源留戍。
五年，高麗悉衆攻之，陷西京，福源率所部來歸，處於遼、沈二州之地。六年，賜金符，爲管領高麗軍民長官，仍令招流民之未附者。又諭高麗臣民有執王瞮及構亂之人來獻者，與福源同處東京，優加恩禮擢用。若大兵已至，拒者死，降者生，其降民令福源統之。
七年，大宗命唐古拔都兒偕福源進討，攻拔龍岡、鹹從二縣鳳、海、洞三州，又拔金山、歸、信、昌、朔等州。十一年二月，入朝，賜鎧甲、弓矢及金織文緞、金銀器、金鞍勒等。
定宗初，命阿母河行省軍與福源攻拔威州平虜城。
憲宗即位，改授虎符，仍爲前後歸附高麗軍民長官。三年，命諸王耶虎與福源攻拔禾山、東州、春州，三角山，楊振、天龍等城。四年，又攻拔光州、安城、忠州、玄鳳、珍原、甲向、玉果等城。八年，福源入朝，留和林。
高麗既納款，永寧公綧爲質子，寓於福源家，福源待之甚厚。久乃與福源有隙。福源令巫作木偶人，縛手足，埋於第七投井中咀咒。綧從者李綱知之，以奏惠宗。遣使驗之。福源曰：「兒子病虐。故用之以厭虐鬼，非有他也。」因謂綧曰：「公受恩於我久矣，今乃使讒人陷我所謂養犬反噬主人也。」綧妻宗室女，聞福源詬綧，使譯者述其詞，大怒，呵福源優於地，切責曰：「汝在高麗爲何等人？」曰：「邊城人。」又問：「我公爲何等人？」曰：「王族。」曰：「然則永寧公真汝主，汝實爲犬，反以公爲犬噬主何也？我皇族女。帝以公爲高麗王族而嫁之公爲犬。安有人而與犬同處者乎？吾當奏帝。」遂行。福源號泣叩頭乞罪，綧追止之，不及。福源傾家資備賄賂，與綧倍道追之。中途遇敕使，令壯士數十人蹴殺福源，籍沒家貲，械其妻及子茶丘、君祥等以歸。
福源死時年五十二。中統二年，茶丘雪父冤，贈嘉議大夫，瀋陽侯。諡忠惠。
福源七子，俊奇、君祥最知名。
俊奇，小字茶邱。幼以驍勇聞，受知世祖，以小字呼之。中統二年，命襲父職，管領歸附高麗軍民總管。
至元六年，高麗權臣林衍叛，冬十一月，詔以其軍三千從國王頭輦哥討平之，遷江華島所有臣民復歸王京。十二月，帝命茶邱率兵，往鳳州等處立屯田總管府。八年二月，入朝，賜鈔百緡。林衍餘黨裴仲孫等立高麗王禃親屬承化侯爲王，引三別抄軍據珍島以叛。五月，茶邱偕經略使欣都討破之，其黨金通精率餘衆走耽羅。帝遣侍衛親軍千戶王岑與茶邱議征取之策。茶邱表陳：「通精之黨多在王京，可使招之，招而不從，擊之未晚。」從之。俄敕往羅州道監造戰船。且招降耽羅。
茶邱得通精之侄金永等七人使招通精，不從，留金永，餘盡殺之。十年，詔茶邱與欣都率兵渡海，攻耽羅，通精伏誅，悉免其脅從者，高麗始平。
茶邱奉詔來見高麗王，不拜，以中書省牒索其叔父百壽。高麗拜百壽樞密副使，致仕，將遣之。茶邱故遷延不去，欲以激帝怒。時高麗官奴崇讓等謀殺達魯花赤，事覺，捕鞫之。茶邱欲使崇讓等詞連本國，因襲滅之，密與達魯花赤脫朵兒議之。國禮，凡議事，議合則脫冠以示同意。茶邱等皆脫冠，脫朵兒不脫，爲之辨明，事始得已。
十一年，又命監造戰船，經營征日本事。三月，授昭勇大將軍、安撫使，高麗軍民總管如故。又命茶邱提點高麗農事。八月，授征東右副都元帥，與都元帥忽敦等領舟師二萬，渡海征日本，拔對馬、一岐、宜蠻等島。
十四年正月，授鎮國上將軍、征東都元帥，鎮高麗。二月，率蒙古、高麗、女直、漢軍，從伯顔北征叛臣只兒瓦歹等。四月，至脫刺河，猝與喊遇，茶邱突陣無前。伯顔以其勇聞，賜白金五十兩、金鞍勒、弓矢。
十七年，授龍虎衛上將軍、征東行省右丞。十八年，與右丞欣都將舟師四萬，由高麗金州合浦以攻日本。時右丞範文虎等兵十萬由慶元、定海等處渡海，期至日本一歧、平戶等島合兵登岸。秋八月，遇颶風，舟壞而還，茶邱僅以身免。十九年十月，命茶邱於平灤黑堝兒監造戰船七百艘，以圖再舉。二十一年十一月，復授征東行省右丞。二十三年，命往江浙等處遣漢人復業。
二十四年，乃顔叛，車駕親征，賜以翎根甲、寶刀，命率高麗、女直、漢軍扈從。猝遇乃顔騎兵萬余，時茶邱兵不滿三千。衆有懼色。茶邱夜令軍士多裂裳帛爲旗幟，斷馬尾爲旄，林中張設疑兵，乃顔大驚，以爲官兵大至，遂潰走。帝聞之，厚加旌賞。凱還，授遼陽等處行尚書省右丞。二十七年，以疾辭。
叛王哈丹等竄入高麗西京，中書省特起茶邱鎮遼東，帝遣闍里台孛羅兒賜以金字圓符，命茶邱便宜行事。二十八年，以疾卒，年四十八。
茶邱常怨本國，弟君祥獨謂：甯怨永寧公，不敢負國雲。
子四人，長曰萬，最知名。
君祥，小字雙叔。福源第五子也。年十四，隋兄茶邱見世祖於上都，帝悅，命劉秉忠相之。秉忠曰：「是兒目視不凡，後必以功名顯但當致力於學耳。」令選師儒誨之。至元三年，籍高麗民三百人爲兵，令君祥統之。從禿花禿烈、伯顔等軍築萬壽山，復從開通州運河。帝親諭之曰：「爾守志忠勤，朕所知也。」帝嘗坐便殿，閱江南輿地圖，欲召知者詢其險易。左丞相伯顔、樞密副使合達以君祥應旨，奏對詳明，帝悅，酌以巨觥。顧謂伯顔曰：「是遠大器也。」
六年，林衍叛，從頭輦哥征之。八年，戍河南。九年，掠淮西，破其大凹城。十年，從元帥孛羅罕襲淮東之陽湖，俘其男女牛馬。
十一年，入朝，帝命伯顔伐宋。朝議以宋之兵力多聚兩淮，聞我欲渡江，彼必移師拒守。遂命右衛指揮使禿滿歹，率輕銳二萬攻淮安以牽制之，君祥以蒙古漢軍都鎮撫從行。後伯顔既渡江。帝命禿滿歹還軍蕭縣。時君祥奉使伯顔軍中。宋黃州制置使陳奕降，其子岩知漣水軍，伯顔遣三十騎往招之，因令君祥入奏，帝曰：「卿可急還，陳知府降，即偕來也。」及與岩入朝。宴勞甚厚。從元帥孛魯罕攻清河，拔之。海州安撫使丁順約降，孛魯罕令君祥以聞，時伯顔方朝上都，見君祥甚甚，遂從南伐。
伯顔克淮安，至揚州，分兵攻淮西。宋制置使夏貴遣牛都統以書抵伯顔曰：「諺雲：殺人一萬，自損三千。願勿廢國力，攻奪邊城，若行在歸附，邊城焉往。」伯顔遣君祥以牛都統入見，留三日，還軍中。仍傳旨諭伯顔曰：「事難遙度，宜臨幾審圖之。」伯顔師次鎮江，諜報有都統洪模爲都督府將，伯顔謂君祥曰：「汝同姓，可往招之。」模即迎降。師進次臨平山，距臨安五十里，模來報曰：「宋丞相陳宜中、殿帥張世傑皆已遁去，催三宮未行，宜早定計。以活生民。」伯顔遂令模護送三宮，以君祥從行。宋平，擢武略將軍、中衛親軍千戶。十五年，命僉江南民兵。進明威將軍、中衛親軍副都指揮使。十七年，進昭勇大將軍。十九年，授樞密院判官。二十三年，轉昭武大將軍、同僉樞密院事。
二十四年，乃顔叛，從世祖親征。每駐蹕，君樣輒以兵車外環爲營衛，佈置嚴密，帝嘉之。凱旋，加輔國上將軍。綿次上起居爲《東征錄》。二十八年，授遼陽行省右丞，用樞密院留。復居舊職隊。俄加集賢大學士，依舊同僉樞密院事。議者欲自東南海口辛橋開河合灤河，運糧至上都，敕與中書右丞阿里相其利害，還，極言不便，罷之。帝又欲征日本，令高麗造船。君祥進言曰：「軍事重大，宜遣使問高麗，然後舉兵。」帝然之，遣君祥使於高麗。還，改僉書樞密院事。明年，又使君祥兄子波立兒至高麗，監造戰船。波立兒望見王宮，下馬流涕曰：「今雖衣錦還鄉，然勞吾父老，甚可愧也。」高麗王嘉君祥不忘故國，封爲益城侯、修文殿大學士。
成宗即位，詔裁減久任官，知樞密院暗伯等奏：君祥在樞密十六年，最爲久者。帝曰：「君祥始終一心，可勿遷也。」大德二年，復遣君祥使於高麗，台臣劾君祥以他事，中道追還。三年，奉使江浙，問民疾苦。後屏居昌平縣之皇華山。
七年，擢司農卿。拜中書右丞，又爲禦史所劾，改浙江行省右丞。遷遼陽右丞，建議宜新省治，增巡兵。設儒學提舉、都鎮撫等員，以興文化，修武備。未報。會武宗即位，征爲同知樞密院事，進榮祿大夫、平章政事，商議遼陽等處行中書省事，改遼陽行省平章政事，俄改商議行省事。至元大二年卒。子邁，奉訓大夫、同知開元總管府事。
萬，小字重喜，以小字行。至十三年，入宿衛。十八年，襲職爲懷遠大將軍、安撫使、高麗軍民總管，仍佩父茶邱虎符。
二十四年，從討乃顔。六月，至里撒禿魯之地，偕平章失剌鐵木兒與乃顔將黃海戰，大敗之。又扈駕與塔不台戰。敗之。世祖留蒙古、女真、漢軍鎮哈剌河。復選精騎，使重喜領之，扈駕至失刺斡耳朵，從禦史大夫玉速帖木兒進討。七月，至紮剌麻禿，與剛家奴戰，敗之。追至蒙可山、那兀江等處，遂平金剛奴、塔不台等。九月，師還。
哈丹、八剌哈赤再叛，十月，重喜從諸王愛牙哈赤、宣慰使塔出及失刺鐵木兒討之。十二月，次木骨不剌。時諸王脫歡以兵四千餘人與賊將戰，稍卻，重喜率騎兵援之，衝鋒陷陣，大破其衆。又從諸王乃蠻、愛牙哈赤、平章薛闍千與哈丹等戰於兀朮戰，又戰於黑龍江，又戰於貼滿哈，皆敗之。二十五年，重喜又從玉速帖木兒出師，五月，至貼列河，又至木骨兒抄喇，與哈丹禿魯幹戰，俱有功。八月，至貴列河，重喜率所部先涉，賊遁。十月，又從玉速帖木兒至木八蘭。十二月，與古都禿魯幹戰，又敗之。二十七年六月，賜白金五十兩、甲一襲。九月，至裨春，與哈丹禿魯幹戰。二十八年二月，從平章薛闍幹至高麗青州。五月，與哈丹戰八日，又戰，俱敗之。六月，班師，授昭勇大將軍，佩三珠虎符，職如故。十月，薛闍千以重喜入朝，且奏其功，帝喜之，賜玉帶一、白金五十兩，授龍虎衛上將軍、遼陽等處行中書省在丞。
二十九年。仍佩元降虎符，總管高麗、女真、漢軍萬戶，兼安撫使、高麗軍民總管。六月，改資德大夫、遼陽等處行中書省右丞。大德十年，以其叔父君祥代之。十一年，武宗即位。重喜朝於上都。七月，復授遼陽行省右丞。至大二年，坐事謫漳州，中途遇郝而還。明年，卒。子滋，襲職。
史臣曰：「洪福源以高麗西京叛，遂引寨古之兵戨其宗杜。公山弗狃有言：君子不以所愛廢鄉，若福源者其公山弗狃之罪人乎！君祥能益前人之愆，易亂賊而爲忠孝，賢矣哉。
王綧，高麗清化侯璟之子也，封永寧公。太宗十三年，瞮遣綧卒質子十五人入爲禿魯花，僞稱瞮子。綧善騎射，讀書通大義。
憲宗三年，宗王也苦等征高麗，使綧諭國王納款。從也苦圍忠州，時以書責綧曰：「昔爾入侍天庭之日，出自誠心，決然獨斷以一身代韓之百姓，豈以已之安危爲慮哉。十餘年間，險阻艱難，殆不可容說。然邈在萬里外，猶望庇於本國，幸今至此，韓之百姓冀蒙救護，想爾意何如也。況孝思所格，天地感動，今大王以寬仁字小爲任，汝當切迫陳達，俾大軍早日解圍，則不特老人悅懌，一國之人俱慶更生矣。」後憲宗知綧非王子，謂曰：「汝雖非王子，亦王族之近者。久居吾國，乃吾人也。」奪阿母侃馬三百賜之。綧又從大軍伐高麗至尚州，郎將蔡取和謂綧曰：「捐妻子，從公絕域者，欲安國家耳。今無一事利國，與叛臣何異？」乃逃歸。綧遣人追斬之。
中統元年，授金符、總管，換虎符。三年，率所部討李璮。至元七年，高麗臣林衍叛。世祖遣宗王頭輦哥討之，綧簽新附戶一千三百以從。是年十一月，以疾歸，綧妻奏殺洪福源，其子洪茶邱訴於世祖曰：「真金太子中書令，綧高麗尚令，自謂品秩與皇太子等。」世祖怒奪綧所領部衆。二十年卒，年六十一。三子：阿剌帖木兒、闊闊帖木兒、兀愛。
阿刺帖木兒，襲虎符，總管。至元八年，從討叛賊金通精，賊敗走耽羅。十一年。進昭勇大將軍，從都元帥忽都征日本。十五年，加鎮國上將軍、安撫使、高麗軍民總管，尋擢輛國上將軍、征東左副元帥。十八年，復征日本，遇颶風，沒於海。
闊闊帖木兒，侍武宗於潛邸，積勞授大中大夫、管民總管。
兀愛，襲虎符、總管，擢安遠大將軍、安撫使、高麗軍民總管、征東左副元帥。二十四年，從討乃顔。復從月魯那演討塔不台、脫歡於蒙可山、那江。兀愛與八剌哈赤、脫歡相拒，戰於黑龍江，箭中右臂。裹創復戰，大破之。
二十五年，從平章闊里帖木兒討哈丹，兀愛獲古都禿魯幹。明年。加昭武大將軍、遼陽等處行中書省事。又明年，哈丹等收散卒號十萬，脅掠水達達、女直人之地，遣兀愛鎮撫高麗，修城隍，嚴卒伍，軍威大振。九月，哈丹寇纏春，兀愛拒卻之。
二十八年，入覲，賜尚方玉帶及銀灑器。二十九年，改徵東左副都元帥府，立總管高麗女直漢軍萬戶府，授兀愛三珠虎符、鎮國上將軍、總管高麗女直漢軍萬戶府，兼瀋陽安撫使，高麗軍民總管。未幾卒。
