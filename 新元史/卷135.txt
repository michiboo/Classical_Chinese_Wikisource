
卷一百三十五·列傳第三十二
　
　　耶律阿海 禿花 禿滿答兒 忙古帶移剌捏兒 買奴石抹也先 查剌庫祿滿　石抹明安鹹得卜 孛迭兒石抹海住 世昌耶律忒末 天祐 
　　耶律阿海，金桓州尹撒八兒之孫，尚書奏事官脫迭兒之子也。善騎射，通諸國語。金末，使於王汗，見太祖姿貌異常，因進言：「金國戎備廢弛，俗日侈肆，亡可立待。」帝吝曰：「汝肯臣我，以何爲信？」阿海對曰：「願以子弟爲質。」明年，復出使，與弟禿花俱往，慰勞加厚，遂以禿花爲質，直宿衛，阿海亦留事太祖，參預機謀，常在左右。 
　　及王汗來襲，太祖與諸將同休慼者，飲巴泐渚納水爲盟，阿海兄弟皆預焉。既敗王汗，金人訝阿海久不反，命拘其家屬於漬州。阿海殊不介意。帝聞之，妻以貴臣之女，給戶食其賦。從阿攻西夏諸國，累有功。 
　　太祖即位，敕大將者別略地漠南，阿海爲先鋒。六年，從破烏沙堡。八年，從拔宣德，乘勝次居庸北口。阿海奏曰：「好生乃聖人之德，願止殺掠，以應天心。」帝嘉納焉。遂分兵略燕南，山東諸路，還駐中都近效。金主懼，請和。太祖諭其使曰：「阿海妻子，佑故拘繫弗遣？」金人即歸其妻子。 
　　九年拜太師，行中書省事。從帝攻西域，拔布哈爾、撒馬爾幹等城，留監撒馬爾幹。未幾，以疾卒，年七十三。至元十年，追諡忠武。 
　　三子：長忙古臺、次綿思哥，次捏兒訝。 
　　忙古臺，太祖時佩虎符、監戰左副元帥，階金紫光祿大夫，管領契丹、漢軍，守中都，招安水泊等處。卒，無子。 
　　捏兒哥，佩虎符爲右丞，行省遼東。萬奴叛，舉家遇害。 
　　綿思哥，襲太師，監撒馬爾幹城。久之。請還內郡。改中都路也可達魯花赤，佩虎符。卒。 
　　二子，買哥，通諸國語，太祖時爲奉御，賜只孫服，襲其父職。時供億浩繁，佞貸於民，買哥悉私帑償之。事聞，賜銀萬兩。從憲宗攻蜀，師次釣魚山，卒于軍。妻移剌氏。以哀毀卒，特諡貞靜夫人。七子，知名者曰：老哥、驢馬。 
　　老哥，歷捉刑按察使，入爲中書左丞。 
　　驢馬，備宿衛爲必闍赤，遷右衛親軍都指揮使。至元二十四年，世祖宴於柳林，命驢馬居其父位次，賜只孫服。二十五年，戍哈丹禿，有戰功，以老乞骸骨。 
　　驢馬七子：五臺奴，襲父職；拔都兒，中書右丞：文謙，興國路總管；卜花。早卒。蒙古不花，荊湖北追宣慰使；虎都不花，一名文炳，潮州同知；萬奴，人匠副總管。 
　　禿花。又譯爲統灰，國語質子也。帝即位，封千戶，與阿海同親任用事。從伐金，爲嚮導，率劉伯林一軍招降山後諸州。九年，金將斫答、札剌兒來降，太祖命與石抹明安會攻中都。又從木華黎收山東、河北有功，拜太傅、總領也可那延。封濮國公，賜虎符、銀印，歲給錦幣三百六十匹，鎮宣德。大樂即位，立漢軍七萬戶，以禿花統萬戶札剌兒、劉黑馬、史天澤伐金。卒於西和州。 
　　子朱哥嗣，仍統劉總馬等諸萬戶，與都元帥塔海紺卜伐蜀，卒于軍。子寶童有疾不任事，以朱哥帥弟買住嗣，別授寶童隨路新軍總管。買住言於憲宗曰：「今欲滅朱，當先定成都以爲根本。」帝然之。使率諸軍攻嘉定，末下而卒。以兄百家奴嗣。 
　　自朱哥至百家奴，並襲大傅、領也可那延。 
　　禿滿答兒，百家奴子也，常留中宿衛，後代百家奴爲成都管軍萬戶。 
　　至元十一年，從忽敦攻嘉定，侈平康寨以守之，十二年，從汪田可攻九頂山，嘉定降。又從忽教徇瀘、敘諸州，圍重慶，守合江口，又以舟師塞龍門，敗其投兵，十三年，小滬州叛，從汪田可攻之，瀘州堅守不下，禿滿答兒夜率所都，奪其水城。黎明，遂克瀘州。復從圍重慶，敗守將張珏於城下，重慶降。賜虎符，投夔州路招討使。遷四川東道宣慰使，仍兼夔州路招討使，改同僉四川等處行樞密院衙，遷四川行省左丞，尚書省立，改尚書省左丞，迸右丞。卒。 
　　忙古帶，寶重子也。沈雄有膽略，世祖時，賜金符，襲父職爲隨路新軍總管，統領山西兩路新軍。從行省也速帶兒徵蜀，攻拔重慶、滬州，俱有攻，擢萬戶。至元二十一年，遷雲南都元帥，從攻羅必甸，詔率所部人緬，迎雲甫王。金齒、白衣、答奔諸蠻住往伏險要爲劫掠。忙古帶奮擊敗之，凡十餘戰，開金齒道，奉王以歸，遷副都元帥。二十四年，從諸王阿臺徵交趾，至白鶴江，與交趾文王戰，奪其戰艦八十七艘。又從雲南王攻必甸，破之。二十九年，人覲，賜金、幣有差。 
　　成宗即位，擢鎮國上將軍，授烏撒烏蒙等處宣慰使，兼管軍萬戶。遷大理金齒等處宣慰使都元帥。六年，烏撒、羅羅斯叛，雲南行省使忙古帶討平之。事聞，賜鈔三千貫、銀五十兩、金鞍轡、弓矢，以旌其功。九年，討普安羅雄州叛賊阿填。晝夜不解甲，一曰之間合戰者九，擒阿填殺之。十年。進驃騎衛上將軍，邂授雲南諸路行中書省左丞，行大理金齒等處宣使使、都元帥。十一年，卒於大吉州。年五十八。至大四年，贈龍虎衛上將軍、平章政事，迫封濮國公，諡威愍。子，火你赤。船橋萬戶達魯花赤，旺札魯術花，雲南諸路兵馬右副元帥。 
　　移剌捏兒，契丹人，沈毅多謀略。金人慾官之，辭不受。聞太祖舉兵，私謂所親曰：「爲國復仇，此其時矣！」率其衆百餘人來降且獻伐金十策、帝召見，與語，奇之，喝名賽因必闍赤。又問生於何地。捏兒對曰：「霸州。」因號爲霸州元帥。 
　　太祖十年，授兵馬都元帥，佐木華黎取北京，及張致據錦州叛，使捏兒吾也而、脫蘭闍裏必合兵討之。致平，遷龍虎衛上將軍、兵馬都提控元帥。興州達魯花赤重兒叛，復與吾也兒討平之，賜金虎符。 
　　從木華黎圍風翔，先登，手殺數十人，左臂中流矢，裹創進攻丹、延諸州。木華黎止之，對曰：「創不至死，敢自愛耶！」木華黎壯之，贈以所乘白馬。明日，介其馬，飾以朱纓，簡驍騎七十人，與金人戰。木華黎登高望之，見其馳突萬衆中，曰：「此霸州元帥也。」金人大敗，丹、延十餘城皆降，遷軍民都達魯花赤、都提控元帥，兼興勝府尹。 
　　二十一年，從太祖徵河西，取甘、合、辛、蛇等州。復從郡王帶孫攻益都，下膠、萊、淄等州，大宗元年，卒。追贈推忠定力保德功臣、開府儀同三司、上柱國，封定目公，諡武顏。子買奴。 
　　買奴，太宗召見，問曰：「汝年小，能襲父爵乎？對曰：「臣雖年小，國法不小。」太宗異其對，顧左右曰：「此兒甚肖其父。」以爲爲商州等處達魯花赤，兼徵行萬戶。 
　　從札刺亦兒臺攻高麗花涼城，監軍張翼、劉拔都隕於敵，買奴怒曰：「兩將陷賊，義不獨生！」力戰，斬其大將一人。進攻開州，獲守將金沙密，遂下龍、宜、雲、泰等十四城。 
　　太宗五年，從諸王阿勒赤歹徵蒲鮮萬奴，有功。未幾，召還。興州趙祚反，土豪楊買驢等附之。仍從阿勒赤歹往討，斬城將董蠻等，圍買驢於險樹塞。三月不下。買奴令健卒劉五兒循塞北小徑上大樹，懸繩引百人登，直前奮擊，買驢投崖死，餘黨悉平。以功賜金鞍良馬。 
　　又從唐古徵高麗，圍王京，取其西京而還。賜金鎖甲，加鎮國上將軍、征東大元帥，佩金符。出鎮商麗，將行，以疾卒，年四十，贈推誠效義功臣、榮祿大夫、平章政事，追封興國公，諡顯懿。 
　　買奴子元臣，別名哈剌哈孫。年十六，入宿衛，進止有度。世祖謂丞相各禮合孫曰：「此勳臣子，蜚凡器也。」以爲怯薛必闍赤，襲千戶，將其父軍。從伐宋，攻淮西，戍清口，取瓜州，下通、泰諸州。至元年十三年，預平宋功，進階武義將軍、中衛親軍總管，佩金虎符。 
　　十四年，翁吉剌部只兒瓦臺叛，圍應昌，時皇女魯國僅在圍中，元臣帥所總兵馳救，擊敗只兒瓦臺，追執諸魚兒濼。公主賜賚其厚，秦請暫留元臣鎮應昌，以安反側。心中有居一歲，召還，遷明威將軍、後懷親軍副都指揮，還鎮。又三歲，召還。加昭勇大將軍。十九年，世祖以所籍沒權臣阿合馬家婦人賜這，辭曰：「臣家世清素，不敢自污。」帝嘉嘆不已。 
　　二十二年，進昭毅大將軍，同僉江淮行樞密院事；院罷，歸高州，車駕親征乃顏，元臣率家僮五十人謁行在，自請扈駕討賊。二十八年，移僉湖廣行樞密院。時溪洞施、容等州蠻獠作亂，元工具書親入敵境，諭降其酋魯萬醜。三十年，卒於官。贈安遠功臣、龍虎上將軍、同知樞密院事，追封興國公，諡忠靖。 
　　子迪，中奉大夫、湖廣宣慰使都元帥。 
　　石抹也先。本遼述律氏，遼之後族也，入金後改石抹氏。祖庫烈兒，誓不食金祿，率部落元徙，年九十而卒。父脫畢察兒，有五子，也先其仲子也。 
　　年十歲，從其父問遼亡事，即憤曰：「兒能復之。」及長，勇力過人，多智謀。金人徵爲奚部長，讓其兄贍德納，而自匿於北野山，射狐兔以食。聞太祖起朔方，即來降，建言：「北京，金根本地，先取之，則中原可傳檄而定。」太祖悅，命隸木華黎麾下取北京。 
　　師次高州，木華黎使也先率千騎爲先鋒。也先曰：「兵貴出奇，何用多爲？」諜知金新易北京留宋將至，也先與數騎邀而殺之。懷其敕命徑至北京，謂守門者曰：「我新留守也。」入府中，問吏列兵城上何爲？吏以邊備對。也先命盡撒之，曰：「寇至在我，無勞爾輩。」是夜，下令易置其將佐部伍。越三日，木華黎至，也先開門納這，得戶十萬八千、兵十萬、資糧器械山積，降金將寅答虎等四十一人、城邑三十有二。 
　　木華黎以北京抗命，城下，將屠之。也先諫曰：「降而復屠，則未下者，人將死守，天下何時可定？」因以其事上聞，詔赦之，授也先御史大夫，領疚達魯花赤。時石天應等據興中府，也先分兵降之，秦以爲興中尹。又副脫忽蘭闍裏必，監張鯨等取燕南未下州縣。至平州，鯨稱疾不行，也先執鯨送行在。帝責之，鯨對：「臣實病，非敢叛也。」帝曰：「今呼汝弟致質，當活汝。」鯨諾宵遁，也先追斬之，時致已殺使者應其兄矣。致伏誅，也先籍其私養士十萬二千人號黑軍，上於朝，賜虎符，進鎮國上將軍，以御史大夫提控諸路元帥府事。 
　　後從木華黎攻蠡州北城，先登，中礧石卒，年四十一。子：查剌，次咸錫博羅、侃。 
　　查剌，亦善射，襲御史大夫，領黑軍。太祖十四年，詔以黑軍分屯真定、固定、太原、平陽諸郡。及南征，盡以黑軍爲前列，敗金將白撒、官奴於河北。渡河再戰，盡殲其衆。論功，黑軍爲最。太宗五年，從國王塔思討萬奴，獲之，事具《萬奴傳》。十三年，授真定、北京兩路達魯花赤。卒，年四十。四子：庫祿滿。 
　　庫祿滿，卓犖有大志。關弓滿石。畫的去百步射之，無不中。襲父職爲黑軍總管。憲宗八年，從大軍攻襄陽，晝夜苦戰，與從弟度剌攀去弟而上，手條數百人。度剌死之，中統三年，從討李璮於濟南分地以守。璮數率精銳衝突，庫祿滿輒挫之。後攻城，中流矢，年四二一。 
　　庫祿滿臨陣，每身先士卒。或之，曰：「惡死好生，人之常情。吾不以身率之，誰肯捐軀以效命乎？男子當援桴死事，郵局咕咕死屍牖下，效兒子耶？」聞者壯之，子良輔、家兒良輔，襲總管。至元十七年，以功擢昭毅大將軍、沿海副都元帥。二十一年，改沿海上副萬戶。大德十一，致仕。子繼祖，襲萬戶。 
　　家兒，豐縣尹。 
　　繼祖子宜孫，自有傳。 
　　石抹明安，桓州人。幼嘗騎杖左邊馬，令羣兒前導，行列整肅，無譁者，父老見而異之。 
　　太祖七年，大軍克金撫州，金主命紇石烈九斤來援，明安爲裨將，陣於溫根達阪。九斤謂明安曰：「汝嘗至蒙古，識其汗，可往見之，問舉兵之故，彼若不遜，即詬之。」明安如所戒，太祖使縛以俟命。即而大金兵，太祖召見明安詰之曰：「我與汝無怨，奈何之辱我：。」明安曰：「臣欲歸順，恐九斤見疑，故如所戒，得所乘機至上前，不然何以自達？」太祖善其言，釋之。八年，金復遣明安等乞和，太祖允之。後來降，太祖命領蒙古軍撫定雲中東西兩路。 
　　九年，金言遷汴，其糺軍斫答等殺其主帥來降。是時，太祖欲休兵北還，明安諫曰：「金有天下十七路，我甫雲中兩路。使彼併力而來，則難敵矣。且山前民久不習戰。可傳檄而定，後貴神速，豈宜猶豫！」太祖從之，即命明安與撒木哈由古北口進圍中都。諸將議屠城，明安奏曰：「攻而後降，城中人固當死，若生之，則州郡之未附者必聞風自至。」太祖從之。 
　　十年春正月，克通州，金將蒲察七斤降。是時，中都圍急，金主遣御史中丞李英、元帥左都監烏古論慶壽來，援人負糧三斗，慶壽亦自負以率其衆。明安將五百騎邀之，遇於永清，佯敗。金兵來追，大破之，獲李英及糧車千餘，未幾。全將完顏合住、監軍阿興鬆哥，復以步兵萬二千人來接。明安將三千騎，戰於涿州碇風察，復破之，獲鬆哥，合住遁。四月，克萬寧官及富、豐宜二關，分兵拔固安縣。 
　　初，大軍破順州，兵士縛密雲主打完顏壽孫以獻，明安用爲掾史。俄逸去復來，間其故，對曰，「有老父在城中，往就之，今已沒，故來。」明安義而釋之。五月，金丞相完顏承暉仰藥死，中都官率父老開門請降。明安諭之曰：「負固不服，非汝等罪，守者之責也。」悉宥之。仍賑以粟，衆皆感悅。 
　　太祖駐桓州，明安遣使告捷，即以明安守中都，加太傅。兼管蒙古、漢軍兵馬大元帥。後以疾卒，年五十有三。 
　　子鹹得卜襲職，性貪暴，殺人盈市。耶律楚材聞之泣下，奏請禁州縣非奉璽書不得擅徵發，囚當大辟必待報，違者罪死。鹹得卜始稍戢。 
　　次子忽都華，太宗時復爲燕京等處行尚書省事，兼蒙古、漢軍都元帥。 
　　石抹孛迭兒，契丹人。父桃葉兒，徙霸州，孛迭兒仕金爲霸州平曲水寨管民官。木華黎至霸州，孛迭兒迎降。木華黎奇其才，擢爲千戶。太祖九年，從木華黎覲太祖於雄州。賜銀符，充漢軍都統。太祖次牛闌山，欲盡戮漢軍，木華黎以孛迭兒可用，奏釋之，仍隸其麾下，從平高州。 
　　十年，授左監軍，佩金符，與都元帥吾也而分領紅羅山、北京東路漢軍，又從脫忽闌必攻洺州，城守甚堅，孛迭兒卒衆先登，拔之。十二年，從木華黎定山東沂、密等州。十三年，又從定太原、平陽、忻、代、澤、潞、汾、霍等州。十四年，又從平岢嵐、吉、隰、絳等州。擢龍虎衛上將軍、霸州等路元帥，統黑軍鎮守固安水寨。既至，令軍士屯田，且耕且戰，技荊棘，造廬舍。效年之後，城郭悉完，爲燕京之外蔽。 
　　太宗二年，人覲，賜金符。三年，從國王塔思定河南。五年，從討萬奴於遼東，平之。孛迭大小百餘戰，所至有功，七十以疾卒。 
　　石抹海住，名德亨，字仲通，以小字行。木華黎承製授館陶縣尹。從克磁州，未嘗戮一人。又行鹿邑、太康生口五千餘，悉縱之。從攻彰德有功，遷奉國上將軍、彰德路總管，兼行軍總元帥府事。卒。石抹本遼之蕭氏，金改爲石抹氏，海住後更爲蕭氏，以復其舊雲。子圭，征南千戶。 
　　孫世昌，字榮甫。幼端重。年十三，襲千戶，已雄傳如成人。從討李璮及復宿、蘄等州，皆有功。至元六年，宋五河口，手馘四十餘人，搏戰舟中，血流沒髁，得戰艦二。卒于軍中，年二十五。妻段氏，至元二十二年以節孝旌其門。子：恆，襲千戶，從鎮南王徵交趾。以疾歸，封武略將軍、臨漳縣男；謙，仁和縣尹。謙子賴哈不花，內邱尹。 
　　耶律忒末，祖醜哥，仕遼爲統軍都監，迨遼亡，醜哥夫婦俱死。 
　　忒末仕金，仍爲都監。宣宗遷於汴，忒末及子天祐率衆三萬內附。授忒末帥府監軍，天祐招討使，從元帥史天倪略趙州平棗、強、欒城、元氏、柏鄉、贊皇、臨城等縣。太師木華黎承輛加忒末洺州等路徵行元帥。與天祐略邢、洺、磁、相、懷、孟、招花馬劉元帥有功，木華黎又承製授忒末真定路安撫使、洺州元帥。進兵臨澤、潞，降其民六千餘戶，以功遷河北西路安撫使，兼、澤、潞元帥府事。太祖十七年，致仕，退居真定。天祐襲職，從天倪攻取益都諸城，略滄、隸，得戶七千，兼滄、棣州達魯花赤，佩金符。十九年，攻大名拔之。明年，金降將武仙據真定以叛，殺守將史天倪。忒末父子夜過逾城而出，會天倪弟天澤自北京還，遇諸滿城，合蒙古諸軍與賊戰，走武仙，復真定。朝廷以大澤襲兄爵，而以天祐鎮趙州。明年，仙復犯真定天澤奔稿城，忒末與其妻子在真定者皆陷焉。仙進遣僕劉攬兒持書誘天祐曰：「汝能殺趙州官吏以附，當活父母，仍授汝元帥，不爾盡烹之。」忒末密令攬兒語天祐曰：「仙狡猾，汝所知也，毋以我故墜其機阱，以虧忠節。」天祐得書慟哭，至稿城以書示天澤，天澤曰：「王陵之事，前史所稱，汝能遵父命，功不在王陵下也。「天祐乃趨還趙州，率衆殊死戰，仙怒，盡殺忒末家十八人。天祐戰屢捷，監軍張林密通仙，啓關納賊。天祐聽斬關出。復收散卒圍城。二十二年，賊棄城走，追至稿城，會天澤兵至，夾擊殺林。加奉國上將軍、潞州徵行元帥，兼趙州安撫使。後致仕。卒。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

