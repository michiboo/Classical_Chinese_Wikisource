
宣政院。秩從一品。掌釋教僧徒及吐蕃諸族之事，遇吐蕃有事，則設分院往蒞之，有大征伐，則會樞密院議之。院使十員，從一品。同知二員，正二品。副使二員，從二品。僉院二員，正三品。同僉三員，正四品。院判三員，正五品。參議二員，正五品。經歷二員，從五品。都事三員，從七品。照磨一員，正八品。管勾一員。正八品。至元初，立總制院，以國師領之。《元典章》總制院使正二品，同知總制院事正三品。二十五年，因唐制吐蕃來朝見於宣政殿故事，更名宣政院。置院使二員，同知二員，副使二員，參議二員，經歷二員，都事四員，管勾一員，照磨一員。二十六年，置斷事官四員。二十八年，增僉院、同僉各一員。元貞元年，增院判一員。大德四年，罷斷事官。至大初，省院使一員。至治三年，置院使六員。天曆二年，定置諸員如上。其屬八：斷事官四員。從三品。經歷一員，從五品。知事一員，從八品。至元二十五年置。 
客省使。秩從五品。大使二員，從五品。副使一員。從六品。至元二十五年置。 
大都規運提點所。秩五四品。達魯花赤一員，正四品。提點一員，正四品。大使一員，副使一員，知事一員。至元二十八年置。 
上都規運提點所。達魯花赤一員，提點一員，大使一員，副使一員，知事一員。至元二十八年置。 
大都提點資善庫。秩從五品。掌錢帛之事。達魯花赤一員，從正品。提舉一員，從五品。同提舉一員，從六品。副提舉一員。從七品。至元二十六年置。 
上都利貞庫。秩從七品。掌飲膳及金銀諸物。提領一員，從七品。副使一員。從八品。元貞元年置。 
大濟倉。監支納一員，從七品。大使一員。從七品。 
興教寺。營房提領一員。 
行宣政院。元統二年，罷廣教總管府十六處，置行宣政院於杭州。院使二員，同知二員，副使二員，同僉、院判各一員，經歷二員，都事、知事、照磨各一員。至正二年，增設崇教所，秩正四品。以理僧俗之事。至元二年，西番寇起，置行宣政院，也先帖木兒爲院使討之。事平即罷。 
宣徽院。秩從一品。掌供玉食及燕享宗戚賓客，及諸王宿衛怯憐口糧食，蒙古萬戶千戶合納差發，系官抽分，羊馬價值芻粟，收受闌遺等事。院事六員，從一品。同知二員，正二品。副使二員，從二品。僉院二員，正三品。同僉二員，正四品。院判五員，正五品。經歷二員，從五品。都事三員，從七品。照磨一員，正八品。承發架閣庫一員。正八品。 
至元四年，置宣徽院，以線真爲使。七年，改宣徽院爲光祿司。秩正三品。後仍爲宣徽。十五年，置院使一員，同知、同僉各二員，主事二員，照磨一員。二十年，升從二品，增院使一員，置經歷二員，典簿三員。二十三年，升正二品。置院判二員，省典簿，置都事三員。三十一年，增院使四員。大德二年，增同知二員。三年，升從一品。四年，置副使二員。至大四年，省本院參議、斷事官。皇慶元年，增院使三員。始定怯辭歹萬人，本院掌其給授。後定置諸員如上。其屬十二： 
光祿寺。秩正三品。掌起運米麪諸事。領尚飲，尚醞局沿路酒坊，各路布種事。卿四員，正三品。少卿二員，從四品。丞二員，從五品。主事二員。從七品。至元十五年，改都提點爲光祿寺，置卿一員，少卿三員，主事一員，照磨一員，管勾一員。二十年，改尚醞監。正四品。《元典章》監令正五品，提點從五呂，丞正六品，知事正八品。二十三年，復爲光祿寺，置卿二員，少卿、丞各一員。二十四年，增少卿一員。二十五年，改隸省部。三十一年，復隸宣徽院。延佑三年，降從三品。泰定二年，復升正三品。定置諸員如上。 
大都尚飲局。秩從五品。掌造上用細酒。提點一員，從五品。大使一員，正六品。副使一員。正七品。中統四年，置大使、副使各一員，俱帶金符。至元十二年，增副使一員。十五年，由從六品升從五品，置提點一員。後定置諸員如上。 
上都尚飲局。皇慶中始置。提點一員，大使、副使各一員。 
大都尚醞局。秩從五品。掌造諸王、百官酒醴。提點一員，從五品。大使一員，正六品。副使二員，正七品。直長一員。正八品。中統四年，立御酒庫，設金符宣差。至元十一年，置提點。十六年，改尚醞局，定置諸員如上。 
上都尚醞局。提點一員，大使一員，副使一員，直長一員。至元二十九年置。 
大都醴源倉。秩從六品。掌受香莎蘇門等酒材糯米，鄉貢曲藥，以供上醞。提舉一員，從六品。大使一員，從七品。副使一員。正八品。至元二十五年置。 
上都醴源倉。秩從九品。掌受大都轉輸米麪，並造車駕臨幸供給之酒。大使一員，從九品。副使一員。至元二十五年置。 
尚珍署。秩正五品。置於濟寧路，掌收濟寧等處子粒以供酒材。達魯花赤一員。從五品。令一員，從五品。丞二員，從七品。吏目二員。至元十三年置，十五年罷入有司，二十三年復置。 
安豐懷遠等處稻田提領所。秩從九品。提領二員。從九品。掌收稻田子粒，轉輸醴源倉。 
尚舍寺。秩正四品。掌行在帷帳之陳設及牧養駱駝供愛蘭乳酪。太監二員，正四品。少監二員，正五品。監丞二員，從六品。知事二員。從八品。至元三十一年置。初爲尚舍置，至元十七年升。秩正三品。三十一年，改爲寺。大德十一年，改爲寺。秩正三品。至大元年，改爲寺。四年，仍爲監。尋復爲寺。延祐三年，復降，正四品。按舊紀至元十七年升尚舍監，延佑七年降正四品，與志不合，末祥孰誤。定置諸員如上。 
諸物庫。秩從七品。掌出納提領一員，從七品。大使一員，從八品。副使一員。正九品。大德四年置。 
闌遺監。秩正四品。掌不闌奚人口、頭匹諸物。太監一員，正四品。少監二員，正五品。監丞二員，正六品。知事一員，從八品。提控案牘一員。從九品。至元二十年，初立闌遺所。秩正五品。二十五年，改爲監，升正四品。大德十一年，升正三品。至大四年，復正四品。尋又升正三品。延祐七年，復爲正四品。定置諸員如上。 
尚食局。掌御膳及出納油麪酥蜜諸物。秩從五品。提點一員，從五品。大使一員，正六品。副使二員，正七品。直長一員。正八品。中統二年，立尚食監。秩正四品。至元二年，改爲局，置提點一員。《元典章》：尚食太監正四品，少監正五品，丞從六品，提舉正七品。當是中統二年所置，舊志誤監爲後，至元二年始改爲局也。大德八年，置掌薪司以供尚食，命宣徽院掌其事。二十年，省並尚藥後，尚藥局亦置於中統二年。別置生料庫。本局定置諸員如上。 
大都生料庫。秩從五品。提點二員，從五品。大使二員，正六品。副使三員。正七品。至元十一年，置生料野物庫。二十年，別置庫，擬內藏庫例，置諸員如上。 
上都生料庫。掌受宏州、大同虎賁、司農等歲辦油麪，大都起運諸物，供奉內府，放支宮人宦者飲膳。提點一員，大使一員，副使二員，直長一員。 
大都大倉、上都大倉。秩正六品。掌內附支持米豆及酒材米曲藥物。二倉各設提舉一員，正六品。大使各一員，從六品。副使各一員。從七品。至元五年立，設官三員，俱受制國用使司剳札。十二年，改提舉大倉，按舊紀，至元十七年立太倉提舉司，與志不合。設官三員，隸宣徽院。二十五年，升正六品。 
大都、上都柴炭局。秩正七品。達魯花赤各一員，正七品。大都大使一員，上都大使三員，從七品。副使各二員。正八品。至元十二年置。秩從六品。十六年，改提舉司，升從正品。大德八年，仍爲後，降正七品。 
尚牧所。秩從五品。掌大官羊。提舉二員，從五品。同提舉一員，從六品。副提舉一員，從七品。吏目一員。至元十二年，立尚牧監。後省。至大四年，復立尚牧所，定置諸員如上。 
沙糖局。秩從五品。掌沙糖蜂蜜煎造及方貢果木。提點一員，從五品。大使一員，正六品。副使一員。正七品。至元十三年置。秩從六品。《元典章》沙糖局達魯花赤從五品。十七年，置提點一員。十九年，升從五品。 
永備倉。秩從五品。掌受兩部倉庫，起運省部，計置油麪諸物及雲需府所辦羊，以備臨幸膳羞。提點一員，從五品。大使一員，正六品。副使一員。正七品。至元十四年置，給從九品印。二十四年，升從五品。 
豐儲倉。秩從九品。掌出納車駕行幸膳羞。大使一員。從九品。 
淮東淮西屯田打捕總管府。秩正三品。掌獻歲入以供內府，及湖泊山場漁獵以供內膳。達魯花赤一員，正三品。總管一員，正三品。同知一員，正五品。府判一員，正六品。經歷一員，從七品。知事一員，從八品。提探案牘一員。從九品。至元十四年，立總管府，並管漣海高郵河泊提舉司、沂州等處提舉司事。十六年，置揚州鷹房打捕達魯花赤總管府。二十二年，併爲準東淮西屯田打捕總管府。後至元四年，升兩淮屯田打捕總管府爲正三品。疑本爲從三品，至惠宗時始升秩正。二十五年，以兩淮新附手號軍千戶所隸本府。 
又置屯田打捕提舉司九處：高淮安州，曰高郵，曰招泗，曰安東海州，曰揚州通泰，曰安豐廬州，曰靳黃，曰鎮巢，凡八處〈（《舊志》脫「靳黃」一處，據《元典章》補）〉。屯田打捕提舉司，曰塔山、徐、邢、沂州等處山場屯田提舉司，俱秩從五品。每司達魯花赤一員，提舉一員，從五品。同提舉一員，從六品。副提舉一員。從七品。 
又抽分場提領所凡十處：曰柴墟東西口，曰海川新壩，曰北砂太倉，曰安河桃源，曰大湖東西口，曰時堡興化，曰高郵寶應，曰汶湖等處，曰雲山白水，曰安東州，每所各設提領一員，同提領一員，副提領一員，俱受宣徽院剳付。 
滿浦倉，秩正八品。掌收受子粒米麪等物，以待轉輸京師。大使一員，正八品。副使一員。正九品。至元二十五年置。《元典章》滿浦倉監支納從七品。 
圓米棋子局、軟皮局，各置提領一員，副提領一員，俱受宣徽院剳付。 
手號軍人打捕千戶所。秩從四品。管軍人打捕野物皮貨。達魯花赤一員，從四品。上千戶一員，從四品。上副千戶一員，正五品。彈壓一員。從八品。至元二十五年置。 
龍慶栽種提舉司。秩從五品。管縉山歲輸粱米，及易州、龍門、淨邊官園瓜果等物，以奉上供。達魯花赤一員，從五品。提舉一員，從五品。同提舉一員，從六品。副提舉一員。從七品。至元十七年，置提舉司。《元典章》縉山栽種副提舉從七品。延祐七年改縉山爲龍慶州，因以名之。 
宏州種田提舉司。秩正六品。掌輸納麥面，以供內府。達魯花赤一員，正六品。提舉一員，正六品。同提舉一員，正七品。副提舉一員，正八品。直長一員。 
豐潤署。秩從五品。掌歲入芻粟，以飼駝馬。達魯花赤一員，從五品。令一員，從五品。丞一員，從六品。直長一員。正八品。 
常湖等處茶園都提舉司。秩正四品。掌常湖二路茶園戶二萬三千又奇，採摘茶芽以貢內府。達魯花赤一員，從五品。按都提舉司正四品，達魯花赤亦當爲正四品。志作從五品，恐是並平江提舉司時降都提舉司爲提舉司也，舊志簡略，無從補訂，姑仍之。提舉一員，從五品。同提舉一員，從六品。副提舉一中，從七品。提控案牘一員，從八品。都目一員。至元十三年，置統提領所十三處。十六年，升都提舉司。又別置平江等處榷茶提舉司，掌歲貢御茶。二十四年，罷平江提舉司，並掌之。統提領所七處，曰烏程，曰武康德清，曰長興，曰安吉，曰歸安，曰湖汶，曰宜興。《元典章》：榷茶提舉有杭州、寧國、龍興、建寧、廬州、岳州、鄂州、常州、湖州、潭州、靜江、臨江、興國、常德府、吉田、建安十六處。各設正、同、副提領一員，受宣徽院札付，掌九品印。 
建寧北苑武夷茶場提領所。提領一員，受宣徽院札，直隸宣徽。 
太禧宗人院。秩從一品。掌神御殿朔望歲時諱忌日辰禋祀典禮。院使都典制神御殿事六員，秩從一品。同知兼佐儀神御殿事二員，正二品。副使兼奉贊神御殿事二員，從二品。僉院兼祗承神御殿事二員，正三品。同僉兼肅治神御殿事二員，正四品。院判供應神御殿事二員，正五品。參議二員，正五品。經歷二員，從七品。都事二員，從七品。管勾一員，從八品。照磨一員，從八品。斷事官四員，從三品。客省使大使四員，從五品。副使二員。從六品。天曆元年，罷會福、殊祥二院，改置太禧院以總制之。秩正二品。是年，升從一品，置參議二員。二年，改太禧宗禋院，立四總管府、一司爲之屬。定置諸員如上。至順元年，命所隸總管府，各置副達魯花赤一員。後至元六年罷。 
隆禧總管府。秩正三品。達魯花赤一員，正三品。總管一員，正三品。副達魯花赤一員，正四品。同知一員，從四品。治中一員，從五品。判官一員，正六品。經歷一員，從七品。知事一員，正八品。照磨一員。從八品。至大元年，建南鎮國寺初立規運提點所。三年，改規運都總管府，領大崇恩福元寺錢糧。十一月，改大崇恩福元寺規運總管府爲隆禧院。秩從二品。天曆元年，罷殊洋院，以隆禧、殊祥並立殊祥總管府。尋又改隆禧總管府。後至元六年，罷太禧宗禋院，隆禧總管府改爲規運提點所，秩正五品。隸宣政院。其屬七： 
會福總管府。達魯花赤一員，總管一員，同知一員，治中一員，府判一員，經歷，知事、提控案牘各一員。至元十一年，建大護國仁王寺及昭應宮，置財用規運所。秩正四品。十六年，改規運所爲總管府。《元典章》：大護國仁王寺昭應宮規運財賦部總管府，達魯花赤、總管，俱正三品。至大元年，改都總管府。秩從二品。尋升會福院，置院使五員。延祐三年，升正二品。天曆元年，改會福總管府，降正三品，定置諸員如上。後至元六年，改夫運提點所。其屬五： 
崇祥總管府。達魯花赤一員，總管一員，副達魯花赤一員，同知、治中、府判各一員，經歷、知事、提控案牘兼照磨各一員。至大元年，立大承華普慶寺都總管府。二年，改延禧監。尋改崇祥監。皇慶元年，升崇祥院。秩正二品。延祐七年罷。後復置。泰定四年，改爲大承華普慶寺總管府。天曆元年，改祟祥總管府。後至元六年，改規運提點所。其屬九： 
隆祥使司。從二品。司使四員，從二品。同知二員，正三品。副使二員，從三品。司丞二員，正五品。經歷一員，從五品。都事二員，正七品。照磨兼架閣一員。正八品。天曆二年，中宮建大承天戶聖寺，立隆祥總管府，秩正三品。八員。至順二年，升隆祥使司，升從二品。定置各員如上。後至元六年，改爲規運提點所。其屬十一： 
壽福總管府。掌祭供錢糧之事。達魯花赤一員，總管一員，副達魯花赤一員，同知一員，治中一員，府判一員，經歷、知事、案牘照磨各一員。至大四年，建大聖壽萬安寺，置萬安規運提點所。秩正五品。延祐二年，升都總管府。秩正三品。尋升壽福院。秩正二品。泰定元年，改立總管府。後至元六年，改規運提點所。其屬五： 
　

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

