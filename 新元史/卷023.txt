
卷二十三·本紀第二十三　
　　○惠宗一
惠宗皇帝，諱妥歡帖木耳，明宗長子也。母曰貞裕徽聖皇后罕祿魯氏。延祐七年夏四月丙寅生帝於北邊。
至順元年夏四月，文宗將立其子阿剌忒納答刺為皇太子，乃以八不沙皇后言明宗平日謂太子非其子，使翰林學士阿憐帖木耳等書其事於《脫卜赤顏》，遂徙帝於高麗之大青島。未幾，有飛語謂，高麗與遼陽行省將奉帝起事。
二年十二月，文宗復召帝還，使學士虞集草詔佈告天下，謂帝非文宗之子，徙帝於廣西之靜江。
　　文宗崩，遺命傳位於帝。燕鐵木兒矯詔立於宗。寧宗崩，復言於皇太后，請立文宗子燕鐵吉思。皇太后曰：「吾兒尚幼，妥歡帖木兒在廣西，今年十三矣，且明宗長子，宜立之。」乃命中書右丞闊裏吉思迎帝於靜江。
元統元年春二月，帝至良鄉，具鹵簿導入。燕鐵木兒與帝並馬徐行，陳迎立之意。帝畏之，不能答。燕鐵木兒疑帝意不可測，故帝至，久不得立。國事皆決於燕鐵木兒，奏皇太后行之。
五月，燕鐵木兒卒，皇太后始與羣臣定議以帝丞大統，且曰：萬歲​​之後，​​其傳位於燕帖吉思，若武宗、仁宗故事。
夏六月己巳，帝即位於大都，大赦天下。詔曰：
洪惟我太祖皇帝受命於天，肇造區夏。世祖皇帝奄有四海，治功大備。列聖相傳，不丞前烈。我皇祖武宗皇帝入纂大統。及致和之季，皇考明宗皇帝遠居沙漠，札牙篤皇帝域定內難，以天下讓。我皇考賓天，札牙篤皇帝復正宸極。治化方隆，奄棄臣庶。
今皇太后召大臣燕鐵木兒、伯顏等曰：「昔者闊徹、脫脫木兒、只兒哈郎等謀逆，以明宗太子為名，又先為八不沙皇后妄構誣言，疏離骨肉。」逆臣等既正其罪，朕遂遷於外。札牙篤皇帝後知其妄，尋至大漸，顧命有曰：「朕之大位，其以兄子繼之。」時朕遠在南服，遂以朕弟懿璘質班登大位，以安百姓，乃又遽至大故。皇太后體札牙篤皇帝遺意，以武宗皇帝之元孫，明宗皇帝之世嫡，以賢以長，在予一人，遣使迎還。徵宗室諸王來會。今奉皇太后勉​​進之篤，宗室諸王懇請之至，以至順四年六月初八日即皇帝位於大都。
　　於戲！惟天、椎祖宗全付予有家，慄慄危懼，若涉淵冰，罔知攸濟。尚賴宗親臣鄰，交修不逮，以底隆平。諮爾多方，體予至意。
辛未，伯顏為太師、中書右丞相，撒敦為太傅、左丞相。是後，京師大水。
　　秋八月壬申，鞏昌徽州山崩。是月，立燕鐵木兒女伯牙吾氏為皇后。
九月庚申，詔太師伯顏、太傅撒敦外，餘官不得兼領三職。
　　冬十月丙寅，鳳州山崩。戊辰，改元元統，詔曰：
在昔世祖皇帝紹開丕圖，稽古建元，立經陳紀，列聖相承，恪遵成憲。肆予衝人，嗣大歷服，茲圖治之雲初，嘉與民而更始。乃新紀號，誕告多方，其以至順四年為元統元年。
癸酉，■〈亻崽〉羅蠻酋渾鄧馬弄來貢方物。丁丑，依皇太后行年，釋重囚二十七人。戊子，封撒敦為榮王，唐其勢襲太平王。
十一月丙申，成紀縣山崩地裂，丁酉，有事於太廟。辛亥，上札牙篤皇帝尊謚為聖明元孝皇帝，廟號文宗。封伯顏為秦王。是日，秦州山崩地裂。乙卯，伯顏、撒敦統百官，總庶政。
十二月乙丑，廣西徭陷道州，千戶郭震死之。甲戌，禿堅帖木兒加太尉致仕。乙亥，立徽政院。是年，廷試進士百人，左右榜各三人，同同、李齊等賜及第、出身有差。
元統二年春正月庚寅朔，汴梁路雨血。辛卯，御史大夫脫列臺為中書平章政事，阿里海涯出為河南行省左丞相。丁酉，有事於太廟。戊戌，四川大盤洞蠻酋謀谷什用來獻方物。吏部尚書帖住等使安南。己酉，以上文宗尊諡，告祀南郊。甲寅，立行宣政院於杭州。乙卯，雲南姚安路總管高明來獻方物。
　　二月己未朔，詔內外興學校。乙丑，燕不鄰為太保。戊辰，封也真也不幹為昌寧王。丁丑，封皇姑妥妥輝為英壽大長公主。三月癸巳，廣西賊徭復叛，同知元帥吉列思死之。復立西番巡捕都元帥府。丁未，河南行省左丞相阿里海涯為江浙行省左丞相。壬子，廣西徭賊寇全州。
　　夏四月戊午朔，日有食之。庚申，封諸王蠻子為文濟王。壬申唐其勢、馬札兒合併為御史大夫。己卯，袝文宗皇帝於太​​廟，帝親行告祭禮。左丞相撒敦加開府儀同三司、上柱國、錄軍國重事。壬午，特錄許衡孫從宗為章佩監提點。是月，車駕幸上都。
五月辛卯，唐其勢為中書左丞相，撒敦仍商量中書省事。戊申，詔文濟王蠻子鎮大名，兩靖王阿魯鎮雲南。是月，賜涪州萬戶府知事闞文興諡英毅侯，妻王氏貞烈夫人，廟號雙節。
六月乙亥，唐其勢辭左丞相不拜，撒敦復為左丞相。乙酉，遣封燕鐵木兒為德王，諡忠武。是月，彰德路雨白毛。
秋七月辛卯，祭太祖、太宗、睿宗御容。
　　八月辛未，赦天下。京師地震。雞鳴山崩陷為池。
　　九月辛卯，車駕至自上都。甲午，廣西徭賊賀州，都元帥章伯顏以兵討之。
　　冬十月戊午，有事於太廟。辛酉侍御史許有壬為中書參知政事。丁卯，立湖廣黎兵屯田萬戶府。
十一月己卯，上皇太后尊號曰贊天開聖仁壽徽懿昭宣皇太后，赦天下，免今年民租之年，內外官四品以下減一資。是月，鎮南王孛羅不花來朝。始以宣慈惠聖皇后配享武宗。
　　十二月甲戌，詔整治學校。至元元年春正月癸巳，命廉訪司察勸農官勤惰，上於大司農司，以恁黔黜陟。
　　二月戊午，祭社稷。己卯，以上皇太后尊號，告祀南郊。
三月癸未朔，遣五府官決天下囚。平伐、都雲、定雲等蠻來降。辛卯，以上皇太后尊號，告祀太廟。庚子，禁選高麗女子。議罕祿魯太后袝廟禮。乙巳，封安南世子陳瑞午為安南王。
　　夏四月辛酉，有事於太廟。江南行臺中正不花為中書參知政事。
五月丙戌，占城國遣使貢方物，且言安南阻其貢道，遣使諭安南國。戊子，車駕幸上都。遣使祭曲阜孔子廟。甲辰，伯顏請以右丞相讓唐其勢，不允，命唐其勢為左丞相。
六月庚辰，唐其勢及其弟塔利海作亂，伏誅。廢皇后伯牙吾氏。
秋七月辛巳朔，馬札兒臺、阿察赤並為御史大夫，御史中丞撒迪為中書平章政事。壬午，伯顏弒廢後伯牙吾氏。甲申，孛羅為中書平章政事。丁亥，有事於太廟。壬寅，伯顏為中書右丞相，罷左丞相不置。癸卯，知樞密院事阿吉剌為中書平章政事。戊申，燕鐵木兒弟答裡等代誅。伯顏賜號答刺罕，赦天下。是月，江南行臺中丞納麟為中書參知政事。
　　八月戊午，祭社稷。癸亥，淇陽王完者帖木兒、知樞密院事帖木兒不花並為御史大夫。甲子，完者帖木兒加太傅。己卯，尊皇太后為太皇太后。
　　九月丙戌，赦天下。知樞密院事定住為中書平章政事。丁亥，封定住為宣德王，知樞密院事闊裏吉思為宜國公。丙午，車篤至自上都。
冬十月丙辰，大司農塔失海牙為太尉、商議中書省事。丁巳，塔失帖木兒為太禧院使、議軍國重事。流諸王晃火帖木兒及答裡、唐其勢子孫於北邊。癸亥，流御史大夫完者帖木兒於嶺南。平章政事撒迪為御史大夫，辛未，太皇太后冊寶成，告祀太廟。
　　十一月庚辰，罷科舉。丁酉，戶郎尚書徐奭、吏部尚書定住參議中書省事。戊戌，詔前知樞密院事福丁、失刺不花、撒兒的可還京師。辛丑，改元至元，詔曰：
朕祗紹天明，入纂丕緒，於今三年，夙夜寅畏，罔敢怠荒。茲者年穀順成，海宇清謐，朕方增修厥德，日以敬天恤民為事，居太史上言，星文示儆。將朕薄德，有所未逮歟？抑天心仁愛，傅予以治，有所告戒軟？弭災有道，善政為先。更號紀年，實惟舊典。惟世祖皇帝在位長久，天人協和，諸福成至，祖述之志，良切朕懷。今特改元統三年仍為至元元年。遹遵成憲，誕布寬條，庶格禎祥，永綏景祚。是日，赦天下。
十二月丙辰，徵高麗前王阿剌忒納失裡入朝。乙丑，上太皇太后尊號曰贊天開聖徽懿宣昭貞文慈佑儲善衍慶福元太皇太后。
閏月戊於，宗王府復為大宗王府。戊戌，中書平章政事徹裏帖木兒有罪免。壬寅，流徹裏帖木兒於安南。
　　是年，太廟惟舉冬、夏二享。二年春正月，置都水庸田使司於平江。
　　二月戊寅朔，祭社稷。丁酉，追尊帝生母罕祿魯氏為貞裕徽聖皇后。庚子，宣靖王買奴進封益王。
夏四月戊寅，封駙馬孛羅帖木兒為毓德正。庚寅，知樞密院事帖木兒不花為中書平章政事。壬寅，車駕幸上都。中書右丞耿煥罷為侍御史，王懋德為中書右丞。
　　五月丙午朔，河復故道。壬申，秦州山崩。
六月丁丑，贈諸王忽部答兒為雲安王，追諡忠武，羅羅歹為保寧王，追諡昭勇。戊子，帖木兒補化出為江浙行省左丞相。
秋七月庚戌，定住、鎖南參議中書省事。
　　八月甲戌朔，日有食之。戊寅，祭社稷。壬辰，立屯衛於馬札罕之地。
　　九月戊辰，車駕至自上都。
　　冬十月己卯，有事於太廟。己亥，詔每日丞相伯顏，太保定住，平章政事孛羅、阿吉剌議事於內廷，平章政事塔失海牙，右丞鞏卜班，參知政事納麟、許有壬議事於中書省。是月，高麗王普塔失裡來朝。
十一月壬子，那海為湖廣行省平章政事，討廣西叛徭。袝武宗宣慈惠聖皇后、英宗莊靜懿聖皇后、明宗貞裕徽聖皇后於太廟。癸亥，安置諸王不蘭奚於梧州。
十二月丙子，詔羣臣議懿璘質班皇帝廟諡。諸王也孫帖木兒來獻馬。
　　是年，太廟惟舉冬享。江浙大旱，自春至於八月不雨。
三年春正月癸卯，廣州增城縣賊朱光卿偽稱大金國，改元赤符，指揮使狗札裡、江西行省左丞沙的以兵討之。辛亥，上懿璘質班皇帝尊諡衝聖嗣孝皇帝，廟號寧宗。癸丑，立於夏屯田萬戶府。戊午，畋於柳林，凡三十五日。監察御史醜的、宋紹明進諫，帝賜以金幣。醜的等固辭，帝曰：「昔魏徵進諫，唐太宗賞之。未嘗不受。汝其受之。」
　　二月壬申朔，日有食之。陳州賊胡閏兒作亂，河南行省左丞慶童以兵討之。壬午，以上太皇太后冊寶，恭謝太廟。甲申，定服色、器皿、輿馬之制。辛卯，廣西徭賊復叛，湖廣行省平章政事那海、江西行省平政事禿兒迷失海牙以兵討之。丙申，太保定住卒。
　　三月戊午，立宏吉剌氏為皇后。是月，天雨線。
夏四月甲戌，有星孛於王良，至七月壬寅沒於貫索。以立皇后，告謝太廟。己卯，車駕幸上都。辛卯，合州大足縣賊韓法師偽稱趙王，行省參知政事舉裡等以兵討之。己亥，惠州歸善縣賊聶秀卿、覃景山等作亂，江西行省左丞沙的以兵討之。是月，禁漢人、南人習蒙古、色目文字。
五月辛丑，民間訛言拘刷童男、童女，一時嫁娶殆盡。甲寅，哈大兒禿、禿堅帖木兒並為太尉。西番叛，鎮西王世子黨兀班死之。宣政院使也先帖木兒以兵討西番。
六月戊寅，追贈丞相安童推忠佐運開國​​元勳、東平忠憲王。是月，大霖雨京師，河南北俱大水。
秋七月己亥，封平章政事鞏卜班為西平王。庚子，彗星見天市垣。丙午，車駕幸失刺斡耳朵。丁未，車駕幸上都之龍岡，灑馬潼祭天。壬子，車駕幸乾元寺。是月，狗札裡、沙的獲朱光卿，廣州平。
　　八月戊辰，祭社稷。壬午，京師地震，太廟樑柱裂，文宗神主及御床皆碎。是月，車駕至自上都。
九月己酉，立四川、湖廣、江西、江浙行樞密院。
冬十月乙亥，江浙行省參知政事搠思臨提調海運。
十一月丁巳，詔脫脫木兒襲脫火赤荊王封，仍命其妃忽刺灰同治兀魯特事。
　　十二月己巳，有事於太廟。是月，馬札兒臺為太保。四年春正月丙申，以地震大赦天下。辛酉，壽王乃馬歹知行樞密院事。是月，修曲阜孔子廟。
二月丁卯，罷河南、江西、江浙、湖廣、四川等處行樞密院。戊辰，祭社稷。庚午，畋於柳林。
三月辛酉，中書平章政事阿吉刺監修《至元條格》。告祭南郊。諸王玉裡不花為知樞密院事。國王朵兒只為遼陽行省左丞相，以乃蠻臺襲國王。
　　夏四月，京師雨紅沙，晝晦。辛未，探馬赤、只兒瓦歹為中書平章政事。癸酉，脫脫為御史大夫。乙亥，阿吉利罷為奎章閣大學士。己卯，車駕幸上都。胡閏兒伏誅。
五月，阿吉剌復為中書平章政事。
六月辛巳，袁州賊周子旺僭稱周王，尋伏誅。南勝縣賊李志甫圍漳州，浙江行省平章政事別不花以兵討之。
　　秋七月丙辰，鞏昌山崩。
　　八月癸亥朔，日有食之。戊辰，祭社稷。丙子，京師地震。甲申，雲南老告蠻酋八那來獻像馬，立老告軍民總管府。是月。車駕至自上都。
　　冬十月辛卯，有事於太廟。
十一月丁卯，立紹熙府軍民宣撫部總使司。壬午，四川散毛洞蠻叛。
十二月戊戌，立邦牙等處宣慰司部元帥府。壬寅，汪家奴知樞密事，宣徽使別兒怯不花為御史大夫。庚戌，加荊王脫脫木兒元德上輔廣中宣義正節振武佐運功臣。五年青正月癸亥，禁濫予僧人名爵。
　　二月戊戌，祭社稷。
三月，中書平章政事阿吉剌出為遼陽行省平章政事。
　　夏四月，車駕幸上都。
秋七月丁丑，封皇姊月魯公主為昌國大長公主。戊寅，詔諸王位下官毋入常選。
　　八月丁亥，車駕至自上都。戊子，祭社稷。
　　冬十月辛卯，有事於太廟。甲午，伯顏為大丞相，加元德上輔功臣，賜七寶玉書、龍鳳金符。
十一月戊辰，河南行省掾範孟端詐為詔書，殺行省平章政事月魯帖木兒、右丞劫烈、廉訪使完者不花等，執大鬱路儒學提舉歸暘，暘不屈。未幾，孟端伏誅，擢暘為監察御史。十一月，中書省斷事官頭麟等使高麗，執高麗工普塔失裏以歸。
十二月辛卯，復立都水庸田使司於平江。是月，伯顏殺郯王徹徹禿，貶宣讓王帖木兒補化，奪其印。六年春正月甲戌，立司禋監，奉太陽、太宗、睿宗御容。
　　二月甲申朔，權止今年印​​鈔。戊子，祭社稷。己亥，中書大丞相伯顏罷為河南行省左示陽，詔曰：
朕踐位以來，命伯顏為太師、秦王、中書大丞相，而伯顏不能安分，專權自恣。欺朕年幼，輕視太皇太后及朕弟燕貼古思。變亂祖宗成憲，虐害天下。加以極刑，允合輿淪。朕念先朝之故，尚存憫卹。今命伯顏出為河南行省左丞陽。所有元領諸衛新軍並怯丹人等，詔書到時，即許散還。
是日，太保馬札兒合為太師、中書右丞相，太尉塔失海牙為太博，知樞密院事塔馬赤為太保，御史大夫脫脫為知樞密院事，汪家奴為中書平章政事，嶺北行省平章政事也先帖木兒為御史大夫。壬寅，詔除知樞密院事脫脫外，諸王、大臣不得帶弓刀、輒入宮禁。己酉，彗星見，狀如紛絮。
三月甲寅，漳州人陳君用殺李志甫，以君用同知漳州路總管府事。辛未，遷伯顏於南恩州陽春縣。丁丑，治書​​侍御史達識帖睦邇為奎章閣大學士。辛巳，彗星見。是月，釋高麗王普塔失裡，復其位。
　　夏四月己丑，有事於太廟。庚寅，同知樞密院事鐵木兒達識為中書右丞。丙午，封馬札兒臺為忠王，賜號答刺罕，馬札兒臺固辭。是月，立高麗女奇氏為第二皇后。
五月己未，追封鎮西王世子黨兀班為涼王，諡忠烈。丙子，車駕幸上都。
六月丙申，撤文宗廟主，徙太皇太后於東安州安置，放燕帖吉思於高麗。詔曰：
昔我皇祖武宗皇帝升遐之後，祖母太皇太后惑於檢慝，俾皇考明宗皇帝出封雲南。英宗遇害，我皇考以武宗之嫡，逃居朔漠，宗王大臣同心翊戴，肇啟大事，於時以地近，先迎文宗暫總機務。繼知天理人倫之攸當。假讓位之名，以寶璽來上，皇考推誠不疑，即授以皇太子寶。文宗稔惡不悛，當躬迎之際，與其臣月魯不花、也裡牙、明裏董阿等謀為不軌，使我皇考飲恨上賓。歸而再禦宸極，海內聞之，靡不切齒。
又私圖傳子，乃構邪言，嫁禍於八不沙皇后，謂朕非明宗之子，俾朕出居高麗。祖宗大業，幾於不繼。上天不佑，隨降隕罰。叔嬸不答失裡怙其勢焰，不立朕，而立朕之幼弟懿璘質班，奄復不年，諸王、大臣以賢以長。扶朕踐阼。
每念治必本於盡孝，事莫先於正名，賴天之靈，權奸屏黜，永惟鞠育罔極之恩，忍忘不共戴天之義。既往之罪，不可勝誅，其命太常撤去圖帖木兒廟主。不答失裡本朕嬸母，僭膺太皇太后之號，跡其閨門之禍，離間骨肉，罪惡尤重，揆之大義，宜削鴻名，徙東安州安置。燕帖古思昔雖幼衝，理難同處，朕終不陷於覆撤，專行殘酷，其放諸高麗。當時賊臣月魯不花、也裡牙已死，其以明裏董阿等明正典刑。
監察御史崔敬言燕帖古思不宜放逐，不報。己亥，成紀縣山崩地坼。庚戌，桃源縣山崩。
　　秋七月戊午，有事於太廟。以蝗旱相仍，頒罪已詔於天下。己未，亦璘真班為御史大夫。丁卯，殺燕帖古思。不答失裏裏後尋亦賜​​死。戊寅，翰林學士丞旨腆哈等刪修《大元通制》是月，禁色目人妻叔母。
八月壬午，也先帖木兒為御史大夫。戊子，祭社稷。帝至自上都。
　　九月辛亥，明裏董阿伏誅。丙寅，詔今後勿籍罪人妻女。
冬十月甲申，尊皇考明宗為順天立道睿文智武大聖孝皇帝。帝親裸太室，右丞相馬札兒臺為亞獻，知樞密院事阿魯圖為終獻。壬寅，右丞相馬札兒臺為太師，脫脫為中書右丞相，宗正札魯忽赤鐵木兒不花為中書左丞相。是月，中書平章政事汪家奴知樞密院事。
十一月乙卯，以親裸禮成，禦大明殿受羣臣朝。
　　十二月，復科舉取士法。戊子，罷太禧宗禋等院，改奎章閣為宣文閣。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

