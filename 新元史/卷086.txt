
卷八十六·志第五十三
　
　　○禮六 
　　△社稷 先農 
　　元之秩祀。天子親遣使致祭者三：曰社稷，曰先農，曰宣聖：有司常祀者五：曰社稷，曰宣聖，曰嶽瀆，曰風師、雨師，曰三皇；皆以社稷爲首。至元七年十二月，有詔歲祀太社太稷。二十年，詔以春秋仲月上戊祭社稷。至延祐六年，始用中戊。二十九年，建社稷壇。三十年七月，始用御史中丞崔彧言，於和義門少南，得地四十畝，爲壝垣，近南爲二壇，壇高五尺，方廣五丈。社東稷西。相去約五丈。社壇土用青赤白黑四色，依方位築之，中間實以常土。上以黃土覆之。築必堅實，依方面以五色泥飾之。四面當中，各設一陛道。其廣一丈，亦各依方色。稷壇一如社壇制，壇南植鬆一株，惟土不用五色，其上四周純用一色黃土。壇皆北向，立北墉於社壇之北，以磚爲之，飾以黃泥。瘞坎二於稷壇之北，少西，深足容物。 
　　二壇周圍壝垣，以磚爲之，高五丈，廣三十丈，四隅連飾。內壝垣櫺星門四所。外垣櫺星門二所，每所門三，列戟二十有四。外壝內北垣下屋七間，南望二壇，以備風雨，曰望祀堂。堂東屋五間，連廈三間，曰齊班廳。廳之南，西向屋八間，曰獻官幕。又南，西向屋三間，曰院官齋所。又其南，屋十間，自北而南，曰祠祭局，口儀鸞庫，曰法物庫。曰都監庫，口雅樂庫。又其南，北向尾三間，曰百官廚。外垣南門西壝垣西南，北向屋三間，曰大樂署。其西，東向屋三間，曰樂工房。又其北，北向屋一間，曰饌幕殿。又北，南向屋三間，曰饌幕冪。又北稍東，南向門一間。院內南。南向屋三間，曰神廚。東向屋三間，曰酒庫。近北少卻，東向屋三間，曰犧牲房。井有亭。望禮堂後自西而東，南向屋九間，曰執事齋郎房。自北折而南，西向屋九間，曰監察執事房。此壇壝次舍之所也。 
　　社主用白石，長五尺，廣二尺，剡其上如鍾。於社壇近南，北向，埋其半於土中。稷不用主。后土氏配社，后稷氏配稷。神位版二，用慄，素質黑書。社樹以鬆，於社稷二壇之南各一株。此作主樹木之法也。 
　　祝版四，以楸木爲之，各長二尺四寸，闊一尺二寸，厚一分。文曰：「維年月曰，嗣天子敬遣某官某，改昭告於太社之神」。配位日后土之神。稷日太稷之神，配位日後稷之神。玉幣。社稷皆黝圭一，繅藉，瘞玉一，以黝石代之，元幣一。配位皆元幣一，各長一丈八尺。此祝文玉幣之式也。 
　　牛一，其色黝，其角握，有副，羊四，野豕四。籩之實皆十，無糗餌、粉餈。豆之實亦十，無吃食、糝食。簠簋之實皆四，鉶之實和羹五，齊皆以尚醞代之。香用枕龍涎。神席一，緣以黑綾，褥方七尺四寸。太樽、著樽、犧樽、山罍各二，有坫加勺冪。象樽，壺樽、山罍各二，有坫冪，設而不酌。籩、豆各十有一，其一設於饌幕。鉶三，簠三，簋三，其一設於饌幕。俎八，其二設於饌幕。盤一，毛血豆一，爵一，有坫，沙池一，玉幣篚一，木棲一，勺一，香鼎一，香盒一，香案一，祝案一，皆有農。紅髹器一，以盛馬渡。盥洗位二，罍二，洗二。白羅巾四，實以篚。朱漆盤五。已上，社、稷皆同。配位有象樽，無大樽。設而不酌者，無象樽，餘皆與正位同。此牲齊祭器之等也。 
　　饌幕、省饌殿、香殿，黃羅幕三，黃羅額四，黃絹帷一百九十五幅，獻攝版位三十有五，紫綾拜褥百，蒲、葦蓆各二百，木鐙籠四十，絳羅鐙衣百一十，紅挑鐙十，剪燭刀二。鐵米凡盆三十有架，黃燭二百，雜用燭二百，麻米凡三百，松明、清油各百斤。此饌幕板位燭燎之用也。 
　　初獻官一，亞獻官一，終獻官一，攝司徒一，助奠官二，太常卿一。光祿卿一，廩犧令一，太官令一，巾篚官四。祝史四，監祭御史二，監禮博士二，司天監二，良醞令一，奉爵官一，司樽罍二，盥洗官二，爵洗官二，太社令一，太社丞一，太樂令一，太樂丞一，協律郎二，奉禮郎二，讀祝官一，舉祝官二。奉幣官四，剪燭官二，太祝七，齋郎四十有八，贊者一，禮直官三，與祭官無定員，此獻攝執事之人也。 
　　三十一年八月，初祀社稷，用堂上樂，歲以爲常。凡祭之日以春秋二仲月上戊，延祐六年，用中戊，其儀注之節有六： 
　　一曰迎香。前一日，有司告諭坊市，灑掃經行衢路，設香案。至日質明，有司具香酒樓舉，三獻官以下及諸執事官各具公服，五品以下官、齋郎等皆借紫，詣崇天門。三獻官及太常禮儀院官入，奏祝及御香、尚樽酒，馬潼自內出。監祭御史、監禮博焉、奉禮郎、太祝分左右兩班前導。控鶴五人，一人執傘，四化執儀仗，由大明門正門出。教坊大樂作。至崇天門外，奉香酒、馬潼者各安置於輿，導引如儀。至紅門外，百官乘馬班行於儀仗之外。清道官行於儀衛之先，兵馬司巡兵夾道次之，金鼓又次之，京尹儀從左右成列又次之，教坊大樂一隊次之。控鶴弩手各服基服，執儀仗左右成列次之。拱衛使行其中。儀鳳司細樂又次之。太常卿與博士御史導於輿前，獻官、司徒、助奠官從於輿後。若駕幸上都，三獻官以下及諸執事官則詣健德門外，皆具公服於香輿前北向立，異位重行。俟奉香酒官驛至，太常官受而奉之，各置於輿。禮直官贊「班齊」，「鞠躬」，「再拜興」，「平立」。班首稍前搢笏跪，衆官皆跪。三上香，出笏就拜興，平立退復位，北向立，鞠躬，再拜興。平立。衆官上馬。分班前導如儀。至社稷壇北神門外，皆下馬，分左右入自北門，序立如儀。太常卿、博士、御史前導，獻官、司徒、助奠等官後從。至望祀堂下，三獻奉香、酒、馬潼升階，置於堂中黃羅幕下。禮直官引三獻官以次而出，各詣齋次，釋服。 
　　二曰齋戒。前期三日質明，有司設三獻官以下行事執事官位於中書省。大尉南向，監祭御史位二於其西，東向，監禮博士位二於其東，西向，俱北上。司徒、亞獻、終獻位於其南，北向。次助奠，稍卻。次太常卿、光祿卿、太官令、司樽彝、良醞令、太社令、廩犧令、光祿丞、太樂令、大社丞。次讀祝官、奉爵官、太祝、祝史、奉禮郎、協律郎、司天生、諸執事齋郎。每等異位重行，俱北向，西上。贊者引行事執事官各就位，立定。禮直官引太尉、初獻就位，讀誓曰：「某年某月某日上戊日，祭於太社太稷，各揚其職，其或不敬，國有常刑。「散齋二日，宿於正寢，致齋一日於祠所。散齋日治事如故，不弔喪問疾，不作樂，不判署刑殺文字，不決罰罪人，不與穢惡事。致齋日，惟祭事得行，其餘悉禁。凡與祭之官已齋而闕者，通攝行事。七品以下官先退，餘官對拜。守壝門兵衛與大樂工人，俱清齋一日。行禮官前期習儀於祠所。 
　　三日陳設。前期三日，所司設三獻以下行事執事官次於齋房之內，及設饌幕四於西神門之外，稍南，西向，北上。今有饌幕殿在西壝門外，近北，南向。陳設如儀。前祭二日，所司設兵衛，各以其方色器服守衛門，每門二人，每隅一人。大樂令帥其尼設登歌之樂於兩壇上，稍北，南向。磬蘆在東，鍾蘆在西，柷一在鍾蘆南稍東，敔一在磬蘆南稍西。搏柎二，不在敔南一在柷南，東西相向。歌工次之，餘工位在縣後。其匏竹者位壇下，重行南向，相對爲首。太社令帥其展掃除壇之上下，爲瘞坎二於壬地，方深足以容物，南出陛。前祭一日，司天監、大社令帥其屬升，設大社、太稷神座各於壇上，近南，北向。設后土神座於大社神座之左，后稷神座於太稷神座之左，俱東向。席皆以莞，茵褥如幣之色，設神位板各於座首。奉禮郎設三獻官位於四神門之內道南，亞獻、終獻位稍卻。司徒位道北，太常卿、光祿卿之位稍卻。司天監、光祿丞又次之。太社令、太官令、良醞令、廩犧令十天社丞、讀祝官、奉爵官、太祝以次位於其北，諸執事者及祝事、齋郎位於其後。每等異位重行。俱東向，南上。又設監祭御史位二，監禮博士位二，於太社罈子陛之東北，俱東向，南上。設奉禮郎位於稷壇之西北隅，贊者位於東北隅，俱東向。協律郎位二，於各壇上樂蘆東北，俱南向。太樂令位於兩壇樂蘆之間。南向，司樽彝位於酌樽所。俱南向。設望瘞位於坎之南，北向。又設牲榜於西神門外，東向。諸太祝位於牲西，祝史次之，東向。太常卿、光標卿、太官令位在南，北向，東上。監祭、監禮位於太常卿之東稍卻，俱北向，東上。廩犧令位於牲東北，南向。又設禮饌於牲東，設省饌於禮饌之北，今有省饌殿設位於其北，東西相向，南上。太常卿、光槔唧太官令位於西，東向，監祭、監禮位於東，西向，俱南上。禮部設板案各於神位之側，司樽彝、奉禮郎帥執事者設玉幣篚於酌樽所。次設籩豆之位，每位各籩十、豆十、蘆二、簋二、鉶三、俎五、盤一。又各設籩一、豆一、蘆一、簋一、俎三於饌幕內。毛血別置一豆。設樽罍之位，社稷正位各太樽二、著樽二、犧樽二、山罍二，於壇上酉陛之西北隅，南向，東上。設配位各著樽二、犧樽二、象樽二、山罍二，在正位酒樽之西，俱南向，東上。又設正位各象樽二、壺樽二、山罍二，於壇下子陛之東，南向，東上。配位各壺樽二、山罍二，在西陛之南，西向，南上。又設洗位二，於各罈子陛之西北，南向。篚在洗東北肆，執罍篚者各位於其後。 
　　祭日醜前五刻，司天監、太社令各服其服，帥其屬升。設正配位神位版於壇上。又陳玉幣，正位禮神之玉一，兩圭有邸，置於匣。正配位幣皆以元，各長一丈八尺，陳於篚。太祝取鏖玉加於幣，實於篚，瘞玉以玉石爲之，及禮神之玉各置於神座前。光祿卿帥其屬，入實籩事蘆簋。每位籩三行，以右爲上。第一行，乾撩在前，幹棗、形鹽、魚鱐次之。第二行，鹿脯在前，榛實、幹桃次之。第三行，菱在前，芡、慄次之。豆三行，以左爲上。第一行，芹菹在前，筍菹、葵菹、菁菹次之。第二行，韭菹在前，魚醢、兔醢次之。第三行，豚拍在前，鹿臡、醓醢次之。蘆實以稻梁。簋實以黍稷，鉶實以羹。良醞令帥其屬，入實樽罍。正位太樽爲上，實以泛齊，著樽實以醴齊，犧樽實以盎齊，象樽實以醍齊，壺樽實以沈齊，山罍實以三酒。配位若是樽爲上，實以泛齊，犧樽實以醴齊，象樽實以盎齊，壺樽實以醍齊，山罍實以三酒。凡齊上樽實以明水，酒之上樽實以元酒，酒齊皆以尚醞代之。太常卿設燭於神座前。 
　　四曰省牲器。前期一日午後八刻，諸衛之屬禁止行人。未後二刻，太社令帥其屬，掃除壇之上下。司樽彝、奉禮郎執事者，以祭器入設於位。司天監、大社令升，設神位版及禮神之玉幣如儀。俟告潔畢，權撤，祭日重設。未後二刻，廩犧令與諸太祝，祝史以牲就位，禮直官、贊者分引太常卿、監祭、監禮、太官令於西神門外省牲位，立定。禮直官引太常卿，贊者引監祭、監禮，入自西神門，詣太社壇，自西陛升，視滌濯於上，執事者皆舉冪曰：「潔」。次詣太稷壇，如太社之儀訖，降復位。禮直官稍前曰：「告潔畢，請省牲」，引太常卿稍前省牲訖，返復位。次引廩犧令出班巡牲一匝，東向折身曰：「充」，復位。諸太祝俱巡牲一匝。上一員出班東向折身曰：「腯」，復位。禮直官稍前曰：「省牲畢，請就省饌位」，引太常卿以下各就位，立定。省饌畢，還齋所。廩犧令與太祝、祝史以次牽牲詣廚，授太官令。次引光祿卿以下詣廚省鼎鑊，視滌溉畢，乃還齋所。脯後一刻，太官令帥宰人以鸞刀割牲，祝史以豆取血各置於饌幕。祝史又取瘞血貯於盤，遂烹牲。 
　　五曰奠玉幣。祭日醜前五刻，三獻官以下行事執事官，各服其服。有司設神位版，陳玉幣，實籩豆蘆簋樽腯。俟監祭、監禮按視壇之上下，及撤去蓋冪。未時二刻，太樂令帥工人入，奉社郎、贊者入就位，禮直官、贊者入就位。禮直官贊者分引監祭、監禮，諸太祝、祝史、齋郎及諸執事官，自西神門南偏門入，當太社壇北墉下，重行南向立，以東爲上。奉禮曰：「再拜」，贊者承傳，監祭、監禮以下皆再拜。次贊者分引各就壇上下位，祝史奉盤血，太祝奉玉幣，由西階升壇，各於樽所立。次引監祭、監禮按視壇之上下，糾察不如儀者，退復位。質明，禮直官、贊者各引三獻以下行禮執事官入就位，皆由西神門南偏門以入。禮直官進初獻之左，曰：「有司謹具，請行事」，退復位。協律郎跪，俯伏舉麾興，工鼓柷，樂作八成，偃麾，戛敔樂止。禮直官引太常卿瘞血於坎訖，復位，祝史以盤還饌幕，以俟奉毛血豆。奉禮曰：「衆官再拜」，在位者皆再拜。又贊諸執事者各就位，禮直官、贊者分引執事官各就壇上下位。諸太祝各取玉幣於篚，立於樽所。禮直官引初獻詣太社壇盥洗位，樂作，至位南向立，樂止。搢笏，盥手，帨手，執笏詣壇，樂作，升自北陛，至壇上，樂止。詣太社神座前，南向立，樂作。搢笏跪。太祝加王於幣，東向跪以授初獻。初獻受幣奠訖，執笏俯伏興，稍退，再拜訖，樂止。禮苴官引初獻降自北陛，詣太稷壇洗位，樂作，至位樂止。盥洗訖，升壇奠玉幣，並如太社后土之儀。奠畢，降自北陛，樂作，復位樂止。初獻奠玉幣將畢，祝史各奉毛血豆立於西神門外，俟奠玉幣畢，樂止。祝史奉正位毛血入自中門，配位毛血入自偏門。至壇下，正位者升自北陛，配位者升自西陛，諸太祝迎取於壇上，各進奠於神位前，太祝、祝史俱退立於樽所。 
　　六曰進熟。初獻既奠玉幣，有司先陳鼎入於神廚。各在於鑊右。太官令出，帥進饌者詣廚。以匕升羊豕於鑊，各實於一鼎，冪之。祝史以扃對舉鼎，有司執匕以從，各陳於饌幕內。俟光祿卿出，帥其屬實籩蘆簋訖，乃去鼎之肩冪，匕加於鼎。太官令以匕升羊豕，各載於俎，俟初獻還位，樂止。禮直苜引司徒出詣饌所，帥進饌者各奉正配位之饌，太官令引以次自西神門入。正位之饌入自中門，配位之饌入自偏門。饌初入門，樂作，饌至陛，樂止。祝史俱進，撤毛血豆，降自西陛以出。正位之饌升自北陛，配位之饌升自西陛，諸太祝迎取於壇上，各跪奠於神座前訖，俯伏興。禮直官引司徒、太官令及進饌者。自西陛各復位。諸太祝還樽所，贊者曰：「太祝立茅苴於沙池。「禮直官引初獻官詣太社壇盥洗位，樂作，至位南向立，樂止。搢笏，盥手，帨手，執笏詣爵洗位，至位南向立，搢笏，洗爵，拭爵，以爵授執事者，執笏詣壇，樂作，升自北陛，至壇上，樂止。詣太社酌樽所，東向立，執事者以爵授初獻，初獻搢笏執爵，司樽者舉冪，良醞令跪酌太樽之泛齊，樂作。初獻以爵授執事者，執笏詣太社神座前，南向立，搢笏跪。執事者以爵授初獻，執爵三祭酒，奠酒，執笏俯伏興，稍退立，樂止。舉祝官躊，對舉祝版。讀祝官西向跪，讀祝文。讀訖，俯伏興，舉祝官奠祝板於案，興。初獻再拜訖，樂止。次詣后土氏酌樽所，東向立。執事者以爵授初獻，初獻搢笏執爵，司樽彝舉冪，良醞令跪酌著樽之泛齊，樂止。初猷以爵授執事者，執笏詣后土神座前，西向立，搢笏跪。執事者以爵授初獻，初獻執爵三祭酒，奠爵訖，執笏俯伏興，少退立，樂止。舉祝官跪，對舉祝板。讀祝官南向跪，讀祝文。讀訖。俯伏興，舉祝官奠祝板於案，興。初獻再拜訖，樂止。降自北陛，詣太稷壇盥洗位，樂作，至位樂止。盥洗、升獻。並如太社后土之儀。降自北陛，樂作，復位，樂止。讀祝、舉祝官亦降復位。亞獻詣兩壇盥洗升獻，並如初獻之儀。終獻盥洗升獻，並如亞獻之儀。終獻奠獻畢，降復位，樂止，執事者亦復位。太祝各進徹籩豆，樂作，卒徹，樂止。奉禮曰：「賜胙，衆官再拜。」贊者承傳，在位者皆再拜訖，送神樂作，一成止。禮直官進初獻之左，曰：「請詣望瘞位」，御史、博士從，樂作，至位北向立，樂止。初在位官將拜，諸太祝各執篚進於神廢前，取瘞玉及幣，齋郎以俎載牲體並黍稷爵酒，各由其陛降，置於坎訖，贊者曰：「可瘞」，東西各二人且置半坎。禮直官進初獻之左，曰：「禮畢」，禮直官各引獻官以次出。禮直官引監祭、太祝以下執事官，俱復於壇北墉下，南向立定。奉禮曰：「再拜」，監祭以下皆再拜訖，出。祝史、齋郎及工人以次出。祝板燔於齋所。光祿卿、監祭、監禮展視酒胙訖，乃退。 
　　其告祭儀，告前三日，三獻官以下諸執事官，各具公眼赴中書省受誓戒。告前一日，省牲器，告日質明，三獻官以下諸執事各服其服，禮直官引監祭、監禮以下諸執事官入自北墉下，南向立定。奉禮郎贊曰：「再拜。」在位官皆再拜訖，奉禮郎貧曰：「各就位」，「立定」。監祭、監禮梘煉設畢，復位立定。禮直官引三獻、司徒、太常卿、光祿卿、入就位，立定。禮直官贊「有司謹具，請行事。」降神樂作，八成止。太常卿瘞血，復位立定。奉禮郎贊「再拜。」皆再拜訖，禮直官引初獻宵詣盥洗位，盥手訖，詣社壇正位神座前南向，搢笏跪，三上香，奠玉幣，執笏俯伏興。再拜訖，詣配位神座前西向，搢笏跪，三上香，奠幣，執笏俯伏興。再拜訖，詣稷壇盥洗位，盥手訖，升壇，並如上儀。俱畢，降復位。司徒率齋郎進饌，奠訖，降復位。禮直官引初秋官詣盥洗位，盥手訖，詣爵洗位，洗爵訖，詣酒樽所酌酒訖，詣社壇神位座前，南向立，搢笏跪，三上香，執冉，三祭酒於茅苴，爵技執事者，執笏俯伏興。俟讀祝官讀文訖，再拜興，詣酒樽所酌酒訖，詣配位神座前，西向搢笏跪，三上香，執爵。三祭酒於茅苴，爵授執事者，執笏俯伏興。俟讀祝文訖，再拜興，詣稷壇盥洗位，盥手，洗爵，酌獻，並如上儀。俱畢，降復位。禮直官引亞獻，並如初獻之儀，惟不讀祝。俱畢，降復位。禮直官引終獻，並如亞獻之儀。俱畢，降復位。太祝徹籩豆訖，奉禮郎贊「賜胙」。衆官再拜訖，禮直官引三獻、司徒、太常卿詣瘞坎位，南向立定。禮直官贊「可瘞」，禮畢出。禮直引監祭、監禮、太祝、齋郎至北墉下，南向立定。奉禮讚「再拜。」皆再拜訖，出。 
　　至郡縣之社稷：至元十年八月甲辰朔，頒諸路立社稷壇壝儀式。十六年春三月，中書省下太常禮官定郡縣社稷壇壝祭器制度、祀祭儀式，圖寫成書，名《至元州郡通禮》。二十五年八月，浙東海右道廉訪司監治官王博文獻議曰：「社稷起於上古，祀共工氏之子勾龍爲社，厲山氏之子柱爲稷。至商湯，因旱遷社，以周棄代之。成周之制，天子立五社，諸侯三社，皆以勾龍配社，周棄配稷。社壇在東，稷壇在西。天子用太牢，諸侯用少牢，皆黝色。幣用黑，日用甲。王服絺冕，樂用大簇歌應鐘舞咸池，用三獻。後漢建武中，立大社稷。二月八日及臘日一歲三祠，皆用太牢。郡縣置社稷。太守令長侍祠。魏立二社、一稷。粱以二十五家爲社，春秋祠，水旱禱祈祠。隋開皇初，用戊日。至唐，社以勾龍配，稷以后土配。亡宋因唐舊制，社壇廣五尺，高四尺。以五色土爲之。稷壇在西，如社之制。社以石爲主，形如鍾，長五尺，方二尺，剡其上象天方，其下象地，埋其半於地。其坦飾以方色，屋用三門四十戟，其中植槐。元符二年，郡縣壇社方二丈五尺，高三尺四，出陛主高二尺五寸，方一尺餘，如舊制，一壝二十五步。紹興式。社以后土勾龍氏配，稷以後稷氏配。先儒之說，謂社稷皆土祗，有生育之功，勾龍、周棄能平水土，故用爲后土及田正之神。又曰社爲土地之神，稷爲五穀之神，故報而祭之。祭法當依漢、唐制，郡縣各用羊一、豕一，先瘞血首，餘以骨體薦。黑幣二、樽二，籩、豆各八，蘆、簋各一，俎八。每歲仲舂、仲秋戊日黎明，郡縣官各三獻，以公服從事。至元貞二年冬，太常寺始議準，置壇於垃西南，二壇方廣視太社、太稷殺其半。壺樽二，籩豆皆八，而無樂。牲用羊豕，餘皆與太社、太稷同。三獻官以州長貳爲之。 
　　先農之記，始自至元九年二月，命祭先農如祭社之儀。七年六月，立籍田大都東南郊。至是，始祭先農。十四年二月戊辰，祀先農東郊。十五年二月戊午，祀先農，以蒙古胄子代耕籍田。二十一年二月丁亥，又命翰林學士承旨撒裏蠻祀先農於籍田。武宗至大三年夏四月，從大司農請，建農、蠶二壇。博士議：二壇之式與社稷同，縱廣一十步，高五尺，四出陛，外壝相去二十五步，每方有櫺星門。今先農、先蠶壇位在籍田內，若內外壝，恐妨千畝，其外壝勿築。是歲命祀先農如社稷，禮樂用登歌，日用仲春上丁，後或用上辛或甲日。祝文曰：「維某年月日。皇帝敬遣某官，璁告於帝神農氏。」配神曰：「於後稷氏。」祀前一日未後，禮直官引三獻、監祭、禮以下省牲饌如常儀。祀日醜前五刻，有司陳燈燭，設祝幣，太官令帥其屬入實籩豆樽罍。醜正，禮直官引先班入就位，立定，次引監祭監禮按視壇之上下，糾察不如儀者。畢，退復位，東向立。奉禮曰：「再拜」。贊者承傳再拜訖，奉禮又贊「諸執事者各就位」。禮直官各引執事官各就位，立定。次引三獻官並與祭等官以次入就位，西向立。禮直官於獻官之右，贊「請行事」，樂作三成止。奉禮讚「再拜」。在位者皆再拜。太祝跪取幣於篚，立於樽所。禮直官引初獻官詣盥洗位，北向立，盥手帨手畢，升自東階，詣神位前北向立，搢笏跪。三上香，受幣奠幣，執笏俯伏興，少退。再拜訖，降復位，立定。太官令率齋郎設饌於神位前畢，俯伏興，退復位。禮直官引初獻再詣盥洗位，北向立，盥手、帨手，詣爵洗位，洗爵、拭爵，詣酒樽所酌酒畢，詣正位神位前北向立。搢笏跪，三上香，三祭酒於沙池，爵授執事者，執笏俯伏興，北向立。俟讀祝畢，再拜興。次詣配位酒樽所，酌酒訖，詣神位前東向立。搢笏跪，三上香，三祭酒於沙池，爵授執事者，執笏俯伏興，東向立。俟讀祝畢，再拜，退復位。次引亞終獻行禮，並如初獻之儀，惟不讀祝，退復位，立定。禮直官贊撤籩豆，樂作，卒撤，樂止。禮讚「賜胙」，衆官再拜贊者承傳，在位者皆再拜訖，樂作送神之曲，一成止。禮直官引齋郎升自東階，太祝跪取幣祝，齋郎捧俎載牲體及籩豆蘆簋。各由其階至坎位。北向立。俟三獻畢，至立定。各跪奠訖，執笏俯休興。禮直官贊「可瘞」，乃瘞。焚瘞畢，三獻以次詣耕地所，耕訖而退。此其儀也。先蠶之祀未聞。
　

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

