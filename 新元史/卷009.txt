
(至元）十年春正月乙卯朔，高麗國王王禃遣其世子愖禃來朝。戊午，忻都、鄭溫、洪茶邱討耽羅。宿州萬戶也先不花請築堡牛頭山，以扼兩淮糧運，不允。也先不花因言：「前宋人城五河，統軍司皆得罪。今不築，恐宋人先之。」帝曰：「汝言雖是，若坐視宋人戍之，罪亦不免也。」己未，禁陰陽圖讖等書。癸亥，阿里海牙等克樊城。丁卯，立祕書監。庚午，僉陝西探馬赤軍。己卯，宋將昝萬壽寇成都，僉京兆等路新軍援之。命諸王阿不合市藥於師子國。壬午，東川統軍司合剌乞益兵戍雲門山及虎頭山，以京兆新僉軍益之。
二月丙戌，皇后、皇太子受冊、寶，遣太常卿合丹告太廟。丙申，雲南落羽蠻酋阿旭叛。遣斷事官麥肖勾校四川陝西行省錢穀。遣勘馬刺失里、乞帶脫因、卜雲失等使緬國，賜緬王璽書曰：間者大理鄯闡等路宣慰司都元帥府差乞帶脫因導王國使詣京師，且言向至王國，但見臣下，未嘗見王，又欲觀吾大國舍利。朕矜閔遠來，命其覲見。又使縱觀舍利，詢其所來，乃知王有內附之意。朕一視同仁，今再遣勘馬刺失里及禮部郎中、國信使乞帶脫因，工部郎中、國信副使卜雲失往諭王國。誠能謹事大之禮，遣其子弟若貴臣一來，以彰我國家無外之義，用敦永好，時乃之休。至於用兵，夫誰所好？王其思之。
三月甲寅朔，敕大司農司遣使巡行勸課，令農事有成。其探馬赤等戶，並行入社，一體開興水利。乙丑，罷宋京湖安撫司，立河南等路行中書省。丙寅，攝太尉、中書右丞相安童授皇后宏吉刺氏冊寶、攝太尉、同知樞密院事伯顏授皇太子真金冊寶。壬申，前中書左丞相耶律鑄平章軍國董事，中書左丞張惠爲中書右丞。車駕幸上都。罷中興等處行中書省。
夏四月癸未朔，呂文煥入覲，授文煥侍衛親軍都指揮使、襄漢大都督。罷河南等路行中書省，以平章軍國重事史天澤、湖廣行中書省平章政事阿朮、參知行中書省事阿里海牙行荊湖等路樞密院事，鎮襄陽。淮西行中書省左丞相合丹，參知行中書省事劉整，山東都元帥塔出、董文炳行淮西等路樞密院事，守正陽。丁酉，贖江南儒士爲人掠賣者。辛丑，罷四川行中書省。以鞏昌二十四處便宜總師江良臣行西川樞密院事，東川閬、蓬、廣安、順慶、夔府、利州等路統軍使合刺行東川樞密院事，東川副統軍王仲仁同金行樞密院事。
五月壬子朔，詔獄囚除殺人者待報，餘一概疏放，限八月內自至大都。乙亥，免代輸僉軍戶絲銀及伐木夫戶稅。負前朝官錢不能償者毋徵。主守失陷官錢者，杖釋之。陣亡軍及工匠無不產者，量加廩給。
六月丁亥，免大都、南京兩路賦役。丁酉，立光州等處招討司。戊申，耽羅平，失里伯爲耽羅國招討使，尹邦寶副之。趙良弼自日本返。
閏月己巳，罷東西兩川統軍司。丙子，平章政事賽典赤行省雲南，統合刺章、鴨赤、赤科、金齒、茶罕章諸蠻。
秋七月戊申，高麗國遣使賀皇后、皇太子受冊。國子祭酒許衡謝病歸。
八月庚戌朔，前所釋獄囚自至大都者二十二人，並赦之。丁丑，高麗國遣使賀聖誕節。
九月辛巳，合伯爲中書平章政事。壬午，立河南宣慰司。丙戌，立東宮宮師府。己丑，敕秋獵鹿家，先薦太廟。丙午，車駕至自上都。
冬十月乙卯，有事於太廟。庚申，有司斷死罪五十人，詔審覆宥十三人，餘令有司再加審覆以聞。合答帶爲御史大夫。也速答兒與皇子西平王合兵攻建都，獲其酋卜濟，建部蠻降。
十一月癸未，命布隻兒修起居注。
十二月甲寅，宋夏貫寇正陽，合丹等擊敗之。壬戌，召阿朮同呂文煥入覲。安南國遣使貢方物。
（至元）十一年春正月己卯朔，宮闕告成，帝始禦正殿受皇太子、諸王、百官朝賀。高麗國遣使賀正旦，兼貢方物。庚寅，初立軍官以功升散官格。忙古帶等以兵戍建都，立建都寧遠都護府，兼互市監，壬辰，立四川屯田經略司。丙午，彰德人趙當道等謀叛，事覺，伏誅。免於闐採玉工差役。詔中書省金軍十萬人伐宋。
二月壬申，廉希憲爲中書右丞，北京等處行中書省事。車駕幸上都。
三月庚寅，鳳州經咯使忻都、高麗軍民總管洪茶邱等徵日本。辛卯，改荊湖、淮西行樞密院爲行中書省，伯顏、史天澤並爲左丞相，阿朮爲平章政事，阿里海牙爲右丞，呂文煥爲參知政事，行中書省於荊湖；合答爲左丞相，劉整爲左丞，塔出、董文炳爲參知政事，行中書省於淮西。癸巳，獲嘉縣尹常懲課最諸縣，優詔賞之。遣要速木、咱興憨失招諭八魯酋。
夏四月辛亥，分陝西、隴右諸州置提刑按察司，治鞏昌。癸丑，初建東宮。乙亥，也速帶兒同撒吉思所部戍益都。
五月丙申，皇女忽都魯揭里迷失公主下嫁高麗世子王爰。辛丑，敕新僉軍戶銀絲均配於民者，並除之。
六月癸丑，敕合答選蒙古軍與漢軍分戍沿江堡隘，古不來拔都、翟文彬等咯地荊南，以綴宋之西兵。丙辰，免上都、隆興兩路僉軍。庚申，大舉伐宋，詔曰：自太祖皇帝以來，宋與使介交通，殆非一次。彼此曲直之事，亦所共知，不必曆舉。逮我憲宗之世，朕奉命南伐，師次鄂渚，賈似道復遣宋京詣我近臣博部歡、前河南路經略使趙璧請罷兵息民，願奉歲幣於我。朕以國之大事，必須入計，用報而還。即位之始，追憶是言，乃命翰林侍講學土郝經等奉書往聘，蓋爲生靈計也。古者兵交，使在其間，惟和與戰，宜俟報音，其何與於使哉？而乃執之，卒不復命。至如留此一介行李，於此何損，在彼何益？以致師出連年，邊境之間，死傷相籍，係累相屬，皆彼宋自禍其民也。襄陽被圍五年，屢拒王師，義當不貸。朕先有成命，果能出降，許以不死，既降之後，朕不食言，悉全其命，冀宋悔過，或啟令圖。而乃執迷，罔有悛心，所以問罪之師，有不能已者。
今遣爾等水陸並進，佈告遐邇，使成知之。夫以天下爲事，爰及干戈，自古有之。無事之民，初無與焉。若彼界軍民官吏人等，去逆效順，與眾來附，或別立奇功者，驗等第官資遷擢。其所附軍民，宜嚴敕將士毋得妄行殺掠，殺母妻孥毋致分散，仍加振給，令得存濟。其或固拒不從，及迎敵者，俘戮何疑！甲子，忙古帶、八都、百家奴分率武衛軍南征。丙寅，合剌合孫爲中書左丞，崔斌參知政事，仍行河南道宣慰司。
秋七月乙亥朔，山北遼東道提刑按察使兀魯失不花同廉希憲行省北京，國王頭輦哥毋署事。癸未，宋度宗殂，其太子顯嗣位。癸巳，高麗國王王禃卒。同知上都留守司事張煥冊世子愖爲高麗國王。
八月甲辰朔，諸路立社稷壇。丁未，復改淮西行中書省爲行樞密院。辛未，高麗國王王愖遣使賀聖誕節。是月，都元帥忽敦、右副元帥洪茶邱、左副元帥劉復亨與高麗將金方慶等徵日本。太保劉秉忠卒。
九月甲戌朔，伯顏、史天澤視師於襄陽，分三道伐宋。伯顏自率大軍趨鄂州。癸巳，車駕至自上都。
冬十月丁未，忽敦等剋日木對馬島。己酉，有事於太廟。庚申，長河酉千戶必刺衝反，副無帥覃澄率所部討之。帝曰：「澄勿獨往，趣益兵三千，付火你赤助澄。」壬戌，忽敦等敗日本兵於博多。甲子，引兵還。乙丑，伯顏克沙洋堡。宋新城總製黃順來降。己巳，克新城。十一月壬午，四川行樞密院也速帶兒攻嘉定府。乙酉，宋復州安撫使翟貴以城降。丁亥，詔宋安撫使昝萬壽，及凡守城將校納款來降，與避罪及叛亡者，悉從原免。癸巳，東川元帥場文安等敗宋兵於馬湖江。召徵日本諸將忽敦、劉復亨等人覲。
十二月丙辰，伯顏克陽邏堡，宋制罷使夏貴敗遁。己未，宋知鄂州張晏然、權知漢陽軍王儀並以城降。都統程鵬飛以本軍降。阿里海牙鎮鄂州，伯顏、阿木將大軍水陸東下。囊陽路總官賈居貞爲宣撫使、商議行中書省事。
（至元）十二年春正月癸酉朔，高麗國遣使賀正旦，兼貢方物。甲戌，宋知黃州陳奕以城降。乙亥，東川副都元帥張德潤拔渠州禮義城，獲宋安撫使張資。丁丑，宋蘄州安撫使管景模遣使請降。丙戌，宋知江州錢真孫及知六安軍曹明俱以城降。丁亥，宋知南康軍葉閶以城降。戊子，知德安府來興國以城降。己丑，伯朮、唐永堅齎璽書招諭郢州。選蒙古、畏兀、漢人十四人赴行中書省，爲新附州郡民官。庚寅，左衛指揮副使鄭溫、唐古、帖木兒率衛軍同劄失的、囊力帶戍黃州。詔諭宋重慶府官吏軍民歸附。壬辰，宣撫使賈居貞僉書行中書省事，戍鄂州。乙未，兵部尚書廉希賢、工部侍郎嚴忠範、祕書監巫柴紫芝奉國書使於宋。合刺章舍里威叛。己亥，大理總管信苴日刺殺其酋，合刺章平，置合刺章民官，選廉能者任之。遣諸王海都、八刺金銀符。
二月癸卯，宋知安慶府範文虎以城降。甲辰，中書右丞博魯歡爲準南都元帥，中書右丞阿里爲左副都元帥，仍命阿里、撤吉思等各部蒙古、漢軍會邳州。丙午，宋都統製張林以池州降。罷西夏中興都轉運司。戊申，詔諭江、黃、鄂、嶽、漢陽、安慶等處門附官吏軍民，令農者就耒，商者就塗，士庶緇黃各安本業，如官吏妄有騷擾，詣行中書省陳告。平章軍國重亨史天澤卒。庚戌，禮部侍郎杜世忠、兵部郎中何文著、計議官撤魯都不等使日本國。辛亥，同知濟南府事張漢英齎璽書，招諭宋淮東製置使李庭芝。庚申，召降臣張晏然等赴闕，仍諭之曰：「朕省卿所奏雲，宋之權臣不踐舊約，拘留使者，實非宋主之罪，倘蒙聖慈，止罪擅命之臣，不令趙氏乏祀者。卿言良是。卿既不忘舊主，必能輔翼我家。比卿奏上，已遣伯顏按兵不進，仍遣兵部尚書廉希賢等特書往使，果能悔過來附，既往之愆，朕復阿究。至於權臣賈似道，尚無罪之之心，況肯令趙氏乏祀乎？若其執迷罔悛，未然之事，朕將何言，天其鑒之！」辛酉，命闊闊出安輯湖南降附州縣。阿失罕、唐永堅、綦公直等齎璽書招諭郢州。伯顏等與宋都仍賈似道、淮西製置使夏貴戰於古港，大敗之。甲子，宋知太平州孟之縉、無爲軍劉權俱以城降。乙丑，遣使齎璽書招諭宋江陵府官吏軍民。宋福州團練使、知特摩遣事農士貴率州縣三十有七、戶十萬，詣雲南行中書省請降。戊辰，宋知和州王善、知安東州孫嗣武俱以城降。己已，復遣拜朮、唐永堅等宣諭郢州官民。庚午，宋都統權兵馬司事徐玉榮等以建康府降。宋賈似道送國信使郝經、劉人傑等來歸。詔安南國王陳光炳以舊制六事諭之，趣其來朝。車駕幸上都。
三月壬申朔，宋鎮江府總管石祖忠以城降。甲戌，宋江陰軍僉叛李世修以城降。乙亥，安西王忙兀刺、諸王隻必帖不兒、附馬昌吉等從酉平王奧魯赤徵吐蕃。丙子，國信使廉希賢等至建康。諭諸將毋妄有侵掠。宋知滁州王文虎以城降。庚辰，宋知寧國府顏紹卿以城降。甲申，宋知西海州丁順以城降。乙酉，知東海州施居文、知平江府潛說友並以城降。江東路得府二、州五、軍二、縣四十三，戶八十三萬一千八百五十二，口一百九十一萬九千一百六。丙戌，宋常州安撫使戴之泰以城降。廉希賢、嚴忠範等至獨鬆關，宋將張濡殺忠範，執希賢送臨安，創甚卒。辛卯，宋將高世傑據岳州，未幾復降，誅之。丙申，側布番尊酋稅昔、確州番酋莊寮男車甲等率四十三族，詣四川行樞密院降。辛丑，阿朮分兵攻揚州。
夏四月乙巳，改西夏中興道按察司爲隴右河西道。丙午，宋知荊門軍劉懋以城降。丁未，阿里海牙遣郎中張鼎齎璽書入江陵，宋荊湖製置使朱祀孫、副使高達等出降。知陝州趙真知、歸州趙仔權、澄州毛浚、常德府新城總製魯希文、權知府事周明等先後悉以城降。辛亥，遣使招諭宋鎮撫使呂文福。甲寅，立登聞鼓。辛酉，宋郢州安撫使趙孟柱以城降。丁卯，大司農、御史中丞孛羅爲御史大夫。罷隨路巡行勸農官，以其事隸提刑按察司。庚午，高達爲行省參知政事。
五月辛未朔，中書右丞廉希憲、參知政事脫博忽魯禿花行中書省於江陵府。丁丑，阿木立木柵於楊子橋，斷淮東糧道。庚辰，諭參知政事高達曰：「昔我國家出征，所獲城邑即委而去之，未嘗置兵戍守，以此連年征伐不息。夫爭國家者，收其土地、人民而已。得土地而無人民，其誰與居。今欲保守新附城邑，使百姓安業，蒙古人未之知也。爾熟知其事，宜加勉旃。「辛巳，宋知辰州呂文興、知沅州文用圭、知靖州康玉、知房州李鑒等皆以城降。荊南湖北路得府三、州十一、軍四、縣五十七，戶八十萬三千四百一十五，口一百一十四萬三千八百六十。丁亥，召伯顏赴闕，蒙古萬戶阿刺罕權行中書省事。庚寅，宋鎮撫使呂文福降。壬辰，宋都統製劉師勇復陷常州。
六月庚子朔，日有食之。宋嘉定安撫使昝萬壽以城降，賜名順。癸卯，範文虎招諭安豐、壽州等處官民。甲辰，萬戶阿刺罕爲行中書省參知政事。敕矢里伯、史樞同範文虎招諭安豐軍。乙卯，宋知敘州郭漢傑以城降。辛酉，宋潼川安撫使、知江安州梅應春以城降。丙寅，宋揚州都統薑才攻楊子橋木柵，阿朮大敗之。戊辰，罷山東經略司。
秋七月辛未，阿朮率阿塔海、董文炳等大敗宋舟師於焦山，宋將張世傑、孫虎臣等皆遁，宋人自是不復能軍。壬申，阿塔海敗宋將劉師勇、張彥於呂城。己卯，立燕南河北道提刑按察司。癸未，敕左丞相伯顏率諸將直趣臨軍，右丞阿里河牙取湖南，蒙古萬戶宋都帶，漢軍萬戶武秀、張榮實、李恆，兵部尚書呂師夔行都元帥府，取江西。罷淮西行樞密院，右丞阿塔海、參知政事董文炳同署行中書省事。甲午，遣使招諭宋李庭芝及夏貴。伯顏爲河南行中書省右丞相，阿朮爲左丞相。
八月辛酉，車駕至自上都。丙寅，高麗國遣使駕聖誕節。
九月甲戌，杜世忠等爲日本人所殺。壬午，阿朮築灣頭堡，乙酉，罷襄陽統軍司。甲午，宋揚州都統薑才攻灣頭堡，阿朮、阿塔海等敗之。丙申，玉昔帖木兒爲御史大夫。括江南諸郡書版及臨安祕書省《乾坤寶典》等書。
冬十月戊戌朔，有事於太廟。
十一月丁卯，阿里海牙圍潭州。乙亥，伯顏等分軍趣臨安。丙子，宋權融、宜欽三州總臂岑從毅，沿邊巡檢使李維屏等詣雲南行省降。丁丑，立諸路都轉運司。己卯，宋江西轉運使判官劉槃以隆興府降。江西路得府州六、軍四、縣五十六，戶一百五萬一千八百二十九，口二百七萬六千四百。壬午，伯顏克常州。改順天路爲保走路。
十二月己亥，宋主顯遣柳嶽奉書詣軍中，請班師修好，辛丑，宋都統製祁安以許浦降。甲辰，伯顏次平江府，都統王世傑以城降。戊申，中書右丞相忽都帶兒率內外文武官及緇黃耆庶，請上帝尊號曰憲天述德仁文義武大光孝皇帝，皇后曰貞懿順聖昭天睿文光應皇后，帝不允。癸丑，宋主再使陸秀夫、夏士材、呂師孟詣軍前請和。庚申，宋知隨州朱端履以城降。丙寅，宋安撫使趙興可以吉安州降。
（至元）十三年春正月丁卯朔，阿里海牙克潭州。湖南平。得府一、州六、軍二、縣四十，戶五十六萬一千一百一十二，口百五十三萬七千七百四十。宋主顯遣其宗正少卿陸秀夫等至軍前求稱侄納幣，或稱侄孫，伯顏卻之。己巳，宋安撫使劉漢傑以嘉興府降。辛未，宋乍浦鎮統製劉英以本軍降。辛未，宋澉浦鎮統製胡全、福建路馬步軍總管沈世隆來降。宋主顯遣其監察御史劉岊奉表稱臣，乞存境土以奉蒸嘗。甲戌，宋都帶克瑞州。乙亥，敕四川製置使趙定應入覲。甲申，宋主顯遣其知臨安府事賈餘慶等賈傳國璽及降表至伯顏軍前。
乙酉，宋陳宜中、張世傑等以益、廣二王遁。丁亥，雲南行省賽典赤以改走雲南諸路名來上。戊子，大名路達魯花赤小鈐部坐奸贓論死，沒其家。己丑，伯顏遣襄嘉特齎傳國璽赴闕。甲午，真定總管昔班爲中書右丞。
二月戊子，宋知建德軍方回、知要州劉怡、知盧州粱椅、知台州楊必大皆以城降。丁酉，詔劉頡、程德輝諭淮西製置使夏貴降。己亥，克臨江軍。庚子，宋主顯率文武百僚詣祥曦殿望闕上表，諭各路郡縣歸附，遣其右丞相兼樞密使賈餘慶、樞密使謝堂、端明殿學士簽樞密院事家鉉翁、端明殿學士同簽樞密院事早劉岊等充祈請使。辛丑，伯顏入臨安，得兩浙路府八、州六、軍一、縣八十一，戶二百九十八萬三千六百七十二，口五百六十九萬二千六百五十。丁未，詔曰：間者，行中書省右丞相伯顏遣使來奏，宋母後、幼主暨諸大臣百官，已於正月十八日齎璽緩奉表降附。朕惟自古降王必有朝覲之禮，己遣使往迎。爾等各守職業，其勿妄生疑畏。凡舊附前犯罪，悉從原免。公私逋欠，不得徵理。歸附州城官吏，非奉朝廷諭敕不得擅自科取差發，騷擾百姓。應抗拒王師及逃亡嘯聚者，並赦其罪。百官有司、諸王邸第、三學、寺、監、祕省、史館及禁衛諸司，各宜安居。所在山林河泊出產，權免徵稅，許貧民任便採取貨賣。祕書省圖書，太常司祭器、樂器、法服、樂工、鹵簿、儀衛，宗正譜牒，天文地理圖冊，凡典故文字，並戶口版籍，盡仰收拾。前代聖賢之後。高尚懦、醫、僧、道、卜筮，通曉天文曆算，並山林隱逸名士，仰所在官司，具以名聞。鰥寡孤獨，不能自存者，量加瞻給。戊申，立浙東西宣慰司於臨安，戶部尚書麥歸、祕書監焦友直爲宣慰使，吏部侍郎楊居寬同知宣慰司事，並兼知臨安府事。乙卯，諭宋淮東製置使李庭芝、淮西製置使夏貴歸附。丁巳，命焦友直括宋祕書省禁書圖籍。戊午，祀先農東郊。宋淮西製置夏貴降，淮西路得府二、州六、軍四、縣三十四，戶五十一萬三千八百二十七，口一百二萬一千三百四十九。庚申，召伯顏以宋主顯入覲。辛酉，車駕幸上都。甲子，董文炳、唆都發三學諸生赴京師，太學生徐應鑣與子琦、崧，女元娘同赴井死。
三月丁卯，伯顏籍宋太廟景靈宮禮樂器、冊寶、郊天儀仗，祕書省、國子監、國史院、學士院、太常寺圖書、祭器、樂器送京師。戊寅，免諸路儒戶徭役。置部官萬戶府於廉州，中書右丞、河南等路宣使合刺合孫，襄陽管軍萬戶邸浹並行府事。庚辰，襄家特以宋玉璽來上。乙酉，宋贛、吉、袁三州及南安軍俱來降。中書右丞音班罷爲戶部尚書。
閏月丙申，置宣慰司於濟寧路。丁酉，詔阿里海牙、忽都帖木兒入覲，脫拔忽魯禿兒、崔斌並留後鄂州。辛亥，樞密院副使張易以宋降臣吳堅、夏忠等赴上都。甲子，中書省左右司郎中郝禎爲參知政事。
夏四月丙子，省東川行樞密院及成都經略司。庚辰，修太廟。乙酉，召昭文館大學士姚樞、翰林學士王磐、翰林侍講學土徒單公履赴上都。
五月乙未朔，伯顏以宋主顯至上都。丙申，召見顯於大安殿，授開府儀同三司、檢校大司徒，封瀛國公。以宋平，告天地、祖宗於上都之近郊。己亥，以伯顏同知樞密院事。癸卯，放沂、莒、膠、密、寧海王州防軍爲民。丁未，宋都統薑才攻灣頭堡，千戶董十元死之。戍申，昔里罕、阿塔赤敗宋兵於瓜州。改博州爲東昌路。乙卯，宋江西製置使黃萬百以所部來降。是月，宋陳宜中、張世傑等立益王□於福州，改元景炎。
六月己巳，置行戶部於大名府。壬申，改兩浙大部督府爲安撫司。設諸路宣慰司，並帶相銜。甲戌，以《大明曆》浸差，命太子讚善王恂與亡宋日官更造新曆，樞密副使張易領之。史弼等敗薑才於丁村堡。壬辰，諭陳宜中、張世傑、劉師勇等歸附。戶部尚書張澍爲中書參知政事，行中書省事於北京。
七月乙巳，宋制置使朱煥以揚州降。丁未，諭廣西路官民歸附，乙卯，宋泰州守將孫良臣以城降，獲李庭芝、薑才。通、滁、高郵等州相繼來降。得州十六、縣三十三，戶五十四萬二千六百二十四，口一百人萬三千二百十七。淮東行省右丞阿里海牙爲行省平章政事，金書樞密院事、淮東行樞密院別乞里迷失爲行省右丞，參知政事董文炳爲左丞，淮東左副元帥塔失、兩浙大都督文虎、江東江西大都督呂師夔、淮東淮酉左副都元帥陳巖並參知政事。
八月己巳，漢軍都元帥闊闊帶、李庭討海都、篤哇，招諭庭曰：「汝從平江南，多出死力。男子立功，要在西北。今有違我太祖成憲者，汝往征之。」乙亥，殺宋淮東製置使李庭芝、都統薑才。庚辰，罷襄陽統軍司。車駕至自上都。奧魯赤爲荊湖行省參知政事。
九月己亥，有亨於太廟。庚子，命姚樞、王磐選宋三學生有實學者留京師，餘聽還家。癸卯，以宋平，大赦天下。丙午，敕常德府歲貢包茅。丁未，諭西川行樞密院檄重慶官內附。乙卯，以吐番合答城爲寧遠府。辛酉，阿朮入覲。
冬十月戊子，淮東左副都元帥阿里爲平章政事，河南等路宣慰使合刺合孫爲中書右丞，兵部尚書王儀、吏部尚書兼臨安府安扶使楊鎮、河南河北提刑按察使迷里忽辛並參知政事，與參知政事陳巖行中書省事於淮東。
十一月，宋知處州李鈺以城降。甲辰，阿刺罕敗宋秀正與睪於瑞安，獲之。癸丑，宋知福州王剛中以城降。庚申，敕管民及理財官由中書省調，軍官由樞密院定議。高麗國王王愖遣使來告更名春。
十二月甲子，宋益王□奔惠州，遣使奉表請降。丁卯，置元江府，以羈縻麻阿僰諸蠻。戊辰，宋泉州提舉市舶司蒲壽庚及知泉州田真子以城降。壬申，有告轉運使薑毅所言悖妄，指毅妻、子爲證，帝曰：「妻、子豈爲證者耶！」詔勿問。庚寅，詔：「管軍將校及亡宋官吏有奪民田盧產業者，俾各歸其主；無主則分給附近貧民。凡亡宋繁冗科差、聖節上供、經總制錢等百有餘件，翻蠲免之。」
（至元）十四年春正月，阿罕入汀關。癸巳，宋知循州劉興以城降。壬寅，宋知汀州黃去疾、監軍吳浚以城降。癸卯，復立諸道提刑按察司。戊申，宋知潮州馬友以城降，丁巳，宋權知梅州錢勞之以城降。甲寅，敕宋福王趙與苪家貲在杭州者，有司輦至京師付其家。己未，置江淮等路都轉運鹽使司及江淮榷茶都轉運使司。
二月壬戌，宋瑞州安撫使姚文龍以城降。癸亥，彗星出東北。戊辰，祀先農於東郊。甲戌，車駕幸上都。丙戌，宋知連州過元龍已降復叛，培海將兵討之，元龍棄城遁。丁亥，宋知南恩州陳堯道、僉判林叔虎以城降。御史大夫孛羅爲樞密副使兼宣微使。
三月庚寅朔，以冬無雨雪，遣使部便民之政於耶律鑄、姚樞、王磐、竇默等，對曰：「足民之道，唯節浮費。靡穀之多，無喻醪醴曲糵。祈賽神社，費亦不貲。宜一切止。」從之。辛卯，復立行中書省於潭州，立廣南酉路宣撫司於靜江。壬寅，宋肇慶府新封等州來降。癸卯，知壽昌府張之綱坐附叛逆伏誅。庚戌，宋建寧府通判郭纘以城降。四川都掌蠻、羅訐蠻及鳳凰、中壟、羅韋、高崖等四砦，播州蠻酋場邦憲、思州蠻酋田景賢皆降。癸丑，廣南西路慶遠、鬱林、昭、賀、藤、梧、融、賓、柳、象、邕、廉、容、貴、潯等府州皆降。浙西宣慰使阿塔海爲平章政事，行中書省事於江淮。郡正合答爲平章政事，行中書省於北京。是月，宋文天祥陷梅州。
夏四月癸酉，罷各路轉運司。丙戌，禁江南用銅錢。宋張世傑陷潮州。
五月癸巳，淮西民張德興起兵陷黃州及壽昌軍。丁巳，宣慰使鄭鼎與懲興戰於樊口，兵敗，死之。癸卯，改廣南路宣撫司爲宣慰司。立安撫司於欽州。西番酋阿立丁寧佔等來降。丙子，融州安扶使譚昌謀反，伏誅。諭瀘州阿永蠻及筠連州蠻歸附。
六月辛酉，宋文天祥陷雩部、興國等縣。丙寅，宋涪州安撫使楊立降。丁亥，行省參知政事、行江東道宣慰使奧魯赤爲參知政事、行湖北宣慰使。
秋七月癸卯，諸王昔里吉執北平王那木罕、右丞相安童以叛，詔伯顏討之。諸王忽魯帶所部來歸。丙午，立行御史臺於揚州，都元帥相威爲御史大夫。罷八道提刑按察司。戊申，立行中書省於江西，參知政事、行江兩宣慰使塔出爲右丞，參知政事、行江西宣慰使麥朮丁爲左丞，淮東宣慰使撤里帖木兒、江東宣慰使張榮實、江西宣慰使李恆、招討使也的迷失、萬戶昔里門、荊湖路宣撫使程鵬飛、兵馬招討使蒲壽庚並參知政事、行江西省事。壬子，宋文天祥圍贛州。丁巳，湖廣行省參知政事、行江東道宣慰使呂文煥爲行省左丞。
八月戊午朔，建太廟於大都。不花行西川樞密院事。辛未，常德府總管古希文謀反，伏誅。車駕獵於上都之北。己卯，昂吉兒、忻都等獲張德興。甲申，李恆敗文天樣於興國，天祥走循州。
九月丙申，廣南東路廣、連、韶、德慶、惠、潮、南雄、英德等州府皆降。壬子，福建路宣慰使唆都克建寧府及南劍州。冬十月丙辰朔，日有食之。己未，有事於太廟。庚寅，塔出圍廣州，宋制置使張鎮孫以城降。壬午，立宣慰司於黃州。甲申，湖廣行省參知政事忽部帖木兒、脫搏忽魯禿花、崔斌並爲中書左丞，鄂州總官府達魯花赤張鼎、湖北道宣慰使賈居貞並參知政事。
十一月庚子，吏部尚書別都魯丁爲中書參知政事。
十二局庚午，宋梁山防禦使彭世安以城降。乙亥，都元帥楊文安克咸淳府。參議中書省事耿仁爲中書參知政事。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

