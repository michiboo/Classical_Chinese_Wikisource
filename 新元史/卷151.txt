
卷一百五十一·列傳第四十八
　
常咬住 普蘭奚 普化 奧屯世英 貞 也裏迭兒石抹明裏 劉哈剌八都魯許國楨 扆 韓麟 
常咬住，信都人。祖父資，太祖選入宿衛，典御膳。父兀邇篤襲職，兼納憐總管奴婢。憲宗二年夏，大會諸王於驢駒河上，水忽暴漲，鼎俎失序，兀述罵躬自營護，竟無廢禮，帝甚嘉之。然兀邇篤以致疾，賜醫藥費養疾於家，以其奴來興代之。明年，卒。 
世祖伐宋，還至順德，追思兀邇篤之勤，召咬住入見，令直宿衛。至元四年，敕以來興還之，嗌住曰：「來興奉至尊久，豈宜爲臣奴？」頓首固辭。帝悅，賜鈔償之。因謂左右曰：「咬住忠謹，出於天性，宜友賢士，以成其德。」命與董文忠同直。至元九年，遣咬住侍皇太子。一日，復召人。左右諫曰：「畀之而復奪之，不可。」帝笑曰：「朕特戲言耳。」賜巾服、佩刀遣之。三十一年，改中順大夫、家令司丞。成宗即位，轉吏部尚書、內宰司丞，進資善大夫、同知宣徽院事。大德八年卒，年六十一。延佑二年，贈推誠宣力保德功臣、太師、開府儀同三司、上柱國，追封信都王，諡忠懿。二於：普蘭奚；次小和尚，內宰司丞。 
普蘭奚，八歲裕宗養於宮中，母疾，刲股和藥療之，不令人知，裕宗稱其孝。丁父憂，哀毀逾制。起爲資善大夫、同知宣徽院事。武宗即位，入侍興聖宮，進徽政院使，固辭，仍爲同知徽政院事。皇慶元年，擢光祿大夫，封趙國公，賜尚服黃金幣、白鶻。延佑二年，加金紫光祿大夫、徽政院使。卒。 
子普化，甫齔，成宗愛之，召入禁中，累遷集賢學土，領典瑞院。延佑中，加榮祿大夫，守司徒，不拜，卒。 
奧屯世英，字伯豪，小字大哥。其先居上京胡裏改路，徙蒲城，遂爲蒲城人。其遠祖黑風，佐金太祖征伐有功，封王。父閏生，新平縣令。 
世英以蔭補官，累遷郃水酒稅監，充徵行都統，領軍率其衆來降，以材武爲太祖所知，賜虎符，隸朵火魯徹立部下。大軍攻陝西，世英與禮古帶偕至富平，主帥命諸將分下各州縣，世英欲得浦城，從之。至城下，諭以禍福，城人相率出降。世英復從大軍攻鳳翔，自隴州克鳳州，取武休關，至興元，又攻鞏州，再入宋境。從皇弟拖雷，由興元歷金、洋諸州，所至城寨無不降附。遂敗金兵於三峯山。 
金亡，奉命鎮河中，招降天和、人和二堡。初，太宗在鳳翔，許世英以河中府尹，會以他事不果。世英入覲，太宗喜曰：「曩之所許，今可相付矣。」世英奏曰：「臣名在四大王府，今改屬別部，何面日見唐妃母子？」帝始怒，既而喜曰：「汝言是也。」唐妃聞其言，甚悅，禮遇益厚。十三年，河中般橋官以事誣世英，奪虎符。唐妃言於太宗，復異之，授軍民萬戶，便宜行事，改賜金虎符。卒，年六十二。贈嘉議大夫，追封豐元郡侯。 
世英性至孝，大兵圍慶陽，戰失利。世英家屬爲金人所獲。世英狼狽北歸，每夜焚香祝天，願得生遇父母，每就寢則淚漬裀席。太宗憫之。及大兵下河南，下令軍中曰：「得大哥父母者，生致之，無使驚怖。」及攻拔許州，有唱者曰：「奧屯將軍家屬在此。」世英馳往視之，則闔門百口如故。人以爲孝感所致雲。二子：貞、亮。 
貞，字正卿。年十三，世英卒。入見憲宗，詔曰：「世英早附太祖呈帝，統兵南伐，我師失利，叛者如蟻，而世英棄父母、損妻子，束身來後，先帝嘉之。以有昔授，今命其子貞襲萬戶，佩金符。毋少貞，若不奉約束，罪死沒入其室。」貞從攻重慶、嘉定諸路，俱有功。世祖即位，貞入覲，賜黃白金錦衣。至元十三年，以貞爲南陽府尹，階明威將軍。累遷廣南西道宣慰使，改蓬州路總管，又轉順慶、嘉定兩路總膏。所至有惠政。卒，年六十七。 
子金剛奴，金齒大理道宣慰副使、僉都元帥府事；銀剛奴，錦州判官。 
也裏迭兒，西域人。事世祖於潛邸。憲宗九年，世祖伐宋，還幸其第。也裏迭兒以金■〈糹罽〉衣地藉馬蹄，帝嘉嘆之。及即位，使領茶迭兒局，茶迭兒，譯言廬帳也。未幾，賜虎符。至元三年，授嘉議大夫，領茶迭兒局諸色人匠總管府達魯花赤，兼監領宮殿。又命與大興府尹張柔、工部尚書段天佑同行工部事，監築宮城。卒。 
初部人鑿石，肖也裏迭兒象，及卒，家人謂其非法，議棄之。帝夜夢也裏迭兒若訴事狀，訊其家人，以實告。帝亟命止之。賜金幣爲祀事。 
子馬合謀沙，襲父職，遙授工部尚書。卒。 
子：密見沙；次木八剌沙，領茶迭兒局、工部尚書；次忽都魯沙，戶部尚書；次阿魯渾沙。 
也裏迭兒，追贈推誠力功臣、太傅、開府儀同三司、上柱國，追封趙國公，諡忠敏。馬合謀沙，追贈推誠贊治功臣、太傅、開府儀同三司、上柱國，追封趙國公，諡忠靖。 
石抹明裏，契丹人。祖合魯，事太祖爲膳夫。睿宗求之，帝聽以其僚十人往，敕曰：「皇子方總兵，朕輟爾畀之，能以事朕者者事之，將用黃金覆汝周身。」睿宗從太宗西征，道中無水，合魯辰聚草霜，調羹以進，睿宗嘉之，師還，賜金帛甚厚。年八十，卒。 
中統初，明裏入見，世祖令近侍關明裏於裕宗，且曰：「明裏，朕親臣之子，今以事汝。」已而世祖命裕宗以從者十人來，朕將行賞。十人至帝前，帝曰：「第五人非明裏耶？」對曰：「然。」帝曰：「上之。」明裏越一人立，帝曰：「更上之。」明裏又越一人立，帝曰：「止。」賜金衣一襲。明裏出，侍臣相與耳語。帝聞之，曰：「明裏之祖合魯，事太祖、睿宗以及朕兄弟，爾時汝輩安在，顧疑其後來耶！」帝親征乃顏，明裏請從。師還，第功賜自金百兩。至元二十八年，爲尚食令。 
成宗即位，加朝列大夫，賜金帶，又賜御衣一襲、鈔萬五千貫。詔曰：「明裏舊臣，其令諸子入宿衛，可假禮部尚書，進階嘉議大夫，食尚書祿以老。」 
武宗即位，詔曰：「明裏夫婦，歷事帝後，保抱朕躬，朕甚德之。可特加明裏榮祿大夫、司徒。其妻梅仙封順國夫人。賜黃金二百五十兩、白金千五百兩、衣一襲。 
仁宗在東宮，語官人曰：「昔朕有疾甚危，徽仁裕皇后憂之，梅仙守視，不解帶者七十日。今不敢忘，其賜明裏寶帶、錦衣、輿馬。」至大三年二月，卒，年六十九。 
劉哈喇八都魯，河東人，世業醫。至元八年，世祖駐蹕白海，以近臣言，得召見。世祖謂其目有火光，異之，留侍左右，初賜名哈喇斡脫克赤。擢太醫院管勾。昔里吉叛，宗王別裏帖木兒奉命征之，帝謂哈喇八都魯曰：「當行者多避事，汝善醫，復習騎射，能從行否？」對曰：「事君不辭難，臣不行將何爲！」即請受甲。帝曰：「醫汝事也，甲不可得。」惟賜環刀、弓矢、裘馬等物。 
一日，從王獵於野，有狐竄草中，哈喇八都魯一發中之，王大喜。又療王妃疾愈，王奏爲長史。將戰，從王請甲，王曰：「上不與汝甲，我何敢與！」因留之，使領輜重。哈喇八都魯不肯，曰：「大丈夫當效力行陳，乃守營帳如婦人耶！」見有甲者，飲以酒，高其直購之。明日，被以往。王望見，使人問之，免冑曰：「我也。」因慨然曰：「一人爲善，萬人可激，我爲萬人激耳！」中道，三遇賊，射哈喇入都魯皆不中。王解衣衣之曰：「此所以識也。」 
師次金山，有使者雲自脫忽大王所來，曰：「我受太祖分地，守此不敢失。凡上所使與昔里吉之過我者，並飲食供給之，無二心，且願見天子，而道遠無嚮導，今聞王來甚喜，得一見可乎？」王以爲信，左右曰：「此詐也，脫忽與背裏吉爲耳目，願勿聽。」乃使人間道詗之，獲其遊騎三十人，訊之得其情，知脫忽方酣飲。遂出其不意，襲擊，大敗，因獲昔里吉所遣使，知其不爲備，又乘勢攻之，王乃命哈喇八都魯獻俘行在。帝見其瘠甚，輟御膳羊胾以賜，既拜受，先割其美者懷之。帝問之，對曰：「臣將行，值母有疾，不敢以遠役告。今歸，母倖存，請以君賜遺之。」帝悅，命自今凡賜食，必先賜其母。以功授和林等處宣慰副使，賞賚甚厚。二十三年，遷同知寒慰司事。二十四年，遷宣慰使。 
二十五年，海都入寇，尚書首以和林屯糧，奏用怯伯管出納。帝曰：「錢穀非怯伯所知，哈喇斡脫克赤可使也。」進嘉議大夫，與怯伯偕往。 
二十六年，海都寇和林，皇子北安王使報怯伯，率其民避去。怯伯與哈喇八都魯南行六日至巴爾布拉克，距海都軍五六十里。怯伯大俱曰：「事急矣，不如順之。」哈喇八都魯語其弟欽祖，榮祖曰：「怯伯有二心矣。」遂潛遁，遇護忽魯速，從騎百餘人，間之，忽魯速曰：「吾在海都軍中，聞怯伯反，宣慰脫身歸報天子，我欲往從之。」哈喇八都魯察其誠，與之謀，乘高結陳，令曰：「吾將往責怯，汝曹勿動，見吾執弓而起，即相策應。」既見怯伯，哈喇八都魯詭辭自解，乘間疾去。忽魯速整陣以出，怯伯遣騎來追，拒卻之。道遇送軍裝者，護送至鹽海，及入見，帝喜曰：「人言汝陷賊，乃能來耶！」命與酒饌。顧謂侍臣曰：「譬諸畜犬，得美食而棄其主，怯伯是也。雖未得食而不忘其主，此人是也。」更其名曰：察罕斡脫克赤，賜鈔五千貫。 
二十七年，遷正奉大夫、河東山西道宣慰使。奏曰：「臣累戰而歸，衣裘盡敝，河東，臣鄉里，願乞衣錦之榮。」帝以金織文衣賜之，居二年，召還。帝諭之曰：「自此而北，乃顏故地曰阿八剌忽者，產魚，吾立一城名曰肇州，汝往爲宣慰使，仍別賜汝名曰小龍兒，或曰哈喇八都魯，汝擇其一可也。」對以小龍兒非人臣所敢當，願賜名哈喇八都魯。帝復賜繡衣、玉帶及鈔五千貫。既至，一日得魚九尾，皆千斤，遣使來獻，俄召還。 
三十一年春，世祖崩，太傅伯顏車皇太后旨，以哈喇八都魯爲咸平道宣慰使。元貞元年，召爲御史中丞，行至懿州卒。 
許國楨，字進之，絳州曲沃人，祖濟，金絳州節度使。父日嚴，榮州節度判官。世業醫。 
國禎博通經史，尤精醫術。世祖在潛邸，國楨以醫徵至，療壯聖太后疾，刻期而愈。太后年五十三，以白金鋌如年數賜之。宗王昔班屢請以國楨隸帳下，世祖重違其請，將遣之。辭曰：「國楨蒙恩拔擢，誓盡心以報，不敢易所事。」乃不果遣。 
世祖過飲馬湩，得足疾，國禎進藥味苦，卻不服。國禎曰：「古人有言：良藥若口利於病，忠言逆耳利於行。」已而足疾再作，召國禎入視，世祖曰：「不聽汝言，果困斯疾。」對曰：「良藥苦口，大王既知之，忠言逆耳，願留意焉。」世祖大悅，以七寶馬鞍賜之。 
憲宗三年，從世祖徵雲南，與聞機密，朝夕侍左右。或在告，帝輒不悅。九年，從有圍鄂州，師還，招降民數十萬口，國禎發蔡州軍儲糧賑之。全活甚衆。 
世祖即位，錄前勞。授榮祿大夫、提點太醫院事，賜金符。至元三年，改授金虎符。十二年，遷禮部尚書。國禎疏陳八事，曰：慎財賦，禁服色，明法律，嚴武備，設諫官，均衛兵，建學枝，立朝儀，多見施行。凡所薦引，皆知名士，士亦歸重之。帝與近臣言及勳舊大臣，因謂國禎曰：「與朕同履艱難者，惟卿數人在爾。」遂拜集賢大學士，進階光標大夫。每進見，帝呼爲許光祿而不名，由是內外諸王大臣皆以許光祿稱之。拜翰林集賢大學士。卒年七十六。時大臣非有勳德爲帝所知者，罕得贈諡，特贈國禎金紫光祿大夫，諡忠憲，人以爲榮，後加贈推誠廣德協恭翊亮功臣、翰林學士承旨、上柱國，追封薊國公。 
初國禎母韓氏，亦以能醫侍莊聖太后，賜以真定宅一區。國禎由是家於真定。子扆。 
扆，字君黼。從其父事世祖於潛邸，賜名忽魯火孫，伸從許衡學，入直宿衛，忠慎小心，嘗因事忤旨，欲罪之，帝後悔，謂近侍帖哥曰：「朕初罪忽魯火孫，汝何不言？汝二人自今約爲兄弟，朕有所譴責，則更相進諫。」乃置金酒中，使二人飲酒爲盟。時裕宗居東宮，帝又諭忽魯火孫曰：「若太子罪汝，將誰諫耶？」遂命宮臣慶山奴亦同飲金酒。俄除禮部尚書、提點太醫院事，賜日月龍鳳紋綺衣二襲。每外國使至，必命扆應對，辭理明辨，莫不傾服。改尚醫太監。帝使畫工寫其僅賜之。轉正議大夫，仍提點太醫院事。 
有竊大安閣禮神幣者，將論死。忽魯火孫諫曰：「因敬神而置人於死，臣恐不享其祭。」帝即命釋之。忽魯火孫與丞相安童善，桑哥忌之，數譖於上，帝不之信。桑哥敗，繫於左掖門，帝命忽魯火孫往唾其面，固辭，帝稱其仁厚，賜以白玉帶。且諭之曰：「以汝潔白無瑕，有類此玉，故以賜汝。」 
成宗即位，遷中書右丞，行太常卿。辭不拜。乃命以中書右丞暑太常事。俄改陝西行中書省右丞。時關中飢，議發倉粟賑之。同列以未請於朝不可，忽魯火孫曰：「民爲邦本，今飢餒如此，若俟命下。無及矣。擅發之罪，吾當獨任之。」進發粟。不數日，命亦下。明年旱，禱於終南山而雨，歲以大熟，民皆畫像祀之。 
忽魯火孫不事生業，田宅皆上所賜。有足疾，不能行，仁宗以爲先朝老臣，特敕乘車入禁中，訪以舊事，後疾益甚，每國有大政，使近侍即其家問之。特授榮祿大夫、大司徒，食其祿終身。卒。贈推忠守正佐理功臣、光祿大夫、陝西等處行中書省平章政事、柱國，追封趙國公，諡僖簡。 
以醫術爲國楨所薦者，有韓麟。 
麟，字國瑞，真定人。世祖召見便殿，示以西域藥。麟奏對稱旨，授尚醫。帝春秋高，體常不平。麟典領方藥。累賜紹裘、玉帶，擢御藥局副使。 
成宗即位，遷太醫院副使，晉太使。太醫院升二品，進嘉議大夫、僉書太醫吭事。召麟讀《資治通鑑》、《大學衍義》，麟開陳義理，帝聽之忘倦。御史中丞崔彧言事件旨，麟乘間奏曰：「臺諫，天下耳目，使噤口不敢言事。是自塞其耳目也。」帝悟，彧得無罪，帝問麟：「今儒臣，孰與卿比？」對曰：「集賢學士焦養直學爲通儒，非臣所及。」遂召養直入侍左右。帝晚年寢疾，麟言：「治世莫如愛民，養身英如寡慾。」帝嘉納之。 
至大中。出爲準安路總管，不赴，皇慶元年，拜祕書卿。明年，進昭文館大學土。延祐六年，卒，年六十七。
　

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

