
卷八十·志第四十七
　
　　○食貨十三 
　　△賑恤下 入粟補官內外諸倉 惠民藥局 
　　災賑： 
　　中統元年，平陽旱，賑之。 
　　二年轉懿州米萬石，賑親王塔齊爾部饑民。賑桓州饑民。 
　　三年，甘州飢，給銀賑之。發粟三十萬石，賑濟南饑民。 
　　四年，賑河西饑民銀三千七百兩。彰德路及洺、磁二州旱，賑之。賑東平等處貧民鈔四千錠。賑諸王只必帖木兒部貧民。 
　　五年，益都民飢，賑之。 
　　至元元年，諸王算濟所部營賬火。發粟賑之。 
　　二年，遼東飢，發粟萬石、鈔百錠賑之。 
　　一年，益都民飢，賑之。 
　　六年，東平、河間十五屬飢，賑之。東昌路飢，賑米二萬七千五百九十石。濟南路飢，賑米十二萬八千九百石。高唐、固安二州飢，以米二萬六百石賑之。 
　　八年，賑北京、益都飢。賑濟南路飢。賑大都路飢。 
　　九年，以籍田所儲糧賑民不足，又發近地官倉濟之，賑水達達部飢。賑遼東等路飢。 
　　十年，賑諸王塔察兒部民飢。賑甘州等處諸驛饑民。賑諸王塔察兒部布萬司疋。是歲，諸路蟲蝻災五分，霖雨害稼九分，賑米凡五十四萬五千五百九十石。 
　　十一年，諸路眶蝗等蟲災凡九所，民飢，發米七萬五千四百十五石、粟四萬五百九十九石以賑之。 
　　十二年，衛輝、太原等路旱，河間霖雨傷稼，凡賑米三千七百四十八石、粟二萬四千二百六石。濮州等處，命代糧五千石。 
　　十三年，東平、濟南、泰安、德州、漣海、清河、平灤，西京西三州，以水旱，賑軍民站戶米二十二萬五千五百六十石、粟四萬七千七百十二石，鈔四千三百八十二錠有奇。 
　　十四年，賑東平、濟南等郡饑民米二萬一千六百十七石、粟二萬八千六百十三石、鈔一百三十錠。 
　　十五年，咸淳府及良民戶飢，以鈔千錠賑之。賑別失八里日忽思等饑民鈔二千五百錠。是歲，西京、奉聖州及彰德等處水旱民飢，賑米八萬八百九十石、粟三萬六千四十石、鈔二萬四千八百八十錠有奇。 
　　十六年，以江南所運糯米不堪用者賑貧民。 
　　十七年，高郵等處飢，賑粟九千四百石。 
　　十八年，揚州火，發米七百八十三石賑被災之家。通、泰二州飢，發粟二萬一千六百石賑之。遣使賑瓜、沙州饑民。開原等路六驛飢，命給帛萬二千疋，鬻妻子者，官爲贖之。 
　　十九年，真定飢，賑糧兩月。 
　　二十年，以帛千匹、鈔三百錠賑水達達四十九站。 
　　二十一年，合剌禾州民飢，戶給牛兩頭、種二石，更給鈔十一萬六千四百錠，糶糧六萬四百石賑之。 
　　二十二年，於京城南城設賑糶鋪三所，發海運糧減直糶之，白米減鈔五兩，南粳米減三兩。自是歲以爲常。發鈔二萬九千錠、鹽五萬引、市米賑阿只吉所部飢。 
　　二十三年，大都六屬郡飢，賑糧兩月。 
　　二十四年，咸平等處霜雹爲災，詔以海運糧五萬石賑之。以陳米貸貧民。諸王薛徹都等所部雨土七晝夜，牛羊死者不可勝計，市棉布給之，計直鈔萬四千六十七錠。以糧給諸王阿只吉部貧民，大口二斗，小口一斗。 
　　二十五年，杭州、平江連歲大水，賑其尤貧者，發海運米十萬石，賑遼陽省軍民飢者。懿州飢，以米十五萬石賑之。萊陽、蒲臺二縣飢，出米下其直賑之。尚書省臣言：「杭、蘇、湖、秀四州大水，請輟上供米二十萬石，賑之。」從之，減米價，賑京師。發大路粟，賑流民。膠州連歲大水，令減價糶米以賑之。發米三千石，賑滅吉兒帶所部饑民。 
　　二十六年，發和林糧千石，賑諸王火你赤部曲。西安飢，減價糶米二萬石。甘州飢，發鈔萬錠賑之。遼陽飢，貨高麗米六萬石賑之。寧夏路飢，下其價糶米萬一千石賑之。命甘肅行省給合的所部飢者粟。安西飢，減價糶米二萬石。甘州飢，發鈔萬錠賑之。桂陽路飢，下其價糶米八千七百二十石以賑之。合剌部飢，出粟四千三百二十八石有奇以賑之。駙馬爪忽兒部曲飢，賑之。蠡州飢，發河西務米二千石，減價糶以賑之。諸王鐵失、孛羅帶部衆飢，敕上都、遼陽發粟賑之。河西務飢，發米賑之。左右衛頓田大水傷稼，發米四百萬石賑之。武平路飢，發常平倉米萬五千石賑之。賑保錠等路屯田戶飢。平灤昌國屯田飢，賑米一千六百五十六石。輸米千石賑平灤飢。賑文安縣饑民。桓州等驛飢，以鈔給之，蠡州飢，發義倉賑之。伯顏所部阿剌戶飢，以粟七千四百七十石賑之。賑馬站戶飢。 
　　二十七年，大都飢，減價糶糧五萬石賑這。豐潤署田戶飢，給六十日糧。開元路寧遠縣飢，發鈔二千錠賑之。興州興安飢，給九十日糧。伯答罕民戶飢，給六十日糧。漸東諸路飢，給九十日糧。任邱縣飢，給九十日糧。闍兀所部闌遺飢，給六十日糧。保錠路錠興飢，發粟五千二百六十四石賑之。中山畋戶飢，給六十日糧。廣濟署飢，給粟二千二百五十石。漁陽等處稻戶飢，給三十日糧。永昌站戶飢，給米賑之。令大都路以粟六萬二千五百六十石賑通州流民。諸王小薛部飢，給六十日糧。定興站戶飢，給三十日糧。出魯等千一百十五戶飢，給六十日糧。平灤民萬五千四百六十五戶飢，賑粟五千石。納都等站戶飢，給九十日糧。以米千二百石賑諸王赤只裏部衆。河東山西道飢，敕宣慰使阿里火者購米賑之，又命阿里火者發大同鈔本二十萬錠賑饑民。二十四年，賑桓州饑民五百石。武平地震，發鈔八百四十錠，轉海運米萬石賑之。尚書省臣言：「江陰、寧國等路大水，民流移者四十五萬八千四百七十八戶。」帝曰：「此亦何待上聞，當速賑之。」凡出粟五十八萬二千八百八十九石。八魯剌思部飢，命寧夏路給米三千石賑之。隆興苦鹽濼等驛飢，發鈔七千錠賑之，灤陽縣飢，給六十日糧。不耳答失所部飢。給九十日糧。 
　　二十八年，以去歲隕霜害稼，賑宿衛怯憐口糧二月，發米賑甕古饑民。太原饑民，口給糧兩月或三月，遣官覆驗。水達達、咸平路飢，發粟賑之。杭州、平江等五路飢，發粟賑之。溧陽、太平、徽州、廣德、鎮江五路亦飢，賑之如杭州。賑遼陽、武平饑民。以沙不丁等米賑江南饑民。以米三千石，賑闊裏吉思饑民。賑桓州等西站、女真等站飢。大都飢，出米二十五萬四千八百石賑之。諸王出伯部曲飢，給米賑之。塔叉兒、塔帶民飢，發米賑之。給按答兒民戶四月糧。女真部飢，借高麗粟賑給之。平灤路及豐贍、饑民二署飢，出米萬五千石賑之。 
　　二十九年，清州飢，就陵州粟四萬七千八百石賑之。給輝州龍山、和平等縣饑民糧。賑德州齊河、清平、泰安州饑民。山東廉訪司言：「棣州春旱且霜，夏霖潦，乞賑恤。」敕依東平州，發附近官廩計口給之。隆興跑飢，給鈔二千錠，復發粟以賑之。遼陽水達達、女真飢，詔忽都不花趣海運給之。河西務水，給米賑之。帖木塔兒等所部民飢，詔給米五千石以賑之。華容縣水，發米二千一百二十五石賑之。 
　　至元三十一年，賑宿衛士怯憐口糧三月。遼陽所屬九處大水，命賑恤之。以伯要歹忽剌出所隸一千戶飢，賜鈔萬錠。 
　　元貞元年，以京師米貴，設肆三十所，發糧七萬石糶之，白粳米每石中統鈔十五兩，白米十二兩，糙米六兩五錢。以隕霜殺禾，賑安西王山後民米一萬石。賑遼陽民被水者糧兩月。宣德府大水，給糧兩月。以糧一千三百石賑隆興路飢。以二千石賑滅禿等軍飢。 
　　二年，平陽路之絳州、台州路之黃岩州飢，杭州火，並賑之。濟南民飢，發粟賑之。福建、廣西兩江道飢，發粟賑之。大都、保錠、濟梁、江陵、沔陽、淮安水，金、復州風拔禾，太原聞喜、河南芍陂旱，免其田租。 
　　大德元年，汴梁、歸德水，木鄰等九站飢，以米六百四十石賑之。以飢，賑水達達糧五千石，公主囊家真位二千石。衛輝路旱疫，澧州、常德、饒州、臨江等處，溫之平陽、瑞安二州大水，鎮江之丹陽、金壇旱，並以糧給之。廬州無爲州江潮泛，溢歷陽，合肥、梁縣及安豐之蒙城、霍邱縣，揚州、淮安路飢，韶州，南雄州、處州、溫州皆大水，並賑之。常德路大水，常州路及宜興州旱，並賑之。般陽路飢疫，給糧兩月。 
　　二年，建康等路水，發臨江路糧二萬石賑之。發慶元糧五萬石，減其直以賑饑民。江西、江浙水，賑饑民二萬四千九百有奇。賑隆興、臨江兩路饑民。又賑金、復州屯田軍糧二月。 
　　三年，鄂、嶽、漢陽等路旱，免其酒課、夏稅。江陵路旱蝗，弛湖泊之禁，仍以糧賑之。 
　　四年，發粟十萬石，賑湖北飢。寧國、太平路旱，以糧二十萬石賑之。建康、常州、江陵饑民八十四萬八千六十餘，人給糧，二十二萬九千三百九十餘石。建康、平江、浙東等處饑民，糧二十二萬九千三百餘石。 
　　五年，平江等十四路大水，以糧萬石隨各處時直賑糶。江湖氾濫，東起通、泰、常州，西盡真州，以糧八萬七千餘石賑之。稱海北十三站大雪，牛馬多死，賜鈔一萬一千餘錠。五年，上都大水，減價糶糧萬石賑之。 
　　六年，湖州等路飢，賑糧二十五萬一千餘石。大同等路亦飢，賑糧一萬六千石。濟南霖南，民多流離，發粟賑之，並賜鈔三萬錠。保定等路飢，以鈔萬錠賑之。道州旱，遼陽飢，發粟賑之。嶽木忽而等部民飢，以乳牛、牡馬濟之。以米二千石賑應昌府。亦乞烈等二站飢，賑米一百五十石。以糧四千餘石，賑廣平路饑民，萬五千石，賑江西被水之家，二百九十餘石，賑鐵裏平等四站飢戶。寧海州飢，以米九千四百石賑之。 
　　七年，平江等十五路民飢，減直糶糧三十五萬四千石。武岡飢，減價糶糧萬石以賑之。常德路飢，減直糶糧萬石以賑之。平陽、太原地震，遣使分道賑濟，爲鈔九萬六千五百八錠，仍免太原、平陽今年差稅。詔內郡比歲不登，其民已免差者，並蠲免其舊租。以鈔萬錠，賑歸德饑民。 
　　八年，平陽、太原地震，命賑恤之。扶風、岐山、寶雞諸縣旱，烏撒、烏蒙、益州、忙部、東川等路飢疫，並賑恤之。太原之交城、陽曲、管州、嵐州，大同之懷仁雨雹隕霜殺禾，杭州火，發粟賑之。潮州颶風海溢，民溺死者衆，給其被災戶糧兩月。以平陽、太原去歲地大震，免其稅課一年。 
　　九年，歸德瀕歲被水，民飢，給糧兩月。大同路地震，懷仁縣地裂二所，以鈔四千錠、米二萬五千餘石賑之。是年，租賦、稅課、徭股一切除免，以汴梁、歸德、安豐去歲被災，潭州、郴州、桂陽、東平等路飢，並賑恤之。以晉寧累歲被災給鈔三萬五千錠。寶慶路飢，發粟五千石賑之。潼川霖雨江溢，溺死者衆，飭有司給糧一月，免其田租。瓊州屢經寇叛，隆興、撫州等路水，汴梁霖雨爲災，並給糧一月。澧陽縣火，賑糧二月，沔陽之玉沙江溢，陳州之西華河溢，嶧州水，賑米四千石。揚、潭、郴及藤、沂等郡飢，減直糶糧五萬一千六百石，賑之。 
　　十年，奉聖州懷來縣民飢，給鈔九百錠。鎮西武靖王所部民飢，發甘肅糧賑之。道川、營道等處江溢山裂，溺死者衆，復其田租。遼陽飢，賑貸有差。宣德等處雨雹害稼，大同之渾源隕霜殺禾，平江大風海溢，道州、武昌、永州、興國、黃州、沅州飢，減直賑糶七萬七千八百石。開成路地震，壓死故秦王妃也裏完等五千餘人，以鈔萬三千六百餘錠、糧四萬五千一百餘石賑之。成都等縣飢，減直賑糶米七千餘石，吳江大水，發米萬石賑之。武昌路火，給被災者糧。益都、揚州、辰州飢，減直糶米二萬一千餘石。 
　　十一年，以飢，賑安州高陽等縣五千石，漷州谷一萬石，奉符等處鈔二千錠兩，浙、江東等處鈔三萬餘錠、糧二十萬石。又勸富民賑糴糧一百四十餘萬石。凡施米者，驗其數之多少授以院務等官。又以鈔十萬七千餘錠、鹽引五千道、糧三十萬石，賑紹興、慶元、台州三路饑民。 
　　至大元年，淮安等處鎧，從河南行省言，以兩浙鹽引十萬買粟賑之。以北來貧民八十六萬八千戶仰食於官，非久計，給鈔百五十萬錠，幣帛準鈔五十萬錠，命太師月赤察兒、太傅哈剌哈孫分給之。江浙行省飢，賑米五十二萬五千石、鈔十五萬四千錠、面四萬斤。又流民戶百三十三萬九百五十有奇，賑米五十三萬六千石，鈔十八萬七千錠，鹽折直爲引五千。河南、山東大飢，有父食其子者，以兩道沒入贓鈔賑之。濟寧大水入城，詔遣官以鈔五千錠賑之。真定水，溺水者百七十餘人，發米萬七百石賑之。以湖廣米十萬石貯於揚州，江西、江浙海漕三十萬石內分五萬石貯朱汪、利津二倉，以濟山東饑民。是年，增京城米肆爲十五所，每肆日糶米一百石。 
　　三年，東平人飢，賑米五千石。循州大水，發米賑之。汜水、長林、當陽、夷陵、宜城、遠安諸縣水，令尚書省賑之。上都飢，遣刑部尚書撒都丁發粟萬石，下其直賑糶之。山東、徐、邳等處水、旱，以御史臺沒入贓鈔四千餘錠賑之。河南水，死者給槥，漂廬舍者給鈔，驗口賑糧兩月，免今年租賦。 
　　四年，濟寧、東平、歸德、高唐、徐、邳諸州水，給鈔賑之。河間、陝西諸縣水、旱傷稼，令有司賑之。江陵屬縣水，必死者衆，大寧等路隕霜，令有司賑恤。太原、河間、真定、順德、彰德、大名、廣平路等路，濮、恩等州霖雨傷稼，賑欽察衛糧五千七百五十三石。皇慶元年。漷州飢，賑糧兩月。賑山東流民。濱州飢，出倉米二萬石，減價賑之。趙王汝安郡飢，賑糧八百石。寧國路涇縣水，賑糧二月。晉王郡告飢，賑鈔一萬五千鈔。 
　　皇慶二年，順德、冀寧路飢，辰州水，賑以米鈔。上都民飢，出米五千石，減價賑糶。保錠、真錠、河間民流不止，命有司給糧兩月，仍免今年差稅，雲州蒙古軍飢，戶給米一石。興國屬縣蝗，發米賑之。 
　　延祐元年，以鈔六千三百錠賑良鄉諸驛。真定、保定、河間飢，給糧兩月，畿內及諸衛頓田飢，賑鈔七千五百錠。歸州告飢，出糧減價賑糶。漢陽、潭州、思州民飢，武陵縣水溢，併發廩減價糶之。衡州、郴州、興國、永州、耒陽州飢，發廩減價賑糶。沅陵、廬溪二縣水，武清縣渾河堤決淹民田。發廩賑之。冀寧、汴梁及武安、涉縣地震，台州、岳州、武岡、常德、道州等路水，發廩減價賑糶。肇慶、武昌等路水，發廩減價賑糶。賑諸王鐵木兒不花部米千石，禿滿部二千石。沔陽、歸德、汝寧、安豐等處飢，發米賑之。 
　　二年，懷孟、衛輝等處飢，發粟賑之。益都、般陽、晉寧民飢，給鈔米賑之。晉寧、宣德等處飢，給米、鈔賑之。真州揚子縣炎，發米減價賑糶。秦州成紀縣山移，陷沒居民，遣民賑恤。泰元、隆興、吉安、南康、臨江、袁州、撫州、江州、建昌、贛州、南安、梅州、辰州、興國、潭州、岳州、常德、武昌等路，南豐州、澧州等處飢，併發廩賑糶。漷州，昌平、香河、寶坻等縣水，沒民田廬，潭州、全州、永州路，茶陵州河溢，沒民田，出米減價賑糶。 
　　三年，漢陽路飢，出米賑之。河間、濟南、濱、棣等處飢，給糧兩月，遼陽蓋州及南豐州飢，發倉賑之。潭水、寶慶、桂陽、澧、道、袁州等路飢，發粟賑糶。 
　　四年，汴梁、揚州、河南、淮安、重慶、順慶、襄陽民皆飢，發廩賑之。 
　　五年，以紅城米賑淨州、平池等處流民。遼陽飢，漕糧十萬石於義、錦州，以賑貧民。德慶路地震，鞏昌、隴西大雨山崩，給糧賑之。 
　　六年，命輸粟上都、興和，賑蒙古饑民，濟寧等路大水，視其民乏食者賑之。發粟賑東平、東昌、高唐、德州、般陽、揚州等路飢。上都民飢，發官粟萬石，減價賑糶。 
　　七年，賑寧夏路軍民飢，賑木憐、渾都兒等十一驛飢。那懷、渾都兒驛戶飢，賑之。括馬三萬匹，給蒙古流民。河間、真定、濟南等處蒙古軍飢，賑之。賑大都、淨州等處流民。汝寧府雨傷稼。發粟五千石賑糶。邊民賑米三月。諸王告住等部火，賑糧三月、鈔萬五千貫。晉王部飢，賑鈔五千貫。諸王木南郎部飢，興聖宮牧駝部飢，並賑之。瀋陽民飢，給鈔萬二千五百貫賑之。昌王阿失部飢，賜鈔千萬貫賑之。廣東新州飢，賑之。 
　　至治元年，諸王斡羅思部飢，發淨州倉賑之。蘄州飢，賑糧三月。歸德飢，發粟十萬石賑糶。河南安豐飢，以鈔二萬五千貫、米五萬石賑之。營王也先帖木兒部畜牧多死，賑鈔五千貫。賑寧國路飢，益都、般陽路飢，以粟賑之。江州、贛州、臨江、南安、袁州、建昌旱，民飢，發粟四萬八千石賑之。廣德路旱，發米九靠三真賑糶。濮州大飢，命有司賑之。賑益都、膠州飢。女真蠻赤興等十九驛。賑之。賑南恩新州飢。京師飢，發粟十萬石減價糶之。安陸府漢水溢，壞民田，賑之。慶遠路飢，真錠路疫，並賑之。河間路飢，賑之。 
　　二年，山東、保定、河南、汴梁、歸德、襄陽、汝寧等處飢，發米三十九萬五千石賑之。儀封縣河溢傷稼，發粟賑之。臨安路、河西諸縣飢，賑之。延安路飢，賑糧一月。賑遼陽女真、漢軍等戶飢。賑濮州水災。遼陽哈里濱民飢。賑之。賑真錠、彰德路飢。恩州水，民飢疫。賑之。真州火，徽州飢，並賑之。賑東昌、霸州飢。賑固安州飢。賑夏津、永清二縣飢。京師飢，發米二十萬石賑糶。河南、陝西、河間、保定、彰德等路飢，發粟賑之，仍免常賦之半。興元褒城縣飢，賑這。廣元路綿谷、昭化飢，官市米賑之。恩州風雹，建德路水，皆賑之。南康路大水，廬州六安、舒城水，並賑之。瑞州高安縣飢，賑之。大寧路水達達等驛水，賑之。臨安路、河西諸縣旱，命有司賑之。岷州旱疫，賑之。宣德府宣德縣地震，賑被災者糧鈔。南唐建昌州大水山崩，死者四十七人，命賑這。 
　　三年，鎮西武寧王部飢，賑之。就師飢，發粟賑糶。平江路嘉定州飢，發粟賑之。芍陂屯田女真戶飢，賑糧一月，崇明諸州飢，發米萬八千三百二十石賑之。台州黃岩州飢，賑糧兩月。察罕腦兒驛戶飢，賑之。南豐州民及鞏昌蒙古軍飢，賑之。蒙古萬戶府飢，賑糧兩月，真定駱驛戶飢，賑糧二千四百石。揚州江都火，雲南西平王衛士飢，皆賑之。袁州路宜春縣、鎮江路丹徒縣飢，賑米四萬九千石。沅州黔陽縣飢，芍陂頓田旱，並賑之。平江嘉定州飢，遼陽答失蠻、闊闊部雹，並賑之。澧州、歸州飢，賑糶米二萬石。 
　　泰錠元年，糶米二十萬石，賑京師。廣德、信州、岳州、惠州、南恩州民飢，發粟賑之。紹興、慶元、延安、岳州、潮州五路及鎮遠府、河州、集州飢，賑之。臨洮狄道縣，冀寧石州、離石、寧鄉旱，賑米兩月。撒兒蠻部及北邊飢，賑糧鈔有差。袁州水，龍慶、延安、吉安、杭州、大都諸路屬縣水，飢，賑糧有差。大都，真定晉州、深州，奉元諸路及甘肅河渠營田等處雨傷稼，賑糧二月。大司農田諸衛屯田，彰德、汴梁等路雨傷稼，順德、大名、河間、東平等二十一郡蝗，晉寧、鞏昌、常德、龍興等處飢，皆賑之。秦州成紀縣大雨山崩，水溢、汴梁、濟南屬縣雨水傷稼，賑之。延安、冀寧等十二屬，諸王哈伯等部飢，賑糧有差。奉元路長安縣大雨，澧水溢，延安路洛水溢，濮州館陶縣及諸衛屯田，建昌、紹興二路，賑糧有差。廣東道及武昌路江夏縣飢，賑糧有差。河間路飢，賑糧二月。汴梁、信州、泉州、南安、贛州等路賑糶有差。嘉錠、龍興縣賑糧一月。大都、上都、興和等路十三路，賑鈔八千五非常錠。延安路雹災，賑糧一月。 
　　二年，減京城賑糶米價爲二十貫，後又減爲十五貫。肇慶、鞏昌、延安、贛州、南安、英德、新州、梅州等處飢，賑糶有差。保定路飢，賑鈔四萬錠、糧萬五千石。雄州歸信諸縣大雨，河溢，被災者萬一千六百五十戶，賑鈔三錠。濟南濱州、棣州等處水，民飢，賑糧三萬石。五花城突滅禿、拙只幹、麻兀三驛飢，賑糧二千石。衡州衡陽縣民飢，瑞州蒙山銀場丁飢，賑傑有差。通、漷二州飢，發粟賑糶。薊州寶坻縣、慶元路象山諸縣飢，賑糧二月。大都、鳳翔、寶慶、衡州、譚州、全州諸路飢，賑糶有差。荊門州旱，漷州、薊州、鳳州、延安、歸德等處民及山東蒙古軍飢，賑糧鈔有差。肇慶、富州、惠州、袁州、江州諸路及南恩州、梅州飢，賑糶有差。鎮江、寧國、瑞州、桂州、南安、寧海、南豐、潭州、涿州等處賑糧五萬石。隴西、漢中、秦州飢，賑鈔三萬錠。大都路檀州大水，汴梁路十五縣河溢，江陵路江溢，洮州、臨洮府雨雹，潭州興國屬縣旱，彰德路蝗，龍興、平江等十二路飢，賑糶米三十二萬五千餘石。鞏昌路、臨洮府飢，賑鈔五萬五千錠。濟寧、興元、寧夏、南京、歸德等十二路飢，賑糶米七萬石。鎮西武靖王部及遼陽水達達路飢，賑糧一月，慶遠溪洞民飢，發米二萬五百石，平價糶之。敕山東州縣收養流民所棄子女。延安、鄜州、綏德、鞏昌等處雨雹，般陽新城縣蝗，宗仁衛隕霜殺禾，睢州河決，大都路檀州、鞏昌府靜寧縣、延安路安塞縣雨雹，衛輝路汲縣河溢，並賑之。南恩州、瓊州飢，賑糧一月，臨江路、歸德府飢，賑糧二月。衡州、岳州飢，賑糶米一萬三千石。以郡縣飢，詔運米十五萬石貯瀕河諸倉，以備賑救。開元路三河溢，復州、南安、德慶諸路飢，賑糧鈔有差。 
　　三年，大都路屬縣飢，賑糧六萬石。恩州水，以糧賑之。歸德府屬縣河決，民飢，賑糧五萬產六千石。河間、保定、真定三路飢，賑糧四月。建昌路飢，糶米三萬石。永平、衛輝、中山、順德諸路飢，賑鈔六萬六千餘錠。寧夏、奉元、建昌諸路飢，賑糧二月。雄州飢，太平興化屬縣水，並賑之。奉元屬縣大雨雹，峽州旱，東平屬縣蝗，大同屬縣水，萊蕪等處飢，賑鈔三萬錠。河決鄭州陽武縣，漂民萬六千五百家，賑之。賑永平、奉元鈔七萬錠。賑糶濠州饑民麥三萬八千餘石。大都昌平大風，壞民舍九百家。龍慶路雨雹一尺，真錠蠡州、奉元蒲城等縣及無爲州大水，河中府、永平、建昌、邛都、中慶、太平諸路及廣西兩江飢，併發粟賑之。揚州崇明州大風雨，海水溢，溺死者給棺斂之。杭州火，賑糧一月。揚州、寧國、建德、南恩州旱，賑之。京師飢，發粟八十萬石，減價糶之。瀋陽、遼陽、大寧等路及金、覆水、民飢，賑鈔五萬錠。寧夏路萬戶府、慶遠安撫司飢，並賑之，廣寧路霖雨傷稼，賑鈔三萬錠。汴梁、建康、太平、池州諸路及甘肅亦集乃路飢，並賑之。錦州水溢，壞田千頃，漂死者萬人，人給鈔一錠。崇明州海溢，漂民舍五百家，賑糧一月，給死者鈔二十錠。保定飢，賑糧八萬一千五百石。懷慶路飢，賑鈔四萬貫。廣西靜江、象州諸路及遼陽路飢，並賑之。大寧路大水，溺死者人給鈔一錠。 
　　四年，遼陽行省諸州縣飢，賑鈔十八萬錠。彰德、淮安、揚州諸路飢，並賑之。永平路飢，賑鈔三萬錠。諸王朵來、兀魯兀等部畜牧災，賑鈔三萬五千錠。大寧、廣平二路屬縣飢，賑鈔二萬八千錠。河南行省諸郡及建康屬縣飢，賑糧有差。奉元路及通、順、檀、薊等州，漁陽、寶坻、香河等縣飢，賑糧兩月。江南江陵屬縣飢，賑糧有差。發義倉賑鹽官州民。廬州路飢，賑糧七萬九千石。鎮江、興國二路飢，賑糶有差。籍田蝗，聖州黑河水溢，衢州大雨，發廩賑饑者，給溺死者棺。遼陽河溢，右衛率部飢，並賑之。揚州路崇明州海門縣海溢，汴梁路扶溝、蘭陽縣河溢，並賑之。保定、真定二路飢，賑糧三萬石，鈔五千錠。大都路諸州霖雨水溢，賑糧二十四萬九千石。衛輝獲嘉等縣飢，賑鈔六千錠，仍蠲於地稅。大名、河間二路屬縣飢，並賑之。諸王塔思不花所部飢，賑糧千石。發米三十萬石，賑京師飢。 
　　致和元年，陝西諸路飢，賑鈔五萬錠。河間、汴梁二路屬縣及開城、乾州蒙古軍飢，並賑之。晉寧、衛輝二路，泰安州飢，賑鈔四萬八千三百錠。冀寧路平定州飢，賑糶米三萬石。陝西、四川及河南府等處飢，並賑之。大都、東昌、大寧、汴梁、懷慶等路飢，賑之。保定、冠州、德州、般陽、彰德、濟南屬州縣飢，發鈔賑之。諸王喃答失等部風雪，斃死畜牧，賑糧五萬石、鈔四十萬錠。奉元、延安二路飢，賑鈔四千四百九十錠。 
　　天曆元年，賑陝西臨潼、華陽二十三驛鈔二千八百錠，晉寧路十五驛八百錠。賑糶京城米十萬石，石爲鈔十五貫。杭州火，命浙江行省賑被災之家。 
　　二年，陝西飢，賑以鈔五萬錠。賑大都路涿州、房山、范陽等縣饑民糧兩月。陝西大飢，賜鈔十四萬錠賑之。大同路旱，民多流殍，以本路及東勝州糧萬三千石，減時直十之二賑糶之。奉元臨潼、咸陽二縣及畏兀兒八百餘戶告飢，以鈔萬三千錠賑咸陽，麥五千四百石賑臨潼，麥百餘石賑畏兀兒。永平、大同二路，上都、雲需兩府，安赤衛，皆告飢；悄平賑糧五萬石，大同賑糶糧萬三千石，雲需府賑糧一月，貴赤衛賑糧二月。陝西諸路饑民百二十三萬四千餘口，諸縣流民又數十萬，發孟津合糧八萬石及河南、漢中所貯官租賑之。德安府屯田飢，賑糧千石。常德、澧州、滋利州飢，賑糶糧萬石，賑衛輝路饑民萬七千五百餘戶。括江淮僧道餘糧，賑河南府饑民。池州、廣德、寧國、太平、建康、鎮江、常州、湖州、慶元諸路及江陰州饑民六十萬戶，賑糧十四萬三千餘石。諸王忽剌答兒所部旱蝗，賑糧二月。大都、興和、順德、大名、彰德、懷慶、衛輝、汴梁、中興諸路，泰安、高唐、曹、冠、徐、邳諸州饑民六十七萬六千餘戶，賑以鈔九萬錠，糧萬五千石。大都宛平縣，保錠遂州、易州，賑糧一月。靖州賑糶糧九千八百石。鳳翔府饑民十九萬七千八百人，以官鈔萬五千錠賑之。豐樂八屯及萬戶府軍士飢，以官鈔百三十錠賑之。益都莒、密二州春水、夏旱蝗，饑民三萬一千四百戶，賑糧一月。集慶、河南路旱疫、晨以本府屯田租及安豐務遞雲糧三月。莒、密、沂諸州飢，賑以米二萬一千石。賑晉寧路饑民。湖廣常德、武昌、澧州諸州旱飢，出官粟賑糶之。廬州旱飢，以糧五千石賑之。冀寧路旱飢，賑糧二千九百石。蘄州路夏秋旱飢，賑米五千石。武昌江夏火，賑糧一月。 
　　至順元年，揚州、安豐、廬州等路，以兩淮鹽課鈔五萬錠、糧五萬石賑之。真州、單、黃等路，汝寧府、鄭州飢，各賑糧一月。開元路胡裏改萬戶府飢，給糧賑之。帖麥赤驛戶及建康、廣德、鎮江諸路飢，賑糧一月。衛輝、江州二路飢，賑鈔二萬錠。寧國路嘗賑糧二萬石，不足，復賑萬五千石。賑常德、澧州飢。吐蕃等處民飢，命有司以糧賑之。豫王阿剌忒納失裏所部飢，賑糧二月。淮安飢，以兩淮鹽課鈔五萬錠賑之。賑河南流民復歸者鈔五千錠。泰安州饑民三千戶，真定南樂縣饑民七千七百戶，松江府饑民萬八千三百戶，土蕃朵裏只失監萬戶部內飢，命有司賑之。濟寧路負，賑以鹽鈔萬錠。杭州火，賑糧一月。察罕腦兒宣慰司所部饑民萬四千四百五十六人，人給鈔一錠。東平路須城飢，賑以山東鹽課。安慶、安豐、蘄、黃、廬五路飢，以淮南贓罰庫鈔賑之。賑東昌饑民三萬三千六百。濮州臨清、館陶二縣飢，賑鈔七千錠。光州光山縣飢，出傑萬石，下其直賑糶。信陽、息州及光州固始縣饑民，以附近倉糧賑之。河南登封、偃師、孟津諸縣飢，賑以兩淮鹽課鈔三萬錠。鞏昌、臨洮、蘭州、定西州飢。賑鈔三千五百錠。沂、莒、膠、密、寧、海五州飢，賑糧五千石。中興、陝州、歸州、安陸、沔陽飢戶三十萬有奇，賑糧四月。廣平路飢，以河間鹽課鈔萬三千錠賑之。沿邊部落饑民八千二百人，人給鈔三錠、布二匹、糧二月。天臨之醴陵、湘陰等州，台州之臨海等縣飢，各糶賑五千石。芍陂屯田飢，賑糧二月。吐蕃等處民飢，命有司賑之。賑懷慶、孟州等驛鈔千錠。德州飢，賑以鹽課鈔三千錠。武昌路飢，賑以糧五萬石、鈔二千錠。賑衛輝、大名、廬州飢，民鈔六千錠，糧五千石。開元路胡裏改萬戶府、寧夏路哈赤千戶所飢，各賑糧二月。鎮江飢，賑糧四萬石，饒州飢，命有司賑之。增大都賑糶米五萬石。鐵裏幹、木鄰等三十二驛大飢，人賑糧二石，命中書賑糧十萬石。 
　　二年，以鈔萬錠賑膠州飢，鈔萬錠賑察罕腦兒蒙古民飢，趙王不魯納部民飢，發近倉糧萬石賑之。又發山東鹽課鈔、朱汪倉粟賑登、萊饑民，興和粟倉賑保昌饑民。浙西諸路水、旱，饑民八十五萬餘戶，勸富家入粟補官，仍益以本省鈔十萬錠並俗僧道度牒一萬道。賑雲內州饑民及察忽涼樓戍兵共七千戶。發通州官糧，賑檀、順、昌平等處饑民九萬餘戶。以山東鹽課鈔三千五百錠賑益都三萬餘戶。賑諸王伯顏也不幹部內饑民。以山東鹽課鈔五千錠賑博興饑民，一千錠賑信陽等場。賑鎮寧王那海部饑民兩月糧。賑遼陽東路萬戶府饑民三千五百戶糧兩月。以河間鹽這時候鈔四千錠，賑河間饑民四千一百戶。 
　　三年，賑永昌路流民。慶遠、南丹等處安撫司之宜山縣飢，以軍積穀二百八十石賑糶。梅州水旱，民大飢，發粟七百石賑糶。賑肇慶路高要縣饑民九千五百四十石。安州飢，給河間鹽課鈔賑之。賑木憐、七里等二十三驛，人米二石杭州、池州俱火，賑之。崇寧州飢，賑糶米二千四百石。賑宗仁衛九百戶，各鈔一錠。以亦畿運司糧萬石，賑大都寶坻縣饑民。左欽察衛士飢，賑糧二月。 
　　元統元年，京畿大水，饑民四十餘萬，以鈔四萬錠賑之。賑恤寧夏饑民五萬三千人一月糧。 
　　二年，東平須城縣、濟寧濟州、曹州濟陰縣水災民飢，詔以鈔六萬錠賑之。塞北東涼亭雹，民飢，發倉廩賑之。安豐路旱飢，賑糶麥六千七百石。永平諸縣水，賑鈔五千錠。瑞州路水，賑米一萬石。杭州、鎮江、嘉興、常州、松江、江陰水、旱，發義倉，賑饑民五十二萬二千石。山東飢，賑糶米二萬二千石。淮西飢，賑糶米二萬石。成州旱，飢，出庫鈔及常平倉米賑之。江浙大飢，計戶五十九萬五百六十四，發米六萬七千石、鈔二千八百錠。雲南大理諸路，發鈔十萬錠賑之。宣德府火。出鈔二千錠賑之。大寧、廣寧、遼陽、開元、瀋陽懿州水、旱，以鈔二萬錠遣官賑之。池州青陽、銅陵飢，發米一千石賑之。南康路旱蝗，以米十二萬三千石賑糶之。吉安路水，民飢，發糧二萬石賑糶。 
　　至元元年，道州、永興水，發米五千石及義倉糧賑之。沅州民飢，賑米二萬七千七百石。寶慶路飢，糶米三千石。 
　　二年，沅州路瀘陽縣飢，賑糶六千石。撫州、袁州、瑞州諸路飢，發米六萬石賑糶。松江府上海飢，發義倉糧賑之。安豐路飢，賑糶麥四萬二千四百石。慶元慈谿飢，遣官賑之。 
　　三年，臨江路新淦州、新喻州，瑞州民飢，賑糶米二萬石。發鈔四十萬，賑江浙饑民。發義倉米，賑蘄州及紹興饑民兩月。發鈔一萬錠，賑寶坻縣饑民，發義倉，賑溧陽州饑民。以米八千石、鈔二千八百錠，賑哈剌奴兒饑民。龍興路南昌新建縣飢，太皇太后發徽政院糧二萬六千七百七十石賑糶。 
　　四年，賑京師、河南北被水災者。龍興路南昌州飢，以江西運糧賑糶。 
　　五年，濮州鄄城、範縣飢，賑鈔二千一百八十錠。冀寧路交城等縣飢，賑米七千石。桓州飢，賑鈔一千錠。雲需府飢，賑鈔五千錠。開平縣飢，賑米兩月。興和、定昌等路飢，賑鈔萬五千錠。三不剌等處民飢，發米賑之。汀州路長汀縣大水，戶賑鈔半錠，死者一錠。水達達民飢，賑糧三月。沂、莒二州飢，發糧賑糶。諸王脫歡脫木兒所部飢，以鈔三萬四千九百錠賑之。脫憐渾禿所部飢，以錠萬一千百三十五七錠賑之。瀋陽民飢，賑糶米一千石。八番順元等處飢賑鈔二萬二千錠。袁州飢，賑糶米五千石。膠、莒、密、濰等州飢，賑鈔二萬錠。 
　　六年，邳州飢，賑米兩月。福寧州大水，每戶賑米兩月。益都、般陽等路飢，發粟賑之。淮安路山陽縣飢，賑鈔二千五百錠。給糧兩月。邢臺縣飢，賑鈔三千錠。濟南路歷城飢，賑鈔二千五百錠。賑怯裏等十三站，每站一千錠。河南宜陽縣大水，溺死者多，人給殯殮鈔一錠，仍賑義倉兩月。處州、廬州飢，以常平倉糶賑之。東平路民飢，賑之。 
　　至正元年，湖南諸路飢，賑糶米十八萬九千七十六石。濟南濱霑化等縣飢，以鈔五萬三千錠賑之。大都寶坻縣飢，賑米兩月。河間莫州、滄州等處飢，賑鈔三萬五千錠。晉州饒陽、阜平、安喜、靈壽四縣飢，賑鈔一萬錠。般陽路長山等縣飢，賑鈔萬錠。彰德路安陽等縣飢，賑鈔萬五千錠。漷州河西務、彰德飢，賑鈔萬五千錠。賑阿剌忽等處被災民三千九百二十戶。揚州路崇明、通、泰等州海溢，溺死一千六百餘人，賑鈔萬一千八百二十錠。 
　　二年，大同飢，運京師糧賑之。順寧保安縣飢，賑鈔一萬錠。廣平磁州飢，賑鈔五萬錠。彰德路安陽、臨漳等縣飢，賑鈔二萬錠。大同路渾源州飢，以鈔六萬二千錠、糧二萬石賑之。大名路飢，以鈔萬二千錠賑之。河南路飢，以鈔五萬錠賑之。冀寧路飢，賑糶米二萬石。順德路平鄉縣飢，賑鈔萬五千錠。衛輝路飢，賑鈔萬五千錠。歸德府睢陽縣水，民飢，賑糶米萬三千五百石。 
　　三年，膠州及屬邑高密地震，河南等處民飢，賑糶麥十萬石。 
　　四年，永平、澧州等路飢，賑之。鞏昌隴西民飢，每戶貸常平粟三斗。賑東昌、濟南、般陽、慶元、撫州民飢。 
　　五年，大都、永平、鞏昌、興國、安陸等處並桃源萬戶府民飢，賑之。汴梁、濟南、邠州、瑞州等處民飢，賑之。 
　　七年，河東大旱，民多飢死，遣使賑之。 
　　八年，西北邊軍民飢，遣使賑之。 
　　十二年，大名路開、滑、浚三州，元城十一縣，水、旱、蟲蝗，饑民七十一萬六千九百八十口，給鈔十萬錠賑之。 
　　十五年，上都飢，賑糶米二萬石。 
　　入粟補官，始於天曆三年時，各路亢旱，用太師答剌罕等言舉而行之。江南、陝西、河南等處錠爲三等，令富民依例出米，無米者折鈔，陝西每石八十兩，河南並腹裏每石六十兩，江南三省每石四十兩，實授茶鹽流官，讓封父母者聽。 
　　陝西省：一千五百石之上，從七品。千石之上，正八品。五百石之上，從八品。三百石之上，正九品。二百石之上，從九品。一百石之上，上等錢穀官。八十石，中等。五十石，下等。三十石之上，旌門。 
　　河南並腹裏：二千石之上，從七品。一千五百石之上，正八品。一千石之上，從八品。五百石之上，正九品。三百石之上，從九品。二百石之上，上等錢穀官。一百五十石之上，中等。一百石之上，下等。 
　　江南三省：一萬石之上，正七品。五千石之上，從七品。三千石之上，正八品。二千石之上，從八品。一千石之上，正九品。五百石之上，從九品。三百石之上，上等錢穀官。二百百五十石之上，中等。二百石之上，下等。 
　　先已入粟遙授虛名，今再入粟者，驗其糧數，照依資品實授茶鹽流官。 
　　陝西：一千石之上，從七品。六百六十石之上，正八品。三百三十石之上，從八品。二百石之上，正九品。一百三十石之上，從九品。 
　　河南並腹裏：一千三百三十石之上，從七品。一千石之上，正八品。六百六十石之上，從八品。三百三十石之上，正九品。二百石之上，從九品。 
　　江南三省：六千六百六十石之上，正七品。三千三百三十石之上，從七品。二千石之上，正八品。一千三百三十石之上，從九品。 
　　先已入粟實授茶鹽等官，今再入粟者，驗其糧數加等升除。 
　　陝西：七百五十石之上、五百石之上、二百五十石之上、一百五十石之上、一百石之上。河南並腹裏：一千石之上、七百五十石之上、五百石之上、二百五十石之上。 
　　僧道入粟：三百石之上，賜六字師號，敕省給之。二百石之上，四字師號，一百石之上，二字師號，禮部給之。 
　　四川省富民入粟赴江陵者，依河南補官例。 
　　至順元年罷之；至正五年復入補官之令，以備賑濟。後盜起，國用不足，十五年，榜行各路，命有司招徠，並遣兵部員外郎劉謙賚空名告身，至江南募民補官即任，以州縣自五品至七品入粟有差。然百姓無一應者，松江知府崔思誠集屬縣豪右大姓列庭下，不問有粟與事，輒施考掠，副使就官。惟平江達魯花赤六十不爲使者威力所怵，極爭其不可雲。 
　　元之京倉，屬京畿漕運司者：曰相應倉，中統二年建；曰千斯倉，曰通濟倉，曰萬斯北倉，並中統二年建；曰永濟倉，曰豐實倉，曰廣貯倉，並至元四年建；曰永年倉，曰豐閏倉，並至元十六年建；曰萬斯南倉，曰既盈倉，曰既積倉，曰盈衍倉，並至元二十六年建；曰大積倉，至元二十八年建；曰廣衍倉，至元二十九年建；曰屢豐倉，皇慶二年建；曰大有倉，曰廣貯倉，曰廣濟倉，曰豐穰倉，並皇慶二年建。 
　　通州諸倉：曰乃積倉，曰及秭倉，曰富衍倉，曰慶豐倉，曰延望倉，曰足食倉，曰廣儲倉，曰樂歲倉，曰盈止倉，曰富有倉，曰南狄倉，曰德仁倉，曰林舍倉。太宗五年，詔：沿河以南州府達魯花赤等官，各於瀕岸置立河倉，差官收納每歲稅石，依限次運赴通州限立倉處，其差人取。辛卯、壬辰二年，原科每歲一石，添帶一石，並附餘者，撥燕京。命陳家奴田芝等用意催督。其通州北起倉，仰達魯花赤、管民官速修及撥守倉伕役。至元九年，中書工部奉省札：通倉、廣盈兩倉損壞者，勒監造官以己貲修補，若二年之外損壞者，官爲修理。 
　　河西務諸倉，屬都漕運使者：曰大盈倉，曰充溢倉，曰崇墉倉，曰廣盈北倉，曰廣盈南倉，曰永備北倉，曰永備南倉，曰豐備倉，曰恆足倉，曰既備倉，曰足用倉，曰大京倉，曰豐積倉，曰大稔倉。至元二十四年，修河西務倉。三十年，平章政事不忽木奏：「阿西務、通州倉儲糧最多，俱在曠野東城紅門內，近新河有隙地，復遷紅門稍入五十餘步，廣其基址，數年間盡建倉屋，移貯河西務、通州糧甚便。」帝韙之，敕曰：「不必再慮，盡力爲之可也。」 
　　上都諸倉：曰體源倉，曰廣濟倉，曰云州倉。 
　　宣德府倉：曰如京倉，曰御河倉。至元三年，省臣奏：「御河旁近，每歲露積糧多損。臣等議：今歲於沿倉築倉貯米。「從之。 
　　納蘭不剌倉。至元二十六年，丞相桑哥、平章阿魯渾撒裏等奏：「納蘭不剌建倉，寧夏府糧船順流而下，易於交卸。忙安倉糧雖是溯流，亦得其便。迤北孔居烈裏、火阿塞塔兒海里、鎮海等處各軍屯及和林運糧俱近。」進呈倉圖，從之。 
　　塔塔裏倉。至治元年，河東宣慰司委官朔州知州答裏牙赤言：「塔塔裏諸屯田相視擬議各項事理，計稟中書省，移樞密院，逐開於後：一，納憐平遠倉距黃河口十里，上年屯軍所收子粒，見貯本倉。如蒙大同路委官，與東勝、雲內二州正官，於年消錢僱夫買物修之，撥付萬戶府貯糧，較之移坼忙安倉所費，省十之九，公私俱便。一，忙安倉去黃河頗遠，運糧不便，已別建新倉，移拆舊倉，並新建新安州故城內屯田萬戶公廨。」 
　　甘州倉，元貞二年建，延祐三年展修。 
　　常平倉，始於至元六年。其法：豐年米賤，官增價糴之，至米貴之時，官減價糶之。八年，以和糴糧及諸路倉所撥糧貯常平倉。是年，戶部奏錠常平收糴糧斛，驗各月時估之十分爲率，添答二分，委各處正官提點，不得椿配百姓。十九年，復以官降斗斛，依添答之值，收糴，貧家缺食者即依例出糶焉。二十三年，定鐵法，又以鐵課糴充之。 
　　凡真定路常平倉五：曰真定府倉，曰冀州倉，曰中山府倉，曰趙州倉，曰蠡州倉。洺名磁路倉：曰洺州倉，曰磁州倉。彰德路倉一，東平府倉一，博州路倉一，濟寧路倉三：曰在城倉，曰兗州倉。曰單州倉。曹州倉一，德州他一，濮州倉一，順備路倉一。大名路倉五：曰大名路倉，曰開州倉，曰魏縣倉，曰滑州倉，曰濬州倉。河間路倉三：曰在城倉，曰長蘆倉，曰安陸倉。順天路倉七：曰在城倉，曰祁州倉，曰易州倉，曰雄州倉，曰安州高陽倉。濟南路倉二：曰在陳倉，曰清縣倉。南陽府等處三倉。南陽府倉五：曰在城倉，曰汝州倉，曰裕州倉，曰鄧州倉，曰唐州倉。歸德府倉四：曰在城倉，曰徐州倉，曰亳州倉，曰邳州倉，曰宿州倉。南京路倉六：曰南京倉，曰鄭州倉，曰鈞州倉，曰許州倉，曰陳州倉，曰蔡州倉，曰睢州倉。太原路倉七：曰在城倉，曰崞州倉，曰邠州倉，曰嵐州倉，曰平錠州倉，曰石州倉，曰堅州倉。平陽路倉五：曰在陳倉，曰絳州倉，曰河中府倉，曰澤州倉，曰潞州倉，曰沁州倉，曰隰州倉，曰霍州倉。中都路倉五：曰中都倉，曰檀州倉，曰涿州倉，曰霸州倉，曰冠州倉在城倉。至元九年，敕添蓋常平倉，命各路總管府摘差正官及坐去造作人員催督。每間約儲糧千石。計料估值，於各路官錢下支買會計鐵數，就於附近爐冶關造，其伕役，令各路於本管旁近丁多之戶借用，官爲日支鹽米。所蓋倉廒，須管完固，若近年損壞，罪用監造官，責令出資修葺。 
　　義倉，始於至元七年，每社立一倉，社長主之。豐年驗各家口數，每口留粟一斗，小口半之。無粟者，存留雜色糧，官吏不得拘檢借貸。歉歲就給社戶食之。皇慶二年，大司農司復請申明舊制，詔從之。 
　　太宗九年，立燕京等十路惠民藥局，以奉御田闊闊、太醫齊楫等爲局官，給鈔五百兩爲規運之本。中統二年，詔成都路置惠民藥局。三年，敕太醫大使王猷、副使王爲仁管領諸路醫人惠民藥局，四年，復置局於上都，每中統鈔一百兩收息錢一兩五錢。二十五年，以失陷官本，悉罷之。大德三年，又準舊例於各路分置焉。凡局皆從各路正官提調，上路總醫二名，下路、府、州各一名，其所給鈔，亦驗民戶多寡以爲等差。各路鈔本之數。 
　　腹裏，三千七百八十錠。 
　　河南行省，二百七十錠。 
　　湖廣行省，一千一百五十錠。 
　　遼陽行省，二百四十錠。 
　　四川行省，二百四十錠。 
　　陝西行省，二百四十錠。 
　　江西行省，三百錠。 
　　浙江行省，二千六百一十五錠。 
　　雲南，真貝八一萬一千五百索。 
　　甘肅行省，一百錠。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

