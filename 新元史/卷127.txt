
卷一百二十七·列傳第二十
　
　　耶律楚材鑄　希亮有尚 
　　耶律楚材，字晉卿，遼東丹王突欲八世孫。父履，金尚書右丞，通術數，尤邃於太元。楚材生，履私謂所親曰：「吾年六十而得此子，他日當爲異國用。」因取《春秋左氏傳》楚材晉用之語，以爲名字。楚材三歲而孤，母楊氏教之學。及長，博極羣書，援筆爲文，如宿構者。金制，宰相子得試補省掾。楚材不就，章宗特敕應試，中甲科，考滿授開州同知。 
　　宣宗南渡，完顏承暉留守中都，行尚書省事，表楚材爲左右司郎中。太祖克中都，訪遼宗室，聞其名，召詣行在。楚材身長八尺，美鬚髯，音如洪鐘。帝偉之，謂曰：「遼金世仇，朕爲汝雪之。」對曰：「臣祖父皆北面事金，既爲臣子，敢仇君父耶！」帝重其言，處之左右，呼爲吾圖撒合裏而不名，國語長髯人也。 
　　西夏入常八斤善治弓，謂楚材曰：「國家尚武，而明公欲以文進，不亦左乎？」楚材曰：「治弓尚須弓匠，豈治天下不用天下匠耶！」帝聞之甚喜，日見親用。十四從太祖征西域。二十年，又從征西夏。 
　　明年冬，大軍克靈武，諸將爭取金帛，楚材獨收遣書及大黃雨駝。既而士卒病疫，得大黃輒愈，人始歎服。時州縣長吏專生殺，燕京留後長官鹹得卜尤貪暴，殺人盈市。楚材聞之泣下，即奏請州縣不奉璽書，不得擅徵發，囚當大辟者，必待服，違者罪死。燕京多盜，未夕，輒劫人財物，不與則殺之，睿宗監國，遣楚材偕中使往窮治其事。楚材詗得盜姓名，捕下獄，皆勢家子弟也。其人賂中使求緩之，楚材曰：「信字咫尺未下，不嚴懲此輩，恐大亂起。」中使懼，從其言，戮十六人於市，民始安堵。 
　　初，太祖嘗指楚材謂太宗曰：「此人天賜我家，爾後軍國之事當悉委之。」太宗將即位，宗王會議未決。楚材言於睿宗曰：「此宗社大計，宜早定。」睿宗曰：「事未集，宜別擇吉日。」楚材曰：「過是無吉日矣。」乃定策，撰禮儀，魯皇兄察合臺曰：「王雖兄，位則人臣，禮當拜。王拜，則莫敢不拜矣。」察合臺然之，率宗王、大臣拜於帳下。既退，察合臺撫楚材背曰：「真社稷臣也。」蒙古尊屬有拜禮自此始。部長來朝以冒禁應死者衆，楚材奏曰：「陛下新登寶祚，願無污白道子。」從之，國俗尚白，故楚材之言如此。 
　　蒙古無赦令，楚材屢言之。詔自庚寅正月朔以前事勿治。楚材條便宜十八事頒天下：請各路設長史牧民，設萬戶總兵，使勢均力敵，以遏驕橫之漸；中原之地，財賦所出，宜存恤其民，州縣非奉上命敢擅行科差者罪之；貿易借貸官物者罪之；蒙古、回回等人種地不納稅者死；監主自盜宮物者死；應犯死罪者，具由申奏，命下然後行刑；貢獻禮物者禁斷。帝悉從之，惟貢獻一事不允，曰：「彼自願奉上者，宜聽之。」楚材曰：「蠹害之端，必由於此。」帝曰：「卿所奏，朕無不允，卿不能從朕一事耶？」楚材乃不敢復言。 
　　自太祖有事西域，倉稟府庫無尺帛、鬥粟，中使別迭等言：「漢人無益於國，宜空其地爲牧場。」楚材曰：「陛下將南伐，軍需宜有所資，誠均定中原地稅、商稅、酒、醋、鹽、鐵、山澤之利，歲可得銀五十萬兩、絹八萬疋、粟四十萬石，足以供給，何謂無益？」帝曰：「試爲朕行之；。」乃奏立十路徵收課稅使，凡長貳悉用士人，如陳時可、趙昉等，皆當時之選。因從容進說周孔之教，謂：「天下得之馬上，不可以馬上治之。」帝深然之。由是儒者漸獲進用。三年，帝幸雲中，十路威進廩籍及銀絹。帝笑謂楚材曰：「汝不去朕左右，而能使國用充足如此。」乃親酌大觴賜之。即日拜中書令，事無大小，一委楚材。 
　　宣德路長官太傅禿花失陷官糧萬餘石，自恃勳舊，密奏乞免。帝問：「中書省知否？」對曰：「不知。」帝取鳴鏑，欲射者再，叱之出，使白中書省償之。仍敕：凡事先白中書，然後奏聞。中使苦木思不花奏撥山後一萬戶，以爲採金銀、種蒲萄等戶，楚材言：「太祖遣詔，山後百姓與蒙古人無別，緩急可用。不如將河南俘戶貸而不誅，使充此役，且以實山後之地。」從之。楚材又奏：「諸路民戶疲乏，宜令蒙古、回鶻、河西人分居諸路者，與民戶一體應輸賦役。」事亦施行。 
　　四年，從帝幸河南。詔：陝、虢等州山林洞穴逃匿之人來降者免死。或謂降民反覆，宜盡戮之。楚材奏：「人給一旗執之，使散歸田裡。」全活無算。國制：凡攻城，域中一發矢石，即爲拒命，既克，必屠之。汴京垂撥，大將速不台奏言：「金人抗拒日久，多殺士卒，宜屠城。」楚材馳入奏曰：「將士暴露數十年，所欲者土地人民耳！得地無民，將安用之。」帝猶豫未決，楚材曰：「凡工匠及厚藏之家，皆聚於城內，殺之則一無所得矣。」帝始允之，詔除完顏氏一族外；餘皆原免。 
　　時城中一百七十萬戶，楚材奏選工匠及素業儒、釋、道、醫、卜者遷於河北，官爲瞻給。又遣人求孔子後，得五十一伐孫元措，奏襲衍聖公，與以林廟之地。薦名儒梁陟、王萬慶、趙著等，使直講於後子。置編修所於燕京，經籍所於平陽。由是文治興焉。 
　　軍還，遣民被俘者多亡去。詔居停逃民及資給衣食者滅其家，並連坐鄉社。逃民無所得食，多踣死道路。楚材從容進曰：「河南平，其民皆陛下赤子，去將安之！豈有因一俘，殺數百人者？」帝悟，立除其禁。金亡，惟秦、鞏二十餘州久不下，楚材奏曰：「吾民逃罪者，皆聚於此，故冒死拒戰，圖延命於旦夕。若赦之，則不攻自下矣。」從之。諸城果開門出降。 
　　六年，詔括中原戶口。忽都虎等議以丁爲戶，楚材不可。皆曰：「本朝及西域諸國法如此，豈有舍大朝成法而在襲亡國之政者。」楚材曰：「自古中原之國，未有以不爲戶者，若行之，丁逃，則賦無從出矣。」卒從楚材議。時將相大臣所得俘戶，往往寄留諸郡，幾居天下之半。楚材因奏括戶口，籍爲良民，匿佔者罪死。 
　　七年，朝議以回回人伐宋，中原人伐西域。楚材曰：「中原、西域相去數萬里，未至敵境，人馬疲乏，兼水土異宜，必生疾疫，宜魯從其便。」爭論十餘日，議始寢。 
　　八年，有奏行交鈔者。楚材曰：「金章宗時初用交鈔，與錢並行，有司以出鈔爲利，收鈔爲諱，謂之老鈔，至以萬貫易一餅。今日當爲鑑戒，印造交鈔，不宜過萬定。」從之。 
　　秋七月，忽都虎上戶口籍，帝欲裂州縣賜親王、功臣。楚材曰：「裂土分民，異日有尾不大掉之患。不如多以金帛賜之。」帝曰：「朕已許之，奈何？」楚材曰：「請朝廷置吏收其賦稅，與之，使毋擅科徵可也。」帝然之。始定天下賦稅：每二戶出絲一斤，給國用，五戶出絲一斤，給諸王、功臣。地稅，上田畝三升，中田二升半，下田畝二升，水田畝五升；商稅三十分而一；鹽價銀一兩四十斤。永爲定額。朝議以爲太輕，楚材曰：「異日必有以利進者，則今已爲重矣。」 
　　國初，盜賊充斥，周歲不獲正賊，令本路民戶償其失物，前後積累萬計。又官吏貸回回銀本，年息倍之，次年並息又倍之，謂之羊羔利，往往質妻子不能償。楚材奏請悉以官銀代還，凡七萬六千錠，仍奏請無論歲月遠近，子本相俟，更不生息。 
　　中使脫歡奏選室女，楚材格其事不下，帝怒。楚材曰：「向所刷室女二十八人，足備使令，令又行選刷，臣恐重擾百姓，欲復奏陛下耳。」帝良久曰：「可。」遂罷之。帝欲收民間牡馬，楚材曰：「漢地宜蠶桑五彀，非產馬之地，異日必爲民害。」亦從之。 
　　九年，楚材奏曰：「制器者必用良工，守成者必用儒臣。儒臣之效，非積數十年之久，殆末易見也。」帝曰：「可擇其人官之。」楚材奏命宣德州宣課使劉中隨路校試，以經義、詞賦、論分三科，士俘爲奴者，亦令應試，其主匿弗遣者死。凡得士四千三百人，免爲奴者四之一。又請汰三教冒濫者，僧道中選給碟住寺觀，儒中選則復其家。楚材初言僧道中避役者多，合行選試，至是始行之。 
　　時諸路官府，自爲符印，僭越無度。楚材奏並仰中書依式鑄造，於是名器始重。因奏時務十策，曰：「信賞罰，正名分，給俸祿，封功臣，考殿最，定物力，汰工匠，務農桑，定土貢，置水運。帝雖不能盡用，亦擇而行之。」 
　　十年，天下旱蝗。帝問御災之術，楚材曰：「今年租賦乞權行停閣。」帝恐國用不足，楚材奏倉庫之儲可支十年，帝允之。初籍天下戶得一百四十萬，至是逃亡者十四、五，而賦仍不減，天下病之。楚材奏除逃戶三十五萬，民賴以蘇。 
　　富人劉忽篤馬等撲買天下課稅，楚材曰：「此剝下罔上之奸人，爲害甚大。」奏罷之。嘗曰：「興一利不如除一害，生一事不如省一事。」世稱爲名言。 
　　先是，楚材定課稅之額，每歲銀一萬錠，後增至二萬二千錠。譯史安天合諂事左丞相鎮海，引回回人奧都剌合蠻撲買課稅，增至四萬四千錠。楚材曰：「雖取四十四萬亦可得，不過攘奪民利耳，民窮爲盜，非國之福也。」帝不聽，楚材反覆辯論，聲色懼厲。帝曰：「汝欲搏鬥耶？」楚材力不能奪，乃太息曰：「民之窮困，自此始矣！」楚材每陳天下利病，生民休慼，詞氣懇切，言與泣下。帝曰：「汝又欲爲百姓哭耶？」 
　　帝嗜酒，楚材屢諫不聽，乃持酒槽鐵口進曰：「麴櫱能腐物，鐵尚如此，況人五臟！」帝悟，語近臣曰：「汝輩愛君憂國之心；有如吾圖撒合裏者耶。」以金帛賜之，敕近臣曰進酒三鍾而止。 
　　楚材初拜中書令，引鎮海、粘合重山爲同事，權貴不能平。鹹得卜尤嫉之，譖於宗王皇叔曰：「楚材多用南朝舊人，必有二心，宜奏殺之。」宗王遣使奏聞，帝察其誣，責使者遣之。後有告鹹得卜不法者，帝命楚材鞫之，奏曰：「鹹得卜性倨傲，又暱羣小，易得謗。令將南伐，他日治之未晚也。」帝私謂左右曰：「楚材不較私仇，真長者，汝輩宜效之，。」有道士誣其仇爲逃軍，結中使及通事楊惟忠執而殺之，楚材按治惟忠，中使訴楚材違制。帝怒，暴系楚材，既而自悔，命釋之，楚材不肯解縛，進曰：「臣備位宰相，陛下以臣有罪而系之，又以臣無罪而釋之，反覆輕易如戲小兒，國有大事何以行焉！」衆失色，帝曰：「朕寧無過舉？」乃溫言謝之。轉運使呂振、副使劉子振以髒抵罪，帝責楚材曰：「言卿孔之教可行，何故有此輩？」對曰：「孔子之教，萬世由之，如天之有日月也。豈得緣一人之失，而廢發萬世常行之道乎！」帝意乃釋。 
　　十三年冬十一月，帝崩。皇后以儲嗣問，對曰：「此事非外臣所敢議，且有先帝遣詔，遵之則社稷幸甚。」皇后稱制，奧都剌合蠻以賄得執政，大臣悉畏附之，惟憚楚材沮其事，以銀五萬兩賂之。楚材不受。皇后以御寶空紙付奧都剌合蠻，使便宜填行。楚材奏曰：「天下者，先帝之天下，號令自先帝出，今如此，臣不敢奏詔。」尋有旨：奧都剌合蠻奏淮事理，令史不書者，斷其手。楚材曰：「軍國之事，先帝悉委老臣，令史何與焉？若事不合理，死且不避，況斷手乎！」因厲聲曰：「老臣事太祖、太宗三十餘年，不負國家，皇后豈能以無罪殺之。」後雖怒其忤己，亦以先朝勳舊，深加敬憚焉。 
　　皇后稱制三年夏五月，卒，年五十五。有譖於後曰：「楚材爲宰相二十年，天下貢賦半入其家。」後命中使麻裏札覆視之，僅琴阮十餘，及古今書畫、金石、文字數十卷，無他物。 
　　楚材從釋萬受佛學。一日，萬鬆造之，楚材方飯，惟以菜根蘸油鹽而已。其儉於自奉如此。 
　　旁通天文歷算及醫卜之書。太祖親征西域，禡旗之日雪三尺，帝疑之。楚材曰：「此克敵之徵。」冬，雷，又問之，對曰：「蘇爾灘當野死。」已而果然。蘇爾灘，西域王號也。蒙古未有歷學，太祖十五年，西域人奏五月望夕月食，楚材曰：「否。」果不食，明年，楚材奏十月望當月食，西域人曰不食，是夜月食八分。帝曰：「汝於天上事尚無不知，況人事乎！」是年八月，長星現西方，楚材曰：「女直將易主矣。」明年而金主殂。帝出兵，必命楚材卜，帝亦自灼羊脾以相符應焉。太宗十三年十一月，帝出獵，楚材以太乙數推之，亟言不可。左右皆曰：「不騎射無以爲樂。」獵五日而帝崩。皇后稱制二年五月，熒惑犯房，楚材奏：「當有駕擾，然無事。」未幾親王斡赤斤引兵至，人心震駭，後欲西遷避之，楚材曰：「朝廷天下根本，豈可動搖，臣觀天道，必無患也。」後數日而事定。楚材嘗言：西域歷五星密於中法，乃作麻答把歷，又以日食躔度與中法不同，以《大明曆》浸差故也，乃定其父所撰乙未元歷以行於世雲。 
　　至順元年，贈經國議制寅亮佑運功臣、太師、上柱國，追封廣寧王，諡文正。二子：鉉，監開平倉，早卒；鑄。 
　　鑄，字成仲，幼聰敏，善屬文，尤工騎射。楚材卒，領中書省事，上言宜疏禁網，採歷代善政之可行者八十一事以進。從憲宗伐宋，領侍衛驍果，屬出奇計，賜尚方金鎖甲及內廄驄馬。 
　　憲宗崩，阿里不哥叛，鑄棄妻子自歸，世祖召見，賞賜優渥。中統二年，拜中書左丞相，將兵戍北邊，從帝敗阿里不哥於上都之北。 
　　至元元年，遷右丞相，加光祿大夫，奏定法律三十七章，吏民便之。二年，命行省山東，遷調所部官吏，尋召還。初，太廟雅樂止有登歌，詔鑄制宮縣備八佾之舞。四年，樂成，表上之，賜名《大成之樂》。六月，改榮祿大夫，平章政事。七年，復拜左丞相。十年，遷平章軍國重事。十三年，詔監修國史。十四年冬，無雪，帝問勤民之政，對曰：「縻谷之多，無資麴櫱，祈神賽社費亦不資，宜一切禁止。」從之。十九年，復拜左丞相，奏言：「有司采女擾民，請大州歲取三人，小州歲二人，擇可者留之，餘遣還，著爲令。」從之。二十年冬，坐不納職印，妄奏東平人謀逆，及黨罪囚阿里沙，免官，仍籍家資之年，徙山後。二十二年，卒，年六十五。 
　　至順元年，贈推忠保觸宣力佐治功臣、太師、開府儀同三司、上柱國、懿寧王，諡文忠。丸子：希徵，希勃，希亮，希寬，希素，希固，希周，希光，希逸。 
　　希亮，字明甫。初乃馬真皇后命以赤帖古氏歸鑄，生希亮於和林南之涼樓。皇后遂以其地名之曰禿忽思，後改今名。完宗使鑄核錢穀於燕京，鑄奏言：「願攜諸子往受學讀書。」帝允之，乃命希亮師事北平趙衍。鑄扈駕南征，以希亮從。 
　　憲宗崩於蜀，鑄護輜重北歸，至陝西，世祖即位，阿里不哥叛，遣使召大將渾都海。鑄說渾都海等入朝，不聽，乃棄妻子挺身歸世祖。渾都海知鑄去，脅希亮母子至甘州，從阿里不哥將阿藍答兒於焉支山。既而渾都海、阿難答兒俱敗死，其餘衆北走，推哈剌不花爲師。希亮匿於甘州北沙陀中，爲所獲。初，哈剌不花從憲宗伐蜀，疾病，鑄召醫診之，遣以酒肉。至是釋希亮縛，謂之曰：「我昔受汝父恩，此圖報之時矣。」希亮逾天山，至北庭都護府，明年，至昌八里城，逾馬納思河，抵葉密裏城，至於火孛之地。 
　　三年，從定宗幼子火忽大王至忽只兒之地。會宗王阿魯忽至，誅阿里不哥守將唆羅海，復從火忽及阿魯忽還葉密裏城，王遣以大珠二，使穿耳帶之。希亮辭曰：「不敢傷父母之遺體。」王文解金帶遺之。後輾轉至也裏虔城，哈剌不花兵至，希亮從二王還不剌城，哈利不花敗死，乃函其頭遣使報捷。四年，至可失哈里城，阿里不哥兵復至，希亮又從二王至渾八升城。 
　　先是，鑄言於世祖：「臣妻子皆留朔漠。」至是，世祖遣不花出使於二王，因以璽書徵希亮赴闕。六月，由苦先城至哈剌火州，道伊州，涉大漠而還。八月，覲世祖於上都，面奏邊事及羈旅困苦之狀。帝憫之，賜鈔千錠、金帶一、帛三十匹，命爲速古兒達魯花赤。至元八年，授奉訓大夫、符寶郎。 
　　十三年，宋平，帝使希亮問諸降將，日本可伐否。夏貴等皆雲可伐。希亮奏曰：「宋、遼、金相攻日久，今海內混一，百姓甫得休息，俟數年後興師未晚也。」帝然之。太府監令史盧摯言於監官：「各路貢布惟平陽獨長，諸集賽臺爭取之，若截與他路等，則息爭，且所截者可爲髹漆器皿之用。」從之。後帝聞其事，監官當摯盜截官布罪，帝命斬之，希亮遇摯呼冤，命緩刑，具以實奏。詔董文忠讞之，竟釋勢而責御史大夫塔察兒等曰：「此事，御史當言而不言，微禿忽思，不枉殺此人耶！」 
　　十四年，轉禮部尚書，尋遷吏部尚書。帝駐蹕察納兒臺之地，希亮自大都至，奏對畢，董文忠部近事。希亮曰：「囹圄多囚耳。」帝欹枕臥，忽悟，問其故。對：「近奉旨，漢人盜鈔六文者死，故囚多。」帝驚問：「孰傳此語？」左右曰：「脫兒察言：陛下在南坡，以告蒙古人者。」帝曰：「朕戲言，乃著爲令耶！」命希亮返大都，諭中書省除之。 
　　十七年，以足疾致仕。至大三年，武宗訪求舊臣、除翰林學士承旨，知制誥兼修國史。希亮類次世祖言行以進，英宗命取其書置禁中。泰定四年，卒，年八十一。希亮性至孝，在北庭，藏祖父畫像，四時奠祭穹廬中，曲盡誠敬。朔漠之人，咸來聚觀，嘆曰：「此中華之禮也。」著有《愫軒集》三十卷。贈推忠輔義守正功臣、資善大夫、集賢學士、上護軍。追封漆水郡公，諡忠嘉。 
　　有尚，字伯強。 
　　祖思忠，字天祐，楚材仲兄也，從金宣宗南渡，累官都水監使，充鎮撫軍民都彈壓。太宗四年，楚材奉詔索思忠北還。金哀宗召見於宣德殿，思忠不欲往，哀宗冀和議可成，賜金帛而遣之。思忠自投於內東城濠中而死。 
　　父鈞，仕蒙古，提領東平路工匠長官，佩金符。贈昭文館大學士、漆水郡公，諡莊慎。 
　　有尚資稟絕人，受業許衡，爲高第弟子。其學以誠爲本，儀容辭令，動中規矩。 
　　至元八年，衡授集賢大學士、國子祭灑，奏以有尚及王梓、韓國永、蘇鬱、孫安、高凝、姚燉、劉季倫、呂端善、劉安中、白棟等十二人爲伴讀，皆衡之弟子也。十圻，衡乞疾歸，諸生祖餞於都門外。衡謂諸生曰：「他日能尊嚴師道者，耶律君也。汝等當以事我之禮事之。」未幾，朝廷復以有尚等爲助教，領學事。久之，拜監察御史，不赴，除祕書丞。 
　　二十年，出爲蘇州知州，爲政以寬簡得民。州無職田，歲徵於民，有尚獨不取。裕宗在東宮，召爲詹事院長史。有尚既去國學，事頗廢，廷議以謂非有尚不足以繼衡，授國子監司業。時學館未建，師弟子皆僦而屋而居，有尚屢以爲言，二十四年，始設國子監官，增廣弟子員，建學舍居之。擢有尚國子祭灑，階奉議大夫。二十六年，乞養歸。 
　　大德元年，復召爲國子祭灑。尋除集賢學士，兼前職。累遷太常卿、集賢學士。八年，丁父憂歸。朝廷思用宿儒，以安車召之，累辭不允。又明年，拜昭文館學士，兼祭灑。丞相哈剌合孫令使者述朝廷佇望之意，勿以老病辭，乃就職。武宗即位，大臣奏有尚久列三品，宜敘遷。帝曰：「是儒學舊臣也。」拜昭文館大學士，兼國子祭酒，進中奉大夫。 
　　有尚前後五居國學，其教士以義理爲本，凡文詞小技，破裂聖人之大道者，皆屏黜之。後以年老致仕，使者護送歸鄉里。延祐六年，遣使者，賜上樽，士論榮之，七年，卒於家，年八十六。贈資德大夫、河南行省右丞、上護軍，追封漆水郡公，諡文正。 
　　史臣曰：「蒙古初入中原，政無紀綱，遺民惵惵不保旦夕。耶律楚材以民愛物之心，爲直尋枉尺之計，委贄仇邦，行其所學，卒使中原百姓不至踐刈於戎狄，皆夫人之力也。傳所謂，自貶損以行權者，楚材其庶幾歟。」

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

