
卷八十五·志第五十二
　
　　○禮五 
　　△宗廟下 
　　親祀時享儀，其目有八： 
　　一曰齋戒。前祀七日，皇帝散齋四日於別殿，治事如故，不作樂，停奏刑名事，不行刑罰。致齋三日，惟專心祀事，其二日於大明殿，一日於大次。致齋前一日，尚舍監設御幄於大明殿酉序，東向。致齋之日質明，諸衛勒所部屯列。晝漏下一刻，通事舍人引侍享執事文武四品以上官，俱公服詣別殿奉迎。二刻，侍中版奏請中嚴，皇帝服通天冠、絳紗袍。三刻，侍中版奏外辦，皇帝結佩出別殿，乘輿，華蓋傘扇侍衛如常儀，奉引至大明殿御幄，東向坐，侍臣夾侍如常。一刻頃，侍中前跪奏言請降就齋，俯伏興。皇帝降座入室，侍享執事官各還所司，宿衛者如常。凡應祀官受誓戒於中書省。散齋四日，致齋三日。光錄卿鑑取明水、火。火以供爨，水以實尊。 
　　二曰陳設。祀前三日，尚舍監陳大次於西神門外道北，南向。設小次於西階西，東向。設版位於西神門內，橫街南，東向。設飲福位於太室尊彝所，稍東，西向。設黃道茵褥於大次前，至西神門，至小次版位西階及殿門之外。設御洗位於御版位東，稍北，北向。設亞終獻位於西神門內御版位稍南。東向，以北爲上，簠洗在其東北。設亞終獻飲福位於御飲福位後稍南，西向。陳設八寶黃羅案於西階西，隨地之宜。設享官宮縣樂、省牲位，諸執事公卿御史位，並如常儀。殿上下及各室，設簠、簋、籩、豆、樽、罍、彝、斝等器，並如常儀。 
　　三曰車駕出宮。祀前一日，所司備法駕鹵簿於崇天門外。太僕卿率其屬備玉輅於大明門外。千牛將軍執刀於輅前，北向。其日質明，諸侍享執事官，先詣太廟祀所。諸侍臣直衛及導駕官於致齋殿前，左右分班立。通事舍人引侍中跪奏請中嚴，俯伏興。皇帝服通天冠、絳紗袍。少頃，侍中版奏外辦，皇帝出齋室，即御座。羣臣起居訖，尚輦進輿，侍中奏請皇帝升輿。皇帝升輿，華蓋傘扇侍衛如常儀。導駕官前導至大明門外，侍中進當輿前，跪奏請皇帝降輿升輅。皇帝升輅，太僕執御，導駕官分左右步導。門下侍郎進當輅前，跪奏請車駕進發。車駕動。稱警蹕，千牛將軍夾而趨至崇天門外，門下侍郎跪奏請車駕少駐，敕衆官上馬。侍中承旨退，稱曰『制可』。門下侍郎退，傳制稱衆官上馬。贊者承傳敕衆官上馬。上馬訖，門下侍郎奏請敕車右升，侍中前承製，退稱曰：「制可」。千牛將軍升訖，門下侍郎奏請車駕進發。車駕動，秒警蹕。符寶郎奉八寶與殿中監部從在黃鉞幾，教坊樂前引，鼓吹不振作。將至太廟，禮直官引諸侍享執事官於廟門外，在左右立班，奉迎駕至廟門，回輅南向。將軍降立於輅左，侍中於輅前奉稱侍中臣某請皇帝降輅，步入廟門。皇帝降輅導駕官前導，皇帝步入廟門稍西。侍中奏請皇帝升輿，尚輦奉輿，華蓋傘扇如常儀。皇帝乘輿至大次，侍中奏請皇帝降輿入就大次。皇帝入就次，簾降，宿衛如式。尚食進膳如儀。禮儀使以祝版奏御署訖，奉出，太廟令受之，各奠於坫，置各室祝桑上。通事舍人承舍旨，敕衆官各還齋次。 
　　四曰省牲器。祀前一日未後三刻，廩犧令丞、太官令丞、太祝以牲蹴位。禮直官引太常卿、光錄卿丞、監祭禮等官就位。禮直官請太常、監祭、監禮由東神門北偏門大，升自東階。每位視滌祭器，司樽彝舉冪曰：「潔」。俱畢，降自東階。由東神門北諞門出，復位，立定。禮直官稍前曰：「請省牲」，引太常卿視牲，退復位。次引廩犧令出班，巡牲一匝，西向折身曰：「充」。諸太祝巡牲一匝，上一員出班西向折身曰：「腯。」畢，俱復位。蒙古巫祝致詞訖，禮直官稍前曰：「請詣省饌位」，引太常卿、光錄卿，監祭、監禮、光祿丞、大官令丞詣省饌位，東西相向立定，以北爲上。禮直官引太常卿詣饌殿內省饌。視饌訖，禮直官引太常卿且齋所。次引廩棲公丞、諸太祝以次牽牲詣廚，授大官令。次引光祿卿丞、監祭、監禮詣廚省鼎鑊，梘滌溉訖，各還齋所。太官令帥宰人以鸞刀割牲，祝史各取毛血，每位共實一豆，以肝洗於鬱鬯及取□□，每位共實一豆，置於各位。饌室內，庖人烹牲。 
　　五曰晨裸。祀日醜前五刻，諸享陪位官各服其服。光祿卿、良醞令、太官令人，實籩、豆，簠、簋、尊、罍，各如常儀。太樂令率工人二舞，以次入。奉禮郎贊者先入就位。禮直官引御史，博士及執事者以次各入就位，並如常儀。禮直官引司徒以下官升殿，分香設酒，如常儀。禮直官引徒常官、御史、博士升殿，視陳設，就位。復與太廟令、太祝、宮闈令升殿。太祝出帝主，宮闈令出後主訖，御史及以上升殿官於當陛近西，北向立。奉禮於殿上贊神主訖，奉禮曰：「再拜」，贊者承傳，諸官及執事者皆再拜，各就位。禮直官引亞終獻等官，由南神門東偏門入，就位，立定。禮直官贊「有司謹具，請行事。」協律郎俯伏興，舉麾興，工鼓柷，宮縣樂作《思成之曲》，以黃鐘爲宮，大呂爲角，太簇爲徵，應鐘爲羽，作文武九成止。樂奏將終，通事舍人引侍中版奏請中嚴。皇帝服袞冕，坐少頃，禮直官引博士，博士引禮儀使，對立於大次門外，當門北向。侍中奏外辦，禮儀使跪奏請皇帝行禮，俯伏興，簾卷。符寶郎奉寶陳於陛之西黃羅案上。皇帝出大次，博士、禮儀使前導，華蓋傘扇如儀，大禮使後從。至西神門外，殿中監跪進鎮圭，皇帝執圭，華蓋傘扇停於門外，近侍從入門。協律郎跪俯伏興，舉麾，工鼓祝，官縣《頎成之樂》作。至版位東向，協律郎偃麾，工戛敔，樂止。引禮官分左右侍立，禮儀使前奏請再拜，皇帝再拜。奉禮曰：「衆官再拜」，贊者承傳，凡在位者皆再拜。禮儀使奏詰皇帝詣盥洗位，宮縣作樂，至洗位，樂止。內侍跪取匜，興，沃水。又內侍跪取盤，興，承水。禮儀使奏請搢鎮圭，皇帝搢圭，盥手訖，內侍跪取巾於篚，興，以進，帨手訖，皇帝詣爵洗位，奉瓚官以瓚跪進，皇帝受瓚，內侍奉匜沃水。又內侍跪，奉盤承水，洗瓚訖，內侍奉巾以進，皇帝拭瓚訖，內侍奠盤匜，又奠巾於篚，奉瓚官肫受瓚。禮儀使奏請執鎮圭，前導皇帝升殿，宮縣樂作，至西階下，樂止。皇帝升自西階，登歌樂作，禮儀使前導皇帝詣太祖樽彝所，東向立，樂止。奉瓚官以瓚蒞鬯，司樽者舉冪，侍中詭酌鬱鬯訖，禮儀使前導。入詣太祖神座前，北向立。禮儀使奏請搢鎮圭跪，奉瓚官西向立，以瓚跪進。禮儀使奏請執瓚、以鬯裸地，皇帝執瓚以鬯裸地，以瓚授奉瓚官。禮儀使奏請執鎮圭、俯伏興。皇帝俯伏興，禮儀使前導出戶外褥位。禮儀使奏請再拜。皇帝再拜訖，禮儀使前導詣每二室以下，裸鬯並如上儀。裸訖，禮儀使請還版位。登砍作樂，皇帝降自西階，樂止。宮縣樂作，至版位東向立，樂止。禮儀便奏請還小次，前導皇帝行，宮縣樂作。將至小次，禮儀使奏請釋鎮圭，殷中監跪受。皇帝入小次，簾降，樂止。 
　　六曰進饌。皇帝裸將畢，光祿卿詣饌殿視饌，復位。大官令率齋郎詣饌幕，以牲體設於盤，各對舉以行，自南神門入。司徒出迎饌，宮具樂作，奏無射宮《嘉成之曲》。札直官引司徒、齋郎奉饌升自太階，由正門入。諸太祝迎於階上，各跪尊於神座前。齋郎執笏俯伏興，遍奠訖，樂止。禮直官引司徒、大官令率齋郎降自東階，各復位。饌之升殿也，太官丞率七祀齋郎奉饌，以序跪於七祀神座前，退從殿上齋郎以次復位。諸太官令率割牲官詣各室，進割牲體盟俎上，皆退。 
　　七曰酌袱。禮直官於殿上贊太祝立茅苴，禮儀使奏請詣盥洗位。簾卷，出次，宮縣樂作，殿中監跪進鎮圭，皇帝執鎮圭至盥洗位，樂止。北向立。禮儀使奏請搢鎮圭，執事者跪取搢，興。沃水。又跪取盤，承水。禮儀使奏訂皇帝盥手，執事者詵取巾於篚，興，進。帨手訖，禮儀使奏請執鎮圭，請詣爵洗位，北向立。禮儀使奏請搢鎮圭，奉爵官以爵跪進。皇帝受爵，執事者奉搢沃水。奉血承水。皇帝洗爵訖，執事者奉巾跪進。皇帝拭爵，執事者奠盤匜，又奠巾於篚，奉爵官受爵。禮儀使奏請執鎮圭，升殿。宮縣樂作，至西階下，樂止。升自西階。登歌樂作，禮儀使前導詣太祖室樽彝所，東向立，樂止。禮儀使奏諳搢鎮圭執爵，奉爵官以爵跪進。皇帝受爵，司尊者舉幕，良醞令跪酌犧樽之泛齊，以爵授執事者。禮儀使奏請執鎮圭，皇帝執圭，入詣太祖神位前，北向立。宮縣樂作，奏《開成之曲》。禮儀使跪奏請搢鎮圭跪，又奏請三上香。三上香訖，奉爵官以爵授進酒官，進酒官東向以爵跪進。禮儀使奏請執爵，三祭酒於茅苴，以虛爵授進酒官，進酒官以投奉爵官，奉爵官退立尊彝所。進酒官進取酒案上所奠玉爵馬潼，東向跪進，禮儀使奏請執爵祭馬潼。祭訖，以虛爵授進酒官，進酒官進奠神案上，退。禮儀使奏請執圭，俯伏興，司徒搢笏於俎前，奉牲西向以進。禮儀使奏請搢鎮圭，皇帝搢鎮圭，俯受牲盤，北向跪奠神案上。寨古祝史致辭訖，禮儀使奏請執鎮圭興，前導出戶外褥位，北向立，樂止。舉祝官搢笏跪，對舉祝版，讀祝官北向跪，讀祝文訖，俯伏興，舉祝官奠祝版訖，先詣次室。禮儀便奏請再拜。拜訖，禮儀使前導詣各窒，各奏本室之樂。其酌獻、進牲、祭馬潼，並如第一室之儀。既畢，禮儀便奏請詣飲福位。登歌樂作，至位，西向立，樂止。登歌《釐成之樂》作，禮直官引司徒立於飲福位惻，太祝以爵酌上尊飲福酒，合置一爵，以奉侍中。侍中受爵，奉以立。禮儀使奏請皇帝再拜。拜訖，奏請搢鎮圭跪。侍中東向以爵跪進，禮儀使奏請執爵，三祭酒，又奏請啐酒。啐酒訖，以爵授侍中。禮儀使奏請受胙，太祝以黍稷飯籩授司徒，司徒東向跪進。皇帝受，以授左右。太祝又以胙內俎跪授司徒，司徒跪進。皇帝受，以授左右。禮直官引司徒退立。侍中再以爵酒跪進，禮儀使奏請皇帝受爵飲福。飲福訖，侍申受虛爵，興，以授大祝。禮儀使奏請執鎮圭，俯伏興，又奏請再拜。拜訖，樂止。禮儀使前導還版位，登歌樂作，降自西階，樂止。宮縣樂作，至位樂止。禮儀使奏請還小次。宮縣樂作。將至小次，禮儀使奏請釋鎮圭，殿中監跪受。入小次，簾降，樂止。文舞退，武舞進。先是皇帝酌獻訖，將至小次，禮直官引亞獻官詣盥洗位。盥洗訖，升自阼階，酌獻並如常儀。酌獻訖，禮直官引亞獻官詣東序，西向立。諸太祝各以酌罍福酒，合置一爵，一太祝捧爵進亞獻之左，北向立。亞獻再拜受爵，跪祭酒，遂啐飲。太祝進受爵，退，復於坫上。亞獻興再拜，禮直官引亞獻官降復位。終獻如亞獻之儀。初終獻既升，禮直官引七祀獻官各詣盥洗位，搢笏盥執訖，執笏詣神位，搢笏跪執爵，三祭酒，奠爵執笏，俯伏興，再拜訖，諧次位，如上儀。終獻畢，贊者唱「太祝徹籩豆」。諸太祝進徹籩豆，登歌《豐成之樂》作，卒徹樂止。奉禮曰：「賜胙」。贊者唱「衆官再拜」，在位者皆再拜。禮儀使奏請詣版位。簾卷，出次，殿中監跪進鎮圭。皇帝執圭行，宮縣樂作，至位樂止。送神《保成之樂》作，一成止。禮儀使奏請皇帝再拜，贊者承傳，凡在位者皆再拜。禮儀使前奏禮畢，前導皇帝還大次。官縣《昌寧之樂》作，出門樂止。禮儀使奏請釋鎮圭，殿中監跪受，華益傘扇引導如常儀。入大次，簾降。禮直官引太常卿、御史、太廟令、太祝、宮闈令升殿納神主，降就拜位，奉禮讚升納神主訖，再拜，御史以下諸執事者皆再拜，以次出。禮宜官各引享官以次出，太樂令率工人二舞以次出，太廟令闔戶以降乃退。祝冊藏於櫃。 
　　八曰車駕還宮。皇帝既還大次，侍中奏請解嚴。皇帝釋袞冕，停大次。萬刻頃，尚食進膳。所司備法駕鹵簿，與侍祀官序立於太廟櫺星門外，以北爲上。侍中版奏請中嚴，皇帝改服通天冠、絳紗袍。少頃，侍中版奏皇帝出次升輿，導駕官前導，華蓋傘扇如儀。至廟門外，太僕卿率其屬進金輅如式。侍中前奏請皇帝降輿升輅。升輅訖，大僕卿、門下侍即奏請車駕進發，俯伏興，退。車駕動，稱警蹕。至櫺星門外。門下侍郎奏請車駕權停，敕衆官上馬。侍中承旨退稱曰：「制可。」門下侍郎退傳制，贊者承傳。衆官上馬畢，門下侍郎奏請敕車右升。侍中承旨退稱「制可。」千牛將軍升訖，導駕官分左右前導，門下侍郎奏請車駕進發。車駕動，稱警蹕。符寶郎奉八寶與殿中監從，教坊樂鼓吹振作。駕至崇天門外垣櫺星門外，門下侍郎奏請車駕權停，敕衆官下馬。贊者承傳，衆官下馬。車駕動，衆官前引入內石橋，與儀仗倒卷而北，駐立。駕入崇天門，至大明門外降駕。升輿以入。駕既入，通事舍人承旨敕衆官皆退，宿衛官率衛士宿衛如式。 
　　親謝儀，其目有八： 
　　一曰齋戒。前享三日，皇帝散齋二日於別殿，致齋一日於大次。應享官員受誓戒於中書省，如常儀。 
　　二曰陳設，如前親祀儀。 
　　三曰車駕出宮。前享一日，所司備儀從、內外仗，與應享之官兩行序立於崇天門外，太僕卿控御馬立於大明門外，諸侍臣及導駕官二十四人，俱於齋殿前左右分班立侯。通事舍人引侍中跪奏請中嚴，俯伏興。少頃，侍中版奏外辦，皇帝即御座。四品以上應享執事官起居訖，侍中奏請升輿。皇帶出齋段，降自正階，乘輿，華蓋傘扇如常儀。導駕官前導至大明門外，侍中進當輿前，奏請降輿，乘馬訖，導駕官分左右步導。門下侍郎跪奏請進發，俯伏興，前稱警蹕。至崇天門，門下侍郎奏請權停，敕衆官上馬。侍中承旨退，稱制可，門下侍郎退傳制，稱衆官上馬。贊者承傳。衆官出櫺墾門外，上馬訖，門下侍郎奏請進發，前稱警蹕，華盜傘扇儀仗與衆官左右前引，教坊樂鼓吹不振作。至太廟櫺星門外，紅橋南，贊者承傳衆官下馬。下馬訖，自卑而尊與儀仗倒卷而北，兩行駐立。駕至廟門，侍中奏請皇帝下馬，步入廟門。入廟門訖，侍中奏請升輿，尚輦奉輿，華蓋傘扇如常儀。導駕官前導。皇帝乘輿至大次前，侍中奏請降輿，皇帝降輿入就位，簾降，侍衛如式。尚食進膳，如常儀。禮儀使似祝冊奏御署訖，奉出，太廟令受之，各其於坫，置各室祝案上。通事舍人承旨，敕衆官各還齋次。 
　　四曰省牲器，風前親祀儀。 
　　五曰晨裸。享日醜前五刻，光祿卿、良醞令、大官令入實籩、豆、簠、簋、樽、罍，各如常儀。太樂令率工人二舞，以次入就位。禮直官引御史及執事者以次人就位。禮直官引太常卿、御史升殿點視陳設，退復位。禮直官引司徒等官詣各室，分香設酒如常儀。禮直官復引太常卿及御史、太廟令、太祝、宮闈令升殿，奉出帝後神主訖，各退降就拜位，立定。奉禮於殿上贊奉神主訖，奉禮讚曰：「再拜」，贊者承傳，御史以下皆再拜訖，各就位。禮直官引攝太尉由南神門東偏門入就位，立定。協律郎跪俯伏，舉麾興，工鼓祝，宮縣樂作《思成之曲》以黃鐘爲宮，大呂爲角，大簇爲徵，應鐘爲羽，作文舞九成止。太尉以下皆再拜訖，禮直官引太尉詣盥洗位，宮縣樂作《肅寧之曲》，至位樂止，北向立，搢笏、盥手、悅手，執笏詣爵洗位，北向立，搢笏、洗瓚、拭瓚，以瓚授執事者。執笏升殿。宮縣樂作，至阼階下，樂止。升自阼階，登歌樂作，詣太祖尊彝所，西向立，樂止。執葵者以瓚奉大尉，太尉搢笏執瓚。司樽者舉冪酌鬱鬯訖，大尉以瓚授執事者，執笏詣太祖神位，搢笏跪。三上香。執事者以瓚奉太尉，太尉執瓚以鬯裸地訖，以虛瓚授執事者，執笏俯伏興，退出戶外，北向再拜訖，次詣各室，並如上儀。禮華，降自阼階，復位。 
　　六曰進饌。太尉裸將畢，進饌如前儀。 
　　七曰酌獻。太尉既升裸，禮直官引博士，博士引禮儀使至大次前，北向立。通事舍人引侍中詣大次前，版奏請中嚴，皇帝服袞冕。坐少頃，侍中奏外辦，禮儀使跪奏請皇帝行禮，俯伏興。簾卷出次，禮儀使前導至西神門，華蓋傘審停於門外，近侍從入，大禮使後從。殿中監跪進鎮圭，皇帝執圭入門，協律郎跪，俯伏興，舉麾，宮縣《順成之樂》作，至版位東向立，樂止。引禮官分左右侍立，禮儀使蕒詁裏帝再拜。奉禮曰：「衆官再拜」，負者承傳，凡在位皆再拜。禮儀使奏請皇帝詣盥洗位，宮縣樂作，至位樂止。內侍跪取匜，興，沃水，又內侍跪取盤，承水。禮儀使奏請搢鎮圭，皇帝搢圭盥手。內侍跪取巾於篚，興，進。帨手訖，奉爵官以爵跪進。皇帝受爵，內侍奉匜沃水，又內侍奉盤承水。皇帝洗爵訖內，內侍奉巾跪進。裏帝拭爵訖，內侍奠盤匜，又奠巾於篚，奉爵官受爵。禮儀使奏請執鎮圭，導升殿，宮縣樂作，至西階下樂止。升自西階登歌樂作。禮儀使前導詣太祖室樽彝所，東向立，樂止。宮縣樂作，奏《開成之曲》，奉爵官以爵蒞樽，執事者舉冪，侍中跪酌犧樽之泛齊，以爵授執事者。禮儀使前導，入詣太祖神位前，北向立。禮儀使奏請搢鎮圭，跪，又奏請三上香。上香訖，奉爵官以爵授進酒官，進酒官東向以爵跪進，禮儀使奏請執詩祭酒。執爵三祭酒於茅苴訖，以虛爵授進酒官，進酒官受爵以授奉爵官，退立樽彝所。進酒官進徹神案上所奠玉爵馬潼，東向跪進，禮儀使奏請執爵祭馬潼。祭訖，以虛爵授進酒官，進酒官進奠神案上訖，退。禮儀使奏請執圭。俯伏興，司徒搢笏跪俎前，舉牲盤西向以進。禮儀使奏請搢鎮圭，皇帝搢圭，俯受牲盤，北向跪，奠神案上訖，禮儀使奏詰執圭興，前導出戶外褥位，北向立，樂止。舉祝官搢笏跪，對舉祝版。讀祝官北向跪，讀祝文訖，俯伏興。舉祝官奠祝版訖，先詣次室。次蒙古祝史詣室前致辭訖，禮儀使奏請再拜。拜訖，禮代使前導詣各室，奏各室之樂。其酌獻、進牲體、祭馬潼，並如第一室之儀。既畢，禮儀便安請詣飲福位。登歌樂作，至位，西向立，樂止。宮縣《釐成之樂》作，禮直官引司徒立於飲福位惻，太祝以爵酌上樽福酒，合置一爵，以奉侍中，侍中受爵奉以立。禮儀使奏請皇帝再拜。拜訖，奏搢鎮圭跪，侍中以爵跪進。禮儀使奏請執爵三祭酒，又奏請啐酒。啐訖，以爵授侍中。禮儀使奏請受胙，太祝黍稷飯籩授司徒，司徒東向跪進，皇帝受，以授左右。太祝又以胙肉俎跪授司徒，司徒跪進，皇帝受，以授左右，禮直官引司徒退立。侍中再以爵酒跪進，禮儀使奏請皇帝受爵，飲福酒訖，侍中受虛爵興，以授太祝。禮儀使奏請執鎮圭，俯伏興，又奏請再拜。拜訖，樂止。禮儀使前導還版位。登歌樂作，降自西階，樂止。宮縣樂作，至位樂止。奉禮於殿上唱大祝徹籩豆。宮縣《豐寧之樂》作，卒徹，樂止。奉禮曰：「賜胙」，贊者唱，衆官再拜，在位者皆再拜，送神樂作《保成之曲》作一成，止。禮儀使奏主皇帝再拜，贊者承傳，在位者皆再拜。拜訖，禮儀使前奏禮畢，皇帝還大次。宮縣《昌寧之樂》作，出門，樂止。禮儀使奏請釋鎮圭，殿中監跪受，華蓋傘扇如常儀。入次，簾降。禮直官引大常刀、御史、太廟令、太祝、宮闈令升殿納神主訖，各降就位。贊者於殿上唱升納神主訖，奉禮曰：「再拜」，御史以下諸執事者皆再拜訖，以次出。通事舍人禮直官各引享官以次出，太樂令率工人二舞以次出，太廟令闔戶訖降乃返。祝版藏於櫃。 
　　八曰車駕還官。皇帝既還大次，侍中奏請解嚴。皇帝釋袞冕，停大次。五刻頃，尚食進膳，如常儀。所司備儀從、內外仗，與從祀諸執事官兩行序立於太廟櫺星門外。侍中版奏外辦，皇帝出次升輿，導駕官前導，華蓋傘扇如常儀。至廟門，太僕卿進御馬，侍中奉請皇帝降輿乘馬。乘以訖，門下侍郎奏請進發，俯伏興退，前稱警蹕。至櫺墾門外，門下侍即奏請權停，敕衆官上馬。侍中承旨返稱曰：「制可」，門下侍郎退傳制，贊者承傳，衆官上馬畢，導駕官及華益傘扇分左右前導，稱警蹕，教坊樂鼓吹振作。至崇天門櫺星門外，門下侍郎奏請權停，敕衆官下馬。贊者承傳，衆官下馬訖，左右前引入內石橋北，與儀仗倒卷而北，駐立。駕入祟天門，至大明門外降馬，升輿以入。駕既入，通事舍人承旨敕衆官皆退，宿衛官率衛士宿衛如式。 
　　攝祀儀，其目有九： 
　　一曰齋戒。享前三日，三獻官以下凡與祭員，皆公服受誓戒於中書省。是日質明，有司設金椅於省庭，一人執紅羅傘立於其左。奉禮郎率儀鸞局陳設版位，獻官諸執事位，俱藉以席，乃加紫綾褥。設初獻太尉位於省階少西，南向；大禮使位於其東，少南，西向；監祭御使位二，於通道之西，東向；監禮博士位二，於通道之西，東向；俱北上。設司徒亞終獻位於其南，北向，西上。次助奠七祀獻官，次太常卿、光祿卿、光祿丞、讀祝官、太官令、良醞令、廩犧令、司樽彝、舉祝官、太官承、廩犧丞、奉爵官、奉瓚官、盥爵官二、巾篚官、蒙古太祝、巫祝、點視儀衛、清道官及與祭官，依呂級陳設，皆異位重行。太廟令、太樂令、郊杜令、太祝位於通道之西，北向，東上。太廟丞、太樂丞、郊杜丞、奉禮郎、協律郎、司天生位於通道之東，北向，西上。齋郎位於其後。贊者引行事等官，各就位，立定。次引初獻官立定。禮直官搢笏，讀誓文曰：「某年某月某日，享於太廟，各揚其職，其或不敬，國有常刑。」散齋二日宿於正寢，致齋一日宿於祠所。散齋日治事如故，不弔喪問病，不作樂，不判署刑殺文字，不決罰罪人，不與穢惡事。致齋日惟享事得行。餘悉禁，凡與享之官，己齋而闕者。通攝行事。七品以下官先退，餘官再拜。禮直官贊「鞠躬」，「拜」，「興」，「拜」，「興」，「平身」，「禮畢」。守廟兵衛與太樂工人，俱清齋一宿。赴祝所之曰，官給酒饌。 
　　二曰陳設。享前二日。所司設兵衛於廟門，禁斷行人。儀鸞局設幄幔於饌殿，所司設三獻官以下行事執亨官次於齋房之所。前一日，太樂令率其屬設宮縣之樂於庭中。東方、西方磬徹起北，鍾徹次之。南方、北方。磬徹起西，鍾徹次之。設十二徹鍾於編縣之間。各依辰位，樹建鼓於四隅。置祝敔於北縣之內。柷一在道東，敔一在道西。路鼓一在柷之東南，晉鼓一在其後，又路鼓一在柷西南。諸工人各於其後。東方、西方，以北爲上。南方、北方，以西爲上。文舞在北，武舞在南，立舞表於酇綴之間。又設登歌之樂於殿上前楹間。玉磬一徹在西，金鐘一蘆在東，敔一在金鐘北稍西，敔一在玉磬北稍東。搏栿二，一在敔北。一在柷北，東西相向。歌工次之，餘工各位於縣後。其匏竹者立於階間，重行北向，相對爲首。 
　　享前一日，太廟令率其屬掃除庭之內外。樞密院軍官一員。率軍人劃降除草穢，平冶道路。又設七祀鐐柴於廟門之外。又於室鋪設神位於北牖下，當戶南向。每位設黼黼一，紫綾厚褥一，薄褥一，莞席一，繅席二，虎皮次席二。時暄則用桃枝竹蓆，幾在筵上。又設三獻官拜跪褥位二，一在室內，一在室外。學士院定撰祝冊訖，書祝官於饌幕具公服書祝訖，請初獻官署御名訖，以授太廟令。又設祝案於室戶外之右。又設三獻官位於殿下橫街之南，稍西，東向。亞獻終獻位稍卻，助奠七祀獻官又於其南。書祝官、讀祝官、舉祝官、太廟令、太官令、良醞令、廩犧令、太廟丞、太官丞位，又於其南。司撙彝、奉瓚官、奉爵官、盥洗巾篚、爵洗巾篚、蒙古太祝、蒙古巫祝、太祝、宮闈令及七祀司樽彝、盥洗巾篚，以次而南。又設齋郎位於其後。每等異位，重行，東向，北上。又設大禮使於南神門東偏門稍北，北向。又設司徒、太常卿等位於橫街之南，稍東，西向，與亞終獻相對，司徒位在北，太常卿稍。太常同知、光祿卿、僉院、同僉、院判、光祿丞、拱衛使，以次而南。設監祭御史位二、監禮博士位二於橫街之北，西向，以北爲上。又設協律郎位在宮縣樂蘆西北，東向，大樂丞在樂蘆之間。又設大樂令、協律郎位於登歌樂蘆之間。又設牲榜於東神門外，南向。設太常卿位於牲位南向。監祭御史位在太常卿之左，太官令次之，光祿丞、大官丞又次之，廩犧令位在牲西南，廩犧丞稍卻，俱北向，以右爲上。又設諸太祝位於牲東，西向，以北爲上。又設蒙古巫祝位於牲東南，北向。又設首饌位於省饌殿前，太常卿、光祿卿、光祿丞、太官令位於東，西向；監祭、監禮位於西，東向；皆北上。太廟令陳祝版於室右之祝案，又率祠祭局設籩、豆、蘆、簋。每室左十又二籩，右十又二豆，俱爲四行。登三在籩豆之間，鉶三次之，蘆二、簋二又二次之，蘆左簋右，俎七在蘆簋之南，香案一次之，沙池又次之。又設每室樽罍於通廊，斝彝、黃彝各一，春夏用雞彝、烏彝、犧樽二、象樽二，秋冬用著樽、壺樽、著樽二、山罍二，以次在本室南之左，皆加勺冪。爲酌樽所，北向，西上。彝有舟坫冪。又設壺樽二、太樽二、山罍四，在殿下階間，俱北向。望室戶之左，皆有坫加冪，設而不酌。凡祭器，皆藉以席。又設七祀位於橫街之南道東，西向，以北爲上。席皆以莞。設神版位，各於座首。又設祭器，每位左二籩，右二豆，蘆一、簋一在籩豆間，俎一在籩前，爵坫一次之，壺尊二在神位之西，東向，以北爲上，皆有坫勺冪。又設三獻盥洗、爵洗在通街之西，橫街之南，北向。罍在洗西加勺，篚在冼東，皆實以巾。爵洗仍實以瓚，爵加盤坫，執罍篚者各位於後。又設七祀獻官盥洗位於七祀神位前，稍北。罍在洗西，篚在洗東，實以巾。又實爵於坫。執罍篚者各位於後。 
　　三日習儀。享前二日，三獻以下諸執事官員赴太廟習儀。次日早，各具公服乘馬赴東華門，迎接御香至廟省牲。 
　　四曰迎香。享前一日，有司告諭坊市，灑掃經行衢路，只備香案。享前一日質明，三獻官以下及諸事官，各具公服，六品以下官皆借紫服，詣崇天門下。太常禮儀院官一員奉御香。一員奉酒，二員奉馬潼，自內出。監祭、監禮奉禮郎、太祝分兩班前導。控鶴五人，一人執傘，從者四人，執儀仗在前行。至大明門，由正門出，教坊大樂作。至崇天門外，奉香、酒、馬潼者安置於輿，導引如前。行至外坦櫺星門外。百官上馬，分兩班行於儀仗之外，清道官行於儀衛之先，兵馬司之兵夾道次之，金鼓又次之，京尹儀從又次之，教坊大樂爲一隊次之。控鶴帨手各服其服，執儀仗左右成列次之，拱衛使居其中。儀鳳司細樂又次之。太常卿與博士、御史導於輿前，獻官、司徒、大禮使、助奠官從入至殿下，獻官奉香、酒、馬潼升自東階，入殿內通郎正位安置。禮直官引獻官降自東階，由東神門北偏門出，釋服。 
　　五曰省器，見親祀儀。 
　　六曰尺裸。祀曰醜前五刻，太常卿、光祿卿、太廟令率其屬設燭於神位，遂同三獻官、司徒、大禮使等每室一人，分設御香酒醴，以金玉爵斝，酌馬衝、葡萄尚醞酒奠於神案。又陳籩豆之實。籩四行，以右爲上。第一行魚鱐在前，糗餌、粉餈次之。第二行，乾撩在前，幹棗、形鹽次之。第三行。鹿脯在前，榛實、幹桃次之。第四行，菱在前，茨、慄次之。豆四行，以左爲上。第一行，芹菹在前，筍菹、葵薀次之。第二行，菁菹在前，韭菹、米參食次之。第三行，魚醢在前，免醢、豚拍次之。第四行，鹿臡前，簠醢、糝食次之。簠實以稻梁，簋實以黍稷，登實以太羹，鉶實以和羹，樽彝、斝彝實以明水。黃彝實以鬱鬯，犧樽實以泛齊。象樣實以醴齊，著樽實以盎齊，山罍實以三酒，壺樽實以醍齊，太樽實以沈齊。凡齊之上樽實以明水，酒之上樽實以原酒，其酒齊以上醞代之。又實七祀之祭器，每位左二籩。慄在前，鹿脯次之。右二豆，菁菹在前，鹿臡次之。簠實以黍，簋實以稷，壺尊實以醍齊，其酒齊亦以上醞代之。陳設訖，獻官以下行事執事官，各服其服，會於齊醞班廳。禮直官引太常卿、監祭、監禮太廟令、太祝、宮闈令、諸執事官、齋郎，自南神門東偏門入就位，東西相向立定。候監祭、監禮按殿之上下，徹去蓋冪，糾察不如儀者，退復位。禮直官引太常卿、監祭、監禮、太廟令、太祝、宮闈令升自東階，詣太祖室。蒙古太祝起帝主神冪，宮闈令起後主神冪。次詣每室，並如常儀畢，禮直官引太常卿以下諸執事官，當橫街間，重行，以西爲上，北向立定。奉禮郎贊曰：「奉神主訖，再拜。」禮直承傳，太常卿以下皆再拜訖，奉禮郎又贊曰：「各就位。」禮直官引諸執事官各就位，次引太官率齋郎由南神門東偏門以次出。贊者引三獻官、司徒大禮使、七祀獻官、諸行事官，由南神門東偏門入，各就位，立定。禮直官進於初獻官之左，贊曰：「有司謹具，請行事」，退復位。協律郎跪，俯伏興，舉麾，興，工鼓祝，宮縣樂奏《思成之曲》九成，文舞九變。奉禮郎贊再拜，在位者皆再拜。奉禮又贊諸執事者各就位，禮直官引奉瓚、奉爵、盥爵、洗巾篚執事官各就位，立定。禮直官引初獻官詣盥洗位，宮縣樂作無射宮《肅寧之曲》，至位北向立定。搢笏、盥手、執手，執笏詣爵洗位，至位北向立定。搢笏、執瓚、洗瓚、拭瓚，以瓚授執事者，執笏，樂止。登歌樂作，奏夾鍾宮《肅寧之曲》，升自東階，樂止。詣太祖酌樽所，西向立，搢笏，執事者以瓚授初獻官，執瓚。司樽彝跪舉冪，良醞令跪酌黃彝鬱冪，初獻以瓚授執事者。執笏詣太祖神位前，北向立，搢笏跪，三上香。執事者以瓚授初獻，初獻執瓚以鬯灌於沙池，以瓚授執事者，執笏，俯伏興，出室戶外，北向立。再拜訖，詣每室裸鬯如上儀。俱畢，禮直官引初獻降自東階，登歌樂作，奏夾鍾宮《肅寧之曲》。復位，樂止。 
　　七曰饋食。初獻既裸，如前進饌儀。 
　　八曰酌獻。大祝立茅苴於盤。禮直官引初獻詣盥洗位，宮縣樂作，奏無射宮《肅寧之曲》，至位北向立，搢笏、盥手、帨手，執笏詣爵洗位。至位，搢笏、執爵、洗爵、拭爵。以爵授執事者，執笏，樂止。登歌樂作，奏夾鍾宮《肅寧之曲》，升自東階，樂止。詣太祖酒樽所，西向立，搢笏執爵。司樽彝搢笏跪舉冪，良醞令措笏跪酌犧樽之泛齊，以爵執事者，執笏。宮縣樂作，奏無射宮《開成之曲》，詣太祖神座前，北向立，稍前，搢笏堍，三上香。執爵，三祭酒於茅苴，以爵授執事者，執笏，俯伏興，平立。請出室出戶外，北向立，樂止，俟讀祝。舉祝官搢笏跪，對舉祝版，讀祝官跪讀祝文。讀訖，舉祝官奠祝版於案，執笏興，讀祝官俯伏興。禮直官贊再拜訖，次詣每室，酌獻如上儀，各奏本室之樂。獻畢，宮縣樂止。降自東階，登歌樂作，奏夾鍾宮《肅寧之曲》。初獻復位，立定。文舞退，武舞進，宮縣樂作，奏無射官《肅寧之曲》。舞者立定，樂止。禮直官引亞獻詣盥洗位。至位北向立，搢笏、執爵、洗爵、拭爵。以爵授執事者。升自東階，詣太祖酌樽所，西向立，搢笏，執爵。司樽彝搢跪舉冪，良醞令搢笏跪酌象樽之醴齊，以爵授執事者，執笏。宮縣樂作，奏無射宮《肅寧之曲》。詣太祖神座前。北向立，稍前，搢笏跪，三上香，執爵，三祭酒於茅苴，以爵授執事者，執笏俯伏興，平立，請出室戶外，北向立。再拜訖，次詣每室，酌歌並如上儀。獻畢，樂止。降自東階，復位立定。禮直官引終獻，如亞獻之儀，唯酌若樽之盎齊。禮畢，降復位。初終獻將行，贊者引七祀獻官詣盥洗位，搢笏、盥手、帨手訖，執笏詣酒樽所，搢笏、執爵、酌酒，以爵授執事者，執笏詣首位神座前，東向立，稍前，搢笏跪執爵，三祭酒於沙池，奠爵於案，執笏俯伏興。少退立，再拜訖，每位並如上儀。俱畢，七祀獻官俟終獻官降復位，立定。 
　　九曰祭馬衝。終獻酌獻將畢，禮直官分引初獻亞獻官、司徒、大禮使、助奠官、七祀獻官、太常卿、監祭、監禮、太廟令丞、蒙古庖人、巫祝等升殿。每室獻官一員各立於戶外，太常悶、監祭、監禮以下立於其後。禮直官引獻宵詣神座前，蒙古庖人割牲體以授獻官。獻官搢笏跪樽於帝主神位前，次奠於後主神位前訖，出笏退就拜位，搢笏跪。太廟令取案上先設金玉爵斝馬衝、葡萄尚醞酒，以次授獻官，獻官皆祭於沙池。蒙古巫祝致辭訖，宮縣樂作同進饌之曲。初獻出笏就拜興，請出室戶外，北向立。俟衆獻官畢立，禮直官通贊曰：「拜」，「興「，凡四拜。監祭、監禮以下從拜。皆作本朝跪禮。拜訖，退，登歌樂作，降階，樂止。太祝徹籩、豆，登歌樂作，奏夾鍾宮《豐寧之曲》。奉禮讚賜胙，贊者承傳，衆官再拜興。送神樂作，奏黃鐘宮《保成之曲》一成而止。太祝各奉每室祝版，降自太階望瘞位，禮直官引三獻、司徒、大禮使、助奠、七祀獻官、太常卿、光祿卿、監祭、監禮視燔祝版，至位坎北南向跪，以祝版奠於柴，就拜興。俟半燎，禮宜官贊「可瘞。」禮直官引三獻以下及諸執事者、齋郎等，由南神門東偏門出至揖位，圓揖。樂工二舞以次從出。三獻之出也，禮直官分引太常卿、太廟令、監祭、監禮，蒙古太祝、宮闈令及各室太祝，升自東階，詣太祖神座前，升納神主，每室如儀。俱畢，降自東階，至橫街南，北向西上立定。奉禮讚曰：「升納神主訖，再拜」，贊者承傳，再拜訖。以次出。禮畢，三獻官、司徒、大禮使、太常禮儀院使、光祿卿等官，奉胙進於闕庭。駕幸上都，則以驛赴奉進。 
　　攝行告謝儀：告前三日，三獻官以下諸執事官，各具公服赴中書省受誓戒。告前一日未正一刻，省牲器。至期質明，三獻官以下諸執事者各服法服，禮直官引太常卿、監祭、御史、監禮博士、五令諸執事官先入就位。禮直官引監祭、監禮點視陳設畢，復位。禮直官引太常卿、監祭、監禮、太廟令、太祝、宮闈令奉遷各室神主訖，降自橫街，北向立定。奉禮郎贊「再拜。」在位官皆再拜訖，奉禮郎贊「各就位。」訖，太官令、齋郎出。禮直官引三獻、司徒、光祿卿、捧瓚，、爵盥、爵洗官人就位，立定。禮直官贊「有司謹具，請行事，。」降神樂作，九成止。奉禮郎贊「再拜」，三獻以下再拜訖，秦禮郎贊「諸執事者各就位」，立定。禮直官引初獻詣盥洗位，盥手，詣爵洗位，洗瓚。詣第一室酒樽所，酌鬱鬯。諧神座前，北向跪，搢笏三上香，奠幣執瓚。以鬯灌於沙池，執笏俯伏興。出室戶外，再拜訖，次詣各室，並如上儀。俱畢，降復位。司徒率齋郎進饌，如常儀。奠畢，降復位。禮直官引初獻詣盥洗位，盥手，詣爵洗位，洗爵。詣第一室酒樽所，酌酒。詣神座前，北向搢笏跪，三上香，執爵三祭酒於茅苴，以爵授執事者，執笏俯伏興，出室戶外，北向立。俟讀祝官讀祝文訖，再拜。詣每室，並如上儀。俱畢。降復位。禮直官引亞獻官盥手、洗爵、酌獻，並如初獻儀。惟不讀祝。俱畢，降復位。禮直官引終獻，並如亞獻儀。俱畢，復位。太祝籩、豆，奉禮郎贊賜胙，衆官再拜。在位官皆再拜訖，禮直官引三獻官、司徒、太常卿、盥祭、監禮視焚祝版幣帛，禮直贊「可瘞」。禮畢，太常卿、監祭、監禮升納神主訖，樽自橫階。奉禮郎贊再拜，在位官皆再拜訖，退。 
　　薦新儀：至曰質明，太常禮儀院官屬赴廟所，皆公服俟於次。太廟令卒其屬升殿，開室戶，不出神主，設籩豆俎、酒醴、馬潼及室戶內外褥位。又設盥洗位於階下，少東，西向。奉禮郎牢儀鸞局設席褥版位於橫街南，又設盥盆巾帨二所於齊班幕前。心與祭事官皆盥手訖，太常官詣神廚點祝神饌。執事者奉所薦饌物，各陳饌幕內。太常官以下人就位，東西重行，北向立定。禮直官贊「皆再拜」，「鞠。」「躬」，「拜」，「興」，「拜」，「興」，「平立」，「各就位」。禮直官引太常次官一員，率執事者出詣饌所，奉饌入自正門，升自太階，奠各室神位前。執事者進時食，院官搢笏受而奠之。禮直官引太常禮儀使詣盥洗位，盥手、帨手。升殿詣第一室神位前，搢笏，執事者注酒於杯，三祭酒，又注馬潼於杯，亦三祭之。奠杯於案。出笏，就拜興，出室戶外，北向立，再拜。每室俱畢，降復位，執事者皆降。禮直官贊「再拜」，「鞠躬」，「拜」。「興。」「拜」，「興」，「平立」。餘官率執事者升徹饌，出殿闔戶。禮直官引太常官以下俱出東神門外，圓揖。 
　　國俗，每歲太廟四祭，用司禋監官一員，名蒙古巫祝。當省牲時，法服，同三獻官升殿，詣戶室告腯，還至牲所，以國語呼累朝帝後名諱而告之。明旦，三獻禮畢，獻官、御史、太常卿、博士紅升殿，分詣各室。蒙古博兒赤跪割牲，太僕卿以朱漆盂奏馬乳酌奠。巫祝以國語告神訖，太祝奉祝幣詣燎位，獻官以下復版位載拜，禮畢。 
　　每歲，九九內及十二月十六日以後，於嬈飯院中，用馬一、羊三、馬潼、酒醴、紅織金幣及裏絹各三匹，命蒙古達官一員，偕蒙古巫覡，掘地爲坎以燎肉，仍以酒醴、馬潼雜燒之。巫覡以國語呼累朝御名而祭焉。 
　　神御殿，舊稱影堂。所奉祖宗御容，皆紋綺局織錦爲之。大德十二年，敕丞相脫脫、平章禿堅帖木兒：「成宗及貞慈靜懿皇后御影，依大天壽萬寧寺內御容織之。南木罕太子及妃，晉王及妃，依帳殿內小影織之。」延祐七年，敕平章伯帖木兒，進巧工及偉傳神李肖巖。依世祖御容之制，畫仁宗及莊懿慈聖皇后，高九尺五寸，闊八尺。至治三年太傅朵歹、左丞善生、院使明理董阿進呈太皇太后、英宗御容，令畫畢，復織之。天曆二年，敕平章董阿、同知儲政院阿木腹：「朕令畫後妣、皇后御容，可令諸色府達魯花赤阿咱、杜總管、蔡總管、李肖巖提調速畫之。」其繪畫用物：土粉五斤，明膠五斤，回回青八兩，回回胭脂八兩，回回胡麻一斤，心紅三斤，泥金一兩二錢，黃子紅一斤，官粉三斤，紫八兩，雞子五十枚，生石青十一斤，鴉青暗花綻絲八十尺，五色絨八兩，大紅銷紅朽花羅四十尺，紅絹四十尺，紫梅花羅七尺，紫檀軸一，椴木額條一，白銀六兩。 
　　影堂所在：世祖帝後，大聖壽萬安寺，裕宗帝後亦在焉。順宗帝後，大普慶寺，仁宗帝後亦在焉。成宗帝後，大天壽萬寧寺。武宗及二後，大崇恩福元寺，爲東西二殿。明宗帝後，大天源延聖寺。英宗帝後，大永福寺。也可皇后，大護國仁王寺。泰定帝敕：奉北安王塑像於高梁寺，即護國仁王寺也。至元七年建，大德五年奉安昭睿順聖皇后御容，故以北安王袝祀焉。世祖、武宗影堂，皆藏玉冊十有二牒，玉寶一鈕。仁宗影堂，藏皇太子玉冊十有二牒，皇后玉冊十有二牒，玉寶一鈕。英宗影堂，藏皇帝玉冊十有二膚，玉寶一鈕，皇太子玉冊十有二牒。凡帝後冊、寶，以匣匱金鎖鑰藏於太廟，此其分置者。 
　　其祭器，則黃金並斝盤孟之屬以十數，黃金塗銀香盒碗碟之屬以百數，銀壺釜杯匜之屬稱是。玉器、水晶、瑪瑙之器爲數不同，有玻璃瓶、琥珀勺。世祖影堂真珠簾，又皆有珊瑚樹、碧甸子山之屬。 
　　其祭之曰：常祭每月初一日、初八日、十五日、二十三日，節祭元日、清明、蕤賓、重陽、冬至、忌辰。基祭物，常祭以蔬果，節祭忌辰用牲。祭官便服，行三獻禮。加薦用羊羔、炙魚、饅頭、■〈飠其〉子、西域湯餅、園米粥、沙糖飯羹。 
　　泰定二年，亦作顯宗影堂於大天源延聖寺，天曆元年廢。舊有崇福、殊祥二院，奉影堂祀事，乃改泰禧院。二年，又改爲太禧宗禋院，秩二品。既而，復以祖宗所御殿殿尚稱影堂，更號神御。殿皆制名以冠之：世祖曰元壽，昭睿順聖皇后曰睿壽，南必皇后曰懿壽，裕宗曰明壽，成宗日廣壽，順宗曰衍壽，武宗日仁壽，文獻昭聖皇后曰昭壽，仁宗曰文壽，英宗日宜壽，明宗曰景壽。且命學士擬其麩祀儀注，今闕。 
　　又有玉華宮孝思殿在真定。世祖中統二年七月，命道士王追歸於真定，建道觀，賜名玉華宮。以忌日享祀太上皇、皇太后御容。本路宵吏祭奠，太常博士按《宋會要》定其儀。所司前期置辦茶飯、香果。質明，禮直官、引獻官與陪位官以下，並公服入廟庭，西向立。俱再拜訖，引獻官詣殿正階下再拜，升階至案前褥位，三上香，三奠酒訖，就拜興。又再拜訖，引獻官復位，與陪位官以下俱再拜，退。仁宗皇慶二年秋八月庚辰，命大司徒田忠良詣真定致祭，依歲例給御香酒並犧牲物錢中統鈔一百錠。延祐四年，始用登歌樂，行三獻禮。舊志云：皇慶二年。彼此牴牾，未詳孰是。 
　　七年，太常博士言：「原廟之制隆古未聞。謹案：尚書黷於祭祀，時謂弗欽春秋之義，父不祭於支庶，君不祭於臣僕之家。聖朝建立七廟，崇奉孝享，可謂至矣。而睿宗皇帝神御別在真定路玉華宮，竅維有功德於天下者，莫如太祖、世祖。太祖不聞有原廟。世祖神御奉安大聖壽萬安寺，歲時差官，以家人禮祭供，不用太常禮樂。今玉華宮原廟列在郡國，又非隆興降誕之地，主者以臣僕之賤，供奉御容，非禮之甚。伏望稽前漢故事，致隆太廟。玉華宮照京師諸寺影堂例，只命有司以時祭供。罷遣太常禮樂，非獨聖胡得典禮之正，抑且有司無褻瀆之煩，禮官免失禮之責矣。」議上，帝從之，敕歲時本處依舊禮致祭。 
　　其太祖、太宗、睿宗御容在翰林者，至元十五年十一月，命承旨和禮霍孫寫太祖御容。十六年二月，覆命寫太上皇御容，與太宗舊御容，俱置翰林院，院官香秋致祭，二十四年二月，翰林院言舊院屋敝，新院屋才六間，三朝御容宜於太常寺安奉，後仍遷新院。至大四年，翰林院移署舊尚書省，有旨月祭。中書平章完澤等言：「祭祀非小事，太廟歲一祭，執事諸臣受戒誓三日乃行事，今此輕易非宜。舊置翰林院御容，春秋二祭，不必增益。」從之。至治三年，遷置普慶寺，祀禮廢。泰定二年八月，中書省臣言當祭如故。乃命承旨翰赤齎香酒至大都。同省臣祭於寺。四年，造影堂於石佛寺，未及遷。至順元年七月，即普慶寺祭如故事。二年，復祀於翰林國史院。後至元六年，翰林院言：「三朝御容祭所甚隘，兼歲久屋漏，於石佛寺新影堂春安爲宜。」中書省臣奏：「此世祖定製，當仍其舊。「從之。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

