
卷六十一·志第二十八
　
　　○百官七 
　　大都留守司。秩正二品。掌守衛都城宮禁，調度本路供億，兼理營繕內府諸邸、尚方供張及門鑰啓閉之事。留守五員，正二品。同知二員，正三品。副留守二員，正四品。判官二員，正五品。經歷一員，從六品。都事二員，從七品。管勾承發架閣庫一員，正八品。照磨兼覆料官一員，正八品。部役兼壕寨一員。至元八年，至元二年置宮殿府，秩正四品。罷宮殿府行工部大少府監。二十一年，置大都留守司，兼本路都總管，知少府監事。《元典章》：大都留守詞達魯花赤兼少府監事正二品，大都留守正二品。知當時有達魯花赤，其何時裁省則不可考。是年，又別置大都路都總管府，並少府監人留守司。皇慶元年，復立少府監，隸留守司。延祐七年，罷少府監，以本司兼監事。至正十八年，置大都分府四。其屬附見： 
　　修內司。秩從五品。領十四局工匠。提點一員，從五品。大使一員，從五品。副使一員，正五品。直長五員，正八品。吏目一員，照磨一員，部役七員。中統二年置其屬曰： 
　　大木局。提領七員，管勾三員。中統二年置。 
　　曰：小木局。提領二員。同提領一員，副提領三員，管勾二員，提控四員。中統四年置。 
　　曰：泥廈局。提領八員，管勾二員。中統四年置。 
　　曰：車局。提領二員，管勾一員。中統五年置。 
　　曰：裝釘局。提領二員，同提領二員。中統四年置。 
　　曰：銅局。提領一員，同提領一員，管勾一員。中統四年置。以上六局，俱秩從八品。 
　　曰：竹作局。提領二員。提控一員。中統四年置。 
　　曰：繩局。提領二員。中統五年置。 
　　祗應司。秩從五品。掌內府及諸正邸異巧工作，修禳寺觀營繕。大使一員，從五品。副使一員，正七品。直長三員，正八品。吏目一員。《元典章》祗應司都監，正九品，世祖建大都、上都宮殿，始置屬。其屬曰： 
　　油漆局。提領五員，同提領、副提領各一員。掌髹漆。中統元年置。 
　　曰：畫局。提領五員，管勾一員。掌藻繪之工。中統元年置。 
　　曰：銷金局。提領一員，管勾一員。掌裝鋈之工。中統四年置。 
　　曰：裱槽局。提領一員。掌裝裱之工。中統二年置。 
　　曰：燒紅局。提領二員。掌心紅顏料。至元元年置。 
　　器物局。秩從五品。掌內府宮殿及一切寺觀公廨之管繕，凡御用各位下鞍轡、忽哥轎子、帳房車輛、金寶器物，皆掌之。大使一員，從五品。副使一員，正七品。直長二員，正八品。吏目一員。中統四年，置御用器物局，受省札。至元七年，改器物局，其屬曰： 
　　鐵局。提領三員，管勾三員。掌輕細鐵工。中統四年置。 
　　曰：減鐵局。管勾一員。掌造御用諸宮邸繫腰。中統四年置。 
　　曰：盒鉢局。提領二員。掌制御用及繫腰。中統四年置。 
　　曰：成鞍局。提領三員。掌造御用鞍轡、象轎。中統四年置。 
　　曰：羊山鞍局。提領一員。掌造常課鞍轡。至元十八年置。 
　　曰：網局。提領二員，管勾一員。掌網扇之工。中統四年置。 
　　曰：刀子局。提控二員。掌造御用及諸宮邸寶貝佩刀。中統四年置。 
　　曰：旋局。提領二員。掌造御用木器。中統四年置。 
　　曰：銀局。提領一員。掌御用金銀器盒。中統四年置。 
　　曰：轎子局。提領一員。掌造御用木植鞍子諸物。中統四年置。 
　　曰：採石局。秩從七品。大使、副使各一員。掌營造石材。至元四年置。曰石局總管。至元十一年，撥採石夫二千餘戶，常任工役，置大都等處採石提舉司。二十六年罷，立採石局。 
　　山場。提領一員。管勾五員。後改爲總管。 
　　大都城門尉。秩正六品。尉二員。正六品。副尉一員。從六品。掌門禁啓閉管鑰之事。至元二十年置以，四怯薛八刺哈赤爲之。二十二年，增諸門尉、副各一人。二十四年，復以六衛親軍參掌。凡十有一門，曰：麗正、文明、順承、平則、和義、肅清、晏貞、健德、光熙、崇仁、齊化，每門設尉二員，副尉一員。 
　　犀象牙局。秩從六品。大使、副使、《元典章》象犀牙局副使，正七品。直長《元典章》正八品。各一員。掌營繕犀象龍牀卓器繫腰等事。中統四年置。至元五年，增副使一員。其屬曰： 
　　雕木局。提領一員。掌宮殿香閣營繕之事。至元十一年置。 
　　曰：牙局。提領一員，管勾一員。掌象牙龍牀之工。至元十一年置。 
　　大都四窯場。秩從六品。提領、大使、副使各一員。《元典章》：大都窯場大使從八品。舊志從六品，當是訛字。掌營造自琉璃磚瓦。至元十三年丘。其屬曰： 
　　南窯場。大使、副使各一員。中統四年置。 
　　曰：西窯場，大使、副使各一員。至元四年置。 
　　曰：琉瓊局。大使、副使各一員。中統四年置。《元典章》：大都鐵局大使、石局大使均正八品。舊志無此二官。 
　　凡山採木提舉司。秩從五品。掌採伐雜作木植，及造只孫繫腰刀把諸物。達魯花赤、提舉各一員，並從五品。同提舉一員，正七品。副提舉一員，正八品。吏目一員。至元十四年置。 
　　上都採山提領所。秩從八品。提領、副提領、提控各一員。至元九年置。 
　　凡山宛平等處管夫匠所。提領二員，同提領二員，管領催車材戶提領一員。至元十五年置。 
　　器備庫。秩從五品。提點一員，從五品。大使一員，從六品。副使二員，正七品。直長四員。正八品。掌金銀寶器二千餘事。至元二十七年置。 
　　甸皮局。秩正七品。大使一員。至元七年置。十四年始定品秩。二十一年，改隸留守司，歲辦熱造紅甸羊皮二千有奇。 
　　上林署。秩從七品。署令、署丞各一員，《元典章》：上林署，令正八品，直長從八品，直長一員。掌栽花卉，供蔬果，種苜蓿以飼駝馬，備碟炭以給營繕。至元二十四年置。 
　　養種園。提領二員。掌西山淘煤，羊山燒造黑白木炭，以供上用。中統三年置。 
　　花園。管勾二員。掌花果。至元二十四年置。 
　　苜蓿園。提領三員。掌種苜蓿。 
　　儀鸞局。秩正五品。掌燈燭張設之事，及門戶鎖鑰，內府諸宮太廟等處祭祀庭燎，縫製簾椎，灑掃掖庭，領燭刺赤、水手、樂人、禁蛇人等。輪直怯薛大使四員，正五品。副使二員，從六品。直長三員，正八品。都目一員。至元十一年置。秩正七品。二十三年，升正五品。至大四年，仁宗御西官，又別立儀鸞後，設官同。延祐七年，增大使二員，以宦者爲之。其屬曰：燭刺赤提領大員、提控四員，水手提領二員；針工提領一員；蠟燭局提領一員。 
　　木場。提領一員，大使一員，副使一員。掌受給營造宮殿材木。至元四年置。 
　　大都路管領諸色人匠提舉司。秩從五品。掌理斷婚田詞訟等事。提舉一員，從五品。同提舉一員，正七品。副提舉一員，正八品。吏目一員。中統四年置人匠奧魯總管府。秩從四品。《元典章》大都人匠副總管，正五品。至元十二年，改提舉司。十五年，兼管採石人戶。 
　　真定路、東平路管匠官。秩從七品。每路大使一員，副使一員。中統四年置。 
　　保定路、宣德府管匠官。秩從七品。保定大使一員，副使一員，管匠官一員。宣德管匠官二員。中統四年置。 
　　大名路管匠官。秩從七品。大使一員，管匠官三員。中統四年置。 
　　晉寧、冀寧、大同、河間四路管匠官。每路大使、副使各一員。中統四年置。 
　　收支庫。秩正九品。掌受給營。提點一員，大使一員，副使二員，直長二員。至元四年置。 
　　諸色庫。秩正八品。掌修內材木及江南異樣木植，並應辦官寺齋事。大使一員，副大使一員。至大四年置。 
　　太廟收支諸物庫。秩正八品。大使、副使各一員。至治二年，以應治太廟始置。 
　　南寺、北寺收支諸物二庫。秩正七品。提領、大使各一員，副使二員。至治元年，以建壽安山寺始置。 
　　廣誼司。秩正三品。司令二員，正三品。同知二員，正四品。副使二員，正五品。判官二員，正六品。經歷、知事各二員，照磨一員。總和顧和買、營繕織造工役。至元十四年，改覆實司辨驗官，兼提舉節令司。《元典章》：覆實司達魯花赤，從五品；同提舉，正六品。大德五年，又分大都路總管府官屬，置供需府。至順二年罷之，立廣誼司。元統二年罷，復立覆實司。《元典章》都成所提舉司達魯花赤，從五品。上都同。 
　　武備寺。秩正三品。掌繕戎器，兼司受給。卿四員，正三品。同判六員，從三品。少卿四員，從四品。丞四員，從五品。經歷、知事各一員，從八品。照磨兼提控案牘一員，從八品。承發架閣庫管勾，辨驗弓官二員，辨驗箸角翎毛等官。至元五年，改軍器局爲軍器監，秩正四品。《元典章》：監知事正八品。照磨從八品，經歷從七品。十年，以各路弓矢甲匠並隸軍器監。十九年升正三品。二十年，立衛尉院，改軍監爲武備監，秩正四品。隸衛尉院。二十一年，改監爲司，與衛尉並立。大德十一年，升爲院。秩正二品。至大四年，復爲寺。其所轄屬官，則自爲選擇匠戶之能者任之。泰定四年，復設武備寺，同判六員。 
　　壽武庫。秩從五品。提點二員，從五品。大使二員，正六品。副使四員。正七品。至元十年，以衣甲庫改之。 
　　利器庫。秩從五品。提點三員，大使二員，副使二員。品秩同前。至元五年，立軍器庫。十年，改利器庫。 
　　廣勝庫。秩從五品。掌平陽、太原等處歲造兵器。達魯花赤一員，從五品。大使一員，正六品。副使一員。正七品。 
　　大同路軍器人匠提舉司。秩從五品。達魯花赤一員，從五品。提舉一員，從五品。同提舉一員，正七品。副提舉一員。正八品。其屬：豐州甲局，院長一員；應州甲局，院長一員；平地縣甲局，院長一員；山陰縣甲局，院長一員；白登縣甲局，頭目一員；豐州工局，使一員；賽甫丁弓局，頭目一員。 
　　平陽路軍器人匠提舉司。秩正六品。達魯花赤一員，提舉、同提舉、副提舉各一員。其屬：本路投下雜造局，大使一員，副使一員；絳州甲局，大使一員。 
　　太原路軍器人匠局。秩正七品。達魯花赤一員，局使一員，副使一員，吏目一員。 
　　保定軍器人匠提舉司。秩正六品。達魯花赤一員，提舉、同提舉、副提舉各一員。其屬：河間甲局，院長一員；沂州平縣甲局，院長一員：陵州箭局，頭目一員。《元典章》：有蓋州等處箭局大使，正七品。 
　　真定路軍器人匠提舉司。秩從六品。達魯花赤一員，提舉、同提舉、副提舉各一員。《元典章》：真定工匠提舉司提舉，從五品。其屬：冀州甲局，院長一員。 
　　懷孟河南等路軍器人匠局。秩正七品。局使、局副各一員。其屬：懷孟路弓匠院長一員。《元典章》：恩州、涼州二軍器局大使，正七品。志不載。 
　　汴梁路軍器局。秩正七品。局使、局副各一員。其屬：常課弓局，院長一員；常課甲局，院長一員。 
　　益都濟南箭局。秩正七品。局使一員。 
　　彰德路軍器人匠局。秩正七品。大使、副使各一員。 
　　上都甲匠提舉司。秩從五品。提舉、同提舉、副提舉各一員。其屬：興州白局子甲局，院長一員：興州千戶寨甲局，院長一員：鬆州局五指崖甲局，院長一員；鬆州勝安甲局，院長一員。 
　　遼河等諸色人匠提舉司。秩從五品。達魯花赤一員，提舉、同提舉、副提舉各一員。其屬：遼蓋弓局，大使、副使各一員；蓋州甲局，局使一員。 
　　上都雜造局。秩正七品。大使、副使各一員。 
　　奉聖州軍器局。秩從七品。大使、副使各一員。 
　　蔚州軍器人匠提舉司。秩正六品。達魯花赤一員，提舉、同提舉、副提舉各一員。 
　　宣德府軍器人匠提舉司。秩正六品。達魯花赤一員，提舉、同提舉、副提舉各一員。 
　　廣平路甲局，院長一員。 
　　東平路等軍器人匠提舉司。秩從五品。達魯花赤一員，提舉、同提舉、副提舉各一員。 
　　通州甲局提舉司。秩正六品。達魯花赤一員，提舉、同提舉、副提舉各一員。 
　　薊州甲匠提舉司。秩正五品。達魯花赤一員，提舉、同提舉、副提舉各一員。 
　　欠州武器局。秩從五品。大使、副使各一員。 
　　大都甲局提舉司。秩正六品。達魯花赤一員，提舉、同提舉、副提舉各一員。至元二十六年，改總管府。二十八年，罷大都甲匠總管府。《元典章》：大都甲匠同知總管府事，正五品。 
　　大都箭局。秩從七品。大使、副使各一員。 
　　大寧軍器人匠提舉司。秩從六品。達魯花赤一員，提舉、同得副提舉各一員。《元典章》：軍器人匠大同路、東平等路、大寧路、宣德等路提舉司達魯花赤，均從五品。志或作從六品。或作正六品。當屬字誤。 
　　豐州雜造局。秩正六品。達魯花赤一員，大使、副使各一員。 
　　歸德府軍器局。院長一員。 
　　汝寧府軍器局。院長一員。 
　　陳州軍器局。院長一員。 
　　許州軍器局。秩正七品。大使、副使各一員。 
　　咸平府軍器人匠局。秩正七品。達魯花赤一員，大使、副使各一員。《元典章》作咸平府甲局，大使、達魯花赤俱正七品。 
　　大都弓匠提舉司。秩正五品。達魯花赤一員，提舉、同提舉、副提舉各一員。其屬：雙搭弓局，大使、副使各一員；成吉里弓局，大使、副使各一員；通州工局，院長一員。 
　　大都弦局。大使、副使各一員。至元三十年，改提舉司置司。 
　　隆興路軍器人匠局。達魯花赤一員，大使、副使各一員。至元三十年置。《元典章》：諸路箭匠、弓匠弦局，提舉司提舉，均正五品。同提舉，從六品。 
　　平灤路軍器人匠局。大使、副使各一員。至元三十年置。 
　　大都雜造局。提領二員。元貞二年置。 
　　太僕寺。秩從二品。掌阿塔思馬匹，受給造作鞍轡之事。卿二員，從二品。少卿二員，秩從四品。丞二員，從五品。經歷、知事、照磨、管勾各一員。中統四年，設羣牧所爲本監屬官，至二十一年始省。至元十二年，改尚牧監。《元典章》：尚牧臨，正四品。十九年，又改太僕院。二十年，改衛尉院。二十四年，罷院立太僕寺，正三品。隸宣徽院。又別置尚乘寺，本寺止管阿塔思馬思。二十七年，隸中書省，置提調官二員。大德十一年，復改太僕院，升從二品。至大四年，仍爲寺。 
　　尚乘寺。秩從三品。掌上御鞍轡輿輦，阿塔思羣牧騸馬驢騾，理四怯薛阿塔赤詞訟。卿四員，從三品。少卿二員，從四品。丞二員，從五品。《元典章》作從六品。經歷，從七品。知事、照磨、正八品。管勾，從八品。各一員。至元二十四年罷衛尉院，始設尚乘寺，《元典章》：尚乘寺孵正三品，同判尚寺事從三品至從五品。領資乘庫。大德元年，增寺卿一員。十一年，仍改衛尉院。秩從二品。至大四年，復爲寺。延祐七年，降從三品。泰定二年復正三品。 
　　資乘庫。秩從五品。掌握收支鞍轡等物。提點四員，從五品。大使三員，正六品。副使四元。正七品。至元十三年置。二十年，隸衛尉。二十四年，隸尚乘寺。 
　　長信寺。秩正三品。領斡耳朵怯憐口諸事。卿四員，正三品。少卿二員，從四品。丞二員，從五品。經歷、知事各一員。大德五年置。至大元年，改爲院。四年，仍爲寺，卿五員，增少卿一員，以宦者爲之。延祐七年，省卿、少卿各一員。定置諸員如上。 
　　怯憐口諸色人匠提舉司。秩從五品。領大都、上都二鐵局，並怯憐人匠。達魯花赤一員，提舉、同提舉、副提舉各一員，吏目一員。至元二十五年置。 
　　大都鐵局。秩從五品。掌斡耳朵往來造作裝釘房車。大使、副使各一員，直長一員。至元十二年置。《元典章》；大都鐵局，大使正八品，副使正九員。志秩從五員，疑有誤。 
　　上都鐵局，大使、副使各一員。至元十六年置。品秩同前。 
　　長秋寺。秩正三品。掌武宗五斡耳朵戶口、錢糧、營繕等事。卿五員，正三品。少卿二員，從四品。丞二員，從五品。經歷、知事各一員。皇慶二年置。 
　　怯憐口諸色人匠提舉司。掌正宮作造之役。達魯花赤一員，同提舉、副提舉各一員，吏目一員。至大元年，斡耳朵三位下撥到銀匠五百餘戶，置提舉司，隸中政院。後屬長秋寺。 
　　怯憐口諸色人匠提舉。秩從五口。掌武宗軍中北來人匠。達魯花赤一員，提舉、同提舉、副提舉各一員，吏目一員。至元大元年置。 
　　承徽寺。秩正三品。掌答兒麻失裏皇后位下錢糧、營繕等事。卿五員，正三品。少卿二員，正四品。丞二員，從五品。經歷、知事各一員。至治元年置。 
　　怯憐口諸色人匠提舉司二。秋正五品。各設達魯花赤一員，提舉、同提舉、副提舉各一員，吏目一員。至治三年置。 
　　長寧寺。秩正三品。掌英宗速哥八刺皇后位下戶口、錢糧、營繕等事。卿六員，正三品。少卿二員，從四品。丞二員，從五品。經歷、知事各一員。至治三年置。 
　　長慶寺。秩正三品。掌成宗斡耳朵及常歲管辦禾矢房子、行幸怯薛臺人等衣糧之事。卿六員，少卿二員，丞一員。品秩同前。經歷、知事各一員，泰定元年，罷中瑞司，置寺。 
　　寧徽寺。秩正三品。隸八不沙皇后位下。卿六員，少卿四員，丞二員。品秩同前。經歷、知事各一員。天曆二年置。 
　　延徽寺。秩正三品。掌懿憐質班皇帝斡耳朵。卿、少卿、丞。品秩同前。至元六年，依累朝故事置。 
　　太府監。秩正三品。領左右藏等庫。太卿六員，正三品。太監六員，從三品。少監五員，從四品。丞五員，正五員。經歷、從七品。知事、從八品。照磨各一員，中統四年置。至元四年，爲宣徽太府臨。八年，升正三品。大德九年，改爲院。秩從二品。院判參用宦者。至大四年，復爲監，定置諸員如上。 
　　內藏庫。秩從五品。掌出納御用諸王緞匹等物。提點四員。從五品。大使二員，正六品，副使二員，正七品。至元二年，置署上都。十九年，置署大都，以宦者領之。復有行內藏，二十八年省之，止存內藏及左右二庫。 
　　右藏。提點四員，大使二員，副使二員。品秩同前。掌收支金錢寶鈔、只孫緞匹、水晶瑪瑙玉諸物。至元十九年置。 
　　左藏。提點四員，大使二員，副使二員。品秩同前，掌收支常課和買紗羅帛絹諸物。至元十九年置。至元二十九年，立司籍庫，隸太府監，儲物之籍入者。元貞元年罷。 
　　度支監。秩正三品。掌給馬駝芻粟。卿三員，正三品。太監二員，從三品。少監三員，從四品。丞二員，從五品。經歷二員，知事一員，提控安牘一員，照磨兼管勾一員。元初，置勃可孫。至元八年，以重臣領之。《元典章》：勃可孫主事從七品，照磨兼發架閣庫從八品。十三年，省孛可孫以宣徽兼其任。大德九年，廢孛可孫，存十二員。至大二年，從尚書省請。廢孛可孫，改立度支院。秩正二品。設同知、僉院、院判等管。四年，改爲監。利用監。秩正三品。掌出納皮貨衣物。卿八員，正三品。太監五員。少監五員，從四品。丞四員，正五品。經歷、知事、照磨、管勾各一員。至元十年，改資用庫爲利用監。二十年罷。二十六年，復置。秩從三品。二十九年升正三品。大德十一年，氦爲院，升秩正二品。至大四年，復爲監。 
　　資用庫。秩從五品。提點二員，從五品。大使三員，正六品。副使五員。正七品。至元二年置，隸太府。十年，改隸利用監。 
　　怯憐口皮局人匠提舉司。秩正五品。《元典章》作從五品。提舉二員，同提舉一員。正七品。《元典章》：怯憐口皮局副提舉。正八品。提控案犢一員。中統元年置局，至元六年改提舉司。 
　　雜造雙線局。秩從八品。《元典章》作正八品。造皮貨鷹帽等物。大使、副使、直長、典史各一員。 
　　熟皮局。掌熟野獸皮貨等物，大使、副使、直長各一員。至元十年置。 
　　軟皮局。掌細毛銀鼠諸色皮貨，大使、副使、直長各一員。至元二十五年置。 
　　斜皮局。掌熟造各色野馬皮胯，副使一員。至元二十年置。 
　　貌鼠局提舉司。秩正五品。提舉、同提舉、正六品。副提舉正八品。各一員。至元二十年置。 
　　貌鼠局。副使二員，直長一員。至元十九年置。 
　　染局。副使一員，直長、管勾各一員。至元二十年置。 
　　熟皮局。秩從七品。大使、副使各一員。至元六年置。 
　　中尚監。秩正三品。掌大斡耳朵位下怯憐口及領資成庫氈作，供內府陳設帳房車輿雨衣之用。卿八員，正三品。太監二員，從三品。少監二員，正四品。丞二員，正五品。經歷、知事、照磨各一員。至元十五年，改資成庫爲尚用監《元典章》：用監太監正四品，丞正六品。二十年罷。二十三年改置中尚監。三十年分置兩都、灤河三庫。怯憐口等九司局，而總領之。至大元年，升爲院。秩正三品。四年復爲監，參用宦者三人。 
　　資成庫。秩從五品。掌造氈貨。提點三員，從五品。大使三員，正六品。副使三員。正七品。至元二年置，隸太府，十五年罷。後復立。三年，改隸本監。 
　　章佩監。秩正三品。掌速古兒赤所收御服寶帶。卿五員，正三品。太監四員，從三品。少監二員，從四品。丞二員，正五品。經歷、知事、照磨各一員，至元二十二年，升御帶庫爲章佩監。大德十一年，升爲院。秩從二品。至大四年，復爲監，仍從三品。至正十二年，添置少監。 
　　御帶庫。秩從五品。掌繫腰偏束等帶並絛環諸物。提點三員，大使三員，副使二員。品秩同前。至元二十八年置，俱以中官爲之。元貞二年，增二員，兼署上都之事。 
　　異珍庫。秩從五品。掌御用珍寶、后妃公主首飾。提點三員，大使三員，副使二員。品秩同前。至元二十八年置。 
　　經正監。秩正三品。掌營盤納鉢及檀撥投下草地，有詞訟則治之。太卿一員，正三品。太監二員，從三品。少監二員，從四品。丞二員，正五品。經歷、知事各一員。至大四年置，少監以上並奴都赤爲之，監丞流官爲之。 
　　都水監。秩從三品，掌治河渠水利之事。都水監二員，從三品。少監一員，正五品。丞二員，正六品。經歷、從七品。知事各一員。至元二十八年置。二十九年，領河道提舉司。大德九年升正三品。延祐七年，仍從三品。 
　　大都河道提舉司。秩從五品。提舉一員，從五品。同提舉一員，從六品。副提舉一員。從七品。 
　　河南山東提水監。至正六年置。品秩同前。《元典章》：成都路、沙州路、元興路、啓昌西涼府河渠司達魯花赤、大使，俱從五品。無爲州河渠司、安西路河渠營用司副使俱正七品。 
　　行都水監。至元十四年置行都水監，兼行漕運司。至大元年罷。至正八年，復置於濟寧鄆城。十一年，立河防提舉司。隸行都水監。秩從四品。十二年，添設判官二員。十六年，添設少監、監丞、知事各一員。品秩同都水監。 
　　大都河道提舉司。秩從五品。提舉一員，從五品。同提舉一員，從六品。副提舉一員。從七品。 
　　都水康田使司。秩正三品。掌種稻田之事。庸田使二員，副使二員，僉事二員，經歷、知事、照磨和一員。泰定二年，置都水康田使司於松江，掌江南水利。後罷。後至元二年，復置司於平江。未幾，又罷。五年復置。至正十二年，又置水康田使司於汴梁，定置諸員如上。 
　　都總制庸田使司。秩從二品。使二員，從二員。副使二員，從三品。僉司六員，從四品。經歷二員，從六品。都事二員，從七品。照磨兼管勾承發架閣一員。從八品。至正十年，置河南江北等處都總制庸田使司。其屬： 
　　軍民總管府。秩從三品。凡五處，各置達魯花赤一員，從三品。總管一員，正五品。同知一員，正六品。府判一員，從七品。經歷一員，從八品。知事一員，從九品。提控案牘兼管勾承發架閣一員。 
　　農政司。秩正五品。農政一員，正五品。農丞一員，正六品。提控一員。 
　　豐盈庫。秩正八品。提領一員，正八品。大使、副使各一員。正九品。 
　　祕書監。秩正三品。掌歷代圖籍並陰陽禁書。卿四員，正三品。太監二員，從三品。少監二員，從四品。丞二員，從五品。典簿一員。從七品。屬官：著作郎二員，從六品。著作佐郎二員，正七品。祕書二員，正七品。校書郎二員，正八品。辨驗書畫直長一員。正八品。至元九年置。《元典章》：祕書都從三品，少監正五品，丞正六品。大德九年，升正三品。給銀印。延祐元年，置卿四員，參用宦者二人。 
　　司天監。秩正四品。掌曆象之事。提點一員，正四品。司天監三員，正四品。少監五員，正五品。丞四員。正六品。《元典章》：司天臺判官，從八品。知事。屬官：提舉二員，教授二員，並從九品。《元典章》作從八品，學正同。學正二員，天文科管勾二員，算曆科管勾二員。三式科管勾二員，已驗科管勾二員，漏刻科管勾二員。並從九品。陰陽管勾一員，押宿官二員，司晨官八員。《元典章》：司晨郎副監侯正九品，司晨郎正八品。中統元年，置司天臺。至元八年，以上都承應闕官，增置行司天臺。十五年，別嚴太史院與臺並立，頒歷之政歸院，學校之設隸臺。至大元年，升正四品。延祐元年，改司天臺爲司天監。升正三品。七年，仍正四品。至正八年。置上都司天臺。 
　　回回司天監。秩正四品。掌觀象歷。提點一員，司天監三員，少監二員，丞二員。品秩同前。知事一員，令史二員，屬官：教授一員，天文科管勾一員，算曆科管勾一員，測驗科管勾一員，漏刻科管勾一員。至元八年，置回回司天臺。秩從五品。以札馬不爲提點。十七年，置行監。皇慶元年，改爲監。秩正四品。延祐元年，升正三品。二年，命祕書卿提調監事。四年，復爲正四品。 
　　司禋監。秩正三品。內監、少監、監丞各二員，知事一員。至元六年，置司禋監。至大元年罷。四年，復置。後又罷。至正元年，復置，給四品印。未幾升正三品。掌祭祀祈禳之事。 
　　上都留守司。品秩同大都留守司。監本路都總管府，兼治民事。並領諸倉庫之事。留守六員，同知二員，副留守二員，判官二員，經歷二員，都事四員，照磨兼管勾一員。元初，置開府。中統四年，改上都路總管府。至元三年，又給留守司印。十八年，併爲上都留守司，兼本路都總管府。二十七年，增副留守、判官各一員。至大三年，省司官七員。延祐七年，汰留守五員，留一員。至治三年，增判官二員。泰定四年，增判官一員。其屬附見： 
　　修內司。秩從五品。掌營繕內府之事。大使一員，從五品。副使三員，正七品。直長三員。正八品。至元八年置。 
　　祗應司。掌妝鑾油染表褙之事。大使一員，副使二員，直長三員。品秩同前。 
　　器物局。秩從五品。掌造鐵器內府釘線之事。大使一員，副使一員，直長二員。 
　　儀鸞局。秩正五品。大使二員，《元典章》：儀鸞局大使，從六品。副使三員，直長二員。至大四年，罷典設署，置局。 
　　兵馬司局。秩正四品。指揮使三員，正四品。副指揮使二員，正五品。知事一員，捉控案犢一員。二十九年置。至大四年，省上都兵馬指揮爲五員。 
　　警巡院。秩正六品。達魯花赤一員，正六品。使一員，正六品。副使二員，從七品。判官二員。從八品。至正三年，立上都司獄司。 
　　開平縣。秩正六品。達魯花赤一員，正六品。尹一員，正六品。丞一員。正八品。主簿一員，正九品。尉一員，從九品。典史一員。 
　　平盈庫。大使、副使各一員。至元三十年置。 
　　萬盈庫。達魯花赤、監支納、大使、副使各一員。《元典章》：平盈、萬盈二倉大使，俱從六品。平盈、萬盈、廣積三倉副使、俱正七品。中統初置。 
　　廣積倉。達魯花赤、監支納、大使、正六品。副使各一員。正七品。中統初置永盈倉，《元典章》：永盈倉副使，正七品。大德間改廣積倉。 
　　萬億庫。秩正五品。達魯花赤一員，提舉、正五品。同提舉、正六品。副提舉從七品。各一員。《元典章》：萬億倉監支納從七品，又上都永豐倉副使正八品。提控案牘一員。至元二十三年置。 
　　行用庫。提點一員，大使、副使各一員。 
　　稅課提舉司。秩正五品。提舉二員，同提舉、副提舉各一員。元貞元年置。本紀至元十九年，改上都宣課提領爲提舉司。末詳孰誤。 
　　八作司。品秩與大都八作司同。達魯花赤一員，提領、大使、副使各一員。至元十七年置。 
　　餼廩司。秩正八品。大使、副使各一員。至元二年，置上都應辦所。延祐五年，改餼廩司。 
　　司獄司，至正二年置，比大都兵馬司。 
　　尚供總管府。秩正三品。掌守護東涼亭行宮。達魯花赤一員，正三品。總管一員，正三品。同知一員。從四品，副總管一員，從五品。判官一員，正六品。經歷、知事、提控案牘各一員。至元十三年，置哈赤八剌哈孫總管府。《元典章》；只哈赤八喇哈孫達魯花赤正三品，副達魯花赤從三品。延祐二年，改尚供府。其屬附見： 
　　香河等處巡檢司。巡檢一員。 
　　景運倉。秩從五品。提點一員，從五品。大使一員，正六品。副使一員。正七品。至元二十年置。 
　　法物倉。秩從九品。大使、副使《元典章》：法物庫副使，正七品。各一員。至元二十九年置。泰定四年，與雲需總管府俱撥隸上都留守。 
　　雲需總管府。秩正三品。掌守護察罕腦兒行宮達魯花赤一員。正三品。《元典章》：昔保赤八喇哈孫達魯花赤；當亦爲至元十三年所置，後改雲需總管府。總管一員，正三品。同知一員，從四品。副總管一員，從五品。判官一員，正六品。經歷、知事、提控案牘各一員。延祐二年置。是年，增司知二員，後與尚供府俱罷。至正十五年，復設。 
　　大都路總管府。秩正三品。達魯花赤二員，正三品。都總管一員，正三品。副達各花赤二員，從三品。同知二員，從四品。治中二員，正五品。判官、推官二員，經歷二員，知事二員。提控案犢四員，照磨兼管勾一員。元初爲燕京路，總管大興府。中統五年，稱中都路。至元二十一年，始置大都總管府。秩從三品。二十七年，升都總管府。秩正三品。凡本府官吏，唯達魯花赤、總管、推官等治路政，其餘皆分任供需之事，故又曰供需府。 
　　大都路管領諸路打捕鷹房府。秩正三品。達魯花赤一員，正三品。總管一員，正三品。副達魯花赤一員，從三品。副總管一員，正四品。經歷、知事各一員。至元十七年置。 
　　兵馬都指揮使司二。秩正四品。掌鞠捕盜賊。都指揮便二員，正四品。副指揮使五員，正五品。知事一員，提控案牘一員。至元九年，立兵馬司，隸大都路，以刑部尚書一員提調其事，凡刑名則隸宗正，又爲宗正之屬。十六年，嚴都指揮使。秩正四品，一置司於北城，一置司於南城。 
　　司獄司二。秩正八品。司獄一員，獄丞一員。一置於北城，兼領南城獄事。皇慶元年，分置一司於南城。 
　　左右警巡院二。秩正六品。達魯花赤一員，正六品。使各一員。正六品。副使一員。從七品。判官各一員，從八品。典史各一員。至元六年，置領民事及供需府。大德五年，分置供需院，以副使、判官各一員主之。至正十一年，升兩巡院爲正五品。十八年，在城四隅各立警巡分院，官吏視分院減半。 
　　大都警巡院。品秩如左右院。達魯花赤一員，使一員，副使二員。判官二員，典史二員。大德九年置，以治都城之南。 
　　大都路提舉學校所。秩正六品。提舉一員，正六品。教授二員，學正二員，學錄一員。至元二十四年，院立國學，以故孔子廟爲京學，仍以國子祭酒系銜。 
　　宛平縣。秩正六品。達魯花赤一員，正六品。尹一員，正六品。丞三員，正八品。主簿三員，正九品。尉一員，從九品。典史三員。至元十一年置。治麗正門以西。 
　　大興縣。秩品同前。達魯花赤一員，尹一員，丞一員，主簿二員，尉一員，典史二員。至元十一年置。治麗正門以東。秩正九品。東關廂巡檢司。巡檢三員。至元二十一年，置西北南關廂巡檢司二。建置同前。延祐四年，蘆溝橋、琉璃河、澤畔店並置巡檢司。元統二年，置南北城鹽局。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

