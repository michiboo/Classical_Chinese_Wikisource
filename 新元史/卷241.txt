○隱逸 
　　張特立 鄭思肖 謝翱 吳思齊 方鳳 唐鈺 林景熙 王炎午 張宏毅龔開 汪元量 孫潼發 趙友欽 陸釗 張慶之 王義端 王昌世 杜瑛 杜本　王鑑 
　　《易·蠱》之上九曰：「不事王侯，高尚其事。」後漢嚴子陵、魏管幼安，其人也。孔子稱為逸民者七人，能考論者，伯夷、叔劉、柳下惠而已。三子者，豈與山林遁也之士，同其志事諸哉。自斯以降，列於隱逸者，其人有二：惓惓故國，不仕新朝，自附於夷、齊者也；窮居伏處，修天爵而有人爵，合於蠱上九之義者也。 
　　宋之亡也，士大夫多以節概相高。謝皋羽、鄭所南，其尤著者，所謂不降、不辱者與！張特立，金人，而受知於世祖，然不食元祿，亦其次也。杜瑛、杜本、張樞、王鑑，隱居不仕，庶幾高尚其志者。今類次諸人，為《隱逸傳》，以務尚論者之采焉。 
　　張特立，字文舉，東明人。初名永，避金衛紹王諱，易今名。以進士為偃師主簿，拜監察御史。平章政事白撒犒軍陝西，特立訣其掾不法。白撒訴於朝，特立遂棄官歸。特立通程氏《易》，晚教授諸生。東平嚴之，每加禮焉。 
　　世祖在潛邸，使右丞趙寶臣諭特立曰：「前監察御史張特立，養素丘園，易代如一，今年幾七十，研究聖經，宜錫嘉名，以光潛德，以特賜號曰中庸先生。」又諭曰：「先生年老目病，不道故令趙寶臣諭意，且名春讀書之堂曰麗澤。」復降璽書諭特立曰：「白首窮經，誨人不倦，無過不及，學者宗之。昔已賜嘉名，今復諭意。」中統二年，詔曰：「中庸先生，學有淵源，行無瑕站，雖經圾亂，不改故常，未遂丘園之賁，俄興窀穸之悲，可復賜前號，以彰寵數。」至元三年卒，年七十五。 
　　鄭思肖，字憶翁，又字所南，福州連江人。祖咸，宋工縣主簿。父震，字定、和靖二院山長。思肖為太學上捨生，應博學宏詞科。大兵南下，叩閽上書，辭意切直，忤當路，不報。 
　　宋亡，始改今名，寓思趙氏之意。不娶，歲時伏臘，輒野哭南向而拜。聞北語，則掩耳而走。人亦知其孤僻，不以為異也。坐臥不北和，扁其室曰：「本穴世界，」以本字之寸上文，則大宋也。工畫墨蘭，宋亡後，畫蘭根不著土，或問之，曰：「地為番人奪去矣。」趙孟頫才名冠世，思肖惡其仕元，與之絕。孟頫數往侯之，終不得見嘆自而去。未幾，賣其田宅，惟留數畝為衣食資，仍謂佃者曰：「我死，汝則主之。」病嘫，屬其友唐嶼曰：『思肖死矣，煩為書木主曰：大宋不忠不孝鄭思肖。」語旋而絕，年七十八。 
　　思肖自稱三外野人，著《大無工十空經》，寓為大宋經。語奇澀，如廋語，莫能曉。自題云：「思肖哎三斗血，方能書此，後當有具眼者識之。」 
　　謝翱，字皋羽，福州長溪人，後徒溥城。父鑰，居母喪，廬墓，終身不仕，通《春秋》。 
　　翱世其家學，試進士不第，倜儻有大節。大兵入臨安，宋相文天祥至閩，開府延平，檄州郡為勤王之師。翱素贏於財，散家貲，募鄉兵數百人赴難，遂參天祥軍事。未幾，辭歸。 
　　及宋亡，天祥被執以死，翱悲不自禁。適浙東，登嚴子陵釣台，設天祥主，酬酒畢，號而慟者三，乃以竹如意擊石，作楚歌招之曰：「魂朝往兮，何極暮來歸兮。關塞黑化為朱鳥兮，有咮焉食！」歌闋，竹石俱碎。聞者悲之。後去依溥陽方鳳。時永康吳思齊，亦依鳳。三人志趣相得，以朋友道喪，無如吳季札掛劍者，欲卜釣台之南為葬地，思合同志姓名作許劍錄。卒年四十七。鳳等葬翱於釣台南，以文稿殉焉。 
　　翱詩進溯盛唐，不作近文文語，尤嶄拔峭勁。每次語人曰「用志不分，神將避之。」其刻苦多類此。著有詩八卷，文二十卷。 
　　思齊字子善，永康人，陳亮外孫也，宋嘉興丞。數上書言事，論賈似道母喪，不應賜鹵簿，責文及翁顧忌不力爭。宰相附貴戚，塞言路，聞者壯之。宋亡，自號全歸子。 
　　鳳，字韶卿，婺州溥陽人。宋咸淳中，舉進士不第，丞相陳宜中奇其才，欲薦之而未果。後以恩授容州文學。宋亡，遂不仕。鳳善為古今體詩，不緣雕琢。而體裁純密，自成一家。翱客死，鳳真誠數百里赴其喪。年八十二。 
　　與翱友善者，又有會稽唐珏。珏安玉潛，少孤，力學以明經教授鄉里。西僧楊璉真珈發寧諸陵，珏痛憤，乃毀家，募鄉里少年，告以欲收思陵以下遺骸葬之。眾如珏言，瘞於蘭亭山後，種科青樹為識焉。翱感其事，作《冬青引》以紀之。 
　　時又有太學生林景熙，字德暘，當發諸陵時，偽為丐者，背竹籮，鑄銀牌百餘，以賄僧徒，得高、孝兩陵骨，納竹籮中，歸葬於東嘉。景熙仕宋為禮部架閣，宋亡，不復仕，著有《白石樵唱》六卷，文十卷。 
　　王炎午，字鼎翁，廬陵人，宋太學士。文天祥被執赴大都，炎午作文，生祭之曰：「采西山之薇，酌汨羅之水，以祭文山先生未死之錄。」 
　　天祥死，張宏毅持其發齒歸炎午，復作望祭文，著有《吾汶稿》。宏毅，亦廬陵人，別號千載心。天祥闢為幕僚，不就。及天祥被執，宏毅曰：「丞相赴北，吾當偕往。」至大都，館於天祥囚所之側，日饋食，凡三年，終始如一。制一櫝，以藏其首，付天祥家。炎午及宏毅，均隱居不仕而卒。 
　　龔開，字聖予，山陽人。博學，負才氣。著文天祥、陸秀夫二傳。開，少與陸秀夫同居李庭芝幕府，宋亡，不肯求仕。家貧，坐無幾席，每次令其子浚，俯伏榻上，就其背，按紙作書畫焉。 
　　同時，汪元量，字大有，錢塘人。以善鼓琴，受知於宋理宗。國亡，奉宋三宮留燕，世祖欲官之，不肯，因賜為黃冠師。南歸，後往來匡廬、彭蠡之間，人以為神仙雲。 
　　孫潼發，字帝錫，睦州人。少好學，工文辭。嘗攜所業，贄見，劉克莊大奇之，由是名動一時。宋咸淳四年進士及第，調衢州軍事判官，有能名。州人留夢炎罷相，家居，愛潼發才，欲以女妻之，潼發不可，乃已。秩滿，辟御前軍械所幹辦工事。宋亡，隱居不仕，程鉅夫奉敕求江南遺賢，以潼發應詔，固辭。夢炎入元為吏部尚書，薦潼發，亦不起。與鄉人袁易、魏新之為三友。易與新之卒，潼發孑然獨立。至大三年卒，年六十七。 
　　趙友欽，鄱陽人。隱居自晦，不知其姓字。或曰名敬，安子公，莫能詳也。因其自號，稱為緣督先生，乃宋之宗室也。習天官遁甲鈐式，著《革象新書》，發明《授時曆》之蘊。乘表騾，從以小蒼頭，往來衢、婺間。後卒，葬於衢州龍游山。 
　　弟子朱暈，龍遊人，得其推步之學。 
　　陸釗，字二思，福州人。宋丞相秀夫子。秀夫奉衛王昺風亭，其妾蔡氏持釗，留于楓亭。秀夫蹈海死，蔡氏招魂，葬於莆田縣之松山。元貞二年，敕宣撫李文虎訪秀夫子，錄用釗以詩卻聘。文虎嘆息而返。釗初遷菁田，後復徒楓，隱居不仕卒。 
　　張庄之，字子善，平江人。少有志操，通《春秋》為舉子業。及長，乃棄之，出入經史、百氏，擬場雄《太玄》作《測雲》。又作《孔孟衍語》，絕意仕進，號海峰野逸。仿五柳先生，作《海峰逸民傳》，以伯夷、蔣詡、陶潛、司空圖自況。初，文天祥以工部尚書知平江瘵，慶之在弟子之列。宋亡，集杜詩，述天祥平生太節，人多義之。 
　　同時王義端，字元剛，龍興豐城人，宋綏寧令。宋亡，棄官歸。文天祥起兵江西，知義端有智略，闢為幕府參議。義端仰天曰：「天乎！事已至此，去將安歸？」涕泣謝之。自是，終其身不出。或勸之仕，義端曰：「我不能死，可復仕乎？」卒年八十七。有《經疑》十五篇，《史論》四十八篇，《經邦讜論》二十四卷。 
　　王昌世，字昭甫，慶元鄞縣人。父應麟，宋禮部尚書。宋亡，應麟杜門不出，日取經史、百家之書討論之。昌世甫十歲，能傳其家學。凡應麟著述，昌世皆為之校訂。應麟有重名東南，學者以為宋三百年文獻所存。 
　　昌世，名父之子，台省薦之，力辭曰：「士之大節，嗣守為難。敬身所以敬親，肥遯所以無不利，不願乎外也。」泰定四年卒，年六十一，子原孫、寧孫。昌世嘗戒二子曰：「務學以實，忽事虛文。持身以誠，勿遁詭道」。晚自稱靜學居士。有《靜學稿》二十卷。 
　　杜瑛，字子玉，其先霸州信安人。父時升，《金史》有傳。金將亡，士猶以文辭規進取，瑛獨避地河南緱氏山中，時文物凋喪，瑛搜訪遺書，盡讀之。間關轉徒，教授汾、晉間，中書粘合珪開府於相，瑛應其聘，遂家焉。與良田千畝，辭受。術者言其所居下有藏金，家人慾發現，輒止。後來居者，果得黃金百斤。基不苟取如此。 
　　世祖南伐，召見問計。瑛從容對曰：「漢、唐以還，人君所恃以為國者，法與兵、食三事而已。國無法不立，人無食不生，亂無兵不守。今宋皆蔑之，殆將亡矣。若控襄樊之師，順長江而下，以搗其痛，大業可定也。」帝悅曰：者中，乃有此人！」以瑛可大用，命從行，辭疾弗就。 
　　中統初，詔征瑛。時王文統方用事，瑛固辭。左丞張文廉宣撫河北，奏為懷孟、彰德、大名等路提舉學校官，又辭。遺執政書，其略曰：「先王之道，不明異端邪說害之也。橫流奔放，天理不絕如線。今天子神聖，俊乂輻輳，言納計用，先王之禮樂教化興明修復，維其時矣。若夫簿書期會，文法末節，漢、唐猶不屑也，執事者因陋就簡，此焉是務，良可惜哉！夫善始者未必善終，今不能溯流求源，明法正俗，育材興化，以拯數百千年之禍，仆恐後日之弊，將有不可勝言者矣。」人或勉之仕，則曰：「後世去古雖遠，而先王之所設施，本未行後，猶可考見，故為政者莫先於復古。苟因習舊弊，以求合乎先王之意，不亦難乎！吾又不能隨時俯仰以赴機會，將焉用仕！」於是杜門著書，優遊道藝，以終其身。年七十，遺命其子處立、處願曰：「吾即死，當表吾墓曰：『緱山杜處士。』」天曆中，贈資德大夫、翰林學士、上護軍，追封魏郡公，諡文獻。 
　　所著書曰《春秋地理源委》十卷、《語孟旁通》八卷、《皇極引用》八卷、《皇極穎事》四卷、《極學》十卷、《律呂律歷禮樂雜誌》三十卷、文集十卷。 
　　杜本，字伯原，其先居京兆，後徒天台，又徒臨江之清江。本博學，善屬文。江浙行省丞相忽刺術得其所上《救荒策》，大奇之。及入為御史大夫，力薦於朝。被召至京師，未幾歸隱武夷山中。文宗在江南時，聞其名，及即位，以幣征之，不起。 
　　至正三年，右丞相脫脫以隱士薦，詔遣使賜以金織文幣、上尊酒，召為翰林待制，兼國史院編修官。使者趣之行，至杭州，稱疾固辭，而致書於脫脫曰：「以萬事合為一理，以萬民合為一心，以千載合為一日，以四海合為一家，則可言制禮作樂，而躋五帝三王之盛矣。」脫脫得書嘆息，稱為高士。 
　　本湛靜寡慾，無疾言遽色。尤篤於故舊，有貧不能養父母及無貲求學者，皆濟之。平居手不釋書。天文、地理、律歷、度數，靡不通究。著有《四經表義》、《六書通編》、《十原》等書，學者稱為清碧先生。至正十年卒，年七十有五。 
　　王鑑，字明卿，真定安平人，性耿介。娶同郡李氏，資裝甚盛，鑒悉歸之。受學於虞集，善唐人近體詩。游京師，大臣薦其才行，授侍儀司舍人，鑒辭曰：「吾雖不敏，安能為人所役？」即宵遁。後樂吳中風土，遂隱居焉，足跡不出戶者二十年。家貧，無儋石之儲。然非其義，雖一毫不取。張士誠每過之，勸以忠義。士誠退謂人曰：「明卿高尚士也。」卒年七十二。
