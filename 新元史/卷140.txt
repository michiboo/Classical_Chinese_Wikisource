
卷一百四十·列傳第三十七
　
　　張榮 邦傑 宏 宓 劉鼎 張迪 福 
　　張榮，字世輝，濟南歷城人。父衍，以周急稱於鄉里。榮貌奇偉，嘗從軍，流矢貫眥，使人以足抵其額拔之，神色自若。 
　　金末，山東盜起，榮率鄉民據濟南黌堂嶺，略有章丘、鄒平、濟陽、長山、辛市、蒲臺，親城及淄州之地。 
　　太祖二十一年，榮舉其地納款於按只臺那顏。引見，太祖責其降附之晚，對曰：「山東之地，悉歸陛下。臣不能獨立，若尚有倚恃，仍不款服。」太祖壯之，拊其背曰：「真賽因拔都兒也。」授金紫光祿大夫、山東行尚書省，兼兵馬都元帥，知濟南府事。 
　　太宗二年，議取汴。榮請先清蹕路，太宗喜之，賜衣三襲，位諸侯上。四年，大軍至河上，榮率死士宵濟，守者潰走，奪戰船五十艘，麾抵北岸，乘勝破張、盤三山寨，俘獲萬餘。大將阿術魯欲盡殺之，榮力諫而止。五年，從阿術魯攻歸德。阿術魯欲殺降人，烹其油以灌城，榮又諫止之。城下，榮單騎入城拊其遺民。六年，攻沛且，守將唆蛾夜搗我軍，榮覺之，唆蛾敗死。乘勝拔其城。進攻徐州，守將國用安引兵突出，榮逆擊敗之，用安赴水死。七年，攻拔邳州。又從諸王闊出拔宋棗陽等三縣。 
　　時河南流民北徙濟南，榮下令分屋與地居之，資以樹蓄，且課其殿最，於是污萊盡辟。中書考績，爲天下第一。李璮在益都，私饋以馬蹄金，榮隙之。年六十的，乞致仕，不許。世祖即位，授濟南路萬戶，並封濟南公，致仕，卒，年八十三。贈推忠宣力正義佐命功臣、太、開府儀同三司、上柱國，追濟南王，諡忠襄。子七人。 
　　長子邦傑，字智萬年十七爲質子。榮老病，奏請以邦傑襲爵。奧都拉合蠻行省燕京，擬於常賦外徵銀七兩，諸路畏其權重，莫敢言者。邦傑曰：「今天下甫定，瘡痍未復，輕徭薄賦以招徠之猶懼不濟；豈宜厚斂，重困吾民！」奏請免徵，太宗許之，行省增酒這時候歲三百錠，邦傑曰：「今正供猶不給，又倍酒稅，是驅民於死地也。」力爭之，卒如舊額。先是，逃亡者之逋賦，省檄居民代償邦傑詣和林奏免之。尋榷鹽利，有司欲均賦於民，邦傑又奏寢其事。民翕然頌之。土寇李佛擁衆掠東平齊河，邦傑討平之。母卒，廬於墓側，哀毀逾禮，先榮卒，年四十四。邦傑勤於撫字，憲宗賜新造虎符及織金幣，割河南路將陵、臨邑等六縣屬之，以旌治績。時論榮之。諡宣惠。 
　　邦直，邳州行軍萬戶。至元二年，坐違制販馬論死。 
　　邦彥，權濟南行省。 
　　邦允，知淄州。 
　　邦孚，大都督府郎中。 
　　邦昌，奧魯總管。 
　　邦憲，淮安路總管，贈宣忠秉義功臣、中奉大夫、河南江北行中省參知政事、護軍，追封濟南公，諡貞毅。 
　　榮孫四十人。邦傑子宏，字可大，通諸國語，襲父爵。從憲宗攻釣魚山。世祖在潛邸，伐宋，宏爲前鋒，得生口輒詢山川地形，途所從出，城郭向背，主將誰，某倉儲、兵卒之數，一一奏之，且逆進取之策，既捷，卒如其言。世祖曰：「汝殆身歷耶，何其言之信也。」大軍至陽邏堡，宏以四百艘先濟，奪大船名白鷂者一，宋師奔潰。世祖圍鄂州，宏先諸將攻城，登其陴。師旋，授濟南府行軍萬戶、管民總管，佩虎符。 
　　中統三年春，李璮襲陷濟南，宏舁其祖榮走師。榮命宏以劍誓子孫及諸將校曰：「討賊不且命者死。」衆悉奮。初宏億知璮必反，條其逆跡十事，上聞曰：「諸路城堡不修，而益都因澗爲城。國初以全師攻之，數年不下。今更包以磚石，而儲粟於內，且留壯丁之轉輸者於府，志欲何爲？又諸路兵久從征伐，不得休息，率皆困弊。而璮假都督之重，擁強兵至五、七萬，日練習整厲，名爲討宋，而實不出境。士卒，惟知璮之號令，不復稟朝廷之命。平章王文統故璮參佐，倘中外連構，窺僻間隙，以逸待勞，此尤可慮。又大駕前歲北征，郡臣躬捍牧圉，而璮獨以御宋爲辭，既不身先六軍，又不遣一校以從。及駕還京師，諸侯朝覲，又不至，不臣之心，路人共知。國家去歲遣使聘宋，實欲百姓休息，璮獨不喜，方發兵邊境，下竊兵威，上失國信。又如市馬，諸路無論軍民概屬括買，獨不及益都。而璮方散遣其徒於別境，高其直以市馬。王文統與璮締交於此尤著。又中統鈔法，諸路通行，惟璮用漣州會子，所領中統鈔顧于于臣境留易，商人買鹽而鈔不見售。又山東鹽課之額，歲以中統鈔計爲三千五百錠，近年互爲欺誑，省爲二千五百錠，餘悉自盜，屬法制初新，宜復舊額，而欺盜仍前。又前歲，王師渡江，宋人來御，璮乘其隙取宋漣州，輒留歲賦爲括兵之用，而雙侵及鹽課。誠使璮絕淮向南，去杭尚遠，方今急務，政不在此。而徒以兵賦假之，不可不慮，今亟宜罷王文統，而擇人代璮，且徵璮從攻西北，足以破其奸謀。如或不然，尚宜再設都督，內足以分其勢，而伐其謀，外足以鼎立而禦侮。」 
　　奏上，帝諭近侍軍國密計毋泄。至是，詔諸王合必赤統兵討璮，以宏爲導，宏率所部斷餉道，璮欲突圍走，宏屢卻之。以功遷大都。及城破，宏言於合必赤，城民無罪，請禁剽掠。合必赤從之，遣將分掌門鑰，有褫婦人衣者，立斬以徇。於是城民皆免於難。 
　　至元初，遷真定路總管，兼府尹，加鎮國上將軍。有故吏摭宏諸父罪狀，辭連及宏。又言宏在濟南，盜用官物。世祖念其功，特原之，而免所居官。 
　　九年，大軍圍襄陽，起宏爲懷遠大將軍、新軍萬戶，佩金虎符。宋襄陽守將呂文煥納款，遣使來告：得張濟南一言，吾無盟矣。詔宏往論，文煥即舉城降。十年，授襄陽等以統軍使，總兵十七萬人。十三年，謝病歸。卒於家，年五十九，諡武靖。 
　　子：元節，襲宏爵宣武將軍、征西萬戶。元裏，建昌路達錢花赤。宏女也速貴爲諸王忽剌忽兒妃。忽剌忽兒與乃顏通謀，也速貴以逆順禍福，反覆開諭，不聽。及敗逮繫，詔獄有旨詰問：「汝從乃顏反，亦有人諫汝否？」忽剌忽兒以也速貴之言對。世祖嗟異曰：「是濟南張宏女也。」命索于軍中，給傳返濟南，有司供億。元貞初，山東憲司奏也速貴忠孝大節，贍養不足，乞賜田周恤之，詔加賜鈔幣二萬緡。元節子那懷征西萬戶。 
　　邦憲子宓，字淵仲，幼以質子侍武宗於潛邸，賜名蒙古臺。武宗即位，授尚沐奉御。嘗詔見便殿，問古聖人可法者，宓對曰：「帝王之德，莫大於孝。臣濟南人，濟南有舜祠，舜事父母底豫，可法者宜莫如舜，武宗嘉納之。後山東蝗旱，命宓至濟南禱於舜祠，乞事而雨蝗盡死。還奏，賜金織衣一襲。 
　　仁宗即位，欲授宓二品官。固辭。仁宗諭省臣曰：「朕惟張拔都兒，昔以五十萬衆歸我太祖，世祖念其勳勞，爵雙上公，其孫蒙古臺事先帝久，欲官以二品，辭不肯受。其以三品官授之。」尋選知滕州，陛辭，賜海東青以寵之。旋入度支監丞，出知南陽府，未行，轉兵馬司都指揮使。豫討鐵失赤斤帖木兒逆黨，遷彰德路總管。內患盜，宓令村置一鼓，盜發則擊鼓相應，各爲守備，盜悉遁。天曆初，擢山北廉訪副使，尋改保定路總管。時上都兵猝至紫荊關，戍卒潰走保定，大肆剽掠，同知路事阿里哥及平章張珪子景武等率居民梃斃數十人。知樞密院事也先尼至保定，營於城外，紿同知、縣尉與張景武兄弟及居民百餘人至軍中，責以擅殺，盡戮之。復下令屠城，宓方以病在告，即輿疾至也先尼帳下。也先尼跽宓而詬之曰：「汝欲反乎？」宓從容對曰：「我病，不與官事，聞戍卒見敵而潰，剽掠良民，此法所不貸者。民不辨誰何，倉卒殺之。樞密戮百餘人，足以相賞復欲屠城，城中戶口萬餘，若激而生變，孰任其咎耶？願以身代民死，幸樞密允之。」也先尼氣沮，遂殺數人頁去。城民聞宓歸，咸額手以更生相慶。後臺臣言也先尼擅殺之，罪，詔刑部鞫之，籍也經家，杖一百七，竄南寧。然終無以宓之事上聞者。 
　　宓後調真定路，移平江路。平江積訟牒七百餘，宓下車數日，剖析略盡。時東南諸路富民佃其田於提舉司，州縣一切不得問，其徭役則責之貧戶。宓言於行省，請罷之。事聞，詔罷平江、杭州、集慶提舉司，民尤稱便。元統二年，召爲吏部尚書。明年，拜嶺北行省參知政事，謝病歸。至正三年，起爲山東東西道宣慰使。益都路增油稅至四千五百錠，羨入十倍。宓下令釐革之，益都民勒石頌其事。復乞致仕，卒於家，年六十六。贈中奉大夫、江浙等處行省參知政事、護軍，追封濟南郡公，諡宣懿。 
　　子元輔，松江財賦司副提舉。 
　　榮行臺官知名者，曰劉鼎、張迪。 
　　史臣曰：張起巖撰《張宏行狀》稱張氏累世有善政。論工諸侯尚忠厚、崇信義，而不奪民力，惟濟南爲然。予考其時，東平嚴忠濟驕豪隳父業，益都李璮包藏禍心，獨榮子孫恂恂奉職，恭儉愛民，所謂豈弟君子求福不回者也。也先尼欲屠保定，張宓冒死以紓其禍。微宓，則保定之民必揭竿而應上都。文宗罪也先尼，而不賞宓之功，鳴呼，何其暗歟！ 
　　劉鼎，字漢寶，濟南章丘人。美鬚髯，有器度，臨事才智捷出。金末，山東大亂，有盜柵歷城南山中爲民患，官兵不能制。鼎直登其柵，喻以禍福，盜遂隆。以功授歷城令。土氏據遙牆濼，恣爲奸利。遙牆濼，縣之大澤也。鼎一日往濼中，伏壯士於路側，誘李出，執而殺之。 
　　張榮聞鼎名，授爲行臺掾。益都李全聽讒言，分爲三道攻濟南。榮欲悉兵拒之。鼎方臥疾，扶掖入見，謂榮曰：「彼衆我寡，戰必敗，公第入，老夫爲公隙之。」鼎致書於全及其三帥，三帥勒兵待命。全發書，撫掌大笑曰：「我固言之矣，此老在，何益。」趣罷兵，修好如故。太宗五年卒，年五十一。 
　　子景石，十歲遍通五經。客命賦火鐮詩，景石援筆立就，一座盡驚。官山東轉運司經歷，以剛介不能從俗，自免歸。後除濱州教授。卒，年六十七。子，敏中，自有傳。 
　　張迪，字吉甫，本濟南章丘人，後徙禹城。迪有膂力，能臂擐石獅子以行，兼控二強弩俱彀滿。隸榮帳下，有戰功，授濟南兵馬鈐轄，權濟南府事。行省自水寨還舊治，遷懷遠大將軍元帥、右監軍、濟南府推官，佩金符，仍提領歷城縣事。榮從大軍代宋，薦迪爲留後。迪蒞政廉明，號稱良吏。頃。卒。 
　　子福，字顯祖。好學，能背誦《春秋左氏傳》。從榮朝太宗於和林，預伐宋之謀。大軍圍沛縣，城中食盡，率敢死士乘夜突圍而出。福力戰，卻之，擢中書奏差，佩銀符。延議增調諸路兵伐宋，濟南路應調二千三百人，民大擾。榮使福面奏：「兵興，役無虛歲。今又增兵，民情震駭。宜寢其命，以安反側。」世祖從之。遷濟南軍民鎮撫都彈玉。行中書省牙魯瓦赤建議，常賦外增銀六兩，視絲綿中分折納。榮子邦傑襲位，使福白於宗王，亟罷其議。遷鎮府鈐轄，權濟南府事。從邦傑入朝面奏，乞休兵以養民力。世祖嘉納之。後致仕，卒於家，年七十一。 
　　福五子，中子鐸最知名。 
　　鐸，字宣卿。幼負奇節，讀書通大義，以古人自勖。出《中庸》、《大學》授其子弟曰：「此宰相之業也。」累遷東昌錄事推官。卒。 
　　鐸弟鑄子東，四川等處副提舉，工詩，有《蓬窗稿》、《益齋庥》、《旅齋集》。
　　鐸子範；範子起巖，自有傳。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

