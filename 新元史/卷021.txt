
卷二十一·本紀第二十一　
　　○文宗上
文宗聖明元孝皇帝，諱圖帖睦爾，武宗次子也。母曰文獻昭聖皇后唐兀氏。帝以大德八年正月癸亥生。
英宗至治元年五月，欽察臺、咬住告脫允察兒等交結親落，有異志，詞連於帝，乃出帝居瓊州。泰定元年正月，召還至潭州，復命止之。四月，自潭州至京師。八月，賜鈔三千錠。十月，封懷王食邑端州六萬五千戶，賜金印，並增歲幣千匹。二年正月，又出帝居建康，以殊祥院使也先捏領宿衛。
致和元年三月，遣宗正札魯忽赤雍古臺遷帝於江陵。七月庚午，泰定帝崩於上都。先是，泰定帝將幸上都，命西安王阿剌忒納失裡留守，同僉樞密院事燕鐵木兒留掌樞密符印。至是，燕鐵木兒聞泰定帝崩，密與阿刺忒納失裡謀，奉帝入承大統。
八月甲午黎明，百官集興聖宮，燕鐵木兒率阿剌鐵木兒、孛倫赤等十七人，露刃宣言於眾曰：「武宗皇帝有聖子二人，天下歸心，宜踐大位，有不奉命者斬之。」乃縛平章政事兀伯都剌、伯顏察兒，分命執中書左丞朵朵，參知政事王士熙，參議中書省事脫脫、吳秉道，侍御史鐵木哥、邱世傑，治書侍御史脫歡，詹事丞王桓等下獄。與阿剌忒納失裡籍府庫、拘符印，召百官入內廷聽命。遣大司農卿明裏董阿、前宣政使答裡麻失裡馳馹迎帝於江陵。密諭河南行省平章政事伯顏簡士馬以備扈從。是日，推前湖廣行省左丞相別不花為中書左丞相，太子詹事塔失海牙為中書平章政事，前湖廣行省右丞速速為中書左丞，前陝西行省參知政事王不憐吉歹為樞密副使，蕭蒙古歹仍為通政院使。同僉樞密院事燕鐵木兒、翰林學士承旨亦列赤、通政院使寒食分典庶務。諸人既受命，未知所謝，注目而立。燕鐵木兒麾眾使南向拜，以帝在江陵也，眾始喻旨。丁酉，燕鐵木兒復遣撒裏不花等來迎，且使塔失鐵木兒矯為帝使者自南來，言車駕已次近郊。癸卯，明裏董阿等至江陵。甲辰，帝發江陵，召鎮南王鐵木兒不花、威順正寬徹不花、湖廣行省平章政事高昌王鐵木兒補化來會。執湖廣行省左丞馬合某送京師，以別薛代之。乙巳，召陝西行臺侍御史馬札兒臺、行省平章政事探馬赤，不至。丁未，河南行省平章政事伯顏為行省左丞相。庚戌，車駕至汴梁，伯顏等扈從北行。鐵木兒補化為湖廣行省左丞相，前翰林學士承旨阿里河涯為河南行省平章政事。辛亥，燕鐵木兒知樞密院事，亦列赤為御史中承。壬子，阿速衛指揮使脫脫木兒率所部自上都來降，命守古北口。乙卯，脫脫木兒與上都諸王夫刺、平章政事乃馬臺、詹事欽察等戰於宜興，敗之，獲乃馬臺、欽察。丙辰，燕鐵木兒奉法駕郊迎。丁巳，帝至京師。貴赤衛指揮使脫迭出帥所部自上都來降，命與脫脫木兒同守古北口。戊午，速速為中書平章政事，前御史中丞曹立為中書右丞，江浙行省參知政事張發諒為中書參知政事，河南行省左丞相伯顏為御史大夫，中書右丞趙世延罷為御史中丞。己未，萬戶也速臺兒同知樞密院事。殺隆鎮衛指揮使黑漢，籍其家。梁王王禪、右丞相塔失帖木兒、太尉不花、平章政事買驢、御史大夫紐澤等將上都兵次於榆林。
九月庚申朔，燕鐵木兒督師至居庸關，撒敦敗上都兵於榆林。壬戌，詔曰：
昔在世祖以及列聖臨御，咸令中書省綱維百司，總裁庶政，凡錢穀、銓選、刑罰、興造罔不司之。自今除樞密院、御史臺，其餘諸司及左右近侍敢有隔越中書奏請政務者，以違制論，監察御史其糾之。
鐵木兒補化錄軍國重事，徵五衛屯田兵赴京師。安南國來貢方物。召燕鐵木兒還京師。丁卯，燕鐵木兒率諸王大臣伏閥，請早正大位，以安天下。帝固辭曰：「大兄在朔方，朕安敢紊天序？」燕帖木兒進曰：「人心向背之機，間不容髮，一或失之，噬臍無及。」帝曰：「必不得已，宜宣明朕意以示天下。「戊辰，大司農明裏董阿、大都留守闊闊臺並為中書平章政事。己巳，鑄御寶成。立行樞密院於汴梁，同知樞密院事比速臺兒知行樞密院事，巡規太行諸隘。辛未，帝常服謁太廟。雲南孟定路蠻酋來獻方物。殺兀伯都剌、鐵木哥，流朵朵、王士熙、伯顏察兒、脫歡等於遠州，並籍其家。壬申，帝即位於大明殿，受諸王百官朝賀。詔曰：
洪維我太祖皇帝混一海宇，爰立定製，以一統緒，宗親各受分地，勿敢妄生凱覦，此不易之成規，萬世所守者也。世祖之後，成宗、武宗、仁宗、英宗以公天下之心，次第相傳，宗王、貴戚咸遵祖訓。至於晉王具有盟書，原守藩服，而與賊臣鐵失、也先帖木兒等潛通陰謀，冒幹天位，使英宗不幸罹於大故。朕兄弟播遷南北，備歷艱難。
朕以叔父之故，順承惟謹，於今六年，災異迭見。權臣倒刺沙、兀伯都剌等專權自用，疏遠勳舊，廢棄忠良，變亂祖宗法制，空府庫以私其黨與。大行上賓，利於立幼，顯握國柄，用濟其奸。宗王、大臣以宗社之重，統緒之王，協誠推戴，屬於眇躬。朕以菲德，宜俟大兄，固讓再三。咸以神器不可久虛，天下不可無主，民庶遑遑己及三月，誠懇迫切。朕始曲從其請，仍俟大兄之至，以遂朕固讓之心。已於致和元年九月十三日，即皇帝位於大明殿。其以致和元年為天曆元年。
　　可大赦天下。自九月十三日昧爽以前，除謀殺祖父母父母、妻妾殺夫、奴嬸殺主、謀殺故殺及強盜、印造偽鈔不赦外，其餘罪無輕重，咸赦除之。於戲！朕豈有意於天下哉！重念祖宗開創之艱，恐墮大業，是以勉徇輿情。尚賴爾中外文武臣僚，協心相予，輯寧億兆，以成治功。諮爾多方，體予至意！
　　遣使頒即位詔於高麗。甲戌，燕鐵木兒加開府儀同三司、上柱國、同錄軍國重事，中書右丞相、知樞密院事如故。癸酉，中書右丞曹立罷為江浙行省平章政事，福建廉訪使易釋董阿為中書右丞，前中書左丞張思明為左丞。諸王塔術、只兒哈郎、佛寶等自恩州入朝。燕鐵木兒督師於薊州。伯顏加太尉。江南行合御史大夫朵兒只為江浙行省左丞相，淮西道廉訪使阿兒思蘭海牙為江南行省御史大夫。諸王孛羅、忽都火者入朝。乙亥，立太禧院。梁王王禪陷居庸關。丙子，燕鐵木兒還次榆河。車駕出齊化門視師。丁丑，車駕還宮。殺指揮使忽都不花、塔失帖木兒、同知指揮使太不花。戊寅，詔曰：
近以奸臣倒刺沙、兀伯都刺潛通陰謀，變易祖宗成法，既已明正其罪；凡回回種人不預其事者，各安業勿俱，因而煽惑其人者罪之。
諸王阿兒八忽、按灰、脫脫入朝。己卯，燕鐵木兒敗王禪於榆河，又敗王禪及阿刺帖木兒等於紅橋。庚辰，遣使賜燕鐵木兒御衣一襲。辛巳，別不花知樞密院事，依前中書左丞相。燕鐵木兒敗王禪於白浮，又敗亞失帖木兒於石槽，脫帖木兒敗遼東兵於檀州。癸未，禿兒哈帖木兒知樞密院事。中書平章政事明裏董阿出為江浙行省平章政事。甲申，撒敦、脫脫木兒敗王禪於昌平北。賜燕鐵木兒上樽。是日，竹溫臺、闊闊出等陷古北口。明裏董阿復為中書平章政事。嶺北行省左丞燕不鄰知樞密院事。丙戌，燕鐵木兒敗竹溫臺等於牛頭山，獲附馬孛羅帖木兒，平章政事蒙古塔失、牙失帖木兒。丁亥，禿滿迭兒及諸王也先帖木兒等陷通州。戊子，諸王忽剌臺陷紫荊關。陝西行臺御史大夫也先帖木兒陷河中府。召雲南左丞相也兒吉尼，不至。
冬十月己丑朔，燕鐵木兒敗諸王也先帖木兒於通州。壬辰，宣徽使也先捏殺保走路同知阿里沙及萬戶張景武兄弟五人。癸巳，燕鐵木兒敗陽翟王太平、國王朵羅臺等於檀子山之棗林，獲太平。乙未，諸王忽刺臺等寇良鄉。丙申，燕鐵木兒至蘆溝橋，忽刺臺遁走。是日，燕鐵木兒入朝，賜宴興聖殿。戊戌，獲忽刺臺、阿刺帖木兒、朵羅臺、安童、塔海等於紫荊關。己亥，封燕鐵木兒太平王，加號答刺罕。燕鐵木兒敗禿滿迭兒等於檀州南之桑口。辛丑，同知樞密院事脫脫木兒、通政使也不倫並知樞密院事，御史中丞亦列赤為御史大夫。齊五月魯帖木兒、東路蒙古元帥不花帖木兒圍上都，倒刺沙奉皇帝寶出降。月魯帖木兒殺遼王脫脫。壬寅，宣徽使比先捏知行樞密院事，宣徽副使章吉為行樞密院副使，與知樞密院事也速臺兒等禦潼關兵。甲辰，詔晉王、遼王管內路府州縣達魯火赤並免官禁錮，選流官代之。丙午，敕有罪者只籍其家，勿沒妻子。丁未，告祭南郊。中書平章政事塔失海牙罷為大司農，欽察臺復為中書平章政事。雲南銀沙羅甸蠻酋來獻方物。己酉，中書左丞陽別不花加太保，落知樞密院事。庚戌，帝御興聖殿，齊五月魯帖木兒、諸王別思帖木兒阿兒哈失裡、那海罕及元帥不花帖木兒奉上皇帝寶。下倒剌沙等於獄。辛亥，雲南徹里路蠻酋來獻方物。癸丑，不花帖木兒知樞密院事。甲寅，罷徽政院，改立儲慶使司。世速答兒執湘寧王八刺失裏送京師。丁巳，毀顯宗廟室。戊午，盜殺太尉不花。十一月己未，沼曰：
諸王王禪及禿滿迭兒、阿刺不花、禿堅等兵敗而逃，有能禽獲者，授五品官。同黨之人，能去逆效順，擒王禪等，免本罪，依上授官。敢有隱匿者，事黨與犯人同罪。
太保伯答沙為太傅兼宗正札魯忽赤，總兵北邊。辛酉，諸王也先帖木兒來降。甲子，有事於太廟。辛未，鐵木可陷襄陽，縣尹谷庭圭、主簿張德死之。壬申，祭告讓稷。癸酉，八百媳婦蠻酋及雲南威楚路九十九寨蠻，各以方物來獻。杖流諸王夫剌等於遠州，並籍其家。甲戌，遷泰定帝阜後宏吉剌氏於東安州。丙子，中書平章政事速速坐受賕，杖徙襄陽，以母老留之京師。丁丑，以祀太廟禮成，受諸王百官朝賀。庚辰，遣使迎皇兄周王於漠北。中政院使敬儼為中書平章政事，同知樞密院事徹裏帖木兒為中書左丞。辛巳，御史中丞玥璐不花為中書有丞。癸未，殺倒刺沙、馬某沙、紐澤、撒的迷失、也先帖木兒，磔倒刺沙之屍於市。梁王王禪賜死。御史中丞趙世延加平章政事。罷行宣政院、行都水監。四川行省平事政事囊家歹自稱鎮西王，殺行省平章政事寬徹。中書左丞相別不花罷。
十二月丙午，幸大崇福元寺，謁武宗神御殿。雲南蠻酋普雙等來獻方物。同知樞密院事也先捏坐擅殺官吏，杖竄南寧，並籍其家。庚子，大赦天下。追封王滿禿為果王，阿馬刺臺為毅王。宗正札魯忽赤闊闊出等十七人，並追賜功臣號及官階爵諡。辛丑，立龍翊侍衛親軍都指揮使司。乙巳，伯顏加開府儀同三司，與亦列赤並為御史大夫。雲南姚州蠻酋來獻方物。戊申，加伯顏太保，不花帖木兒太尉，香山司徒。甲寅，復遣治書侍御史撒迪、內侍不顏禿吉思迎皇兄於漠北。丙辰，中書左丞玥璐不花罷為太禧院使。丁丑，封西安王阿刺忒納失裏為豫王，徹裏帖木兒為中書古丞，躍裡帖木兒為中書左丞，趙世安為中書參知政事。是月，召雲南行省左丞相也兒吉尼，復不至。高麗國王遣使賀即位及正旦，又遣使賀聖誕節。天歷二年春正月己未朔，立都督府，領左右欽察及龍翊衛。庚申，封知樞密院事火沙為昭武郡王。辛酉，封朵列帖木兒為楚王。高昌王鐵木兒補化為中書左丞相，大司農王毅為中書平章政事，欽察知樞密院事。癸亥，燕鐵木兒為御史大夫。甲子，有事於太廟。齊五月魯帖木兒卒。乙丑，遣中書左丞躍裡帖木兒迎皇兄於北邊。丙寅，幸大崇​​恩福元寺。戊辰，遣使獻海青鶻於皇兄。辛未，以冊立皇后告於南郊。甲戌，復命太僕卿教化獻青鶻於皇兄。己卯，以冊立皇后告於太廟。壬午，陝西行合御史大夫阿里海牙為中書平章政事。遣內侍禿教比覲皇兄於行在。癸未，遣宣靖王買奴覲皇兄於行在。丙戌，皇兄周五即皇帝位於和林北，是為明宗。
　　二月己丑，曲赦四川囊家臺。庚寅，燕帖木兒復為中書右丞相。辛卯，帝御大明殿，冊立皇后宏吉利氏。廣西思寧路蠻酋黃克順來獻方物。癸巳，翰林侍讀學士曹元用祀孔子於闕里。戊戌，察罕腦兒宣慰使撒忒迷失會鎮西武靖王搠思班討囊家臺。頒行《農桑輯要》及《栽桑圖》。辛丑，追尊皇妣亦乞烈氏為仁獻章聖皇后，唐兀氏為文獻昭聖皇后。八百媳婦及金齒九十九洞、蒙通、蒙萊、銀沙羅甸諸蠻並來獻方物。丙午，囊家臺分兵寇襄陽。辛亥，帝諭羣臣日：「撤迪還，言大兄已即皇帝位。凡二月二十一日以前除官者，速與制敕，以後銓選，其聞於行在。」癸丑，諸五月魯帖木兒至播州，詔諭楊延裡不​​花等，皆降。甲寅，立奎章閣學士院，翰林學士承旨忽部魯迷失、集賢大學土趙世延並為奎章閣大學土。乙卯，置銀沙羅甸等處宣慰使都元帥府。
三月辛酉，遣燕鐵木兒奉皇帝寶，覲明宗於行在，知樞密院事禿兒哈帖木兒、御史中丞八即剌、翰林直學士馬哈謀、典瑞使教化的、宣徽副使章吉、僉中政院事脫因、通政使那海、太醫使呂廷玉、給事中咬驢、中書斷事官忽兒忽答、右司郎中孛別出、左司員外郎王德明、禮部尚書八刺哈赤等從行。帝諭羣臣曰：「寶筆既北上，自今國家政事其聞於行在。」乙亥，立行樞密院，山東都萬戶也速臺兒知行樞密院事，與湖廣、河南兩行省官會討四川。庚辰，召諸王禿刺於高麗。
　　夏四月乙丑，有事於太廟。辛卯，也速臺兒以病卒，命躍裡帖木兒、王不憐吉臺代之。王不憐吉臺又以母老辭，改命同僉樞密院事傅巖起代之。己亥，囊家臺降。癸卯，明宗遣武寧王徹徹禿、中書平章政事哈八兒禿來錫命，立帝為皇太子。
五月己未，遣翰林學士承旨阿憐帖木兒奉迎大駕。癸亥，復遣翰林學士承旨斡兒朵奉迎。甲戌，命中書省擬注中書六部官，奏於行在所。丙子，改儲政院為詹事府，伯顏、鐵木兒補化，江南行合御史大夫阿兒思蘭海牙、江浙行省平章政事曹立，並為太子詹事，中書參知政事趙世安為詹事丞。丁丑，皇太子發京師，北迎大駕。鎮南王帖木兒不花，諸王也速、斡即、答來不花、朵來只班、伯顏、也不幹，駙馬別​​闍及扈衛百官悉從行。
六月丁酉，鐵木兒補化以天旱乞避相位，皇太子諭之曰：「皇帝遠在沙漠，未能早至京師，故勉攝大位。今亢旱，皆予闕失所致。汝其祗修實政，庶幾上答天變。」仍命鐵木兒不花奏於行在。
　　秋七月丙辰朔，日有食之。丙子，受皇太子寶。
八月丙​​戌，皇太子覲明宗於旺忽察都。庚寅，明宗崩。燕鐵木兒以皇后之命奉皇帝寶授於皇太子，皇太子北還。壬辰，皇太子次孛羅察罕。伯顏復為中書左丞相，依前太保。欽察臺、阿兒思蘭海牙、趙世延併中書平章政事，甘肅行省平章政事朵兒只為中書右丞，參議中書省事阿榮、詹事丞趙世安併中書參知政事。前右丞相塔失鐵木兒，知樞密院事、太子詹事鐵木兒補化，上都留守鐵木兒脫並為御史大夫。癸巳，皇太子至上都。丙甲，流諸王忽剌出於海南。丁酉，命阿榮、趙世安提調通政院事。戊戌，殺囊家臺。己亥，皇太子復即位於上都大安閣，大赦天下，詔曰：
朕惟昔上天啟我太祖皇帝肇造帝業，列聖相承。世祖皇帝既大一統，即建儲貳，而裕皇天不假年，成宗人繼，才十餘載。我皇考武宗歸膺大寶，克孝天心，志存無私，以仁宗居東宮，遂嗣宸極。甫及英宗，降割我家。晉王違盟構逆，據有神器，天示譴告，竟隕厥身。
於是宗戚舊臣協謀以舉​​義，正名以討罪，揆諸統緒，屬在眇躬。朕念大兄播遷朔漠，以賢以長，歷數宜歸，力拒羣言，至於再三。乃日艱難之際，天位久虛，則民心不固，恐墮大業。聯雖徇眾請以臨御，秉初志而不移，是以固讓之詔始頒，奉迎之使己遣，命阿刺忒納失裡、燕鐵木兒奉皇帝寶璽，遠迓於途。而先皇帝跋涉山川，蒙犯霜露，道里遼遠，自春徂秋，懷艱阻於歷年，望都邑而滋概，徒禦弗慎，節宣失宜。信使往來，相望於道，彼此思見，交切於懷。八月一日，大駕次旺忽察都，朕方欣瞻對之有期，獨兼程而先進，相見之頃，悲喜交集。何期數日之間，宮車弗駕，國家多難，迭至於斯！念之痛心，以夜繼旦。
諸王、大臣以為祖宗基業之隆，先帝付託之重，天命所在。誠不可違，請即正位，以安九有，朕以先皇帝奄棄天下，摧怛方新，保忍銜哀以踐大寶。乃羣臣固請伏​​闕，至三日之久。朕維宗社大計，乃於八月十五日即皇帝位於上都。可大赦天下，自天歷二年八月十五日昧爽．以前，罪無輕重，同赦除之。
　　於戲！戡定之餘，莫急於與民休息。丕變之道，莫大乎使民知義。亦惟爾中外大小之臣，各究乃心，以稱聯意。
甲辰，欽察臺還京師，經理庶政。燕鐵木兒、阿榮留上都，監給恩賚金幣。庚子，封牙納夫裏為遼王。戊申，封諸王寬徹為安肅王。乙酉，車駕發上都。庚戌，改詹事院為儲政院。癸導，召吳王潑皮及其諸父木楠子至京師。前左丞相別不花坐與平章政事速速召日者推測帝算，安置別不花於集慶路。
九月辛酉，敕往大行皇帝行在送寶官吏越次超擢者，皆從降黜。丁卯，車駕至自上都。戊辰，召威順正寬徹不花至京師。辛未，知樞密院事塔失帖木兒坐附倒刺沙免官。壬申，特授怯薛官定住開府儀同三司。癸酉，禦大明殿，受諸王、百官朝賀。甲戌，廣西思明州蠻酋來獻方物。丙子，鐵木兒補化錄軍國重事。翰林學士承旨也兒吉尼、元帥梁國公都列捏並知行樞密院事。也先捏伏誅。壬午，封知樞密院事燕不鄰為興國公，大司農卿燕赤為司徒。是月，直省舍人完者等頒即位招於高麗。
　　冬十月甲申，有事於太廟。詔鎮南王孛羅不花鎮揚州。戊子，知樞密院事火沙兼知行樞密院事。辛卯，燕鐵木兒率羣臣請上尊號，不許。封太禧宗禋使堅帖木兒為梁國公。甲午，以即位告祀南郊、社稷。丙申，上大行皇帝尊諡曰翼獻景孝皇帝，廟號明宗，國語曰護都篤皇帝。癸卯，中書左丞張思明罷。庚戌，以親祀太廟禮成，詔天下。雲南威楚路蠻酋暱放遣其子來獻方物。是月，中書參知政事趙世實為中書左丞。
十一月乙卯，以立皇后宏吉刺氏詔天下。丙辰，答鄰答裡知樞密院事，朵兒只亦都護為河南行省左丞相。中書省奏：「近制，行省不設丞相。」帝曰：「朵兒只先朝舊臣，不當以例拘之。」癸亥，翰林學士承旨闊徹伯知樞密院事。丙寅，雲南威楚路蠻酋暱放來朝。己巳，撒迪為中書右丞。壬申，毀木剌忽廣平王印，命哈班襲廣平王，更鑄印賜之。丁丑，復立孟定路軍民總管府。湖廣徭賊作亂。乙卯，高麗王王燾遣使賀即位，並請傳位於世子幀。壬午，詔豫王阿刺忒納夫裏鎮雲南。
　　十二月庚寅，末吉為大司徒。乙未，改封前鎮南王鐵木兒不花為宣讓王，詔曰：
皇姑大長公主，蚤寡守節，不從諸叔繼尚，鞠育遺孤，其子襲王爵，女配予一人。朕思庶民若是者猶當旌表，況在懿親乎！其令趙世延、虞集等議封號以聞。
　　戊申，明確不花為御史大夫。辛亥，趣內外己授官者速赴任。
　　是年，安南國王陳益稷卒。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

