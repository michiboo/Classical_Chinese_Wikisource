李孟 敬儼 郭貫 劉正 王毅 高昉 
　　李孟，字道復，潞州上黨人。曾祖執，金末舉進士不第，以行義稱於時，祖昌祚，授金符，潞州宣撫使。父唐，夔州經歷，以歷官秦蜀，徒家漢中。 
　　孟生而敏司，十歲能文，倜償有大志。博通經史，善論古今治亂，一時名儒商挺、王博文、魏初等，皆折行輩興交。唐友郭彥通，名知人，語唐曰：此兒骨相異常，宰輔器也。」至元十九年，四川行省闢為捅，不赴，調晉原縣主簿，又辭。行台交薦，亦不就。後以事至京師。中書參知政事楊吉丁一見奇之，薦於裕宗，得召見東宮。未幾，裕宗卒，不及擢用。選授梓潼縣主簿。 
　　成宗即位，命採訪先朝聖政，以備史官紀述。陝西省臣使孟討論編次，奏進之。時武宗、仁宗皆未出閣，微仁裕聖皇后求名儒輔導，有薦孟宜為太子師傅，用召孟侍左右。大德元年，武宗撫軍北方，仁宗留宮中，孟日進格言，多所裨益。詔授太常少卿，執政以孟未嘗一造其門，沮之。改禮部侍郎，命亦中寢。 
　　仁宗侍昭獻元聖皇后居懷州，又如官山，孟常單騎以從，每奏曰：「堯舜之道，教弟而已。今大兄在朔方，大母居外，殿下當先意承志，以慰親心，則孝弟之道得矣。」仁宗深納其言，有暇，輒就孟講論前朝得失成敗及君臣父子之義。後仁宗即位，嘗與群臣語，握拳示之曰：「所重乎儒者，為其維持綱常，如此其固也。」帝崇儒重道，實孟啟之。 
　　成宗崩，安西王阿難答與左丞相阿忽台密謀構亂，右丞相哈剌哈孫哈剌罕遣使來告，仁宗疑而未行，孟曰：「支子不嗣，世祖之訓也。今宮車晏駕，大太子居萬里之外，宗廟社稷危在旦夕，殿下當奉大母急還京師，以折奸謀，固人心。不然，國事未可知也。仁宗猶豫未決，孟復進曰：「邪謀既成，以一紙書召還，則展下母子且不自保，豈暇論宗社乎？仁宗曰：「先生言及宗廟社稷之福。」遂奉太后還京師。 
　　時哈剌哈孫稱病堅臥，仁宗遣孟往候之，達皇后使人問疾，絡繹不絕，孟入，長揖而坐，引手診其脈，人以為醫者，不之疑。既知皇后臨朝有日，還告曰：「事急矣，先發者制人，後發者制於人，不可不早圖之。」 
　　左右皆不能決，惟曲出、伯鐵木兒與孟同。或曰：「皇后八璽在手，四衛之士，一呼而應者累萬，安西府王府中從者如林。殿下侍衛寡弱，不過數十人，兵仗不備，赤手而往。事未必濟，不如靜守以俟阿合之至，然後圖之未晚也。」阿合，譯言兄，謂武宗也。孟曰：「群邪背棄祖訓，黨附中宮，欲立庶子。天命人心，必皆不與。殿下入內庭，以大義責之，則凡知君臣之義者，無不為殿下用，何求而弗獲？清宮禁，以迎大兄之至，不亦可乎？且安西王既正位號，縱大兄至，彼安肯退就藩服，亦師必有喋血之禍，宗社危矣！危身以及其親，非孝也。遺禍難於兄，非弟也。得時弗為，非智也。臨機不斷，非勇也。仗義而動，事必萬全。」 
　　仁宗曰：「當以卜決之。」命召卜人，既至，孟出語之曰：「大事待汝而決，但言吉可也。」人筮，皆九。孟曰：「筮不違人，是謂大同，時不可以失！」仁宗喜，乃上馬。孟及諸臣皆步從，入自延春門，哈剌哈孫自東掖門來就之。至殿廓，收首謀及同惡者悉下於獄，奉御璽北迎武宗，中外翕然。 
　　仁宗監國，授孟參知政事。孟久在民間，知閭閻疾苦，損益庶務，悉中利病，速近無不悅服。然特抑絕僥倖，群小多怨之，孟不為動。事定，乃言於仁宗曰：「執下舌臣，當自天子親用，今鑾輿在道，孟未見顏色，不敢冒當重任。」固辭，弗許，遂遁去，隱於許州陘山。 
　　夏五月，武宗即位，有言於帝曰：「內難之初定也，李孟嘗勸皇弟自取，如彼言，豈有今日。」武宗察其誣，弗聽。仁宗亦不敢復言孟。 
　　至大二年，仁宗為皇太子，嘗侍帝同太后內宴，飲半，仁宗戚然改容，帝顧語曰；「吾弟今日不樂，何所思耶？仁宗從容起謝曰：「賴天地祖宗神靈，神器有歸，然成今日母子兄弟之歡者，李道復之功為多，適有所思，不自知其變於色也。」帝友愛，感其言，怒命搜訪之。 
　　三年春正月，入見武宗於玉德殿。帝指孟，謂宰執大臣曰：「此皇祖妣命為朕師者，宜速任之。」三月，特授榮祿大夫、中書平章政事、集賢大學士、同知微政院事。 
　　仁宗嗣位，真拜中書平章政事，進階光祿大夫，諭之曰：「卿，朕之舊學，其盡心以輔朕不及。」孟以國事為己任，節賜與，重名爵。貴戚近臣惡其不便於己，而心服其公，無間言。孟言：「人君之柄，在賞與罰，賞一善而天下勸，罰一惡而天下懲，乃不失所施。若賞罰不足勸懲，何以為治？」遂奏雪冤死者，復其官蔭，濫冒名爵者，悉奪之，罷僧道官，使釋老之徒不敢與有司抗，天下翕然頌之。 
　　仁宗夙知吏弊，欲痛為劃除。孟進言曰：「吏亦有賢者，在乎變化激厲之而已。」帝曰：「卿儒者，宜與吏氣類不合，而曲相庇護如此，真者之言也。」時承平日久，風俗奢靡，車服僭擬，上下無章，近臣恃恩，求請無厭。宰相不為裁製，更相汲引，耗竭公儲，以為私惠。孟言：「貴賤有章，所以定民志；賜與有節，所以勸臣工。請各為之限制。」又請停罷土木營繕，帝皆從之。 
　　孟在政府，自視常若不及。每因間請曰：「臣學聖人之道，遭遇陛下，陛下堯、舜之主也。臣不能使天下為堯、舜之民，上負陛下，下負所學，乞罷政權，避賢路。」帝曰：「朕在位，必使卿在中書，朕與卿相與始終，自今其勿復言。」賜孟爵秦國公，帝親授印章，命學士院降制。又圖其像，敕詞臣為之贊，及御書「秋谷」二字賜之。入見，必賜坐，語移時，稱其字而不名。帝常語近臣曰：「道復以道德相朕，致天下太平。」賜鈔十萬貫，令將作為治第。孟辭不受。皇慶元年正月，授翰林學士承旨、知制誥兼修國史，仍平章政事，賜潞川田二十頃。未幾，請告歸葬其父母，帝餞之曰：「事已，速還，毋久留，孤朕所望。」十二月，入朝，帝大悅，慰勞甚至，因請謝事，優詔不允，請益堅，乃命平章政事議中書省事，依前翰林學士承旨。 
　　二年夏，氣還秦國公印，奏三上，始如所請。帝與孟論用人之方，孟曰：「人材所出，固非一途，然唐、宋、金科舉得人為盛。今欲興天下之賢能，莫如科舉，又必先德行經術，乃可得真材也。」帝深然其言，決意行之。延祐元年十二月，復拜平章政事。二年春，命知貢舉，及廷策進士，為監試官。七月，進金紫光祿大夫、上柱國，改封韓國公。四年七月，以衰病不任事，乞解政權，帝不得已從所請，復拜翰林學士承旨、知制誥兼修國史。 
　　延祐七年，仁宗崩，英宗初立，鐵木迭兒復相，以孟不附已，構於太皇太后，盡收前後封拜制命，仍仆其祖墓碑，降授集賢侍講學士、嘉議大夫，度孟必辭，因中傷之。孟拜命欣然，適翰林學士劉賡來慰問，即與同入院。宣微使以聞曰：「李孟今日供職，舊例當賜酒。」帝愕然曰：「李道復乃肯俯就集賢耶？」時鐵木迭兒子八爾吉思侍帝側，帝顧謂曰：「爾父謂彼不肯為是官，今定何如！」由是讒不得行。嘗語人曰：「才臣待罪中書，無補於國，聖恩寬宥，不奪其祿，今老矣，何以報稱。」帝聞而善之。至治元年卒，年六十七。御史累章辨其誣，詔復元官。後贈舊學同德翊戴輔治功臣、太保、儀同三司、上柱國，追封魏國公，諡文忠。 
　　孟宇量閎廓，材略過人，三入中書，中外利弊，知無不言。皇慶、延祐之世，每一政之秕，皆以為鐵木迭兒所為，一事之善，必歸之於孟焉。 
　　子獻，字伯征，由參議中書省事，拜治書侍御史，累遷御史中丞、同知經筵事。 
　　史臣曰：「張珪、李孟，俱稱緊相。珪忤鐵木迭兒，至於困辱，孟鑒珪之受禍，逡巡引避，不敢復論其奸。然鐵木迭兒再相，孟亦不免於降黜。是以守道之君子，寧為珪之直，不為孟之詘也。」 
　　敬儼，字威卿，其先河東人，後徒易州。五世祖嗣徽，金參知政事。父元長，有學行，官至太常博士。 
　　儼，其仲子也。幼嗜學，善屬文。御史中丞郭良弼薦為殿中知班，受知於月呂魯那寅，累辟太傅、太師兩府掾，調高郵縣尹，未赴，選充中收省掾。朱清、張瑄為海運萬戶，以儼典文牘，致厚賂，儼怒拒之。二人後坐事誅，官省多以賄連坐，獨儼不與。 
　　大德二年，授吏部主事。改集賢司直。會湖南盜起，丞相哈剌孫遣儼奉詔撫循諸路，宣布恩澤，甚稱帝意。六年，擢禮部員外郎。有以父蔭補官者，繼母訴非嫡子，儼察其誣，斥之。 
　　七年，拜監察御史。時中書平章政事伯顏、梁德珪等，並受朱清、張瑄賄，儼劾其黷貨，俱罷去。江浙省臣與憲司相訐事聞，命儼與阿思蘭海牙按其事，議不合，兩上之，朝廷卒題儼議。七月，遷中書左司都事，扈從上京。有賈人以運餉得官，盜谷數十萬石，主者匿不發，儼征償其谷，輸於邊。 
　　九年，授吏部郎中，以父病辭。父卒，終喪，復入御史台為都事。中丞何瑋與執政有隙，省議欲核台選當否。儼曰：「邇者，省除吏千餘人，台臣亦當分別之邪？」語聞，議遂寢。建康路總管侯珪貪縱虐民，儼亟遣官決其事。珪夤緣近幸奏請原之，命下，已無及矣。除山北道廉訪副使，入為右司郎中。 
　　武宗即位，湖廣省臣有偽為警報，馳驛入奏，以圖柄用者。儼面詰之曰：「汝守方面，既有警，豈得聞職守，是必虛誕耳。」其人竟以誣奏被斥。民因飢為盜，有司捕治，皆論死。獄既上，廷議互有從違，儼曰：「民飢而盜，迫於不得已，宜矜貸。」用是減死者甚眾。 
　　至大元年，授左司郎中，擢江南諸道行御史台治書侍御史。先是，儼以議立尚書省，忤宰相意，適兩淮鹽法久滯，乃左遷儼為轉運使，欲陷之。比至，首劾場官貪污者，增羨至二十五萬引。河南行省參政來會鹽策，將以羨數為歲入常額。儼謂鹽戶凋弊，以羨為額，民力將殫，病人以為己，非大臣事，事遂止。 
　　仁宗踐阼，召為戶部尚書。廷議欲革尚書省弊政，儼言：「遽罷錢不用，恐細民失利。」不從。以疾辭。皇慶元年，除浙東道廉訪使。錢塘退卒詐服僧衣，稱太后旨，建婺州雙溪石橋。儼命有司發其奸贓，杖遣之，仍奏罷其役。郡大火，焚數千家，儼發稟賑之。取憲司所儲材木及諸路學稟之羨者，建孔子廟。 
　　二年，拜江西等處行中書省參知政事。舊俗，民有爭往往越訴於省，吏得緣為奸利。儼下令省府，非有司，不得侵民，訟事遂簡。延祐元年，詔設科舉，儼薦崇仁吳澄，金陵楊剛中為考試官。其年冬，移疾退居真州，除江南諸道行御史台侍御史，不赴。 
　　四年春，詔促京前職，以疾辭。七月，召為侍御史。十月，遷太子副詹事，御史大夫脫歡答剌罕奏留之。湖廣省臣以贓敗，儼一日五奏，卒正其罪。台臣有劾罷復職者，御史再劾之，命中書、樞密共議其事。儼曰：「如是則台納墮矣！」即帝前奏黜之，因伏殿上，叩請代。帝諭之曰：「事非由汝，其復位。」 
　　五年夏四月，拜中書參知政事，台臣復奏留之，儼亦辭，不允。賜《大學衍義》及所服犀帶。每入見，帝以字呼之曰威卿而不名，舊制：諸院及寺監得奏除僚屬，歲久多冒濫，富民或以賂進，有至大官者。儼以名爵當慎，奏請追奪，著為令。六年，乞病歸，賜衣一襲，遣醫視療。 
　　至治元年，起為陝西諸道行御史台中丞，泰定元年，改江南諸道行御史台。皆不赴。年六十五，即告老。四年春，遣賜上尊，征為集賢大學士、榮祿大夫、商議中書省事，儼令使者先返，而挈家歸易州。九月，帝特署為中政院使，復賜上尊，召之，乃輿疾入見，賜食慰勞，親為差吉日視事，命朝會日無下拜。 
　　天曆元年，拜中書平章政事，復以老病辭，不從。廷議欲盡戮朝臣之在上京者，儼抗言：「是皆循例從行，無死罪。」眾賴以免。居月余，傷足，告歸。家居十餘年，痹不能行，猶讀書不輟。歸卒，戒子弟清白自守，無急仕進，衣冠端坐而逝。贈翰林學士承旨、光祿大夫、柱國，追封魯國公，諡文忠。 
　　子自強，禮部員外郎。儼叔祖鉉與太原元好問同登金進士第，元初為中都提學，著《春秋備忘》四十卷，仁宗朝命刻其書，行於世。 
　　郭貫，字安道，保定清苑人。父希泰，以孝友知名，嘗營樓居。或謂：「君有弟，可為二楹，易析居。」希泰謝曰：「兄有即弟有也。奚分為！」言者嘆服。 
　　貫幼從郝經學，以才行推擇為樞密中書掾，調南康路經歷，擢廣西道提刑按察司判官。會例格，授濟南路經歷。 
　　至元二十七年，拜監察御史。奉詔分江北沿淮草地。刻淮西宣慰使昂吉兒父子專權，久不遷調，蠹政害民，不報。又言：「江淮之俗，多發掘祖墓，改售於人；合同惡逆定罪，賈地人知情者減二等科罪。」刑曹韙其言，著為令。三十年，僉湖南廉政廉訪司事。 
　　大德初，遷湖北道，言：「四省馬以數萬計，征八百媳婦，深入炎瘴萬里不毛之地，無益於國。」不聽。五年，遷江西道，賑恤饑民，有惠政。入為御史台都事。八年，遷集賢待制，進翰林直學士。奉詔與遼陽行省平章政事別速合徹里帖木兒鎮撫高麗。十一年，召為河東廉訪副使。 
　　至大二年，仁宗至五台山，貫進見，仁宗因問：「廉訪使滅里吉歹何以有善政？」左右對曰：「皆副使郭貫教之。」乃賜貫瑪瑙數珠、金織文幣。人為吏部考功郎中，遂拜治書侍御史。四年，除禮部尚書。帝親書其階曰嘉議大夫，以授有司。 
　　皇慶元年，擢淮西廉訪使，尋留不遣，改侍御史。俄遷翰林侍講學士。明年，出為淮西廉訪使。延祐二年，召拜中書參知政事。明年，遷左丞，加集賢大學士。五年，除太子詹事。貫言：「皇太子受金寶已三年，宜行冊禮。又輔導之官，早宜選置。」從之。六年，加太子賓客，謁告還家。 
　　至治元年，復起為集賢大學士，尋致仕。泰定元年，遷翰林學士承旨，不起。至順二年，以疾卒，年八十有二。贈光祿大夫、河南行省平章政事、柱國，追封蔡國公，諡文憲。貫博學，精於篆籀，當世冊寶碑額，多出其手雲。 
　　劉正，字清卿，清州人。初辟制國用使司令史，遷尚書戶部令史。至元八年。罷諸路轉運司，立局考核逋欠，正掌其事。大都運司負課銀五百四十七錠，逮系倪運使等四人，征之，視本路歲入簿籍，實無所負，辭久不決。正察其冤，檢吏牘，得至元五年李介甫關領課銀文契七紙，適合其數，驗其字畫皆司庫辛德柔所書也。德柔交結權貴，莫敢講問。正廉得其實，始白尚書省鞫之，於是四人皆得釋。正由是知名。轉樞密院令史，辟中書掾。十四年，分省上都。會諸王昔里吉叛。至居庸關，守者告前有警急，正曰：「吾不往，後至者益怯矣。」馳出關，至上都。邊將請金銀符充戰賞，中收檄工部造給，事後奏聞，帝以為欺罔，欲詰治。正曰：「軍賞貴速，先造符印而後稟命，非罪也。」帝韙之。 
　　十五年，擢左司都事。時阿合馬當國，與江淮行省阿里伯、崔斌有隙，誣以盜官糧四十萬，命刑部尚書李子忠與正馳驛，按其事，獄弗具。阿合馬復遣北京行省參知政事張澍等四人，雜治之，竟置二人於死。正乃移疾去官。十八年，征為左司員外郎。十九年春，阿合馬並中書左右司為一，改左右司員外郎。三月，阿合馬敗，和禮霍孫右丞相，復為左司員外郎，謁告歸。九月，中書捕正與參政匝喜魯丁等，偕至帝前，問曰：「汝等皆黨於阿合馬，能無罪乎？」正曰：「臣未嘗阿附，惟法是從耳。」會日暮，車駕還內，俱械繫於闕前。逾數日，奸黨伏誅，復械繫正於拱衛司，和禮霍孫曰：「上嘗謂，劉正衣白衣，行炭穴十年，有謂廉潔者。」乃免歸。二十年春，樞密院奏為經歷，擢參議樞密院事。二十五年，桑哥立尚書省，擢為戶部侍郎，遷戶部尚書，復移疾歸。 
　　二十八年，桑哥敗，完澤為丞相，召為戶部尚書，遷參議尚書省事。省罷，仍參議中書省事。湖南馬宣慰庶子因爭蔭，誣告其兄匿亡宋官銀，正察其誣，罪之，仍蔭其兄。濟南張同知子為兩淮運使，正弗與。張作飛語構其事，帝召正詰之，曰：「匿銀事在右司，爭事在左司，參議乃幕長，寢右而舉左，寧無私乎？」正辨析分明，事遂釋。三十年，御史台奏為侍御史，中書省奏為吏部尚書，己巳而復留為侍御史。遷江南行御史台中丞。 
　　大德元年，改同僉檢密院事。尋出為雲南行中書省左丞。右丞忙兀突魯迷失請征緬，正以為不可。俄俱被征，又極言其不可。不從，師果無功。雲南民歲輸金銀，甸寨遠者，則遣官往征，人馬芻糧往返之費，歲以萬計。徵收金銀之數，必十加二，而折閱之數如之，其送迎饋贐之數又如之。正首疏其弊，給官秤，俾土司詣官輸納，其弊始革。始至，官儲玐二百七十萬索、白銀錠。比四年，得貯一千七十萬索、金百錠、銀三千錠。七年秋，謝病歸。八年六月，起為江西行省左丞。冬十月，改江浙。 
　　武宗即位，召為中書左丞，遷右丞。二年，立尚書省，復謝病歸。 
　　仁宗即位，召諸老臣入議國事，正詣闕言八事：一曰守成寧，二曰重省台，三曰辨邪正，四曰貴名爵，五曰正官符，六曰開言路，七曰慎賞罰，八曰節財用。仁宗初政，風動天，正與諸老臣襄贊之力居多。累乞致仕，不許。拜榮祿大夫、平章政事、議中書省事。 
　　時議經理河南、淮浙、江西民田，增茶鹽課額，正極言不可，弗從。歲大旱，野無麥谷，種不入土，台臣言：「燮理非人，奸邪蒙蔽，民多冤滯，感傷和氣所致。」詔會議。平章李孟曰：「燮理之責，儒臣獨孟一人，請避賢路。」平章忽都不丁曰：「台臣不能明察奸邪，以裨時政，可還詰之。」正言：「台、省一家，當同心獻替，擇善而行，豈容分異耶？」孟不從，竟如忽都不丁言。右丞相帖木迭兒傳旨：「廉訪司權太重，故按事失實，自今不許專決六品以下官。」忽都不丁、李孟議行之，正言：「但當擇人，法不可易也。」事始寢。延祐六年卒。後贈宣力贊治功臣光祿大夫、司徒柱國，追封趙國公，諡忠宣。 
　　子秉德，官秘書監丞，歷兵、工二部侍郎，出為安慶路總管；秉仁，以蔭為中書架閣管勾，累官工部尚書，致仕。 
　　王毅，字栗夫，東不汶上人。以大臣薦，累官翰林學士承旨、太子詹事。武宗欲幸壽安佛寺，毅疏諫止之。仁宗即位，劾鐵木迭兒營私蠹政，伏闕極論之，不報。以親老告歸，用御史台薦，召不。延祐三年，拜中書右丞。四年，出為江浙行省右丞，遷中書平章政事。六年，復以親老致仕。仁宗崩，欠木迭兒復相，誣以征理錢穀不實，欲奏殺之，英宗不從，始獲免。後卒於家。 
　　初毅召用時，父玉附詔使奏曰：「臣玉雖老尚健，謹遣毅一心事陛下。」仁宗大喜，特授玉集賢學士，階資德大夫，士論榮之。 
　　高昉，字顯卿，其先遼東人，後徒大名。父昂，朝城尉。 
　　昉美風儀，神觀高郎，涉獵文史，為經世之學。辟集賢院掾擢都省掾。 
　　平章何榮祖器之，調吏部主事。建言：「仕者歷履歲月，治行無由核實，吏得並緣為奸。宜書於冊，置局司之，每遇遷轉，以為黜陟。」執政韙其言，著為令。再遷左司員外郎、郎中。臣囚燕南道，平反冤獄，時論稱之。改吏部郎中，時選授無法，昉請除儒人為長吏，雜進者貳之，由是選法一清。擢禮部侍郎，奉命按治浙江白雲宗僧民經，凡奪民田廬悉返之，又得賄賂沒官者若干萬，浙民大快。遷左司郎中，出為潭州路總管。奸民有詐稱敕制者，逮擊數百人，昉詳讞之，止坐二人，余皆釋不問。 
　　武示即位，召為同知中政院事。旋拜中書參知政事。至大二年，尚書省立，議更鈔法。昉言：「紙幣已虛數倍，若再抑之，則鈔愈輕，而物愈貴，非半之善也。」時不能用其言，出昉為江浙行省參知政事。敕范供佛銅器，行省官欲銷庫錢以充其用，昉曰：「歷代錢貨，敦敢擅廢？」未幾，錢、鈔兼行，從乃服昉有先識。進行省左丞。會平章張驢請括江南民田，昉言：「承平日久，賦稅皆有常經，民心一搖，恐生他變。」已而果如昉言，贛州蔡五九等亂作。延祐元年，召為中書參知政事，昉以母老乞歸養，帝不允，改集賢學士、商議中書省事。是年，丁母憂。明年，起為江南行台侍御史，又行樞密副使，皆不就。又明年，帝遣使召之曰：「卿以大祥日至，則能為朕來矣。」昉不敢固辭，既至，入見便殿，即日拜中書參知政事。五年，進右丞。 
　　七年春，帝不豫。鐵木迭而譖於皇太子，言倉庫空虛，命具錢穀大數以聞。昉曰：「某等備位執政，進賢黜不肖，乃其職也。至於錢穀，自有主者。」鐵木迭而益怒。仁宗崩，鐵木迭而遂為右丞相，以昉及前平章政事王毅、參議韓若愚征理錢穀不實，請於英宗，欲仿桑哥奏誅執政，殺昉等。賴帝知其無罪，得放還。 
　　泰定初，昉等始獲昭雪，起拜榮祿大夫、湖廣行省平章政事，佩金虎符，節制諸軍。時兩江岑毅、黃聖許等數叛，昉請於朝，以前廣西僉提刑按察司事奧屯忽都魯有威惠，命為本道安撫使，岑、黃等果相帥歸附。歲余，改江浙行省平章政事。天曆元年，偕行省臣五人入覲，至陵州，以疾卒，年六十有五。至正中，贈推誠效節秉義佐理功臣、光祿大夫、河南行省平章政事、柱國，追封魏國公，諡文貞。 
　　子履，江浙行左右司郎中；恆，河間路總管府治中。
