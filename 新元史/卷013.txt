
○成宗上 
　　成宗欽明廣孝皇帝，諱鐵木耳，是孝太子真金第三子也。母爲太子元妃宏吉剌氏。至元二年九月庚子生。二十五年。諸王哈丹等叛，世祖遣帝率諸將討平之。命帝撫軍北邊。三十年六月乙巳，受皇太子寶。 
　　三十一年春正月癸酉，世祖崩，諸王大臣遣使赴於北邊。 
　　夏四月壬午，帝至上都。先是，御史中丞崔彧得傳國玉璽上之。元妃遣中書右丞張九思齎至上都授於帝。晉王甘剌麻率諸王勸進。甲午。即皇帝位於上都之大安閣。知樞密院事伯顏宜揚顧命詔曰：朕惟太祖聖武皇帝受天明命，肇造區夏，聖聖相承，光昭茲緒。迨我先皇帝體元居正以來，然後典章文物大備。臨御三十五年，薄海內外，罔不臣屬。宏規遠略，厚澤深仁，有以衍皇元萬世無弘之祚。 
　　我昭考早正儲位，德盛功隆。天不假年，四海觖望。顧唯眇質，仰荷先皇帝殊眷。親授皇太子寶，副以撫軍之任。今春宮車遠馭，奄棄臣民，乃有宗藩昆弟之賢，戚畹官僚之舊，謂祖訓不可以違，神器不可以曠，合詞推戴，誠切意堅。朕勉徇所請，於四月十四日即皇帝位。 
　　可大赦天下。除殺祖父母、父母，妻妾殺夫，奴殺主，不赦外，其餘一切罪犯，咸赦除之。議行貢舉法，無學田處量拔閒田以贍生徒。勸課農桑，件罷一切不急之役。軍官奧魯官撫養軍人，不得妄行科配，陣亡及病死者依例優恤。江淮以南夏稅特史一年，已納者準充來年數目。各處酒稅等課，定額三十分取一，若額外辦出增餘，額自作頷，增自作增。禁諸人撲買。名山大川、聖帝明王、賢臣烈士載於祀典者，除常禮外，擇日遣官致接。其不盡事件，仰中書省續議奏聞。 
　　是日，追尊皇考明孝太子曰皇帝，尊太子元妃曰皇太后。庚子，忽篤海、明哥頒即位詔於高麗，李衍、蕭泰登頒即位詔呈安南。丁未，湖廣盜起，劉國傑等以兵討之。己酉，金齒蠻酉阿魯爲孟定路總管，賜虎符。 
　　五月戊午，上大行皇帝尊諡曰聖德神功文武后皇帝，廟號世祖，皇后尊諡曰睿順聖皇后，皇考尊諡曰文惠明孝皇帝，廟號裕宗。庚申，雲南蠻酋適習、四川散毛渦蠻酋覃順等來獻方物。壬申，議增官吏俸。乙亥，札珊知慪密院事。戊寅，封皇姑高麗王妃爲安平公主。加御史大夫月魯呂太師，知樞密院事伯顏太傅，月赤察兒太保。賜月魯呂上方玉帶寶服，還鎮北邊。 
　　六月庚辰朔，日有食之。壬辰，帖木兒復爲中書平章政事。乙未，以上世祖、裕宗尊諡，詔天下，免本年包銀、俸鈔及中原地稅、江淮以南夏稅之半。辛丑，賜宋使籤書樞密院事家鉉翁號處士，放還田裡。癸卯，封駙馬闊裏吉思爲高唐王。甲辰，修《世祖實錄》。 
　　秋七月壬子，詔御史大夫月魯呂振臺綱。壬戌，詔曰： 
　　孔子之道，垂憲萬世。有國家者，所當崇奉。諸路應設廟學、書院，禁官民褻瀆。學田勿得侵奪。作養後進，嚴加訓誨。若文行可觀者，有司保舉，肅政廉訪司體覆，以備擢用。 
　　癸亥，省肇州宣慰司入遼東道。癸酉，陝西行省平章政事不忽木爲中書平章政事。甲戌，詔諭暹國王敢木丁來朝。 
　　八月戊子，初祀社稷，用堂上樂。己丑，大都留守段貞、平章政事范文虎監浚通惠河。 
　　九月壬子，駐蹕三部落，受諸王百官賀聖誕。辛未，禿古帖木耳使闍藍國。 
　　冬十月戊寅，車駕至自上都。乙未，金齒孟愛甸蠻酋遣其子來朝，立孟愛甸軍民總管府。壬寅，緬國來貢馴象。乙巳，遣南巫裏、速木答刺等國使者還，賜三珠虎符及金幣有差。 
　　十一月丁未朔，朝皇太后於隆福宮。上玉冊、玉寶。壬子，罷湖廣、江西行樞密院。丁巳，伯顏察兒參議中書省書，其兄平章政事伯顏奏曰：「兄弟宜相嫌避。」辭職。帝曰：「兄平章於上，弟參議於下，何所嫌耶？」不允。甲子，湖南道宣慰使何瑋爲中書參知政事。癸酉詔改明年爲元貞元年。 
　　十二月庚子，孛羅曷答兒椅禁衛兵戍和林。從帝師請，釋京師死囚三十人、杖以下百人。曲靖、澄江等路蠻酋來獻方物。太傅、知樞密院事伯顏卒。 
　　元貞元年春正月戊申，諸王阿失罕來朝。癸丑，太僕卿只而合朗爲御史大夫。癸亥，雲南行省左丞楊炎龍爲中書左丞。庚午，江浙行省平章政事阿老瓦丁爲中書參知政事。壬申，立北庭都元帥府。中書平章政事合伯爲都元帥，江浙行省右丞撒裏蠻副之，皆佩虎符。立曲先塔林都元帥府，釁都察爲都元師，佩虎符。甲戌，有飛書告朱清、張珪謀反，詔慰勉之。乙亥，封皇姑囊家真公主爲魯國大長公主，駙馬蠻子臺爲濟寧王。 
　　二月丁丑，合伯、撒裏蠻、孛來將探馬赤軍萬人戍北邊。壬午，罷江南茶稅。戊子，思州蠻酋田哈剌不花等來朝。緬國阿剌札高微班的來獻舍利。丁酉，車駕幸上都。癸卯，工部尚書呂天麟爲中書參知政事。罷河西軍，聽各還所居。 
　　三月己巳朔，安南國世子陳日烜遣使來慰國哀，並謝罪。丙辰，金齒蠻酋來朝。 
　　夏四月辛巳，妖人蒙蟲僭似乘輿，伏誅。癸巳，牙那木假兵部尚書，佩虎符，使馬答兒的音國。敕官吏不得拉離職任。 
　　閏月甲寅，立梭釐招討使司，塔兒忽帶爲招討使，佩虎符。壬戌，塔即古阿散坐不法伏誅。戊辰。遣愛牙赤覈實高麗儲稂，是月，蘭州上下三百餘里河清三日。 
　　五月戊寅，命麥朮丁、何榮祖釐正選法。己卯，流別闍於江西，從月的迷失討賊自效，辛巳，罷行大司農司。平章政事麥朮丁加平章軍國重事。中書丞、商議中書省事何榮祖罷爲昭文館大學士。與中書省事。丙申，前太傅伯顏子買的爲金書樞密院事。 
　　六月甲寅，翰林學士承旨董文用等進《世祖實錄》。乙卯，省左右兩江宣司都元師府、宣撫司爲廣西兩江道宣慰司都元帥府。敕上封事者，命中書省檢視再聞奏。癸亥，立蒙古都元帥府於西川。阿拉帖木兒、嶽樂罕併爲都元帥，佩虎符。 
　　秋七月己卯，詔諸路有儒知吏事、吏通經朮者，廉訪使歲貢二人，委省臺官考試，中程者用之，所舉非人，罪坐選舉官。壬午，立肇州屯田萬戶府，以遼陽行省左丞阿散領之。戊戌，管軍萬戶朱永福、邊珍裕坐妖言惑從伏誅。 
　　八月辛酉，緬國進馴象。己巳，駙馬阿海知樞密院事。 
　　九月甲戌，帝至自上都。乙亥，從帝師請，釋死罪三人、杖以下四十七人。己卯，罷四川淘金戶。還其原藉，追論建言者之罪。庚辰，罷寧夏路行中書省。丁亥，爪哇國來貢方物。 
　　冬十月癸卯，有事於大廟。帝曰：「親享之禮，祖宗未行，今玉冊、玉寶成，朕其躬蒞之。」癸丑，平章軍國重事答失蠻以兵討西北叛王。戊辰，遣安南貢使還，仍詔諭陳曰烜來朝。 
　　十一月丙戌，毯陽佐、法兒刺、阿魯等國，各遣使奉金字表來朝。戊戌，詔江浙行省括隱漏官田及檢劾避役戶。是月，戒飭御史臺、廉訪司，凡糾察官吏不公，及不知百姓疾苦者，罪之。敕各投下及影占戶計者，均當雜泛差徭。 
　　十二月甲子，徙縉山乞裏乞思等部衆於山東。 
　　二年春正月丙子，蠲兩都站戶和僱、和市。己丑，御史中丞禿赤爲御史大夫。乙未，禁諸王、公主、駙馬擅罪官吏。 
　　二月丙午，禁軍官擅以家奴代役。括蒙古漸丁充行伍。庚戌，詔軍人擅更代，及逃歸者死。庚申，自六盤山至黃河置屯田。丙寅，大都留守司達魯花赤段貞爲中書平章政事。 
　　三月壬申，中書平章政事不忽木罷爲昭文館大學士、平章軍國事。癸酉，忻都劾晉王甘刺麻，朵羅臺劾太師月魯呂，皆有異志。詔樞密院鞠之，事不實。忻都論死，朵羅臺謫從軍自效。丙子，車駕幸上都。 
　　夏四月己亥朔，命撒的迷失招集忙古歹部流民。 
　　五月戊辰朔，免兩都徭役。甲戌，詔蒙古馬牛羊百取一，羊不滿百者亦承之，色目人羊滿百，乃取其一，著爲令。庚辰，土番寇階州，諸王帖木兒不花、只列等以兵討之。庚寅，罷四川馬湖進獨本蔥。是月，野蠶成繭。 
　　六月丙午，上思州叛蠻黃勝許遁入安南。 
　　秋七月庚午，肇州萬戶府置屯田。壬午，括伯顏、阿朮、阿里海牙等佔江南民田，及權市隱匿者，令輸租增江西、河南行省參知政事各一員，朱清爲河南行省參知政事，張珪爲江西行省參知政事。授高麗世子王謜爲儀同三司，領都僉議司事。丙戌，嶽樂也奴等使馬八兒國。己丑，廣西賊陳飛等寇昭、梧、藤、容等州，湖廣行省左丞八都馬辛討平之。 
　　八月丁酉朔，禁舶商以金銀渡海。 
　　九月辛未，車駕幸安同泊，受諸王、百官賀聖誕。戊寅，臨安路舍資蠻叛。梁王松山討降之。甲申，也先不花討乞藍蠻，其別部酋符刺率諸蠻降，以其地爲雲遠路軍民總管府。是月，河決杞、封邱、祥符、寧陵、襄邑五縣。 
　　冬十月丁酉，有事於太廟。壬子，車駕至自上都。鈑州喊劉六十作亂，江西行省左丞重士選討平之。 
　　十一月丁卯，答馬刺國來進馴象。己巳，兀都帶等所譯太宗、憲宗、世祖《實錄》，帝曰：「忽都魯迷失非昭睿順聖皇后所生，何爲稱公主？順聖太后崩時，裕宗已還自軍中，所紀日月先後差錯。又別馬裏思丹炮手亦思馬音及泉府司皆小事，不足書也。」辛未，遣樞密院官整飭江南鎮戊諸軍，列將校勤惰以聞。壬辰，緬王遣其子僧伽巴叔撒邦巴來貢方物。 
　　十二月戊戌，立徹裏軍民總管府。癸亥，釋大都獄囚百人。金齒、羅斛蠻酋來朝。 
　　大德元年春正月辛未，諸王亦憐真來朝，卒於道，賜幣、帛五百匹。己丑，分和林漢軍屯田於五條河。辛卯，張斯立爲中書參知政事。 
　　二月丙申，蒙陽甸蠻酋緬吉遣其弟阿不刺等來獻方物，以其地立通西軍民總管府。戊午，羅羅斯蠻酋來朝。己未，改福建行省爲福建平海等處行中書省，徙治泉州。封的立普哇拿阿迪提牙爲緬國王。庚申，行征政院副使王慶端爲中書右丞。改元貞三年爲大德元年，赦天下，免上都、隆興差稅三年，詔曰：朕荷天地之洪禧，承祖宗之丕祚，仰進成憲，庶務和平。比者，藥木忽兒、兀魯速不花、朵兒朵懷等去逆效順，率衆來附。畢會宗親，釋其罪戾。適星芒之垂象，豈天意之儆予。宜推一視之仁，誕布更新之化。可改元貞三年爲大德元年。 
　　於戲！側身修行，咸攄奉若之誠，革故鼎新，幸底雍熙之治。諮爾臣庶，體予至懷。 
　　是月，敕自正月一日至七月二十日，禁捕打禽獸，著爲令。 
　　三月庚午，陝西行省平章政事也先帖木兒爲中書平章政事，中書左丞梁德漷爲中書右丞。癸酉，畋於柳林。甲戌，酉番寇階州，陝西行省平章政事脫列伯討平之。丙子，車駕幸上都。丁丑，封諸王帖木兒不花爲鎮西武靖王，江西行省左丞八都馬辛爲中書左丞。庚辰，札忽魯赤脫而速坐受賂，爲奴所告，毒殺其奴，論死。庚交，立江淮等處財斌總管府。 
　　夏四月安巳朔，日有食之。壬寅，賜暹國及羅斛蠻來朝者，衣幣有差。詔佐恤江南茶戶。 
　　五月丙甫，河決開封。戊辰，安南國遣使來朝。庚寅，平伐蠻酋來降，乞隸於亦奚不薛，從之。上思州叛蠻黃勝許進其子來降。 
　　六月甲午。湖廣行省參知政事崔良知廉貧，賜鹽課鈔千錠旌之。戊戌，平伐九寨蠻來降。甲寅，罷亦奚不薛歲貢馬及氈衣。是月，和州歷陽縣江漲，漂沒民居一萬八千餘家。詔江浙、湖廣、江酉秋糧折輕賞鈔。 
　　秋七月辛未，省蒙古軍萬戶府入曲先塔林都元帥府。丁亥，河決杞縣蒲口。衡州路酃縣大水山崩。 
　　八月丁巳，妖星出於奎。 
　　九月甲子，八百媳婦蠻寇徹裏，也先不花以兵討之。丙寅，罷括兩淮民田。壬午，車駕至自上都。己丑，罷南丹州安撫司，立慶遠南丹溪洞等處軍民安撫司。平珠六洞蠻及十部蠻皆來降。 
　　冬十月丁酉，有事於太廟。辛丑，溫州妖人陳空崖僞稱羅平國正治元年，伏誅。乙卯，爪哇國遣使奉表來降。 
　　十一月癸亥，高麗國王王日臣告老，乞以爵傳其子謜。丁丑，以謜爲征東行中書省左丞相、高麗國王，仍封日臣逸壽王，賜號推忠宜力定遠保節功臣。 
　　十二月戊戌，禁諸王、駙馬奪民田，其獻田者罪之。壬貫，朝洞蠻來降。丁未，旌表烈婦漳州萬戶府知事闞文興妻王氏。 
　　閏月甲子，福建行省平茸政事高興奏，漳浦縣產水晶，乞採之。帝曰：「不勞民，則可；勞民勿取。」己卯，播州宣撫使楊漢英請討平伐叛蠻，命湖廣行省平章政事哈剌哈孫從宜收撫。 
　　二年褲正月壬辰，以水早。免郡縣田糧十之三，災甚者盡免之。老病單弱免差稅三年。己酉，釋流求俘歸。諭其國王效順。省土番碉門安撫司、運司、立碉門、魚通、黎、雅、長河西、寧遠安撫司。 
　　二月壬戌，徙重慶宣慰司都元帥府於成都。立福建軍民宣慰司都元帥府。乙丑，中書右丞張九思爲平章政事，與中書省事，己巳，畋於漷州。丙子，罷中外土木之役。乙酉，車駕幸上都。詔民播種。怠情及有司勸課不至者，各過廉訪司治之。丙戌，梁德珪爲中書平章政事。 
　　三月戊子，詔僧人犯罪，聽有司專決，輕者與僧官約斷，不至者罪之。壬子，封東鎮沂山爲元德東安王，南鎮會稽山爲昭德順應王，西鎮吳山爲成德永靖王，北鎮醫巫閭山爲貞德廣寧王，與嶽瀆同祀，著爲令。 
　　夏四月庚申。也速帶兒擅調甘州戍軍。遣伯顏等苔之。 
　　五月辛卯。罷海南黎兵萬產府及屯田萬戶府。壬辰，昭文館大學士何榮祖加平章政事，與中書省事。中書左丞八都馬辛爲中書右丞。己酉，耽羅國來貢方物。 
　　六月庚申，罷江南門攤，復行兩稅法。 
　　秋七月癸巳，河復決蒲口，遣尚書阿海、御史劉賡等塞之。壬寅，詔高麗國王王謜入侍，復以其父日臣爲國王。 
　　九月己丑，車駕幸阻嬀之地，受諸王、百官賀聖誕。安南、爪哇及金齒蠻各來貢方物。丙申，帝至自上都。癸卯，命御史臺鞠樞密副使塔剌忽帶贓罪。庚戌，汰中外冗員。 
　　冬十月壬戌，立蒙古萬戶府於鳳翔路。 
　　十一月庚寅，安南國來貢方物。丙申，罷雲南行御史臺，置肅政廉訪司。壬寅，中書右丞王慶瑞爲中書平章政事。 
　　十二月庚午，湖廣行省平章政事哈剌合孫爲江浙行省左丞相。甲戌，彗星見。
　

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

