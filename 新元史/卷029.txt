
色目人，曰：畏吾氏、唐兀氏、康里氏、乃蠻氏、雍古氏、欽察氏，又爲伯牙吾氏、阿速氏、迦葉彌兒氏、賽夷氏、烏思藏掇族氏、族潁氏、突甘斯氏、感木魯氏、回回氏〈其別曰：答失蠻、迭裏威失、木速蠻木忽四氏。于闐氏、阿里馬里氏、昔裏馬氏、八瓦耳氏、古速魯氏、也裏可溫氏，亦回回別族。〉、哈剌魯氏、阿魯渾氏、尼波羅氏、忽魯木石氏。
畏吾氏，本回鶻之裔，音轉爲畏吾〈或雲，畏兀又作偉兀，又作衛兀。〉。本在和林之地，唐末衰亂徙居火州，古高昌國也。太祖初興，其王巴而朮阿而忒的斤舉國人覲，太祖以公主妻之。自是世爲婚姻，凡世言高昌、北庭者，皆畏吾部族。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

