
卷九十二·志第五十九
　
　　○樂二 
　　△郊祀樂章 
　　成宗大德六年，合祭天地正方帝樂章： 
　　降神，奏《乾寧之曲》，六成； 
　　圜鍾宮三成 
　　惟皇上帝，監德昭明。把考承天，治底隆平。 
　　孝思維則，禋祀薦誠，神其降格，萬福來並。 
　　黃鐘角一成詞同前。 
　　太簇徵一成詞同前。 
　　姑洗羽一成詞同前。 
　　初獻盥洗，奏《肅寧之曲》： 
　　黃鐘宮 
　　明水在下，鐘鼓既奏。有享顒若，陟降左右。 
　　辟公之處，多士裸將。吉蠲以祭，其帝其饗。 
　　初獻升降，奏《肅寧之曲》： 
　　大呂宮 
　　禋把孔肅，盥薦初升。薦《續通考》作洗。攝齊恭敬。 
　　以薦惟磬。肅雍多士，來格百靈，降福受罪。 
　　萬世其承。 
　　奠玉幣，奏《億寧之曲》：舊志缺，據《續通考》補。 
　　大呂宮 
　　宗祀配饗，肇舉明禋。嘉玉既設，量幣斯陳。 
　　惟德格天，椎誠感神。於萬斯年，休命用電。 
　　迎俎，奏《豐寧之曲》： 
　　黃鐘宮 
　　有碩斯姐，有滌斯牲。鸞刀屢奏，血膋載升。 
　　禮崇繭栗，氣達尚腥。上帝臨上，享於克誠。 
　　酌獻，奏《嘉寧之曲》：崇崇泰疇，穆穆吳彎。神之格思，肸蠁斯通。 
　　儀樽載列，黃流在中。酒既和止，萬福攸同。亞獻，奏《咸寧之曲》： 
　　黃鐘宮 
　　六成既闋，三獻雲終。神具醉止，穆穆雍雍。 
　　和風慶雲，賁我郊宮。受茲扯福，億載無窮。 
　　獻終詞同前。 
　　撤籩豆，奏《豐寧之曲》： 
　　大呂宮 
　　禋祀既備，神具宴禋，籩豆有楚，廢撤不遲。 
　　多士駿奔，樂且有儀。乃錫純嘏，永佐丕基。 
　　送神，奏《億寧之曲》： 
　　圜鍾宮 
　　殷祀既畢，靈馭載旋。禮洽和應，降福自天。 
　　動植咸若，陰陽不愆。明明天子，億萬斯年。 
　　望燎，奏《豐寧之曲》： 
　　黃鐘宮 
　　享用百禮，舊志作享申，乃字誤。慶洽百靈。奠玉高壇。 
　　燔柴廣庭。祥光達曙，燦若景星。神之降福，萬國咸寧。 
　　大德九年以後，定擬親祀樂章： 
　　皇帝入中壝：出人小次。 
　　黃鐘宮 
　　赫赫有臨，洋洋在上。克配皇祖，於穆來饗。 
　　肇此大禋，乾文宏朗。被袞圜丘，巍巍元象。 
　　皇帝盥洗： 
　　黃鐘宮 
　　翼翼孝思，明德洽禮。功格元穹，有光帝始。 
　　著我精誠，潔茲薦洗。幣玉攸奠，永集嘉社。 
　　皇帝升壇：降同。 
　　大呂宮 
　　天行惟健，盛德御天。日月龍章，筍蘆宮縣。 
　　藁鞂尚明，禮壁蒼圓。神之格思，香升燔煙。 
　　降神，奏《天成之曲》： 
　　圜鍾宮三成 
　　烝哉皇元，不承帝眷。報本貴誠，於郊殷薦。 
　　藁鞂載陳，雲門六變。神之格思，來處來燕。 
　　黃鐘角一成 
　　太簇微一成 
　　姑洗羽一成詞並同前。 
　　初獻盥洗，奏《隆成之曲》； 
　　黃鐘宮肇禋南郊，百神受職。齊潔惟先，匪磬於稷。乃沃乃盟，祠壇是陟。上帝監觀，其儀不式。 
　　初獻升壇，降同。奏《隆成之曲》： 
　　大呂宮 
　　於穆圜壇，陽郊奠位。孔惠孔時，吉蠲爲饎。 
　　降登祗若，百禮既至。願言居歆，允集熙事。 
　　奠玉幣，正配位同。奏《欽成之曲》： 
　　黃鐘宮 
　　謂天蓋高，至誠則格。克祀克禋，駿奔百辟。 
　　制幣斯陳，植以蒼壁。神其降康，俾我來益。 
　　司徒捧俎，奏《寧成之曲》： 
　　黃鐘宮 
　　我牲既潔，我俎斯實。笙鏞克諧，籩豆有蝕飶。 
　　神來宴娭，歆茲明德。永賜繁禧，如幾如式。 
　　昊天上帝位酌獻，奏《明成之曲》： 
　　黃鐘官 
　　於昭昊天，臨下有赫。陶匏薦誠，聲聞在德。 
　　酌言獻之，上靈是格。降福孔僧，時萬時億。 
　　皇地抵位酌獻： 
　　大呂宮 
　　至哉坤元，與天同德。函育羣生，元功莫測。 
　　合饗圜壇，舊典時式。申賜無疆，聿寧皇國。 
　　大祖位酌獻： 
　　黃鐘宮 
　　禮大報本，郊定天位。皇皇神祖，反始克配。 
　　至德難名，元功宏濟。帝典式敷，率育攸暨。 
　　皇帝飲福： 
　　大呂宮 
　　特牲享誠，備物循質。上帝居歆，百神受職。 
　　皇武昭宣，孝把芬苾。萬福攸同，下民陰騭。 
　　皇帝出科小次： 
　　黃鐘宮 
　　惟天惟大，惟仁饗帝。舊志作惟帝乃字誤據《續通考》改。以配祖考，肅貸靈祉。定極崇功，永我昭事。升中於天，象物畢至。 
　　文舞《崇德之舞》退，武舞《定功之舞》進，奏《和成之曲》： 
　　黃鐘宮 
　　羽龠既竣，載揚玉戚。一張一張，非舒非棘。 
　　八音克諧，萬舞有奕。永觀厥成，張嘏是賜。 
　　亞終，奏《和成之曲》： 
　　黃鐘宮 
　　有嚴郊禋，恭陳幣玉。大糦是承，載祗載肅。 
　　上帝居歆，掌香既飫。惠我無疆，介以景福。 
　　徼籩豆，奏《寧成之曲》： 
　　大呂宮 
　　三獻攸終，六樂斯遍。既右饗之，撤其有踐。 
　　洋洋在上，默默靈眷。明禋告成，於皇賜羨。 
　　送神，奏《天成之曲》： 
　　圜鍾宮 
　　神之來歆，如在左右。神聿歸，靈斿先後。 
　　恢恢上圜，無聲無息。日監孔昭、思皇多祐。 
　　望燎，奏《隆成之曲》： 
　　黃鐘宮 
　　熙事備成，禮文鬱鬱，柴煙章升舊志：誤柴爲紫。 
　　靈光下燭。神人樂康，永膺戩穀。祚我丕年，景命有僕。 
　　皇帝出中壝： 
　　黃鐘宮 
　　泰壇承光，寥廊元暖。暢我揚明，饗儀惟大。 
　　九服敬宣，望教無外。皇拜天祐，照臨斯屆。 
　　宗廟樂章 
　　中統四年至至元三年，七室樂章：《太常集禮稿》雲，此係卷牘所載。 
　　太祖第一室： 
　　天垂靈顧，地獻中方。帝力所拓，神武莫當。 
　　陽谿昧谷，咸服要荒。昭孝明禋，神祖皇皇。 
　　太宗第二室： 
　　和林勝域，天邑地宮。缺百司分置，南北來同。 
　　胄教肇崇。潤色祖業，德仰神宗。 
　　睿宗第三室： 
　　珍符默授，疇昔自天。愛生聖武，寶祚開先。 
　　霓旌回狩，龍駕遊仙。追遠如生，皇慕顛然。 
　　皇伯考朮赤第四室： 
　　威武鷹揚，家位克當。從龍遠拓，千萬里疆。 
　　誕總虎旅，駐壓西方。航海梯山，東西來王。 
　　皇伯考察合帶第五室： 
　　雄武軍威，滋多歷年。深謀遠略，協贊惟專。 
　　流沙西域，餞曰東邊。百國畏服，笑聲赫然。 
　　定宗第六室； 
　　三朝承休，恭已優遊。欽繩祖武，其德幸修。帝憖賜壽，德澤期周。蠲饎惟香，祈饗於幽。 
　　憲宗第七室： 
　　龍躍潛後，風雲會通。知民病苦，珍念宸衷。夔門之旅，繼志圖功，俎豆敬祭，華儀孔隆。 
　　至元三年至十七年，入室樂章：《太常集禮》云：周馭所藏《儀注》所錄舞節同。 
　　迎神，奏《來成之曲》，九成：至大迎神曲詞同，但改《來成》爲《思成》。 
　　黃鐘宮三成 
　　齊明盛服，翼翼靈眷，禮備多儀，樂成九變。 
　　烝烝孝心，若聞且見。肸蠁端臨，來寧來燕。 
　　大呂角二成詞同黃鐘。 
　　太簇徵二成詞同黃鐘。 
　　應鐘羽二成詞同黃鐘。 
　　初獻盥洗，奏《肅成之曲》：再詣盥洗同。至大以後，名《順成之曲》，詞律同。 
　　無射宮 
　　天德維何，如水之清。維水內耀，配彼天明。 
　　以滌以濯，犧象光晶。孝思維則，式薦忱誠。 
　　初獻升殿，登歌樂奏《肅成之曲》：降同。 
　　夾鍾宮 
　　祀事有嚴，太官有恤。涉降靡違，禮容翼翼。 
　　籩豆旅陳，鍾磐翕繹。於昭吉蠲，神保是格。 
　　司徒捧俎，奏《嘉成之曲》：別本所錄親把樂章詞同。 
　　無射官 
　　色純體全，三犧五牲。駕刀屢奏，毛炰胾羹。 
　　神具厭飫，聽我磬聲。居歆有水，胡考之寧。 
　　烈祖第一室，奏《開成之曲》：按前此以太祖爲第一室，故僅有七室樂章。是年，始追尊烈祖爲第一室，故定撰八室樂章。 
　　無射官 
　　於皇烈祖，積厚流長。大勳末集，變伐用張。 
　　篤生聖嗣，奄有多方。賜我景福，萬世無疆。 
　　太祖第二室，奏《武成之曲》： 
　　無射宮 
　　天扶昌運，混一中華。愛有真人，奮起龍沙。 
　　際天開宇，亙海爲家。肇修禋祀，萬世無涯。 
　　太宗第三室，奏《文成之曲》： 
　　無射官 
　　纂成前烈，底定王圖。禮文簡省，禁網寬疏。 
　　還風太古，躋世華胥。三靈順協，四海無虞。 
　　皇伯考朮赤第四室，奏《弼成之曲》： 
　　無射官 
　　神支挺秀，右壤疏封。創業艱難，相我祖宗。敘親伊邇，論功亦崇。春秋祭把，萬世攸同。 
　　皇伯考察合帶第五室，奏《協成之曲》： 
　　無射官 
　　玉牒期親，神支懿屬。論德疏封，展親分玉。 
　　相我祖宗，風櫛雨沐。昔同其勞，今共茲福。 
　　睿宗第六室，奏《明成之曲》： 
　　無射官 
　　神祖創業，愛着戎衣。聖考撫軍，代行天威。 
　　河南底定，江北來歸。胎謀翼子，奕葉重輝。 
　　定宗第七室，奏《熙成之曲》： 
　　無射宮 
　　嗣承丕祚，略洽重熙。堂構既定，垂拱無爲。 
　　邊庭閒暇，田裡安綏。歆茲禋祀，萬世攸宜。 
　　憲宗第八室，奏《威成之曲》： 
　　無射宮 
　　羲馭未出，螢爝騰光。大明麗天，羣陰披攘。 
　　百神受職，四海寧康。愔愔靈韶，德音不忘。 
　　文舞《武定文綏之舞》退，武舞《內平外成之舞》進，奏《和成之曲》：別本所錄親祀樂章詞同。 
　　無射宮 
　　天生五材。孰能去兵。恢張宏業，我祖天聲。 
　　干戈曲盤，濯濯慶靈。於赫七德，展也大成。 
　　亞獻行禮，奏《順成之曲》：終獻，詞律同。 
　　無射官 
　　幽通神明，所重精禋。清宮肅肅，百禮具陳。 
　　九韶克諧，八佾先先先先。靈光昭答，天休日申。 
　　撒籩豆，登可樂奏《豐成之曲》： 
　　夾鍾宮 
　　豆籩苾芬，金石鏘鏗。禮終三獻，樂奏九成。 
　　有嚴執事，進撤無聲。神保聿歸，萬福來寧。 
　　送神，奏《來成之曲》：或作《保成》。 
　　黃鐘宮 
　　神主在室，神靈在天。禮成樂闋，舊志作閟，字誤。 
　　神返幽元。降福冥冥，百順無愆。於皇孝思，於萬斯年。 
　　至元十八年冬十月，世祖皇后袝廟，酌獻樂章：《太常集禮》云：卷牘所載。 
　　黃鐘官舊志奪去，據《續通考》補。 
　　徽柔懿哲，溫默靖恭。範儀宮閫，任姒同風。 
　　敷天寧誰，內助多功。淑德柑廟，萬世昌隆。 
　　親祀祶袷樂章：末詳年月。《太常集禮》雲，別本所錄。以時考之，疑至元三年以前擬用，詳見《制樂始末》。 
　　皇帝人門，官縣奏《順成之曲》： 
　　無射宮 
　　熙熙雍雍，六合大同。維皇有造，典禮會通。 
　　金奏王夏，祗款神宮。感格如響，嘉氣來叢。 
　　皇帝升殿，奏《順成之曲》： 
　　夾鍾宮按：至大升殿，詞律同。 
　　皇明燭幽，沿時製作。宗廟之成，降登時若。 
　　趨以採茨，聲容有恪。曰藝曰文，監茲衍樂。 
　　皇帝詣盥洗，官縣奏《順成之曲》：《太常集禮》雲，至元四年用此，曲，名曰《肅成》。至大以後用此詞律同。 
　　無射宮 
　　酌彼行潦，維擔其清。潔齊以祀，祀把事昭明。 
　　肅肅辟公，沃盟乃升。神之至止，散於克誠。 
　　皇帝詣樽所，宮縣奏《順成之曲》： 
　　無射宮 
　　靈庭愔愔，乃神攸依。文爲在禮，載斟匪祈。 
　　皇皇穆穆，玉佩聲稀。列侯百辟，濟濟威儀。 
　　迎神，官縣奏《思成之曲》。至元四年，名《來成之曲》，詞律同。 
　　司徒捧俎，宮縣奏《嘉成之曲》。至元四年，詞律同。 
　　酌獻始祖，宮縣奏《慶成之曲》： 
　　無射宮 
　　啓運流光，輻員既長。敬恭祖事，鬱鬯芬薌。 
　　德以舞象，功以歌揚。式歌且舞，神享是皇。 
　　諸廟奏《熙成》、《昌成》、《鴻成》、《樂成》、《康成》、《明成》等曲。詞缺。 
　　文舞退，武舞進，宮縣奏《肅成之曲》。至元四年，名《和成之曲》，詞律同。 
　　亞終獻，宮縣奏《肅成之曲》。至元四年，名《順成之曲》，詞律同。 
　　皇帝飲福，登歌奏《釐成之曲》： 
　　夾鍾宮 
　　誠通恩降，靈慈昭宣。左右明命，六合大全。 
　　啐飲椒馨，純嘏如川。皇人壽谷，億萬斯年。 
　　撤豆，登歌奏《豐成之曲》； 
　　夾鍾宮 
　　三獻九成，禮畢樂闋。於豆於登，於焉靖撤。 
　　多士密勿，樂且有儀。能事脫穎，孔惠孔時。 
　　送神，奏《保成之曲》： 
　　黃鐘宮 
　　雲車之來，不疾而速。風馭言還，閱其怳惚。 
　　神心之欣，孝孫之祿。燕翼無疆，景命有僕。 
　　武宗至大以後，親祀樂章：《太常集禮》雲，孔思逮本所錄。 
　　皇帝人門，奏《順成之曲》。別本，親祀祶袷樂章，詞律同。 
　　皇帝盥洗，奏《順成之曲》。至元四年，名《肅寧之曲》詞律同。 
　　皇帝升殿，登歌樂奏《穎成之曲》。別本，親祀樂章，詞律同。 
　　皇帝出入小次，奏《昌寧之曲》：《太常集禮》雲，此金曲，思逮取之。詳見《制樂始末》。案《金史，禮志》載此曲：「肅肅來止。」作「有來肅肅」，「成儀孔彰。」作「禮儀卒度」，「神之休之。」作「孔時孔惠。」 
　　無射宮 
　　於皇神宮，象天清明。肅肅來止，相維公卿。 
　　威儀孔彰，君子攸寧，神主休之，綏我思成。 
　　迎神，奏《思成之曲》：至元四年，名《來成之曲》，詞律同。 
　　黃鐘宮三成 
　　齊明盛服，翼翼靈眷。禮備多儀，樂成九變。 
　　烝烝教心，若問且見。肸蠁端臨，來寧來燕。 
　　大呂角二成 
　　大簇徵二成 
　　應鐘羽二成詞並同上。 
　　初獻盥洗，奏《肅成之曲》。別本，親祀樂章，名《順成之曲》，詞律同。 
　　初獻升殿，降同。登歌樂奏《肅寧之曲》。至元四年，名《肅成之曲》，詞律同。按凡用於字者，皆沿金曲之名，末改正也。此曲在至元時已名清成，至此反稱肅寧。後撤豆一曲，在至元亦稱豐成，至此復稱豐寧，皆孔本之誤。 
　　太祖第一室，奏《開成之曲》。至元四年，名《武成之曲》詞同。 
　　睿宗第二室，奏《武成之曲》。至元四年，名《明成之曲》，詞同。 
　　世祖第三室，奏《混成之曲》： 
　　元射宮 
　　於昭皇祖，體健乘乾。龍飛應運，盛德光前。 
　　神功耆定，澤被該埏。冶厥孫謀，億千萬年。 
　　裕宗第四室，奏《昭成之曲》： 
　　無射宮 
　　天啓深仁，須世而昌。追惟顯考，敢後光揚。 
　　徽儀肇舉，禮備音鏘。皇靈監止，降釐無疆。 
　　顯宗第五室，奏《德成之曲》：按文宗毀顯宗廟室，故舊志缺第五室，今據下文泰定十室樂舞補。 
　　無射宮 
　　樂章缺。 
　　順宗第六室，奏《慶成之曲》： 
　　無射宮 
　　龍潛於淵，德昭於天。承休基命，光被紘埏。 
　　洋洋如臨，籩豆牲牷。惟明惟馨，皇祚綿延。 
　　成宗第七室·奏《守成之曲》： 
　　無射宮 
　　天開神聖，繼世清寧。澤深仁溥，樂協韶英。 
　　宗枝嘉會，氣和惟馨。繁禧來格，永被皇靈。 
　　武宗第八室，奏《威成之曲》： 
　　無射宮 
　　紹天鴻業，繼世隆平。惠孚中國，威靖邊庭。 
　　厥功惟茂，清廟妥靈。散茲明祀，福祿來成。 
　　仁宗第九室，奏《歆成之曲》： 
　　無射宮 
　　紹隆前緒，運啓文明。深仁及物，至孝躬行。 
　　惟皇建極，盛德難名。居歆萬祖，福祿崇成。 
　　英宗第十室，奏《獻成之曲》： 
　　無射宮 
　　神聖繼作，式是憲章。誕興禮樂，躬事烝嘗。 
　　翼翼清廟，燁有耿光。於千萬年，世仰明良。 
　　皇帝飲福，登歌樂奏《釐成之曲》： 
　　夾鍾宮 
　　穆穆天子，禋祀太宮，禮成樂備，敬撤誠通。 
　　神胥樂止，錫之醇醲。天子萬世，福祿無窮 
　　文舞退，武舞進。奏《肅成孔本作肅寧。之曲》。至元四年，名《和成之曲》，詞律同。 
　　亞終獻行禮，宮縣奏《肅成之曲》至元四年，名《順成之曲》，詞律同。 
　　撤籩豆，登歌樂奏《豐寧之曲》。至元四年，名《豐成之曲》，詞律同。 
　　送神，奏《保成之曲》。至元四年，名《來成之曲》，詞律同。 
　　皇帝出廟廷，奏《昌寧之曲》：按此亦沿孔本之誤。 
　　無射宮 
　　緝熙維清，吉蠲至誠。上儀具舉，明德薦馨。 
　　已事而竣，歡通三靈。先祖是皇，來燕來寧。 
　　文宗天曆三年，明宗袝廟，酌獻，奏《永成之曲》： 
　　無射宮 
　　猗那皇明，世贊神武。敬天弗違，時潛時旅。 
　　龍旗在塗，言受率土。不退有臨，永賜多嘏。 
　　社稷樂章 
　　降神，奏《鎮寧之曲》： 
　　林鐘宮二成 
　　以社以方，國有彝典。大哉元德，基祚綿遠。 
　　農功萬世，於焉報本。顯相默佑，降監壇憚。 
　　太簇角二成 
　　錫民地利，厥功甚溥。昭代典禮，清聲律呂。 
　　穀旦於差，洋洋來了。相此有年，根本日固。 
　　姑洗徵二成 
　　平厥水土，百穀用成。長扶景運，宜歆德馨。 
　　五祀爲大，千古舉行。感通肸蠁，登歌鎮寧。 
　　南宮羽二成 
　　幣齊虔修，粢盛告備。倉庾坻京，繄維之賜。 
　　按繄維，疑當作繄誰。崇壇致恭，幽光孔邇。享於精誠。 
　　休祥畢至。 
　　初獻盥洗，奏《肅成之曲》：當作《肅成之曲》，此沿孔思逮本之誤。 
　　太簇宮 
　　禮備樂陳，辰良口吉。挹彼樽罍，薯馨黍稷。 
　　濯溉揭虔，維巾及幕。萬年嚴祀，蹌蹌受職。 
　　初獻升壇，奏《肅寧之曲》： 
　　應鐘宮 
　　春祈秋報，古今音。民天是資，神靈用彰。 
　　功崇禮嚴，人阜時康。雍雍爲儀，播芬苾香。 
　　正酌位奠玉幣，奏《億寧之曲》： 
　　太簇官 
　　地祗向德，稽古秉報。幣帛斯陳，圭璋式繅。 
　　載烈載燔，餚羞致告。雨暘時若。丕圖永保。 
　　司徒捧俎，奏《豐寧之曲》： 
　　太簇宮 
　　我稼既同，羣黎遍德。我祀如何，牲牷孔碩。 
　　有翼有嚴，隨方布色。報功求福，其儀不忒。 
　　正位酌獻，奏《保寧之曲》： 
　　太簇宮 
　　異世同德，於皇聖昭。降茲嘉祥，衛我大寶。 
　　生乃蒸民，佯懲覆幬。厥作課將，有相之道。 
　　配位酌獻，奏《保寧之曲》： 
　　太簇宮 
　　以御田祖，皇家秩祀。有民人焉，蓋究本始。 
　　惟敘惟修，誰實介止。酒旨且多，盛德宜配。 
　　亞終獻，奏《咸寧之曲》： 
　　太簇官 
　　以引以翼，來處來燕。豆籩牲牢，有楚有踐。 
　　庸答神休，神亦賜羨。土谷是依，成此醻獻。 
　　撤豆，奏《豐寧之曲》： 
　　應鐘宮 
　　文治修明，相成田功。功爲特殊，儀爲特隆。 
　　終如其初，誠則能通。明神毋忘，時和歲豐。 
　　送神，奏《鎮寧之曲》： 
　　林鐘宮 
　　不屋受陽，國所崇敬。以興來歲，苞秀堅穎。 
　　雲軿莫駐，神其諦聽。景命有僕，與國同永。 
　　望瘞位，奏《肅寧之曲》： 
　　太簇宮 
　　雅奏肅寧，繁釐降格。篚厥元黃，丹誠恆赫。 
　　肇祀以歸，瞻言咫尺。萬年攸介，不承帝德。 
　　降神先農樂章，奏《鎮寧之曲》： 
　　林鐘宮二成 
　　民生斯世，食爲之天。恭惟大聖，盡心于田。 
　　仲春劭農，明祀吉砧蠲肇香感神，用祈農年。 
　　太簇角二成 
　　耕種務農，振古如茲。愛粒烝庶，功德茂垂。 
　　降嘉奏艱，國家攸宜。所依惟神，庸潔明粢： 
　　姑洗徽二成 
　　俶載平疇，農功肇敏。千耦耕耘，同祖隰珍。田祖丕靈，爲仁至盡。豐歲穰穰，延洪有引。 
　　南宮羽二成 
　　羣黎力耕，及茲方春。維時東作，篤我農人。 
　　我黍既華，我稷宜新。由天降康，永賴明神。 
　　初獻盥洗，奏《肅寧之曲》： 
　　太簇宮 
　　泂酌行潦，真足爲薦。奉茲潔清，神在乎前。 
　　分作甘霖，沾溉芳甸。慎於其初，誠意攸見。 
　　初獻升壇，奏《肅寧之曲》： 
　　應鐘宮 
　　有椒其馨，維多且旨。式慎爾儀，降登庭止。 
　　黍覆稻梁，民無渴飢。神嗜飲食，永綏嘉祉。 
　　正配位奠玉幣，奏《億寧之曲》： 
　　太族宮 
　　奉幣維恭，前陳嘉玉。聿昭盛儀，肅雍純穆。 
　　南畝深耕，麻麥禾菽。用祈三登，膺受多福。 
　　司徒捧俎，奉《豐寧之曲》： 
　　太簇宮 
　　奉牲孔嘉，登俎豐備。地官駿奔，趨進光輝。 
　　肥碩蕃孽，歆此誠意。有年斯今，均被神賜。 
　　正位酌獻，奏《保寧之曲》： 
　　太簇宮 
　　寶壇巍煌，神應如響。備腯成有，牲體苾芳。 
　　洋洋如在，降格來享。秉誠罔怠，羣生瞻仰。 
　　配位酌獻，奏《保寧之曲》： 
　　太簇宮 
　　酒清斯香，牲碩斯大。且列觴俎，精意先會。 
　　民命維食，稗莠毋害。我倉萬億，神明攸介。 
　　亞終獻，奏《咸寧之曲》： 
　　太簇宮舊志缺，據《續通考》補。至誠攸感，肸蠁潛通。百穀嘉種，愛降時豐。祈年孔夙，稼穡爲重。俯歆醴齊，載揚歌頌。撤豆，奏《豐寧之曲》： 
　　應鐘宮 
　　有來雍雍，存誠敢櫃。廢撤不遲，靈神攸嗜。 
　　孔惠孔時，三農是宜。眉壽萬歲，谷成丕義。 
　　送神，奏《鎮寧之曲》： 
　　林鐘官蒿悽愴，萬靈來唉。靈神具醉，聿吉旋歸。 
　　歲豐時和，風雨應期。皇圖萬年，永膺洪禧。 
　　望瘞位，奏《肅寧之曲》： 
　　無射宮舊志缺，據《續通考》補。 
　　禮成文備，歆受清祀。加牲兼幣，陳玉如儀。 
　　靈馭言旋，面陰昭瘞。集茲嘉祥，常致豐歲。 
　　宣聖樂章因宋舊曲，不改。 
　　迎神，奏《凝安之曲》： 
　　黃鐘宮三成 
　　大哉宣聖，道尊德崇。宋志作德尊。 
　　維持王化，斯文是宗。典祀有常，枯純並隆。 
　　神其來格，於昭盛容。 
　　大呂角二成 
　　生而知之，有教無私。成均之祀，威儀孔時。 
　　惟茲初丁，潔我盛粢。永言其道，萬世之師。 
　　大簇徵二成 
　　巍巍堂堂，其道如天。清明之象，應物而然。 
　　時維上不，備物薦誠。維新禮典，樂諧中聲。 
　　應鐘羽二成 
　　聖王生知，闡乃儒規。詩書文教，萬世昭垂。 
　　良日惟丁，靈承丕爽。宋志作不爽，是也。疑字誤。揭此精虔，神其來享。 
　　初獻盥洗，奏《同安之曲》： 
　　姑洗宮 
　　右文興化，憲古師經。明祀有典，吉日惟丁。 
　　豐犧在俎，雅奏在庭。周迴陟降，福祉是膺。 
　　初獻升殿，奏《同安之曲》：降同。 
　　南呂宮 
　　誕興斯文，經天緯地。功加於民，實千萬世。 
　　笙鏞和鳴，粢盛豐備。肅肅降登，散茲秩祀。 
　　奠幣，奏《明安之曲》： 
　　南呂宮 
　　自生民來，誰底其盛。惟王神明，度越前聖。 
　　粢幣具成，禮容斯稱。黍覆惟馨，宋志作非馨。 
　　惟神之聽。 
　　捧俎，奏《豐安之曲》： 
　　姑洗宮 
　　道同乎天，人倫之至。有享無窮，其興萬世。 
　　既潔斯牲，粢明醑旨。不懈以忱，神之來堲。 
　　大至成聖文宣王位酌獻，奏《成安之曲》： 
　　南呂宮 
　　大哉聖王，實天生德，作樂以崇，時祀無歝。 
　　清酤惟馨，嘉牲孔碩。薦羞神明，庶幾昭格。 
　　兗國復聖公位酌獻，奏《成安之曲》： 
　　南呂宮 
　　庶幾屢空，淵源深矣。亞聖宣猷，百世宜祀。 
　　吉蠲斯辰，昭陳樽簋。旨酒欣欣，神其來止。郕國宗聖公酌獻，奏《成安之曲》： 
　　南呂宮 
　　心傳宗恕，一以貫之。愛述大學，萬世訓彝。 
　　惠我光明，尊聞行知。繼聖迪後，是享是宜。 
　　沂國述聖公酌獻，奏《成安之曲》：按宗聖、述聖二曲，宋樂章無，皆新增。 
　　南呂宮 
　　公傳自曾，孟傳自公。有嫡緒承，允得其宗。 
　　提綱開蘊，乃作中庸。信於元聖，億載是崇。 
　　鄒國亞聖公酌獻，奏《成安之曲》： 
　　南呂宮 
　　道之由興，於皇宣聖。維公之傳，人知趨正。 
　　與饗在堂，情文斯稱。萬年承休，假哉天命。 
　　亞獻，奏《文安之曲》：終獻同。 
　　姑洗宮 
　　百五宗師，生民物軌。瞻之洋洋，神其寧止。 
　　酌彼金罍，惟清且旨。登獻惟三，於嘻成禮。 
　　飲福受胙。與盥洗同，惟國學釋奠親祀用之，攝事則不用，外路州縣並皆用之。撤豆，奏《娛安之曲》： 
　　南呂宮 
　　犧象在前，豆籩在列。以享以薦，既芬既潔。 
　　禮成樂備，人和神悅。祭則受福，率樽無越。 
　　送神，奏《凝安之曲》： 
　　黃鐘宮 
　　有嚴學宮，四方來崇。恪恭祀事，威儀雍雍。 
　　歆茲惟馨，飈馭回覆。明禋斯畢，咸膺百福。 
　　望瘞。與盥洗同。 
　　右釋奠樂章，皆宋人舊曲。惟增郕國、沂國酌獻之曲。按延祐存三年，始增子思、孟子配享，今樂章郕、沂二公酌獻之詞，則此十六樂章乃延祐三年所定。又元朝有撰易樂曲，而未及用者，今並附於後。 
　　迎神，奏《文明之曲》： 
　　天縱之聖，集厥大成。立言垂教，萬世準程。 
　　廟庭孔碩，再俎既盈。神之格思，景福來並。 
　　盥洗，奏《昭明之曲》： 
　　神既寧止，有孚顆若。盥洗在庭；載盥載濯。 
　　匪惟潔修，亦新厥德。對越在茲，敬恭惟則。 
　　升殿，奏《景明之曲》：降同。 
　　大哉聖功，薄海內外。禮隆秩宗，光垂昭代。 
　　陟降在庭，攝齊委佩。莫不肅雍，洋洋如在。 
　　奠幣，奏《德明之曲》： 
　　圭袞尊崇，佩紳列佰。籩豆有楚，樂具和奏。 
　　式陳量幣，駿奔左右。天眷斯文，繄神之佑。 
　　文宣王酌獻，奏《誠明之曲》： 
　　惟聖監格，享於克誠，有樂在縣，有碩斯牲。 
　　奉醴以告，嘉薦惟馨。綏以多福，水底隆平。 
　　袞國公酌獻，奏《誠明之曲》： 
　　潛心好學，不違如愚。用合行藏，乃與聖俱。 
　　千載景行，企厥步趨。廟食作配，祀典弗渝。 
　　邯國公酌獻。缺。 
　　沂國公酌獻。缺。 
　　鄒國公酌獻，奏《誠明之曲》： 
　　洙泅之傳，學窮性命。力距楊墨，以承三聖。 
　　遭時之季，孰識其正。高風仰止，莫不肅敬。 
　　亞獻，奏《靈明之曲》：終獻同。 
　　廟成奕奕，祭祀孔時。三爵具舉，是饗是宜。 
　　於昭聖訓，示我民彝。紀德報功，配於兩儀。 
　　送神，奏《慶明之曲》： 
　　禮成樂備，靈馭其旋。濟濟多士，不懈益虔。 
　　文教茲首，儒風是宣。祐我缺。 
　　三皇廟樂章 
　　降神，奏《咸成之曲》： 
　　黃鐘宮三成 
　　於皇三聖，神化無方。繼天立極，垂憲百五。 
　　聿崇明祀，率由舊章。靈兮來了，體有烈光。 
　　降神，奏《賓成之曲》： 
　　大呂宮二成 
　　帝德在人，日用不知。神之在天，別可度思。 
　　辰良日吉，葳事有儀，感以至誠，尚右享之。 
　　降神，奏《顧成之曲》： 
　　太簇徵二成 
　　大道之行，肇自古先。功烈所加，何千萬年。 
　　是尊是奉，執事孔虔。神哉沛兮，冷風馺然。 
　　降神，奏《臨成之曲》： 
　　應鐘羽二成 
　　雅奏告成，神斯降格。妥安有位，清廟奕奕。 
　　肸蠁潛通，豐融烜赫。我其承之，百世無歝。 
　　初獻盥洗，奏《蠲成之曲》： 
　　姑洗宮 
　　靈斿戾止，式燕以寧。吉蠲致享，惟寅惟清。 
　　挹彼注茲，沃盥而升。有孚顒若，交於神明。 
　　初獻升殿，奏《恭成之曲》： 
　　南呂官 
　　齋明盛服，恪恭命祀，洋洋在上，非遠具邇。 
　　左右周旋，陟降庭止。式禮莫愆，用介多社。 
　　奠幣，奏《口成之曲》： 
　　南呂官 
　　駿奔在列，品物咸備。禮嚴載現，式陳量幣。 
　　惟茲篚實，肅特優意，靈兮安留，成我熙事。 
　　初獻降殿。與升殿同。 
　　捧俎，奏《口成之曲》： 
　　姑洗官 
　　我祀如何，有牲在滌。既全且潔，爲俎孔碩。 
　　以將以享，其儀不忒。神其迪嘗，純嘏是賜。 
　　初獻盥洗。與前同。 
　　初獻升殿。與前同。 
　　大皞伏羲氏位酌獻，奏《口成之曲》； 
　　南呂官 
　　王德之首，巍巍聖神。八封有作，誕開我人。 
　　物無能稱，原酒在樽。歆監在茲，惟德是親。 
　　炎帝神農氏位酌獻，奏《口成之曲》： 
　　南呂宮 
　　耒耜之利，人賴以生。鼓腹含哺，帝爲難名。 
　　欲報之德，黍稷非馨。眷言顧之，享於克誠。 
　　黃帝有熊氏位酌獻，奏《口成之曲》： 
　　南呂宮 
　　爲衣爲裳，法乾效坤。三辰順序，萬國來賓。 
　　典祀有常，多儀具陳。純精鬯達，非借彌文。 
　　配位酌獻，奏《口成之曲》： 
　　南呂官 
　　三聖儼臨，孰侑其食。惟爾有神，同功合德。 
　　丕擁靈休，留娛嘉席，歷世昭配，永永無極。 
　　初獻降殿，與前同。 
　　亞獻，奏《口成之曲》：終獻同 
　　姑洗宮 
　　綏節安歌，載升貳觴。禮成三終，申薦令芳。 
　　凡百有職，罔敢怠遑。神且醉止，欣欣樂康。 
　　撤豆，奏《口成之曲》： 
　　南呂宮 
　　籩豆有踐，殷薦亶時。禮文疏洽，廢撤不遲。 
　　慎終如始，進退無違。神其祚我，綏以繁釐。 
　　送神，奏《口成之曲》： 
　　黃鐘宮 
　　夜如何其，明星煌煌。靈逝弗留，飈舉雲翔。 
　　瞻望靡及，德音不忘。庶回景貺，發爲幀祥。 
　　望瘞，奏《口成之曲》： 
　　姑洗宮 
　　工貺致告，禮備樂終，加牲兼幣，訖薶愈恭。精神斯罄，惠澤無窮。儲休賜美，萬福來崇。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

