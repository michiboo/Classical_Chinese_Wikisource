
卷十七·本紀第十七　
　　○仁宗下
延祐元年春正月丁亥，授前中書右丞劉正平章政事、商議中書省事。庚子，江浙行省左丞高珪為中書參知政事。丁未，詔曰：惟天惟祖宗眷佑有國，朕自即位於今四年。比者，陰陽失和，災異屢見，豈朕修協之未至歟？抑官吏未選，而政令之或乖歟？思以迴天心、召和氣，側身修行。實切朕衷。庸敕有司，務共乃職，爰布維新之令。誕敷濟眾之仁。可改皇慶三年為延祐元年。所有合行事理，條列於後：一，上都、大都差稅，自延祐元年蠲免二年；一，曾經賑濟災戶，免延元年差稅；一，內外一切不急之役，截日停罷；一，普免百姓欠負錢糧；一，流民所至，有司勤加存卹，復免差役三年，原拋田產，盡行給復；一，除謀反大逆、謀殺祖父母父母、妻妾殺夫、奴僕殺主及強盜、偽造寶鈔、官吏侵盜錢糧，不在原宥外，其餘一切罪犯，並行釋放，一，湖廣、雲南叛蠻如能侮過，即與免罪。
　　於戲！以實應天，爰聿新於庶政，用孚有眾，同保合於太和。諮爾多方。體予至意。庚戌，右丞相禿忽再等以災變，乞罷黜，不允。
二月甲戌，侍御史趙世延為中書參知政事。壬午，右丞相禿忽魯罷，阿散為中書右丞相、監修國史。癸未，中書參知政事高珪罷為集賢大學士。
　　三月癸卯，暹國來貢方物。丙午，封駙馬阿魯禿為趙王。戊申。車駕幸上都。癸丑，中書參知政事察罕致仕。是月，沅州徭賊蒲狗、向金朝等來降。
閏三月丁丑，馬八兒國來貢方物。
夏四月己酉，敕郡縣官勤職者，賜幣帛。以鐵木迭兒錄軍國重事、監修國史。立回回國子監。是月，皇后宏吉剌氏崩。五月戊寅，京兆府為許衡建魯齋書院，降璽書旌之。
六月戊子，召河南行省左丞相卜伶吉歹至京師，封為河南王。
　　秋七月庚午，開下番市舶禁。是月，遣使賜高麗國宋祕閣書籍一萬七千卷。
　　八月戊子，車駕至自上都。
九月己巳，復以鐵木迭兒為中書右丞相，阿散為左丞相。罷陝西行御史臺。
冬十月戊申，復​​甘肅屯田，立沙、瓜等處屯儲總管萬戶府。庚戌，遣張驢經理江南田賦。
十一月戊辰，通政使蕭拜住為中書右丞。辛未，翰林學士承旨答失蠻知樞密院事。癸酉，前中書右丞相禿忽魯知樞密院事。
十二月己亥，敕中書省，孔子五十三代孫當襲衍聖公者，以名聞。庚子，復以翰林學士承旨李孟為中書平章政事。
二年正月乙亥，遣宣撫使分十二道，問民疾苦，黜陟官吏。命中書臣分領庶務。禁南人販買妻子為驅。是月。黃聖許復叛，陷忠州。
　　二月己卯朔，會試進士於禮部。壬丈，雲南王老的來朝。
三月己卯，廷試進士，賜忽都答兒、張起巖等五十六人及第、出身有差。庚午，上皇太后尊號曰儀天興聖慈仁明懿壽元合德泰寧福慶後皇太后。免延祐二年四月初一日以前百姓拖欠課稅，官吏失陷短少錢糧，亦與免徵。丁丑。中書平章政事張驢出為江浙行省平章政事。
　　夏四月戊寅朔，日有食之。辛巳。賜進十恩榮宴於翰林院。辛丑，賜會試下第舉人從七品官致仕，及教授、學正、山長等有差，後不為例。乙巳，車駕幸上都。丙午，封諸王察八兒為汝寧王。五月戊申朔，復立陝西行御史臺。乙丑，秦州成紀縣山移，陷沒民居。甲戌，授宦者續元暉昭文館大學士。
　　六月戊戌，河決鄭州。丙午，緬國王進其子脫剌合來貢方物。
秋七月乙卯，贛州賊蔡五九等作亂，自稱洞王。己丑，命鐵木迭兒總宣政院事，詔諭中外。
八月丙​​戌，蔡五九陷汀州寧化縣，僭號蔡王，遣江浙行古平章政事張驢等討之。己丑，車駕至自上都。乙未，以蔡五九之亂。罷江浙經理田賦及冒括田租。壬寅，詔江浙行省印《農桑輯要》萬部，頒行各路。旌表貴州達魯花赤相兀孫妻脫脫真死節。
九月丁未，敕吏部尚書王居仁鞠張驢括江浙田租，通死九人之罪。壬戌，蔡五九伏誅。
冬十月丁丑，封託忽赤為威寧郡王，忽兒赤帖木兒不花為趙國公。庚辰，淮西廉訪使郭貫為中書參知政事。壬午，有事於太廟。乙未，以同知樞密院事帖木兒脫知樞密院事。授白雲宗道人沈明仁榮祿大夫、司空。丁酉，加鐵木迭兒太師。癸卯，八百媳婦蠻來貢馴象。
　　十一月丙午，彗星見。辛未，以星變。赦天下，免民間拖欠差稅，大都、上都、興和三路免差稅三年，其餘路分輕重減免有差。甲戌，封武宗長子和世王束為周王。左丞相阿散等以星變，乞罷黜。帝曰：「此朕之過，豈卿等所致，其復乃職。苟政有差廖，勿憚更改，以安百姓。」
十二月庚寅，旌表汀州寧化具民賴祿孫孝行。日月，廣東黎賊陷橫州永淳縣，殺達魯花赤。
三年春正月乙巳，特授昔寶赤合剌合孫、達魯花赤脫歡全紫光祿大夫、太尉。丙午，封前左丞相忽魯答兒壽國公。辛酉，以同知樞密院事買閭知樞密院事。是月，高麗國王王燾來朝。
二月戊寅，命湖廣行省諭安南，歸占城國王。
三月辛亥，授高麗世子王昉開府儀同三司，封沈王。加將作院使呂天麟大司徒。甲寅，命中書右丞蕭拜住等護送周王和世王束之雲南。癸亥，車駕幸上都。是月，德慶路徭叛。
夏四月壬午，敕衛輝、昌平官吏修殷比干、唐狄仁傑祠。庚子，上都留守憨剌閤兒知樞密院事。
五月辛亥，江西行省右丞斡赤為典瑞院使、大司徒。庚申，大都留守伯鐵木兒、中書右丞蕭拜住並為中書平章政事，左丞阿里海牙為右丞，參知政事郭貫為左丞，多議不花為參知政事。
六月乙亥，封孟子父為邾國公，母為邾國宣獻夫人。丙子，橫、融、賓、柳等州徭叛。己卯，詔諭百官各勤其職，毋隳廢庶政。
秋七月壬子，命御史大夫伯忽、脫歡答剌罕整治臺綱，仍詔諭中外。乙卯，封月魯帖木兒為保恩王。丙寅，燕帖木兒知樞密院事。
八月癸酉，兵部尚書乞塔為中書參知政事。己卯，車駕至自上都。
九月辛丑，中書左丞郭貫罷為集賢大學士，集賢大學士王毅為中書左丞。
冬十月辛未，江南行臺侍御史高昉為中書參知政事。壬申，有事於太廟。是月，周王和世王束至延安，陝西行省左丞相阿思罕、平章政事塔察兒、行臺御史大夫禿魯卜、御史中丞脫歡與周王常侍教化等奉和世王束舉兵反。
十一月壬寅，命監察御史監治嶺北行省。乙巳，改澧州路安撫司為安定軍民府。
十二月庚午，知樞密院事禿忽魯為陝西行省左丞相。丁亥，立皇子碩德八剌為皇太子，兼中書令、樞密使。以同知樞密院事牀兀兒知樞密院事。
四年春正月戊申，詔曰：朕仰惟太祖皇帝聖訓。若曰應天順人，惟以至誠，保安天下，宣遵正道，重念列聖繼承丕祚，我世祖皇帝混一之初，顧予菲德，懼勿克荷，不遑寧處。比者和世王束年幼，聽信僉人阿思罕等謀為不軌，構亂我家，已為陝西行省行臺管軍官等將叛賊阿思罕、教化、徹裏哥思等斬首以徇。其同謀及協從者，欲一概加誅，有所不忍。宜推曠蕩之恩，開以自新之路。可大赦天下。凡常赦所不原者，罪無輕重，咸赦除之。若有避罪進從逆黨竄匿者，赦書到日，限百日內出首，與免本罪。限外不首。復罪如舊。敢以赦前事告訐者，以其罪罪之。
乙卯，叫囊寧王按灰代遼王脫銳鎮雲南。丙辰，知樞密院事完者為雲南行省平章政亨。
閏月壬申，流魏王阿木哥於耽羅，尋移大青島。庚辰，晉封鎮遠王孛羅為冀王。丙戌，詔曰：朕荷上天之鴻禧，纂列聖之丕緒。比承皇太后慈訓，若稽世祖皇帝成憲，深惟國本，宜建儲嗣。親王、大田詢謀僉同，皇子碩德八剌地居嫡長，天錫仁孝，可以主重器，奉宗祧。已於延祐三年十二月十九曰，授以金寶，立為皇太子，中書令、摳密使一如舊制。因前盛典，庸布新條：一，勉勵學枝，以作人才，一，勸課農桑，耕作以時；一，免探馬赤軍人合納糧稅；一，經行屯戍軍馬勿騷擾百姓；一，免各路差稅有差；一，停罷內外不急之役；一，免徵應合追賠系官錢糧；一，存卹鰥寡孤獨，一，嶽瀆、帝王、忠臣烈士，除常祀外，長吏擇日致祭。於戲！萬國以貞，允屬元良之重；四方其訓，永建太平之基。諮爾市民，體予至意。辛卯，封別帖木兒為汾陽王。
　　二月甲辰，敕州縣復置杜倉。
　　三月辛卯，車駕幸上都。甲午，高麗國遣使來獻方物。
夏四月壬寅，加太常禮儀院使拜住大司徒。戊申，答合孫寇邊，吳王禿烈納等敗其眾於和懷。己未，翰林學士承旨忽都魯兒迷失、劉賡等譯《大學衍義》以進，敕翰林學土阿柃帖木兒，以國語譯之。
五月辛未，授上都留守闊闊出開府儀同三司、大司徒。乙亥，封鄆國大長公主忙哥臺為皇姑大長公主。壬午，翰林學士承旨赤因帖木兒為中書平章政事，平章政事兀伯都剌罷為集賢大學士。己丑，中書左丞阿里海涯為中書平章政事，參知政事乞塔為中書右丞，高昉為中書左丞，參議換住、張思明並為參知政事。
六月戊申，鐵木迭兒罷，左丞相阿散為中書右丞相。己酉，兀伯都剌復為中書平章政事。壬子，中書參知政事張思明罷為工部尚書，工部尚書王桂為中書參知政事。丁巳。安南國來貢方物。
秋七月乙亥，中書平蕈政事事孟罷為翰林學上承旨，江浙行省左丞王毅為中書平章政事。壬午，特授中衛親軍都指揮使勃蘭奚為太尉。己丑，成紀山崩，壓死居民。
　　八月丙申。車駕至自上都。
九月丙寅，宣徽使伯答沙為中書右丞相，阿散改左丞相。故事右丞相必用蒙古勳臣，阿散回回人，遂固辭，帝允之。
　　冬十月甲午朔，有事於太廟。壬寅，遣御史大夫伯忽、參知政亨王桂陝西嶽鎮，並賑成紀縣災民。
　　十一月己卯，浚揚州運河。辛卯，以高麗國王王燾為開府儀同三司、駙馬、高麗國王。
　　十二月乙巳，置詹事院。以郭貫為太子詹事。丁巳，禿滿迭兒知樞密院事。特授晉王府長吏按攤出金紫光祿大夫，封魯國公。
五年春正月丙子，安南國來貢方物。丁亥，會試進士於禮部。加湖廣行省平章政事買住大司農、魯國公。
　　二月癸巳朔，日有食之。丁酉，封諸王晃火帖木兒為喜王，禿滿帖木兒為武平王。
　　三月戊辰。廷試進士，賜忽都達兒、霍希賢等五十人及第、出身有差。乙亥，特授安遠王、駙馬醜漢開府儀同三司、錄軍國重事、知樞密院事。加晉王府內史拾得閭榮祿大夫，封桓國公。
夏四月壬辰，安吉王乞臺普濟卒。己亥，耽羅獵戶成​​金等作亂，敕高麗國王討之。庚戌，侍御史敬儼為中書參知政事。戊午，車駕幸上都。
五月辛酉朔，八番順元蠻酋來獻方物。丁卯，御史中丞赤列赤為中書右丞。己卯，隴西縣山崩，壓死居民。
六月乙巳，妖人趙子玉等謀往高麗迎魏王阿木哥為亂，事覺伏誅。
秋七月己未朔，加宦者李邦寧開府儀同三司。辛酉，遣吏部尚書卜顏、必闍赤買閭使高麗，貢問魏王阿王哥及耽羅叛狀。壬申，諸王也舍、失刺吉等，坐附叛王不裡牙敦，持兩端，流也舍於江西，失刺吉於湖廣。壬午，罷河南行省左丞陳英等所括民田。
　　八月庚子，車駕至自上都。
九月癸亥，大司農買住進司農丞苗好謙所撰《載桑圖說》使印千本散之民間。丙寅，廣酉蠻酋黃法扶、何凱等來獻方物。丁卯，中書右丞亦列赤為平章政事，左丞高昉為右丞，參知政事換住為左丞，吏部尚書燕只乾為參知政事。丙戌，僉太常禮儀院事狗兒為中書參知政事。丁亥，立行宣政院於杭州。
冬十月己丑，播州南寧蠻酋洛麼叛，敕恩州守臣換住哥招諭之，洛麼來獻方物。甲午，有事於太廟。
十一月己巳，以同知樞密院事忠嘉知樞密院事。
十二月壬辰，特授集賢大學士脫列大司徒。
六年春正月丁已朔，暹國來貢方物。癸酉，特授同知徽政院事醜驢答剌罕金紫光祿大夫、太尉。己卯，廣東徭賊趙郎庚等作亂，敕江西行省討之。是月，前中書右丞尚文為太子詹事。
　　二月丁亥朔，日有食之。丁酉，雲南闍裡愛俄、永昌蒲蠻阿八剌等並叛，敕雲南行省討之。
三月丁巳，以天壽節釋重囚一人。辛酉，召見太子詹事尚文於嘉禧殿之後閣。帝謂太保曲出曰：「是世祖皇帝效力人也。」又詔文曰：「託汝善輔太子，有言勿吝，此朕意也。」丙寅，待授翰林學士承旨八兒思不花開府儀同三司、大司徒。己巳，晉封保恩王月魯帖木兒為恩王。
　　及四月庚子，車駕幸上都。鐵木迭兒為太子太師。
五月丙子，加安南國王陳益稷開府儀同三司。是月，雲南行省左丞朵兒只討永昌南窩清蠻，大敗之，其酋阿良等降。
六月癸丑，以羽林軍萬人隸東宮。
　　秋七月丙辰，緬國來貢方物。來安路部官岑世興叛，賜璽書招諭之。壬戌，以者連怯耶兒萬戶府隸東宮，置右率衛府。甲戌，皇姊各國大長公主作佛事，擅釋全寧路重囚二十七人。敕按問全寧官吏阿縱不法，仍追囚還獄。
八月甲申，河東山西道宣慰使張思明為中書參知政事。庚子，車駕至自上都。
閏八月壬申，太博、御史大夫伯忽為大師。
九月甲申，徽政使朵帶為太傅，中書參議欽察為中書參知政事。癸卯，詔四宿衛以貪污受刑奪職不敘者，勿令入禁庭。
冬十月乙卯，詔嚴鞠白雲宗道士沈明仁奸惡。戊午，遣中書右丞相伯答沙授皇太子玉冊。辛酉，札魯忽赤鐵木兒不花為御史大夫。
十一月丙子，詔曰：朕惟世祖裡帝憲章，隆古垂裕，萬世灼然，垂訓豫建嫡嗣。是以協謀僉同，立皇子碩德八剌為皇太子。若稽冊命，屬當舉行，於今十月七日授以玉冊，大慶禮成。於戲！天地之德，宗社之靈，國本既崇，人心攸系。諮爾有眾，體予至懷。
十一月辛卯，木邦路蠻酋帶邦作亂，敕雲南行省招撫之。乙巳，祕書卿苫思丁為大司徒。
十二月壬戌，命皇大子參決國事。封宋儒周頤為道國公。壬申，中書平章政事王毅以親老致仕，許之，仍賜其父幣帛。
七年春正月辛巳朔，司天監奏，是日日食。帝齋居損膳，輟朝賀。既而不食。癸未，帝御大明，受諸王百官賀。丁亥，帝不豫。辛丑，崩於光天官，年三十有五，在位九年。癸卯，葬起輦谷。
三月乙未，上尊諡曰聖文欽孝皇帝，廟號仁宗，國語曰普顏篤皇帝。
史臣曰：「仁宗孝慈恭儉，不邇聲色，不殖貨利。侍宗戚勳舊，始終以禮，大臣親老，時加恩齎。有司奏大辟，輒惻怛移時，晉寧侯甲兄弟五人，俱坐法死，帝憫之，宥一人以養其父母。崇尚儒學，興科舉之法，得士為多，可謂元之令主矣。然受制母后，嬖倖之臣見權用事，雖稔知其惡，猶曲貸之。常問右丞相阿散曰：'卿日行何事。'對曰：'臣等奉行詔旨而已。'帝曰：'祖宗遣訓，朝廷大法，卿輩狁不遵守，況朕之詔旨乎。'其切責宰相如此。有君而無臣，惜哉！」

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

