

　　元年丙寅，帝大會部眾於斡難河之源，建九斿白纛，即皇帝位。羣臣共上尊號曰成吉思合罕。先是，有巫者闊闊出，蒙力克之子也，自詭聞神語，畀帖木真以天下，其號曰成吉思。羣臣以劄木合僭號古兒罕，旋敗，乃廢古兒罕不稱，而從闊闊出之言，尊帝爲成吉思合罕。國語「成」爲氣力強固，「吉思」爲多數也。 
　　帝大封功臣，以博爾術爲右翼萬戶，木華黎爲左翼萬戶，納牙阿爲中軍萬戶。豁兒赤以言符命，亦封爲萬戶，以博爾忽爲第一千戶功。功臣封萬戶、千戶者共八十五人。以忽都虎爲劄忽，譯言斷事官也。以也客捏兀鄰，領宿衛千人，也孫帖額領箭筒士千人，斡哥連、不合、阿勒赤歹、朵歹、朵豁勒忽、察乃、阿忽台、阿兒孩分領護衛散班八千人，分番入直，是爲四怯薛。 
　　是年，命忽必來徵合兒魯，者別追古出魯克。 
　　二年丁卯秋，帝親下西夏，入兀剌海城。遣阿勒壇、而剌二人往諭乞兒吉思部。 
　　是年，皇子術赤領右翼軍，征和林西北部族。斡亦剌部長忽都哈別乞迎降。進討禿馬、斡亦剌於失黑失特之地，於是斡亦剌、不里牙特、巴兒渾、兀兒速特、哈卜哈納思、康哈思、禿巴思諸部悉降。乞兒吉思部長也迪亦納勒、阿勒迪額兒、斡列別克的斤亦望風納款，獻白海青、白馬、黑貂等方物。林木中部族失必兒、客思的音、巴亦特、禿哈思、田列克、脫額列思、塔思、巴只吉等亦降。 
　　三年戊辰春，帝至自西夏。 
　　冬十月，金主璟卒，其叔衛王永濟嗣位。帝再討古出魯克、托黑托阿，以斡亦剌部長忽都哈別乞爲嚮導，至也兒的石河。托黑托阿中濟矢死，蔑兒乞部亡。古出魯克奔西遼，其後篡西遼主直魯古而自立。 
　　四年己巳春，畏兀兒部亦都護來降。先是，托黑托阿死，其子忽都等將奔畏兀兒。亦都護不納，與忽都等戰於真河，敗之，以蔑兒乞爲帝世仇，遣使來告戰事，帝命阿惕乞剌黑、答兒伯前後再使其國，且片貢獻。亦都護遂遣使貢方物，帝悅，賜大紅衣、金帶以寵之。 
　　五年，庚午秋，帝再伐西夏。西夏主李安全遣基世子遵頊拒戰。敗之，獲其副元帥高令公。復入兀剌海城，獲其太傅鮮卑訛答。至克夷門，又敗夏師，獲其將嵬名令公。進薄中興府，引河水灌城。水決壞其堤，乃班師。遣訛答入城諭西夏主，西夏主納女請和，師還。 
　　遂議伐金。先是，帝貢歲幣於金，金主使衛王永濟受貢於淨州。帝見永濟不爲禮，永劉歸，欲請兵會金主，卒不果。及永濟嗣位，詔使來傳言，當拜受。帝問使者曰：「新天子爲誰？」曰：「衛王也。」帝遽南向唾曰：「我謂中原皇帝是天上人作，此等懦者亦爲之耶！何以拜爲？」即乘馬北去。記濟聞之，益怒，遣兵分屯山後，欲俟帝入貢，就害之，然後引兵深入。會金糺軍來降，匯其事，帝遣人伺之，得實，遂與金絕。金邊將納哈買住亦言於永濟曰：「蒙古已併吞鄰部，而修弓矢甲盾不休，行營令男子乘車惜馬力，其意非力我而何？」永濟以爲妄言，囚之，至是始釋之。帝復遣使於畏兀兒，徵兵助戰。 
　　六年辛未春，忽必來招降合兒魯，其部長阿兒思蘭與畏兀兒亦都護俱覲帝帝於克魯倫河。亦都護奏曰：「蒙陛下恩賜，願藉袞衣金帶之寵，使臣得預四子之末。」帝感其言，遂以亦都護爲義子，尚阿勒敦公主。 
　　二月，帝自將伐金，登克魯倫山，解衣以帶置頂，跑禱於天，誓復俺巴孩罕之仇，使脫忽察兒率三千騎巡西邊，以防後路。 
　　三月，帝渡漠而南，以都別爲前鋒。 
　　夏四月，金主遣其西北路招討使粘合合達求和，帝不許，乃使其將獨吉千家奴、完顏胡沙築烏沙堡以備我。 
　　秋七月，帝奄至，千家奴等敗遁，克烏沙堡及烏月營。 
　　八月，帝進克白登城，圍西京。自烏沙堡至此，凡七日。金將紇石烈胡沙虎以麾下突圍走，率三千騎追之，敗胡沙虎於翠屏口，遂克西京及昌、桓、撫等州。金招討使紇石烈九斤、監軍斡奴等率大兵屯於野狐嶺，號四十萬，以完顏胡沙爲後援。其裨將巴古失、桑臣二人謂九斤曰：「聞蒙古破扶州，方縱兵大掠，若掩其不備，必獲大勝。」九斤曰：「不然，彼之形勢不易遽破，宜明日馬步俱進，爲萬全之計。」次日，帝聞金兵至，方食，投匕箸而起，與九斤等戰於野狐嶺北口之獾兒觜。木華黎先登陷陣，帝率諸軍繼之。九斤等大敗，伏屍遍野。金之精兵、猛將盡沒於此。 
　　九月，完顏胡沙遁至宣平，大兵追擊之，覆敗其眾於澮河堡，胡沙僅以身免。 
　　閏九月，帝進克宣德州，薄德興府。軍不利，引還。命皇子拖雷、駙馬赤苦等盡拔德興境內諸堡。 
　　冬十月，者別乘勝入居庸關，遊兵至中都城外。金主欲南奔。會糺軍來援，蒙古問鄉民：「糺軍多少？」鄉民紿曰：「二十萬。」者別乃襲金羣牧監，驅其馬而還。 
　　是冬，皇子術赤、察合台、窩闊台分徇雲內、東勝、武朔、甯、豐、淨等州，俱克之。 
　　七年壬申春正月，金耶律留哥聚眾於隆安，自稱都元帥，遣使來降。 
　　時西京復爲金守。秋，帝自將攻之。金將奧屯襄來援，帝誘至密穀口，大敗之，盡殲其眾。帝攻城，爲流夭所中，乃徹圍。 
　　冬十二月，者別克東京。先是，者別至東京城下，不攻而退。金人兵已退，不設備，者別率精騎突至，遂克之。 
　　八年癸酉春，耶律留哥自立爲遼王，改元元統。 
　　秋七月，帝自將大軍圍德興府，皇子拖雷、駙馬赤古先登，克之。 
　　八月，者別、古亦捏克等略地懷來，金將完顏綱、術虎高琪拒戰，大敗之。追至居庸關北口，又敗之。金人嚴兵守隘，熔鐵錮關門，布鐵蒺藜百餘里，大軍不能進。帝遣翁吉剌將哈台、布劄留攻北口，自率大軍繞出紫荊關。金人以奧屯襄守紫荊。比至，帝已逾隘，敗金於五回嶺，分遣者別、速不台從間道襲居庸南口，克之，金將訛魯不兒等以北口降，遂取居庸，帝駐蹕龍虎台，遣喀台、哈台二將，率五千騎，斷中都援路。 
　　是月，金胡沙虎廢其主永濟弒之，而立豐王弒，改元貞祐。 
　　冬十月，帝自將大軍，攻克涿、易二州。分兵三道：命皇子術赤、察合台、窩闊台爲右軍，循太行而南，取保、遂、安肅、安、定、邢、洺、磁、相、衛、懷、孟，掠澤、潞、遼、沁、平陽、太原、吉、隰、拔汾、石、欣、代、武等州；皇北合撒兒、斡陳那顏、布劄爲左軍，循海而東，取平、灤、薊等州；帝與皇子拖雷爲中軍，取雄、霸、莫、安、河間、滄、景、獻、深、祁、蠡、冀、恩、濮、開、滑、博、濟、泰安、濟南、濱、棣、益都、淄、濰、登、萊、沂等州。別遣木華黎攻密州。凡克九十餘城，兩河、山東數千里之地，望風瓦解，惟中都及通、順、真定、清、沃、大名、東平、德、邳、海、州十一城堅守不下。 
　　冬十月，三道兵還，合屯大口，以逼中都。 
　　是月，與金將術虎高琪戰於中都城下，大敗之。金將胡沙虎爲高琪所殺。 
　　九年甲戌春正月，帝駐蹕中都北郊。初，金粘罕營中都，於城外築四子城，樓櫓、倉廒、甲仗庫各穿地道通於內城，人笑之。粘罕曰：「不及百年，吾言當驗。」至是，金人分守四城，大兵攻內城，四城兵迭用炮擊之。又開南薰門，櫓、倉廒、甲仗庫各穿地道通於內城，人笑之。粘罕曰：「不及百年，吾言當驗。」至是，金人分守四城，大兵攻內城，四城兵迭用炮擊之。又開南薰門，誘兵人，縱火焚之，死傷甚眾。 
　　二月，帝欲班師，遣阿剌淺入城詔諭金主。 
　　三月，金主遣其平章完顏承暉來乞和，帝復遣阿刺淺報之，諭金主曰：「山東、河北州縣盡爲我有，汝所守唯中都耳！天既弱汝，我復迫汝於險，天其謂我何！我今歸，汝不能犒軍，以弭諸將之怒耶？」金主與廷臣會議，其丞相術虎高琪曰：「彼兵力已疲，再與決戰，何如？」完顏承暉曰：「此孤注也，敗則不能復振。不如俟其退，再爲戰守之計。」金主從之，奉衛紹王女岐國公主及金帛、童男女五百人、馬三千匹以獻。遣承暉送帝出居庸，至野麻池而返。 
　　是月，大兵克嵐州。 
　　夏五月，金主遷於南京，留其太子守忠守中都。帝聞之，怒曰：「既和而復遷，是有疑心，特以和議款我耳！遣阿剌淺往詰責之。會金糺軍扈我主南遷，至良鄉。金主命輸鎧仗人入官，糺軍怒，殺其帥詳袞，推斫答、比涉耳、劄剌兒三人爲帥，來請降。時帝避署於魚兒濼、遣石抹明安、撒木合入古北口，與斫答等圍中都。 
　　秋七月，金主召太子守忠赴南京。 
　　冬十月，木華黎克順州。 
　　十二月，木華黎徇遼西諸路，克懿州。錦州張鯨，高州盧琮、金樸等，俱以城降。 
　　是年，始置行省於宣平，以撒木合領之，部署降眾。 
　　十年乙亥春正月丁丑，金右副元帥蒲察七斤以通州降。以七斤爲都元帥。 
　　二月，木華黎圍北京。留守奧屯襄先爲其部將習烈所殺推寅答虎爲帥，寅答虎以城降。以吾也而權北京兵馬都元帥，寅答虎爲留守。金興中府元帥石天應降，以天應爲興中府尹。帝遣阿剌淺諭金主以河北、山東未下諸城來獻，及去帝號爲河南王，金主不從。 
　　三月，金主遣其將永錫、慶壽、李英等援中都，人負糧三斗，慶壽、英亦負之以率其眾。慶壽至涿州旋風寨。英至霸州青戈寨，皆爲大軍所敗。中都援絕，人相食。 
　　夏五月庚申，金右丞相兼都元帥承暉仰藥死，眾以城降。石抹明安入中都，遣使來獻捷。帝駐蹕桓州之涼陘，命忽都虎等按視中都帑藏，以石抹明安爲太傅，兼管蒙古、漢軍都元帥。 
　　秋八月，木華黎遣史天倪克平州，又遣史進道等克廣寧府。紅羅山賊帥杜秀降，以秀爲錦州節度使。 
　　冬十月，金宣撫蒲鮮萬奴擾遼東，僭號大王。 
　　十一月，耶律留哥來朝。史天祥克興州，擒其節度使趙守玉。 
　　十二月，史天倪克大名府及曹州。張鯨總北京十提控兵，從木華黎南伐。鯨謀反伏誅，其弟致據錦州以叛。是年，取城邑凡八百六十有二。改中都爲薊州，改河間路之深州隸真定路，升鼓城縣爲晉州，改千滏縣爲滏陽縣。 
　　十一年丙子春，帝自魚兒濼還盧朐河行宮，脫侖扯兒必克真定府。 
　　夏四月，金將張開復取河間府、滄、獻、邢、清等州。 
　　六月，張致陷興中府。 
　　秋七月，木華黎敗張致於神木縣，進圍錦州。 
　　八月，木華黎克錦州，張致伏誅。進拔蘇、復、海等州，獲金將完顏眾家奴。帝命撒木合率萬騎，假途西夏，以趨關中。 
　　冬十月，撒木合攻潼關，間道出禁坑。金兵潰走，獲其將尼蘭古蒲魯虎。進略汝州，直抵南京之杏花營。金花帽軍人援，撒木合戰不利。引還。花帽軍者，金蔚州人郭忠所將之義兵也。 
　　十一月，撒木合敗金將蒲察阿里不孫干澠池，渡河，圍平陽府。金主遣使乞和，帝欲許之，詔撒木合曰：「譬圍場中，獐鹿吾已盡取，只餘一兔，盍舍之。」撒木合請使金主去帝號，金主不從。是冬，蒲鮮萬奴遣使來降。已而復叛，自稱大真國。 
　　十二年丁丑春，木華黎覲帝於土拉河。夏，史天祥擊斬武平賊祁和尚及興州叛將重兒。察罕敗金將夾谷監軍於霸州。帝聞蔑兒乞餘眾入乃蠻境，問：「諸將誰能爲我討蔑兒乞者？」速不台請行，帝許之，命脫忽察兒率二千騎同往。速不台至垂河，大敗蔑兒乞，盡殲其眾。托黑托阿子忽都、赤剌溫二人，奔奇卜察克。 
　　秋八月，封木華黎爲國王，賜九斿旗，諸將咸聽節制。詔曰：「太行以北，朕自製之；太行以南，悉以付卿。」於是木華黎專征河北，連拔遂城、蠡州。 
　　冬，進克大名府金中山府、趙、邢、威、磁、洺等州守將俱以城降，遂東取淄、濰、登、萊、沂等州。 
　　是年，禿馬特叛。禿馬特酋歹都禿勒死，其妻脫灰塔兒渾率部眾以叛。帝遣博爾忽討之，戰沒。帝怒，議親征。博爾術等諫，乃使朵兒伯朵黑申往。朵兒伯朵黑申槎山通道，一戰平之，獲脫灰塔兒渾。是年，帝將徵貨勒自稱，徵兵於西夏，不應，遂伐之。 
　　十三年戊宣春正月，圍中興府，西夏主李遵頊出走西涼，師還。遣者別討古出魯克。古出魯克篡西遼王直魯古，部眾不服。者別至，遠近回應，古出魯克奔巴達克山，者別獲而殺之。 
　　三月，木華黎克新城、霸州。 
　　秋八月，石抹明安出紫荊關，獲金經略使行元師事張柔。柔不屈，明安壯而釋之。詔還柔舊職，得以便宜行事。木華黎自太和嶺徇河東，克代、隰二州。 
　　九月，進克太原府。 
　　冬十月，克平陽府。遂定忻、澤、絳、潞、汾、霍等州。 
　　是年，契丹人耶律喊舍等據高麗江東城，遣元帥哈真、副元帥劄剌討之。高麗王㬚使其僕射趙沖等以兵來會。 
　　十二月，克江東城，喊舍自縊死，斬其偽丞相以下百餘人。高麗王㬚來貢方物。 
　　十四年已卯春，帝親征貨勒自彌，以皇弟斡赤斤留守和林。 
　　五月，遣劉仲祿佩金虎符，徵道士邱處機於登州。 
　　六月，帝會諸皇子、大將於也兒的失河，議分兵討貨勒自彌。禡牙之日，雪深三尺。 
　　九月，皇子察合台、窩闊台圍訛剌脫兒城；術赤西北攻氈的城；諸將阿剌黑等東南攻伯訥特克城；帝與拖雷徑渡錫爾河趨布哈爾。帝至賽爾奴克城，遣丹尼世們諭降之；從間道襲努爾城，遣前鋒將岱爾巴圖諭降之；遂圍布哈爾城。 
　　是年，張柔克金雄、昌、保諸州，敗賈瑀於孔山臺，擒斬之。覆敗金恆山公武仙於滿城，拔完城、曲陽、中山諸州縣。於是，深、冀以北，鎮定以東三十餘城悉降。 
　　冬十一月，木華黎克晉安府屠之。金丞相高琪用事；聚精兵於河南，而置河北不問。金主殺高琪。 
　　十五年庚辰春，帝親攻布哈爾。其酋率所部二萬餘人突圍走，追及於阿母河，盡殺之，城民出降。是時，察合台、窩闊台已拔訛剌脫兒，獲其守將伊那克只克，檻送行在誅之。術赤先攻下八兒真等城，阿剌黑等攻下忽氈等城。 
　　夏五月，進至撒瑪律干城，術赤等三路之師亦傅城下。貨勒自稱彌蘇爾灘先居撒瑪律干，聞大兵至，遁走，使其將阿爾潑汗嬰城固守。帝遣者別、速不台各率輕騎追蘇爾灘，又使脫所察兒爲二將後援。帝自率諸皇子圍撒瑪律干，阿兒潑汗以波斯兵出戰，中伏大敗。康里兵開門出降。阿兒潑汗引親兵突圍走。帝恐康里兵反覆，仍盡誅之，以降將巴克曷勒蔑里克、哀密兒阿米守撒瑪律干。 
　　夏，帝避署於渴石。帝以蘇爾灘母土而堪哈敦在烏爾鞬赤，遣丹尼世們往諭之。土而堪不答，奔馬三德蘭，與蘇爾灘妻俱爲者別、速不台所獲。 
　　秋，命術赤、察合台、窩闊台攻烏爾鞬赤。帝自率大軍攻忒耳迷城，克之。進至賽蠻，分軍略巴達克山，以阿母河北之地悉定，遂渡河，攻克巴而黑城。見其城險固。恐爲後路之患，墮之。東入塔裏堪山，攻諾司雷脫柯寨。遣塔忽等使於金。 
　　冬十月，復遣蒙古塔忽、訛里剌等使於金。十二月，蘇爾灘入嗄比斯海島，聞其母妻被獲，幼子又爲帝所殺，心悸而卒。 
　　是年，木華黎略地至真定府，金恆山公武仙降，木華黎承製授史天倪河北都元帥，以仙副之。濟南嚴實籍大名、彰德、磁、洺、恩、博、滑、浚等州戶三十萬來降。木華黎承製授實金紫光祿大夫、行尚書省事。木華黎留實圍東平，分兵徇河北諸州。董俊判官李全以中山叛。 
　　十六年，辛巳春，克諾司雷脫柯寨，屠之。術赤等攻烏爾鞬赤，屢失利。帝駐蹕塔裏堪，術赤等以軍事來告。帝廉知術赤、察合台素不合，改命窩闊台總諸軍，並力急攻，克之。召察合台、窩闊台赴塔裏堪，使術赤屯兵鹹海、裏海之間。拖雷渡阿母河，進拔安狄枯、馬魯諸域。進圍你沙不兒城，三月，克之。又進拔海拉脫城，旋奉帝命，會師於塔裏堪。 
　　夏六月，宋使苟夢玉來聘。 
　　秋七月。金主使烏庫里仲端來乞和，帝門：「念汝運來，河朔既爲我有，關西未下數城，宜割付於我，封汝主爲河南王，勿復違也。」帝以蘇爾灘子劄刺勒丁據嘎自尼，與阿敏蔑里克兵合，自率三皇子討之。 
　　八月，逾印度固斯大山，至八米俺，命忽都虎扼喀不爾山之隘。忽都虎與劄剌勒丁戰於巴魯安，失利。 
　　九月，帝親攻八米俺城，皇孫漠阿圖堪中流矢卒。帝怒，城下之後，遇生物悉屠之，改城名曰卯庫兒干。帝聞忽都虎失利，疾趨嘎自尼，軍中不及爨，掬米食之。帝至巴魯安，巡視戰地，以諸將不知形勢，自忽都虎以下皆受譴責。時劄利勒不已遁，追及於印度河。會日暮，帝命列陣圍之，又使烏克兒古兒劄、古都斯古兒劄瀕河設伏，截其登舟之路。黎明，大戰，敗其右翼兵，獲阿敏蔑里克。未幾，其右翼亦潰，劄剌勒丁以中軍七百人突圍走。帝欲生致劄剌勒丁，令軍中毋發矢。劄剌勒丁以蓋自蔽，策馬自峭岸投於印度河，泅水而遁。帝見之，以口齕指，謂諸皇子曰：「凡爲將者，皆應如此也。」尋遣巴剌土爾台渡河追劄剌勒丁，不及而還。 
　　是月，木華黎出河西，克葭、綏德、保安、鄜、坊、丹等州，進圍延安府。 
　　十二月，宋京東安撫使張林來降，以林爲滄、景、濱、棣等州行都元帥。 
　　是年，帝遣搠兒馬罕討巴里塔部，遣朵兒伯朵黑申討朵兒別部，遣者別、速不台討康里、奇卜察克等十一部。者別、速不合與奇卜察克兵戰於高喀斯，敗之，獲其部酋之弟玉兒格及其子塔阿兒。 
　　十七年，壬午春，以劄剌勒丁未獲，嘎自尼諸城復叛。遣窩闊台討平之。初，巴魯安之敗，海拉脫亦叛，至是帝遣按只吉歹討平之。窩闊台既定嘎自尼，請進玫昔義斯單，帝曰：「隆暑將至，宜遣別將攻之，汝勿往。」 
　　三月，封昆倉山神爲元極王，大鹽池神爲惠濟王。 
　　夏四月，道士邱處機謁帝於行在。帝聞巴里黑復叛，自將討平之。遂避暑於巴魯安。以西域大定，設達魯花赤監治之。 
　　秋，窩闊台來覲於古南柯而干城。配克部酋薩拉爾阿黑默特來降，並獻軍糧，以地熱，令居民每戶舂黍米百斤，供士卒三人食。帝欲從印度斯單經唐古特而歸，行數城，聞唐古特復叛，又以道路險惡，乃改途，渡質渾河，循故道至撒瑪律干。或曰：左右見一角獸，形如鹿而馬尾，作人言曰：「汝主宜旱還。」帝遂決意班師。帝次布哈爾，召天方教士干曷世甫等述其教規。帝曰：「麥哈禮拜我不謂然，上帝降鑒無所不周，何爲拘拘於一地科？」命自後祈禱之文，皆書御名，又命免天方教士賦役。 
　　秋九月丙午朔，車駕渡阿母河，中途見邱處機，駐蹕於撒瑪律干。金平陽公胡天祚以青龍堡降。 
　　冬十月丙子朔，下詔班師。 
　　十一月，金河中府降，以石天應爲兵馬都元帥守之。 
　　十二月，車駕駐忽氈河，察合台、窩闊台自布哈兒來獻獵獲，術赤以疾不至。 
　　是年，者別、速不含平奇卜察克，其酋遁入斡羅斯。 
　　十八年癸末春正月甲寅，車駕發忽氈河，駐蹕赤兒赤克河。二月庚辰，獵於東山，見大豕射之，馬踣，帝易馬而還。自此兩月不出獵。 
　　三月，國王木華黎卒。 
　　夏，者別、速不台與斡羅斯戰於喀勒吉河孩兒桑之地，大敗之，獲其計掖甫、扯而尼哥等部酋，檻送術赤誅之。詔以馬十萬匹犒師。 
　　十月，金主殉卒，其太子守緒立。宋復遣苟夢玉來聘。西夏李遵頊傳位於子德旺。 
　　十九年甲申頁，帝避暑額兒的失之地。初，帝遣者別、速不台追蘇爾灘，命之曰：「事定之後，由奇卜察克回至蒙兀兒斯單，與我相見，然後全師東返。」至是，者別、速不台來告捷，請遵前命，覲帝於行在。未幾，者別中道卒。 
　　秋七月，嗣國王孛魯伐西夏，克銀州。 
　　冬，皇孫忽必烈、旭烈兀來迎，忽必烈射一兔，旭烈兀射一山羊以獻。帝進次布哈蘇赤忽之地，大犒三軍，支金帳以宴之。帝命堵將取石壓行帳，以免傾覆，烏布赤不從，會獵，又不從眾合圍，帝怒，囚烏布赤於營中三日，既而宥之。 
　　二十年乙酉春，帝至和林行宮，分封諸子：以和林之地與拖雷，以葉密爾河邊之地與窩闊台。以錫爾河東之地與察合台，以鹹海西貨勒自彌之地與術赤。 
　　二月，武仙以真定叛，襲殺史天倪。 
　　三月，史天澤復真定，武仙敗走。 
　　夏六月，史天澤敗宋將彭義斌於贊皇，獲之。 
　　秋，帝親征西夏。初，西夏主偽降，請納質子，且言願助兵西討。及徵兵於西夏，其大將阿沙敢卜對使者曰：「俟大國兵敗，吾師方出。」帝怒，西夏主乃陰結漠北諸部酋，爲拒守之計。至是，帝自將伐之，假道於畏兀兒。 
　　冬十月，武仙入真定，史天澤奔槁域。 
　　十一月，帝獵於阿兒不合之地，墮馬，遂不豫。駐蹕於搠斡兒合惕，遣使責西夏主拒命。 
　　是年，皇子術赤卒。 
　　二十一年丙戌春，帝駐蹕汪古答蘭呼圖克之地，感惡夢，時諸孫在側者惟亦孫哥。遣使召窩闊台、拖雷至。次日，帝屏諸將及從官，謂窩闊台、拖雷曰：「我殆將死矣。我爲汝等創業，無論東、西、南、北，皆有一歲程。我遺命無他，汝等欲禦敵廣土眾民，必合眾心爲一，方能永享國祚。我死，奉窩闊台爲主。」又曰：「我享此大名，死無所憾，我願歸於故土。察合台雖不在側，當不至揹我遺命。」言畢，麾二子出。 
　　三月，自將諸軍，拔西夏黑水等城。敗其將阿沙敢卜於賀蘭山，獲之。 
　　夏，避暑於渾垂山。詔封功臣戶口食邑爲十投下，以國王孛魯爲首。克西夏、甘、肅等州。 
　　秋七月，西夏主李德旺卒，從子晛立。大軍克西涼府及搠羅、河源等縣，遂逾沙陀，至黃河九渡，拔應昌等縣。 
　　九月，李全執張林以叛。郡王帶孫圍全於益都。 
　　冬十一月庚申，帝親攻靈州，西夏主李晛率五十營來援。丙寅，逆擊之。時河冰已合，諸將從冰上渡河。西夏主敗遁。帝曰：「李晛經此敗，不能復振矣。」丁丑，五星聚於西南。帝駐蹕鹽川州。 
　　十二月，國王李魯遣李喜孫諭李全，爲全部將所殺。西夏亦集乃路來降。 
　　二十二年丁亥春，帝留兵圍中興府，自率師渡河，攻積石州。 
　　三月，克洮、河二州及西寧縣。分遣斡真那顏克信都府。 
　　是月，李全降。 
　　夏四月，帝駐蹕隆德縣，進拔德順等州。 
　　五月，克臨洮府，遣唐慶等責歲幣於金。 
　　閏月，避暑於六盤山。 
　　六月，金遣完顏合周、奧屯阿虎來請和。帝謂羣臣曰：「朕自去歲五星聚之時。已許不殺略，遽忘下詔耶？今可佈告中外，令彼行人亦知朕意。」 
　　是後，西夏主上表乞降，貢黃金佛及童男女、駝馬、金銀器，備九九之禮。帝允之，賜西夏主名失都兒忽，譯言正直也。西夏主乞展期一月後入朝。帝遣脫侖扯而必慰諭之。是時，帝已不豫，密諭左右：「我死，勿發喪，俟西夏主來，即殺之。」 
　　秋七月，帝駐蹕清水縣之西江。壬午，帝疾甚。已丑，崩於靈州。帝臨崩，渭左右曰：「金精兵在潼關，南據連山，北限大河，難以遽破。若假途於宋，金，宋之世仇也，必許我，則由唐、鄧直搗大梁。金雖撤潼關之兵以自救，然千里赴援，士馬俱疲，吾破之必矣。」言乞而崩，年七十有三。 
　　西夏主來朝；託言帝有疾，不能見，令於帳外行禮。越三日，諸將遵遺命殺之。西夏亡。 
　　諸皇子奉梓宮還漠北，至薩裏川哈老徒之行宮，乃發喪，葬起輦穀。先是，帝道過起輦穀，見一大樹，愛之，盤桓樹下良久，謂從者日：「異日必葬我於此。至是有述前命者，遂葬樹下焉。」 
　　至元三年冬十月。追諡聖武皇帝，廟號太祖。至大二年冬十一月，加諡法天啟運聖武皇帝。史臣曰：「天下之勢，由分而合，雖阻山限海、異類殊俗，終門於統一。太祖龍興朔漠，踐夏戡金，蕩平西域，師行萬里，猶出入戶闥之內，三代而後未嘗有也。天將大九州而一中外，使太祖抉其藩、躪其途，

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

