
張惠  石天麟  楊湜  張昉  張天祐  高觿  張九思  郝彬  王伯勝

張惠，字廷傑，成都新繁人。大兵入蜀，惠年十四，被俘至杭海。居數年，盡通諸國語，孟速思愛其才而薦之，入侍世祖藩邸。以謹敏稱，賜名兀魯忽訥特。世祖即位，授燕京宣慰副使。爲政寬簡，奏免分數錢，罷硝堿局。
至元元年八月，拜中書參知政事，行省山東。贖俘囚二百餘家爲民，其不能歸者，使爲僧，建寺居之。李璮之亂，山東民被掠者甚衆，惠大括軍中，悉縱之。遷制國用使司副使。會改制國用司爲尚書省，拜參知政事。遷中書右丞，進右丞。伯顔伐宋，詔惠主饋餉，凡江淮錢谷皆領之。
十三年，宋降，伯顔命惠與參知政事阿剌罕等入城，按閱府庫版籍，收其太廟與景靈宮禮樂器及郊天儀伏。籍江南民爲工匠凡三十萬戶，惠選通藝業者十餘萬戶，餘悉奏還爲民。伯顔以宋主北還，使惠居守。惠不待命，輒啓府庫封角，伯顔以聞，詔左丞相阿朮、平章政事阿塔海詰之，征還京師。
二十年，拜榮祿大夫、平章政事，行省揚州。二十二年，復命對平章政事行省杭州。至無錫卒，年六十二。惠所至有能聲，然依附阿合馬，士論少之。以潛邸舊臣，故世祖眷顧獨厚雲。
石天麟，字天瑞，大都順州人。年十四，入見太宗。因留宿衛。天麟好學，通諸國文字。帝命耶律楚材釐正庶務，擇賢能爲參佐，天麟預選，賜名蒙古台。宗王旭烈兀征西域，以天麟爲斷事官。
憲宗六年，遣天麟使於海者，拘留久之。既而叛王劫皇子北安王以往，寓於天麟所。天麟與其事者習狎，因告以逆順禍福之理。海都遂遣天麟與北安王同歸。天麟留二十八年始還，世祖大悅，賞賜甚厚。拜中書左丞，兼斷事官，天麟辭曰：「臣奏使無狀，陛下幸赦弗誅何敢叨榮寵，貽廟堂之羞。」帝嘉其誠懇，從之。
或譖丞相安童嘗受海都官爵，帝怒，天麟奏曰：「海都親藩，非仇敵比，安童不拒絕之殆欲導其歸命。」帝怒乃解。江南道觀藏宋主畫像，有僧與道士交惡，發其事，將置極刑，帝以問天麟，對曰：「遼帝後銅像今尚在西京佛寺，未聞幹禁令也。」事遂寢。天麟年七十餘，帝以金龍頭杖賜之，曰：「卿年老出入宮掖，可杖此。」時權臣桑哥用事，人莫敢言。天麟獨劾其奸，無所顧忌。
成宗即位，加榮祿大夫、司徒，召宴玉德殿，醉，命禦輦送還。武宗即位，進平昌政事。至大二年秋八月卒，年九十二。贈推誠宣力保德翊戴功臣、開府儀同三司、太師、上柱國，追封冀國公，諡忠宣。子珪，累官治書侍御史，遷樞密副使，復爲治書侍御史，拜河南行省中書右丞、南台御史中丞，卒。次子懷都，累官刑部尚書。
楊湜，字彥清真定槁城人。工書算，始以府吏遷檢法。中統元年，辟中書掾，與中山楊珍、無極楊卞齊名，時人以三楊目之。中書省初立國用不足，湜論鈔法宜以榷貨制國用，朝廷從之，使掌其條制。四年，授益都路宣慰司諮議。遷左司提控掾，請嚴贓吏法。
至元二年，除河南、大名諸處行中書省都事。三年，制國用司總天下錢谷，以湜爲員外郎，佩金符。改宣徽院參議。湜計帑立籍，具其出入之算，每月終上之，遂定爲令。加諸路交鈔都提舉，上鈔法便宜事，謂平準行用庫白金出入，有盜濫之弊，請以五十兩鑄爲鋌，文以元寶，用之便。
七年，改制國用司爲尚書省，拜戶部侍郎，仍兼交鈔提舉。時用壬子舊籍定民賦役之高下，湜言：「貧富不常，歲久浸易，不可以昔時之籍而定今之賦役。」廷議善之。湜心計精析，時論財政者，咸推其能。未幾，卒。
子克忠，安豐路總管。孫貞。
張珪，字顯卿，東平汶上人。父汝明，金大安元年進士，官至治書侍御史。
昉性縝密，遇事敢言，以任子試補吏部令史。金亡，還鄉里。嚴實辟爲掾。鄉人有執左道惑衆謀不軌者，事覺逮捕，詿誤甚衆，僚佐莫敢言，昉獨別白出數百人。實才之，擢幕職。有將校死事，以弟襲其職者，至是革去，昉辯明，復之。持金夜饋昉，昉卻之，慚謝而去。同里張氏，以絲五萬兩寄昉家，俄昉家被火，貲用悉焚，惟張氏絲以家人營救獨完，人尤義之。權知東平府事，以疾辭，家居養母。
中統四年，參知中書省事。商挺表爲四川等處行樞密院參議。至元元年，入爲中書省左右司郎中。三年，遷制國用使司郎中。丁內憂，哀毀諭制。
尋詔起復，錄囚東平，多所平反。七年，轉尚書省左右司郎中。九年，改中書省左右司郎中。昉有識慮，損益古今，裁定典憲，名爲稱職。十一年，拜兵刑部尚書，上疏乞骸骨，致仕，卒。贈中奉大夫、參知政事，追封東郡公，諡莊憲。
子克遹，平陰縣尹。孫振，秘書著作郎；揆，中書省左司都事；拱，常德路蒙古學教授。
張天祐，字吉甫，開封浚儀人。幼給事裕宗，以年勞授工匠總管府經歷，有能名。
至元十四年，轉曆城尹，未赴，改同知棣州。十八年，詔發濟南十路民丁五萬浚膠河以通海運，責天祐董其役，丞相哈必赤監之。冬寒，天祐數言宜休衆，待春徵集，哈必赤不從。天祐行堤，見僵屍枕籍，歎曰：「吾曹媚上急功，使民凍死，可乎？」翻縱遺之，言於哈必赤曰：「有罪吾請身坐，不以相及。」事聞，帝大爲嗟異。裕宗擢爲功德司經歷，尋改總判院，晉奉訓大夫。
二十二年，出爲太原路總管，有惠政，部民刊石頌之。召參議尚書省事。二十五年，拜中書參知政事。大德四年，改僉宣政院事，進資善大夫、同知江南行宣政院事。卒，年六十三。
高觿，字彥解，本女直渤海部人，後改高氏，徒潞州上黨。父守忠，國初爲千戶。太宗九年，從親王口溫不花攻黃州歿於兵。
觿事世祖，備宿衛，甚見親幸。至元初，賜立燕王爲皇太子，詔選才俊充官屬，以觿掌藝文監，兼領中醞、宮衛監門事，又監作皇太子宮，規制有法，帝嘉之，金幣、廄馬，因觿面黃，賜名失剌。十八年，授工部侍郎、行同知王府都總管府事。十九年春，皇太子衆帝北幸。時丞相阿合馬留守大都，專權恣橫，益都千戶王著與高和尚等謀殺之。
三月十七日，觿宿衛宮中，有番僧二人至中書省，言夕皇太子與國師來建佛事。省中疑之使出入東宮者雜識之，觿等皆不識，乃作番語詢僧曰：「皇太子及國師今在何處？」二僧失色，又以漢語詰之，倉皇不能對，遂執二僧屬吏。訊之，皆不伏。觿恐有變，乃與尚收忙古兒、張九思，集衛士各執弓失以備。頃之，樞密副使張易亦將兵駐宮門外。觿問何爲？易曰：「夜當自見。」觿固問，乃附耳語曰：「皇太子不誅阿合馬也。」夜二鼓，忽聞人馬聲，遙見燭籠儀伏，將至宮門，一人前呼啓關，觿謂九思曰：「他時殿下還宮，必以完澤、賽音二人先，請見二人，然後啓關。」觿呼二人不應，即語之曰：「皇太子平日未嘗行此門，今何來此？」賊計窮，趨南門。觿留張子政守西門，亟走南門伺之。但聞呼省官姓名，燭影下遙見阿合馬及左丞郝禎已被殺。觿乃與九思大呼曰：「此賊也！」叱衛士急捕之，高和尚等皆遁去，惟王著就擒。黎明，中丞也先帖木兒與觿等馳驛至上都，以其事聞。高和尚等尋被獲，皆伏誅。
二十二年，遷嘉議大夫、同知大都留守司事、少府監、久之，遷中奉大夫、河南等處宣慰使。卒年五十三。後贈推誠協亮功臣、太傅、儀同三司、上柱國、魯國公，諡莊僖。
張九思，字子有，大都宛平人。父滋，薊州節度使。至元二年，九思入備宿衛，裕皇居東宮，一見奇之，以父蔭當補外，特留不遣。江南平，宋庫藏金帛輸內府，分授東宮者，置都總管府以主之。九思以工部尚書兼府事。
十九年春，世祖幸上都，皇主子從，阿合馬留守。妖僧高和尚、千戶王著等謀殺之。夜數百人爲儀衛，稱皇太子，入健德門，傳令啓關甚遽。九思適直宿宮，命衛士勿擅啓關，語在《高觿傳》。賊知不可紿，循垣趨門外，擊殺阿合馬、郝禎。時變起倉卒，且昏夜，衆莫知所爲。九思審其詐，叱衛士並力擊賊，賊遁去，惟王著就擒。賊之入也，矯太子命，徵兵於樞密副使張易，易遽以兵與之，易既坐誅，刑官復論以知情，將傳首四方。九思啓太子曰：「張易應變不審，授賊以兵，死復何辭！若坐以同謀，則過矣，請免其傳首。」從之。九思討賊時，右衛指揮顔進中流矢死，怨家誣爲賊嘗，將籍其家，九思力辯，得免。
是年冬，立詹事院，以九思爲丞，遂舉名儒上黨宋衜、容城劉因、滕州夾穀之奇、鄆州李謙，分任東宮官屬。二十二年，皇太子卒，朝議欲罷詹事院。九思抗言曰：「有皇孫在，固宗社之所屬，人心之所系也。奈何爲斯言乎？」衆韙之。
三十年，丞相完澤薦之曰：「昔妖僧之變，能審詐禦賊者也。」遂拜中書左丞，兼詹事丞。明年，世祖崩，成宗好位，改詹事院爲徽政院，以九思爲副使。十一月，進資善大夫、中書右丞，兼領修《裕宗實錄》事。大德二年，拜榮祿大夫、中書平章政事，兼領微政院副使如故。五年，改授大司徒、微政院副使，領將作院事。賜小車得乘出入殿門，諭之曰：「朕知卿必以禮辭，誠念卿宮府舊臣不忍卿步履之艱也，其毋辭。」既而又詔曰：「昔在東朝，卿於事無所違缺，朕素念之。今佐朕理天下如詹事，朕所望也。」時人榮之。六年，加光祿大夫，卒，六十一。追封魯國公，贈推誠翊亮功臣、太傅、上柱國，諡惠獻。
子金界奴，天曆三年爲大都留守。文宗建奎章閣，金界奴爲都主管公事，帝嘉其才，命爲九思立神道碑，以寵之。曆官河南行省右丞。
郝彬，字景文，後改名元良，霸州信安人。年十六，爲東宮宿衛。擢揚州路治中。宋末，鄞縣賊顧閏聚衆劫掠海上，宋霸縻以官，內附後益橫，彬討擒之。泰興人有被殺者，賊二年不獲，吏誣平人，獄已具。彬疑其誣，讞之，果得真賊。
二十二年，遷同知淮西道宣慰司事，核戶版，理屯田，諸廢修舉。改江淮財賦府總管府，掌東宮田賦，官屬皆以詹事奏授，不隸中書，往往爲奸利誅求無厭。彬爲總管，入見，請受憲司糾察以革私弊，罷所隸六提舉司以便民，從之。兩淮鹽課當天下之半，法日弊壞，以彬行戶部尚書經理之。彬請度舟楫所通，建六倉，煮鹽於場，運之，歲首聽群商於轉運司探倉籌買券，又定河商、江商市易之法，著爲令。
大德中，入爲工部尚書，改戶部尚書。至大元年，拜中書參知政事。俄以病自免歸。尚書省立，拜參知政事，辭不獲命。出爲江西行省參知政事。三年，復爲尚書參知政事。仁宗在東宮，彬懇辭至稱疾篤。時相強起之，彬堅臥一榻至數月。迨尚書省臣得罪，彬獨不與焉。家居七年，仁宗召爲大司農卿，又固辭。延祐七年卒，年六十二。
彬從兄從，河間清鹽使。從子志善，監察御史。並有時名。
王伯勝，霸州文安人。兄伯順，給事內廷，爲世祖所親幸，因以伯勝入見，命直宿衛。伯勝年十一，廣顙巨鼻，狀貌偉麗，帝顧謂伯順曰：「此兒當勝卿。」因賜名伯勝。帝嘗沃盥，水溫冷適當，問誰進者，內侍以伯勝對。帝曰：「此兒達人情，他日必知爲政。」
至元二十五年，從征乃顔，以功授朝列大夫、拱衛直都指揮使。初，拱衛直隸教坊，市井無賴往往竄名衛卒，伯勝盡募良家子易之。大德五年八月，扈從上都天久雨，夜聞城西北有聲如戰鼓。伯勝出視，乃大水暴至，伯勝立具奮畚鍤，以土石，氈罽塞門，分決壕城，至旦始定，而民弗知。丞相完澤以聞，帝嘉之。以侍成宗疾，忤安西王，出爲大寧路總管，伯順亦出爲梁王傅。
武宗即位，召拜大都留守，兼少府監。大都土城，歲必蓑葦以禦雨，日城地日堅，徒爲勞費，伯勝奏罷之。
仁宗即位，敕百司改升呂級者悉復至元舊制，降授資政大夫，尋復進榮祿大夫，拜遼陽等處行中書省平章政事。遼陽俗陋敝，民不知學。伯勝增置州學子弟，擇名師教之。度田百頃，募民耕種，以給廩餼。歲大旱，禱雨立應，人謂之平章雨。廷祐二年，仍爲大都留守，遼陽民具乞留，不得請，相與涕泣而去。三年，特授銀青榮祿大夫。
至治二年，賜金虎符，授武衛親軍都指揮使，兼大都屯田事，仍大都留守。奉詔監修太廟及咸寧殿。泰定三年卒。贈翊忠宣力保惠功臣、太保、金紫光祿大夫、上柱國，追封薊國公，諡忠敏。
長子恪，初名安童，累官兵部尚書、南台治書侍御史、僉宣徽院事。次馬兒，以宣武將軍襲武衛親軍都指揮使。孫善果，襲伯順官，至大司徒。
