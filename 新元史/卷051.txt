
湖廣等處行中書省，領路三十二、府二、州十三、安撫司十五、軍三、屬州十五、屬縣一百四十二。蠻夷土官府州縣等，不在此數。 
江南湖北道肅政廉訪司。 
武昌路。上。宋鄂州，屬荊州北路。至元十一年，歸附，置安撫司。十四年，置湖北宣慰司，改安撫司爲鄂州路總管府。十八年，移宣慰司於潭州。十九年，本路直隸行省。大德五年，以鄂州爲世祖親征之地，改武昌路。戶一十一萬四千六百三十二，口六十一萬七千一百一十八。至元二十七年抄籍數。領司一： 
錄事司。至元十三年置。 
縣七： 
江夏，中。倚郭。咸寧，下。嘉魚，下。蒲圻，中。崇陽，中。通城，中。武昌。下。宋武昌縣，升爲壽昌軍，後復爲縣，又再爲軍。至元十四年，升散府。大德五年，裁府，仍改縣爲武昌。 
岳州路。上。宋岳州，屬荊湖北路。至元十三年，升岳州路總管府。舊領巴陵、華容、平江、臨湘四縣。元貞元年，昇平江爲州。戶一十三萬七千五百八，口七十八萬七千七百四十三。領司一： 
錄事司。 
縣三： 
巴陵，上。倚郭。臨湘，中。華容。中。 
州一： 
平江州。下。宋平江縣。元貞元年。昇平江縣。常德路。上。宋常德府，屬荊湖北路。至元十二年，置安撫司。十四年，改常德路總管府。十五年。置荊湖北道宣慰司於本路。未幾罷。舊領武陵、桃源、龍陽、沅江四縣。元貞元年，升桃源、龍陽爲州，又析沅江縣隸龍陽。戶二十萬六千四百二十五，口一百二萬六千四百二。領司一： 
錄事司。 
縣一： 
武陵，上。 
州二： 
桃源州。中。宋桃源縣。元貞元年，升爲州。 
龍陽州。下。宋龍陽縣，改辰陽，又復舊。元貞元年，升爲州。領縣一： 
沅江。下。 
澧州路。上。宋澧州，屬荊湖北路。至元十四年，置安撫司。十四年，改澧州路總管府。延祐三年，又改爲安定軍民府。舊領澧陽、安鄉、石門、慈利四縣。元貞元年，升慈利爲州。戶一十萬九千九百八十九，口一百一十一萬一千五百四十三。領司一： 
錄事司。 
縣三： 
澧陽，上。倚郭。至正十六年，倪文俊陷澧陽，元帥孫毅遷縣治於新城。石門，上。安鄉。下。 
州一： 
慈利州。中。宋慈利縣。元貞元年，升爲州。 
土州二： 
安定州。 
柿溪州。辰州路。下。宋辰州，屬荊湖北路。至元十四年。升辰州路總管府。戶八萬三千二百二十三，口十一萬五千九百四十五。領縣四： 
沅陵，中。辰溪，下。盧溪，下。敘浦。下。 
土州二： 
上奚州。 
施容州。二州皆溪洞地，元初置。沅州路。下。宋沅州，屬荊湖北路。至元十二年，置沅州安撫司。元貞元年，升沅州路總管府。戶四萬八千六百三十二，口七萬九千五百四十五。領縣三： 
盧陽，下。黔陽，下，麻陽。下。興國路。下。宋興國軍，屬江南西路。至元十四年，升爲興國路總管府。舊隸江西行省。至元三十年，改隸湖廣。戶五萬九百五十二，口四十萬七千六百一十六。領司一： 
錄事司。至元十七年置。 
縣三： 
永興，下。倚郭。大冶，下。通山。下。漢陽府。下。宋漢陽軍，屬荊湖北路。至元十年，宋守將王儀以城降。十四年，升爲府。至元二十九年，割湖廣省之漢陽隸河南省。其還隸本省年分闕。戶一萬四千四百九十二，口四萬八百六十六。領縣二： 
漢汨。至元二十年。升中縣。有陽羅堡。至元十六年，改隸鄂州路。尋復舊。 
漢川。下。舊治大赤，至正二十二年，移治長城鄉。《翰墨全書》：「漢陽、漢川二縣，俱隸岳州路。」至元十二年，取岳州。十四年，已置漢陽府，不容隸岳州爲縣。今不取。 
歸州。下。宋故州，屬荊湖北路。至元十二年，置安撫事。十四年。升歸州路總管府。十六年，降爲州。至正十五年，改隸四川行省。戶七千四百九十二，口一萬九百六十四。領縣三： 
秭歸，下。倚郭。巴東，下。興山。下。靖州路。下。宋靖州，屬荊湖北路。至元十二年。置安撫司。元貞元年，沅州升爲路，以靖州隸之。延祐四年，升靖州路總管府。後至元四年，以湖廣行省元領新化洞，古州潭溪、龍裏，洪州諸洞來屬。九年，罷總管府，改立靖州軍民安撫司。戶二萬六千五百九十四，口六萬五千九百五十五。領縣三： 
永平，下。會同，下。通道。下。 
湖南道宣慰司都元帥府。至元十五年，置治衡州。十八年，移治潭州。至正十年，以宣慰使司兼都元帥府。嶺北湖南道肅政廉訪司。天臨路。下。宋潭州，屬荊湖南路。至元十三年，置安撫司。十四年，改潭州路總管府。十六年，遷行省於鄂州，湖南道宣慰司治潭州。天曆二年，以潛邸所幸，改天臨路。舊領長沙、湘潭、益陽、湘陰、醴陵、瀏陽、攸、衡山、安化、湘鄉、寧鄉、善化十二縣。元貞元年，升醴陵、瀏陽、攸、湘鄉、湘潭、益陽、湘陰併爲州。戶六十萬三千五百一，口一百八萬一千一十。領司一： 
錄事司。宋置兵馬司。至元十四年改。縣五： 
長沙，上。倚郭。善化，上。倚郭。衡山，上。宋改屬衡州，後又屬潭州。元初因之。後又改屬衡州。寧鄉，上。安化。下。 
州七： 
醴陵州。中。宋醴陵縣。元貞元年，升爲州。 
瀏陽州。中。宋瀏陽縣。元貞元年，升爲州。元初遷州治於居仁鎮。 
攸州。中。宋攸縣。元貞元年，升爲州。 
湘潭州。下。宋湘潭縣。元貞元年，升爲州。 
益陽州。中。宋益陽縣。元貞元年，升爲州。 
湘陰州。下。宋湘陰縣。元貞元年，升爲州。 
衡州路。上。宋衡州，屬荊湖南路。至元十三年，置安撫司。十四年，改衡州路總管府。舊領衡陽、茶陵、耒陽、常寧、安化、酃六縣。至元十九年，升茶陵、常寧、耒陽爲州。後至元二年，分衡陽界置新城縣。戶一十萬三千三百七十三，口二十萬七千五百二十三。領司一： 
錄事司。宋立兵馬司，分城中民戶爲五廂。至元十三年改置。 
縣四： 
衡陽，上。倚郭。安仁，下。酃縣，下。宋隸茶陵軍。元初改隸本路。新城。下。舊爲衡陽東鄉，後析置。 
道州路。下。宋道州，屬荊湖南路。至元十三年，置安撫司。十四年，改道州路總管府。戶七萬八千一十八，口一十萬九百八十九。領司一： 
錄事司。 
縣四： 
營道，中。倚郭。寧遠，中。江華，中。元統二年，立濤墟巡檢司。永明。下。舊治在瀟水南。元初移今治。元統二年，立白麪墟巡檢司。 
永州路。下。宋永州，屬荊湖南路。至元十三年，置安撫司。十四年。改永州路總管府。戶五萬六千六百六十六，口一十萬五千八百六十四。領司一： 
錄事司。 
縣三： 
零陵，上。倚郭。東安，上。祁陽。中。郴州路。下。宋郴州，屬荊湖南路。至元十三年，置安撫司。十四年，改郴州路總管府。戶六萬一千二百五十九，口九萬五千一百一十九。領司一： 
錄事司。宋置兵馬司。至元四年改。 
縣六： 
郴陽。中。倚郭。宋郴縣。至元十三年，改郴陽縣。宜章，中。永興，中。興寧，下。宋資興縣，後改興寧。桂陽，下。桂東。下。宋析桂陽置桂東縣，治上猶寨。 
全州路。下。宋全州，屬荊湖南路。至元十三年，置安撫司。十四年，改全州路總管府。戶四萬一千六百四十五，口二十四萬五百一十九。領司一： 
錄事司。宋置兵馬司。至元十五年改。 
縣二： 
清湘，上。倚郭，灌陽。下。寶慶路。下。宋邵州，升寶慶府，屬荊湖南路。至元十二年，置安撫司。十四年，改寶慶路總管府。至正十一年，置湖南元帥府，分府寶慶。戶七萬二千三百九，口一十二萬六千一百五。領司一： 
錄事司。 
縣二： 
邵陽，上。倚郭。新化。中。 
武岡路。下，宋武岡軍，屬荊湖南路。至元十三年，置安撫司。十四年，改武岡路總管府。戶七萬七千二百七，口三十五萬六千八百六十三。領司一： 
錄事司。宋置兵馬司。至元十五年改。 
縣三： 
武岡，上。倚郭。宋舊縣，後廢。元復置。新寧，下。宋廢武岡縣，置新寧於水頭江北。元因之。綏寧。下。宋蒔竹縣，屬邵州。後改隸本路。 
桂陽路。下。宋桂陽軍，屬荊湖南路。至元十二年，置安撫使。十四年，改桂陽路總管府。戶六萬五千五十七，口一十一萬二千二百四。領司一： 
錄事司。 
縣三： 
平陽，上。臨武，中。藍山。下。 
茶陵州。下。宋茶陵縣，屬衡州，後升縣爲軍，復爲縣。至元十九年，升爲州。戶三萬六千六百四十二，口一十七萬七千三百二。 
耒陽州。下。宋耒陽縣，屬衡州。至元十九年，升爲州。戶二萬五千三百一十一。口一十一萬一千。 
常寧州。下。宋常寧縣，屬衡州。至元十九年，升爲州。戶一萬八千四百三十一，口六萬九千四百二。 
廣西兩江道宣慰使司都元帥府。至元十四年，置廣西道宣撫司。是年，改宣慰司。元貞元年，並左右兩江宣慰司爲廣西兩江道宣慰司，仍分司邕州。至正二十三年，改廣西等處行中書省。 
嶺南廣西道肅政廉訪司。 
靜江路。上。宋靜江府，屬廣南西路。至元十五年，升靜江路總管府。至正二十三年，置廣西等處行中書省。戶二十一萬八百五十二，口一百三十五萬二千六百七十八。領司一： 
錄事司。 
縣十： 
臨桂，上。倚郭。興安，下。靈川，下。理定，下。宋遷治上津馹。元初又遷治上權塘。義寧，下。修仁，下。荔浦，下。陽朔，下。宋舊縣。《宋史·地理志》漏之。永福，下。古縣，下。 
南寧路，下。宋邕州，屬廣南西路。至元十三年，置安撫。司十六年，改邕州路總管府，兼左右兩江溪洞鎮撫。泰定元年，改南寧路。舊領丹行等處長官司，後廢。戶一萬五百四十二，口二萬四千五百二十。領司一： 
錄事司。 
縣二： 
宣化，下。武緣。下。 
梧州路。下。宋捂州，屬廣南西路。至元十四年，置安撫司。十六年，改梧州路總管府。戶五千二百，一萬九百一十。領縣一： 
蒼梧。下。 
潯州路。下。宋潯州，屬廣南西路。至元十三年，置安撫司。十六年，改潯州路總管府。戶九千二百四十八，口三萬八十九。領縣二： 
桂平，下。平南。下。宋屬龔州，紹興中州廢，以縣隸本州。 
柳州路。下。宋柳州，屬廣南西路。至元十三年。置安撫司。十六年，改柳州路總管府。戶一萬九千一百四十三，口三萬六百九十四。領縣三： 
柳城，下。倚郭。舊治龍江。元初移治龍江東。馬平，下。宋柳州，治馬平。元初徙治柳城。洛容。下。 
慶遠南丹溪洞等處軍民安撫司。宋爲慶遠府，屬廣南西路。至元十三年，置安撫司。十六年，改慶遠路總管府。大德元年，並南丹州安撫司爲慶遠南丹漢洞等處軍民安撫司。戶二萬六千五百三十七，口五萬二百五十三。領縣六： 
宜山，下。忻城，下。天河，下。思恩，下。河池，下。荔波。下。宋荔波州。元初，降爲縣。 
土州四： 
南丹州。宋元豐三年置，管轄諸洞蠻酋。元初置安撫司，後併入慶遠。舊領丹平等處蠻夷長官司，後廢。 
東蘭州。宋蘭州，命土人韋氏爲知州。元初，改東蘭州。 
那州。蠻徭所居，舊名那地。宋置那州。元初因之。 
地州。宋故州，又析置孚州，後省。元初因之。 
平樂府。宋昭州，屬廣南西路。大德五年，升爲平樂府。戶七千六十七，口三萬三千八百二十。領縣四： 
平樂，下。倚郭。恭城，下。立山，下。龍平。下。 
鬱林州。下。宋故州，舊治興業縣，後徙治南流，屬廣南西路。至元十四年，仍行州事。戶九千五十三，口五萬一千五百二十八。領縣三：南流，下。倚郭。興業，下。博白。下。 
容州。下。宋故州，屬廣南西路。至元十三年，置安撫司。十八年，改容州路總管府。大德五年，降散州。戶二千八百九，口七千八百五十四。領縣三： 
普寧，下。北流，下。陸川。下。 
象州。下。宋故州，屬廣南西路。至元十三年，置安撫司。十五年，改象州路總管府。大德五年，降散州。戶一萬九千五百五十八，口九萬二千一百二十六。領縣三： 
陽壽，下。來賓，下。武仙。下。 
賓州。下。宋故州，屬廣南西路。至元十三年。置安撫司。十六年，改賓州路總管府。大德五年，降散州。戶六千一百四十八，口三萬八千八百七十九。領縣三： 
嶺方，下。倚郭。上林，下。宋舊屬邕州，後來屬。遷江。下。 
橫州。下。宋故州，屬廣南西路。至元十三年，置安撫司。十六年，改橫州路總管府。大德五年，降散州。戶四千九百四十八。口三萬一千四百七十六。領縣二： 
寧浦，下。倚郭。永淳。下。宋永安縣，後改永淳。 
融州。下。宋故州，屬廣南西路。至元十四年，置安撫司。十六年。改融州路總管府。二十三年，降散州。戶二萬一千三百九十三，口三萬九千三百三十四。領縣二： 
融水，下。懷遠。下。 
藤州。下。宋故州，屬廣南西路。至元十三年，仍行州事。戶四千二百九十二，口一萬一千二百一十八。領縣二： 
鐔津，下。倚郭。岑溪。下。 
賀州。下。宋故州，屬廣南東路，後改屬西路。至元十三年，仍行州事。戶八千六百七十六，口三萬九千二百三十五。領縣四： 
臨賀，下。倚郭。富川，下。桂嶺，下。懷集。下。宋屬廣州。至元十五年，改隸本州。 
貴州。下。宋故州，屬廣南西路。元初因之。舊領鬱林縣，大德九年廢縣，止行州事。戶八千八百九十一，口二萬八百一十一。 
田州上思等處宣撫使司都元帥府。 
左右兩江溪洞。至元二十八年，置左右兩江宣慰司都元帥府。元貞元年罷。 
思明路。宋思明州，屬邕州永平寨。至元二十三年，置思明路。戶四千二百二十九，口一萬八千五百一十。領土州七： 
上思州。宋故州，屬邕州，遷隆寨。元初，改隸本路。泰定元年，黃勝許致仕，其子志熟襲爲上思州知州。 
志明州。宋故州，屬遷隆寨。元初，改隸本路。 
祿州。宋故州，屬邕州永平寨。元初，改隸本路。領縣一： 
武黎。 
西平州。宋故州，屬永平寨。元初，改隸本路。 
思明州。宋故州，屬永平寨。元初，改隸本路。天曆二年，思明州土官黃思永貢方物。 
上石西州。宋故州，屬永平寨。元初，改隸本路。 
下石西州。宋分石西州爲上、下二州。元初，改隸本路。 
江州。宋故州，屬古萬寨。元初，改隸本路。領縣一： 
羅自。《翰墨全書》思明路有忠州，領縣一：寧福，又有遇隆州。當爲大德後所省並。 
太平路。宋平嶺南，於左右二江溪洞立五寨。其一曰太平寨，與古萬、遷隆、永平、橫山四寨各領洞溪州縣，屬邕州。元初，仍爲五寨。後廢，置太平路於麗江，以控制左江溪洞州縣。戶五千三百一十九，口二萬二千一百八十六。領縣四： 
陀陵，宋舊名駱陀縣，後改名。隸古萬寨。崇善，宋舊縣，隸古萬寨。永康，宋舊縣，隸遷隆寨，後升爲州。羅陽。宋名福川縣，後改隸遷隆寨。 
土州十六： 
太平州。舊名瓠陽，爲西原農峒地。唐波州。宋爲太平州，隸太平寨。元初，改隸本路。 
思誠州。本西原地。宋分上思誠、下思誠二州。至元中，併爲一，隸太平寨。元初，改隸本路。 
安平州。舊名安山，亦唐波州地。宋置安平州，隸太平寨。至元十四年，知州李惟屏以所屬溪洞來附。 
養利州。宋故州，隸太平寨。 
萬承州。舊名萬陽。唐置萬陽、萬杉二州。宋省爲一州，隸太平寨。 
左州。舊名左陽。宋故州，隸古萬寨。 
全茗州。舊名連岡谷，西原地。宋置州，隸邕州。 
鎮遠州。舊名古隴，宋置州。 
思同州。舊名永寧，爲西原地，宋置州。 
茗盈州。宋故州。泰定三年，全茗州土官許文寇茗盈州。 
龍英州。宋龍英洞，隸太平寨。元初，升爲州，省上懷思州入之。 
結安州。舊名營周，亦西原地。宋置結安洞，隸太平寨。元初，升爲州。 
結倫州。宋結倫洞，隸太平寨。元初，升爲州。 
都結州。宋都結洞，隸太平寨。元初，升爲州。 
上、下凍州。舊名凍江，宋置凍州，隸太平寨。元初，分上凍、下凍二州，隸本路。尋合爲一，改隸龍州。 
田州路軍民總管府。宋田州，隸邕州橫山寨。元初，升田州路。戶一千九百九十一，口一萬六千九百一。領縣一： 
上林。 
土州七： 
上隆州。宋故州，隸橫山寨。元初，改隸本路。 
恩誠州。宋故州，隸橫山寨。元初，改隸本路。 
歸德州。宋故州，隸橫山寨。元初，改隸本路。 
果化州。宋故州，隸橫山寨。元初，改隸本路。 
泗城州。宋故州，隸橫山寨。元初，改隸本路。 
向武州。宋故州，錄梭山寨。元初。改隸本路。 
領縣一： 
富勞。 
都康州。宋故州，隸橫山寨。元初，改隸本路。 
軍民府一： 
思恩軍民府。宋隸邕州遷隆鎮。元初，改隸木路。 
利州，宋故州，隸邕州橫山寨。元初，改隸本路。 
奉議州。宋故州，隸廣西行省安撫司。元初，錄廣西兩江道宣慰司。 
龍州。宋故州，隸太平寨。元初，改太平路。大德中，升爲龍州萬戶府。王圻《續通考》田州路下有思恩府，功饒、懷德、婪鳳、兼下、隆武、龍歸、朝歸、辰等州，羅波、船帶、唐興、強山、咸德、永寧、都陽、古帶、南海、武林、順陽、華陽等縣。與《翰墨全書》合，疑亦大德後所裁併。 
來安路軍民總管府。宋來安軍。至元十三年，知來安軍李維屏、知來安軍兼知凍州事岑從義降，升爲來安路。《續通考》來安路有程縣、上林長官司、安隆長官司、羅博州、俟州、龍川州、安德州、歸仁州、樂歸州、順隆州、昭假州、訓州、路城州。《翰墨全書》又有七源州、唐火洲、回城州。延祐六年，來安路總管岑世興叛，據唐火州。 
鎮安路軍民總管府。宋鎮安洞，置右江軍民宣撫司。元初，改爲鎮安路。至元十八年，召鎮安州嶺從毅入覲。二十九年，從毅始降，以老疾，詔其子鬥榮襲佩虎符，爲本路軍民總管。 
海北海南道宣慰司都元帥府。 
海北海南道肅政廉訪司。至元三十年，置。後罷。大德三年，復置。 
雷州路。下。宋雷州，屬廣南西路。至元十五年歸附，置安撫司。十七年，爲海北海南道宣慰司治所，改安撫司爲雷州路總管府，隸宣慰司。戶八萬九千五百三十，口一十二萬五千三百一十。領縣三： 
海康，中。徐聞，下。遂溪。下。 
化州路，下。宋化州，屬廣南西路。至元十五年，置安撫司。十七年，改化州路總管府。戶一萬九千七百四十九，口五萬二千三百一十七。領縣三： 
石龍，下。吳川，下。石城。下。 
高州路。宋高州，屬廣南西路。至元十五年，置安撫司。十七年，改高州路總管府。戶一萬四千六百七十五，口四萬三幹四百九十三。領縣三： 
電白，下。茂名，下。信宜。下。 
欽州路。下。宋欽州，屬廣南西路。至元十五年，置安撫司。十七年，改欽州路總管府。戶一萬三千五百五十九，口六萬一千三百九十三。領縣二： 
安遠，下。倚郭。靈山。下。宋欽州治此。元初，徙治安遠。 
廉州路。下。宋廉州，屬廣南西路。至元十七年，升廉州路總管府。戶五千九百九十八，口一萬一千六百八十六。領縣二： 
合浦，下。倚郭。石康。下。 
乾寧軍民安撫司。宋瓊州，屬廣南西路。至元十五年，隸海北海南道宣慰司。元統二年，以潛邸所幸，改乾寧軍民安撫司。戶七萬五千八百三十七，口一十二萬八千一百八十四。領縣七： 
瓊山，下，倚郭。澄邁，下。臨高，下。文昌，下。樂舍。下。會同。下。至元二十九年，敕以海南新附四州洞寨五百一十九，民二萬餘戶置會同、定安二縣，隸瓊州。按王圻《續通考》，至元三十年析樂含縣置會同，二十九析瓊山置定安。疑誤也。定安。下。天曆二年，升爲南康州。 
南寧軍。宋昌化軍，又改南寧軍，屬廣南西路。至元十五年，隸海北海南道宣慰司。戶九千六百二十七，口二萬三千六百五十二。領縣三： 
宜信，下。昌化，下。感恩。下。 
萬安軍。下。宋萬安州，改爲軍，屬廣南西路。至元十五年，隸海北海南道宣慰司。戶五千三百四十一，口八千六百八十六。領縣二： 
萬安：下。倚郭。陵水。下。 
吉陽軍。下。宋朱厓軍。後廢爲縣，又復爲吉陽軍，屬廣南西路。至元十五年，隸海北海南宣慰司。戶一千四百三十九，口五千七百三十五。領縣一： 
寧遠。下。 
八番順元等處宣慰司都元帥府。《經世大典》：順元諸蠻，又名亦奚卜薛。至元十五年，羅殿國主羅阿察、河中府方蕃主韋昌盛皆納土。十六年，西南八番等同臥龍番主龍昌順、大龍番主龍延三、小龍番主龍延萬、武盛軍番主程延隨、遏蠻軍番主龍羅篤、太平番主石延賢、永順軍番主洪延暢、靜海軍番主盧延陵皆來降。其部曲有龍文貌、龍文求等，朝廷立八番宣慰司以統之。至元十六年，潭州行省招降西南諸番洞寨一千六百二十有六、戶十萬一千一百六十有八，西南五番千一百八十六寨、戶八萬九千四百。又西南番三百一十五寨、大龍番三百六十賽。二十二年，改隸西川行省。二十六年，置八番、羅甸二宣慰司，隸四川行省。是年，改隸湖廣行省。二十八年，復隸四川。是年，析八番洞蠻隸湖廣。二十九年。又以羅甸宣慰司隸雲南。是年，合八番、羅甸二宣慰司都元帥府爲一，改八番頎元等處宣慰司都元帥府。三十年，復改隸湖廣行省。至治二年，置八番軍民安撫司，改長官所二十有八爲州縣。 
羅番遏蠻軍安撫司。唐番酋龍應召之後，世據羅番。至元十六年，歸附。 
程番武勝軍安撫司。唐末程元龍平溪洞，世據程番。至元十六年，歸附。 
金石番太平軍安撫司。唐番酋石寶之後。至元十六年，歸附。 
臥龍番南寧州安撫司。唐番酋龍德壽之後。至元十六年，歸附。 
小龍番靜蠻軍安撫司。盾番酋龍方靈之後。至元十六年，歸附。 
大龍番應天府安撫司。唐番酋龍昌宗之後。至元十六年，歸附。 
洪番永盛軍安撫司。至元十六年，歸附。 
方番河中府安撫司。唐番酋方德恆之後，以征討九蠻授土官。至元十六年，歸附。 
盧番靜海軍安撫司。唐番酋盧君聘之後。至元十六年，歸附。以上二十一年並授安撫使懷遠大將軍，佩虎符。 
韋番蠻軍民長官，唐番酋辛四海之後。按大小龍番合爲一部，故曰八番方番之長。韋氏又析其族，分設長官與盧番同。 
木爪犵狫蠻軍民長官。元初，番酋石朝璽歸附，設長官司。木爪犵狫，亦作水東犵狫。此金石番之分族。 
盧番蠻軍民長官。又作籤盧番。 
安遠府。至元二十九年，析盧番安撫司西北境，置八番宣慰司；撫定光蘭諸州洞蠻，置定遠府，領桑州。至元二十七年，桑州總管黃布蓬，那州長羅光寨安，郡州長閉光過內附。 
章龍州。 
必化州。宋寶化州，訛必化。 
小羅州。 
思同州。《翰墨全書》有安慶州、東灤州、曾州、知山州，那州、郡州、洪池州、龍裏州。 
朝宗縣。 
上橋縣。又作上馬橋。唐番酋方定遠授土官，歷宋，至元初因之。 
新安縣。 
麻峽縣。 
小羅縣。 
章龍縣。 
島山縣。 
華山縣。 
都雲縣。 
羅博縣。《翰墨全書》又有會朝縣、必際縣、鴨水縣、高縣、伯汭縣、龍裏縣。疑大德後所裁併。 
管番民總管府。至元二十一年，罷西南番安撫司，置總管府。二十五年，改隸四川行省。按番族甚多，八番設安撫司，又別立定遠府及管民總管府以統之。領： 
小程番。以下各設蠻夷長官。 
獨塔等處。 
客當客地。又作各營各迪。 
天台等處。 
梯下。 
黨兀等處。 
勇都、硃砂、古築等處。《翰墨全書》：「金竹府所稽蠻夷長官曰：勇都宋砂古築等處，大小化等處，浴甲洛屯等處，低當低界等處，百眼佐等處，獨石寨，重州，阿孟州，上龍州，峽江州，羅賴州，乘州，向州，阿島州，羅邦州。」多爲管番民官總管府轄地，附著以備參考。 
大小化等處。 
洛甲洛屯等處。 
低當低界等處。 
獨石寨。 
百眼佐等處。至治二年，百眼等處蠻夷長官司言：康佐寨王等殺巡檢王忠以叛，宣慰司討平之。 
羅來州。 
那歷州。 
重州。宋勳州，廢爲重州長官司。 
阿孟州。 
上龍州。本桑州上隆寨，元初置上龍州，後降爲長官司。 
峽江州。 
羅賴州。木爪犵狫地。 
桑州。至元二十九年，斡羅斯招撫桑州生苗，詣關貢獻。 
白州。 
北島州。 
羅那州。 
龍裏等寨。 
六寨等處。 
帖犵狫等處。 
木當三寨等處。 
山齋等處。即山寨之訛。 
羨塘帶災等處。 
都雲桑林獨立等處。 
六洞柔遠等處。 
竹古弄等處。至元二十七年，金竹府土官言：招降竹古弄、古魯花等處三十餘寨。 
中都雲板水等處。 
金竹府。唐蠻酋金密定，授金竹寨土官。至元二十六年，改四川金竹寨爲金竹府。二十七年，置金竹府大隘等處四十二寨蠻夷長官。二十九年，金竹知府臊驢言：「招諭平岱山齋寨主，今有百眼佐阿冒谷各營各迪等久欲內附。」招從之。
都雲軍民府。至元二十八年，洞蠻爛土立定雲府。後至元元年，平伐都去定雲酋長等來降，即其地復立宣撫司。《翰墨全書》都雲定雲安撫司所轄軍民官，曰萬朝平壩焦溪江水望城等處，吳黎當溪等處，中都雲板水等處，大洞幹真等處，李殿李稍等處，上都雲等處，八千寨樓等處，丹竹楊西等處，上官溪厓鬥厓尾銅鼓等處，黎波重端等處，周色竹明等處，上水洞等處，平珠平駝等處，所轄蠻夷長，日安化洞長官，安化中州等處，卯雄中團等處，曰安化下州只隆思丹歸仁各丹五寨長官，曰銅人大小江等處古州八萬等處，容江八黃等處，十利合水等處，新化等處，寶安等處，湖耳洞提溪等處，省溪等處，務溪等處，黃寨等處，萬灰等處，平嶽溪等處，施溪等處，武龍潭溪皮林銅左五開賴寨地西七洞邦厓等處。其中都雲板水、李殿李稍等地名，已見上下文。附著以備參考。 
萬平等處。 
南寧丹州。至元二十九年，諭平伐等部詔書：南順丹州北懷金竹。舊志州誤竹。 
陳蒙爛士等處。至元二十六年，中下爛士等處洞長忽帶等，以洞三百寨一百一十來降。二十八年，改陳蒙洞爲陳蒙州。二十九年，置陳蒙爛士軍民安撫司。 
李稍李殿等處。 
陽安等處。 
八千蠻。 
恭焦溪等處。 
都鎮。又作都鎮馬乃等處。 
平溪等處。 
平月。 
李璮。 
陽並。 
盧山等處。 
乖西軍民府。皇慶元年置。二年，又隸播州宣撫司。 
上都雲等處。《明一統志》：上都雲等處、中都雲板水等處，並元置。 
順元等路軍民安撫司。至元二十年，討平四川九溪十八洞，大處爲州，小爲縣，分立總管府，聽順元路宣慰司節制。宣慰司改安撫司年分闕。二十八年，改隸湖廣行省。 
雍真乖西葛蠻等處。唐蠻酋楊立信之後。皇慶元年，改乖西等處軍民府，隸播州宣慰司。 
葛蠻雍真等處。大德五年，葛蠻雍真土官宋隆濟叛。七年，討平之。 
曾竹等處。大德七年，順元同知宣撫事宋阿重，嘗爲曾竹蠻夷長官，以其叔宋隆濟叛，上言宜深入烏撒、烏蒙。至水東，招木樓苗，擒隆濟以獻。 
龍平寨。王圻《續文獻通考》作把平塞，《明一統志》同。 
骨龍等處。《經世大典》作龍骨長官。蠻酋宋國，以征南功。授士官。 
底寨等處。屬蠻酋蔡氏，以討黑羊功授底寨土官，子孫世據其地，宋隆濟反，達魯花赤也思幹避於底窩揚若寨，即底寨。 
茶山百納等處。 
納壩紫江等處。唐紫薑縣，後訛江。至元二十九年，安撫使宋子賢招諭平伐大甕眼、紫江、皮陵、潭溪、九堡等處蠻夷，皆降。 
磨波雷波等處。 
漕尼等處。 
青山遠地等處。至元二十六年，青山苗以不莫臺卑包等三十三寨內附。 
木窩普衝普泥等處。 
武當等處。 
養龍坑宿徵等處。唐番酋蔡崇隆，以徵九洞革老，授養龍土官。 
骨董龍裏清江木樓甕眼等處。 
高撟青塘鴨水等處。 
落邦札佐等處。大德五年，犵狫阿□寨，去落邦札佐長官司十里。 
平遲安得等處。 
六廣等處。 
貴州等處。 
施溪樣頭朵泥等處。宋丹川縣。 
水東寨。 
市北洞。 
平月。 
中曹百納等處。又作中嶆。舊志管番民總管府下。復出中嶆百納及底窩紫江甕眼納八二處，今刪。 
龍裏寨。《明一統志》：「龍里長官司與湖耳洞、亮寨、歐陽、新化、中林驗洞、示溪湳洞六長官司，均元置，隸思州宣撫司。」湖耳等四寨，均見思州安撫司下，惟中林驗洞不見舊志。 
思州軍民安撫司。宋思州。元置安撫思，原轄：樂敦洞、上黎平、水從、潭溪、八丹、洪州、曹滴、古州、新化、湖耳、亮寨、歐陽十二長官司。至元十八年，改安撫司爲宣慰司，兼管內安撫使，自龍泉坪徙司治於清江。二十一年，省宣慰司，以思、播二州隸順元路宣慰司。後復置。二十九年，改思州宣慰司爲軍民安撫司，領婺川縣。宋務川縣，所屬蠻夷洞官曰：明溪甘細甕甸古州八萬龍團橫坡得明地野新坑歐陽 
鎮遠府婺州楠木洞。至元二十一年，白厓洞、楠木洞蠻侵辰州，討平之，立爲一府、九州。鎮遠府當置於此時。厓白爲施溶州，亦此時。 
古州八萬洞。宋鎮遠州。至元十八年，置鎮遠沿邊溪洞招討司。二十年。立總管府，以五開洞屬之。至治二年，府廢，五開洞改爲上黎平長官司。 
偏橋中寨。宋蠻酋安崇誠，以功授偏橋長官司。至元二十年，來附。 
野雞坪德勝寨。 
偏橋四甲等處。 
思印江等處。元初，蠻酋張恢以功授印江長官司。 
石千等處。 
曉愛瀘洞赤溪等處。又作亦溪湳洞。 
卑帶洞大小田等處。 
黃過溪。宋丹陽縣。元爲雞坪黃道溪地。 
省溪壩場等處。 
金容金遠等處。鎮遠府附郭。元初。置鎮安縣。尋又改安夷縣。後改金容金遠及楊溪公俄兩長官司。 
臺蓬若洞住溪等處。思州附郭。 
洪安等處。 
葛章葛商等處。 
平頭著可通達等處。 
溶江芝子坪等處。 
亮寨。 
沿河。 
龍泉平。思州舊治龍泉平，及火，其城移治清江。至元十七年，敕安撫事還舊治。蠻酋張坤元，以功授龍泉坪長官司。 
祐溪。 
水特姜。 
楊溪公俄等處。鎮遠府附郭。 
麻勇洞。 
恩勒洞。 
大萬山蘇葛辦等處。元初，蠻酋田穀以功授大萬山長官司。 
五寨銅人等處。 
銅人大小江等處。初隸都雲都安撫司，後改隸思州。 
德明洞。 
烏羅龍乾等處。唐蠻酋楊通祿，以功授烏羅長官司。 
西山大洞等處。 
禿羅。 
浦口。 
高丹。宋蠻酋何永壽，以功授高丹洞長官司。 
福州。 
永州。 
迺州。 
鑾州。 
程州。 
三旺州。 
地州。 
忠州。 
天州。 
文州。 
合鳳州。 
芝山州。 
安習州。 
茆■〈艹難〉等團。 
蘇枝安化上中下蠻。 
曹滴等洞。 
洛卜寨。 
麥著土村。亦日麥著黃洞。 
衙迪洞。 
會溪施容等處。 
感化州等處。 
契鋤洞。 
臘惹洞。 
勞巖洞。 
驢遲洞。 
來化州。 
客團等處。 
中古州。 
樂墩洞。後至元四年，古潭溪龍裏洪州諸洞三百餘處洞民六萬餘戶，分隸清州、中古州、洪州。均隸思州安撫司。龍裏則隸管民總管府。至治二年，置中古州樂墩洞長官司。 
上裏坪。即上黎平。至元二十年，立古州八萬軍民總管府。至治二年，改總管府爲上黎平長官司。 
洪州泊李等洞。《明一統志》：洪州泊裏與潭溪蠻夷長官司、八丹蠻夷長官司，俱宋置市民長官司，元因之。 
張家洞。 
朗溪洞。 
旋秉前江等處。至元二年置。 
提溪等處。 
石阡等處。元初，蠻酋楊九龍，以功授百阡副長官司。 
歐陽寨。 
新化。 
湖耳洞。 
溶江芝子平茶。 
溶漢芝麻子平。《翰墨全書》又有曉隘坡德明上甲寨德牙松明洞小江西莊寨毛柵等處，金容金洞等處，葛安葛齊等處。 
沿邊溪洞宣慰使司。宋蠻酋田二鳳，以功授沿邊溪洞軍民宣撫司，子孫世襲其職。元初改宣慰司。 
播州軍民安撫司。宋播州安撫司，本隸四川省。至元十六年，改播州爲播南路。二十八年，從播州萬戶楊漢英之請，以播州等處管軍萬戶楊漢英爲紹慶、珍州、南平等處宣慰使，行播州軍民宣撫使，播州等處管軍萬戶。二十九，改隸湖廣行省，領播州軍民都鎮撫司。播州宣慰使楊鑑降明，所領安撫司二：曰草塘，日黃平。是黃平、草塘一處俱設安撫司。舊志略。所領長官民事六。曰真州，即珍州，曰播州，曰餘慶，曰白泥，曰容山，曰重安。惟重安不見舊志。 
播川縣。附郭。宋鼎山縣。至元十五年，以鼎山仍隸播州。十六年改鼎山爲播川縣。 
黃平府。至元二十八年置。至治三年，罷播州長官所，徙其民隸黃平府。 
平溪上塘羅駱家等處。 
水車等處。 
石粉羅家永安等處。 
錫樂平等處。 
白泥等處。元初，蠻酋楊正寶，以功授泊泥司副長官。 
南平綦江等處。宋以南川縣銅佛頂地，置南平軍。 
珍州思寧等處。唐之播川鎮。後改鎮爲珍州。至正未，改爲真州。 
水煙等處。 
溱洞涪洞等處。宋廢溱州溱溪寨。 
洞天觀等處。 
葛浪洞等處。 
賽壩埡黎焦溪等處。 
小孤單張倒柞等處。 
烏江等處。 
舊州草塘等處。 
恭溪杳洞水囤等處。 
平伐月石等處。 
下壩。 
寨章。 
橫坡。 
平地寨。 
寨勞。 
寨勇。 
上塘。 
寨坦。 
口岑奔。 
平模。 
林種密秀。 
洞河祐溪等處。元初，蠻酋張坤義以功授沿河祐溪長官司。 
餘慶州。唐蠻酋毛巴，以功授餘慶州刺史，子孫世有其地。 
容山等處。《翰墨全書》：洪溪馬峽等處，清江、中平、三都、望浦、仁懷、古磁、俱隸播州軍民安撫司。 
新添葛蠻軍民安撫司。唐蠻酋宋景陽以功授太萬谷落總管，子孫世有其地。至元二十八年來降，置安撫司。大德元年，授葛蠻驛券一。南宋時，蠻酋宋永高攻麥新城蠻，克之，改日新添城，別號新添，爲遏蠻軍。後又訛爲葛蠻。 
南渭州。宋羈縻州，屬荊湖路。元初後新添葛蠻安撫司。 
落葛谷鴟橋等處。自落葛谷鵝等處至麥傲，《翰墨全書》皆爲八番順元宣慰司所屬。 
昔不粱駱拓密約等處。又作駱杯密約。有洛白河，駱拓即洛白。 
乾溪吳地等處。 
噥聳古平等處。宋隆濟作亂，自貴州至新添界噥聳波甕城都朵等處，都朵又作都桑。 
都鎮馬乃等處。 
坪普樂重奧等處。又作落重頓。 
落同當等處。又作落重同。 
獨祿。 
三陂地蓬等處。 
小葛龍洛邦到駱豆虎等處。 
羅月和。 
麥敖。 
大小田陂帶等處。 
都雲洞洪安面劑等處。 
谷霞寨。至大三年，谷霞寨主洛卜傍來降。 
刺客寨。 
吾狂寨。至大三年，吾狂寨主的鴟來降。 
必郎寨。 
必郎寨。 
谷底寨。 
都谷部寨。至大三年，都谷部寨主只驗來降。 
犵狫寨。《明一統志》：犵狫寨，亦元置，並隸平越指揮司。 
平伐等處軍民安撫司。大德元年，平伐九寨來降，立長官司。至大三年，升軍民安撫司。後至元元年，復改宣慰司。三年，又爲安撫司。 
安刺遠。 
思樓寨。元貞初。宣慰使呼魯國圖招降思樓、浴暮、梅求諸蠻。 
浴暮寨。 
梅求望懷寨。 
甘長。 
桑州郎寨。 
永縣寨。 
平裏縣寨。 
鎖州寨。 
雙隆寨。 
思母寮。 
歸仁寨。 
各丹洞。自各丹至光州，《翰墨全書》爲永順、保靜、南渭三州安撫司所屬蠻夫軍民長官。 
木當寨。 
雍郎、客都等處。 
雍門犵狫等處。 
棲求等處。 
伴客蠻婁水等處。又作仲家婁水。 
樂賴、寨囊、吉利等處。 
華山谷津等處。 
青塘、望懷、甘長、不列、獨良等處。 
光州。宋功州，聲轉爲光州。至元三十年，光州蠻光龍等入貢，授蠻吏長官。 
者者察。 
安化思雲等洞。 
北遐洞。 
茅難、思風、北郡、都變等處。《翰墨全書》屬永順等三州安撫司。 
必證縣 
清樂盈等處。 
誠州富盈等處。 
赤畲洞。 
羅章特團等處。 
福水州。 
允州等處。 
欽村。 
硬頭三寨等處。 
顏村。 
水歷吾洞等處。 
順東六龍圖。 
推寨。 
橘叩寨。 
格慢等處。 
客盧寨。 
地省等處。 
平魏。 
白厓。唐以宋沱洞、烏引洞、蘆荻洞、村望洞、白厓洞五寨，命田氏世官其地。宋因之。至元二十一年，升爲施溶州。後仍爲白厓長官司。 
雍門、客當、樂賴、蒙囊、大化、木瓜等處。 
嘉州。 
分州。 
平石朱。大德元年，平石朱六洞蠻及十部洞蠻皆來降。二年立平石朱石洞三蠻夷長官司，設士官二十四員。 
洛河洛腦等處。 
寧溪。 
甕除。 
麥穰。 
孤頂得同等處。 
邑甕。 
陂控州。 
南平。 
獨山州。至大三年，獨山州土官蒙天童款附，置獨山州窖洞木洞都谷部等處諸軍民司。 
木洞。 
瓢洞。 
窖洞。 
大青山骨計等處。 
百佐等處。 
九十九寨蠻。 
當橋山齊朱谷列等處。 
虎列谷當等處。 
真除杜珂等處。 
楊坪楊安等處。 
棣甫都城等處。 
暢友閬。 
百也客等處。 
阿落傳等寨。 
蒙楚。 
公洞龍木。 
三寨貓厓刺等處。 
黑土石。 
洛濱洛咸。 
益輸沿邊蠻。 
割和寨。 
王都谷浪寨。 
王大寨。 
只蛙寨。 
黃平下寨。 
林拱章秀拱江等處。 
密秀丹張。丹張即前單張，各郎酉即前葛浪洞，草堂即前草塘，恭溪、焦溪、林種俱見前。疑諸地前屬播州，後屬平伐，遂重復如此。 
林種拱幫。 
西羅剖盆。 
杉木筲。 
各郎西。 
恭溪、望城、崖嶺等處。 
孤把。又名孤把當。 
焦溪篤住等處。 
草堂等處。 
上桑置。 
下桑直。元初置桑直縣安撫司，至正末廢。 
米坪。 
今其平尾等處。 
保靖州。宋羈縻州，元因之。 
待團等處。 
西北地附錄。太祖長子朮赤、次子察合臺及太祖孫旭烈兀分封之地，爲西北三藩。稱篤來帖木兒、月祖佰、不賽因位下者，文宗至順三年《經世大典》成書，據當時藩王位下載其封地，故不稱朮赤諸王。舊志採自《經世大典》，今因之。其地名與《經世大典圖》互有出入，則纂修《大典》者之疏也。 
篤來帖木兒位下。察合臺大王五世孫。 
途魯吉。《經世大典圖》在可失哈耳北，阿力麻裏西南。本西突厥之地，後屬西遼。太祖滅西遼，以其地封察合臺。 
柯耳魯。《大典圖》在阿力麻裏西北，本突厥三姓葉護葛邏曾之地。太祖六年，其酋阿爾思蘭來降。後帖木耳附馬對其子沙哈普於其地。 
畏兀兒地。本高昌地，唐置交河郡，又爲回鶻所椐，後自號畏兀兒。太祖六年，其亦都護來朝，置達魯花赤監之。 
哥疾寧。城名。《大典圖》作嘎自尼。唐漕國之鶴悉那城。後爲貨勒自彌屬城。太祖十六年，取之。 
可不裏。城名。《大典圖》在哥疾寧城東，貨勒自彌屬地。 
巴達哈傷。城名，亦部落名。本西遼地。哲別克西遼，其酋將近入巴達克山，即此地。 
忒耳迷。城名。本唐之喝密。《圖》貨勒自彌屬地。太祖十五年，自將大軍攻下之。 
不花刺。城名。唐安國地。本西遼屬部，後爲貨勒自彌所並。太祖十五年，取之。 
那黑沙不。城名。唐那色波國地。太祖十七年，駐兵此地。英宗以後元人稱其地曰咳而什。葛葛兒克汁建宮殿於其地。國語稱宮殿曰咳爾什。 
的裏安。城名。《大典圖》作的安裏，在不花剌、柯提之間。 
撒麻耳幹。城名。本唐康國地，後爲回紇所據，貨勒自彌復取之。太祖十六年，攻拔其城。憲宗置阿梅河等處行尚書省。治此。後爲附馬帖木兒都城，東有養夷沙鹿梅牙、塞藍、塔什干、西有渴石、迭裏迷諸城，皆隸焉。 
忽氈。地名。《大典圖》在察赤南。撤麻耳幹東。本唐俱戰提國地。太祖十五年，徵貨勒自彌，使別將攻克忽氈。 
馬耳亦囊。城名。 
可失哈耳。城名。本西遼屬地，太祖十三年取之。 
忽炭。城名。《圖》在倭赤之西。可失哈耳之東南。本兀丹部，又曰斡端。至元中，置宣慰司都元帥府。未幾罷。 
柯提。城名。《大典圖》在貨勒自彌東南，爲貨勒自彌舊部。 
兀提刺耳。《圖》在撒麻耳幹之北。城名。蒙古人稱爲卯危巴里克。譯言惡城，以攻城多傷士卒。 
巴補。城名。《大典圖》在忽氈東。 
訛跡邗《大典圖》作訛跡，即舊史本紀之養吉幹。 
倭赤。城名。 
苦叉。亦作曲先。元初置曲先答林元帥府。 
柯散。城名。《大典圖》在察赤西，本寧遠國之渴寨城。唐置休循州都督府。 
阿忒八失。《大典圖》在亦剌八里西南，又曰渾八升。 
八里茫。《大典圖》在倭赤北，屠寄說茫爲沙之誤字，八里沙即八剌沙袞。西遼都城。 
察赤。唐石國地，又名塔什干。太祖十五年，征西域，攻拔其城。 
也雲赤。城名。《大典圖》在亦刺八里西。 
亦刺八里。城名。《大典圖》在阿力麻力西南。 
普刺。城名。 
也迷裏。城名。《大典圖》在普刺東北。定宗潛邸在此。 
阿力麻里。城名。《大典圖》在苦叉北。至元八年，北平王南木合建幕庭之地。 
合剌火者。本火州治。至治間，地入察合台後王。至順元年，復立總管府。 
魯古塵。《圖》在合剌火者之東。他古新之西。唐柳中縣，又曰柳陳城。 
別失八里。《圖》在魯古塵之北，本回鶻五城，爲畏兀兒地。憲宗置行尚書省。至元二十年，改立宣慰司元帥。後爲察合台後王屬地。 
他古新。城名。《大典圖》在魯古東北。 
仰吉八里。 
古塔巴。 
彰八里。《大典圖》在別失八里之西，由此而西爲古塔巴，又西仰吉八里。 
月祖伯大王位下。朮赤五世孫。 
撒耳柯思。部族名。太祖十六年，命速不台徵其部落，取之。《大典圖》在阿蘭、阿思之南。 
阿蘭、阿思。部族名。亦名阿速。太祖十六年，速不台取其地。 
欽察。部族名。 
斡羅斯。部族名。詳外國列傳。 
不里阿耳。部族名，亦城名，又作布爾嘎爾。《大典圖》在欽察東北。唐波臘國。太祖十六年，速不台徵其部族。後拔都西戎，始城之。 
撒吉剌。部族名，亦城名。斡羅斯之屬地。 
花剌子模。部族名。又作貨勒自彌。詳外國列傳。 
賽藍。城名。本西突厥地。先爲海都分地，又屬拔都後王。後爲附馬帖木兒所取。 
巴耳赤邗。城名。一曰八兒真。太祖十五年，朮赤攻拔其地。 
氈的。城名。一名鄭成。太祖征西域，朮赤分兵取氈的、養吉幹。 
不賽因大王位下。旭烈兀四世孫。 
八哈剌因。地名，沈曾植說：當作哈剌八因。 
怯失。地名。《大典圖》：與八哈剌因，隔海東西相對。 
八吉打。即報達。詳列傳。 
孫丹尼牙。哈兒班答大王所築都城。 
忽里模子。地名。大德中，合贊大王遣使來朝，浮海歸，其登陸處爲忽普謨斯，即此地。 
可咱隆。城名。《大典圖》在失羅子西。先爲法而斯部屬地。 
設剌子。法而斯之都城。一名石羅子。 
泄剌失。城名。《大典圖》在設刺子東。 
苦法。 
瓦夕的。城名。與苦法均爲報達屬城。 
兀乞八剌。城名。《大典圖》在毛夕里東南。報達屬城。 
毛夕里。本一小國。中統三年旭烈兀大王滅之。 
設里汪。地名。《大典圖》在兀乞八剌東，一名失兒灣。太祖十六年，者別攻拔其城。按《大典圖》誤，當作兀乞八剌東北，當次於巴耳打阿、打耳班之下，不當介於毛夕里、羅耳之間。 
羅耳。國名。旭烈兀滅之。 
乞里茫沙杭。城名。報達屬城。憲宗七年，旭烈兀克之。 
蘭巴撒耳。城名。《大典圖》在乞裏茫沙東，又曰倫白塞耳，本木刺夷堡。憲宗六年，降於旭烈兀。 
那哈完的。城名。又曰你訶溫多。唐阿昧國城都。 
亦思法杭。城名。本貨勒自彌屬城，爲波斯舊都。 
撒瓦。 
柯傷。 
低兼。地名。又曰低楞。木剌夷堡。旭烈兀平木例夷，其部衆負嶮自守，至哈而班答始取之。 
胡瓦耳。 
西模娘。城名。《圖》在塔米設之南，撒裏牙之東，即遼之仙門國。 
阿刺模忒。城名。本木剌夷屬堡，旭烈兀攻降之。 
可疾雲。城名。又曰憨顏。貨勒自彌屬地。太祖十五年，大將哲別攻拔之。 
阿模里。《大典圖》直裏海正南，爲馬三德蘭部之會城。 
撒馬牙。本馬三德蘭部屬城。 
塔米設。達拔里斯單部屬城。 
贊章。城名。《大典圖》在可斯費音西北。 
阿八哈耳。城名。 
撒里茫。本毛夕耳部屬城。旭烈兀徵報達過，破此城。 
朱里章。本貨勒自彌屬城。 
的希思丹。地名。 
巴耳打阿。本阿而俺部都城。 
打耳班。地名。譯言門。波斯築城乞兒吉思山之要隘，打耳班其通行之門。者別、速不台討欽察等部，即取道於此。 
巴某。城名。《大典圖》失載。又曰八米俺。太祖追札剌動哀丁道，攻此城，皇孫阿禿幹中流矢卒。城破，夷爲平地。 
塔八辛。城名。《大典圖》失載。 
不思忒。本昔義斯單部之會城。 
法因。本木剌文之屬城。 
乃沙不因。太祖十六年，皇子拖雷攻拔其城。 
撒刺哈西。城名。太祖十六年，拖雷克之。 
途思。本貨勒自彌屬城。本祖十二年，拖雷克之。 
巴瓦兒的。城名。 
麻里兀。又曰馬魯。爲呼拉商屬部四大城之一。其三曰彌沙不兒，曰巴里黑，曰哈烈。 
塔里幹。城名。本唐之咀刺健國。又曰塔思寒。太祖十六年，親征攻拔其城。 
巴黑里。城名。唐之縛喝國地。 
吉利吉思、撼合納、謙州、益蘭州等處。吉利吉思者，初以漢地女四十人與烏思之男結婚此地。乞利譯言四十，吉思譯言女子也。相傳乃蠻部始居此。元初，析其民爲九千戶。其地長一千四百里，廣半之。昂可剌爲吉利吉思之附庸，因水名其地。晝長夜短，日沒炙羊胛熟，東方己曙。烏斯亦以水爲名。撼合納，譯言布囊也，地形似之。至元中，徙兀連、撼合結、吉利吉思三部人於肇州。謙州，又曰欠欠祝，或日汪汗始屬此地。益蘭州。益蘭者，譯言蛇。初其地見一巨蛇穴中出，飲河水，故名之。至元七年，劉好禮爲吉利吉思、撼合納、謙州、益蘭州等處斷事官，以益蘭州爲治所。 
征東行中書省，領招討司二、勸課使五。至元二十年，置征東行中書省。大德三年，改鎮東行中書省。五年，復爲征東行中書省。未幾罷。至大元年，復置。皇慶元年，又罷。《方輿勝覽》：鎮東行中書省，領安撫高麗總管府、瀋州高麗總管府、躭羅國軍民安撫司。按高麗總管府並於瀋州高麗總管府，改屬遼陽行省。舊志征東行省下，復列瀋陽等路高麗軍民總管府，一路隸於兩省。誤甚矣。躭羅安撫司，後改總管府，大德五年，與五道稅課使皆罷。 
征東招討司。 
慶尚州道勸課使。 
東界交州道勸課使。 
全羅州道勸課使。 
忠清道勸課使。 
西海道勸課。 
躭羅國招討司。其貢試，每歲進毛施布百匹。後改爲軍民都達魯花赤總管府。二十一年，又改爲軍民安撫司。三十一年，還隸高麗國。大德四年，復置躭羅總管府。五年，改軍民萬戶府。是年，高麗王日臣請罷耽羅總管府，隸本國，置萬戶府如合浦鎮邊事例。從之。

這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

