　○外國三 
　　△安南 
　　安南，古稱效趾，本漢日南郡地。唐高宗調露元年，改安南都護府，隸嶺南道，安南之名始此。後梁貞明中，始為土豪曲承美所據，南漢劉隱伐承美執之，並其地。尋為愛州將楊延藝所據，州將吳昌岌復奪之，傳其弟昌文。宋開寶七年，遣使朝貢，始封交趾郡王，自是棄為外域。後為其將黎桓所篡，桓之後又為大校李公蘊所篡。公蘊之後昊{曰山}無子，以女昭盛主國事。理宗紹一三年，昭盛讓位於其夫陳日煚，陳氏遂有其國。宋景定三年，封日煚為太王，以其子光暠為國王。 
　　憲宗七年，大將兀良合台既平大理，移兵向交趾，三遣使諭降，皆不返，於是分道進攻。師抵洮江，日照遣兵乘象拒戰。兀良合台子阿術，年十八，率善射者射其象，象驚奔反蹂，其眾遂大潰。明日，日煚斷扶鹵橋對岸而陳。大軍未測水深淺，沿江仰空射之，矢墜水而不浮，知為淺處，即以騎兵濟。日煚敗走，斬其宗子富良侯。都城，得前所遣三使，出之獄，以破竹束體入膚，比釋縛，一使死，遂屠其城。留九日，以炎暑班師，更遣二使招日煚來歸。日煚自海遍還，見國都殘毀，大憤，乃縛，三使遣還。會日煚傳國與子光暠，改元紹隆，遣其女婿以方特來見。兀合台送詣行在所，別遣納剌丁往諭之曰：「昔吾遣使通好，爾等執而不返我，是以有去年之師。以爾主播越草野，復令二使招安還國，又縛還我使。今特再加開諭，如果矢心內附，則國主親來。若猶不悛，明以報我。」光暠得書，遽納款，且曰：「俟降德音，即遣子弟為質。」 
　　世祖中統初，以禮部郎中孟甲、員外郎李文俊充正副使，持詔往諭曰：「祖示以武功創業，文化未修。朕纘丞丕緒，鼎新革故，務一萬方。適聞爾邦有向風慕義之誠，念卿昔在先朝已嘗臣服，遠貢方物，故頒詔旨，諭爾國官僚士諜，凡衣服典禮風俗一依本國舊制，已戒邊將不得擅興兵甲，侵爾疆場，亂爾人民。各宜安治如故。」光暠即其通侍大夫陳奉公等詣闕獻書原臣附。帝封光暠為安南國王，賜西錦三、金熟錦六，並授虎符。復降詔曰：「卿既委贄為臣，其自中統四年為始，每三年一貢，可選儒士、醫人及通陰陽卜筮、諸色人匠，各三人，及蘇合油，光香、金銀、丹沙、沈檀香、犀角、玳瑁、角牙、綿、白磁盞等物同至。」仍以納剌丁充達魯花赤，往來其國。光暠遣其員外郎楊安養等入謝，帝賜玉帶、繒帛、藥餌、鞍轡有差。 
　　至元二年，賜光暠歷並頒改元詔。光暠復遣楊安養上表三通，三定所貢方物，二免索儒醫工匠人，三原請納剌丁長為本國達魯花赤。帝許之。四年，復下詔諭以六事曰：「凡親附之國君長親朝，子前入質，編民數，出軍役，輸納賦稅，仍置達魯花赤統治之。以數事表來附之，深誠也。鄉令來貢不逾三年之期，其誠可知，故告以我祖宗之法，亦以誠諭。且君長來朝，子弟入質，籍民、定賦，出軍相助，古亦有之，豈今日之創製哉。各舉出軍一事，無以征行遠戍為慮。但來人楊安養稱，有占臘、山獠之患。彼二寇如能降伏，復有何事？交兵之道，敦以為易！倘不用命，必當討伐。況汝來奏，嘗有一家人之言。今聞納剌丁在彼中，多回鶻禁約，不使交談。果如所言，一家之禮，豈有如此耶？？君臣之義，實同父子，豈有臣子而背其君父者！當熟思以全終始之義。 
　　五年，以忽籠海牙代納剌丁為達魯化赤，張庭珍副之。光暠立受詔，庭珍責大義，使下拜，既而曰：「汝朝官爾，我王也，何得與抗禮？」庭珍曰：「王人雖微，序於諸侯之上，況天子命我為安南之長，位居汝上邪！」光暠語塞。中書省復移牒光暠，言其受詔不拜，待使介不以王人之禮，引《春秋》之義責之。光暠復書言：「本國欽奉天朝，已封王爵，豈非王人乎？天朝奉使復稱：王人與之均禮，恐辱朝廷。況本國前奉詔旨，悉依舊俗，凡受詔令，奉安正殿而退避別室，此本國舊典也，惟閣下察之。」中書省復移牒切責曰：「考之《春秋》，敘王人於諸侯之上，《釋例》云：王人蓋下士也。夫五等季君，外臣之貴也。下士，內臣之之微者也。以微者而加貴者之上，正以王命為重也。後世列王為爵，諸侯之尤貴者，顧豈有以王爵為人者乎？王寧不知而為是言耶，抑辭令臣誤為此言邪？至於天了之詔，人臣當拜受，此古今通義。乃循舊欲，奉安正殿而退避別室，王豈能自安於心乎？前詔所言，蓋謂天壤間不啻萬國，國各有俗，驟使變革，有所不便，故聽用本俗，豈以不拜天下之詒為從俗哉？且王之教令行於國中，臣子有受而不拜者，則王以為何如？」是年，光暠遣范崖、周覽人貢。 
　　七年，以葉式捏為安南達魯花赤。光暠遣黎佗、丁拱垣人貢表言：「微臣僻在海隅，得沾聖化與函生，歡抃鼓舞。乞念臣自降附上國，雖奉三年一貢，然往來使臣疲於奔命，未嘗一日休息。至天朝所遣達魯花赤，辱臨臣境，動有挾持，凌轢小國。雖天子明並日月，安能照及覆盆。且達魯花赤可施於邊蠻小丑，臣既席封為一方屏藩，而反立達魯花赤以監臨之，寧不見笑他國？復望聖慈矜恤，凡天朝所遣官，乞易為引進使，庶免達魯花赤之擾。」 
　　十二年，帝復降詔曰：「衣宗定製，凡內附之國君長親朝，子弟納質，籍戶口、輸歲賦，調民助兵，仍置達魯花赤統治之。此六事，往年已諭卿矣。歸附逾十五年，未嘗躬自來覲，數事意未舉行。雖雲三年一貢，所貢之物，皆無補於用。謂卿久當自悟，略而不問，何為迄今猶未知省？故復遣合撒兒海牙往爾這國，諭卿來朝。倘有他故，必不果來，可令子弟入朝。此外本國戶口，若未有定籍，輸賦、調兵，何由斟酌？苟爾民實少，多取之，力將不及。今籍爾戶口，蓋欲量其多寡，以定兵賦之制。其所調兵，亦不令遠適他所，止從雲南戍兵，相與協力而已。」光暠遣黎克復、黎文粹上表謝罪。八年，遣馮庄、阮元入貢。九年，又遣童子野、杜本入貢。十一年，遣黎克復、黎文粹入貢。會大兵平宋，克復等由湖廣還國。 
　　十四年，光暠卒，國人立其世子日烜，遣中侍大夫周仲顏、中帝大夫吳德邵來朝。帝遣尚書柴椿等持詔，趣日烜赴闕。先是，使傳之通，止由鄯闡、黎化間。至是，帝命椿自江陵直抵邕州，以達效趾。椿等至邕州永平寨，日烜遣人上書，謂：「近聞國使辱臨敝境，邊民無不駭愕，不知何國人使。」椿回牒曰：「禮部尚書等官奏上命，以事由邕州入爾國，所有導護軍兵，合乘壘騎，宜來首遠迓。」日烜使御史中贊知審判院事杜國計先至，其太尉率百官自富良江岸來迎。日烜就館，凶使者。宣詔畢，椿謂曰：「汝國內附二十餘年，汝父受命為王，汝不請命自立，今復不朝，異日朝廷加罪，將何以學其責？」日烜仍舊例設宴於廊下，椿等弗就宴。既歸館，日烜遣范明宇來謝罪，改宴集賢殿，自言：「先群棄世，予初嗣位，天使之來，使予憂懼交並。竊聞宋主幼小，天子憐之，尚封公爵，於小國亦必加憐，若親朝之禮，予生長深宮，不諳風土，恐死於道路。俟天使歸，謹上表達誠瘺獻異物。」椿曰：「宋主年未十歲，亦生長深宮，如何亦至京師？但詔旨之外，不敢聞命。且我實來召汝，非取賂也。」椿等還，日烜遣范明宇、鄭國瓚、杜國計奉表陳情，言：「孤臣稟氣衰弱，且道路險遠，徒暴白骨，致陛哀傷，無益天朝之萬一。伏望憐臣，得與鰥寡孤獨保其性命，以終事陛下。此孤臣之至幸，小國生靈之大福。」兼貢馴象二。廷議以其飾辭抗命，延引歲月，宜進兵境上，遣官問罪。帝不從，復遣尚書梁曾再諭日烜來朝，若果不能親至，則積金以代其身，兩珠以代其目，副以順士、方技、工匠各二，以代其民。不則修爾城池，以待天兵之至。日烜遣其叔父遺愛來朝。 
　　十八年，立安南宣慰司，以卜顏帖木爾為使，別設僚佐。日烜拒弗納。帝下詔曰：「曩安南國王陳光暠生存之日，嘗以祖宗收撫諸蠻舊例六事諭之，彼未嘗奉行。光暠既沒，其子又去請命而自立。遣使立。遣使召之，託故不至。今又以為詞，故違朕命，止令其叔父入覲，既欲興師致討。緣爾內附入貢有年矣，其可效爾無知之人枉害眾命！爾既稱疾不朝，今聽汝以醫藥自養，故立汝之叔父遺愛代汝為安南國王，撫治爾眾。其或與汝百姓輒有異圖，大兵深入，戕害性命，無或怨懟，實乃與汝百姓咎！」是年，日仍遣阮道學來貢。於是加柴椿行安南宣慰使者元帥，李振副之，以新副軍千人送遣愛之國，日烜戕殺之。 
　　二十一年，又遣中大夫陳謙甫貢玉杯、金瓶、珠絛、金領及白猿、綠鳩等物。初，鎮南王脫歡奉命征占城，遣荊湖行省左丞唐兀觴、右丞唆都將兵會。帝疑安南與占城通牒，令軍行假道於其國，且責日烜運糧至占城助軍。仍命鄂州達魯花赤趙翥隹諭之。比官軍至衡山縣，聞日烜從兄興道王陳峻提兵拒守境，上言本國至占城水際俱不便，原獻糧退軍。及至永州，移文令日烜除道迎謁。至思明州，王復下令督之。至祿州，聞日烜陰兵邱溫縣，邱急嶺隘路，遂分軍兩道並進，萬戶李羅合答和、招討使齊深為西路，由邱溫縣進，怯薛撒略兒、萬戶李邦憲為東路，由邱急嶺進，王以大兵繼之，復遣總把阿里諭以興兵之故，實為占城，非為安南也。至急保縣，安南兵陰不得前，東軍破可離隘嬰兒關，獲間諜人杜偉等斬之。至洞板隘，又遇安南兵，敗之。實際峻在內傍隘，進兵至變住村，諭其收後僻路以迎王師，不從。官軍分六道進攻，至萬劫江，盡破諸隘。峻尚擁船千餘艘，距萬劫十里而陣，各翼水軍連戰俱捷。王與行省官親臨東岸督之，奪船二十餘艘，峻敗走。官軍乘間縛筏為橋，渡富良江，時西軍亦破支凌隘。明年正月，日烜自將十萬眾，與官軍大戰於排灘，元帥烏馬兒、招討使納海、鎮撫孫林德等敗之。日烜退守涉瀘江，又敗走，乃令阮郊銳奉書謝罪，且請班師。大軍渡江，壁於安南城下。 
　　明日，王入其國都，知日烜僭稱大越國主憲天體道大明光孝皇帝，禪位於太子，用「昊天成命之寶。」日烜即居太上皇位。見立國王，系日烜之子，行紹寶年號。所居宮室五門，額書大興之門，左右掖門，正殿九間書天安御殿，正南門書朝天閣。時安南兵棄船登岸者猶眾，日烜引宗族官吏於天長、長安屯聚，峻復領兵船聚萬劫江口，整軍以待。 
　　會唐兀撚、唆都竺兵回自占城，與大軍合。分遣右承寬徹，引萬戶忙古撚、孛羅哈答爾由陸路，左丞李恆引烏馬爾由水路，敗春兵船。日烜遣其弟文昭王陳遹侯、鄭廷瓚拒戰於義安，又敗。其兄子彰憲侯陳鍵復敗于海口，鍵以其兵降。越三日，鎮南王追敗日烜於大黃江。日烜懼，遣宗人忠憲侯陳陽請和，紀遣近侍陶堅奉國姝至軍中，乞罷兵。鎮南王遣艾千戶諭之曰：「既請和，曷不躬來自議。」日烜不聽，至安邦海口，棄舟楫甲仗，匿山谷間。官軍獲船萬艘，擇者善者乘之，余皆焚棄。 
　　日烜走清化府，其弟昭國王陳益稷率宗人秀嵈及妻子官吏迎降。日烜遣宗人忠憲侯陳陽及阮銳等來請和，王留之軍中。 
　　諸將以安南人雖數敗，然增兵轉盛。暑雨疫作，死傷亦眾，占城既不可達，決計退兵。王不得已，引軍還。 
　　至如月江，日烜遣兵躡其後，行至冊江，未及渡，林箐伏發，唆都、李恆皆中流矢死，官軍力戰，始護王出境，亡者過半。阮銳逃伏草澤中，欲罷去，官軍獲斬之。此至元二十二年之一敗也。事聞，帝震怒，乃罷征日本兵，大舉伐安南。 
　　二十三年四月，詔曰：「曩以爾國既稱臣服，歲輸貢獻，而不躬親入朝，因彼叔父陳遺愛來，以安南事委之，至則為其戕害，所遣達魯花赤又卻之水納，至於用兵占城，略不供給，以致鎮南王脫歡進兵。今因爾國近親陳益稷、陳秀嵈慮宗國覆滅，殃及無辜，屢勸爾來朝，終不見從，自拔來歸，朕憫其忠孝，特封益稷為安南國王，陳秀嵈為輔義公，以奉陳祀。申命脫歡、奧魯赤興兵平定其國。前此罪戾，止於爾之身，吏民無有所預。詔書到日，其各歸田裡，安生樂業。」 
　　是年，日烜遣阮義全、阮德榮入貢，帝留義全等於京師。湖南省臣絲哥上言：「連歲征日本及用兵占城，百姓罷於轉輸，士卒觸瘴癧多死傷，群臣愁嘆，四民廢業。今復有事交趾，動百萬之眾，非所以恤士民也。宜寬百姓之力，積糧餉，繕甲兵，俟來歲天時稍利，然後大舉未晚。」詔今歲令益稷暫駐鄂州。 
　　明年，以阿八赤為征交趾行省左丞，發江淮、江西、湖廣三省蒙古、漢、券軍七萬人，船五百艘，雲南兵六千人，海外四州黎兵萬五千人，海道萬戶張文虎等運糧十七萬石，分道討安南。以奧魯赤平章政事，烏馬爾、樊楫參知政事，並受鎮南王節制。日烜遣中大夫阮文通入貢。 
　　十一月，師次思明州，留兵二千人以萬戶賀祉、張玉統之，令右丞程鵬飛將漢、券兵萬人由西道入永平，奧魯赤將萬人從王由東道入女兒關。楫與烏馬爾帥舟師由海道，經玉山、雙門、安邦口，遇敵船四百餘，擊敗之，奪其船，鵬飛經老鼠、陷沙、茨竹三關，十七戰，皆捷。鎮南王進次茅羅港，攻浮山寨破之。王命鵬飛以兵二萬人守萬劫口，且修普賴、至靈二山柵。命烏馬爾、阿八赤合水陸兵徑薄安南城。王帥諸軍渡富良江，次城下。日烜走敢喃堡，王攻城下之。 
　　二十五年正月，日烜及其子走入海，追之不及。遣烏馬爾由大滂口迓交虎糧船。會文虎船至雲屯山，遇敵兵，殺略相當，至綠水洋，敵船益眾，度不支，且船膠不可行，乃沈米于海，而自趨瓊州。時官軍乏食，分道入山求糧。王自引兵還萬劫。阿八赤將前鋒奪關係橋，破三江口，攻下堡三十二，得米十一萬三千餘石。烏馬爾由大滂口趨塔山，遇敵船千餘，敗之，至安邦海口，迎文虎糧船不至，復還萬劫，得米四萬餘石，分兵屯普賴、至靈二柵。日烜遣從兄興寧王陳嵩屢來約降，故老我師。夜，又遣敢死士劫諸將營。鎮南王怒，命萬戶解震焚其都城，左右諫止之。 
　　神拏總管賈若愚獻言曰：「帥可還，不可守。」諸將又言天時已熱，糧且盡，宜還師。王從其言。合楫與烏馬爾由水道先發，為安南兵所邀截，全軍覆沒。鵬飛簡銳卒護王還，次內傍關，安南兵大集，賴萬戶張均以精銳三千人殿，力戰出關。諜知日烜分兵三十餘萬，守女兒關及邱急嶺，連亙百餘里，遏歸路。諸軍戰且行，安南人乘高發毒矢，張玉、阿八赤皆死之。王由單已縣趨盝州，間道至思明州，命奧魯赤以諸軍北還。日烜隨遣近侍官李修、段可容貢方物，且進代身金人贖罪，並歸所獲俘愁，悉黥其額曰：「天子兵」，或黥曰「投南朝」雲。此至元二十五年之再敗也。 
　　是年十二月，帝復召諭日烜曰：「爾表稱伏罪，似已知悔。據來人代奏，謂爾自責者三：被召不來，一也；脫歡撫軍而不迓，二也；唆都根底庶遮當，三也；若蒙赦宥，當遣質子、進美姬、歲貢方物。凡茲繆敬，將焉用此？若果出誠款，何不來此面陳。安有聞遣將，則遂事逋逃；見班師，則聲言入貢。經斯奉上，情偽可知。爾試思，與其嶺外偷生，無慮兵禍，曷若闕庭歸命，被寵榮歸。二策之間，孰得敦失？爾今一念違誤，系彼一方存亡，故遣遼東提刑按察司使劉廷直、禮部待郎李思衍、兵部郎中萬奴，同唐兀觴、合散、瓮吉利觴等，引前差來阮全等二十四人回國親諭。朕當悉宥前愆，復爾舊封。或更遲疑，決難寬怒。」 
　　明年三月，廷直等至安南，日烜遣其中大夫陳克明等上表謝罪，具言：「已差從義郎阮盛從昔里吉大王赴闕。其烏馬兒、樊楫參政，方行津遣。樊參政病卒，火葬訖，千戶梅世英、薛文正等護其妻妾還家。烏馬兒參政途中舟覆，溺於水而卒，其妻妾救出，俟續後資遣。軍人陷沒者八千餘人，更行搜索得頭目若干名、軍人若干名，並從天使回中國。」烏馬爾、樊楫實安南人所殺，表雲楫病卒、烏馬爾溺死，皆掩飾之詞雲。 
　　二十七年，日烜卒，子日尊遣其臣嚴仲維、東子良等來告哀，且請襲爵，表言：「六尺微孤，夙受父訓，於臣事天朝毋廢，歲貢一事，切切在懷。特遣中亮大夫嚴仲維、右武大夫陳子良等奉綱貢信物進獻。」帝簡張立道為禮部侍郎，征日尊親朝。日尊遣其臣阮代之。何維嚴等上表乞赦罪，且約來歲詣闕。廷議：必先朝，而後赦。日尊懼，卒不至。 
　　復遣尚書梁曾、郎中陳孚再往諭曰：「汝國罪衍既已自陳，朕復何言。若雲畏死道路不敢來朝，且有生之類寧有長久安全者乎，天下亦復有不死之地乎。朕所未喻，徒以虛文巧飾見欺，於義安在？」日尊復遣陪臣陶子奇請罪，上萬壽頌、金冊表。 
　　帝惡其抗命，又議興師，遂拘子大奇於江陵，命劉國傑與諸王昔里吉等同出師，分立湖廣安南行省，給二印，市蜑船百斛者千艘，用軍五萬六千五百七十人。糧三十五萬石，馬料三萬石，鹽二十一萬斤，預給官軍俸賞，軍人、水手各鈔二錠，水陸分道齊發，令益稷隨軍至長沙。 
　　會世祖崩，成宗嗣立，罷兵，乃遣子奇歸國。日尊上表慰國哀，並獻方物。遣侍郎李衎、郎中蕭泰登持詔諭之，曰：「朕嗣守大統，踐祚之始，大肆赦宥，無間遠近。惟爾安南，亦從寬恤，已敕有司罷兵。自今以往，所以畏天事大者，其審思之。」 
　　元貞二年，日尊上表求封王爵，不允；乞《大藏經》，賜之。 
　　大德元年，遣阮文籍、范葛入貢。自此至十年，安南凡人五人貢雲。 
　　三年，丞相完澤等奏：「安南來使鄧汝霖，竊畫宮苑圖本，私買輿地圖及禁書，且私記北邊軍情、山陵諸事，宜責以大義。」遣尚書馬合馬、侍郎喬宗亮諭以「汝霖等所為不法，理宜窮治。朕以天下為度，敕有司放還。自今使介，必須選擇，有所陳請，必盡情悃。勿憚改圖，致貽後悔。」 
　　五年，命尚書馬合馬等送來使鄧汝霖等還國，諭安南依前三年一貢。 
　　武宗即位，遣禮部尚書安魯威、兵部侍郎高復禮，頒即位詔於安南曰：「惟我國家，以武功定天下，文德懷遠人。乃眷安南，自乃祖乃父世修方貢，朕甚嘉之。邇者先皇晏駕，朕方撫軍朔方，為宗戚元勛所推戴，謂朕乃世祖嫡孫，裕皇天派，宗藩效順於外，臣民屬望於下，人心所共，神器有歸。朕俯徇輿情，已於上都即位。今遣尚書阿里灰諭旨，尚體同仁之視，益堅事大之誠。輯寧爾邦，以稱朕意。」 
　　是年，安南遣阮克遵、范欹資人貢賀即位。至大二年，又遣童應韶、謝大薰入貢。 
　　仁宗即位，世子陳日套遣使來朝，以禮部尚書乃馬台、吏部侍郎聶古伯、兵部侍郎中杜與可使安南，頒改元詔曰：「惟我祖宗受天明命，撫有萬邦，威德所被，柔遠能邇。乃者先帝龍馭上賓，朕以王侯臣民不釋之故，已即位於大都。其以明年為皇慶元年，今遣尚書乃馬台等賚詔宣諭，仍頌新曆一本。卿其敬授人時，益修臣職，毋替爾祖事大之誠，以副朕不忘柔遠之意。」 
　　皇慶二年，安南兵三萬餘人，突犯鎮安州，復分兵犯歸順州，屯聚未退。其世子復親領兵陷養利州，聲言知州事趙珏擒我思浪州商人，取金一碾，侵田千餘頃，故來仇殺。樞密院使千戶劉元亨赴湖廣詢察。元亨親詣上、中、下由村。牒諭安南國曰：「昔漢置九郡，唐立五管，安南實聲教所及之地。況獻圖奉貢，上下分素明，厚往薄來，懷撫之惠亦至。聖朝果何負於貴國，今乃自作不靖，狡焉啟疆。中由村這地所系至微，而國家輿圖所關甚大。兼之殺掠者。皆朝廷屬籍編戶，省院未敢奏聞。未審不軌之謀，誰實主之？」安南回牒云：「邊鄙鼠窩輩，自作不靖，本國安得而知？」且以重賂至。元亨復牒責以飾辭不實，卻其賂，且曰：「南金、象齒、貴國以為寶，而使者以不貪為寶，請審察事情，明以告我。」然道里遼遠，情詞虛誕，終莫得其要領。元亨上言：「曩者安南人嘗侵永平邊境，今復仿效成風。為今之計，莫若遣官宣諭，歸我土田，返我人民，仍令當國之人，正其疆界，究其首謀開釁之人，戮於境上，申飭邊吏毋令侵越。更於永平置寨募兵，設官統領，給田土、牛具，令自耕食，編立部伍，明示賞罰，令其緩急首尾相應，如此則邊境安靜，永保無虞。」事聞，敕俟安南使至諭之。 
　　延祐三年，命湖廣行省諭安南歸占城國王。先是，安南人攻佔城國，執其王以歸，兵還。迎拜詔書，乃上表謝罪焉。七年，日套卒，世子日爌遣陪臣鄧恭儉、杜士游來貢。 
　　英宗至治元年，遣吏部尚書教化、禮部郎中文矩，頒登極詔。 
　　泰定帝即位，詔安南國世子陳日爌曰：「我國家庭膺景命，撫緩萬邦，德澤普加，靡間華夏。乃者先朝奄棄臣民，朕以裕皇嫡孫，為宗室大臣推戴，愛自太祖肇基之地入承天敘，其以甲子歲為泰定元年。今遣尚書馬合謀、禮部郎中楊增瑞賚詔播告，賜爾《授時曆》一帙。惟乃祖乃父修貢內附有年矣，我國家遇卿良厚。以占城守臣上表，稱卿之邊吏累發兵相侵，朕為惻然於中。不知卿何為至是，豈信然邪？朕君臨天下，視遠猶邇，務輯寧其民，俾各得所。卿其體朕至懷，戒飭士眾，慎保乂民，俾毋忘爾累世忠順之意。」日爌遣陪臣莫節夫入賀。 
　　二年，寧遠知州添插言：「安南士官押那攻掠其本末諸寨。」敕押那歸其俘。三年，安南將阮叩侵思州路，命湖廣行省飭兵備之。 
　　先是，陳益稷久居鄂州，遙授湖廣行省平章，其妻子皆為本國所害。當成宗朝，賜漢陽田五百頃，俾自贍，既而奪之。武宗憫其老，重加恩命，制曰：「委贄歸朝，即去逆而效順，以爵馭貴宜崇德而報功，誕播明綸，用孚眾聽。爾陳益稷，知畏天者事大，期保境以安民，慕帝王之有真，見幾而作，懼祖宗之不祀，自攏而來，以忠孝之誠，受知於世皇，蒙天地之德，錫封於故國。始者周王之赫怒，伐罪弔民終焉。堯、舜之誕敷班師振旅。彼迷不復，爾守彌堅。拯溺救焚，從王師凡一再舉，授殆適館，留湖右幾古十年，身歷事於四朝，志不渝乎初節。肆朕即阼，亟其來庭。是用加新秩，以示恩，乃舊封而授職。於戲！內寧外撫，朕不忘銅柱之南，近悅遠來，爾益拱星辰之北。對揚休命，永堅一心。可加金紫光祿大夫、安南國王，給田如故。」文宗天曆二年卒，年七十六，賜錢五千緡，諡忠懿。三年，世子陳日■〈火阜〉遣其臣鄧世延等二十四人來貢。 
　　至順元年，有廣源賊閉覆寇龍州羅回洞，龍州萬戶移文詰安南，其回牒言：「自歸天朝，恪共臣職，延續疆此界，盡屬一。豈以羅回原隸本國，遂起爭端，此蓋邊吏生釁，假閉覆為名，爾理宜即加窮治。」命龍州萬戶仍還所掠。次年，日■〈火阜〉遣其臣段子貞、黎克遜來貢。三年，遣吏部尚書撒只瓦等使安南。 
　　惠宗元統二年，遣尚書帖住、禮部郎中智熙善使安南，以《授時曆》賜之。安南遣童和卿、阮固夫入貢，賀即位。 
　　後至元元年，封其世子陳端午為國王。日■〈火阜〉退而學道，自號太虛子，惟章表猶署己名。四年至六年，再遣使入貢。初朝廷以日烜不請命自立，故日烜以下四世，俱稱安南世子。至端午，始封為國王焉。 
　　其國制度：分十三道、五十二府、二百一十九州縣，其實一道不及中國一郡。所至皆設學校。惟諒山有城，磚色紅紫，相傳為馬伏波所築。王宮用黃瓦，檐高不過丈，民房以草苫覆門，僅三尺許，俯首出入。文字與中土同，外別和數十字，多加土傍以示異，亦止行於國中。其物產多稻，無麥，重蠶桑，有綢布，不植棉花。所在竹木成林，蔽天日。其用人：文職有三公、太尉、平章政事、輔國、左右僕射、參知政事、御史台、翰林字、尚書等，武職有都元帥、節度使、大將軍、內殿前指揮使、招討使等。又有方鎮及世襲鄉邑官。每三年一考試，初試經義，次試四六，三試詩，四試策。各道取中三場者曰生徒，中四場者曰貢生，至會試中四場者曰進士，無定額。其氏族如阮、裴、吳、楊、陶、黃、武、宋、陳、程、梁、胡之屬，外無他姓。男女皆披髮，以香蠟斂之，不令散亂。又以藥塗其齒，使之黑而有光。無陰晴俱戴笠。見貴人曰翁茶，譯言大官也。食生肉，不設幾席，豪家始有床褥。平民率籍草而臥。好怪異，尚巫鬼，不奉二氏教。婚姻：富貴家用媒妁，遵禮制，貧家男女相悅，即備錢成夫婦，雖同姓不避。獨喪祭各依古禮，禁官民不得卜地，止許葬田中。惟國王始擇地于山上。兵無甲冑，止用火器、長刀、標槍、藤牌之屬。臨陳以象為重。草木四時不凋。晝夜無長短，古所稱日南者，殆不虛雲。
