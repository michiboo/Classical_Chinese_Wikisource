
蒙古氏族，凡阿蘭豁阿夢與神遇生三子，之後爲尼而倫派，曰：哈特斤氏、薩而助特氏、泰亦兀赤氏、哀而狄干氏、西族特氏、起訥氏、奴牙特氏、兀魯特氏、忙兀特氏、巴鄰氏、蘇哈奴特氏、貝魯剌思氏、黑特而斤氏、札只剌忒氏、布達特氏、都黑拉特氏、貝亦速特氏、蘇嘎特氏、烏而訥兀特氏、亨力希牙特氏。其餘爲都而魯斤派，亦稱塔亦斤派，曰：都而斤氏、烏梁黑特氏、鴻火拉特氏、亦乞列思氏、呼中氏、速而徙思氏、伊而都而斤氏、巴牙烏特氏、斤特吉氏。皆爲黑塔塔兒。非蒙古人而歸於蒙古者，曰：札剌兒氏、蘇畏亦忒氏、塔塔兒氏、蔑兒乞氏、郭而路烏忒氏、衛拉特氏、貝格林氏、布而古忒氏、忽里氏、土斡剌斯氏、禿馬特氏、布而嘎勤氏、格而謨勤氏、忽而罕氏、賽哈亦忒氏，皆爲白塔塔兒。曰烏拉速特氏、帖楞格特氏，客斯的迷氏，林木中烏梁黑氏，皆爲野塔塔兒。蓋拉施特所述蒙古支派如此，今列而序之，參以《秘史》證其差別，爲《蒙古氏族表》。至色目氏族，則以見於史傳者爲據，陶宗儀所稱蒙古七十二種，色目三十一種，舛訛重複，不爲典要，故弗取焉。

哈特斤氏，亦作合塔斤氏，阿蘭豁阿子哈哈時斤之後〈亦作不忽合答吉。〉，以名爲氏。

薩而助特氏，阿蘭豁阿子布撒布勒而赤之後〈亦作不合禿撤勒吉。〉，亦稱珊竹氏，亦稱散朮台氏，又作散竹台氏，此族與太祖不睦，多被殺。

吾也而亦珊竹氏

紐璘，亦珊竹氏

純只海，亦珊竹氏

泰亦兀赤氏，海都次子剌剌孩領忽之後。〈亦作扯而黑林昆。〉蒙古人相傳布等折兒之孫塔勤爲泰亦兀祖，拉施特謂蒙古金字族譜泰亦兀赤扯而黑林昆之後，譜內有塔勤保護海都免於札剌兒之難，故譌爲塔勤之後。雲扯而黑林昆長子獲里哈而圖古起乃、次子合必海汗之後，俱爲泰亦兀赤氏。

哀而狄忒氏，海都幼子昭春之後。
西族忒氏，亦作昭春之後。

只訥斯氏〈亦作起訥氏。〉，扯而黑林昆娶其兄拜星忽兒之妻，生二子：長根都起乃，次烏勒克斤起乃，其後爲只訥斯氏。只訥譯言狼也，亦作稱乃古茲氏。
兀魯特氏〈亦作兀魯兀台氏。〉，納臣拔都兒生二子：長兀魯兀台，次忙兀台，各以其名爲氏。兀魯兀台之孫曰朮赤台。

者歹，亦兀魯兀台氏

孛罕，兀羅帶氏，卽兀魯特之異譯。

忙兀台氏，忙兀台之後。

巴鄰氏〈亦曰八阿鄰氏，又曰八鄰氏。〉，孛端察兒少子曰巴阿里歹，其子曰赤都忽勒孛闊，娶婦多，生子亦多，後爲蔑年八鄰氏。蒙古謂多爲蔑捏，急讀爲蔑年。

蒙黑兒士而干，亦巴鄰氏。

蘇哈奴特氏，與巴鄰氏同祖。兄弟三人，幼者奸一婢而生子，婢畏其妻知，裹以貂裘，藏馬糞中。其父過而見之，知爲己子，與其妻育之。故此子雖爲巴鄰部人，而別稱之曰蘇哈奴特。蒙古擊馬糞之棒曰蘇哈，因以爲名。後以名爲氏。

那牙勒氏〈亦作奴牙特氏。〉，上默乃汗長子察合蘇之後。〈亦作葛朮虎，以性情好學官人，名那吉歹，其後爲那牙勒氏。〉察合蘇長子布侖，布侖長子朮赤冶〈拉施特因此氏誤爲兀魯特。〉，朮赤冶長子麥兒吉歹。麥兒吉歹長子烏喀必姬，與成吉思汗之子同遊。

貝魯拉思氏〈亦曰八魯剌䚟氏，又曰巴魯剌思氏。〉，土默乃汗第二子哈出里，亦作合赤兀，又作合產，生子軀幹壯偉，飲啖過人，名曰愛兒敦笠巴魯剌，其後以名爲氏。愛兒敦笠巴魯剌長子曰脫丹。脫丹長子曰朮徹野。朮徹野長子曰攸洛堪哈力赤，與太祖諸子同游。〈按舊史世系表有大、小八魯剌思。愛兒敦笠巴魯剌，《秘史》作額兒點圖巴魯剌，脫丹《秘史》作脫朵延巴魯剌，然則大、小巴魯剌謂愛兒敦笠父子，非兩氏也。〉

合剌察兒，亦巴魯剌思氏

忽必來，亦貝魯剌思氏。

唵木海，八剌忽䚟氏〈疑卽八魯剌䚟。〉

札只剌忒氏〈別作朱里牙忒氏，又作札答蘭氏。〉，孛端察兒虜懷孕婦人阿當罕，生子曰札只剌歹，其後以名爲氏。札木合，其部長也。

黑得而斤氏〈又作阿答兒斤氏。〉，土默乃汗第四子合赤溫，又作葛赤渾，生子曰阿答兒蔑兒干，其人好爲間諜，故名爲阿答兒斤，遂以爲氏。阿答兒長子那伏袞。那伏袞長子呼古。呼古長子布拉柱，與太祖諸子同游。

布達特氏〈亦作不答阿惕氏。〉，土默乃汗第五子博歹阿庫而根以爭飲啖無禮，故以博歹阿名之〈亦作不答阿。〉，遂爲氏。其長子塔力古台。塔力古台長子火力台。火力台長子乞兒吉歹，與太祖諸子同游。
都黑拉特氏〈亦作朵豁剌歹氏。〉，納臣拔都兒娶一妻，生子曰失主兀歹，曰朵豁剌歹，因以名爲氏。或曰土默乃汗八子布等哲兒之後。
貝速特氏〈亦作別速特氏。〉，孛端察兒五世孫察剌孩領忽有子曰別速台，因以名爲氏。或曰土默乃汗九子勤達貝〈又作乞牙台。〉之後，爲別速氏。

貝住，亦貝速特氏。

戴喀，亦貝速特氏。

抄兒，亦別速台氏，徙汴梁路陽武縣。

蘇嘎特氏〈亦作禿別歹氏，又作禿別亦氏。〉

拓拔氏，疑卽禿別之轉，借古名譯之。

烏而訥兀特氏〈亦作烏而惱烏特氏。〉，分三派：一昏乃克喝壇氏，一阿而拉而特氏，一烏而惱烏格楞郭特氏。
昏乃克喝壇氏〈亦作晃合丹氏，又作晃豁歹氏，又作晃火壇氏，又作蘇堪斤醋灘氏。〉，抄眞斡兒帖該之子都兒魯亦圖行道甚速，鼻孔出聲，因稱晃火壇，後以爲氏。
阿而拉特氏〈亦曰阿魯剌氏，又作阿兒剌氏，又作阿剌納氏。〉，抄眞斡兒帖該之子，以名爲氏。

烏而惱烏格楞郭特氏〈亦作斡失納兒氏，又曰斡剌納兒氏，又曰斡羅納氏。〉，亦抄眞幹兒帖該之子，以名爲氏。

阿朮魯，亦斡剌納氏。

怯怯里，斡耳那氏，亦斡羅納之異譯。

雪你台氏〈亦作薛亦氏。〉，抄眞斡兒帖該之子，以名爲氏。

格泥格思氏，亦抄眞斡兒帖該之子，以名爲氏〈按雪你台、格泥格思二氏俱尼而倫派。拉施特書遺之，今補。〉。

召烈台氏〈亦稱沼兀烈亦惕氏，又曰朱牙特氏，又曰竹溫台氏。〉，孛端察兒又娶一妻，生子曰合必赤納，其從嫁之婢生子曰沼兀列，子孫因以爲氏〈按朱牙特氏疑卽希牙特氏，亦尼而倫派。〉。

萬家驢，竹溫台氏

都而班氏〈亦曰都而斤氏，又作朵爾邊氏。〉，都蛙鎖豁兒之後，爲塔立斤派。阿蘭豁阿與朵奔蔑兒干所生二子，長劉勒古納台，次不古訥台，亦塔立斤派，其後人無考。

脫脫出，度禮班氏，乃都而班之異譯〈亦稱朵里別歹氏。〉

禿里不帶氏，又朵里列歹之異譯。

卜領勒多禮伯台氏，多禮伯卽朵爾邊之異譯。卜領，譯言城，謂有城之地。多禮伯氏也，其先脫羅合別吉爲部落盟長，其弟火你赤事太祖爲副統軍，貴裕其後也。

烏梁黑特氏〈亦作烏梁海氏，又作兀良合氏，又作兀里養哈兀禮氏。〉，塔立斤派。蒙古俗，聞雷聲則匿於戶內不敢出，獨烏梁黑特人聞雷則大呼，欲與雷聲相敵。太祖時有名將者勒蔑、速不台。

速不台，兀良合氏，其先捏里弼與敦必乃汗有舊，生子曰孛忽都。孛忽都之孫曰哲里麻，生子曰合赤溫，速不台之祖也。

古嘎伊而喀，亦兀良合氏

鴻火拉特氏〈一作空剌哈特氏，又作瓮吉剌氏，又作宏吉剌氏，又作雍吉列氏。〉，塔立斤派。其嫡祖曰楚而魯忽蔑兒干，弟哈拜失米生二子，長爲盎乞列斯及兀而忽奴特之祖，次楚斯布陶，爲阿拉奴特及鴻格里思約特之祖。長兄與弟不和，欲射之，哈拜米失畏而伏馬腹下，兄憐之，射其耳環，故有蔑兒干之稱。其部居長城之北，近哈剌溫山。〈舊史《特薛禪傳》稱孛思忽兒，瓮吉剌氏。孛思，卽板升之異譯。忽兒，卽庫倫之異譯。板升，譯言屋。庫倫，譯言圈子。特因之族，築室以居，稍異遊牧之俗，故冠以孛思孛兒，非氏族之名。〉

孛蘭奚，亦瓮吉剌氏，居應昌，以後族備太祖宿衛。

太不花，亦瓮吉剌氏

鴻火特拉氏，又分五派，一盎姬拉司氏〈卽盎乞列斯氏。〉，一兀而忽奴特氏，一哈拉諾特氏〈卽阿拉奴特氏。〉，一呼魯拉斯氏〈卽鴻格里思氏。〉，一伊而只斤氏〈又作伊而都而斤氏。〉。土斯布陶長子爲哈拉諾特氏，呼魯拉斯〈亦作火魯剌斯氏。〉、伊而只斤二氏亦土斯布陶之後。伊而只斤爲驢名，其始祖海巴婆塔黑娶契丹女，騎驢而至，生子以此爲名，其後人在西域多顯者。
兀而忽奴特氏〈亦作斡勒忽訥氏。〉，太祖母宣懿太后之族。

朮臣貝，亦兀而忽奴特氏

火魯拉斯氏，土斯布陶之後有豁里剌兒蔑兒干以捕貂爲業，生女阿蘭豁阿，朵奔蔑兒干娶之。豁里剌兒台蔑兒干居於豁里禿馬敦之阿里黑兀孫，以部內禁捕貂，乃移家於不兒罕山。其子以豁里剌兒爲氏，亦譯作火魯拉斯。
又有竹溫台者，以國族爲公主媵臣，冒姓瓮吉剌氏，居全甯路。
亦乞拉思氏，〈亦曰亦乞列思氏〉爲鴻吉剌氏之分派，本隸泰亦兀赤部下，後歸附太祖，世爲婚姻。
呼申氏，〈亦作許兀慎氏，又作旭申氏。〉塔立斤派。
呼世戴伯忽，亦呼申氏

速而徒思氏，〈亦作近都思氏，又作速勒都孫氏，又作遜都臺氏。〉塔立斤派。

塔海拔都兒，亦遜都思氏。

遜都思氏見於石刻者，有拜住，至正二年進土第一，山東廉訪金事。見於《秘書志）者，有那木罕，泰定元年官秘書郎。
伊而都而斤氏，爲速而徒思之分族。


巴牙烏特氏，塔立斤派，分二族：一札狄〈亦作者第因。〉巴牙烏特，住札狄河邊，一格倫〈亦作計格楞。〉巴牙烏特住於沙漠。太祖與泰亦兀赤戰，巴牙烏人助之，稱日貝古。
格倫巴牙烏氏：

斤吉特氏，塔立斤派。族人無著名者，太祖分其部衆四千人與朮赤，內有忽班諾延。

札剌兒氏，〈亦作哲來耳氏，又作札剌亦兒。〉白塔塔兒部族也。太祖第七世祖都答昆與札剌兒人戰，大敗，部衆盡死，惟幼子海都獲免。其後海都滅札剌兒，俘其人爲奴。故孛而只斤氏不與札剌兒通婚姻。札剌兒分十族：一察特，又作札益忒，一塔克拉烏溫，一空喀掃溫，一枯姆薩烏忒，一烏壓忒，一必而喀敦，一苦培兒，一土朗起忒，一布里，一申苦忒。太祖佐命功臣木華黎爲札益忒札剌兒氏。

撥徹，亦札剌兒氏。

朮赤臺兒蔑朱，亦哲來耳氏。合丹，亦哲來耳氏.

合丹，亦哲來耳氏。

巴拉，亦哲來耳氏。

別速兒，亦哲來耳氏。
賽拔，亦哲來耳氏。
唆都，亦札剌兒氏。
塔出，亦札剌兒氏。

奧魯赤，亦札剌兒氏，或雲木華黎之近屬。

拜延八都魯，亦札剌兒氏。

脫端，亦札剌兒氏。

潮海，亦札剌兒氏。

蘇畏亦忒氏，白塔塔兒部族也。〈亦日蘇尼特氏。〉分二派，一日略伊倫。〈亦曰事或得倫。〉

塔塔兒氏，〈亦作答答帶，又作脫脫里臺，又作答答裡帶。〉白塔塔兒部族也，分六族：一土黑里均忒，一阿兒哥，一察斤，一古亦辛，一訥札特，一也兒忽依。〈答答兒六族，亦作察合安、阿勒赤、都答兒惕、阿魯孩、阿亦里無惕、備魯無惕，譯音不能強合。〉忽都虎，察斤塔塔兒氏。〈亦作失吉忽都虎，失吉即察斤之異譯。〉

忽理，土黑理均忒塔塔兒氏。

胡土虎特，塔塔兒氏，也速皇后之弟。

賽馬兒，古亦辛塔塔兒氏。

比孫吐哇，塔塔兒氏。

塔思，答答里氏。

旦只兒，亦答答帶氏。

帖赤，亦答答帶氏。

忒木勒哥，亦答答里帶氏。其先從木華黎將蒙古軍，鎮太原以西八州。

脫因納，舊史稱答答又氏，又疑歹字之誤。
脫脫里臺氏。〈亦作脫脫忒氏。〉

孛兒速，亦脫脫里氏。

按攤脫脫里氏，按攤譯言金也，當是塔塔兒降於金者。

蔑兒乞特氏，〈亦稱蔑兒乞氏，亦日麥里吉臺氏，又日滅兒吉䚟氏，別名無都特氏。〉白塔塔兒部族也。分四族：一畏忽兒，一謨丹，一土塔黑麻，一起庸。〈按《秘史》蔑兒乞分三種：一兀都亦，一兀窪思，一合阿臺。與拉施特書不合。〉其族人太祖殺之殆盡，惟嬰兒獲免。

伯顏，蔑兒乞氏。

闊闊，亦蔑里吉氏，世居不里罕哈里敦地，國初舉族內附。

紹古兒，亦蔑里吉氏。

曲列爾，亦蔑里吉氏。〈一作邁禮吉真氏。〉

脫脫，亦默而吉臺氏。

郭而路烏特氏，〈亦曰朵魯伯䚟氏。〉白塔塔部族也，其牧地與鴻火剌特、伊而只斤、貝而忽特相近，不與太祖爲敵，太祖亦善待之。

朵魯伯䚟氏。

衛拉特氏，〈亦作外剌氏，又日斡本剌氏。〉白塔塔兒部族也，其牧地在郭克苦蘭河，分五族：一哈剌烏孫，一西亦吞，一阿富，一烏角而只，一察干。

具格林氏，〈亦日梅林氏。〉其人非蒙古，又非畏兀兒，以語言同居賽喝次山，亦白塔塔兒十五種之一。貝而忽忒氏，〈亦日布而古忒。〉與禿馬特同族，白塔塔部族也，分三族：一貝而忽忒氏，一呼里氏，一土斡剌斯氏。其後三族合一。

禿馬特氏，〈亦作禿別亦氏。〉白塔塔兒部族也。
布而嘎勤氏、格而謨勤氏，同爲白塔塔兒部族，居巴而忽真土格羅姆之地，族人無著名者。
忽而罕氏、賽哈夷氏，同爲白塔塔部族，助太祖攻泰亦兀赤。
捏古臺氏。相傳太祖少時嘗遇侵暴，夜與從者七人至於大石之崖，解帶加領上以爲禮，而禱曰：『若有天命，必有來助者。』俄有十九人前來請自效，是爲捏古臺氏。其族有四：一播而祝吾，一厄知吾，一脫和剌吾，一撒哈兒禿。按撒哈兒即賽哈夷之異譯，脫和剌即土斡剌之異譯，播而祝即布而嘎之異譯，然則捏古臺氏乃土斡剌、布而嘎、賽哈夷諸族之總名，其後分析各爲一種耳。
乞奴，播而祝吾捏古臺氏。

忽都達兒，亦捏古䚟氏，居雲中。

烏拉速特氏、帖楞郭特氏、客思的迷氏，俱野塔塔兒部族也。知藥性，能治疾病。乞兒吉思叛，三族從之。
太祖平乞兒吉思，仍歸附。
烏梁海氏，〈稱爲林木中烏梁海，以別於塔立斤派。〉不事遊牧，生女詈之，則雲嫁與牧羊人以爲大辱，野塔塔兒部族也。

烏梁海有一族，日虎思斡羅斯，後入於蒙古。
怯烈氏，〈亦曰克巧亦氏。〉言語風俗大率類於蒙古。只兒起特、董鄂亦特、土馬烏特、薩起牙、哀里牙特皆其支派。拉施特書以昔起約特、〈即薩起牙。〉哀里堪、〈即哀里牙。〉與兀魯特、八鄰等部並舉，亦非蒙古人而入於蒙古者。

鎮海，亦怯烈氏，事太宗，爲十七投下之一。

槊只腯魯華，亦怯烈氏。

懷都，亦怯烈氏。

哈散納，亦怯烈氏。

阿剌不花，亦怯烈氏，徙開平。

勖實帶，亦克烈氏。

奇爾氏伊埒庫們，事王汗爲千戶，爲奇爾氏。奇爾，亦怯烈之異譯。

拔實，凱烈氏，即怯烈之異譯。

凱烈氏阿思蘭之子孫，別爲蘭氏。

燕只吉臺氏。〈亦作衍只吉氏，又作晏只吉䚟氏。〉自燕只吉臺氏以下，均不詳其氏族所出。

阿忽臺，亦燕只吉歹氏
凱烈氏阿思蘭之子孫，別爲蘭氏。

按赤歹氏，亦燕只吉歹之異譯。

徹兀臺氏。

伲瀡沃鱗氏。

哈兒柳溫臺氏，世家朔漠，徙許州長葛縣。

兀速兒吉氏。

察臺氏。

東呂糺氏。

直脫兒，蒙古氏。

速哥，蒙古氏。

失里伯，蒙古氏。

也速，蒙古氏。

朵兒不花，蒙古氏.

哈答孫，蒙古氏。


這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

