
　　詩曰：
　　　　貪淫妖道術高強，殺敗雄師將士亡。
　　　　有日罪盈難遁脫，昭昭報應豈容藏。
　　且說馬俊回船，與兄弟暫別。轉回營中，喚白豹點兵數千，征伐飛鵝嶺萬壽寺。
　　再表土豪鄺鳳，懼馬俊兵到，將王姑解上飛鵝嶺。一日來到萬壽寺前，道人迎接。安置家眷，到方丈禪房，參見師尊。九龍真人叫聲：「賢徒少禮。」「弟子奉師命回鄉，拿有一個絕色女子，悅心王馬俊之妹，名喚馬鸞英。他不肯與弟子成親，又被渠將金簪刺傷弟子左目。曾聞他兄長起兵擒我。將賤婢送到師尊駕前，請旨定奪。」九龍真人一笑：「將他女子帶上來。」即把馬小姐帶到堂前。
　　妖道一看，心中大喜。王姑大怒：「爾是出家之人，將本王姑置身何處？快快送我回家兄之處，免動兵刀。」道人冷笑：「久聞你令兄大名，縱有雄兵百萬，吾無懼矣。勸爾小心伏侍於我，傳技爾法力，自有長春不老之方。」小姐大怒，連罵妖道不絕。道人一怒：「不識美愛，尚然抗拒。」命徒弟動手：「將他縛在石臺之上。看他如何，或有轉意未可料得。」鄺鳳預備出征器械。妖道直入石臺，要耍弄王姑。
　　小姐大驚，料難得脫。大歎一聲，用舌頭伸出，銀牙一咬。連聲喊苦，滿身鮮血，氣絕歸陰。道人近前一看，真真可惜，帶怒出三清殿前坐下，悶悶不樂。鄺鳳：「請問師尊，此事可成否？」真人說聲：「不消題起，賤婢咬舌身亡。」吩咐眾門徒：「將他屍首，抬出後山，放在高嶺，不許安葬。」眾門徒領命，拋出山腳，屍骸暴露，任他蠅蚋蛄嘬。
　　有一壯士姓馬名雄，行年四十。上山射雁為生，見有青年婦女，睡在山腳。左顧右盼，見他滿身鮮血，兩眼朝天。意欲將手向心窩一摸，以定他的生死：「……惟是他係婦人，古云：『男女授受不親。』用手一摸，恐失體統。」便將他左右掌心一看，見尚帶暖色，柔軟如綿。馬雄心中思想：「見死不救，是何人乎？待吾把他背在肩頭，帶回家中。調養他好，然後酌處。」
　　將到自己莊門，忽有道姑，口念阿彌陀，叫聲：「居士，此位是誰？」壯士說：「面無相識，見他被害之人，左右掌心，身中尚暖，必有還魂之日。」道姑慈悲，向前一觀：「爾是英雄烈士，可有妙藥搭救否？」馬雄道：「村落庸夫，焉有妙藥？萬望道姑，可有妙藥，救此殘生為是！」道姑說：「常有妙藥在身，得行方便。待吾一救。」取藥近前，放在牙關之內。仙丹進腹，小姐慢慢復甦。將身立起，掩住花容，向著道姑施禮，語音不正，用手指指。道姑開聲：「請問居士，爾有幾位兒女否？」馬雄道：「老拙命蹇全無，只有賤內一人。」道姑說：「居士何不收他為義女？待貧道到爾家中，大展慈悲，醫好他的舌頭，平復如舊，全愈之日，不枉爾我功勞。」馬雄歡喜，帶入門庭。姜氏迎接，細問根由。馬雄將此事一一說知。妻子聞言歡喜，迎接入內。慈悲穩身調治王姑，不表。
　　又表馬俊兵到飛鵝嶺，是晚扎住營頭，周圍困住。九龍真人聞報，命鄺鳳當先出敵。馬俊出兵，舉眼看見他面肉橫紋，眼生三角，真真狠惡，左目不明，便知仇人。便催馬向前說：「來者莫非鄺鳳賊麼？」鄺鳳道：「既識貧道之名，何須再問。爾莫不是馬俊麼？」「本藩是也。快把舍妹放出，免作刀頭之鬼！」鄺鳳冷笑：「早來兩日，兄妹相逢。為他不受吾師敬重。咬舌身亡。」
　　王爺大怒，用刀一劈。他把銅棍招架。兩兵混戰，戰有數十個回合，未分高低。馬俊自思：「奸賊武藝不如我，又恐有法寶在身。不若先下手為強。」祭起三合明珠寶劍，豪光掩眼。把鄺鳳一刀砍為兩段。九龍真人一見，催動一匹捲毛馬，上前大喝：「馬俊休逞英雄，傷吾門徒。爾報妹之冤，我報門徒之仇。」馬俊意欲起刀，白豹攔住，「待小弟殺賊，以顯頭功。」
　　九龍真人暗中一想：「我見他有豪光蓋眼，必有法寶在身。不若先下手罷。」祭起九龍棍一條，邪火滿天，烏雲遮日。可惜三千人馬，焦頭爛額，死者無數。白豹將軍亦在陣亡。馬俊幸有寶劍傍身，戴起飛天帽，駕起雲頭，直程飛往歸德城。取救而去。一路騰云：「嗟噫白豹將軍，少年英雄，為著舍妹而亡。此德銘感於心。」妖道得了許多營盤器械，見滿地屍首，命門徒總斂安葬，按下不表。
　　且表駙馬三人，在舟中論議：「未知哥哥勝敗，飛報未回，心內不安。」兄弟棄舟登岸，把船交回船主。結清船銀舟人多謝。三人步入登封，看見敗兵而回。三人聞說，即望飛鵝嶺而行。路途不熟，離城數十里，見一所大山頭。駙馬說：「二位恩公。」二將答聲：「何事？」「到此山林腳下，路開數條，未知那條路，去得登封否？天色將晚，坐在山腳之下。待有鄉人問個明白，然後起行。」二將說道：「前無旅店，何處安身是好？未食晚膳，肚近饑餓。山腳坐下，恐被虎豹之驚。」駙馬說道：「兄弟之情，非同小可。慢道饑餓，縱死何如？」
　　三人計議，左右躊躇。遠望山腳，有一茅屋。能藏三人之廣。不若行前，就在此安身。捱到天明，起步未遲。行不數步，霎然飛沙走石。風動樹聲，唬唬的響。三人舉目一觀，看見大蟲二隻。發起虎威跳過山來。柳絮驚慌，二將忙道：「駙馬快走，待我二人發力上前。」柳絮急忙先走，二人打虎。打到二更，忽又來了三隻。張珍失色，李鳳亦走。縱是卞梁再世，恐難濟事。二人急走，猛虎追趕。迫至山邊，盡處咆哮而回。正是：
　　　　死生有命，人不傷虎，虎不傷人。
　　且說駙馬，從來未見虎面，心慌膽顫。恰似漏網之魚。走到江邊四顧，忽遇有隊強人，大喝：「要放下買路錢，方許過路。」柳絮回言：「我是落難之人，錢鈔毫無。請行方便，足感盛德。」眾嘍兵道：「我家大王，乃好善人物，不是以打劫為生。只因運蹇時乖，為追尋駙馬，船到江心，被風打折大桅，船難走動。正退無路，只得不論落難與不落難之人，身中多少盡皆所取，俾以暫濟燃眉。若雲不肯，恐難得脫。」
　　柳絮聞言說聲：「此駙馬何等樣人？」嘍兵道：「就是柳絮駙馬。」柳絮道：「他與爾大王有甚冤讎否？」嘍兵道：「非有冤讎，內有緣故。大王有恩於他，故此訪尋。諺曰：好人多受折，正我大王也。」
　　駙馬聞言，三番四次，動問嘍兵。嘍兵厭煩，大呼小喝。柳絮巧言求問，嘍兵亦把根由說知情因：「是日山中操兵，剛遇梅花鹿一匹，拔箭射去，此鹿拖箭而走，走至白松觀內。我家大王，這般如此，如此這般。救了駙馬夫人，姓富名柳英。殺卻妖道，帶夫人回山，與我們夫人，結為姊妹相交。我大王聞得馬俊與駙馬往登封縣而去，富夫人終日悶懷不樂，痛哭悲淒。故此大王帶隨我等，去登封城，尋訪柳絮下落。誰料天有不測風雲，故有今日之事。你亦無事多問。身中錢鈔，盡要放下，跑爾的路罷。」
　　欲知柳絮尋問富柳英情由如何？且聽下回分解。 
