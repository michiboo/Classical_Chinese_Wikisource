
　　詩曰：
　　　　奸險小人立志查，貪淫豈顧理偏差。
　　　　懼征畏罪人翻悔，遠遁攜家泛海涯。
　　且錶王姑被害，鄺鳳將他安置石室。馬小姐罵聲不絕：「爾這奸惡，搶人婦女，罪不容誅。急急送回馬二店中就罷。倘若不依，家兄到來，剿絕爾門，踏為平地，那時悔之莫及。」土豪大叫：「你令兄是誰，難放入吾眼內。」向前抱住，百般調戲。
　　王姑性烈，把金簪刺入鄺鳳左目，鄺鳳氣絕倒地。滿身鮮血，痛苦難聲。家人急忙扶起。土豪妻妾，把王姑捆住，舉手亂打。王姑叫苦連天。誰敢答應。土豪醒來，大歎一聲：「天之有日月，即人之兩目。今日被爾賊人，壞我左目，獻羞於人，有何面目見人乎？眾位娘子，將他囚入房中，不可難為。待我全愈之日，與他理論。」眾妻妾帶他入房，輪易看守。又表鄺鳳命人請醫調治不表。
　　單表黃土山趙虎大王，聞嘍兵報道：「悅心王救了駙馬，兄弟數人，往河南登封縣去了。」富小姐聞報，帶淚含愁：「懇大王往登封縣，見駙馬，說明此事，感恩不淺。」大王吩咐頭目僱大船一隻，帶兵四十名。頭目押住糧草，下舟登程。留下頭領、眾嘍兵守寨。押寨夫人與富小姐，送大王開船到揚子江中，大海無涯，被狂風一陣，打折大桅，任他漂蕩，不知何處而去。
　　又表馬俊，到登封縣，命舟人灣船，食過朝膳，吩咐：「三位賢弟坐在船舟，待我登岸見著舍妹、家僕，一齊下船，開船未遲。」三人答應：「領命，願兄快去快回，免使弟等盼望。」
　　馬俊此時，心如箭急，直到了馬二店中，見閉門未開，歡喜無限。連叫數聲，內無人應。對門說：「客官爾叫破喉嚨，難得他應。」馬俊下馬，向前施禮：「敢問老丈，他夫妻何處而去？」老人回禮說道：「馬二原是悅心王爺馬俊之僕。他在此開店度日，已經多年。前者數月王爺留下王姑馬鸞英，交他夫妻伏侍，去訪駙馬，是為安樂。誰料福無重至，禍不單行，那知此處有一土豪姓鄺名鳳，渾名放山虎，與本處官員如同兄弟，縱有天大事，不奈他何。是日到店，見馬小姐美貌，登時搶去。他夫妻二人在街上叫喊，有誰人搭救？鄺鳳尚欲加害，他夫妻二人故此逃走去了。」
　　馬俊聞言大驚失色：「請問老丈，舍妹被捉時，有多少日期？」老人聞聲下跪：「原來是王爺千歲，伏乞恕罪。」用手扶起：「老丈不用揚聲，可聞舍妹生死否？」老人說道：「約有數月，未知凶吉。」馬俊憤怒：「若不殺絕爾滿門，誓不回京。」「請問老丈，文武衙門，在於何處？」老人指點：「進城就是。千萬不可到文官衙門，此處文官盡是往來交結，如同手足，有事不能伸冤，尚反為不美。惟今有一位鎮南將軍，姓白名豹。初到營伍，懇王爺命他起兵，除其土豪，與萬民雪恨。」
　　馬俊上馬進城，一到轅門。小軍大喝：「何等樣人，擅闖轅門？」王爺微笑：「軍士報去，快請營主出來相見。我非別人，爾說悅心王在此要見。」軍士急走進營稟知：「有一位赤面漢子，自稱悅心王，請將軍定奪。」
　　白豹聞知，傳令開門迎接。向前下跪：「王爺光臨，末將失迎，恕罪，恕罪。」將軍以禮延入內堂坐定。「請問將軍，到營多少日了。」「小將不滿半月。」「如此難怪，我有一事，借爾口氣，請登封知縣，過衙酌議。」「末將領命。」差人相請。知縣一到，將軍出迎：「賢令請入敝營。」正營坐下，便問：「將軍相喚下官，何事？」白豹說道：「非我相請，悅心王在內，快進相見。」
　　知縣著驚，向前下跪：「卑職登封縣知縣丁昌叩見王爺千歲。」馬俊大怒：「知縣，爾知罪否？」丁昌道：「卑職知罪，失接王爺。」馬俊微笑道：「本藩微行，何用迎接。爾為一邑之主，主宰包藏土豪，貪財受賄，屈陷良民。」知縣叩首：「請問土豪是誰？」馬俊說道：「巨匪姓鄺名鳳，渾名放山虎。慢道土豪，俱今萬民，無不畏懼。爾為知縣，佯作不知。枉為民上！慢道別的，就我本藩舍妹，尚且被他捉去，未知生死。但爾枉受朝廷俸祿，屍位素飧。」
　　當堂摘印，喝令：「枷鎖收監，待異日奏聞再處。」將軍下跪請罪，馬俊說道：「非關爾事，請起，命爾即刻點起五百雄兵，待本藩連夜捉賊。」白豹命中軍點兵，命人擺酒與王爺眾位洗塵。馬俊命侯補縣，接印署任。
　　有丁知縣家人，走往報知。將身進入，稟說：「員外不好了。」鄺鳳吃驚，問何事故？丁家人道：「馬俊到來，現在白豹營中，點起雄兵；把我家爺枷鎖收監；連夜提兵，捉拿員外。」鄺鳳大喜：「多得你們通報，不然難防。」賞銀數十酬謝。「某應快與馬俊連夜對敵，見一雌雄。又恐敵他不過，不若將渠妹子，連夜解往飛鵝嶺萬壽寺，交俾我師承受。縱有雄兵百萬，決無憂矣。」將身直入，叫聲：「眾位娘子，快收拾東西行李，禍及到了。」命家人將馬小姐捆起，緊閉前門，後門逃出。
　　馬俊兵到莊前，重重圍住。命人罵戰，三更時分，全無一人答應。王爺駕起騰雲，飛入莊裡。看見盡是空屋。直入廚中，見一老媽睡熟。叫聲：「婦人，可知鄺鳳去向否？」婦人離牀：「我家主人，逃走上萬壽寺去了。」馬俊又問：「馬小姐生死如何？」婦人答聲：「好一位貞烈女子，將金簪刺入我主人左目。我家主人，眼目不明。因此未曾逼婚。一齊解上萬壽寺去也。」王爺問道：「有多少路程？」「離城三百餘里。」
　　馬俊飛番出來，白豹動問：「可見土豪否？」馬俊道：「被他走了。連舍妹一齊解上飛鵝嶺萬壽寺而去。」將軍欠身施禮：「小將初到登封，曾聞飛鵝嶺妖道利害。這幾百兵丁，如何抵敵？不如回敝營，挑三千人馬，直往飛鵝嶺與他決戰。」
　　馬俊收兵，命將軍回營挑選三千雄兵等候：「待本藩此去就來。」忙催馬到河邊，連叫幾聲：「賢弟快來。」駙馬聞聲，三人出船迎接：「請問哥哥，為何不見令妹到此？」「賢弟不消題起，馬二不知去向，舍妹被土豪鄺鳳，渾名放山虎所搶。因奸不遂，解上飛鵝嶺萬壽寺去了。愚兄提兵征伐。爾三人靜坐舟中打聽，不可上岸，恐防有失。」三人回聲：「兄長吩咐，弟當從命。懇哥哥小心提兵。」王爺辭別回營，操兵不表。
　　欲知王姑如何得脫？且聽下回分解。 
