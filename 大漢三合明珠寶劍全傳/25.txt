
　　詩曰：
　　　　有恩重報真君子，德怨分明是丈夫。
　　　　義氣英雄雖再敗，豈灰烈性恕奸徒。
　　且表柳絮駙馬，聞嘍兵所說，自知富柳英在這裡安身，心中歡喜無限。柳絮說：「實不相瞞，我就是柳駙馬在此。請大王相會。」嘍兵大喝：「好光棍，冒認朝廷命官，想弄脫身之計。是真駙馬，把前後事情說明。」「煩惠通傳，懇來相見。」嘍囉道：「待我報知大王，然後相迎。」遂回船：「稟上大王，駙馬到了。請大王相會。」趙虎便問嘍囉：「可曾問他情由確否？」小軍將前事一一稟上。
　　大王出接，見他相貌堂堂，言語不俗：「請問足下是誰？高姓大名？」駙馬把富家之事，一一說知。大王接入，見禮坐下，細講一番。柳絮說：「先聞貴兵說道，蒙足下救了賤內。此恩此德，銘感肺腑，未知何日答報。請上受我一拜。」趙虎說道：「那裡話來，弟亦平生品性生成。但有不平之事，於心有所不悅。況尊夫人，乃是貞烈之婦，可動鬼神。並不是某有搭救之能，實有鬼神護佑。」兩下談論相投。
　　駙馬道：「請問恩公，如何搭救？如何殺此道人？」趙虎說道：「尊夫人主僕三人，扮作男裝逃走。欲往長安，見你尊君大人。突遇春霖滂沱下降，借觀避雨。是晚野道，持刀殺人，先斬老僕，突掠財物起見。後見你尊房是女扮男裝，被他識破，起動淫心。逼行狗當，夫人不允，寧死不辱。野道舉刀殺他，後來老媽媽相勸，用計誘住，限以十日，然後遵從。尚有三日，在於危迫之際，某為尋鹿到觀，方知此事。非弟之能，亦係天之所使也。尊夫人現在敝寨，與賤內結為姐妹。曾聞王爺在法場救你，因何孤身苦楚到此？請道其詳。」
　　駙馬把王姑被土豪搶去，悅心王起兵出征，飛鵝嶺兵敗之事，一一說知：「今有二將隨行，三人不幸被虎衝散，孤身到此。幸遇恩公，得知賤內之事，弟生當銜環，死當結草，銘感不忘於心。」趙虎命人擺酒，攜手入席。分賓坐下，酬酢交作。數巡酒罷，一宿晚景。是日，大王即命舟人開船，與駙馬回山。
　　柳絮說道：「且慢，理應隨行，無奈為兄弟之情，要尋他往飛鵝嶺，打聽大哥勝敗方得安樂，免掛於懷。」趙虎道：「悅心王天下聞名，智勇雙全之將，豈懼妖道？自有平服之機，何用憂心？與某同回敝寨，免尊夫人盼望，日皺眉頭。」柳絮說：「大王差矣，夫妻事小，兄弟事大。煩駕上山，拜上尊夫人，周全賤內。待弟成功之日，到寨重逢未遲。賤內今在足下寨內，吾亦無憂。」趙虎說道：「駙馬之意，專為兄弟之情。待某與駙馬一往，望飛鵝嶺而行。」柳絮歡喜。一路開船，稱羨義士不絕。
　　再表張珍、李鳳分散了駙馬，一路追尋。張珍大歎一聲，李鳳說何事？「賢弟有所不知，今蒙王爺將駙馬托在你我身上，忽被虎豹衝散，未知去處。只可無失，倘有疏虞，有甚顏面相見悅心王乎？」李鳳說：「事已到此，出於無奈。但望吉人自有天相。」一路前途訪問。是晚到青風鎮市，歇了一宵。是日，李鳳又遇一病，臥牀不起。在店請醫調治，不表。
　　又表馬俊，到歸德城下了雲頭，落到營前。軍士大喝：「誰人擅闖朝門！」馬俊說：「快報悅心王到此。」小軍跪接：「有眼不識，懇恕寬饒。」入內報知。蘇武將軍聞報，傳令大開中門迎接。「末將打拱。」馬俊：「免禮」接到內堂坐下。「請問王爺駕臨，有甚盛事？」
　　馬俊大歎一聲：「將軍有所不知，因為舍妹留下登封縣，家僕馬二伏侍。是為歡喜得其所託，放心前訪駙馬。幸到襄陽地面，天從人願法場救命。回去登封，不幸舍妹被土豪鄺鳳，乃左道旁門之妖捉去。因奸不遂，舍妹寧死全貞，把金簪刺賊左目。本藩起兵追賊，賊知懼怯，將舍妹押去飛鵝嶺。被妖人九龍野道，逼為苟且，咬舌身亡。本藩一聞，恨入骨髓，與賊交兵，怒斬鄺鳳之首。被妖道用邪火燒敗，傷吾兵卒不計其數。又可惜白豹將軍，為舍妹陣亡，損了朝廷一員上將！日後有何顏面見天子乎？意欲回京請罪，奏明起兵，思想一來一往，擔擱日期。特來起兵，要殺盡妖道，以報白豹之仇，以除生靈之害。未知將軍，意下如何？肯願發兵否？」蘇武說道：「那裡話來，你是朝廷恩人，位列藩王。慢道王爺駕臨，令箭一到，豈有持兵不舉之理。」傳令點兵三千，明日待王爺祭旗。又命設酒與王爺解愁。一面修本回朝。
　　是日，點兵往萬壽寺。兵到山前安營下寨，把兵困住山門。那些道人入內稟知師尊：「今馬俊往歸德，帶蘇武兵來。現在山前下寨。請法旨定奪。」真人一驚：「曾聞蘇武文武全才，用兵如神。明日出戰，小心提防。」
　　是日馬俊升帳，蘇武獻計：「稟上王爺，曾聞法術最忌污穢之物，不若將烏雞烏犬宰殺，多取其血。把犬血灌入噴筒。待我埋伏一百壯兵，扎住嶺腳之下，東邊三十里之外。他若祭起法寶，你詐敗佯輸，引他追出山外，便用犬血多潑，破其妖術。」馬俊大喜，依計而行。是日出兵對敵，真人說道：「馬俊，你前日敗在我手，今日有何顏面，伏兵再戰！諒爾雖是英雄，不是道爺敵手。勸你收兵，免作灰中之鬼。」王爺大怒：「兵家勝敗常事，今日盡滅妖道，方息我恨。」用刀斬去，他舉棍相迎。爾來我往，一衝一撞。兩軍對殺，烏雲蓋日，塵土迷天。
　　二人對敵，不分勝敗。戰有三十個回合，二十個照面，馬俊暗想：「妖道有邪寶在身，不如先下手為強。」詐敗逃走：「野道休要來追。」道人追到，馬俊用計，詐敗入了陣腳，想施污物。道人唸唸有詞，祭起九龍棍。一拋現成九條火龍，滿天火燄滔天。縱有三頭六臂，難當其惡。蘇武見妖弄法，將污物潑去。總總不應。急急走避，竟把歸德兵馬十死八九。
　　馬俊見此利害，將寶劍祭起。駕上雲頭而去，望落地下，見屍橫遍野。大歎一聲：「罷，罷，連敗二陣，有何顏面見人乎？意欲回朝取救，又恐獻醜。朝廷枉為大將，徒受封王之位。正是：『瓦罐難離井上破，將軍難免陣中亡。』不若往三山盡起兵來。一起虎豹山，二起小梁山，三起丹鳳山，以圖報復！」駕雲去了。妖道又得營中許多兵器糧草。命門徒收屍歸土。蘇武見謀事不成，收回敗兵回歸德，拜本回朝，不表。
　　再說駙馬船到江邊，離山四十里。水手報到：「稟大王，船到山前，水路甚淺，不能進去。」趙虎傳令灣船。二人登岸一望，柳絮大歎一聲：「不好了。」趙虎：「請問駙馬，大歎一聲何事？」柳絮叫聲：「恩人，你看山上，許多道人鋤地，埋葬屍骸。必定兵敗將亡，哥哥凶多吉少。」趙虎說：「不若同到敝寨，起齊人馬殺來報仇如何？」柳絮曰：「不可。到你寶寨，路途遙遠。豈有臨陣退走，不若待我上山去罷。」
　　大王一笑：「勿說得罪，爾是白面書生，手無縛雞之力，上陣未見交鋒。私上飛鵝嶺，豈不是插標賣首，自投羅網之內？」駙馬歎聲：「昔日結拜之時，不願同日生，但願同時死。今日兄長有難，吾何坐視偷安。我係白面書生，自有隨機應變。前者楚項羽，恨天無頂、恨地無環，被韓信展施妙策，以致十面埋伏，九里山前自敗而亡。至有大漢天下，百代兒孫。我主意已定，上山而行。無事則罷。倘若不測，煩駕回寶寨，提兵與我報仇幸矣。並及保我二房同回京城，見了家君，待我父引見天子，自有高官顯爵，以酬厚德。」說罷抽身而行。
　　趙虎挽他不住，隱回船內，靜聽消息。
　　欲知柳絮如何計策，入山作何事情？且聽下回分解。 
