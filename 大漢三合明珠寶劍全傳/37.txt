
　　詩曰：
　　　　兵微將寡難催敵，盜輩賊梟怎用軍。
　　　　枉爾奸臣添妖佐，全歸羅網不須雲。
　　再講聶法成，登臺拜帥，出下禁條十款，日日在寨內，操練兵馬。又分頭扮作嘍兵，四處搶奪，積屯糧草，以為軍費。總是生民受苦，商賈不寧。
　　又說馬俊探軍，探得明白，回報入營：「稟上王爺，今赤松林王勇，招得一位道人，名喚聶法成，係終南山雲涯老祖門徒。頗有妖術，現在寨內，不停操演。又分投扮作嘍兵，打截擄掠鄉民。小軍打聽明白，特回稟知。」馬俊聞報升堂，傳齊眾弟兄各將商議。一干聞喚，片刻齊到：「請問兄長王爺，有何事諭？」馬俊道：「非為別事，只因赤松林王勇、屈忠成，出榜招賢納士。有終南山雲涯道人門徒聶法成，充為軍師。在寨內操演兵馬，必是心懷不宄。古云：『人無遠慮，必有近憂。』不可不為預備，以防叵測。」柳絮道：「前者起三山之兵，卻被卜道安殺敗。後得王姑大張法力，收滅道安。雖存健兵勇將，料想此番一戰非同小可。懇兄長奏本回朝，待天子撥發雄兵，以為助陣，萬無一失。」馬俊道：「此言有理。」即修本回朝，命郝聯帶本返京。在柳丞相府中，投遞奏聞聖上。候旨下日，然後動兵。馬俊揮筆修本具本：
　　郝聯遵命，馬俊焚香放炮，拜本不題。且表郝聯安奉聖旨，復入大營道：「小弟回京，請問二兄，有甚言詞稟上柳丞相。」柳絮道：「煩為帶書交父親。」手間一一寫明，封緘停當，交付郝聯收下。「代愚兄一行。」歇宿一宵，馬俊道：「救兵如救火，爾勿遲延，速行回京；聖旨一下，即刻登程，早日回來，免兄盼望。」郝聯多帶糧袋登程，直路望京進發。是日到了皇城，將本投入相府，柳丞相全知，升堂接本。郝聯將駙馬書呈上，柳眉吩咐郝聯歸衙，請候令尊金安不表。
　　單表柳眉五鼓時分，整肅朝衣，命家人持著提籠，官服執笏。隨後步到午門，正值五更三點，武帝登位：「文武官員，有事奏上，無事退班。」班部中閃出左丞相柳眉道：「有馬俊奏章回朝，啟知萬歲。」武帝命：「呈上來。」龍案上展開一觀。便道：「眾卿家，今馬俊帶兵征伐奸賊屈忠成，恐防兵少，修本請添雄兵助戰。」天子將本交與左右二相同觀。有司馬相如說：「臣啟陛下，馬俊所奏，料然大戰；望我主添發雄兵五萬，命將帶往，務捉姦賊，回朝定罪。」天子道：「未知誰將可往？」班部中閃出刑部尚書郝雲龍，奏道：「臣保一人，乃鎮東將軍楊豹，文韜武略，堪稱其職；又繫馬俊姑表之親，詔他前往，則首尾相應，萬無一失矣。」武帝准奏，命柳眉書詔曰：
　　柳眉寫起詔書，命塘務府即刻齎去。非止一日，已到鎮東將軍營門，掛了號部，奉詔步入衙門。兵丁入報，楊豹將軍命人擺列案桌，焚香拜跪接旨，拆開便知如此，設酒款待天使。又命副將上堂，將印信交代。楊豹道：「本將軍，奉命帶兵，往馬王爺營中。交卸務必用心，以報國恩，無忝你職。」副將領命，楊豹起行。非止一日，到了京城，入丞相府中投名，轉回公署。待至明天五鼓，天子臨朝，龍鳳鼓響，駕上金鑾。有左班丞相柳眉奏道：「今有鎮東將軍楊豹，奉詔回京，陛見。」天子道：「宣上來。」楊豹俯伏，連呼萬歲！「朕昨詔汝回京，帶兵五萬，明日下教場，齊點兵馬。帶往馬俊營前調用，莫負朕懷。」「臣楊豹知悉，謹遵聖命。」「平身歸班。」又著軍政司，逐一點起三萬健勇兵丁，在教場交代。是日停當，楊豹入朝天子，領兵離京，早行夜宿，饑飧渴飲，望赤松林進發，不表。
　　且表聶法成，是日操演回營，王勇、屈忠成相接眾人坐下。聶法成道：「兵練頗已精熟，不可以逸待勞，明日黃道，開兵大利日期。本帥欲著一將，帶本部人馬，到馬俊營前挑戰何如？」王勇、忠成：「任從軍師調度，唯命是聽。」道人即命趙仁帶兵罵戰，貧道在後觀望，以壯兵威。漢兵探聽明白，報入大營：「稟上王爺，外有寨將趙仁挑戰，請令定奪。」
　　馬俊聞報，鸞英、柳絮在旁道：「賊等如此逞強，兄長何不命將，戰一雌雄，挫他銳氣，豈不為美。」馬俊就傳包剛將兵一千，出營對敵。包剛承令，督兵出營，剛遇著來將：「可是趙仁麼？」「然也。」「爾這狗賊，助奸為惡，倘若及早投降，恕爾罪過。倘若執迷不省，看刀取爾頭顱。」趙仁說：「休得無禮。」二人相交，舉刀並殺，約有四十個回合，三十個照面；兵馬紛紛，混戰一場，賊被殺死者不少，趙仁力怯。妖道見此，終防有失，鳴金收軍。
　　包剛罵戰一回，亦自回營繳令：「王兄在上，弟與賊將趙仁交鋒，未分勝負，他自收軍。」馬俊道：「序陣敗他銳氣，亦是頭功，有勞了，記功簿上。」王姑開聲：「列位哥哥，觀他緊閉不出，我兵久待，豈不是虛費國餉，度日如年，亦牽天子掛望。莫若明日投了戰書，約以交鋒，勝敗分明，豈不是好？」馬俊應允，即修戰書，命張珍投入。張珍奉戰書，竟到赤松林寨前交遞；王勇得接，張珍即轉回營中。兩家知會約以日期對敵。
　　到了此日，馬俊命岑鐵虎：「爾帶兵二千，在赤松林右，離十里下寨，但聞炮響，一齊殺出。本藩居中，督了大兵接應。」又命：「羅清先行，張珍、李鳳為左翼，包剛、馬雄為右翼；趙虎、石如虎同王姑隨後接應。」安排停當，隊隊起行，浩浩蕩蕩，不覺到了赤松林五里之遙，紮下營盤。寨兵探聽跑入，「稟知主公寨主在上，馬俊大隊人馬，分幾路而來；現紮在五里之遙下寨，請令定奪。」屈忠成見報，心中躊躕。即與王勇到軍師帳中商議不表。
　　欲知下事如何？且看下回分解。 
