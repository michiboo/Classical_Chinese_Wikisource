
　　詩曰：
　　　　奸貪使勢似冰山，罪滿惡盈易掃殘。
　　　　船到江心焉補漏，馬行險道勒回難。
　　卻說兵已至了三天，霧漫迷天，未知何故？馬俊驚慌，急請師尊指示，蕭道長知是妖術：「爾等勿憂，自有破法。」即請功星，念動咒語，把劍作法。不一時，東西南北四方，騷風暴作，連吹日夜，漢兵亦見駭異。自朝至晚，干支相對，霞霧始散，略慢雲開。馬俊歡喜，督用火炮齊轟，盡力攻擊，兩旁山嶺高險，不能攻破。自思無計，不若戴起飛天帽，踏入他寨，看看如何？雲頭一下，見寨兵數百，守住寨門。馬俊用起平生之力，殺死寨兵無數。敗殘兵丁，抱頭而走，奔入大寨內報知：「主公不好了，有勇將人飛天而下。殺死我兵無數，請令定奪。」
　　馬俊見寨兵四散，斬開寨門，漢兵大隊如川而至。王姑督了後兵，周圍環繞緊守，水泄不通。道長統齊眾將，攻入赤松林，賊兵不能抵擋，盡皆投降。馬俊說道：「願降則降，不願降則歸原籍，勿在此擾亂地方。」聶法成料知難挽，只得借土遁而逃。蕭道長知他遁逃，念起咒語，拋上捆仙索，將他捆住。妖道自知難脫，卸下道袍，把收的寶劍、八卦仙衣、乾坤網等寶遺下。道長知他命不該終，又是道脈一流，任他土遁去了。
　　馬俊迫襲忠成，奸賊大敗，只存侯相跟隨。侯相道：「主公往後山小路而走。」二人拼命而逃。岑鐵虎忽見二人行為不宄，上前一鞭，將屈忠成打在地下，命將捆住監入囚籠：「朝廷重犯，小心看守。」侯相見主公被擒，急忙上前與岑鐵虎交比數合，被鐵虎活捉生擒，押入囚籠。米元、雞肅敗逃不出，遂皆被捉，命人看守，解往大營，吩咐兵丁：「此犯非同小可，小心防範，倘有疏失，九族當誅。」馬俊又命郝聯、趙虎等放火燒了賊寨、糧草、兵械，著馬雄、石如虎押回大營而去。又命岑鐵虎、張珍、李鳳、羅清，押解囚犯，小心回大營。命楊豹帶兵五千，在此寨內扎住數天，四處搜尋餘黨。盡將海閘毀拆，多設舟船，聽從軍兵來往，寨路打平，得易出入。回朝奏聞，命官鎮守。
　　且說道長，得回數寶。將劍付回馬俊，八卦仙衣、乾坤網交迴鸞英。辭別要行，馬俊兄妹眾將兵丁，下跪相送，歸山而去。聶法成垂頭喪氣，無顏面回見師尊，腹內思量，未知投往何處。行至中途，剛遇師弟賀法如對面相逢。「師弟到此何事？」賀法如道：「奉師尊之命，特來尋汝。」「師弟，我暗自下山，所為之事，難瞞師尊，恐他怪責，如何是好？」賀法如道：「爾不說師尊已知，念爾修煉多年，恐遭天怒，把千年道行，一旦歸於烏有。故著小弟下山，帶爾回去，專心修性，再誦真經。待師尊乞，若昊蒼赦卻落酆都之罪，又往普陀山懇回此寶。若是支吾，恐悔莫及。」法成依允。兩師弟兄回終南山不表。
　　且表馬俊調用停當，命各將督率大兵，拔營起寨，望東炮山而回。已非一日，是日到了東炮山，齊點軍士，死者二千有餘，不勝悲悼。吩咐安下營寨，擇日回京。有岑鐵虎押住囚籠，解到東炮山，上營繳令。馬俊命宰豬殺羊，大犒三軍。是晚大排筵席，眾人共樂，歡飲開懷不題。
　　馬俊屯兵多日，各將軍士忙忙碌碌備乃班師，眾皆大悅，歸心似箭。馬俊命柳絮，選擇良辰，拔寨登程。楊豹奉巡赤松林，餘黨淨盡皆捉獲，上帳繳令。王爺著該地方文武官員，進入赤松林，暫為官署，以防復聚匪惡。又著該處文武員弁，小心看守衛將軍棺柩。文武官員護送數里之遙，馬俊命各官：「歸衙理事，無勞遠送。」各官拜別。又吩咐軍士：「所到之處，不許騷擾百姓，有犯秋毫，軍令施行。」漢軍大隊人馬，洋洋得意，陸路或行或住，饑飧渴飲。經過州縣，文武紛紛相送，百姓歡悅。逢山修路，遇水搭橋，該地方應辦，官員預備舟船，以供勝兵奏凱。正是：
　　　　鞭敲金鐙吶，人唱太平歌。
　　不知不覺，時值三春，奇花異卉爭相放豔，觀之不盡。剛至中途，忽有一人攔截大軍。前者王爺曾經說過，倘有告狀投訴之人，無許鞭撻，聽其自便。是以軍士不敢動手，上前：「稟上王爺，有夫婦二人，聲說王爺盛僕馬二要見。」馬俊吩咐：「將人馬暫停列開。」馬二背刀下跪請罪：「昔日王姑被陷，老奴之罪。前者之事，連門街鄰，各皆畏惡，無人搭救。只得往荊州尋訪。今聞王爺在東炮山會兵，特來請死。」王姑下馬，雙手挽住：「哥嫂請起。」馬俊微笑道：「非關爾等之事，年紀老邁之人，焉能拒敵？今幸相逢，齊到京城，同享平安之福。」
　　又行數日，軍士又報：「稟王爺，有母女二人要見。」傳令：「住馬。」喚問：「媽媽是誰？敢截大軍去路。」母女下跪：「王爺忘記兩年前事麼？小女劉英嬌，荷蒙相救，歸家貞潔。自爾別後，誓死不嫁。今者幸送小女，侍奉箕帚。」馬俊大笑：「既係義節之女，同心長安。」鸞英上前，姑嫂相稱，騎馬同行。
　　將有月餘，已到京城。馬俊令：「離城二十里安營下寨。」是日金烏欲墜，埋鍋造飯，透夜擊析。馬俊靜坐帳中，思見月色濃濃，寢不成寐。喚柳絮：「賢弟過來，想明日，欲著郝聯帶奏，先入皇城，丞相柳伯父投遞，代奏朝廷，將兵如何調處？」柳絮遵命即夜修其本曰：
　　馬俊是夜修成本章，命郝聯帶表入城，步到丞相府前道：「門官傳入。」門官掛了號簿，入稟丞相說道：「有郝聯帶本回朝，特來稟知。」丞相著入，郝聯謝了門官，邁步直入大堂。柳眉在此間坐，郝聯一見下跪叩首。丞相扶起，柳眉道：「此本所奏何事？」郝聯把得勝情節，一一說明。丞相大喜，喜的馬俊成功，柳絮回朝，聖上心歡，公主開懷。命郝聯且回府第，拜見父親。
　　刑部一見，兒子有功，他朝顯爵，歡喜無限不題。且表五更三點，武帝臨朝，大開午門，百官執笏俟候。天子道：「有事奏，無事退班。」柳眉進上金鑾，俯伏道：「臣左丞相柳眉，接得馬俊本章，未知內奏何事，伏候聖裁。」天子道：「呈上來。」隨監接本呈上，龍案上展開一觀，龍顏大笑，將本交與右丞相司馬相如：「眾卿共觀。」滿朝文武大悅。天子道：「眾卿，今悅心王馬俊，貞烈夫人鸞英，駙馬柳絮眾將紮兵在城二十里安營。朕思其兵，不是盡在皇城所撥，無過各營移點。君命入城，則有數萬之眾。豈不是騷擾百姓，如何著落？眾卿共議。」
　　欲知兵歸何處？且聽下回分解。 
