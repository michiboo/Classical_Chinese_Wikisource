
　　詩曰：
　　　　禍淫福善理當然，報應分明自有天。
　　　　試看珠璣無目說，只爭遲早豈虛言。
　　且說三人食了乾糧，廟中講論，聽聞鑼鼓齊鳴；急出廟前一看，只見旌旗展動；第一面旗號，上寫著：「虎炮山」旗號；第二面上寫：「小梁山」旗號；第三面：「丹鳳山」旗號。看得親切，駙馬心中大喜，便道：「二位恩兄，悅心王兵到了。」忙忙高聲大呼：「人馬慢走，駙馬爺在此。」前軍不走，稟知：「眾位寨主，前面有人攔阻，說駙馬在此等爾。」
　　包剛命人馬擺開，下馬上前。叫聲：「二哥因何至此？」眾人亦下了馬。包剛說：「與兄闊別年餘，今日相逢，幸甚！幸甚！」馬俊下馬，一齊見禮：「本藩為舍妹出兵，命爾三人靜坐舟船。因何在此？」柳絮說聲：「哥哥傳令安營，弟有話稟。」
　　王爺傳令安營，兄弟聚會。「昔日遵於兄命，三人在舟船數日，心事不寧；棄船登岸，曾見敗兵逃回。弟細查問根由，方知兄長連敗，又不見哥哥回船說聲。三人酌議，要往飛鵝嶺探聽虛實事情。直到清風嶺，湊被猛虎衝散；幸遇黃土山大王趙虎搭救；又蒙他救我賤房柳英，其恩非淺。趙兄將船來迎接，不幸被風打折桅，纜在此就地修整。一聞消息，趙虎撐船，我離飛鵝嶺不遠灣泊。得聞爾兩次敗兵。是日獨自登岸，上山觀看。只見滿地屍首，觸目驚心；捨命入寺，假意拜賊為師。妖道信以為實，收我為徒。無計可施，買通行童，姓張名榮，用犬血破了寶棍；把甜言誘妖道下山，多得這趙大王將妖道一刀兩段；嶺上道人，盡皆乞叩饒命，立張榮為住持。為尋舍妹屍首遍山尋問，全無蹤跡。道人指點，孔家莊問卜；連殺韓通、世雄二賊，都是二將之功。在廟中歇宿，今早同行，得遇哥哥，兩次敗兵之仇，亦已報矣。」
　　馬俊大歎一聲：「我為大將，連敗朝廷之兵，失卻勇將，實是無顏；到不如白面書生，出此妙計。真乃張良無過矣！」駙馬微笑道：「豈是弟之能，令妹顯聖是真。」傳令埋鍋造飯，紮營安歇。是日兄弟會議：「弟欲往孔家莊問卜，看令妹生死如何？」王爺道：「爾等既出心誠，何須眾往？即命張將軍代某一行。」張珍領命，往孔家莊而去。馬俊吩咐：「在此安營數日，以候問卜回音。」
　　事非一日，張珍逢人便問其程。到了孔家莊，入得村來。見有大鵬名字高掛，舉步進入，見有一人頭戴逍遙巾，身穿道衣，手持羽扇，足踏蒲鞋。知他是推卜之人，上前拱手：「此位莫不是大推卜先生嘛？」大鵬道：「是也。請問來者高姓？因何事而至？」張珍道：「某姓張名珍，情為義妹受屈無伸，生死難決，特到求問指示。」大鵬依言，用蓍龜卜起，爻象分明，卦意推測，便道：「此卦其人現在，恩星保救，但運未展，故有此大厄。日後高福，受享無窮。在於十日之內，必然相逢矣。」將紙寫了卦意。
　　張珍得此消息，辭別而回。不覺歸到營中，王爺駙馬等，一齊迎接坐下。柳絮道：「孔家莊問卜如何？」張珍將卦意呈上，大眾觀看一回。馬俊道：「既如此，伐至山前，掛出榜文，自有明白。」傳令拔營起寨，兵到山前，眾道人迎接。王爺傳令：「開刀盡殺。」駙馬答曰：「不可，與道人何干？罪惡盡皆妖道之過。弟亦也曾招安，何用殺戮。」馬俊息怒：「看駙馬分面！」吩咐收刀。眾道人謝恩！馬俊將鄺鳳家眷，盡行殺絕，以息敗兵之恨。掛出榜文，訪妹子消息。其榜曰：
　　又錶王姑馬鸞英，在馬家莊，感得慈悲隱身，被老道姑醫好舌頭，心傳武藝，教習灑豆成兵之法。是日師徒在淨房談論，叫聲：「賢徒呀，爾道為師是誰？」王姑答道：「弟子也曾領教過了，『淨清庵』，法名越慈教主。」慈悲微笑：「非也。我係紫竹林中大慈大悲觀世音是也！因在雲頭一望，有怨氣沖天。又爾全貞守節，爾我前緣，有師徒之份。因此現身下凡，秘授爾的法力。今日與爾師徒已滿，為師要回山去也。」
　　王姑下跪，挽住聖母：「亦該屈駕多月，秘授弟子精通法力，方可分離。今一旦半途而別，弟子道德淺薄，日後有壞聖母之慈名。」聖母曰：「不妨，我有難香，交付於爾；倘若進退無路，焚起難香，為師自來搭救。恭喜爾兄妹不日重逢，但見令兄之面，千萬阻擋，未可回朝。懇令兄留兵數日，等定五月初一日，在山前高搭擂臺。」
　　王姑驚問：「要弟子開擂臺何事？」聖母說道：「非係要你爭名奪利，不過叫爾開此擂臺，招集英雄。一來顯爾貞節英名；二來鎮護天朝威服外邦；三為爾終身大事。」王姑含羞接問：「弟子日後，終身大事，未知如何著落？招贅誰家之子？」聖母說道：「天機不可泄漏，為師有數句佛偈，日後自有應驗，謹記念在心。」「有請聖母教道！」聖母念云：
　　　　山下藏今姓字先，鐵膽銅肝志自堅。
　　　　虎名擂上英名顯，並頭配合是良緣。
　　王姑說道：「弟子開打擂臺，驚動遠近英雄；倘遇著大敵之漢，我是女流之輩，武藝低微，難以對敵。今者聖母四句之言，豈不是錯誤佳偶，亦是枉然。」聖母微笑：「若係不合佛偈，遇著大敵之漢，我有八句咒語，傳授於爾。敵人不過，念起咒詞飛砂打石，掩敵人眼目，打他下落擂臺；不可傷人之命，恐招天怒。」「謹遵師教，」「吾去了。」王姑淚眼跪拜相送，聖母駕起祥雲靄靄，回普陀山而去。
　　驚動馬雄夫妻，聽有哭聲。步到房門，叫聲：「女兒獨自悲哭，有何緣故？」鸞英道：「蒙恩爺搭救。肉眼無珠，不識我師，係慈悲聖母，今別回普陀山去了。挽留不住，離別之情，心如刀割。因此女兒悲哭。」馬雄夫妻一驚：「早知是慈悲聖母，亦要問我歸期之事。」嘖嘖連聲悔之晚矣！姜氏開解王姑一番。將聖母教習神拳武藝，常常練熟，留為防身之用。
　　是日，馬雄上山射雁，看見有榜文高掛，人擁觀看，未知何事？衝入人隊，細看一番。心內明白，即不射獵而回，大喜入門，連叫王姑數聲。小姐上堂細問：「恩爺瘋顛，還是酒醉？有女兒之名不喚，連叫王姑何事？」「為父今日登山射雁，見令兄王爺兵在寺前張掛榜文訪爾；因此我收獵回家報喜。但汝兄是悅心王，我兒豈不是王姑麼？」鸞英道：「事雖至此，還以父女相稱才是。」不獨王姑歡喜，馬雄夫妻亦甚得意。三人言及一番不表。
　　欲知兄妹相會如何話柄？且看下回分解。 
