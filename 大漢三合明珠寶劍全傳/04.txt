
　　詩曰：
　　　　赤絲繫足豈虛言，佳偶天成宿緣先。
　　　　今日王家蛟龍貴，他年建績表凌煙。
　　且說上大夫柳眉，奉旨提兵，前往征伐丹鳳山。回歸衙第，命家人帶書回鄉，說道：「路遇公子，喚他即轉歸家。不可到京，恐生別事。」擇定黃道吉辰，進教場提兵點將。大小佐領，一齊俟候。旌旗招動，劍戟輝煌。滿朝文武相送登程。柳眉對三法司刑部郝雲龍說道：「賢弟，我聞家人來說，小兒不日進京，恐父子來往不遇。愚兄相托，但小兒到你衙門，不可留他在京住紮，即著他回家，免被奸人多端暗害。」刑部道：「大哥放心，此去必定馬到成功。令郎一到，自有弟料理，無庸繫念。」於是祭旗興師，畫角齊鳴，大兵浩浩蕩蕩望丹鳳山進發，不表。
　　單表柳絮在家，拜別賈氏母親登程，母親吩咐路上小心。主僕二人，曉行夜宿，不覺到了京城。見衙門冷落，守門人役只存三兩，心中不樂。命家人一問，家人回報出兵之事，一一稟明。公子大驚，即到刑部相探。郝聯一聞，出衙迎接，見柳絮大喜：「請二哥下馬入內聚談。」柳絮進入衙內坐下，奉茶。茶畢：「請問哥哥，近日令堂、伯母納福否？」柳絮道：「托弟洪福，愚兄有候尊叔金安。」郝聯說：「幸蒙大眷，請哥哥進內。」
　　柳絮見刑部坐在偏廳，施禮下拜：「叔父大人在上，愚姪柳絮拜見。」刑部道：「賢姪請起，受盡風霜，免行大禮。請問賢姪路上，可曾得遇令尊書信否？」公子說：「未曾得觀。請問叔父，家君提兵，征伐何處？」刑部道：「出征荊州丹鳳山響馬。」柳絮說：「滿朝文武不帶兵征伐，反用文員掛帥，恐文官不諳武事，有誤國家大事。姪甚欠解，請道其詳。」「賢姪有所不知，你令尊與奸相屈忠成有隙，巧言鼓惑聖聰，說你父六韜三略，兵機莫測，是以帶兵一萬。天子准奏，命他為帥，即日祭旗登程。愚叔奉送，令尊有言囑咐：『但見你面，叮嚀早日回鄉，不可在京都，恐受奸臣暗局。』賢姪明日回鄉為是。」柳絮道：「叔父吩咐，理該從命。只為家君出敵，未聞勝敗，心甚不安。在京都打聽捷音，然後回鄉未遲。」刑部說道：「賢姪為子之道，亦難執拗。但在京雖好，不可外出閒遊。若被奸臣遇見，頓起暗害之心，豈不是明槍容易躲，暗箭實難防。」二人拜別刑部，轉入後堂。講文論武，非止一日，不表。
　　且說武帝見公主及笄，在宮幃與金氏皇后商議，欲尋招贅。難覓賢能，不若高搭彩樓拋球擇婿，以待姻緣。君後議定。見至九月初一日，是日天子臨朝，君臣酌議：「眾卿，朕女獨陽公主，未曾擇配。欲高搭彩樓，在於教場處所，招贅駙馬。眾卿意下如何？」文武齊聲奏道：「聖意不差。」天子傳旨，命人高搭彩樓，擇定重陽吉日，午時招駙馬。驚動滿城文武、侯子伯孫、軍民人等，遠近皆傳。刑部家人回報彩樓之事，如此如此，這般這般。
　　郝聯大喜，請二哥到來，與弟同行一看。柳絮不允：「賢弟有聽不知，愚兄有不孝之名，理該回鄉遵於父命。實見親往提兵，勝敗未分，心有隱憂，焉得歡閒，去看招親事體？正是半點功名休我份，富貴場中讓別人。賢弟恕兄有失陪之罪。」郝聯說道：「二哥差矣，我見兄長人才出眾，相貌超群，不落千萬人之下。與兄走一遭，但得繡球，身在朝廷，官為貴客。那時除奸削佞，何為不美乎！」柳絮道：「此話枉言。」自思：「若待不去，有逆賢弟之意；若去，終惹生事端，而叔父見怪，則啞口無言答也。」郝聯道：「兄長此去，小心在意，料無防礙。」
　　是日，兄弟二人，一到教場，看見擠擠擁擁，人如山積。柳絮道：「賢弟，你看人人如龍似虎，用力逞威。遠遠站立觀盼，誰人有福，得列東牀駙馬。不可與人爭力，免受艱辛。」郝聯道：「二哥差矣。遠遠站立觀望，倘公主看見二哥堂堂一表，把繡球招你，被人搶去，豈不可惜？到底向前為是。倘兄無力，待弟當先，兄行在後。今近樓前，豈不美哉。」柳絮道：「你自向前，愚兄遵命。」郝聯一力向前擠擁，柳絮低頭掩面。
　　忽聞兵丁大喝：「眾人肅靜，公主駕到。」有四十名御林軍當先，公主在後，侍女二十名。公主下香車，走上樓來，焚香稟告天地：「奴係劉氏獨陽，奉父皇之命，設搭彩樓，拋球招親。請到月老冰人，你掌人間姻緣份，卻能知過去未來，有福便招才貌子，無緣結著蠢粗人。」話畢，把繡球一舉，各人躋踴，大驚小叫。御林軍大喝：「眾人肅靜！看公主眼力，若拾得到繡球，便是駙馬爺爺。若恃強凌弱，搶奪繡球，便欺君罔上。恐體罪及滿門，各人肅靜。」
　　公主舉眼一觀，見人山人海，微展桃唇。暗道：「為奴一人，引得許多皇親國戚，四方買賣。你看人人雖係衣冠齊整，不似朝廷梁棟。」把眼看見柳絮公子，心中大喜：「看他衣冠不是華美，獨係面如冠玉，眉清目秀，齒白唇紅，後必為朝廷柱石。」將繡球一丟，落在柳絮之手。各人上前欲搶，郝聯並御林軍喝散眾人住手，遂辭別柳絮，即轉回家中，報稟父親知悉去了。
　　又道御林軍，向柳絮面前施禮問道：「此位足下，何處人氏？高姓大名？皇上傳宣。」柳絮道：「多煩將軍引見。」御林軍引到五朝門外：「請住步，待奏天子，然後傳宣。」「有勞尊駕。」御林軍上殿：「啟奏萬歲，公主招得一位駙馬，在五朝門外。無旨不敢擅入朝堂。」天子傳宣，柳絮上殿，山呼萬歲。
　　武帝御坐，把龍目一觀見柳絮，大喜，便問：「卿家某鄉人氏？姓甚名誰？」柳絮奏道：「臣係洛陽人氏，上大夫柳眉之子柳絮。為上京省親，臣父為國出力，奉命出征。父子未得相逢，小臣現住三法司衙內。今蒙公主不棄才疏學淺，把繡球招臣，恐福薄難當。」天子大喜：「原來柳大夫之子，你父出兵，未知勝敗。卿家回刑部衙門，候朕起造駙馬府，然後御賜花燭團圓。眾卿退班。」
　　柳絮經過彩樓前，有大小太監截住，叫聲：「駙馬慢走，公主有請。」柳絮說道：「煩勞引見。」太監引到簾前下禮：「小臣見駕，公主千歲。」公主道：「平身請坐，請問公子，誰家子姪，高姓大名？」柳絮道：「小臣原係洛陽人氏，上大夫柳眉之子柳絮。」公主大喜：「原來是忠臣之子。請問公子上朝，見父皇主意如何？」柳絮說道：「臣見萬歲，蒙聖恩命臣回刑部居住，待傳聖旨，將上大夫衙門改為駙馬府，然後御賜花燭。」
　　公主一聞，心內不安：「他父在朝，忠臣烈士，仇人太多，恐被暗害。曾聞公子滿腹經綸，求君作首詩詞，日後為憑。」柳絮道：「臣實才疏學淺，不敢獻醜。」公主道：「君有滿腹經綸，何在謙辭。」柳絮說道：「請問以甚題為目？」公主道：「就將姻緣二字為題。」命侍女賜文房四寶。柳絮領命，把筆一揮，已成詞句：
　　　　宿世姻緣今日酬，滿天雲雨在河洲。
　　　　佳人暗把蟠桃獻，才子乘鸞公主樓。
　　　　他朝若得姻成日，同樂歡娛過百秋。
　　　　鮮花不比閒苗亂，直待扳龍跨鳳求。
　　駙馬將詩遞上，侍女送上，公主一看，稱羨其才：「公子請回，待本代長回旨。」駙馬回衙，郝家父子迎接，齊聲恭喜：「賢姪身榮可賀。」柳絮道：「皆賴叔父洪福。」進書房寫書，命家人帶回家鄉報喜。
　　欲知假駙馬如何設計冒認？且聽下回分解。 
