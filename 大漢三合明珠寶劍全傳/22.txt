
　　詩曰：
　　　　金蘭睽別已三秋，此日相逢盡慰惆。
　　　　同心同德扶邦國，名錶凌煙興並休。
　　且說馬王爺兄弟四人，在縣署大怒：「他日奏聞聖上，把你九族當誅，不足為奇。幾乎誤了朝廷柱石，爾知罪否？」知縣叩首：「容稟，卑職雖聞駙馬之名，恨我未曾拜識；駙馬雖也說真名姓，卑職恐防光棍冒認；朝中命官，持罪非輕。細想駙馬既為才子，誰肯男扮女裝？誰人知曉駙馬忍辱偷生？刑法乃朝廷所設，不是下官私造。未曾聖刑，駙馬招認。現有招詞奉獻，無奈收監，詳文上司。上司不把駙馬情由奏上，單奏大盜騙奪閨女。部文駁落，要行正法，奉旨監斬。幸得福大壽長，王爺搭救。」
　　馬俊一怒：「吾弟已說知名姓，朝廷也曾各處出諭訪尋駙馬。豈有不知，理宜查察。爾尚在本公案前，搪塞分辯，罪無可免。立請聖旨，摘去衣冠。命交府監拘禁。待異日發落。」又命：「鄰邑周輝署印赴任，捉拿土豪富大雄到來。將功論賞。」「卑職領命。」帶隨衙役出行。
　　一到富家，家人看見太爺親臨來到，急報員外。大雄迎接：「請問年叔到來，光降敝宅，不勝幸甚。」縣主喝聲：「爾禍事已至。前者送此犯人，乃是朝中駙馬。今奉王爺之命，特來拿你。」吩咐差人，動手鎖回衙罷。
　　家人將此事稟知主母，潘氏聞夫被獲，自思：「姑娘逃脫，皆是奴之所計。不免親到公堂稟明此事，可以贖夫之罪，也未見得。」只得拋頭露面，上到公堂。只見縣主大爺在堂，雙膝跪下。夫君縛在堂前。馬俊說道：「貴縣請起。」吩咐帶上堂來。富大雄下跪：「王爺在上，小童生無罪，為何縣差拘押鎖拿？」駙馬開聲道：「爾抬頭認得我否？」大雄一觀：「未識尊官是誰？」柳絮說聲：「不識當今駙馬爺柳絮麼？昔日苦逼多般，被害落在爾家。爾妹子念我金枝玉葉，情願終身相托，無嫌我係落難之人。事雖亦是，爾在河下貪花至此，應當回心，該念骨肉之情。送我夫妻上到長安，豈無榮華之日。不應持交官勢，陷害駙馬。有何言語分辯。」
　　大雄回聲：「容稟，既為朝廷命官，誰人得識。亦不應蕩落煙巷之地，男扮女裝。誰不道是光棍假認駙馬，何人肯信。望王爺開恩恕罪。」駙馬大怒：「古今名人，誰無災難。應該將你處死，念在爾妹子之情，交回爾妹就罷，若無妹子，決不容情。」大雄回稟：「舍妹與駙馬爺，宿世姻緣，恐吾見責，是日逃出，未知凶吉。」
　　駙馬聞言大怒：「爾害本公猶可，爾妹子係是同胞，尚且逼死。」喝令皂班：「舉板重打四十大板。」皂差領命打板二十，大雄叫苦連天，皮開肉爛。看見一婦人抱板求懇：「駙馬息怒，小婦人係潘氏，特來出首小姐之事，昔日蟻夫有辱於駙馬，小姐私結羅幃，難怪蟻夫所辱。後來小姐亦是奴之出計，女扮男裝，主僕三人，上長安面稟丞相，搭救於爾。一出門行已有數月，未有回音。」駙馬回嗔作喜道：「該把大雄重責四十，但念你妻之面上，免了一半。」吩咐：「住板，待本公回朝，一見二夫人，接爾上京，自有姑嫂重逢之日。」大雄負疼，夫妻謝恩而回。
　　縣主擺酒，馬俊命張李二人返回客店，遷放什物，是日登程。吩咐：「貴縣與我辦兩款事宜。委差捉拿葉世雄，將來依正國法；一便拜本回朝；一便命人往河下，去十娘舟船查問，將柳金娘接來；爾衙內安身，不可有誤。」「卑賤領命。」
　　四人起馬，一到江邊。聽聞有婦人之聲，叫：「賢弟，爾且慢走。」柳絮回頭一看，見是姐姐。柳絮下馬，叫聲：「姐姐，把爾終身之事，托在縣衙。弟今上京，稟明叔嬸，然後迎接。」金娘含淚：「愚姐不幸，失身煙花之地。有甚顏面，見爹娘並伯叔乎。但望爾開枝發葉，高升祿位。念在至親，不使我父母香爐冷落。」
　　語罷，兩淚交淋，將身投下水去。駙馬見此，手忙足亂。命河下之人：「用心搭救，自有重賞。」河間水手，奮勇向前，濯淵尋覓。打撈屍首上來，面如土色，半息全無，哀哉身故。柳絮痛哭，淚難禁落。馬俊亦見傷心。眾兄弟摧逼登程。柳絮無奈，止淚吩咐：「貴縣代我備棺收札。」縣官領命。是日柳絮隨二人，覓地安葬。大哭拜奠一番，鎸碑記念。事已停當，四人直望登封而行，不表。
　　再說登封縣內，有一姓鄺名鳳，花名放山虎。是左道旁門之故，身居土豪，常常勢壓凌人。是日經過馬二門首，見他閉門不開，未知何故。況近聞馬二店內，有一美人。待吾踩入試探虛真，命人直入。馬二一見大驚，認得是土豪老爺，急眾人坐下。「請問員外，到來何事？」鄺鳳說道：「馬二為何不開鋪，其中必有緣故？」馬二說道：「員外明見，近日全無生理，難以度日。因此閉門別業，另尋工作，近度韶光。」土豪微笑：「近聞爾店中，有些歹事。」命人去查。眾奴領命，查過：「回稟員外，馬二胡應之語。裡面有一細女，十分美貌。未曉何方人氏，藏住店中。」
　　土豪進入一看，汗流滿頭，慾火難禁，命家人搶來。馬二向前攔住：「員外切勿動手。我小姐他不是別人，是我主人馬俊悅心王之妹。我原馬家之僕，今王爺往外公事，不日就回。留下小姐，在我夫妻伏侍。他上荊州，訪駙馬而行，不日回來，幸勿欺藐。」土豪大笑：「但聞馬俊之名，未見其面。爾借他之勢，驚嚇於我。慢道馬俊妹子，就比天子之妹，何足為奇。」命家人動手即搶去了。
　　王姑淒楚難言，馬二哭哭啼啼，大聲小叫：「眾位救命。」街鄰懼匪兇惡，個個隱不出聲。馬二欲尋短見，妻子勸道：「你不用如此，不若今夜收拾登程。往湖廣荊州，或者路遇王爺，稟明其事。待王爺起兵來救，亦未可定。」馬二是晚夫妻逃走去了。街鄰總不知覺。鄺鳳得了王姑，皆回家中。心滿意足，不表。
　　欲知王姑生死，下回分解。 
