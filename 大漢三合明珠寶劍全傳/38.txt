
　　詩曰：
　　　　妖道臨軍法術高，眾兵災難也難逃。
　　　　逆天到底終須失，自有高人代漢勞。
　　且說屈忠成、王勇，到軍師帳中商議。法成出到大營，命人傳齊眾將聽令：「就請王勇將軍，統兵一千，以為先行，貧道押住後隊。命米元帶兵在山腳之東埋伏，命雞肅在山腳之西，帶軍埋伏，但聞號炮一響，一齊殺出。趙仁、錢光、孫旭、侯相，居貧道左右，旋轉接應。」安排已定，王勇使一柄大刀當先。旌旗展動，炮響連天，提兵出寨，便與羅清打話。
　　兩軍對壘，鼓角齊鳴，大戰赤松林前；塵土遮天，槍戟可當，不分高下。馬俊見勝負未分，連發號炮，催各路之兵，埋伏之將，聞號炮一響殺上。妖道自思：「觀此寨主未必取勝。待貧道略展微術，將他殺敗，以表頭功。」法成催騎上前接戰，馬俊見他後隊擁上，亦催動人馬助陣。戰有多合，妖道取出打將砂，念起咒詞，望空一拋。砂如斗大，落不計數，兵將難以抵擋，頭破腦出。聶法成忙傳，各路埋伏之兵，一齊殺出，漢軍大敗，死者不計其數。馬鸞英在後，見有妖法利害，即鳴金收兵，馬俊大敗回營。妖道收回寶砂，不追趕，掌得勝鼓回山不表。
　　且說馬鸞英兄妹回營，眾將隨後各歸隊伍，上帳繳令。鸞英道：「妖道演出邪術，把我兵大敗，傷的傷，死的死。頭陣被他挫此銳氣，於軍不利，如之奈何？」羅清、岑鐵虎等道：「稟上王爺，看那妖道，未曉用甚的偽術？交鋒之際，但見飛砂亂墜，其大如斗，刀槍難以招架。弟思王爺、王姑隨身亦有法寶，明日何不盡起大兵，我等首尾相顧，盡力向前，奮殺他兵。王爺、王姑大顯法術，何難此將不滅乎！」馬俊心內自想：「為將者，奉命於外，朝廷重託，難道按兵偷安不成？」吩咐：「列位將軍，本藩明日統領大兵，與他決一高下。傳令大小諸將，上帳聽令。」到了明日辰牌時分，眾將登營俟候，馬俊上帳，鸞英在側。「羅清聽令，你可帶二千人馬，先行討戰；本藩隨後，眾將左右分開，鸞英押住陣腳，務必首尾相顧。」
　　妖道聞報，即上帳，喚齊各將，俟候聽點。王勇、屈忠成入營，看軍師調用。聶法成道：「主公寨主，今日此戰，非比尋常。前者貧道敗他頭陣，傷他人馬，心中不憤。待貧道今日大顯神通，殺他片甲不留。」羅清兵到山前，大罵妖道不絕；妖道命王勇出兵與他對敵，二家混戰。羅清用兩柄銅錘，重八十餘斤，催開坐騎；王勇亦用大刀，重有百餘，催馬前來；爾衝我撞，馬頭貼住馬尾，左舞右遮攔，右舞左招架。正是：「棋逢敵手，將遇良才。」戰有百餘回合，不分勝敗。
　　馬俊陣後見羅清不能取勝，心內思量：「今不祭此寶劍，更待何時？便趕馬上前，念動真言，祭起寶劍，豪光罩住賊兵眼目。剛得成功，妖道在押陣後說：「不好了，久聞馬俊有此寶物，吾今不演手段，那知我法術高強。」唸唸有詞，祭起收寶袋，飛在半空。袋口大有數尺，開闔自如，似有吞噬之象。一陣陰風，將寶劍收入袋處。妖道塵拂一撥，豪光散去，袋歸法成手中。
　　妖道又祭出一物拋上半空。霎時，一石似重數百餘斤，在判官頂上，看看墜下。馬俊心中著急，把飛天帽戴起，只得騰雲而逃。大石落下，壓死軍士無數。妖道收回邪寶，羅清見馬俊騰雲而去，舍卻王勇與妖道交鋒，戰不數合，又被法成祭起斗大寶砂，望空墜下，打著羅清肩膊，負疼脫襟，策馬而逃。
　　鸞英見軍兵踐踏，死者不可勝數，心中焦躁，催起紅鬃馬，手拿雙刀，上前擋住，大喝一聲：「法成妖道，王勇匹夫，休得逞強，用甚邪物，敢傷我將。爾看姑娘取爾首級。」王勇把刀砍下，鸞英雙刀亂斬。左遮攔，右遮攔，左插花，右插花。王勇豈是鸞英對手，妖道恐王勇有失，上前協戰，終不是王姑對手，料難得勝。聶法成祭起打將砂來，紛紛墜下。兵士不能急避，傷者甚多。
　　王姑見他此物，知是邪寶。把乾坤網祭起，將砂蓋住，寶砂被他網盡。聶法成見乾坤網蓋落此砂，急祭起收寶袋。一拋拋在半空，袋開大口向王姑舞弄，竟將乾坤網、寶砂收入袋內，飛回妖道而去。王姑大怒，又將八卦仙衣向妖道一鋪，又被用劍一擺，歸於袋中。氣得王姑面如土色，口不能言，憤恨填胸。妖道吐出月華石，欲打王姑；幸得神拳阻擋，不致有傷。柳絮在後，看見大敗，兵士多傷，急鳴金收軍。馬俊兵敗，且戰且走，退二十里下寨，不表。
　　且表屈忠成、聶法成得勝，王勇奮前，妖道止住：「窮寇莫追，料此等輩，那在吾之目乎。暫回本寨，異日起兵，將他攻破，生擒未遲。且說馬俊兄妹，被妖道殺敗。寶物被收。眾將幸未有損，查點兵士，死了數千。羅清負疼入營調治。掛出免戰牌，各回營伍。吩咐柳絮包剛監軍，日夜巡邏，修好炮位，多備火藥煙硝，以防敵兵偷營劫寨，坐臥不寧，不表。
　　且表鎮東將軍楊豹，奉旨帶兵五萬，離京非止一日，已到營前不遠，紮下營寨。吩咐命人入營通報：「請王爺馬俊接旨。」軍士報入中軍帳前：「稟上王爺，有聖旨到，請令定奪。」馬俊聞報，知是救兵。統齊文武將士，大開中門，齊跪迎接聖旨，入了大營安奉。一見楊豹，眾將迎入營中。先將聖旨開讀，詔內命鎮東將軍楊豹，到營任從調用。命人辦酒與將軍洗塵。酒擺營中，各人依次而坐。
　　馬俊與楊豹同席，談論舅表之情。鸞英到營，表兄妹相見，說起母舅身故，不勝悲悼。講話一番，楊豹問：「前者出戰，勝敗如何？因甚高掛免戰牌？」馬俊將被妖道邪法，這般這般，一一說明。楊豹道：「朝廷救兵已至，不若明日開兵，待表弟會他一陣，比個高低如何？」馬俊說道：「兵出遠來，未可遽動。況妖道利害，將愚兄寶劍及妹子寶物，盡被收去。待商議停當，另行計策，然後出兵未遲。」楊豹依命。
　　大家飲罷，馬俊吩咐柳絮、包剛：「晝夜鳴金，小心巡哨，切勿疏懶，恐防有失。」又說：「楊豹表弟，爾之救兵，遠行到此，恐防賊人窺伺，爾亦番回監督才是。」命張珍、李鳳各營：「人不可離甲，馬不可離鞍，小心在意！」三將領命而行。馬俊兄妹，眾將齊送不表。
　　且表是晚馬俊、王姑、馬雄、郝聯同到羅清營中問候，負痛如何？羅清道：「痛歸骨髓，恐不能濟事了。」馬俊道：「何出此言，珍重保養，吉人自有天佑。」吩咐左右人：「將金瘡藥多敷，小心伏侍，下日重賞，愚兄等回營。」羅清說：「恕不起送。」相別出回大營，命人相請柳絮、包剛二人到營，兩傍坐下。馬俊道：「朝廷救兵已到，但妖道猖獗，眾位有何高論？」柳絮道：「兄長與王姑法寶，尚被收過，那人與他對手？若謂陣上交兵，妖道不倚邪法何懼之有。若破此妖道，殊尋法力高者，方得成功。」
　　兄妹二人，正在揣度。王姑道：「有了，當日慈悲聖母，付下難香；但有危急之際，焚起香來，自然有救。待愚妹虔誠，明日五鼓叩拜，望慈悲救護。惟兄長三合明珠寶劍，乃王禪老祖秘授，稟知老祖，自然決斷。」馬俊道：「愚兄自受重託，焉能離營遠出。」三思無計，忽然有了：「我今命趙虎前往，尋到水濂洞，一一稟知師尊，看他發落。」兄妹計議已定，不表。
　　欲知王姑焚起難香，趙虎到水濂洞，如何處置？且聽下回分解。 
