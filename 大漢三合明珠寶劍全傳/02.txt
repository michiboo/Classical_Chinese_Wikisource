
　　詩曰：
　　　　天生豪傑性剛強，奸拒不正惹禍殃。
　　　　輕死鴻毛誠義重，博得英名萬古揚。
　　卻說馬俊見打死丁光，跑到包剛家下，說聲：「賢弟，某為不平，一時氣憤，打死丁豹之子丁光，為救劉家生之女起見。今將軍起兵擒拿，某特到來，與賢弟借些路費盤纏，以往別處而行。」包剛說聲道：「大哥，弟屢屢相勸，不可生事。正是：『為人靜處尋安樂，便似清閒一逸仙。』今又生出事來，兄往別處，弟應同行外出。奈家慈有恙，難離膝下，不能作伴。現有白銀二百，送與兄長，逃出在外，俾為路費。聽弟一言奉勸，牢記在心：『各家便掃門前雪，莫管他人瓦上霜。』兄在外處，早晚自行保重。但有安身之處，可即鴻寄一音，免弟常懷掛望。但得慈母安康，小弟自來尋兄同聚。今日之去，到了二哥府處，說上一聲，他或有計策，免遭刑陷。不可遲慢，快走為上，恐被兵丁所擒！」馬俊收下銀子，入內拜辭伯母，又囑包剛小心伏侍尊堂，辭別急走。
　　到了柳絮家下，兄弟相見，柳絮接入：「兄長光降何事？」馬俊說道：「某見青天白日，搶奪人家婦女，一時氣忿，為見不平，救了劉家之女，打死丁豹之子丁光。今聞起兵捉拿，蒙四弟贈銀數百，得作盤纏。特到賢弟貴府相別，未知重逢於何日，後會何時？」柳絮大氣一聲：「罷，罷！小弟本當同行陪伴，奈家慈在堂，年紀衰邁，難離膝下，不得隨行。望兄恕罪。今有路費奉送，望兄收下。但在外隱性怡情，以善養其浩然之氣，閒是閒非休向分解，不可生出事來，懇兄留意。待弟不日上京，見了家君與你打點，自然脫去其禍。」言罷，依依不捨，二家灑淚而別。
　　馬俊回鄉，攜著妹子，一路改名換姓，擇路而行。心中思想：「何不將妹子帶到母舅居住，是為妙也。」不多幾日，到了舅父之處，把情由一一說明，舅父聞言罵道：「爾個奴才，在家不守王法，將人打死，貽累滿門。倘被官擒捉，性命休矣！不免暫留妹子，在吾家中料理，爾可急忙逃往別處。」
　　馬俊拜別，登時起程。非止一日，不覺到了湖廣荊州處。見一高山，左旋右轉，樹木森林。龍虎相登，風景觀之不盡。忽聞鑼聲一響，走出嘍兵，頭紮紅布，手執兵械，大聲要買路錢，方容過去。
　　馬俊冷笑開聲：「你為綠林，打截客商，搶掠行囊，目無王法，罪不容誅。我且問爾，此山何名？大王姓甚名誰？誠恐相識好友，亦未見得。倘無相識，然後買路錢相送未遲！」嘍囉大喝道：「不識丹鳳山大王，姓石名如虎，武藝高強。慢道是你，就當今天子經過，亦要的下五爪龍袍，方可過路！」馬俊大笑：「某走過四海五湖，水陸強人見盡千萬，未聞石如虎之名！請爾大王下山，與某戰得三個回合。若勝得某家，甘心拜服，願為執鞭隨鐙之勞。若戰我不過，要你大王退身隱避，讓別人為王。倘不依允，殺上山來，焚燒賊寨，寸草不留！」嘍兵大怒：「你好大言不遜，把你姓名報上。」英雄大笑：「某無人敵是也。」
　　嘍兵走上山來，轉入聚義堂。將響馬鼓亂打。大王上堂，嘍兵跪稟：「有一赤面漢子，不肯買路錢，還要大王下山，與他戰個高低。勝得他，甘心拜服，願為下役。勝不過他，大王還要退身，另立寨主。倘不依允，殺上山來，寸草不留。」寨主大怒：「可曾問他姓名？」嘍兵道：「問過了，他說無人敵是也。」大王一怒：「誰敢在太歲頭上動土！」傳令大開寨門，帶兵出敵。馬俊聞鑼鼓驚耳，心內思量：「賊兵好似風捲殘雲，馳驟而來，恐寡不能敵眾。」只見大王頭戴金盔，身穿黃袍，手持一柄大刀，身騎青鬃馬。
　　大王一見馬俊，面如赤色，身高一丈，並無盔甲，手持雙鞭。大喝：「何方狗賊，敢出大言，要我出戰？」兩不答話，一刀照頭斬來。馬俊不驚不慌，將雙鞭架住道：「且住手，你我不是殺父之仇，皆因一言不合，要定高低。諒你一人一馬，不是我的對手。或者一齊兵將上來，以眾敵寡，希期敵得某過。」大王說道：「住口！三人欺兩，豈是英雄好漢！」傳令兵將，扎住陣腳，不許亂動，幫助者斬。
　　馬俊見他傳令，心中大喜，上陣二人大戰數十個回合，未分勝負。馬俊假敗逃走，寨主催馬向前：「爾那裡走？」被馬俊手急眼快，用殺手鐧，一鐧打他落於馬下，不傷他的性命。大王見他如此英雄蓋世，心甚折服，便道：「敢請壯士上山，莫嫌屈駕，敘談一二，意下如何？」馬俊自思無處安身，未得其便。今有機會，亦暫承允。
　　二人即便上山，請到聚義廳坐下。石如虎問道：「請問足下，高姓大名？今欲何方，請道其詳。」馬俊道：「某姓馬名俊，因在家中好打不平，將丁豹之子丁光打死……」一一說知。石如虎心內暗想：「馬俊如此英雄！」便問道：「弟與足下結為兄弟，意下何如？」馬俊道：「蒙兄過愛，願為手足。請問貴庚？」石如虎道：「小弟年已十八矣。」馬俊道：「吾虛長一秋。」二人秉燭，當天結拜。自此石如虎，招兵買馬，積草屯糧，尊馬俊寨主。
　　欲知後事如何？且聽下回分解。 
