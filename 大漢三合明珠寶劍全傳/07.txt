
　　詩曰：
　　　　君子之交道義親，芝蘭氣味與同群。
　　　　輔仁致善皆堪則，爭利相殘豈足雲。
　　卻說釋放了柳絮，張珍、李鳳大喜，轉回相府報功。張珍道：「慢走，酌議妥貼，方能回報。倘奸相知覺，不當了得，事乾性命。倘若問道殺了駙馬情由，一一說知。為是刀上全無血跡，亦無對證，難以遮瞞。」李鳳大歎一聲：「是了，是了。不若將弟左腿，斬卻一刀，將血染在刀痕，表為確據，方可有言回太師。」珍大歎道：「捨身仗義，真真古烈士也。」李鳳就把綾褲退下，將左腿斬了一刀，鮮血淋漓，咬牙忍痛。張珍用藥一敷：「義弟呀，真真受驚。」
　　二人即走，齊回相府，見奸相坐下，二人下禮繳令。丞相問道：「將駙馬如何行刑？如何發落？爾可從頭說上來。」張李應聲稟上道：「小的奉命，將駙馬帶到通津林處，把他殺了。屍骸墜水，毫無知覺。蒙丞相准信，不用首級回繳。因此連頭帶腳，盡放波濤。原刀獻上。」奸相見刀有血跡，准信。二人記功不小。二人拜別，歡喜而回，按下不表。
　　單表假駙馬屈方，呼聲下大夫韓通道：「小生諸事不曉，望大夫教導。」韓通即執筆寫告示一張：
　　張掛頭門。下大夫韓通設計，對假駙馬道：「昔日柳絮，原籍河南洛陽人氏，父親柳眉官拜上大夫之職，目今帶兵往征丹鳳山響馬，未分勝敗。母親賈氏，並無兄弟姐妹。單有結拜四人，為首大的姓馬名俊，第二柳絮，第三郝聯，第四包剛。結拜之交。馬俊打死人命，逃走在外，未知落在何方。勞心緊記，恐怕朝廷查問，不能答對，那時敗露，惹禍非輕。彩樓招贅之時，有首詩詞，待下官寫稿，懇公子念熟，提防公主狠狠盤問起來。洞房之時假裝一病。洞房之酒亦不可多飲。早求雲雨之歡，但得公主失身，公子萬事無妨。」韓通一一教熟，不表。
　　單表刑部之子姓郝名聯，見父親病好，稟上爹爹：「孩兒欲往陪伴駙馬，免使二哥冷落，未知嚴親意下如何？」刑部大喜道：「我兒既有兄弟之情，幸得為父安康。去則去，不可生事。往日柳絮，未得身榮，任你粗言亂語，未必見怪。今日身榮，恐有得罪，便成不雅。」「孩兒遵命。」
　　郝聯上馬，一到駙馬府前，把門家人，大聲喝道：「住馬，今日不可亂進。駙馬有示諭掛出，不論國戚親朋，叔兄弟姪，內外官員，暫停進見，再遲半月，然後相會。」郝聯把目一觀，腹內思量：「為人得此地位，便作驕奢態度。身榮未久，閉門絕客。應該闖進，無奈嚴親有命，吩咐不可生事。」忍耐轉回衙第，下馬直進內堂。一見父親下禮。
　　郝雲龍問道：「我兒為何去而復轉？」郝聯道：「爹爹明見，可恨柳絮無情，身榮未久，無分親厚，出諭示雲，總是借天子口氣，閉門養病，絕客不會。孩兒意欲闖進，惟遵父命，不致躁行。因此帶怒回衙，請爹爹定奪。」刑部暗怒：「你這畜生，今日身榮未久，凌人傲物。又辱令尊一生忠烈，為國勤勞，有日相逢，尚何顏面見我乎？」吩咐：「我兒回書房攻書，不可怒氣，恐傷身體，反受不孝之名。」「謹遵父命。」回到書房，憤怒吞聲，按下不表。
　　單表上大夫柳眉，帶兵一萬，到丹鳳山前。前軍不走：「稟上元帥，遠望賊窠，閉緊寨門，請令定奪。」元帥傳令，人馬列開。催馬向前，把目一觀，暗歎：「真好山景，不枉賊人猖蹷。」腹內思量：「我兵初到，人馬睏倦。不若扎住營頭，善計招安。賊若不允，然後對敵未遲。」傳令：「安營埋鍋，離山東南角二十里下寨。」
　　賊兵進入聚義堂報知，將響馬鼓亂打，驚動兩位大王升堂。左為馬俊，右邊石如虎。嘍囉跪上：「啟稟大王定奪。」二人上馬，帶齊頭領，到敵樓一觀。望見帥字旗，寫著上大夫柳字旗號。隊伍分明，旗幟飄飄。馬俊暗想：「柳眉乃義弟柳絮之父，身在朝堂，官拜上大夫之職，如何帶兵征伐？某家明白了。他未知令郎與我結拜是真。本待出兵對敵，恐傷兵將，日後無顏相見義弟乎！」大歎一聲：「能做他不仁，莫做我不義。」傳令頭目：「緊守寨門。勿使官兵上山，用炮石守住隘口，勿使來往。」
　　二位大王回轉聚義堂商議，石如虎開聲：「請問大哥，觀看營盤，何此畏懼？往日兄視官兵猶如草芥，今聞柳眉之名，似有退縮。他是何等人物，如此畏懼耶？弟心欠解，望指其詳。」馬俊冷笑回言：「賢弟知其外，不知其內。我比柳眉，再世韓信，復出管樂，何懼之有？獨惜他令郎柳絮，與某結為生死之交，愚兄常常思念於心，豈有出兵對殺之理。」石如虎聞言：「原來如此。既然叔姪之呼，難以對敵，如之奈何？」馬俊道：「待愚兄明日起程，留下印信，賢弟署理。但有官兵罵戰，說大王有病在身。待病好，然後交兵。倘有官兵架炮攻山，可用心防禦。只可放箭，不可打炮。待愚兄駕起騰雲，飛入長安打聽。若係柳眉自逞其能，領兵征某，然後回山對殺未遲。若係奸臣計害，命文官掛帥，借我之力，斬他之首，實在不忍。」
　　石如虎聞言大驚：「大哥欠思！你是朝廷重犯，豈有孤身飛入羅網之理。倘有疏矢，豈不是燈蛾撲火！」馬俊大笑道：「昔日與他令郎結拜之時，誓同生死。今往長安，無事則罷，但有事情，爾可提兵為我報仇，雖死亦無恨矣！主意已定，幸勿強留。」即帶了盤纏，寶劍藏身，駕起騰雲，飛入長安而去。事非一日，已到長安不表。
　　欲知後事如何？且看下文分解。 
