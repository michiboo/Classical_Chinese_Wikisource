
　　詩曰：
　　　　國運當興出瑞臣，同歸一殿聖明君。
　　　　賡歌此日稱良遇，蕩蕩無名感主恩。
　　且說包剛，奉了天子詔旨回山。眾文武齊跪接旨。開讀其詔曰：
　　且說文武官員，望闕謝恩。柳絮上前道：「恭喜賢妹敕封貞節王姑，聖旨回朝之日，另行封職，皆賴恩兄之力。」又問：「四弟可見家君父母安落否？」包剛接聲：「令尊納福，臨別之時，吩咐完功，早日面回。免天子留意，亦免公主盼望。」馬俊轉問：「你可曾面聖否？」包剛曰：「多蒙柳伯父引見，得受皇恩，封為行營總管先鋒之爵，印信得領。」馬俊大喜，命人在山前高搭擂臺，掛榜標名。
　　柳絮差人，往黃土山，請趙虎帶齊寨兵，兼夫人前來聚會。小軍領命，望到了山前，趙虎聞言傳入。小軍叩頭：「奉駙馬王爺之命，請大王帶齊寨兵，請夫人同行，到飛鵝嶺萬壽寺會兵。」趙虎重賞來人，傳令：「起行！請二位夫人同往，駙馬在前途等候。」夫人大喜，收拾行李。大王督兵，放火盡燒山寨，免留後患。
　　又表奸賊商議，見兵精糧足；軍師請主公自稱王號。是日宰豬殺羊，祭告天地，自稱魏王；封木雄為興國大元帥。聲揚傳入歸德城，文武會同酌議，拜本回朝不表。
　　再表趙虎到營，進入一一見禮。富夫人攜馬夫人進內，王姑相接。後宮姑嫂相稱，聚話一場。富小姐見駙馬，兩淚交流：「賤妾今日與君重逢，皆賴趙大王之恩。若無大王，死於奸人之手矣。」趙虎道：「夫人之難，皆我之過，何稱恩德。」馬俊道：「久聞仁兄之名，殺死妖道，趙兄之功非小。昨曾奏本回朝，亦多敘仁兄功勞，旨內蒙聖恩暫著在某營內；待回朝之日，加封官爵。請來重見一禮！」趙虎回聲：「棄邪歸正，在王爺標下為部將，足遂平生之志，焉敢受此大禮！」
　　馬俊傳令：「辦酒。」一齊文武入席，各分席次而坐。趙虎開聲：「幸蒙相召，一路行來，見許多打擂英雄，紛紛走馬不絕。令妹開擂之日，懇王爺小心監察，免失王姑之志。」馬俊笑道：「煩趙兄是日與駙馬登臺，撥兵三百在擂臺左右提防。請馬雄叔父掛出卷紅賞格禁條，在擂臺前張掛曉諭。」
　　明日是王姑開擂之期，到時王姑虔心沐浴，移步來到擂臺前，看見人擁如山。又見擂臺擺出，左右一連三處，按天、地、人、三才陣勢。高有七尺二寸，闊有三丈六尺，擺出重重故事。左有「龍虎風雲會」；右有「獅子滾球歡」；前有「大鵬展翅遮雲日」；後有「為陣玄武臨」。左邊一匾額寫著：「忠烈臺」，有一對聯，對曰：
　　　　君正臣賢安社稷，兄忠妹節定山河
　　右邊匾額寫著：「雌雄臺」，又有一對聯曰：
　　　　任教天下英雄漢，難勝飛鵝烈女流
　　中央一匾額：「比勢臺」，又有一聯其聯曰：
　　　　拳打南山猛虎，腳踏北海蛟龍
　　上臺掛出賞牌：
　　且說王姑開擂，每日定與三位英雄對比；每一人三個回合，議定雌雄。種種不是王姑敵手不表。
　　又表是日，天子早朝，司馬相如出班奏曰：「啟上萬歲，今有歸德鎮文武官員拜本回朝。奏說：『屈忠成自稱魏王，在東炮山造反，招兵買馬，木雄為帥。』請旨定奪。」武帝大怒：「國賊猖獗，背負國恩。扶齎朕敕到飛鵝嶺萬壽寺，宣馬俊帶兵征此逆賊。」
　　惱了班部中一人，官拜大司馬長平侯姓衛名青，口稱：「萬歲，難道定要馬俊提兵，方能收除國賊不成？他監守擂臺亦是大事。乞賜三萬雄兵，微臣敢掛帥登程，剿滅國賊，以報厚恩。」天子微笑說聲，「卿家年紀老邁，恐非往日之能？倘有疏失，損吾國家梁楨，朕安忍乎？」衛青心中帶怒：「臣雖年邁，英雄還在；尚不落於奸賊之下，若不殺此逆賊，誓不回朝。」天子說：「卿家一片忠心，為國出力，誰人相助？眾卿薦得來。」
　　班部中刑部郝雲龍上殿奏曰：「臣子郝聯，頗諳武事，願為先行。」天子准奏，宣卿家之子上殿。刑部命郝聯上殿。俯伏山呼，行定君臣之禮。「寡人就命老將軍為帥，郝聯為先鋒。帶兵三萬，願你馬到成功，早奏凱旋。」君臣退朝，旨下兵部。點雄兵三萬，各營將佐，任從衛將軍調用。不表。
　　單表柳眉回衙，吩咐柳安家人：「多帶口糧，日行夜住，直程走往飛鵝嶺，報知馬王爺，爾說道：屈賊造反，在歸德鎮外東炮山招兵買馬，有篡逆之心；衛司馬不服老邁，掛帥提兵；公子為先鋒，領兵出力。如此所為，恐防有失，請王爺快撥兵，前往相助搭救，免失忠臣之命。」家人領命而行。
　　再講衛青歸家，辭別顧氏夫人，帶兵起行。有日兵到山前，三軍報上：「稟知元帥，遠望賊窠，旌旗展動，劍戟如林，特來報知。」衛將軍令人馬列開，看見反賊自稱魏王旗號，不覺大怒，吩咐安營下寨，埋鍋造飯，小心鳴金巡邏。明日飽飧戰飯，兩軍對殺。
　　奸賊之弟屈忠立，帶著軍師卜道安同行。放炮出山前觀看，命嘍兵放下吊橋：「待某與衛青一戰。」見衛青手拿鋼刀，腳踏青鬃馬。衛青罵聲：「屈忠立奸賊，官拜鎮國公之職，爾兄屈忠成身為丞相，受國厚恩非淺。心尚不足，兄弟造反。天兵一到，尚不投降獻首。還敢在馬前耀武揚威，如此抗敵天兵。」忠立大怒：「朝廷無道，君不得而臣，父不得而子。以致生民怨望，不得不反。爾年近七旬，閻王簿上，漏爾之名，尚逞甚麼英雄好漢？」
　　衛青大怒，催馬搖刀，郝聯向前：「元帥住手，待小將擒賊以顯頭功。」擺上手上銅錘一個，催馬上前，接住屈忠立對殺。一衝一撞，約有三十個回合，二十個照面，不分勝敗。衛將軍見有一位道人，頭帶小帽，頭生二角。面如黑漆，身穿烏甲道袍，手持塵拂短劍。催馬上前舉刀砍落，道人招架，未通姓名。兩軍對壘，反兵大敗。被郝聯一銅錘打去，將屈忠立打死，墜落馬下。
　　道人一驚，不能抵敵，難以取勝，自思無奈，現出原形。烏龜在地下亂竄，噴出毒氣，遮掩雲霞，爾我不能相見。向住衛將軍照面一噴，毒聲攻心、忍痛難堪、登時氣絕、為國身亡。郝聯見此大敗，鳴金收軍。兩家收兵，道人現回人形身，收兵回山，嘍兵眾皆隱笑不題。
　　再講郝聯，尋回衛將軍屍首，用棺收殮。悲哭一回，吩咐滿營掛孝，命人看守，寄停營內，喪事已畢。郝聯見妖法利害，只得按兵不動。修表回朝，以待救兵，不表。
　　欲知東炮山可破否？卜道安滅否？且看下回分解。 
