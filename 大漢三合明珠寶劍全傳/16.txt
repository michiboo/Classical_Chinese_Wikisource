
　　詩曰：
　　　　才子佳人樂得儔，爾憐我愛兩相投。
　　　　赤繩繫足非今定，宿世來因結好逑。
　　且說富大雄公子，將銀贖了駙馬之身，一心為妾，命人抬轎而回。家中潘氏妻子看見，「請問公子，轎中之女是誰？」大雄叫聲：「娘子呀，見你常常身中有病，買來伏侍爾的。」
　　潘氏把轎簾一揭，看見美貌佳人。腹內一想：「夫說買來伏侍的，我說係搪塞巧言，實立為偏是真。日後夫婦反成不睦。」突生一計，對夫說道：「妾身往日與公子推算，說君今年不可逢喜。莫若待至來年，成親未遲。」公子冷笑：「家賢妻喜愛，小生豈有不依之理。」潘氏說聲：「令妹在繡樓寂莫孤單，縱有丫環，不悅他意。不若將新買之婢，喚入繡樓，陪伴小姐。待明年與君成親，意下如何？」公子說道：「好便好，恐舍妹不允。」
　　潘氏催步上繡樓，叫聲：「小姐快來。令兄新買一婢，美貌婦人。欲想收他為偏，愚嫂不允，爾快下樓，帶他上來。寸步不離小姐左右，有事係我擔待。」富柳英微笑下樓。一見哥哥下禮。公子叫聲：「賢妹，爾看此婢，但悅意帶上樓去。倘不如意，不可多事。」小姐近前一觀，見他美貌，十分合式。攜手同登繡樓。
　　駙馬裝成婦人模樣，舉步一到樓上，見禮坐下。小姐叫聲：「請問賢妹高姓大名？」駙馬裝成婦人聲音：「奴係洛陽人氏，轉賣襄陽。為有女賣身葬母，令兄買我為偏，令嫂不允。今見妝臺一面，甘心為婢。小姐下樓，命人捋酒搬上繡樓。各婢遵命，辦起佳餚美酒，送上樓臺。富小姐閉緊樓門：「請賢妹理席一歡。」駙馬說聲道：「奴為婢子，不敢同臺。」小姐道：「初到是客，不必多謙。」二家理席，大飲一場。正是：
　　　　酒不醉人人自醉，花不迷人人自迷。
　　駙馬是晚心歡，不覺大醉。小姐食完晚膳，命人收拾杯盤。閉緊房門，扶他理牀安寢。見他身材不似婦人形象，心內思想，把銀燈一照，身上並無小衣穿著。把手內一摸，露出男人陽具。小姐驚退幾步，大怒：「你是何等樣人，男扮女裝，欺騙家兄財物。」
　　駙馬驚醒，將身離牀，亂行施禮：「望小姐饒命。」小姐細觀：「奴看你相貌，不是下賤之人。其中必有緣故，好把真情實說，免驚動哥嫂不便。」柳絮說道：「小生係當今東牀駙馬、東平侯之職，上大夫柳眉之子，柳絮是也。被奸臣所害，逃出京外。又遇強人葉世雄，苦迫男扮女裝，賣落煙花之地，圖騙財物是真。自料難與強徒爭力，只得忍辱改裝，賣落婊子船中。爾令兄到此快樂，有眼無珠，不識我男扮女裝。將銀贖我身價，實欲為偏。幸得令嫂不依，得遇千金。酒醉敗露，望乞包涵。」小姐微笑：「你自稱駙馬，中途遇難，亦不可不信。爾既是有才的人，妾有對聯，請君對來。」駙馬說道：「小姐既有佳聯，乞賜小生一觀。」
　　小姐拾筆揮一對云：
　　　　風清月靜料知今晚無雨
　　駙馬對云：
　　　　天寒地凍必定明日成霜
　　小姐贊羨奇才：「請駙馬另上一層樓打睡。你是至誠珍重之客，千萬不可無禮。待妾明日差奴上長安打聽。若係真駙馬，設計放爾出生天。倘若冒認朝廷貴客，稟明哥嫂，送入公堂枷起。」「小生不敢多事。」手拈銀燈點上繡樓。
　　小姐和衣不敢解帶，一夜提防。見他珍重。是日天明，不敢驚動。下樓梳洗，轉入花園。見一老奴在此，叫聲：「富安快來。」「小姐有何吩咐？」我有白銀五十，差爾往長安而去。稟知公子，假作問候我母舅金安。往京城打聽，有個東牀駙馬，姓柳名絮。為奸臣所害，未知真否？打聽明白，回來暗稟我知。不可對哥哥明言。回來有賞。」
　　老奴領命，收拾行程。上堂告假：「稟上公子得知，小姐差老奴，問候母舅金安。」富大雄一聽：「妹子尚有點甥舅之情，何況於我。爾代我傳言，公子多多拜上問候。快去快回。莫使家中懸望。」「老奴曉得。」登程而去。
　　那位富小姐，手捧一盆熱水，眾侍婢齊聲：「小姐也曾梳洗過了，要此熱水何用？」「爾等有所不知，今有新侍婢，乃千金之體，忠臣之女。賣身到此，要你們小姐相稱。因此送水上樓梳妝，從此不許爾這班賤人上樓，恐驚小姐。每日三飧，送茶飯上去，到樓門叫聲：『小姐。』自有開門搬入，不許擅進。如違重打不饒。」
　　小姐將身上樓，關閉房門，輕敲閣板。驚醒駙馬：「小生睡熟未醒，望小姐恕罪。」「奴有熱水一盆，請君梳洗。爾但見我家嫂，裝成婦女之聲，免使敗露。倘一識破機關，妾命在於爾手。」柳絮道：「小生從命。」從此，二人日間同食，夜間分樓各睡，無半點私心。按下不表。
　　再表屈忠成奸相，逃出京外，一路假作奉旨巡邊。有日到歸德府外東炮山。嘍囉查問：「何處官兵？」米元太監回道：「是俺家到來，快上山報知大王，說爾母舅到。」嘍兵走入聚義堂，將鼓亂打，驚動大王，姓木名雄。「稟上大王，有一隊官兵，約有數千。聲聲說大王母舅要見。」
　　寨主傳令，大開寨門。甥舅相見，木雄道：「請問母舅，此位是誰？」太監回言：「就是左班丞相屈忠成，鎮旨大將軍屈忠立，司禮監姓雞名肅。」大王上前見禮。「請入敝寨。」人馬上山，聚義堂聚會：「久聞丞相大名，如雷灌耳。身當宰相，光臨何事？」「大王有所不知，朝廷無道，誣我造反，滿門殺戮。感得令親搭救，一同前來棲身。」大王歡喜，把金帛歸庫。「請丞相暫屈敝寨，招兵買馬。殺入長安，斬了漢君，報卻此恨。爾為天子，豈不美哉。」忠成道：「但得大王包涵，為我復恨，戴德無涯矣。」奸相埋名東炮山不表。
　　又表柳眉兵將，因住丹鳳山，屢屢討戰。丹鳳寨主，詐為不恤。又不能攻上，睏了多日，將士好不耐煩。又聞聖旨宣召，朝廷因假駙馬之故，況丹鳳山馬俊救駕功高，皇恩賜爵。無庸征伐，特詔召他回京。補左班丞相之職。柳眉得接聖旨，吩咐兵丁營將，拔寨起程。即日回朝復命不表。
　　欲知駙馬如何著落？且看下回分解。 
