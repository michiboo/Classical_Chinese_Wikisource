
　　詩曰：
　　　　懼法朝朝君子樂，為非日日小人機。
　　　　勿語穹蒼無報應，只爭來早與來遲。
　　且表奸相屈忠成，上朝轉回，相待群奸，黨聚商議：「眾位大人，我可恨公主有眼無珠！多少英雄豪傑，尚不招贅，剛招著柳眉之子柳絮，日後成親。公主必知我與他家有隙，但公主乃係天子之女，暗奏一本，我等有關係之處，不可不為預備。眾位有甚機謀，與本閣分憂？正是先下手為強，莫臨時退後。」
　　有一下大夫，姓韓名通，開聲：「請問太師，朝廷可有日期賜花燭否？」奸相說道：「未定日期。」韓通說道：「幸喜朝廷無定期，謂太師明日上朝，俟候君王。但有日期，假說與上大夫柳眉相好，今駙馬身榮，無人伏侍。將相府內家人，挑撥四十名，送與駙馬，任從呼使。日後得為內應，但有機關，通個消息，內外夾攻，豈不是好？」奸相大喜。
　　是日上朝，是日十月初一日，天子臨朝，文武行禮歸班。君問臣：「有事奏，無事退班。」言未畢，有監造駙馬府，中大夫楊連，出班奏曰：「臣奉旨監造駙馬府完工，特來復旨。」天子大喜，說：「卿家為朕勤勞，記賞。」即命軍師東方朔擇日，進府成親。軍師領旨回命：「臣奉旨擇日，擇得吉日兩課：今日上吉，正好駙馬進入府第；初十日，天喜日期，正好公主成親。特此奏聞，希聖意裁奪。」天子說道：「卿家擇日有功，理宜重賞。」東方朔謝恩。天子傳旨，宣駙馬上殿。
　　奸相出班奏曰：「臣與上大夫柳眉相好，見上大夫為國出力，所有家人，盡帶出征。今駙馬身榮，無人伏侍。臣將相府挑四十名伶俐家人，兼買辦廚子，送與駙馬呼喚。望聖上准奏。」天子大喜，叫聲：「卿家，爾愛駙馬，實愛寡人。朕准卿家所奏。」奸相謝恩。
　　又表駙馬上殿，三跪九叩。「臣柳絮見駕，我王萬歲。」天子傳旨平身，駙馬謝恩：「宣臣上殿，有何聖諭？」天子說道：「宣卿上殿，非為別事。今駙馬府造好，擇定即日，命你進府。本月初十日成親。」駙馬謝恩。天子說道：「進位聽封：封爾為東平侯之職，御賜執事，去進居府第。左班丞相屈忠成與你父親相好，送四十名家丁，與爾喚用，上前拜而受之。」駙馬謝恩向前去謝太師：「丞相請上，受晚姪拜謝。」奸相道：「駙馬不用行禮，我與令尊相好，特撥家奴四十名伏侍，務宜教導。倘有不遵，任從責罰，免失主僕之禮。」駙馬拜謝，君臣退朝。
　　一出午朝門外，奸相吩咐家人等過來。眾奴僕聞喚，向前問道：「太師爺，有何事吩咐？」奸相道：「你等伏侍駙馬，猶如伏侍相爺，務遵約束。」家人說道：「小的們曉得。」
　　又表駙馬奉旨進府，掛出免禮牌。文武不好送禮，單有刑部郝家父子送禮到門。門子有人稟上：「駙馬爺在上，郝家父子到來叩拜，現在府門。」駙馬歡喜，傳話大開中門迎接，連聲：「叔父、賢弟駕臨。姪兒失接請進。」刑部大叫：「賢姪何勞迎接。」接入堂上坐下。「我愚父子，有此薄儀恭賀，進見之敬，切勿見笑。」駙馬說道：「叔父差矣。家君出兵，未聞報捷。家母在鄉，為子不敢自專。因此掛出免禮牌，幸勿見怪。今叔父、賢弟到來，豈有不接之理！盛禮不敢領受。」刑部說道：「賢姪，些小禮物，豈得相卻。」駙馬道：「既如此，暫領收入。」命人擺酒。叔姪父子入席飲酒，酒至數巡，盡歡而散。按下不表。
　　又表奸相回府，與奸黨酌議，叫聲：「眾位大人，朝廷命仇人之子，今日進府，初十日成親，幸得他受我四十名家人呼喚。」便叫韓通：「有甚機謀交付？」下大夫韓通說道：「太師放心，打聽刑部父子在柳府飲酒。郝聯力大無雙。又多三兩日，自有機謀設處，務使他不成夫婦之事，以報太師。」奸相歡喜：「小心行事，不可泄漏。倘一有疏，事關重大。」韓通道：「下官曉得。」不表。
　　又表刑部在駙馬府飲酒，飲罷從人擺駕，公子起行。駙馬開聲說：「叔父留下令郎陪伴，免吾寂寞。雖有下人，講話不投。未知尊意如何？」刑部道：「此言雖好，恐小兒性烈衝撞。」駙馬說道：「叔父你又來了，兄弟至交，何為衝撞？懇叔父留下賢弟，共談心腹，以解悶懷。」兄弟怡怡之情，許多恩愛不表。
　　過了數日，郝雲龍有病，命家人喚公子回衙。家人領命，走到駙馬府中，見公子、駙馬坐下，上前施禮。郝聯問道：「有何事到來？」家人稟上：「刑部大人有病，喚公子回衙伏侍調治。」郝聯大驚，要別駙馬：「小弟家君有恙，未知輕重。著弟回家，暫別數天，再聚談心。」駙馬說道：「賢弟不用驚慌，吉人自有天相。回衙小心伏侍尊翁。待愚兄問候金安。倘令尊康寧，如實稟明，早來作伴，免兄懸望。若未康寧，著人到來說知，愚兄三日內，定必到來問候。」
　　郝聯辭別上馬，直程回衙。下馬入後堂，見父下跪：「稟上爹爹，因何有病？孩兒見書，特回來伏侍。」刑部見兒子傷心，說聲道：「孩兒不用驚慌，感冒風寒，誰無三朝兩日，快請醫生到來，診其脈體，看症何經，俾得調治。」「孩兒領命。」按下不題。
　　欲知韓通如何設計？且聽下回分解。 
