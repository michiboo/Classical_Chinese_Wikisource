
　　詩曰：
　　　　遺臭萬年是奸臣，屈忠何面見先人。
　　　　總然遁脫今朝厄，限到難逃殺戮身。
　　卻表侯相得此回書，假扮漢營軍士，暗地慢行。是日潛出營外，無人認覺。遠離漢營，歲足快奔。一日到了自己寨前，進入回稟。王勇正在對坐，侯相下禮，將書呈上。王勇拆開，朝觀書載，一一知悉。便吩咐寨兵，整頓兵械。至第三日，令到起行。嘍囉紛紛整頓。到了是日，辰刻食膳畢，督兵登程，不許喧揚。望東炮山不遠，就此安營，待至二更內，漢西營舉事不表。
　　又表屈忠成、二監、偏將等，在山裡紛紛整頓脫逃。惟思家眷，未知誰人可保？有偏將李彪上前說道：「小將願保，主公列位殺出，小將奮力保護家眷，隨後殺來。」忠成道：「煩為將軍小心在意。」
　　且表馬俊督兵圍困，密如鐵桶。料得奸相，外無救兵，內無糧草。不須征伐，待他自斃。心內忖思：「逐火窮巷，又恐反出傷人。」忙命：「眾兵小心防範，務必堅守。」忽兵士來報：「稟上王爺，離本營十里，有隊兵丁，不見旗號。未曉何處調來？」王爺命人打聽，傳令：「東南西北四處營盤，人不可離甲，馬不可離鞍。以防劫寨。」
　　王勇是日，二更時分，命侯相道：「爾能飛簷走壁，帶了從人，多攜煙硝火藥，暗地往西邊，潛入他的營盤。因西邊守將趙虎、馬雄，自負其能，性出疏慢，況又近逼我寨山前。」侯相依計，入了此處，就地放起火來。漢軍一見，火光沖天，西營趙馬二人，命兵各處奔報。馬俊提刀上馬出營，直望西邊火光而去。東南北三方，各自保守營盤，未有令喚，不敢亂動。王勇帶兵突入亂戰，東炮山前，屈忠成又見火光滔天，二監與眾將等，並力殺出。各兵被困多日，奮不顧身。馬俊到來，命四處人馬，今齊對敵。王姑、駙馬保護大營，未敢擅離。王勇剛遇馬俊，屈忠成等又遇王勇，兩處合兵，大戰一場。
　　馬俊大怒，罵道：「爾是何處人馬？敢助屈奸，偷劫營寨。不識時務，快快受縛，免作刀頭之鬼。」王勇道：「爾為丹鳳山主，又恃藩王著妹開設擂臺，賣弄風情，勾引美貌才郎，是何道理？只因擂臺不是演藝高低，未知用何邪術，將吾打落臺下，於心不服。爾不曉我是赤松林寨主王勇麼？今日統兵前來，一救屈相之困，二報昔日擂臺之仇。」馬俊道：「爾有何本事，敢與本藩對敵！」
　　王勇、屈忠成合為一處，二監與偏將等分開羽翼。馬俊督兵對壘，趙虎、郝聯與二監交比，張珍、李鳳、岑鐵虎對敵趙仁、錢光、孫旭等將。殺氣騰騰，爾來我撞，刀來槍架，鐧來錘當，混戰一場，各展其能。戰有五十個回合，四十個照面，未分勝負。馬俊見屈忠成不是對手，先捉他解回京都罷；王勇武藝非常，擺動大刀保住屈忠成，總不能活捉生擒；慾念起咒語，奈來忙速，未帶寶刀隨身。戰了一夜，王勇、奸相，自見力怯，不是馬俊敵手。將近天明，且戰且走，米元、雞肅焉能敵得他過？張、李、鐵三將，把趙、錢、孫三人殺敗，如喪家之狗。忠成、王勇二兵大敗，死者無數。
　　王姑在左營，聞報王爺未得全勝，催馬趕到。又遇李彪保護家眷，左衝右突，不能得出。王姑道：「爾是誰家之眷？實口說明，饒爾去罷。」李彪知不能諱，一一講明。王姑大怒道：「原來奸賊之黨，焉能饒得爾過。」便擺動繡絨刀，與李彪戰有數合，一刀殺死在馬下。將奸眷一一殺絕。又將他搶走貴重箱物，移歸大營不表。
　　又錶王勇、屈忠成，二監與偏將軍，敗歸一處，掩命而逃，敗兵隨後。可憐三千餘兵，敗存千餘。王勇大敗，大歎一聲：「天亡我也，如之奈何？」又見後面，塵頭遮日，知是追兵趕至。屈相說道：「王寨主呀，今日之敗，幸蒙相救，生當銜環，死當結草。」王勇道：「此敗非是為爾，亦我欲洗昔日擂臺之仇耳。」二監及趙、錢、孫三人等，齊聲道：「丞相，我等人散家亡，窮途至此，未知投於何處安身是好？」奸相曰：「是也。」王勇開聲道：「丞相，無處可投，莫若到我敝寨，再整雄兵以圖報復如何？」丞相道：「兵雖可招，惟糧草難足。」王勇說道：「不可久停議論，後有追兵，爾等快走，走回吾寨，再作區處。」不多時，已到寨門，眾人齊入。嘍囉迎接。王勇吩咐敗殘人馬，將各處寨柵緊閉，多用灰石火炮，以備追兵。
　　又表馬俊、王姑等合兵追來，日已辰候。追至赤松林，但見他兩邊高山峻嶺，中央空路，周圍環繞大河。開柵密排船難渡，入內闊可藏數萬人馬，四通八達。若將圍困，奏本回朝，添兵數萬，方能打破成功。馬俊見此形勢，況他深入，緊閉不出，未便易於攻破。吩咐眾將軍兵士等，後隊改為前隊，暫退二十里下寨，命人不時打探赤松林消息。又命鸞英包剛同回大營，與駙馬堅守提防。
　　赤松林王勇與奸黨議論道：「我等深居於此，現點嘍囉僅存二千，戰將甚少，糧草只足二年。似此終非了局。一旦被他攻入，眾命歸於烏有，如之奈何？」有奸監米元說道：「以俺愚見，承馬俊兵退二十里之遙，窺伺我等，莫若出下招賢榜文，或有英雄投進，願助主公，亦未見得。」王勇曰：「是也。」於是命雞肅書榜，其榜曰：
　　馬俊探事人等，將此事一一回報。王爺冷笑，叫聲：「眾位將軍，赤松林出掛榜文，招賢求士。在我見這鼠輩，作得甚久的來？待他暫受安樂，何難一網活捉擒拿。」岑鐵虎道：「王爺按兵不戰，欲其自斃。豈非坐費錢糧，以逸而待，廢弛日久？小將未得其詳，懇兄示之。」馬俊便道：「賢親有所不知，他寨險固，亦有可守之策；我兵困他一月，不用兵刀自然看看自殞；若舉兵攻進，徒勞虛費耳。」
　　卻說赤松林的榜文張掛已有數日，未見報進。又說終南山，有一雲涯老祖之徒，姓聶名法成；其師與鴣鶹山雲峰老祖係同師學道。其人原是猿仙化身，練得變化無窮，能騰雲駕霧，呼風喚雨，點鐵為金。十八般武藝，無有不諳，多般寶物，法術高強。常奉師命，與雲峰道人來往至交。是日，駕雲四望，望見西方，殺氣太重。未知有何劫數，乃袖中一課，方知師兄卜道安遇害，心中欲與他報仇，不表。
　　欲知端的，所算何事？且聽下回分解。 
