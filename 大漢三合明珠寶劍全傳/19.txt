
　　詩曰：
　　　　交朋亦屬五倫中，義氣相投意更隆。
　　　　千古桃園堪仰慕，誓齊生死一心同。
　　且說白松觀道人，雲清三人，殺死老奴富安，得了財帛。又見柳英露出身體，欲行苟且，廚婆緩計，道人依允。冷笑道：「看婆子面情，饒爾二命。限定十天，多日不許。然後理房成事。」把富安屍首安葬。將包裹搶奪，金帛歸庫。
　　小姐含淚罵聲廚娘：「為何應承？狗才總死何妨。」廚婆道：「非我應承，見道人如此狼惡，手持利刃，終難逃脫。不容開口，殺死富安。因此用計誘住。幸得道人准信，有十日之限期。或命不該如此，有人到來拜觀，那時揚聲大叫。得脫其命，亦未可知。無人入寺，亦是命該如此。待至八九天，期到之日。無可奈何，懸樑自盡，縱死未遲。」主婢定計，日夜不離左右。不覺數日。
　　離山四十里，有所黃土山。寨主姓趙名虎，上界白虎星降世。因為官逼民至此，便上山為王。百姓遵仰，混名公道大王。
　　是日，夫妻在山前操練兵馬。趙虎舉眼一觀，見有匹黃班鹿在此。命嘍兵帶馬上來，押寨夫人馬氏：「請問大王催急上馬何事？」「本寨主，看有匹黃鹿，它是有益之物。擒它上山，得來下酒。故此催馬追趕。」山過山，嶺過嶺。趙虎思想：「身騎馬力壯，趕他不上。不若放它一箭。罷，罷。」忙忙把弓搭箭，定睛射去，被鹿口咬拖箭而逃。
　　大王傳令，一眾嘍兵趕上，看花鹿走到何處？眾人趕至，舉目見有白松觀。一問鹿入此觀，嘍兵住足。便即稟上大王：「眼見梅花鹿走入觀中去了。」趙虎命人打開觀門。雲清道長三人，出外迎接。合掌稽首：「請問大王，駕到何事？」「某家不是進香，不是討物。只為追趕梅花鹿一匹，看見走入爾禪堂。快快交回，免使盤搜。」雲清道：「大王差矣。貧道食素，不是食葷。縱有梅花鹿，應該送回，何用盤搜之話。」
　　趙虎命頭目搜得來，看見房門，挾住箭一枝，用手一拔，將箭拔出。聽聞裡面，裊裊有女嬌之聲，連叫救命。頭目走出客堂：「啟稟大王，梅花鹿尋不著，到尋得一枝箭。用手一拔，聽聞裡面，嬌聲連叫救命。未知何故？特來稟知。」趙虎暗想：「此鹿不是山獸，看來神聖所使，其中必有含冤抱恨的人，待吾搭救。」大喝：「這野道，自稱吃素，不是食葷。你是修真問道，應遵道教，謹守清規。為何留著良家婦女，禁於禪房。一飽私慾，有壞山門。未知陷害多少婦女，今日敗露，罪不容誅。」野道說：「大王明見，是日他來拜觀，女扮男裝。貧道看見，這老虔婆，蛇頭鼠眼，恐憂拐帶人家婦女，故留在我禪林。待失主尋到，自然交回。」
　　大王命頭目打開房門，將婦人帶出。「待孤審明，送他回鄉。」頭目領命，打開房門。小姐、廚婆，一齊跪下。叫聲救命。頭目開聲：「我家大王黃土山寨主，仁德之人。爾有冤情，快去實說。哀求自有搭救。」小姐道：「煩勞引見。」主僕下跪說道：「乞大王救命呀。」
　　白袍將把虎目一觀：「爾是誰家之女，在此禪房，有辱清規。抑被道人所害？可把真情實訴，與爾作主。」「大王容稟，奴係前任襄陽縣一女，父終任所。兄富大雄，寄居襄陽城內。奴名柳英，是左班丞相柳眉媳婦，東牀駙馬柳絮偏房。夫君落難，到此遭遇強人，葉世雄逼扮女裝，賣落煙花。家兄肉眼無珠，贖他身契，欲收為妾。家嫂不允，帶歸奴之繡閣。是晚敗露，奴見是忠臣之子。不忍加害，私結絲蘿。我兄不念骨肉之親，將奴逼死。家嫂指點迷津，女扮男裝。主僕三人奔走，指望上京，得見家翁。宰相移文到縣，搭救駙馬。殊遇春霖下降滂沱，借寺避雨。簽助香油銀十兩。是晚道人持刀入房，將家奴富安殺了。把妾袍衣扯破，露出婦人身體。野道不顧廉恥，頓起淫心，逼奴敗節。奴實寧死不辱，奶婆相勸，用計誘住，限期十日，要行苟合。屈指數天，料難生命。今遇大王，乞恩救命。萬代沾恩。」
　　趙虎聞言大怒：「你妖道，把丞相令媳、東牀駙馬偏房，想來加害。幸得有福之人，遇著某家。」吩咐快動手，將道人捆住。親臨盤搜，搜出衣箱內，許多男女衣巾。即把金銀糧草，帶回本寨。命嘍囉架起柴薪，將觀燒為白地。又將道人推入火中，燒為灰燼。「請夫人到寨內，有賤房相陪。救出駙馬，自有重逢之日。」小姐歡喜上山，馬氏夫人迎接，拜為姊妹。是日趙虎身中有病，日輕日重，不能救得駙馬，請醫調治，不表。
　　且表悅心王三人，奉旨訪駙馬，直望洛陽登程。是日經過山前，所聞鑼聲一響，走出一班頭目，要買路錢。馬俊呵呵大笑：「請問高山甚名？寨主何姓？」嘍兵回聲：「此山名曰虎炮山，大王姓包名剛。」馬俊聞言：「謝天謝地。」張珍、李鳳道：「動問王爺，為何拜謝天地起來？」「張將軍有所不知，係我結拜四弟。」叫嘍囉：「快報上大王，爾說丹鳳山馬俊要見。」嘍囉走入稟知：「大王，有一赤面漢子，聲說馬俊要見。」
　　包剛聞言大喜，大開寨門，兄弟重逢，請入寨中。相公一入寨中，坐下敘談舊日之情。「借問大哥，此二位是誰？」「係張珍、李鳳，救爾二哥的大恩人。」一齊見禮坐下。馬俊叫聲：「四弟如何在此為響馬？」「大哥有所不知，昔日爾打死人命逃出，弟有家母在堂，不能隨行。不幸慈母歸世，要往湖廣訪爾。被強人攔截，祭起平生之力，殺了無名寨主。中軍立我為尊。一向未知眾位哥哥下落，今幸相逢。請道其詳。」
　　馬俊回言：「為著人命之事，逃出荊州丹鳳山為王。驚動朝廷，命上大夫柳眉帶兵征伐。叔姪之情，難忍交兵。上京探事真假，又聞二弟身榮，被奸臣所害。愚兄出首，御園救駕有功，蒙聖恩封為悅心王之職。今同二位，奉旨尋訪駙馬。若見二弟，必回洛陽家鄉。因此經過，幸遇相逢。正天所使也。」
　　包剛大喜，明日一同尋兄。二將道：「棄卻綠林，歸於正果，豈不美哉。」講罷，命嘍囉辦酒。與大哥二位足下敘飲不表。
　　欲知包剛下山不下山端的，且聽下回分解。 
