
　　詩曰：
　　　　齊天洪福漢君王，枉爾群奸計罟狼。
　　　　試看今朝諸佞完，高飛遠走也難藏。
　　且說郝聯見馬俊騰空飛上，忽然雲遮不見。郝聯驚訝，心中大喜。馬俊一路騰雲，東盼西顧，無所不到。經過相府，低頭把目一看。看月下廂，許多文武官員在此飲酒聚談。腹內一想：「朝內有事，忠臣烈士，有甚閒心飲酒？料知奸臣佞黨，以飲酒為名，商議宄行為實。待某暗裡偷看，所議何事。」墜了雲頭，住足靜耳而聽。
　　但聞米元太監開口：「請問太師，無事請酒，有甚根由？」奸相回聲：「今日此酒，非為別意，望公公救我合家之命才好。」二監冷笑：「俺家閹宦之職，身無權柄。奏著丞相無罪，如何出此要救之言。莫非為今朝駙馬之事情麼？」奸相微笑：「不差，正為此也。」二監道：「請問太師，此子是令親，抑是令故？」奸相道：「非親亦非故，是我長子屈方是也。」二監大驚：「此事滅族之禍，誰人設此計教？」奸相說道：「下大夫韓通之計，老夫一時昏昧，誤聽差言。不料匹夫逃走，恐柳眉晉京面聖，認得是假子，將我兒屈打成招，我命休矣。合家皆作無頭之鬼！本閣合家誅戮，不足為奇，恐憂禍及諸君，特設此酒，請公公到來，與我分憂一二。」
　　太監心內一想，米元大歎一聲：「今日弄假成真，除非依我一計，或可救得眾人之命。」眾奸聞言大喜，「請問公公有何妙計？」米元回聲：「今國母金氏娘娘，腹懷龍胎，男女未卜。皇上一點虔心，一連三晚，每至三更初點，親在御花園中拈香禱告，祈生太子。已經二晚，無人保駕，單我二人保駕，今晚又是。三晚為定。太師可差心腹人假扮太監，隨俺家入宮，躲入御花園東邊房中。但皇上進香將畢，我以口咳為號，持刃殺出，行刺昏君。待俺家入宮，行刺國母，奪取玉璽。丞相埋伏人馬，在午朝門外。身登大寶，搭救屈方公子。文武甘心拜服則罷，若不拜服，命武將斬盡殺絕，何愁大事不成。」
　　奸相大喜：「此事若非步將軍不能。」便喚家人，請步將軍到此。步無忌一到，奸相把此事相托。無忌誇口，領命。日已初更，改裝起行。二監引入御花園，藏在東邊房中不表。
　　又表馬俊在瓦面，靜耳聽聞。急忙駕起騰雲，連罵閹狗數聲。轉回刑部，墜下雲頭，步入書房。郝聯一見：「大哥如何怒氣而回？」馬俊叫聲：「賢弟，不好了，快交寶劍，愚兄有事。」驚嚇郝聯目定口呆：「日已初更時候，要寶劍何用？」馬俊回聲，講明來歷：「……天子危矣，快交寶劍。愚兄待去救駕。」
　　公子心慌手亂，急交寶劍與他。郝聯猜疑，馬俊接劍在手。忙上騰雲一起，奔到御花園內，將身下地。心內一算：「應該殺了狗賊，殺他我亦難顯其功。罷，罷！待聖上臨危，救駕未遲。即時我有救駕之功，得赦了賊名之罪。身必立在朝堂，棄邪歸正，豈不美哉。聽他說在東邊房中，今我在西邊躲候。」
　　時近三更，天子君妻同榻寤寐。一醒將身離下龍榻，傳旨命穿官監俟候。國母道：「請問為何離牀太早？」「御妻呀，爾我年登四十，坐位五年，尚然無嗣，單生一女。今幸皇后身懷六甲，未分男女。因此虔心，三晚御園進香，望天鑒焉，早賜麟兒。以安社稷，以傳國祚。」
　　金後娘娘含羞微笑道：「聖上虔心，天無不報。就命武將保駕為是。」「御妻，爾又來了。不是遊山打獵，在內園燒香。況夜半三更，何人知覺？既無歹事，何用武將保駕。」米元、雞肅二監道：「奴婢在此保駕。」龍體梳洗，身穿潔淨龍袍。命二監手拿御燈引路。
　　一到御花園內，向前焚香跪叩，金口啟：「如來往諸聖，夜遊神祗。直達天地，父母得知。漢臣劉徹，行年四十，坐位五年。未曾子嗣，臣妻金氏，身懷六甲，未識男女。懇天地同鑒。垂賜嗣考，承門山河，大開天地之恩，無絕漢祚。」進香已罷，擺駕回鑾。
　　二監以咳嗽為號，步無忌持刀殺出。大喝：「昏君慢走，無忌在此等候多時。」武帝見勢來不好，心慌無措。連宣救駕。被閹狗攔截，武帝難脫。無忌抖腕拿住，將皇上壓倒塵埃。「臣非別人，鎮殿將軍步無忌是也。皆因你賞罰不明，懦弱失政。視臣如犬馬，吾奉屈相之命，取你首級。你死在九泉之下，莫怨於我。」
　　馬俊在西廊聞警，手持寶劍，大步跑出，一聲：「反賊，休傷吾主。丹鳳山寨主馬俊在此救駕，等候多時。」二監詐作手忙腳亂，氣喘喘步上救駕，跑出御園。連聲大呼：「救駕，御園中有刺客。驚嚇朝廷。」趁勢暗盜御令走了。
　　步無忌見武帝昏迷不醒，又思：「不得湊合，待我向前，用三寸舌頭，說他投降。此事方可得成，共事太師，方為無礙。」連聲：「馬俊，汝尚不知死活。爾是朝廷重犯，紙作狼形。四處畫影圖形，捉拿於爾。莫若歸順太師，共殺昏君，不失封王之位。意下如何？」英雄冷笑道：「你受將軍之職，食君之祿，不思報國。反懷謀朝篡逆之臣，萬載臭名。在御園內弒君不遂，巧言美舌，想游說於我。今遇某家知曉，爾亦休望逃脫。勸你自把首級割下，免吾動手。」
　　無忌大怒，不受招降：「你有響馬之能，吾豈無擒將之力。」一刀當頭劈去，馬俊用寶劍招架。二家交手，各逞英雄。戰有數個回合，馬俊暗想：「料賊不是我的敵手，倘若戀戰，被御林軍進入，救駕擒賊，豈不是奪我功勞？便失一場機會。不若先下手為強……」念起咒詞，三顆明珠現出劍頭上。一陣豪光，掩住步賊眼目，一刀將無忌分為兩段，向前救駕。
　　御林軍一齊踴入，見聖上番蘇，齊齊跪下：「救駕來遲，懇乞赦宥。」武帝說：「愛卿保駕回宮幃。」略搜一回，心中憤悶，怒氣填胸。金口聲聲：「不是將軍在此，幾於喪命。」大罵奸賊不絕。
　　欲知上殿如何處奪？且聽下回分解。 
