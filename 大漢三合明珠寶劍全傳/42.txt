
　　詩曰：
　　　　害人自害古規詞，何事屈忠昧此思。
　　　　試看今朝身受戮，臭名難免後人譏。
　　且說武帝問眾文武何如處置？刑部郝雲龍上殿：「啟奏萬歲，馬俊帶得勝兵五萬回朝，但兵係在各處營中調點，非盡京城所撥。伏乞皇上敕詔，兵是其營，則歸其營。免入皇城，恐驚百姓。爾等軍士，為國效勞，亦有功之人。待詔下日，自有封賞。解到囚籠反賊，容日發落。押解之將，小心看來。」武帝准奏，命柳眉降旨，著郝聯帶敕，回馬俊營中。
　　馬俊見聖旨，內著兵士，各歸舊日營伍。王爺一一給支兵糧，各自歸營去了。天子命司馬相如，統屬官員出廓迎接，代朕一行。馬俊兄妹柳絮眾將，與百官相拜，威風凜凜，各皆入了皇城。馬俊兄妹，進入王府。柳絮回歸府第，相見父母：「請問母親，何日進京？」賈氏說：「係汝父回朝授左相職，有書合眷同到。」是晚父子談論重逢。郝聯回刑部衙署，天倫樂敘。其餘諸將，皆在王府安身。
　　過了一宵，直至天明，眾將齊到。馬俊、柳絮眾將隨後，在朝房聽候。五更三點，武帝踏上金鑾，文武分班，黃門奏事官：「啟奏萬歲，悅心王馬俊、駙馬柳絮、眾將等，候旨傳宣。」又諫議大夫張敞，奉旨巡按，回朝復命。天子大喜，開金口：「宣上來。」馬俊朝參俯伏：「我主萬歲。」「王兄賜繡墊。」柳絮叩跪見：「我王萬歲」「駙馬賜繡墊。」眾將跪過了，侍立一旁。
　　張敞上殿俯伏，將巡按之事，一一奏明。武帝道：「有勞卿家，代天巡按，交部議升。」張敞謝恩歸班而坐。天子又問：「征伐屈忠成等若何？」郝聯上殿下跪：「衛青將軍戰死沙場，棺在東炮山停住，命官看守。臣此時大怒，斬卻忠成之弟忠立，龜精卜道安，毒噴元帥，以至殞了老將軍之命。幸得王爺兵到，怒斬賊將木雄，奸相逃在東炮山。王爺又將兵困他水泄不通，危在旦夕，突有王勇係赤松林賊首，侯相盜入營盤，舉火為號，拼死救了忠成，逃往赤松林。王爺大兵攻擊，又遇妖道聶法成邪寶利害。幸得慈悲付善才童子收敗惡妖。」將歷歷情節，這般這般，如此如此，一一奏明。
　　有衛雄兩淚交流，上殿俯伏：「啟上萬歲，臣父為國捐軀，乞天恩准我掛孝，運柩回家，以安先靈。」武帝准奏，命郝聯帶一千人馬，引衛青將軍安葬。旨意一下，領命而行。又有丞相柳眉奏道：「臣兒柳絮，蒙為駙馬，可恨屈忠成之子屈方，假認駙馬。致惹一場大禍，乞在監牢賜出，待臣觀看。」天子命御林軍，入監調出在殿前。各皆觀其相貌，俱皆大歎：「他有幾分相似。怪道宄秘行為，古今罕有。」押回入監不表。
　　且表武帝命馬俊：「軍前有功者，一一開列，待朕論功封贈。」馬俊將記功簿，呈上龍案披覽，命摹功官及交部各官議敘停妥，呈上。天子命馬俊進位聽封：「原悅心王之職，與朕寧山河，所有部屬，係爾封賞。卿妻劉英嬌封為一品夫人。」傳宣駙馬進位：「朕聞爾有富家之女，有進京否？」柳絮道：「已進京了。」命司天監政東方朔選擇良時吉日，與公主成婚，御賜花燭。又與富氏同房，富氏封為義烈夫人。郝聯封為西平侯之職。諫議大夫張敞，連升三級。敕往歸德蘇武連升三級。
　　司馬相如出班奏曰：「臣有一女，年已及笄，名喚青蘭。願送與西平侯為室。」聖上大喜，刑部上前拜領，封為一品夫人；包剛封為南平侯之職，諫議大夫張敞奏曰：「臣有一女名麗容，年當長大。因奉旨巡按，未曾配合，願送與南平侯為配。」敕命封為一品夫人。衛青之子衛雄，仍襲父職。楊豹連升三級。岑鐵虎封為北平侯。王姑鸞英封為全貞義烈定國一品王姑。御賜花燭，擇吉成親。張珍、李鳳封為護駕左右二將軍。趙虎封為定國將軍。馬雄封為鎮國將軍。羅清封為安國將軍。石如虎封為護國將軍。隨行軍士，在陣而亡者，係其兒子幼稚襲蔭，衣糧月月支給。兒子長大者，願為國出力，在營論功升賞，仍貽雙糧。現在營伍者，亦給雙糧。以昭國典，以表其功。但有四方響馬，任從悅心王招安，出鎮邊廷。欽此。眾臣謝恩不表。
　　且說馬俊見卦臣已畢。自思：「白豹將軍為著舍妹鸞英，捨命捐軀，無恩可報。」將此一一奏明。聖上准本，追封英奮將軍之職。馬俊事暇，親臨祭奠。
　　司天監正，奉旨選擇，擇得端陽長至之日，駙馬公主成親良辰，其餘馬俊、岑鐵虎、郝聯等成婚。吉課一統，呈上御覽。武帝傳旨：「卿等待到是日，朕賜花燭團圓。」文武退班，天子進入後宮。宮女報知金後娘娘，接駕道：「臣妻聞駙馬回朝，今日受職。公主彩樓配定，亦已數年，聖上還未賜他夫婦團圓。」武帝道：「朕命司天監，擇了日期，係五月端陽長至，令即花燭成親。」金後歡喜，對知公主，公主亦暗中稱美。到了是日，丞相柳眉，夫人賈氏，備辦恭迎聖駕，鋪陳美麗，滿朝文武統統進賀。馬俊王爺親在柳府，候公主駕到，提點柳府事宜不表。
　　且表金後宮幃吩咐宮女三十名，穿宮監八名。天子進宮，時已午刻，命備辦香燭，贊禮官宣起禮來，公主先拜天地，後拜先皇祖考。武帝命司馬相如點花燭，代朕主婚。皇后著擺鑾輿，御林軍數百，護擁公主登鑾。宮女左右輔隨，鼓樂喧天，旗幡招展，皇后皇妃送別。一出午門，有官皆送。柳府著人，在於午朝門外，兩旁跪迎。直程到了駙馬府前，公主鑾輿停住，御林軍齊入宮廳。柳府命人相陪，紛紛奉茶。柳絮步出大門，深深下禮。侍婢數十，左右跪接。侍御人等，將鑾輿推至大堂。賈氏夫人帶侍婢，引著宮女相扶公主下輿，進入後廳坐下。
　　柳眉夫婦上前下拜，口稱：「千歲。」宮女代傳，：「平身。」柳絮先行君臣之禮已畢，宮女扶公主回拜翁姑。駙馬公主，共拜柳府先靈，交拜天地。合巹之酒飲過，又到富小姐住傍，侍婢扶往下拜翁姑公主。富柳英隨後，時已更闌。侍婢左扶右輔，送公主入了洞房。馬俊、郝聯亦送駙馬歸房。堂前賓客，柳眉相送，文武官員，諸親戚友，各回府第不表。
　　且表公主先進了洞房，富小姐亦進房分兩處，柳絮隨後而至。先到公主房中，二家心中忻愛，房中坐下，駙馬開言：「公主，下官得蒙不棄，才疏貌醜，彩樓獲結良緣，吾被奸相假傳聖旨，說我有犯大罪，中途截殺。狗子冒作下官，朝廷被蔽，幸得張珍、李鳳二位恩公救出。東奔西逐，受盡淒涼，豈知還有今日？請問公主，何以不陷奸人之手？」公主嬌聲道：「妾在宮幃，耳目難聞，感得馬王爺入宮出首。父皇作為刺客之論，滿朝文武真假未決。母后保本，父王著我在偏殿審訊，各宮隨觀，妾終女流，頗知好歹。看他相貌與君相似，審他當日詩句，字字無差。研之下，皂白難分。妾生一計，認為失去舊詩，著他寫過。他亦執筆無疑，一揮便就。妾出舊跡細敲，大相懸絕，斯時羞憤，退回深宮。父皇明日臨朝，各官詰奏，父皇大怒，殿上重責，又入監牢。他父背國，念恩不思圖報，反興篡逆之心，懼罪逃出，致令爾我阻隔多年。」正是：
　　　　姻緣本是前生定，曾在蟠桃會裡來。
　　爾歡我愛，講之難盡，漏動三更，夫妻攜上牙牀，鴛鴦共宿，許多眷戀，戲謔交歡。時近五鼓，公主催駙馬到富柳英房中。一入房中，兩家偎坐，共言公主賢德，並無持腥拈酸之話，二家挽上牙牀，雲雨相合。東方將白，宮女俟候梳妝，駙馬梳洗已完，夫妻出堂，請候翁姑金安。次日五更三點，柳眉命僕，將著提籠，執笏上朝。龍鳳鼓響，武帝坐殿，大開中門，廷臣朝參。柳眉上殿，俯伏山呼：「臣啟萬歲，荷蒙格外之恩，萬一莫報，叩謝宏恩，施於靡既矣。」柳絮亦上前，俯伏謝過聖恩，各回班部不表。
　　柳府慶鬧多日，公主歸寧。回宮之事，自有許多煩緒不表。且表班中閃出臣右丞相司馬相如：「啟奏萬歲，馬俊押解奸相屈忠成、二監米元、雞肅、賊黨侯相監候多日。乞旨施行。」天子道：「命御林軍取出屈忠成、子屈方上殿。」
　　不一時，鎖押父子上金鑾，俯伏跪下。天子拍案大怒：「爾這奸賊，朕躬何虧於爾。圖謀駙馬，逃出東炮山，通賊謀朝，今當九族盡誅，尚有何言？」屈奸無言可答：「總怨誤聽韓通之計，致遭大罪！」武帝道：「韓通今在何處？」駙馬上殿：「臣啟萬歲，前者臣投旅店，不知此店是韓通所開，誤投入宿，他將酒朦醉，以臣辦作包裹，解往奸相營中請功。昊天庇佑，恰遇張珍、李鳳喚車識破搭救微臣，張李二人將韓通殺了。」聖上道：「種種罪惡，理宜正法。」即著御林軍，將他五人往法場梟首。又將他家被盡行斬絕，以正國法。駙馬命宮御將軍數員，押往法場次第開刀。駙馬命人攜首級，往四處張掛示眾，回朝繳令不表。
　　又說衛雄掛孝，迎衛青老將軍靈柩。郝聯帶兵護送，一路文武官員，持香隨送。已非一日，是日回到京城，棺柩安頓衛府衙門；顧氏夫人，合家大哭，舉喪掛孝，明日上朝繳旨。是日天子臨朝，眾官上殿，有左丞相柳眉俯伏金鑾，奏曰：「今有衛雄，奉旨運老將軍靈柩，已到衛府安頓，郝聯帶兵護送，上朝復命。」天子命：「郝聯大兵歸營，衛雄掛孝，擇吉安葬。安葬之日，刑部郝雲龍備辦祭禮，到靈前代朕舉行祭奠。」擇了吉日，是日移棺出觀，大小文武，俱皆相送，在京城外，玉華山立墓。刑部代主祭奠一番。各官下拜，孝眷當眾叩首。明日衛雄上朝，謝恩不表。
　　又表馬俊無事，亦往白豹將軍墓前祭奠，大哭一場。天子命馬俊、岑鐵虎、郝聯等，應日御賜花燭。文武各各相賀，車馬往來，擾鬧紛紛，爾來我往，左右親眷。諸事已畢，各官上殿，叩謝聖恩。龍顏大悅，令下各歸位第。正是：
　　　　清平世界，民安物阜，千古之盛，共樂昇平矣。
　　詩曰：
　　　　為君不易得臣難，也有忠良也有奸。
　　　　自歎進登為曰瑞，貧但得用憂民頒。
　　　　八元轉政唐虞盛，寸亂同朝周武藩。
　　　　明察英王真可羨，招賢退佞住江山。
