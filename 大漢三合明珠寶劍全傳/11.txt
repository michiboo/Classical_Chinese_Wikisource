
　　詩曰：
　　　　忠良將士人人愛，嫉妒奸臣個個嫉。
　　　　金殿不須同酌議，公私難昧豈能替。
　　卻說武帝，問行刺之人，出首駙馬不明。文武催駕臨朝，公主退後。天子登殿，大開午朝。文武朝參，分班兩立。天子問群臣道：「朕昨晚幾被刺客行兇，暗入御園。感得昊天眷顧，未至有害。」文武齊聲：「俯伏萬歲受驚，臣等不知。惟刺客可曾拿住否？」武帝說：「現在偏殿。不是別人，原是丹鳳山賊首馬俊。朕審問他聲聲不是刺客。總為出首假駙馬而來。朕想當日彩樓之時，料公主自親見過。著他現偏殿審問，難以處決，尚未皂白。朕問眾卿，可有識駙馬相貌否？倘識認真假，免朕心煩。」左班丞相屈忠成暗驚：「請駙馬宣上朝，待老臣一認，或認得出，亦未可定。」天子命御林軍押上來。
　　屈方上殿，奸相用眼一瞧，屈方曉意：「臣上大夫之子柳絮見駕。」天子傳旨：「眾卿與朕認得來。」左相出班：「臣啟奏萬歲，明明真的，甚麼是假？可恨刺客，因刺不遂，胡言阻塞，惑亂聖心，至使君臣不睦，到處宣揚。不若將刺客斬首，以正國法。」右相司馬相如出班：「啟奏萬歲，此是假駙馬。」
　　天子問丞相司馬相如：「何得知此？」「臣昔日奉先帝之旨，出任洛陽，任赴刺史，就近柳家門戶。上大夫柳眉，告假回鄉，攜子柳絮到臣衙門相會。臣見此子，相貌驚人，斯文一表。蒙柳眉將子拜契微臣。臣因告假回鄉，兩相一別，十有餘年。臣奉旨意回京，復命大夫出兵，未曾拜會。前數日，特到駙馬衙門相望。不料借聖上口氣，有病不能相見。掛出曉諭，大眾同知。因今日事情敗露，強辯遮瞞。臣觀此人，年貌雖似恍惚，惟聲音舉動，大相殊懸。伏懇皇上，查明誰家之子，應當正法。」
　　奸相上前詰奏：「司馬丞相，你本奏差矣。在聖上駕前聲說，父子分別十有餘年，嬰兒之語，難及弱冠之期。況且不是丞相親生之子，無過拜契之兒。焉分真假，此言豈不謬乎？」二相詰奏。
　　忽間班中，閃出一臣，刑部尚書郝雲龍上殿，山呼萬歲：「臣有一子，名喚郝聯。與駙馬四人結拜生死之交。馬俊為打不平，誤傷人命，在丹鳳山為王，非是造反，專望我主招安。今見上大夫柳眉提兵征伐，為著柳絮之情，叔姪不忍交鋒。來京打聽事情，今見駙馬被害，一為兄弟之義，二為國家出力，宮中出首，三為公主免遭陷阱。臣觀駙馬，正合司馬丞相之言。相貌雖似，行藏不同。蛇行鼠步，宄秘之人。但未知真駙馬生死如何？懇聖上念君臣翁婿之情，細查究問。公主有福，國家忻幸。」
　　奸相大怒：「郝大人此本奏差矣。細想你私通響馬，包藏刺客，有弒君之意，難免滅門之罪。」郝雲龍道：「丞相差矣，卑職是兩朝元老，官拜尚書之職，焉敢胡為，作姦犯黨，以蹈滅門之罪。」武帝傳旨：「眾卿不必議論相嗔。」大罵：「你個假駙馬，還不從頭依實說來。」屈方連聲喊冤：「臣果是真駙馬，焉敢作此滅門之事。望聖上諒之！」
　　聖上大怒，命御林軍用起龍頭御棍，重責四十，將假駙馬打得魂飛魄散，昏迷不醒。奸相心內如刀割，只得忍氣吞聲，暗暗叫苦：「懇聖上念君臣之情，收禁天牢。旨召柳眉回朝，待父子當面識認，真假立分。」天子准奏，將假駙馬收禁牢中。傳旨宣柳眉回朝。
　　奸相又奏一本，懇皇上將馬俊斬首，以安民心，以昭國法。班中閃出一位大臣，諫議大夫張敞：「臣啟萬歲，馬俊原是有功之人。出首未明，不可擅斬。交刑部帶回衙門為質，待柳眉回朝認過。果真駙馬，把馬俊斬首未遲。倘假駙馬，有功於國，有恩於公主。赦他響馬之罪，封他官爵。以報捨身為國之功。若是馬俊走脫，惟刑部是問。」天子准奏，吩咐刑部：「你若不是私通響馬，把馬俊交付於爾。若是賣放，治罪非輕。」「臣領旨。」眾卿退班，按下不表。
　　又表奸相回府，心如刀割。會齊一班奸黨議論。屈忠成長歎一聲：「今日事情敗露，都是下大夫韓通之過。」命人去駙馬府中，著韓通到來商議。家人回稟：「下大夫逃走，不知去向。」奸相大怒：「忘恩負義之人，有日相見，焉能饒得爾過。」有一鎮殿將軍，姓步名無忌。係奸相保放之官：「啟上太師，不用憂愁。吾有一意，差人請穿宮監米元、雞肅二位公公，到府商議。因他二人智大深遠，定有主張。」奸相命家人到米太監府中相請二位到來。說有緊急大事商議。
　　家人領命而行。幸得二監，隨從天子回宮，無事轉回太監府聚談。門人回報：「稟上二位公公，屈丞相家人要見。」二監傳命家人一見施禮：「稟上公公，我家相爺相請，有事商議。十分要緊，懇祈即來。」二監改裝出門，直到相府。群奸迎接，入到大堂，一齊坐下。「請問太師，喚俺家過府，有何盛事？」奸相回言：「一杯薄酒，與列位賢弟一樂。」二監說：「又來生受。」文武一齊進花園赴席。
　　再表馬俊，到刑部衙中，郝聯相會，講論朝廷審訊之事一番。食過朝膳，心驚肉跳，叫聲：「賢弟，我心不寧，要駕騰雲，散悶一回。」郝聯道：「大哥有騰雲之法，不可生事。忍該我父子之名。」「賢弟不必憂慮，愚兄就來。」將掩身草押在頭上，駕起騰雲，半空閒遊，不表。
　　欲知馬俊雲頭墜在何處？作出何事？且聽下文分解。 
