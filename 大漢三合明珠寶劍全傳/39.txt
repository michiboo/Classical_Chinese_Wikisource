
　　詩曰：
　　　　天命惟歸有德君，違天好殺必傾軍。
　　　　順存敗逆循還理，聶法如何昧此因。
　　且說慈悲，在紫竹林中講論，訓世經文，黃巾力士舉難香進入普陀山。聖母聞香驚覺，知鸞英被妖道用收寶袋，將法寶件件收藏，欺藐惡甚；況鸞英之寶，乃吾傳授，既在法門弟子，當知進退；況羅清乃上界臺垣所降，應知天命，竟將他打傷，有犯天條。戰敗馬俊眾將，在於東炮山逆天行事，他等束手無策，畏懼邪寶是真。難香焚起，望求懇切，待吾命善才童子下降，以解重圍，取回寶物，方顯法門高下。
　　法旨一下，宣童子到法座，善才到拜：「有何法諭？」聖母把馬俊被困，鸞英法寶被收，一一說明。「今著爾下山解圍，取回各件法寶。吾今交射月弓一張，盂缽一口，落寶罩一個助陣；打退賊兵，爾是好善修真，不可開殺生靈。取回寶物，仍交馬俊、鸞英收復。妖道之寶，乃是打將砂、收寶袋、月華石。滅卻妖道，帶回本山，吾自有發落；事竣之日，及早歸山。如若眷戀，恐逆天事機罪劫不小。」善才領命，負寶而行，駕上祥雲，望東炮山漢營進發，不表。
　　又表趙虎，勞勞碌碌，饑飧渴飲，非止一日，已到雲夢山。但見古松蒼鬱，高鶴逍遙，四觀好景，真是仙逸幽居。往往來來何處得進水濂洞中？躊躕難決，倏然有一道童冉冉而來。只見他頭梳丫角，手執塵拂，身穿袍袴，足踏紅鞋。二家覿面，便叫一聲：「來者趙將軍麼？」趙虎吃驚：「然也。未曾會過，仙童何以得識賤名？」童子道：「吾奉師尊吩咐，今日有趙將軍到此，命我特來相撞，指路陪行。」趙虎：「請問師尊，仙名高姓？」「吾師非別，乃王禪老祖門徒蕭古達是也。」「敢煩引見。」
　　道童引趙虎同行，轉入禪堂，師尊在坐，看念天書。道童說：「師尊此位就是趙將軍。」趙虎回拜。蕭古達道：「將軍遠來何事？」趙虎稟上：「只因兄長馬俊，被困東炮山，奈身負重託，不能遠離親候，望開赦宥。今有終南山聶法成，乃雲涯老祖門下，用起法袋，竟將師尊傳授明珠寶劍收了。著某特來稟知，懇請如何指示？解此惡困，得回寶物。」師尊道：「爾未來我已先知。馬鸞英亦見妖術難破，至此焚起難香。驚動普陀慈悲，著善才童子去了，無用憂愁。爾且先回，待我明日下山，助他一力。」吩咐道童引將軍齋膳安歇，明日回營，免馬俊盼望。趙虎領命膳罷，安宿一宵，到了天明，拜辭師尊，下山回營，不表。
　　且表善才童子，一日已到漢營前，祥雲墜下，立住山腳。便喚軍士：「敢煩通傳，普陀山童子要見。」軍士入帳報知王爺：「營前來了一位聲言自普陀山童子要見。」馬俊道：「普陀山童子進來，定必慈悲聖母喚來的。」鸞英道：「快開營門，爾我喚齊眾將出接。」一眾齊出營門，深深作禮：「來者善才大法師麼？」「然也。」眾將持香垂首拱候，善才先行，馬俊、鸞英眾將隨後。步至大營，帳中安排潔淨地所，鋪陳鮮雅東西，請大法師上坐坐下。馬俊、鸞英、柳絮，左右眾將，挨次深拜，然後坐定。命人奉上香茶，茶罷。「蒙法師光臨，必降禎祥。」善才道：「難香有到，慈悲知爾等受困，被妖道邪寶傷逼。吾奉法諭，下山相助。」
　　馬俊、鸞英大喜，命人辦齋，款待善才童子。佛法無邊，亦入席承臨。馬俊道：「今有羅清受傷未愈，懇法力調好，感恩靡既。」童子取出靈丹，著人用水調開，灌入喉內，又敷在患處，片時丹到四肢即愈。「敢請何日開兵？」童子選擇吉辰，明日正當合式。馬俊命探兵，報與各營文武知悉：「明早齊到教場聽調。」
　　馬俊到了是朝辰刻，親自請童子擬調出令。童子道：「我塵事不曉，爾是元戎，何須到問。」馬俊兄妹道：「柳絮賢弟，爾與張珍、李鳳，督兵一萬，在營前紮寨，往來巡邏，以防後截。岑鐵虎、包剛亦帶五千人馬，離山十里，左邊埋伏，一見炮響，督兵殺上輔戰。」又命趙虎、馬雄，點五千雄兵。「離山十里右邊安營埋伏。以炮為號，若聞炮響，統兵前來，以為右弼。」又命羅清：「爾病已痊，多感法師護救。」
　　羅清上前，跪拜叩謝鴻慈，善才請他起來。馬俊命郝聯、羅清二人：「爾可帶五千健卒先行，罵戰引賊離寨六里，方可交鋒，愚兄自有奇謀。」又命表弟楊豹：「帶兵一萬，待賊兵離寨五里之遙，截住赤松林歸路，以炮為號，左右驅兵齊出助戰。」又命鸞英：「帶兵一萬，押住後陣。本藩督兵一萬，隨著郝聯陣陣不離。倘妖賊一到，四圍夾攻。若有稍疏，合兵環戰，縱演邪物，眾莫驚逃退縮。」誠恐軍令不行，各皆得令不表。
　　且說賊兵探聽回報：「稟上主公，漢軍大隊人馬而來，郝聯為先鋒，請令定奪。」屈忠成聞報，即命報知王勇將軍，親自到軍師帳前請示。法成接入坐下，忠成把探兵所報，一一講知。聶法成道：「他尚不知利害，昨經殺他大敗，險死還生。今來挑戰，那怕兵多將勇，待貧道上陣，將他剿滅，除其大患，以報主公之恨耳。」立即登帳，命各將到營聽點。俱皆齊到：「王勇將軍過來，爾帶兵三千，對敵郝聯，貧道隨陣。侯相、趙仁，帶兵二千，離寨五里，以為左角之勢。錢光、孫旭，爾帶兵二千，離寨五里，以為右角之勢。米元、雞肅保住主公。倘有不虞，左右殺出。」各皆依計而行。
　　金鼓齊鳴，兩軍上陣，劍戟鏗鏘，對壘交鋒。塵土漫天，遮雲蔽日。王勇、郝聯，刀錘招架，兩不打話，大戰百有餘合。王勇豈是郝聯對手，被郝聯用護身鐧挑了，王勇翻身落馬。妖道上前，把王勇救起，騎回上馬。妖道與羅清打戰，唸唸有詞，祭起打將砂。羅清前者曾經被傷，心亦幾分膽怯，一見妖物，勒馬急躲，幸未有傷。兵被死者，亦復不少。馬俊忙上助陣，一見先鋒頭陣大敗，恐防被陷，急鳴金退守，與鸞英合兵一處。妖道亦不追趕，退回四將，合兵一處扎住營頭。
　　馬俊即命郝聯，速回山中稟知善才童子：「妖道又弄邪寶，不能取勝，兵士被傷，王爺無策，特來奏知。」童子道：「爾回營盤，待吾隨後。」駕起祥雲。郝聯未到，童子先來。馬俊見法師一到，眾皆下跪迎接，左右觀瞧，不見郝聯。馬俊道：「末將命郝聯，求請法師，他曾到否？」童子道：「見我著他先回，未知他因甚事來遲。」講話一番，郝聯亦到，入營繳令，一見童子，心中奇異。正是：
　　　　神仙若比凡人走，天上閒遊個個登。
　　童子道：「昨日開兵如何？」馬俊道：「昨日開兵大敗，軍士被妖術傷者不少，特請法師救護。」童子開聲：「郝聯，我有靈符一張，爾可戴在頭盔之內。交兵只可詐敗，佯輸，引他到此。我在等候。」一宿晚景，到了明日，郝聯打下戰書，王勇說知聶法成批回依允。兩家整頓大戰，雌雄定決，不表。
　　欲知大戰，誰勝誰敗？且看下回分解。 
