
　　詩曰：
　　　　白面書生施妙計，強梁妖道命歸陰。
　　　　慢言武勇能扶國，除暴安民賴智深。
　　單表駙馬到了寺前，見許多鮮血，屍體累累。叫聲：「眾位道長有禮了。」眾道人見一位書生，言語溫柔，詩禮之客。合掌回禮：「請問居士到來何事？」「小生回鄉，今遇大雨將至。路途遙遠，難回敝處。特來避雨，參拜神祗。未知肯容否？」道人說：「請住貴步，待稟家師，然後相請。」柳絮說聲：「多煩了。」道人入內：「稟上師尊，有一位白面書生，前來參拜三清神祗，未知容否？」真人說：「他一片誠心，勿拒來意，請他進去。」道人出接：「居士呀，家師有請。」柳絮道：「多蒙引進。」直到三清寶殿，焚香下拜，高聲叩首：「弟子王絮，前來求乞仙丹，佑我家君、身體安寧、延年康健、日後酬答，鴻庥於靡既矣。」
　　拜過三清，觀望四處。見一位老道長，頭戴逍遙巾，身穿水火道服，手執拂帚，行行而來。柳絮向前下禮，道人還禮。見此書生面如冠玉，齒白唇紅。道人一見，十分歡愛：「居士請坐。」吩咐奉茶，茶罷。道人說：「請問居士，高姓大名？貴鄉何處？」柳絮道：「小生離寶山四十里之遙，就是寒居。只因家嚴病重，特來求神庇佑。」道人說：「莫不是王家莊麼？」駙馬道：「是也，小生姓王名絮。」真人曰：「請問令尊染病有多少日期？甚麼病症？可有服藥否？」柳絮曰：「不幸已有數月，延醫罔效。」道人說：「自古病向淺中醫，亦該預早調治才是。」駙馬道：「前者，也曾多請醫生，無奈日輕日重，服藥不靈。」
　　真人曰：「請問居士，有多少兄弟？」說：「命蹇全無。」「貧道看居士尊顏，日後必是朝廷梁棟，發奮攻書，自然功名有份。」駙馬回聲：「道長差矣。家山淺薄，難望功名之日。自幼在於襁褓之中，常常有病，多累父母不寧。家君請位先生推卜算命，說我命帶出家。拜師食素，或可延年益壽。若不出家，恐難痾養。怎奈舊歲又得一病，延了數月。家慈掛慮無安。又請一位先生卜算，八字長庚。評論總說，命帶天損。只可出家，不可在家。父母無可奈何，只得捨心任我出家。但訪名師，無緣得遇。倘得名師指引，吾意願矣。」
　　真人冷笑：「我出家人，有甚好處？上不能與朝廷出力，下不能光宗耀祖。不似你等儒士，發奮成名，封妻蔭子，公侯世代。正是：『一子受皇恩，全家食天祿。』富貴人間一美事也。況爾青年英俊，滿腹珠璣，日後定作廊廟之客。」駙馬說道：「古話有云：『身近帝皇邊，猶如共虎眠。』倒不如出家人，無辱無榮，無憂無累。倒不如道長，自有極樂世界。」道長大笑：「既然居士，能識時務，准意出家，不嫌道卑法淺，莫若拜我為師，未知允否？」駙馬一笑：「恐憂福薄，不能高攀。」真人道：「你肯拜吾為師，再無忝辱於你。明日你回家稟知父母，看雙親意思如何？允則可為，不允不可忤逆，以蹈不孝之名。」
　　柳絮說道：「家君病在危篤，少諳世情，不用等他主意。今即拜求道長為師，後稟父母知悉未遲。」說罷，雙膝跪下。真人扶起：「你既為出家，山中各道人未得週知。快到大雄寶殿，將雲板打起來。」叮噹之聲，驚動滿山道人，上堂合掌。真人說：「王絮拜我為師，傳齊你等上堂。」各道人合掌稽首稱妙。駙馬忍怒下跪：「師尊請上，受弟子三叩三跪，願我師聖壽無疆。」取名隱修，柳絮謝恩。
　　道人吩咐備辦齋筵，合山慶敘，依次理席飲酒。酒至數杯：「請問師尊，弟子上山之時，看見血流山下，滿地屍骸，未知其故。望師指示，以解弟子之疑。」真人道：「你有所不知，有一馬俊，未知是甚麼悅心王。妹子馬鸞英，上山參拜神祗，剛遇風迷身故。馬俊自逞其能，帶兵與我交鋒。說我山有謀殺他妹子之意。被我連敗他二陣，兵丁盡死。今者屍骸待明日埋葬。馬俊幸有寶劍防身，飛上雲頭，跑脫了。」柳絮道：「請問師尊，曾用何法寶勝敵？」真人道：「用起九龍神棍。」「敢借弟子一觀。」真人叫行童張榮：「帶出來，待小住持一觀。」「領法旨，九龍棍帶到，請住持觀看。」
　　駙馬接看，見此棍長有九丈，方大二寸。其黑如漆，其明如鏡。拾起重不過二十餘斤。「請問師尊，此物傷得兵將否？」真人道：「切勿輕視寶棍，倘若陣上戰人不過，有八句咒語，唸唸有詞。縱許百萬雄兵，銅皮鐵骨，立就斃亡。」柳絮問：「此棍如此利害，望師尊演過，弟子看看。」
　　真人就在席上，念起咒語，邪火一起，九條火龍亂滾，滿殿豪光。鐵石心腸，無不駭怕。駙馬一驚：「望師尊收罷。」真人收寶，邪火一熄，命張榮：「帶回聚寶房中收好，勿使污穢相近，恐寶物不靈。」「領法旨。」駙馬道：「不若將此法寶，秘授弟子何如？」真人冷笑：「初入山門，想要傳授，待我將近臨終傳授未遲。夜靜更深，各去睡罷。」眾道人分別。又命行童，引小住持，去客房安睡。
　　行童領命，駙馬隨著入房。叫聲張榮：「爾多大年紀？」行童道：「十三歲矣。」駙馬道：「爾在此山多少年期？」行童道：「有八年之久。」柳絮說：「我問你聚寶房在東廊，留你在此睡臥看守麼？」張榮道：「是也，此間房係通得師尊方丈睡臥之所。」駙馬見說暗喜：「你去睡罷。」
　　是日，真人吩咐：「隱修賢徒，你回家看看尊翁之病，亦人子之情。稟問父母，然後回來未遲。」命張榮行童：「隨小住持回家，看他令尊病體如何？若係死在旦夕，小住持不用回來；但若痊癒回來就是。倘有將危，張榮回山報知。待為師交銀，張榮帶到。待爾料理完喪，以報劬勞罔極之恩。」柳絮歡喜，一齊領命，拜別下山。
　　離山二十里，南北二路。柳絮叫聲：「張榮，你不可隨我歸家。我有一事相浼，師弟現有白銀五兩，煩往各處市頭，代買烏雞、烏犬，單取其血，不取其肉。我因舊歲病重，食藥不癒，在當天許下良願，幸得身痊。有事未還舊願，今身入凶門，不敢面稟師尊。恐烏雞烏犬，乃污穢東西。難在三清殿上，還其舊願，致招眾論不雅。浼爾暗中買下犬血，各人睡熟，暗中交我。待吾酬還，切勿泄漏。用銀多少，倘有餘剩，留下師弟，旁身自用。師尊身故，得授衣缽，我為住持，你為知客，千萬不可敗露。」行童歡喜去了，不表。
　　欲知駙馬可破妖物，如何用法？且看下文分解。 
