　　欽定四庫全書　　　　　經部九
　　律呂新論　　　　　　　樂類
　　提要
　　〈臣〉等謹案律呂新論二卷
　　國朝江永撰永有周禮疑義諸書皆別著録是編其論樂之書也上卷首論蔡氏律書次論五聲次論黃鍾之宮次論黃鍾之長次論黃鍾之積次論十一律次論三分損益次論二變聲次論變律下卷首論琴次論四清聲次論旋宮次論樂調次論造律次論𠉀氣次論律呂餘論其大㫖以琴音立説考古律皆以管為定漢京房始造為均由十二律生六十律因而生三百六十律此用求聲之始永之說殆源於是然管音音其生聲取律微有不合故不免有牽合之處特其論黃鍾之積論宋儒算術之誤論律生於厯諸條皆能自出新意葢律厯皆由算積故漢書併為一志永深於算法故於律厯能推其幼𦕈也至於定黃鍾之宮則據蔡邕月令章句以校呂氏春秋之訛併糾漢志刪削之誤辯損益相生以為均勻截管則不致往而不返亦能發前人所未𤼵固亦可存備一家之學者矣乾隆四十六年十月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　　墀






