
話說宋殤公與夷，自即位以來，屢屢用兵，單說伐鄭，已是三次了。只為公子馮在鄭，故忌而伐之。太宰華督素與公子馮有交，見殤公用兵於鄭，口中雖不敢諫阻，心上好生不樂。孔父嘉是主兵之官，華督如何不怪他？每思尋端殺害，只為他是殤公重用之人，掌握兵權，不敢動手。自伐戴一出，全軍覆沒，孔父嘉隻身逃歸，國人頗有怨言，盡說：「宋君不恤百姓，輕師好戰，害得國中妻寡子孤，戶口耗減。」華督又使心腹人於里巷布散流言，說：「屢次用兵，皆出孔司馬主意。」國人信以為然，皆怨司馬。華督正中其懷。又聞說孔父嘉繼室魏氏，美艷非常，世無其比，只恨不能一見。忽一日魏氏歸寧，隨外家出郊省墓。時值春月，柳色如煙，花光似錦，正士女踏青之候。魏氏不合揭起車幰，偷覷外邊光景。華督正在郊外遊玩，驀然相遇，詢知是孔司馬家眷，大驚曰：「世間有此尤物，名不虛傳矣！」日夜思想，魂魄俱銷。「若後房得此一位美人，足夠下半世受用！除是殺其夫，方可以奪其妻。」繇此害嘉之謀益決。
　　時周桓王十年春蒐之期，孔父嘉簡閱車馬，號令頗嚴。華督又使心腹人在軍中揚言：「司馬又將起兵伐鄭，昨日與太宰會議已定，所以今日治兵。」軍士人人恐懼，三三兩兩，俱往太宰門上訴苦，求其進言於君，休動干戈。華督故意將門閉緊，但遣閽人於門隙中，以好言撫慰。軍士求見愈切，人越聚得多了，多有帶器械者。看看天晚，不得見太宰，吶喊起來。自古道：「聚人易，散人難。」華督知軍心已變，衷甲佩劍而出，傳命開門，教軍士立定，不許喧嘩。自己當門而立，先將一番假慈悲的話，穩住眾心。然後說：「孔司馬主張用兵，殃民毒眾。主君偏於信任，不從吾諫。三日之內，又要大舉伐鄭。宋國百姓何罪，受此勞苦！」激得眾軍士咬牙切齒，聲聲叫：「殺！」華督假意解勸：「你們不可造次，若司馬聞知，奏知主公，性命難保！」眾軍士紛紛都道：「我們父子親戚，連歲爭戰，死亡過半。今又大舉出征，那鄭國將勇兵強，如何敵得他過？左右是死，不如殺卻此賊，與民除害，死而無怨！」華督又曰：「『投鼠者當忌其器』。司馬雖惡，實主公寵幸之臣，此事決不可行！」眾軍士曰：「若得太宰做主，便是那無道昏君，吾等也不怕他！」一頭說，一頭扯住華督袍袖不放。齊曰：「願隨太宰殺害民賊！」當下眾軍士幫助輿人，駕起車來。華督被眾軍士簇擁登車，車中自有心腹緊隨。一路呼哨，直至孔司馬私宅，將宅子團團圍住。華督吩咐：「且不要聲張，待我叩門，於中取事。」其時黃昏將盡，孔父在內室飲酒，聞外面叩門聲急，使人傳問。說是：「華太宰親自到門，有機密事相商。」孔父嘉忙整衣冠，出堂迎接。纔啟大門，外邊一片聲吶喊，軍士蜂擁而入。孔父嘉心慌，卻待轉步。華督早已登堂，大叫：「害民賊在此，何不動手？」嘉未及開言，頭已落地。華督自引心腹，直入內室，搶了魏氏，登車而去。魏氏在車中計施，暗解束帶，自繫其喉，比及到華氏之門，氣已絕矣。華督歎息不已。吩咐載去郊外藳葬，嚴戒同行人從，不許宣揚其事。嗟乎！不得一夕之歡，徒造萬劫之怨，豈不悔哉！眾軍士乘機將孔氏家私，擄掠罄盡。孔父嘉止一子，名木金父，年尚幼，其家臣抱之奔魯。後來以字為氏，曰孔氏。孔聖仲尼，即其六世之孫也。
　　且說宋殤公聞司馬被殺，手足無措。又聞華督同往，大怒，即遣人召之，欲正其罪。華督稱疾不赴。殤公傳令駕車，欲親臨孔父之喪。華督聞之，急召軍正謂曰：「主公寵信司馬，汝所知也。汝曹擅殺司馬，烏得無罪？先君穆公舍其子而立主公，主公以德為怨，任用司馬，伐鄭不休。今司馬受戮，天理昭彰。不若並行大事，迎立先君之子，轉禍為福，豈不美哉？」軍正曰：「太宰之言，正合眾意。」於是號召軍士，齊伏孔氏之門，只等宋公一到，鼓譟而起。侍衛驚散，殤公遂死於亂軍之手。華督聞報，衰服而至，舉哀者再。乃鳴鼓以聚群臣，胡亂將軍中一二人坐罪行誅，以掩眾目。倡言：「先君之子馮，見在鄭國，人心不忘先君，合當迎立其子。」百官唯唯而退。華督遂遣使往鄭報喪，且迎公子馮。一面將宋國寶庫中重器行賂各國，告明立馮之故。
　　且說鄭莊公見了宋使，接了國書，已知來意。便整備法駕，送公子馮歸宋為君。公子馮臨行，泣拜於地曰：「馮之殘喘，皆君所留。幸而返國，得延先祀。當世為陪臣，不敢貳心。」莊公亦為嗚咽。公子馮回宋，華督奉之為君，是為莊公。華督仍為太宰，分賂各國，無不受納。齊侯、魯侯、鄭伯同會於稷，以定宋公之位，使華督為相。史官有詩嘆曰：
　　　　春秋篡弒嘆紛然，宋魯奇聞只隔年。列國若能辭賄賂，亂臣賊子豈安眠！
又有詩單說宋殤公背義忌馮，今日見弒，乃天也。詩曰：
　　　　穆公讓國乃公心，可恨殤公反忌馮。今日殤亡馮即位，九泉羞見父和兄。
　　單表齊僖公自會稷回來，中途接得警報：「今有北戎主，遣元帥大良小良，帥戎兵一萬，來犯齊界，已破祝阿，直攻歷下。守臣不能抵當，連連告急。乞主公速回。」僖公曰：「北戎屢次侵擾，不過鼠竊狗偷而已。今番大舉入犯，若使得利而去，將來北鄙必無寧歲。」乃分遣人於魯、衛、鄭三處借兵。一面同公子元，公孫戴仲等，前去歷城拒敵。
　　卻說鄭莊公聞齊有戎患，乃召世子忽謂曰：「齊與鄭同盟，且鄭每用兵，齊必相從，今來乞師，宜速往救。」乃選車三百乘，使世子忽為大將，高渠彌副之，祝聃為先鋒，星夜望齊國進發。聞齊僖公在歷下，逕來相見。時魯衛二國之師，尚未曾到。僖公感激無已，親自出城犒軍，與世子忽商議退戎之策。世子忽曰：「戎用徒，易進亦易敗；我用車，難敗亦難進。然雖如此，戎性輕而不整，貪而無親，勝不相讓，敗不相救，是可誘而取也。況彼恃勝，必然輕進。若以偏師當敵，詐為敗走，戎必來追。吾預伏兵以待之。追兵遇伏，必駭而奔，奔而逐之，必獲全勝。」僖公曰：「此計甚妙！齊兵伏於東，以遏其前；鄭兵伏於北，以逐其後。首尾功擊，萬無一失。」世子忽領命自去北路，分作兩處埋伏去了。僖公召公子元授計：「汝可領兵伏於東門，只等戎軍來追，即忙殺出。」使公孫戴仲引一軍誘敵：「只要輸不要贏，誘至東門伏兵之處，便算有功。」分撥已定，公孫戴仲開關搦戰。戎帥小良持刀躍馬，領著戎兵三千，出寨迎敵。兩下交鋒，約二十合。戴仲氣力不加，回車便走，卻不進北關，繞城向東路而去。小良不捨，儘力來追。大良見戎兵得勝，盡起大軍隨後，將近東門，忽然炮聲大震，金鼓喧天，茨葦中都是伏兵，如蜂攢蠅集。小良急叫：「中計！」撥回馬頭便走，反將大良後隊衝動，立腳不牢，一齊都奔。公孫戴仲與公子元合兵追趕。大良吩咐小良上前開路，自己斷後，且戰且走。落後者俱被齊兵擒斬。戎兵行至鵲山，回顧追軍漸遠，喘息方定。正欲埋鍋造飯，山坳裏喊聲大舉，一枝軍馬衝出，口稱：「鄭國上將高渠彌在此」。大良小良慌忙上馬，無心戀戰，奪路奔逃。高渠彌隨後掩殺。約行數里之程，前面喊聲又起，卻是世子忽引兵殺到，後面公子元率領齊兵亦至。殺得戎兵七零八落，四散逃命。小良被祝聃一箭，正中腦袋，墜馬而死。大良匹馬潰圍而出，正遇著世子忽戎車，措手不及，亦被世子忽斬之。生擒甲首三百，死者無算。世子忽將大良小良首級並甲首，都解到齊侯軍前獻功。
　　僖公大喜曰：「若非世子如此英雄，戎兵安得便退？今日社稷安靖，皆世子之所賜也！」世子忽曰：「偶效微勞，何煩過譽？」於是僖公遣使止住魯衛之兵，免勞跋涉。命大排筵席，專待世子忽。席間又說起：「小女願備箕箒」。世子忽再三謙讓。席散之後，僖公使夷仲年私謂高渠彌曰：「寡君慕世子英雄，願結姻好。前番遣使，未蒙見允。今日寡君親與世子言之，世子執意不從，不知何意。大夫能玉成其事，請以白璧二雙，黃金百鎰為獻。」高渠彌領命，來見世子，備道齊侯相慕之意：「若諧婚好，異日得此大國相助，亦是美事。」世子忽曰：「昔年無事之日，蒙齊侯欲婚我，我尚然不敢仰攀。今奉命救齊，幸而成功，乃受室而歸，外人必謂我挾功求娶，何以自明？」高渠彌再三攛掇，只是不允。次日，齊僖公又使夷仲年來議婚，世子忽辭曰：「未稟父命，私婚有罪。」即日辭回本國。齊僖公怒曰：「吾有女如此，何患無夫？」
　　再說鄭世子忽回國，將辭婚之事，稟知莊公。莊公曰：「吾兒能自立功業，不患無良姻也。」祭足私謂高渠彌曰：「君多內寵，公子突、公子儀、公子亹三人，皆有凱覦之志。世子若結婚大國，猶可籍其助援。齊不議婚，猶當請之。奈何自翦羽翼耶？吾子從行，何不諫之？」高渠彌曰：「吾亦言之，奈不聽何？」祭足嘆息而去。髯翁有詩，單論子忽辭婚之事。詩曰：
　　　　丈夫作事有剛柔，未必辭婚便失謀。試詠《載驅》並《敞笱》，魯桓可是得長籌？
高渠彌素與公子亹相厚，聞祭足之語，益相交結。世子忽言於莊公曰：「渠彌與子亹私通，往來甚密，其心不可測也。」莊公以世子忽之言，面責渠彌。渠彌諱言無有，轉背即與子亹言之。子亹曰：「吾父欲用汝為正卿，為世子所阻而止，今又欲斷吾兩人之往來。父在日猶然；若父百年之後，豈復能相容乎？」高渠彌曰：「世子優柔不斷，不能害人，公子勿憂也。」子亹與高渠彌自此與世子忽有隙。後來高渠彌弒忽立亹，蓋本於此。
　　再說祭足為世子忽畫策，使之結婚於陳，修好於衛：「陳衛二國方睦，若與鄭成鼎足之勢，亦足自固。」世子忽以為然。祭足乃言於莊公，遣使如陳求婚。陳侯從之。世子忽至陳，親迎媯氏以歸。魯桓公亦遣使求婚於齊。只因齊侯將女文姜許婚魯侯，又生出許多事來。要知後事，且看下回分解。
