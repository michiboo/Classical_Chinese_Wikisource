
源水終無路，山阿若有人。
驅羊先動石，走兔欲投巾。
洞晚秋泉冷，巖朝古樹新。
峰斜連鳥翅，磴疊上魚鱗。
化鶴千齡早，元龜六代春。
浮雲今可駕，滄海自成塵。

振翮凌霜吹，正月佇天潯。
回鑣凌翠壑，飛軫控青岑。
巖深靈竈沒，澗毀石渠沈。
宮闕雲間近，江山物外臨。
玉壇棲暮夜，珠洞結秋陰。
蕭蕭離俗影，擾擾望鄉心。
誰意山遊好，屢傷人事侵。


