<目錄>卷之四十八大集·本草正（上）
<篇名>山草部
屬性：\x人參\x（一）（反藜蘆） 味甘微苦，微溫，氣味頗濃，陽中微陰，氣虛血虛俱能補。陽氣虛竭者， 
此能回之於無何有之鄉；陰血崩潰者，此能障之於已決裂之後。惟其氣壯而不辛，所以能固氣；惟 
其味甘而純正，所以能補血。故凡虛而發熱，虛而自汗，虛而眩運，虛而睏倦，虛而驚懼，虛而短 
氣，虛而遺泄，虛而瀉利，虛而頭疼，虛而腹痛，虛而飲食不運，虛而痰涎壅滯，虛而嗽血吐血， 
虛而淋瀝便閉，虛而嘔逆躁煩，虛而下血失氣等證，是皆必不可缺者。第欲以氣血相較，則人參氣 
味頗輕而屬陽者多，所以得氣分者六，得血分者四，總之不失為氣分之藥，而血分之所不可缺者， 
為未有氣不至而血能自至者也。故扁鵲曰∶損其肺者益其氣，須用人參以益之，肺氣既王，余髒之 
氣皆王矣。所以人參之性，多主於氣，而凡臟腑之有氣虛者，皆能補之。 
然其性溫，故積溫亦能成熱，若雲人參不熱則可，雲人參之性涼，恐未必然。雖東垣雲∶人參、 
黃為退火之聖藥，丹溪雲∶虛火可補，參術之類是也，此亦皆言虛火也。而虛火二字，最有關係， 
若內真寒而外假熱者，是為真正虛火，非放膽用之，必不可也。然有一等元陰虧乏，而邪火爍於表里， 
神魂躁動，內外枯熱，真正陰虛一證，誰謂其非虛火？若過用人參，果能助熱。若王節齋雲∶陽旺 
則陰愈消，及《節要》雲∶陰虛火動者勿用，又曰∶肺熱還傷肺等說，固有此理，亦不可謂其盡非。 
而近之明哲如李月池輩，皆極不然之，恐亦未必然也。夫虛火二字，最當分其實中有虛，虛中有實， 
陽中有陰，陰中有陽，惟勿以成心而執己見，斯可矣。如必欲彼此是非，是所謂面東方不見西牆， 
皆未得其中也。予請剖之曰∶如龍雷之火，原 
屬虛火，得水則燔，得日則散，是即假熱之火，故補陽即消矣。至若亢旱塵飛，赤地千里，得非陽亢 
陰虛，而亦可以捕陽生陰乎？或必曰∶此正實火也，得寒則已。予曰∶不然。夫炎暑酷烈，熱令大 
行，此為實火，非寒莫解；而乾枯燥旱，泉源斷流，是謂陰虛，非水莫濟，此實火之與陰虛，亦自 
判然可別。是以陰虛而火不盛者，自當用參為君；若陰虛而火稍盛者，但可用參為佐；若陰虛而火 
大盛者，則誠有暫忌人參，而惟用純甘壯水之劑，庶可收功一證，不可不知也。予非不善用人參者， 
亦非畏用而不知人參之能補陰者，蓋以天下之理，原有對待，謂之曰陰虛必當忌參固不可，謂之曰 
陰虛必當用參亦不可，要亦得其中和，用其當而已矣，觀者詳之。 
\x黃 \x（三） 味甘氣平，氣味俱輕，升多降少，陽中微陰。生者微涼，可治癰疽。蜜炙性溫，能 
補虛損。因其味輕，故專於氣分而達表，所以能補元陽，充腠理，治勞傷，長肌肉。氣虛而難汗者 
可發，表疏而多汗者可止。其所以止血崩血淋者，以氣固而血自止也，故曰血脫益氣。其所以除瀉 
痢帶濁者，以氣固而陷自除也，故曰陷者舉之。然其性味俱浮，純於氣分，故中滿氣滯者，當酌用 
之。 
\x白朮\x（二） 味甘辛，氣溫，氣味俱濃，可升可降，陽中有陰，氣中有血。其性溫燥，故能益氣和 
中，補陽生血，暖胃消谷，益津液，長肌肉，助精神，實脾胃，止嘔逆，補勞倦，進飲食，利小水， 
除濕運痰，消浮去脹，治心腹冷痛，胃虛下痢， 癖 瘕。制以人乳，欲潤其燥。炒以壁土，欲助 
其固。佐以黃芩，清熱安胎。以其性澀壯氣，故能止汗實表。而癰疽得之，必反多膿；奔豚遇之， 
恐反增氣；及上焦燥熱而氣多壅滯者，皆宜酌用之。然冬術甘而柔潤，夏術苦而燥烈，此其功用大 
有不同，不可不為深辨也。若於飢時擇肥而甘者嚼而服之，服之久久，誠為延壽之物，是實人所未 
知。 
\x蒼朮\x（四） 味苦甘辛，性溫而燥，氣味俱濃，可升可降、陽也。用此者用其溫散燥濕。其性溫散， 
故能發汗寬中，調胃進食，去心腹脹疼，霍亂嘔吐，解諸鬱結，逐山嵐寒疫，散風眩頭疼，消痰癖 
氣塊，水腫脹滿。其性燥濕，故治冷痢冷泄，滑瀉腸風，寒濕諸瘡。與黃柏同煎，最逐下焦濕熱痿 
痹。若內熱陰虛，表疏汗出者忌服。 
然惟茅山者，其質堅小，其味甘醇，補益功多，大勝他術。 
\x甘草\x（五） 味甘氣平，生涼炙溫，可升可降，善於解毒。反甘遂、海藻、大戟、芫花。其 
味至甘，得中和之性，有調補之功，故毒藥得之解其毒，剛藥得之和其性，表藥得之助其升，下 
藥得之緩其速。助參 成氣虛之功，人所知也；肋熟地療陰虛之危，誰其曉焉？祛邪熱，堅筋骨， 
健脾胃，長肌肉，隨氣藥入氣，隨血藥入血，無往不可，故稱國老。惟中滿者勿加，恐其作脹；速 
下者勿入，恐其緩功，不可不知也。 
\x黃精\x（六） 一名救窮草。味甘微辛，性溫。能補中益氣，安五臟，療五勞七傷，助筋骨，益脾 
胃，潤心肺，填精髓，耐寒暑，下三蟲，久服延年不飢，發白更黑，齒落更生。張華《博物志》言 
天老曰∶太陽之草名黃精，食之可以長生。太陰之草名鈎吻，不可食之，入口立死。此但以黃精、 
鈎吻對言善惡，原非謂其相似也。而陶弘景謂黃精之葉與鈎吻相似，誤服之害人。蘇恭曰∶黃精葉 
似柳，鈎吻蔓生，葉如柿葉，殊非比類。陳藏器曰∶鈎吻乃野葛之別名，二物全不相似，不知陶公 
憑何說此？是可見黃精之內本無鈎吻，不必疑也。 
\x肉蓯蓉\x（七） 味甘咸，微辛酸，氣微溫。味重陰也，降也，其性滑。以其味重而甘溫，故助相火， 
補精興陽，益子嗣，治女人血虛不孕，暖腰膝，堅筋骨，除下焦寒痛。以其補陰助陽，故禁虛寒遺 
瀝泄精，止血崩尿血。以其性滑，故可除莖中寒熱澀痛，但驟服反動大便。若虛不可攻而大便閉結 
不通者，洗淡，暫用三四錢，一劑即通，神效。 
\x丹參\x（八） 味微苦、微甘、微澀，性微涼，無毒。反藜蘆。能養血活血，生新血，行宿血，故 
能安生胎，落死胎，血崩帶下可止，經脈不勻可調。此心脾肝腎血分之藥，所以亦能養陰定志，益 
氣解煩，療眼疼腳痹，通利關節，及惡瘡疥癬，赤眼丹毒，排膿止痛，長肉生肌。 
\x還志\x（九） 味微苦、微辛，氣溫，陽也，升也。制以甘草湯，浸一宿，曬乾炒用。功專心腎， 
故可鎮心止驚，辟邪安夢，壯陽益精，強志助力。以其氣升，故同人參、甘草、棗仁，極能舉陷攝 
精，交接水火。但可為佐，用不宜多。神氣上虛者所宜，痰火上實者當避。 
\x巴戟天\x（十） 味甘微溫，陰中陽也。雖曰足少陰腎經之藥，然亦能養心神，安五臟，補五 
勞，益志氣，助精強陰。治陰痿不起，腰膝疼痛，及夜夢鬼交，遺精溺濁，小腹陰中相引疼痛等證。 
制宜酒浸，去心微炒，或滾水浸剝亦可。 
\x仙茅\x（十一） 味辛，溫，有小毒，陽也。能助神明，強筋骨，益肌膚，培精血，明耳目， 
填骨髓，開胃消食，助益房事，溫利五臟，補暖腰腳。此西域婆羅門僧獻方於唐明皇，服之有效， 
久秘而後得傳。按許真君書雲∶仙茅久服，可以長生。其味甘能養肉，辛能養節，苦能養氣，咸能 
養骨，滑能養膚，酸能養筋，宜和苦酒服之，必效也。然仙茅性熱，惟陽弱精寒，稟賦素怯者宜之， 
苦體壯相火熾盛者，服之大能動火，不可不察。凡制用之法，於八九月採得，用竹刀刮去黑皮，切 
如豆粒，糯米泔浸兩宿，去赤汁，用酒拌蒸之，從巳至亥，制之極熟，自無毒矣。然後曝干搗篩， 
熟蜜丸桐子大，每空心酒飲任下二三十丸。忌食牛乳及黑牛肉，恐減藥力也。若隨群補藥中為丸服 
之，無所不可。 
\x天麻\x（十二） 一名赤箭，一名定風草。味辛，平，陰中有陽。治風虛眩暈頭旋，眼黑頭痛， 
諸風濕痹，四肢拘攣，利腰膝，強筋骨，安神志，通血脈，止驚恐恍惚，殺鬼精蟲毒，及小兒風癇 
驚氣。然性懦力緩，用須加倍，或以別藥相佐，然後見功。 
\x沙參\x（十三）（反藜蘆） 一名鈴兒草。味微甘苦，氣味俱輕，性微寒。能養肝氣，治多眠，除 
邪熱，益五臟陰氣，清肺涼肝，滋養血脈，散風熱瘙癢，頭面腫痛，排膿消腫，長肌肉，止驚煩， 
除疝痛。然性緩力微，非堪大用。易老雲∶人參補五臟之陽，沙參補五臟之陰。特以其甘涼而和， 
補中清火，反而言之，故有是論。若雲對待人參，則相去遠矣。 
\x玄參\x（十四反藜蘆） 味苦甘微咸，氣寒。此物味苦而甘，苦能清火，甘能滋陰。以其味甘，故 
降性亦緩。本草言其惟入腎經，而不知其尤走肺臟。故能退無根浮游之火，散周身痰結熱癰，逐頸 
項咽喉痹毒、瘰 結核，驅 
男女傳屍，煩躁骨蒸，解溫瘧寒熱往來，治傷寒熱斑支滿，亦療女人產乳余疾，或腸中血瘕熱 ， 
並療勞傷痰嗽熱煩，補腎滋陰，明目解渴。 
\x茅根\x（十五） 即白茅。味甘涼，性純美，能補中益氣，此良藥也。善理血病，凡吐血衄血， 
瘀血血閉，及婦人經水不調，崩中漏下。且通五淋，除客熱，止煩渴，堅筋骨，療肺熱噦逆喘急， 
解酒毒及黃膽水腫，久服大是益人。若治癰疽癤母，及諸毒諸瘡諸血，或用根搗敷，或用此煮汁調 
敷毒等藥，或以酒煮服，無不可也。茅有數種，處處有之，惟白者為勝。春生芽，布地如針，故曰 
茅針，可以生啖，甚益小兒，功用亦同。 
\x濕羊霍\x（十六） 味甘，氣辛，性溫，乃手足陽明、少陰，三焦命門藥也。主陽虛陽痿，莖 
中作痛。化小水，益精氣，強志意，堅筋骨，暖下部一切冷風勞氣，筋骨拘攣。補腰膝，壯真陰， 
及年老昏耄，中年健忘。凡男子陽衰，女子陰衰，艱於子嗣者，皆宜服之。服此之法，或單用浸酒， 
或兼佐丸散，無不可者。製法每擇淨一斤，以羊脂四兩，同炒油盡用之。 
\x苦參\x（十七） 味苦性寒。反藜蘆。沉也，陰也，乃足少陰腎經之藥。能祛積熱黃膽，止夢 
遺帶濁，清小便，利水，除癰腫，明目止淚，平胃氣，能令人嗜食，利九竅，除伏熱狂邪，止渴醒 
酒，療惡瘡斑疹疥癩，殺疳蟲及毒風煩躁脫眉。炒黃為末，米飲調服，治腸風下血熱痢。 
\x貝母\x（十八）（反烏頭） 味苦，氣平，微寒。氣味俱輕，功力頗緩，用須加倍。善解肝臟郁愁， 
亦散心中逆氣，祛肺痿肺癰痰膿喘嗽。研末，沙糖為丸，含咽最佳。降胸中因熱結胸，及乳癰流痰 
結核。若足生人面諸瘡，燒灰油調頻敷。產難胞衣不出，研末用酒和吞。亦除瘕疝、喉痹、金瘡， 
並止消渴煩熱。赤眼翳膜堪點，時疾黃膽能驅。又如半夏、貝母，俱治痰嗽，但半夏兼治脾肺，貝 
母獨善清金。半夏用其辛，貝母用其苦。半夏用其溫，貝母用其涼。半夏性速，貝母性緩。半夏散 
寒，貝母清熱。性味陰陽，大有不同，俗有代用者，其謬孰甚。 
\x土貝母\x（十九）（反烏頭） 味大苦，性寒。陰也，降也，乃手太陰、少陽，足陽明、厥陰之藥。 
大治肺癰肺痿、咳 
喘、吐血衄血，最降痰氣，善開鬱結，止疼痛，消脹滿，清肝火，明耳目，除時氣煩熱，黃膽淋閉， 
便血溺血，解熱毒，殺諸蟲，及療喉痹瘰 ，乳癰發背，一切癰瘍腫毒，濕熱惡瘡，痔漏金瘡出血， 
火瘡疼痛。為末可敷，煎湯可服。性味俱濃，較之川貝母，清降之功不啻數倍。 
\x山慈菇\x（二十） 一名金燈龍味甘微辛，有小毒。治癰瘍疔腫瘡 ，瘰 結核，破皮攻毒， 
俱宜醋磨敷之。除 斑，剝人麵皮，宜搗汁塗之。並治諸毒蠱毒，蛇蟲狂犬等傷，或用酒調服，或 
干摻之。亦冶風痰癇疾，以茶清研服，取吐可愈。 
\x柴胡\x（二一） 味苦微辛，氣平微寒。氣味俱輕，升也，陽中之陰。用此者，用其涼散，平 
肝之熱，入肝、膽、三焦、心胞四經。其性涼，故解寒熱往來，肌表潮熱，肝膽火炎，胸脅痛結， 
兼治瘡瘍，血室受熱。其性散，故主傷寒邪熱未解，溫瘧熱盛，少陽頭痛，肝經郁證。總之，邪實 
者可用，真虛者當酌其宜。雖引清氣上升，然升中有散，中虛者不可散，虛熱者不可寒，豈容誤哉。 
兼之性滑，善通大便，凡溏泄脾薄者，當慎用之。熱結不通者，用佐當歸、黃芩，正所宜也。愚謂 
柴胡之性，善泄善散，所以大能走汗，大能泄氣，斷非滋補之物，凡病陰虛水虧而孤陽勞熱者，不 
可再損營氣，蓋未有用散而不泄營氣者，未有動汗而不傷營血者。營即陰也，陰既虛矣，尚堪再損 
其陰否？然則用柴胡以治虛勞之熱者，果亦何所取義耶？觀寇宗 《衍義》曰∶柴胡，《本經》並 
無一字治勞，今人冶勞方中，鮮有不用者。嗚呼！凡此誤世甚多。嘗原病勞之人，有一種髒本虛損， 
復受邪熱者，當須斟酌用之，如《經驗方》中治勞青蒿煎之用柴胡，正合宜耳。若或無邪，得此愈 
甚，雖至死人亦不怨，目擊甚多。《日華子》又謂補五勞七傷，《藥性論》亦謂治勞乏羸瘦，若此 
等病，苟無實熱，醫者執而用之，不死何待。注釋本草，一字不可忽，蓋萬世之後，所誤無窮，可 
不謹哉！觀此寇氏之說，其意專在邪熱二字，謂但察有邪無邪，以決可用不可用，此誠得理之見， 
而復有非之者，抑又何也？即在王海藏亦曰∶苟無實熱而用柴胡，不死何待？凡此所見略同，用者 
不可不察。 
\x桔梗\x（二二） 一名薺 。味苦微辛，氣微涼。氣輕於味，陽中有陰，有小毒，其性浮。用此 
者，用其載藥上升，故有舟楫之號，入肺、膽、胸膈、上焦。載散藥表散寒邪。載涼藥清咽疼喉痹， 
亦治赤目腫痛。載肺藥解肺熱肺癰，鼻塞唾膿咳嗽。載痰藥能消痰止嘔，亦可寬胸下氣。引大黃可 
使上升，引青皮平肝止痛。能解中惡蠱毒，亦治驚癇怔忡。若欲專用降劑，此物不宜同用。 
\x防風\x（二三） 味甘辛，氣溫，升也，陽也。用此者，用其氣平散風。雖膀胱脾胃經藥，然 
隨諸經之藥，各經皆至。氣味俱輕，故散風邪，治一身之痛，療風眼，止冷淚。風能勝濕，故亦去 
濕，除遍體濕瘡。若隨實表補氣諸藥，亦能收汗，升舉陽氣，止腸風下血崩漏。然此風藥中之潤劑， 
亦能走散上焦元氣，誤服久服，反能傷人。 
\x細辛\x（二四）（反藜蘆，忌生菜） 味大辛，氣溫，氣味俱濃，升也，陽也，有小毒，用此者， 
用其溫散。善 陰分之寒邪，除陰經之頭痛，益肝溫膽利竅，逐諸風濕痹，風癇疲瘧，鼻 不聞香 
臭，開關通竅，散風浪目疼。口臭牙蟲，煎湯含漱。過服亦散真氣，不可不知。此味辛甚，故能逐 
陰分之邪，陰分且然，陽分可知。舊雲少陰、厥陰之藥，然豈有辛甚而不入陽分者？但陽證忌熱， 
用當審之。 
\x羌活\x（二五） 味微苦，氣辛微溫，升也，陽也。用此者，用其散寒定痛。能入諸經，太陽為 
最。散肌表之寒邪，利周身項脊之疼痛，排太陽之癰疽，除新舊之風濕。緣非柔懦之物，故能撥亂 
反正。惟其氣雄、大能散逐，若正氣虛者忌用之。 
\x獨活\x（二六） 味苦，氣香，性微涼。升中有降，善行滯氣，故入腎與膀胱兩經，專理下焦 
風濕。兩足痛痹，濕癢拘攣，或因風濕而齒痛，頭眩喘逆，奔豚疝瘕，腰腹疼痛等證，皆宜用之。 
\x升麻\x（二七） 味微苦，氣平，氣味俱輕浮而升，陽也。用此者，用其升散提氣，乃脾、胃、 
肺與大腸四經之藥。善散陽明經風寒，肌表邪熱，提元氣之下陷，舉大腸之脫泄，除陽明溫疫表邪 
，解膚腠風熱斑疹。引石膏除齒牙臭爛腫痛，引蔥頭去陽明表證頭疼，佐當歸、肉蓯蓉可通大便結 
燥。凡癰疽痘疹，陽虛不能起發，及瀉痢崩淋，夢遺脫肛，陽虛下陷之類，用佐補劑，皆所宜也。 
若上實氣壅，諸火炎上，及太陽表證，皆不宜用。 
且其味苦氣散，若血氣太虛，及水火無根者，並不可用。 
\x前胡\x（二八） 味苦氣寒，降也，陰中微陽。去火痰實熱；開氣逆結滯，轉筋霍亂；除胸中 
痞滿，氣喘嘔逆，咳嗽煩悶；治傷寒寒熱，風熱頭疼；解嬰兒疳熱。 
\x延胡索\x（二九） 味苦微辛，氣微溫，入肝脾二經。善行滯氣，破滯血，血中氣藥。故能止 
腹痛，通經，調月水淋滯，心氣疼痛，破症癖跌扑凝瘀，亦善落胎，利小便，及產後逆血上沖。俱 
宜以酒煮服，或用酒磨服亦可。然性惟破氣逐血，必真有血逆氣滯者方可用。若產後血虛，或經血 
枯少不利，氣虛作痛者，皆大非所宜。 
\x紫草\x（三十） 味苦性寒，此手厥陰、足厥陰血分之藥。性寒而利，能涼血滑血，通利二便， 
故痘疹家宜用之。凡治痘疹，無論未出已出，但血熱毒盛，或紫或黑，而大便秘結者，宜用之。若 
已出紅活，不紫不黑，而大便如常通利者，即不可用。故曾世榮《活幼心書》雲∶紫草性寒，小兒 
脾氣實者猶可用，脾氣虛者反能作瀉。又若古方惟用其茸，亦取其氣輕味薄，而有清涼升發之功也。 
此外，可用以解黃膽，消腫脹，及一切斑疹惡瘡，亦以其能利九竅，通水道，去濕涼血而然也。 
\x白芨\x（三一） 味苦澀，性收斂，微寒。反烏頭。能入肺止血，療肺癰肺痿。治癰疽敗爛惡 
瘡，刀箭湯火損傷，生肌止痛，俱可為未敷之。凡吐血不能止者，用白芨為末，米飲調服即效。 
\x三七\x（三二） 味甘氣溫，乃陽明、厥陰血分之藥，故善止血散血定痛。凡金刃刀箭所傷， 
及跌扑杖瘡血出不止，嚼爛塗之，或為末摻之，其血即止。亦治吐血衄血，下血血痢，崩漏、經水 
不止，產後惡血不下俱宜自嚼，或為末，米飲送下二三錢。若治虎咬蛇傷等證，俱可服可敷。 
葉之性用與根大同，凡折傷趺撲出血，敷之即止，青腫亦散。 
\x白蘚皮\x（三三） 味苦寒，性燥而降，乃手足太陰陽明之藥。解熱黃、酒黃、急黃、谷黃、 
勞黃，通關節九竅，利血脈小水，治時行大熱飲水，狂躁叫呼，及婦人陰中腫痛，小兒風熱驚癇。 
尤治一切毒風風瘡，疥癬赤爛，楊梅瘡毒，眉發脫落。此雖善理瘡瘍，而實為諸黃、風痹要藥。 
\x秦艽\x（三四） 味苦，性沉寒，沉中有浮，手足陽明清火藥也。治風寒濕痹，利小水，療通 
身風濕拘攣，手足不遂，清黃膽，解溫疫熱母，除口噤牙疼口瘡，腸風下血，及虛勞骨蒸發熱，潮 
熱煩渴，及婦人胎熱，小兒疳熱瘦弱等證。 
\x地榆\x（三五） 味苦微澀，性寒而降。既清且澀，故能止吐血衄血，清火明目，冶腸風血痢， 
及婦人崩漏下血，月經不止，帶濁痔漏，產後陰氣散失；亦斂盜汗，療熱痞，除惡肉，止瘡毒疼痛。 
凡血熱者當用，虛寒者不相宜也。作膏可貼金瘡；搗汁可塗虎犬蛇蟲傷毒，飲之亦可。 
\x黃芩\x（三六） 味苦氣寒，氣輕於味，可升可降，陰中微陽。枯者善於入肺，實者善入大腸。 
欲其上者酒炒，欲其下者生用。枯者清上焦之火，消痰利氣，定喘嗽，止失血，退往來寒熱、風熱 
濕熱頭痛，解瘟疫，清咽，療肺痿肺癰，乳癰發背；尤祛肌表之熱，故治斑疹鼠 ，瘡瘍赤眼。實 
者涼下焦之熱，能除赤痢，熱蓄膀胱，五淋澀痛，大腸閉結，便血漏血。胎因火盛不安，酌佐砂仁、 
白朮；腹因火滯為痛，可加黃連、濃朴。大腸無火滑泄者，最當慎用。 
\x黃連\x（三七） 味大苦，氣大寒。味濃氣薄，沉也，降也，降中微升，陰中微陽。專治諸火， 
火在上，炒以酒；火在下，炒以童便；火而嘔者炒以薑汁；火而伏者炒以鹽湯。同吳茱萸炒，可以 
止火痛；同陳壁土炒，可止熱瀉。同枳實用，可消火脹；同天花粉用，能解煩渴。同木香丸，和火 
滯下痢腹痛；同吳茱萸丸，治胃熱吐吞酸水。總之，其性大寒，故惟平肝涼血，肅胃清腸涼膽，止 
驚癇，瀉心除痞滿。上可治吐血衄血，下可治腸 便紅。療婦人陰戶腫痛，除小兒食積熱疳，殺蛔 
蟲。消惡瘡癰腫，除濕熱鬱熱。善治火眼，亦消痔漏。解烏附之熱，殺巴豆之毒。然其善瀉心脾實 
火，虛熱妄用，必致格陽。故寇宗 曰∶虛而冷者，慎勿輕用。王海藏曰∶夏月久血痢，不用黃連， 
陰在內也。景岳曰∶人之脾胃，所以盛載萬物，發生萬物，本象地而屬土。土暖則氣行而燥，土寒 
則氣凝而濕，土燥則實，土濕則滑，此天地間不易之至理。黃連之苦寒若此，所以過服芩、連者， 
無不敗脾，此其濕滑，亦自明顯易見。獨因陶弘景《別錄》中有調胃濃腸之一言，而劉河間復 
證之曰∶諸苦寒藥多泄，惟黃連、黃柏性冷而燥。因致後世視為奇見，無不謂黃連性燥而濃腸胃， 
凡治瀉痢者，開手便是黃連，不知黃連、黃柏之燥，於何見之？，嗚呼！一言之謬，流染若此，難 
洗若此，悖理惑人，莫此為甚。雖曰黃連治痢亦有效者，然必其素稟陽髒，或多縱口腹，濕熱為痢 
者，乃其所宜。且凡以縱肆不節而血氣正強者，即或誤用，未必殺人，久之邪去亦必漸愈，而歸功 
黃連，何不可也。此外則凡以元氣素弱，傷脾患痢，或本無火邪而寒濕動脾者，其病極多，若妄用 
黃連，則脾腎日敗，百無一生。凡患痢而死者，率由此類，可不寒心。余為此言，而人有未必信者， 
多以苦燥二字有未明耳，故余於《傳忠錄》辨河間條中，復詳言若味之理，以後衛生仁者再為贊正， 
庶是非得明，而民生有攸賴矣。道書言服黃連犯豬肉，令人泄瀉。 
\x胡黃連\x（三八） 味大苦，大寒。其性味功用，大似黃連。能涼肝明目，治骨蒸勞熱，三消，吐 
血衄血，五心煩熱，療婦人胎熱，虛驚熱痢，及小兒疳熱驚癇。侵人乳點目甚良。 
\x知母\x（三九） 味苦，寒，陰也。其性沉中有浮，浮則入手太陰、手少陰，沉則入足陽明、足厥 
陰、足少陰也。故其在上，則能清肺止渴，卻頭痛，潤心肺，解虛煩喘嗽，吐血衄血，去喉中腥臭。 
在中則能退胃火，平消癉。在下則能利小水，潤大便，去膀胱肝腎濕熱，腰腳腫痛，並治勞瘵內熱， 
退陰火，解熱淋崩濁。古書言知母佐黃柏，滋陰降火，有金水相生之義，蓋謂黃柏能制膀胱命門陰 
中之火，知母能消肺金制腎水化源之火，去火可以保陰，見即所謂滋陰也，故潔古、東垣皆以為滋 
陰降火之要藥。繼自丹溪而後，則皆用以為補陰，誠大謬矣。夫知母以沉寒之性，本無生氣，用以 
清火則可，用以補陰則何補之有？第其陰柔巽順，似乎有德，倘元氣既虧，猶欲藉此以望補益，是 
亦猶小人在朝，而國家元氣日受其削，有陰移焉而莫之覺者，是不可不見之真而辨之早也。 
\x龍臘草\x（四十） 味大苦，大寒。陰也，沉也，乃足厥陰、少陽之正藥。大能瀉火，但引以佐使， 
則諸火皆治。故能退骨蒸疳熱，除心火驚癇狂躁；胃火煩熱黃膽，咽喉腫痛；肝腎膀胱伏火，小水 
淋閉，血熱瀉痢；下焦濕熱癰腫，瘡毒疼痛？婦人血熱崩淋；小兒熱疳客忤，去目黃睛赤腫痛，殺 
蠱毒腸胃諸蟲，及風熱盜汗。凡肝腎有餘之火，皆其所宜。 

<目錄>卷之四十八大集·本草正（上）
<篇名>隰草部
屬性：\x地黃\x（四一） 生地黃，味苦甘，氣涼。氣薄味濃，沉也，陰也。鮮者更涼，干者微涼。能生血 
補血，涼心火，退血熱，去煩躁骨蒸，熱痢下血，止嘔血衄血，脾中濕熱，或婦人血熱而經枯，或 
上下三消而熱渴。總之其性頗涼，若脾胃有寒者，用宜斟酌。 
熟地黃，味甘微苦，味濃氣薄，沉也，陰中有陽。《本草》言其入手足厥、少陰經，大補血衰， 
滋培腎水，填骨髓，益真陰，專補腎中元氣，兼療藏血之經。此雖泛得其概，亦豈足以儘是之妙。 
夫地黃產於中州沃土之鄉，得土氣之最濃者也。其色黃，士之色也。其味甘，土之味也。得土之氣， 
而曰非太陰、陽明之藥，吾弗信也。惟是生者性涼，脾胃喜暖，故脾陽不足者，所當慎用。至若熟 
則性平，稟至陰之德，氣味純靜，故能補五臟之真陰，而又於多血之髒為最要，得非脾胃經藥耶？ 
且夫人之所以有生者，氣與血耳，氣主陽而動，血主陰而靜。補氣以人參為主，而 術但可為 
之佐；補血以熟地為主，而芎、歸但可為之佐。然在 、術、芎、歸，則又有所當避，而人參、熟 
地，則氣血之必不可無。故凡諸經之陽氣虛者，非人參不可；諸經之陰血虛者，非熟地不可。人參 
有健運之功，熟地稟靜順之德。此熟地之與人參，一陰一陽，相為表里，一形一氣，互主生成，性 
味中正，無逾於此，誠有不可假借而更代者矣。 
凡諸真陰虧損者，有為發熱，為頭疼，為焦渴，為喉痹，為嗽痰，為喘氣，或脾腎寒逆為嘔吐， 
或虛火載 
血於口鼻，或水泛於皮膚，或陰虛而泄利，或陽浮而狂躁，或陰脫而仆地。陰虛而神散者，非熟地 
之守不足以聚之；陰虛而火升者，非熟地之重不足以降之；陰虛而躁動者，非熟地之靜不足以鎮之； 
陰虛而剛急者，非熟地之甘不足以緩之。陰虛而水邪泛濫者，舍熟地何以自制？陰虛而真氣散失者， 
舍熟地何以歸源？陰虛而精血俱損，脂膏殘薄者，舍熟地何以濃腸胃？ 
且猶有最玄最妙者，則熟地兼散劑方能發汗，何也？以汗化於血，而無陰不作汗也。熟地兼溫 
劑始能回陽，何也？以陽生於下，而無復不成干也。然而陽性速，故人參少用亦可成功；陰性緩， 
熟地非多難以奏效。而今人有畏其滯膩者，則崔氏何以用腎氣丸而治痰浮？有畏其滑濕者，則仲景 
何以用八味丸而醫腎泄？有謂陽能生陰，陰不能生陽者，則陰陽之理，原自互根，彼此相須，缺一 
不可，無陽則陰無以生，無陰則陽無以化，故《內經》曰∶精化為氣，得非陰亦生陽乎？孰謂陽之 
能生，而陰之不能長也。 
又若制用之法，有用薑汁拌炒者，則必有中寒兼嘔而後可；有用砂仁制者，則必有脹滿不行而 
後可；有用酒拌炒者，則必有經絡壅滯而後可。使無此數者，而必欲強用製法，是不知用熟地者正 
欲用其靜重之妙，而反為散動以亂其性，何異畫蛇而添足。 
今之人即欲用之補陰，而必兼以滲利，則焉知補陰不利水，利水不補陰，而補陰之法不宜滲。 
即有用之補血，而復疑其滯膩，則焉知血虛如燥土，旱極望雲霓，而枯竭之陽極喜滋。設不明此， 
則少爪之尚欲兼之以利，又孰敢單用之而任之以多？單用而多且不敢，又孰敢再助以甘而盡其所長？ 
是又何異因咽而廢食也。嗟，嗟！熟地之功，其不申於時用者久矣，其有不可以筆楮盡者尚多也， 
予今特表而出之，尚祈明者之自悟焉。 
\x牛膝\x（四二） 味若甘，氣微涼，性降而滑，陰也。忌牛肉。酒漬， 咀。走十二經絡，助一身 
元氣。主手足血熱痿痹，血燥拘攣；通膀胱澀秘，大腸乾結，補髓填精。益陰活血；治腰膝酸疼， 
滋鬚髮枯白。其性下走如奔，故能通經閉，破血症，引諸藥下降。同麝香用，墮胎尤速。凡髒寒便 
滑，下元不固者，當忌用之。 
\x麥門冬\x（四三） 味甘微苦，性微寒，降也，陽中陰也。去心用，恐令人煩。其味甘多苦少，故上 
行心肺，補上焦之津液，清胸膈之渴煩，解火炎之嘔吐，退血燥之虛熱；益精滋陰，澤肌潤結；肺 
痿肺癰，咳唾衄血；經枯乳汁不行，肺乾咳嗽不絕；降火清心，消痰補怯。復脈須仗人參，便滑中 
寒者勿設。 
\x續斷\x（四四） 川者色灰黑，尖瘦多蘆，形如雞腳，皮斷而皺者是。味苦而澀，苦重澀輕，氣微涼。 
他產者，味甘微辛澀少。用川者良。凡用此者，用其苦澀。其味苦而重，故能入血分、調血脈，消 
腫毒乳癰，瘰 痔 ，治金損跌傷，續筋骨血脈。其味澀，故能止吐血衄血，崩淋胎漏，便血尿血， 
調血痢，縮小便，止遺精帶濁。佐之以甘，如甘草、地黃、人參、山藥之類，其效尤捷。 
\x蜀葵子\x（四五） 味甘性寒。能利小水，通淋閉，消水腫，潤大腸，催生落胎，通乳汁，亦治一切瘡 
疥，並瘢疵赤靨。苗葉可作菜茹，古以葵為五菜之主，今不復用之矣。 
\x黃葵花\x 性滑利，與蜀葵大同。若治諸惡瘡膿水久不瘥者，用花為末，敷之即愈，為瘡家要藥。浸 
油可塗湯火瘡。 
\x車前子\x（四六） 即苤苡味甘微咸，氣寒，入膀胱、肝經。通尿管熱淋澀痛，驅風熱目赤翳膜；利 
水能除濕痹，性滑極善催生，兼治濕熱瀉痢，亦去心胸煩熱。 
\x根葉\x 生搗汁飲，治一切尿血衄血熱痢，尤逐氣癮利水。 
\x白蒺藜\x（四七） 味苦微辛微廿，微涼。能破 瘕結聚，止遺溺泄精，療肺痿肺癰，翳膜目赤，除 
喉痹癬疥痔瘰癜風，通身濕爛惡瘡，乳岩帶下俱宜，催生止煩亦用，涼血養血，亦善補陰。用補宜 
炒熱去刺，用涼宜連刺生搗，去風解毒，白者最良。 
沙苑蒺藜性亦大同。若用固精補腎，止遺瀝尿血，縮小便，止煩渴，去燥熱，則亦可用此。 
\x紅花\x（四八） 味甘微苦微宰，氣微涼，陰中微陽。惟入血脈，多用女科。少用可活血引經，多用 
能破血通瘀。可 
下死胎，亦療血暈；達痘瘡血熱難出，散斑疹血滯不消；潤燥活血，止痛通經，亦消腫毒。 
\x紫菀\x（四九） 味苦平微辛。辛能入肺，苦能降氣，故治咳嗽上氣痰喘。惟肺實氣壅，或火邪刑金而致 
咳唾膿血者，乃可用之。若以勞傷肺腎，水虧金燥而咳喘失血者，則非所宜。觀陶氏《別錄》謂其 
補不足，治五勞體虛，其亦言之過也。 
\x甘菊花\x（五十）（白菊花根善利水，搗汁和酒服之，大治癃閉） 味甘色黃者，能養血散風，去頭目風 
熱，眩暈疼痛，目中翳膜，及遍身游風風疹。作枕明目，葉亦可用。 
味苦者性涼，能解血中鬱熱，清頭目，去風熱眼目腫痛流浪。根葉辛香，能消癰毒，止疼痛。 
\x野菊花\x（五一） 一名苦薏。根葉莖花皆可同用。味苦辛。大能散火散氣，消癰毒疔腫瘰 ，眼目 
熱痛，亦破婦人瘀血。孫氏治癰毒方，用野菊連根葉搗爛酒煎，熱服取汗，以渣敷之；或同蒼耳搗 
汁，以熱酒沖服。冬月用干者煎服，或為末酒服亦可。 
\x \x（五二） 味苦，氣微寒，有小毒。此物氣味頗峻，善逐風濕諸毒。用蜜酒層層和灑，九蒸九 
曝，蜜丸，空心酒吞，多寡隨宜。善治中風口眼歪邪，除濕痹腰腳痿痛麻木。生者酒煎，逐破傷風 
危急如神。散撒麻疔惡毒，惡瘡浮腫，虎傷狗咬，蜘蛛蟲毒，或搗爛封之，或煎湯，或散敷並良。 
其掃蕩功力若此，似於元氣虛者非利。 
\x益母草\x（五三） 子名茺蔚味微苦微辛，微寒，性滑而利。善調女人胎產諸證，故有益母之號。能 
去死胎，滑生胎，活血涼血行血，故能治產難胎衣不下，子死腹中，及經脈不調，崩中漏下，尿血 
瀉血瘀血等證。然惟血熱血滯，及胎產艱澀者宜之，若血氣素虛兼寒，及滑陷不固者，皆非所宜， 
不得以其益母之名，謂婦人所必用也。蓋用其滑利之性則可，求其補益之功則未也。《本草》言其 
久服益精輕身，誠不足信。此外如退浮腫，下水氣，及打撲瘀血，通大小便之類，皆以其能利也。 
若治疔腫乳癰，丹毒惡毒，則可搗汁飲之，其渣亦可敷貼。 
子名茺蔚，功用略同，但子味微甘，稍溫，故能涼血補血，亦益陰氣明目。 
\x瞿麥\x（五四） 味苦，微寒，降也，性滑利。能通小便，降陰火，除五淋，利血脈。兼涼藥亦消眼 
目腫痛，兼血藥則能通經破血下胎。凡下焦濕熱疼痛諸病，皆可用之。 
\x茵陳\x（五五） 味苦微辛，氣微寒，陰中微陽，入足太陽經。用此者，用其利濕逐熱，故能通關節，解 
熱滯，療天行時疾，熱狂頭痛，利小水。專治黃膽，宜佐梔子。黃而濕者多腫，再加滲利；黃而燥 
者乾澀，再加涼潤。只有陰黃一證，因以中寒不運，此非所宜。又解傷寒瘴瘧火熱，散熱痰風熱疼 
痛。濕熱為痢，尤其所宜。 
\x青蒿\x（五六） 味苦微辛，性寒，陰中有陽，降中有散。主肝腎三焦血分之病，療陰火伏留骨節， 
故善治骨蒸勞熱，屍疰鬼氣，降火滋陰，潤顏色，長毛髮，治瘧疾寒熱，殺蟲毒，及惡瘡濕疥。生 
搗可敷金瘡，止血止痛。款冬花（五七）味微甘微辛而溫，其氣浮，陽也，入手太陰經。能溫肺氣，故 
療咳嗽，及肺癰肺痿咳唾膿血。寇宗 曰∶有人病嗽多日，或教以燃款冬花三兩於無風處，以筆管 
吸其煙，滿口則咽之，數日果效。 
\x麻黃\x（五八） 味微苦微澀，氣溫而辛，升也，陽也。此以輕楊之味，而兼辛溫之性，故善達肌表，走 
經鉻，大能表散風邪，祛除寒毒，一應瘟疫瘧疾，瘴氣山嵐，凡足三陽表實之證，必宜用之。苦寒 
邪深入少陰、厥陰筋骨之間，非用麻黃、官桂不能逐也。但用此之法，自有微妙，則在佐使之間， 
或兼氣藥以助力，可得衛中之汗，或兼血藥以助液，可得營中之汗；或兼溫藥以助陽，可逐陰凝之 
寒毒；或兼寒藥以助陰，可解炎熱之瘟邪。此實傷寒陰瘧家第一要藥，故仲景諸方以此為首，實千 
古之獨得者也。今見後人多有畏之為毒藥而不敢用，又有謂夏月不宜用麻黃者，皆不逢可哂也。雖 
在李氏有雲∶若過發則汗多亡陽，若自汗表虛之人用之則脫人元氣，是皆過用及誤用而然。若陰邪 
深入，則無論冬夏，皆所最宜，又何過之有？此外如手太陰之風寒咳嗽，手少陰之風熱斑疹，足少 
陰之風水腫脹，足厥陰之風痛目痛，凡宜用散者，惟斯為最。然柴胡、麻黃俱為散邪要藥，但陽邪 
宜柴胡，陰邪宜麻黃，不可不察也。制用之法，須折去粗根，入滾湯中煮三五沸，以 
竹片掠去浮沫，曬乾用之。不爾，令人動煩。 
\x麻黃根\x 味甘，平，微苦微澀。用甘斂藥煎服，可以止汗。同牡蠣粉、米粉，或用舊蕉扇杵 
末，等分，以生絹袋盛貯，用撲盜汗或夏月多汗，用之俱佳。 
\x萱草\x（五九） 一名忘憂，一名宜男，一名鹿蔥。萱草者，《詩》作諼草。凡樹此玩此者，可解 
憂思，故名忘憂。烹食其苗，氣味如蔥，而鹿喜食之，故名鹿蔥。婦人佩其花則生男，故名宜男。 
花葉氣味甘而微涼，故能去濕熱，利小便赤澀，除煩渴酒濕黃膽；安五臟，利胸膈，令人和悅，亦 
能明目。 
根，治沙淋帶濁，利水氣，解酒疸，宜搗汁服之。治吐血衄血，研汁一大盞，和薑汁細細呷之。 
治吹乳、乳癰腫痛，須擂酒服，以渣封之。 
\x連翹\x（六十） 味苦微辛，氣微寒，氣味俱薄，輕清而浮，升也，陽中有陰。入手少陰、手足少陽、 
陽明。瀉心經客熱，降脾胃濕熱，去寸白、蛔蟲，通月水五淋。以其味苦而輕，故善達肌表，散鼠 
、瘰 、癭瘤、結熱、蠱毒、癰毒、斑疹，治瘡癤，止痛消腫排膿，瘡家號為聖丹。以其辛而能 
用，故又走經絡，通血凝，氣滯結聚，所不可無。 
\x旋復花\x（六一） 味苦甘微辛，陰也，降也，乃手太陰肺經、手陽明大腸經藥。開結氣，降痰涎， 
通水道，消腫滿，凡氣壅濕熱者宜之。但其性在走散，故凡見大腸不實，及氣虛陽衰之人，皆所忌 
用。 
\x鼠粘子\x（六二） 一名牛蒡子，一名大力子。味苦辛，降中有升。治風毒斑疹諸 ，散瘡瘍腫毒喉 
痹，及腰膝凝寒痹滯之氣，以其善走十二經而解中有散也。 
\x決明\x（六三） 味微苦微甘，性平微涼，力薄。治肝熱風眼，赤而多淚，及肝火目昏，可為佐使， 
惟多服久服，方可得效。或作枕用，治頭風，明目，其功勝於黑豆。 
\x葶藶\x（六四） 味苦，大寒，沉也，陰也，氣味俱濃，有毒。善逐水氣，不減大黃，但大黃能泄血 
閉，葶藶能泄氣 
閉，氣行而水自行也。若肺中水氣 滿脹急者，非此不能除。然性急利甚，凡涉氣虛者，不可輕用。 
《淮南子》曰∶大戟去水，葶藶愈脹，用之不慎，乃反成病，即此謂也。第此有甜苦二種，雖曰為 
甜，然亦非真甜，但稍淡耳，稍淡者，其性亦稍緩。 
\x夏枯草\x（六五） 味微苦微辛，氣浮而升，陰中陽也。善解肝氣，養肝血，故能散結開郁，大治瘰 
鼠屢，乳癰癭氣，並治頭瘡目疾。樓全善雲∶夏枯草治目珠痛，至夜則甚者，神致；或用苦藥點眼 
反甚者，亦神效。一男子目珠痛，至夜則重，用黃連點之更甚，諸藥不效，乃用夏枯草二兩，香附 
二兩，甘草四錢，為末，每服一錢半，清茶調服，下咽即疼減，至四五服，良愈也。 
\x蒼耳子\x（六六） 一名羊負來味苦微甘。治頭風寒痛，風濕周痹，四臉拘攣；去風明目，養血，暖 
腰膝，及瘰 瘡疥，亦治鼻淵。宜炒熟為末，白湯點眼一二錢，久之乃效。忌豬肉、馬肉。 
\x漏蘆\x（六七） 味微咸，性寒，有小毒。主熱毒惡瘡，瘰 乳癰痔漏，挑膿長肉，止金瘡血出。亦下乳 
汁、通經脈，消赤眼，利小便，止尿血腸風，淋瀝遺溺，及小兒壯熱。療跌扑損傷，可續筋骨。 
\x劉寄奴\x（六八） 味苦，性溫。能破瘀血，活新血，通婦人經脈，產後余血，損傷瘀血，下氣，止心腹 
痛，及小便去血，俱可為散，或茶或酒調服。搗敷金瘡出血不止，其效尤捷。用治湯火傷大效，但 
為末摻之。 
\x 蓄\x（六九） 味苦澀。利小便，除黃膽，殺二蟲，去下部濕熱浸淫陰蝕，瘡疥痔漏。煮汁飲之， 
療小兒蛔蟲上攻心腹作痛大效。有《海上歌》雲∶心頭急痛不能當，我有仙人海上方。 蓄醋煎通 
口咽，管教時刻即安康。 
\x青葙子\x（七十） 野雞冠子也味微苦，微寒。能清肝火血熱，故治赤眼，退赤障，消翳腫，鎮肝明耳目， 
亦去風濕惡瘡疥癩。 
\x艾\x（七一） 味微苦，氣辛，生用微溫，熟用微熱。能通十二經，而尤為肝脾腎之藥。善於溫中逐 
冷除濕，行血中之氣，氣中之滯，凡婦人血氣寒滯者，最宜用之。故能安胎，止心腹痛，治帶下血崩，暖腰膝，止 
吐血、下 
痢，辟風寒寒濕瘴瘧，霍亂轉筋，及一切冷氣鬼氣，殺蛔蟲並下部 瘡。或生用搗汁，或熟用煎湯； 
或用灸百病，或炒熱敷熨，可通經絡；或袋盛包裹，可溫臍膝，表里生熟，俱有所宜。 
\x佛耳草\x（七二） 一名鼠麴草。味微酸，性溫。大溫肺氣，止寒嗽，散痰氣，解風寒寒熱，亦止泄 
瀉。鋪艾卷作煙筒，用熏久嗽尤效。 
\x藍靛\x（七三） 藍葉氣味苦寒微甘。善解百蟲百藥毒，及治天行瘟疫，熱毒發狂，風熱斑疹，癰 
瘍腫痛，除煩渴，止鼻衄吐血，殺疳蝕、金瘡箭毒。凡以熱兼毒者，皆宜搗汁用之。 
\x靛青\x 乃藍與鍛石所成，性與藍葉稍異，其殺蟲止血，敷諸熱毒熱瘡之功，似有勝於藍葉者。 
\x青黛\x 味微咸而寒，性與靛青大同。解諸熱毒蟲毒，金瘡熱瘡，或干摻，或以水調敷。若治 
諸熱瘡毒，或用馬齒莧加青黛同搗敷之。苦治天行頭痛，瘟疫熱毒，及小兒諸熱，驚癇發熱，並水 
研服之。 
\x木賊\x（七四） 味微苦微甘，性溫而升，陽也。性亞麻黃，故能發汗解肌，治傷寒瘧疾，去風濕， 
散火邪，療目疾，退翳障，止腸風下血下痢，及婦人崩中帶漏，月水不調，亦治風濕疝痛，大腸脫 
肛。 
\x王不留行\x（七五） 一名金盞銀台。味苦，平，性滑利，乃陽明沖任血海藥也。治風毒，通血脈， 
療婦人難產及經滯不調，下乳汁，利小便，除風濕痹痛，止心煩鼻衄，發背癰疽瘡 ，游風風疹， 
出竹木刺，及金瘡止血，亦能定痛。 
\x海金沙\x（七六） 此草出黔中，七月收其全科，曬乾，以杖擊之，則細沙自莖葉中落。味甘性寒， 
乃小腸膀胱血分藥也。善通利水道，解鬱熱濕熱，及傷寒熱狂，小便癃閉腫滿，熱淋膏濁，血淋石 
淋、莖中疼痛。解諸熱毒。或丸或散皆可用。 
\x燈心草\x（七七） 味淡性平。能通水道澀結癃閉，治五淋，瀉肺熱，降心火，除水腫，止血，通陰氣， 
散腫止渴。但用敗席煮服更良。若治喉痹，宜燒燈草灰吹之。若治下疳瘡，亦用燒灰，加輕粉、麝 
香為末摻之。 
\x煙\x（又七七） 味辛氣溫，性微熱，升也，陽也。燒煙吸之，大能醉人，用時惟吸一口或二口，若多 
吸之，令人 
醉倒，久而後蘇，甚者以冷水一口解之即醒；若見煩悶，但用白糖解之即安，亦奇物也。吸時須開 
喉長吸咽下，令其直達下焦。其氣上行則能溫心肺，下行則能溫肝脾腎，服後能使通身溫暖微汗， 
元陽陡壯。用以治表，善逐一切陰邪寒毒，山嵐瘴氣，風濕邪閉腠理，筋骨疼痛，誠頃刻取效之神劑 
也。用以治里，善壯胃氣，進飲食，祛陰濁寒滯，消膨脹宿食，止嘔噦霍亂，除積聚諸蟲，解鬱結 
，止疼痛，行氣停血瘀，舉下陷後墜，通達三焦，立刻見效。 
此物自古未聞也，近自我明萬曆時始出於閩廣之間，自後吳楚間皆種植之矣，然總不若閩中者， 
色微黃，質細，名為金絲煙者，力強氣勝為優也。求其習服之始，則向以征滇之役，師旅深入瘴地， 
無不染病，獨一營安然無恙，問其所以，則眾皆服煙，由是遍傳，而今則西南一方，無分老幼，朝夕 
不能間矣。予初得此物，亦甚疑貳，及習服數次，乃悉其功用之捷有如是者，因着性於此。 
然此物性屬純陽，善行善散，惟陰滯者用之如神，若陽盛氣越而多躁多火，及氣虛短而多汗者 
，皆不宜用。或疑其能頃刻醉人，性必有毒，今彼處習服既久，初未聞其妨人者，抑又何耶？蓋 
其陽氣強猛，人不能勝，故下咽即醉，既能散邪，亦必耗氣，理固然也。然煙氣易散，而人氣隨復， 
陽性留中，旋亦生氣，此其耗中有補，故人多喜服而未見其損者以此。後檳榔條中有說，當與此參 
閱。 

<目錄>卷之四十八大集·本草正（上）
<篇名>芳草部
屬性：\x當歸\x（七八） 味甘辛，氣溫。氣輕味重，可升可降，陰中有陽。其味甘而重，故專能補血，其氣 
輕而辛，故又能行血。補中有動，行中有補，誠血中之氣藥，亦血中之聖藥也。頭止血上行，身養 
血中守，尾破血下流，全活血不走。大約佐之以補則補，故能養營養血，補氣生精，安五臟，強形 
體，益神志，凡有形虛損之病，無所不宜；佐之以攻則通，故能祛痛通便，利筋骨，治拘攣癱瘓燥 
澀等證。營虛而表不解者，佐以柴、葛、麻、桂等劑，大能散表；衛熱而表不斂者，佐以六黃之類， 
又能固表。惟其氣辛而動，故欲其靜者當避之； 
性滑善行，大便不固者當避之。凡陰中火盛者，當歸能動血，亦非所宜；陰中陽虛者，當歸能養血， 
乃不可少；若血滯而為痢者，正所當用。其要在動、滑兩字。若婦人經期血滯，臨產催生，及產後 
兒枕作痛，俱當以此為君。小兒痘疹驚癇，凡屬營虛者，必不可少。 
\x川芎\x（七九） 味辛微甘，氣溫，升也，陽也。其性善散，又走肝經，氣中之血藥也。反藜蘆。畏 
硝石、滑石、黃連者，以其沉寒而制其升散之性也。芎、歸俱屬血藥，而芎之散動尤甚于歸，故能 
散風寒，治頭痛，破瘀蓄，通血脈，解結氣，逐疼痛，排膿消腫，逐血通經。同細辛煎服，治金瘡 
作痛。同陳艾煎服，驗胎孕有無。（三四月後，服此微動者，胎也。）以其氣升，故兼理崩漏眩運； 
以其甘少，故散則有餘，補則不足。惟風寒之頭痛，極宜用之，若三陽火壅於上而痛者，得升反甚。 
今人不明升降，而但知川芎治頭痛，謬亦甚矣。多服久服，令人走散真氣，能致暴亡，用者識之。 
\x芍藥\x（八十 反藜蘆） 味微苦微甘略酸，性頗寒。氣薄於味，斂降多而升散少，陰也。有小毒。 
白者味甘，補性多。赤者味苦，瀉性多。生者更涼，酒炒微平。其性沉陰，故入血分，補血熱之虛， 
瀉肝火之實，固腠理，止熱瀉，消癰腫，利小便，除眼疼，退虛熱，緩三消。諸證於因熱而致者為 
宜，若脾氣寒而痞滿難化者忌用。止血虛之腹痛，斂血虛之發熱。白者安胎熱不寧，赤者能通經破 
血。此物乃補藥中之稍寒者，非若極苦大寒之比。若謂其白色屬金，恐傷肝木，寒伐生氣，產後非 
宜，則凡白過芍藥，寒過芍藥者，又將何如？如仲景黑神散、芍藥湯之類，非皆產後要藥耶？用者 
還當詳審。若產後血熱而陰氣散失者，正當用之，不必疑也。 
\x丹皮\x（八一） 味辛苦，氣微涼，氣味俱輕，陰中陽也。赤者行性多，白者行性緩，入足少陰及 
手厥陰經。忌葫蒜。 
涼骨蒸無汗，散吐衄於血，除產後血滯寒熱，祛腸胃蓄血症堅，仍定神志，通月水，治驚搐風 
癇，療癰腫住痛。總之，性味和緩，原無補性，但其微涼而辛，能和血涼血生血，除煩熱，善行血 
滯，滯去而鬱熱自解，故亦退熱。用此者，用其行血滯而不峻。 
\x白豆蔻\x（八二） 味辛，氣溫，味薄氣濃，陽也。入脾肺兩經，別有清爽之氣。散胸中冷滯，溫胃口 
止疼，除嘔逆 
翻胃，消宿食膨脹，治噎膈，除瘧疾，解酒毒，祛穢惡，能退翳膜，亦消痰氣。欲其速效，嚼咽 
甚良，或為散亦妙。 
\x肉豆蔻\x（八三） 味苦辛而澀，性溫。理脾胃虛冷，穀食不消；治大腸虛冷，滑泄不止。以其氣 
香而辛，故能行滯止痛，和腹脹，治霍亂，調中下氣，開胃進食，解酒毒，化痰飲，溫胃逐蟲，辟 
諸惡氣，療小兒胃寒傷乳吐瀉。以其能固大腸，腸既固則元氣不走，脾氣自健，故曰理脾胃虛冷， 
而實非能補虛也。麵包煨熟用，或銼如豆大，以乾麵拌炒熟，去面用之尤妙，蓋但欲去其油而用其 
熟耳。 
\x草果\x（八四） 亦名草豆蔻。味辛，性溫熱，陽也，浮也，入足太陰、陽明。能破滯氣，除寒氣， 
消食，療心腹疼痛，解酒毒，治瘴癘寒瘧，傷暑嘔吐，瀉痢脹滿，反胃吐酸，開痰飲積聚噎膈，殺 
魚肉毒，開郁燥濕，辟除口臭，及婦人惡阻氣逆帶濁。此有二種，惟建寧所產，辛香氣和者佳。宜 
以面裹微火煨熟用之，或面拌炒熟亦可。滇廣者氣辛而臭，大能損人元氣。 
\x破故紙\x（八五） 味苦辛，氣大溫，性燥而降。能固下元，暖水髒，治下焦無火，精滑帶濁，諸 
冷頑痹，脾腎虛寒而為溏泄下痢。以其暖腎固精，所以能療腰膝酸疼，陰冷囊濕，縮小便，暖命門 
小腹，止腹中疼痛腎泄。以其性降，所以能納氣定喘。惟其氣辛而降，所以氣虛氣短，及有煩渴眩 
運者，當少避之，即不得已，用於丸中可也。忌羊肉、蕓薹。 
\x木香\x（八六） 味苦辛，性溫。氣味俱濃，能升能降，陽中有陰。行肝脾肺氣滯如神，止心腹脅 
氣痛甚捷。和胃氣，止吐瀉霍亂；散冷氣，除脹疼呃逆。治熱痢可佐芩、連，固大腸火煨方用。順 
其氣，症積惡逆自除；調其氣，安胎月經亦用。亦治疫癘溫瘧，亦殺蠱毒鬼精。若下焦氣逆諸病， 
亦可縮小便，亦能通秘結，亦能止氣逆之動血，亦能消氣逆之癰腫。 
\x藿香\x（八七） 味辛微甘，氣溫。氣味懼薄，陽也，可升可降。此物香甜不峻，善快脾順氣，開 
胃口，寬胸膈，進飲食，止霍亂嘔吐，理肺化滯。加烏藥等劑，亦能健脾；入四君同煎，能除口臭。 
亦療水腫，亦解酒穢。 
\x香附\x（八八） 味苦辛微甘，氣溫。氣味俱濃，陽中有陰，血中氣藥也。專入肝膽二經，兼行諸經之 
氣。用此者，用其行氣血之滯。童便炒，欲其下行；醋炒，則理氣痛。開六郁，散寒邪，利三焦， 
行結滯，消飲食痰涎，痞滿腹脹，附腫香港腳、止心腹肢體頭目齒耳諸痛，療霍亂吐逆。氣滯泄瀉， 
及吐血下血尿血，婦人崩中帶下，經脈不調，胎前產後氣逆諸病。因能解郁，故曰婦人之要藥。然 
其味辛而動，若陰虛躁熱而汗出血失者，概謂其要，則大誤矣。此外，凡癰疽瘰瀝瘡瘍，但氣滯不 
行者，皆宜用之為要藥。 
\x砂仁\x（八九） 味辛微苦，氣溫。和脾行氣，消食逐寒，除霍亂，止噁心。消脹滿，安氣滯之胎；卻 
腹痛，治髒寒之瀉。止小便泄痢，快胸膈開痰。平氣逆咳嗽，口齒浮熱；止女子崩中，鬼氣奔豚。 
欲其溫暖，須用炒研。入肺腎膀胱，各隨使引。亦善消化銅鐵骨哽。 
\x紫蘇\x（九十） 味辛，氣溫。氣味香竄者佳。用此者，用其溫散。解肌發汗，祛風寒甚捷；開胃下食， 
治脹滿亦佳。順氣宜用，口臭亦辟，除霍亂轉筋，祛香港腳，通大小腸，消痰利肺，止痛溫中，安胎 
定喘，解魚蟹毒，治蛇犬傷。或作羹，或生食俱可。 
\x梗\x 能順氣，其性緩，體虛者可用。 
\x子\x 性潤而降，能潤大便，消痰喘，除五膈，定霍亂，順氣滯。 
\x薄荷\x（九一） 味辛微苦，氣微涼。氣味俱輕，升也，陽也。其性涼散，通關節，利九竅，乃手 
厥陰、太陰經藥。清六陽會首，散一切毒風，治傷寒頭痛寒熱，發毒汗，療頭風腦痛，清頭目咽喉 
口齒風熱諸病，除心腹惡氣脹滿霍亂，下氣消食痰，辟邪氣穢惡，引諸藥入營衛，開小兒之風涎， 
亦治瘰 癰腫瘡疥風瘙癮疹。作菜食之除口氣，搗汁含漱，去舌胎語澀，揉葉塞鼻止衄血。亦治蜂 
螫蛇傷。病新痊者忌用，恐其泄汗陽。 
\x荊芥\x（九二） 味辛苦，氣溫。氣濃味薄，浮而升，陽也。用此者，用其辛散調血。能解肌發表， 
退寒熱，清頭目，利咽喉，破結氣，消飲食，通血脈，行瘀滯，助脾胃，辟諸邪毒瓦斯，醒酒逐濕， 
療頭痛頭旋，脊背疼痛，手足筋急， 痹香港腳，筋骨煩疼，風濕疝氣，止下血血痢，崩淋帶濁。若 
產後中風強直，宜研末酒服甚妙。搗 
爛醋調，敷疔瘡腫毒最佳，亦鼠 、瘰 、血風、瘡疥必用之要藥。 
\x白芷\x（九三） 味辛，氣溫。氣濃味輕，升也，陽也。其性溫散敗毒，逐陽明經風寒邪熱，止頭痛 
頭風頭眩，目痛目癢淚出，散肺經風寒，皮膚斑疹燥癢，治鼻鼽鼻淵，齒痛眉棱骨痛，大腸風秘， 
腸風尿血。其氣辛香達表，故治瘡瘍排膿止癢定痛，托癰疽肺癰瘰 痔痿，長肉生肌。炒黑用之， 
提女人血崩，漏下赤白，血閉陰腫。欲去 斑，宜以生用，可作面脂。亦治蛇傷砒毒，金瘡傷損。 
\x香薷\x（九四） 味苦辛，氣寒。氣輕，能升能降。散暑熱霍亂，中脘絞痛，小便澀難，清肺熱， 
降胃火，除躁煩，解郁滯。為末水服，可止鼻衄。煮汁頓飲，可除風熱轉筋，去口臭。濕熱水腫者 
可消，中寒陰髒者須避之。 
\x益智\x（九五） 氣味辛溫，能調諸氣，辟寒氣，治客寒犯胃，暖胃和中，去心腹氣滯疼痛，理下 
焦虛寒，溫腎氣，治遺精餘瀝夢泄，赤白帶濁。及夜多小便者，取二十餘枚，研碎，入鹽少許，同 
煎服之，有奇驗。此行陽退陰之藥，凡脾寒不能進食，及三焦命門陽氣衰弱者皆宜之。然其行性多， 
補性少，必兼補劑用之斯善。若單服多服，未免過於散氣。 
\x鬱金\x（九六） 味苦辛，氣溫。善下氣，破惡血，去血積，止吐血衄血，血淋尿血，及失心癲狂 
蠱毒。軍用治婦人冷氣血積，結聚氣滯，心腹疼痛，及產後敗血衝心欲死，或散或丸，或以韭汁、 
薑汁、童便、井花水俱可，隨宜調服。若治痔漏腫痛，宜水調敷之。耳內腫痛，宜水調灌入，少頃 
傾出即可愈。 
\x薑黃\x（九七） 味苦辛，性熱。善下氣破血，除心腹氣結氣脹，冷氣食積疼痛，亦治 瘕血塊， 
通月經，產後敗血攻心，及撲損瘀血，祛邪辟惡，散風熱，消癰腫、功與鬱金稍同，而氣味則尤烈。 
\x澤蘭\x（九八） 味微苦微辛。善清血和血，治吐血衄血，療婦人產前產後諸血不調，破宿血，除腹 
痛，清新血，利關節，通水道，除 瘕，消撲損瘀血，並治金瘡癰腫瘡膿，用在清和，故為婦人要 
藥。 
\x 本\x（九九） 味甘辛，性溫。氣濃味薄，升也，陽也。療諸惡風鬼注，除太陽頂巔頭痛，大寒 
犯腦，痛連齒頰，及鼻麵皮膚酒 刺，風濕泄瀉，冷氣腰疼，婦人陰中風邪腫痛。此足太陽經風 
癇霧露瘴疫之要藥。 
\x萆茇\x（一百） 味辛，大熱，陽也，浮也。入手足陽明，亦入肝腎。善溫中下氣，除胃冷，辟陰 
寒，療霍亂心腹疼痛，冷痰嘔逆吞酸，及虛寒瀉痢腸鳴。其味大辛，須同參、術、歸、地諸甘溫補 
劑用之尤效。為末搐鼻，可解偏風頭痛；揩齒可殺牙痛牙蟲。又牛乳煎治唐太宗氣痢方，詳列痢疾 
門。 
\x良姜\x（百一） 子名紅豆蔻。味辛熱，純陽，浮也。入足太陰陽明。治胃中逆冷，嘔吐清水，噁心 
霍亂，氣寒腹痛，解酒毒，消宿食，健脾胃，寬噎膈，除反胃，破冷癖，解瘴瘧，療轉筋瀉痢。同 
草豆蔻煎欽，亦治口臭。子名紅豆蔻，治用略同。 
\x三棱\x（百二） 氣味苦平，能行血中之氣。善破積氣，逐瘀血，消飲食脹滿，氣滯腹痛，除 癖 
瘕，積聚結塊，通月水，亦墮胎及產後惡血，撲損瘀血，並治瘡腫堅硬。制宜醋浸炒熟入藥。此 
與蓬術稍同，但蓬術峻而此則差緩耳。 
\x蓬術\x（百三） 一名蓬莪朮。味苦辛，氣溫，有小毒。走肝經。善破氣中之血。通月經，消瘀血， 
療跌扑損傷血滯作痛。在中焦攻飲食氣滯不消，胃寒吐酸膨脹；在下焦攻奔豚 癖，冷氣積聚，氣 
腫水腫。制宜或酒或醋炒用，或入灰火中煨熟搗切亦可。但其性剛氣峻，非有堅頑之積不宜用。 
\x蛇床子\x（百四） 味微苦，氣辛，性溫。乃少陽三焦命門之藥。辛能去風，暖能溫腎，故可溫中 
下氣，和關節，除疼痛，開郁滯，療陰濕惡瘡疥癬，縮小便，去陰汗，止帶濁，逐寒疝，漱齒痛。 
治男子陽痿腰疼，大益陽事；女人陰中腫痛，善暖子宮。男婦陽衰無子，小兒驚癇撲傷俱可服。去 
皮殼微炒用之。凡治外證瘙癢，腫痛風瘡，俱宜煎湯熏洗，亦可為末摻敷，俱宜生用。 

<目錄>卷之四十八大集·本草正（上）
<篇名>蔓草部
屬性：\x天門冬\x（百五） 味苦微甘，氣大寒。味濃氣薄，沉也，陰也。入肺腎兩經，除虛勞內熱。其味 
苦寒，故上定熱喘，下去熱淋，苦殺三蟲，潤滋骨髓，解渴除煩，消痰止嗽，降火保肺，退熱滋陰， 
大潤血熱燥結。虛寒假熱， 
脾腎溏泄最忌。使宜貝母、地黃。去皮去心方用。 
\x菟絲子\x（百六） 味甘辛，氣微溫。其性能固，入肝脾腎三經。先用甜水淘洗淨，浸脹，次用酒 
漬，煮熟曬乾，炒之更炒。補髓添精，助陽固泄，續絕傷，滋消渴，縮小便，止夢遺帶濁餘瀝，暖 
腰膝寒疼，壯氣力筋骨，明目開胃，進食肥肌，禁止鬼交，尤安夢寐。湯液丸散，任意可用，古人 
不入煎劑，亦一失也。欲止消渴，煎湯任意飲之。 
\x五味子\x（百七） 皮甘肉酸，性平而斂；核仁味辛苦，性溫而暖，俱兼鹹味，故名五味。入肺、 
腎二經。南者治風寒咳嗽，北者療虛損勞傷。整用者用其酸，生津解渴，止瀉除煩，療耗散之肺金 
，滋不足之腎水，能收斂虛火，亦解除酒毒。敲碎者用其辛溫，補元陽，壯筋骨，助命門，止霍亂。 
但感寒初嗽當忌，恐其斂束不散。肝旺吞酸當忌，恐其助木傷土。 
\x何首烏\x（百八） 味甘澀微苦，陰中有陽，性溫。此其甘能補，澀能固，溫能養陽。雖曰肝腎之藥， 
然白者入氣分，赤者入血分，凡血氣所在，則五陰之髒何所不至？故能養血養神助氣，壯筋骨，強 
精髓，黑鬚髮，亦治婦人帶濁失血，產後諸虛等疾。第其性效稍緩，暫服若不甚顯，必久服之，誠 
乃延年益壽，滋生助嗣之良劑。至如斷瘧疾，安久痢，活血治風，療癰腫瘰 ，風濕瘡瘍、及一切 
冷氣腸風宿疾，總由其溫固收斂之功，血氣固則真元復，真元復則邪自散也。故唐之李翱着有《何 
首烏傳》，即李時珍亦曰此物不寒不燥，功在地黃、門冬之上，誠非誣也。若其制用之法，則有用 
黑豆層鋪，九蒸九曬者；有單用米泔浸三宿，切焙為未而用者；有用壯健人乳拌曬三次，生杵為末 
而用者。總之，生不如熟，即單用米泔浸透，蒸之極熱則善矣，或不必人乳與豆也。服此之後，須 
忌生蘿蔔並諸血敗血等物。 
\x栝蔞仁\x（百九） 味甘，氣寒。氣味俱濃，性降而潤。能降實熱痰涎，開鬱結氣閉，解消渴，定 
脹喘，潤肺止嗽。但其氣味悍劣善動，噁心嘔吐、中氣虛者不宜用。《本草》言其補虛勞，殊為大 
謬。 
\x天花粉\x（百十） 即栝蔞根。味苦，性寒。氣味頗輕，有升有降，陰中有陽。最涼心肺，善解熱渴， 
大降膈上熱痰， 
消乳癰腫毒痔 瘡癤，排膿生肌長肉，除跌扑瘀血，通月水，除狂熱，去黃膽，潤枯燥，善解酒毒， 
亦通小腸，治肝火疝痛。 
\x金銀花\x（百十一） 一名忍冬。味甘，氣平，其性微寒。善於化毒，故治癰疽腫毒瘡癬，楊梅風 
濕諸毒，誠為要藥。毒未成者能散，毒已成者能潰。但其性緩，用須倍加。或用酒煮服，或搗汁攙 
酒頓飲，或研爛拌酒濃敷。 
若治瘰 、上部氣分諸毒，用一兩許，時常煎服，極效。 
\x葛根\x（百十二） 味甘，氣平寒。氣輕於味，浮而微降，陽中微陰。用此者，用其涼散，雖善達諸陽 
經，而陽明為最。以其氣輕，故善解表發汗。凡解散之藥多辛熱，此獨涼而甘，故解溫熱時行疫疾， 
凡熱而兼渴者，此為最良，當以為君而佐以柴、防、甘、桔極妙。尤散鬱火，療頭痛，治溫瘧往來， 
瘡疹未透，解酒除煩，生津止渴，除胃中熱狂，殺野葛、巴豆、毒箭、金瘡等傷。但其性涼，易於 
動嘔，胃寒者所當慎用。 
\x茜草\x（百十三） 亦名過山龍。味苦甘，氣微寒。陰中微陽，血中要藥。其味苦，故能行滯血； 
其性涼，故能止動血。治勞傷吐衄時來，除虛熱漏崩不止，亦通經滯，又療乳癰，散跌扑血凝瘀聚， 
解蠱毒敗血爛肝，凡諸血熱血瘀，並建奇功。若女人經血不通，以一兩酒煎服之，一日即通，甚效。 
若氣虛不攝血，及脾寒者勿用。 
\x土茯苓\x（百十四） 一名仙遺糧味甘淡，性平。能健脾胃，強筋骨，去風濕，利關節，分水道， 
止瀉痢，治拘攣骨痛，療癰腫喉痹，除周身寒濕惡瘡，尤解楊梅瘡毒，及輕粉留毒，潰爛疼痛諸證。 
凡治此者，須忌茶、酒、牛、羊、雞、鵝，及一應發風動氣等物。 
\x使君子\x（百十五） 味甘，氣溫，有小毒，性善殺蟲。治小兒疳積，小便白濁。凡大人小兒有蟲 
病者，但於每月上旬，侵晨空腹食數枚，或即以殼煎湯咽下，次日蟲皆死而出也。或雲七生七煨食， 
亦良。或雲一歲食一枚。食後忌飲熱茶，犯之即作瀉。凡小兒食此，亦不宜頻而多，大約性滑， 
多則能傷脾也。李時珍曰∶凡殺蟲藥多是苦辛，惟使君子、榧子甘而殺蟲，亦異也。但使君子專殺 
蛔蟲，榧子專殺寸白蟲耳。 
\x牽牛\x（百十六） 一名黑丑味苦辛，熱，氣雄烈，性急疾，有毒。下氣逐水，通大小便，善走氣 
分，通水道，消氣實氣滯水腫，攻症積，落胎殺蟲，瀉蟲毒，去濕熱痰飲，開氣秘氣結。古方多為 
散丸，若用救急，亦可佐群藥煎服。然大泄元氣，凡虛弱之人須忌之。 
\x防己\x（百十七） 味苦，性寒，陰也，降也。去濕熱水腫，利大小便，解諸經熱壅腫痛，濕熱香港腳， 
通九竅熱閉，逐膀胱肝腎濕熱，及熱毒諸瘡、濕熱生蟲等證。 
\x萆 \x（百十八） 味微甘而淡，氣溫。能溫腎去濕，理陰痿陰寒，失溺白濁，莖中作痛，及四肢 
癱瘓不隨，周身風濕惡瘡。性味純緩，用宜大劑。 
\x鈎藤\x（百十九） 味微甘微苦，性微寒。能清手厥陰之火，足厥陰、足少陽之風熱，故專理肝風 
相火之病。凡大人小兒驚癇眩運，斑疹天釣，頭旋煩熱等證，用之而風靜火息，則諸證自除矣。 
\x山豆根\x（百二十） 味大苦，大寒。解諸藥熱毒，消癰腫瘡毒，殺寸白諸蟲。含而咽汁，解咽喉 
痹痛。研末湯服五七分，解內熱喘滿腹脹。磨汁服，解熱厥心痛。研汁塗諸熱毒熱瘡腫痛，及諸蟲 
熱毒所傷。 
\x威靈仙\x（百二一） 味微辛微咸，性溫，可升可降，陰中陽也。善逐諸風，行氣血，走經絡，宣 
通五臟，去腹內冷滯，心膈痰水， 瘕 癖，氣塊積聚，膀胱宿水，腰膝肢體冷痛，亦療折傷。此 
藥性利善走，乃治痛風之要藥，故崔元亮言其去眾風，通十二經脈，朝服暮效。其法採得根，陰乾 
月余，搗末，溫酒調服一錢匕，空腹服之；如人本性殺藥，可加及六錢，微利兩行則減之，病除乃 
停藥。其性甚善，不觸諸藥，但惡茗及麵湯。李時珍曰∶威靈仙辛能泄氣，咸能泄水，故於風濕痰 
飲之病，氣壯者服之有捷效。其性大抵峻利，久服恐損真氣，氣弱者亦不可服之。 
\x馬兜鈴\x（百二二） 味微苦微辛，性寒氣薄，陰中微陽。入手太陰肺經。降肺火，清肺氣，除 
熱痰咳嗽，喘急不得臥。多用則作吐。凡蠱毒蛇毒於飲食中得之，咽中如有物，咽不下，吐不出者， 
以此一兩煎湯服之，即毒從吐出。若治痔 腫痛，用馬兜鈴於瓶中燒煙熏病處良。 
\x青木香\x（百二三） 即馬兜鈴根，亦名土木香味苦微辛，性寒。有毒，能吐能利，不可多服。煮 
汁服，可吐蠱毒鬼疰諸毒。搗末水調，塗疔腫熱毒蛇毒，日三四次，立瘥。亦可敷瘙癢禿瘡。 
\x白蘞\x（百二四） 味苦，微寒，性斂。取根搗敷癰毒，及面上瘡 、刀箭傷、湯火毒。諸瘡不斂， 
生肌止痛，俱宜為末敷之。若為丸散，亦治眼目赤痛，小兒驚癇，婦人陰中腫痛，赤白帶下。 
\x木通\x（百二五） 亦名通草。味苦，氣寒，沉也，降也。能利九竅，通關節，消浮腫，清火退熱， 
除煩渴黃膽，治耳聾目痛，天行時疾，頭痛鼻塞目眩，瀉小腸火郁，利膀胱熱淋，導痰濕嘔噦，消 
癰腫壅滯，熱毒惡瘡，排膿止痛，通婦人血熱經閉，下乳汁，消乳癰血塊，催生下胎。若治小水急 
數疼痛，小腹虛滿，宜加蔥煎飲。若治喉痹咽痛，宜濃煎含咽。 

<目錄>卷之四十八大集·本草正（上）
<篇名>毒草部
屬性：\x附子\x（百二六） 氣味辛甘，醃者大咸，性大熱，陽中之陽也。有毒。畏人參、黃 、甘草、黑豆、 
綠豆、犀角、童便、烏韭、防風。其性浮中有沉，走而不守。因其善走諸經，故曰與酒同功。能除 
表里沉寒，厥逆寒噤，溫中強陰，暖五臟，回陽氣，除嘔噦霍亂，反胃噎膈，心腹疼痛，脹滿瀉痢， 
肢體拘攣，寒邪濕氣，胃寒蛔蟲，寒痰寒疝，風濕麻痹，陰疽癰毒，久漏冷瘡，格陽喉痹，陽虛二 
便不通，及婦人經寒不調，小兒慢驚等證。大能引火歸源，制伏虛熱，善助參、 成功，尤贊術、 
地建效。無論表證里證，但脈細無神，氣虛無熱者，所當急用。故虞搏曰∶附子稟雄壯之質，有斬 
關奪將之氣，能引補氣藥行十二經，以追復散失之元陽；引補血藥入血分，以滋養不足之真陰；引 
發散藥開腠理，以驅逐在表之風寒。引溫暖藥達下焦，以祛除在里之冷濕，吳綬曰；附子乃陰證要 
藥，凡傷寒傳變三陰，及中寒夾陰，雖身大熱而脈沉者必用之；或厥冷脈沉細者，尤急須用之，有 
退陰回陽之力，起死回生之功。近世陰證傷寒往往疑似而不敢用，直待陰極陽竭而用，已遲矣。且 
夾陰傷寒，內外皆陰，舍此不用，將何以救之？此二公之言，皆至言也，不可不察。惟孕婦忌服， 
下 
胎甚速。合蔥涎塞耳，亦可治聾。 
辨製法∶附子製法，稽之古者，則有單用童便煮者，有用薑汁鹽水者，有用甘草、黃連者，有數味 
皆兼而用者，其中宜否，最當詳辨。夫附子之性熱而剛急，走而不守，土人醃以重鹽，故其味咸而 
性則降。今之所以用之者，正欲用其熱性以回元陽，以補脾腎，以行參、 、熟地等功，若制以黃 
連，則何以藉其回陽？若制以鹽水，則反以助其降性。若制以童便，則必不免於尿氣，非惟更助其 
降，而凡脾氣大虛者，極易嘔噦，一聞其臭，便動噁心，是藥未入口，而先受其害，且其沉降尤速， 
何以達脾？惟是薑汁一制頗通，第其以辛助辛，似欠和平，若果直中陰寒等證，欲用其熱，此法為 
良；至若常用而欲得其補性者，不必用此。又若煮法，若不浸脹而煮，則其心必不能熟，即浸脹而 
煮，及其心熟，則邊皮已太熟而失其性矣；雖破而為四，煮亦不勻。且煮者必有汁，而汁中所去之 
性亦已多矣，皆非制之得法者。製法∶用甘草不拘，大約酌附子之多寡而用。甘草煎極濃甜湯，先 
浸數日，剝去皮臍，切為四塊，又添濃甘草湯再浸二三日，捻之軟透，乃咀為片，入鍋文火炒至將 
干，庶得生熟勻等，口嚼尚有辣味，是其度也。若炒太干，則太熟而全無辣味，並其熱性全失矣。 
故制之太過，則但用附子之名耳，效與不效無從驗也。其所以必用甘草者，蓋以附子之性急，得甘 
草而後緩；附子之性毒，得甘草而後解；附子之性走，得甘草而後益心脾；附子之性散，得甘草而 
後調營衛，此無他，亦不過濟之以仁而後成其勇耳。若欲急用，以濃紙包裹，沃甘草湯，或煨，或 
炙，待其柔軟，切開，再用紙包頻沃，又炙，以熟為度。亦有用面裹而煨者亦通。若果真中陰寒， 
厥逆將危者，緩不及制，則單用炮附，不必更用他制也。 
辨毒 附子之性，剛急而熱，制用失宜，難雲無毒，故欲制之得法。夫天下之製毒者，無妙於 
火，火之所以能製毒者，以能革物之性。故以氣而遇火，則失其氣，味而遇火，則失其味，剛者革 
其剛，柔者失其柔。故制附之法，但用白水煮之極熟，則亦全失辣味，並其熱性俱失，形如蘿蔔可 
食矣，尚何毒之足慮哉？今制之必用甘草者，蓋欲存留其性而柔和其剛耳。令人但知附子之可畏， 
而不知太熟之無用也。故凡食物之有毒 
者，但製造極熟，盒飯無害，即河豚、生蟹之屬，諸有病於人者，皆其欠熟而生性之未盡也。故凡 
食物之有毒者，皆可因此以類推矣。至若藥劑之中，有當 煉而用者，又何以然？夫物之經火 者， 
其味皆咸澀，而所以用 者，非欲去其生剛之性，則欲用其咸澀之味，而留性與不留性，則其中各 
有宜否，故凡當 煉而用者，皆可因此以類推矣。 
又如藥之性毒者，何可不避？即如《本草》所云某有毒、某無毒，余則甚不然之，而不知無藥 
無毒也。故熱者有熱毒，寒者有寒毒，若用之不當，凡能病患者，無非毒也。即如家常茶飯，本皆 
養人之正味，其或過用誤用，亦能毒人，而況以偏味偏性之藥乎？但毒有大小，用有權宜，此不可 
不察耳。矧附子之性，雖雲有毒，而實無大毒，但製得其法，用得其宜，何毒之有？今之人不知其妙， 
且並人參、熟地而俱畏之。夫人參、熟地、附子、大黃，實乃藥中之四維，病而至於可畏，勢非庸 
庸所濟者，非此四物不可，設若逸巡，必誤乃事。令人直至必不得已而後用附子，事已無濟矣。事 
無濟則反罪之，將附子誠廢物乎？ 
嗟夫！人之所以生者，陽氣耳，正氣耳。人之所以死者，陰氣耳，邪氣耳。人參、熟地者，治 
世之良相也；附子、大黃者，亂世之良將也。兵不可久用，故良將用於暫；亂不可忘治，故良相不 
可缺。矧夫附子雖烈，而其性扶陽，有非硝、黃之比；硝、黃似緩，而其性陰泄，又非桂、附可例。 
華元化曰∶得其陽者生，得其陰者死。《內經》曰∶門戶不要，是倉廩不藏也。得守者生，失守者 
死。今之人履芒硝、大黃若坦途，視參、附、熟地為蛇蠍，愚耶？知耶？ 
\x白附子\x（百二七）味甘辛，大溫，有小毒。其性升，能引藥勢上行。辟頭風諸風，冷氣心疼，風 
痰眩暈，帶濁，療小兒驚風痰搐，及面鼻游風，野斑風刺，去面痕，可作面脂，亦治疥癬風瘡，陰 
下濕癢，風濕諸病。幾欲入藥，炮而用之。 
\x大黃\x（百二八）味苦，氣大寒。氣味俱濃，陰中之陰，降也。有毒。其性推陳致新，直走不守。 
奪土郁壅滯，破積聚堅症，療瘟疫陽狂，除斑黃譫語，滌實痰，導瘀血，通水道，退濕熱，開燥結， 
消癰腫。因有峻烈威風 
積垢盪之頃刻。欲速者生用，湯泡便吞；欲緩者熟用，和藥煎服。氣虛同以人參，名黃龍湯；血虛 
同以當歸，名玉燭散。佐以甘草、桔梗，可緩其行；佐以芒硝、濃朴，益助其銳。用之多寡，酌人 
實虛，假實誤用，與鳩相類。 
\x常山\x（百二九）味大苦，性寒，有毒。攻溫瘧痰瘧，及傷寒寒熱，痰結氣逆，狂癇癲厥。惟胸腹多 
滯，邪實氣壯而病瘧者宜之；若老人弱人，俱當忌用。蓋此物性悍，善逐痰飲，得甘草則上行發吐， 
得大黃則下行發瀉也。亦治鬼毒蠱毒，及頭項瘰 鼠 。 
\x半夏\x（百三十）味大辛微苦，氣溫。可升可降，陽中陰也。有毒。其質滑潤，其性燥濕降痰， 
入脾胃膽經。生嚼戟喉，制用生薑。下肺氣，開胃健脾，消痰飲痞滿，止咳嗽上氣，心痛脅痛，除 
嘔吐反胃，霍亂轉筋，頭眩腹脹，不眠氣結，痰核腫突，去痰厥頭痛，散風閉喉喑、治脾濕泄瀉， 
遺精帶濁，消癰疽腫毒，殺蜈蚣蜂蠆蟲毒。性能墮胎，孕婦雖忌，然胃不和而嘔吐不止，加薑汁微 
炒，但用無妨。若消渴煩熱，及陰虛血證，最忌勿加。李時珍曰∶半夏能主痰飲及腹脹者，為其體 
滑味辛而性溫也。滑則能潤，辛溫能散亦能潤，故行濕而通大便，利竅而泄小便，所謂辛走氣，能 
化液，辛以潤之是矣。丹溪曰∶二陳湯能使大便潤而小便長。 
攝雲∶半夏辛而散，行水而潤腎燥。又《局方》用半硫丸治老人虛秘，皆取其滑潤也。世俗皆 
以半夏、南星為性燥，誤矣。濕去則土燥，痰涎不生，非二物之性燥也。古方治咽痛喉痹，吐血下 
血，多用二物，非禁劑也。二物亦能散血，故破傷打撲皆主之。 
\x南星\x（百三一）味苦辛，氣溫，可升可降，陽中陰也。性烈有毒，薑汁制用。善行脾肺，墜中 
風實痰，利胸膈，下氣，攻堅積，治驚癇，散血墮胎。水磨箍蛇蟲咬毒，醋調散腫。破傷風，金瘡 
折傷瘀血，宜搗敷之。功同半夏，酌用可也。 
\x膽星\x（百三二）七制、九制者方佳。降痰因火動如神，治小兒急驚必用。總之，實痰實火壅閉 
上焦，而氣喘煩躁，焦渴脹滿者，所當必用。較之南星，味苦性涼，故散解風痰熱滯。 
\x射干\x（百三三）味苦，微寒，有毒。陰也，降也。治咳逆上氣，喉痹咽疼，散結氣不得息，除胸 
腹邪熱脹滿，清肝明目，消積痰結核， 癖熱疝，降實火，利大腸，消瘀血，通女人經閉。苦酒磨 
塗，可消腫毒。 
\x大戟\x（百三四）味苦，太寒，有毒。反甘草。性峻利，善逐水邪痰涎，瀉濕熱脹滿，消急痛，破 
結，下惡血，攻積聚，通二便，殺蠱毒藥毒，療天行瘟瘧黃病，及頸腋癰腫。然大能瀉肺損真氣， 
非有大實堅者，不宜輕用。若中其毒，惟菖蒲可以解之。 
\x甘遂\x（百三五）味苦，性寒，有毒。反甘草。專於行水，能直達水結之處，如水結胸者，非此 
不除。若留痰留飲宿食，症堅積聚，無不能逐，故善治腹腳陰囊腫脹，去面目浮腫，通二便、瀉膀 
胱濕熱，及痰逆癲癇，噎膈痞塞。然性烈傷陰，不宜妄用。 
\x芫花\x（百三六反甘草）味苦，微溫，有毒。專逐五臟之水，去水飲寒痰痰癖，脅下痛，咳逆上 
氣，心腹肢體脹滿，瘴瘧鬼瘧，濕毒寒毒，蠱毒肉毒，蟲魚毒，除疝瘕癰腫，逐惡血，消咽腫。根 
療瘡疥，亦可毒魚。若搗汁浸線，亦能系落痔瘡。惟其多毒，虛者不可輕用。 
\x玉簪\x（百三七）味甘辛，性寒，有小毒。用根搗汁，解一切諸毒，下一切骨哽，塗消癰瘍。婦 
人乳癰初起，但取根擂酒服之，仍以渣敷腫處即消。然性能損齒，故亦可落齒取牙。 
\x鳳仙花\x（百三八）味微苦，性微溫，有小毒。子名急性子。治產難下胎，消積塊，開噎膈，下 
骨哽。亦善透骨通竅，故又名透骨草。若欲取牙，但用子研末，入砒少許，點疼牙根，即可取之。 
然此不生蟲蠹，即烽蝶亦不近，似非無毒者也。 
\x蓖麻子\x（百三九）味甘辛，性熱，有毒。能逐風散毒，療口眼 斜，失音口噤，腫毒丹瘤，針 
刺入肉，止痛消腫，追膿拔毒，俱可研貼。若治舌腫喉痹，宜研爛，紙卷燒煙，熏吸立通。催生下 
胎，可同麝香、巴豆研貼臍中。 
李時珍曰∶一人病偏風，手足不舉，用此油同羊脂、麝香、穿山甲煎膏，日摩數次，兼服搜風 
養血之藥而愈。 
一人病手臂一塊腫痛，用此搗膏貼之，一夜而愈。一人病氣鬱偏頭痛，用此同乳香、食鹽搗貼 
太陽，一夜痛止。一婦產後子腸不收，搗仁貼其丹田，一夜而上。此藥外用，屢奏奇效，但內服不 
可輕率爾。或雲搗膏，以筋點於鵝、鴨六畜舌根下，即不能食，點於肛門內，即下血死，其毒可知 
。凡服篦麻者，一生不得食炒豆，犯之必脹死。 
\x續隨子\x（百四十）一名千金子。味辛，性溫，有毒。能逐瘀血，消痰飲食積， 瘕 癖，除蠱 
毒鬼疰，水氣冷氣，心腹脹滿疼痛，腹內諸疾，利大小腸，祛惡滯，及婦人血結血閉瘀血等證。研 
碎酒服，不過三顆，當下惡物，甚者十粒。若瀉多，以酸漿水或薄醋粥食之即止。亦可研塗疥癬惡 
瘡。此物之功，長於逐水殺蟲，是亦甘遂、大戟之流也。 
\x木鱉子\x（又百四十）味苦微甘微辛，氣雄劣，性大寒，有大毒。〈本草》言其甘溫無毒，謬也。 
今見毒狗者，能斃之於頃刻，使非大毒，而有如是乎？人若食之，則中寒發噤，不可解救。按劉績 
《霏雪錄》雲∶木鱉子有毒，不可食。昔一薊門人，有兩子患痞，食之相繼皆死，此不可不慎也。 
若其功用，則惟以醋磨，甩敷腫毒乳癰，痔漏腫痛，及喉痹腫痛，用此醋漱於喉間，引痰吐出，以 
解熱毒，不可咽下。或同硃砂、艾葉捲筒，熏疥殺蟲最效。或用熬麻油擦癬亦佳。 
\x番木鱉\x 味極苦，性大寒，大毒。功用與木鱉大同，而寒烈之性尤甚。 

<目錄>卷之四十九大集·本草正（下）
<篇名>水石草部
屬性：\x石斛\x（百四一）此藥有二種，力皆微薄，圓細而肉實者，味微甘而淡，其力尤薄。《本 
草》雲∶圓細者為上。且謂其益精強陰，壯筋補虛，健腳膝，驅冷痹，卻驚悸，定心志。但此物性 
味最薄，焉能滋補如此？惟是扁大而松，形如釵股者，頗有苦味，用除脾胃之火，去 雜善飢，及 
營中蘊熱。其性輕清和緩，有從容分解之妙，故能退火養陰除煩，清肺下氣，亦止消渴熱汗。而諸 
家謂其濃腸胃，健陽道，暖水髒，豈苦涼之性味所能也？不可不辨。 
\x菖蒲\x（百四二）味辛微苦，性溫。散風寒濕痹，除煩悶咳逆上氣，止心腹痛，霍亂轉筋，癲癇 
客忤，開心氣胃氣，行滯氣，通九竅，益心智，明耳目，去頭風淚下，出聲音，溫腸胃，暖丈夫水 
髒，婦人血海，禁止小便，辟邪逐鬼，及中惡卒死，殺蟲，療惡瘡瘙疥。欲散癰毒，宜搗汁服用， 
渣貼之。若治耳痛，宜作末炒熱絹裹 之。亦解巴豆、大戟等毒。 
\x蒲黃\x（百四三）味微甘，性微寒。解心腹膀胱煩熱疼痛，利小便。善止典涼血活血，消瘀血，治 
吐血衄血，痢血尿血。通婦人經脈，止崩中帶下，月經不調，妊婦胎漏墜胎，血運血症，兒枕氣痛， 
及跌扑血悶。療瘡瘍，消舌腫，排膿消毒。亦下乳汁，亦止泄精。凡欲利者，宜生用；欲固者，宜 
炒熟用。澤瀉（百四四（味甘淡微咸，氣微寒。氣味頗濃，沉而降，陰也，陰中微陽。入足太陽、少陽。 
其功長於滲水去濕，故能行痰飲，止嘔吐瀉痢，通淋瀝白濁，大利小便，瀉伏火，收陰汗，止尿血， 
療難產疝痛，香港腳腫脹，引藥下行。經雲∶除濕止渴聖藥，通淋利水仙丹。第其性降而利，善耗真 
陰，久服能損目痿陽。若濕熱壅閉 
而目不明者，此以去濕，故亦能明目。 
\x海藻\x（百四五反甘草）海帶、昆布性用略同。味若咸，性微寒，陰也，降也。善降氣清熱，消 
膈中痰壅，故善消頸項癭瘤結核，及癰腫症積，利小便，逐水氣，治濕熱氣急，腹中上下雷鳴，療 
偏墜疝氣疼痛，消奔豚水氣浮腫，及百邪鬼魅熱毒。 
\x骨碎補\x（百四六）味微苦，性溫平，乃足少陰、厥陰肝腎藥也。能活血止血，補折傷，療骨中 
斜毒，風熱疼痛，及痢後下虛。或遠行，或房勞，或外感風濕，以致兩足痿弱疼痛，俱宜以四斤丸、 
補陰藥之類佐而用之。成炒熟研末，用豬腰夾煨，空心食之，能治耳鳴，及腎虛久痢牙疼。 

<目錄>卷之四十九大集·本草正（下）
<篇名>竹木部
屬性：\x竹瀝\x（百四七）味甘，性微涼，陰也，降也。治暴中風痰，失音不語，胸中煩熱，止煩悶消渴。丹 
溪曰∶凡風痰、虛痰在胸膈，使人癲狂，及痰在經絡四肢、皮里膜外者，非此不達不行。 
\x淡竹葉\x（百四八）味甘淡，氣平微涼，陰中微陽，氣味俱輕。清上氣咳逆喘促，消痰涎，解熱 
狂，退虛熱煩躁不眠，壯熱頭痛，止吐血。專涼心經，亦清脾氣。卻風熱，止煩渴，生津液，利小 
水，解喉痹，並小兒風熱驚癇。 
\x淡竹茹\x（百四九）味甘，微涼。治肺痿唾痰，唾血吐血，衄血尿血，胃熱嘔噦噎膈，婦人血熱 
崩淋胎動，及小兒風熱癲癇，痰氣喘咳，小水熱澀。 
\x天竹黃\x（百五十）味甘辛，性涼，降也，陰中有陽。善開風痰，降熱痰，治中風失音，痰滯胸 
膈，煩悶癲癇。清心火，鎮心氣，醒脾疏肝。明眼目，安驚悸。療小兒風痰急驚客忤，其性和緩， 
最所宜用。亦治金瘡，並內熱藥毒。 
\x官桂\x（百五一）味辛甘，氣大熱，陽中之陽也。有小毒，必取其味甘者乃可用。桂性熱，善於 
助陽，而尤入血分，四肢有寒疾者，非此不能達。桂枝氣輕，故能走表，以其善調營衛，故能治傷 
寒，發邪汗，療傷風，止陰汗。 
肉桂味重，故能溫補命門，堅筋骨，通血脈，治心腹寒氣，頭疼咳嗽鼻 ，霍亂轉筋，腰足臍腹疼 
痛，一切沉寒痼冷之病。且桂為木中之王，故善平肝木之陰邪，而不知善助肝膽之陽氣。惟其味甘， 
故最補脾士，凡肝邪克土而無火者，用此極妙。與參、附、地黃同用，最降虛火，及治下焦元陽虧 
乏。與當歸、川芎同用，最治婦人產後血瘀，兒枕腹痛，及小兒痘疹虛寒，作癢不起。雖善墮胎動 
血，用須防此二證。若下焦虛寒，法當引火歸元者，則此為要藥，不可誤執。 
\x丁香\x（百五二）味大辛，氣溫，純陽。入腎、胃、肺臟。能發諸香，辟惡去邪，溫中快氣。治 
上焦呃逆翻胃，霍亂嘔吐，解酒毒，消 癖奔豚陰寒，心腹脹滿冷痛，暖下焦腰膝寒疼，壯陽道， 
抑陰邪，除胃寒瀉痢，殺鬼疰蠱毒，疳蝕諸蟲，辟口氣，堅齒牙，及婦人七情五郁，小兒吐瀉，痘 
瘡胃寒，灰白不發。 
\x白檀香\x（百五三）味辛，氣溫。能散風熱，辟穢惡邪氣，消腫毒，逐鬼魅。煎服之可散冷氣， 
止心腹疼痛，定霍亂，和胃氣，開噎膈，止嘔吐，進飲食。又治面生黑子，每晚以熱水洗拭，磨汁 
塗之甚良。 
\x沉香\x（百五四）味辛，氣微溫，陽也，可升可降。其性暖，故能抑陰助陽，扶補相火；其氣辛， 
故能通天徹地，條達諸氣。除轉筋霍亂，和噤口瀉痢，調嘔逆胃翻喘急，止心腹脹滿疼痛，破症癖， 
療寒痰，和脾胃，逐鬼疰惡氣，及風濕骨節麻痹，皮膚瘙癢結氣。 
\x烏藥\x（百五五）氣味辛溫，善行諸氣，入脾、胃、肝、腎、三焦、膀胱諸經。療中惡鬼氣蠱毒， 
開胸膈，除一切冷氣，止心腹疼痛，喘急霍亂，反胃脹滿，溫腸胃，行宿食，止瀉痢，除天行疫瘴， 
氣厥頭痛，膀胱腎氣攻衝心腹，疝氣香港腳，癰疽疥癩，及婦人血氣，小兒蟲積，亦止小便頻數，氣 
淋帶濁，並貓犬百病，俱可磨汁灌治之。 
\x枸杞\x（百五六）味甘微辛，氣溫，可升可降。味重而純，故能補陰；陰中有陽，故能補氣，所 
以滋陰而不致陰衰助陽而能使陽旺。雖諺雲∶離家千里，勿食枸杞，不過謂其助陽耳，似亦未必然 
也。此物微助陽而無動性， 
故用之以助熟地最妙。其功則明耳目，壯神魂，添精固髓，健骨強筋，善補勞傷，尤止消渴。真陰 
虛而臍腹疼痛不止者，多用神效。 
\x地骨皮\x（百五七）枸杞根也。南者苦味輕，微有甘辛，北者大苦性劣，入藥惟南者為佳。其性 
辛寒，善入血分肝腎三焦膽經。退陰虛血熱，骨蒸有汗，止吐血衄血，解消渴，療肺腎胞中陰虛伏 
火。煎湯漱口止齒血。凡不因風寒而熱在精髓陰分者，最宜此物。涼而不峻，可理虛勞。氣輕而辛， 
故亦清肺。假熱者勿用。 
\x濃朴\x（百五八）味苦辛，氣大溫，氣味俱濃，陽中之陰，可升可降。有小毒。用此者，用其溫 
降散滯。制用薑汁炒。治霍亂轉筋，消痰下氣，止咳嗽嘔逆吐酸，殺腸臟諸蟲，宿食不消，去結水， 
破宿血，除寒濕瀉痢，能暖脾胃，善走冷氣。總之，逐實邪，瀉膨脹，散結聚，治胸腹疼痛之要藥。 
倘本元虛弱，誤服脫人真氣。孕婦忌用，墮胎須知。 
\x棗仁\x（百五九）味微甘，氣平。其色赤，其肉味酸，故名酸棗。其仁居中，故性主收斂而入心。 
多眠者生用，不眠者炒用。寧心志，止虛汗，解渴去煩，安神養血，益肝補中，收斂魂魄。 
\x杜仲\x（百六十）味甘辛淡，氣溫平。氣味俱薄，陽中有陰。其功入腎。用薑汁或鹽水潤透，炒 
去絲。補中強志，壯腎添精，腰痛殊功，足疼立效。除陰囊寒濕，止小水夢遺。因其氣溫，故暖子 
宮；因其性固，故安胎氣。內熱火盛者，亦當緩用。 
\x山茱萸\x（百六一）味酸澀，主收斂，氣平微溫，陰中陽也。入肝腎二髒。能固陰補精，暖腰膝， 
壯陰氣，澀帶濁，節小便，益髓興陽，調經收血。若脾氣大弱而畏酸者，姑暫止之，或和以甘草、 
煨姜亦可。 
\x蘇木\x（百六二）味微甘微辛，性溫平，可升可降，乃三陰經血分藥也。少用則和血活血，多用則 
行血破血。主婦人月經不調，心腹作痛，血癖氣壅。凡產後血瘀，脹悶勢危者，宜用五兩，水煮濃 
汁服之。亦消癰腫死血，排膿止痛，及打撲瘀血，可敷。若治破傷風，宜為末酒服，立效。 
\x川椒\x（百六三）味辛，性熱，有小毒。本純陽之物，其性下行，陽中有陰也。主溫中下氣，開 
通腠理，散肌表寒 
邪，除臟腑冷痛，去胸腹留飲，停痰宿食，解鬱結，溫脾胃，止咳逆嘔吐，逐寒濕風痛，療傷寒溫 
瘧，水腫濕疸，除齒痛，暖腰膝，收陰汗，縮小便，溫命門，止泄瀉下痢，遺精脫肛，殺蛔蟲鬼疰 
蠱毒蛇蟲諸毒。久服之能通神明，實腠理，和血脈，堅齒牙，生鬚髮，明耳目，調關節，耐寒暑。 
若中其毒，惟冷水、麻仁漿可以解之。 
\x胡椒\x（百六四）味辛，性大熱，純陽也。善走氣分。溫中下氣，暖腸胃，消宿食，辟臭惡，除 
寒食寒痰，寒飲吐水，止反胃嘔吐霍亂，虛寒脹滿，心腹疼痛，去冷積陰毒，壯腎氣，治大腸寒滑 
冷痢，殺一切蟲魚鱉蕈諸藥食陰凝之毒。若治風蟲牙痛，須同萆茇為末，熔蠟為細丸，塞孔中即愈。 
\x金櫻子\x（百六五）味澀，性平。生者色青酸澀，熟者色黃甘澀，當用其將熟微酸而甘澀者為妙。 
其性固澀，澀可固陰治脫，甘可補中益氣。故善理夢遺精滑，及崩淋帶漏，止吐血衄血，生津液， 
安魂魄，收虛汗，斂虛火，益精髓，壯筋骨，補五臟，養血氣，平咳嗽，定喘急，療怔忡驚悸，止 
脾泄血痢及小水不禁。此固陰養陰之佳品，而人之忽之亦久矣，此後成宜珍之。 
\x槐蕊\x（百六六）味苦，性寒。清心肺脾肝大腸之火，除五內煩熱，心腹熱疼，療眼目赤痛熱淚。 
炒香嚼咽，治失音喉痹。止吐血衄血，腸風下血，婦人崩中漏下，及皮膚風熱。涼大腸，殺疳蟲， 
治癰疽瘡毒，陰瘡濕癢痔漏，解楊梅惡瘡，下疳伏毒，大有神效。 
\x柏子仁\x（百六七）味甘平，性微涼。能潤心肺，養肝脾，滋腎燥，安神魂，益志意。故可定驚 
悸怔忡，益陰氣，美顏色，療虛損，益血止汗，潤大腸，利虛秘，亦去百邪鬼魅，小兒驚癇。總之， 
氣味清香，性多潤滑，雖滋陰養血之佳劑，若欲培補根本，乃非清品所長。 
\x枳殼\x（百六八）即枳實之遲收而大者。較之枳實，其氣略散，性亦稍緩，功與枳實大類。但枳 
實性重，多主下行削堅，而此之氣輕，故多主上行破氣。通利關節，健脾開胃，平肺氣，止嘔逆反 
胃霍亂咳嗽，消痰消食，破心腹結氣， 瘕 癖，開胸脅脹滿痰滯，逐水腫水濕瀉痢，腸風痔漏， 
肛門腫痛。因此稍緩，故可用之束胎安 
胎，炙熱可熨痔腫。虛者少用，恐傷元氣。 
\x枳實\x（百六九）味苦微酸，微寒，氣味俱濃，陰中微陽。其性沉，急於枳殼。除脹滿，消宿食， 
削堅積，化稠痰，破滯氣，平咳喘，逐瘀血停水，解傷寒結胸，去胃中濕熱。佐白朮亦可健脾，佐 
大黃大能椎盪。能損真元，虛羸勿用。 
\x蔓荊子\x（百七十）味苦辛，氣清，性溫，升也，陽也。入足太陽、陽明、厥陰經。主散風邪， 
利七竅，通關節，去諸風頭痛腦鳴，頭沉昏悶，搜肝風，止目睛內痛淚出，明目堅齒，療筋骨間寒 
熱濕痹拘攣，亦去寸白蟲。 
\x五加皮\x（百七一）味辛，性溫。除風濕，行血脈，壯筋骨，明目下氣。治骨節四肢拘攣，兩腳 
痹痛，風弱五緩，陰痿囊濕，疝氣腹痛，小便遺瀝，女人陰癢。凡諸浸酒藥，惟五加皮與酒相合， 
大能益人，且味美也。仙家重此，謂久服可以長生，故曰∶寧得一把五加，不用金銀滿車。雖未必 
然，然亦必有可貴者。 
\x川楝子\x（百七二）味苦，性寒，有小毒，陰也。能治傷寒瘟疫煩熱狂躁，利小水，瀉肝火，小 
腸膀胱濕熱，諸疝氣疼痛，殺三蟲疥癩，亦消陰痔。丸散湯藥任意可用，甄權言其不入湯使，則失 
之矣。 
\x苦楝根\x 味大苦。殺諸蟲，尤善逐蛔。利大腸，治游風熱毒惡瘡。苦酒和塗疥癬甚良。 
\x女貞子\x（百七三）味苦，性涼，陰也，降也。能養陰氣，平陰火，解煩熱骨蒸，止虛汗消渴， 
及淋濁崩漏，便血尿血，陰瘡痔漏疼痛。亦清肝火，可以明目止淚。 
\x桑白皮\x（百七四）味甘微辛微苦，氣寒。氣味俱薄，升中有降，陽中有陰。入手太陰肺臟。氣 
寒味辛，故瀉肺火；以其味甘，故緩而不峻。止喘嗽唾血，亦解渴消痰，除虛勞客熱頭痛。水出高 
原，故清肺亦能利水。去寸白，殺腹髒諸蟲。研汁治小兒天吊驚癇客忤，及敷鵝口瘡，大效。作線 
可縫金瘡。既瀉肺實，又雲補氣，則未必然。 
\x黃柏\x（百七五）味苦微辛，氣寒，陰中微陽，降也，善降三焦之火。制各以類，但其性多沉， 
尤專肝腎，故曰足少陰本經、足太陽、厥陰之引經也。清胃火嘔噦蛔蟲，除伏火骨蒸煩熱，去腸風 
熱痢下血，逐二便邪火結淋。 
上可解熱渴口瘡，喉痹癰瘍；下可去足膝濕熱，疼痛痿蹶。此其性寒潤降，去火最速。丹溪言其制 
伏龍火，補腎強陰。然龍火豈沉寒可除？水枯豈苦劣可補？陰虛水竭，得降愈亡，撲減元陽，莫此 
為甚。水未枯而火盛者，用以抽薪則可，水既竭而枯熱者，用以補陰實難，當局者慎勿認為補劑。 
予嘗聞之丹溪曰∶火有二∶君火者，人火也，心火也，可以濕伏，可以水滅，可以直折，黃連之屬 
可以制之；相火者，天火也，龍雷之火也，陰火也，不可以水濕折之，當從其性而伏之，惟黃柏之 
屬可以降之。按此議論，若有高見，而實矯強之甚，大是誤人。夫所謂從其性者，即《內經》從治 
之說也。經曰∶正者正治，從者反治。正治者，謂以水制火，以寒治熱也。從治者，謂以火濟火， 
以熱治熱也，亦所謂甘溫除大熱也。豈以黃連便是正治，黃柏便是從治乎？，即曰黃連主心火，黃 
柏主腎火，然以便血溺血者，俱宜黃連，又豈非膀胱、大腸下部藥乎？治舌瘡口瘡者，俱宜黃柏， 
又豈非心脾上部藥乎？總之，黃連、黃柏均以大苦大寒之性，而曰黃連為水，黃柏非水，黃連為瀉， 
黃柏為補，豈理也哉？若執此說，誤人多矣，誤人多矣。 
\x梔子\x（百七六）味苦，氣寒。味濃氣薄，氣浮味降，陰中有陽。因其氣浮，故能清心肺之火， 
解消渴，除熱郁，療時疾躁煩，心中懊 ，熱悶不得眠，熱厥頭疼，耳目風熱赤腫疼痛，霍亂轉筋。 
因其味降，故能瀉肝腎膀胱之火，通五淋，治大小腸熱秘熱結，五種黃膽、三焦鬱火，臍下熱郁疝 
氣，吐血衄血，血痢血淋，小腹損傷瘀血。若用佐使，治有不同∶加茵陳，除濕熱疸黃；加豆豉， 
除心火煩躁；加濃撲、枳實，可除煩滿；加生薑、陳皮，可除嘔噦；同玄胡索，破熱滯瘀血腹痛。 
此外如面赤酒 ，熱毒湯火，瘡瘍腫痛，皆所宜用。仲景因其氣浮而苦，極易動吐，故用為吐藥， 
以去上焦痰滯。丹溪謂其解鬱熱，行結氣。其性屈曲下行，大能降火從小便泄去，人所不知。 
\x郁李仁\x（百七七）味苦辛，陰中有陽，性潤而降。故能下氣消食，利水道，消面目四肢大腹水 
氣浮腫，開腸中結氣滯氣，關隔燥澀，大便不逸，破血積食癖。凡婦人、小兒實熱結燥者皆可用。 
\x訶子\x（百七八）味苦酸澀，氣溫。苦重酸輕，性沉而降，陰也。能消宿食膨脹，止嘔吐霍亂， 
定喘止嗽，破結氣，安久痢，止腸風便血，降痰下氣，開滯澀腸，通達津液，療女人崩中胎漏帶濁， 
經亂不常。若久痢肛門急痛，或產婦陰痛者，宜和蠟燒煙熏之，或煎湯熏洗亦可。若痰嗽咽喉不利， 
宜含數枚，咽津殊效。其有上焦元氣虛陷者，當避其苦降之性。 
\x側柏\x（百七九）味苦，氣辛，性寒。善清血涼血，止吐血衄血，痢血尿血，崩中赤白，去濕熱 
濕痹，骨節疼痛。搗爛可敷火丹，散 腮腫痛熱毒，及湯火傷，止痛滅瘢。炙搗可 凍瘡。燒汁塗 
發，可潤而使黑。 
\x辛夷\x（百八十）一名木筆，一名迎春。氣味辛溫，乃手太陰、足陽明之藥。能解寒熱憎寒體噤， 
散風熱，利九竅，除頭風腦痛，眩冒瘙癢，療面腫引齒疼痛。若治鼻塞涕出，鼻淵鼻鼽鼻瘡，及痘 
後鼻瘡，並宜為末，入麝香少許，以蔥白蘸藥點人數次，甚良。 
\x皂角\x（百八一）氣味辛咸，性溫，有小毒。善逐風痰，利九竅，通關節，治頭風，殺諸蟲精物， 
消谷導痰，除咳嗽心腹氣結，疼痛脹滿，開中風口噤，治咽喉痹塞腫痛，行肺滯，通大腸秘結，墮 
胎，破堅症，消腫毒，及風癬疥癩。燒煙熏脫肛腫痛。可為丸散，不入湯藥。 
\x巴豆\x（百八二）味辛，性熱，有大毒，可升可降。善開關竅，破症堅積聚，逐痰飲，殺諸惡毒蟲 
毒蠱毒，通秘結，消宿食，攻臟腑停寒，生冷壅滯，心腹疼痛，瀉痢驚癇，諸水氣症氣，下活胎死 
胎，逐瘀血血積，及消癰瘍疔毒惡瘡，去 肉惡肉腐肉，排膿消腫，喉痹牙疼諸證。然其性剛氣烈， 
無處不到，故稱為斬關奪門之將，若誤用之，則有推牆倒壁之虞；若善用之，則有戡亂調中之妙， 
用者所當慎察。 
\x密蒙花\x（百八三）味甘平，性微寒。入肝經，潤肝燥，專理目疾。療青盲，去赤腫多浪，消目 
中赤脈膚翳，羞明畏日，及小兒瘡痘疳氣攻目，風熱麋爛，雲翳遮睛。制用之法，宜蜜酒拌蒸三次， 
日干用 
\x雷丸\x（百八四）味苦，性寒，有小毒。殺三蟲，逐蠱毒諸毒，降胃中實熱，痰火癲狂，除百邪 
惡氣，並一應血積氣聚。 
\x大楓子\x（百八五）味辛，性熱，有毒。能治風癬疥癩，攻毒殺蟲，亦療楊梅諸瘡。 
\x蕪荑\x（百八六）味辛平，性溫。主心腹冷氣症積疼痛，散肌膚風濕淫淫如蟲行，殺三蟲，去寸 
白及諸惡蟲毒，療腸風痔漏惡瘡。和豬脂搗塗熱瘡，和蜜可治濕癬。 
\x茯苓\x（百八七）味甘淡，氣平。性降而滲，陽中陰也。有赤白之分，雖《本草》言赤瀉丙丁，白 
入壬癸，然總不失為泄物，故能利竅去濕。利竅則開心益智，導濁生津；去濕則逐水燥脾，補中健 
胃。祛驚癇，濃腸臟，治痰之本，助藥之降。以其味有微甘，故曰補陽，但補少利多，故多服最能 
損目，久弱極不相宜。若以人乳拌曬，乳粉既多，補陰亦妙。 
\x茯神\x（百八八）附根而生近，故能入心經，通心氣，補健忘，止恍惚驚悸。雖《本草》所言如 
此，然總不外於滲降之物，與茯苓無甚相遠也。 
\x豬苓\x（百八九）味微苦、甘，氣平，陽牛陰也。性善降滲，入膀胱，腎經。通淋消水腫，除濕 
利小便。因其苦，故能泄滯，因其淡，故能利竅。亦解傷寒濕熱香港腳白濁，亦治妊娠子淋胎腫。 
\x桑寄生\x（百九十）味苦，性涼。主女子血熱崩中胎漏，固血安胎，及產後血熱諸疾，去風熱濕 
痹，腰膝疼痛、長鬚眉、堅發齒，涼小兒熱毒，癰疳瘡癩。 
\x琥珀\x（百九一）味甘淡，性平。安五臟，清心肺，定魂魄，鎮癲癇，殺邪鬼精魅，消瘀血痰涎， 
解蠱毒，破 結，通五淋，利小便，明目磨翳，止血生肌，亦合金瘡傷損。 
\x松香\x（百九二）味苦辛，溫。治癰疽惡瘡，頭瘍白 ，風濕疥癬。酒煮糊丸，可治歷節風痛， 
亦治婦人崩帶。煎膏則活血生肌，排膿止痛。塞牙孔殺蟲。敷刺入肉中自出。加銅末研摻，大治金 
瘡折傷。 
\x乳香\x（百九三）味苦辛，性溫，微熱。辟邪惡諸氣，治霍亂，通血脈，止大腸血痢疼痛，及婦 
人氣逆血滯，心腹作痛，消癰疽諸毒，托里護心，活血定痛，舒筋脈，療折傷。煎膏止痛長肉。 
\x沒藥\x（百九四）味苦，氣平。能破血散血，消腫止痛。療金瘡杖瘡，諸惡瘡，痔漏癰腫。破宿 
血瘕，及墮胎產 
後血氣作痛。凡治金刃跌墜，損傷筋骨，心腹血瘀作痛者，並宜研爛熱酒調服，則推陳致新，無不 
可愈。 
\x阿魏\x（百九五）味苦辛，性熱，有毒。其氣辛臭，乃能辟奪臭氣，逐瘟疫瘴瘧，傳屍鬼氣惡氣。 
療霍亂隔噎頹疝，心腹疼痛，殺諸小蟲牙蟲。破 積，消癖塊，除蠱毒，及一切蕈菜牛羊魚肉諸毒。 
或散或丸，隨意可服。 
\x樟腦\x（百九六）味辛微苦，性熱。善通關竅，破滯氣。辟中惡邪氣，治疥癬，殺蟲除蠹，着鞋 
中，去香港腳。燒煙熏衣筐席簟，除蚤虱壁虱。北方新生小貓極多跳蚤，用此拌麵研勻摻擦之，則盡 
落無遺，亦妙方也。 
\x龍腦\x（百九七）即冰片。味微甘，大辛。敷用者，其涼如冰，而氣雄力銳，性本非熱，陽中有 
陰也。善散氣散血，散火散滯，通竅辟惡，逐心腹邪氣，療喉痹腦痛，鼻 齒痛，傷寒舌出，小兒 
風痰，邪熱急驚，痘疔黑陷。凡氣壅不能開達者，咸宜佐使用之。亦通耳竅，散目熱，去目中赤膚 
翳障，逐三蟲，消五痔，療一切惡瘡聚毒，下疳痔漏疼痛。亦治婦人氣逆難產，研末少許，新汲水 
服之則下。以熱酒服之則能殺人。凡用此者，宜少而暫，多則走散真氣，大能損人。 
\x血竭\x（百九八）味甘咸微澀，性平。善破積血，止痛生肌。療金瘡折傷打損，血瘀疼痛，內傷 
血逆，婦人血氣凝滯，亦能生血補虛，俱可為末酒服，並治一切惡瘡癬疥久不合口。然性能引膿， 
不宜多用。 
\x蘆薈\x（百九九）味大苦，性大寒。氣味俱濃，能升能降。除風熱煩悶，清肺胃鬱火，涼血清肝 
明目，治小兒風熱急驚癲癇，五疳熱毒，殺三蟲，及痔漏熱瘡。軍用殺疳蛔。吹鼻治腦疳鼻熱鼻癢 
鼻痔。研末敷蟲牙。同甘草敷濕癬殺蟲，出黃水極妙。 
\x乾漆\x（二百）味辛，性溫，有毒。能療絕傷，續筋骨，殺三蟲，去蛔蟲，削年深堅結之積滯， 
破日久凝聚之瘀血。用須炒熟入藥，不爾損人腸胃。若外着其毒而生漆瘡者，惟杉木湯、紫蘇湯、 
蟹湯浴之可解，或用香油調鐵鏽塗之。 
\x蘇合油\x（二百一）味甘辛，性溫。能辟邪惡諸氣，殺鬼魅蠱毒蟲毒，療癲癇溫瘧，止氣逆疼痛。 
亦通神明，可除夢魘。 
\x孩兒茶\x（二百二）味苦微澀，性涼。能降火生津，清痰涎咳嗽，治口瘡喉痹煩熱，止消渴吐血 
衄血，便血尿血，濕熱痢血，及婦人崩淋，經血不止，小兒疳熱、口疳熱瘡、濕爛諸瘡，斂肌長肉， 
亦殺諸蟲。 

<目錄>卷之四十九大集·本草正（下）
<篇名>谷部
屬性：\x麥芽\x（二百三）味甘微咸，氣溫。善於化食和中，破冷氣，消一切米麵諸果食積，去心腹脹滿， 
止霍亂，除煩熱，消痰飲，破 結，寬腸下氣。病久不食者，可藉此谷氣以開胃；元氣中虛者， 
毋多用此以消腎。亦善催生落胎，單服二兩，能消乳腫。其耗散血氣如此，而脾胃虛弱、飲食不消 
方中，每多用之何也？故婦有胎妊者，不宜多服。 
\x神面\x（二百四）味甘，氣平。炒黃入藥。善助中焦土髒，健脾暖胃，消食下氣，化滯調中，逐 
痰積，破 瘕，運化水谷，除霍亂脹滿嘔吐。其氣腐，故能除濕熱；其性澀，故又止瀉痢。療女人 
胎動因滯，治小兒腹堅因積。若婦人產後欲回乳者，炒研酒服二錢，日二即止，甚驗。若閃挫腰痛 
者，淬酒溫服最良。 
\x白扁豆\x（二百五）味甘，氣溫。炒香用之，補脾胃氣虛，和嘔吐霍亂，解河豚酒毒，止瀉痢溫 
中，亦能清暑治消渴。欲用輕清緩補者，此為最當。 
\x薏仁\x（二百六）味甘淡，氣微涼。性微降而滲，故能去濕利水。以其去濕，故能利關節，除腳 
氣，治痿弱拘攣濕痹，消水腫疼痛，利小便熱淋，亦殺蛔蟲。以其微降，故亦治咳嗽唾膿，利膈開 
胃。以其性涼，故能清熱，止煩渴上氣。但其功力甚緩，用為佐使宜倍。 
\x綠豆\x（二百七）味甘，性涼。能清火清痰下氣，解煩熱，止消渴，安精神，補五臟陰氣，去胃 
火吐逆，及吐血衄血，尿血便血，濕熱瀉痢腫脹，利小水，療丹毒風疹，皮膚燥澀，大便秘結，消 
癰腫痘毒，湯火傷痛，解酒毒鴆毒，諸藥食牛馬金石毒，尤解砒霜大毒。或用囊作枕，大能明耳目， 
並治頭風頭痛。 
\x粟殼\x（二百八）味微甘，性多澀。泡去筋膜，醋拌炒用，甚固大腸，久痢滑瀉必用，須加甘補 
同煎。久虛咳嗽劫藥，欲用須辨虛實。脫肛遺精，懼所當用，濕熱下痢，乃非所宜。 
\x麻仁\x（二百九）即黃麻也，亦名大麻。味甘平，性滑利。能潤心肺，滋五臟，利大腸風熱結燥， 
行水氣，通小便濕熱，秘澀五淋，去積血，下氣，除風濕頑痹，關節血燥拘攣，止消渴，通乳汁， 
產難催生，經脈阻滯。凡病多燥澀者宜之。若下元不固，及便溏陽痿，精滑多帶者，皆所忌用。 

<目錄>卷之四十九大集·本草正（下）
<篇名>果部
屬性：\x艾實\x（二百十）味甘，氣平，入脾腎兩髒。能健脾養陰止湯，治腰膝疼痛，強志益神，聰明耳 
目，補腎固精，治小便不禁，遺精白濁帶下，延年耐老。或散丸、或煮食皆妙。但其性緩，難收奇 
效。 
\x杏仁\x（二一一）味苦辛微甘，味濃於氣，降中有升。有毒。入肺胃大腸經。其味辛，故能入肺 
潤肺，散風寒，止頭痛，退寒熱咳嗽，上氣喘急，發表解邪，療溫病香港腳。其味苦，降性最疾，觀 
其澄水極速可知，故能定氣逆上沖，消胸腹急滿脹痛，解喉痹，消痰下氣，除驚癇煩熱，通大腸氣 
閉乾結，亦殺狗毒。佐半夏、生薑，散風邪咳嗽；佐麻黃髮汁，逐傷寒表邪；同門冬、乳酥煎膏， 
潤肺治咳嗽極妙；同輕粉研勻油調，敷廣瘡腫毒最佳。尤殺諸蟲牙蟲，及頭面 斑 。元氣虛陷 
者勿用，恐其沉降太泄。 
\x桃仁\x（二一二）味苦辛微甘，氣平，陰中有陽，入手足厥陰經。去皮尖用。善治瘀血血閉，血 
結血燥，通血隔，破血症，殺三蟲，潤大便，逐郁滯，止鬼疰血逆疼痛膨脹，療跌扑損傷。若血枯 
經閉者，不可妄用。 
\x木瓜\x（二一三）味酸，氣溫。用此者，用其酸斂，酸能走筋，斂能固脫。入脾肺肝腎四經，亦 
善和胃。得木味之正，故尤專入肝，益筋走血，療腰膝無力，香港腳引經所不可缺。氣滯能和，氣脫 
能固。以能平胃，故除嘔逆霍亂轉筋，降痰去濕行水。以其酸收，故可斂肺禁痢，止煩滿，止渴。 
\x陳皮\x（二一四）味苦辛，性溫散，氣實痰滯必用。留白者，微甘而性緩；去白者，用辛而性速。 
瀉脾胃痰濁，肺 
中滯氣，消食開胃，利水通便，吞酸噯腐，反胃 雜。KT 逆脹滿堪除，嘔吐噁心皆效。通達上下， 
解酒除蟲，表里俱宜，癰疽亦用。尤消婦人乳癰，並解魚肉諸毒。 
\x青皮\x（二一五）味苦辛微酸，味濃，沉也，陰中之陽。苦能去滯，酸能入肝，又入少陽、三焦、 
膽腑。削堅癖，除脅痛，解郁怒，劫疝疏肝，破滯氣，寬胸消食。老弱虛羸，戒之勿用。 
\x檳榔\x（二一六）味辛澀，微苦微甘，氣微溫。味濃氣薄，降中有升，陰中陽也。能消宿食，解 
酒毒，除痰癖，宣壅滯，溫中快氣。治腹脹積聚，心腹疼痛喘急，通關節，利九竅，逐五膈、奔豚、 
膀胱諸氣，殺三蟲，除香港腳，療諸瘧瘴癘濕邪。《本草》言其治後重如馬奔，此亦因其性溫行滯而 
然。若氣虛下陷者，乃非所宜。又言其破氣極速，較枳殼、青皮尤甚。若然，則廣南之人，朝夕笑 
噬而無傷，又豈破氣極速者？總之，此物性溫而辛，故能醒脾利氣，味甘兼澀，故能固脾壯氣，是 
誠行中有留之劑。觀《鶴林玉露》雲∶飢能使之飽，飽能使之飢，醉能使之醒，醒能使之醉。於此 
四句詳之，可得其性矣。其服食之法∶小者氣烈，俱以入藥。廣中人惟能用其大而扁者，以米泔水 
浸而待用，每一枚切四片，每服一片；外用細鍛石以水調如稀糊，亦預製待用。用時以蔞葉一片， 
抹鍛石一二分，入檳榔一片，裹而嚼服。蓋濱榔得鍛石則滑而不澀，鍛石、蔞葉得檳榔則甘而不辣。 
服後必身面俱暖，微汗微醉，而胸腹豁然。善解吞酸，消宿食，辟嵐瘴，化痰醒酒下氣，健脾開胃 
潤腸，殺蟲消脹，固大便，止瀉痢。又，服法∶如無蔞葉，即以肉桂，或大茴香，或陳皮俱可代用， 
少抹鍛石，夾而食之。然此三味之功，多在鍛石、蔞葉，以其能燥脾溫胃也，然必得檳榔為助， 
其功始見。此物理相成之妙，若有不可意測者。一、大約此物與煙性略同，但煙性峻勇，用以散表 
逐寒，則煙勝於此；檳榔稍緩，用以和中暖胃，則此勝於煙。二者皆壯氣辟邪之要藥，故滇廣中人 
一日不可少也。又，習俗之異，在廣西用老檳榔，滇中人用清嫩檳榔，廣東人多在連殼醃檳榔，亦 
各得其宜耳。 
\x烏梅\x（二一七）味酸澀，性溫平。下氣，除煩熱，止消渴吐逆，反胃霍亂，治虛勞骨蒸，解酒 
毒，斂肺癰肺痿，咳 
嗽喘急，消癰疽瘡毒，喉痹乳蛾，澀腸止冷熱瀉痢，便血尿血，崩淋帶濁，遣精夢泄，殺蟲伏蛔，解 
蟲、魚、馬汗、硫黃毒。和紫蘇煎湯，解傷寒時氣瘴瘧，大能作汗。取肉燒存性，研末，敷金瘡惡 
瘡，去腐肉弩肉死肌，一夜立盡，亦奇方也。 
\x山楂\x（二一八）味甘微酸，氣平，其性善於消滯。用此者，用其氣輕，故不甚耗真氣。善消宿 
食痰飲吞酸，去瘀血疼痛，行結滯，驅膨脹，潤腸胃，去積塊，亦祛頹疝。仍可健脾，小兒最宜。 
亦發瘡疹。婦人產後兒枕痛，惡露不盡者，煎汁入沙糖服之，立效。煮汁洗漆瘡亦佳。腸滑者少用 
之。 
\x甜瓜蒂\x（二一九）一名苦丁香。味苦，性寒，有毒。陰中有陽，能升能降。其升則吐，善涌濕 
熱頑痰積飲，去風熱頭痛，癲癇喉痹，頭目眩暈，胸膈脹滿，並諸惡毒在上焦者，皆可除之。其降 
則瀉，善逐水濕痰飲，消浮腫水膨，殺蠱毒蟲毒，凡積聚在下焦者，皆能下之。蓋其性峻而急，不 
從上出，即從下出也。若治鼻中 肉，不聞香臭，當同麝香、細辛為末，以綿裹塞鼻中，日一換之， 
當漸消縮。 
\x大腹皮\x（二百二十）味微辛，性微溫。主冷熱邪氣，下一切逆氣滯氣攻衝心腹大腸，消痰氣吞 
酸痞滿，止霍亂，逐水氣浮腫，香港腳瘴瘧，及婦人胎氣惡阻脹悶，並宜加姜鹽同煎。凡用時，必須 
酒洗炒過，恐其有鴆鳥毒也。 
\x吳茱萸\x（二二一）味辛苦，氣味俱濃，升少降多，有小毒。能助陽健脾，治胸膈停寒，脹滿痞寒， 
化滯消食，除吞酸嘔逆霍亂，心腹蓄冷，中惡絞痛，寒痰逆氣，殺諸蟲鬼魅邪疰，及下焦肝腎膀胱 
寒疝，陰毒疼痛，止痛瀉血痢，濃腸胃，去濕氣腸風痔漏，香港腳水腫。然其性苦善降，若氣陷而元 
氣虛者，當以甘補諸藥制而用之。 

<目錄>卷之四十九大集·本草正（下）
<篇名>菜部
屬性：\x山藥\x（二二三）味微甘而淡，性微澀。所以能健脾補虛，澀精固腎，治諸虛百損，療五勞七傷。 
第其氣輕性緩，非堪專任，故補脾肺必主參、術，補腎水必君茱、地，澀帶濁須破故同研，固遺泄 
仗菟絲相濟諸凡固本丸 
藥，亦宜搗末為糊。總之性味柔弱，但可用為佐使。 
\x乾薑\x（二二三）味辛微苦，性溫熱。生者能散寒發汗，熟者能溫中調脾。善通神明，去穢惡， 
通四肢關竅，開五臟六腑，消痰下氣，除轉筋霍亂，逐風濕冷痹，陰寒諸毒，寒痞脹滿，腰腹疼痛， 
撲損瘀血，夜多小便。孫真人曰∶嘔家聖藥是生薑。故凡脾寒嘔吐宜兼溫散者，當以生薑煨熟用 
之。若下元虛冷而為腹疼瀉痢，專宜溫補者，當以乾薑炒黃用之。若產後虛熱虛火盛而唾血痢血者， 
炒焦用之。若炒至黑炭，已失姜性矣，其亦有用以止血者，用其黑澀之性已耳。若陰盛隔陽，火不 
歸元，及陽虛不能攝血而為吐血衄血下血者，但宜炒熟留性用之，最為止血之要藥。若陰虛內熱多 
汗者，皆忌用姜。 
\x大茴香\x（二二四）味辛，氣溫，入心腎二髒。氣味香甜，能升能降，最暖命門。改善逐膀胱寒 
滯，疝氣腰疼，亦能溫胃止吐，調中止痛，除霍亂反胃，齒牙口疾，下氣解毒，兼理寒濕香港腳，調 
和諸饌，逐臭生香。 
\x小茴香\x（二二五）氣味略輕，治亦同前。但大茴性更暖，而此則稍溫耳。 
\x白芥子\x（二二六）味大辛，氣溫。善開滯消痰，療咳嗽喘急，反胃嘔吐，風毒流注，四肢疼痛， 
尤能祛辟冷氣，解肌發汗，消痰癖瘧痞，除脹滿極速。因其味濃氣輕，故開導雖速而不甚耗氣。既 
能除脅肋皮膜之痰，則他近處者不言可知。善調五臟，亦熨散惡氣，若腫毒乳癖痰核初起，研末用 
醋或水調敷甚效。 
\x蘿蔔子\x（二二七）味大辛，氣溫，氣味俱濃，降也。善於破氣消痰，定喘除脹，利大小便，有 
推牆倒壁之功。研水攙薄飲之，立吐風痰盡出。胃有氣食停滯致成鼓脹者，非此不除。同醋研敷， 
大消腫毒。中氣不足，切忌妄用。 
\x蔥\x（二二八）味辛，性溫。善散風寒邪氣，通關節，開腠理，主傷寒寒熱，天行時疾頭痛，筋骨 
酸疼，行滯氣，除霍亂轉筋，奔豚香港腳，陰邪寒毒，陽氣脫陷，心腹疼痛，及蟲積氣積，飲食毒百 
藥毒，利大小便，下痢下血，小兒盤腸內釣，婦人溺血，通乳汁，散乳癰，消癰疽腫毒。搗罨傷寒 
結胸，及金瘡折傷血瘀血出，疼痛不止。塗 犬，亦制蚯蚓毒。 
\x蒜\x（二二九）味辛，性溫，有小毒。善理中溫胃，行滯氣，辟肥膩，開胃進食，消寒氣寒痰， 
面積食積，魚肉諸積，邪痹膨脹，宿滯不安，殺溪毒水毒，蠱毒蛇蟲毒。搗爛可灸癰疽，塗疔腫， 
敷蛇蟲沙風毒甚良。 
\x韭萊\x（二百三十）味辛甘微澀，性溫。善溫中，安五臟，和胃氣，健脾氣，除濁氣。開胃進食， 
祛心腹病冷 癖，隔噎滯氣，止消渴、瀉痢膿血，腹中冷痛，壯腎氣，暖腰膝，療泄精帶濁。俱宜 
常煮食之，大能益人。若欲消胃脘瘀血作痛，及中風痰盛失音，上氣喘急，或中飲食藥毒，或暴見 
吐血衄血尿血，打撲瘀血，婦人經滯血逆，上衝心腹，或被狂犬蛇蟲惡毒，勢在危急者，俱宜搗生 
韭汁服之，或從吐出，或從內消，皆得愈也。或用煎湯熏產婦血暈，亦可洗腸痔脫肛。 
\x韭子\x（二三一）味辛，性溫，陰中陽也。宜炒黃用之。主夢泄遺精尿血，暖腰膝，壯陽道，治 
鬼交，補肝腎命門，止小便頻數遺尿，及婦人白淫白帶，陰寒小腹疼痛。 
\x百含\x（二三二）味微甘淡，氣平功緩。以其甘緩，故能補益氣血，潤肺除嗽，定魄安心，逐驚 
止悸，緩時疫咳逆，解乳癰喉痹，兼治癰疽，亦解蠱毒，潤大小便，消氣逆浮腫。仲景用之以治百 
合證者，蓋欲藉其平緩不峻，以收失散之緩功耳。虛勞之嗽，用之頗宜。 
\x蒲公英\x（二三三）即黃花地丁。味微苦，氣平。獨莖一花者是，莖有極者非。入陽明、太陰、 
少陽、厥陰經。同忍冬煎汁，少加酒服，潰堅消腫，散結核瘰 最佳，破滯氣，解食毒，出毒刺俱 
妙。若婦人乳癰，用水酒煮飲，以渣封之立消。 

<目錄>卷之四十九大集·本草正（下）
<篇名>金石部
屬性：\x金箔\x（二三四）味辛平，性寒，生者有毒。氣沉質重，降也，陰也。能鎮心神，降邪火，墜痰 
涎，療風熱上壅，吐血衄血，神魂飛盪，狂邪躁擾，及小兒驚風癲癇，痰滯心竅，上氣咳喘，安魂 
魄，定心志。凡邪盛於上，宜降宜清者，皆所當用。若陽虛氣陷，滑泄清寒音，具當辟之。 
\x水銀\x（二三五）性辛寒，有大毒。能利水道，去熱毒。同黑鉛結砂，則鎮墜痰涎；同硫黃結砂， 
則療劫危疾。極善墮胎，殺諸蟲及疥癬癩瘡，凡有蟲者皆宜之。亦善走經絡，透骨髓，逐楊梅瘋毒。 
其他內證，不宜輕用，頭瘡亦不可用，恐入經洛，必緩筋骨，百藥不治也。李時珍曰∶水銀乃至陰 
之精，稟沉着之性，得凡火 煉，則飛騰靈變，得人氣熏蒸，則入骨鑽筋，絕陽蝕腦，陰毒之物， 
無似之者。而《大明》言其無毒《本經》言其久服神仙，甄權言其還丹元母，《抱朴子》以為長生之 
藥，六朝以下，貪生者服食，致成廢篤而喪厥軀，不知若干人矣。方士固不足道，本草其可妄言哉！ 
水銀但不可服食爾，而其治病之功，不可掩也。 
\x輕粉\x（二三六）味微辛，性溫燥，有大毒。升也，陽也。治痰涎積聚，消水腫鼓脹，直達病所。 
尤治瘰 諸毒倉，去腐肉，生新肉，殺瘡癬疥蟲，及鼻上酒 ，風瘡瘙癢。然輕粉乃水銀加鹽礬升 
煉而成，其以金火之性，燥烈流走，直達骨髓，故善損齒牙。雖善劫痰涎水濕瘡毒，涎從齒縫而出， 
邪得劫而暫開，病亦隨愈，然用不得法，則金毒竄入經絡，留而不出，而傷筋敗骨，以致筋攣骨痛， 
癰瘡疳漏，遂成廢痼，其害無窮。嘗見丹家升煉者，若稍失固濟，則雖以鐵石為鼎，亦必爆裂，而 
矧以人之臟腑血氣乎。陳文中曰∶輕粉下痰而損心氣，小兒不可輕用，傷脾敗陽，必變他證，初生 
者尤宜慎之。 
\x銅青\x（二三七）即銅綠。此銅之精華，惟醋制者良， 制者毒也。味酸澀，性收斂。善治風眼 
爛弦流淚，合金瘡，止血，明目，去膚赤 肉，治惡瘡、口鼻疳瘡。若治走馬牙疳，宜同滑石、杏 
仁等分為末，擦之立愈。 
\x硃砂\x（二三八）味微甘，性寒，有大毒。通稟五行之氣，其色屬火也，其液屬水也，其體屬土 
也，其氣屬木也，其入屬金也，故能通五臟。其入心可以安神而走血脈，入肺可以降氣而走皮，入 
脾可逐痰涎而走肌肉，入肝可行血滯而走筋膜，人腎可逐水邪而走骨髓，或上或下，無處不到。故 
可以鎮心逐痰，祛邪降火，治驚癇，殺蟲毒，祛蠱毒鬼魅中惡，及瘡瘍疥癬之屬。但其體重性急， 
善走善降，變化莫測，用治有餘，乃其所長，用補不足，及長生久視之說，則皆謬妄不可信也。若 
同參、 、歸、術兼硃砂以治小兒，亦可取效。此 
必其虛中挾實者乃宜之，否則不可概用。 
\x銀硃\x（二三九）乃水銀同硫黃升煉而成。味辛，溫，有毒。破積滯，劫痰涎，善療瘡癬惡瘡， 
殺蟲毒蚤虱。惟燒煙熏之，或以棗肉拌煙擦之，其功尤捷。 
\x蠶砂\x（二百四十）味甘，性溫。主五臟百病，養神志，安魂魄，通血脈，明耳目，調和五臟。 
主上盛下虛，痰涎壅盛，頭旋吐逆，霍亂反胃，心腹冷痛。升降陰陽，既濟水火，久服通神明，殺 
精魅惡鬼，小兒驚吐，其效如神。研末，糯米糊為丸，棗湯服，最為鎮墜神丹也。或以陰陽水送下 
尤妙。按胡演《丹藥秘訣》雲，升靈砂法，用新鍋安逍遙爐上，以蜜揩鍋底，文火下燒，入硫黃 
二兩，熔化，投水銀半斤，以鐵匙急攪，作青砂頭。如有焰起，噴醋解之。待汞不見星，取出細研， 
盛入水火鼎內，鹽泥固儕，下以自然火升之，干水十二盞為度，取出如束針紋者，成矣。 
\x硫黃\x（二四一）味苦微酸，性熱，有毒。療心腹冷積冷痛霍亂，咳逆上氣，及冷風頑痹寒熱， 
腰腎久冷，腳膝疼痛，虛寒久痢滑泄。壯陽道，補命門不足，陽氣暴絕，婦人血結，小兒慢驚，尤 
善殺蟲除疥癬惡瘡。老人風秘，用宜煉服。亦治陰證傷寒，厥逆煩躁，腹痛脈伏將危者，以硫黃為 
末，艾湯調服二三錢，即可得睡，汗出而愈。 
\x雄黃\x（二四二）味苦甘辛，性溫，有毒。消痰涎，治癲癇嵐瘴瘧疾寒熱，伏暑瀉痢，酒癖，頭 
風眩暈。化瘀血。殺精物鬼疰，蠱毒邪氣，中惡腹痛，及蛇虺百蟲獸毒，疥癩疳蟲 瘡。去鼻中 
肉，癰疽腐肉，並鼠屢廣瘡疽痔等毒。欲逐毒蛇，無如燒煙熏之，其畏遺尤速。 
\x自然銅\x（二四三）味辛平，性涼。能療折傷，散瘀血，續筋骨，排膿止疼痛，亦鎮心神，安驚 
悸。宜研細水飛用，或以酒磨服。然性多燥烈，雖其接骨之功不可泯，而絕無滋補之益，故用不可 
多，亦不可專任也。 
\x黃丹\x（二四四）味辛，微咸微澀。性重而收，大能燥濕，故能鎮心安神，墜痰降火。治雇亂吐 
逆，咳嗽吐血，鎮驚 
癇癲狂客忤，除熱下氣，止瘧止痢，禁小便，解熱毒，殺諸蟲毒，治金瘡火瘡濕爛，諸瘡血溢，止 
痛生肌長肉，收陰汗，解狐臭，亦去翳障明目。 
\x白礬\x（二四五）味酸澀，性涼，有小毒。所用有四∶其味酸苦，可以涌泄，故能吐下痰涎，治 
癲癇黃膽。其性收澀，可固脫滑，故能治崩淋帶下，腸風下血，脫肛陰挺，斂金瘡止血，燒枯用之 
，能止牙縫出血，辟狐腋氣，收陰汗腳汗。其性燥，可治濕邪，故能止瀉痢，斂浮腫，湯洗爛弦風 
眼。其性毒，大能解毒定痛，故可療癰疽疔腫，鼻 肉，喉痹瘰 ，惡瘡疥癬，去腐肉，生新肉， 
及虎犬蛇蟲蠱毒。或丸或散，或生或枯，皆有奇效。 
\x石脂\x（二四六）味甘澀，性溫平。脂有五色，而今之入藥者，惟赤白二種，乃手足陽明、足厥 
陰、少陰藥也。其味甘而溫，故能益氣調中，其性澀而重，故能收濕固下。調中則可療虛煩驚悸， 
止吐血衄血，壯筋骨，濃腸胃，除水濕黃膽，癰腫瘡毒，排膿長肉，止血生肌之類是也。固下則可 
治夢泄遺精，腸風瀉痢，血崩帶濁，固大腸，收脫肛、痔漏陰瘡之類是也。又治產難胞衣不出。東 
垣曰∶胞衣不出，惟澀劑可以下之，即此是也。然脂有五種，雖在《本經》言各隨五色補五臟，又 
雲白入氣分，赤入血分。第五脂之性味略同，似亦不必強分者。且其性粘如膏，故用固爐鼎甚良。 
\x爐甘石\x（二四七）味甘澀，性溫。能止血消腫毒，生肌斂瘡口，去目中翳膜赤腫，收濕爛。同 
龍腦點，治目中一切諸病。宜用片子爐甘，其色瑩白，經火 而松膩味澀者為上。制宜炭火 紅， 
童便淬七次，研粉，水飛過，曬用。若 後堅硬，不松不膩者，不堪也。 
\x蓬砂\x（二四八）味咸微甘，陰也，降也。消痰涎，止咳嗽，解喉痹，生津液，除上焦濕熱噎膈， 
瘕瘀血，退眼目腫痛翳障，口齒諸病，骨哽、惡瘡。或為散丸，或噙化咽津俱可。 
\x水粉\x（二四九）即官粉，亦名胡粉。味辛，性寒，有毒。善殺蟲墮胎，治癰疽瘡毒，濕爛諸瘡， 
下疳 潰不收，亦治疥癬狐臭。黑鬚髮。雖亦能墜痰消食，然惟外證所宜，而內傷諸病，似亦不宜 
用之。 
\x密陀僧\x（二百五十）味咸平，有小毒。能鎮心神，消痰涎，治驚癇咳嗽，嘔逆反胃，瘧疾下痢， 
止血殺蟲，消積聚，治諸瘡腫毒，鼻 面 汗斑；金瘡五痔，辟孤臭，收陰汗香港腳。 
\x石寶\x（二五一）味甘辛，氣大寒。氣味俱薄，體重能沉，氣輕能升，陰中有陽。欲其緩者 用， 
欲其速者生用。用此者，用其寒散清肅，善祛肺胃三焦之火，而尤為陽明經之要藥。辛能出汗解肌， 
最逐溫暑熱證而除頭痛；甘能緩脾清氣，極能生津止渴而卻熱煩。邪火盛者不食，胃火盛者多食， 
皆其所長。陽明實熱牙疼，太陰火盛痰喘，及陽狂熱結熱毒，發斑發黃，火載血上，大吐大嘔，大 
便熱秘等證，皆當速用。胃虛弱者忌服，陰虛熱者禁嘗，若誤用之，則敗陽作瀉，必反害人。 
\x滑石\x（二五二）味微甘，氣寒，性沉滑，降中有升。入膀胱、大腸經。能清三焦表里之火，利 
六腑之澀結，分水道，逐凝血，通九竅，行津液，止煩渴，除積滯，實大腸，治瀉痢淋秘白濁，療 
黃膽水腫香港腳，吐血衄血金瘡出血，諸濕爛瘡腫痛。通乳亦佳，墮胎亦捷。 
\x青礞石\x（二五三）味微甘微咸，其性下行，降也，陰也，乃肝脾之藥。此藥重墜，制以硝石， 
其性更利。故能消宿食症積頑痰，治驚癇咳嗽喘急。《寶鑑》言礞石為治痰利驚之聖藥，若吐痰在 
水上，以石末摻之，痰即隨水而下，則其沉墜之性可知。楊土瀛謂其功能利痰，然性非胃家所好。 
而王隱君謂痰為百病母，不論虛實寒熱概用滾痰丸，通治百病，豈理也哉？是以實痰堅積，乃其所 
宜。燃久病痰多者，必因脾虛。人但知滾痰丸可以治痰，而不知虛痰服此，則百無一生矣。 
\x朴硝\x（二五四）味苦咸辛，氣寒。陰也，降也，有毒。其性峻速。咸能軟堅，推逐陳積，化金 
石藥毒，去六腑壅滯脹急，大小便不通，破瘀血堅症實痰，卻濕熱疫痢，傷寒脹閉熱狂，消癰腫排 
膿，凡屬各經實熱，悉可瀉除。孕婦忌用，最易墮胎；虛損誤吞，傷生反掌。 
\x玄明粉\x（二五五）味辛微甘，性冷，沉也，陰也。降心火，祛胃熱，消痰涎，平傷寒實熱狂躁， 
去胸膈臟腑宿滯 瘕，通大便秘結，陰火疼痛，亦消癰疽腫毒。 
\x海石\x（二五六）味咸，性微寒，陽中陰也。善降火下氣，消食，消熱痰，化老痰，除癭瘤結核， 
解熱渴熱淋，止痰嗽喘急，消積塊，軟堅症，利水濕、疝氣，亦消瘡腫。 
\x花蕊石\x（二五七）此藥色如硫黃，黃石中間有淡白點，故名也。李時珍曰∶此藥舊無氣味，今 
嘗試其氣平，其味澀而酸，蓋厥陰經血分藥也。其功專於止血，能使血化為水，酸以收之也。若治 
金瘡出血，則不必制，但刮末敷之則合，仍不作膿，及治一切損傷失血。又療婦人惡血血暈，下死 
胎，落胞衣，去惡血，血去而胎胞自落也。凡入丸散，須用罐固濟，火 過，研細，水飛用之。 
\x代赭石\x（二五八）味微甘，性涼而降，血分藥也。能下氣降痰清火，除胸腹邪毒，殺鬼物精氣， 
止反胃吐血衄血，血痹血痢，血中邪熱，大人小兒驚癇，狂熱入髒，腸風痔漏，脫精遺尿，及婦人 
赤白帶下，難產胞衣不用，月經不止，俱可為散調服。亦冶金瘡，生肌長肉。 
\x 砂\x（二五九）味咸苦大辛，性大熱，有毒。善消惡肉腐肉生肌，敷金瘡生肉，去目翳弩肉， 
除痣魘疣贅，亦善殺蟲毒，水調塗之，或研末摻之立愈。《本草》言其消瘀血宿食，破結氣，止反 
胃，肉食飽脹，暖子官，大益陽事。但此物性熱大毒，能化五金八石，人之臟腑豈能堪此？故用以 
治外則可，用以服食則不宜也。若中其毒，惟生綠豆研汁飲一二升，乃可解之。 
\x青鹽\x（二百六十）味咸微甘，性涼。能降火消痰明目，除目痛，益腎氣，除五臟癥結，心腹積 
聚，吐血尿血，齒牙疼痛出血，殺毒蟲，除疥癬諸蟲，及斑蝥莞青諸毒。此鹽不經火煉而成，其味 
稍甘，雖性與大鹽略同，而滋益之功則勝之。 
\x鍛石\x（二六一）味辛，溫，有毒。能止水瀉血痢，收白帶白淫，可倍加茯苓為丸服之。此外如 
散血定痛，傅癰毒，消結核瘦瘤，惡瘡腐肉，白癜 斑 肉，收脫肛陰挺，殺痔漏諸蟲，止金瘡血 
出，生肌長肉，或為末可摻，或用醋調敷俱妙。能解酒酸，亦解酒毒。 

<目錄>卷之四十九大集·本草正（下）
<篇名>禽獸部
屬性：\x雞血\x（二六二）味咸，性平。主療痿痹中惡腹痛，解丹毒蠱毒蟲毒鹽滷毒，及小兒驚風便結， 
亦能下乳，俱宜以熱血服之。若馬咬人傷，宜以熱血浸之。雞冠血治白癜風，經絡風熱。塗囟頰， 
治口 不正。卒灌之，治縊死欲絕，及小兒卒驚客忤。和酒服，發痘最佳。塗諸瘡癬蜈蚣蜘蛛馬齧 
等毒。若有百蟲入耳，宜用熱血滴之。 
\x鴨血\x（二六三）味咸微涼，善解諸毒。凡中金銀丹石砒霜鹽滷毒者，俱宜服此解之。若野葛毒 
殺人至死，熱飲之，入口即解。若溺水死者，灌之即活。蚯蚓咬瘡，塗之即愈。 
\x虎骨\x（二六四）味微辛，氣平。主百邪惡氣，殺鬼精，心腹諸痛，止驚悸，壯筋骨，治肢體毒 
風拘攣，走注疼痛，辟傷寒溫瘧，及惡瘡鼠痿，犬咬諸毒。頭骨作枕，辟惡夢魘魅，置戶上，辟鬼 
祟。寇宗 曰∶風從虎者，風木也，虎金也，木受金制，安得弗從，故可治風病攣急走注，風毒癲 
厥驚癇諸病。李時珍曰∶虎骨通可用。 
凡辟邪療驚癇頭風，溫瘧瘡疽，當用頭骨；治手足諸風，當用脛骨；治腰背諸風，當用脊骨， 
亦各從其類也。 
吳球曰∶虎之一身筋節氣力皆出前足，故以脛骨為勝。 
\x象牙\x（二六五）味甘，氣涼。能清心腎之火，可療驚悸風狂，骨蒸痰熱，鬼精邪氣，癰毒諸瘡， 
並宜生屑入藥煮服。若諸物鯁刺喉中，宜磨水飲之。竹木刺入肌肉，宜刮牙屑和水敷之即出。 
\x鹿角膠\x（二六六）味甘咸，氣溫。大補虛羸，益血氣，填精髓，壯筋骨，長肌肉，悅顏色，延 
年益壽。療吐血下血，尿精尿血，及婦人崩淋，赤白帶濁，血虛無子，止痛安胎，亦治折跌損傷， 
瘡瘍腫毒。善助陰中之陽，最為補陰要藥。 
\x雇茸\x（二六七）味甘咸，氣溫。破開塗酥炙黃脆入藥。益元氣，填真陰，扶衰羸瘦弱，善助精 
血，尤強筋骨，堅齒牙，益神志。治耳聾目暗，頭腦眩運。補腰腎虛冷，腳膝無力，夜夢鬼交，遺 
精滑泄，小便頻數，虛痢尿血， 
及婦人崩中漏血，赤白帶下，道家雲∶惟有斑龍頂上珠，能補玉堂關下血者，即此是也。若得嫩而 
肥大如紫茄者，較之鹿角膠，其功力為倍倍。 
\x犀角\x（二六八）味苦辛微甘，氣寒。氣味俱輕，升也，陽也。其性靈通，長於走散，較諸角為 
甚。藥用黑色，功力在尖。專人陽明，清胃火、亦施他髒。涼心定神鎮驚，瀉肝明目，能解大熱， 
散風毒陽毒，瘟疫熱煩。磨汁治吐血衄血下血，及傷寒蓄血，發狂發黃，發斑譫語，痘瘡稠密，內 
熱黑陷，或不結痂，亦散瘡毒癰瘍，膿血腫痛，殺妖狐精魅鬼疰，百毒蠱毒，鈎吻、鴆羽、蛇毒， 
辟溪瘴山嵐惡氣。其性升而善散，故治傷寒熱毒閉表，煩熱昏悶而汗不得解者，磨尖攙入藥中，取 
汗速如附應。仲景雲∶如無犀角，以升麻代之者，正以此兩物俱入陽明，功皆升散。今人莫得其解， 
每致疑詞，是但知犀角之解心熱，而不知犀角之能升散，尤峻速於升麻也。倘中氣虛弱，脈細無神， 
及痘瘡血虛，真陰不足等證，凡畏汗畏寒畏散者，乃所當忌。或必不得已，宜兼補劑用之。 
\x羚羊角\x（二六九）味咸，性寒。羊本火畜，而此則屬木，善走少陽、厥陰二經。故能清肝定風， 
行血行氣，辟鬼疰邪毒，安魂魄，定驚狂、祛魘寐，療傷寒邪熱，一切邪毒，中惡毒風，卒死昏不 
知人，及婦人子癇強痙，小兒驚悸煩悶，痰火不清。俱宜為末，蜜水調服，或燒脆研末，酒調服之。 
若治腫毒惡瘡，磨水塗之亦可。 
\x牛黃\x（二百七十）味苦辛，性涼，氣平，有小毒。忌常山。入心肺肝經。能清心退熱，化痰涼 
驚，通關竅，開結滯。 
治小兒驚癇客忤，熱痰口噤，大人癲狂痰壅，中風發痙，辟邪魅中惡，天行疫疾，安魂定魄， 
清神志不寧，聰耳目壅閉，療痘瘡紫色，痰盛躁狂。亦能墮胎，孕婦少用。 
\x阿膠\x（二七一）味甘微辛，氣平，微溫。氣味頗濃，陽中有陰。制用蛤粉妙珠，入肺肝腎三經。 
其氣溫，故能扶勞傷，益中氣。其性降，故能化痰清肺，治肺癰肺痿，咳唾膿血，止嗽定喘。其性 
養血，故能止吐血衄血，便血尿血，腸風下痢，及婦人崩中帶濁血淋，經脈不調。其味甘緩，故能 
安胎固漏，養血滋腎，實腠理，止 
虛汗，托補癰疽腫毒。用惟鬆脆氣清者為佳，堅硬臭劣者不美。 
\x熊膽\x（二七二）味苦，性寒。能退熱清心，療時氣黃膽，平肝明目，去翳障，殺蛔蟯，牙蟲風 
痛，及小兒熱疳熱痰，驚癇螈 ，疳 熱痢，俱宜以竹瀝化兩豆粒許服之，甚良。亦治鼻瘡熱瘡， 
痔漏腫痛，以湯化塗之，少加冰片尤效。欲辨其真，惟取一粟許，置水面，如線而下一道不散者是 
也。且凡是諸膽，皆能水面辟塵，惟此尤速，乃亦可辨。 
\x麝香\x（二七三）味苦辛，性溫。能開諸竅，通經絡，透肌骨，解酒毒，吐風痰，消積聚 瘕， 
散諸惡濁氣，除心腹暴痛脹急，殺鬼物邪氣魘寐，臟腑蟲積，蛇蟲毒、蠱毒、瘴毒、沙虱毒，及婦 
人難產，尤善墮胎。用熱水研服一粒，治小兒驚癇客忤，鎮心安神。療鼻塞不聞香臭，目疾可去翳 
膜，除一切惡瘡，痔漏腫痛，膿水腐肉，面 斑疹。凡氣滯為病者，俱宜用之。若鼠咬蟲咬成瘡， 
但以麝香封之則愈。欲辨真假，但置些須於火炭上，有油滾出而成焦黑炭者，肉類也，此即香之本 
體。若燃火而化白灰者，木類也，是即假攙。 

<目錄>卷之四十九大集·本草正（下）
<篇名>蟲魚部
屬性：\x龍骨\x（二七四）味甘，平，性收澀。其氣入肝腎，故能安神志，定魂魄，鎮驚悸，澀腸胃，逐 
邪氣，除夜夢鬼交，吐血衄血，遺精夢泄，收虛汗，止瀉痢，縮小便，禁腸風下血尿血，虛滑脫肛 
，女子崩淋帶濁，失血漏胎，小兒風熱驚癇。亦療腸癰髒毒，內疽陰蝕，斂膿斂瘡，生肌長肉，澀 
可去脫，即此屬也。制須酒煮焙乾，或用水飛過，同黑豆蒸熟曬乾用之。 
\x海螵蛸\x（二七五）即烏賊魚骨味咸，性微溫，足厥陰、少陰肝腎藥也。咸走血，故專治血病，療 
婦人經枯血閉，血崩血淋，赤白帶濁，血 氣瘕，吐血下血，臍腹疼痛，陰蝕瘡腫，亦治痰瘧，消 
癭氣，及丈夫陰中腫痛，益精固精，令人有子，小兒下痢膿血，亦殺諸蟲，俱可研末飲服。尤治眼 
中熱淚，磨翳去障，並宜研末和蜜點之。為末可敷小兒疳瘡痘瘡，臭爛膿濕，下疳等瘡，跌打出血， 
湯火諸瘡。燒灰存性酒服，治婦人陰戶嫁 
痛。同雞子黃，塗小兒童舌鵝口。同蒲黃末，敷舌腫出血如泉。同槐花末吹鼻，止衄血。同麝香吹 
耳，治KT 耳耳聾。烏賊魚善補益精氣，尤治婦人血枯經閉。 
\x牡蠣\x（二七六）味微咸微澀，氣平。用此者，用其澀能固斂，咸能軟堅。專入少陰腎臟，隨藥 
亦走諸經。能解傷寒溫瘧寒熱往來，消瘀血，化老痰，去煩熱，止驚癇心脾氣痛，解喉痹咳嗽，疝 
瘕積塊，痢下赤白，澀腸止便，禁鬼交遺瀝，止滑精帶下，及婦人崩中帶漏，小兒風痰虛汗。同熟 
地，固精氣，禁遺尿。同麻黃根，斂陰汗。同杜仲，止盜汗。同白朮，燥脾利濕。同大黃，善消癰 
腫。同柴胡，治脅下硬痛。同天花茶，消上焦癭瘤瘰 結核。 
\x穿山甲\x（二七七）味咸平，性微寒。能通經絡，達腠理，除山嵐瘴氣瘧疾，風痹強直疼痛，療 
小兒五邪驚啼，婦人鬼魅悲泣，下乳汁，消癰腫，排膿血，除瘡疥痔漏，通竅殺蟲。佐補藥行經， 
善發痘瘡。或炮焦投入煎劑，或燒灰存性，酒服方寸匕。亦可用傅惡瘡。 
\x青魚膽\x（二七八）味苦，性寒。其色青，故入肝膽二經。能消赤目腫痛，點暗目，可吐喉痹痰 
涎，塗熱瘡惡瘡，亦消魚骨之鯁。 
\x白花蛇\x（二七九）即蘄蛇也。味甘咸，性溫，有毒。諸蛇鼻俱向下，惟此蛇鼻向上，而龍頭虎 
口，黑質白花，脅有方勝紋二十四個，口有四長牙，尾上有一佛指甲者是。用宜去頭尾各三寸，以 
防其毒。春秋酒浸三宿，夏一宿，冬五宿，火炙，去盡皮骨，取肉焙乾，密封藏之，久亦不壞。諸 
蛇之性皆竄，而此蛇尤速，故善於治風，能透骨髓，走臟腑，徹肌膚，無所不到。療中風濕痹，骨 
節疼痛，手足拘攣，不能行立，暴風瘙癢，破傷風，大風癩癬，及小兒驚風搐搦，瘰 楊梅，風毒 
惡瘡，俱為要藥。凡服蛇酒藥者，切忌見風。 
\x珍珠\x（二百八十）味微甘微咸。能鎮心明目，去翳磨障。塗面可除 斑，令人潤澤好顏色。亦 
除小兒驚熱，安魂魄。為末可敷痘疔痘毒。 
\x龜板\x（二八一）味微甘微咸，性微寒，陰也。能治痰瘧，破症堅，祛濕痹傷寒勞投，骨中寒熱， 
消五痔陰蝕諸瘡。 
下甲能補陰血，清陰火，續筋骨，退勞熱，療腰腳酸痛，去瘀血，止血痢漏下赤白，利產難，消癰毒。 
燒灰可敷小兒頭瘡難燥，婦人陰瘡， 瘡，亦治脫肛，龜板膏，功用亦同龜板，而性味濃濃，尤屬 
純陰。能退孤陽陰虛勞熱，陰火上炎。吐血衄血，肺熱咳喘，消渴煩擾，熱汗驚悸，譫妄狂躁之要 
藥。然性稟陰寒，善消陽氣，凡陽虛假熱，及脾胃命門虛寒等證，皆切忌之，毋混用也。若誤用， 
久之則必致敗脾妨食之患。 
\x僵蠶\x（二八二）味辛咸，性溫，有小毒。辛能散，咸能降，毒能攻毒。輕浮而升，陽中有陰。 
故能散風痰，去頭風，消結核瘰 ，辟痰瘧，破症堅，消散風熱喉痹危證，尤治小兒風痰急驚客忤， 
發痘瘡，攻痘毒，止夜啼，殺三蟲，婦人乳汁不通，崩中帶下。為末可敷丹毒疔腫，拔根極效。滅 
頭面 斑，及諸瘡瘢痕，金瘡痔 ，小兒疳蝕，牙齦潰爛，重舌木舌，及大人風蟲牙痛，皮膚風疹 
瘙癢。 
\x蟾蜍\x（二八三）俗名癩蝦蟆。眉間有兩囊，遍身有顆磊，其中俱有蟾酥，行極遲緩，不能跳躍， 
亦不解鳴者是也。此物受土氣之精，上應月魄，賦性靈異，穴土食蟲，能制蜈蚣。入足陽明胃經。 
消癖氣積聚，破堅症腫脹，治五疳八痢、及小兒勞瘦疳熱，殺疳蟲，消癰腫鼠 ，陰疽惡瘡。若治 
破傷風，宜同花椒剁爛，入酒煮熟飲之，通身汗出即愈。亦解 犬毒。燒灰油調，敷有蟲諸惡頑瘡， 
極效。又治瘟毒發斑危劇者，去腸生搗一二枚，絞汁飲之，無不即瘥，或燒灰湯送亦良。 
\x蟾酥\x 味辛麻，性熱，有毒。主治發背癰疽疔腫一切惡毒。若治風蟲牙痛，及齒縫出血，以紙捻 
醮少許點齒縫中，按之即止。 
\x水蛭\x（二八四）味咸苦，性微寒，有毒。能逐惡血瘀血、破血症積聚，通經閉，和水道，墮胎。 
咂赤白游疹，癰疽腫毒，及折傷跌扑瘀血不散。制用之法，當取田間齧人腹中有血者佳。須曬乾細 
銼，以微火炒黃熟方可用，或以冬收豬脂煎令焦黃用之亦可。不爾入腹則活，最能生子害人。若受 
其害，惟以田泥水或黃土水飲數升，則必盡下，蓋此物得土氣即隨土而走也。或以牛羊熱血二一升， 
同豬脂飲之亦下也。 
\x鱉甲\x（二八五）味咸，氣平，此肝脾腎血分藥也。能消 瘕堅積，療溫瘧，除骨節間血虛勞熱， 
婦人血症惡血，漏下五色，經脈不通，治產難，能墮胎，及產後寒熱陰脫，小兒驚癇，斑痘煩喘， 
亦消瘡腫腸癰，撲損瘀血，斂潰毒，去陰蝕痔漏惡肉。然須取活鱉大者，去肉，用醋煮干，炙燥用 
之。若諸煮熟肋骨露出者不堪用。 
\x蜈蚣\x（二八六）一名即蛆，赤足者良。味辛，溫，有毒。能啖諸蛇，殺諸蛇蟲魚鬼疰諸毒，去 
三蟲，攻瘰 便毒，痔 丹毒，亦療小兒驚風臍風，丹毒禿瘡。然此蟲性毒，故能攻毒，不宜輕用。 
若入藥餌，須去頭足，以火炙熟用之。 
\x蟬蛻\x（二八七）味微甘微咸，性微涼。此物飲風吸露，氣極清虛，故能療風熱之證，亦善脫化， 
故可療痘瘡壅滯，起發不快。凡小兒驚癇，壯熱煩渴，天吊口噤，驚哭夜啼，及風熱目昏翳障，疔 
腫瘡毒，風疹癢痛，破傷風之類，俱宜以水煎服。或為末，以井花水調服一錢，可治喑啞之病。 
\x斑蝥\x（二八八）味辛，性熱，有大毒、能攻鼠 瘰 瘡疽，破血積疝瘕，墮胎元，解疔毒、 
犬毒、沙虱蠱母、輕粉毒，亦傅惡瘡，去死肌敗肉。制用之法，須去翅足，同糯米炒熟，然後可用。 
或同麩炒，或同醋煮皆可。若中其毒，惟黑豆、綠豆汁、靛汁、黃連、濃茶、蔥汁可以解之。 
\x蜂房\x（二八九）味微甘微咸，有毒。療蜂毒腫毒。合亂發、蛇蛻燒灰，以酒服二方寸匕，治惡 
疽附骨疽疔腫諸毒，亦治赤白痢，遺尿失禁，陰痿。煎水可洗狐尿瘡、乳癰、蜂螫惡瘡，及熱病後 
毒瓦斯沖目。漱齒牙，止風蟲牙痛。炙研，和豬脂，塗瘰 成 。 
\x五靈脂\x（二百九十）味苦，氣辛，善走厥陰，乃血中之氣藥也。大能行血行氣，逐瘀止痛，凡 
男子女人有血中氣逆而腹脅刺痛，或女人經水不通，產後血滯，男子疝氣，腸風血痢，冷氣惡氣， 
心腹諸痛，身體血痹，脅肋筋骨疼痛，其效甚捷。若女人血崩，經水過多，赤帶不止，宜半炒半 
生，酒調服之。亦治小兒氣逆癲癇，殺蟲毒，解藥毒，行氣極速。但此物氣味俱濃，辛膻難當，善 
逐有餘之滯，凡血氣不足者，服之大損真氣，亦 
善動吐，所當避也。制用之法，當用酒飛去砂石，曬乾入藥。 
\x全蠍\x（二九一）味甘辛，有毒。蠍生東方，色青屬木，足厥陰肝經藥也。故治中風諸風，開 
風痰，口眼 斜，半身不遂，語言蹇澀， 瘧，耳聾，疝氣，風瘡癮疹，小兒風痰驚癇，是亦冶風 
之要藥。 
\x文蛤\x（二九二）即五倍子。味酸澀，性微涼，能斂能降。故能降肺火，化痰涎，生津液，解 
酒毒。治心腹疼痛，夢泄遺精，療腫毒喉痹。止咳嗽消渴，嘔血失血，腸風髒毒，滑泄久痢，痔 
下血不止。解蠱毒蟲毒，婦人崩淋帶濁，子腸不收，小兒夜啼，脫肛，俱可為散服之。若煎湯用， 
可洗赤眼濕爛，皮膚風濕癬癩，腸痔脫肛。為末，可敷金瘡折傷，生肌斂毒。 
\x百藥煎\x（二九三）即五倍子釀造者。味酸澀微甘，功用與五倍子頗同。但經釀造而成，其氣稍 
浮，其味稍甘而純，故用以清痰解渴止嗽，及收斂耗散諸病，作丸噙化為尤佳，及治下焦滑泄諸病， 
亦更優也。 
\x蝸牛\x（二九四）負殼而行者。味咸，性寒，有小毒。能清火解熱。生研汁飲，消喉痹，止消渴 
鼻衄，通耳聾，治腫毒痔漏，療小兒風熱驚癇。加麝香搗罨臍間，大利小便，亦敷脫肛。及治蜈蚣 
蠆毒，俱宜研爛敷之。無殼者，名蜒岫。治熱瘡癰毒腫痛。少入冰片，研塗痔漏脫肛熱痛最良，解 
蜈蚣毒尤捷。 
\x蚯蚓\x（二九五）味咸，性寒，沉也，陰也，有毒。能解熱毒，利水道。主傷寒癉瘧，黃膽消渴， 
二便不遍。殺蛇瘕三蟲，伏屍鬼疰蠱毒，射罔藥毒。療癲狂喉痹，風熱赤眼，KT 耳鼻 ，瘰 ， 
陰囊熱腫，脫肛。去泥，鹽化為水，治天行瘟疫，大熱狂躁，或小兒風熱癲狂急驚，飲汁最良。亦 
可塗丹毒漆瘡。炒為末服，可去蛔蟲，亦可敷蛇傷腫痛，蜘蛛傷毒。入蔥管化汁，可治耳聾及蚰蜒 
入耳。若中蚯蚓毒者，惟以鹽湯浸洗，或飲一杯，皆可解之。糞名六一泥，可塗火瘡 腮熱毒，亦 
止消渴，解瘟疫煩熱狂躁，利小水，通五淋熱閉疼痛。 
\x桑螵蛸\x（二九六）即螳螂育子房也。深秋作房，粘着桑枝之上，房長寸許，大如拇指，其內重 
重有隔，每房有子如蛆卵子是也。味甘微咸，性平。能益氣益精，助陽生子，療男子虛損，陰痿夢 
遺，疝瘕遺尿，治女人血閉腰 
痛，通五淋，利水道。炮熟空心食之，可止小便不禁。 

<目錄>卷之四十九大集·本草正（下）
<篇名>人部
屬性：\x童便\x（二九七）味咸，氣寒，沉也，陰也。咸走血，故善清諸血妄行，止嘔血咳血衄血，血悶熱 
狂，退陰火，定喘促，降痰滯，解煩熱，利大小兩便，療陽暑中 聲喑，撲損瘀血暈絕，難產胎衣 
不下，及蛇犬諸蟲毒傷。若假熱便溏，胃虛作嘔者，俱不可妄用。 
\x紫河車\x（二九八）一名混沌衣。味甘咸，性溫。能補男婦一切精血虛損，尤治癲癇失志，精神 
短少，怔忡驚悸，肌肉羸瘦等證，此舊說也。但此物古人用少，而始於陳氏《本草》，自後丹溪復 
稱其功，遂為時用。予於初年，亦惑於以人補人之說，嘗制用之，及用之再三，則無所奇效。且制 
用之法，若生搗之，則補不宜生，若燉熟烘熟，則亦猶肉 之類耳。又嘗見有以酒煮而食之者，後 
必破腹泄瀉，總亦因其性滑也。近復有以純酒煮膏，去 收貯，而日服其膏者，較前諸法似為更善。 
然其既離毛里，已絕生氣，既無奇效，又胡忍食之，以殘厥子之先天。東方朔曰∶銅山西崩，洛鍾 
東應。此母子自然之理，不可不信，故並述此以勸人少用可也。 
\x血餘\x（二九九）味微苦，性溫氣盛，升也，陰中陽也。在古藥性不過謂其治咳嗽，消瘀血，止 
五淋、赤白痢疾，療大小便不通，及小兒驚癇，治哽噎、癰疽疔腫，燒灰吹鼻，可止衄血等證。然 
究其性味之理，則自陰而生，自下而長，血盛則發盛，最得陰陽之生氣。以火炮製，其色甚黑，大 
能壯腎，其氣甚雄，大能補肺。此其陰中有陽，靜中有動，在陰可以培形體，壯筋骨，托癰痘；在 
陽可以益神志，辟寒邪，溫氣海，是誠精氣中最要之藥，較之河車、鹿角膠陰凝重着之輩，相去遠 
矣。凡補藥中，自人參、熟地之外，首當以此為亞。 
\x人中白\x（三百） 味咸， 
性微涼。能降火清痰，消瘀血，止吐血衄血，退勞熱，清肺癰肺痿，心膈煩熱。燒研為末，大治諸濕潰爛，下疳惡瘡， 
口齒疳蝕，蟲 腫痛，湯火諸瘡，及諸竅出血，生肌長肉，善解熱毒。或生用為末亦可。

