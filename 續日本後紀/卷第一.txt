續日本後紀卷第一」〈起天長十年二月、盡五月。〉」太政大臣從一位臣藤原良房等奉勅撰
仁明天皇天皇、諱正良。先太上天皇之第二子也。母太皇大後。贈太政大臣正一位橘朝臣清友之女也。太后曾夢。自引圓座積累之。其高不知極。毎一加累。且誦言卅三天。因誕天皇雲。
弘仁十四年夏四月庚子皇太后弟〈諱大伴〉。受禪即帝位。
壬寅。立諱爲皇太子。
天長十年春二月戊午朔乙酉。皇帝於淳和院讓位於皇太子。詔曰。現神〈止〉大八洲國所知倭根子天皇〈我〉詔〈良萬止〉勅御命〈乎〉。親王諸王諸臣百官〈乃〉人等天下公民。衆諸聞食〈止〉宣。太上天皇朕〈我〉不徳〈乎〉不棄賜〈志天〉。寳位〈乎〉授賜〈閇理〉。忝鍾重・〈弖〉日々畏愼〈太麻布〉。春秋〈乃〉往隨〈尓〉。舊痾〈毛〉稍發〈流〉。故機務〈乃〉暫〈毛〉虧怠〈牟許止乎〉恐賜〈弖〉。朝夕煩懷念〈須許止〉久矣。今念行〈佐久〉。皇太子〈止〉定〈太流〉正良親王。賢明夙彰〈禮〉。仁孝〈毛〉兼厚〈久之天〉。太能毛之久於太比之久在。是以撫安國家〈牟止之天〉。此位〈乎〉授賜〈布〉。諸此狀〈乎〉悟〈天〉。清直心〈乎毛知弖〉。此皇子〈乎〉輔導〈支〉仕奉〈天〉。天下〈乎〉平〈介久〉令有〈余〉。又古人有言〈利〉。上多〈支〉時〈尓波〉下苦〈止奈毛〉所聞。是以太上天皇〈止伊布〉號停〈米〉。亦諸〈乃〉服御〈乃〉物〈毛〉停賜〈布〉。皇后宮〈毛〉如是有〈倍之〉。又如此時〈尓〉當〈都々〉。人々不好〈留〉謀懷〈天〉。天下〈乎毛〉亂〈利〉。己氏門〈乎毛〉滅人等〈毛〉前々有。若〈毛〉如此有〈牟〉人〈乎波〉。己〈我〉教諭訓直〈天〉。各〈乃〉己祖々門不滅。彌高〈仁〉仕奉。彌繼〈尓〉欲繼〈止〉思愼〈天〉。無二心〈志天〉仕奉〈倍志止〉詔天皇〈我〉勅旨〈乎〉。衆聞食〈止〉宣。』是夕。今上抗表。辭寳位曰。臣某言。照以明鏡。妍蚩難逃。逼以恩綸。喜懼失據。臣某誠恐誠惶頓首頓首死罪死罪。臣道躍兩蕪。進退多躓。情性雙昧。執守無常。誰昔扈先尭於姑射。優遊霜雪之光。順聖后於後園。匍匐章珮之陰。而皇帝陛下。枉恩紫霄。延登分外。啓榮耀於欲隱。導慈訓於未知。悲深所天。愛鍾猶子。辭不獲免。久辱・雷。露往霜來。十載於此。徳誘不倦。顧恤殊甚。思欲隨形逐聲。心神是役。終天畢地。身命不疲。今亦推大寳以錫昭華。避樞極以授乾象。前愧未已。後懼更頻。實以・繊塗重。・徹任博。施之人事。尚有屓乘之慙。求之天途。何無害盈之・。伏願日月貞明之景。毎煦蒼生。雲雨行施之恩。永潤品彙。然則世寢喧譁。臣免譴誚。若不蒙允容。悉纒衆・。君臣之議謂天下何。不勝傾戰憂懼之至。拜表以聞。後太上天皇不聽。
丙戌。今上重抗表曰。臣某言。人之所願。天必隨。道之所通。物不擁。臣承恩詔。伏瀝血誠。既踰匝辰。未蒙允亮。臣某。〈中謝〉夫大陽方照。空履將・之氷。悚汗頻流。猶臨不測之底。蹈焦非懼。渉呂須傾。天道無私。冀垂鑒許。若不獲已。猶御閑蹤。則民・善仁。世倦聖治。然後逐洞庭之野。於事纔宜也。當今群品得所。黔首繋心。覆・之恩。江海可謝。亭毒之徳。乾坤惟均。加以雷門之下。布皷失聲。朝陽之餘。螢火難照。意窮詞盡。不知所爲。君擧必盡。恐遺物議。伏申丹誠。非敢矯飾。懇愨之深。重表陳請。後太上天皇遂亦不許。於是天皇乃命車駕。拜謁先太上天皇。及太皇大後宮於冷然院。還御東宮。
丁亥。立恆貞親王爲皇太子。詔曰。天皇〈我〉詔旨〈良萬止〉勅御命〈乎〉親王等王等諸臣等百官人等天下公民。衆聞食〈止〉宣。朕以拙弱〈弖〉。掛畏〈支〉倭根子天皇〈我〉朝廷〈乃〉厚慈〈乎〉蒙〈天〉。皇太子〈止〉成〈禮利〉。思畏〈萬利〉貴〈比〉賜〈己止〉晝夜〈止〉無〈之〉。然〈乎〉慮外〈尓〉天日嗣〈乎〉授賜〈布〉。依〈天〉不堪〈流〉狀〈乎〉再〈比〉三〈比〉畏〈利〉申賜〈戸止毛〉。容賜〈比〉許賜〈波須〉。今思行〈佐久〉。厚恩〈乎〉蒙人〈波〉必報〈倍支〉理〈利〉有。故是以正嗣〈止〉有〈戸支〉恆貞親王〈乎〉皇太子〈止〉定賜〈布〉。故此之狀〈乎〉悟〈天〉。百官〈乃〉人等仕奉〈止〉宣〈布〉天皇〈我〉御命〈乎〉衆聞食〈止〉宣。』以參議從四位上文室朝臣秋津爲春宮大夫。左大弁左近衛中將武藏守如故。從五位上藤原朝臣貞守爲亮。讃岐介如故。』後太上天皇遣權中納言從三位藤原朝臣吉野。奉書天皇。辭立皇太子曰。恭觀今日詔。冊立愚子恆貞。爲皇太子。叡旨謬降。盛典曲施。夫■雷位重。承■事尊。非徳不昇。非賢何守。恆貞年實蒙幼。器非夙惠。安可妄鍾大禮。猥主匕鬯。肅奉周遑。內知雲・。請停嚴命。更擇賢才。在於重情。寔知免■。縦使天綸不駐。上令必行。則失萬國以貞之望。虧三辰日敬之職。』以從五位下藤原朝臣良房爲左近衛權少將。加賀守如故。侍從從五位上藤原朝臣長良爲左兵衛權佐。』「▼是日賜典藏從四位下大宅水取臣繼主等三人朝臣姓繼主臣八腹木事命後也」（下文に重出。）
庚午。右京人上野權少掾從八位上尾張連年長。位子無位尾張連豊野。留省無位尾張連豊山等賜姓忠宗宿禰。』「改多治比眞人氏賜姓丹■眞人（『三代実録』天長九年四月所見。）」左京人圖書頭從五位上秋篠朝臣雄繼。「右京人散位從七位上秋篠朝臣雄繼」右京人散位從七位上秋篠朝臣吉雄。賜姓菅原朝臣。
癸酉。右京人音博士從五位下六人部連門繼。弟六人部連大宗。六人部連秋主。妹六人部連鷹刀自。六人部連磐子等男女五人賜姓高貞宿禰。
甲戌。攝津國人散位從六位上凡河內忌寸紀主。兄留省從八位上凡河內忌寸紀麻呂。弟留省大初位下凡河內忌寸福長等三人賜姓清內宿禰。』攝津國豊嶋郡人散位從七位下出雲連男山。河邊郡人正六位上出雲連雄公。出雲連伊都岐麿等男女廿二人賜姓出雲宿禰。
丙子。常陸國筑波郡人散位正六位上丈部長道。一品式部卿親王家令外從五位下丈部氏道。下総少目從七位下丈部繼道。左近衛大初位下丈部福道四人。賜姓有道宿禰。
己卯。左京人左大史正六位上秦忌寸貞仲賜姓宿禰。
甲申。左京人上毛野公道信賜姓上毛野朝臣。
丙戌。右近衛將曹伴林宿禰御園等四人賜姓伴宿禰。
丁亥。賜典藏從四位下大宅水取臣繼主等三人朝臣姓。繼主臣八腹木事命之後也。
三月戊午朔。日有蝕之。』天皇縁後太上天皇辭立太子奉答表曰。臣某言。伏覽詔旨曰。恆貞年實蒙幼。器非夙惠。安可妄鍾大禮。猥主匕鬯。夫輕者重之端。小者大之本。故魏宮岐嶷。非老大之情。晉儲神姿。是幼稚之謂。然則聰惠在性。不限年齡。伏稽前言。既有故實。臣頻表懷抱。心事共違。家賓之慙。■誰爲助。伏願。假彼重明照朦昧。資其寛博備遺忘。臣之專愚。聖衷所驗。雖雲無徳。庶幾有隣。冀垂矜憐。賜緩憤■。至誠不飾。至敬無文。伏表丹願。無地取喩。』後太上天皇重奉書曰。內揆已審。請易太子。沖鑒未廻。憂心如灼。易曰。主器莫若長子。禮曰。登■則以上嗣。斯皆溫文既習。聖敬克躋。然後正位前星。賛業東序者也。今恆貞漢庭難擬。周儲不追。將何以裨光聖明。助聰天■。而恩襃逾屆。血訴不成。獨謂非宜。輿談孰許。恐龍樓之守爰墜。鮑爼之譏有聞。望昭丹辭。必收紫渙。山朝事隔。無可関言。父子體同。理當分疏。異於・不恤緯。屍不越樽之義。是以重復鋪陳。佇蒙矜聽。』天皇不許。奉還其書。』僧綱以下高僧數十人來會闕庭。奉賀踐祚。
己丑。詔曰。朕不免叡託。馭朽乘奔。瞻公卿而兢懷。顧兆庶而軫念。思弘國憲。無虧成規。後太上天皇。憲章千古。含育萬邦。仁化未澆。機事■脫。今検詔旨雲。天下多尊。百姓所苦。避位之號。勿隨舊典。夫太上尊號。非唯一時。秦日漢年。稱謂尚矣。朕以。禮之爲用。所以達天道順人情之大竇也。其在人也。如竹箭之有■也。如松柏之有心也。故貫四時。不改柯易葉。是以。聖人知禮之不可以已也。冀脩先王之禮制。不私至公之典要。朕先日重表。遂蒙拒逆。空庸之軀。謗■惣集。若猶奉順聖慮。改易正名。天下仰瞻。何用取信。宜上尊號爲太上天皇。皇太后曰太皇太后。皇后爲皇太后。普告天下。令知朕意。』後太上天皇辭尊號曰。今■古典。猶加尊號。已違本圖。翻孤元誓。何者事期自足。老■杜企跨之塗。量不可強。莊叟開性分之域。謬以太上天皇之授也。經理萬機。夕■多稔。神勞於用。形倦於勤。至於將攝之方。眇■其遠。所以釋彼屓重。保茲閑放。揖風月而爲友。偶煙蘿而遣日。然則收視反聽。煩不嬰心。峻號崇名。貪豈攸樂。況大道之行。稟性咸遂。去邁悠然。蓋有之矣。請廻先後詔。必允所辭。深閇固距。言匪矯餝。天皇不聽。』▼是日。以正五位下賀茂朝臣今子。從五位下大和宿禰舘子。並爲掌侍。外從五位下海直家繼爲掌膳。
辛卯。天皇御大極殿。奉幣伊勢大神宮。爲應即位也。
壬辰。頒遣中納言從三位兼行民部卿藤原朝臣愛發。權中納言從三位藤原朝臣吉野。從四位下因幡守高枝王。從四位下式部大輔安倍朝臣吉人等於柏原長岡二山陵。豫告可即位之狀曰。天皇恐々〈毛〉申賜〈部止〉申〈久〉。後太上天皇厚矜〈乎〉垂賜〈天〉。天之日嗣〈乎〉授賜〈閇利〉。不堪〈流〉狀再〈比〉三〈比〉申賜〈閇止〉許賜〈波須〉。故是以大御坐處〈乎〉掃潔侍而。天之日嗣〈乎〉戴荷〈知〉。守仕奉〈倍支〉事〈乎〉。恐々〈毛〉申賜〈久止〉奏。又申〈久〉掛畏〈支〉柏原御門〈乃〉天朝矜賜〈波牟〉厚慈〈乎〉蒙戴〈天之〉。天之日嗣政〈者〉平〈久〉安〈久〉。天地日月〈止〉共〈尓〉守仕奉〈部之止〉思念事〈乎〉恐々〈毛〉申賜〈久止〉奏。辭別申〈久〉。正嗣〈止〉有〈閇岐〉恆貞親王〈乎〉皇太子〈止〉定賜〈布〉狀。恐〈美〉恐〈美毛〉申賜〈止〉奏。
癸巳。天皇即位於大極殿。詔曰。明神〈止〉大八洲國所知天皇〈我〉詔旨〈良萬止〉宣勅〈乎〉。親王諸王諸臣百官人等天下公民衆諸聞食〈止〉宣。掛畏〈支〉倭根子天皇〈我〉宣。此天日嗣高座之業〈乎〉。掛畏〈支〉近江大津〈乃〉宮〈尓〉御宇〈之〉天皇〈乃〉初賜〈比〉定賜〈部留〉法隨〈尓〉仕奉〈止〉。仰賜〈比〉授賜〈布〉大命〈乎〉受賜〈利〉。恐〈美〉受賜〈利〉懼〈利〉。進〈母〉不知〈尓〉退〈毛〉不知〈尓〉恐〈美〉坐〈久止〉宣〈布〉大勅〈乎〉衆聞食〈止〉宣。然皇〈止〉坐〈天〉天下治賜君〈波〉。賢人〈乃〉良佐〈乎〉得〈弖之〉。天下〈乎波〉平〈久〉安〈久〉治賜〈尓〉在〈止奈毛〉聞行〈須〉。故是以大命坐宣〈久〉。朕雖拙幼親王等〈乎〉始〈弖〉王等臣等〈乃〉相穴〈奈比〉奉〈利〉相扶奉〈牟〉事依〈天之〉。此〈乃〉仰賜〈比〉授賜〈閇留〉食國〈乃〉天下之政〈波〉平〈久〉安〈久〉仕奉〈倍之止〉所念行。是以々正直之心〈天〉天皇朝庭〈乎〉衆助仕奉〈止〉宣天皇勅衆聞食〈止〉宣。辭別宣〈久〉。仕奉人等中〈尓〉。其仕奉狀隨〈尓〉。冠位上賜〈比〉治賜〈布〉。又大神宮〈乎〉始〈天〉。諸社〈乃〉禰宜祝等〈尓〉。給位一階。又僧綱及京畿內〈乃〉諸寺僧尼〈乃〉知行有聞〈流〉。並年八十已上〈尓〉施物〈太萬布〉。又五位已上子孫〈乃〉年廿已上〈奈留尓〉賜當蔭之階〈布〉。左右京五畿內〈乃〉鰥寡孤獨不能自存人等〈尓〉給御物〈布〉。天下給侍〈留〉高年〈尓〉給御物〈布〉。力田之輩〈乃〉其業超衆者〈尓〉賜爵一階〈布〉。孝子順孫義夫節婦〈乎波〉終身〈尓〉勿事〈禮〉。又外國僧尼〈乃〉年八十已上〈奈留尓〉施物〈之〉賜〈波久止〉勅天皇大命〈乎〉衆聞食〈止〉宣。』授四品阿保親王。賀陽親王並三品。從二位藤原朝臣緒嗣正二位。正三位清原眞人夏野。藤原朝臣三守並從二位。從三位源朝臣常。藤原朝臣吉野並正三位。正四位下源朝臣信從三位。無位正行王從四位下。從五位下岡屋王從五位上。正四位下小野朝臣野主正四位上。從四位下安倍朝臣吉人正四位下。從四位下藤原朝臣文山。橘朝臣弟氏並從四位上。正五位下伴宿禰友足從四位下。從五位上滋野朝臣貞主正五位上。從五位上甘南備眞人高繼。伴宿禰宅麻呂。伴宿禰氏上。橘朝臣氏人。橘朝臣永名。從五位下藤原朝臣助並正五位下。從五位下伴宿禰清世。安野宿禰眞繼。佐伯宿禰春海並從五位上。正六位上良岑朝臣高行。藤原朝臣勢多雄。藤原朝臣高仁。藤原朝臣富士麻呂。藤原朝臣宗能。橘朝臣常道。縣犬養宿禰廣濱。外從五位下清岑宿禰門繼。飯高宿禰全雄並從五位下。正六位上山邊宿禰岑麻呂外從五位下。』▼是日。授三品有智子內親王二品。』河內國人大外記外從五位下長岑宿禰茂智麻呂等五人。改本居貫附右京。
甲午。天皇遷自東宮。權御松本院。遣使解關門警固。
乙未。天皇始臨朝。』左大臣正二位藤原朝臣緒嗣上表。請辭官職。不許。』▼是日。頒使諸國。奉幣天神地祇。以有即位事也。
丙申。肥後國葦北郡少領外從八位上他田繼道敘三階。同郡白丁眞髮部福益賜出身焉。以各輸私物濟飢民也。
戊戌。左大臣正二位藤原朝臣緒嗣乞歸。不許。』以三品秀良親王爲中務卿。中納言從三位直世王爲兼彈正尹。從二位行大納言藤原朝臣三守爲兼皇太子傅。
庚子。以從五位上丹・眞人清貞爲右少弁〈云云〉。正五位上滋野朝臣貞主爲內藏頭。下総守如故〈云云〉。從五位下小野朝臣篁。從五位下春澄宿禰善繩並爲東宮學士。善繩所帶大內記如故〈云云〉。』「三月庚子」左衛門醫師從七位上出雲連永嗣改連賜宿禰。
辛丑。左大臣緒嗣上表。請減職封五百戸。不聽。
壬寅。天皇御紫宸殿。賜群臣酒。有圍碁之興。訖賜親王以下御衣被各有差。』▼是日。罷權中納言藤原朝臣吉野所兼右大將之任。令以陪奉淳和院。
乙巳。天皇御紫宸殿。皇太子始朝覲。拜舞昇殿。東宮采女羞饌。未及下箸。勅賜御衣。受之拜舞。早退。以當日須拜謁兩太上天皇也。於時皇太子春秋九齢矣。而其容儀禮數如老成人。賜學士及坊官進以上並乳母衣被。各有差。又以商布五千段。賜見參五位以上各有差。皇太子及坊官亦預焉。
丁未。延百口僧於大極殿。轉讀大般若經。以祈年穀兼攘疫氣也。普告天下。禁斷殺生。限以三ヶ日。
己酉。卜定大甞會事。以近江國高嶋郡爲悠紀。備中國下道郡爲主基。
辛亥。以中納言從三位直世王爲兼中務卿。三品秀良親王爲彈正尹。參議從三位橘朝臣氏公爲右近衛大將。正五位下伴宿禰氏上爲右中弁〈云云〉。從五位下小野朝臣篁爲彈正少弼。正五位下藤原朝臣助爲右近衛權中將。從五位下長田王爲伊勢守。從五位下藤原朝臣貞雄爲甲斐守。從四位上源朝臣弘爲信濃守。宮內卿如故〈云云〉。
癸丑。以久子內親王爲伊勢齋宮。高子內親王爲賀茂齋院。
甲寅。遠江國飢疫。賑恤之。
乙夘。詔曰。盛徳無沫。必資加等之榮。徽烈惟照。聿修崇號之制。故使敬宗尊祖。義煥曩篇。追遠飾終。不隔異代。朕外祖父從三位橘朝臣。疏基顯族。驤首高衢。外祖母從三位田口氏。毓彩芝田。騰芳・圃。但屬運謝。已從閲川。朕以菲薄。丕承洪業。緬尋既往。想清渾之眇焉。乃詢舊章。宣縟禮而有貴。宜外祖父及外祖母並追贈正一位也。橘朝臣位記狀曰。地居貴戚。爵既隆而加榮。徳薀餘芬。人雖謝而追遠。宜申朝典。式賁泉・。田口氏位記狀曰。曾慶潛行。誕茲婉・。汾川行閲。蘭郁猶流。欽若舊章。睦親斯在。宜崇寵贈。允迪追榮。』勅。山城國相樂郡弄山墓。河內國交野郡小山墓。並宜置守冢一煙。
丁巳。授正五位下橘朝臣井手子從四位下。
夏四月戊午朔。天皇御紫宸殿。賜侍臣酒。音樂之次。右京大夫從四位下百濟王勝義奏百濟國風俗舞。晩頭酒罷。賜四位已上御被。五位御衣。
庚申。隕霜。
壬戌。遣從四位下行伊豫權守和氣朝臣眞綱。奉御劔幣帛於八幡大菩薩宮及香椎廟。告新即位也。
甲子。遣內匠頭正五位下楠野王於伊勢大神宮。告齋宮宜子女王之替定久子內親王之狀。
乙丑。投化新羅人金禮眞等男女十人貫附左京五條。
丁夘。遣參議從四位下右大弁藤原朝臣常嗣。奉幣於賀茂大神。告以高子內親王定齋院之狀。
丙子。左近衛府奉獻奏樂。夕暮而止。賜群臣御衣及商布各有差。』▼是日。勅。喚大舍人穴太馬麻呂與內竪橘吉雄。雙立量其身長。吉雄甚・而其頭首不及馬麻呂腋下焉。
丁丑。授常陸國鹿嶋大神祝外從八位上勳八等中臣鹿嶋連川上外從五位下。
戊寅。左衛門左兵衛二府奉獻奏呉樂。賜群臣祿有差。』▼是日。延十禪師於內裏轉經。爲可遷御故。先鎭之焉。』爲嵯峨院。下詔曰。鷄觀之上。日照先被。龍輅所過。恩典曲降。嵯峨院者先太上天皇光臨之地。茅宮聳搆。分東西之名區。芝蓋駐蔭。追汾陽之高賞。宣遊斯在。引年其深。然則當邑之・。須霑慶幸。近壤之戸。豈無優恤。時惟長。方申亭育。思順天序式施惠澤。宜山城國葛野郡貧民去年借貸未入者。及雜賦未進等特免之。』從五位下菅野朝臣人數爲掌侍。』天長元年有詔。廢五月五日節。爲隣近皇太后昇遐之日也。但事在練武不可闕如。所以改用四月廿七日。至是太政官論奏。停彼權制。仍舊宣遊。許之。
己夘。天皇遷御內裏。』以攝津國百濟郡荒廢田廿七町野賜源朝臣勝。
庚辰。奉授伊勢國從五位下多度大神正五位下。』皇太子始讀孝經。參議已上。會集東宮有宴焉。』「四月庚辰」山城國人山代忌寸淨足。同姓五百川等八人。改忌寸賜宿禰。淨足等天津彥根命之黃命之苗裔也。
壬午。出雲國司率國造出雲豊持等奏神壽。並獻白馬一疋。生雉一翼。高機四前。倉代物五十荷。天皇御大極殿。受其神壽。授國造豊持外從五位下。
丙戌。紀伊國名草郡人正七位上湯直國立。同姓眞針。國作等三人賜姓紀直。
五月丁亥朔。以右少弁從五位上丹・眞人清貞爲左少弁。勘解由次官從五位下藤原朝臣諸成爲右少弁。大監物從五位下藤原朝臣大津爲散位頭。
辛卯。天皇御武徳殿觀馬射。
壬辰。亦御同殿。閲覽種種馬藝。
甲午。敘左衛門少尉正六位上田中朝臣許侶繼從五位下。
丙申。以從五位下氷上眞人井作爲大監物〈云云〉。
丁酉。武藏國言。管內曠遠。行路多難。公私行旅。飢病者衆。仍於多磨入間兩郡界置悲田處。建屋五宇。介從五位下當宗宿禰家主以下。少目從七位上大丘秋主已上六箇人。各割公廨。以備糊口之資。須附帳出擧。以其息利充用。相承受領。輪轉不斷。許之。』勅。相撲之節。非啻娯遊。簡練武力。最在此中宜令越前。加賀。能登。佐渡。上野。下野。甲斐。相摸。武藏。上総。下総。安房等國。搜求膂力人貢進。
辛丑。北山玄雲黯靄。山嶺不見。終日天寒。衆人多着襖子。
戊申。主計寮言。寮中置廚。苦於愼火。賜散位寮東面地廣七丈長十丈。將爲置廚之處。許之。
辛亥。聖躬不豫。
壬子。大和國言。頻年不登。例擧有欠。准弘仁十年官符。借國中冨人稻三萬八千束。將賑飢民。許之。仍勅曰。夫冨豪所貯。是貧窶之資也。如聞。先來所行。吏非其人。只事借用。無意返給。所以貧冨倶弊。周急憐絶。宜至秋收。特遣使者。悉令返給。
甲寅。京師五畿內七道諸國。並飢疫焉。下詔曰。夫一穀不贍。百姓不・。必遵救乏之典。兼明勸穡之義。是則救■恤隱。固本厚生。雖沿革有時而塗莫爽者也。朕虔膺明命。撫字黔黎。思脩和平之猷。以登仁壽之域。如聞諸國。去年穀稼頗乖豊稔。今茲元元阻飢且疫。朕爲之司牧。未克綏之。靖言念焉。憮然何弭。況小暑甫至。藝殖鼎盛。不有矜情。恐失肆力。宜京畿內七道諸國飢民。量加賑給。令獲支濟。事委守宰。必也審察。務崇簡恵。允副朕意。』六世長岡。岡於王等男女廿七人。賜姓清原眞人。』太政官處分。課左右京戸。令輸檜柱一萬五千株。以充東西堀河杭料。
乙夘。皇子年六歳者殤焉。侍女滋野氏所産育也。
