續日本後紀序
臣良房等竊惟。史官記事、帝王之跡■興、司典序言、得失之論對出。憲章稽古、設沮勸而遠■、貽鑒將來、存變通而不朽者也。伏惟、先皇帝、體元膺■、司契脩■（機）。夢想華胥之彊、拱黙大庭之觀。承和撫運、歴稔惟長。善政森羅、嘉■狼藉。未編簡牘、恐或湮淪。爰詔太政大臣從一位臣藤原朝臣良房、右大臣從二位兼行左近衛大將藤原朝臣良相、大納言從三位民部卿兼太皇太后宮大夫臣伴宿禰善男、參議正四位下行民部大輔臣春澄朝臣善縄、散位從五位下臣縣犬養大宿禰貞守等、因循故實、令以撰修。筆削之初、宮車晏駕。白雲之馭不返、蒼■之望已遙。今上陛下、河清而後興、社鳴而乃出。其道徳即尭與舜、其城郭則義將仁。四海常夷、萬■（機）多暇。校文芸閣、嫌舊史之有■。留■蘭臺。恨先旨之未竟、重勅臣等、責以亟成。臣等奉勅廻■、不敢懈緩。事多差■（互）、尚致淹延。其間、右大臣良相朝臣嬰痾里第、收影北■。大納言善男宿禰犯罪公門、竄身東裔。散位貞守且參其事、不遂斯功、出吏邊州。沒蹤京兆。唯臣良房與式部大輔善縄、辛勤是執、以得撰成。起自天長十年二月乙酉、訖於嘉祥三年三月己亥、惣十八年。據春秋之正體、聯甲子以詮次、考以始終、分其首尾。都為廿巻、名曰續日本後紀。夫尋常碎事、為其米塩、或略棄而不收。至人君擧動、不論巨細、猶■篭而載之矣。臣等識非南童、才謝馬班。謬參撰修、伏慙淺短。謹詣朝堂、奉進以聞。謹序。」貞觀十一年八月十四日」太政大臣從一位臣藤原良房」參議正四位下行式部大輔臣春澄朝臣善縄
