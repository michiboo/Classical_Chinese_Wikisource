續日本後紀卷第十一」〈起承和九元年正月、盡十二月。〉」太政大臣從一位臣藤原良房等奉勅撰
九年春正月丙申朔。天皇御大極殿。受朝賀。畢宴侍從已上於紫震殿。賜御被。
戊戌。天皇朝覲太上天皇及太皇大後「宮」於嵯峨院。於時雅樂寮奏音樂。公卿醉中不勝感興。各起更舞。▼是日。詔授從五位下秋篠朝臣康子正五位下。無位山田宿禰近子從五位上。並太上天皇更衣也。賜扈從五位已上祿。日■還宮。
壬寅。天皇御豊樂殿。宴於群臣。詔授從三位藤原朝臣良房正三位。從四位下正躬正從四位上。正六位上眞笠王。長門王並從五位下。從四位上平朝臣高棟正四位下。從四位下紀朝臣長江從四位上。正五位下高階眞人石河從四位下。從五位上興世朝臣書主。藤原朝臣春津並正五位下。從五位下笠朝臣年繼。丹■眞人門成。高階眞人清上。春澄宿禰善繩。藤原朝臣富士麿。紀朝臣綱雄並從五位上。外從五位下興世朝臣高世。正六位上藤原朝臣眞岑。坂上大宿禰當宗。藤原朝臣貞敏。三原朝臣朝主。藤原朝臣正世。橘朝臣貞町。丹・眞人永平。甘南備眞人彌雄。大中臣朝臣榲雄。上毛野朝臣貞雄並從五位下。正六位上菅野朝臣繼門。伊福部宿禰永氏。味眞公御助麿並外從五位下。宴訖賜祿有差。
癸夘。天皇御大極殿。聽講最勝王經。崇朝之講竟而廻御本宮。』授無位藤原朝臣賀登子。小野朝臣吉子並正六位上。
乙巳。新羅人李少貞等・人到筑紫大津。大宰府遣使問來由。頭首少貞申雲。張寳高死。其副將李昌珍等欲叛亂。武珍州列賀閻丈興兵討平。今已無虞。但恐賊徒漏網。忽到貴邦。擾亂黎庶。若有舟船到彼不執文符者。並請切命所在推勘收捉。又去年廻易使李忠揚圓等所齎貨物。乃是部下官吏及故張寳高子弟所遺。請速發遣。仍齎閻丈上筑前國牒狀參來者。』公卿議曰。少貞曾是寳高之臣。今則閻丈之使。彼新羅人。其情不遜。所通消息。彼此不定。定知。商人慾許交通。巧言攸稱。今覆解狀雲。李少貞齎閻丈上筑前國牒狀參來者。而其牒狀無進上宰府之詞。無乃可謂合例。宜彼牒狀早速進上。如牒旨無道。附少貞可返卻者。或曰。少貞今既託於閻丈。將掠先來李忠揚圓等。謂去年廻易使李忠等所齎貨物。乃是故寳高子弟所遺。請速發遣。今如所聞。令李忠等與少貞同行。其以迷獸投於餓虎。須問李忠等。若嫌與少貞共歸。隨彼所願。任命遲速。又曰。李忠等廻易事畢。歸向本郷。逢彼國亂。不得平著。更來筑前大津。其後於呂系等化來雲。己等張寳高所攝嶋民也。寳高去年十一月中死去。不得寧居。仍參著貴邦。▼是日。前筑前國守丈室朝臣宮田麻呂。取李忠等所齎雜物。其詞雲。寳高存日。爲買唐國貨物。以■付贈。可報獲物。其數不尠。正今寳高死。不由得物實。因取寳高使所齎物者。縱境外之人。爲愛土毛。到來我境。須欣彼情令得其所。而奪廻易之便。絶商賈之權。府司不加勘發。肆令併兼。非失賈客之資。深表無王憲之制。仍命府吏。所取雜物。細碎勘録。且給且言。兼又支給糧食。放歸本郷。
戊申。以參議從四位上正躬王爲兼左大弁。大和守如故。參議從四位下安倍朝臣安仁爲大藏卿。參議從四位上滋野朝臣貞主爲兼式部大輔。讃岐守如故。從三位百濟王勝義爲兼相摸守。宮內卿如故。三品阿保親王爲兼上総大守。彈正尹如故。二品秀良親王爲上野大守。參議正四位下朝野宿禰鹿取爲兼越中守。從四位上藤原朝臣衛爲大宰大貳。
己酉。最勝會訖。更引名僧十餘人於禁中。令論義。畢施御被。
辛亥。天皇御紫震殿。覽踏歌。賜侍臣等祿有差。
壬子。天皇御豊樂殿觀射。
乙夘。天皇內宴於仁壽殿。公卿及知文士陪焉。同賦春生之題。宴了賜祿有差。
壬戌。制。諸國貢調庸使。専當國司名簿。附計帳使。申上之後。不獲逗留相替。若人有病。差替言上。病癒之日。必令進上。如除行程之外。滿百廿日。猶有不參者。依法解官。
二月丙寅朔戊辰。地震。
己巳。遣使奉幣伊勢大神宮及諸社。祈年也。
乙亥。以從四位下高階眞人石川爲中務大輔〈雲々〉。
辛巳。第一皇子諱〈田邑〉於仁壽殿加元服。諸親王藤原氏等獻御贄。酣宴及。賜參議已上褂衣。五位及未得解由大夫等凡一百卅人各被。
乙酉。令渤海客徒入京。
戊子。授正五位下廣井女王從四位下〈雲々〉。
甲午。地震。』中納言正三位藤原朝臣吉野上表。乞解職養親。不許。』以但馬國城埼郡壽永寺爲定額寺。
三月丙申朔丁酉。勅。女官別當。雖非職員。所掌之物。不異諸司。宜准侍從廚。四年爲限。遷代之日。責解由狀。
己亥。中納言正三位橘朝臣氏公爲大納言。右近衛大將如故。
辛丑。存問兼領渤海客使式部大丞正六位上小野朝臣恆柯。少內記從六位上豊階公安人等上奏。勘問客徒等文並渤海王所上啓案。並中臺省牒案等文。其啓狀曰。渤海國王大彜震啓。季秋漸冷。伏惟天皇起居萬福。即此彜震蒙恩。前者王文矩等入覲。初到貴界。文矩等即從界末卻廻。到國之日。勘問不得入覲逗留。文矩口傳天皇之旨。年滿一紀。後許入覲。彜震仰計天皇衷旨不要頻煩。謹依口傳仍守前約。今者天星轉運。躔次過紀。覲覿之禮。爰恐愆期。差使奉啓。任約令覲。彜震限以溟闊。不獲拜覲。下情無任馳戀。謹遣政堂省左允賀福延奉啓。』又別狀曰。彜震祖父王在日。差高承祖。入覲之時。天皇注送在唐住五臺山僧靈仙黃金百兩。寄附承祖。承祖領將。到國之日。具陳天皇附金之旨。祖父王欽承睿意。轉附朝唐賀正之使。令尋靈仙所在將送其金。待使復佇付金否。而隔海程途。過期不返。後年朝唐使人卻廻之日。方知前年使等從海卻歸。到塗里浦。疾風暴起。皆悉陷沒。亦悉往五臺覓靈仙。送金之時。靈仙遷化。不得付與。其金同陷沒。以此其後文矩入覲。啓中縷陳事由。冀達天皇。文矩不遂覲禮。將啓卻歸。今再述失金事由。故遣賀福延輸申誠志。伏望體悉。』又中臺省牒曰。渤海國中臺省牒日本國太政官。應差入覲貴國使政堂省左允賀福延並行從一百五人。牒。奉處分。日域東遙。遼陽西阻。兩邦相去。萬里有餘。溟漲滔天。風雲雖可難測。扶光出地。程途亦或易標。所以展親舊意。拜覲須申。毎航海以占風。長候時而入覲。年紀雖限。星・尚通。齎書遣使。爰至於今。宜遵舊章欽修覲禮。謹差政堂省左允賀福延。令覲貴國者。准狀牒上日本國太政官者。謹録牒上〈雲々〉。
癸夘。右京人侍醫外從五位下紀臣國守。弟從八位上同姓魚守等三人改臣字賜朝臣。
丙午。勅。比者春雨降少。枯旱日多。百姓輟耕。不能播種。宜准弘仁九年四月廿五日格。不問王臣田。所有水之處。任令百姓耕作。降種遷種之後各歸其主。神寺田宜同准此。又漑水養田。先賎後貴。但事權時不得爲例。
庚戌。又勅。若非攘未然。恐班蒔失時。宜仰五畿內七道諸國。簡修行不退者二十人。於國分寺。三ケ日間。晝讀金剛般若經。夜修藥師悔過。修善之比。禁止殺生。佛僧布施以正稅充之。若有天行之處。國司到境下。令防祭疫神。精進齋戒。共禱豊稔。』▼是日。遣使頒幣貴布禰。住吉。垂水。丹生川上等諸社。同祈甘雨。
辛亥。地震。』從五位上有雄王爲玄蕃頭〈雲々〉。』恆統親王薨。親王者後太上天皇第三皇子。太皇大後之所産也。於時年十餘歳也。遣勘解由長官從四位上和氣朝臣仲世。治部少輔從五位上藤原朝臣菊池麿。玄蕃頭從五位上有雄王。右京亮從五位下林朝臣常繼等。監護喪事。
丁巳。遣使奉幣松尾。鴨御祖。鴨別雷。乙訓等名神。祈雨也。』▼是日雨降。通宵不緩。
壬戌。渤海客徒賀福延等發自河陽。入於京師。遣式部少輔從五位下藤原朝臣諸成爲郊勞使。是夕。於鴻臚舘安置供給。
癸亥。太政官遣右大史正六位上蕃良朝臣豊持於鴻臚舘爲慰勞焉。▼是日。渤海使賀福延等上中臺省牒。
甲子。遣侍從正五位下藤原朝臣春津於鴻臚舘。宣勅曰。天皇詔旨〈良麻止〉宣〈久〉。有司奏〈久〉。彼國王〈乃〉上啓外〈乃〉別狀等事〈乎〉。存問使詰問〈尓〉。引過伏理〈奴〉。是故〈尓〉彼國使等〈遠波〉待〈尓〉。不可以常禮〈止〉奏。然〈止毛〉守年紀〈弖〉。自遠參來〈留遠〉念行〈弖奈毛〉。殊矜免賜〈布止〉宣。又詔〈久〉。客〈伊〉自遠參來〈禮理〉。平安以不。又長門以來路間〈波〉。如何爲〈都都加〉參來〈志〉。宜相見日〈尓〉至〈萬弖波〉。此〈尓〉侍〈天〉休息〈止〉宣〈布〉。
夏四月乙丑朔。使右大史正六位上山田宿禰文雄。賜客徒等時服。
丙寅。渤海國使賀福延等。於八省院。獻啓函信物等。
己巳。天皇御豊樂殿。饗渤海使等。詔授大使賀福延正三位。副使王寳璋正四位下。判官高文暄。烏孝愼二人並正五位下。録事高文宣。高平信。安歡喜三人並從五位下。自外譯語已下首領已上十三人隨色加階焉。使右少辨兼右近衛少將從五位下藤原朝臣氏宗共食。日暮賜祿各有差。
辛未。大使賀福延私獻方物。
癸酉。饗客徒等於朝集堂。遣從五位下惟良宿禰春道共食。宣勅曰。天皇〈我〉御命〈良萬止〉詔勅命〈乎〉。客人〈伊〉聞食〈止〉宣〈久〉。國〈尓〉還退〈倍支〉日近〈久〉在〈尓〉依〈弖奈毛〉。國王〈尓〉祿賜〈比〉。並〈弖〉福延等〈尓毛〉御手〈都〉物賜〈比〉饗賜〈波久止〉宣〈布〉。
乙亥。天皇遷御冷然院。以修理內裏也。
丙子。遣勅使於鴻臚舘。宣詔。賜渤海王書曰。天皇敬問渤海國王。福延等至。得啓具之。惟王奉遵明約。沿酌舊章。一紀星廻。朝覲之期不爽。萬里溟濶貢之款仍通。言念乃誠。無忘鑒寐。前年聘唐使人卻廻。詳知■蒭靈仙化去。今省別狀。事自合符。亦悉付遣黃金陷沒緑浦。雖人逝賚失元圖不諧。而思夫轉送之勞。遙感應接之義。悠悠天際。足非可跂。予相見無由。焉不已耳。附少國信。色目如別。夏景初蒸。比平安好。略此還答。指不多及。』太政官賜中臺省牒曰。日本國太政官牒渤海國中臺省。入覲使政堂省左允賀福延等壹佰伍人牒。得中臺省牒稱。奉處分。日域東遙。遼陽西阻。兩邦相去。萬里有餘。溟漲滔天。風雲雖可難測。扶光出地。程途亦或易標。所以毎航海以占風。長候時而入覲。宜遵舊章欽修覲禮。謹差政堂省左允賀福延。令覲貴國者。福延等來修聘禮。守一紀之龍信。凌千里之鼇波。乘風便以企心。仰日光而追影。事有成規。準例奏請。被勅報曰。隣好相尋。匪亶今日。靜言純至。嘉尚於懷。宜加優矜得復命者。今使還之次。附璽書並信物。至宜領之。但啓凾修飾。不依舊例。官儀棄瑕不擧。自後奉以悛之。准勅牒送。牒到准狀。故牒。』勘解由判官正六位上藤原朝臣粟作。文章生從六位上大中臣朝臣清世等爲領客使。▼是日。使賀福延等歸郷。
辛夘。天皇御武徳殿。閲諸國駒。
五月甲午朔乙未。勅。五月五日供節。四衛府六位官人已下裝束。除甲冑飾之外。不得用金銀及薄泥。五位已上走馬之鞍。並馬飾。不論新舊。聽用金銀。但薄泥不在聽限。
戊戌。天皇御武徳殿。覽騎射。
甲辰。奉授陸奧國柴田郡無位大高山神從五位下。』以從五位上藤原朝臣諸成爲兼勘解由次官。
丁未。奉授信濃國諏方郡無位勳八等南方刀美神從五位下。餘如故。
庚申。勅。近有物恠。卜食。疫氣告咎。宜令五畿內七道諸國及大宰府。敬祭疫神。以禦咎徴也。
壬戌。中務大輔從四位下高階眞人石河卒。石河。從四位下淨階眞人之子也。弘仁十三年任宮內少丞。轉大丞。明年正月敘從五位下。除兵部少輔。俄遷少納言。父子相襲居斯職。以富聲音也。時論以爲。稱唯之音。細而且高。猶勝於父。天長之季。頻兼常陸介出雲守。承和二年以降。累加至從四位下。卒於官。時年五十九。
六月甲子朔乙丑。勅。定造大井寺使員。判官二人。主典二人。歴限者以四年爲期。但使及算師已下員。並責解由。一同前例。
丙寅。伊勢國人遠江介外從五位下飯高公常比麻呂。弟五百繼。甲斐目大初位上飯高宿禰濱永等男女廿七人賜姓飯高朝臣。編附左京三條。采女。
丁夘。以左京采女町西北地四分之一。賜右衛門權佐從五位下橘朝臣海雄。
戊辰。勅。前者。令陰陽寮占物恠。奏可有疫氣。宜遣使奉幣伊勢大神宮。祈攘之。
辛未。若狹國進銅器。其體頗似鐘。是自地中所掘得也。
戊寅。地震。』以攝津國嶋下郡古荒田五十二町。賜從五位下大中臣朝臣岑子。』以從五位下藤原朝臣大津爲神祇大副。
乙酉。讃岐國香河郡人戸主從六位上秦人部永楫。戸主秦人部春世等十人。賜姓酒部。
丙戌。注雨滂沱。百姓皆喜。』右京人正六位上保雄王。男長宗。廣宗。高枝等王十人賜姓清瀧眞人。三品忍壁親王六世孫也。
