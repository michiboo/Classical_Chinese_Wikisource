隋大業末，英雄各起。野狐豹變，白衣龍驤。當龍蛇起陸之時，虎視鯨吞之始。有臣未蒞者，則遠清是也。峙清在布衣，游藝伊洛，隱德藏機。亭亭出澗之松，落落凌霄之栢。泊乎忒德，初載清為理亂之臣。於東都洛陽，中夜忽有一人投門，清秉燭伺之，見一人頂五色芙蓉冠，服九炁雲霞之被，手執靈文一卷，命清曰：吾九天玄女也，吾知子好道，志氣絕倫，故來度子，與子武威靈文，乃天剛神法爾。若行之，臣輔聖明之君，當龍戰十數年間，公建大業，安康萬有，天下傳名，出神入聖，流芳萬古。言訖，騰身雲路，鐘鼓簫韶並作。清長禮，望雲間而別。靈風竟滅，雨斷雲霄。切觀玄女祕文，港於斗室，以日繼夜，一年以來，俄通至術。用在一人之下，智出萬人之上。皇唐開業，克殄妖氣，四海鏡清，九河澄碧。清位封行臺左僕射，爵位上公，莫非此術之效也。術曰北斗十二星，而聞其九。迺日時與八節，隨天罡而左躔，常居於丑。七星一隱一現者，輔弼星也。七星明，則天下安。一星暗，則隨其分野有災。宜謹伺之，以觀變異。非人勿傳，敬而受之，妙存口訣。〈斗罡見後。〉
第一，天樞名魁，字貪狼，主天元並身，管室、璧、奎、婁四宿，屬秦地，徐州分野，為天之太尉，子生人屬之。
第二，天任名𩲃，字巨門，主地元並陰刑，管胃、昴、畢、觜四宿，屬楚地，益州分野，為天之主宰，丑亥生人屬之。
第三，天柱名𩵄，字祿存，主日元並福，管參、鬼、井、柳四宿，屬梁地，冀州分野，為天之空司，寅戌生人屬之。
第四，天心名䰢，字文曲，主月元並祿，管張、星、翼、軫四宿，屬吳地，荊州分野，為天之游擊，卯酉生人屬之。
第五，天禽名魓，字廉貞，主江元並官職，管角、亢、氏、房、四宿，屬趙地，兗州分野，為天之斗君，辰申生人屬之。
第六，天輔名𩳐，字武曲，主河元並壽，管心、尾、斗、箕四宿，屬燕地，揚州分野，為天之太常，巳未生人屬之。
第七，天衝名魒，字破軍，主海元並妻妾，管牛、女、虛、危四宿，屬齊地，豫州分野，為天之上帝，午生人屬之。
第八，輔星姓精常，諱上開，字正延，主察天下萬國、九州執政大臣罪福功過，屬燕地，并州分野。
第九，弼星姓幽空，諱冥陽，字幽寥，主察天下萬國、九州執政大臣罪福功過，屬周地，雍州分野。
十二命人，或有急難，但念七星名字，其災悉變為福。七星在天為帝車，四星為璇璣，三星為玉衡。天子有道，其星大明。人君失政，神光晦沒。惡氣相干，妖星間出，則視其所在，謹伺之，以觀變異。
金守，金銀銅鐵錫貴。木守，五禾九稼熟。水守，鹽貴川溢時行。火守，炎燒城郭。土守，國土分裂，人臣受殃。彗孛守，天下兵戈起，又守，上輕下臣。孛守，君政微，忠良去。五色雲守，天下大殃，兵起。青雲守國，受福。赤雲守國，火燒城邑。黃雲守國，有干戈。白雲守國，血光遍野。黑雲守國，天下大水。五色氣守國，天下大災。青雲守國，兵起中原。赤氣守國，干戈起。白氣守國，人民飢。黑氣守，人相食。黃氣守，本國失地。
凡二十八宿各有司，盡關璇璣之分。若風雨雷雹，並人間萬彙，並隨武威占尅，無不具載，明者察之。
角，主人間雨澤。〈係下界近生之司。〉
亢，主人間大風。〈係下界添筭百義之司。〉
氏，主人間狂風。〈係下界草木之司。〉
房，主驚風駭雨。〈係下界負馱之司。〉
心，主人間雨澤。〈係下界功役之司。〉
尾，主祥雲瑞氣。
箕，主斜風細雨。〈係下界斛秤之司。〉
斗，牛主雲氣。〈係下界養畜之司。〉
女，主陰陽。〈係下界配偶之司。〉
虛，主人間大風。〈係下界五虛六耗之司。〉
危，主旋風走石。〈係下界厄難凶險之司。〉
室，主人間陰翳。〈係下界九稼五果之司。〉
壁，奎主人間風雨。〈係下界地亭之司。〉
婁，主人間大風。〈係下界寺觀宮苑之司。〉
胃，主人間風。〈係下界衰盛福祿之司。〉
昴，主人間晴。〈係下界陰福之司。〉
畢，主天地開奉。〈係下界寶貝之司。〉
觜，主人間風雨。〈係下界妖祥鬼錄之司。〉
參，主人間風雨。〈係下界冤讎之司。〉
井，主天色昏黃。〈係下界池塘陂井之司。〉
鬼，主天色昏昧。〈係下界詛呪毒藥之司。〉
柳，主天色昏。〈係下界兵革之司。〉
星，主天氣明朗。〈係下界刀劍血光之司。〉
張，主時氣不和大熱。〈係下界掌父子不和兄弟不睦之司。〉
翼，主晴朗。〈係下界毛羣羽族之司。〉
軫，主晴。〈係下界哭泣生離死別之司。〉
北斗七真，天中大神。上朝金闕，下覆崑崙。調理綱紀，統制乾坤。璇璣所指，晝夜常輪。元皇正炁，來護我身。大周天界，細入微塵。何災不滅，何福不臻。俗居小人，好道求靈。常見尊儀，願賜長生。高上玉皇，紫微帝君。保臣處世，壽筭長春。急急如律令。
 四縱五橫，六甲六丁。禹王治道，蚩尤辟兵。遍行天下，曲戈反復。所有一切虎狼、賊盜、凶惡等，並赴吾魁罡之下，無動無作。急急如律令。禹步法
四緃五橫（圖片）
禹步手文
（圖片）
每臨起時，安排諸事訖，誦呪畢便行，不可回顧。
斗罡
（圖片）

