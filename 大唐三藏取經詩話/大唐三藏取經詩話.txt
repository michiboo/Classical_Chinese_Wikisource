作者不詳，魯迅認為作者為元人。
大唐三藏取經詩話上
（文原缺）

僧行六人，當日起行。法師語曰：「今往西天，程途百萬，各人謹慎。」小師應諾。
行經一國已來，偶於一日午時，見一白衣秀才從正東而來，便揖和尚：
「萬福，萬福！和尚今往何處？莫不是再往西天取經否？」法師合掌曰：「貧僧奉敕，為東土眾生未有佛教，是取經也。」秀才曰：「和尚生前兩廻去取經，中路遭難，此廻若去，千死萬死。」法師云：「你如何得知？」秀才曰：「我不是別人，我是花果山紫雲洞八萬四千銅頭鐵額獼猴王。我今來助和尚取經。此去百萬程途，經過三十六國，多有禍難之處。」法師應曰：「果得如此，三世有緣。東土眾生，獲大利益。」當便改呼為猴行者。
僧行七人，次日同行，左右伏事。猴行者乃留詩曰：
百萬程途向那邊，今來佐助大師前。
一心祝願逢真教，同往西天雞足山。
三藏法師答曰：
此日前生有宿緣，今朝果遇大明賢。
前途著到妖魔處，望顯神通鎮佛前。
法師行程湯水之次，問猴行者曰：「汝年幾歲？」行者答曰：「九度見黃河清。」法師不覺失笑，大生怪疑，遂曰：「汝年尚少，何得妄語？」行者曰：「我年紀小，歷過世代萬千，知得法師前生兩廻去西天取經，途中遇害。法師曾知兩廻死處無？」師曰：「不知。」行者曰：「和尚蓋緣當日佛法未全，道緣末滿，致見如此。」法師曰：「汝若是九度見黃河清，曾知天上、地府事否？」行者答曰：「何有不知。」法師問曰：「天上今日有甚事？」行者曰：「今日北方毗沙門大梵天王水晶宮設齋。」法師曰：「借汝威光，同往赴齋否？」
行者教令僧行閉目。行者作法。良久之間，才始開眼，僧行七人，都在北方大梵天王宮了。且見香花千座，齋果萬種，鼓樂嘹亮，木魚高掛；五百羅漢，眉垂口伴，都會宮中諸佛演法。
偶然一陣凡人氣，大梵天王問曰：「今日因何有凡人俗氣？」尊者答曰：「今日下界大唐國內，有僧玄奘，僧行七人赴水晶齋，是致有俗人氣。」當時天王與羅漢曰：「此人三生出世，佛教俱全。」便請下界法師玄奘升座講經，請上水晶座。法師上之不得。羅漢曰：「凡俗肉身，上之不得。請上沉香座。」一上便得。
羅漢問曰：「今日謝師入宮。師善講經否？」玄奘曰：「是經講得，無經不講。」羅漢曰：「會講《法華經》否？」玄奘：「此是小事。」當時五百尊者、大梵王，一千餘人，鹹集聽經。玄奘一氣講說，如瓶註水，大開玄妙。眾皆稱贊不可思議。
齋罷辭行。羅漢曰：「師曾兩廻往西天取經，為佛法未全，常被深沙神作孽，損害性命。今日幸赴此宮，可近前告知天王，乞示佛法前去，免得多難。」法師與猴行者，近前咨告請法。天王賜得隱形帽一事，金鐶錫杖—條，缽盂一隻。三件齊全，領訖。法師告謝已了，回頭問猴行者曰：「如何得下人間？」行者曰：「未言下地。法師且更咨問天王，前程有魔難處，如何救用？」法師再近前告問。天王曰：「有難之處，遙指天宮大叫『天王』一聲，當有救用。」法師領指，遂乃拜辭。猴行者與師同辭五百羅漢、合會真人。是時，尊者一時送出，鹹願法師取經早廻。尊者合掌頌曰：
水晶齋罷早廻還，展臂從風去不難。
要識弟兄生五百，昔曾行腳到人間。
法師詩曰：
東土眾生少佛因，一心迎請不逡巡。
天宮授賜三般法，前路摧魔作善珍。

迤邐登程，遇一座山，名號「香山」，是千手千眼菩薩之地，又是文殊菩薩修行之所。舉頭見一寺額，號「香山之寺」。
法師與猴行者不免進上寺門歇息。見門下左右金剛，精神猛烈，氣象生獰，古貌楞層，威風凜冽。法師一見，遍體汗流，寒毛卓堅。猴行者曰：「請我師入寺內巡賞一廻。」遂與行者同入殿內。寺中都無一人。只見古殿巍峨，芳草連綿，清風颯颯。法師思惟：此中得恁寂寞！猴行者知師意思，乃雲：「我師莫訝西路寂寞，此中別是一天。前去路途，盡是虎狼虵兔之處，逢人不語，萬種恓惶。此去人煙，都是邪法。」法師聞語，冷笑低頭。看遍周回，相邀便出。
前行百里，猴行者曰：「我師前去地名虵子國。」且見大虵小虵，變雜無數，攘亂紛紛。大虵頭高丈六，小虵頭高八尺，怒眼如燈，張牙如劍，氣吐火光。法師一見，退步驚惶。猴行者曰：「我師不用驚惶。國名虵子，有此眾虵，雖大小差殊，且緣皆有佛性，逢人不傷，見物不害。」法師曰：「若然如此，皆賴小師威力。」進步前行。
大小虵兒見法師七人前來，其蛇盡皆避路，閉目低頭，人過一無所傷。又行四十餘里，盡是虵鄉。猴行者曰：「我師明日又過獅子林及樹人國。」法師曰：「未言別事，且得平安過了！」七人停息，一時汗流如雨。法師乃留詩曰：
行過虵鄉數十里，清朝寂莫號香山。
前程更有多魔難，只為眾生覓佛緣。
早起，七人約行十里，猴行者啟：「我師，前去即是獅子林。」說由未了，便到獅子林。只見麒麟迅速，獅子崢嶸，擺尾搖頭，出林迎接；口銜香花，皆來供養。法師合掌向前，獅子舉頭送出。五十餘里，盡是麒麟。次行又到荒野之所，法師回謝獅王迎送。
猴行者曰：「我師前去又是樹人國。」入到國中，盡是千年枯樹，萬載石頭；松柏如龍，頑石似虎。又見山中有一村寺，並無僧行。只見林雞似鳳，山犬如龍：門外有兩道金橋，橋下盡是金線水。又覩紅日西斜，都無旅店。猴行者曰：「但請前行，自然不用憂慮。」又行五六十里，有一小屋，七人遂止宿於此。
次早起來，七人嗟嘆：「夜來此處甚是蹊蹺！」遵令行者前去買菜做飯。主人曰：「此中人會妖法，宜早廻來。」法師由尚未信。小行者去買菜，至午不廻。法師曰：「煩惱我心！小行者出去買菜，一午不見廻來，莫是被此中人妖法定也？」猴行者曰：「待我自去尋看如何？」法師曰：「甚好，甚好！」
猴行者一去數裏借問，見有一人家，魚舟系樹，門掛蓑衣。然小行者被他作法，變作一個驢兒，吊在廳前。驢兒見猴行者來，非常叫噉。猴行者便問主人：「我小行者買菜，從何去也？」主人曰：「今早有小行者到此，被我變作驢兒，見在此中。」猴行者當下怒發，卻將主人家新婦，年方二八，美貌過人，行動輕盈，西施難比，被猴行者作法，化此新婦作一束青草，放在驢子口伴。
主人曰：「我新婦何處去也？」猴行者曰：「驢子口邊青草一束，便是你家新婦。」主人曰：「然你也會邪法？我將為無人會使此法。今告師兄，放還我家新婦。」猴行者曰：「你且放還我小行者。」主人噀水一口，驢子便成行者。猴行者噀水—口，青草化成新婦。
猴行者曰：「我即今有僧行七人，從此經過，不得妄有妖法。如敢故使妖術，須教你一門刲草除根。」主人近前拜謝：「豈敢有違。」戰戰兢兢，乃成詩謝曰：
行者今朝到此時，偶將妖法變驢兒。
從今拱手阿羅漢，免使家門禍及之。
猴行者乃留詩雲：
莫將妖法亂施呈，我見黃河九度清。
相次我師經此過，好將誠意至祗迎。
行次至火類坳白虎精。前去遇一大坑，四門陡黑，雷聲喊喊，進步不得。法師當把金鐶杖遙指天宮，大叫：「天王救難！」忽然杖上起五里毫光，射破長坑，須臾便過。
次入大虵嶺，目見大蛇如龍，亦無傷人之性。
又過火類坳，坳下下望，見坳上有一具枯骨，長四十餘里。法師問猴行者曰：「山頭白色枯骨一具如雪？」猴行者曰：「此是明皇太子換骨之處。」法師聞語，合掌頂禮而行。
又忽遇一道野火連天，大生煙焰，行去不得。遂將缽盂一照，叫「天王」一聲，當下火滅，七人便過此坳。
欲經一半，猴行者曰：「我師曾知此嶺有白虎精否？常有妖魅妖怪，以至吃人。」師曰：「不知。」良久，只見嶺後雲愁霧慘，雨細交霏；雲霧之中，有一白衣婦人，身掛白羅衣，腰系白羅裙，手把白牡丹花一朵，面似白蓮，十指如玉。覩此妖姿，遂生疑悟。猴行者曰：「我師不用前去，定是妖精。待我向前問他姓字。」猴行者一見，高聲便喝：「汝是何方妖恠，甚處精靈？久為妖魅，何不速歸洞府？若是妖精，急便隱藏形跡；若是人間閨閣，立便通姓道名。更著躊躇不言，杵滅微塵粉碎！」白衣婦人見行者語言正惡，徐步向前，微微含笑，問：「師僧一行，往之何處？」猴行者曰：「不要問我行途，只為東土眾生。想汝是火類坳頭白虎精，必定是也！」
婦人聞語，張口大叫一聲，忽然麵皮裂皺，露爪張牙，擺尾搖頭，身長丈五。定醒之中，滿山都是白虎。被猴行者將金鐶杖變作一個夜叉，頭點天，腳踏地，手把降魔杵，身如藍靛青，發似硃沙，口吐百丈火光。當時，白虎精哮吼近前相敵，被猴行者戰退。半時，遂問虎精：「甘伏未伏！」虎精曰：「未伏！」猴行者曰：「汝若未伏，看你肚中有一個老獼猴！」虎精聞說，當下未伏。一叫獼猴，獼猴在白虎精肚內應。遂教虎精開口，吐出一個獼猴，頓在面前，身長丈二，兩眼火光。白虎精又雲：「我未伏！」猴行者曰：「汝肚內更有一個！」再令開口，又吐出一個，頓在面前。白虎精又曰：「未伏！」猴行者曰：「你肚中無千無萬個老獼猴，今日吐至來日，今月吐至後月，今年吐至來年，今生吐至來生，也不盡。」白虎精聞語，心生忿怒。被猴行者化一團大石，在肚內漸漸會大。教虎精吐出，開口吐之不得；只見肚皮裂破，七孔流血。喝起夜叉，渾門大殺，虎精大小，粉骨塵碎，絕滅除蹤。僧行收法，歇息一時，欲進前程，乃留詩曰：
火類坳頭白火精，渾群除滅永安寧。
此時行者神通顯，保全僧行過大坑。

大唐三藏取經詩話中
行次前過九龍池。猴行者曰：「我師看此是九條馗頭鼉龍，常會作孽，損人性命。我師不用匆匆。」忽見波瀾渺渺，白浪茫茫，千里烏江，萬重黑浪；只見馗龍哮吼，火霞毫光，喊動前來。被猴行者隱形帽化作遮天陣，缽盂盛卻萬里之水，金鐶錫杖化作一條鐵龍。無日無夜，二邊相鬥。被猴行者騎定馗龍，要抽背脊筋一條，與我法師結條子。九龍鹹伏，被抽背脊筋了；更被脊鐵棒八百下。「從今日去，善眼相看。若更準前，盡皆除滅！」困龍半死，隱跡藏形。
猴行者拘得背筋，結條子與法師系腰。法師才系，行步如飛，跳廻有難之處。蓋龍脊筋極有神通，變現無窮。三藏後廻東土，其條化上天宮。今僧家所傳，乃水錦絳也。法師德行不可思議，乃成詩曰：
（下缺）

（前缺）一物否？答曰：「不識。」深沙雲：「項下是和尚兩度被我吃你，袋得枯骨在此。」和尚曰：「你最無知。此回若不改過，教你一門滅絕！」深沙合掌謝恩，伏蒙慈照。深沙當時哮吼，教和尚莫驚。只見紅塵隱隱，白雪紛紛。良久，一時三五道火裂，深沙袞袞，雷聲喊喊，遙望一道金橋，兩邊銀線，盡是深沙神，身長三丈，將兩手托定；師行七人，便從金橋上過。過了，深沙種合掌相送。法師曰：「謝汝心力。我廻東土，奉答前恩。從今去更莫作罪。」兩岸骨肉，合掌頂禮，唱喏連聲。深沙前來解吟詩曰：
一墮深沙五百春，渾家眷屬受災殃。
金橋手托從師過，乞薦幽神化卻身。
法師詩曰：
兩度曾遭汝吃來，更將枯骨問元才。
而今赦汝殘生去，東土專心次第排。
猴行者詩曰：
謝汝回心意不偏，金橋銀線步平安。
回歸東土修功德，薦拔深沙向佛前。

登途行數十里，人煙寂寂，旅店稀稀。又過一山，山嶺崔嵬，人行不到，鴉鳥不飛，未知此中是何所在。
行次欲近官道，道中更無人行。又行百里之中，全無人煙店舍。
入到國中，見一所荒寺，寺內亦無僧行。又見街市數人，問雲：「此是何處？」其人不言不語，更無應對。法師一見如此，轉是恓惶。七人遂乃止宿此中。
來日天曉，有錢又無米糴；問人，人又不應。逡巡投一國，入其殿宇，只見三歲孩兒無千無萬。國王一見法師七人，甚是信善，滿國焚香，都來恭敬。王問，「和尚欲往何所？」法師答曰：「為東土眾生，入於竺國請取經教。」國王聞語，合掌虔誠。遂惠白米一碩，珠珍一斗、金錢二千、彩帛二束，以贈路中食用；又設齋供一筵，極是善美。僧行七人，深謝國王思念，多感再三。
國王曰：「曾識此國否？」法師答：「不識。」國王曰：「此去西天不遠。」法師又問：「臣啟大王：此中人民得恁地性硬，街市往來，叫也不應。又無大人，都是三歲孩兒。何故孩兒無數，卻無父母？」國王大笑曰：「和尚向西來，豈不見人說有鬼子母國？」法師聞語，心如半醉：「然我七人，只是對鬼說話？」國王曰：「前程安穩，回日祗備茶湯。」法師七人大生慚愧，臨行乃留詩曰：
誰知國是鬼祖母，正當饑因得齋餐。
更蒙珠米充盤費，願取經回報答恩。
鬼子母贈詩雲：
稀疏旅店路蹊蹺，借問行人不應招。
西國竺天看便到，身心常把水清澆。
早起晚眠勤念佛，晨昏禱祝備香燒。
取經回日須過此，頂敬祗迎住數朝。
僧行前去，沐浴殷勤。店舍稀疏，荒郊止宿，雖有虎狼蟲獸，見人全不傷殘。
次入一國，都無一人，只見荒屋漏落，薗離破碎。前行漸有數人耕田，布種五穀。法師曰：「此中似有州縣，又少人民，且得見三五農夫之面。」耕夫一見，個個眉開。法師乃成詩曰：
荒州荒縣無人住，僧行朝朝宿野盤。
今日農夫逢見面，師僧方得少開顏。
猴行者詩曰：
休言荒國無人住，荒縣荒州誰肯耕？
人力種田師不識，此君住處是西城。
早來此地權耕作，夜宿天宮歇洞庭。
舉步登途休眷戀，免煩東土望回程。
舉步如飛，前遇一溪，洪水茫茫。法師煩惱。猴行者曰：「但請前行，自有方便。」行者大叫「天王」一聲，溪水斷流，洪浪乾絕。師行過了，合掌擎拳。此是宿緣，天宮助力。
次行又過一荒州，行數十里，憩歇一村。法師曰：「前去都無人煙，不知是何處所？」行者曰：「前去借問，休勞嘆息。」
又行百里之外，見有一國，人煙濟楚，買賣駢𩥄。入到國內，見門上一牌云：「女人之國」。僧行遂謁見女王。女王問曰：「和尚因何到此國？」法師答言：「奉唐帝敕命，為東土眾生，往西天取經，作大福田。」女王合掌，遂設齋供。僧行赴齋，都吃不得。女王曰：「何不吃齋？」僧行起身唱喏曰：「蒙王賜齋，蓋為砂多，不通吃食。」女王曰：「啟和尚知悉：此國之中，全無五穀。只是東土佛寺人家，及國內設齋之時出生，盡於地上等處收得，所以砂多。和尚回歸東土之日，望垂方便。」法師起身，乃留詩曰：
女王專意設清齋，蓋為砂多不納懷。
竺國取經歸到日，教令東士置生臺。
女王見詩，遂詔法師一行，入內宮著賞。僧行入內，見香花滿座，七寶層層：兩行盡是女人，年方二八，美皃輕盈，星眼柳眉，朱唇榴齒，桃臉蟬發，衣服光鮮，語話柔和，世間無此。一見僧行入來，滿面含笑，低眉促黛，近前相揖：「起咨和尚，此是女人之國，都無丈夫。今日得覩僧行一來，奉為此中，起造寺院，請師七人，就此住持。且緣合國女人，早起晚來，入寺燒香，聞經聽法，種植善根；又且得見丈夫，夙世因緣。不知和尚意旨如何？」法師曰：「我為東土眾生，又怎得此中住院？」女王曰：「和尚師兄，豈不聞古人說：『人過一生，不過兩世。』便只住此中，為我作個國主，也甚好一段風流事！」
和尚再三不肯，遂乃辭行。兩伴女人，淚珠流臉，眉黛愁生，乃相謂言：「此去何時再覩丈夫之面？」女王遂取夜明珠五顆、白馬一疋，贈與和尚前去使用。僧行合掌稱謝，乃留詩曰：
願王存善好修持，幻化浮生得幾時？
一念凡心如不悟，千生萬劫落阿鼻。
休喏綠（上「髟」下「眉」）桃紅臉，莫戀輕盈與翠眉。
大限到來無處避，髑髏何處問因衣。
女王與女眾，香花送師行出城，詩曰：
此中別是一家仙，送汝前程往竺天。
要識女王姓名字，便是文殊及普賢。
登途行數百里，法師嗟嘆。猴行者曰：「我師且行，前去五十里地，乃是西王母池。」法師曰：「汝曾到否？」行者曰：「我八百歲時，到此中偷桃吃了；至今二萬七千歲，不曾來也。」法師曰：「願今日蟠桃結寔，可偷三五個吃。」猴行者曰：「我因八百歲時，偷吃十顆，被王母捉下，左肋判八百，右肋判三千鐵棒，配在花果山紫雲洞。至今肋下尚痛。我今定是不敢偷吃也。」法師曰：「此行者亦是大羅神仙。元初說他九度見黃河清，我將謂他妄語；今見他說小年曾來此處偷桃，乃是真言。」
前去之間，忽見石壁高芩萬丈；又見一石盤，闊四五里地；又有兩池，方廣數十里，瀰瀰萬丈，鴉鳥不飛。七人才坐，正歇之次，舉頭遙望萬丈石壁之中，有數株桃樹，森森聳翠，上接青天，枝葉茂濃，下浸池水。法師曰：「此莫是蟠桃樹？」行者曰：「輕輕小話，不要高聲！此是西王母池。我小年曾此作賊了，至今由怕。」法師曰：「何不去偷一顆？」猴行者曰：「此桃種一根，千年始生，三千年方見一花，萬年結一子，子萬年始熟。若人吃一顆，享年三千歲。」師曰：「不恠汝壽高！」猴行者曰：「樹上今有十餘顆，為地神專在彼此守定，無路可去偷取。」師曰：「你神通廣大，去必無妨。」說由未了，攧下三顆蟠桃入池中去。師甚敬惶。問：「此落者是何物？」答曰：「師不要敬，此是蟠桃正熱，攧下水中也。」師曰：「可去尋取來吃。」
猴行者即將金鐶杖向盤石上敲三下，乃見一個孩兒，面帶青色，爪似鷹鷂，開口露牙，從池中出。行者問：「汝年幾多？」孩曰：「三千歲。」行者曰：「我不用你。」又敲五下，見一孩兒，面如滿月，身掛繡纓。行者曰：「汝年多少？」答曰：「五千歲。」行者曰：「不用你。」又敲數下，偶然一孩兒出來。問曰：「你年多少？」答曰：「七千歲。」行者放下金鐶杖，叫取孩兒入手中，問：「和尚，你吃否？」和尚聞語，心敬便走。被行者手中旋數下，孩兒化成一枝乳棗，當時吞入口中。後歸東土唐朝，遂吐出於西川。至今此地中生人參是也。
空中見有一人，遂吟詩曰：
花菓山中一子方，小年曾此作場乖。
而今耳熱空中見，前次偷桃客又來。

師行前邁，忽見一處，有牌額雲：「沉香國」。只見沉香樹木，列占萬里，大小數圍，老殊高侵雲漢。「想我唐土，必無此林。」乃留詩曰：
國號沉香不養人，高低聳翠列千尋。
前行又到波羅國，專往西天取佛經。

入到波羅國內，別是一座天宮：
美女雍容，人家髣髴；
大孩兒鬧攘攘，小孩兒袞毬嬉嬉。
獅子共龍吟，怫喦（山在上）與虎嘯。
見此一國瑞氣，景象異常，乃成贊曰：
波羅別是一仙宮，美女人家景象中。
大孩兒，小孩兒，辛苦西天心自知。
東土眾生多感激，三年不見淚雙垂。
大明皇，玄奘取經壯大唐。
程途百萬窮天日，迎請玄微請法王。
行次入到優缽羅國，見藤蘿繞繞，花萼紛紛，萬里之間，都是花木。遂問猴行者曰：「此是何處？」答曰：「是優缽羅國。滿國瑞氣，盡是優缽羅樹菩提花。自生此樹，根葉自然，無春無夏，無秋無冬，花枝常旺，花色常香，亦無猛風，更無炎日，雪寒不到，不夜長春。」師曰：「是何無夜？」行者曰：
佛天無四季，紅日不沉西。
孩童顏不老，人死也無悲。
壽年千二百，飯長一十圍。
有人到此景，百世善緣歸。
來時二十歲，歸時歲不知。
祖宗數十代，眷屬不追隨。
桑田變作海，山嶽卻成溪。
佛天住一日，千日有誰如。
我師詣竺國，前路只些兒。
行者再吟詩曰：
優缽羅天瑞氣全，誰如此景近西天。
殷勤到此求經教，竺國分明只在前。
法師行次，行者啟曰：「我師不知，來時方昨日，今已過三年，此是西天竺國也；近雞足山。」
行之三日，見一座城門。門上牌額雲「竺國」。入見街市數臺，忩忩①瑞氣，人民馬轎往來紛紛。只見香煙裊裊，花菓重重，百物皆新，世間罕有。次見一寺，寺號「福仙寺」。遂入寺中，參見知客。彼中僧行，五千餘人。次謁主事，又參廚頭。寺內香花搖曳，蟠蓋紛紜。佛具齊全，七寶間雜。才㨔金鈴一下，即時齋饌而來。
法師問行者曰：「此齋食，全不識此味。」行者曰：「此乃西天佛所供食，百味時新，凡俗之人，豈能識此？」僧行食了，四大豁然。
至晚，寺主延請法師，敘問人情。茶湯周匝，遂問法師：「遠奔來此，有何所為？」法師起曰：「奉唐帝詔敕，為東土眾生未有佛教，特奔是國求請大乘。」時寺僧聞語，冷笑低頭道：「我福仙寺中，數千餘年，經歷萬代，佛法未聞。你道求請佛法，法在何處？佛在何方？你是癡人！」法師問曰：「此中即無佛法，因何有寺有僧？」僧曰：「此中人周歲教經，法性自通。豈用尋情？」法師白曰：「此中仙景，最是聰明。佛教方所，望垂旨示！」答曰：「佛主雞足山中，此處望見。西上有一座名山，靈異光明，人所不至，烏不能飛。」法師曰：「如何人不至？」答曰：「此去溪千里，過溪至山五百餘里。溪水番浪，波闌萬重。山頂一門，乃是佛居之所。山下幹余裏方到石壁，次達此門。除是法師會飛，方能到彼。」法師見說，猶悶低頭；乃問猴行者曰：「此去佛所，山嵓②萬里，水浪千里，作何計度？」行者曰：「待我來日別作一計。」
至天曉，猴行者曰：「此中佛法，亦是自然。我師至誠，爐藝多香，地鋪坐具，面向西竺雞足山禱祝，求請法教。」師一依所言，虔心求請。福仙僧眾盡來觀看。法師七人，焚香望雞足山禱告，齊聲動哭。此日感得唐朝皇帝，一國士民，鹹思三藏，人人發哀。天地陡黑，人面不分。一時之間，雷聲喊喊，萬道毫光，只見耳伴鈸聲而響。良久，漸漸開光，只見坐具上堆一藏經卷。一寺僧徒，盡皆合掌道：「此和尚果有德行！」
三藏頂禮，點檢經文五千四十八卷，各各俱足，只無《多心經》本。法師收拾，七人扶持，牽馬負載，起程回歸告辭。竺國僧眾，合城盡皆送出，祝付法師回程百萬，經涉艱難，善為攝養，保護玄文；回到唐朝，作大利益。相別之次，各各淚流。七人辭別發途，遂成詩曰：
百萬程途取得經，七人扶助即回程。
卻應東土人多幸，唐朝明皇萬歲膺。
建造經函興寺院，塑成佛像七餘身。
深沙幽暗並神眾，乘此因緣出業津。
竺國西天都是佛，孩兒周歲便通經。
此回只少《心經》本，朝對龍顏別具呈。
肖毛校註①：「【公心】【公心】」內字為上下結構。
肖毛校註②：「【喦】」：此字原形正相反，「山」在上，「品」在下。
竺國回程，經十個月，至盤律國，地名香林市內止宿。夜至三更，法師忽夢神人告雲：「來日有人將《心經》本相惠，助汝回朝。」良久敬覺，遂與猴行者雲：「適來得夢甚異常。」行者雲：「依夢說看經。」
一時間眼瞤耳熱，遙望正面，見祥雲靄靄，瑞氣盈盈；漸覩雲中，有一僧人，年約十五，容皃端嚴，手執金環杖，袖出《多心經》，謂法師曰：「授汝《心經》，歸朝切須護惜。此經上達天宮，下管地府，陰陽莫測，慎勿輕傳；薄福眾生，故難承受。」法師頂禮白佛言：「只為東土眾生，今幸緣滿，何以不傳？」佛在雲中再曰：「此經才開，毫光閃爍，鬼哭神號，風波自息。日月不光，如何傳度？」法師再謝：「銘感，銘感！」佛再告言：「吾是定光佛，今來授汝《心經》。回到唐朝之時，委囑皇王，令天下急造寺院，廣度僧尼，興崇佛法。今乃四月，授汝《心經》；七月十五日，法師等七人，時至當返天堂。汝記此言，至十五日，早起浴身，告辭唐帝；午時採蓮舡至，亦有金蓮花坐，五色祥雲，十二人玉音童子，香花幡幢，七寶瓔珞，來時迎汝等七人歸天。天符有限，不得遲遲。汝且諦聽，深記心懷！」法師七人，泣淚拜訖。定光佛揭起雲頭，向西而去。僧行七人，密記於心。舉具裝束，乃成詩曰：
竺國取經回東土，經今十月到香林。
三生功果當緣滿，密授真言各諦聽。
定光古佛雲中現，速令裝束急回程。
謂言七月十五日，七人僧行返天庭。
回到河中府，有一長者姓王。平生好善，年三十一。先喪一妻，後又娶孟氏。前妻一子，名曰癡那；孟氏又生一子，名曰居那。長者一日思念考妣之恩，又憶前妻之分；廣修功果，以薦亡魂。又與孟氏商議：「我今欲往外國經商，汝且小心為吾看望癡那。此子幼小失母，未有可知，千萬一同看惜。」遂將財帛分作二分，「一分與你母子在家，榮謀生計；我將一分，外國經商。回來之日，修崇無遮大會，廣布粱緣，薦拔先亡，作大因果。」祝付妻了，擇日而行。妻送出門，再三又祝看望癡那，無令疏失。
去經半載，逢遇相知人回，附得家書一封，系鼓一面，滑石花座，五色繡衣，怨般戲具。孟氏接得書物，拆開看讀，書上只雲與癡那收取。再三說「看管癡那」，更不問著我居那一句！孟氏看書了，使生嗔恨，毀剝封題，打碎戲具；生心便要陷害癡那性命。
一日，與女使春柳言說：「我今欲令癡那死卻，汝有何計？」春柳答雲：「此是小事。家中有一鈷䥈，可令癡那入內坐上，將三十斤鐵蓋蓋定，下面燒起猛火燒煮，豈愁不死？」盂氏答曰：「甚好！」
明日，一依如此，令癡那入內坐，被佗蓋定，三日三夜，猛火煮燒。第四日，扛開鐵蓋，見癡那從鈷䥈中起身唱喏。孟氏曰：「於何故在此？」癡那曰：「母安我此，一釜變化蓮花坐，四伴是冷水池；此中坐臥，甚是安穩。」孟氏與春柳敬惶，相謂曰：「急須作計殺卻！恐長者回來，癡那報告。」春柳曰：「明日可藏鐵甲於手，領癡那往後園討櫻桃吃，待佗開口，鐵甲鉤斷舌根，圖得長者歸來，不能說話。」
明日，一依此計，領去園中，鉤斷舌報，血流滿地。次日起來，遂喚一聲「癡那」，又會言語。孟氏問曰：「子何故如此？」癡那曰：「夜半見有一人，稱是甘露王如來，手執藥器，來與我延接舌根。」
春柳又謂孟氏曰：「外有一庫，可令他守庫，鎖閉庫中餓殺。」經一月日，孟氏開庫，見癡那起身唱喏。孟氏曰：「前日女使鎖庫，不如子在此中。子一月日間，那有飯食？」癡那曰：「饑渴之時，自有鹿乳從空而來。」
春柳曰：「相次前江水發，可令癡那登樓看水，推放萬丈紅波之中；長者回來，只雲他自撲向溪中浸死。方免我等之危。」孟氏見紅水泛漲，一依所言，令癡那上樓望水，被春柳背後一推，癡那落水。孟氏一見，便雲：「此回死了！」方始下樓，忽見門外有青衣走報：「長者回歸。」長者在路中早見人說，癡那落水去了，行行啼哭；才入到門，舉身自撲。遂乃至孝，擇日解還無遮法會，廣設大齋。
三藏法師從王舍城取經回次，僧行七人，皆赴長者齋筵。法師與猴行者全不吃食。長者問曰：「師等今日既到，何不吃齋？」法師曰：「今日中酒，心內只憶魚羹，其他皆不欲食。」長者聞言，無得功果，豈可不從？便令人尋買。法師曰：「小魚不吃，須要一百斤大魚，方可充食。」
僕夫尋到漁父舡家，果得買大魚一頭，約重百斤。當時扛回家內，啟白長者，魚已買回。長者遂問法師：「作何修治？」法師曰：「借刀，我自修事。」長者取刀度與法師。法師咨白齋眾、長者：「今日設無得大齋。緣此一頭大魚，作甚罪過？」
長者曰：「有甚罪過？」法師曰：「此魚前日吞卻長子癡那，見在肚中不死。」眾人聞語，起身圍定。被法師將刀一劈，魚分二段：癡那起來，依前言語。長者抱兒，敬喜倍常，合掌拜謝法師：「今日不得法師到此，父子無相見面！」大眾歡喜。長者謝恩，乃成詩曰：
經商外國近三年，孟氏家中惡意偏。
遂把癡那推下水，大魚存入腹中全。
卻因今日齋中坐，和尚沉吟醉不鮮。
索討大魚親手煮，爺兒再覩信前緣。
法師曰：「此魚歸東土，置僧院，卻造木魚，常住齋時，將槌打肚。」又成詩曰：
孟氏生心惡，推兒入水中。
只因無會得，父子再相逢。
眾會共成詩曰：
法師今日好因緣，長者癡那再出天。
孟氏居那無兩樣，從今衣祿一般般。
法師七人，離大演之中，旬回到京。京東路遊便探聞法師取經回程。已次京界，上來奏聞迎接。明皇時當炎暑，遂排大駕，出百里之間迎接。法師七人，相見謝恩。明皇共車與法師回朝。是時六月末旬也。日日朝中設齋，敕下諸州造寺，奉迎佛法。皇王收得《般若心經》，如獲眼精。內外道場，香花迎請。
又值七月七日，法師奏言：「臣咨陛下：臣在香林受《心經》時，空中有言，臣僧此月十五日午時為時，至必當歸。」大唐帝聞奏，淚滴龍衣。天符有限，不可遲留。法師曰：「取經歷盡魔難，只為東土眾生。所有深沙神，蒙佗恩力，且為還恩寺中追拔。」皇王白：「法師委付，可塑於七身佛前護殿。」
至七月十四日午時五刻，法師受職。皇帝宣謝：「三年往西天，取經一藏回歸，法師三度受經，封為「三藏法師」。
十五日午時五刻，天宮降下采蓮舡，定光佛在雲中正果。法師宣公，不得遲遲，匆卒辭於皇帝。七人上舡，望正西乘空上仙去也。九龍興霧，十鳳來迎，幹鶴萬祥，光明閃爍。皇帝別而報答，再欲大齋一筵，滿座散香，鹹億三藏。皇帝與太子諸官，遊四門哭泣，代代留名。乃成詩曰：
法師今日上天宮，足襯蓮花步步通。
滿國福田大利益，免教東土墮塵籠。
