
　　且說劉進忠向楊飛熊諸位言曰：「諸位先生，本帥欲將潮城的文員武職更易，又要將府縣庫銀，盡搬取入帥府，以充軍需之用，公等尊意如何？」蔡賜平言曰：「大人所見甚遠，即當施行。」楊把總曰：「小把總有一事，啟大人，目前公旗掃除繳盡，不日清軍臨潮，望大人預先準備三事，防禦保守潮州城池。」劉進忠曰：「本帥皆仗楊先生主張。望祈指示。」飛熊曰：「一者，葫蘆山可速建造城廓，令大將鎮守潮城，方可保得無虞，若不建城，命大將守住，倘被敵人所占』葫蘆山一觀城內，分毫俱見，用火炮山上放下，潮州即陷，不可不先為防備也；二者，可先堆積糧穀，以防攻戰應用，此所謂未行軍先行糧也；三者，備積草料，修繼軍器，辦理火藥。此三事準備停當，方可拒敵大軍。」劉進忠曰：「請先生調遣行辦。」
　　楊把總隨令千總石志昂、林永清二將督掌，建城葫蘆山城廓。
　　令把總朱中原、李雲貴二將往各邑中催討糧穀。令把總李順天、楊興寧二將調理堆積草料。令把總邱振威、李玉清二將修整軍器。令把總黃啟明、施名義二將台辦火藥，眾將依令而行。劉鎮這日即命傳令更易之事，汪道台與劉大人至契，免致廢易。
　　其所廢易者，潮州府吳科祥，以程鄉縣王士云為知府；廢兩廣分司彭景文，以大埔縣呂書閣為分司；廢海陽縣顧士存，以潮州府經歷廳為海陽縣知縣；守備林紹基著署大廳游擊，即廢城守都司張繼善，以千總梁成龍著署城守都司印；命妻弟王舅爺為糧餉官。傳令潮屬軍民人等，各都留髮，以歸明制。令廢易之官吏，即日回歸田裡，不許在潮住居，違令者軍法無容情也。
　　傳令程鄉縣游擊朱廣龍，將各訊口軍兵，召入潮城之內，紮為前、後、中、左、右五營聽調。令潮州豎起大明永歷甲寅二十八年旗號。
　　小作探軍奉命探得沈瑞旗婦消息，入稟曰：「啟大人，沈瑞逃走在饒平，旗婦妍者投入民家為妻，生得醜陋，投入富戶為奴婢。」劉鎮聽報，命把總朱中原、李順天往說澄福鋪前後鄉村人民知悉：「本帥皆因旗奴虐害你等人民百姓，因此起動干戈，掃除公旗人等。今有韃婦逃入民家為妻為婢，隨著丈夫到我潮中或三年腹中有孕，日後生係男子長成，反留此旗種於潮州之中，本帥恐你愚民無知，不有遠慮。今以出示佈告，倘若娶旗婦為妻為奴者，可將他一概趕出，如敢違令，本帥訪知，查出究治重罪。」各鄉中人民聞知劉大人有命，就將旗婦逐出，一等子弟將為妻者不忍逐去，被父老責罵，一概趕出，眾韃婦無處可以棲身度生，都往諸門叫化，求乞人民之家。思起這旗婆當日淫殺舊恨，誰肯施濟與她？不上一月之久，餓死道路者不可勝言。
　　且說余世堯、柳賽妃二人，保護千歲車駕來到饒平縣。
　　世堯將府內與王眷安祝這日千歲坐於內堂，對世堯言曰：「進忠反叛，本公全軍俱喪亡於潮州，如何回見聖上？」世堯曰：「千歲勿憂，待小將就饒平縣豎起招軍旗，招集軍馬，攻擊潮州城，擒住劉進忠，捆來解京定罪。」公爺曰：「若能擒住劉逆，本公就無憂也。」即命世堯擇日豎起招軍旗。
　　且說上饒有一個姓詹名四子，聽知饒平招軍，來到饒平。
　　見餘總爺曰：「小人有言，欲求千歲。」世堯問他姓名，詹四子以實對答。余世堯曰：「姓名既以知悉，欲求見千歲，有何緣故？」詹四子曰：「小人到來，有幾千軍馬，進與千歲破賊，望總爺引見。」於是引入見千歲。千歲問曰：「四子今日來見本公，有何事故？」四子曰：「小人來進幾千軍馬與千歲，未知千歲肯受麼？」公爺曰：「軍馬在於何處？」四子曰：「千歲欲攻潮州，何用招軍？可請宗親前來相助。」公爺曰：「沈姓宗親，住在何處？」四子曰：「詔安沈姓，共有萬餘，況兼饒富，前往相請，哪有不來之理？」公爺曰：「雖然如此，誰人可往？」四子曰：「啟千歲得知，小人頗有口才，願為千歲做說客請來。」公爺聽說，心中欣喜。詹四子一宿晚景，次日望詔安縣前來，行了一天，便到。說請沈姓宗親，共有三千餘人，各執兵器，每人自背三斗白米為口糧。詹四子進入內府稟知其事，公爺曰：「幸得宗親皆肯為力。」重賞四子，宰殺豬羊，大擺筵宴，款待沈姓宗親，暢飲三日。公爺命世堯領宗親往教場操練。這且不表。
　　只說石井鄉中，有一英雄姓劉名士元，別號咬樹蟲，聞知詔安沈姓有三千餘人，自持兵器，自背口糧，來饒平縣相助公節，攻打潮城。劉士元歎曰：「沈姓宗儀真是難得，我想沈姓宗儀如此情重，我等劉姓，豈無宗親之情乎？不免走到潮城報知劉鎮便了。」於是來到帥府稟知，轅門官引入內堂，叩見劉鎮。劉鎮問曰：「你是何處人氏？姓甚名字？今日到此有何事故？」士元曰：「啟大人，個人是饒平縣石井鄉，姓劉名士元，今有詔安沈姓，有三千餘人，自持兵器，自背口糧，相助公爺攻打潮城。小人歎想，沈姓宗儀許重，我等豈無宗來之誼，故此小人前來稟知大人，預先準備。」劉鎮大喜，劉士元在帳前候用，即請楊先生等入內堂商議此事。
　　劉鎮曰：「楊先生，饒平有一劉士元到來，報說沈瑞請詔安沈姓宗親共統三千餘人，自持兵器糧食，欲來攻打潮城，未知先生有何主見？」楊飛熊曰：「啟大人，鄧、於與眾旗奴。何等英雄，小把總略施小計，管教一鼓而盡，何怕余世堯乎？待他軍馬至潮，我等自有破敵之策。」劉鎮曰：「先生，依我之見，本帥欲動軍兵，攻打饒平縣，擒出沈瑞，未知先生尊意如何？」楊把總曰：「啟大人，饒平山路兀窄，安能容我等大軍，況兼地形似仙人醉酒，愈打愈醒。明朝王十朋先生，不第，嘗遊學寄宿在雙流寺中觀書，是夜聽見更鼓之聲。十朋先生言曰：『此雙流寺離皇城一百五十餘里，怎麼聽有更鼓之聲？如此今日聽有更鼓漏滴，不久這裡定欲置建縣城。我思天下大旱，此處半收；天下大亂，此處無憂，從來倘有制建縣城，定作饒平二字』及至成化十七年，果然置城，掛饒平縣字樣。小把總思饒平周圍，都是高山峻嶺圍住，僅有一條山門小路進入，安能攻擊？」劉鎮曰：「先生之言差矣！任他弱水、孱沙、梧桐、石壁，本帥亦欲攻破饒平，擒捉沈瑞方消本帥之恨。」
　　楊把總聽劉鎮之言，決意欲打饒平，即對答曰：「大人，既欲起軍取饒平縣，須著有一人引路，方可進軍，小把總有舊友乃是饒平縣和園鄉人，姓文，待我修書命人帶往和園鄉，請他到來引路。」劉鎮曰：「先生尊友是何名字？」飛熊曰：「此人姓文名殿左，他弟名殿右，係獵戶出身，亦有本事，劉鎮曰：「既然文家兄弟這等英雄好漢，速請修書命翁喜前去，請他兄弟出山。」按下未表。
　　且說劉鎮次早，又請蔡賜平、鄒可玉、徐光入府議事，諸人聞召趨見劉鎮。劉鎮問曰：「諸位名公，本帥欲起軍攻取饒平，意欲拜楊先生為軍師，質問諸公之意何如？」蔡賜平等齊聲答曰：「大人主張無差，拜立軍師，方好調兵遣將，專有責成。」劉鎮曰：「本帥又欲拜立行軍元帥，帳前眾英雄，未知誰可當此任者？公等為我舉之。」鄒可玉曰：「啟大人，我觀何若順胸藏韜略，智勇雙全，寬宏有量，賞罰分明，定然堪當此任。」劉鎮曰：「公等所舉無差，請徐奇亮先生，擇定良辰吉日。」徐光曰：「啟大人，第三天乃是上吉日辰。」議定俱各告退，明日翁喜帶書到和園，請文家兄弟兩三日同來引見劉鎮。劉鎮大喜曰：「二位明公駕到，本帥有失遠迎，休得見怪。」
　　殿左兄弟答曰：「怎敢，小可係舊友錯薦，蒙大人呼召，冒昧進入帥府，多多得罪，而今未卜召小可兄弟到來有何示諭？」
　　劉鎮曰：「告知明公，本帥欲啟軍攻取饒平擒拿沈瑞，只為山路兀窄，故請明公到來引軍。」言罷吩咐設宴相待，不在話下。
　　再講明早劉鎮先請蔡賜平等。賜平聞召與眾將入府，劉鎮向眾言曰：「今日本帥舉事，蒙諸公等相助，可謂幸矣！今有數千之軍，沒人執令調遣，蒙蔡先生酌定，拜楊先生為軍師，何先生為行軍元帥，諸公尊意如何？」眾將齊聲道曰：「大人主張妥當。」劉鎮大喜，即命守備林紹基、李有祥二將去請楊先生進府，片時之間已到。劉鎮起身言曰：「啟先生，目下帳前數千甲兵無人執掌，諸公議定今日，請先生登壇拜將受軍師印，掌管兵權之職務，」楊飛熊曰：「小把總學淺才疏，安敢管此重任？」蔡賜平等在旁齊聲言曰：「事已至此，先生休得推辭。」飛熊曰：「蒙主公之德化，承諸位之保舉，暫從尊意。」
　　蔡賜平請出軍師印，鄒可玉請出王令，徐奇亮請出尚方寶劍到於大堂之上，劉鎮親執軍師印，步上壇來，諸先生拜授。楊飛熊進前推金山、倒玉柱拜受軍師印畢，接印上壇。劉鎮下拜復禮畢。楊軍師曰：「啟主公，飛熊才疏學淺，恐誤軍機大事，主公可拜請鄒、蔡、徐三公為參謀，共理軍政。」劉鎮聽說喜曰：「先生此言正合我意。」蔡賜平等齊聲言曰：「我輩無學，安敢當參謀之任？」劉鎮曰：「諸位先生，不必太謙。」賜平等言曰：「既蒙主公鈞旨，何敢違令？」三人進前，同主公各各下禮拜畢。劉鎮召何英進前曰：「明公，本帥請先生拜為行軍大元帥。」何英曰：「我輩村夫俗子，有誤此任。」劉鎮曰：「諸公議定，先生切莫推卻。」楊軍師言曰：「先生韜略出眾，機謀過人，堪當此任。」何英曰：「承蒙委託，敢不盡力。」
　　蔡參謀請出元帥印，鄒參謀請出師令，劉鎮執帥印登壇，何英近前下拜禮畢，見主公行禮拜畢。又拜謝軍師與眾位參謀禮畢，各各依位坐定。楊軍師傳令，眾將準備，明日帳前聽點，不得違令。是日帥府內眾將暢飲而歸。次日劉鎮升堂，蔡賜平、鄒可玉、徐光三人來見，劉鎮即命千總梁成龍，往請軍師進府行事。劉鎮眾參謀均迎接軍師入內堂，兩旁侍立者五軍參謀使，五軍提點使進上花名冊，本軍師遂點程鄉游擊朱廣龍；都司溫岳川、程國英、余國寶、董萬年，守備崔雄榜、蔡長高、林紹基、朱光、李有祥、郭三坤、郭三元；千總趙世春、丁朝鳳、石志昂、林永清、陳有美、梁成龍、張金星、林五常；把總陳文禺、楊興寧、邱振威、李玉清、李雲貴、詹兆奇、黃啟明、施名義、曾大雄、鄭玉連、彭光輝、黃禹烈、劉成都、鄧陽江、梁朝紀、陳漢中、朱中原、李順天、石飛龍、楊志勇；馬軍大將洪大武、羅天山、章文表、施惠星、好興祖、沈自高、周世通、卓三寶、石長城、高平章；民將係是張暢開、郭懷沛、邱齊、邱英、劉士元、李天成、謝宗、謝天、吳惠安、吳清、文殿左、文殿右各營二十四名；頭目將翁喜、戴德、吳興，吳傑、陳吉和、陳茂和、邱照熙、邱照順、郭高春、郭寄春、章良卿、高昂、高興、洪隆光、曾可周、蘇德、江俊豪、江俊傑、江俊英、黃九川、黃九源、黃九河、黃九江，十八名英雄陳殿等，三十六名小英壯謝五等。點將已畢，楊軍師曰：「諸位將軍本帥承主公鈞命，執掌兵權，皆賴你等諸公之力，但煩行軍戰陣能進能守，各各依令而行，有功者賞，違令者斬。」眾將俱各遵令各回本帳。
　　且說劉鎮傳命何元帥點馬步軍大將三十員，軍兵四千名，候令起行，攻打饒平縣。何元帥即日點齊眾軍兵，同劉鎮軍帥到校常祭旗已畢，放炮起軍，望饒平縣進發。
　　遠探報入饒平城內帥府，余世堯聽報。余世堯即進到千歲參謁稟曰：「啟上千歲，劉進忠領大將數十員，起進兵四千，前來攻打饒平。」公爺驚問曰：「世堯，劉進忠軍馬到來，怎麼主張？」世堯對曰：「千歲勿憂，待小將領軍往漳溪拒敵劉進忠，管叫他片甲無存。」公爺曰：「你等須當小心。」世堯曰：「千歲不要掛心。」即日領大埔守備陳鳴和，千總張朝城、朱起鳳，把總范崇略、余大江、呂武德、張信和七名將，帶軍兵並沈姓宗親共三千餘人，放炮起馬出山鎖門，望漳雲前來。
　　旌旗齊整，雄馬嘶聲，槍刀明亮，盔甲鮮妍，浩浩蕩蕩而來，直抵黃昏時候，方到漳溪，傳命紮下營寨，當住路口。這且未表。
　　且說劉鎮軍兵將近黃山坑，探軍飛報馬前曰：「啟稟主公得知，余世堯軍兵紮營於漳溪。」楊軍師聞報，傳令軍馬，至黃山坑安營。
　　次早，軍師與主公商議進兵，楊軍師令都司董萬年，領大將八員，帶軍兵一千，往漳溪攻打饒營，董萬年領令帶軍將殺奔樟溪而來。饒軍報知余世堯。世堯即領眾將引軍出至營前，擺成陣勢迎敵。董都司傳令，將軍馬列開，持刀出馬，立在門旗之下，余世堯見潮將出馬，叱曰：「反國逆賊，今日到此，前來受死麼？」董萬年曰：「你這旗奴，我等大軍到來，可將沈瑞獻出，免你一死，還敢領軍擋住去路，管教你死在眼前。」
　　世堯躍馬舞刀殺來。董萬年出門迎敵，兩軍金鼓齊嗚，叫殺連天，潮軍殺出，饒兵敵住，千總張金星，林五常二騎齊出。饒將范崇略、呂德武二將雙迎；余大江、張信和各挺兵器殺出，潮陣把總詹兆奇、李雲貴按戰，梁成龍、陳有美、黃啟明、施名義一擁殺上，饒平營千總張朝城、朱啟鳳前進交鋒。董萬年被余世堯殺得不能招架，慌忙退走，余世堯與守備陳鳴和乘勢望潮軍衝殺，潮軍各自潰奔。世堯追至十里，鳴金收軍回營，萬年敗至十餘里，計點軍兵，折去二百餘名，領殘軍回歸黃山坑，至坑前請罪。軍師曰：「勝敗常事，何罪之有？將軍請起。」
　　萬年叩謝起身。次日軍師命何英元帥，攻打漳溪營寨。何英領大將十餘員。帶軍一千五百名，直抵饒營討戰。小軍報知余世堯，世堯對眾將言曰：「我聞何鑽子，乃是劉進忠第一員名將，今日交鋒，諸將不可輕敵。」眾將得令。這余世堯全身披掛，各持兵器，上了戰馬，領軍出營，將人馬列開。余世堯手舉一支齊頭大刀，二十一斤重，進前叱曰：「逆賊又領軍再來尋死麼？」何英曰：「旗奴，你口出大言，該當何罪？」世堯大怒，舉鋼刀殺來。何英手執雙鉤鐮，出馬迎戰，都司余國寶殺出，大埔守備陳鳴和進前敵祝金鼓連天，拋聲振地，饒將張朝城、朱起鳳一齊殺上，守備林紹基、李有祥二將接戰。劉軍殺來，饒將對敵。叫聲如雷，一場混戰。余世堯與何英真是棋逢對手，自午時一來一往刀上刀下，直戰至申時，未見勝負。兩軍觀看，無不喝采，彼的手快，此的眼捷，一挺一避，戰到日將西沉，各自鳴金，收軍回營。何英至帳前繳令，稱贊世堯英雄無二，余世堯回營，對眾將曰：「我嘗聞何鑽子之名，今日交鋒，果然名不虛傳。」過了一天，劉鎮與軍師議論開兵，攻打饒營。
　　軍師言曰：「主公勿憂，待明日再令元帥出軍，諸公可領軍將助戰，決定全勝。」是日，軍師令何元帥何英，帶軍攻打饒營，同請主公助戰，何元帥領令，帶眾將軍兵為前隊先行，劉進忠領軍將殿後，奮殺饒營前來，列開陣勢，潮軍大叫嘶殺。聽見三聲炮響，鹿角齊鳴，世堯同眾將出營，擺開人馬，世堯立馬橫刀，在於門旗之下，觀見劉進忠，大叫一聲：「劉進忠，聖上封你為總兵官之職，食君之祿，必報君之恩，此是臣子之分，何敢造反？」劉進忠曰：「你這旗奴，口出大言，你知鄧、於二奴之死麼？」言畢，叫聲：「誰位將軍，與我擒此旗奴。」
　　何英舉雙鉤鐮一馬殺出，饒營把總范崇略，叫一聲：「主帥，待小將立斬此賊。」手提大錘，出馬接住何英交鋒。
　　不及三合，被何英趕上一步，將鈞鐮望范崇略頸上一刈，頭已落地，身墜馬下。世堯觀見大怒，提刀殺來，何英敵住，金鼓大振，聲叫大絕。饒陣守備陳鳴和，千總張朝城、朱起鳳，把總余大江、呂武德、張信和，六將一齊殺來助戰，潮將十餘員，亦即出馬迎敵。
　　劉進忠推動三軍，把饒軍殺死三百餘人，陳鳴和等不能拒敵，敗走回營。世堯見軍兵敗走，架開何英器械，退回營中，令眾軍放箭。潮軍追至營前，箭如雨點，軍將難以近邊。
　　饒軍無出，劉鎮傳令，收回軍馬，掌得勝之鼓回黃山坑營中。
　　按下。
　　再說余世堯，到中軍帳坐定，滿面愁容，對眾將言曰：「進忠賊將甚眾，如何設法？自今之計，怎麼主張？」陳鳴和獻計曰：「啟主帥得知，小將想有一計策，未知可行否？」世堯曰：「計將何如？即速賜示。」鳴和曰：「小將領五百小軍，往湯溪深坑之中，密林之內埋伏，準備小輪車五十，其內實草料，主帥候至二更之後，紮起營寨，領軍退回饒平，劉進忠聞知，一定起軍來追，追入湯溪，我等放炮為號，號炮響動，主帥領軍回轉殺來，我等埋伏之軍，推出火輪車，截住放火，潮軍無歸路，兼山路兀突，管教進忠全軍俱喪於湯溪地面。」余世堯聞言大喜曰：「將軍妙計，依計而行，即速準備前去湯溪埋伏。」世堯候至二更時分，傳下將令拔寨退軍回歸饒平。按下未表。
　　再說劉鎮有探軍報知，世堯退軍轉回饒平。劉鎮聽聞此言，即請楊軍師到帳前商議，飛熊曰：「啟主公，黑夜追趕，恐有奸計，未可出軍。」劉鎮曰：「先生之言休道多疑，不入虎穴，安得虎子？命文殿左為前軍行路，元帥前隊、本帥領眾將軍兵一千為合後。」文殿左諫曰：「啟主公，此去若進內浮山裡面，俱是山僻小路，黑夜軍馬難行，候至天明，進軍攻打牛屎門方是正理，又恐黑夜有埋伏，若中敵人之計，山路兀窄，難以逃生，切不可行。望主帥三思。」飛熊曰：「文將軍之言是也，候天明起軍未遲。」劉鎮曰：「先生之說差了，今日余世堯大敗虧輸，乘夜逃走，此時若不迫趕，待至明朝，誤了大事，文將軍引路即速起軍追趕不可遲延。」何英領命，同文殿左兄弟帶軍將為前隊，劉鎮為後隊，望前路追趕，至四更時候，方到內浮山，文殿左、文殿右、劉士元、李天成、張暢開、郭懷沛六員步軍大將在前開路，何元帥同眾將領軍一千隨後，追入湯溪。
　　饒軍在高山崗上，望見潮軍追趕前來，行過湯溪，就將火炮放起。陳鳴和聽見在密林之內，推出火輪車截住潮軍歸路，把何英軍將截做三段，大殺一場，余世堯聽見號炮響，回轉殺來攻潮軍。
　　山路兀窄，火輪車衝殺前來，擋住迴路，文殿左等六將與元帥眾將知是中計，一齊拼力殺出陣圍，逃走回營，而一千軍馬，全喪亡於湯溪，無有一人得生。
　　何元帥奔至內浮山，主公軍將方到，聽見火炮連天、叫殺振地，劉鎮知是中計，悔之不及，即欲進軍前去救應。
　　眾將苦諫曰：「內面山僻小路，怎能容得我等軍馬行走？」
　　話又未畢，何元帥與眾將逃到，說全軍俱亡。劉鎮大驚，即吩咐守備李有祥前去請軍師起軍，到內浮山紮營，再作商議，攻打牛屎嶺門。楊軍師與眾官在黃山坑營中聞報主公湯溪軍大敗，歎曰：「主公貪敵，不納我言，致中敵人之計。」又見李守備來見飛熊言曰：「小將奉主公之命，請軍師起營，徙入內浮山與主公商議，欲攻打牛屎嶺門。」軍師聽說拔營來見，主公劉鎮曰：「本帥不聽軍師之言，故有此敗。」軍師曰：「軍中勝敗皆是常事。」於是設席宴飲，忽見探馬來到席前跪稟曰：「啟主公，浙江省濟南王景源深，奉康熙主旨意，領大將五百餘員，雄軍十八萬前來征討潮州，不日到來。
　　小軍奉蔡參謀之命，請收軍回城。」劉鎮聞報大驚曰：「楊先生，濟南王大軍到來，我等安能拒敵？」軍師曰：「暫且收回軍馬，再作商議。」於是拔寨起行，回歸潮城，蔡參謀等出城迎接入帥府坐定。劉鎮問曰：「濟南王軍兵十八萬到來，我等幾千之軍如何拒敵？」未知諸公之意若何？且聽下回分解。
