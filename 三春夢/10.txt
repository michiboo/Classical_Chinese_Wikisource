
　　話說鄧都統問李成功曰：「未知將軍所薦者何等心腹之人？」
　　李成功曰：「小將所薦者是蓬洲營都司白玉虎，此將膽量包身，氣壯力勇；況是小將至契，命他前去，決定成功。」鄧光明曰：「依將軍所言，這白玉虎他是外營之將，安得他到來？」成功曰：「啟大人，白玉虎與小將乃是同鄉之人，少共游，長同學，與小將十分至契；進忠生辰，玉虎是他標下，理當至帥府慶壽。他若到城，必先至小將署內相拜，侍小將引他前來。」鄧光明聞言大喜曰：「將軍須欲小心在意。」李成功願諾起身告回。
　　不在話下。
　　且說季春已別，孟夏初交，炎威得時，赤帝當權。劉鎮見年豐民樂，想起今春，喜逢五十大壽，召眾心腹入府商議慶壽一事。楊飛熊等，聞召即至帥府見禮。劉鎮將此事說知，眾心腹齊聲言曰：「大人千秋，我輩理當慶祝。」劉鎮設宴相待，同眾人歡飲畢，各散回未表。
　　只說標下千總堂官石志昂，命軍役用綾緞錦匹，將帥府內外結彩，結得似天宮玉宇一般，府內日日與眾心腹筵宴。
　　不表。
　　又說標下該管水陸馬步軍十三營半，眾將官俱備準備前來與劉大人慶祝大壽，澄海協裴元慶，準備禮物，命大廳都司溫岳川，到帥府拜壽，黃岡協魏大高安排壽札，命大廳都司余國寶至帥府慶壽；海門參將馬鑾字甘泉，親至帥府祝壽。程鄉縣游擊朱海字海龍、潮陽游擊莫釒榮字朝梁、揭陽游擊季德俸、饒平游擊余世堯、樟林都司程國英、蓬洲都司白玉虎、興寧都司董萬年，各營眾將官準備壽禮，親至帥府拜壽；眾文員惠潮嘉兵備道汪德平、兩廣分司彭景文、潮州府吳科祥同知二府林飛鵬、通判三府文詩鍵、海陽縣顧士存、揭陽縣馮楚欽、潮陽縣張太和、澄海縣翁典芝、普寧縣趙義州、惠來縣周平奎、大埔縣呂書閣、饒平縣郭禹藩、程鄉縣王士雲、興寧縣卓喬年各有準備壽禮，亦有親到，亦有差使齎到帥府者，各有手本官銜，俱與堂官陳說，自那壽辰，前三日紛紛齊到郡城，預祝者或稱賀者不一，事不繁述。
　　只說蓬洲都司白玉虎，帶了壽禮各物，來郡首先至李大廳署居住，成功接見白玉虎曰：「至好兄台，來得甚好。」序坐茶罷，引入內室，從中挑起：「我兄此番到郡，有一大僥倖可圖。」玉虎曰：「我兄弟近來依然如舊，有何可圖？」成功摒退左右，靜靜與玉虎說知：沈公爺千歲領帶二都統、四具山、王代子旗軍人等，威鎮住潮城。近來探得劉鎮進忠大人反清事明一事，細細說了一遍：「鄧都統、於將軍召兄弟進公府議事，弟想獨力舉事難以成功，故薦兄台同心行事。」玉虎曰：「事既成局，弟無不竭力，但謀刺之事，早夜可為，必有公府擔當，方可行得。」成功曰：「此是自然。」即挽同白玉虎至鄧都統公署內稟見。鄧都統正在思念，此人未至，忽報李大廳與白都司進見，遂召接待，序坐茶罷，引二人入內廳商議。叱退左右，問李成功曰：「所謀行刺劉進忠逆賊一事，嘗與白將軍說明，功成之日，當為頭功奏升官職。」成功曰：「各事小將先已向至契說明矣。」白都司曰：「大人有命，誰敢不遵？」鄧都統曰：「將軍忠勇，可除逆賊，同本帥進見千歲，請命施行。」
　　李成功、白玉虎同鄧光明入見千歲沈公爺行禮畢。公爺問曰：「這二將是誰？」鄧光明一一說明，將李成功獻計薦白玉虎刺殺一事稟知。公爺大喜曰：「吩咐府內取出寶劍一口。」執在手中喚曰：「白都司近前。」將寶劍付與白玉虎曰：「將軍，此劍名為紅毛寶刀，鋒利異常，本公付與你斬除逆賤劉進忠，功成之日，本公特進本章奏知聖上，提升將軍為潮州總兵官；李成功獻計有功，本公提升你為高州總兵官。」李、白二人領命叩謝千歲，公爺曰：「二位將軍，明日你等即可行事，須要小心謹慎。」白玉虎曰：「千歲免用掛慮，劉進忠性命包管在小將手上。」公爺叮嚀畢，退入府內。
　　鄧光明同李、白二將出府，回至自己內堂，設宴款待，宴畢告別回衙。李成功、白玉虎回至大廳署內，退去左右，對白玉虎曰：「仁兄明日乾這大事，小弟先進內堂相助一臂之力。」
　　白玉虎曰：「兄長，想弟今日到府城與劉大人祝壽，誰知進忠死在我玉虎之手；今歲明日是進忠你的生辰，豈料明年明日是進忠你的忌辰。」成功問玉虎曰：「兄台，未知明日進帥府，如何佈置行事？小弟方好相助成功。」玉虎曰：「啟兄長，小弟把將千歲所賜這一口寶劍紅毛寶刀，我看此劍長方一尺二寸，可藏在靴甕之內，進入後堂拜壽畢，取出此劍上前動手，兄長此時就可相助一臂之力，莫說一個劉進忠，若有三頭六臂，那哪吒的本事，包管性命無存。」李成功曰：「仁兄，你聽千歲之言，若能斬除逆賊功成，欲將仁兄奏知天子，提升為潮州總兵官，看將起來，兄長亦是白大人了。」白都司曰：「兄長，你聽千歲所說，兄弟獻計有功，亦將兄提升為高州總兵官。這等算來，兄長亦是李大人了。」二人言畢，哈哈大笑，李成功曰：「小弟尋思起來，仁兄位居都閫府，小弟為游擊，誰料今日逢此奇會，俱升為封疆大臣，豈想我白、李二家祖上，實有積德，如今風水，這般快發。」一邊言論，一邊歡笑，言畢一齊起身入裡面官房去了。
　　這李大廳只知叱退左右跟人，不曾提防有一人在房中帳內養病，聽他二人所說言語，句句牢記在心。看官，你知此人是誰？此人姓吳名傑，別號黑天狗，是李大廳的茶房，只因三日前因伺候不週，被李大人將他責了三十重棍，打得兩腿破爛，在房中帳內養腿。聽得外間李大廳與白玉虎一言一語，記在心內。俟二人言畢退入官房內了，吳傑悄悄下了榻，密密出了衙門外，忙忙走至總鎮府內報信。正是：打破玉龍飛彩鳳，頓開金鎖走蛇龍。
　　只說帥府之內，劉鎮同楊把總眾心腹等議明日慶壽之事，忽見轅門官千總進內堂稟曰：「啟大人得知，大門外帥字旗被狂風吹折。」劉鎮聽報愴惶驚恐，問楊把總曰：「楊先生請教風折帥旗，是主何吉凶？」楊飛熊曰：「啟大人，風折帥府之旗，只是大凶。明日大人慶壽必有人行刺，望大人預先提防。」
　　話猶未了，聽見大堂鼓響，大堂官千總石志昂，把擊鼓之人拿住帶入內堂，稟知大人。吳傑跪下，劉鎮曰：「你是何人？膽敢敲動大堂之鼓，有何緣故？」吳傑曰：「啟大人，小人姓吳名傑，今日此來，為蓬州營都司白玉虎同李大廳成功，今早在公府之內，領有紅毛寶刀一支，明日到來與大人慶壽，白玉虎將此寶刀藏靴甕之內，同李大廳幫助，欲刺殺大人，小人知覺，捨命逃來報知，望大人準備捉拿，免致害命。」劉鎮詰問曰：「你何得知情由？」吳傑曰：「小人是大廳茶房兵丁，只因伺候不週，三日前被李大廳將小人重責三十棍，打得兩腿破爛，不能走動，在帳內養腿，李大廳只知摒退左右跟役，不知提防小人在房內，故此小人聽得詳細，捨命奔來報信。」劉鎮問兩邊心腹曰：「果係此人否？」內有一人閃出，姓吳名興，跪於大人前曰：「啟大人，這吳傑是小人的宗親兄弟，充在李大廳署內為茶房。」劉鎮聽說大喜曰：「既是不差，賞賜吳傑。」
　　喚他起身，與兄吳興同住帳前聽令調用，吳傑叩謝起身，侍立一旁。
　　劉鎮問楊飛熊曰：「楊先生，這白玉虎，李成功此二奸賊欲害本帥，用何良策擒他？」楊把總曰：「啟大人，欲擒刺客，亦甚容易，可將內堂月台下，掘開陷坑，上面蓋了竹篇，篇上鋪上氈褥。我等預先點二百名壯軍，埋伏內堂兩壁廂中。我等身中各暗藏器械，大人先傳一命，如若汪道及眾文武到來，命人迎進禮賓館待茶，如有欲謀害大人者，自然猛步進前，陷落土坑。若鳴金為號，金聲一響，兩壁廂伏軍齊出，我等掣出器械，將土坑圍祝刺客之人雖插翅亦難飛出，又不至拿錯人。」
　　劉鎮聽說大喜，依計而行，請先生預先準備。
　　飛熊領命，即點雄軍二百名，候明早行事。又命詹兆奇，是夜將月台下掘開陷坑，深與闊長各一丈。兆奇依命，派人去掘作。吩咐已定，劉鎮即命設宴相待眾心腹等。盡歡飲至二更方散。
　　明早五更時候，令眾壯兵飽食，藏入兩壁廂埋伏。劉慎與眾心腹各暗藏短刀在身，及平明，眾文武官員紛紛俱到總鎮府送進壽禮，轅門官千總陳虞龍收接禮帖送上，大堂官千總石志昂持禮帖入內堂，進上劉鎮觀看，劉鎮命將禮物暫收在一邊，候其發落；再命守備李有祥出帥府，迎接汪道台與吳知府等，向進禮賓館中坐坐。各營眾文武來祝壽者，仍令李有祥出府迎接。又命守備林紹基傳命各營眾將官，依品級進入內堂慶祝，不許多人混雜。中軍李成功先入內堂慶祝，劉大人堂上陪禮畢，李大廳站立一旁，陪接眾官。澄海協中軍溫岳川入堂慶賀，對大人禮畢，李大廳迎至客廳，茶罷送出。黃岡協中軍余國寶進內堂祝壽，劉鎮答禮。餘都司拜畢，李大廳迎至客廳陪坐，飲茶畢送出。再有海門營參將馬鑾入內堂向大人行禮，劉鎮回禮畢退出。李成功亦是迎接往來客廳。揭陽游擊季德俸、潮陽游擊莫釒榮、饒平游擊余世堯，個個俱進內堂祝壽，劉鎮各各還禮畢退下。李成功亦接入客廳敘坐，待茶畢送出。樟林都司程國瑛、蓬州都司白玉虎亦進內堂拜壽，劉鎮亦各回禮，白玉虎拜畢起身，睃著李成功眼色。李成功此時留心便打些暗號，白都司會意，伸手取出靴甕內紅毛寶刀，執定在手，虎眉直豎，一雙怪眼睜睜。
　　說時遲那時快，放開大膽，搶先行上至劉鎮面前。李成功此時亦捷足隨後幫助，欲殺劉鎮，猛烈上五、六步。一聲響亮，俱落陷坑裡面，堂中金聲一響，兩壁廂中埋伏壯軍齊出，眾心腹將官各出器械，把陷坑團團圍祝劉鎮那時見白玉虎進祝禮畢，便留心觀看行刺，於靴甕取刀之時，劉即移步月台之旁。如此猛烈向前，大步未至，已墜其身。正是：根深不怕風搖動，樹正何愁月影斜。
　　劉鎮即刻傳命，將帥府內門緊閉。
　　只說禮賓館眾文武官員，聽著白玉虎與李成功兩人行刺劉大人，卻被劉大人所擒。眾文武各各回衙去了，隨後各命人前來探聽帥府的消息。正是：各人自掃門前雪，莫管他人瓦上霜。
　　再說劉鎮命眾將將白玉虎、李成功二奸賊捆縛，劉鎮向李成功罵曰：「你這奸奴，本帥府與你並無冤讎，何為串同公府旗奴，謀害本鎮？今日被擒，有何解辯？」李成功立定不跪，怒目視著進忠，默無一語。劉鎮把李成功罵不絕口，罵罷押出一邊。又弔白玉虎進前，叱曰：「大膽的匹夫，敢來刺殺大臣，罪該千刀碎刈。」白玉虎雙膝跪下曰：「啟大人，小將乃是外營之將，今日來到欲與大人慶壽，只是李成功同公府鄧都統定計，推薦小將前來行事，乃是小將一時昏瞶，誤聽讒言，今日被擒，就裂屍碎刈，死無怨恨，望大人海量寬宥，放了小將狗命。」劉鎮曰：「本帥若不先覺，豈不被你等二賊所害？」只將白玉虎罵得他無可答，玉虎只是哀求，劉鎮罵罷，令將二個奸賊上了扭鎖鐵扣，押去裡面機密房中監禁。
　　楊把總曰：「啟大人，刺客既然擒住，速當斬首，不可囚禁，禁則有誤。」劉鎮曰：「先生不可造次，他乃是朝廷將官，候本帥進奏章，達部請旨發落。若係將他處斬，我等豈能無罪？」
　　飛熊見大人不肯斬白、李二賊，遂向堂中眾心腹丟了眼色，將頭搖點。眾將會意，齊聲叱喚曰：「請大人可將二賊速斬，不可囚禁，若然不斬，倘公府得知，定然起動旗奴前來搶奪，望大人速速斬決。」劉鎮著聽眾將嘵嘵，皆欲斬此二賊，沒有主意。
　　詹兆奇見大人進退不決，親入內堂，請出明主皇令，至堂上叱一聲：「皇令下，將白李二賊押出斬首示眾。」千年懶翁喜，見皇令一下，將手中紅毛寶刀，拿住白玉虎；黑天狗吳傑，抽出腰刀，捉定李成功，眾心腹諸將同二百壯軍，緊迫押著白、李二賊，出了帥府大門外。詹兆奇手持皇令，叱聲傳令，將白玉虎、李成功斬首回報。白玉虎眼中流淚曰：「李大人，多蒙你好抬舉，我白玉虎升為潮州總兵官，誰知今日死在潮州總兵官之手。」翁喜曰：「白大人，我看從前亦未知死，如今死後，自然高升，何必歎息。白大人，你可認得這枝紅毛寶刀麼？此刀方入帥府之時，刀尚姓白，如今刀出大門之後，刀已姓翁，不知這刀快利如何？今將白大人的頭頸，且來發市試看。」言罷將紅毛寶刀飛起，白玉虎頭已落地，翁喜哈哈大笑曰：「這刀果然快利非常。」吳傑揪住李成功曰：「李大人，可認得吳傑麼？小人是李大人的茶房老將，前日因小事不週，多蒙賞了小人三十重棍，無可報答，今將你等頭顱奉答。」言畢把刀砍落，李成功頭已落地。
　　劉鎮見之慌忙無狀，楊把總曰：「啟大人，把定精神，今白、李二賊已殺，反情已露，頃刻之際，公府旗軍必殺至帥府前來，不可不防守。」劉鎮此時，聞言茫然，實無主意。囑楊把總前去調理，向眾將曰：「本帥今日此舉，皆賴諸公力，尚祈竭力齊心，請先生命將守大街、黌角兩處木柵，據阻旗軍。」
　　眾將齊聲答曰：「遵命。」楊把總命頭目高昂、高興，各領軍兵二百名守住大街、黌角兩處木柵：「柵上準備強弓硬弩，敵住公府旗奴，無得誤令。」正是：大街柵上屍橫地，黌角街中血染途。
　　畢竟高昂、高興如何領軍兵守柵拒敵旗軍？且聽下回分解。
