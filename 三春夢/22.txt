
　　且說平南王升帳，令周總兵領軍將，帶兵攻打賊城。周德勝領令，點大將湯志雄帶旗軍五千，殺奔南城叫戰。潮軍飛報帥府，劉鎮請軍師前來，遣將迎敵。鐘文岳曰：「啟主公得知，今日欲眾將齊力同心保守城池。周德勝猛勇非常，不可戰敵，再作商議。」這周總兵見潮將不敢出城迎敵，令眾軍兵殺至城下。守城軍兵將箭石、大炮一齊打落，旗軍不敢近邊，只得辱罵片時，傳令收回軍兵，歸營進帳繳令。周總兵一連攻打三、四天，鐘文岳只是按軍不動。平南王升帳與劉秉權、聶應謹曰：「周將軍這幾天攻打賊城，而賊將不敢出戰，怎奈他何？」劉秉權曰：「明日令前營王總兵發轟天大炮，攻打賊城安得不陷？」
　　平南王曰：「監臨之言是也。」即令中軍官傳令：「到長鋪前營令總兵王國棟候明早天色初明，可將轟天大炮十八枚，發起攻打敗城，不可違令。」中軍領令速飛前營，傳下千歲令旨，可以如此如此，王總兵依令。候次早天明，將大炮十八枚速急發放，攻打城池，炮聲響亮，聞數十里，自天明發至當午，西南城牆崩陷十餘丈，城內人民啼哭之聲，遍處皆聞。
　　劉鎮同參謀元帥眾將大驚，命請軍師前來。文岳即至，劉鎮曰：「平南王用大炮攻打我城，西南城牆崩十餘丈，人民哭泣之聲不絕，未知軍師有何良策？保安城池？」文岳曰：「主公不用驚恐，貧道自有道理。」即令詹兆奇、李雲貴二把總曰：「二位將軍，命你往東門內棉花行中，取棉花包數十個，帶到書院池中，將棉花包浸水，浸至二更，命軍兵二千連夜迭造起來堆做城牆，不可違令。」詹、李二人依令行事；時間小軍又來報曰：「啟大人得知，西門城牆計崩陷一百二十餘丈，人民哭泣號天慘地。」文岳令陳有祥、梁成龍二千總曰：「二位將軍命，你等領軍三百名，往城中安慰人民百姓，不可號泣，令敵軍在外，聽著哭啼之聲，他若乘勢殺入城來，以致萬萬生靈難以保守。」陳、梁二將奉令前去，安慰人民。
　　明早王總兵國棟，又令眾旗軍，將大炮發放。這棉花包有的無濕透者，又被發炮迫乾，以致棉花著火，燒將起來。
　　下午西南風又起，風盛火威，飛入城內，人民房屋又被火波累，燒去數十間。小軍飛報帥府，劉鎮大驚，即親自領將二十餘員，小軍三百名，至西南城，用好言撫慰百姓曰：「你等被燒之家私，本鎮自然蓋建還你，切不可啼哭，以誤城池大事。」
　　文岳入帥府，召詹兆奇、李雲貴二人曰：「領軍兵速速將金山腳前日假為糧米的沙包，連夜搬至西南城，調督眾軍兵將，沙包迭建，准作城牆，堵御一時，不可違令。」二將領令而去，調理安置已畢。
　　次早王國棟令旗軍打探，回報，轟崩城牆，連夜又以沙包壘成城牆。王總兵聽了，出營觀看，見將沙包防禦，不得傷害，回歸中軍王營將事情稟知千歲。平南王曰：「賊城中不能損害其事，未知二位總兵有何主張？」聶應謹在旁曰：「啟千歲，可將大炮朝天發放，炮珠定然墜落城中，燒他民屋。」平南王曰：「既係如此，命王總兵依令行事，即將大炮朝天放起。」
　　果然炮子墜落城內，民屋被火又燒將起來，眾百姓啼哭，出來打滅紅火。小軍飛報帥府，劉鎮對軍師言曰：「用何妙計可破他大炮？」文岳曰：「主公不用掛念，貧道自有良策，管叫清營大炮歸於潮城。」即命把總陳文禺、楊興寧往城中傳令百姓人民，可將木桶與大缸，可各盛冷水，停候炮珠墜落，就將冷水灌下，可保平安。」陳楊二將得令，往城中將軍師之言以告百姓。
　　文岳召何元帥聽令曰：「命你領溫岳川、程國英、丁朝鳳、趙世春、石志昂、林永清、陳文禺等，帶軍兵二千，攻打長鋪前營，候至三更左側，聽見信炮聲響，可從後面左畔殺入，聽著鳴金，即宜收軍馬入城，不可違令。」又召馬甘泉上帳聽令曰：「命將軍你領余國寶、崔雄榜、陳有美、粱成龍、張金星、林五常，高文勇等帶軍兵一千，攻打長鋪前營，候至三更左側，聽著火炮聲響，從後面右畔殺入，聽著鳴金收軍即宜回轉入城，不得違令。」文岳又召三十六名小英壯鄭胡儒等曰：「備辦木車十八輪，大水牛牯三十六隻，每一輪車用水牛二隻，牛尾縛掛引火之物，往長鋪前營，盜取大炮，候至三更左側，後營大亂，你等從前隊殺入，將轟天大炮遷上木車，絞定放火，將牛尾燒起，使牛跑車運炮入城，不可違令。」文岳又召林紹基上帳聽令曰：「將軍，命你領軍兵五百名，前往長鋪前營施放大炮，監督眾將軍兵，押大炮進城之後，你等鳴金收回軍兵，不得違令。」於是調撥已畢，文岳告回。眾將待至二更之後，悄悄出城，望長鋪前來。來至清營，恰是三更時分。林紹基令小軍放起號炮，一聲響亮，左邊何元帥、右邊馬參將一齊殺入後營，王國棟聽見火炮連天，賊軍兵將衝殺入後營，即令眾將軍兵拒敵，連披掛甲，戴簪纓持刀上馬殺出，接著溫岳川敵住廝殺。
　　潮將余國寶等拼力衝殺，清軍大亂，三十六名小英壯奮力爭先，殺到前營，將守大炮之中軍殺散，只將大炮十八枚，各各遷上木車，絞得停當，放火燒著牛尾引火之物。那牛著痛，即似發箭一般跑走得快，鄭胡儒等三十六將監押飛奔。約一時辰間，盡入潮城南門。林紹基傳令鳴金收軍，何元帥、馬參將聽見鳴金，即令眾將軍兵退回入城。
　　且說中軍王營，聽火炮之聲響動，平南王等在睡夢之中驚醒，隨起身聽報賊軍前來偷營，即傳令周、吳二總兵，領眾將軍兵救應。周德勝、吳和龍領命，帶將兵殺奔前來。方到長鋪前營，報說賊將劫去轟天大炮十八枚，退入賊城。王國棟查點，軍將平安，僅失去守炮軍兵數百名。周、吳二將，聽知賊軍盜去大炮，退走回城，二將帶領軍將回營入帳繳令，稟知千歲，雲賊人盜去大炮之事。平南王曰：「劉逆帳下之人，賊膽包身，盜取大炮，叫本藩如何施為？」劉秉權言曰：「啟千歲，再將糧米營內十二枚大炮遷移前營，用大鐵鏈繞纏大炮身上，將釘釘入地中數尺，使賊不能劫去。」平南王曰：「監臨說得有理。」
　　傳令依言而行。這且緩表。
　　再說何元帥、馬參將收回軍兵進城，皆入帥府繳令，鄭胡儒等來至內堂報功，劉鎮大喜，命設宴與元帥眾將賀功，是日盡歡而回。
　　次早忽聽大炮聲響，劉鎮與眾將俱吃了一驚，隨命人請軍師入府，文岳聞召即至。劉鎮曰：「軍師，清營大炮被我劫奪，為何有大炮攻打城池？未知又有許多？軍師主見若何？」文岳曰：「命小軍打探清營之中大炮如何安置再作商議。」探軍去後不久，亦後來回報曰：「啟大人軍師得知，清營大炮十二枚，用大鐵鏈繞纏炮身，將釘釘入地中數尺，以防我等盜劫。」文岳聽報，即召莫朝梁、朱廣龍領千總二十四將頭目，十八名英雄等眾將，齊進內堂聽令。文岳曰：「眾位將軍，欲保城池平安，全在你等今朝之力。」眾將齊聲曰：「願依將令。」文岳召莫朝樑上帳聽令曰：「將軍，命你領四員千總趙世春等十八名英雄陳殿等，帶軍兵二千，攻打前營，候至二更之後，聽空中大炮一響，領眾將從前隊殺入，不可違令。」又召朱廣龍上帳聽令曰：「將軍，命你等領千總許定國等二十員把總詹兆奇等二十員，帶軍兵二千，各帶引火之物，候至二更之後，聽見空中放炮聲響，領眾將軍兵從後隊殺出，將後營放火焚燒後營清軍拒敵旗將，聽見鳴金可收軍退回潮城，不可違令。」又召翁喜等二十四將上帳聽令曰：「諸位將軍，命你等領木車十二輪，火爐鐵鍋俱備帶小軍二百四十名，押送木車。候至二更之後，聽見空中號炮一響，莫將軍從後面殺進前營，用大笠釘釘入清營十二枚烘天大炮牙心孔內，又將車中火爐紅鐵，鑄入牙心孔內，使他十二枚烘天大炮俱無所用，不可違令。」又召何元帥上帳聽令曰：「元帥，命你領張金星、林五常二將，帶軍兵五百名往清營掠陣，並施放火炮，見翁喜等行事成功後，即鳴金收軍兵回城，不可違令。」何元帥同眾將出帥府，準備引火之物，黃昏飽餐已畢，至定更時候，朱廣龍、莫朝梁各領軍將在前隊，翁喜等押木車火爐軍兵二百四十名為二隊，何元帥領軍為合後，直抵清營前來。元帥後隊軍兵將到清營，傳令小軍放起號炮。此炮一響，聲透空中，莫朝梁領趙世春等，從後營殺入，叫殺之聲振耳。清營王國棟聽炮聲一響，即起身見賊軍到來劫營，不及披甲，持出鋼刀，上馬殺出。朱廣龍聽見炮響，吹號領眾將軍兵殺進後營，眾軍兵將後營放火燒起，火光沖天，眾軍將衝殺一陣。把旗軍殺得死者死，逃者逃，走至前營，大叫後營被賊放火燒營。
　　王國棟聽著炮聲響動，驚了一會，後營被劫，前營受敵，遂披甲上馬，引軍拒戰。殺出時莫朝梁之軍殺入前營來衝殺，勢當不住，即便引軍棄營逃走。
　　翁喜等隨殺入前營，各用大笠釘釘入大炮牙心孔，將車中火紅生鐵鑄入牙心孔內，押車退出營外，與眾軍將把旗軍破殺一陣。何英見火泥車出營，知翁喜等成功。傳令小軍鳴金收回軍兵；莫、朱二將，聽見鳴金，領眾軍將退轉，與何元帥合軍一處，掌得勝鼓回城。按不下表。
　　且說總兵周德勝、鄭順義二將，聽見鳴金，奉令領軍將飛奔前來救應，只見賊兵已退。急令眾軍打滅營中之火，王國棟收回軍將查數，計失去大將數員，折去軍兵二千餘名，同周、鄭二總兵到中軍王營。周德勝、鄭順義上帳繳令，稟知前事，王國棟到帳前伏地請罪。平南王曰：「此係本藩安營太近賊城，非你之罪也。候本藩另紮一營，將軍請起。」王國棟叩謝千歲，起身立於一旁。平南王曰：「我等轟天大炮三十枚，俱喪亡於劉進忠之手，即傳下王令，將前營退斥，入下面數里安置。這且按下。
　　且說軍師與參謀眾軍將，俱在內堂，講論軍事。劉鎮曰：「清營三十枚大炮已廢，城池可保平安矣！」鐘文岳曰：「平南王前營若無大炮，自然斥退營寨。」即令小軍打探消息，小軍領命前去。劉鎮吩咐宴席，與眾將軍師元帥參謀暢飲間，小軍來報曰：「啟大人得知，平南王之營寨，果退斥數里安置。」
　　劉鎮與眾將聽報大喜，遠探小軍又進席前跪報曰：「啟稟主公軍師得知，南澳軍兵，至樟林上岸，望潮城前來。」劉鎮曰：「未知有多少軍馬到來？」小軍曰：「曾將軍說何佐虎將軍敕令大將楊維傑領軍兵三千，到來相助。」劉鎮聞言大怒曰：「何佐虎，你豈不知潮城無多軍兵，危在旦夕？你若盡起南澳之軍，尚且太少，何以發這三千軍兵到來何用？」文岳曰：「請主公息怒，欲破平南王大軍，就是全仗南澳這三千軍馬。」
　　即命小軍飛報曾仲得知，令他就將此軍兵，至定更時候，可這般進城，不可違令。曾仲聞報依令行事，領南澳三千軍兵，候至定更之後，往大教場停祝令眾軍各執燈籠火把，明明亮亮，從大南門入城；另滅燈火，出大西門到教場中，又係明燈火把，照耀如同自日。從南門而進，又滅燈火，出西門，即是走馬燈一般，自定更後走至五更方畢。
　　清營小軍報進中軍，三營官稟知千歲，平南王聞報，即同劉撫院、聶布政，與眾將出至營前觀望，明早召探軍問曰：「昨夜潮城入軍過夜，共有多少？」探軍稟上曰：「啟千歲得知，小軍奉令打探潮城，自定更之後，賊軍入南城門、至五更方罷，約共有三萬六千賊軍。」平南王曰：「這些賊軍從何處來的？」小軍曰：「係南澳的賊軍。」過了十餘天，遠探小軍又入賬前報曰：「啟千歲得知，江南省提督軍門阿書泥，奉旨帶領軍將三萬，到來助戰。」平南王聽報大喜，至第三天阿書泥軍兵到來，進入中軍帳中叩見千歲，平南王命設席款待阿書泥提督。明日進帳，請令開兵攻打賊城。平南王大喜，令袁州總兵鄭順義助戰，阿書泥領軍，與鄭順義點齊軍兵，同眾將起行，殺奔南門城前來，直抵城下，擺開軍馬叫戰。小軍飛報入帥府，劉鎮聞報，請諸位明公至府內議事，片時之間，各各來到，劉鎮言曰：「啟軍師得知，旗奴阿書泥至南門城下討戰，請軍師調遣迎敵。」文岳曰：「依主公之命若何？元帥領軍將出城交鋒。」何英得令，眾將帶到南門，三聲炮響，大開城門，軍馬至於陣前。何英出馬叱曰：「殺不盡的旗奴，今日又來惹死麼？」阿書泥大怒曰：「助逆的賊子，敢誇大言，看本帥一刀！」將一支齊頭大刀，重三十四斤，望上砍落。何英舉鉤鐮相迎，二人放馬交鋒，金鼓齊鳴。旗將馬林保等，一擁殺來。
　　潮將守備李有祥等，進前接戰，炮聲不絕。潮軍殺上，旗軍敵住，嘶叫之聲傳聞十里。何英被阿書泥戰得汗流夾背，呼呼喘氣，回馬便走。阿書泥左衝右殺，看金大山戰賊將沈自高不住，阿書泥趕上，手起刀落，將沈自高砍為兩段。再將刀頭一轉，向潮營衝殺。羅天山、阿書泥旋過右畔，連連舉起二刀，砍死洪大武、周世通二將。鄭順義催動旗軍趕殺，潮軍大敗，死亡甚多。
　　鐘文岳在城上觀望，見眾軍大敗，傳令鳴金收軍。何元帥敗走城內，旗軍追至城下。潮軍城上箭石打下，如雨點一般。
　　鄭總兵掌得勝鼓收軍回營，阿書泥上帳繳令報功，平南王大喜，命設宴賀功，這且不表。
　　又說何英領軍將回城，計點查折去馬軍大將四員，失去軍兵一千四百餘名，入內堂繳令。劉鎮聞折兵損將，愁眉不展。
　　文岳曰：「主公，何用憂煩？兵家勝敗乃常事耳！」再說阿書泥明日領雷瓊總兵吳和龍眾將，帶軍直抵南門城討戰，擺列陣勢，令軍兵辱罵。潮軍報入帥府，劉鎮問軍師曰：「旗奴這等驍勇難當，未知有何良策迎戰麼？」文岳曰：「此將可以智取，不可力敵，貧道自有法度，不用主公掛懷。」且說阿書泥自早辰叫戰至午後，賊人按軍不動，只可收軍回營。一連幾天都來南城邊辱罵，鐘軍師只是按軍不動。
　　這日召步軍大將余如山、杜明月、張約超、蔡世傑四將聽令，余如山等上前領命，文岳手執折帖一個，付與如山言曰：「諸位將軍，命你等領步軍三百名到長鋪西畔，離鄉不遠可開此帖，照內行事，不可違令。」四將領令。文岳又吩咐他定更之後，帶軍前去佈置，如此如此。四將領命，正是：準備窩弓擒猛虎，安排香餌鉤鼇魚。
　　且表阿書泥入帳請令，開兵攻打賊城。平南王命吳和龍同領眾將，帶軍前去。二將得令，領大將十餘員，軍兵五千，殺奔南門搦戰。探軍報進帥府，軍師與主公在堂前言語，聽其報說，即令梁成龍，又召何元帥領軍將到內堂聽令曰：「元帥，命你同馬參將，帶領眾將軍兵出城迎敵，你等與阿書泥對壘。」
　　可這般這般誘敵，何英得令，與馬參將領軍放炮開城出陣，立於門旗之下，大叫一聲曰：「不知死的旗奴，又敢來送死。」
　　阿書泥曰：「大膽逆賊，今日不殺你這匹夫，誓不收軍。」言罷，持刀勒馬，直殺過來。何英舉鉤鐮，縱出雪花馬，上前接戰，旗陣上齊嘶叫，吳和龍引軍殺來，潮軍眾將叫喚，馬甘泉領軍兵衝殺大戰，鼓如雷震，軍聲不絕。何英與阿書泥接戰，不及三合，撥開戰馬，加鞭望西逃走，阿書泥隨後緊追。
　　文岳在敵樓望見元帥逃走，傳令莫朝梁開南門，領軍將殺出，協攻旗將；又令朱廣龍領軍將殺出西門，莫、朱二將依令，領將帶軍從南西二門殺出，直奔殺至。吳和龍與馬甘泉對壘未定勝負，被莫朝梁趕到助戰，吳和龍看看回馬便走。朱廣龍領眾將引軍衝殺入旗軍陣中，大殺一場，旗軍奔潰逃生。
　　鐘文岳傳令鳴金收軍，回入城內，即令莫朝梁領軍文殿左等十員將帶兵二千往長鋪接應。
　　且說何英逃至長鋪西畔，望見前面樹林上插有小紅旗一面，觀見青草路，又從小紅旗跑去，投入樹林內。阿書泥後面追至，不知是計，追近樹林，一聲撲通響亮，連人帶馬，墜落陷坑之內。余如山、杜明月、張約超、蔡世傑四將，觀見旗奴中計，放火炮，引三百小軍齊出，把陷坑團團圍祝蔡世傑用手中大鐽刀望陷坑下砍落，中著阿書泥左肩。何元帥曰：「眾位將軍，切勿傷他性命，我等將這旗奴押到帳前，獻其生功。」余如山等依命，即將阿書泥捉上陷坑，用索捆縛在馬上。阿書泥之擒，蓋余如山等將，奉令折帖開看，令到長鋪西畔密林邊，開掘陷坑十數丈，上面蓋著浮土，插一面小紅旗在樹上為號。何元帥奉軍師密言，引誘敵人故望小紅旗認著草路逃走。
　　再說莫朝梁奉令，領眾將飛奔趕來，長鋪下畔，觀見擒著阿書泥，滿心歡喜，與何元帥眾將押解阿書泥回潮城，先到帥府繳令，稟知。劉鎮大喜曰：「阿旗奴擒著，本帥無憂也！」
　　即命張金星去請軍師進府商酌。文岳聞召即至。
　　劉鎮曰：「旗奴阿書泥捉到如何發落？」文岳曰：「啟主公，旗奴擒住當斬之。」令余如山將阿書泥推出轅門斬首示眾，將首級懸在南門敵樓上號令。不在話下。
　　且說吳和龍總兵回營入帳繳令，稟知莫大人追趕賊將，平南王曰：「窮寇莫追。」即令小軍打探消息。小軍領命回報：「阿大人被賊人擒縛解回潮城內。」平南王曰：「如此再探如何。」次日小軍回報，跪稟曰：「啟千歲，阿提督被劉進忠所殺，將首級掛於南門敵樓上號令。」平南王與眾將聽報大驚，歎曰：「噯！可惜我一員勇將，亡於賊人之手，想劉進忠帳下賊人，智足謀多，膽量胞身，本藩甚可憂也！」不知平南王失了阿書泥，將用何計破敵？且聽下回分解。
