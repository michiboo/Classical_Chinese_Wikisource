
　　且說潮城南門內，四目井近鄰一人，姓林名起忠，娶妻謝氏，以經紀過活，往棉湖販糴小麥一百餘石，回家將近潮城，被清營小軍拿祝叱曰：「你等定是劉進忠城中軍卒，押這小麥，欲販入賊城做糧食的。」起忠曰：「是城中良善百姓。這小麥欲販入城中，生理髮售，安是賊糧？」清軍曰：「不管真假，拿你見千歲發落。」小軍帶到入帳跪稟此事始末。平南王曰：「可將他帶來。」小軍即出，將起忠押至帳前跪曰：「千歲爺在上，小人叩頭。」平南王曰：「你是何等人色？姓甚名誰？這小麥是何處來的？一一從實說來。」林起忠稟曰：「小人是潮城南門潮城內人氏，姓林名起忠，祖代良善，以經紀為業。現今身上尚戴有數簿為據，請千歲詳察，開恩釋回。」就將數簿獻上，平南王自展開一看，歷來日子貨件，心中明白，對林起忠曰：「你既是良民百姓，本藩豈忍害你，如今本藩有一件密事，命你建功，功成之後，你們自有封賞，未知你肯擔承否？」起忠曰：「啟千歲，小百姓是個愚民，恐做不來，有誤大事。」平南王曰：「非是別事，本藩奉旨討賊，至今不知成功；你等是城中人民百姓，本藩放你回家。這小麥進城，我命八員大將假為腳夫與你挑這小麥進城，暗藏你家中，是夜本藩領眾將攻取賊城，可在你家中為內應，成功之日，自有封賞，未知你意肯為否？」林起忠聞言大喜，答曰：「千歲有令，安敢不遵行。」平南王乃喜，遂令高道周等八將，假為腳夫，挑小麥入城，密囑曰：「你等今晚二更時分，」可如此如此，「不得違令！」八將依令，即令林起忠領此八人到舟中挑麥入城，藏在起忠家中。遂與其妻說知：「貴客到來，須當設席款待，飲酒談心。」又說潮城南門外，有一賭錢漢子，謝姓名二，自先腳上生了惡瘡，其臭無窮，人人呼他別名為臭腳鬼，頗有勇力，專習棍棒武藝，為因賭輸了錢，聞知林家姐夫往外經紀回歸，要與他借多少銀錢。是日至姐夫家中，起忠夫妻見阿舅身穿得衣衫襤褸，未免有失姐夫體面。姐姐對二舅言曰：「你身衣襤褸，不如姐姐安排二味蔬菜一壺美酒，與你在廚房自飲如何？」阿二心中自思，我等窮苦，看不在他夫妻眼中，本欲不食，無奈腹中饑餓，只得忍耐，說道：「隨便都好。」坐下自飲。
　　林起忠到廳上，陪諸位將爺，飲得酩酊大醉，八將大言大語。薛武說：「我等奉千歲之令，假為腳夫，挑麥入城為內應，須待三更時候，大街放火為號。」金大山說曰：「千歲令我將南門關斷去鐵鎖，開門放外面大隊軍馬入城。」高道周言曰：「我等八人，奉千歲密令在大街火起，劉進忠為著人民百姓失火，自然親到大街前來打滅燈火，我等六人將劉進忠擒捉。」
　　鄧春曰：「我想今晚若能成功，眾位將軍，各有封賞。」說說笑笑。
　　謝阿二在隔壁廚房吃酒，句句聽得明白。飯畢，起身與姐姐取多少錢，別了姐姐，出門外去。姐姐閉門回內，謝二離了林家門首，一直溜至鎮府前來，一頭行一頭想，此貴客原來乃是內應旗軍，姐夫看我阿二不在眼底，我須到劉大人處報信，看他如何？即進帥府，頭門軍官叱曰：「你這閒漢，敢來亂闖！」
　　謝二曰：「我等有緊要機密事，欲報與大人得知，煩你引進。」
　　把門官即傳遞到劉鎮面前報知，劉鎮聽有機密事，遂命請軍師參謀元帥眾將齊到內堂，一面命鄭胡儒、薛灶子將那漢子帶入堂上來。二將走出府門，將漢子身上搜查明白，引他進入內堂，謝二口稱：「大人在上，小人叩頭。」劉鎮曰：「你這等何處人氏？何姓何名？今日沿夜到此，有甚機密事故？」謝二曰：「啟稟大人得知，小人住居南門外，姓謝名二，別號臭腳鬼，因我姐夫林起忠私受平南王之命，領有八個清將藏在家中。今夜三更時候，欲將大街放火為號，隨往南門斬斷鐵鎖，大開城門，放大隊清軍入城。」劉鎮曰：「此是機密大事，你安能知道？必有緣故。」謝二曰：「小人聞我姐夫經紀回家，我到姐姐家中相訪，當午留在廚下自飲，眾旗奴在廳上飲酒，不防小人在那邊他自言自語，小人句句聽得明白，故此忙忙奔走來報大人知道，請大人速速來去拴住眾旗奴。」劉鎮聽說，文岳亦已到堂上，遂向軍師曰：「如何調遣？」文岳即命莫朝梁領馬步軍大將四十員帶軍兵四十名，謝二引路往南門下林起忠家中捉拿八員清將，並林起忠一家老少。不可走漏消息，毋得違令。」
　　莫朝梁領命帶軍兵臭腳鬼引路，速奔南門四目井邊前來，把將林起忠一家團團圍祝眾清將在廳上酒飯未畢，忽聽外面人聲鬧鬧，吃了一驚。
　　林起忠速取竹梯爬上瓦面觀望，見妻弟謝二領軍馬圍住，慌忙下來，叫聲：「不好了！事情已破，劉進忠的軍兵把我家團團圍住，鐵桶一般，怎生是好？」眾旗將曰：「眾位將軍，事已至此，大家可先奮勇殺出。」林起忠合家，驚得魂飛魄散，謝氏著忙投井而死。
　　莫朝梁傳令眾軍將林起忠一家周圍，放火燒起，高道周等八員旗將，見賊軍放火趁勢殺出，被莫朝粱與眾將砍為肉泥，張暢開、謝宗等殺入裡面，將起忠全家殺戮。莫朝梁令眾軍兵打滅紅火，切不可傷害鄰居人家，將餘火已經打滅，收回軍兵，進入內堂繳令。
　　劉進忠大喜言曰：「啟軍師，今夜清軍必然前來攻城，用何計以破之？」文岳曰：「啟主公，貧道今夜將計就計，引軍入城，將他殺戮一陣，管教旗奴喪膽。」劉鎮聽說大喜，軍師升帳，即召眾將進帳聽令，片時各各兩旁豎立，即命何元帥上帳聽令曰：「元帥，命你領余國寶、崔雄榜、陳友美、梁成龍、張金星、林五常、劉成都、鄧陽江、梁朝紀、陳漢中、朱中原、李順天、石飛龍、楊智勇等，帶軍兵二千，往南門外左邊埋伏，聽信炮聲響，展動伏軍，截住旗奴歸路，殺戮一陣，不可違令。」
　　軍師又令馬甘泉上帳聽令曰：「將軍，命你領溫岳川、程國英、許定國、許定邦、張景揚、劉星光、高文勇、朱江、林元炳、林元成、陳文紹、徐良國、吳永錫、吳吉宗等，帶軍兵二千，往南門外右邊埋伏，聽信炮聲響，展動伏軍，截住旗奴歸路，殺戮一場，不得違令。」軍師又召莫游擊上帳聽令曰：「將軍，命你領蔡長高、林紹基、趙世春、丁朝鳳、石志昂、林永清、陳文禺、楊興寧、邱振威、李玉清等帶軍兵一千，聽號炮聲響，殺出東門外接應，不可違令。」軍師又召朱廣龍上帳聽令曰：「將軍，命你領李有祥、朱光、張元長、蘇廷傑、彭其保、陳興泰、王中和、王中佐、童昆崗、鄭世俊等帶軍兵一千，聽號炮聲響，殺出西門外接應，不可違令。」軍師又召詹兆奇上帳聽令曰：「將軍，命你同李雲貴領步軍四百名至大街尾頭亭巷口，掘開陷坑，深與闊各一丈長約二丈，上面蓋浮土，火速往辦不可誤令。」軍師又召黃啟明、施名義二將上帳聽令曰：「將軍，你領軍兵一百名，先往大街尾，令開鋪人民將鋪內貨物搬移，放火為號，引軍入城，你等速速至南門敵樓上施放火號，炮聲一響，使各處埋伏眾將殺出，不可違令。」軍師又召曾大雄、鄭玉連二將上帳聽令曰：「將軍，命你領翁喜等二十四將帶軍兵二百名，往南門內四目井邊埋伏，待至三更時候，聽火炮聲響領軍兵截住旗軍，殺戮一陣，不可違令。」軍師又召彭光輝、黃禹列上帳聽令曰：「將軍，令你領陳殿等十八名英雄帶軍兵二百名，往南門內左畔埋伏，待至三更時候，聽號炮聲響，領軍截住南門邊旗將旗奴殺戮，不可違令。」又召標騎大將軍楊維傑上帳聽令曰：「將軍，命你領鄭胡儒、薛灶子等三十六名小英壯帶領軍兵二百名，往大街狀元亭巷埋伏待至三更時分，見大街尾火起，聽火炮聲響，領眾將軍兵，從大街直殺落下面，把旗軍殺戮一陣，不可違令。」文岳又召郭三坤、郭三元上帳聽令曰：「二位將軍，命你等帶軍兵一百名隨貧道到南城上掠陣。
　　郭家兄弟依令一旁侍立，軍師調撥已畢，出帳與主公進內堂入席，暢飲數杯。所有奉令者，各各準備行事：詹兆奇李雲貴等，令帶兵四百名至頭亭巷口，將大街之中，掘開陷坑，裡面準備大炮、利器、缸片等物，上面蓋浮土安排，火速辦妥，入內繳令。軍師曰：「二位將軍，命你領軍兵一百名，到於南門，候三更大街尾火起，大開南門，放旗軍入城，聽火炮聲響，你等把旗軍截住歸路，不得違令。」黃啟明、施名義先帶五十名軍兵，往大街尾，命左右鋪戶人民知道：「你等可速速將店內貨物搬移，我等今晚二更後，便將街坊放火，恐有傷害，預先準備，免致臨時失誤。」眾鋪戶人民聞知，各紛紛檢點。不在話下。
　　且說清營平南王，召眾將入帳聽令，各營將到齊帳前，參謁已畢。平南王召袁州總兵官鄭順義上帳聽令曰：「鄭將軍，令你領汪大海等十將，帶軍兵二千，為前隊。」又召雷瓊總兵官吳和龍上帳聽令曰：「吳將軍，領大將湯志雄等十將，帶軍兵二千，為二隊。」又召虎門總兵官周德勝上帳聽令曰：「周將軍，命你領大將劉國佑等帶軍二千，為三隊。」又召錢壙總兵官王國棟上帳聽令曰：「王將軍，令你領大將彭德山等十將，帶軍四千為合後接應。」平南王自領帶軍將一萬，為中軍帥隊，調撥已畢，平南王親密囑諸將曰：「諸位將軍，靜候定更後，遙望城中有火光衝起，你等前隊當先殺入南門，直抵總鎮府，擒捉逆賊劉進忠，不可違命。」眾將齊聲領命。
　　再說何元帥與眾將未及定更，催令馬甘泉來隊，軍馬靜靜悄悄出了南門往城外左右埋伏。黃啟明施名義二將，奉了軍旅密令，待至二更在大街放起火來。那火炮沖天，黃啟明等二人，隨即奔到南門敵樓上，施放號炮。不在話下。
　　且說平南王親自領軍將浩浩蕩蕩奔至潮城而來，望見城內火光沖天，心中大喜，傳令鄭總兵前隊軍馬，殺進城中。
　　鄭順義領將當先，殺到南門，見城門大開，令眾軍將，殺進城中。旗軍一齊叫殺，爭先入城，直衝大街而上。鄭總兵押殺入城南門，不見高道周、金大山等到來接應，遂有疑慮，乃奔上前至頭亭巷口，一聲撲通響亮，旗軍墜落陷坑者，不計其數；而未墜見者大驚，退出。
　　那敵樓上望見頭隊中計，即將號炮放起，各路伏軍一齊殺出。何元帥與馬甘泉參將，左右二軍，將吳和龍第二隊，截住歸路並力殺戳。此時城中內外各路，左右前後軍兵齊至，將墜落陷坑的旗軍，弔出大殺一場，殺得屍橫街道，血流滿巷，叫殺叫慘，炮聲把耳響聾了。
　　平南王聞知前軍中計，吃了大驚，隨即傳令，後軍王國棟退走，鄭順義丟去頭盔，用出平生之力，冒死回頭，直殺出城。
　　楊維傑等三路軍馬，合為一處，追殺出城。何元帥見旗軍逃走，領眾將放箭追趕。
　　鐘文岳在南城上掠陣，傳令鳴金收回軍馬入城。何元帥等看見旗軍逃走，鳴金收軍，領眾兵回城，來至帥府繳令報功。
　　劉進忠大喜，命排筵宴，與軍師元帥眾將等歡飲。按下不表。
　　再說平南王收軍敗回營中，查點軍將，失去四千餘人，失去大將十餘人。歎曰：「本藩料定今晚成功，誰知反中賊人之計。」劉秉權曰：「謀事在人，成事在天，命也。」這事按下分說。
　　劉進忠見謝二頗有膂力，留他在帳前聽用。越數日，三位參謀來內堂，請主公出堂商議軍事。劉鎮聞請，即出見曰：「諸位明公到來，何事教道？」蔡賜平曰：「啟主公得知，平南王軍馬未退，煩請軍師，定其良策。」劉鎮便向軍師言曰：「平南王紮營沙洲，令我等食不甘味，寢不安眠，祈為早定妙策，以破敵軍。」文岳曰：「啟主公，沙洲大軍約有十餘萬眾，如何退去？」劉鎮駁曰：「前日鱟山軍兵十八萬，軍師不過定一計策，一鼓而濟南王全軍俱沒，何況今日平南王十三萬乎！」
　　文岳曰：「主公有所不知，平南王比濟南王不同，鱟山軍兵，雖是十八萬，我等有東都福建烏山三路軍馬，到來相助，如今潮城，雖勇將如雲，而軍兵不滿三萬，叫貧道怎麼樣施為？」
　　蔡賜平曰：「啟軍師，我等有個舊人，乃是揭陽炮台石牌鄉人，蔡姓名登高，字清雲，身居文學，雖無孫吳之才，而機謀轉變大有過人之處。我等修書一封，命人送該鄉，請他前來，以幫半臂之力，並說石牌蔡姓宗親到來助戰，有何不可？」文岳曰：「即是這等，請主公召眾將入帥府議事，可如此如此，貧道自有良策。」劉鎮依軍師之言，命眾將入帥府議事，眾將聞召，即至內堂見主公曰：「今召我等入府，有何遣調？」劉鎮曰：「諸位將軍，自我等起動干戈以來，全仗軍師之妙策。荷蒙諸公之英勇，使旗奴聞風喪膽，軍威大振，眼前平南王大軍十餘萬，紮營沙洲，困迫城池，我等坐臥不安，未知諸公有何高見，退卻眾旗軍將？」眾將言曰：「啟主公，濟南王十八萬軍兵，全仗軍師奇策，我等振臂一呼，使他全軍俱亡眼前。沙洲旗奴不過十餘萬，何足懼哉？軍師有令調遣，我輩踏湯赴火，披肝裂膽都是不辭。」文岳在旁言曰：「眾位將軍有所不知，鱟山旗軍雖然多有數萬，我等有東都福建烏山三路軍馬，來相輔助，如今諸公如雲，軍兵稀少，叫貧道怎麼施為？」蔡賜平曰：「啟軍師得知，小可修書一封，命人往揭陽炮台，說請石牌蔡姓宗親，前來相助。」鐘文岳曰：「明公貴族宗親，能有幾多？」
　　言未畢，一將厲聲言曰：「啟軍師，小軍不才，亦有宗親在圖濠鄉，說請宗親到此相助。」眾視之，其人非他，乃水裡龍大兄曾仲也。眾將聽見曾仲說出宗親言語，各各起身，齊聲言曰：「曾仲大兄，既有宗親之誼，我等豈無家族之親？」文岳聽見眾將所言，心中大喜曰：「既係這等，諸公請回，明日可上堂聽令，管教平南王十三萬旗軍，一鼓而荊」眾將依令退出，文岳告回，安過一宵。
　　次早即進帥府傳令眾將，至帥府聽令。眾將齊至，見軍師言曰：「沙洲十數萬之眾，全在今朝，仗諸公說請家族，與宗親之力。」眾將齊聲曰：「願依命而行。」文岳命孫友義上帳聽令曰：「命你往揭陽說貴族京岡孫義民到來，破敵論功加賞，無得違令。」又召吳勇武上帳聽令曰：「將軍，可往揭陽說貴族曲溪吳諸義民到來相助，無得違令。」又召吳玉川上帳吩咐曰：「將軍，可往北炮台說貴族新寨吳諸義民到此，助陣有功賞賜，無得誤令。」又召蘇文海上帳聽令日：「將軍，可往海陽後隴蘇說貴族義民到來退敵，不可違令。」又召蔡世傑上帳聽令曰：「將軍，可往海陽說貴族郊下蔡諸義民，到此破敵，不可違令。」又召蔡坤上帳聽令，蔡坤上前行禮。蔡賜平曰：「宗兄，我等有書一封，命你齎往炮台石牌鄉，送交蔡登高秀才，前來相助，並請石牌宗親到來助戰，不可違令。」又召陳吉和上前聽令曰：「將軍，可往揭陽竹橋，陳請諸宗親到來助戰，無得違令。」又召陳茂和上前聽令曰：「將軍，可往揭陽，說溪南陳貴族到來助戰。」又召陳金生上前聽令曰：「命你前往普寧，說紅山陳諸貴族至此破敵，不可誤令。」又召謝奇峰上前聽令曰：「你可往炮台之桃山謝諸貴族到此相助，不可違令。」又召李阿定上前聽令曰：「將軍，可往揭陽說尖山李諸貴族，至此退旗軍，不可違令。」又召方報上前聽令曰：「將軍，可往海陽說丁町方諸貴族，來破旗軍，無得誤令。」又召林永貴上帳聽令曰：「將軍，可往揭陽說潮林寨諸貴族來此破旗軍。」又召曾可州上前聽令曰：「將軍，可往海陽說金砂寨諸宗親，到來相助退敵，無得誤令。」又召曾仲上帳聽令曰：「將軍，義氣深重，機謀過人，可到澄海圖濠鄉，請宗親到此助陣，不可誤令。」曾仲曰：「軍師不用掛懷，圖濠宗親包管在阿仲身上。」又召洪隆光上前聽令曰：「將軍，可往揭陽，說白塔洪諸宗親，至此助戰，無得違令。」又召劉喜上前聽令曰：「命你往揭陽，請下林劉諸宗親，到此助戰，無誤我令。」
　　又召劉順上前聽令曰：「命你往海陽說溪口劉貴宗親，到此破敵，無得違令。」又召黃便上前聽令曰：「將軍，命你往揭陽登岡黃諸宗親到此相助，不可誤令。」又召許文忠、許文憲兄弟二人聽令曰：「可往海陽，說宏安寨許貴族到來相助，不可誤令。」又召許阿石上前聽令曰：「將軍，可往饒平縣隆都，請四鄉許姓宗家，前來助戰，不可有誤。」又召薛灶子上前聽令曰：「命你往揭陽後圍薛說宗親到來退敵，不得有誤。」又召趙元上前聽令曰：「命你往潮陽南溪趙說貴族宗親到來助戰，不可誤令。」又召馬九上前聽令，趙龍疾趨上前叫曰：「軍師，我潮陽山門城，趙家宗親數千人之多，軍師緣何不遣小將前往？」
　　文岳曰：「將軍，你之貴族，係過海，未敢動擾，目前自有重用。」趙龍唯唯而退，馬九上前施禮。文岳曰：「命你可往揭陽福江馬說貴族宗家，到來助戰，不可誤令。」文岳又召鄒可玉參謀上前聽令曰：「鄒明公，你可裝為卜卦先生，領眾將往西路，說請各鄉義民，無得違令。」又召徐奇亮上前聽令曰：「徐明公，可假為地理先生，往路東幫說諸將，請各鄉義民前來相助，不可違令。」又向徐、鄒二位囑咐曰：「二位明公，可聽我言，」諸義民可如此這般，「受計，投於清營。」鄒徐二參謀領命。文岳曰：「眾將軍，明日起身，你等或為經紀，成為人民，抑為農夫，或裝樵夫，悄悄出城，不許聲張，眾將領命。正是：妙算不讓孫武子，神機還類漢留侯。
　　文岳又召南澳標旗將軍楊維傑，領軍兵一千，鎮守甜蘆山，找換都司董萬年與軍兵回城。軍師分撥已定，起身告退，各各回歸。
　　次日平明鄒可玉與徐奇亮同眾將裝扮出城，分東西兩路前去。這且按下。
　　且說平南王令虎門總兵周德勝，領將帶軍，攻打潮城。
　　周領大將劉國佑等，帶旗軍四千名，直抵南門搦戰。
　　城上小軍報入帥府，劉鎮請軍師安排。文岳傳令眾將，將城上加添箭石，小心緊守，雖清軍有耀武揚威，我等只是按兵不動。周總兵一連三四天辱罵，至午後收軍回營，平南王問劉撫院曰：「劉進忠只不出城迎敵，怎奈他何？」劉秉權曰：「啟千歲，明日起大隊軍馬，眾將拼力攻打。」平南王聽劉撫院之言，明日升座中軍帳，令周德勝、吳和龍、王國棟各領軍兵五千名，分為東西南三門，攻打賊城。三員總兵，依千歲將令，各領帶軍兵，殺至城下，放他攻擊。城中眾將，以及軍兵，按住不出。
　　清軍殺到城邊，城上箭石如雨，清軍不敢進前，辱罵至午後，各各鳴金收軍馬回營。按下不表。
　　且言鄒、徐二參謀，奉軍師之命，領眾將分為東西兩路，游說各鄉義民，或本族者，或宗親者，或附近鄉鄰者，都去游說。
　　過了二十餘天，鄒可玉游說已完備了，即命薛灶子往東路打探徐奇亮消息。薛灶子領命前去，尋見徐參，亦言游說完好。
　　約齊同一處，共約三萬二千餘人，內中有十六名豪傑。
　　京崗多孫武，桃山鄉謝贊飄、謝贊勤，興山鄉李思春，潮林寨林仁光、林仁亮、林仁度，下林鄉劉見泉，登岡鄉黃通、黃道，後圍鄉薛福，龍砂鄉江朝容，福江鄉馬孟金、馬孟全、蔡坤，奉了蔡賜平之命，齎書到炮台之石牌鄉請蔡青雲秀才；並說宗家義民豪傑蔡敬逢、蔡敬遇。計共一十六人，與三十三員大將，共四十九條好漢。
　　鄒、徐二參謀，與蔡青雲商議，立起旗號，望沙洲軍營前來。義民將近沙洲地面，清營遠探，飛報入中軍王營，平南王在帳中，與劉撫院、聶布政商議攻城之策，探軍至帳前稟曰：「啟千歲得知，後面離營三十里，來有大隊軍兵，不知何處軍馬，欲往何方，旗號上大書助清滅寇，以安生靈。」平南王聞報，命周總兵往後面查看何處來的軍兵，令他暫且扎住，叫為首一人，帶他至帳前盤問。周總兵德勝僅帶小軍五十名，行至後面，見那隊軍兵大喊一聲曰：「你等何處來的軍兵？欲到哪裡？」為首一人進前答話，鄒可玉、徐奇亮二人進前，見一員清將，坐立馬上，威風凜凜，鄒、徐二人拱手曰：「將軍請了。」
　　周德勝見隊中閃出二人，係是斯文裝扮，亦拱手曰：「二位先生請了，啟問先生，這軍兵哪裡來的，欲往何處？」鄒、徐曰：「啟將軍得知，我等乃係潮州良民百姓，今已說得各鄉義民，共有三萬餘眾，來助千歲破賊。」周總兵曰：「既是這等，可將軍兵暫且扎住，你們隨本帥到營中，見千歲答話。」鄒、徐二人領命，令軍兵扎住，遂跟周總兵，來到沙洲中軍王營，行至營門。周總兵曰：「二位先生且住此，待候本帥稟知千歲，然後請見。」鄒、徐二人領納，立於營門等候。
　　周總兵入帳前見平南王，將軍事稟知。平南王曰：「召他入見。」二人入帳見平南王，口稱：「千歲在上，鄉民拜見。」
　　平南王曰：「你等何處人民？姓甚名誰？作何經紀？這等軍兵，是何處人？欲到哪裡？質實說來。」鄒可玉曰：「啟千歲得知，小可是潮陽縣西蘆人，姓尚名明正，字公道，平素以賣卜度生，周流四方。」徐奇亮曰：「稟千歲，鄉民亦是西蘆人氏、姓周名旋，字四敬，一生游於江湖，擇地理過日，前日回鄉，幸有友人相邀，說請眾鄉人民，共有三萬二千餘人，來助千歲破賊。」
　　平南玉聞言，向劉撫院、聶布政曰：「二位先生，這等義民到來，還是將他收下，還是將他不收？」劉撫院曰：「啟千歲，依愚之見，不可收他，方是正理。前日濟南王領大軍到此，都無義民軍兵到來相助。如今我等軍馬，到潮計有五個月餘，亦無義民軍至此，今忽有這等軍兵至此助戰，恐怕其中有詐，我想劉進忠帳下，這些賊人，詭計多端，千歲切不可收用。」平南王曰：「監臨之言是也。」傳令左右，將他二人押出營門斬首示眾米報。左右眾將把二人用索捆縛，鄒、徐二人呵呵大笑曰：「千歲擅自無故屈殺良民。」平南王曰：「非是本藩屈殺良民，我觀你等，不是良民，定是劉進忠帳下之人，詐來投軍，實係來探我營中虛實，故以將你斬首，有何屈殺？」鄒可玉曰：「千歲差矣！我等若是劉進忠帳下賊人，來探虛實，不過一二人而已，何用許多軍兵，即此可見其非奸細矣！望千歲詳察。」
　　平南王曰：「你等既是良民，本藩軍兵到潮，迄今有幾月之久，並無義民至此，今日你等忽來相助，其中必然有詐。」鄒可玉曰：「我等流走江湖，常不住家，緣因前日回家，適逢友人相邀，說出劉逆反叛，殘虐生靈，故向義急公，又說各鄉義民來助千歲破賊，只望成功之日，有賜封賞，誰知千歲疑忌，將我等殺戮。我想人生在世，公侯將相，終歸一死，亦何足懼，但恐人民百姓，聞知千歲屈斬良民，人心埋怨，望千歲詳察之。」
　　徐奇亮答曰：「今日我等，請得各鄉義民來助千歲者，正要以正克邪，保全潮郡生靈，並來獻其地圖，只望封賞，誰料千歲不信於人，將我殺害，我思死者，人之終也，何足痛哉！」聶布政曰：「啟千歲，聽他所言，甚是有理，未知他來獻地圖，是何地圖？千歲可問個明白，看他如何應答，若有差錯，殺之未遲。」平南王曰：「參謀言之有理。」隨即叫退左右，命二人賜坐。鄒、徐二人言曰：「謝千歲赦殺之恩，鄉民感激無盡，安敢有坐？」謙讓一回，只得兩旁坐下。徐奇亮將身上取出一幅地圖，進上左右隨駕官，將他地圖披於案上。平南王、劉撫院、聶布政三人展開一看。問曰：「此係何處地圖？」徐奇亮曰：「這是潮城的城池地圖。」平南王曰：「此地圖是什麼形勢？」徐奇亮曰：「潮城乃是關刀形勢之地。」平南王曰：「何為關刀形勢之地？」徐奇亮曰：「南門是刀尖，西門是刀口，東門係刀叉，上水門、竹木門、下水門此三門係刀背，金山係閘口，北門堤係刀棒，竹竿小係鐵錐。」平南王曰：「請問先生，若欲攻取，從何方攻之？」徐奇亮曰：「依形勢觀之，可從東門南門攻打，就能成功；若從西門攻打，不能得陷。」
　　平南王與監臨參謀，聽他所說，滿心歡喜，呵呵大笑曰：「二位先生，可將後面義民軍，進至我營，後面紮營，明日再作商議。」令周總兵將義民軍，與我後營相連，命將糧米物件，搬至義民軍營中應用。
　　周德勝領命，同尚、週二位，到後面安營下寨，紮至黃昏時候方畢。周總兵入帳繳令。
　　欲問鄒、徐二將在清營中如何施為？請聽下回分解。
