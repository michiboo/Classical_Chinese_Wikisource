
　　話說當時劉太公氣得昏迷，不省人事，劉鎮同子兒定玉，把太公扶住，救解片時方醒。劉鎮曰：「勸父親須當保重身體。」
　　定玉曰：「啟公公，叔父如今已亡過，死不復生，公公年紀高邁，宜當保養貴體為重。」太公流淚曰：「我兒，如今你弟靈柩安在何處？」劉鎮曰：「稟父親，靈柩安在湘子橋頭寧波寺中。」太公曰：「既是在這裡，為父欲到寧波寺內看進義棺柩。」劉鎮即令隨役伺候。」太公叱曰：「欲到寺中，公孫父子步至，何用難為他人？」劉進遵命，安備祭禮，同子兒定玉扶著老太公步至寧波寺中，寺僧迎入禪堂坐定。獻茶畢，引至次兒棺柩，放聲大哭。哭得號天慘地，觀者亦皆淚下。定玉擺開祭禮奠祭畢，勸公公回府。太公忍淚回至帥府，劉鎮設席以待父親，太公強飯數杯宴畢。劉鎮請出明主冠誥、龍袍、玉帶、皂靴，獻上父親，太公觀這物是明朝冠帽，問曰：「我兒，此等袍服，從何而來？」劉鎮曰：「稟父親得知，我弟無辜被鄧、於二奸奴所害，子兒欲報此仇，因此反清為明，降於東都藩王，蒙恩封兒為寧粵大將軍、鎮潮兵馬大元帥，而今敕命誥封，送上父親。」太公曰：「我兒，你弟已死，亦是天數註定，今不能復生。你可思大清天下，一統山河，明朝氣數已盡，鄭成功征討赤毛番，置為東都，僅此一片地方，兒你鐵總兵不作，情願要作紙將軍。我兒，父母生你兄弟二人，不幸進義已死，今日只你一身，無得淺見，若是聽順為父之言，棄邪歸正，就是行孝之子，不聽我言，乃是忤逆之兒，你父亦不久住任中。」
　　劉鎮曰：「父親呵！古云：兄弟是手足，若是冤讎不報，非大丈夫。」太公曰：「胡說！既知古雲，為臣不可不忠，為子不可不孝，」劉鎮曰，「子兒是明朝武舉出身，今已反清為明，何為不忠？大丈夫一言既出，駟馬難追。」太公曰：「大膽的匹夫，這般忤逆，不聽你父言語，恐怕後悔太遲，速早安排夫馬，送進義靈柩同我等回歸家鄉。」劉鎮曰：「子兒遵命。」
　　就擇第五天吉日行程，這日著命千總林五常送太公至三河壩方回，不在話下。
　　只說劉太公此番回府，即修奏章，趕先達部，奏知天子，備陳逆子劉進忠在潮州叛反事情。後來劉鎮在潮謀舉大事不成，入京問罪，斯時劉府老小全眷，不用受害，釋放寧家。這是後來之事，是劉太公之有見也，按下不表。
　　再說劉鎮自送父親回鄉之後，常與眾心腹在內堂會宴，講論起動干戈之事。潮城內文武眾官，略略頗有風聞，各都愴惶驚恐。不久消息傳至公府，於國璉知了這事，忙到鄧都統府內，將事稟知乾父。鄧光明命人去請湯加備都統到來。
　　湯見鄧有帖請，即至鄧府相見。於國璉將劉進忠反叛之事，稟知湯都統曰：「既是如此，可會眾將入公府，稟知千歲。」
　　光明曰：「說得有理，事不宜遲，即到公府參見千歲。」沈公曰：「你等齊入府內，有何事故？」鄧光明只得將劉進忠反清事明，逐一稟知。公爺聞言，吃驚非小曰：「進忠若降東都鄭成功，不久潮城必有變亂，如今你等怎麼主張？」於代子曰：「啟千歲，依小將愚見，可先將劉進忠擒住，打落囚車，解往京都見駕議罪，方保無事。」公爺曰：「今用何計捉他？」於代子曰：「欲拿逆賊劉進忠，小將有一計策，千歲命人報知各署知道，傳報京都詔諭密到公府，令眾文武官員，明日齊集開元寺會議，開讀詔書。我等先點三百名旗軍，先到開元寺內埋伏。千歲領眾將官，預先至寺中，各身暗藏短兵器。這劉鎮定無準備，若他來到寺中，將叛將生擒活捉，有何不可？」公爺聽說大喜，依計而行，即命旗軍傳遞各署報知。
　　眾文武聽報，各準備明早到開元寺行事。惟有知事吳科祥，見公府旗軍傳報，心中疑惑，尋思京中，若有頒行黃詔到來，塘報先至，眾文武署衙皆知，我等百官皆到十里亭迎接，怎麼私至公府，欲到開元寺中，文武眾官會議開讀，這是何故？原因屢有事與劉鎮不合，忖思了一回，想到此等事情，定是鄧、於二人奸謀有害劉大人之意，越想越真，倘若劉大人被二人所害，我等眾文武安得無罪？不如先去見汪道台商議。
　　主意已定，即至道衙進見汪道台，序坐。吳府曰：「啟憲台，公府可有什麼事至此傳報麼？」汪道曰：「早間千歲命人至此，報說京都黃詔到來，公府約明日眾文武官員齊集開元寺中會議，開讀詔書，我等理當準備。」吳科祥曰：「啟憲台，依卑府之見，若是朝廷黃詔到來，塘報傳接，先著各署衙報知，我等百官皆出城十里亭迎接，怎麼私至公府？明日欲眾文武會議開讀。既欲開讀，眾文武聽宣，何用會議？論此一事，其中必定有詐。」汪道曰：「黃詔大事，安敢有詐？」吳府曰：「卑職尋思這事，恐是鄧、於二奸賊的計，謀害劉大人無疑。」
　　汪道聞言醒悟曰：「太府之言是也！如今怎麼計較？」吳府曰：「啟憲台，待卑府先通知劉大人，預早準備。明日我等早早到開元寺中，可為照應，諒亦無事。倘若劉鎮被鄧、於二奴所害，我等眾文武豈能無罪？」汪道曰：「太府所論無差，須先通與劉大人得知。」吳府依命起身，直至帥府入見。劉鎮曰：「未知老先生降臨，有何指教？」吳科祥曰：「啟問大人，早時間可有什麼消息到帥府否？」劉鎮曰：「吳老先生，早間沈千歲傳報黃詔來在公府，明日早辰文武官員齊到開元寺會議開讀。」吳府曰：「啟大人，卑府暗中細想，刻刻留神，若倫有黃詔到來，驛塘必先報知，何為私至公府？其中必定有詐。」
　　劉鎮曰：「老先生此言說錯了，黃詔降下，係朝廷大事，豈可有詐？」吳府曰：「卑府先見道台商議，恐是鄧、於二奴有陷害大人之意。」劉鎮聽著吳府之言，愴惶失色，腳踏不穩，手亂無處，做聲不得，良久言曰：「老先生之言，頓開本府茅塞，蒙老先生再造之恩，何以報答？」吳府曰：「說哪裡話來，大人明日到開元寺中，觀看卑府眼色行事，我應與道台自當照應，諒亦無妨。」言畢起身告退，上轎回府衙。
　　於是劉鎮即傳召眾心腹楊把總等到內堂商議，眾等聽大人有召，即入帥府內，見劉鎮把將吳府言語，備細說一遍：「為今之計，未知楊先生有何主見？」飛熊曰：「啟大人，依小把總之見，明日大人若不到開元寺赴會，這是忤逆聖旨，若到寺中，定落鄧、於二賊圈套。」劉鎮曰：「如今先生有何良策？」
　　飛熊曰：「大人明早欲赴開元寺會議，可先命守備林紹基領兵一百名，同把總詹兆奇助戰，又令守備蔡長高領兵一百名，皆小把總助戰，齊到開元寺兩頭接應；況寺內有汪道台，吳知府照應，諒亦無妨。」劉鎮見說大喜，命林、蔡二守備行事，眾等依命出帥府。不在話下。
　　只說於代子預早先點三百名旗軍，各執器械，靜靜到開元寺中埋伏，及至明日時候，城中文武眾官員，各整冠服朝衣齊來開元寺。公府沈千歲同左右二都統到客堂當中坐定，二都統眾將官依次侍立。汪道台等上前參見，禮畢。忽報劉鎮到來，汪道合、吳府眾文武至寺前相迎，鄧、於暨眾將齊至寺門觀看，預先截住迴路。
　　劉鎮方才馬到寺前，見文武齊集，即扣住了馬，方欲下鐙，見吳府睃汪道搖著頭。劉鎮會意，扣轉馬頭，便欲回歸，被於代子踏上大步，向前將他馬頭一把揪住，叱聲曰：「劉進忠，你今反清事明，走往哪裡去？」劉鎮被於代子一嚇，面如土色。
　　吳知府叱曰：「將軍未可動手，劉大人反清未露，叛在哪裡？」
　　鄧光明叱曰：「劉進忠事降東都鄭成功，就是叛賊，該可拿下。」汪道台叱曰：「有何證據？毋得妄作，誣賴大臣。」光明曰：「劉進忠反清事明，定留長髮。」命旗軍朝帽脫去，旗軍依命把劉鎮朝帽脫起，幸得劉大人頭是上日剃的，汪道與眾文武觀看大喜，齊聲言曰：「鄧大人，於將軍不可造次，未有實據，若誤害大臣，我等文武官，罪名非輕。」於代子曰：「進忠降了鄭賊，身中定穿有明衣。」令旗軍把劉進忠的胸襟解開，裡面俱是一色金鈕釦的清衣。汪道文武曰：「劉大人分毫無錯，鄧大人、於將軍休得胡作妄為，望於將軍放手。」眾文武紛紛叱曰：「害卻大臣，罪及我等，請於將軍釋手。」鄧光明、於國璉見眾文武言語紛紛阻滯，況兼劉進忠反情並無痕跡，難以下手。遂將馬頭一放，劉鎮轉過頭，加上三鞭，放好戰馬，望前奔走，走至開元寺巷口，守備林紹基、蔡長高同詹、楊二把總接著，保回帥府，入衙不在話下。
　　只說於代子放了劉進忠回歸，與鄧都統眾旗軍入寺內，見千歲將事稟知，此際會議不成，公爺一齊回衙。汪道台、吳知府同到帥府入見劉鎮。劉鎮稱謝曰：「本鎮今日若無憲台同吳老先生二位鼎力搭救，定遭鄧、於二賊所害，恩高德厚，改日自當報答。」汪道、吳府曰：「說哪裡話，吉人自有天相佑，我等有何能，恭喜大人今日康安，官民之福。」劉鎮曰：「全仗二位再造之恩，銘刻於心。」汪道曰：「豈敢！大將軍自有八面威風。」劉鎮設席款待，汪道、吳府告退回衙去了。不表。
　　再說公府右都統湯加備府內設宴，請左都統鄧光明、於國璉會飲。鄧、於聞召赴宴，湯加備曰：「啟兄長，我想前日開元寺中，擒拿進忠不得，來日此事定有變亂，未知二位有何高論？」於代子曰：「今日逆賊若不早除，將來潮城干戈起動，我等須當提防，先拿進忠，後捉叛黨。」鄧光明曰：「當時我觀眾文武官各都言語，紛紛鬧說，惟中有進忠的中軍官李成功，怒眼睃著劉進忠，暗暗無言，此人定與進忠不睦，欲除進忠，須請李大廳到署內，探他口意如何？」湯加備曰：「兄長，說得有理，依策而行。」當時各告退回衙。
　　又說鄧都統明早命人去清李大廳。李成功見召，即至鄧署中入見鄧光明曰：「未知大人喚小將有何吩咐？」光明曰：「今日閒暇，敬設一杯酒，請將軍一飲。」李成功曰：「小將沒有半點微功，當受不起。」謙讓一回，入席宴飲，飲至半酣之間，光明曰：「本帥聞將軍文韜武略，可知當今天子駕前，誰人第一？望其指示。」成功曰：「豈敢！小將愚拙，蒙大人過稱。若論朝廷殿前王公甚眾，誰敢比及康親王老千歲，治國安邦的元老，這是第一員功臣。」光明聽說，哈哈大笑曰：「可見將軍高才，所論無差，皆我老千歲第一。再請賜教潮城之中，誰人第一？」成功曰：「啟大人，就算公府千歲，三歲孩童，豈有不曉公居第一？」光明曰：「將軍這話說錯了，若是我千歲第一，公府之人看不在劉進忠的眼內，依本帥論皆是劉進忠為尊，將軍莫非是進忠心腹，代他謙說麼？」成功曰：「啟大人，若論進忠之職，還在大人之下，安敢為第一？小將雖是標下，實非心腹。」光明曰：「這亦勿論，請問將軍，聞說進忠反清事明，降於東都鄭成功，其情真否？」成功曰：「只聞外間傳說，未有所見。」光明曰：「將軍何處聞來？」成功曰：「百姓謠說。」光明曰：「城中人民有說其情形，定是不差。將軍身居朝廷將官，須當早想良策，除卻逆賊，立建大功，自有升賞。」李成功曰：「啟大人得知，欲除進忠，小將有一妙計，管教進忠立刻可除。」鄧光明曰：「願聞良策，望其指教。」
　　成功曰：「稟大人，小將尋思，進忠越過數天，值逢壽辰之日，所有各內外營官，遠近到來稱賀。我潮中文武眾官員定到帥府壽，斯時大人可先命一心腹官員，前往慶壽，把那進忠行刺，逆賊定無準備，必當成功，有何難哉？」光明聞言大喜，問李成功曰：「將軍謀略雄才，賽過臥龍先生，遵依妙策而行，但是將軍身居副將，就可前去行事，除殺進忠叛賊，自然高升。」
　　李成功曰：「啟大人，小將將膽氣量力，須當一人相助。」鄧光明問：「是何人？」李成功不慌不忙，卻說出來。有分教：縣鄉引出仗義英雄，潮州聚起擊天好漢。
　　畢竟李成功說出什麼人來？且聽下回分解。
