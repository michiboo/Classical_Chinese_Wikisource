
　　且說劉鎮向鐘軍師說知：「清軍出省，不日可至潮州，如何禦敵？」軍師曰：「既係清軍出廣東省，請主公領軍將，就到葵潭地面拒敵。」又命馬參將保守潮州城池。劉鎮聽軍師所議，擇吉日祭旗，同軍師何元帥領馬步軍大將一百三十餘員，帶領軍兵二萬餘眾往葵潭拒敵，揭陽游擊李德俸，同知縣馮楚欽商議，城上豎起降旗，二人出城迎接劉大人軍兵。
　　到於普寧，千總張名高、知縣趙義州開誠擺香案相迎。劉鎮經過二處地方，秋毫無犯。大軍直抵葵潭，安營下寨。按下不表。
　　且說平南王同監臨劉秉權、參謀聶應謹領四兵總大將八十餘員，帶領軍兵十三萬，哨船二百號，大炮三十枚水陸並進，一路浩浩蕩蕩，軍馬至於牛母湖。小軍走至馬前報曰：「啟稟千歲，劉進忠領軍兵紮營在葵潭擋住我軍去路。」平南王聽報，傳令進軍至草洋安下營寨。
　　次日平南王升坐中軍帳，傳令袁州總兵鄭順義領大將劉國佑、湯志雄、汪大海、彭德山、陳深、鄧春共六將，帶軍兵三千攻打葵潭賊營，潮營探軍報知軍師，文岳聞報，令何元帥領將帶軍兵，出營迎敵。
　　何英領命，同眾將放炮，出馬營前，將軍馬排列陣勢。
　　遇鄭順義軍將亦到，看見潮軍擺成陣勢，即傳令列開。軍將持刀躍馬至陣前叱聲言曰：「反國逆賊，我等大軍到來，理當落馬受死，還領敗軍拒敵，該當何罪！」何英曰：「你等不知死的旗奴，可曉鱟山十八萬旗奴的骨頭未冷，你等又來湊死麼？」鄭順義大怒，縱馬舞刀殺來。何英出馬相迎，兩陣金鼓大擂，旗將劉國佑等殺出，潮軍溫岳川等進前接住交鋒。潮軍一擁而上，旗軍敵住，一場大戰，炮聲不絕，嘶喚喧天，鄭順義被何英殺得不能招架，回馬便走。劉國佑等見賊眾甚是利害，不敢久戰，隨引軍逃走。何英催動軍將，追趕數里，鳴金收軍，回營繳令。軍師大喜，設宴賀功。按下不表。
　　且說鄭順義敗回清營，計點損去軍兵約有一千餘眾，入帳伏地請罪。平南王言曰：「勝敗兵家常事，何罪之有？將軍請起。」鄭總兵叩謝起身。明日平南王令雷瓊總兵管吳和龍領軍將前去攻打賊營，吳和龍領命，即起軍馬直抵葵潭營前，列開軍馬，令眾軍兵叫戰。忽聽三聲炮響，潮將帶軍出營，將軍馬一字擺開，中軍帥旗之下，何英立馬叱曰：「你這旗奴，又來送死麼？」吳和龍大怒，縱馬進前，手執鋼刀直砍。何英舉起雙鉤鐮相迎，兩人放馬交鋒。一往一來，左衝右突，戰得天花亂墜，彼此交接五十餘合，未分勝負。旗將烏林保、金大山、高道周、陸甲四將，一齊出馬衝殺過來，潮陣朱廣龍、程國英、余國寶、董萬年、張金星、林五常六將進前敵住，兩陣交接，叫殺連天，金鼓大振，火炮射光。
　　鐘文岳出營前觀望，只見我軍難以取勝，傳令眾步軍大將，從西邊殺進。謝宗文殿左等，奮勇向前衝殺，殺入旗軍之中，把旗軍砍殺一陣，清軍陣中大亂，抵敵不住，各自奔躲。
　　馬林保等見軍兵潰散，不敢久戰，轉回本陣。吳和龍架開何英的兵器，跳出重圍，引軍退走回歸去了。鐘文岳見清軍敗退，即鳴金收回軍馬入營。按下不表。
　　且說吳和龍總兵，回到清營進前繳令。平南王聽說，眾將敗回，心中悶悶不樂，對劉撫院曰：「我軍兩次俱敗，未知監臨有何良策？」劉秉權曰：「啟千歲，今且按軍不動，等幾天後養成銳氣，點起大隊軍將，一齊協力，無有不勝之理。」平南王從其議，按住軍兵不戰。
　　且說鐘文岳一連數天，見清軍不出搦戰，與主公言曰：「旗軍這數天並無來此討戰，此係養軍之策，不日定起大軍前來攻打我營。貧道先挫他銳氣，使旗軍喪膽。」劉鎮曰：「軍師用何妙策可以破之？」文岳曰：「明日主公與貧道領幾名大將，觀探清營，旗奴看見必定領軍追趕，我等先令大將埋伏，將他截殺一陣，豈不甚善？」劉鎮聽說大喜曰：「此計甚妙，依策而行。」文岳升坐中軍帳中，立即召游擊莫朝樑上帳聽令曰：「將軍，命你領馬步軍大將二十員，帶軍兵二千名，往左邊離營五里埋伏山腳，明早五更時候，起軍前去，至平明之後，可聽炮聲為號，號炮一響，展動伏軍，截殺清軍，不可違令。」
　　文岳又召游擊朱廣龍上帳聽令曰：「將軍，命你領馬步軍大將二十員，帶軍兵二千名，往右邊離營五里，在密林之中埋伏，明早五更時起軍前去，至平明之後，可聽我等號炮，號炮一響，展動伏軍截殺清軍，不可違令。」文岳又召何元帥上帳聽令曰：「元帥，命你領四都司與馬步軍大將三十員，帶領軍兵四千名，前往接應，不可違令。」文岳調發三路軍馬已畢，準備停當，安宿一宵，五更時候，何元帥傳令，眾軍將飽食，以待號令，即欲起行。軍師五鼓起身，傳令三路軍馬，速即起行，囑令偃旗息鼓，銜枚疾走，分路前去。
　　文岳令守備崔雄榜等七將，備快馬九匹：「你等暗藏器械，保主公與貧道，到清營誘敵。」崔雄榜依令。
　　未及平明之時，劉鎮同軍師領崔守備等七將，各上馬悄悄望草洋清營前來，約僅二里餘路之間，文岳與劉進忠假為觀看清營前後地勢，清軍看見潮營劉進忠同鐘文岳到來打探營中事情，即人帳稟曰：「啟千歲得知，劉進忠與賊將到來觀看我等營來。」平南王聽報問曰：「有多少軍將隨從？」小軍稟曰：「共有九騎。」平南王聞言大喜，命虎門總兵官周德勝，領大將汪大海等十五將，帶軍兵一千，擒捉逆賊劉進忠。又令錢壙總兵王國棟，領大將湯志雄等十將，帶軍兵一千，隨後接應。
　　劉鎮同軍師觀見旗將，領軍兵趕來，軍師崔雄榜等徐徐退去，見旗將漸漸迫追。文岳令李有祥放起火炮，一聲響亮，右畔莫朝梁、左畔朱廣龍二處埋伏軍兵，一齊殺來。周德勝見潮軍將二路埋伏，殺將出來，與眾將擺開軍兵臨敵。
　　文岳同劉鎮叩住坐騎觀看，莫、朱二將攻打旗奴，圍住拼殺，戰鼓如雷，叫殺連天，炮聲不絕。周總兵軍兵被困，正在危急之時，幸喜王國棟接應，軍將追到，見我軍被賊圍住，即令眾將軍兵衝殺。旗軍一起叫喚，眾軍殺入重圍，一場大戰，山崩地裂，未定勝負。
　　何元帥同都司余國寶、溫岳川、程國英、董萬年，與三十員馬步軍大將，四千軍兵，飛奔殺來，望旗軍中奔殺入去，左衝右突，殺得旗兵死的死、逃的逃，王國棟接著何元帥迎敵，被何殺敗回馬逃走；余國寶等二十餘員大將，圍住吳和龍拼殺，殺得吳和龍招架不及，奮勇用盡平生本領，殺出重圍，落荒而走。湯志雄、汪大海等引軍兵敗走，保全性命。
　　鐘文岳望見清軍奔逃，令眾將與軍兵緊追砍殺，放箭射去，殺得旗軍屍橫遍野，血流中途；追至前面，軍師傳令鳴金收軍，回歸葵潭營中。何英領眾將上帳繳令報功，劉鎮大喜，命宴席請眾將賀功。按下不表。
　　且說周、王二總兵，敗回本營，查點軍將損去大將數員，軍兵二千，儀存七百餘人而已，進前繳令。平南王聽說，損去許多軍將，心中憂愁。問劉監臨曰：「逆賊詭計多端，此乃誘敵之計，後日不可不慎。」這且不題。
　　再說鐘文岳對劉鎮曰：「貧道心想潮城無多軍將保守，倘若清營起軍，透過我營，從惠來外路，直抵潮州，搶奪城池，那時我等進退兩難，今承得勝之師，退回軍馬，保守潮城，方是正理。」劉鎮言曰：「軍師計出萬全，安敢違命？倘若退回軍馬，平南王聞知，豈不起軍來追，則如之何？」文岳曰：「啟主公，貧道自有計策，使清軍不敢來追。」劉鎮曰：「全仗軍師調度。」文岳即召謝天、吳清、李天成、余如山、杜明月共五將，命彼等領小軍二百名到各鄉村之中，尋取大小鳥只數百餘只，到帳前聽用，即速前去，不得違令。謝、吳二人起身，往各鄉尋買，眾鄉民人百姓，聞是劉鎮大人軍前欲用的，莫不勇躍尋來奉送，誰肯收錢？謝天等及到下午，帶各鄉人民所送鳥兒數百隻，到帳前繳令。文岳傳令，召眾入帳聽令。眾將聞召，齊到中軍帳前，見軍師參謁，侍立兩旁。文岳先令千總石志昂、林永清二將：「領軍兵二千，往雲落對面山腳上斜下嶺二鄉之中，紮下空營虛寨，內面用餓馬嘶聲弔羊，擂打戰鼓，以為疑軍，安置明白，領帶軍兵，到雲落山接應我等大軍回歸潮城，不可違令。」石志昂林永清二人得令，領軍前往。
　　文岳又召余如山、杜明月、張約超、蔡田傑：「領軍兵一千，到烏鴉山密林叢雜之中埋伏，令眾軍兵每人各執鳥一隻在手中，候至天明，清軍放箭射入密林內，你等將手中鳥只放他飛出，候清軍行過烏鴉山，你等四將，領軍兵放炮殺出，將清軍殺戮，不得違令。」余如山等依令退下。
　　文岳又召都司溫岳川、程國英上帳聽令曰：「二位將軍，命你領步軍大將陳殿、曾仲、黃便、唐國民，並三十六名小英壯謝五、馬九等共四十將，帶軍兵三千，往烏鴉山密林深坑之中埋伏，候至平明之時，聽烏鴉山火炮一響，你等領眾將與軍兵殺出，將清軍殺戮，不可違令。」文岳又召何元帥上帳聽令曰：「元帥，命你令游擊朱廣龍，都司余國寶、董萬年，千總趙世春，把總陳文禺等四十將帶領軍兵四千斷後，至天色微明在於雲落墟停住，聽候烏鴉山火炮一響，回轉眾將與軍兵，把清兵截住，不可違令。」文岳又召游擊莫朝樑上帳聽令曰：「將軍，令你領步軍大將文殿左、謝宗等，隨貧道為二隊，帶軍兵一千，接應何元帥，後隊軍馬相連，不可遠離，無得違令。」
　　文岳又召守備崔雄榜上帳聽令曰：「將軍，命你領大將四員軍兵二千，在前面開路，不可違令。」文岳又召守備林紹基等六將，上帳聽令曰：「請位將軍，命你等餘軍數千保主公中軍隊，不可違令。」文岳調撥已畢，令眾軍將黃昏造飯，飽食停當，候聽更後拔寨起軍，退回潮城。
　　清營遠探小軍飛報入於中軍帳中，稟曰：「啟千歲，葵潭賊營劉進忠退軍歸回潮州。」平南王聽報，召眾將入帳聽令，各營將齊到中軍帳中，平南王命雷瓊總兵吳和龍領大將劉國佑、湯志雄、汪大海、彭德山等帶軍兵三千為前隊追趕賊軍。
　　又召虎門總兵周德盛領大將馬林保、金大山、高道周、陸甲等，帶軍兵三千為二隊，隨後接應追遷賊軍入城，不可違令。
　　又召袁州總兵鄭順義領大將十員，帶軍馬五萬為合後。
　　平南王同錢塘總兵王國棟、劉撫院聶布政領大隊軍兵、眾將為中軍隊，拔寨起行，即速進發葵潭，緊追賊軍。吳和龍領四員大將，帶軍追至烏鴉山，將近五更，望見前面密林森森，樹木交接，恐有賊兵埋伏，不敢進兵，按住軍馬不行，待候千歲大隊軍到；二隊周德勝軍將已至，遙見前面之軍停住，查問何故，小軍稟曰：「吳和龍大人，見前面樹林叢雜，恐有賊人埋伏，候待中軍帥到稟知。」及至五更之後，平南王大軍已至，探馬小軍到千歲碼頭將前軍事情稟知。平南王聽報，傳令吳總兵放箭探之，可知虛實。探軍領令飛報前隊，吳總兵命小軍放箭，眾將得令，將箭一齊射入。
　　余如山等見有箭射入密林，傳令眾軍將鳥只放飛。
　　吳總兵與眾軍見密林內有許多鳥只大小紛紛飛出。吳總兵言曰：「見有鳥只飛出，定無埋伏，若有賊兵伏放裡面，安有眾鳥投林之理？」傳令進軍。
　　吳和龍前隊行尚未完，余如山等四將命小軍放起火炮，一齊殺出密林之外，將清軍截為兩段。前面何英等，聽見火炮聲響，領眾將軍兵回轉殺來，烏鴉山密林深坑內，溫岳川、程國英二都聽火炮一響，陳殿等四十員步軍大將，帶領四千軍兵殺將出來，即是出洞蛟龍一般，又把周德勝二隊清軍截斷歸路，殺戮一陣。清軍前後受敵，不能逃脫，殺得屍積如山，血流成河。
　　平南王聽見後面火炮連天，叫殺之聲不絕，探軍飛跑馬前。
　　平南王聽報，命眾將前去救護前軍。是時天色明亮，觀見對面左畔山腳，紮下賊營無數，戰鼓如雷，雄馬嘶聲，平南王大驚，恐賊寨軍兵又將殺至，隨傳令後軍退走。周、吳二總兵，與眾拼力誓殺走脫，何元帥令眾將引軍兵追殺，趕至十里田心地面，鳴金收軍回轉，軍師主公徐徐望潮城前來。這且按下。
　　且表平南王敗走，回至崩埃，見後面賊軍不追，傳令暫且紮營。周、吳二總兵，同眾將敗回，查點六千軍兵，僅存數百回歸而已。平南王與監臨議曰：「如今又折失數千軍兵。」聶布政言曰：「劉進忠的軍師聞是鐘文岳，此人智足多謀。」平南王言曰：「目前賊營安在雲落石畔山腳，不知何故？」命小軍前去打探消息，及至午後，回報：「稟千歲得知，雲落山對面山腳上斜下嶺二鄉之中，賊人設下空營，用餓馬嘶聲弔羊擂打戰鼓之計。」平南王聽報歎曰：「鐘文岳行軍謀略，賽過劉基先生多矣！」清營眾將軍兵歇馬過了三天，平南王命小軍打探二百號哨船消息，遠探小軍領命，往水路沿江打探，數天之後，回營入帳稟曰：「啟千歲得知，哨船二百號聽報千歲軍兵紮營寨在草洋與劉進忠迎敵，不敢先到潮城，故暫泊在甲子所港口，候千歲令旨發落。」平南王聞報，令探軍傳令水哨軍將，揚帆速往潮州；平南王又傳令，明早起軍，速至潮州。這且不題。
　　且說劉進忠大軍回歸潮州，馬甘泉同眾參謀出城迎接，進入帥府，大排筵席，與眾將元帥軍師各盡歡而飲之。飲畢，鐘文岳令興寧都司董萬年領軍鎮守葫蘆山；令守備郭三坤領軍鎮守大南門，又命守備崔雄榜，領軍守大東門；又命守備蔡長高，領軍守住大西門，又命守備林紹基，領軍守住大北門；又令守備李有祥，領軍鎮守上水門；又命守備朱光，領軍守住竹木門；又令守備郭三元，領軍守住下水門；軍師又命都司程國英領軍巡哨城池，監督守城軍將，不可違令。調遣已畢，起身告退回宅。按下不表。
　　且說平南王大軍，直抵潮州安下營寨，在於沙洲，接連長鋪為前營，第三天二百號小艇哨船齊到。平南王與劉撫院聶布政商議，將哨船分做四位安屯：一屯在浮橋上，一屯在浮橋下，一屯在急水上流，一屯在急水下流，共安四處之隘口。又各接木閘把住，以防賊將軍兵走漏，令將大炮十八枚，在前營攻打賊城，如此紮營共四十餘座，每營軍兵三千防守，令將十二枚大炮，安放後面，保護糧米營寨，佈置已畢，安過三朝，商議開兵攻打城池。平南王上坐中軍帳，令虎門總兵周德勝，領軍將攻打賊城，周總兵領令，領大將十員軍兵五千，直抵大南門排成陣勢，令眾軍辱罵叫戰。小軍報進帥府，劉鎮與軍師眾參謀何元帥等，正在議論拒敵之事，一聽小軍所報，文岳即令何元帥領眾將帶軍兵出南門迎敵；又令參將馬甘泉領軍將帶兵出西門助戰，何馬二將各領軍將出城交鋒。
　　吳和龍見潮軍分隊殺來，即持刀出馬，大叱一聲：「賊兵，今日不殺你等，誓不收軍回營。」何元帥曰：「烏鴉山殺你不盡的旗奴，尚敢誇口，豈不令人羞恥。」吳和龍手持大鋼刀殺來，何元帥舉起雙鉤鐮迎住交鋒。旗將彭德山殺出，參將馬甘泉進前接戰。兩陣戰鼓大擂，旗軍直殺過來，潮軍上前迎敵。
　　清將陳深、鄧春等奮勇殺至，潮軍李有祥、林紹基等一擁而上槍刀並舉，劍戟相迎，炮聲響動，叫殺之聲，聞有十里，一場混戰，戰得天翻地覆。何元帥迎戰，周德勝不住回馬便走。周德勝衝殺潮軍，潮兵大敗，各有奔逃，城上鐘文岳在那裡掠陣，見軍兵混亂逃走，令鳴金收軍馬，參將等引軍敗回入城。清軍追至城下辱罵，城上箭石一齊放下。
　　清軍遂不敢近邊，周總兵掌得勝鼓收軍回營，進帳繳令報功。
　　平南王大喜，命設宴與周將軍賀功。按下不表。
　　且說何元帥進入內堂繳令，劉鎮聽說大敗，心中憂煩。
　　文岳曰：「勝敗兵家常事，何用憂慮？但係平南王帶有清軍十餘萬，我軍不多，何以迎敵？主公可修告急文書命一員大將，往南澳何佐虎討救兵到來相助。」劉鎮即命徐參謀修告急公文一封，文岳隨召水裡龍曾仲到內堂聽令。曾仲至帳前問曰：「今日軍師召小將入堂，有何將令？」文岳曰：「將軍，貧道命你領帶文書一封，到南澳何佐虎衙門，討救兵前來迎敵。如今潮城周圍，被旗軍困住，將軍能曉水性，可從水路逃出前去。」
　　劉鎮曰：「聞平南王將浮橋上下，設有水閘二重，急水內外，棲下水柵二重，況有許多哨船，恐彼水柵之中藏有利刃，暗氣傷人，將軍須當謹慎，如何得過？」曾仲曰：「任他有銅壁鐵柵，曾仲亦能逃得過去，若怕有水柵暗器，算不是水裡龍了。」
　　劉鎮曰：「既係這等說，將軍明早即便起身。」曾仲領命退出，先備下竹筒四個，大瓠一個。劉鎮次早請軍師等齊至內堂，片刻諸位俱至，吩咐備宴，與曾將軍餞行；並將文書一封，付與曾仲收起。文岳曰：「將軍加意小心，再三切囑。」曾仲曰：「主公軍師放心，不用掛懷。」即將文書藏在竹筒之內，用黃蠟封口，另將一個竹筒，盛了乾糧，途中充饑。又將竹簡一個，藏了利刀鑿子，方可開破水閘。又取兩把板斧匏瓢，叩謝主公，坐下連飲幾杯酒，執取物件，即使起身。劉鎮同軍師元帥等，送至上水門出城。
　　曾仲一拱別去，直至江邊脫下衣褲，藏在竹簡裡面，各用黃蠟封口，背起四個竹筒，執著兩支板斧物件，溜落水裡，從江而逃去了。
　　劉鎮與軍師眾將觀看，曾仲如此，歎曰：「天生我劉進忠造反，又生這等異人前來相助，豈非天哉！」言罷，同眾將回歸帥府。按下不表。
　　再說曾仲在水裡逃至浮橋，水流水閘，遂用利刀、鑿子，將閘鑿開一孔，抽身進入。穿過水閘，到了下流，水閘又開了一孔，穿鑽過去，一時氣急，浮至水面散了急氣，將匏瓢蓋在頭上。哨船之人，觀見說曰：「眾兄弟，你等觀水面上浮有一個大匏瓢在於那裡，我等可取來盛東西。」有一人說曰：「你等看那匏瓢，是破孔的無用之物。」又有一人說曰：「雖是有一孔，卻盛乾物。」亦可商量撈取之間，那匏瓢忽沉落水裡去了。有一老的清軍說曰：「匏瓢破孔，怎麼會沉落水裡？定是潮賊走漏。」眾旗軍言曰：「說得有理，我等不可放走它，各各執起長刀、利槍、搭鉤，刺下水中，撩撈約有片時之久。旗軍言曰：「縱有潮賊在水裡，亦送他狗命。」這曾仲沉在水裡，聽著水聲響動，將身搭於船腹之下，避過片時之久，逃至急水上流水閘，將利刀開了一孔，抽身逃過。誰知撞著暗器，左右兩腿著了三、四鐵鉤，剝脫不離，執利刀在手，連肉割去，流血淋淋，亦所不顧。又逃到急水下流水閘邊，用刀再鑿一孔，躲脫過閘，氣喘又急浮起水面散了喘氣，再沉落水，一直躲在石碑腳，起身上岸，身中四個竹筒脫去三個。曾仲大掠，週身赤條條，走入蔗園之內逃避，將竹筒封口揭開觀看，係文書一封，心中歡喜。自言曰：「我想這一封文書，若是遺漏，縱然脫離天羅地網，來到這裡也是枉然。而今又另一說，今日赤身露體，腹中又饑，怎生是好？探出外面一望，適逢前途有一少年漢子，肩挑有兩個大竹雃徐徐而來。
　　曾仲又自言：這人身上的衣服，若是善言懇借，定必不肯，不如心凶方能成功。噯！大哥呀！非是曾仲僥心無義，無奈為著主公將令大事。只見那少年才行近來，曾仲手執板斧，悄悄躲從那後生背後，將斧砍落，少年已死，把屍骸拖入蔗園之內，又將竹雃挑入，打開雃蓋一看，原係祭掃物件。
　　曾仲將三牲刈碎，吃得醉罷；又將他身上衣服，披穿自己身上，將告急文書藏在身上，持起板斧望樟林前來，尋船過江，往南澳前去。
　　要知曾仲請得救兵多少？請聽下回分解。
