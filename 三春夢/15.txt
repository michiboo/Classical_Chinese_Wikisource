
　　且說劉鎮問：「諸位有何主意？」早見軍師楊飛熊曰：「主公可修告急文書，往東都請兵。又收降表，命人到福建投上靖南王，請軍馬到來，兩路軍馬如有到潮，何怕濟南王乎？」
　　劉鎮聞說，即命徐先生料理文書降表，一面命把總詹兆奇，往東都求救鄭千歲，帶救兵前來保守潮州；一面命把總陳文禺，領降表到福建投上靖南王、耿千歲發軍相救。二把總領命前去，文殿左趨至帳前稟曰：「啟主公，小將前年打獵之時，曾到詔安烏山，被嘍囉捉上山寨，荷蒙寨主姜得興見我兄弟頗曉武藝，與我結為八拜之交，如今小將前往烏山，請姜得興起軍到來相助，未知主公意中如何？」劉鎮聞言喜曰：「見係這等義交，請將軍前往相訪。」文殿左束裝起易。按下未表。
　　且說把總朱中原、李雲貴往各邑催糧回郡城，入帳繳令；千總石志昂、林永清進內堂稟明，葫蘆山城廓經已造好竣工；把總邱振威、李玉清修造軍器亦畢；把總李順天、楊興寧準備草料整齊，各進堂中繳令；把總黃啟明、施名義合辦火藥軍器足備，稟知主公。劉鎮聞各所差辦俱已妥當，大喜。按下不表。
　　且說潮陽游擊姓莫名宏字朝梁，別號小翼德，係山東省濟南府歷城縣人，行年三十餘歲，係康熙丁未科武探花出身，敕授升為潮陽城游擊。父親莫太州字雲豹，係明朝崇禎君駕前，官拜為御營總兵官，被清主所殺，此時朝梁年幼未曉。今朝梁長成，母親劉氏隨任在堂，朝梁十分孝順，這一日忽聞探軍報說，浙江省濟南王奉旨領大將五百餘員，雄兵十八萬，不日來到潮州，圍攻反賊劉進忠，朝梁聞報大喜，入內堂稟知母親。
　　劉氏聽說大驚，問朝梁曰：「我兒，劉大人與你有何讎隙？緣何這等欣喜？」朝梁跽母親曰：「劉進忠反清為明，此是逆賊，聽報濟南王領軍征討，子兒食君之祿，報君之恩，豈不欣喜？」
　　劉氏曰：「我兒，你知劉大人係何樣人？」朝梁曰：「孩兒年淺不知其詳，請母親指示。」劉氏曰：「我兒，你一邊坐下，聽你母親說來。劉鎮大人乃係明朝武舉，事於清主平寇有功，加封為總兵官之職，鎮守潮州。其到任以來，愛惜人民體恤百姓，和暢安樂。後見公旗軍將欺凌百姓，鄧、於二奸虐害人民，劉大人見這旗奴陷害人民，與人民出頭，與公府之人作對，故此起動干戈，反清為明，事於東都鄭藩王，除斬鄧、於二奴，掃淨旗奴，繳去公旗，離了潮州，以安百姓。此潮州萬民所欽服，言正理順，況劉大人係你母族之親，如何聲聲句句說出這逆賊二字，這是何道理？」朝梁曰：「告母親，兒子知罪了。」
　　劉氏曰：「我兒，你知你父怎麼樣亡過麼？」朝梁聞說，大驚問曰：「啟母親，子兒年幼未曉，請母親指明子兒知道。」劉氏曰：「我兒，聽你母說來，你父親莫太州字雲豹，在明主駕前，官拜御營總兵官之職，只因奸臣為亂朝綱，致使天下，盜賊四起，李闖自成反至京都，奸臣獻國賣城，甲申年三月十九日，京城被李闖所陷，崇禎君走上煤山，聖駕已崩，朝中文武眾官，亦有盡忠報國赴難者，亦有反面事仇人李闖者。你父身居武職，意望外面軍兵征討李闖，克復大明江山，因此不死於難。後來三邊吳總制聞報京都被李闖所得，走過夷邦大清國借清兵前來討李闖，大清國主即起大軍二十萬，過中原前來。甲申年五月初旬，清軍來至京都，李自成棄城逃走，吳總制不合，暫請清主看守京城，親身帶領軍將追趕李闖，誰知京都被大清國主所占，命勇將鎮守關隘，吳總制見大明江山已失，不能回覆舊業，遂隱鎮於雲貴之地。後來清主欲你父降服，不想你父忠良，心志不從，被清主所殺。這亦罷了，又命軍將到山東省歷城縣中擒掠家眷，到京問罪，媽媽臥病在牀，聽聞驚報一氣而亡。兒你數月，未有週歲，你母抱你逃生，走至江南省，投在王家姑娘，撫養成人。兒你雖然做得這個官位，戴天之仇，不能得報，為母亦不歡喜。」朝梁聽母親一番從頭說知，眼淚如雨下，咽曰：「告母親，非是孩兒不能報其父仇，怎奈兵微將寡，如之奈何！」劉氏曰：「兒呀！你想吳總制平山王，鎮住雲貴，鄭藩王據東都，福建靖南王殺總督及撫院，復反清為明，劉鎮大人據鎮潮州，兒你何不到潮州？相助劉大人退卻清軍：一來不負舊主，二來不忘母族，倘成得大事，君父之仇有報，你母雖死在陰府之中，心亦清快。」朝梁曰：「子兒遵命，但是子兒與海門參將馬甘泉結為八拜之交，待子兒修書一封，命心腹送至海門，邀馬參府一同相助劉鎮，母親意下如何？」
　　劉氏曰：「我兒既是如此，即速修書前去。」朝梁領命令心腹千總蘇廷傑，帶了書至海門廳送上。
　　不一日到了海門，將書信送呈。馬參府一閱，即召眾將進署，入內堂商議。眾將聞召，即來叩見主帥。主帥馬甘泉曰：「諸位部將，今日潮陽莫游擊有書到來，邀本帥同往潮州，相助劉大人退卻濟南王大軍，未知諸位明公，意中如何？若諸公有同志者，一齊到潮州城中；如有不願者，各由公等之心，本帥亦不相強。」眾將齊聲言曰：「啟主帥得知，劉大人有一片忠義之心，為著潮州人民被公旗欺凌，故動干戈，反清為民，主帥以義氣相助，我等生為潮州人民，豈無血性之心，願隨主帥所用。」馬甘泉聞眾將所說，心中大喜，設宴款待，蘇千總與眾將同飲。飲畢，馬甘泉曰：「諸位既然同志，須當收拾準備，擇明日吉日起身。眾將領命，各自回衙，馬甘泉將點齊軍將，領千總許定國、許定邦、張景陽、劉星光，把總高文元、朱江龍、林元炳、林元成共八將，馬參府與眾將，各各修整家眷老少，帶領軍兵六百名，即速起行，望潮陽縣城前來。
　　千總蘇廷傑先來報知主帥，莫游擊聞報大喜，入報母親畢，出城門外相迎入衙，進內堂敘禮坐定。馬甘泉云：「小弟欲見伯母。」見莫母時深深下拜。拜畢，莫母命坐曰：「今日賢姪領軍到來，同我兒到潮城，幫助劉鎮，不負男兒義氣之心，皇天自然庇佑。」馬甘泉曰：「全仗伯母洪福。」言畢，退出外面，朝梁早經設席相待。而莫朝梁吩咐安排內眷、老小人等，領千總張元長、蘇廷傑，把總陳文紹、徐良國、吳永錫、吳吉宗共六將，帶領軍兵三百名，合同馬參將軍兵，一齊起程。
　　莫朝梁全身披掛，結束停當，手執丈八蛇矛，坐下全黑烏錐馬，威風凜凜，英雄蓋世，一馬在前，領軍兵望潮城前來。
　　路途之中，有誰敢來阻擋？遠探小軍，報知劉大人，劉鎮命守備朱光、李有祥至十里迎接入城。劉鎮同眾將出帥府相迎，劉鎮曰：「二位將軍駕到，本帥有失遠迎，望其恕罪。」馬、莫二將答曰：「怎敢！我等聞知大人舉起大事，領軍將到來相助，衝撞帥府，多得罪了。」劉鎮曰：「好說了。」即命李有祥、朱光二將，可請二位將軍寶眷，接入府內安居，又將軍兵安在南門內，前日旗軍之房紮祝此事且按下未表。
　　且說遠探小軍，報入帥府啟稟大人，今文將軍往請烏山寨主，領大將幾員帶領兵三十餘名前來，過了分水關，明日即可到潮。劉鎮聞報大喜，次日親至大門外相迎，按入內堂序禮，設席宴飲。與姜寨主席中談話。半席間，有小軍前來跪稟曰：「啟大人，東都千歲，統領元帥劉國軒，領大軍三萬，過江洋至廈門，不日到潮州。」劉進忠再命小軍前去打探回報。
　　越日劉鎮與軍師諸參謀何元帥、姜寨主眾將在帥府之中宴會，談及曰：「請問諸位先生攻戰之術，如何佈置？」楊飛熊對曰：「臨陣發謀，隨機應變，豈可執定？但運用在於一心耳！」
　　說話之間，小軍至帳前稟曰：「東都之軍明日就到。」劉進忠曰：「既是這等，準備迎接。」是日宴罷，各回本衙。
　　次日劉進忠命都司陳國英、董萬年，往至二十里相迎。
　　劉鎮同眾將出城迎接。只說東都來軍三萬，分為五隊，前隊督令帶隊大將田譽領軍五千到來，進入城中，來見劉鎮禮畢；第二隊大將田寬領五千軍馬進城，第三隊大將鄭仁虎，帶五千軍兵進城；後面大隊軍馬一萬，旌旗齊整，槍刀如麻林一般，係劉統領帶來。諸將各各入帥府大堂之上相見，劉鎮謙恭相待。
　　劉國軒對劉鎮言曰：「千歲見大元帥告急奏章，唯恐潮州有失，故令小將領軍相助。」劉鎮答曰：「荷蒙千歲見憫，不勝感戴。」
　　即命設宴款待。不在話下。
　　且說把總陳文禺，領降表到福建省，進見耿千歲。耿征忠大喜，命請明朝武狀元劉炎，領大將二十員，大軍二萬，同陳文禺領軍兵即望潮州進發。小軍探知，報入帥府：「啟稟大人，福建省軍兵明日可到潮城。」劉鎮領聽報，甚喜。
　　次早命守備郭三坤、郭三元往十里迎接。劉鎮出帥府前迎接，接入內堂，敘禮坐下。吩咐設宴款待。
　　次早平明時候，劉鎮請楊軍師，眾參謀進內堂議事。劉鎮曰：「告知諸位先生，濟南王十八萬軍馬到來，非同小可，未知先生有何良策迎敵？希即開導。」飛熊曰：「主公勿憂，自古道：『將在謀，不在勇。』等他到來，那時自有計策。」過了幾天，遠探小軍，入府報上：「啟大人得知，濟南王的軍馬，到了廣東省，不出數日即到潮州。」劉鎮聞報，再令小軍前去打探。這且不提。
　　且說濟南王車駕，到於廣東，平南王同督府兩部堂，眾文武出廓迎接入城，進入行台帥府，即傳王令。召惠州提督軍門楊遇明，碣石總兵官覺羅幔，高州總兵官鄧天瑞三將來到廣東。
　　過了十天，三路合軍興師，兵部尚書董明監臨商議，擇日祭旗興師往潮州，浩浩蕩蕩，長軀直進，軍馬齊到。這且未表。
　　再言軍師楊飛熊在帥府內堂中，同主公眾彥謀，商議拒敵之策。探軍入堂稟曰，「啟上大人得知，濟南王兵出廣東，從南路前來，行有幾天。」劉進忠聞報，向軍師諸參謀言曰：「軍師調遣軍將，保守城池。」軍師領命即傳下號令，陛帳坐定，劉鎮側坐。其眾將站立兩邊，軍師召狀元劉炎到帳聽令曰：「劉將軍，可領本部大將吳文錦、雷俊英、岳元浩、段至仁四將，領步弓軍四百名，鳥槍炮軍四百名，藤牌軍一百名，大地手一百名，大炮二十尊，鎮守葫蘆山，此係要緊地方，不可違令。」軍師又召守備崔雄榜上帳聽令曰：「崔將軍可領軍兵六百名，鎮守大南門。」又召守備蔡長高帶領軍兵五百名，鎮守大西門。又召守備林紹基帶領軍兵六百名，鎮守大東門。
　　又召守備朱光，帶領軍兵五百名鎮守大北門。又召守備李有祥帶領軍兵五百名鎮守上水門。又召守備郭三坤帶領軍兵五百名鎮守竹木門。又召守備郭三元帶兵五百名鎮守下水門。
　　又召千總陳有美帶領軍兵二百名，巡哨城池，監督七門守城軍馬，毋得違令。
　　飛熊調遣已畢，出帳與主公告退。不知楊軍師所調的軍兵，果能指揮如意戰無不克與否？且聽下回分解。
