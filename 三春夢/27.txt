
　　且說安達王升帳，眾將參謁畢，兩邊站立。安達王命南陽總兵鄭秀和、九江總兵林嘉祿二將，領大將傅開容、馬時欽、康本程、吳維興、鄭君勇、岳雲龍、黃明瑞共八將，帶領軍兵四千名，攻打壙邊賊營。二總兵得令，領八大將，點四千軍兵直抵壙邊營討戰。潮軍入帳，報說：「啟軍師得知，旗將領軍到營前討戰，請令定奪。」軍師即傳令：「劉統領、姜寨主領軍兵，眾將出營迎敵。」二將領令，同眾將帶軍出營，列開陣勢，劉國軒橫刀馬上叫聲曰：「殺不盡旗奴，又來尋死麼？」
　　林嘉祿曰：「你這逆賊，不知國法，誇口大言。」即縱坐騎，揚槍直刺過來。劉國軒出馬，接住交鋒，鄭秀和躍馬舞刀殺至。
　　姜得興出陣，飛起大鐽迎敵。旗將傅開容等，一齊奔到這邊，潮軍都司溫岳川等，進前對壘。旗軍嘶喊，擁上殺來，潮軍吼叫，衝擊過去。兩陣戰鼓如雷，火炮振天。鐘文岳出營前掠陣，令何元帥領軍將，從左邊殺入助戰；令馬參將引軍，從右邊衝進，兩路夾攻。二路軍將，奮勇爭先殺進。旗陣中大亂，一時押殺，內外心虛，各自架開逃生。旗將鄭君勇與程國英對敵，未見勝負，被謝奇峰殺到，使流星錘打去，中著鄭君勇臉上，墜落馬下，程國英刀落喪命。林嘉祿見了軍兵潰散，不敢拒戰，與鄭秀和引軍將逃奔。軍師即傳令眾軍將，一齊放箭追殺，至十餘里，到了寒婆逕山腳，鳴金收軍回營。
　　元帥同眾將上帳繳令報功，軍師大喜，命擺宴席，與眾將等賀功。營中大吹大擂，作樂飲酒。按下不表。
　　且說清將鄭秀和林嘉祿，敗回去落山地方，計點軍將，失了大將鄭君勇，軍兵四千，折去大半。二總兵至帳前請罪，安達王曰：「勝負乃軍中常事，何罪之有？二位請起。」林、鄭二人，叩謝起身，歸本帳。
　　次日安達王與監臨坐帳相議軍政，偵探報軍到帳前稟曰：「啟千歲得知，金都統奉旨領軍兵二萬，前來助陣，軍馬已過惠州地方。」安達王聽報大喜，命小軍再往探報。至於三天，金公子大軍到來，入至帳前，參謁畢，一旁坐下。安達王命設宴款待，金將軍宴畢，安過一宵。
　　次早進帳請令開兵，安達王大喜，令鄭秀和林嘉祿二將，同往助陣。二將領令，點齊眾軍將六千名，直殺奔壙邊前來。
　　這金都統係前任廣東總督，金時春之子，名萬字崇德，英勇蓋世，有萬夫不當之勇，使一對三稜鐵鞭，每支重十五斤，共計三十斤。
　　這日奉旨到營出陣，潮營探軍飛報帳前曰：「啟軍師得知，觀有金公子，」如此如此，「帶軍兵殺奔前來，請令定奪。」
　　鐘文岳傳令：「何元帥、劉統領同眾將帶軍出營迎敵。」二將得令，與眾軍將出營前，擺成陣勢。金都統同林、鄭二總兵，領軍將到來，望見潮營，賊將早經擺成陣勢。
　　金公子一馬當先叱曰：「助逆反寇，誰個敢來受死？」游擊朱廣龍聞言大怒曰：「該死的旗奴，敢誇大口，看我一刀。」
　　縱馬劈面砍下，金都統提起三十斤鋼刀，迎祝兩馬相交，刀槍並舉，未及三合，被金都統再飛起一支大刀，把朱廣龍砍落馬下而亡。何元帥看見大怒，一馬衝出陣前，總兵林嘉祿上前接戰。劉國軒舞動大刀，引軍望旗軍中殺入。鄭秀和同眾將，領軍奮勇交鋒。兩陣金鼓大擂，炮聲振耳，金公子左轉右旋，斬卻潮將把總林玉清、小英雄方子達。方報姚信、余仲平，及潮軍死亡，不計其數。何元帥見了大驚，逃回本陣，鳴金收軍，劉國軒引軍奔回本營。林嘉祿押眾將旗軍追到營前。何元帥傳令，眾軍兵放射火炮等物，抵住，似此射出飛蝗一般，旗軍見著，叫罵方退。金公子令總兵林嘉祿鳴金收回軍將歸營，上帳繳令報功。安達王大喜，命設宴賀功，盡歡而散。
　　明日安達王坐中軍帳，金公子進帳前參謁畢，旁坐。安達王曰：「將軍，英雄蓋世，使賊人喪膽。」金萬曰：「好說了，上賴天子洪福，又仗千歲威風。今日小將，再領軍前去攻打潮營，殺他片甲無存。」安達王曰：「甚好。」令林嘉祿、鄭秀和同領軍兵助戰，二總兵得令，點齊五千軍馬，放炮起行，殺奔壙邊前來。
　　潮營探軍入帳報曰：「啟軍師得知，金都統帶領五千人馬前來攻營。」軍師聞報，即令：「元帥與姜寨主領眾將帶軍迎敵。」何若順、姜得興領令，帶軍兵放炮出營，衝至陣前，列開軍馬。姜得興喝曰：「該死的旗奴，又來送死麼？」總兵林嘉祿聞言大怒，手提大刀，撥開戰馬殺來。姜得興拍馬上前，迎住交鋒。何元帥舉雙鉤鐮殺入旗陣，鄭秀和使鐵槍上前接戰，陣上眾將，齊聲吶喊，一擁奔殺前來；陣中英勇奮力爭先，殺出陣前。迎敵潮軍嘶叫，押殺前來；旗軍衝出。
　　兩軍交接火炮齊放，軍聲鼎沸。金萬公子，手舉兩支鐵鞭衝進陣中，遇著守備郭三元，挺槍直刺過來。公子遂將左手鐵鞭格開，右手一鞭，望三元頭上打來。郭三元措手不及，中了一鞭墜馬而死。金萬左轉右旋，兩支鐵鞭，恰似一對出洞蛟龍一般，威風凜凜在千軍萬馬中，如入無人之境，手起鞭落，一連打死烏山大將胡如豹、步軍大將洪隆光、許石。
　　潮軍望見如此大驚，不依隊伍混亂，各自逃命。鐘文岳出營，立於陣前看見軍兵奔走，傳令鳴金收軍回營。陣中何元帥與眾將等各各逃生回歸本陣，傳令眾軍放箭。
　　金萬公子見賊將軍兵奔走，把手中鞭梢一指，引旗兵追殺，殺至潮軍陣前，望見賊將，箭石又如雨點一般，金公子即令眾軍退開，辱罵叫戰，賊將無出，掌得勝鼓回轉清營。
　　金公子領眾將到中軍帳前，繳令報功。安達王大喜，把眾將功勞登簿，吩咐安排筵席，與金公子眾將賀功，盡歡而散，按下不表。
　　且說黃萬高，在後營養腿，過了十餘天傷處已愈。當時聽說金公子連日得勝，斬潮營大將十餘員，潮軍死亡者不計其數，心中著急。想起前日，被何英掠到營中，蒙鐘軍師不忍加害，反以賓禮相待，此等恩德，何以答報？想他眼前大敗，今有何計可救得他？思想一計，除卻金萬。這在後面，按下不表。
　　且說鐘軍師收軍回營，查點諸將，折了五員，並失去許多軍兵，心中悶悶不樂，向眾將曰：「這金萬驍勇非常，不可輕敵，緩緩再作計較。」再說金萬公子，進帳參謁，請令領帶軍兵，攻打壙邊賊營。安達王大喜，即令林嘉祿、黃萬高二總兵，帶領軍兵助戰，二總兵得令，點齊部將二十餘員，雄兵六千，放炮起行，殺奔壙邊前來。探馬飛報入帳稟曰：「啟軍師得知，金都統領旗軍六千到來叫戰，請令定奪。」文岳傳令：「眾將三軍，小心盡力，緊守營寨，不許私自開軍，違令者斬首示眾。」
　　且說金萬公子軍到，列成陣勢，眾旗軍叫戰，潮營按軍不動，用箭石擋住敵兵，任他叫罵。金萬坐於馬上，將手中鋼刀楊武耀威，見賊將不出營迎敵，旗軍自辰牌叫罵叫至未時，潮營軍馬無一人出陣，傳令收軍回歸，上帳繳令。安達王曰：「將軍英雄蓋世，殺得賊人膽落魂飛。」金萬公子，一連三天，領軍將攻打壙邊潮營。
　　鐘文岳按住軍將守營，自在中軍帳上，用了晚膳，飲了數杯，悶悶不樂，即帶吳興、吳傑，到後營散步。軍師仰觀天文，見將星聚於東南，十分光燦；又有一顆大星，在於西北，其色明亮，左右盤旋，忽然斗炳中有一粒小星，見一道豪光化日白虹，從中軍帳內盤旋，似與相議之狀。有了一會，那顆大星衝去，那星遂即墜落。鐘文岳大叫一聲言曰：「奇哉！怪哉！三日內，必有英雄到來相助，金萬命必休矣！」心中大喜，吳興兄弟齊聲問曰：「先生，是何緣故？」軍師曰：「天機不可泄漏，三日內定有應驗。」言罷各回帳安睡。至五更早起，準備升帳，傳齊眾將，預先安排隊伍，候與旗奴交鋒。
　　再說金萬公子，在王營帳前，與安達王監臨商議開兵，攻打壙邊賊寨。安達王曰：「鐘文岳按住軍將，並不出營迎敵，怎奈他何！」嚴我斯曰：「金將軍，今日可領加大將，帶多軍兵，前去辱罵，管教一鼓可破，必定成功。」安達王曰：「監臨之言有理。」即令金公子點軍前去。金萬聽令，領總兵林嘉祿、黃萬高、鄭秀和部將偏將，共四十餘員，雄壯旗軍二萬，升炮起行，浩浩蕩蕩直抵壙邊殺來。
　　潮營流星探馬，飛奔帳前稟曰：「啟軍師得知，金萬公子，領大隊旗軍前未廝殺，請令施行。」軍師聞報傳令，眾三軍準備交鋒打仗，一聲令下，一個個摩拳擦掌，全身披掛，各執器械上馬，端兵靜候，待炮聲響動，聽令出陣。
　　且說金萬公子軍馬，直抵壙邊，擺列陣整肅軍將，盔甲鮮明，手執兩支鐵鞭，坐下烏騅戰馬，傳令眾將，辱罵叫戰。只所得三聲炮響，鹿角齊嗚，營門大開，繡旗開處，擁出兩員大將，分列左右：左邊一將，面如重棗，目若朗星，唇紅髮黑，頭戴銀盔，身披銀甲，手執雙鉤鐮，跨下一匹銀鬃馬，繡帶飄飄，威風凜凜，乃元帥何若順也。右邊一將，黑面紫髯，虎眉環眼，頭戴金盔，金披金腳，相貌堂堂，英氣勃勃，乃藩帥統領劉國軒。二位英雄如天神一般，分為兩旁，各立於大紅旗之中。正中一面金字」三軍司令」。大紅中軍旗下，立著鐘文岳軍師，頭戴儒冠，身穿繡金團花道袍，手執羽扇，帶領大小將一百餘員，一個個都是盔甲鮮明，各執兵器，分列兩旁，猶如雁翅排開，分外齊整。
　　鐘文岳望見旗軍中軍旗下，坐立一位少年旗將，手執鐵鞭，威風所在，諒是金萬公子，遂問左右眾將言曰：「旗陣中那位少年旗將卻是何人？」姜得興曰：「乃是旗將金都統也。」文岳曰：「好一員大將，果然名不虛傳。」言罷進前手一拱曰：「金公子請了，貧道一言相告，望勿見怪。」金公子正在觀看潮軍，忽見一道人裝扮，以禮相稱，定是軍師鐘文岳也。即出馬向前曰：「先生請了，未知先生有何言見教？」鐘文岳曰：「好說了，告知公子，令尊大人先在明主駕前，官拜京畿道，因明主駕崩，一統江山，被蠻夷所占，令尊另事清營，隨清主東征西討，封為兩廣總督部堂，後來雲貴平山王舉事，夷主駕前，權奸當道，奏明令先尊征討，怎奈將寡兵微，不能成功，收軍進京面聖，要重整軍兵征剿，路至中途，卻被奸臣假傳聖旨斬害。這樣看將起來，汗馬功勞何在？公子年幼，未知其事，而今公子勇猛非常，可思血海冤讎未報，何不同心滅夷，恢復明主天下，倘若皇天庇佑，君父之仇可報，那時做個忠孝兩全之人，名垂竹帛，豈不美哉！」金都統曰：「我父失敗軍機，國法難容。自古道，君教臣死，不死不忠，何用你等這助逆反叛之賊，花言巧語，造捏是非。今日本帥領大將軍兵到此，你好好倒戈納款，免做鞭下之鬼。如若遲緩，管教你輩片甲無存。」
　　鐘文岳聞言大怒曰：「誰位將軍，可殺此不忠不孝之賊？」言未畢，何元帥、劉統領兩馬齊出，各舉兵器，直奔公子面前。
　　金都統撫動三稜鐵鞭，敵住二將交鋒。姜得興馬甘泉等眾將，蜂擁望陣殺來。林嘉祿、鄭秀和同眾部將進前接戰，旗軍嘶喚，拼力衝殺。潮軍爭先叫聲迎敵，兩陣中金鼓齊鳴，火炮連天，一場混亂廝殺，山崩地裂。金萬公子力敵二將，神色不動。
　　劉國軒被金萬一鐵鞭打來，遮攔不及，將身躲過，肩膊上中了一鞭，幸有重甲，不致重傷，負痛逃走。何英獨對金萬不住，慌忙轉馬而逃，金萬拍馬追趕。
　　總兵黃萬高，望見何元帥被金萬殺得逃奔，金萬尚在追趕，心中著驚，尋思此時不救，更待何時？手提尖頭大刀，隨後拍開坐騎趕救，馬跑至金萬公子背後，叫聲：「公子，我將前來助戰，共誅此賊。」金萬見是黃總兵，心無疑忌，遂被黃萬高手執鋼刀，望金都統頸上砍落，身墜馬下；再復一刀，結了性命。叫聲：「何元帥，小將答救來遲，休得見怪。」何英見了大喜曰：「好說了。是恩人到救。」黃萬高曰：「元帥，可一齊乘勢破敵。」何英會意。二人抖擻精神，衝進清陣，殺入重圍，把旗將軍兵亂砍亂殺。
　　旗軍大叫曰：「黃總兵反了，殺戮自家軍馬。」林嘉祿、鄭秀和見黃萬高斬殺金萬公子，又助賊軍衝殺我軍兵，二人大驚。不敢戀戰虛晃一刀，各回馬就走。
　　眾潮軍隨後趕來，只殺得那些旗軍，屍橫遍野，血流成渠。
　　鐘文岳傳令，眾將三軍，用強弓硬弩，一齊掩殺緊迫，追至數里，鳴金收軍回營。
　　軍師升帳，何元帥同黃萬高來至帳前參謁，軍師喜曰：「黃將軍駕到，請坐。」黃總兵、何元帥，長揖依次序坐，眾將紛紛上帳，參謁報功。徐參謀一一登記。軍師曰：「今日一戰，大獲全勝，皆由黃將軍之功。」命排筵宴，款待黃總兵，擇日另再慶賀大功。軍師又曰：「但將軍今日到來相助，倘尊府中太封君與寶眷豈不受累麼？」黃萬高曰：「小將前蒙軍師恩德，無以報答，故捨命相助，願在帳前聽令，以報活命之恩。
　　若論寒舍之中，椿萱早沒，荊妻已亡，兄弟兒女未有，家奴侍婢，何足關懷？」言畢之間，筵席擺好，即與眾位將軍，入席暢飲。按下未表。
　　且說林嘉祿等，敗走數里，見後面賊軍不迫，即鳴金收集殘軍。回至本營，上帳繳令請罪，稟知黃萬高殺害金萬公子，降賊之事。安達王聞說大驚，咬牙罵曰：「反國逆賊，若能擒住，碎屍萬段，方泄心頭之恨。」言罷，悶悶不樂，一連十餘天，並未開兵攻打壙邊潮營。
　　這一日升帳，與嚴監臨眾將商議征戰之事。嚴我斯曰：「啟千歲，我想鐘文岳領軍紮營下寨拒敵，進忠鎮守潮城，量他無甚英雄保守賊城之官，倒不如盡起傾營之師。今夜三更時候，可從惠來縣城外，小路透過賊營，直抵潮州，攻陷賊城，擒捉劉進忠。倘進忠被擒，軍中無主，黨羽自散，有何不可？」
　　安達王聽說大喜曰：「嚴大人之言有理，此計甚妙，依策而行。」
　　商議已定。
　　欲知後事如何？請聽下回分解。
