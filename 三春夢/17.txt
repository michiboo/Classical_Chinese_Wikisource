
　　且說劉鎮自從楊軍師亡故之後，清營濟南王命楊遇明領軍兵攻打城池幾次，劉鎮與參謀眾將等相議，當齊力保守，不敢出軍迎敵，專候仲文岳先生消息。這日在內堂議論軍事，探軍入堂稟曰：「啟上大人得知，文將軍請得鐘先生到來。」劉鎮與眾將聞報，各各喜出望外，整衣出迎，接入內堂，賓主行禮序坐，即命設宴款待，席筵已畢，請文岳至禮賓館住宿，眾位各各散回。
　　明早劉鎮命守備林紹基、朱光二將，同到禮賓館請鐘先生入府，迎至大堂之上。劉鎮拱手言曰：「今日吉辰，擇定請先生登壇拜將。」鐘文岳曰：「貧道才疏學淺，安敢受此重任？此是楊舊人之錯薦，恐誤軍機大事。」劉鎮曰：「眾已議定，不可推辭。」蔡賜平請出軍師印，鄒可玉請出皇令，徐奇亮持出寶劍，一齊上堂。劉鎮與參謀元帥眾將齊聲言曰：「事已至此，先生當拜受軍師印令。」鐘文岳方受曰：「荷蒙主公與眾位將軍報舉，自當從命。」劉鎮親捧印綬上壇，鐘文岳進前趨軀行禮，拜受劍印王令畢，升壇進中軍坐定帳下，劉鎮側坐。
　　三位參謀至帳前行禮，劉統領何元帥同眾將等，向軍師行禮禮畢，依次站立。鄒可玉、徐奇亮二人呈上名簿，與軍師閱畢。
　　點將畢，出帳落壇，與主公眾位等各回署安息。次早劉鎮命設席，請軍師暨眾將飲酒。鐘軍師曰：「楊軍師亡故，嘗祭掛弔孝否？」劉鎮曰：「未嘗。」軍帥曰：「調軍大事，付託何人？」
　　劉鎮曰：「委託何元帥。」鐘軍師曰：「如何發令？」劉鎮曰：「今眾軍將盡心齊力，保守城池各要，面帶喜容，無敢言說楊將軍亡故，要瞞過濟南王，恐清軍領兵攻城。」軍師曰：「此乃大略之才也。」言罷起身告退。
　　次早平明時候，軍帥入府，請主公同登金山，觀看請軍營寨，再做商議。劉鎮依言，派大將二十餘員，小軍一百名，與軍師同登金山□望。鐘軍師遙望清營五十餘座，從惡溪至鳳山下壙白州，自南至北，相連三十餘里，觀看明白，下山回歸。
　　劉鎮曰：「請問軍師清營如何？」軍師曰：「啟上主公，貧道觀濟南王之營寨五十餘座，相連三十餘里，寨寨不懼。所懼者，惟惡溪隘口一營寨，若有一人識破，獻用沙籠之計，抵住惡溪隘口。你潮城著水，危在旦夕。要保潮城平安，須設計使濟南王遷徙惡溪營寨，則城池平安矣！」劉鎮曰：「既如此，軍師可令大將攻打惡溪營寨？」鐘文岳曰：「自古道，將只可激，不可說也。請主公升坐中軍帳，召眾將至帳前。」主公可如此如此，「內中自有人能劫此營寨。」劉鎮依軍師之言，命千總梁成龍傳令召眾將上堂進帳議事。當時眾將分立兩旁，劉鎮開言曰：「今日本帥同軍師登山，觀望濟南王營寨五十餘座，相連三十餘里，寨寨無懼，所懼者惟惡溪隘口一營耳！恐有人識破，用沙籠抵住，隘口之水灌入潮城，危在旦夕，欲命眾將攻擊惡溪營寨，但軍師觀諸位將軍，並無能將可用。依本帥之見，諸位明公，不如先散可也，免致日後受累，身家難保。」言未畢，帳前一員大將，挺身而出，厲聲言曰：「主公休得多話，動不動就欲散夥，我等從助主公起動干戈以來，蹈湯赴火，披肝裂膽，尚且不辭，何況惡溪一營乎？小將不才，今晚前去劫他營寨，包保管濟南王即速遷去此營。」眾視之，乃係水裡龍大兄曾仲也。劉鎮曰：「將軍差矣！清營軍兵十八萬之眾，寨寨相連，將軍切不可造次。」曾仲曰：「主公放心，惡溪一營寨，都在曾仲身上。」劉鎮曰：「既係這等，將軍須用幾多軍馬？多少大將相助？」曾仰曰：「啟上主公，不用大將相助，亦不用軍馬相助，候今夜更深，小將領十名大膽小軍同去足矣！多亦無益。」劉鎮大喜，嘗賜酒肉，叮嚀切囑曰：「將軍須當小心為要。」曾仲曰：「主公不用掛懷，小將見機行事。」於是辭歸本帳，是晚點起十名有膽小軍一同飲酒，飲至半酣，小軍言曰：「將軍豈嘗聽見古語乎？」曾仲曰：「有什麼古語？」
　　小軍對曰：「古語云：探山出好茶，東海出龍蝦，食飽無事做，掠蝨望上爬。主公差遣，我等不得不由己，將軍無故自請。我想惡溪三千清兵防守營寨，寨寨相連，寨中一動，互相救應。我等幾人，就能破他營寨，豈不癡想？」主將曾仲曰：「十人足矣！多都無用之處。你等飽食，同將軍前去就是。」飲至定更之後，曾仲與眾小軍結束停當；待至二更時候，離了潮城，從北堤直上惡溪對岸前來，來到江邊岸上。
　　曾仲與小軍曰：「試試何如？」雙手將小軍心上一摸，見他個個心頭恰似十個潑桶潑水一般，七上八落。曾仲言曰：「未嘗過此江，這等如此，若到那邊清營裡面，怎麼使得？不如我自己過去，你等在這裡作疑軍。那邊營中亂時，你等豈敢在此嘶叫麼？」小軍曰：「隔了長江況兼江而又闊，嘶叫的我等便敢。」曾仲曰：「若敢嘶叫，」亦算你等有膽量也。」曾仲言罷，手執兩支板斧，溜落江裡而去，至惡溪江邊，登岸將清營前後一看，無可進入，聽有風聲響動，遂將手斧乘著風勢，將木柵砍開一吼，將身進入頭營。幸喜明月又被黑雲遮蓋，曾仲尋路行至前面，逢著二十個巡更小軍前來。
　　曾仲躲在黑暗裡藏身，巡更小軍一人言曰：「眾位哥哥，你等先行，待我小便後，速來趕你。」曾仲聽說明白，潛至背後，手斧將巡更者砍死，脫下他身上號衣，披穿自己身上，趕上前，雜在更夫之內，進入二營。眾小軍巡查一回，又入第三營內重巡了一遍，各去安睡。曾仲輕步，悄悄行至掌更鼓者後面，將手斧剁落，亡喪掌更鼓一人性命，大叫：「賊兵到來劫營寨！」惡溪這座營寨，係大將盧文和鎮守，正在睡夢中驚醒，忙令清軍自裡面殺出。誰知月色不明，天氣昏暗，對面難識，自家拼殺自家。曾仲手持兩斧，自從內營衝殺，逢人便殺，見人便砍，殺出營外江邊，溜落江裡面，回歸江岸上。但十名小軍見對岸清營中，喚聲大振，火炮連天，十人齊聲嘶叫不絕。
　　曾仲過江前來，登岸觀看，惡溪營中大亂，自三更時候，殺至天色明亮，不見有賊軍劫營，眾軍觀看死亡者，都是自家殘誤清軍。
　　濟南王那時報賊人劫營，遂命楊提督眾將領軍救應，平明並無潮軍兵將，查點守將盧文和已經陣亡，點檢三千軍兵，僅存四百餘名而已。楊遇明回至中軍主營稟知千歲，濟南王聞說，即召水軍守備餘錠入帳下伏地請罪。千歲曰：「昨晚賊人到來劫營，有幾多軍馬？」餘錠言曰：「僅有一賊，從水裡過江。」
　　千歲聽說，大叱曰：「無用匹夫！這一賊將就破我三千軍兵，本藩這裡軍將，用七十人就可破了。用你等把守水閘何事？不中用畜生，留你何益！」傳令將餘錠，押出：營門外斬首示眾。
　　又召值夜水軍五十名，俱押去取斬。
　　濟南王云：「我等營寨與潮城相近。這些潮賊，賊膽包身，獨自一人，敢入我數千之眾，劫殺我營。」向監臨官曰：「未知明公有何主見？」董期明曰：「啟上千歲，依我之見，劉進忠帳下之人，詭計多端，我等不如拔寨遷徙，另紮黌山，周圍團團造柵，使賊人日不能攻，夜不能劫，未知千歲尊意如何？」
　　濟南王曰：「監臨之見無差，依言而行。」傳下號令，遷徙營寨，到於鱟山扎住，周圍可棲木柵造成。
　　按下不表。
　　再說曾仲回到帥府繳令，劉鎮大喜，命細作打探清營消息，一面設宴與曾仲賀功。小軍打探：「回報大人得知，濟南王遷營安於黌山，用木柵周圍棲止造定。」劉鎮聞報，果中軍師之計，遂命守備郭三坤，往請軍師入府，片時間軍師到。劉鎮云：「告知軍師，濟南王果遷營，安於鱟山。」鐘文岳曰：「啟主公，如今楊軍師靈柩，移入開元寺中，安置靈位，擇日開弔，令潮城中眾文武官將，必到寺中弔祭，各欲掛軍師孝服。」劉鎮曰：「若是弔祭掛孝，濟南王聞知，必命軍將攻打城池。」
　　鐘文岳曰：「專欲使彼知之，他只知楊飛熊之死，不知有鐘文岳之來也。」劉鎮聞言，稱善。命徐奇亮選擇吉日，將楊軍師棺柩，移到開元寺開弔。於是這日潮城眾文官武將，齊至寺中祭尊。楊軍師各營眾將軍兵，上下人等，都掛孝服，城上豎起孝旗。
　　清營探軍飛報主營曰：「啟稟千歲得知，潮城楊飛熊已死，賊眾軍兵各掛孝服。」濟南王聞報又喜又駭曰：「飛熊若死，孤無憂矣！我思進忠，全仗飛熊用軍，如何延過許多，探聽不出耶？今果亡故，潮城不日可陷。」次早命提督楊遇明、高州總兵鄧天瑞領大將帶軍兵三千攻打潮城。楊遇明領命，帶軍兵奔至南門城之下，將軍兵擺成陣勢，命軍馬辱罵叫戰。
　　潮軍入府報知，主公劉鎮聽報，請軍師到來調軍。鐘文岳曰：「啟上主公，今日不可開兵，貧道自有良策。」這楊遇明自平明叫至午後，不見有戰將出城交鋒，即令鳴金收軍，回營繳令。濟南王曰：「飛熊已死，進忠緊守，久不出軍對壘，未知監臨有何良策以破之？」董期明曰：「劉進忠用將緊守，此係無能，將潮城久困，諒他糧草有得幾多，糧盡即陷。」濟南王曰：「若欲久困，不知困到何時何月？依本藩之見，可命一將進入潮城內，說進忠投誠，有何不可。」話言未畢，帳前一將挺身上帳，稟曰：「啟上千歲，欲說進忠投降，小將不才，願入潮城作說客，說他來降。」濟南王視之，乃係高州鎮鄧天瑞，曰：「將軍，你有何能？能說他來降？」天瑞言曰：「啟千歲得知，小將與劉進忠同是山東省濟南府歷城縣人氏，少年嘗與進忠同窗讀書，十分至契。」濟南王曰：「既是這等，將軍明日可到城中，說他投誠，自有升賞。」天瑞領命，次日帶小軍十名，單騎獨馬來到城南之下，進前叫曰：「城上將軍，誰位在此把守？煩勞通報劉元帥得知，雲說高州總兵鄧天瑞欲來求見。」這守城南守備李有祥鎮守，聽得清將到來，近前言曰：「將軍少待片時，候我等入見主公，自有定奪。」即奔帥府入見主公，稟明此事。劉鎮曰：「鄧天瑞此來，本帥計可成也。」即令開城，放他進入。李有祥領命大開南門，放鄧總兵入城。劉鎮出帥府迎接，進入內堂，敘禮坐定，茶畢。劉鎮言曰：「仁兄駕到，有何指教？」天瑞曰：「啟上兄長，小弟今日到來，非為別事，因奉千歲之命，前來勸兄長棄邪歸正，不失舊職。」劉鎮曰：「望仁兄指教，弟當從命，待本帥升堂，勸眾將一齊投降如何？」鄧天瑞大喜，劉鎮命千總梁成龍傳召眾將入帥府。眾將聞召齊進帥府，兩邊豎立，劉鎮曰：「諸位將軍，本帥因公旗欺凌人民百姓，以致起動干戈，蒙公等相助，如今楊軍師亡故，我等雖有數萬兵，無人調用，難以成事。今蒙濟南王有好生之德，不忍加害，諸公若肯同志，共歸清營投誠，公等意下如何？」眾將曰：「我等城中將廣兵多，況且糧草豐足，楊軍師雖然亡故，願與清營旗奴決一勝負，未知鹿死誰手，安肯屈身降於旗奴，此非英雄大丈夫之所為也。」言畢，眾將一齊直出帥府而去。劉進忠對鄧天瑞曰：「仁兄，你觀眾將，不聽本帥約束，如之奈何！」天瑞曰：「千歲欲仁兄一人投誠，討這等狂夫何用。」劉鎮曰：「鄧大人，本帥因為公旗欺凌人民百姓，不得已起動干戈，如今本帥若係投順，還留這些賊種，在潮州虐害人民，豈不是本帥之罪也。」言畢，劉鎮又請鄧大人同登金山觀玩。鄧天瑞曰：「元帥有命自當聽從。」
　　二人起身領小軍五十名，步至山腳。鄧天瑞觀見金山下，有許多布包堆積，與金山平高，遂問劉大人曰：「這布包是何物件？」劉鎮曰：「鄧大人，這山下布包之物，乃係糧米，此是各邑鄉中人民所贈，倉中堆飽，故以堆積在外面山腳，如今城中糧米足食有七年之久。」天瑞心中暗想，千歲諒潮城無甚麼糧米，欲將潮城久困，今觀這般糧米，安知困到何時？步上高崗，天瑞將潮城四面觀看，見眾將喜氣衝衝，旌旗齊整，槍刀明亮，雄馬嘶聲，觀望一回。
　　下山進到內堂，劉鎮命設宴款待，酒至數巡。有一小軍慌忙奔到席前跪下稟曰：「啟主公得知，何元帥飲酒，不意大醉，打碎火爐，致使火起，西城民屋，被火所燒，燒去四十餘間。」
　　劉鎮聞報大怒，命將何元帥若順捆押至府內定罪。劉鎮大聲叱曰：「你這匹夫，命你鎮守西城，防拒敵軍，誰知你以酒為樂，今日飲之，明日飲之，太過了，致使失火延燒，害了人民許多房屋，違令匹夫，留你何用，押去轅門斬首示眾。」左右領命，即將何若順押出，鄧天瑞叫聲且緩，對著劉鎮言曰：「啟上大人，何將軍違令，本按軍法，幸得今日小將在此飲酒，懇乞赦他之罪，望為允納。」劉鎮曰：「既為匹夫討保。」叱曰：「你這匹夫，不著鄧大人面分，定斬你首，但係軍法不可廢馳。」著落軍政司重責四十大根，責得兩腿皮破血流，命左右將這匹夫押去，縛在轅門示眾。劉鎮又與天瑞重飲對酌，酌至下午，劉鎮假睡，全不答應。天瑞暗想，這般樣人，安能乾得大事？欲同他人飲酒，卻來自家的飲酒，到亦不好看。遂起身步出大堂，行來帥府門口。
　　且說何英縛在轅門示眾，命小軍打探天瑞消息。見鄧天瑞立在帥府門前，卻報知元帥。何英聽說，天瑞出府前，便咬牙切齒叫聲：「劉進忠，念我何英，生係良民百姓，你在潮州造反，聞我頗有膂力，命人登門聘我至潮，共相殺敗公旗，輔你起動干戈，誰知今日為飲幾杯微酒，就欲送我性命，若無鄧大人相保，何英的性命，豈不送你之手？想我若能脫離此地，不報今日仇恨，非為大丈夫也。」鄧天瑞立於帥府大門外，聽得句句明白，即進前叫聲：「何將軍息怒。」何英曰：「今日若非大人鼎力相救，性命定亡於進忠之手，未知何日得報救命之恩？」鄧天瑞曰：「說哪裡話來！我想將軍有文韜武略之才，何必屈身事於反寇，有何益哉！將軍如此雄略，若肯歸於清營，僥倖有功，得了官職，封妻萌子，豈不美哉！」何英曰：「鄧大人恩主，我等生於鄉村百姓，欲進無門。」天瑞曰：「將軍若有志投誠，脫離此間，奔到清營前來，本帥自當舉薦。」言話之間，又恐進忠酒醒，與何英別進入內堂，觀見劉鎮尚未嘗醒，命左右之人，報知劉大人。劉鎮被推驚醒起身，言曰：「鄧大人，本帥酒力不勝，一時少醉，有失相賠，望其原諒恕罪。」天瑞曰：「好說了，自家兄弟，何出此言？兄長鬚當商議投誠，不可有誤，小弟告退。」劉鎮曰：「蒙仁兄指教，自當從命。」遂出大門拱手相別，出了西門，回歸王營繳令。按下不題。
　　且說劉鎮送鄧天瑞去後，放開何元帥，將藥敷了兩腿傷瘡之處，設宴賀功。
　　過了幾天，何英投奔鱟山前來；至於營前，清軍叱曰：「潮城小作到來，眾兄弟放箭。」何英聽見叫曰：「不可放箭，快報鄧大人得知，何英到來求見。」清軍聞說，入帳前稟知，鄧天瑞聽報，即命小軍引何英進帳。何英到帳前行禮，天瑞以禮相待。何英言曰：「小將蒙恩人之德，無以答報，今情願來投於帳下，為效犬馬之力，以報救命之恩。」天瑞曰：「好說了，將軍如何脫離潮城？」何英曰：「有一小將，係愚心腹，私放脫走至此的。」天瑞大喜曰：「如今，將軍可隨本帥到中軍帳中見千歲。」何英領命，隨鄧總兵到帥營，入帳見濟南王，口稱：「千歲在上，何英拜見。」鄧天瑞向上帳前，將何英如何到來投誠之事稟知。濟南王曰：「何英，你係劉進忠第一員大將，足智多謀，今日投入我營中詐降，定有詭計。」傳令將何英押出斬首示眾，左右領命，將何英擒住，鄧天瑞跪下稟曰：「啟上千歲，小將奉令進潮城，說進忠投誠，面見何英飲酒失火，劉進忠將他押出斬首；卻係小將苦保，赦他死罪，將他重責四十棍，今脫離潮城到來投降，共破進忠，欲報四十重板之仇，千歲若係疑心，小將合家老小三十六口，立下軍令狀，願將保他。」濟南王曰：「既敢立軍令狀，以保何英，但恐賊人詭計多端，將軍不可造次，須當三思。」鄧天瑞曰：「小將願保何英，望千歲准納，赦他死罪。」濟南王曰：「將軍敢立軍令狀，本藩則准你保。」天瑞是個直漢，便當帳前立寫合家三十六口狀紙。千歲即赦何英之罪，發在天瑞營中聽用，建功升賞。何英叩謝千歲之恩。
　　天瑞領何英回營，設宴款待，飲至盡歡散席，命何英在後營安息。是晚定更時候，何英放起一炮，天瑞聽見炮響一聲，查問放炮者何人。小軍稟曰：「是後營何英放的。」天瑞召何英入帳曰：「將軍何故放炮？」何英曰：「如今係定更之時，放定更炮。」天瑞曰：「將軍營中定更，惟是更鼓，不可放炮，下次毋得違令。」何英領納退出，到二更之時，何英又放一炮，鄧天瑞又聽炮聲晌動，吃了一驚，查是何人放炮？小軍稟曰：「放炮者，又是何英。」天瑞又召何英入帳，何英聽召入帳，見鄧天瑞行禮。天瑞曰：「將軍又何事放炮，擾動軍心，千歲聞知，食罪非輕。」何英曰：此是二更炮，大人吩咐者，勿放定更炮。」天瑞叱曰：「胡說！定更炮如何？二更炮又如何？豈不是一體，下次若再違令，軍法無容，退下去罷！」何英唯唯退回後營，候至三更之時再放一炮，鄧天瑞聽炮聲又響，吃了一驚，想又是何英，大怒命查放炮何人，與我捆上帳來。小軍稟曰：「還是何英如此大膽，將何英捆來定罪。」言未畢，小軍報曰：「何英放火柴常」天瑞即令眾將打滅命火，拴捉何英。
　　正在搜掠間，叫營外火炮連天，叫聲大振，潮軍四面殺入營來，各帶引火之物，放燒糧米，火燄沖天。劉鎮引領大將五十餘員，軍兵六千餘眾，即如潮湧一般，四面殺進，清軍不能拒敵。
　　濟南王聞報潮軍劫營，何英作內應，放火燒盡糧米。濟南王大驚，令楊提督領眾將專救糧米，令碣石總兵覺羅幔領眾將拒敵賊軍。
　　劉鎮與何英會合大隊。見清軍到來救護，即令鳴金收軍，轉歸潮城。
　　濟南王見賊軍已退，天色明亮，查點糧米，失去六萬餘石，折去軍兵二千餘人。濟南王大怒，叱令將鄧天瑞擒進帳前。天瑞跪落請死，濟南王曰：「好一個有眼力的鄧總兵，敢立軍令狀，保賊人到營中燒我糧食，折我軍兵。你這匹夫，罪不容誅。」
　　傳令將這匹夫押去營門外斬首示眾，「候本藩班師，將他合家治罪。」左右一聲領命，欲將鄧天瑞押去，監臨董期明言曰：「啟上千歲，鄧總兵本應按法，但今賊寇未平，今當用人之際，將他暫且赦宥，況軍中如今糧米缺乏，命他往廣東催解糧米至營，將功抵罪。」濟南王聽監臨之言，準保天瑞之罪，命他前往廣東解糧。
　　鄧天瑞叩謝千歲不殺之恩，又謝監臨保救之情，明日領小軍一百名，往廣東省前去。按下未表。
　　且說劉鎮得勝，設宴與何元帥眾將賀功，盡歡而退，不說潮城眾將議事。
　　且表清營自從失糧之後，按軍不動，過了一月，鄧天瑞解糧回來，到營進入帳中繳令。濟南王見解到糧食接用，喜曰：「天瑞解糧有功，還你軍令狀，赦合家老少之罪。」天瑞叩謝，後回本帳。不表。
　　再說濟南王得了糧草，不知如何退卻清兵？請聽下回分解。
