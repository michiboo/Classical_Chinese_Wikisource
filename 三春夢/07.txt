
　　話說劉清當時拜別父母起程，府中老小送出門前，定玉、定金二人相隨叔父，送至千里方回。劉興挑著擔子與劉安隨著二爺取路前行，望廣東進發，登山涉水，行有數月，將近潮州。
　　劉清先命劉安前去報知兄長，劉安領命，先到帥府稟知。劉鎮見家人報我弟到來，滿心歡喜，命把總楊興寧去迎接我弟入帥府。劉清一見兄長行禮畢，一邊坐定，劉鎮問及爹娘平安康健，劉清一一稟知，設席歡飲，敘其手足之情、久闊之話。
　　歇息數天，進義問兄長言曰：「啟兄長得知，弟久聞潮州有八處勝景古蹟，幸喜今日得到我兄任上，你弟意欲前去玩看，不知兄意肯否？」劉鎮曰：「我弟既然有興欲去，為兄命人與弟做伴同去。」即召千總吳勇入內堂。吳千總見召，即進內堂見大人禮畢。劉鎮曰：「非為別事差遣，欲命你同我弟進義，往外面遊賞，城中庵觀寺院，名勝古蹟。」吳勇領命，備白馬二匹，同二爺出堂上馬，帶隨役十餘個，往城中遊賞古蹟景致，庵觀寺院，游至日落西山，回轉帥府。明日進義又告兄長曰：「啟兄長，小弟今欲往游城外。」劉鎮再命吳千總隨伴，吳勇依命，亦騎了馬，帶軍校十二名，同二爺山城遊賞，先到鳳凰台，次來筆架山，台閣山水各名人勝跡，至午後來到廣濟門外，欲過湘子橋，觀賞韓山書院。行到湘子橋上，誰知冤家路狹，逢著公府左都統鄧光明，同於代子國璉兩個父子，清早帶旗軍五十名，往筆架山後面附近山中打獵回來。吳千總觀見，對二爺言曰：「前面來者是公府內左都統與於代子，二爺，俺可避其鋒。」進義聽說，扣住馬頭立住一邊迥避。吳千總即落馬同隨軍校躲在一邊。
　　只說鄧、於二人來到，觀見一少年坐在馬上，即令旗軍查問：「無落馬者是何等人色？」旗軍領命查問：「是潮州鎮之弟劉進義。」即稟明於將軍，於代子聞言大怒曰：「劉進義如此無禮，是我公府之人，亦應落馬，仗他兄長之勢，欺我公府之人太甚。」命」眾旗軍，將他拿來，重責四十棍，方消我恨。」
　　旗軍一齊領命擒拿下馬，按在石橋上欲責。吳勇叱曰：「誰敢動手？」進前見於代子曰：「我二爺並無違犯，於將軍不可造次，若是責我二爺，我大人怎肯與你等干休？」於代子叱曰：「我欲責他衝道，何用你這匹夫，敢來出頭言辯！」叱聲：「這匹夫亦重責四十棍。」旗軍領命一齊擒住二人，按在石上，不容分訴。
　　眾旗軍心內有劉鎮之恨，今日得報私忿，便挾前恨，就將他二人用毒棍三、五棍打下，便已結果了性命。稟知鄧、於兩人，哈哈大笑曰：「縱然責死了二個，當做一雙。」於國璉曰：「想著劉鎮氣恨填胸，一不做，二不休，喚旗軍可取麻索，將他二個屍首縛之，丟落湘子橋浸水。」旗軍領命，依將軍之言而行，鄧、於二人擺道回府。不在話下。
　　只說跟隨二爺的軍兵，見鄧、於二奸，將二爺與吳千總二人活活打死，眾軍慌忙直奔走回，往帥府告知。轅門官千總陳虞龍，並值堂官千總梁成龍，忙進內堂叩見劉鎮。劉鎮曰：「你等這般慌忙，為甚原故？」軍役將二爺與吳千總二人，被鄧光明於國璉責死，前後情由，稟說一遍。劉鎮一聽此言，怒氣騰騰，三屍暴跳，兩眼突出，七竅生煙，大叫一聲：「氣死我也！」拍著胸將身擲落交椅，連那交椅擲得粉碎，早已昏死過去了。忙得眾家將近前救了，扶起片時，方才醒來，歎曰：「氣殺！旗奴鄧、於二賊，欺我太甚，本鎮與你等勢不兩立，雪海的冤讎不報，非為堂堂大丈夫。」正是：空中弔下無情鐵，斬斷骨肉手足親。
　　「賢弟呵！你死得可憐，手足冤讎如何罷休？今須修了表章，進京辭職，以告御狀。」命人請汪道來為干證。
　　只說汪道台早時，得役人報知，劉二爺、吳千總被公府鄧都統、於代子打死，愕然驚恐。忽報劉鎮有帖來請，隨即整衣冠上轎，帶了隨從，即到帥府。劉鎮出堂迎接，進入內堂，序坐茶罷。劉鎮將鄧、於二奸無故行兇，打死我弟及吳千總事情，告訴一遍曰：「憲台呵！本鎮今欲親自進京辭職，見駕面訴，請旨定奪，煩憲台為干證。」汪道聽說，愴惶失色。答曰：「大人若欲本道做干證，亦不敢推辭。望大人寬恕，容本道過公府稟知千歲。」劉鎮曰：「既是如此，請聽其命。」汪道起身，直至公府，入見千歲。沈公爺曰：「今日非是朔望，有何事情？」
　　汪道曰：「啟千歲得知，劉鎮之弟劉進義，係濟南府文學，到潮探兄，遊賞八景，路過湘子橋，傭逢鄧都統、於將軍，不知進義有何事衝犯，被鄧、於二人，把劉進義與千總吳勇打死，將他兩個屍首，拋落湘橋下浸水，而今劉鎮，即欲親自進京辭職，面告御狀，以報兄弟之仇，欲牽卑職作干證，卑職先來稟知千歲，請千歲施行。」公爺聽著汪道一番言語，驚得魂飛海外三千里，魄喪巫山十二峰，嚇得做聲不得，良久方說曰：「本公性命，只在咫尺休了。」言罷淚下，即召鄧、於二奴入府。
　　鄧、於聞召，即入見千歲。公爺一見，咬牙切齒。叱曰：「你二奸奴，這等明目張膽，如此所為麼？」鄧、於被千歲一叱，都跪在地叩頭。公爺曰：「二奸奴，本公滿門，豈不被你等所害？你無故行兇，打死劉進義、吳勇，莫說進忠不肯干休，本公聽說進義，係濟南府文學，濟南府知府文世恭，乃係天子表兄。他若聞知，怎肯與我等罷休？本公想進義、吳勇，與你有何仇恨？還把他屍拋落湘橋下浸水。」公爺把二人罵不絕口，罵罷，拍案叱令左右，把將二奴各責四棍。
　　公爺向汪道說曰：「如今這二奴，論起國法，罪不容誅，本公細思劉鎮，若是進京見駕辭兵總兵之職，為弟報仇。自古道家奴犯法，罪及家主。本公滿門，受此二奴之累，我等性命亦難保矣。今仗先生美言，代為鼎力勸劉鎮，切不可進京辭職。今二爺與吳勇已死，亦不能復生，本公自有定奪，將二爺與吳千總二人各用錦緞收貯，靈柩安放橋頭寧波寺中，置立靈位，召請十名僧人，設壇焚香，建三晝夜無邊功德。本公這邊，將鄧光明裝為劉進義的孝子，又把於國璉裝為吳勇的孝子；又命潮城眾文武官員，同本公親到寧波寺內，奠祭二位老爺；又令鄧、於兩個罪奴，跪地執仗哭喪，迎送眾文武。本公聞知劉鎮大長子，名賢年，當長成。本公同來有姊姊，年巳及笄，頗有婦德，待本公請我嫂主婚。又請先生同吳知府二位為媒，匹配劉賢為室，我等與劉鎮結為親門，使公府之人，亦不輕視他，望先生善言為我勸劉鎮，可看我父親康親王老千歲面上，切莫進京辭職。」汪道曰：「啟千歲，卑職觀看劉鎮，幾回願死，定欲雪仇報恨，但恐卑職獨力難成，千歲可傳呼吳知府，與我同往帥府，協力相助。」
　　公爺曰：「說得有理。」即傳吳府到公府議事。
　　吳府聞召即至，公爺將前事說了一遍曰：「今命你同汪道，往劉鎮處理會。」劉鎮聽汪道到，即出來迎接入內堂坐下，汪道、吳府將千歲言語一一告知。劉鎮曰：「本帥若是骨肉之冤讎不報，貪取侯門公府之女為媳婦，豈不被潮州眾官與人民恥笑？亦非丈夫的所為。」言罷，歎口氣曰：「賢弟呵！你的冤讎不知何日能得雪了？」說畢淚下。汪道與吳府觀看劉鎮，滿面忿氣騰騰，不允和息。二人起身向劉鎮再行一禮曰：「啟大人，公爺望大人可看康親王老千歲之面，允其和息。」汪道與吳府再用善言相勸，劉鎮聽著汪道、吳府一番言語，心中尋思，康親王當初在天子駕前，一力保舉，恩未有報，決為進京辭職，公府千歲必然受累食罪。再思再想，左右為難。又見汪道、吳府殷慇懃勤，懇懇相勸，遂說曰：「既蒙二公相勸，本帥承命聽從。」汪道等見劉大人依允，喜不可言，即起身告退，回覆公府千歲，將劉鎮依允和息之事稟知。
　　千歲聽說，眉開眼舒，轉憂為喜。起身回進府內，就將前事，向嫂嫂告知。便取花紅錦綢一副，寫出姊姊庚帖，出堂坐定，雙手捧著庚帖，送與汪道、吳府收起。說曰：「請二位老先生而為大冰人，將庚帖送入帥府，與劉親翁大人收啟，本公這邊命人調理劉二爺與吳勇諸事。」汪道、吳府領命回至帥府，將王姑庚帖送交劉鎮收入後，自己取出一雙玉環與汪道、吳府二冰人收起。飯宴已畢，送過公府，允為收貯。千歲起身入府內，將玉環送與姊姊，沈鸞花接過回入閨閣。公爺出堂，設席款待二位冰人。飲畢告退，各回本衙。
　　不表。
　　只說公府將進義與吳勇二人棺柩送入橋頭寧波寺內安置，立了靈位，擇定日期，召數十名僧人，在寺中建三日夜無邊功德，佈置事畢。公爺命眾文武官員到寧波寺中行禮祭奠。
　　劉二爺公府內，命將鄧光明、於國璉兩個奸奴，扮為孝子，各頭戴三渠冠，身披青麻服，腰束麻皮帶，手執哭喪杖，足履多耳草鞋。公爺先命他二人到寧波寺，執杖跪在寺門，迎送眾文武。鄧、於二個，雖是奉了千歲之命，來至寺中，那有跪迎眾官之禮？二人坐於寺門內，一邊飯茶，談說閒話；平明之後，汪道、吳府眾文武李大廳、張城守各武職，兩班齊到寧波寺前，聞劉鎮已到，各出寺門迎接。又報千歲車駕已到，眾文武官員分為左右兩邊相迎。鄧、於二人慌忙起身，手執哭喪杖，跪在寺門前階下，迎接公爺車駕。
　　沈千歲進寺，到賓廳當中坐定，文武參禮已畢，依位坐下，知客僧進香茗，領罷，公爺起身同眾文武到劉進義靈前，命將祭禮擺開，公爺欲行禮拜祭。劉鎮雙手扶住言曰：「亡弟何樣人，安敢受千歲一拜？」沈千歲命文武官奠祭，劉鎮一旁還禮。
　　眾官祭畢，回到客堂上坐定。劉鎮拜謝千歲，又謝過文武官，禮罷。公爺起身先回，鄧、於二人手執哭喪杖，跪在寺門，送千歲。
　　劉鎮觀看二仇奴跪他，降頭就腳蹋起掩，從二人頭上面過，鄧、於二人，心中忿怒。心想：這劉猴子，你今日當眾文武面前，又如此羞辱，使我體面何存？我等若是在潮州為官，不除殺劉猴子性命，亦非堂堂大將。仇恨愈結愈深，見千歲回歸，鄧、於亦回歸去了。汪道眾官等告退，一拱而別，各各回衙。
　　按下不表。
　　只說於代子回轉本衙之後，心裡忖思：劉鎮今日寧波寺中，當百官文武面前，如此羞辱我等，想一計策，將他謀害；想到旗巷挑水柴腳夫，皆是潮人，召他到署內吩咐曰：「本總命你明日，到西北木柵內，強買鋪戶貨物，後來將軍還欲重用。你等成功之後，管教你等各都有升賞。」腳夫曰：「啟將軍，我聽說劉鎮木柵內，每日命軍兵在街上稽查，若是強買鋪戶貨物，我等豈不有罪？」於代子曰：「不妨，他縱把你等掠到帥府，劉進忠見我等係公府之人，安敢發落，決定送還公府，千歲處都是本總擔承。」眾腳夫領命，先賞他酒肉。
　　明日那六、七腳夫，來到西北柵內鋪中買物，強取免錢，大聲叱曰。鋪戶家曰：「自劉大人設立木柵以來，平定安靜，到今都是兩平交易，因何見有這等人？」內有人認得說曰：「這幾個亡命畜生，是本處人，投在旗巷擔水，劈柴腳夫，膽敢如此亂為，列位不可錯放，痛打一常」眾人聽見，吼叫一聲，把六、七個畜生揪住，提起拳頭就打。幸逢巡街老將來到，究明情由，向眾鋪戶言曰：「眾人何必淘氣，此畜生送至帥府，見大人自有定奪。」眾人曰：「說得是。」搶至帥府，劉鎮即召中營守備崔榮榜入帥府。劉鎮曰：「本鎮嚴禁街中強買經紀物件者，究治重罪。這些棍徒敢來弄法，今著落你審問明白，造成文卷，各重責四十重棍，往知府請枷，各發在大衍黌角兩處柵門，餓斃示眾，以安街市；如有私進飯食者，與犯人同罪。」
　　崔守備領命退出，帶領六、七個畜生，回到本衙，依劉大人所命施行，遂枷了六、七天，眾畜生俱已餓死。旗奴聞風喪膽，不敢滋事。
　　且說把總飛熊是夜在房中安臥，睡至雞鳴時候，偶然醒來，掀帳下榻，披衣烹茶，步出庭前，仰觀星斗，只見東方南新出一星，長約數尺，恰似掃帚模樣，明亮異常，光華萬里，殺氣直衝鬥牛。吃了一驚，心中駭異，有分教：潮州城裡翻為虎窟狼窩，大街黌角變作屍山血海。
　　畢竟飛熊可知吉凶？且聽下回分解。
