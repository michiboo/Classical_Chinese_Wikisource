
【西地錦】〔外上〕老去蕭條玉樹。鎭日督子攻書。望他平地登雲路。乃不愧我貽謀。
【出隊子】方懷夙怒。早見於家一老奴。〔做看介〕這個老兒不見你隨於相公。〔末〕小人是老爺身邊的。〔小淨〕阿呀。我說像位大叔。爲什麼來。〔末〕老爺差小人密請相公。家爺專等相公過。〔小淨〕可曉得爲什麼說話。〔末〕想是怕大相公閒耍。不在會上做文字。故請相公面問。說道帶了會簿來。欲看前宵文會簿。〔小淨〕前日你相公赴會。幾時出門的。〔末〕說是七篇會。侵早出門的。〔小淨〕恰又來。你每相公麼直至眼烏了步來。抹得一篇。不知可曾訂入簿中。不是我當會。文簿也不在我處。〔低頭自笑介〕對出機關。〔指末介〕使乎使乎。
【獅子序】令公子掌上珠。晚生每豈敢含讒獻諛。〔外〕呀。先生差矣。爲父者有愛勞之心。不用姑息。爲友者有忠吿之道。豈曰讒譖。〔小淨〕令郞是高才。原不消十分用功。那曾有名士甘就時趨。〔外〕說起名士。一發是他自誤張本。只爲終日自負了詞壇重名。反以時藝看易了。〔小淨〕須是禁他做綺麗詞。〔外〕前日老夫曾到他書房。見歌曲滿案。已面諭一番。都把來燒毀了。難道又做。〔小淨〕不瞞老先生說。燒得幾何。如今俳優所習。皆令郞歌曲。須是搜索外面底本。懲治演習之人。方斷其作興。還須屛外遊。鎖書齋。限功夫。精神方聚。〔外〕咳。藥石之言。老夫謹領命了。正是與君一面語。強看十年書。
【太平歌】〔小淨〕他是靑樓女。與公子呵。好似水和魚。〔外怒介〕是爲妓女所迷。一發罷了。〔小淨〕有幾部新歌留彼處。〔外〕有這等事。他要新歌動人。我每癡兒子。爲其所役。先生如何妙策敎他斷。〔小淨〕沒有什麼策。除非是差些使者逐他去。〔自悔介〕呸。晚生差了。令郞與素徽非常契合。只管說他。萬一知之。可不是切齒之仇了。〔外〕政所以愛之也。這個不妨。〔小淨〕隔牆有耳愼防諸。〔外〕這個不妨。〔小淨〕旣如此。還有一言。逐之一說。不可緩矣。〔附耳低介〕斬草要除根。
【賞宮花】〔外〕我言之氣阻。這不才無賴徒。終日耽歌賦。又去戀迷途。我只道分心詞賦。尙且當他不起。那曉得又去迷戀靑樓。咳。趙先生。老夫亡荊未葬。年已六旬。秖有此子。又是這般不肖。不要說他的下梢。我夫妻骸骨。不知所之矣。父母後來誰靠傍。不知骸骨待何如。
【雙聲㬪韻】〔外〕從今後。從今後敢知痛苦。〔丑〕弄得我屁眼疼得緊。〔外〕凡百事。凡百事要來報取。報知吾當饒汝。若還不報時。鞭笞受楚。仔細隄防相公起居。
