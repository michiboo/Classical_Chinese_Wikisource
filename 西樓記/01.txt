
【臨江仙】〔末上〕白髮無根愁種就。勸君及早徜徉。風流節俠滿詞場。尊前顏似玉。燈下語如簧。　　試看悲歡離合處。從敎打動人腸。當筵誰者是周郞。縱思敲字句。無敢亂宮商。〔問答照常〕
【沁園春】穆氏於生。西樓曲意。兩逗情腸。奈庭幃起譖。禍因歌譜。拆散鸞凰。寄跡錢塘。被奸掇賺。羨殺佳人節似霜。於叔夜鍾情特甚。一病幾亡。　　訛傳謊報堪傷。穆氏聞之縊繡房。旅邸又驚。鷰樓虛信。無心待榜。星夜走還鄕。胥俠士捐姬奪穆。送至京師遍覓郞。除奸黨。重逢舊玉。千載播詞場。
