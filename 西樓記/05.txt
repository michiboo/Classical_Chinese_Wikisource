
【探春令】〔丑扮鴇母上〕垂楊深巷隱棲鴉。歎朱門瀟灑。〔旦上〕對東風淚溼鮫綃帕。共誰語衷腸話。
【前腔】〔小淨上〕特邀殊麗共尋花。見朱扉低亞。
【大齋郞】〔淨盛服帶家僮上〕慣扛紥。少傝𠎷。開譚父祖是科甲。草其腹而花其面。人人喚我蔡趷𨃚。
【長拍】〔小淨諢介〕非雨非晴。非雨非晴。欲晴欲雨。十里冷雲如畫。溪橋煙鎻。野渚水滿。曲灣灣並沒人家。蘭檝漫輕劃。到水雲深處。淺堤殘壩。前面有村舍了。隱隱疎林草舍簇。孤寺矗。斷煙叉。風景果然幽雅。一派都是梅花。試遶山遠望。遍麓梅花。
【短拍】馥馥淸香。馥馥淸香。微微幽韻。白茫茫雪彩霜華。何處最堪誇。幾萬㬪蘂宮璚瓦。〔淨〕未許空辜此景。俺直待相抱醉流霞。
【羽調排歌】閒雅新妝。輕盈素葩。尊前冷澹堪誇。〔旦背介〕梅花梅花。看你冰魂玉魄果無瑕。不向東風鬭麗華。孤芳勁。幽韻嘉。只怕霜欺雪妬委泥沙。〔淨〕素徽爲何不飮不歌。秖多嗟嘆。〔小淨〕必有心事。〔合〕無歡笑。少問答。自將心事語梅花。
【前腔】病鬼愁魔。心猿意馬。縈牽萬緖如麻。懶歌白雪按紅牙。倦舞迴波落翠鴉。〔小淨〕這是爲什麼。〔旦〕這是膏肓病。未可拏。風塵不耐受波査。
