
【一江風】〔生上〕意瓓珊幾度荒茶飯。坐起惟長歎。記西樓喚轉。聲聲扶病而歌。遂把紅絲綰。咳。藍橋咫尺間。誰知風浪翻。好事多磨難。
【秋夜月】〔外上〕乍轉彎。前面那家想是了。好問於鄕宦。〔丑上〕有些相認白鬚漢。〔外〕呀。文大哥。〔丑〕我說是你。如何站定東西看。〔外〕老爺可曾計較你。〔丑〕不要說起。害咱每念板。今日你來怎麼。〔外〕是差來寄柬。
【紅衲襖】看他燦瑩瑩盡淚斑。間着那印章紅花字幻。待開時祇恐添悲惋。不開時那得我心上寬。細細將指甲兒挑下闌。乍破緘不覺的香氣散。〔開書介〕呀。元來一股髮兒。直恁的香也。早是一股髮兒裊裊的好似烏雲也。呀。爲何一幅素紙。並無半字。恁敎人猜謎難。
【前腔】敢是爲愁多不耐煩。敢是怯纖纖慵染翰。敢是我淚模糊不見蠅頭柬。敢是你暗中揮早忘了筆硯乾。莫不有孫汝權剔弄奸。若是被人換了。如何原封不動。印記分明。且留香雲在內。想是厭套書寒溫泛。就是不落套語。爲何一句也沒有。呀。是了。他因我父親驅逐。料不成事。把啞謎來囘絕我。多應把斷髮空書做了決絕囘音也。痛殺人好似剜肺肝。
【前腔】〔生〕我只爲叫不開離恨關。〔丑〕嗟嘆也沒用。〔生〕咳。不由人不浩歎。喉間愁塊何時剗。胸中淚海是甚日乾。難道我與素徽。畢竟是無緣的。天那。怨殺那狠上蒼未可攀。直恁的把我來不掛眼。若是沒有姻緣拚死向黃泉也。怕心窩不肯寒。
【大影戲】看你理窮詞遁。故生怒嗔。〔小淨〕我不是你嚴親。爲何把我來尋趁。〔生〕只問道是誰挑釁。誰趕他去。紮詐他斷草除根。〔小淨〕是我說的。是我紮的。〔生〕六十兩。〔小淨〕旣做仇人。怎賺金銀。
【前腔】〔小淨背介〕語多相近。辨來漸眞。〔向生介〕是我使方便他感咱恩。送來禮物何須遜。〔生〕到說得冠冕。你是個紮火囤癩皮光棍。〔小淨〕畜生狗亡八強盜賊烏龜。交絕不出惡聲。你欺我是個秀才。只管亂駡麼。我拉些朋友。打得你家片瓦無存。〔生〕你這樣徹底無賴小人。我與你鬭什麼口。〔小淨〕旣是不屑鬭口。爲何前日抹壞我歌曲。〔生〕只此一句。有今朝破口傷情。〔小淨〕咬斷牙齦。誓不登門。
