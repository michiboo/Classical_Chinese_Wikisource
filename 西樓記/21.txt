
【粉蝶兒】〔小生高冠盛服上〕一片雄心。終日寄娛花酒。幾年來負此吳鉤。〔小旦〕慕貞姬。思義女。芳聲垂後。苦淹留。伴殺舞裙歌袖。
【榴花泣】〔石榴花〕我生平俠氣向誰酬。俗人機彀豈相投。鏡中空自炯雙眸。腰間匕首。還顧轉增羞。
【泣顏囘】天涯可遊。載歌姬遍選湖山秀。遇知心贈以頭顱。見不平便起戈矛。
【駐馬泣】〔駐馬聽〕寵愛綢繆。取媚爭姸祇自羞。漫想泣師關上。覆鴆階前。退虜城頭。忠貞欲報奈無由。堪憐姓字沈箕箒。
【泣顏囘】怎能得白刃一朝。遂博他靑史千秋。
