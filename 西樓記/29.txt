
【燕歸梁】〔旦上〕痛哭風前淚眼枯。何日裏會冥途。
【雁過沙】於郞是奴夫。只圖共歡娛。誰知害他直恁苦。又不得見你歸黃土。待看經禮懺相超度。遂奴心願。改嫁有奴。〔淨〕
【前腔】當初苦緣無。從今轉憐我。我直待伊心願足。度得叔夜歸天去。纔得與咱爲夫婦。你。並無牽掛。並沒間阻。
【小醉太平】佳人我拒。今朝口許。〔衆〕許什麼。〔淨〕做親。〔衆〕什麼緣故。就肯起來。〔淨〕當初一向念前夫。死卻了嫁吾。
【前腔換頭】二娘面許做夫婦。猶如久旱逢甘雨。喚些僧道薦亡夫。爺成了事呵賽登科中舉。
