
【接雲鶴】〔外上〕祥雲瑞靄滿庭闈。吾兒不見轉憂疑。
【催拍】受君恩身爲繡衣。羨吾兒復掄大魁。不覺春生滿室。只道明光策罷。衣錦榮歸。誰想孤蹤浪蕩天涯。尋思起一喜一悲。懸懸望杳難期。
【一撮棹】休牽憶。傳聞恐不的。修尺素。差人往京國探眞耗。須知好消息。〔外〕說得有理。待我卽刻修書差人去。只怕歸去了。不及廷試。怎麼處。臨軒對。只怕趕不及。〔末〕知捷報。星飛電馳急。〔外〕還未審可得對彤墀。
