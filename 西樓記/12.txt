
【金瓏璁】〔旦上〕朝朝珠淚灑。那堪復受波査。平白地起喧譁。一家如破瓦。飄流信逐煙花。無計策枉嗟呀。
【桂花偏南枝】〔桂枝香〕他是多情何賈。高才班馬。讀書太乙分輝。撈賦長安騰價。
【鎖南枝】憐他錦帆新製佳。只恁的搬弄才情。總是相思畫。奴家呵。傾慕他。他也知愛咱。一個慕風流。一個愛閒雅。
【江頭金桂】〔五馬江兒水〕記前日垂楊停馬。留他一試茶。爲他輕翻白薴。漫響紅牙。看他聽歌時丰韻加。
【柳搖金】秋水明霞。盈盈堪把。奴家呵。遂以百年相訂。願做倚樹蒹葭。他約暇時來看咱。
【桂枝香】誰想翻成話靶。風波驚詫。好叫我淚如麻。紅顏自古多薄命。莫向東風怨落花。
【海棠醉東風】〔月上海棠〕草素劄。訂他中夜偸來話。把山盟海誓再四申罰。這封書若解相思。竟向我於郞投下。
【沈醉東風】寒溫細加。字畫又差。癡心想念。筆兒又倒拏。
【玉枝帶六么】〔玉交枝〕〔旦〕此書非耍。面交他。休得送差。
【六么令】〔外〕侯門如海怕難達。〔旦〕疾忙去。快來家。這囘休得將人詿。這囘休得將人詿。
【撥棹入江水】〔川撥棹〕眞堪訝。正在這裏寫書發人。一見我來。便拋棄筆硯。急走進去了。這寃家。怎避咱。爲他行喫盡糟茄。爲他行喫盡糟茄。找絕個驀頭醬瓜。
【江兒水】繡字花押。一幅原書遺下。
【園林帶僥僥】〔園林好〕這空函多應送差。等不來敎他巫山夢遐。
【僥僥令】但是悄載扁舟錢塘去。只說向娘行親眷家。
