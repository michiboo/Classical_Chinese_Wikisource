
【雙勸酒】〔小淨方巾便服上〕心術恁頗。幸災樂禍。口舌又苛。喜談人過。一味面前柔懦。霎時易起風波。
【前腔】〔老旦上〕誰行怒訶。爲些什麼。〔見小淨介〕原來趙相公。〔小淨〕這本歌譜。是那個看的。〔老旦〕於叔夜相公校正的。是他親筆校訛。改易些個。〔小淨向老旦介〕這麼校正。他曉得什麼〔低頭自語介〕咦。縱是他長於音律。也不合在這里出我的醜。可恨可恨。那譜快將扯破。〔做扯碎介〕這一腔憤恨難磨。
【好姐姐】見他父親把舌尖輕簸。說他會文字卻在娼家高臥。一入此言敎他好奈何。非小可。漫使素徽遭場禍。父子生心家不和。
