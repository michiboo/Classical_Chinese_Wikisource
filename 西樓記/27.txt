
【風蟬兒】女巫術能降神。走熟大家內閫。置符求媚轉人嗔。一心待騙金銀。人稱我雌光棍。
【駐馬泣】〔駐馬聽〕呪水通神。要你夫妻髮數根。還要丹山奇草。瑩貝明珠。着舊單裩。〔淨〕今夜可成事麼。〔小淨〕今宵調合洞房春。鴛鴦被底雙眠穩。〔合〕
【泣顏囘】笑融融美愛嬌歡。醉沈沈殢雨尤雲。
【前腔】一見生嗔。弄劍拖刀難近身。〔小淨〕想是你笑了。〔淨〕笑是笑一笑的。〔小淨〕卻又來。是你不該失笑。破我法術。觸怒佳人。還有一節。你可曾點燈照去。〔淨〕點的。〔小淨〕又來。婦人見了這藥。眼就昏了。如今還不曾近身。先見了你。所以不驗。待我行月白法。你暗中摸去。他還要自步出來接你。抱了就幹。不要蹉了。如今依我定成親。莫言呪水無憑准。
【前腔】月暗朱門。悄地行來粉澤聞。〔丑抱住淨低唱〕兩兩輕偎暖頰。款抱纖腰。唚一個嘴。漫吐香脣。〔丑〕親肉。〔淨〕耳邊低喘叫親親。二娘。從前閒話休評論。
