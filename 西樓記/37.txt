
【福馬郞】〔小生上〕任俠橫行無忌憚。爲訪於叔夜將路趲。誰識俺費機關。覓去見嬋娟。延津劍慶重還。
【前腔】爲覓佳人往又返。忘卻飢和飽朝共晚。千層水萬重山。一望淚潸潸。歎我生不幸事多艱。
【玉芙蓉】自相逢旅店間。強試忙言返。〔小生〕歸來怎麼。〔生〕問佳人信息。〔小生〕前日貞侯所傳之信眞否。〔生〕不要說起。又起波瀾。〔小生〕又怎麼了。〔生〕爲咱設醮連宵旦。誰知盜賊劫換奸。〔小生〕也未必是盜賊。如今兄待怎麼。〔生〕還京去。把檄文遍關。怕隨他紙鳶風斷杳難還。〔小生〕
【前腔】何須意慮煩。但把京華盼。只這一帶雲山呵。你夫人鸞馭。早在其間。〔生驚問介〕這怎麼說。老丈何從知之。莫不是戲謔小弟。〔小生〕咳。你只道秦庭信璧憑誰返。〔生喜介〕難道是重歸小弟。據老丈說。他已被人劫去了。〔小生〕誰知道章臺舊枝咱代攀。〔生〕有這等事。〔小生〕小弟載月錢塘。見賢嫂設壇薦度。小弟把愛妾輕鴻。與賢嫂一般妝束。混觀法事。忽擁壯士打滅燈火。搶輕鴻而走。池同誤追輕鴻。輕鴻赴水而死。誰知賢嫂卻被小弟負之從間而出矣。今送至京師。吾兄不在。〔生〕如今在京中那裡。〔小生〕小弟有梅花衚衕私宅一所。與賢嫂暫居。兄到一問便知也。〔生〕老丈下來何幹。〔小生拱手介〕特來尋兄。〔生〕無甚深交。特發義舉。是古豪傑。是大恩人。此恩此德。沒世不忘。請上有一拜。〔作拜介小生答拜介〕這樣事。小弟常有。何足感激。只要你成姻眷。免鸞孤鳳單。廷試之期在卽。怎麼趕得及。早促伊治安新語覲天顏。
【前腔】洛陽花正繁。偏我看花晚。〔小生〕不妨。我有駿馬。一日行千里。小弟自燕至吳。祇行四日。贈兄乘之。抵京尙及廷試。〔生〕感德未酬。施恩無厭。何以克當。多謝了。〔小生〕有如雲駿馬。號曰驚帆。〔生〕堪誇晏子將驂解。不愁敬仁行路難。〔小生〕小廝們帶我千里馬來。於相公騎者。〔雜帶馬上〕香來知驟近。汗斂覺風吹。〔生〕雙瞳挾鏡。兩顴協月。果然好馬。〔小生〕休羈絆。快拂衣跨鞍。到京時洞房金榜似邯鄲。
【薔薇花】因選官喜得伯將共我遊。〔小淨上〕不因客邸動離愁。池老先。怎簇眉頭。
【新荷葉】得見於郞底事寬。且投店暫棲今晚。
【劃鍬令】君家意氣沖牛斗。腰間寶劍走龍虬。要離佽飛流。何期邂逅。〔合〕欣然報讎。非因利誘。此德此恩。天高地厚。〔小生〕
【前腔】平生素有拏雲手。何難斬取越王頭。一言乍相投。隨抽匕首。
【撲燈蛾】政欲尋見你。今宵始相會。素徽送於郞。是我弄完佳配也。成人之美。棄妾輕鴻更何惜。那知伊機心頓起。早不如快將頸血濺吾衣。〔小淨〕
【前腔】未嘗識認伊。未嘗鬭伊氣。許把深讎報。誰想反成惡意也。〔跪拜介〕哀求下禮。廝趕着敎人魂飛。一時差從今自悔。望君家饒咱狗命是功德。
【北六幺令】我我爲人時須爲徹。斬草時定除根。非是咱每弄假成眞。祇憐他才子佳人。斷雨殘雲。這衷腸恰勝似那孝子忠臣。咱遇池同便抱不平。輕操白刃。又不冀小惠私恩。只索把五湖煙水遨遊盡。那時節歌傾郢里。那時節嘯倒蘇門。
