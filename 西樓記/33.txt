
【醉翻袍】〔醉扶歸〕〔生丑上〕路途萬里行來倦。餘息半縷病難延。笑我今生恁無緣。到底成虛願。〔丑〕
【皂羅袍】芳魂何處。冷風宕煙。孤蹤何往。雲山浪天。〔生〕生愁死恨都嘗遍。
【月落蠻江冷】〔月兒高〕綠樹迎風軟。〔丑〕淸波蘸霞淺。〔生〕這樣融和候。怎奈人不見。對景漫凝眸。錢塘望中遠。怕聽山凹處。杜宇聲聲怨。
【蠻江令】〔丑〕曡曡飛花片。掃開又如翦。萋萋沿路草。踏殘旋復衍。〔生〕花似淚點。草似我愁牽。萬種傷心處。百計難消遣。
【涼草蟲】細思還自憐。恁般遭偃蹇。不能遂死生願。誰承望長安錦繡旋。病慵愁倦。影瘦形孤。應知不久歸泉。
