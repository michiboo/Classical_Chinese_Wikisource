　　欽定四庫全書　　　　　集部七
　　愚菴小集目録　　　　　別集類六　〈國朝〉巻一
　　賦
　　卷二
　　五言古詩
　　卷三
　　七言古詩
　　巻四
　　五言律詩
　　五言排律
　　巻五
　　七言律詩
　　卷六
　　五言絶句
　　七言絶句
　　巻七
　　序一
　　卷八
　　序二
　　巻九
　　記
　　巻十
　　書
　　巻十一
　　論
　　巻十二
　　辨
　　巻十三
　　雜著一
　　巻十四
　　雜著二
　　卷十五
　　傳
　　附録
　　〈臣〉等謹案愚菴小集十五巻
　　國朝朱鶴齡撰鶴齡所著尚書埤傳諸書俱別著録此集乃所著詩文凡賦一卷諸體詩五巻雜文九巻末附傳家質言十三則鶴齡始專力於詞賦自顧炎武勗以本原之學乃研思經義於漢唐註疏皆能爬梳抉摘獨出心裁故所為文章悉能典雅醇實不墮剽竊摩擬之習其邶鄘衛三國禹貢三江震澤太湖嶓冢漢源諸辨多有禆於考證生平嘗箋注杜甫李義山詩其作韻語頗出入二家之間而寄興清逺亦復自饒神趣至其與錢謙益同郡方謙益箋註杜詩時嘗館於其家乃集中無一語推重之所作書元裕之集後一篇稱裕之舉金進士歴官左司員外郎及金亡不仕隠居秀容詩文無一語指斥者裕之於元既足踐其土口茹其毛即無訽詈之理非獨免咎亦誼所當然乃今之訕辭詆語曾不少避若欲掩其失身之事以誑國人者非徒誖也其愚亦甚云云其言蓋隠刺謙益而發尤可謂能知大義者矣乾隆四十二年十月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀





