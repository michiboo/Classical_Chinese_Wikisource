
漢天師世家卷之二
賜進士通議大夫工部左侍郎安仁張鐵校
天師之號，見於《素問》，《莊子》，蓋謂有道者之極稱。老聃子言《道德》於周祖天師者，天師倡正一教於漢，而張氏號今四十八代矣。傳代歷歷，何其詳哉。千五百年，盛衰相因，廢興相尋，未有如張氏一姓之獨靈長也。豈非萃山川之秀，合天人之玅而克然哉。垂裕後昆，吾莫知其已矣。
祖天師，諱道陵，字輔漢，沛豐邑人也。九世祖良，遊下那，圯上黃石公授之以書，後從漢高祖取天下，以功封留侯。語帝日：臣願棄人間，事從赤松子遊。卒謐文成侯。嗣侯子不疑，不疑子高，高子通，通子無妄，無妄子裡仁，里仁子皓，皓子綱，綱子大順，是為桐栢真人，天師父也。母夢神人北斗魁星中降至地，長丈餘，衣繡衣，授以香草，日：蘅薇也。既覺衣服居室，皆有異香，經月不散，感而有娠。漢建武十年正月十五夜，生於吳之天目山。黃雲覆室，紫氣盈庭，室光如晝。昔之香氣復聞，身長九尺二寸，龐眉廣顆，朱頂綠睛，隆準方頤，目三角，美髭髯，垂手過膝，龍踞虎步，望之儼然。七歲讀老子書，即了其義。於天文地理圖書讖緯之祕，咸貫通焉。以及墳典，所覽無遺，從學者千餘人。天目山南三十里，西北八十里，皆有講誦之堂，臨安神山觀，餘杭通仙觀，即其地也。後自浙踰淮，涉河洛入蜀山，得鍊形合氣之書，辟穀少寐。永平二年，二十五歲，以直言極諫科中之，拜江州令。謝官歸洛陽北郁山，脩煉三年，有白虎銜符至座隅。建初五年，章帝徵，不起。永元初，和帝徵為太傅冀縣侯，三詔不就。遊淮，居桐栢太平山。獨與弟子王長，從淮入鄱陽，登樂平雩子。山神拜於道，願受驅策命，廟食峰，煉丹其間。山神知覺而雙鶴導其出入，遂棄其地，泝流入雲錦山，煉九天神丹，丹成而龍虎見。山因以名。時年六十餘，餌之益壯，有神人自稱趙公明，詣前曰：願永護丹扃，暨訪西仙源，得制命五嶽檄，得《三皇內文》，召萬靈及神虎秘文於壁魯洞。復往嵩山石室《黃帝九鼎丹書》及《太清丹經》。乃日：昔禹平水土，益焚山澤，功垂萬世。今地道失寧，妖厲不戒，吾徒無益，道功未立。聞巴蜀沴氣為災，當往除之。初，居陽平山上授以經籙之法。次登西城山，築壇墠之以降五帝。或告曰：西城白虎神，飲人血，以人為祭，召而戒之。梓州產大蛇，嗚則山谷震，噓氣數里，中者輒死，誅之。後復居葛璝山，秦中，昌利，隸上，湧泉，真多，北平，稠梗，渠亭諸山，脩九真之法，得出入水火之玅，及養神輕身之術，還鶴嗚山。漢安元年壬午上元，感太上垂車駕五白龍降，謂曰：吾昔為尹喜說經，今命汝溥度含靈，吾當於此建立二十四治，分命仙曹，主掌世人罪福死生。今經多劫，職司六天稽覈血食鬼神，率據其所，人鬼不分，汝其復治之。今授汝三五都功諸品經錄，次授三五斬邪雌雄劍，玉印魚鬣衣，二儀交泰冠，通天玉簡，千日後，會闈苑。天師拜謝。漢安二年七月一日，登青城山。山有鬼城，鬼市，鬼眾，分為八部，日為民害，各有鬼帥領之。及至，鬼帥率其屬，迎敵天師。以丹筆書空，鬼眾立仆，招之復起，或反風而火焚，或揭日而霧散，限以泰山，壓以巨石，鬼物哀號乞命，請受約束。遂命俱會於青城黃帝壇下，使人處陽明，鬼處幽暗。誓曰：自今已往，天地交，日月合，汝若復出，吾必誅汝。立二十四治，增置四治以應二十八宿。正氣下通，以六十甲子生人，分屬各治，每治立仙官，陰官，及祭酒之曹分統之。其誠敬忠孝積功行者，仙官錄其善，其悖逆奸貪恣肆狼戾者，陰官紀其罪。由是善惡之報，捷如影響，使蜀民向化，定三十六靖廬，七十二福地，三百六十名山品秩，各置神司之。還雲臺，謂弟子王長，陽山有白氣，彼妖也，往治之。道逢十二神女，因問鹹泉何在，日：前有大湫，毒龍伏其中。以符投之，妖舍湫而去。旋涸，插劍其下，成鹽井。神女各獻玉環一枚，願奉符箒，天師以十二環合而為一，投於井中，曰：孰能得環者，如所請。眾女爭下取環，天師遂掩而誓曰：永為井神，毋為民害，有獵者逢於道，戒以勿殺，授以煮鹽之法，民收其利，即地創天師廟，號清河府君之祠，至今崇奉祈禱不絕。過宋江，察江中有妖，篆石為函以錮之，妖乃絕。居主簿山，神人夜獻玉壁。居本竹山，眾真降授《靈寶經》。居蒙秦山，遷渠亭山，至雲臺山，見絕壑中桃熟，謂弟子曰：孰能下取。趙昇下取以獻天師，亦投下，昇長繼赴，遂以神丹及諸經玄秘授昇長。居漓沅山，為說經臺。居鹿堂山，煉九轉神丹。居平蓋山，合九華大藥。至成都，地湧玉局考子，復降說諸經要。永壽二年，遊渠亭山，奉太上玉冊，劫命為六合無窮高明大帝。既而太上勸為第六代道之外孫，而東海小童君為保舉師，太上為度師，封道陵為天師，授三百人，惟三人係代行治，張申，王昇，李忠也。乃以經籙印劍付子衡，戒之曰：吾遇太上親傳至道，此文總領三五步罡，正一樞要，世世一子，紹吾之位，非吾家宗親子孫不傳。是日，以丹付長昇，分餌於雲臺峰，與夫人雍氏，乘雲上昇，在人間者，一百二十三歲。王長，趙昇侍焉。女文姬，文光，賢姬，芳芝，皆得道上昇。天寶七年，詔後漢天師張道陵，冊贈太師。唐中和四年，封三天扶教大法師。宋紹寧，加號三天扶教輔元大法師。唐玄宗皇帝贊日：邈彼炎漢，天圖中闕，萬彙消殘，三靈蕩越，惟師應運，神威迅發，躬侍玄元，親傳秘訣。妖毒雲驅，崇山劍裂，大布聲教，全清壘孽，一振無為，永光有截，鸞鶴斯邁，丹青是設，玉相真儀，傳芳不歇。又贊云：邈矣真仙，孤高峻節，氣貫穹冥，玄元示訣，落落神儀，亭亭皓月，誅邪斬精，魅驅鬼徹，漢代盟威，流傳不絕。唐肅宗皇帝贊曰：德自清虛，聖教之實，或隱或顯，是樸是質，靜處瓊臺，焚香玉室，道心不二，是為正一。宋徽宗皇帝封真君玉冊文曰：維大觀二年歲戊子十月丁丑朔十有六日壬辰，皇帝御名謹再拜言曰：惟道無方，待人而行，行惟物役，資人而成。若昔至真，以道興世，功被萬物，則為神明，務稱其休，夫何敢不崇恭。惟漢天師正一真人三天扶教輔元大法師，體妙闡玄，有大利於天下，劉氏之季，厥跡懋焉。遂挾光景，上超人羣，秋籙真圖，系傳於後，彌除災孽，檳禦不祥，陰隲下民，既久彌著，不有徽稱，何以極報，典揚嘉惠。謹遣朝奉大夫知信州軍事劉晏，上尊號曰：正一靖應真君。夫道藏於幽，顯於明，功施於速，著於近，匪我能然。惟常弗息，尚鑒觀玆，益行其餘，祐我邦家，延及我民，懋昭無疆之休，俾嗣永世。宋理宗皇帝制曰：道家以清淨無為為宗，篆籙丹竈吐納醮祭，乃其法之祖，而崇信者篤，得非誘人以悔過趨善，固名教治道之一助歟。三天扶教輔元大師正一靖應真君，受命遊穹，降生漢代。脩真煉行，乘雲上昇，二十四治，及青城擲筆誓鬼，三螞化地作鹹泉，靈邇在蜀，不可誣也。上饒龍虎山，相傳為真君故棲，玉印寶劍，奕世授傳。乃者京畿嘆旱，潮汐衝央，懇祈響富，實繁陰祐，儒者諱言，怪執古史一語，過加詆訾，是不知常善救人，故無棄人，與吾所謂惻隱之心，仁之端，奚以異乎。其因舊稱，加以美謐，森游·無間，尚克欽承，可封三天扶教輔元大法師正一靖應顯佑真君。元成宗皇帝制日：我國家以至仁上德，崇獎不忘，祖天師之遺烈靈風，紀錄具在。若稽古典，特界加名三天扶教輔元大法師正一靜應顯佑真君。煉氣成真，除邪輔正，羽儀凡世，歷年千二百餘，印劍單傳，距今三十七代。嗣孫與棣，克承正法，宗師留孫，增潤先猷。道雖本於無為，德莫厚於追遠。因時而顯，記昔所聞。夫授經於漢永壽之初，當乙未之正月，加謐於今元貞之歲，又甲子之同符，似有數存，尚祈世濟，可加封正一沖玄神化靜應顯佑真君。是為天師一代。
二代嗣師，諱衡，字靈真。精脩至道，不與世接。被徵為黃門侍郎，不就。永壽二年，襲教居陽平山，歲以經錄授弟子，克彰正一之道。言約理朗，聞者有感。漢元和己未年正月，以印劍付子魯，曰：汝祖以天地為心，生靈為念，誠敬忠孝為本，周行天下，除妖孽之為民害者，是以親遇聖師，建立大教。嗣吾教者，非誠無以得道，非敬無以立德，非忠無以事君，非孝無以事親。汝其遞相傳授，世承人倫，世遵成訓。於是率諸弟子拜日：祖師志願弘博，因家立教，永世為宗，綠與道符，身為法嗣，承先啟後，厥任為難，敢不衹勤用弘玄化。言畢，與妻盧氏於陽平山，白日上昇。大元至大元年，武宗皇帝制曰：蓋聞古先哲王，莫不以清靜寧民為本。公孫有大院之訪，陶唐有汾水之往，所以博求至理，在囿天下也。朕甚慕之。天師正一之教，其幾是乎。今有司以嗣師位號為請，惟師嗣守道器，遺榮沖引，尚安事名。然繼宗開緒納俗安善之邊，不可不表也。宜有顯稱，以致遐仰。可贈正一嗣師太清演教鈔道真君。
三代系師，諱魯，字公棋，嗣師長子也。少膺祖訓，時漢祚日凌，中州板蕩，鄉土震動。嘗募義以保，障以道訓，人從之益眾。來學者，教以誠敬不欺。有疾者，令自首其過。立祭酒，痊可循者，使佩經錄，率之趁善，久皆自化。時詔授典農校尉，安民中郎將，領漢安太守。鐳焉克蜀，有不臣之心，請天師為督義司馬，遂避名漢中，積栗巨萬，詔命為漢中南鄭二郡太守。未幾，秦兵雍兵亂眾，欲以天師王漢中，力拒之。乃已魏兵又迫，乃封府庫而退居南山。魏太祖引兵入南鄭，見府庫充實，非有惡意，甚嘉之。卑辭遣使慰諭，拜為梁益二州刺使，封鎮南將軍，關內侯，食邑三萬戶。固辭不受，謂使者日：吾脩道士也，世慕沖舉，裂土之封，非所願也。請還印綬。一日，召嗣子盛，以經錄劍印授之日：龍虎山，祖師玄壇在焉。其地天星照應，地氣沖凝，神人所都。丹竈秘文，藏諸岩洞。汝宜往宣吾化，脩煉累功。遂於北斗峰上昇。弟衛，字公則，為昭義將軍，棄官學道，白日沖舉。弟傀，字公仁，癮封為南郡太守，加附馬都尉，棄官學道，白日沖舉。子五人，閻圃等，皆侯，俱不受。元成宗皇帝制日：朕惟道之大原出於天，而成之在人。有漢天師之緒遠矣，匪其子孫善繼善承不息，益大孰濟登玆。是以代有異人，出裨治化。朕既加號於嗣師，而系師景行，悼靈昭於簡冊，鈔於自拔，功成不居，P經不云乎：上德不德，是以有德。可贈正一系師太清昭化廣德真君。
四代天師諱盛，字元宗，系師三子也。初居南鄭，克志精脩，父命嗣教。魏世祖封奉車都尉，散騎侍郎，加都亭侯。不受。攜劍印經錄，自漢中還鄱陽，入龍虎山，得祖天師玄壇及丹竈故址，即其地為居。以三元日，自登壇傳錄，以授四方。學道之士，動千餘人。自是闡為科範，率以為常。以劍印付子昭成，既以示化。不瑜年，復於廣西賀州為廣王設法。當謂人日：西蜀鶴嗚，束昊龍虎，功行既成，再遊南土。元至正元年，贈清微顯教弘德真君。
五代天師諱昭成，字道融，元宗長子。少學道不懈，每端坐一室中，出神數百里，虎豹逢之，皆伏。壽一百一十九歲而化，面色如生。墓生靈芝百本，或見白鶴往來。及啟棺視之，惟冠履存焉。元至正十三年，贈清微廣教弘道真君。
六代天師，諱樹，字德馨。博通儒書，安帝累徵不起。嘗遊鄱湖，月夜，一老翁登舟進日：聞師家以仙道立教，願拜下風，而無階可進。今者不意仙蹤遠駐近津，獲抱光儀，乞示蘊奧，以啟昏愚。遂告日：昔者得道之士，皆由皈戒而入，然質心於戒，莫若質戒於心，則萬法皆空，一真常存，翁知之乎。遂起謝而去，從者或見異光，水天一色，不知翁之所在。天師笑日：此龍伯也，水族是掌，大道未聞，故來有請。居山時，多神異之跡，年一百餘歲，屍解而去。元至正十三年，贈清微弘教玄妙真君。
七代天師，諱回，字仲昌。初能言，即問道是何物，眾不能答，慨然失笑而嘆。五歲，欲傳經錄，父曰：且讀儒書。對曰：祖書不讀，讀他書何為。十歲嗣教，能辟穀，日行數百里，後入青城山，不知所終。元至正十三年，贈玉清輔教弘濟真君。
八代天師，諱迥，字彥超。幼得道，丰姿俊美，德量天成，至誠存化。請檮者，無貴賤，皆不吝，輒有神應。魏太祖嘗召赴闕問道。年九十，解化之日，異香滿室，經月不散。元至正十三年，贈玉清應化沖靜真君。
九代天師，諱符，字德信。端肅明達，凡經傳子史，過目成誦，經錄猶顯於時，四方仰之。壽九十三而化，元至正十三年，贈玉清贊化崇妙真君。
十代天師，諱子祥，字麟伯。仕隋，為洛陽尉。棄官襲教，服食精煉，能吐丹置掌中，光芒出戶，尋復嚥之。嘗遊河洛，登嵩山中峰石室，樂其幽時夜忽聞兵騎聲，有二神吏謁東嶽主者道過，謁天師。主者日：昔會聖師於青城，今四百餘載。自魏晉以來，亂離已久，生靈受害，罪業庫纏，無由解脫。今嶽司有幸，重遇聖師，願乞廣宣符錄，庶俾超化。言訖辭去。天師還山，分遣弟子，宣化四方，以積玄功。壽一百二十歲而化。元至正十三年，贈上青玄妙大虛真君。
十一代天師，諱通玄，字仲『達。天性靜默，常獨坐一室，非時不出，雖左右人，亦常罕見。歲大疫，以標植水中，汲飲者皆愈，有持帛來謝，卻之日：吾祖以濟人，安可受謝。乞符者雲集，受經錄者益眾。年九十七而化，元至正十三年，贈上清玄應沖和真君。
十二代天師，諱恆，字德潤。經史過目，悉不忘。唐高宗遣使召至，問以治國安民之道。對曰：能無為，則天吾神仙中之狡膾者。一日，自闕潛歸，嘆日：吾幾落世網。學道於家，嘗推甕於室中，對妻子茹葷飲酒，夜發甕皆在瓷中，經日不壞。年九十八而化，元至正十三年，贈上清玄德太和真君。
十三代天師，諱光，字德紹。勵志於道。脩煉，居石室中，垂三十年。及襲教，乃還家。傳授經錄，居常蔬食，後能辟穀，壽一百四歲而化。元至正十三年，贈太玄至德廣妙真君。幼子名梧，字君明，自幼脩煉，能辟穀，飛行往來，不知所終。
十四代天師，諱慈正，字子明，智慧明敏，常以易道教人，從者雲集。每有餘貲，即賑貧乏。棄妻脩道山中，登聖井山，結庵獨處。每歲三元日，傳經錄，則出山。朝廷累徵，不起。後百餘歲化，空中聞仙樂聲下迎。今聖井號徵君山，溪號徵君坑。元至正十三年，贈太玄上德紫虛真君。
十五代天師，諱高，字士龍。姿宇超曠，好酒，縱飲一石，不醉。唐玄宗召見，命即京師置壇傳線，頒賜金帛，兔租稅，冊封漢祖天師號。肅宗降香幣，建醮於山中，賜宸翰以贊天師像。嘗忘玉印長安酒家，有少年力舉之，不能動。明日，天師至，笑而攜去。年九十三化，元至正十三年，贈太玄崇德玄化真君。
十六代天師，諱應韶，字治鳳。襲教後，授其子以劍印，隱居山南龍鬚井上，躬耕自娛。每據石吹鐵笛井上，聲聞數里。一日，懸邃井上，端坐而化，葬井傍。今有仙人墓，鼇構樹門在焉。所耕之地，號黃沙坑。元至正十三年，贈洞虛演道沖素真君。
十七代天師，諱順，字中孚。至孝，母疾經旬，月不解帶。每謂人日：人不忠孝，而欲學道希仙，是舍舟楫而涉大川也。初任貴水尉，棄官襲教，攜妻子，結茅山中以居。壽八十七而化。元至正十三年，贈洞虛闡教孚佑真君。
十八代天師，諱士元，字仲良，瘠而多髯，居應天山四十年。山多虎，人莫敢謁。惟三元日，則下山傳錄。每大風雨，或見其玄冠，乘黑虎往來諸峰間，知其為天師也。今山南有丹舍，山北有繙經石，黑龍井，碧蓮池，皆其遺跡。年九十二歲，元至正十三年，贈洞虛明道贊運真君。
十九代天師，諱脩，字德真。性淳樸、躬耕於野。以疾告者，篆木葉治之，即愈。凡傳符錄有得，隨以施人。江西大賈劉遷者，嘗受符錄。一日，死於金陵，二日復甦。言為冥司所攝，道遇仙吏，日：常受法錄，死期雖至，可復延二紀。遂入山中，為弟子。一日，天師集諸弟子日：吾某日當化，至日，沐浴更衣，端坐而化。年八十五歲。元至正十三年，贈沖玄斕化昭慶真君。
二十代天師，諱諶，字子堅。唐會昌辛酉，武宗召見，賜傳錄壇宇額日：真仙觀。將命官，辭歸不受。咸通中，懿宗命建金線大醮，賜金吊，還山。一日，大醉而化。年一百餘歲，元至正十三年，贈沖玄洞真孚德真君。
二十一代天師，諱秉一，字溫甫。母嘗晝寢，夢神人履金龜下降，覺而有娠，十有五月而生。既長，目光如電，夜能視物。常負劍行山澤，開叱一老樹，雷即震裂，打死二巨蟒，小蛇百餘。南唐齊王夢墮井中，有道士碧眼長髯，衣絳衣，掖出之。占曰：此漢天師也。遂即龍虎山，建祠宇，賜水田。天師將化，日：吾去矣，須地震。乃殮，已而果震，七日乃殮。體溫如玉，壽九十二。元至正十三年，贈守玄紫極昭化真君。
二十二代天師，諱善，字元長。幼不茹葷，稍長，遍遊名山，三十餘年，始還。淵默內脩。不與物接，壽八十七。元至正十三年，贈清虛崇應孚惠真君。
二十三代天師，諱季文，字仲珪。五代之季，人受其經錄甚眾，乃鑄鐵環券繼之。宋初，鐵券錄尤盛。壽八十七。元至正十三年，贈清虛妙道輔國真君。
二十四代天師，諱正隨，字寶神。性質直敦樸，不與俗接。宋大中祥符八年乙卯召至，吏部尚書王欽若為奏，立授簽院，並奉勁改真仙觀為上清觀，年八十七歲而終。宋真宗皇帝制日：朕嗣守宗桃，欽崇天道，荷乾坤之瑞應，闡河洛之珍符，思與至人共參妙道，爾祖得靈詮於金闕，垂法統於後昆。汝為嫡孫，紹承異學，玆啟先天之秘，以誘後覺之民。惟帝鑒觀，躋世仁壽，肆頒徽號，益衍玄猷，賜號真靜先生。元至正十三年，贈清虛廣教妙濟真君。
二十五代天師，諱乾曜，字元光。端靜寡言，篤志內脩。宋天聖八年，仁宗召赴闕，問以沖舉之事。對曰：此非可以輔政教也。陛下苟能返之朴，行以簡易，則天下和平矣，奚事沖舉哉。上嘉之，賜號澄素先生。上又問，卿有幾子。對日：長子傳道，次業儒。遂以次子見素為將，作監主簿，見素雖仕，而志尤慕道，以衛尉守丞，休官隱居鄱陽束湖，至今子孫家焉。天師年八十五而化，座劍仁福鄉樟埠曹家源。宋仁宗皇帝制日：朕嗣服歷年，潛心至道。若稽黃帝之為君也，所以養人民，官陰陽而成無為之治者。則有廣成子在崆峒之上，不憚膝行，順下風而問焉，為民故也。爾不遠千里，至輦下一言，悟朕得養生治民之要，可無徽稱，以示旌異，尚弘神化，用副招延，罔俾廣成，專美前古，賜號澄素先生。元至正十三年，贈崇玄普濟湛寂真君。
二十六代天師，諱嗣宗，字榮祖。生而左手有印文，及襲教，神異具著。至和二年己未，宋仁宗召赴闕，祈檮有應，奉勁遷上清觀於山之陽。年七十八，貌若童顏。賜號虛白先生，八十一而化，座劍蠕口寨。宋仁宗皇帝制曰：柴望秩宗，乃禱祠之肇啟，行宮藏事，非巫史之可儕。苟誠意之旁通，亦治世之所賴。漢天師」一十六代孫張嗣宗，紹承家學；綽有祖風，比露判以箋天，旋彌災而為福，非道心精一，至誠感神，能若是耶。虛空生白，吉祥止止，惟爾有焉。賜號虛白先生。元至正十三年，贈崇真普化妙悟真君。
二十七代天師，諱象中，字拱宸。生三月，能行。五月，能言。七歲，召赴闕，賜紫衣，命嗣教。賜坐問道，大稱旨。上賜宸翰，後歸徵君山梧竹塘，結盧以居，得道沖舉，有七星墩，白鶴塢存焉。元至正十三年，贈崇真通惠紫玄真君。
二十八代天師，諱敦復，字延之。學識天成，聲如洪鐘，士林仰之。宋熙寧問，神宗召赴闕，命醮於內殿，賜號葆光先生。年五十三而化，瘓劍鄧家塢。宋神宗皇帝制曰：朕荷後皇眷顧之休，藉祖宗盈成之業，海宇寧謐，民物阜康，思弘清淨之風，共樂無為之治。漢天師二十八代孫張敦復，世傳祖印，早悟真詮，惜遽返於丹丘，遂莫前於宣室，宜申簡冊，以賁姻霞，賜號葆光先生。元至正十三年，贈太極無為演道真君。
