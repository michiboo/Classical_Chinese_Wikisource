　　欽定四庫全書　　　　子部十二
　　默記　　　　　　　　　小說家𩔖一〈雜事之屬〉提要
　　〈臣〉等謹案默記三卷宋王銍撰銍字性之汝隂人自稱汝隂老民紹興初以廷臣奏薦詔視秩史官給札奏御為樞密院編修官所著有雪溪集已別著録集部中此編多載汴都朝野雜事末一條乃考正陳思王感甄賦事所記頗有依據可信者多惟王朴引周世宗見火輪小兒及宋太祖以周世宗子賜潘羙二事似出附㑹又所紀江南野史李後主小周后事參校龍袞書無此文然銍所著述以此書為最純故李燾續通鑑長編亦多節取其説固未可因雲仙𣗳萱諸録出銍僞託而槩斥其為誣罔也乾隆四十二年五月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀













