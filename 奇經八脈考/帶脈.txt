帶脈者，起於季脅足厥陰之章門穴，同足少陽循帶脈穴章門足厥陰、少陽之會，在季肋骨端，肘尖盡處是穴，帶脈穴屬足少陽經，在季脅下一寸八分陷中，圍身一周，如束帶然。又與足少陽會於五樞帶脈下三寸、維道章門下五寸三分，凡八穴。
《靈樞經》曰：足少陰之正，至膕中，別走太陽而合，上至腎，當十四椎，出屬帶脈。
楊氏曰：帶脈總束諸脈，使不妄行，如人束帶而前垂，故名。婦人惡露，隨帶脈而下，故謂之帶下。
