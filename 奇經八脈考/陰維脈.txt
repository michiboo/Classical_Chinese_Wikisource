陰維起於諸陰之交，其脈發於足少陰築賓穴，為陰維之郤，在內踝上五吋腨肉分中。上循股內廉，上行入小腹，會足太陰、厥陰、少陰、陽明於府舍在腹哀下三吋，去腹中行四吋半。上會足太陰於大橫腹哀大橫在腹哀下一吋五分，腹哀在日月下一吋五分，並去腹中行四吋半，循脅肋，會足厥陰於期門直乳下一吋半。上胸膈，挾咽，與任脈會於天突、廉泉，上至頂前而終天突在結喉下四吋半宛宛中，廉泉在結喉下二吋中央是穴。凡一十四穴。
