
　　入話：
　　夢中富貴夢中貧，夢裡歡娛夢裡嗔。
　　鬧熱一場無個事，誰人不是夢中人？
　　話說漢朝年間，高祖登基，駕坐長安大國。忽一日，設朝聚集文武兩班，九卿四相。各人奏事已畢。班部中轉過一人，紫袍金帶，執簡當胸，出班奏曰：「我王萬歲！微臣看得近今天下太平，風調雨順，萬民樂業。臣欲要慕道修行，不知我王意下如何？」高祖問曰：「卿因何要入山慕道？」張良答曰：「臣見三王苦死，不能全終。」高祖曰：「那三王？」張良曰：「是齊王韓信，大梁王彭越，九江王英布。原來這三王，忠烈直臣，安邦定國。臣想昔日楚王爭戰之時，身不離甲，馬不離鞍，懸弓插箭，掛劍懸鞭，晝夜不眠，日夜辛苫，這般猛將尚且一命歸陰，何況微臣！豈不怕死？」高祖曰：「卿莫非官小職低，棄卻寡人？豈不聞鋼刀雖快，不斬無罪之人？」張良曰：「豈無罪過！臣思日月雖明，尚不照覆盆之下。三王向如此乎？」高祖曰：「齊王韓信，他有罪過，如何苦死？卿不知其情，寡人有詩為證：
　　韓信功勞十代先，夜斬詩祖赫趙燕。
　　長要損人安自己，有心要奪漢朝天。」
　　張良訴說已罷，微微冷笑，便道：「我王豈不聞古人云：『君不正，臣投外國﹔父不正，子奔他鄉。』我王失其政事，不想褒州築壇拜將之時。我王不信，有詩為證：
　　韓信遭逢呂後機，不由天子只由妃。
　　智賺未央宮內見，不想褒州拜將時。」
　　高祖曰：「卿，韓信、彭越、英布三人有怨寡人之心。」張良答曰：「臣自有詩為證：
　　韓信臨危劍下亡，低頭無語怨高皇。
　　早知死在陰人手，何不當初順霸王！」
　　張良言曰：「微臣眼前不見二人，一心只要慕道。」高祖道：「卿，你作官中第一，極品隨朝，身穿紫羅袍，腰懸白玉帶，口飡珍饈百味，因甚卻要歸山慕道？」張良曰：「臣見三王遭誅，臣懷十怕。」高祖曰：「卿那十怕？」張良曰：「赦臣之罪，微臣敢說。」高祖曰：「朕赦之！」良曰：「聽臣所說，有詩為證：
　　一怕火院鎖牢纏﹔
　　二怕家眷受熬煎﹔
　　三怕病患纏身體﹔
　　四怕有病服藥難﹔
　　五怕氣斷身亡死﹔
　　六怕有難哭皇天﹔
　　七怕彩木花棺槨﹔
　　八怕牢中展卻難﹔
　　九怕身葬荒郊外﹔
　　十怕蕭何律上亡！」
　　張良曰：「我王，倘若無常到來，如何躲得？」高祖曰：「卿，你正好榮華富貴，卻要受冷耽饑。」張良曰：「皇若不信，有詞為證：
　　慕道逍遙，修行快樂。粗衣淡飯隨時著，草履麻鞋無拘束。不貪富貴榮華，自在閒中快樂。手內提著荊籃，便入深山採藥。去下玉帶紫袍，訪友攜琴取樂。」
　　高祖曰：「卿要歸山，你往那裡修行？」張良曰：「臣有詩存證：
　　放我修行拂袖還，朝游峰頂臥蒼田。
　　渴飲蒲蕩香醪酒，饑餐松柏壯陽丹。
　　閒時觀山游野景，悶來瀟灑抱琴彈。
　　若問小臣歸何處？身心只在白雲山。」
　　高祖曰：「卿意要去修行，久後寡人有難，要卿扶助朝綱，協立社稷。」張良回答曰：「臣有詩存證：
　　十年爭戰定干戈，虎鬥龍爭未肯和。
　　虛空世界安日月，爭南戰北立山河。
　　英雄良將年年少，血染黃沙歲歲多。
　　今日辭君巨去也，駕前無我待如何！」
　　高祖曰：「如今天下太平，正好隨伴寡人，在朝受榮華富貴，卻要耽寒受冷，黃齏淡飯，修行慕道！」張良曰：「聽臣所說，有詩為證：
　　兩輪日月疾如梭，四季光陰轉眼過。
　　省事少時煩惱少，榮華貪戀是非多。
　　紫袍玉帶交還主，象簡烏靴水上波。
　　脫卻朝中名與利，爭名奪利待如何！」
　　高祖曰：「不要卿行職事，早晚隨伴寡人，意下如何？」張良曰：「臣有詩存證：
　　榮華富貴終無久，仔細思量白髮多。
　　為人不免無常到，人生最怕老來磨。」
　　高祖曰：「卿若年老，寡人賜你俸米，月支錢鈔，四季衣服，封妻蔭子，有何不可？」張良曰：「蒙賜衣、錢、米，老來如何替得？有詞存證：
　　老來也，百病熬煎。一口牙疼，兩臂風牽。腰駝難立，氣急難言。吃酒飯，稠痰倒轉﹔飯茶湯，口角流涎。手冷如鉗，腳冷如磚。似這般百病，直不得兩個沙模兒銅錢。」
　　高祖曰：「卿一心既要入山慕道，寡人管你四季道糧並衣服鞋襪。」張良曰：「臣有詩為證：
　　日月如梭來不牢，時光似箭斬人刀。
　　清風明月朝朝有，火院前程無人稍。
　　日月韶光隨時轉，太陽真火把人熬。
　　你強我弱爭名利，不免閻王走一遭。」
　　高祖苦勸，張良不允。「且回相府，明日再來商議。」張良辭駕出朝，吟詩一首：「
　　游遍江湖數百州，人心不似水長流。
　　受恩深處宜先退，得意濃時便可休。
　　莫待是非來灌耳，從前恩愛反為仇。
　　不是微臣歸山早，服侍君王不到頭。」
　　張良拜辭，出朝回家。
　　高祖曰：「眾文武百官，寡人苦勸張子房不聽。」遂令百官領聖旨，往張良相府，勸他回心轉意：「丞相，主人留你：『不要入山修行，在家出家，朝再隨伴寡人，道糧衣服錢米，每月供俸。』卻不是好？」張良曰：「臣想韓信、彭越、英布，爭江山，奪社稷，累建大功。如今功勞卻在何處？」張良不允。眾官又勸：「丞相，如今天下太平，官封極品，位至三公，朝中享榮華富貴，如何歸山慕道？」張良呵呵大笑：「有詩為證：
　　霸王只為江山死，悔不當初過界河。
　　萬里江山朝皇帝，八方寧淨罷干戈。
　　因甚子房歸山早，恩深到惹是非多！」
　　眾文武百官苦勸不從，各回去了。
　　張良送眾官，回到相府，辭了老夫人：「我今欲要入山慕道。」老夫人便道：「丞相，你每日受享龍樓鳳閣，耳聽山呼萬歲，吃珍羞，飲御酒，端的是：
　　春眠紅錦帳，夏臥碧紗廚。
　　兩雙紅燭引，一對美人扶。
　　如何卻要歸山慕道？曠野荒郊，孤身獨自﹔冬夏衣服道糧誰管？悶來有誰消愁？只在家中修行。」
　　張良見說：「有詩為證：
　　兔走鳥飛不暫閒，古今興廢已千年。
　　才見嬰兒並幼女，不覺蒼顏白鬢邊。
　　慕道修真還苦行，遊山玩景煉仙丹。
　　閒時便把琴來操，悶看猿猴上樹巔。」
　　老夫人聽說：「丞相如今高官極品，富貴榮華﹔一人之下，萬人之上﹔朝則同次，暮則同樂﹔不肯受用，情願入山慕道，耽寒受冷，忍饑受餓，那時悔之晚矣！」張良不允，留詩一首：「
　　貪心似草年年長，造罪如山漸漸高。
　　不去佛前求懺悔，貪迷火院受煎熬。
　　若人不行平等事，三塗地獄苦難逃。」
　　老夫人道：「丞相，你卻修行去了，家中兒女未曾婚配，男孤女隻。待等家事已完，那時未遲。」張良答曰：「倘若大限到來，身歸泉世，命染黃沙，如何留得？」張良即便題詩一首：「
　　一日無常萬事休，半牀席捲不中留。
　　憂愁戀兒年紀小，愛子貪妻不到頭。
　　使盡機關爭名利，魂離魄散做骷髏。
　　人人盡是癡呆漢，難免荒郊臥土丘。」
　　張良說罷而出。
　　高祖傳旨，遂令把門官軍：「不要放出張丞相。若不辭朕，怎敢便去？」高祖正說之間，張良將冠帶、袍服、象簡、烏靴，朱紅盤內托來，放於五鳳樓前，私行去了。高祖差人四下追趕捕獲，尋至數日，杳無蹤跡。史見朱紅盤內，有詩為證：
　　懶把兵書再展開，我王無事斬賢才。
　　腰間金印無心掛，拂袖白雲歸去來。
　　兩手撥開名利鎖，一身跳出是非街。
　　不是微臣歸山早，怕死韓信劍下災！
　　高祖自從去了張良，每日思想懸懸，放心不下。朝門外大張黃榜：「有人得知張良下落者，封其官職。」忽有一樵夫，分開人眾，前來揭榜，入朝：「奏上我王萬歲，臣見張丞相卻在白雲山修行慕道。」高祖聽罷，心中大喜，龍顏甚悅，即排鸞駕，前往白雲山前，尋訪一遭。行至一日，只見茅庵一所，不見張良，令人來到名山，有詩為證：
　　白雲山前字兩行，張良留下勸人方。
　　紅顏愛色抽心死，紫草連枝帶葉亡。
　　蜂彩百花人食蜜，牛耕荒地鼠飡糧。
　　世上三般冤屈事，月缺花殘人少亡。
　　高祖念詩已罷。不見張良，眼中垂淚，吟詩一首：「
　　君王親自駕臨山，不見賢臣空到庵。
　　日映桃花侵目豔，風吹竹葉透人寒。
　　爐內燒丹灰未冷，壁上題詩墨未乾。
　　棋盤蹤跡端然在，子房何處把身安？」
　　高祖吟詩已罷，不見張良，仰天長歎。回駕，行至半山，忽見張良漁鼓簡子，口唱道情，仙鶴繞舞，野鹿銜花，前來接駕。
　　高祖一見張良，龍顏大喜，作詩一首：「
　　十度宣卿九不朝，關心路遠費心勞。
　　明知你有神仙法，點石成金不用燒。
　　朝中缺少擎天柱，單等賢臣掛紫袍。
　　卿若轉心回朝去，寡人世界得堅牢。
　　張良聽說：「面奏我王，臣誓不回，只在山中修行慕道。我王不信，微臣有詩一首：
　　閒時山中採藥苗，不願朝中掛紫袍。
　　高祖咬牙封雍齒，漢王滴淚斬丁公。
　　蕭何穩坐為丞相，韓信安邦命不牢。
　　不是微臣嫌官小，犯了王法不肯饒。
　　張良奏上我王萬歲得知，韓信、英布、彭越三人，爭南奪北，個個死於劍下。我王不信，有詩為證：
　　我去歸山脫離災，韓信遭計倒塵埃。
　　因為我王無正道，呂後定討斬英才。」
　　高祖曰：「卿不比在前渾濁之時。」張良答曰：「我王若要回朝，請我王到茅庵，獻清茶一盞。」張良引駕，正行之間，前面一個仙童，指化一條大澗，橫擔獨木高橋一根，請高祖先行。高祖恐怕木滾，不敢行過。張良拂袖而過此橋，吟詩一首：「
　　橋上橫擔松一根，不知那是造橋人？
　　獨木怎過龍駒馬，深水難行伴侶人。
　　百條龍尾空中掛，千根大蟒澗邊存。
　　雖然不是神仙法，嚇得人心不敢行。」
　　這澗中碧沉沉水，波浪千層阻隔，高祖龍車不能前進。張良見了，呵呵大笑，吟詩一首：「
　　范蠡歸湖脫紫襤，子房修道不回還。
　　心猿牢鎖無根樹，意馬牢拴不放閒。
　　辭文官來別武將，功名二字兩分單。
　　不是微臣歸山去，免被雲陽劍下丹。」
　　高祖苦勸張良不回，心中憂悶，眼淚犧惶，張良就於澗邊拜辭高祖，吟詩二首：「
　　張良交印與高皇，范蠡歸湖別越王。
　　二人不嫌官職小，只怕江山不久長。
　　向後莫聽呂后語，君王失政損忠良。
　　萬丈火坑拋撒了，一身跳出是非場。」
　　張良收心歸山，普勸世人，作詩一首：「
　　普勸閻浮賢大良，世間莫要把名揚。
　　無常那怕公侯子，不怕文官武將強。
　　不懼男女收心早，大限來時手腳忙。
　　學得子房歸山去，免向閻王論短長。」
