
　　入話：
　　洛陽三月裡，回首渡襄川。
　　忽遇神仙侶，翩翩入洞天。
　　裴航下第，游於鄂瘤，買舟歸襄漢。同舟有樊夫人者，國色也。雖聞其言語，而無計一面，因賂侍婢裊煙，而求達詩一章。曰：
　　同舟胡越猶懷思，況遇天妃隔錦屏？
　　倘若玉京朝會去，願隨鸞鶴入青冥！
　　詩久不答，航數詰問。裊煙曰：「娘子見詩若不聞，如何？」航無計，因自求美醞、珍果獻之。夫人乃使裊煙召航相識。及帷，但見月眉雲鬢，玉瑩花明，舉止即煙霞外人。
　　航拜揖。夫人曰：「妾有夫在漢南，幸無諧謔為意！然亦與郎君有小小姻緣，他日必得為姻懿。」後使裊煙持詩一章答航。曰：
　　一飲瓊漿百感生，玄霜搗盡見雲英。
　　藍橋便是神仙宅，何必崎嶇上玉京？
　　航覽詩畢，不曉具意。後便不復見。
　　航遂飾裝歸輦下，道經藍橋驛，偶渴甚，遂下馬求漿而飲。見一茅舍，低而隘，有老嫗緝綴麻薴，航揖之，求漿。嫗呼曰：「雲英，擎一甌漿來，郎君要飲！」航訝之，因憶夫人「雲英」之句。俄於葦箔之中，出雙玉手，授瓷甌。航接飲之，真玉液也，覺異香透於戶外。因還甌，遽揭箔，睹一女子，華容豔質，芳麗無比，嬌羞掩面蔽身，航凝視不知移步，因謂嫗曰：「果願略憩於此！」嫗曰：「取郎君自便。」航謂嫗曰：「小娘子豔麗驚人，願納厚禮娶之，可乎？」嫗曰：「渠已許嫁一人，但未就耳。我今老而且病，只有此女孫。昨日神仙遺藥一刀圭，但須得玉仵臼搗之百日，方可就吞。君若的欲要娶此女，但要得玉仵臼，吾即與之，亦不顧其前時許人也，其餘金帛無用。」航謝曰：「願以百日為期，待我取仵臼至。莫更許他人！」嫗曰：「然。」
　　航遂悵恨而去。及抵京師，但以仵臼為念。若於喧鬨處，高聲訪問玉仵臼，皆無影響。眾號為「風狂」。如此月餘，忽遇一貨玉老翁，曰：「近得虢州藥鋪卞老書，言他有玉杵臼要貨。聞郎君懇求甚切，吾當為書而薦導之。」航愧謝，珍重持書而去，果獲玉桁臼，遂持歸，至藍橋昔日嫗家。
　　嫗大笑曰：「有如此之信上，吾豈愛惜一女子，而不酬其勞哉！」女微笑曰：「雖付如此，然更用搗藥百日，方可結姻。」嫗於襟帶解藥，令航搗之。航晝搗而夜息，夜則嫗收桁臼於內室。航又聞杵聲，因窺之，有玉兔持杵，雪光耀室，可鑒毫芒。於是，航之意愈堅。
　　百日足，嫗吞藥，曰：「吾入洞，為裴郎具帷帳。」遂挈女行，謂航曰：「但少留此。」須臾，車蓋來迎。俄見大第，錦繡帷帳，珠翠耀目。仙童、侍女引航入帳就禮訖，航拜嫗感謝。乃引見諸親賓，皆神仙中人，後有一女子，鬟髻，衣霓裳，稱是妻之姊。航拜訖，女曰：「裴郎不憶鄂渚同舟而抵襄漢乎？」航問左右，言：「是小娘子之姊雲翹夫人，劉綱天師之妻，已是高真，為玉皇女史。」
　　嫗遂遣航將妻入玉峰洞中，瓊樓珠室而居之，餌以絳雪瑤英之丹，逍遙自在，超為上仙。正是：
　　玉室丹書著姓，長生不老人家。
