
　　入話：
　　燕門壯士吳門豪，竹中注鉛魚隱刀。
　　感君恩重與君死，太山一擊若鴻毛。
　　唐德宗朝有秀才，南劍州人，姓林名積，字善甫。為人聰俊，廣覽詩書，九經三史無不通曉，更兼為事梗直。在京師大學讀書，給假在家，侍奉母親之病。母病癒，不免再往學中，離不得暫別母親，相辭親戚鄰里，教當直王吉挑著行李，迤邐前進。在路，但見：
　　或過山林，聽樵歌於雲嶺﹔又經別浦，聞漁唱於煙波。或抵鄉村，卻遇市井。才見綠楊垂柳，影迷己處之樓台﹔那堪啼鳥落花，知是誰家之院宇。行處有無窮之景致，奈何說不盡之驅馳。
　　饑餐渴飲，夜住曉行，無路登舟。不只一日，至蔡州，到個去處。天色晚，但見：
　　十色餓分黑霧，九天雲裡星移。八方商旅，歸店解卸行李﹔北斗七星，隱隱遮歸天外。六海釣空，繫船在紅蓼灘頭﹔五戶山邊，盡總牽牛羊入圈。四邊明月，照耀三清。邊廷兩塞動寒更，萬里長天如一色。
　　天色晚，兩個投宿於旅邸。小二哥接引，揀了一間寬潔房，當直的安頓了擔杖。林善甫稍歇，討了湯，洗了腳，隨分吃了些個晚食。無事閒坐則個，不覺早點燈，交當直安排宿歇，來日早行。當直王吉下了宿，在牀前打鋪自睡。
　　且說林善甫脫了衣裳也去睡，但覺物隱其背，不能睡著。壁上有燈，尚猶未滅，遂起身，揭起薦席看時，見一布囊。囊中有一錦囊，其中有大珠百顆，遂收於箱篋中。當夜不在話下。到來朝，天色曉，但見：
　　曉霧裝成野外，殘霞染就荒郊。耕夫隴上，朦朧月色時沉﹔織女機邊，晃蕩金烏欲出。牧牛兒尚睡，養蠶女猶眠。樵舍外犬吠，嶺邊山寺猶未起。
　　天色曉，起來洗漱罷，繫裹畢，交當直一面安排了行李，林善甫出房中來，問店主人：「前夕甚人在此房內宿？」店主人說道：「昨夕乃是一臣商。」林善甫見說：「此乃吾之故友也，出俟失期。」看著那店主人道：「此人若回來尋時，可使他來京師上養貫道齋，尋問林上舍，名積，字善甫。千萬！千萬！不可誤事！」說罷，還了房錢，相揖作別了去。當直的前面挑著行李什物，林善甫後面行，迤邐前進。林上舍善甫猶不放心，恐店主人忘了，遂於沿路上，令當直王吉於牆壁黏貼手榜，云：
　　「某年、某月、某日，有劍浦林積假館上養，有故人元珠，可相訪於貫通齋。」
　　不只一日，到於學中，參了假，仍舊歸齋讀書。
　　且說張客到於市中，取珠欲貨，不知去向。唬得魂不附體，道：「苦也！苦也！我生受數年，只選得這包珠子。今已失了，歸家，妻子孩兒如何肯信！」再三思量，不知於何處丟失，只得再回，沿路店中尋討。直尋到林上舍所歇之處，問店小二時，店小二道：「我卻不知你失去物事。」張客道：「我歇之後，有甚人在此房中歇？」店主人道：「我便忘了！從你去後，有個官人來歇一夜了，絕早便去，臨行時吩咐道：『有人來尋時，可千萬使他來京師上養貫道齋，問林上舍，名積。』」
　　張客見說言語蹺蹊，口中不道，心下思量：「莫是此人收得我之物？」當日，只得離了店中，迤邐再取京師路來。見沿路貼著手榜，數中有「元珠」之句，略略放心。不只一日，直到上養，未去歇泊，便來尋問。學府對門，有個茶坊，但見：
　　花瓶高縛，吊掛低垂。壁間名畫，皆則唐朝吳道子丹青﹔甌內新茶，盡點山居玉川子佳茗。風流上灶，盞中點出百般花﹔結棹佳人，櫃上挑茶千鐘韻。
　　張客人茶訪坐，吃茶了罷，問茶博士道：「那個是林上舍？」茶博士見問，便道：「姓林的甚多，不知那個林上舍？」張客說：「貫道齋，名積，字善甫。」茶博士見說：「這個便是貫道齋的官人。」
　　張客見說道好人，心下又放下二三分。小二說：「上舍多年個遠親，不相見，怕忘了。若來時，相指引則個。」正說不了，茶博士道：「兀的出齋來的官人便是。他在我家寄衫帽。」張客見了，不敢造次。林善甫入茶坊，脫了衫帽。張客方才向前，看著林上舍，唱個喏，便拜。林上舍見道：「男兒膝下有黃金，如何拜人？」那時林上舍不識他，道：「有甚事？但說。」張客簌簌地淚下，哽咽了，說不得﹔歇定，便把這上件事一一細說一遍。林善甫見說，便道：「不要慌！物事在我處。我且問你則個，裡面有甚麼？」張客道：「布囊中有錦囊，內有大珠百顆。」林上舍道：「都說得是。」帶他去安歇處，取物交張客。看見了道：「這個便是。不願都得，但只覓得一半歸家，養膳老小，感戴恩德不淺！」林善甫道：「豈有此說！我若要你一半時，須不沿路黏貼手榜，交你來尋。只是此物非是小可事，官憑文引，私憑要約。若便還你，恐後無以為憑。你可親書寫一幅領狀，來領去。」
　　張客再三不肯都領，情願只領一半。林善甫堅執不受。如此數次相推，張客見林上舍再三再四不受，免不得去寫一張領狀來與林上舍。上舍看畢，收了領狀，雙手付那珠子還那張客，交張客：「你自看仔細，我不曾動你些個。」張客感戴洪恩不已，拜謝而去。
　　張客將珠子一半於市貨賣，賣得那錢，舍在有名佛寺齋僧，就與林上舍建立生祠供養，報達還珠之恩。
　　不說張客自主。林善甫後來一舉及第。怎見得？詩曰：
　　林積還珠古未聞，利心不動道心存。
　　暗施陰德天神助，一舉登科耀貴名。
　　上舍名及第，位至三公。養子長成，歷任顯官。正是：
　　積善有善報，作惡有惡報。
　　積善之家，必有餘慶﹔積不善之家，必有餘殃。
　　正是：
　　禍福無門人自招，須知樂極有悲來。
　　夜靜玉琴三五弄，金風動處月光寒。
　　除非是個知音聽，不是知音莫與彈。
　　黑白分明造化機，誰人會解劫中危？
　　分明相與長生路，爭奈人心著處迷！
