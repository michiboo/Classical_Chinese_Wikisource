
世俗兒童就學，即授《千家詩》，取其易於成誦，故流傳不廢。但其詩隨手掇拾，工拙莫辨，且止五七律絕二體，而唐宋人又雜出其間，殊乖體制。因專就唐詩中膾灸人口之作，擇其尤要者，每體得數十首，共三百餘首，錄成一篇，為家塾課本，俾童而習之，白首亦莫能廢，較《千家詩》不遠勝耶？ 諺云：「熟讀唐詩三百首，不會吟詩也會呤」。 請以是編驗之。

