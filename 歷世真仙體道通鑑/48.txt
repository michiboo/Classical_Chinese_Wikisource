
張契真字齊一，錢塘人也。幼孤，遂依上清官胡法師浮遊江浙，上會稽，探禹穴，歷縉雲:遊赤城，以訪仙道，契真皆負筐從之。時朱天師居天臺，目而器之，以其有清骨方瞳，因度為道士，久之，還錢塘，居吳山真聖宮。周世宗顯德五年，受正一盟威靈寶法錄於大元樊先生，由是紫蕊玉岌之書無不歷覽，而名振江浙。忠懿王精崇道法，每三錄齋，俾總其事。王公貴人，亦從而欽尚。宋太平興國中，太宗命有司即國之東南建太一官，詔天下戒潔之士以居之，而契真與選。未幾，禁中清醮，因召見。款對稱旨，賜紫衣，而上以道書魚魯未定，詔兩街道錄選優學者刊正，而契真復與。既畢，賜元靜大師之號。真宗景德三年正月十一日夜就寢，髻鬍問有朱衣吏持符而至，曰:奉命張某，宜速爭穢，往彼職事。遲曉，召門人徐思簡曰:吾且行矣，子其志之。越二十五日，沐浴訖，泊然返真，享年七十一。翼日遷神於城之東，肢體柔，軟，而汗霖霖於面。及火化，得青黑色珠可升餘。丞相錢惟演謂其徒曰:此浮屠氏所謂舍利，在仙經則日精氣凝結而成。《步虛經》雲:舍利耀金姿，龍駕欽來迎是也。師為性沉默，聲利不容於心，惟嗜好文，老而不倦。手抄經史子集，凡五百餘卷。善草隸弈棋，而隱晦自抑。嘗獨坐軒砌，烏集於懷，其忘機感物如此。
道士張元化者，不知何許人，稱華蓋先生。弟遊汝墳，汝人因請主北極觀，焚修外以慈愛及物，而汝人無不悅之。獨不知其密修何道，但混俗和光，未始自、異於人。有施油燈於北極殿者，元化以大盆貯水，泛八燈，而自成星斗之列。杓建所指，隨曉昏而轉。郡人有請齋者，老少無異志而預議之，然未之請而師黎明必至。其問有意欲請，而夫妻忽反目者，有男女不承順顏色者，雖來請，而逆知其意，拒而不往，但勸諭而使之去。觀之側有果園蔬圃，里人俟其出而竊之，至其園而師已在彼，其先知之見，多此類。郡中周司馬與師最相善，然不知授之以何術。師嘗因歲旦，．秉葦炬繞巷陌，雖數刻方匝，而炬之燼若初。人訝而詢之，對曰:有行瘟鬼，吾故逐去。人以是為狂而不信。及夏，城外果疾疫暴作，而城中貧賤富貴皆無恙，每以符藥救人，有所得悉為焚修之費。一日，有客召入酒肆，元化辭以素不飲。後欲與茹葷，又辭以佩法錄。客稍怒，元化熟視之、知其非人也。謂曰:暫歸觀中，願子少待，即再相見。因取劍而誘出郊，叱使坐而戮之，即鬼也。朱髮藍面，脊薄如五七歲小兒。擭其首以視人，曰:此鬼輒敗，吾故戮之，以去民害。遂積薪於通衢焚之，而腥氣累日不散。一夕，郡人皆夢元化見別雲:暫遠遊，希善愛。是夕寢中，忽珊化。達旦，人有疑而來訪者，大小皆同。宋太宗太平興國初，進士安鴻漸寓郡中，恃才傲物，自謂無人可意。見元化則擎踞服，從而就弟子列。既葬，｀及舉襯，甚重，若有鐵石物圓轉於其中。鴻漸遂命酒致禱，則漸覺輕。臨墳發視之，則頂上有一竅，可容臂。識者曰:此蟬蛻矣。未幾，有客自河陰來，貨石榴於汝墳。途中遇一道士，自雲:我乃汝墳張觀主，託附一書。仍市石榴數十顆，獻於北極殿。客諾之。既至，其徒曰:此書乃師之真墨邇也。引客至影堂，客曰:向所見者，與此像略無異。至今汝人圖像而事之。嘗撰還丹訣並小詞二闋，叔修行事，傳於世。
李臻，燕人也。性溫約，未嘗失於人。遊刻、湘問。宋太宗淳化中，至江陵。偶疾作，僑居公安門外，雖貧寶，未嘗絕客。忽有道士訪門，自稱姓張名齊物，隴西人，謁臻以求寓泊。臻諾之，但愧貧乏，無所待。齊物曰:貧道不食，可日得酒數升，為厚賜爾。臻諾之。齊物曰:飲於市，雖屠沽輩亦不問。至夜後方歸，忽醉罵臻。臻略不介意，待之益厚。又一日，大醉歸，抵臻寢所，至晚方醒。嘔吐狼藉，外具皆污。童僕輩怒，欲扶之，臻止之，曰:醉人何足責。齊物遲明告行，謂臻曰:感君之顧厚矣。今則復能相送數里乎？臻遂與之偕行，可十里問。齊物曰:某非滔滔者，薄有所負焉。周遊人間五十年，未嘗見仁厚如君者，願有小術為獻。臻問何術，曰:黃白術也。臻曰:賦命淺薄，不敢當，願先生察之。齊物茫然自笑，曰:君之道，非某所及也。於是抽簪，引以為劍，執之曰:請自此別。乃劃地，隨手而裂，投身入於地，地亦隨合。臻嘆異之，由是遂晦邇，不復見。
張無夢字靈隱，號鴻蒙子，鳳翔熬壓人也。身長六尺，風格俊爽，居常好清閑，窮老易。父為儒，肥遁不仕。有二子，無夢即其長也，篤孝聞於鄉里。及冠，以貲產委其弟，遂入華山，與種放、劉海蟾結方外友。事陳希夷先生，無夢多得微旨。久之，遊天臺，登赤城，廬於瓊臺觀。行赤鬆導引，安期還丹之法。僅十餘載問，以修煉內事，形於歌詠，累成百首，題日還元篇。夏英公伴臺州，入山見之。得此篇歸輦下。時王冀公執政，訪隱逸人，英公以還元篇獻之。未幾，以聞於上。宋真宗特召對，問以長久之策。無夢曰:臣野人也，但於山中嘗誦《老子》《周易》而已，不知其他也。上令講《易》，即說謙卦。上問曰:獨說謙卦，何也？曰:方大有之時，宜守之以謙。上喜其說，除著作左郎。無夢固辭曰:陛下德如堯舜，山林中豈不容一巢父、許由邪。因舍建隆之栩聖院。復召講還元篇，無夢曰:國猶身也。心無為則氣和，氣和則萬寶結矣。心有為則氣亂，氣亂則英華散矣。此還元之大旨也。略說十數篇而退。遣使賜金帛，皆不受，乞還山。復賜處士暢飲先生號，亦不受。上以歌一闋賜行，其辭曰:混元為教含醇精，視之不見聽無聲。惟有達人臻此理，逍遙物外自沈冥。浮雲舒捲絕常勢，流水方圓靡定形。乘興偶然辭澗谷，談真俄爾謁王庭。順風已得聞宗旨，枕石還期適性情。玉帛簪纓非所重，長歌聊復寵歸程。冀公邀入私第，意欲款延，無夢曰:萬乘且辭矣，相公人臣，徒煩見留。明日遂行。有旨令臺州給著作郎俸以養老，至山亦不請。其始卒守節如此。有黃白術，祕而不言。居瓊臺又十餘年，復隱於終南鶴池。久之，遊嵩山，泛湘漢，抵金陵保寧壽寧佛舍，杜門不出。士人或有見而請問者，則對之以聾，而後人事幾廢。然博通古今，百家之學至於圖經小史，記之歷歷無遺。有二經生侍幾案，久之因度為道士。無夢年九十九，終於金陵。經三日，頂中有白氣，勃勃然出，高三尺餘，移時方散。乃就棺，肢體柔軟，指甲不青，心胸尚暖。史君玉琪遣吏藏於悟空禪師塔前。有瓊臺詩集行於世。碧虛子陳景元嘗預弟子列，得老莊之探旨。
程仙翁，不知何許人，在梓州白日昇天。邢奇為州主，具奏真宗。今子係見存焉。
塗定辭者，蓬之良山龍謀里人也。塗氏之先，自孟知祥據蜀時已數世居此。躬耕植產，家累百金，宋真宗鹹平中，定辭隸役於郡。因輩帛入關，遇夜舍華陰客邸。偶有書生，自稱束專者，揖定辭而坐，相得甚歡，遂留飲浹日。及告行，書生曰:吾陳搏也。以君非凡骨，故特邂逅於此。定辭喜懼不自勝。因懇求異衛。書生曰:術不貴異，但嗇精神，不以好惡內傷則善矣。於是袖出藥一刀圭，曰:君但餌此，當壽百年。翌日，再訪之，則不復見。既而西歸，落魄不事生產，遂鑿所居之南山為石室，險絕數十仞，觀者毛髮皆聳，定辭梯木登陸如履平地。初，石室乾燥，每患乏水，輒咒之，甘泉應期而出。居常好飼群烏，或臨風一呼，則千數翔集，馴狎左右。每暑財挾績自曝石上，謂之迎凍；或寒沍則衣單繒而已。嘗遊成都，謁僧希白，因命膳，食鹽一器，僅數斤，坐客皆驚異。術士王鶴與之款飲，定辭獨飲數斗不亂。又屑薑蔥數升，雜茹之。凡賓客之來，忽言好飲食何物者，則必與之取足同食。客雖屬饜，而不肯止。嘗以田產為人訟，移鞠於巖渠，幾一歲，獄中未始具糧，而訟不敢敵，典獄之官亦以拒抗，不得情，因散禁定辭。定辭遽往城北羅漢院之江上，絕崖之巔有古木，輒登其上不肯下，凡七日。人呼之，則曰:我不下，爾輩但以箭射老夫，不能，彈之亦可。然人卒不敢逼之。至第八日，不呼而自下，復居就鞠所，而赦書至。久之，請為道士。每到仲春，人服疏藥時，渠即臨流，於小灘下體露，從水自七竅中入，謂之涮腸。嘗有二小商於脫白溪，一人中暑毒暴死，定辭持鐵針於額上，以一槌擊之，入一寸許，須臾復活。明年以物來為報，則不受嘗。貯五十萬錢，肩鐳甚固。飲家人無妄取用，然子孫亦莫知其意。去世之前月，自室歸。謂家人曰:吾平生市物，凡直百錢者，必過所售之數與之，儻其問有以多為辭者，以是錢賞其廉，然終吾之身，卒無一人，嘆世俗之貪冒如此。一日呼家人於前，曰:我九十三歲，不死何待。索巴豆食之，於是吃二百粒。不動，移刻更吃百粒，微微塘泄，乃平坐而化。人環而哭之，卻復活，乃曰:坐去，恐汝輩難作葬，具言訖，則外化也。經數夕，童顏儼然如生。及就壙，而棺甚輕，識者以為屍解。所居之石室，時聞簫鼓之聲。其子為左侍禁，孫數人舉進士。
郭上竈者，不知何許人。宋真宗天禧中，嘗以傭僱淪湯滌器於汴州橋荼肆間。一日，有青巾布袍而啜茶者，形貌瓌偉。神釆凜然，屢目於郭。郭亦疑其異人，又竊覘於袖間引出利劍，郭思念曰：必呂先生也。伺其出，即走拜於前，曰：際遇先生，願為僕廝。呂不顧而去。郭乃尾後，至一闇處，呂回顧曰：若真欲事我邪？可受吾一劍，郭唯唯，延頸以俟。引劍將擊，郭大呼，已失呂所在。郭乃在百萬倉中巡，卒擒送官，杖而遣去。自此京城裹外，幽僻之處，無不至。見人必熟視，良久方去。問之，則曰：我尋呂先生。自此十年餘，不知所在。仁宗天聖末，有趙長官，家居磁州邑城鎮之別業。忽有丐者，緼袍而來，見趙再拜曰：某郭上竈也。趙亦嘗識之，遂問：見呂先生否？郭曰：周天下，不知見，今為大數垂盡，故來求一小棺，以藏遺骸。趙大以為妄，問曰：何日當盡？曰：來日午時。趙曰：若然，當為汝買棺。郭又曰：並乞棺首開一穴，將一竹竿，通其節插穴中，庶得通氣。趙雖唯之，殊謂不然。明日午時，汲水洗身，臥槐下，遂絕。趙大異之，為造棺。河朔乏竹，取故傘柄通其中，插棺首，瘞之於河岸。仍恐為狐犬所發，植棘累石以固焉。其年秋，大雨，河水泛漲，數日乃退。趙慮其柩為水所漂，策杖臨視，棺開無屍。
先生名抱一，鳳州兩當人也。父徙居樑泉蒲池，世以農桑為業。先生年十二，因牧牛，遇一老人，問之曰:子飢否？先生不應，但點頭而已。老人探手囊中，取食與之，其狀如蘿蔔而味甘。又與拄杖一條，瓢子一枚，中有藥，乃豌豆也。諭之令人服食。於是沈病新疾，得服者無不愈。先生自食蘿蔔，不復思煙火食。久之，信步至京城之西把樓院之三門下，有一僧曰:子無乃要出家邪？曰:然。僧曰:子去見參頭，託渠引援。於是至院之後門草亭子上，恍然睡數日。復有一僧至，見之，問其所從來，乃引入。自涅槃堂過，聞有呻吟聲，先生曰:何人若此？僧曰:數日童行，時疫方甚。先生自瓢中傾豌豆藥，令以新汲水咽之，即時汗如新沐人，經夕而愈。僧衆異之，傳於裹外。然後請藥者如市，而瓢中之藥愈出不竭。人所績之物，皆不受，悉與主僧巡警官按察。雖知非幻惑人，然見人來日多，不可禁止，於是具以申朝廷。時宋真宗車駕束封未還，丞相向公留守京師，陰遣人驗其實，飛奏詣行在以聞。尋有旨，令闢簡寂宮觀以居之，乃得束太一之宮齋館。先生既就止，有司嚴其肩鐳，擊柝以固護，復令道士胡太易等以飲食伺候。日夕所食者，但棗慄三兩枚而已。凡月餘，車駕方還。召見，真宗村其背曰:卿，朕同姓也。遂即披度為道士，賜名抱一。未幾，求歸。上賜金鍍銀龍頭拄杖銅朱記鸚鵡杯香藥等，仍差中使張茂先、道士胡大易送至石門山，特與建真寂觀以為登真之所，每年賜披度及紫衣。仁宗慶曆中，忽行寢罷。至宣和年問，先生復來京師，寓太乙宮之舊隱，具章以聞，乞復先帝所賜恩澤。仁宗素知先生名，覽章悉許，仍舊召見，而臺諫力止之，先生兩到京，凡盡日飲酒不醉，止食少＇許蔬果而已。嘉祐年問，汲汲求歸，但言恐有水阻。既歸，至中秋果有大水。忽一日遣門人普惟甫入郡中市藥，過期未還。先生集門弟子，謂曰:我欲入奏庭謁張尚書撲，而惟甫未還。忽覺疲睏，言訖，就寢而化，享年七十八歲。百日肢體尚暖，久之精舍黃瘦，如此三年，門人乃葬之。始遇之拄杖，即真宗以龍頭者易之，其餘所賜物並存。識者謂所遇老人，乃張果先生也。蓋有洞於郡之西，世傳張果隱於此。
武抱一，建康人也。始從茅山道士為僮。精舍有鐘，肅衆道士，命僮以時擊撞。宋太祖建隆中，忽遇至人，乃得道，去來不可測，人因謂之仙童。華陽道士朱自英，通丹經，真宗詔封觀妙先生，厚禮聘之。仙僮聞自英將行，貽書曰:抱一啟:切以笑傲昇平，輕欺富貴，扶疏丹桂，難藏明月之光；峭絕青山，莫滯白雲之邇。言之不足，道在其中。形神□別隱於三山，名姓已彰於四海。歲月何定，鉛汞何求。如或因循，空成潦倒。真珠圓而美之美矣，絳雪凝而自然而然。在市孰非，在山孰是。水積成海，氣積成神。匪我相知，少言休語。抱一貨藥而利名何有，和光而道俗寧殊。輕舉行，修長生，道在多是，逍遙於雲水，未嘗暴露於天機。知者難言，行者自見。聊書懇捆，以代笑談。一日二秋，咫尺萬里。陽氣如煙，荒郊似水。更保沖和，別休請問。今因魚雁，聊附寸心。書到山前，以申鶴望。謹啟。又為詩曰:聖主搜羅物外人，總來金闕見靈真。惟予不願彰名姓，綠水青山道可親。自英讀未竟，已失持書者，心因異之。
先生朱自英，字隱芝，句曲朱陽里人。生八九歲，牧牛郭幹村，時能致鶴，或謂不祥。父母遂棄之，入道，師玉晨觀道士朱文吉。十一歲度為道士，與張練師紹英居積金峰，卻穀，常屨滿戶外。先生曰:比其絕邇而躡我衆，不太多事乎？於是旦疊壇而夕渡江，將拜混元於亳社，禮天師於青城。逢一叟，命先生閉目，曰:謹執予倨。惟覺林梢拂足，開目乃坐青城山下，遂授以金鼎九轉飛精劍法事，曰:世號陳鐵腳，即我矣。言訖，失叟所在。先生思三茅道藏闕偽，乃載遊瀨鄉，校雕太清古本。歲餘，有道人武姓，相訊問先生曰:能往否？先生曰:敢不從命。藏睛少選，觸耳鬨然，忽睹闖聞。顧謂先生曰:此河中府也。侵尋及河，截流安涉。先生踵之，若蹈平陸。接岸，欣然曰:信士可教，吾水星童子也。此一行已抵，度形太陰。然雖幽屏，不厭深渺，殊時復會。遽背而去。先生還故山，得九老仙都君印，濟人不倦。未幾，玉清昭應宮詔選，名行工部侍郎薛映以先生名上，朝廷遣使詔先生，表辭。時主尚未建儲，遣中使任文慶寶香設醮，命先生奏章求嗣。章聖明肅皇後乃夢羽衣數十，從一仙官下降，雲:此宋第四帝見《聖政錄》，茅山有碑。及仁宗嗣，服使兩至州縣，敦迫不得已，遂受命館炤應宮，待遇甚渥。昭應宮使王欽若，喜先生暫朝玉闕，有詩酬倡。及累表獲辭，節度太尉知昇州丁謂亦賦詩送歸山。自是隱居，稱疾不起。明肅太後時遣使降香設醮，為保聖躬，及親札賜金注碗一副，雲是主上小時用底。為道者置莊一所，寶墨猶存。及受上清經法，遙尊先生為度師，賜號觀妙。武仙童復寄書並詩一首，勉更韜晦。今章壇、丹竈、賜鐘，猶存茅山方隅洞側乾元觀。舊隱也，有幽光顯揚碑，備詳仙邇。
樂史仕宋為西京留臺御史，嘗夢天帝召。俄見宮闕壯麗，帝曰:主求嗣，吾為擇之。少選一人至，帝曰:中原求嗣，汝往勿辭。頓首祈免者再三，帝曰:往哉。遂唯而去。傍拱立者曰:此南嶽赤腳李仙人也。常酣於酒。明年果生仁宗。又會聖宮在洛陽之束，祖宗神御在焉。仁宗嘉祐八年三月二十九日，晝漏盡，人見羽衛陳布道中，最後一人衣赭袍，張黃蓋，乘馬至宮前，不見。明日宮門大敞，諸殿門鎖不鑰自啟，俄頃仁宗上仙。
劉從善字順天，號浩然子，西洛人也。家世不仕，厥考因籍於汴之祥符。從善幼而明敏，雅好道學。宋真宗祥符中，師道士王太和於建隆觀。五年，試業為道士。以貧寶，惟求化給其親，雖祁寒暑熱，未嘗有息，人皆稱其孝。仁宗天聖初，以乾元節賜紫衣。二年六月，承旨充景靈宮住持。三年八月，上與太後欲授法線，詔三茅大洞法師觀妙先生朱自英於玉清昭應宮金錄壇。又降旨，選明經教、勤謹焚修之士五十餘人，同壇傳授，從善首與焉。復宣賜正一法服冠履劍佩等，而後上嚴於孝享，以時追慕，特遣使諭以先帝忌辰，令於神御前咒食持課，乃編集三洞經愒頌以薦仙駕，尋進咒食文。上嘉之，賜號全素大師。仍以其文頒諸宮觀。咒食之科，自從善始，時延寧宮告成，詔撰聖像五藏銘，應制者衆，惟從善稱旨，遂以金玉牌刻其文。景祐中，乞還本觀。未幾，章獻、章惠靈駕出都，充法師，沿路講贊。至和二年乙未正月，仁宗不豫，召從善於大慶殿設醮奏章，命執政代拜。至夜伏章次，帝忽大漸，瞑目已數刻，中外驚聾，而從善遲久方起曰:章已達太上，有劫令聖駕回矣。俄而帝甦，即傳宣問葛將軍何神也。從善對曰:三天門下有神曰葛將軍。復傳宣曰:速令設位供養。翌日，聖體遂康，諭左右曰:朕昨夜夢至天門，有葛將軍者，雲皇帝未合來，急借馬送回，遂寤。久之，有旨令內侍麥承信建葛將軍觀於郊壇之西南，賜金雅飾，仍賜從善御服衽席金帛等，欲賜先生號，固辭，嘉祐初，左右街道錄薦為道官，上可其奏，授右街守闕監議，辭不獲，乃承命。五年夏，民苦大水，復拜章於福寧殿而兔昏墊。從善自守闕監議累遷右街副錄，居常誦玉清、本際、西昇、黃庭等經，至若服氣煉形，亦勤而行之。英宗臨御，丞相韓魏公復乞賜先生號，又辭之。神宗熙寧三年七月二十八日，沐浴訖，集弟子於前，曰:吾俟大風來，即當去。須臾果如所說而化，降年八十一。後有客見從善白馬如蜀，託雲:見吾徒弟，煩為言之。由是知其屍解。嘗撰集齋科及拜章式，行於世。
先生姓藍名方，字元道。亳州父老言，自兒童時見先生，狀貌迄今如一。先生髮委地，黑光可愛。肌若截膏，眉目疏遠，脣若積朱，齒如排玉。舉動溫厚，接物以和，小大皆得其歡心。或醉遊旗亭，遇廢人丐於道路，探懷出錢盈掬遺之。頗好施藥，拯救疾苦。宋仁宗聞先生之名，特詔上殿，賜坐，及賜荼藥，館於芳林園。未幾告去，賜號南嶽養素先生。住南嶽招仙觀。是時學士賈公昌朝贈先生詩云；聖澤濃霑隱逸身，道裝宜用葛為巾。祝融峰下醉明月，湘水源頭釣紫鱗。曾見海桃三結子，不知那豆幾回春。他年我若功成去，願作靈橋跪履人。先生和曰:近告明君乞得身，不妨林下戴緇巾。滿斟野酒浮瓊蟻，旋釣溪魚繪錦鱗。元府烏雛飛後夜，洞中龍子養長春。吾宮儻若為同志，續有壺天兩個人。先生有弟子陳通叟，問無功行即不至神仙之地。先生曰:古之為功行恐人知，今之為功行恐人不知，此所以功行膚淺，卒無所成就也。尚書郎李觀為進士時，遊南嶽，過長沙飲旗亭中，忽有負竹奩持釘鉸具者，謂曰:子往南嶽，為我問養素先生，十月懷胎如何出得。觀至南嶽以語先生，先生大驚曰:其人眉間有白痣乎？曰:然。先生嘆曰:是海蟾子也。吾養聖胎已成，患無以出之，非斯人不足以成吾道也。先生獨宿閣上，一夕與人言語，侍者穴牖窺伺，見紅光滿室。明日客詢之，先生曰:吾師劉道君行雨過此，留話少刻也。先生一日沐浴竟，召侍者謂之曰:吾今一百七十二歲，安可復顧先生位號，但不欲拒聖君之意，今當捨去矣。乃奄然而逝。先生多遊西川，亦時來湖湘問，今人時復見之。一雲:玉谿叟李觀遊南嶽，欲見藍養素，道中逢一人，荷釘鉸之具，謂觀曰:子非李觀，往嶽山見藍養素乎？曰:然。其人又曰:煩公寄一信於藍公，雲:劉處士奉問先生，十月懷胎如何出得？觀既見藍，具述所言。藍曰:眉問有白痣乎？公曰:有之。藍曰:此劉海蟾也。吾養聖胎已成，非斯人不能證果。觀曰:劉處士奉問先生十月懷胎如何出得。藍批掌大笑，惟聞頂雷隱然，見一人如雪月之輝，與藍無異，直上陣霄，而藍已逝矣。觀焚香歎息而退。今嶽山長嘯先生是也，肉身塑像存焉。
歷世真仙體道通鑑卷之四十八竟
