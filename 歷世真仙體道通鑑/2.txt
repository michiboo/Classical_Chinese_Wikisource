
通玄天師一號玄中大法師，在天皇時出《洞真經》一十二部，以無極大道下教人問。
有古大先生於地皇時出《洞玄經》一十二部，化人以無上正真之道。
盤古先生在人皇時出《洞神經》一十二部，化人以太平無為之道。
鬱華子在必犧時降於田野，授《天皇內文》。又降河圖八卦之文，教人以順性之道。一號宛華，稱田野子，作《元陽經》三十四卷。
廣壽子在祝融時降於恆山，授《人皇內文》，教人以安神之道，俾陶鑄為器，以變生玲。一號傳豫子，作《按摩通精經》九十卷。
大成子又號傳豫子，在神農時降於濟陰，授《地皇內文》，教人以好生之道，俾播殖穀果以代烹殺，和合方藥救疾養性。一雲作《太一元精經》三十六卷。
廣成子居崆峒之山石室之中，黃帝聞而造焉，曰:敢問至道之要。廣成子曰:爾治天下，雲不待族而雨，木不待黃而落，奚足以語至道哉。黃帝退而閑居，三月復往見之，膝行而前，再拜請問治身之道。答曰:至道之精，窈窈冥冥。至道之極，昏昏默默。無視無聽，抱神以靜，形將自正。必靜必清，毋勞爾形，母搖爾精，乃可長生。慎內閉外，多知為敗。我守其一而處其和，故千二百年未嘗衰老。得吾道者上為皇，失吾道者下為土。予將去汝，入無窮之問，遊無極之野，與日月齊光，與天地為常，人其盡死，我獨存焉。乃授帝《陰陽經》黃帝紀雲:授《自然經》。一號力默子，作《道成經》七十卷。
臣道一曰:廣成子謂我守其一而處其和，故千二百年未嘗衰老。《道德經》曰:昔之得一者，天得一以清，地得一以寧，神得一以靈，谷得一以盈「，萬物得一以生，侯王得一為天下正。其殆以此乎。廣成之意，欲軒轅抱一為天下式而已。厥後軒轅得道，白日昇天。後世帝王，卒未能及，廣成之功妙矣哉。
隨應子一號太極先生，在少嗥時降於崆峒山，說《莊敬經》，教以順時行令。
赤精子在顓頊時說微言經，教以忠順之道。《南嶽總聖集》雲:芙蓉峰今有傳經壇，晉鹹和中，山南見數童子與群白鶴遊翔其上。
錄圖子在帝譽時降於江湄，說《黃庭經》，教以清和之道。又命九天真王、三天真皇執八光之節，景雲之符，下牧德臺，授帝譽以九天真靈、三天寶符。上以奉天使，二儀無遺，下以營人，使年命無墜。帝乃祭天於北河之壇，藏符於鍾山之峰。後昇天為玄宮真人。錄圖子是時傳道與赤松子、被衣子、王倪、齧缺。一雲作《黃庭經》五十卷。
務成子在唐堯時降於姑射山，說《玄德經》，教以謙遜之道。一雲作《政事宣化經》四十卷。
尹壽子在虞舜時降於河陽，說《道德經》，教以無為之道。又傳道與彭祖。一雲作《通玄真一經》七十卷、《道德經》千二百卷。
真行子一號育真子，在夏禹時降於商山，教以勤儉之道。授《九疇書》，又命宛委之神玄夷使者授禹玉書靈寶五符、治水真文及呈步劾召鬼神之法。玉筍山太秀法樂洞天，即授禹靈寶真文之所，遺邇存焉。今太湖中洞庭山林屋洞天，即禹藏真文之所。一名包山，昊王闔問十二年正月登包山之上，命穩者龍威丈人入包山之洞究其探遠，見金城玉屋，題日天後別官太陰之堂。於玉室幾上得《素書》一卷，凡一百七十四字而還。闔聞不識其書，使使問仲尼雲□．赤烏銜書以授於王。仲尼日:吾昔遊於西海之上，聞童謠曰:昊王出遊觀震湖，龍威丈人名隱居，北上包山入靈墟，乃造洞庭竊禹書。天帝大文不可舒，此文長傳百六初，今強取出喪國廬。丘按謠言，乃龍威丈人洞中得之，赤烏所銜，非丘所知也。昊王懼，復歸其書。一雲夏禹時出為師，號季子肯，作《元始經》四十六卷，復作《妙樂經》七十卷，復作《德戒經》三十卷。
錫則子在商場時降於僭山，說《長生經》，教以恭愛之道。今潛山天祚宮前龍堂之址，即其所也，一號錫壽子，或稱戒子肯，作《道元經》七十卷。
燮邑子亦稱赤精子，降於岐山之陽，說《赤精經》，教以仁信之道，西伯聞之，召為守藏史。
育成子，周武王克商踐祚以守藏史遷為柱下史，作《遊璣經》。一雲周武王時出為師，號郭叔子，亦稱續成子，或號天老公，復稱為老君。乍為常人，乍為柱下史，作《長生經》三十卷，以授於王。
經成子，周成王時為柱下史，說《廣化經》，文以道授周公旦。乃退而閑居，因出遊西極大秦、竺乾等國，號古先生。
郭叔子，周康王時為柱下史。
歷世真仙體道通鑑卷之二竟
