
益之靈泉分煉山，朱祭酒名桃椎，得道證果，不樂飛昇，混跡樵牧，往來城市山林間，以救世度人為念，異事接乎耳目者，未易嬋紀。一雲得道於蜀中玉珍山，有養生銘、茅茨賦、水調歌、撼庭秋等作遺世，大較自述隱遁之樂與內丹訣雲。《蜀檮桃》雲:道士朱桃椎，一日謁王處回，於階前以劍撥土，取花子三粒種之，須臾成花三朵，謂處回曰:此仙人旌節花，公富貴之兆也。處回終歷蜀三鎮，以太子太傅致仕，果如其言。蜀人多敬事之，後有人令畫工許其姓者畫其像。許素不知桃椎為何人，久之不能著筆。忽一日有一叟弊衣憔悴，引二童子至，曰:我即朱真人也。於是解童子所負囊中出黃道服、鹿皮冠、白玉簪，頂冠易衣巍坐，以手摩面，則童顏矣。引其鬚，應手而黑，乃一美丈夫也，豐神飄逸，仙風俊邁。二童子一甚奇怪，一甚秀美，頃刻變相。畫者驚異，曰:不知神仙臨降。道人曰:君傳吾神置肆中，有求售者止取千錢。後有識者雲:此唐神仙傳朱桃椎也。後求畫者輻賡，許增價至二千，乃夢道人曰:汝福有限，安得過取。乃掌其左頰，既寤，其頭遂偏。許復於所畫像前拜謝悔罪，不敢增價。後蜀中以許偏頭所畫朱真人為名畫，雲真人受封為妙通感應真人。
唐末有狂道士，不知何許人，又晦其名氏。遊成都，忽詣紫極宮，謁杜光庭先生，求寓泊之所。先生諾之而不與之，見道士日貨藥於市，所得錢隨多少沽酒飲之，惟唱感庭秋之詞，其意亦感蜀之將亡，如庭秋之衰殺。然人未之曉，但呼為感庭秋道士。凡半年，亦不知其異。一夕大醉歸，夜將闌，尚聞唱聲愈高。有訝之者隔戶窺之，見燈燭綵誘，筵具器皿，羅列甚盛，狂道士左右二青童立侍，時酌酒而唱。窺者具以白先生，乃款其戶曰:光庭量識膚淺，不意上仙降鑒，深為罪戾。然不揆愚昧而匍匐門下，冀一拜光靈，以消塵障。道士曰:何辱勤拳之若是，當出奉見。乃令二童收筵具器皿及陳設致於前，疊之則隨手而小如符子狀，置冠中。又將二童按之如木偶，可寸許，入置冠中。及啟戶，先生圻然而入，但空室而已。先生乃下拜問道，道士曰:子之行業未至，更宜修煉真心。今遺子三隻酒杯、玉燭二條，此杯者，南海蟠桃之核也，大小如盞，以物擊之，清聲如金。其上紋彩鑽如百花，霞光透明，內外瑩白。收此為信，更候三年方得際會。言訖化一道火光，乘空而去矣。
邊洞元者，洛陽人。幼慕老莊學，因隸籍為道士。凡遊四方，貨藥以自給。一日登嵩山萼嶺，遇一書生以木簡負數冊書，又一大壺，同憩於古鬆之下。洞元問曰:君何往？曰:往嵩陽肄業，若有相識，願尊師示一書為先容。洞元諾之。復曰:壺中酒命師飲之，可乎？曰:卑性素好飲，蒙見召幸矣。於是連飲十數杯，洞元乃醉，書生曰:小子有術可與師醒酒，然慎勿懼之。遂取木簡摩拭，俄而化為劍。復曰:欲借師之肝繪之，可乎？洞元懼而醒，乃俯伏乞命，書生曰:觀子有仙風道骨，然未有所遇。遂揮劍騰空而去，擲下一卷書，謂洞元曰:收之，請相訪五雲溪。既展看，即數幅紙五彩畫，研茶槌二十枚，殊不曉其意。紙尾有絕句詩云:邂逅相逢萼嶺邊，對傾浮蟻共談玄。擬將劍法親傳授，卻為迷人未有綠。洞元感嘆不遇，皇皇若有所亡遺。所至處見人問曰:君莫知五雲去處否？人以為風狂，多不答。久之歸洛陽，乘醉入水，不復出。而後有客自衡湘來，洞元於南嶽觀中託附書至洛陽，其法屬交友親舊辯其墨邊，乃洞元親染。時好事者皆日水解。
道士李真者，不知何許人，隱華山岐州之西。王祐者，家鉅萬計，常設館以待四方士，嘉般旨酒，無不備具。真攜琴負藥壺謁祐，遂迎於館。真問曰:君之富有侯伯之樂，然如不賢何？祐笑而唯唯，真復曰:君虛館置饑以俟賢者耶，以待饑者耶。苟以待饑者，則方今天下幸無闕食者。苟以俟賢者，則未聞君得賢。以是知君不賢爾，毋訝我言也，正恐君徒尚虛名，而無待賢之實。君若能悟，則吾言不惟無益矣。祐輒動容再拜，又曰:我聞人之樂皆有以，師事縱橫者必有遊說之志，讀韜略者必有戰敵之心，吾擭一張琴、一壺藥，豈無旨哉？攜琴者我知琴有古風、欲使人還淳樸，省澆浮也。負藥壺者我知人之多病，欲使人之少疾苦而常安平也。且我之琴非正自化也，化人也；我之藥非正自保也，保人也。君雖能以有餘濟於人，固與不義而誅剝以富者則異矣。然此乃古之豪貴，待士則未也。要在賢不肖有別，則君之身可保無累矣。祐復再拜，真乃命酒自酌，遲晚遽醉而去。王潛伺之，見真化一大鹿西走，不知所之。
鄭遨字雲叟，滑州白馬人，避唐明宗祖諱，故世行其字。遨少學，敏於文詞。唐末舉進士不第，天下將亂，有拂衣遠去之意。欲攜妻子與俱隱，其妻非而不行，遨乃入少室山為道士。其妻數以書勸還家，遨未嘗一覽，輒投之於火，其絕累如此。妻子繼謝，每聞訃一哭而止。有二青童一鶴一琴從之。遨與樑室權臣李振友善，振欲祿之，拒而不諾。既而振得罪南遷，遨徒步千里往省之，由是聞者益高其行。遨聞華山有五粒鬆脂淪於地，千年化為藥，能去三屍，因徙居華山之陰求之。與道士李道盛、羅隱之為煙蘿友，世自以為三高士。遨則種田，隱之貨藥以自給，道盛有釣魚術，釣而不餌，又能化石為金。遨嘗驗之，信而不求。俱好酒能詩，善弈棋長嘯。有大瓢，雲可闢寒暑，置酒於其中，經時味不壞。日擭就花木水石間，一酌一詠。嘗因酒酣聯句，鄭曰:一壺天上有名物，兩箇世問無事人。羅曰:醉卻隱之雲叟外，不知何處是天真。後晉高祖即位，遣使詔為諫議大夫，雲叟稱疾不起，以表謝。上益嘉之，賜號逍遙先生，以諫議大夫致仕，給月俸。嘗為酒詠詩千三百言，海內好名者書於縑綑以贈既。復有越千里之外，使畫工潛寫其容於屏障者。其為天下所重如此。天福末年，七十有四，以壽終。所著詩，修史薛居正錄而為序目，曰《擬峰集》，行世。
道士李守微者，不知何許人。常遊蜀，善養氣不食，行疾如風，好飲酒，談論多滑稽，不拘小節，人常輕侮之。忽謂人曰:予欲遊五嶽諸山，今往矣。或問求利術，則曰:浮生瞬息問，當尋真訪道，脫灑塵網，至若服氣煉丹，茹芝絕粒，皆有益也，何區區於利術哉？遂遁去。或者憾之，聞於偽蜀主，俾求之，卒不得。久之有人見於樑宋間，或在昊楚，顏狀殊不改，謂人曰:我適自東海來，又欲南嶽去。後不復見。與祠部韓嶼友善，嶼贈詩云:一定童顏老歲華，貧寒遊歷貴人家。煉成正氣功應大，養得元神道不差。烏曳鶴毛乾鼾毯，節攜杖瘦似搓牙。如何篤隱不歸去，落盡蟠桃幾處花。
昌利化飛鶴山彭曉，本姓程，西蜀、水康人。少好修煉，自號真一子，與擊竹子何五雲善。孟蜀時明經登第，累遷金堂令。遇異人得丹訣，注陰符經、參同契、金鑰匙、真一訣。篆符以施病者，號鐵扇符。能長嘯，為鸞鳳聲，飛烏聞而皆至。蜀王孟叔屢召，問以長生久視，曉曰:以仁義治國，名如堯舜，萬古不死，長生之道也。累遷祠部員外郎、蜀州判官、權軍州事。廣政十七年十二月卒，十日顏狀如生。後有人見於青城山，立鬆相之上飛去出《蜀檮桃》。
金門羽客姓譚氏名紫霄，一雲子雷，其先北海人也，高祖在唐為達士。紫霄生於金陵，骨法魁悟，神識秀麗，龜形鶴步，圓目方喙，日角有吉字，人關有井文，衆以其殊相異之。六經百氏，祕典靈書，多所該通。南之玉筍山為道士，後遇異人授以魁呈斗極觀燈飛符之衛，行之靈驗。自是名傾江湖，依之如流。遂入閩中，閩主王審知禮加勤厚，一命洞玄天師玄或作章，再命左街道門威儀貞一先生，降札曰:慈能育物，鑒可通神，未歸十洞三天，且佐宵衣籲食。閩亡歸金陵，南唐烈祖聞之，遣使勞問，旁午於道召見，應對鋒辯。上悅服，乃授左街道門威儀，及錫命服，加真曜先生曜或作觀。降札曰:養德林中，柄神象外，遣華世網，絕利道腴。保大中，又賜金門羽客。紫霄素愛廬山勝槃，於是卜白雲峰之柄隱洞，即樑昭明太子書堂，今柄隱觀是也。又於星渚之城南門創別館以備出入，今壽聖觀是也。後主久欽其高風，復召至金陵，未幾還山。宋太祖開寶六年夏四月一日，沐浴上堂，端坐而逝，春秋一百五十。時洞側人見其有雲氣如龍，沖昇而去。及葬，又有彩雲白鶴盤繞其上。後主遣使媚贈彌渥。初，紫霄得術精妙，能醮星象，事黑殺，禹步指訣，禁詛鬼魅，為人燒奏禳祈災祥，頗知壽夭。人或召之，則漸沐至暮，獨登一閣焚爐刺關奏法事，然後燕燈為驗。遲明，盡能言人算數長短，靡不應者。武昌軍節度使何敬殊寵婢獲怒，置井中死，人無知者。建隆初，何遇疾，召紫霄。紫霄中夜被髮然燈於靜室，見女厲自訴為祟之由，紫霄具言之，何曰:信然。乃丹書符送之，其疾即愈。又有奇術，一鄰僧於溪遊創亭子，且為頑石所阻，致工百倍不能平之。紫霄適見，曰:斯固易爾。以指箔訣，含水嚶之，命鎚其石如粉。紫霄自被累朝寵遇，其禮皆比蜀杜光庭，然多辭而不受。凡所獲績醮祭之資，皆以延賢達、賑貧寶二及待四方賓客，室無囊箱焉。紫霄居洞，時道流聞風而至者百餘人，每為其徒講莊列，曰:莊列吾教也熟，其書本是悟明真性，要見本來無物，其說正與釋氏合。若能以釋氏之書參而觀之，則莊列之意較然易明。吾幼時於金剛、圓覺諸經無所不讀，以是吾於本來真性無不了悟。今時人自謂道家，便與釋氏互相矛盾，不知真心求道者不如是也。叉但拾其緒餘土直、有邇為之事，以是為道，非惟不悟真性，亦且背老莊之本意萬萬矣。以故紫霄室中道釋儒書皆有之。《南唐列傳》載:譚紫霄，泉州人，幼為道士。初有陳守元者，亦道士，嘗鋤地得木札數十，貯銅盎中，皆張道陵符篆，朱墨如新藏。去而不能用，以授紫霄。紫霄盡能通之，遂自言得道陵天心正法，竅鬼魅、治產病多效。閩王孟叔尊重之？號金門羽客、正一先生。閩亡，遲居廬山柄隱洞，學者百餘人。後主聞其名，召見，賜官皆僻不受。俄而疾卒，年百餘歲。今言天心正法者，皆祖於紫霄。
連州有僕射黃損者，五代時人。僕射蓋事南漢末，老退歸。一日忽遁去，莫知其存亡，子孫畫像事之。凡三十二年復歸，坐昨階上，呼家人。其子適不在，孫出見之，索筆書壁上雲:一別人問歲月多，歸來人事已消磨；惟有門前鑑池水，春風不改舊時波。投筆竟去，不可留。子歸問其狀貌，孫雲:甚似影堂老人。至今連人相傳如此，後裔頗有仕進者。
王老者，莫知何代人。唐玄宗天寶中，有士人崔姓者尉於巴蜀，纔至成都而卒。時連帥章仇兼瓊哀其妻少而無所投止，因為於青城山中置一別墅，又以其色美，有娉納之意。計無所出，因謂其夫人曰:貴為諸侯妻，何不盛陳宴席以邀女客，五百里內盡可迎至。夫人甚悅，兼瓊因命衙官褊報五百里內女郎，剋日會成都，意欲因會便留亡尉妻也，不謂已為盧舅納之訖。盧舅密知兼瓊意，令尉妻辭疾不行。兼瓊大怒，促左右百騎收捕。盧舅時方食，兵騎繞宅已合，盧談笑自若，殊不介懷。食訖，謂尉妻曰:兼瓊之意可知矣，夫人不可不行。少頃即當送素色衣來，便可服之而往。言訖，乘騾出門，兵騎前攬不得，徐徐而去。追之，不能及。俄使一小童捧箱內有故青裙、白衫子、綠被子，誹羅穀絹，皆世人所未見者。尉妻服之至成都，諸女郎皆先期而至，兼瓊規於帷下。及尉妻入，光彩繞身，美色傍射，不可正視，坐者皆懾氣，不覺起拜。會訖歸，三日而卒。兼瓊大駭，具狀奏聞。玄宗問張果，果一寫．知之，不敢言，請問青城王老。玄宗即詔兼瓊求訪王老進之，兼瓊搜索青城山前後，並無此人，惟草市藥肆雲:常有二人日來賣山藥，稱王老。所使二人至，兼瓊即令衙官隨之。入山數里，至草堂，老人墦然隱足而坐。衙官即入宣詔，致兼瓊之意，王老曰:此必多言小仙張果也。因與兼瓊剋到京師之期，先令發表，不肯乘傳，兼瓊從之。使纔到銀臺，王老亦到，玄宗即召問之。時張果侍在玄宗之側，見王老惶恐再拜，王老叱果曰:小子何不若是，又遣遠取吾來？果言:小仙不敢，專俟仙伯言耳。王老即復曰:盧二舅即太元夫人庫子，因言下遊，以亡尉妻微有仙骨，故納為賸。無何盜大元夫人衣服與著，已受責至冥，亡尉妻以衣太元夫人衣服，墮無問獄矣。奏訖，苦不願從事，果命放還，後不知所在。
採藥民者，唐高宗顯慶中有蜀郡青城民，不得姓名，採藥。嘗於青城山下遇一藷藥，彫之，深數丈，其根漸大如甕器，民勵之不已，漸深五六丈，而地陷不止，乃至十丈餘。民因而墮其中，無由而出。仰視穴口，大如星焉。分必死矣，忽傍見一穴，既入稍大，漸漸匍匐，可數十步。前視如有明狀，尋之而行一里餘，此穴漸高，纔容行立，可二里許。乃出一洞口，有水闊數十步，岸上見有數十人家，村落桑拓，花柳草木，如二三月。男女衣服不似今「人，耕夫釣童往往相遇。一人驚問得來之由，遂告所以。乃將小艇子渡之，民告之以不食已經三日矣，遂食以胡麻飯、梧子湯諸值。止留數日，民覺身漸輕。問主人云:此是何所？兼求還蜀之路。主人相與笑曰:汝世人不知此境，汝得到此，當是合有仙分，可且留此，吾當引汝謁玉皇。又其中相呼雲:明日上巳也，可往朝謁。遂將民往。諸人或乘雲氣，或駕龍鶴，民亦在雲中徒步。須臾至一城，金玉為飾，其中宮闕皆是金寶。諸人皆以次入謁，獨留民於宮門外。門側有一大牛，赤色，形狀甚異，閉目吐涎沬。主人令民禮拜牛，求仙道，如牛吐寶物，即取服之。民如言拜乞，少頃牛吐一赤珠，大圍徑寸。民方能起身，忽有赤衣童子捧之而去。民又求得青珠，又為青衣童子收。頃之又有黃者白者，皆有童子奪之。民遂急，以手近於口，須臾得黑珠，還自吞之。黑衣童子至，無所見珠，止民一人，遂引謁玉皇。玉皇居殿，如王者之像，侍者七人，分佈列左右，玉女數百，侍衛殿庭。奇異花果馨香，非世所有。玉皇遂問，民以實對。民白玉皇求歸，玉皇賜以黃金一蜓。又謂有藥在金蜓中，可取餌之。忽見一群鴻鵠天際飛翔，衆謂民曰:汝見此否，但從之而去。衆捧民舉之，民亦騰身而上，便至，鴻鵲群亦不相驚擾，同飛空。迴顧，猶見岸上人拱手相送。可百里來許，民乃至一城中，人物甚衆。問其地，曰:臨海縣也，去蜀已甚遠矣。經歲乃至蜀，時玄宗開元末。歸其家，無人知者，有一人年九十餘，雲:吾祖父往年因採藥，不知所之，至今九十年。乃民之孫也，相持而泣雲:姑翁皆已亡矣。時所生女已適人，身死，其孫已年五十餘矣。又尋故居，皆為瓦礫荒榛，惟故諶尚在。民乃毀金求藥而吞之，忽失藥所在。遂舉諶石，得一玉合，有金丹在焉，即吞之，而心中明了，卻記去路。此民為仙洞中得道之由，庸俗都不能詳＇問其事，時羅天師在蜀，見民說其出處，乃雲:是第五洞寶仙九室之天，玉皇即天皇也，大牛乃驪龍也，所吐珠赤者吞之壽與天地齊，青者五萬歲，白者一萬歲，黑者五千歲。此民黑者，雖不能學道，但於人世上亦得五千歲爾。至是前立七人輩，乃北斗七星也。民得藥服後，卻入山中，竟不知其所之。
楊通幽者，本名什伍，廣漢什鬱人。幼遇道士教以檄召之術，受三皇天文。役命鬼神，無不立應。驅毒厲，剪氛邪，禳水旱，致風雨，是法皆能之。而木訥疏傲，不拘於俗。其術數變異，遠近稱之。唐玄宗賜名通幽，問其所受之道，曰:臣師乃南極王君青城真人，昔於後城山中教以召命之術，日可以輔贊太平之君，然後方得飛昇之道。戒以護氣希言，目不妄視，絕聲利，遠囂塵，則可以凌三界，登太清矣。又問昇天入地何所為孩，曰:得道之人，入火不灼，入水不濡，躡虛如履實，觸實如蹈虛。雖九地之厚，巨海之廣，八極之遠，萬天之大，應念欽至，何所拘孩乎。所以然者，形與道合也。上善其對。通幽居數載，乃登後城山茸靜室於其頂，時還其家。門人言天真累降於靜室，一日一與群仙俱去矣。
進士崔偉嘗遊青城山，乘驢歇鞍，牧放無僕。從驢走趕不及，約行三十餘里，及一洞口，日已昏黑。驢復走入，偉畏懼兼困，遂寢。及曉，覺洞中微明，遂入去。又十里，出洞門，望見長樹巖壑，悉非人問。惟有金城絳闕，被甲者數百。見偉呵問，對曰:塵埃賤士，願謁仙翁。守吏趨報，良久召見。一人居於殿中，羽衣，身可長丈餘，鬚髮皓素，侍女滿側，皆有所執。命偉升殿共語，甚喜。留宿，酒撰備極珍豐。明日謂偉曰:此非人世，乃仙府也。偉曰:偉血屬，願求一訣，非有戀著也，請乞歸。仙翁曰:不得淹留，譴罪極大。與符一道，雲:恐遇禍患，可以隱形，然慎不得遊宮禁中。臨別，更與符一道，雲:甚急時開。卻令取所乘驢付之。到京都，試往人家，皆不見。便入禁囿大內，會劍南進太妃生日錦繡，乃竊其尤者以骯。上治盡日計無賊至此，乃召羅公遠作法訖，持朱書照之，殿戶外後果得偉。言其本末，上不信，令笞死。偉忽記仙築臨行之符，遽發之，公遠與捉者皆僵僕。良久能起，即奏玄宗曰:此已居上界，殺之不得，假使得之，臣輩便受禍，亦非國家之福。玄宗乃釋之，親召與語曰:汝莫妄否？遂令百人具兵仗送偉至山中，且峴其故。卻至洞口，復見金城絳闕，仙翁嚴侍衛出門呼曰:崔郎不相信我語，幾致顛躓。偉拜訖將前，送者亦欲隨至，仙翁即以杖畫成澗，探闊各數丈，擲一領巾遂作五色虹橋，令偉登之，隨步即滅。既渡，偉迴首曰:即於此可以歸矣。須臾雲霧四起，咫尺不見，惟聞鸞鶴笙歌之聲，半日方散。遙望空山而已，不復有物。
韋古字老師，疏勒國人。身衣義袍，腰懸數百葫蘆，頂戴紗巾，手持華杖，常以一黑犬同行。唐玄宗時入中國，每施藥餌以救人疾病，行莫不愈。玄宗重之，敬稱藥王。厥後其犬化為黑龍，乘之沖天而去，時開元二十五年也。
蜀有道士徉狂，俗號為灰袋郎，翟乾祐晚年弟子也。乾祐每戒其徒曰:勿欺此人，吾所不及。嘗大雪中衣布褐入青城山，暮投蘭若求僧寄宿，僧曰:貧僧一袖而己，天寒如此，恐不能相活。道士但言容一林足矣。至夜半，雪探風起，僧慮道士已死，就視之，去肺數尺，氣蒸如炊，流汗袒寢，僧始知其異人。未明，不辭而去。多住村落，每住，人愈信之，曾病口瘡，不食數月，狀如將死。村人素神之，因為赴道齋。齋散忽起，就為衆人曰:試窺吾口中，有何物也。乃張口如箕，五藏悉露。同類驚異，作禮問之，惟曰:此足惡。此足惡，後不知所終。
唐代宗時韋侍御奉使往華山拜黃帝壇，至山下邸中見一父老，問壇所在，老人知之，且雲:姓韋，家亦仕宦。自述世系，乃侍御之高祖行也。相與入山，老人策杖先行，韋鞭馬追之不及。至一石室，見老嫗，曰:爾之祖母、祖姑也。俱雙鬃，以木葉為衣，喜曰:年代遷變，一朝遂見子孫。拜壇訖，再造其室，已不見。山下人云此老三二年一來，不知所居。
歷世真仙體道通鑑卷之四十三竟
