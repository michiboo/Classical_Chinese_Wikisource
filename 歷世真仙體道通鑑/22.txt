
杜昺字叔恭，吳國錢塘人也。年十八歲，與時輩戲北郭，有父老召禺曰:此童子有不凡之相，惜吾已老，不及見之。禺早孤，事後母至孝，名聞鄉郡。三闢命仕，不就。歎曰:方當人鬼淆亂，非正一之氣元以鎮之。於是師餘杭陳文子，受治為正一弟子。救治有效，百姓鹹附焉。從夜中有神人降雲:我張鎮南也，汝應傳吾道法，故來相授諸祕要，方典陽平治。禺每入靜燒香，能見百姓三五世禍福，說之瞭然，章書符水應手即驗，遠近道俗歸化如雲。十年之內，操米戶數萬。晉太傅謝安時為昊興太守，見黃白光，以問禺，禺曰:君先世有陰德於物，慶流後嗣，君當位極人臣。尚書令陸納世世臨終而並患浸淫癱，納時年始出三十，忽得奏章雲:令君大息得過。授納靈飛散方，納服之，雲年可七十九。司馬桓溫北伐，問以捷不，昺曰:公明年三月專徵，當挫其鋒。溫至枋頭，石門不開，水涸糧盡，為鮮卑所攝，謂弟子桃葉雲:恨不從杜先生之言，遂致此敗。符堅未至壽春，車騎將軍謝玄領兵伐堅，問以勝負，昺曰:我不可往，往必無功；彼不可來，來必覆敗，是將軍效命之秋也。堅果敗散。盧煉自稱先生，常從弟子三百餘人。禺以白桓溫:煉乃協束治老木之精，街惑百姓。比當逼突宮闕，然後乃死耳。晉簡文帝鹹安中，煉夜半男女數百人，直入宮稱海西復位。一時官軍誅剿，溫方歎服。後桓沖欲引禺息該為從事，禺辭曰:吾兒孫並短命，不欲令進仕，至玄孫方得吾福爾。昺曰:吾去世後，當有假吾法以破大道者，亦是小驅除也，與黃巾相似，少時消滅。素書此言，函封付妻馮氏，若有災異，可開示子姪，勤修德自守。安帝隆安中，琅琊孫泰以妖惑陷咎及禍延者衆，禺忽彌日聚集，縱樂無厭，使書吏崇桃生市兇具，令家人作衣裊，雲:吾至三月二十六日日中當行。體尋小惡，至期於寢，不覺屍柔氣絕，諸道民弟子為立碑，謐日明師。
朱庫者，不知何許人也。久服石春闢穀符水，不飢不渴，強壯不老。庫忽雲:應得仙，剋日發。與親舊別雲:當有迎者。單衣白靴。須臾有兩黃鶴下中庭，庫便度世。中庭仍有三黃鶴相隨，飛向東郭外，三黃衣道土擁手束行，因鄉人附書與家人。家人看屍，惟有空殼。
姜伯真者，不知何許人也。少好道，在猛山採藥，忽值仙人史伯真。平立日中，背後觀之，其心不正，仙人曰:勤學之至，而不知心之不正為失。因教之服石腦。石腦色班柔軟，形如小石，處所皆有。久服身熱而不渴，後遂得仙。繁陽子服之，亦得道。
王霸，樑時人。在福州三山怡山飛昇，今仲虛宮是也，有皁角樹猶存。霸嘗以金板鑿丹訣埋於山後，有掘得之人亦得道。其訣曰:金是砂精，牙是鉛腳，但了宗枝，用即不錯。一週既濟，開戶方得，紅紫射人，光澤奪目。研如粉膩，粒若胡麻。日服其一，不可妄加。骨換金質，容改童華。如欲點制，一粒之功，乾汞十兩，立成馬牙。後蔡君謨留題雲:真人玉骨輕，御氣升瑤臺，俯首視下方，萬落腥塵埃。香火久寂寞，山川空徘徊。舊樹絡青蔓，虛墳生紫苔。宴坐白晝永，長吟清風來。飛花亂棋子，遊蜂依酒杯。嘉月多醉飲，上客誠珍才。神仙那可冀，金鼎何時開。
隋處士元藏幾，為海使判官，遇風船壞，破木載至洲島，人曰:此乃滄洲，去國數萬里。洲方千里，花木常如三二月，人多不死。產分蒂瓜，長二尺，碧棗丹慄，皆大如梨。池中有四足魚，金蓮花婦人採為首飾，日不戴金蓮花，不得在仙家。藏幾忽思中國，洲人製凌風蚵送之，激水如箭，旬日達東萊。問其國，乃唐。自大業至貞元，二百年矣。
進士王截，漁經臘史之士也。孜孜屹屹，窮古人之所未窮，得先儒之所未得，著《炙轂子》三十卷，六經得失，史冊差謬，未有不針其膏而藥其肓者。所有二種之篇，釋喻之說，則古人高識洞鑒之士有所不逮焉。嗜酒自娛，不拘於俗，酣暢之外，必切磋義府，研竅詞樞，亦猶劉闌之詬誚古人矣。然其咀吸風露，呼嚼嵐霞，因而成疹，積年苦玲，而莫能愈。遊燕中，道逢櫻杖棕笠者，鶴貌高古，異諸其儕，名日希道。笑謂之曰:少年有三惑之累耶？何苦瘠若斯。截語其故，希道曰:予有爐鼎之功，何疾不除也。瓤委質以師之，齋於漳水之濱，三日而授其訣曰:木精天魂，金液地魄，坎離運行，寬猛無成，金木有數，秦晉合宜。近效六旬，遠期三載爾。歌曰:魄微入魂牝牡結，陽陶陰滋神鬼滅。千歌萬讚皆未次，古往今來拋日月。受而製焉，餌之，周星疹且廖矣。乃隱晦自處，佯狂混時，年八十，陪於彭山道中，識者痙之。未幾又在成都市，常寓止樂溫縣，時摯獸結尾為害尤甚，瓤醉宿草莽，露身林野，無所憚焉，斯亦蟬蛻之流也。
李荃號達觀子，居少室山，好神仙之道。常歷名山，博採方術。至嵩山虎口巖，得黃帝陰符本經素書，朱漆玉緘以玉匣，題曰大魏太平真君二年七月七日，上清道士寇謙之藏諸名山，用傳同好？其本糜爛，荃抄讀數千遍，竟不曉其義理。因入秦，至驪山下逢一老姥，髦髻當頂，餘髮半垂，弊衣扶杖，狀貌甚異。路傍見遺火燒樹，因自言曰:火生於木，禍發必剋。荃驚而問之曰:此黃帝陰符，老姥何得而言之？姥曰:吾受此經已三元六週甲子矣，少年從何而得之？荃稽首再拜，具告所得。姥曰:少年顏骨貫於生門，命門齊於日角，血腦未臧，心影不偏，德賢而好法，神勇而樂智，真吾弟子也。然四十五當有大息。因出丹書符一道，貫於杖端，令荃跪而受之。姥於是坐於石上，與荃說陰符之義曰:陰符凡三百言，一百言演道，一百言演法，一百言演術。上有神仙抱一之道，中有富國安民之法，下有強兵戰勝之術。皆內出心機，外合人事。觀其精微，黃庭八景不足以為玄；察其至要，經傳子史不足以為文；任其巧智，孫昊韓白不足以為奇。非有道之士，不可使聞之。故至人用之得其道，賢人用之得其法，正人用人得其術，識分不同也。如傳同好，必清齋而授之，有本者為師，無本者為弟子也。不得以富貴為重，貧賤為輕。違者奪紀二十。本命日誦七遍，益心機，加年壽。每年七月七日寫一本，藏於名山石巖中，得加算。久之，姥曰:日已哺矣，吾有麥飯，相與為食。袖中出一瓢，令荃谷中取水。既滿矣，瓢忽重百餘斤，力不能制，而沉於泉。及還，已失姥所在，但留麥飯數升而已。荃食之，自此絕粒。唐玄宗開元中，為江陵節度副使、御史中丞。．荃有將略，作太白陰經十卷，又著中臺志十卷。時為李林甫所排，位不顯。竟入名山訪道，後不知所之也。
王可交，蘇州崑山人也。本農畝之夫，素不知道。年數歲，眼有五色光起，夜則愈甚，冥室之中，可以鑒物。或人謂其所親曰:此疾也，光盡則喪其目矣。父母愚，召庸醫以炙之，光乃絕。唐懿宗鹹通十年十一月，可交自市還家，於河邊見大舫一艘，絡其金綵，飾以珠翠，張樂而遊。可交立而觀之，舫議於岸，中有一青童引之登舫。見十餘人峨冠羽服，衣文班駁，雲霞山水之狀。各執樂器，一人唱言曰:三三叔欲與汝相見。亦不知何許人也。傍一人言曰:好仙骨，為火所損，未可與酒，但不食十年方可得道爾。以慄子一枚與之，令食。可交食一半，留一半在手中，遂奏樂飲酒。童子復引之上岸，忽如夢中。足纔及地，已墜於天臺山瀑布之巖下。頃刻之中，水陸千里。臺州刺史袁從疑其詐妄，移牒驗其鄉裏，自失可交之日洎到天臺之時，已三十日矣。可交自此不食，顏狀鮮瑩。袁以羽褐授之，使居紫極官。越州廉察御史大夫王諷奏曰:姑以神遊天上之簫韶一曲。俄如夢覺，人問之甲子三旬，雖雲十載為期，終恐一朝飛去。詔曰:神仙之邊具載，縑細靈異可稱。忽詳聽鑒，既升凡骨，昆在名山，今古不殊，蓬瀛何遠。委本道切加安期先生棲隱。於是任其遊息，數年猶在江表問。
陳簡，婆州金華縣小吏也。早入縣，未啟關，躊躇以候。忽逢一道流，其行甚急。簡不覺隨之，行三五里，忽及一宮觀，殿宇森聳，傍有大山。道流引之至一室內，有幾案筆墨之屬，以黃素書一卷、紙十餘幅授之，曰:以汝有書性，為我書之。發標視之，皆古篆文。素不識篆字，亦未嘗攻學，心甚難之。道流已去，無可推遜。試按本書之，甚易，半日已畢。道流以一杯湯與之，曰:此金華神液，不可妄得，飲之者壽不可限，味甚甘美。因勞謝而遣之曰:世難即復來，此金華洞天也。出門，恍如夢覺，已三日矣。還家習篆書，道勁異常，而不復飲食。太守鮮梓方將受錄，頗異其事，以為神仙嘉應，判縣狀曰:方得祕錄，有此嘉祥。既彰悟道之階，允協登真之兆。簡尋復入金華山去，後不知其所終。
相國盧鈞，進士射策，為尚書郎，以疾求出為均州刺史。到郡，疾稍加，羸瘠而不耐見人。常於郡後山齋養性獨處，左右接侍亦皆遠去，非公召莫敢前也。忽有一人衣飾故弊，跡垣而入，公請之，雲:姓王。問其所自，雲:山中來。公笑而謂之曰:即王山人也。公曰:此來何以相教？曰:公之高貴，位極人臣，而壽不永。災運方染，由是為沉綿之疾，故來相救爾。山齋無水，公欲呼人取揚茶之屬，王止之，以腰巾蘸於井中，解丹一粒，裂腰巾之水，以丹與之。因約曰:此後五日疾當康愈倍常。復三年，當有大吃，勸立陰功，救人憫物為意，此時當再來相會，在夏之初也。自是盧公疾愈，旬日平復。明年解印還京，署鹽鐵判官。夏四月，於務本束門道左忽見山人尋至盧宅，會而言曰:君今年第二限終，為災極重，以君在郡去年雪冤獄活三人之命，災已息矣。只此月內三五日小不康，已困，無憂也。翌日，山人令使二僕持錢十千於狗脊坡分施貧病而已。而後復去，雲:二十三年五月五日午時，可令一道士於萬山頂候。此時君節制漢上，當有丹華相授，勿愆期也。自是盧公歷任清顯，便蕃貴盛，而後出鎮漢南之明年，已二十三年矣。及期，命道士牛知微五月五日午時登萬山之頂，山人在焉，以金丹二粒使知微吞之，謂曰:子有道氣而無陰功，未契仙品，更宜勤修也，以金丹十粒授與盧公，曰:當享上壽，無息修煉，世限既畢，佇還蓬宮矣。與知微揖別，忽不復見。其後知微年八十餘，狀貌常如三十許。盧公年方九十，耳目聰明，氣力不衰。既終之後，異香盈室。
王子芝字仙苗，自雲河南維山人。常遊京洛問，耆老雲:五十年來見之，狀貌常如四十許，莫知其甲子也。好養氣，而嗜酒。故蒲帥琅琊公重盈作鎮之初年，子芝癬宇紫極官，公令待之甚厚。又聞其嗜酒，日以二磕餉之。子芝因出，．遇一樵者，荷檐於宮門，貌非常也，意甚異焉。因市其薪，厚償厥價。樵者得金，亦不讓而去。子芝令人躡其後以閥之，樵者徑趨酒肆，盡飲酒以歸。他日復來，謂子芝曰:是酒佳則佳矣，然殊不及解縣石氏之醞也。予適自彼來，恨曏者無倡，不果盡於斟酌。子芝因降階執手，與之擁爐，祈於樵者曰:石氏芳嘐可致不？樵者許之，因丹筆書符一，置於火上。煙未絕，有小堅立侍，樵者命之曰:爾領尊師之僕挈此二磕，徑往石家取酒，吾待以尊師一醉。時既昏夜，門已肩禁，小堅謂子芝僕曰:可閉目。因搭其頭，人與酒壺皆出自門隙。已及解縣，買酒而還。因與子芝共傾焉，其甘醇鬱洌，非世所儔。中宵，樵者謂子芝曰:子已醉矣，予召一客坐子旁，可乎？子芝曰:可。樵者復書朱符致火上，瞬息聞異香滿室，有一人貌堂堂，美鬚眉，紫袍，秉簡揖坐，於是共飲。良久，樵者燒一鐵筋以煖紫衣者曰:子可去。時束方明矣，遂各起別。樵者因謂子芝曰:識向來人不？少頃可造河「讀廟睹之。子芝送樵者訖，因過廟所睹夜來共飲者，乃神耳，鐵筋之驗宛然。其後子芝再遇樵仙，別傳修煉之訣，遂為地仙。
布衣王廓，唐懿宗鹹通中自刻渚隨船將過洞庭，風甚，泊舟君山下，與數人沿岸尋山徑，登山而行。忽聞酒香，問諸同行，皆曰:無。良久香愈甚，路側崖間見有洞穴，廓心疑焉，遂入穴中。行十許步，平石上有窪穴，中有酒，掬而飲之，味極醇美。飲可半斗餘，陶然如醉。坐歇窪穴之側，稍醒乃歸舟中，話於同倡。衆人爭往求之，無復所見。自此充悅無疾，漸厭五穀，乃入名山學道去。後看仙書雲:君山有天酒，飲之昇仙。廓之所遇者，乃此酒也。
歷世真仙體道通鑑卷之二十二竟
