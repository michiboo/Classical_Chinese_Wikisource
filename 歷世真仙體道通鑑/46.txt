
王仙君以唐昭宗天復初，自上黨雲遊，經北那堠氏，入嵩山，曠度虛懷，澹然無邊，雖與同倡相接，莫知其所為。飄忽無滯，希夷自得。因放志林谷，迷其所之。時人亦未為異也。歲餘，其門人道士與其弟佺，自壺關、太行、南池、嵩少歷問所經宮觀，物色求之，乃於嵩山西北絕崖中見仙君。端居嵌竇之內，宴坐凝然。高聳且百仞，壁立懸絕，非攀援所到。門人等竈香瞻禮，涕泣戀慕，不忍去舍。仙君忽謂門人曰:太上以我夙有微功，署為少室仙伯。仙凡路隔，勿復悲戀。言訖，騰空而去。時嵩陽道士焦隱黃、孫玄明、費靖言、羅應之，同奉香花，瞻望崖室，虔奉敬禮而已。
李昇字雲舉，自言江夏人，生唐德宗朝。幼而聰悟。及長，博通群書，能文機捷，出口成章。為性高古，師於少室山道士，學煉氣養形之術。常布衣，遊行天下。時元棋廉察浙束，白居易出牧錢塘，以昇舊友，皆慕昇之文學道術，邀致於賓。席問，問昇:生當太平之世，何不受榮祿，而久為布衣乎？對曰:不為世累。召之亦不就。乃徐吟曰:生在儒家遇太平，玄標重滯布衣輕。誰能世路趨名利，臣事玉皇歸上清。元與白奇之，詩酒延留歲餘，復去他遊，莫知所之。僖宗廣明元年，黃巢犯闕之後，天下怪然，惟江左稍安。宛陵主帥田額，常好道術。而昇五十年前，宛陵有耆老，為童稚時識之，言狀貌不改於當時，人甚異之。昇至，瀕乃延之，師事益厚。光澤輕健，若四十餘許，鬢髮甚黑，目瞳且方，牙齒尖銳，如排棗核。好吃石蓮，須臾咬一升，皆作兩截，人不可學。飲酒二斗不醉，絕糧養氣，雪中單衣，而顏貌益紅。時自引中指指燈丈餘，若隙風所吹。莫知其服餌，人問其道術長生之事，皆託辭以對。忽告人曰:我厭此兵革紛紛，不如去矣。時昭宗為朱全忠所篡，昇聞而不平，翌日，俄氣絕，顏色不變。舉之就棺，空衣而已。年一百四十七歲。未月餘間，田瀕兵敗，禍及。昇已先覺而去，亦嘗言於人。鹹思之，異人也。後累有於蜀中見之，如舊者焉。
伊用昌，不知何許人。唐末，披羽褐，往來江右。縱酒狂逸，世人呼為伊風子。妻年甚少，善音律女工，皆盡其妙。豪家子以言笑調之，毅然有不可犯之色。用昌好作望江南詞，夫婦唱和而歌，傍若無人。夜多宿古寺廢廟中。嘗死於醴陵，又於哀帝天祐年問至建昌南城縣。夫婦一夕俱斃，鎮將丁其姓，以連條藥葬路傍。後一年，鎮將抵鍾陵。一旦，於北市棚下見用昌夫婦唱望江南詞。用昌同鎮將登旗亭痛飲，大醉。夫婦連臂高唱，出城渡江。至遊帷觀，題殿壁，自稱上方赤龍神王。因入西山，後不復出焉。
胡二郎，嘗見一道士於成都醉臥通衢。二郎憐之，每值其醉，輒取石支其首。道士一日醒，見二郎在傍，感之，因勸修道，且歌以諷曰:欲究丹砂理，幽玄無處尋。不離鉛與汞，無出水中金。金欲煉時須得水，水遇土兮終不起。但知火候不參差，自得還丹微妙旨。人世分明知有死，剛只留心戀朱紫。豈知光景片時問，將謂人生長似此。何不迴心師至道，兔逐年光虛自老。臨樽只解醉醺酣，對鏡方知漸枯槁。二郎切切聽我語，仙鄉咫尺無寒暑。與君說盡只如斯，莫戀驕奢不肯去。感君恩義言方苦，火急迴心求出路。吟成數句贈君辭，不覺便成今與古。二郎曰:願聞君姓字。曰:吾，爾朱也。乃即屠肆，市猜血灌腸，置沒中，使二郎食。二郎食之甘美，方知其異人也。道士既去，二郎亦化。其家將葬，怪其棺輕，發之，有竹竿存焉。
張鼇，不知何許人也，唐末得道。既仙去，常至成都玉局化洞微大師李乘應之室。宋神宗熙寧五年九月，、亦賣藥於市中，人莫識也。士大夫遇於途，怪其安坐不為禮，而神豐峻發，與他人賣藥者異也。翌日，始知為先生，而不知所之。乘應字應之，能語人休咎。趙清獻公撲為江源令，乘應嘗言某年公當入蜀。後如期。轉漕梓中，復曰:徙成都。果然。漢州太守聶仲友深欲致乘應，乘應不肯，往曰:斯人天獄星動矣。卒不能致。其言無一不驗者，蓋有得於先生雲。
李夢符，不知何許人，後樑太祖開平初，寓南昌。放蕩不羈，常以釣竿懸一魚，歌漁父引。其詞日新，人爭買之，得錢即入酒家。或敲冰入水，及出，則氣如蒸。遇人與語，應口成詩。時鍾傳鎮南昌，桂州刺史李瓊以書囑傳雲:夢符，吾弟也，幸為遣歸。傳令訪於市邸，已不知其所在。
樂先生名子萇，海陵人也。後樑太祖開平中，家酷釀而性好道，人至即飲以酒。或詭□為道士服者，先生亦輒飲之。後有道人來，詫曰:人至，以三升飲之，豈能足我乎？先生問曰:其飲幾何？曰:吾飲不可涯也。乃縱使飲，至夕視之，則醉墮盎中死矣。先生懼，潛昇盎並座之。後三日，香發，越自瘓所出。發其瘓，則酒盎，色渥如丹，而芬冽異常。先生喜曰:是異人者，使吾室偕仙乎。與其家畢飲已，悉昇雲而去。獨從子墜地，雲:茹蒜不可以往也。然亦壽百餘歲。後即其地築天慶觀。
道士昊涵虛，字合靈，居然風釆，未嘗下山。終日沉湎，亦無煙火之具，俗呼為昊揉。好睡，經旬不食。常言:人若要閑即須懶，如勤即不閑也。素不攻文，忽作上昇歌曰:玉皇有詔登仙職，龍吐雲兮鳳著力。眼前驀地見樓臺，異草奇花不可識。我向大羅觀世界，世界如同指掌大。當時不為上昇忙，一時攜向瀛洲邁。至於後唐滌王清泰二年，上升。又有刻臺隱士鐵冠先生樊氏，慕合靈之道，常騎白牛訪之。楚王馬希範常師之，後馬希範嗣位，先生不知所之。
李雲卿，不知何許人也。博通經史，尤善作詩，有山房集二十卷。當時名公闢舉，皆謝不拜。每雲:上真高仙，必須精持戒行，陰功濟物。遂留心醫道，以救人命。心神穎悟，凡用藥，不犯生命，止以金石草木，乃謂古仙製方術傳於後世，其間有以蟲魚為藥，綠此不得輕舉者有之，可以為戒也。先隱西山，後徙居廬山北阜。數州千里之地，求醫者盈門，皆不受金帛之贈。絕慾斷葷，其所居近九天使者廟，每旦暮祝曰:某以醫藥救民病苦，不圖權利，盡未來世，永無退志，明神靈通，必能加護。凡居山六十餘年，顏色黃潤，目光射人。有識者皆雲:陰功所致也。一日，因隨採藥人至深山中，忽睹一人，圓冠紫袍，相揖曰:我乃此山之神也，九天使者真王傳命，以汝救物有功，使我授汝大清九華神丹、太微天帝君飛天綱步地紀金簡玉字一通，自此當絕邇人問，精專修持。蕾買卿再拜，告曰:九天使者不審可得見否？神曰:汝雖絕慾斷葷，猶接邊人問，穢氣未除，未可見也。方以手授神丹玉字，隱沒不見。雲卿由此遠離世俗，乃於聖治峰空為室，自大唐穆宗至後唐莊宗同光二年八月一日，白日仙去。
張薦明者，燕人也。少以儒學遊河朔，後去為道士。通老子、莊周之說。後晉高祖天福四年己亥九月辛卯，上召見，問:道家可以治國乎？對曰:道也者，妙萬物而為言，總兩儀而稱德。得其極者，屍居衽席之問，可以治天地。高祖大其言，延入內殿，講《道德經》，拜以為師。忽一日，薦明聞禁中奏時鼓，曰:陛下聞鼓乎，其聲一而已，五聲十二律，鼓無一焉。然和之者，鼓也。夫一，萬事之本也。能守一者，可以治天下。高祖善之。五年五日，賜號通玄先生。後不知所之。
臣道一曰:張薦明，可謂造道之探者。觀其答高祖之問，曰得其極者，屍居衽席之間，可以治天地。《道德經》曰:不出戶，知天下。不窺牖，見天道。其出彌遠，其知彌少。是以聖人不行而知，不見而名。正以此意。又答曰:能守一者，可以治天下。皆本於《道德經》。
賀元，不知何許人也，仕後晉為水部員外郎，得道不死。宋真宗束封泰山，水部謁道左，稽首而去。至暮，行宮閱謁奏之，帝大驚。謁尾有詩，其一曰:醒日常稀醉日多，吟風味道鬱嵯峨。深宮不及孤臣慮，世事紛紛奈酒何。其二曰:三朝功業獨巍巍，老去憂民志不衰。欲得八方同一醉！此心那許世人知。詔有司物色，不可得。仁宗天聖初，使弟子喻澄詣闕獻浮屠老子像，直數十萬。又有喬全者，少得大風疾，因去家，自棄荒山。遇水部教之啗鬆腴，稍使學道，年八十，上下山如飛。數從水部束遊，過維，卻水上。哲宗元祐初，全來東都，見蘇軾子瞻曰:吾師嘗遊密州，識君於常山道中，意若喜君者。子瞻留之，不可。曰:吾師以上元期我於蒙山矣。子膽作詩送全，並以絕句五解寄水部。自是，世莫有見水部者。
郭恕先，洛陽人也，五代時人。少能屬文，善史書小學，通九經。七歲，舉童子。後漢湘陰公闢從事，前與記室董裔爭事，拂衣去。後周太祖召為周易博士。宋國初，與監察御史符昭文爭忿於朝堂，貶乾州司戶。秩滿去官，遂不復仕。縱放岐、雍、陝、洛之間，逢人無貴賤，常口稱苗。值山水，即旬日不去。幾絕穀，數旬不食。盛夏，暴體日中，衣不沾汗。大寒，鑿冰而浴，方冰漸釋。太宗素聞其名，召歸闕，入館於內侍省押班竇神興舍。恕先長髯而美，忽盡剃之，神興驚問其故，恕先曰:聊以效顰爾。神興大怒。太宗以其少檢，除國子監主薄，出館於大學。益縱酒，肆言時政，黜登州。至齊州，臨邑，謂部送吏曰:我逝矣。因滯地為穴，度可容面。俯窺焉而卒，就奠葬道左。後數月，故舊取其屍改葬，但衣裊存焉。蓋屍解也。
陳陶，淑浦人。少好學，善天文，長於歌頌。知南唐李氏運祚不振，遂絕捂紳之望，乃築室西山，以吟詠自．樂，及以修煉為事。有閑居雜興詩傳世。宋太祖開寶中，人見一叟，角髻披褐，與一煉師入城齋藥，得錢即市鮮，就爐，相對飲啗，傍若無人。醉即歌唱，人以為陶走婦焉，或雲已得仙。今西山香城寺有讀書堂。
孫成，不知何許人。善為詩，預知休咎。至廬山，以詩題九天使者廟雲:獨入玄宮禮至真，焚香不為賤貧身。秦淮兩岸沙堆骨，淦浦千家血染塵。廬阜雲煙誰是主，虎溪風月屬何人。九江太守勤王事，好放天兵渡要津。不數年，金陵板蕩，九江重圍，人受塗炭，竟應詩讖。後歿於南昌。人棄之江中，屍乃沂流而上，莫不異之，以為得道屍解仙去矣。
許堅，字介石，廬江人也。或日本晉長史穆之裔。形陋而怪，長滿七尺。積巾芒鞋，短欄至哥。亦無資裝，惟自負布囊而已。性嗜酒，善屬文，尤好昤詠。嘗以策幹江南主，及以詩上舍人徐鉉，竟拂衣去。居常無冬夏，常持一大扇，自號江南野人。書一絕於扇雲:哦吟但寫胸中妙，飲酒能忘身後名心但願長閑有詩酒，一溪風月共清明。又題簡寂觀雲:常恨真風千載隱，洞天還得恣遊遨。鬆揪古色一壇靜，鸞鶴不來清漢高。茅氏井寒丹已化，玄宗碑斷夢魂勞。分明有個長生路，不向紅塵嘆二毛。宋太祖乾德中，其文集頗行於世。為人靜默，不苟名聲。所居無常，多往簡寂觀或白鹿洞，人莫知其趨向也。時須濯浴，便就溪澗，不解衣帶，出而曝衣於石。今簡寂大澗中。有許堅曬衣石尚存。堅有鼎，容三升，每得魚，不去鱗腸，或烹或炙，不加醞盥。熟處，旋啖。素與樊若水善。樊北渡，至大宋太平興國中，因漕江南，會堅於簡寂。勉以祿仕，則顰蹙不答，乃割俸金三百縉為酒資，以券授之。堅唯而不謝。既半期，未嘗一言。或為之請之，則飲酒市魚，歡然醉舞。或有借券而往公府，亦從之。至樊將解職，就索曩券，亦亡其所之。其曠達自任如此。後往茅山，或之九華，隨意所適，人不能測。亦未嘗見其釜爨。又嘗至陽羨，一日涉西津，忽凌波闊步而行，衆方驚，以為神。真宗景德末，卒於金陵。歲餘，兵部員外郎陳靖，儀舟秦淮，謂兩日前於洪井見堅來謁，門刺尚在。及發其座，無所復睹，人以為屍解雲。
沈麟，字廷瑞，筠陽人，唐吏部郎中彬之仲子。幼而執操已異，雅好希夷之理。性至孝，父死，廬墓三年，慈烏集其墓。後棄妻學道於麻姑山，一雲玉筍山。常衣單褐，風雪不易。人遺新衣，多轉以遺貧乏，或棄之。嗜酒工詩，時人呼為沈道者。直造州縣，徑入坐階。一日宰正聽訟。麟醉至，宰戲之曰:沈道者何日道成？麟即書幾曰:何須問我道成時，紫府清都自有期。手掘藥苗人不識，體含仙骨俗安知。書符解遣龍蛇走，動印還教海嶽移。他日丹霄誰是倡，青童引駕紫雲隨。胱足日行數百里，往來玉筍浮雲，林柄野宿。南唐保大中，詣玉筍精思院，隸籍冠褐，入室養氣，人罕得見。宋太宗雍熙二年上元日禺中，整冠褐，閉戶，焚香燕坐，握固而化。同志為藏蛻於群玉峰之西鐵柱岡之東。後月二十日，有閤山道士曾昭瑩來訪玉筍，途中遇之。因問曰:道者何之？答曰:暫到玄都，尋當入廬山。遺度人經二卷，詩一篇與昭瑩。雲:南北東西事，人問會也無。昔曾柄玉筍，今也返玄都。雲片隨天闊。泉聲落石孤。丹霄人有約，去採石莒蒲。昭瑩訝其語不凡，入宮首訪之，其徒雲:羽化去矣。昭瑩出示經與詩，衆識其字畫，殊以驚駭。昭瑩與其弟至其墓所觀之，得片紙於墓側。有詩云:虛勞塋殯玉山前，脫述誰知已蛻蟬。應是元神歸紫府，更無遺魄在黃泉。藥囊止有修丹訣，塵世空留悟道篇。堪嘆浮生今古事，北鬱山下草芋芋。驗其墓，有穴可尺餘，向左畔開，空棺而已。或謂屍解焉。有南中人多識之。嘗有詩寄其故人陳智周雲:與君相別後，別後會難期。．金鼎消紅日，丹田養紫芝。訪君難可約，懷我豈無詩。休羨繁華事，百年能幾時。智周尋於端拱問及第，授衡陽尉終。南唐列傳沈彬次子廷瑞有道術，嗜酒卻粒，寒暑一單褐，數十年不易。銑行日數百里，林柄露宿，多在玉筍浮雲二山。老而不衰，後不知所終。
巫山道士黃萬護，常以符藥救人。蜀主王建召之，鋪草薦水面，訴流而上，一日至成都。
歷世真仙體道通鑑卷之四十六竟
