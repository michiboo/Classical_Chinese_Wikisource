
舒虛寂字得真，開州人也。世業農，虛寂獨喜林泉，好黃老術，事建陽翟乾祐天師。天師嘗沂江遊仙都觀，洞中得鎮光策靈書，乃葛稚川於羅浮山神仙降授之文也。乾祐謂虛寂曰:吾先師宋沖元所祕得者，名在仙格。汝雖得之，未知其要。因指授之，且曰:二氣之前道為祖，道以一氣生三才，故天有九陽，人有九元，地有九陰。人之稟生，苟能歸其祖，守其元，則感通變化，無所不適。此書昔西靈金母授漢武帝，武帝傳李少君，而後太極左仙公得之，葛稚川又得之於羅浮山，先師於洞庭君山復得之於葛仙公。因戒曰:鎮元之道，乘大魁，履北極，視瑤光，躡丹元，倚靈田，蹈閱陽，運元綱，握天樞。執持六氣，指揮萬靈，外可以召神，內可以延生。虛寂如所戒而修之，無不神驗。忽謂人曰:蜀多名山，為神仙所會，吾將遊焉。既至，則常持灰數勺，貯紙囊中，或問之，曰:此可治百病。有請者，以津液調與之，疾無不愈。又嘗患口瘡，謂人曰:視吾口中。乃張之如箕，五藏悉露，視之者無不驚訝。後入新繁銅馬觀，久之，常與人言:昔黃帝與育先生、天真皇人會衆真於此，號其地為三會臺，有銅馬隱於林間，今龍橋乃其舊邇，後之人於銅馬隱處築臺以誌之。秋夕澄霽，銅馬忽騰躍嘶嗚，見之者得道。予往來此三十年，幸一見之。居歲餘，忽謂鄰母曰:日一夕將他適，欲以後事相託。因指視其地，囑曰:瘓我於此，當探三尺餘，吾必有厚報。是夕卒，鄰母如其言而座之，果得金一鎰。以聞官，驗所瘓，但杖屨而已，乃知神仙解化。報答鄰母，遂復予之。母有子自臨那歸，見虛寂以二甘瓜於新津上命坐，分食其一，又一使遺其母謝曰:積年所擾，一旦遠別，再會無期，寧免憶怏。其子還舍，始知化去。進士馮逍為傳。
道士向道榮，不知何許人。為人樸略，事虛寂授鎮元策靈書，而名聞於蜀。嘗欲以金三十兩鑄白馬、老君，三分已備其二，嘗以未成功未懈意。一日焚誦，忽有物墮地，開視之，乃十兩金也，遂畢其願。與華陽丞呂翼友善，置酒數斗，令翼飲，達曉不醉。自言去世月日，謂平生之故，當送我於束郊巨鬆之下，以薪火燎棺為惠。翼異其記託時，語其友章昇、常集數十輩，共誌其日以伺之。前一夕，道榮遍詣知友家飲酒，言笑至暮宿於逆旅，翼使人密視之，見寢處如常，黎明則已化，而顏色不變。翼與昇、集具棺襯於砂坎之西巨鬆下，致薪舉火已發棺中，烈焰不可近，見道榮出煙焰上，冉冉凌虛而去矣。
道士任何居，不知何許人。年四十，木訥願慇，負囊岌事向道榮道。榮憐其志，以鎮元策靈書訣付之，戒曰:十八年後方可以示人災福之驗，勿窺榮利，毋妄傳授。此道得之者神仙，泄之者夭枉。昔宋沖元傳翟乾祐，乾祐傳舒虛寂，虛寂傳予，予今傳汝，五世矣。必付人則當察其志行而後授之，毋自貽咎。可居遂祕之，常以他術自給，人亦莫能知。凡二十年，漸言人休咎，或為禳醮。每佔，先令人齋戒，向壁列燈為斗魁之像，坐其前，禍福吉兇歷歷如見。唐昭宗大順中，忽謂華陽令高魯思曰:某旬日問當去世，公為我戒門弟子毋為俗禮，蓋道家之所忌。及期，無疾而終，魯思如其言而戒之。其鎮元策靈書，不復傳焉。
程太虛者，果州西兌人。幼好道，節操不類於常人。年十五登所居之束山，飄然有凌虛意。尋有五色雲霞擁其身，俄而天樂羽蓋合杳而至。太虛默念未辭親友，忽雷震一聲，竟無所睹。退而刻志修誦愈勤。年十八，恃估俱失，棄資產，居南岷山，絕粒坐忘。動逾歲月，有二虎侍左右，若備呼使，因名為善言、善行，乃撫皆授以三歸之戒，遂跪伏而聽，自是呼名則至。忽一夕大風拔木，雷電而雨，砌下坎陷，中水如沸湧，因以杖攪之，得碧玉印兩鈕。每歲農人乞符錄祈年，以印印之，則授者愈豐阜。凡有得以惠施之外，皆以構祠設像，無所私己。有女道士謝自然授法錄，印訖，則密收之，一日失所在。唐德宗貞元十年，自然白日昇天。憲宗元和四年，太虛解化。五年二月，遷神子玄宮，貌不變而輕若空衣，所化之地忽生皁莢一本，柯葉下垂，俗謂之披頭皁莢。宣宗大中十年，有命使自峽入蜀，道由南岷訪太虛之祠，謂其門人曰:去年冬過商山，宿逆旅，出門見嶺上花木稍繁，忽忽躋石躡險，幾五六十步。至其下，異花夾道，約一里餘。有居第如公館，青童引入，見一道士，自雲姓程名太虛，祖居西兌，今憩此已。而留連極勤，厚囑曰:明年君自蜀入岷，無忘訪我。今熟視其像，果與見者無異。
俞靈瑣者，河間人。居衡山九真觀學道十餘年，南嶽赤君異之，授迴風之道及守明樑之法。行之二十年，能坐見天上事如視諸掌。然自晦，不為異以驚俗，而人亦不知其有靈也。與人談說，多及四海九州遊歷事跡。其貌常若三十許人。唐憲宗元和中，梆州官吏見靈瑣說其祖父名氏狀貌嗜性職掌年壽皆中，衆驚異而禮之，但曰:我偶然爾，非所知也。遂入，閉關不出，雖懇請，亦不復有言，方知其是異人。常誦《大洞經》，或絕粒，或飲酒。有潘老仙遊嶽，與靈瓚交甚密。養一元龜，廣四五尺，力可敵十人，見者畏之。靈瑣因乘入九疑山去，採樵者時見之。
道士趙知微，不知何許人。結廬於九華山鳳凰嶺，日誦道書，草衣木食數十年，由此得道。人多從之，皇甫元真為弟子凡十五年。唐懿宗鹹通中，知微煉丹，遣元真市藥於京師，寓玉清觀之上清院。時皇甫枚日相訪，詢及知微事，元真曰:門人自事師以來，未嘗有惰容，嘗雲分杯結霧及化竹釣鰭之術吾皆得之，但小戲術爾。去歲中秋霖爾，門人皆歎佳夕不得賞月，吾師忽命侍童備酒，褊召諸生，謂曰:能昇天柱峰骯月否？諸生雖應諾，而切訝之。少頃，吾師曳杖而出，諸生從行。既闢扉，天已廓清，皓月如晝。捫蘿援篠，立峰之巔。吾師危坐，諸生列侍，舉酒詠郭景純遊仙、詩數篇，諸生有清嘯者、步虛者、鼓琴者，以至月落方歸。既就榻，而風雨如初。元真善棋無敵，得點化術。久之歸九華山，不復出矣。
劉仙師名道平，居玉筍崇仙觀，即今乾元觀也。漢武帝時東方朔已奏雲:後有當天曹選舉者，唯彭城劉道平爾。以此知劉仙非偶然者。仙師幼時趣造出處已異於常人，每有疫癘之家，則以竹為角，以篛書符，奮臂呼叱，頃刻皆愈。以至旱嘆蟲蝗，叩之輒應。於時黃巢竊發，銳然南來，所至皆破邑，人懼其殘賊，故布寨峰岡。然尚患形勢兵刃之弱，奔赴崇仙告急於仙師，仙師愍之，為出峰岡之陰，遣神兵以禦。不揮一戈，不發一矢，而大敗巢賊。此神仙之力，明驗也。爾後靈感尤多，已而輕舉。今岡頭上昇處有黃石，世傳為飛仙＇石，唯存雙履痕，作白色以表異雲。
練師聶紹元，字伯祖。母程氏有娠，畏葷茹，嘗夢天人指其腹曰:此子當證道果。及生而穎達，自不與童稚群。既長，雅好書史，尤精老莊文列。一日詣金陵，師道士高朗昭，受戒錄。是夕夢入一城，官府甚嚴肅，中有朱衣者託幾謂紹元曰:此司祿之所也，可自閱籍。籍雲:聶紹元十八入道。二十授上清畢法，二十六又往南嶽。遂掩卷而寤。久之，自金陵還問政山，築室以居。不偶世俗，自號無名子，作無名子草堂記。世多以練師稱之。是時南唐後主酷好事佛，待緇義加禮，怒冠褐輩，苟其榮利，往往落鬚髮以趨之，練師上疏切諫。厥後以母老，侍溫清極勤悴。一日晨起沐浴，曰:我伯祖有雲:吾家世世宜修煉，可各率勵，勿忘太上教。俄有四鶴集於屋，又神光從空而下，赫赫四照。城中望見者，疑為火所焚，即之則闆然無他，但紹元已化矣。四鶴與神光冉冉而去。先一夕告其母曰:胡將軍至，可備二七人酒果。已而影響問若有就坐者。及旦，莊隸來雲:練師與三道士衣誹綠乘馬，從者數十輩，冠帶曄嘩南去。練師迴首曰:吾往南嶽矣。常撰宗性論、修真祕訣。學士徐鉉、徐錯俱稱歎，嘗曰:昊筠、施肩吾，無以加焉。
徐左卿者，不知何許人。唐天寶十三年重陽日，明皇獵於沙苑，雲問有孤鶴徊翔，上親射之，其鶴帶箭而墜。將及地丈許，欽然嬌翼首於西南，衆極目久之，不見。益州城西十五里有道觀，其流非修習者莫得居之，東廊第一院，尤為幽寂。左卿常自稱青城山道士，風格清古，一歲凡三四至觀，宿於德虛正堂，以俟其來。至則三五日或旬朔言歸青城，甚為人所仰。一日忽自外至，神釆不怡，攜一箭，謂人曰:吾山中偶為此物所加，已無恙矣。然此箭非人所有，越明年箭主到此，當付之。遂留於後壁復題其時雲:十三載九月九日也。明皇狩蜀，至觀因幸道院，見其箭，命取閱之，即御箭爾。上驚異，詢之道士，以實對。即前歲沙苑中所射之鶴，乃徐左卿也。復覽其題，則又知當日自沙苑一翕而至此。後蜀人亦無復有遇左卿者。武興之束勤三十里，溪山可愛，而南北之峰峙然聳秀，名之曰飛仙嶺。耆舊相傳雲:昔左卿帶流矢飛泊之所，今嶺之下有飛仙觀遺址存焉。宋仁宗皇祐中，北作訪使郭諮題雲:翠嶺標仙邇，雲問碧樹開。每聞巖鶴過，疑是羽衣來。絕嬌時飛石，寒潭忽起雷，必應苑中箭，猶寄在丹臺。
李遐周者，不知何許人，有道術，隱顯不能測。唐明皇開元中，嘗召入禁掖。久之，求出住玄都觀。宰相李林甫往謁之，遐周謂曰:公在則家大，歿則家亡。林甫拜泣求救，遐周笑而不答，則曰:戲之爾。天寶末，祿山豪橫跋扈，遠近憂之，而上意未悟。一旦遐周遁去，不知所之，但於其居壁上題詩數篇，讖祿山僭竊及幸蜀之事，人莫能曉，而後皆有所驗。其末雲:燕市人皆去，函關馬不歸。若逢山下鬼，環上繫羅衣。燕市人皆去者，祿山假幽薊之衆而起也；函關馬不歸者，哥舒翰潼關之敗，匹馬不還也；若逢山下鬼者，即鬼字，馬驛名也；環上擊羅衣者，貴妃小字玉環，馬鬼時高力士以羅巾縊之。其所先見者，皆此類。
謝通修者，本宜春郡人。稟性和雅，不好妝飾，聞善則喜，見惡如探湯。奉母至孝，常懷悅色。唐代宗大曆初，一夕忽夢一人冠褐而至，謂通修曰:子骨非凡，何不學道。既覺，以其語白母氏。母氏然其言，許訪道。乃詣衡嶽，求度為道士。久之歸寧，而值荒歉凡五載，親屬離散，知識流亡。忽一夕又夢嚮之冠褐者，謂通修曰:廬陵分野有玉筍山，是洞天福地，中有清虛館，乃司命之別府，即真人遊宴之境，子宜往彼修行。翌日母復諾之，因肩輿入玉筍山，不構庵室，而居於巖穴林木之下。甘旨之奉，即榛慄桃杏芝木而已。如此僅半紀。母老，乃棄世塋葬。封壇訖，草屨節杖，歷覽群峰，尋訪靈邇。不出山洞，惟草衣木食。或有人見者，必解衣衣之。凡三十餘年，林宿巖居，謝絕人世。一日深入溪源，見一碑石長三尺許，苔封雨漬，披剝而視之，字不磨滅，乃蕭侍郎清虛館之文也。復行百餘步，遇一舊址，碎瓦殘磚，雜然在地，林泉清潔，花卉芳馨，乃於此結庵，卜為登真之所。未幾，里人知之，相率為創觀宇，榜日清居。或雲清虛由此探玄抉奧，開傳道法，而四方門人接邇而至者莫知其數。通修入山洞，或五日或旬日而歸，所說者皆異事。穆宗長慶初，因入鬱木坑，忽見一宅重檐廣廈，粉壁修廊，異木靈禽，非人世之有。不覺精神頓爽，瞻望徘徊。斯須有一青衣童子出，曰:子乃謝通修乎？曰:然。曰:蕭、梅二真待子久矣。乃引入，見一人紫綬冠劍，坐堂之左，一人碧綬冠簡，坐堂之右。通修輒再拜啟曰:某塵世螻蟻，貪慕生道，辛勤三紀，願謁仙府。豈期今日忽達靈境，面朝仙真，朽骨重生，獲期玄會。蕭曰:子雖心慕仙道，邊託山林，而葷辛之氣未消，焉能住此通修小時曾食小蒜。通修悲咽伏地，堅求不已。二真憫其誠，乃賜嘉禾五穗、鬆葉半斤，令頓服之。通修跪受而食其半，餘不能盡服。二真曰:子宜還所居，當俟後命。既歸，自宣宗大中八年患血痢，至明年春方愈，此洗葷穢之驗也。其年四月七日，忽謂門人曰:吾昨夜夢洞府有神仙之命，吾將往矣。翌日遂解化，門人以棺殮之。是夕夢其師曰:吾有寶劍，何不隨吾。遲明以劍入於棺，不見師之蛻質，乃葬空棺於觀之東北隅。時年九十八歲。至懿宗鹹通初，有問政山道士聶師道遊鬱木坑遇之，乃知通修果為真人矣。
韓湘字清夫，韓文公愈之猶子也。落魄不羈，文公勉之學，湘曰:淞之所學，非公知之。公令作詩以觀其志，詩曰:青山雲水窟，此地是吾家。後夜流瓊液，凌晨咀絳霞。琴彈碧玉調，爐煉白硃砂。寶鼎存金虎，元田養白鴉。一瓢藏世界，三尺斬妖邪。解造邊巡酒，能開頃刻花。有人能學我，同共看仙葩。公覽而戲之曰:子能奪造化耶？湘曰:此甚易事。公為開樽，湘娶土以盆覆之，良久花開，乃碧花二朵，似牡丹差太，顏色艷麗。於花間擁出金字一聯，雲:雲橫秦嶺家何在，雪擁藍關馬不前。公未曉其意，湘曰:事久可驗。遂告去。未幾公以佛骨事謫官潮州，一日途中遇雪，俄有一人冒雪而來，乃湘也。湘曰:憶花上之句乎，正今日事也。公詢其地，即藍關也。嗟嘆久之，曰:吾為汝足此詩，詩曰:一封朝奏九重天，夕貶潮陽路八千。本為聖明除弊事，豈將衰朽惜殘年。雲橫秦嶺家何在，雪擁藍關馬不前。知汝遠來應有意，好收吾骨瘴江邊。遂與湘宿藍關傳舍，方信此道之不誣。及湘辭去，公留之不可，乃作別湘詩云:才為世用古來多，如子雄文世孰過，好待功名成就日，卻收身去外煙蘿。湘別公詩云:舉世都為名利醉，伊予獨向道中醒。他時定是飛昇去，衝破秋空一點青。湘謂公曰:公往瘴毒之鄉，難於保育。乃出藥一瓢，曰:服一粒可以禦瘴煙之毒。公謂湘曰:吾實慮不脫死魂遊海外，一思至此，不覺垂淚。吾不敢復希富貴，但得生入鬼門關足矣。湘曰:公非久即西，不惟全家無恙，公當復用於朝。公曰:此後復有相見之期乎？湘曰:前約未可知也。後皆如所說焉。
羅浮山先生軒轅集者，不知何許人。居羅浮山，人傳數百歲，顏色不老，髮長垂地，坐暗室則目有光長數丈。每採藥於巖谷，則毒龍猛獸隨之，若有所衛護。居常民家請齋者雖百餘處，無不分身而至。與人飲酒，則神出一壺才容一二升，賓客滿座，傾之彌日不竭。人命飲，百升不醉。夜則垂髮於盆中，其酒瀝瀝而出，麴蘗之香，略無臧耗。或飛朱篆則可致千里，遇病者以布巾拂之，即應手而愈。唐宣宗召入，問:長生可致乎？答曰:絕聲色，薄滋味，一晨樂一致，德施無偏，自然與天地合德，日月齊明，雖堯舜禹湯之道可致，況長生久視乎。又問:先生與張果孰愈？曰:臣不知他，但年少於果耳。及退，又以金盆覆白鵲試之。時集方休於外，謂中人曰:皇帝安能更令老夫射覆乎。中人不諭其意，上復召令速至，集纔及玉陛，謂上曰:盆下白鵲宜放之。上笑曰:先生早知矣。命坐御榻前，令宮人侍荼湯。集貌古而布素，有笑之者，則鬢髮朱脣，年方二八，須臾變為老嫗，鸚皮貽背，鬢髮墦然，皆泣涕不已．，上令謝之，卻復故。京師素無＇豆麓荔枝花，上因語及，俄頃二花皆至，各數百朵，枝葉方茂，如新剪者。又嘗相子，集曰:臣山下有者，味瑜於此。上曰:朕無綠得矣。集遂取御座前碧玉甌，以寶盤覆之，俄頃徹盤，相子在其下。上食之，歎其甘美無比。又問曰:朕得幾年天子？即取筆書四十字。但十字一起，上笑曰:朕安敢望四十年乎？及晏駕，乃十四年也。久之，辭還山，命中使送之，每見其於一布囊探錢以施貧者，比至江陵，數十萬取益不竭。未及山，忽亡其所在。中使惶恐，不日南海奏先生已歸羅浮山矣。
熊尊師名德融，字大光，荊州人也。幼稟淡泊，不餌腥羶，銳然有出塵志。年十三辭家訪道，千里苦志勞形，人鹹異之。後至九疑山，忽遇一人於道左，綠髮朱顏，眸子瑩然。德融疑其非常，進而問之，則唯唯無語。因相與攜手入山，漸造幽深，至一石室，引德融坐，謂曰:夫道不欲雜，雜則擾，擾則憂，憂則不救，故聖人先存諸己而後存諸人。又曰:綿綿若存，用之不勤。子之骨法終成仙道，今猶未也。因腰問取一葫蘆，傾酒飲之，雲:他日相會，勉旗勉旗。遂入，德融伺候數日，竟不復出，因悵然而返自失者累月。唐宣宗太中初，遂遊廬山，居於簡寂觀。常宴坐一室，終日寂然，人莫測其所為。至懿宗鹹通二年解化。葬訖後數日，有道士南歸，道逢德融，幅巾華杖獨步，因問何往，曰:吾之九疑尋師矣。道士既歸，語其事，發棺視之，唯有一簪而已。先是，從遊者如李相國玨，崔相國植，於刺史德誨諸公，皆奉其道，稱其門人焉。
劉德本字孝叔，鄂州人也。好古多能，嘗篆書六經子史。家豪貴，不求進仕，乃往來大江商販。唐僖宗乾符二年，黃巢陷鄂州，沿江警擾，德本自度不能還鄉，遂鐫家捨舟陸行。時歲大饑，饑磚甚多，德本以所販米數萬石盡散饑民，活者萬餘家，死者葬之，遠近推仰。已而避地五老峰下，廬山之陽也。一日有道者髦頭鹿裘來訪之，不通姓字，德本與之詩酒甚歡。久之，因把臂入深澗，忽見石頭中有老人倚杖而立，德本再拜，老人不答，徐雲:何因到此？德本具述行止。老人似有語雲:可到後院。遂從行約四五里，再見一門，丹碧煥耀，上有金篆，題日紫元景耀之門。見樓臺層列，宮室相連，守衛之士呵禁甚嚴，不許德本前進。德本但震恐，不敢仰視。欲退之問，老人曰:此詠真洞天也，九天使者真王採訪人問，以汝善行故許到此，汝當籍名九天仙錄，度世不死矣。德本再拜曰:九天使者真王見居何處？老人曰:汝為人方歷四世，宿業猶多，骨相未清，未可問也。汝宜嚴持戒行，以澄瑩心神，濟物利生，真王洞鑒隱微，他日必垂拔度。德本再拜謝，老人曾未瑜閩，恍然不見。已還舊止，德本問道者曰:老仙何人？曰:即詠真洞之靈官、九天使者真王之侍衛也，爾既一造神府，躬受嚴訓，吾與爾請從此別矣。德本自後褊遊五嶽名山福地，忽一日綵雲瑞鶴環繞所止，德本遂翱飛而去，當時呼為劉仙翁雲。
道士厲歸真者，不知何許人。唐末遊洪州信果觀，見三官殿功德塑像有明皇詔，以夾紆製作甚妙然，主者不甚嚴護，常多雀鴒糞穢點污，歸真遂於壁畫一鷗，自此雀鴒無復柄止。後有人見歸真於羅浮山登真矣。
歷世真仙體道通鑑卷之四十二竟
