
封衡字君達，隴西人也。幼學道，通老莊學，勤訪真訣。初服黃連五十年，後入烏獸山採藥。又服木百餘年，還鄉裏，如二十許人。聞有病死者，識與不識便以腰問竹管藥與之，或下針，應手立愈。愛嗇精氣，不極視大言。凡圖籍傳記，無不習誦。復遇魯女生，授還丹訣及五嶽真形圖，遂周遊天下，故山官水神潛相迎伺，而兇鬼怪物元不竄避。人或疑之，以矢刃刺禦，皆不能害。常駕一青牛，人莫知其名，因號青牛道士。魏武帝問養性大略，師曰:體欲常勞，食慾常少。勞勿過極，少勿過虛。去肥濃，節酸鹹，臧思慮，損喜怒，除馳逐，慎房室，則幾於道矣。故聖人春夏養陽，秋冬養陰，以順其根，以契造化之妙。有二侍者，一負書岌，一攜藥筍。有容成養氣術十二卷、墨子隱形法一篇、靈寶衛生經一卷。筍有煉成水銀霜、黃連屑等，在人問僅二百餘年，後入元丘山不見。
王老，不知其名，與魯女生、封君達為友。訪道遊名山，於東嶽之陽遇神仙乘白鹿，與侍女十許人自山中而下。知是神人，再拜以求長生之道。神仙曰:子知有安期君乎？一即我是也。子精誠動天，太上使我授汝度世之訣。《經》雲:綿綿若存，用之不勤。是真道矣。言訖，昇天而去。王老行之愈力，三年行及奔馬，肌膚充澤，狀若處子，能分形變化，坐在立亡。周遊人間四海之內，時有見之者。
張皓字文明，汝南人。東漢安帝永初中，嘗詔逸人為道士，皓年二十歲與選。一日，封衡召至，皓望風服膺，求啟未悟。衡因觀其心，遣涉於深淵，則遇絞鯨迫之，而貌不變。誘之以色，試之以財，而心不動。衡曰:可教也。於是付以《青要紫書金根上經》及神丹半兩，從而戒之曰:勤則得之，替則失之，皓俯伏受命，遂入赤城山服丹行道。久之，耳能洞聽，目能徹視。常有學道者來訪，則或為白鶴，或為飛雲，搏空遊虛，隱沒而莫之見。至魏明帝太和初登真。
王少道與同志李伯山，常以陰德密惠拯救於人，皆積世有道，至行所鍾，累功積德，以至成仙。少道常謂人曰:功滿三千，白日沖天。修善有餘，坐降雲車。弘道不已，自致不死。斯言信哉，昔太極真人一日八身展轉得道，葛玄七世方證仙公之任。然積善之功，上濟玄祖，下流後世，豈止一身長生而已。勉哉勤哉，吾匪虛言也。俱得神仙矣。《真誥》雲:其童初府有王少道、範叔勝、李伯山，皆童府之標者。少道，漢時人王逐兒也。漢時山陽太守範叔勝，北地人也。魏文帝黃門郎李伯山，李仲父也。沖父漢時為白馬令，行陰德，或積世有道，中行所鍾。此二府仙人，皆一進再進得入此府耳。
真人姓路名光，又名大安，西蜀大寧軍內黃縣人也，後徙居婆州，乃漢路溫舒九世孫。於順帝漢安元年九月十五日子時誕生，神清骨秀，髮疏眼青。襲世箕裘，博通經史。歷三國鼎分，晉室肇造，科目不公，仕途艱進，乃自歎曰:僕幼賽滯，時運興廢，雖有濟世之才，奈何時與命違，所謀弗就。功名之念頓息，遂舍家修道。遊至河陽，假舍墨予，吏曰:不可宿驛中，有妖，儻或不信，必有禍害。真人曰:吾有神劍，能斬邪怪，不必多言。遂投宿。夜半風寒凜凜，暝目視之，庭隅妖氣中有婦人悲告曰:真官乞賜救彼，此乃張氏古宅，向為寇劫掠殺妾張氏而埋此也，若得收葬，方遂往生。翌日掘之，果得連環白骨，遂葬之於高陵。真人因此堅心慕道，廣求濟生度死之術，尋訪名山。於晉武帝太康五年甲辰歲五月五日，縱步姑射，忽於古檜下見一老叟，衣黃裘，踞石而坐。進揖之曰:先生何獨在此？仰而長籲，久而不答。真人禮貌尤至。久之，老叟謂真人曰:久立我傍，果何求哉？觀子祿氣薄，道氣重，異日名與年同事俱終矣。真人聞此語，如夢得覺，乃再拜告之:弟子所求者道也。叟曰:道．者杳杳冥冥，元形元像，何以求之？再拜告曰:道固難言，願得濟生度死之術以救世，可乎？叟曰:道者妙萬物而為言，常應常靜，不可聲求，亦不容索，惟在留神恬淡，集性希夷，元氣長存，外物不擾。然後行功布氣，漱液煉神，可以超凡入聖。真人曰:今日得聞誨語，心如死灰，乞望先生明教一術，度人修己。叟曰:子可教矣。遂以六天如意大法經錄，謂之曰:依此行持，濟生度死，妙用難思，子宜祕之。叟就拂袖而去，追之莫及。復反顧，謂真人曰:修半紀相會。真人自是往華山仙掌峰修煉。至惠帝永熙二年十月十五日夜半，夢太上老君命右侍玉童賜玉鑰匙十事，而參合前老叟法書。夢覺，神開意解，自此書符行功布氣、治病驅邪，無不應驗。至永康元年三月。秦地血雨降，妖星晝見，疫毒流行，民遭橫夭。真人敬施符水，點混元燈，越三旬間方息。至永康二年正月，虎兕入城，民心搖動，莫能禁止。時王戎知相位，惠帝責之曰:卿任輔弼之重，何致此物搔我生靈？今降敕召人剿治。真人於戎，甥舅也。真人遂往揭榜，謂戎曰:某有術可禁此。戎見其甥言，遂奏帝，召入內，奏對乞與民除害，奉劫令任便行持。依混元法，攝召虎兕，自空飛至。帝愕然，真人呎水嚶之，化為蠅蟆，布氣吞之，一城安靜。帝喜，褒詢之曰:子乃吾朝真天師也，與漢天師殊時同號，異世同功。賜以綠執朱服、青絲緬、碧玉環，及以金帛贈之。真人笑而不受，奏曰:助國救民，忍以財賄汙身？遂居華山，以混元錄傳之丁義，以混元經傳之郭璞，以混元法傳之許旌陽，以混元針灸傳之妙通朱仙。大安元年八月十二日，夜夢太上老君謂曰:年與名同，可以沖天，佐紫微北極大帝，職充司命真君。更宜每月三九日下降人問，察其功過，應有災患急難，應聲度之。夢覺身輕，倏忽飛舉昇天而去。其混元之法，今行於世焉。
王真者，上黨人也。年七十九乃學道，行胎息之術，斷穀三十餘年，容少而色美，行及走馬，力兼數人。魏武帝聞之，召相見，似三十許人。意疑其詐，遂驗問其鄉裏，皆異口同辭，多自兄童時見之者，真年已四百歲矣。武帝乃信其道，甚加欽禮焉。
陳長在紛嶼山上，已六百餘歲。紛嶼山中人為架屋，每四時烹殺以祭之。長亦不飲食，顏色如六十歲人。諸奉事者每有疾病，即以器詣長，乞祭水飲之，皆愈。紛嶼山上累世相承事之，莫知其所來及服食本末。貯嶼在東海中，昊中周詳者誤到其上，留三年乃得還，具說之如此。紛嶼其山地方圓千里，上有千餘家，有五穀成熟，莫知其年紀，風俗與昊同。
道士王暉者，魏時人，白羊公子之弟子也。居華嶽熊牢嶺洞｀真觀，常種黃精於溪側，則虎為之耕，豹為之耘。出入亦乘虎豹，具韉轡，行鞭策，如人乘馬元異。餌黃精、蒼木，積有歲時。其後以道衛傳王法沖，乃屍解而去。門人葬冠履於巖左，有黃雲覆其上。嘗著祕訣百餘言以教人，而人莫能曉。其辭曰:黃帝昇鼎湖，乘素入紫煙。明精陰不久，運往馳龍旋，枯悴林將凋，鮮鱗沉深淵。遊仙騰霞觀，喜作歲月綿。晝佔勿龜兆，夕唱良有綠。中嶽鎮和氣，般輸共成篇。若能思得之，賜與金一鉼音駢。
昌季，不知何許人也。入山擔柴，崖崩墮山下，尚有微氣。其婦來見之，涕泣哀慟，仙人尹伊聞之，愴然謂婦曰:吾是仙人，能治汝夫。即以藥賜之，並付其方，藥盡未差，可隨合作也。能長服之，令人成仙。婦以藥治季即愈。季合藥服之千日，忽然飛昇。婦流涕追之，顧謂婦曰:道與世殊，卿善自愛敬。婦慨然復合藥服之三年，便復飛去，至蓬萊山見季，季曰:知卿當來爾。
張玄賓者，定襄人也。魏武帝時曾舉茂才，歸鄉裏師事西河薊公，受服木行洞房白元之事。後遇樊子明於少室山，授以遁變隱景之道。昔在天柱山中，今在華陽為理禁伯。理禁伯者，主諸水雨官也《真誥》雲:理禁伯官，亦保命之監國也。玄賓善談空，雲:元者大有之宅，小有所以生焉，積小有以養小元，見大有以本大元。有有亦元元焉，元元亦有有焉。所以我目都不見物，物亦不見元。寄有以成元，寄元以得元。於是元則元宅也，太空亦宅元矣。我未生時，天下皆元元也。其所論端據如此，桐柏諸仙亦不能折也。自雲昔曾詣蓬萊宋晨生。宋晨生者，蓬萊左仙翁也，與其論元，粗得大意。
臣道一曰:夫以元之一字論道，是誠得道之妙矣。《道德經》曰:元名天地之始，有名萬物之母，故常無欲以觀其妙，常有欲以觀其徽。此兩者同出而異名，同謂之玄。又曰:天下萬物生於有，有生於無。張玄賓必深得其旨，而略寓於言也。
高唐縣嗚石山，高百餘仞，人以物扣巖石，聲甚清越。晉武帝太康中，逸士田宣隱於巖下，葉風霜月，常村石自娛。每見一人著白單衣，徘徊巖上，及曉方去。宣後令人擊石，乃於巖中潛伺。果來，因遽執袂請之，自言:姓王字中倫，衛人，周宣王時入少室山學道。此來頻適方山，去來經此，愛此石響，故輒留聽。宣乃懇乞長生訣，遂留一石如雀卵遺之，雲:可闢穀。初別，凌空百餘步猶見，漸漸煙霧障之。宣得石含，輒百日不飢。
蓬球字伯堅，北海人也。晉武帝大始中，入具丘西玉女山中伐木，忽覺異香。球迎風尋之，此山廓然自開，宮殿盤鬱，樓臺博敞。球入門窺之，見五株玉樹。復稍前，有四仙女彈棋堂上。見球，俱驚起，謂曰:蓬君何故得來？球曰:尋香而至焉。言訖，復彈棋如初。有一小者，登樓彈琴，戲曰:元暉何為獨升樓？球於樹下立，飢以舌舐葉上垂露。俄有一女乘鶴而至，曰:玉華雲汝等何故有此俗人，王母即令王方平按行諸仙室，可令速去。球懼出門，迴頭忽然不見。及還家，已是建中矣，舊居廬舍皆為墟墓。因復周遊名山，訪道不返。
鮑說字太玄，陳留人也。少有密鑒，洞於幽玄，深心冥肆，人莫之知。一云為南海太守，得祕法悟真理，受真仙要訣於諶姆。按《洞天記》雲:說及妹並是先身。七世祖李湛、張慮者，俱杜陵北鄉人，同在渭橋為客舍居，積行陰德，好道希生，故福逮於說等。使易世變族，改氏更生，合為天倫。根冑雖異，德蔭並同。說學明經術緯候，師左元放，受中部法及三皇五嶽劾召之要，行之神驗，能役使鬼神，封山制魔。晉元帝大興元年，說暫往江東，於蔣山北道見一人，年可十六七許，好顏色。俱行數裏，其人徐徐動足，說奔馬不及，以漸而遠。因問曰:相觀行步必有道者。其人曰:吾仙人陰長生也，太上使赤城。君有心於道，故得見我爾。說即下馬拜問寒溫，未及有所陳，陰君曰:此地復十年當交兵流血。後蘇峻之亂，果足十年。又雲:君慕道久矣，吾當度爾。仙法:考得仙者，屍解為妙，上屍解用刀，下屍解用竹木，皆以神丹染筆，書太上太玄陰生符於刀刃左右，須臾便滅。所書者面目死於林上矣，其真身遁去，勿復還家，家人謂刀是其人也。用竹木如刀之法。陰君乃傳說此道。又與說論晉室脩短之期，皆演一為十為百？以表元帝。託雲推步所知，不言見陰君所說。是陰君戒其然矣。《羅浮圖志》雲:稚川居羅浮時，說為南海太守，以道術見稱。嘗行部入海，遇風，飢甚，取白石煮食之。與稚川善，常往來山中，或語論達旦乃去。人見其來，門元車馬，獨雙燕往還。或怪而問之，則雙履也。《墉城集仙錄》雲:說以女妻葛洪。說後還丹陽，卒葬於石子岡。後遇蘇峻亂，發棺元屍，但有大刀而已。賊欲取刀，問冢左右有兵馬之聲。顧之驚駭，中問其刀，輸然有聲，若雷震之音，衆賊奔走。賊平之後，收刀別復葬之。《真誥》雲:說為地下主者，帶潛山真人。復五百年後，為崑丘持郎。《晉書》雲:鮑說字太玄，東海人。年五歲語父母雲:本是曲陽李家兒，九歲墮井死。其父母尋訪得李氏，推問皆符驗。覦學兼內外，明天文河洛書，後為南海太守。嘗行部入海，遇風，飢甚，取白石煮食之以自濟。嘗見仙人陰君授道訣，百餘歲卒。
許邁字叔玄，小名映，丹陽句曲人也。世為冑族。冠冕相承。映總角好道，潛志幽契《真誥》雲:清虛懷道，遐柄世外，故自改名遠遊。與王右軍父子周旋，子猷乃修再三之敬。按手書授六甲陰陽符雲:永昌元年二十三歲。則是永康元年庚申歲生也。而譜雲永和四年秋絕邊於臨安西山，年四十八。此則元年辛酉為少一年，今以自記為正，絕邇時年四十九矣。娶昊郡孫寵字彥達女，即驃騎秀之孫。曾從郭璞筮卦，遇大壯之大有上六爻發，璞謂映曰:君元吉自天，宜學輕舉之道。初，鮑說授以中部之法及三皇內文。一旦辭家，往而不返，束入臨安懸霤山中，散髮去累，改名遠遊。服木黃精，漸得其益，注心希微，日夜元問。數年之中，密感玄虛太一真人定錄茅君降授上法，遂善於胎息內觀，步鬥隱逸。每一感通，將超越雲漢。後移臨安赤城，遇王世龍、趙道玄、傅太初，映因師世龍，受解束反行之道，服玉液朝腦精。三年之中，面有童顏。臨映得道，三官都禁，遣典柄侯周紡、主非使者嚴白虎出丹簡罪簿，各執一通詰映諸愆，如其元答，便當執也。賴得龔幼節、李開林相助。映甚怖懼，強長笑叱詫而答曰:大道無親，惟善是與；天地無私，隨德乃矜。是以版泉流血，無遺龍髯之舉三苗；丹野涿鹿，絳草豈妨大聖靈化、高通上達邪？吾七世祖許子阿者，積仁蘊德，陰加烏獸，遇兇荒疫癘之年，百遺一口，子阿散財拯救，自營方藥，已死之命，懸於子阿手，得濟者四百八人。德墜我等，應得仙者五人，皆錄字青宮，豈是爾輩可以豫乎？《真誥》雲:長史七世祖肇字子阿，有賑惠之功。今檢譜，七世祖名敬字嗚卿，後安帝時為光祿，順帝永建元年拜司徒。名字與《真誥》不同，未詳所以舛異。安帝永初二年大飢，鬥米二千文，人相食。若所救活四百八人，必應在此時也。應助《漢官議》載崔璦表雲:許敬年且百歲，猶居相位。如此非惟陰德流後胤，敬自陽功著世，所以年永身安，位至臺鼎。子訓孫相，並為三公。先來過江，奕世丕丞，遂至神仙。言畢，會司命君遣聽候李遵握鈴而至，紡等笑而走，即得度世東宮，為地仙中品。映第五弟穆，亦同時得道。《晉書》列傳雲:許邁字叔玄，丹陽句容人。家世仕族，而邁少恬靜，不慕仕進。時父尚存，未忍遺親。謂餘杭懸霤山近延陵之茅山，是洞庭西門，磨通五嶽，於是立精舍於懸霤。朔望時節還家，定省而已。父母既終，乃遣婦孫氏還家，遂遍遊名山，採藥於桐廬縣之常山。餌木涉三年，欲斷穀。以此山近人，不得專一，四面藩之。好道之徒欲相見者，莫得也。常服氣，一氣千餘息。後移入臨安西山，乃改名玄，字遠遊，與婦書告別。羲之造之，未嘗不彌日忘歸，相與為世外之交。玄遺羲之書雲:自山陰南至臨安，多有金堂玉室、仙人芝草。左元放之徒，漢末諸得道者，皆在焉。玄自後莫測所終，好道者皆謂之羽化。
許穆字思玄，一名謐。祖尚，父副。穆少知名，晉簡文在藩，為世表之交。起家為太學博士；累遷，位散騎常侍、護軍長史。雖居蟬冕，心慕道德。以第四兄遠遊嘉逐不返，遂表辭榮，太宗不奪其志。穆乃宅於茅山，與楊羲褊該靈奧，天降玉札，授為上清真人。年七十二解駕遺世《真誥》雲:穆儒雅情素，博學有才章。簡文皇帝久垂俗表之顧，與時賢多所儔結。少仕郡主簿功曹史。王導、蔡謨臨川闢從事，不赴。選補太學博士，出為餘姚令。入為尚書郎、郡中正護軍長史、給事中、散騎常侍。外混俗務，而內修真學，密受教記，遵行上道。挺分所得，乃為上清真人，爵登侯伯，位偏卿司，治仙佐治，助聖牧民。孝武太康元年去世，年七十一。妻同郡陶威女，名科鬥，興寧中亡，亦入易遷中受學。樑高祖為於山別立祠真館。長史本宅，天監十三年立為宗陽觀，今之紫陽觀是也。宅南一井，即長史所穿。南一塘，郭四朝築以壅柳谷，日公泉。《茅山記》雲:小茅山北有一山，名雷平山。山西北有上清真人許長史宅，今為觀。觀前有真人靈壇。
扈謙，魏郡人也。性縱誕，不恥惡衣食，好飲酒，不擇精龐。常吟曰:風從牖中入，酒在杯中搖。手握四十九，靈光在上照。巍峨蘗曹下，獨向冥理笑。又曰:進不登龍門，退不求名位。無以消白日，常作巍峨醉。精於易佔，常在建康後巷許新婦店前筮，一卦一百錢，日限錢五百止，次卦千錢不為也。謙母住尚方門外路西，謙日送錢三百供養母。餘錢二百，謙以飲酒，乞與貧寒。晉海西公旦出，見赤蛇蟠於御狀，俄爾失蛇。韶謙筮卦易林，曰:晉室有磐石之固，陛下有出官之象。海西曰:可消伏否？謙曰:後年應有大將北徵失利，以三萬人逆之於壽春北，此災可消。明年秋，桓溫北討敗績，咎豫州刺史袁真不為後援，誅真。還鎮石頭，廢海西，立簡文。溫妾產息玄至艱難，謙筮曰:公第西北六問馬廠壞，竟便差。是男兒，聲氣雄烈，當震動四海。溫賜謙錢三十萬，謙雲:謙用筮錢，常患不盡，且無容錢處，請還公庫。溫不聽。許氏以空櫃借謙貯錢，俄而夫人復送錢三十萬。謙從得溫錢後，日筮三卦以供養母，以溫錢飲酒，求能酣客，不問識與不識，群聚極飲。客隨謙者衆，許氏常以賢人禮待謙，不計求酒之多少。．謙後斷，不復詣許氏。訪覓經年，忽於譙溝遇謙，曰:家中欲得櫃用，先生幸還家中，取去先所寄錢。謙笑曰:三年所飲數千鬥，唯四十日纔足相補，止餘一百半許有耳，大夫不復足顧矣。吾以爪刻壁記之，寫等便知也。許氏試依其言算之，不差一文。後謙母夜亡，謙旦還，雲:因綠盡矣。安葬而去，不知所之。數日，許氏家人於落星路邊見謙外地，始謂其醉，捉手牽引，唯空衣無屍。
臣道一曰:扈謙以孝養母，不幹名利。內修至道，外混光塵。每筮一卦百錢，日限錢五百止。多以奉母，少以自贍，次卦則須千錢不為。非廉而不劇者，寧得至此。《道德經》曰:名與身孰親，身與貨孰多，得與亡孰病？是故甚愛必大費，多藏必厚亡。知足不辱，知止不始，可以長久。扈謙誠熟究此道也。
歷世真仙體道通鑑卷之二十一竟
