
董仲君者，臨淮人也。少行氣煉形，年百餘歲不老。常見誣擊獄，佯死，臭爛生蟲。獄家舉出，而後復生，屍解而去。
車子侯，扶風人也。漢武帝愛其清靜，稍遷其位至侍中。一朝語家雲:我今補仙官，此春當去，至夏中當暫還，少時復去。果如其言。武帝思之，乃作歌曰:嘉幽蘭兮延秀，蕈妖淫兮中臧；日斐斐兮麗景，風徘徊兮流芳。皇天兮無慧，至人逝兮仙鄉。天路遠兮無期，不覺涕下兮沾裳。
王興者，陽城人也。常居宛谷中，本凡民不知，無學道之意也。漢武帝元封二年正月甲子，上嵩高山，登大虞石起道宮，使董仲君、束方朔等齋潔思神。忽見仙人長及二丈餘，耳出頭頂，下垂至肩，武帝禮而問之，仙人曰:吾九疑山人也，聞中嶽石山莒蒲一寸九節，服之可以長生，故來採之。言訖，忽失所在。武帝顧謂侍臣曰:彼非學道服食之徒也，恐是中嶽之神，以此諭朕耳。乃採莒蒲服之二年，武帝性好熱食，服莒蒲，每食熱，輒煩悶不快，乃止。時從官亦多服之，然莫能持久，惟王興聞仙人服莒蒲之言，乃採服之不息。後為蒲江主簿，聞縣境有神仙靈化，每瞻望雲際，歸心達誠，遂罷官，隱於秋長山，即二十二化也。下有洞穴，中有千歲金蟾。古老相傳，有見之者當即得道。又有瓊花木，在山之頂，徑八九尺，葉若白檀，終冬常茂，雲此木花開即有於此昇天得道者。花如芙蓉，香聞數裏。興居此山，存神抱一，吸景內修。又以乘龍躡紀之道，九載修煉。忽有瓊花吐艷，又見金蟾跳躍，引入洞中，遇金液之丹，拜而服之。後雲車迎之，白日昇天。後人因興得道，遂相傳為主簿化。
壽光侯者，能劾百鬼衆魅，令自縛見形。其鄉人有婦為魅所病，侯為劾之，得大蛇數丈死於門外。又有神樹，人止者輒死，烏過必墜。侯復劾之，樹盛夏枯落，見大蛇長七八丈，懸死其問。漢武帝聞而召見，乃試問之曰:吾殿下夜半後，常有數人絳衣被髮，持火相隨，豈能劾之乎？曰:此小怪，易消爾。帝偽使三人為之，侯劾三人，登時僕地無氣，帝大驚，曰:非魅也，朕相試耳。解之而甦。
衛叔卿者，服雲母得仙，漢武帝天漢二年八月壬辰，老君復遣衛叔卿來見帝。時帝閑居殿上，忽見羽衣星冠，乘雲車、駕白鹿而至，帝驚問為誰，答曰:中山衛叔卿也。帝曰:子若是中山之民，乃朕臣也，可前共語。叔卿忽焉不知所在。帝甚悔恨，即遺樑伯至中山求之，不得見，但將其子度世還見帝，帝問雲:汝父今在何所？對曰:臣父少好道，不交人事，委家而去已四十五年，雲當入華山也。帝復遣樑伯與度世共之華山尋之，至絕巖之下，望見叔卿與數人博戲於巖上，紫雲覆之，白玉為狀。又有數仙人持僮節立其後。度世望而再拜，叔卿曰:汝何為來？度世曰:帝甚恨前日倉卒不得與父言，今故遣使者樑伯與度世共來，願更得見父也。叔卿曰:我前為太上所遣，欲告帝以大災之期及救危厄之法，國祚可延。而帝乃驕慢自貴，不識真道，是以去耳。今當與中黃太一共定天元，吾終不復往也。樑伯還奏，帝悔之。當時度世問叔卿曰:不審與父並坐是誰也？叔卿曰:洪崖先生、許由、巢父、太玄公、飛黃子、王子晉、薛容也。今世向大亂，後數百年間，土滅金亡。汝歸，當取吾齋室西北隅大柱下玉函，中有神素書，取而按合服之一年，則能乘雲而行。道成，來就於此。度世拜辭而去。後以神方為樑伯之師，合而服之，與樑伯俱得仙。
戴孟，武當山道士，字成子，武威人也。漢武帝時為殿中將軍。本姓燕名濟，字仲微，得道後改姓名。又雲漢明帝時人，少孤，養母甚至，復好神仙學，周遊四方。母既即世，入華陽山，服白木、黃精，兼能種植，及服雲母，雄黃、丹砂、芝草。篤志於道，久而愈勤。一日授玉珮金鐺經並石精金光符於清靈裴真人，精思修之，則自覺體輕。遊名山，訪真境，日行七百裏，得不死之道。腰問有十數卷書，即《太微黃書》也。仙人郭子華、張季連、趙叔達、山世遠常與之遊處，謝允常師事之。允字道通，歷陽人。幼時為人所掠，賣往東陽。久之告官，被誣陷烏傷。獄將入死，夜有老翕授其符，又有黃衣童子往來，於是得免。晉成帝鹹康中，至襄陽武當山，見戴孟，觀其風骨，即先來獄中授符者乃孟耳。遂執弟子禮，求授道要。後出仕，作歷陽、新豐、西道三縣，所至多神驗，允年七十猶不老，孟則或隱或顯，莫知所之。《真誥》雲:黃衣童子者，即玉珮金噹之官耳。
山世遠，授戴孟先生法，暮外，先讀黃庭內景經一過，乃眠，使人魂魄自製煉。嘗行此二十一年，亦仙矣。是為合萬過，夕得三四過乃佳。世遠得道，為太和真人。
毛伯道、劉道恭、謝稚堅、張兆期，皆後漢時人也。同於王屋山學道四十餘年，共合神丹成。伯道先服即死，次道恭服之又死。稚堅、兆期不敢服，棄藥而歸。未出山，忽見伯道、道恭各乘白鹿在山上，仙人執節以從之。二人悲愕悔謝，道恭授以服袂苓方，二人後亦度世。《真誥》注雲:謝稚堅有三處出，一雲與葛玄相隨，一雲在鹿跡洞中，即是此為詳為是。一人當同姓名爾。
蘇君諱林，字子玄，濮陽曲水人也。少稟異操，獨逸無倫。訪真之志，與日彌篤。嘗負擔至趙，師琴高先生。時年二十一，受煉氣益命之道。琴高初為周康王門下舍人，以內行補精術及丹法，能水遊，時已九百歲，唯不死而已，非飛仙也。後乘赤鯉入水，或出入人問。而林託景丹霄，志不終此，後改師華山仙人仇先生。仇先生者，湯王時木正也，服胎食之法，還神守魂之事，大得其益。先生曰:子真人也，當學真道，我邊不足躡矣。乃致林於涓子。涓子者，真人也。既見之，遂授以真訣。告林日:欲作地上真人，必先服食藥物，除去三屍，殺滅穀蟲。三屍者，一名青古，伐人眼，是故目暗面皺，口臭齒落，由是青古之氣穿鑿泥丸也。二名白姑，伐人五臟，是故心耄氣少，喜忘荒悶，由白姑貫穿六腑之液也。三名血屍，伐人胃管，是故腸輪煩滿，骨枯肉焦，志意不開，所思不固，失食則飢，悲愁感歎，精神昏怠，神爽雜錯，由血屍流噬魂胎之關也。若不去三屍而服藥者，穀食雖斷，蟲猶不死也。徒絕五味，雖勤吐納，亦無益焉。蓋其蟲生而求人不死，不可得也。是故服食不闢於死生，由青古、白姑、血屍三鬼不去所致爾。雖復斷穀，人體重滯，淹淹淡悶。又所悶非真，顛倒翻錯，邪淫不除，由蟲在內搖動五神故也。凡欲求真，當先服制蟲丸。制蟲丸者，一名初神去本丸也。欲作真人，當先服制仙丸。制仙丸者，太上八瓊飛精之丹也。夫求長生不死，仙真之初罔不先服制蟲丸以除屍蟲，建長生之根也。若人腹中有蟲，寧得仙乎？形中饒鬼，安得真乎？其蟲兇惡，速人之死，故當除之。涓子告林曰:我被帝召，上補中黃四司大夫，領北海公，去世無復日也。後林詣涓子寢靜之室，得書一幅，以遺林也。其文曰:五鬥三一大帝所祕，精思二十年，三一相見，授子書矣。但有三一，長生不滅，死復守之乎。能存三一，名刊玉札，屍與三一相見乎。加存洞房為上清公，加知三元為五帝君。後聖金闕帝君所以乘景迅雷，周行十天，實由洞房三元真一之道。吾餌木精三百年，服氣五百年，精思六百年，守三一三百年，守洞房六百年，守玄丹五百年。中問復周遊名山，看望八海，迴翔五嶽，休息洞室。樂林草之垂條，與烏獸而相激。川讀吐精，丘陵蓊鬱，萬物之秀，寒暑之節，弋釣長流，遨遊玄籟，靜心山岫，念真養氣。呼召六丁，玉女見衛；展轉六合，無所羈束。守形思真二千八百餘年，實樂中仙，不求聞達。今卒被召，上補天位，徘徊世澤，惆悵絕氣。吾其去矣，請從此別。子勤劻之，相颶室也。林省書流涕，徬徨拜空，涓師之邇亦絕矣。夫玄丹者，泥丸之神也。其法出太上素靈訣，守三一為地真，守洞房為真人，守玄丹為太微宮也。林謹奉法衛，修行道成，周觀天下，遊捲名山，分形散景，寢息丹陵，賣履市巷，醜形試真。得意而棲，逐化不倫，時人莫能識也。以漢元帝神爵二年三月六日，告弟子周季通曰:我昨被玄洲召為真人，上領太極中候大夫，今與汝別。比明旦，有雲車羽蓋，膠龍駕虎，侍從數千人迎林。林即日登天，冉冉西北而去。良久雲氣覆之，遂絕。林未去之時，先是太極遣使者下拜為中嶽真人，後太上又遣玉郎下拜為五嶽地真人，宮在丹陵也。弟子周季通日；予見先師得道為仙，已三被拜授，乃登昇。蓋洪德高妙，玄韻宿感，靈化虛源，神澄八方。龍昇鳳逐，飛步真門，隱顯津樑，觀試風塵。其道神矣，其法珍矣，非紙札廳意所能述宣，今聊撰其標略爾，所冀將來有道之士以遊目也。
陽生者，住少室西金門山。山有金罌漿，服之得道。
王思真者，不知其得道年代，位為太上侍經仙郎。漢靈帝光和二年己未正月一日，太上老君降於天臺山，命思真披九色之報，出《洞玄》《大洞》等經三十六卷，以授太極左宮仙公葛玄。
王仲都，漢人也。一雲道士，學道於樑山，遇太白真人授以虹丹，能禦寒暑，已二百許年。漢元帝召至京師，試其方術。嘗以嚴冬之月從帝而遊，令仲都單衣乘駟馬車於上林昆明池，環水馳走。帝御狐裘而猶覺寒，仲都貌無變色，背上氣蒸焦焦然。又當盛夏，曝之日中圍以十爐火，口不稱熱，身不流汗。後亦仙去。孫思邈嘗於峨眉山棲真習道，仲都與三五人假為獵夫，過其居試之，因論長生之旨，遂授道思邈而去。
上成公，玄縣人。其初出行，久不還家，後歸語其家人曰:我已得仙。因辭家而去，人見其舉步稍高出虛空中，良久乃沒。後漢時人也。
漢獻帝建安三年，耳圖國獻嗚石鸚，其色如丹，大如燕，常在地中應時而嗚，聲能遠徹。其國聞其嗚，乃殺牲以祠之，當聲處掘，則得此鸚。若天下太平，翔飛頡頑以為佳瑞，亦謂之寶鸚。人聽地中以候晷刻，道士雲:仙人桐君採石，入穴數裏，得丹，石鸚舂碎為藥服，令人有聲氣，後天而死。昊寶鼎元年，四方貢珍怪，有琥珀燕，置之靜室，自於室內嗚翔，此之類也。
劉晨、阮肇，刻縣人也。漢明帝永安十五年，二人往天臺山採藥，迷失道路，糧食乏盡。望山頭有一桃木，共取食之，如覺少健。下山得澗水飲之，並各澡浴。又望見蔓菁菜從山腹出，次又有一杯流出，中有胡麻飯屑。二人相謂曰:去人問不遠矣。因過水，深四尺許，行一裏，又度一山，出大溪，見二女顏容絕妙，世所未有。便喚劉、阮姓名，如有交舊也。喜悅，因語曰:郎等來何晚也。因邀過家，廳綰服飾，無不精華，東西各有狀帳帷幔，七寶瓔珞，非世所有。左右直息青衣，悉皆端正，都無男女。須臾下胡麻飯、山羊脯食之，甚美。又設甘酒，又有數仙客將三五桃至女家，雲:來慶女婿。各出樂器，歌調作樂。日既向暮，仙客各還去。劉、阮就所邀女家止宿，駐留十五日。求還，女答曰:今來此是宿福所招，得至仙館，比之流俗，何有此樂。遂住半年，天氣和適，常如三二月，百烏哀嗚，無不悲思。求歸甚切，女曰:罪根未滅，使令君等如此。更喚諸仙女共作鼓吹，送劉、阮從此山洞口去，不遠至大道。隨其言而得還家鄉，並無相識也。鄉裏怪異，乃驗得七代子孫，傳上祖公入山不出，不知何在。既無親屬，棲泊無所。卻欲還女家，尋當年所往山路，迷莫知其處。至晉武帝太康八年，竟失二公，不知其所之也。
桂陽城武丁有仙道，常在人問，忽謂其弟曰:七月七日織女渡河，諸仙悉還宮。吾已被召，不得停，與爾別矣。弟問:織女何事渡河，兄何時當還？答曰:識女暫詣牽牛，吾去後三千年當還耳。明旦失武丁所在，世人至今猶雲:七月七日織女嫁牽牛雲。
玄都先生者，授《仙人黑玉天地鈴經》，行而得道。
蔡長孺者，蜀郡人。服十精丸，年三百歲，色如少童。
延明子高者，服麋角得仙。
崔野子者，服木以度世。
靈子真者，服桃膠以得仙。
任敦，博昌人也。少在羅浮學道，後居茅山南洞，行鬥步之道及《洞玄五符》，能役召鬼神，隱身分形。居山舍，虎狼不敢觸犯。
敬玄子修行中部之道，存道守三一，常歌曰:遙望崑崙山，下有三頃田；借問田者誰，赤子字元先。土生二靈木，雙關俠兩邊，日月互相照，神路帶中天。採藥三微嶺，飲漱華池泉。遨遊十二樓，偃賽步中原。意欲觀絳宮，正值子丹眠。金樓託玉幾，華蓋與相連。顧見雙使者，博著太行山。長谷何崢嶸，齊城相接鄰。縱我飛龍轡，忽臨無極淵。黃精生泉底，芝草披岐川。我欲將黃精，流丹在眼前。徘徊飲流丹，羽翼奮迅鮮。意猶未策外，子喬提臂肩。所經信自險，所貴得神仙。
帛舉字子高，嘗入山採薪，見二白鵠飛下石上，即成兩仙人。共語雲:頃合陰丹，就河北王母索九劍酒服之，至良。子高聞仙人言，就訪王母者，得九劍酒，還告仙人，乞陰丹服之，即翻然昇虛，治於雲中，掌雲雨之任。魏晉問有帛和，師河北王母未審是此人否。
徐季道少住鵠嗚山，後遇真人謂曰:夫學道，當巾天青，詠《大歷》，蹶《真誥》作路雙白，徊二赤。此太素五神，道之祕事也，其語隱也。《大歷》者，《三皇文》是也，季道修行得道。
趙叔期，不知何許人。學道於王屋山中，時時出民問。聞有卜者在市，叔期往見之。卜者謂叔期曰:欲入天門，調三關，存朱衣，正崑崙。叔期知是神人，因拜扣頭，請其要道。因以一卷書與之，是胎中記。拜受之，後合神丹而昇天。
莊伯微者，漢時人，少好道，不知求道之方，惟以日入時正西北向，閉目握固，想崑崙山。積三十年，後見崑崙山人授以金液方，合服得道。《真誥》雲:想見崑崙山二十一年，後服食入中山學道。猶存此法，當復十許年，後閉目，乃奄見崑崙。存之不止，遂見仙人授以金液之方，遂以得道。
瞿武，後漢人也。七歲絕粒，服黃精紫芝。入峨眉山，天竹一真人授以真訣，乘白龍而去。今蜀州有瞿君祠。
匡俗字子希，少以孝悌著稱。召聘不起，至心學真。遊諸名山，至覆筍山，上有湖，週迴數裏，多生靈草異物，不可識。其傍有石井泉，通湖中。又有石鴉，至春秋時皆能群飛。復有小石筍，中有玉謀，多記山名福地及得道人姓名。後服食得道。
盧耽者，少學道得仙。後復仕為州治中，每時乘空歸家，到曉則反。州嘗元會，期賀，在列，時耽後至。迴翔閣前欲下。次為威儀以篇擲耽，得一隻履墜地，耽由是飛去。
傅先生者，學道於焦山中，精思七年，遇太極真人《真誥》雲太極老君，與以木鑽，使之穿一石盤，厚五尺許，戒雲:石盤穿，仙可得也。於是晝夜鑽之，積四十七年，鑽盡石穿。仙人來日:立志若斯，寧有不得道者。即授以金液還丹，服之度世。《丹臺錄》雲:昇太清為南嶽真人。
黃觀子少好道，家奉佛道，朝朝拜叩，求乞長生。如此積四十九年，後遂服食，入焦山，太極真人以百四十事試之，皆過。遂服金丹，而詠《大洞真經》，今補官為太極左仙卿。
石坦字洪孫，渤海人也。遊趙魏諸名山，得道，能分身，同時請十餘家，各一家有一坦，所言各異。
張巨君者，不知何許人也。許季山得病不愈，清齋祭泰山請命，晝夜所訴。忽有神人來問曰:汝是何人，何事苦告幽冥？天帝使我問汝，可以實對。季山曰:僕是汝南平輿許季山，抱疾三年，不知罪之所在，故到靈山請央死生。神人曰:我是仙人張巨君，吾有易道卜筮，射知汝禍祟所從。季山因再拜請白:幸蒙神仙迂降，願垂告示。巨君為筮卦，遇震之但初九、六二、六三有變，巨君曰:汝是無狀之人，病安得愈乎？季山曰:願為發之。巨君曰:汝曾將客束行，為父執仇，於道殺客，內空井中，大石蓋其上。此人上訴天府，以此病譴汝也。季山曰:實有此罪。巨君曰:何故爾邪？季山曰:父為人搏，恥蒙此以終身。時與客報之，未至，客欲告怨主，所以害之。巨君曰:冥理難欺，汝勤自首，吾還山當為汝請命也。季山漸愈，巨君傳季山筮卦卜，喜於《易》佔，但不得巨君度世之方。
歷世真仙體道通鑑卷之七竟
