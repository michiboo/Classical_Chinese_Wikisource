
干吉者，琅琊人也一雲北海人。先名室，後改名吉。其父祖世有道術，不殺生命，吉精苦有踰於昔人。常遊曲陽流水上，得神書百餘卷，皆赤界白素，青首朱目，號曰太平青領書，時漢成帝河平二年甲午也。蓋吉親授於老君，今道家《太平經》也。其經以甲乙丙丁戊己庚辛壬癸為部，每部一十七卷。一雲吉忽得痼疾，經十餘年，百藥不愈。乃晨焚香，哀告上天，願賜救度。老君感其精誠，乃令仙人帛和為賣藥翁。行市中，授之經，且曰:卿得此書，非但愈疾而已，當得長生，化行天下。吉乃拜受，其疾頓除。老君復降，親授其旨。遂編前經，成一百七十卷。吉得其旨，遂以修身養性，消災治疾，無不驗者。其要曰:夫人之生也，天付之以神，地付之以精，沖和付之以氣。人能保精愛神護氣，內則致身長生，外則致國太平。又曰:人臣之行，當上愛其君。欲其長生，為人子者當念父母，畏其將老，風化其意，使之入道。常為求索奇方殊術，以奉君親。為人弟子者，當念錄師恩。夫人生於父母，成道德於師，得尊榮於君。每念君父師將老，無以復之，或行學，更事賢明，求奇方異法而資益之，此乃應太古上皇最善忠臣孝子順弟子也。人皆為之，則天下太平矣。有心之人，所作皆善，言行精實，心自克責，灑心易行，感動於上。受天施恩，輒言報謝，精專不怠，得致神仙。其方月:吾字十一名為士，丙午丁巳為祖始，四口治事萬物理，子巾用角治其右。潛龍勿用坎為巳，人得見之壽長久。居天地問活而已，治萬百人仙可待。善理病者勿輕給，樂莫樂於長安市。使人壽若西王母，比若四時周反始，九十字策傳方士。蓋神丹奇藥，可以奉君父師者焉。又出科戒祭酒之法以付吉。吉後奉經行道，分佈弟子，置男官女官，廣化人民，四方歸嚮。後孝章皇帝元和二年，老君復降，請責吉曰:吾前授汝道助國扶命，憂念萬兆。而自頃以來，諸男女弟子託吾位號，貪財縱欲，驕倨自大，嫉賢拓才，更相是非，皆不當爾，故來語汝。吉稽首伏地，叩頭百下，曰:唯唯，願太上赦既往之罪，容臣修將來之善。從今日已往，不知當何以救諸男女弟子之譴責？老君曰:汝善聽教，人生雖壽萬年，不持戒律，與老木久石何異？寧一日持戒為道德而死，不忍犯戒而生。持戒者上補天官，屍解昇仙。世人雖為王公，上至帝皇，脫有重罪，無益魂神，可不痛邪？明奉吾戒，以教授之。乃為說一百八十戒。訖，又語吉曰:往古先聖皆從此得道，道本無形，從師得成。道不可廢，師不可輕。吉稽首受命，再拜而謝。吉後寓居會稽，孫策平江東，進襲會稽，見士民皆呼吉為幹郎，事之如神，策招吉為客在軍中，將士多疾病，請吉嚶水輒差。策將兵數萬人，欲迎獻帝，討曹公，使吉佔風色，每有神驗。將士鹹崇仰吉，且先拜吉後朝策。策見將士多在吉所，因怒曰:吾不如幹君邪乃收吉，責數吉曰:天久早，水道不通，君不同人憂，安坐船中作鬼態，束吾將士，敗吾部曲，今當相除。即縛吉暴日中，使請雨。若能感天，今日中大雨則相原，不爾加誅。俄而雲興雨霍，江中漂泛。將士共賀吉，策遂殺之。將士涕泣收葬。明日一往視，俄失其屍。策大愴恨，從此常見吉在其前後。後策尋為許真伏客所傷，照鏡見吉在鏡中，策大驚，因拮鏡大叫，胸創裂而死。混元實錄雲:吉尚周旋人問百餘年，然後仙去。
臣道一曰:《道德經》曰:夫佳兵不祥之器，物或惡之，故有道者不處。干吉祖父慕道，而躬自勤苦有瑜前人，乃致身軍旅之中，而、為孫策所殺。雖曰兵解也，然使干吉退藏於密，積行累功，又安知不證飛昇之品乎？後之學仙者，當以處佳兵為深戒。
宮嵩者，琅都人也。有文才，著書百餘卷。師事如人幹士。漢元帝時，嵩隨吉於曲陽泉上，遇天仙授吉青縑朱字太平經十部，吉行之得道，以付嵩。後上此書，書多論陰陽否泰災青之事，有天道地道人道，雲:治國者用之，可以長生。此其旨也。嵩服雲母，數百歲有童子之色，後出入紛嶼山仙去矣。
王道真，漢時人。得道於鬼谷山東古柏臺，常有白雲出於臺中，遠望如百尺樓。道真常乘此雲，遊戲山頂，暮歸臺中，白雲亦斂入此臺中。即荊州北清溪鬼谷山也。或謂此為臺，非也。
上仙姓王名玄甫，漢代東海人也。師白雲上真得道，一號華陽真人。六月十五月降世，十月十六日上昇，不記是何朝代。後傳道與鍾離覺，即正腸子鍾離權也。所著文辭，隱而不傳世。有詩一章，載混成集，其詩曰:華陽山裹多芝田，華陽山叟復延年。青松巖畔高柯下，白雲堆裹飲飛泉。不寒不熱神蕩蕩，東來西往氣綿綿。三千功行好歸去一休向人問說洞天。大元至元六年正月，褒贈東華紫府少陽帝君。
薊子訓，二百餘年顏色不老。曾抱鄰會嬰兒，誤墮地死，兒家即埋之。子訓自外來，抱兒還之。家恐是鬼，子訓掘視所埋，但泥而已。漢時京師貴人莫不虛心欲見，既到京師，公卿以下候之者，座上常數百人，皆為設酒脯，終日不匱。一日太學諸生詣請子訓，子訓以食時發，日中到，未半日行千餘裏。往二十三處，諸貴人喜，自謂先詣之。明日相問，各言子訓衣服顏色如一，遠近驚異。後因遲去，遂不知所止。初去之日，惟見白雲騰起數十處，行人於長安東霸城見之與一老公共摩娑銅人，相謂曰:適見鑄此，而已近五百歲矣。見者呼之曰:薊先生小住。並行，視若遲徐，而走馬不及出《後漢書》。仙傳雲:薊子訓，齊人，舉孝廉，除郎中，又為都尉，人莫知其有道，所載他事略同。
王喬者，河東人也。漢明帝為尚書郎，出為葉縣令。漢法:畿內長吏，節朔還朝。喬每月朔旦常自縣詣臺朝帝，怪其來數而不見車騎，密令太史伺望之。言其臨至，輒有雙亮從東南飛來，於是候亮，至舉羅張之，得一隻烏焉。乃詔尚方診視，則四年中所賜尚書官屬履也。每當朝時，葉門下鼓不擊自嗚，聞於京師。後天下玉棺於堂前，吏人推排，終不搖動。喬曰:天帝獨召我邪。乃沐浴服飾，寢其中，蓋便立覆。宿昔葬於城東，自成墳。其夕縣中牛皆流汗喘乏，而人無知者。百姓為之立廟，號葉君祠，吏人析禱無不如應。若有違犯，亦便見禍。或雲即古仙人王子喬出《後漢書》，祠後改雙亮觀，屬汝州。
壺公，不知何許人也。常賣藥，懸一壺於肆頭。及市罷，跳入壺中。市人莫之見，惟汝南人費長房於樓上觀之。異焉，因往再拜，奉酒脯。公知長房之意其神也。謂曰:子明日更來。長房一日復詣，與俱入壺中，惟見玉堂華麗，旨酒嘉般盈衍其中。共飲畢而出，公曰:我神仙之人，以過見謫。今當去，能相隨乎？樓下有少酒，與卿為別。長房令十人扛之，猶不舉，翕笑以一指提上。視器如一升許，二人終日飲不盡。長房遂欲求道，而顧家人為憂。爺乃斷一青竹，度與長房身齊，使懸之舍。後家人見之，即長房形也，以為縊死，大小驚號，遂殯葬之。長房立其傍，而莫之見也。於是遂隨從，入深山，踐刻棘，於群虎之中留使獨處，長房不恐。又臥於空室，以朽索懸一千斤石於心上，衆蛇共來噴索且斷，長房亦不移。翕還，撫之曰:子可教也。復使食糞，糞中有三蟲，臭穢特甚。長房意惡之，翁曰:子幾得道，恨於此不成，如何？長房辭歸，翁與一竹杖曰:騎此任所之，則自至矣，可以杖投葛陂中也〈陂今在豫州新建縣〉。又為作一符，曰:以此主地上鬼神。長房垂杖，須臾來歸。自謂去家適經旬日，而已十餘年矣。即以杖投葛陂，觀視則龍也。家人謂其久死，不信之，長房曰:往日所葬，竹杖爾。乃發塚剖棺，杖猶存焉。遂能醫療衆病，鞭笞百鬼，至驅使社公。或在坐獨自患怒，人問其故，曰:吾責鬼魅之犯法者爾。又嘗坐客而使至宛市鮮，須臾還，乃飯。或一日之間，人見其在千里之外者數處焉。後失符，為鬼所殺〈出《後漢書》〉。道傳雲:汝南歲歲常有魅偽作太守章服，詣府門槌鼓者，郡中患之。時魅適來，而逢長房為謁府君，惶懼不得退，便前解衣，扣頭乞活。長房呵之雲:便於中庭正汝故形。即成老鼇，大如車輪，頸長一丈。長房付其一札以劫葛陂君，魅即扣頭流涕，持札植於陂邊，以頸繞之而死。後東海君來謁葛陂君，因淫其夫人，於是長房劫繫之三年，而東海大旱。長房至海上，見其人請雨，乃謂之曰:東海君有罪，吾前繫於葛陂。今出之，使作雨也。於是雨立霪。長房曾與人共行，見一書生黃巾被裘，無鞍騎馬，下而扣頭，長房曰:還他馬，赦汝罪。問其故，長房曰:此狸也，盜社公馬爾。長房又能縮地脈，數千里牽至前，宛然具足。昊均《續齊諧志》雲:汝南桓景從費長房學，長房謂曰:九月九日汝家當有災，急令家人縫絳囊，盛茱萸繫臂上，登高飲菊花酒，此禍乃消。景從其言，舉家登山。夕還，見雞犬一時暴死。今人九月九日登高，蓋本是也。今建寧府有登高山存焉。《丹臺錄》雲:壺公姓謝名元一。又興化軍有壺公山，昔有人遇壺公引至山頂，見官闕樓殿，曰:此壺中日月也。又有壺公廟存焉。一雲蔡州懸壺觀，即費長房舊隱，有懸壺樹。信州靈陽觀，亦云長房竹杖化龍處，未知其故也。
華陀字元化，漢時沛國譙人。通數經，曉養性之術，年且百歲，而猶有壯容j時人以為仙，沛相陳珪舉孝廉，太尉黃瑰闢，皆不就。精於方藥，處劑不過數種，心識分銖，不假稱量，針灸不過數處。若疾結於內，針藥所不能及者，乃令以酒服麻沸散。既醉無所覺，因割破腹背抽割。積聚若在腸胃，則斷截漢洗，除去疾穢而縫合，付以神膏，四五日創愈，一月之問皆平復。廣陵昊普、彭城樊阿，皆從他學，並依準他療，多所全濟。出《後漢書》。
青谷先生者，不知何許人也。常修行九息服氣之道，後合爐火大丹，服之得道。
劉文饒者，弘農劉寬也。少好道，曾舉漢方正，稍遷南陽太守，視民如子，怒不形顏，口不疾言，行陰德拯寒困，萬民悅而附之如父母焉。後為司徒太尉。上賜酒，伏地睡，詔問，故乃答曰:臣任重責大，恆憂心如醉。旦使奴至市買菜，而奴盜用錢飲酒晏，乃還臥於閤內，又不得菜。既醒，乃罵之為死狗。罵畢，即束帶來入。恐奴從後自殺，所以慮之，不覺忽然睡爾，願見哀恕寬。用心仁愛，觸類如此矣。年七十三，一日一遇青谷先生降之於寢室，授其杖解法。去入太華山，行九息服氣。及授以爐火丹方，修之道成。今在洞中作童初府帥上侯，主始學道者。出《真誥》注雲:劉寬字文饒，弘農華陰人。父名崎，順帝時為司徒。寬為人謹厚常行。有人失牛，乃就寬車中認之，寬無言，解駕牛與之，步歸。頃有誌者得牛而送還，慚懼，寬乃謝遣之。桓帝延禧八年為南陽太守，恆用蒲鞭。靈帝嘉平五年為太尉，嘗於御座前被酒睡伏，帝問:太尉醉邪？寬仰答:臣不敢醉，但任重責大，憂心如醉。又嘗有客來詣寬，寬遣奴市酒，遷久大醉而還。客罵為畜產。為辱孰甚，故吾懼其死耳。後封逮卿侯，六百戶。中平二年亡，年六十六，贈車騎將軍，時進謐曰昭討侯。子鬆嗣。案此說復為同異，故詳載之。
臣道一曰:劉文饒仕於漢朝，視民如子，蓋道德之發越於外也。觀其為政，怒不形顏，口不疾言，好行陰德，拯濟寒困，真可為萬世隱朝市而修仙者之標表。大抵積功累行，亦在玆也。《道德經》曰:聖人無常心，以百姓心為心。善者吾善之，不善者吾亦善之，德善。豈非劉文饒之謂乎。
趙威伯，東郡人也。少好道，受業於那鄧張先生。晚在中嶽，授玉佩金鐺經於範丘林，乃是漢樓船將軍衛行道婦也，學道得仙，遂授行抱日月之道，服九靈明鏡之華。得道，來入華陽內，為保命丞。《河圖》雲…昊楚多有得見太平者，語人云:此語不虛，此驗不久。其所存明鏡，非世問常法。又善嘯聲，若衝風之擊長林，衆烏之群嗚。時在天市壇上長嘯呼風，須臾雲翔其上，或冥霧四合，零雨其濛。保命有四丞，威伯主仙籍，並記學道者，並暴雨水靈芝草。
樂長治，東卿司命君鄉裏人也。仕漢桓帝，至中書侍郎。後師中嶽李先生，受步七元法。修之得道，入華陽內為保命丞。
劉根，穎川人。能令見鬼，隱於嵩山。穎川太守杜新聞之，以為妖訛，召至郡。新謂根曰:君有何能，而常惑衆。根曰:僕能令人見鬼。新百:今即試看，若無鬼，汝當見誅。於是根左顧而笑，須臾，新之亡父母悉反縛於伊前，鬼乃責曰:汝為人子，不能光益我，因何累及亡人？仍語新曰:可急謝過於劉先生。新乃泣涕扣頭謝根。俄頃根與鬼俱不見，莫知所之。不日，新亦卒。或雲:劉根常服棗核中仁，百邪疾不復幹，後漢時人。皮日休與毛公泉詩云:劉根昔成道，玆塢四百年。氈氈被其體，號為綠毛仙。因思清泠汲，鑿彼窄嶺巔。五色既煉矣，一勺方鏗然。既用文武火，俄窮雌雄篇。赤盥撲紅霧，日華飛素煙。服之生羽翼，倏爾沖玄天。真隱尚有邇，厥祀將近千。我來討靈勝，到此期終焉。滴若破竇爭，蘚深餘梵圓。澄如玉髓潔，泛若金精鮮。顏色半帶乳，氣味全和鉛。飲之融痞賽，濯之神俱攣。有時飯者觸，倏忽風雷顛。素粳絲不短，越罌腹甚便。汲時月液動，擔處水漿旋。大獻大司諫，置之鈴閣前。清如介潔性，滌此掃蕩權。炙背野人興，亦思侯伯憐。也知飲水苦，願受一缺泉。《南嶽總勝集》雲:劉根先生修大洞帝乙之道，遊宦四方，為政有德。晚歸南嶽之束峰，煉真朝鬥，服氣祭神而玄化。
中山劉偉道，漢時人。學仙在蟠塚山，積十二年。仙人試之，以石重十萬斤，一白髮擊垂之，使偉道外其下。偉道心安體悅，了無憂怖，臥在其下。十二年仙人數試之，無所不至，遂賜神丹，白日昇天。
夏馥字子冶，陳留人也。少好道，常服術和雲母。後入昊山，從赤須先生授煉魂法。又遇桐柏真人，授之黃水雲漿法，行之得道。馥少時被公府闢召，懸闢書於桑樹乃去，其高邁如此。道成，為明晨侍郎。〈《後漢》及《高士傳》並雲:陳留圉人，少為書生，桓帝時舉直言不就。性質直，不同時黨，為閹人所疾，陷於黨錮之限。避難，剪鬚髮變形，逃林濾山中，為人治作。後還家，杜門不出，不與人相見。黨禁未解而亡。〉
范幼沖，遼西人也。曾為漢尚書郎，善解地理。受胎化易形之道，常旦旦存青白赤三氣各如艇，從東方日下直入口中，抱之九十過，自飽便止。行之十年，身中自有三色之氣，遂得神仙。此高元君太素內景法。《真誥》雲:範監者即其人也，昔得為童初。監今在華陽中。
鍾離簡，後漢人。為郎中，與弟權俱入華山三峰得道。後道備，白日昇天。
歷世真仙體道通鑑卷之二十竟
