
孔丘明、駱法通、昊天印、張法樞、謝志空、周仙用、鄒武君、謝幽岔、楊元中、何紫霄輩十三人，當秦之二世，惡聞其亂，因相與交結，浩志罷官，遠訪大道。內三武弁李德受、宋雲刀、唐建威，莫詳氏族爵裏，初至廬山，便欲休息。一夕疾風甚雨，結成一溪，中得石刻，雲神化靈溪，金簡標題真人受旨玉洞潛棲。三人遂留溪，今靈溪觀是也。十人者，孔公家玉筍山西南，昊公家淦江之西。孔曰:江南群玉峰，係第十七洞天，號大秀法樂之天。山秀洞靈，可踵棲返，初志如此，豈得中道而廢。十人結束，前趨群玉。孔曰:洞天之西，奇峰聳秀，必有靈巖憩息朝元。果於東南石壁之前逢一岔穴，壁上有古篆，又雲洞天西門。十公俱是恬退上士，煉神怡氣，殆非一術。一日有素服老人持銅盆，貯小鯉魚十枚，曰:此魚有異，宜善視之。亟於洞天之後穿池以蓄，後人呼為養龍池。何紫霄好遠遊，而多簡慢，衆勉之而不聽。九人知不死可學，而行之愈力。漢景帝時，修煉道備，神降於庵，自稱洞天司命，告九人曰:子等精誠至矣，今北鄧落籍，名鏤南宮。遂傳還丹之祕而去。丹成服之，神又至曰:上帝詔且至，速之送仙臺。以須時偕登，而衆仙已至。肆筵祖餞，頗如君臣之會。酒行畢，清風穆然，雲物駢集，香氣襲人，九龍控馭，鸞鳳前舞。玉帝救遣繡衣－使者、青衣童子，資玉冊十道，霞衣十箱，金丹一合，霓旌羽節，俱至臺上。獨有何紫霄遠遊未回，從辰至已，九真服丹，更衣整駕。相待不至，留玉冊與霞衣一箱，及一素冊在飛仙石上以遺之。仙樂悽清，群仙趣駕，孔真歎曰:仙良仙良，於何之鄉，吾今往矣，子獨奚亡。俄而氣勢漸高，杳不復見。九龍駕，乃當年所養之魚耳。九真於束陽治石臺煉十寶劍，未仙去時，一與仙良佩，一埋送仙臺，餘鎮洞天八門矣。
何紫霄字仙良，或雲姓鄧。九真已飛昇，而仙良方歸，神清飄蕩，泣對煙雲。上飛仙石，受箱與冊。司命真君至曰:真人有違玉詔，不得同昇九真元會，功行未圓，可隱元龜洞。發箱掛衣視素冊，其中有服太清草法，雲可以成地仙，亦言山之東北有洞在平野，此地仙之府可居。仙良已覆其箱於峰頂，俄化為石。後人因以名峰，而狀亦酷似。又放白猿、犬各一，以食仙藥，皆得騰身「而去。仙良餌太清草，行素冊祕法，不浹日己能凌虛。殘山之巨石飛入石洞，所謂地仙。初神遣魚蓄之池，變九龍以騰九真，復視之，池無有矣。獨一魚乍出乍沒，後亦化龍，潛伏岔洞耳。
唐公防一作房，興元府人也。興元有鬥山觀。自平川內聳一山，四面壁立，其上方如鬥底，故號之《開山經》雲:鬥山五穴通崑崙，諸山中有千歲蝦蟆，名肉芝，食之壽千歲。薜蘿杉檜，景象尤奇，上有唐公防飲李八百仙酒全家拔宅之邊。其宅基三畝許，陷為坑，此蓋連地上昇也。一雲公房舉宅昇仙，鸚犬皆去，唯鼠惡其不爭，不將去。鼠自悔，一月三吐，易其腸束，廣微所謂唐鼠是也。有前人題詩云:霞衣欲舉醉陶陶，不覺全家住絳霄，泌宅只知鸚犬在，上天誰信路岐逼。三清寥廓拋塵夢，八景雲霓事早朝。惟有故林蒼相秀，露華煙靄鎖驚颱。又洋州有寒泉山，《漢中記》雲:秦唐公房師事仙人李八百，公房中渴，八百以杖指崖出湧泉。即此山。登之者，必加嚴肅。或誼譁，立有風雷暴起，因此為名。
丁令威者，遼束人也。少隨師學得仙道分身，任意所欲。常鏨歸化為白鶴，集郡城門華表柱，言曰:我是丁令威，去家千載，今來歸，城郭如舊人民非，何不學仙離冢景。遂高飛沖天而去。夫左元放為羊，令威為鶴，斯並一時變化之邇爾，非永為羊鶴也。遼東諸丁譜載，令威漢初學道得仙。
張良，字子房，其先韓人也。秦滅韓，良以家財求客刺秦王，為韓報仇。以五世相韓，故良嘗學禮淮陽，於滄洲得力士，為鐵椎重一百二十斤。秦皇束遊，至博狼音浪沙中，良與客狙於豫切，本作觀，密伺之擊秦皇，誤中副車。秦皇怒，求賊急甚，良乃更姓名，亡匿下那。良嘗問從步遊下那，圯音頤，楚人謂橋日圯上有一老父，衣褐，至良所褐製若裘，直墮其履圯下顏曰:直猶故也，正也，顧謂良曰:孺子下取履。良愕然，．欲歐之。為其老，乃彊忍，下取履，因跪進。父以足受之，良殊大驚，父曰:孺子可教矣，後五日平明與我期此。良因怪，跪曰:諾。五日明，良往，父先在，怒曰:後何也？五日鸚嗚往，父又先在，復怒曰:後何也？後五日夜半往，有頃父亦來，喜曰:當如是。出一編書，曰:讀是則為王者師，後十年興。十三年，孺子見我濟北穀城下，黃石即我矣。遂去不見。旦日視其書，乃《太公兵法》。良因異之，常習誦。居下那為任俠，數以太公兵法說沛公。沛公喜，常用其策，為他人言皆不省視也。良曰:沛公殆天授。遂從，不去。沛公欲擊秦＇燒關軍，良曰:臣聞其將屠者子，賈堅易動以利。願且留壁，益張旗幟諸山上為疑兵，令酈食其持重寶取秦將。秦將欲和，因其解音懈擊之。秦兵敗，遂至鹹陽，秦王子嬰降。沛公入秦宮室帷帳，狗馬重寶，婦女以千數，意欲留君之。樊嗆諫不聽，良曰:秦為無道，故沛公得至此，為天下除殘去賊，宜縞素為質。今始入秦，即安其樂，此所謂助桀為虐。且忠言逆耳利於行，毒藥苦口利於病，願聽嘈言。沛公乃還軍灞上，見羽鴻門語見《漢史．高紀》。沛公為漢王，良因說王燒絕棧道，示天下無還心，固項王意。漢王還定三秦，良遺項羽書曰:漢王失職，欲得關中，如約即止，不敢束。又以齊反書遺羽，曰:齊與趙欲併滅楚。羽以故北擊齊。漢王以良為成信侯，從束擊楚，兵敗而還，下馬踞鞍而問曰:吾欲捐關以束棄之，誰可與共功者顏曰:捐關以束，謂不自有其地，將以與人，令其立功破楚？良曰:九江王布，楚梟將，與項王有隙。彭越與齊王反樑地，此兩人可急使。而漢王之將，獨韓信可囑大事，當一面。即欲捐之，捐之此三人，楚可破也。漢王乃遣隨何說布連彭，卒破楚者，此三人也。良多病，嘗為畫策臣，時時從。漢三年，羽急圍漢王於榮陽，漢王與酈食其謀撓楚權，酈生曰:昔湯伐桀，封其後杞；武王誅紂，封其後宋。今秦滅六國，陛下誠立六國後，皆爭戴陛下德義，願為臣妾。德義已行，南面稱伯，楚必斂衽而朝。漢王曰:善。趣刻印，先生因行佩之。未行，良從外來謁，漢王方食，曰:客有為我計撓楚權者。具以酈生計告良。良曰:請借前箸以籌之見西文一卷，言六國不可者入，誠用此謀，陛下事去矣。漢王報食吐哺，罵曰:堅儒幾敗乃公事。韓信破齊，欲為齊王。漢王怒，良說漢王語在《信傳》。五年，漢王壁固陵，諸侯不至，良說漢王，諸侯皆至語在《高紀》。六年，封功臣，良未嘗有戰岡功，帝曰:運籌帷惺中，庾勝千里外，子房功也。自擇齊三萬戶。良曰:始臣起下那，與上會留，此天以臣授陛下。陛下用臣計，幸而時中，願封留足矣。乃封為留侯，與蕭何等俱封。其餘爭功，未得行封。上居雒陽雲雲見西文一卷，乞西都關中。上即日駕西都關中，良從入關。性多疾，即導引不食穀，閉門不出。歲餘，上欲廢太子，立戚夫人子趙王如意。呂後使建成侯呂澤劫良，曰:君常為上謀臣，今上日欲易太子，君安得高枕而外？良曰:此難以口舌爭也。顧上有不能致者四人，四人年老，皆以上慢侮士，故逃匿山中，義不為漢臣。然上高此四人，固請宜來。來以為客，時從入朝，令上見之，則一助也。於是呂後令呂澤使人奉太子書，卑辭厚禮迎此四人。至十一年，鯨布反，上疾，欲使太子擊之，四人乃說建成侯曰:太子將兵有功，即位不益；無功則從此受禍。諸將皆與上定天下，梟將也，使太子將之，無異使羊將狼。臣聞母愛者子抱，今戚夫人日夜侍御，趙王常居前，明其代太子位必矣。吾何不急請呂後，承間為上泣言:布，天下猛將，善用兵。今諸將皆陛下等夷，乃令太子將此屬，莫肯為用。且布聞之，鼓行而西爾。上雖疾，彊載輜車，外而護之一不敢不盡力。上雖苦，彊為妻子計。後如四人意，上曰:堅子不足遣，乃公自行耳。上自將而束，良疾，彊起見上曰:楚人剽疾，願無與爭鋒。因說上令太子為將軍，監關中兵，上謂子房雖疾，彊傅太子。時叔孫通為太傅，良行少傅，事上從破布。歸，疾益甚，愈欲易太子。良諫不聽，因疾不視事。叔孫通引古以死爭，上陽許之，猶欲易之。及宴，置酒太子侍，四人者從太子，年皆八十有餘，鬢眉皓白，衣冠甚偉。上怪問曰:何為者四人？各言其姓名，上驚曰:吾求公，避逃我，今何從吾兄遊乎？四人曰:陛下輕士善罵，臣等義不辱。今聞太子仁孝，恭敬愛士，天下莫不延頸願為太子死者，故臣等來。上曰:煩公卒調護太子。四人為壽畢，趨去。上目送之，召戚夫人指示曰:我欲易之，彼四人為之輔，羽翼已成，難動搖矣。戚夫人泣涕，上曰:為我楚舞，吾為若楚歌。歌曰:鴻鵠高飛，一舉千里，羽翼已就，橫截四海。橫截四海，又可奈何？雖有增繳，尚安所施。歌數閱，戚夫人獻歡流涕，罷酒。竟不易太子者，良本招四人之力也。良所與從容言天下事甚衆，良乃稱曰:家世相韓，韓滅，不愛萬金之資，為韓報仇。今以三寸舌為帝者師，封萬戶，此布衣之極，於良足矣。願棄人問事，從赤松子遊耳。乃學道，欲輕舉。後六歲薨，鎰文成侯。良始見圯上老父，後十三歲從高帝過濟北，果得穀城山下黃石，取而寶祠之。及良薨，並葬黃石。每上冢伏踐祠黃石，子不疑嗣出《前漢書》。道書雲:良仙去，至八世孫道陵得道飛昇，太上遣良下為詔使焉。
臣道一曰:至人隱則上仙，顯則瑞世，是故獨善其身則誠意正心修身，兼善天下則齊家治國平天下，其道未嘗不兩存，顧所遇窮達隱顯如何爾。張良可謂兩存其道者也。《道德經》曰:修之於身，其德乃真；修之於家，其德乃餘；修之於鄉，其德乃長；修之於國，其德乃豐；修之天下，其德乃溥。此正張良之忠於韓，而成漢之功業也。然神仙雖以功名成就於世，是豈圖富貴以自榮，蓋亦行其志也，故終為逐世之歸焉。經又曰:功成，名遂，身退，天之道。非此之謂乎。
蘇耽，桂陽人也。耽之母李氏，因江中院帛，觸沉木而感孕焉。耽生，有雙鶴飛於庭，自光貫戶牖。及生數歲，寡言語，不為兒戲一雲得仙道，與衆兒俱戲，獵常騎鹿，鹿亦如常。然遇險絕之處，皆能超越。衆兒問曰:何得此鹿騎而異常鹿也？答曰:龍也。少以至孝著稱。年已十四，母方食葷，曰:吾偶思資興攏鮮，患遠不可得也。耽曰:今往市之。乃去，母以為戲言見悅爾。食未竟，耽來鮮于前曰:此資興攏鮮也。母曰:汝最為謹厚，資興攏去此二百餘裏，汝不一時往還，何詐也？耽曰:市鮮時見舅，兒來言致意母，不數日亦來謁母矣。母舉鮮而食，真資興攏鮮也。不數日舅至，具言市中見耽，母亦大神其事一雲母食慾得魚羹，耽出湘州市買，去家一千四百里，俄頃便還。耽叔父為州吏，於市見兒，因書還，家人大驚。耽一日告母:道果已圓，昇舉有日。翱翔雲水之鄉，脫落塵泥之外，命蒂胎根已為我有，琨臺紫府本是各家，陰陽不能陶鑄，天地不能管轄。陵谷遷而此不可遷，日月老而吾不可老。真元一氣，萬古長存。母曰:吾恃爾也，爾去吾何依，何言去乎？耽曰:常聞師曰:一人昇仙，九族受庇，雖過去者亦不為下鬼。今雖去，母之動息皆可知也。乃留一櫃，封鑰甚固。願母毋開，若有所需，告之如所言也一雲。因謂鄉人曰:更後二年，梆人大疫。乃殖橘鑿井，曰:受病但食一橘葉，飲泉水一盞，自愈一雲耽將去時，雲:今年大疫，死者略半，汲此井水飲之，無恙。後果如所言。語已，有五色雲下庭中，簫鼓隱隱而至。耽乃昇雲，泣別母與鄉人，冉冉東南而去。鄉人數百、郡官悉見之，時漢文帝三年也一雲耽道成，一日有數十白鶴降於門，耽遂乘之昇雲漢而去。爾後母凡有乏，檮其櫃，皆如所求。一日母思耽，謂在其中，乃發櫃，了不見物，惟見二鶴凌空而去。蘇仙沖昇之後二年，梆人果大疫，乃取橘泉治病，即時皆愈，所存活者千百人。郡將與僚佐、郡人悉拜祭橘泉之下，常若市焉。不數年，耽母有疾，耽嘗來問疾。不久耽母傾喪，壽百餘歲。朝廷乃命郡守送喪，遂葬蘇山之南。於時猿驚鶴怨，風慘煙昏，愁雲不散，悲雨自泠。山頂聞哀泣，遠聽而近，近聽而遠。郡守率郡僚、郡人詣山慰耽，雖聞仙泣，而不見其形。郡守盧獻可乃曰:不因慰問，無由拜仙，願得一見仙容，以消塵障，非某一身之幸，乃九族之幸也。耽曰:仙凡異道，升沉殊塗，吾不惜令汝見，但恐汝輩福勘，不能盡見吾也。乃曰:吾令汝見吾之半。耽乃出半面一臂示獻可等，郡官見面若真玉，艷而有光，臂亦鉗毛，與日氣相射。郡官再拜跪慰，仙耽曰:山路絕險，遠勞郡官，吾欲造一橋，令汝等安然至家，慎勿回顧也。乃取《玉軸金庭經》一卷，對空擲之，俄成巨橋，若玉虹之架空，欄楣皆金寶為飾。盧獻可率郡官隱隱而陞，不久到郡。惟判官張信臣回顧，墜墮絕澗，為朽木敗葉藉地，不曾損，三日方到郡。耽母之終，山上哭聲服除乃止。後郡守以其事聞於上，封其山為蘇仙山，名其觀為蘇仙觀，郡守以時嚴潔醮祭焉。元結詩云:靈橘無根井有泉，世問如夢又千年。鄉關不見重歸鶴，姓字今為第幾仙。風玲露壇人悄悄，地閑荒徑草綿綿。如何躡得蘇君邇，白日霓旌擁上天。又沈彬味蘇仙山詩云:眼穿林罈見梆州，井裹交連側局揪。味道不來閑處坐，勞生更欲幾時休。蘇仙宅古煙霞老，羲帝墳荒草木愁。千古是非無處問，夕陽西下水束流。宋初，俄有一鶴棲郡齋屋脊，久而不去。郡僚子弟輩聚觀，乃彈之，鶴乃舉足畫屋，若書字焉。梆屋皆以板為瓦也。鶴乃騫翼昇雲而去，郡將乃遣人陞屋，即見所畫字曰:鄉原一別重來，事非甲子，不記陵谷遷移、白骨蔽野、青山舊時，翹足高屋，下見群兒，我是蘇仙，彈我何為？翻身雲外，卻返吾居一雲耽騎白鶴來止郡城東北樓上，人或挾彈彈之，鶴以櫻樓板似漆書雲:城郭雖是人民非，二百甲子一來歸。我是蘇仙，彈我何為。郡將取其板藏之府中，後乃歸之本觀，仙亦不復再來。高宗紹興問，賜蘇仙為沖素普應真人。
司馬季主者，楚人也，卜於長安市。漢文帝時，賈誼、宋忠為大夫，曰:吾聞聖人不在朝廷，或遊塵肆，試往觀之焉。見季主閑坐，弟子侍而誦《陰陽之紀》，二人曰:望先生之狀，聽先生之辭，未嘗見也。尊官高位，賢者舉之，君何行之迂也？季主笑曰:觀大夫類有道術，何言之陋。令蠻夷不服，四時不和，徒越起而言，相引以勢，相延以利，賢者乃可羞爾。夫內無饑寒之累，外無劫奪之憂，處上而人敬，居下而無害，君子之道也。卜之為業，所謂上德不德也。鳳凰不與燕雀為群，公等瑣瑣，不足知長者乎。二人忽爾自失，後相謂曰:道尊者安，勢高者危，卜而不審，不見奪精，為人生計而不審，身無所處。其後宋忠抵罪，賈誼感鵬，不逃季主之鑒。季主入委羽山大有宮中，師西靈子都西靈子都者，太玄仙女也，受石精金光藏景化形之道。臨去之際，枕席以代形，粗如其真身，家人葬之於蜀盤山之南。諸葛亮為其碑讚雲:玄漠大寂，渾合陰陽，天地交浮，萬品滋彰。先生理著，分別柔剛，鬼神以觀，六度顯明。季主得道後，常讀玉經，服明丹之華，抱扶晨之輝，顏如少女，鬚三尺，黑如墨。有子二人，男名法育，女名濟華，乃俱在委羽山，並讀三十九章。
歷世真仙體道通鑑卷之十一竟
