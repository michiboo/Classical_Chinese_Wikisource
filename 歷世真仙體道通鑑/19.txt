
真人王長，不知何所人也，從張正一真人學。真人往雲錦山，散群弟子，惟王長習天文，通黃老，留侍左右。長遂負書行歌，同真人往雲錦山，日侍真人。服丹戰鬼，積行累功，後於渠亭山，真人一日指長曰:惟爾累世種善，宿有仙骨，可與成就矣。遂盡得真人九鼎之要，白日飛昇。
真人趙昇號鹿堂子，不知何所人也。始，張正一真人在蜀，昇不遠千里而來，願執弟子禮。真人試以難者七事，而昇終始如一。第七試因取桃，同王長投谷中，見真人坐瓊林寶帳，遂拜授神丹寶經。後事真人功行滿備，白日昇天。
臣道一曰:趙昇不遠千里而求師，守一誠而不變，志於道，亡其身，忍辱含垢，堅節礪操，卒能得明師之旨，授參道德之玄微，積行累功，煉形輕舉。觀其志、其與傳先生之穿盤石不殊。後之學仙者，真可為軌範也。道德經曰:強行者有志。其斯之謂夫。
嗣師張衡字靈真，張正一真人長子也一雲字子平，頗精元象，學道。繼出，仕漢為隴西刺史，遷侍中。少博學，隱居不仕，有大名於天下。時帝聞其有道，徵為黃門侍郎，不就。不關世務，吐納不食。於漢靈帝光和二年己未正月二十三日，以真人之法付子。師與妻盧氏得道陽平山，白日飛昇。
系師張魯字公期漢書載字公旗，嗣師長子也。．好道，守真人之法。仕漢，歷典農校尉、安民中郎將、漢中南鄭二郡太守。後隱身學道，以符法治病，致米一斗，疾苦立愈。久之，積米鉅萬。魏王聞之，遣使統兵來討。弟子告師，師曰:慎勿為懼。遂同弟子登嶺而望，見兵馬四合，師以手版畫地成河，怒濤洶湧，下臨不測，兵不得度。使者復統水師至岸，師又以手版畫其河中，輒出一峰，高千餘丈，兵不能進。使者回，具述其事一雲:建安中，曹操擅權，將不利於漢室，魯憤力不能討操，遂擁兵據守。後王建伯蜀，封魯為扶義公，正以此也。魏王遣使追謝，資印綬拜為樑益二州刺史、鎮南將軍，封聞中侯，食邑三萬戶。師固辭不受，謂使者曰:吾修道之士，世慕沖舉。今裂地之封，非所願也，請還印綬，無復再來。後修煉，白日乘龍昇天一雲魯於太白南峰解化，葬在褒城縣南。後姜維屯軍蜀西山，與魯相見，在天霧中，良久失之。師有弟二人，長日衛，次日傀。衛歷招義將軍，好道，於嘉陵飛昇。傀歷南郡太守，棄官學道，久之，白日飛昇。
張滋《漢書》名富字元微，系師長子也。闢丞相緣，給事黃門侍郎，歷漢中太守，封昌亭侯。久之，得道屍解而去。四弟，曰永，日盛，日溢，曰巨。永字齡宗，歷奉車都尉議郎，封樓亭侯，得道屍解。盛字元宗，歷奉車都尉、散騎侍郎，封都亭侯。嘗喟然歎曰:吾先世教法，常以長子傳授，而諸兄皆不娶，可使至此遂無傳乎？西晉永嘉中，夜望大江之束有瑞氣徹天，謂其妻曰:是可成吾丹矣。乃棄官南遊，至鄱陽郡望之，曰:近矣。即山行五日，至一處山嶺，秀麗登無，喜曰:吾得之矣。山頂有真人丹穴井鼇存焉，乃昔日煉丹修養之地，遂就其井穴左右結廬。居一年，盧氏來尋之，遂與同居此山，得一子一雲盧氏攙一子自蜀來，處之山下，居九年，丹成，一日屍解而去，人呼其為龍虎。子孫多居山之東北。溢字立宗，仕歷牙門．將軍、駙馬都尉、討寇將軍、漢中南鄭太守、聞中侯。久之，得道屍解。巨字儒宗，仕歷侍御史、安南正參義陽太守。久之，得道屍解。一雲第四弟盛，第五弟溢，第六弟巨，第七弟夢得字文宗，歷諫議大夫。宗正得道屍解。今臨貿白霞觀有大寵山。寵山，世傳天師四代孫煉丹得道處。宋朝陶弼有詩云，羽客朝元地，遺壇古樹中。煉成丹寵在，騎去鶴巢空。印篆從天賜，符書與道通。當時真一氣，鬆桂夜來風。
張昭成字道融，盛之長子也。學道不懈，每端坐室中，出神數百里外，能馴虎豹。年一百十九歲卒，而屍溫溫如生。既葬，塚上生菌數千。一日，居人見鶴穿墓而出，有彩雲盛之。後開墓視之，唯冠履在焉。一雲晉初得道，至成帝鹹康年中仙去。
張椒字德馨，道融長子也。得真人治鬼之法，以真人所授諸階祕錄傳度世人。晉帝累徵不起。得道，百餘歲，告別門弟子，道然而化。
張仲回字德昌，德馨之長子也。傳授父法，能闢穀，日行數百里。後入蜀山不歸，不知所終。
張迥字彥超，德昌之長子也。幼年得道，美豐姿，善裁鑒，日列真人諸階品錄，於爭室中嚴奉，六時香火，終身無息。治病驅邪，無不安愈，世人仰之。年九十而卒一雲齊太祖召赴闕。
張符字德信，彥超之長子。好道，傳守真人之法，年九十二歲而卒。
張子祥字鱗伯，德信之長子。博覽諸經，究探今古。襲儒衣冠，仕隋，歷洛陽尉。未幾棄官，與妻子退隱龍虎山一雲嘗自歎曰:隋雖混一海內，亂將不久。遂羅，不復仕。從學者數百人，志在修養，顏容益少，常若二十歲人。能吐腹中丹，置掌中骯弄，或夜投器中，光芒穿屋，乃復吞之。久之得道，，年一百二歲一雲百二十歲而卒。舉棺甚輕，葬之夕，墓忽有穴。其塚開，視所存，唯衣服爾。
張通一雲下字犯宋朝口諱字仲達，鱗伯之長子。傳守真人之法，常閉戶不出四十年，妻子非時不見。久之得道，年九十七歲而卒。經數月入棺，屍竟不壤。通高順皆犯祖名，未詳其故。
張仲常字德潤，仲達之長子。通覽儒書，亦有神異。唐高宗召至闕，潛歸，歎曰:吾幾落世網。學道於家，傳守真人之法，能分形變化，嘗推甕於室中，與妻茹葷飲酒，夜醉於甕傍，吐其中，經日不壞。年九十八歲卒。一雲日埋甕於室中，對妻子茹葷飲酒，夜發甕，皆在甕中，經日不壤。
張光字德昭，德潤之長子，少傳授真人之法，久之棄妻，與次子悟入山修行二十餘載，乃出見其妻，又同處五年。後終於家，年一百二歲。而悟亦能闢穀。
張慈正字子明，德昭之長子。博學群書，最精於易，從學者百餘人。久之，學道隱山，與妻子不相見。傳守真人之法，歲以三元傳度諸階祕錄，四方歸之。所積法信，備荒歲以助貧乏之士，亦能，煆煉黃白之法。百餘歲卒於山中，空中有仙樂隱隱焉。一雲能以藥點瓦為金銀，鍛成器，投水中，火過而復為瓦。
張高字士龍一雲字士隆；後避唐玄宗諱改士龍，子明長子也。學道守真人之法，飲酒至一石而不醉。唐明皇召見於京師，置壇受錄，降賜金帛，仍免租稅，冊封漢祖天師之號。肅宗降香建醮，親灑宸翰以贊天師。貞元中，降供養。供養金鍍銀香爐、香合、徘羅梢金帕及黃複器物。年九十一歲卒家。
張應韶字治鳳，士龍之長子。博學經典，後隱山中闢穀，能百日不食。與妻子躬耕，能吹鐵笛，數裏外聞之。一日告其子曰:吾世傳真人之教，功及於人多矣。吾今垂年，汝當傳守。言訖，兀然端坐，暝目而化，年九十九。
張順字仲孚一雲中孚，治鳳之長子。少事母孝，曰:不孝不忠而欲學道求仙，是猶捨舟楫而涉大川也。仕為本縣貴水尉，後棄官並妻子，結茅以居。年八十七歲，童顏皓齒，不疾而化。
張士元字仲良，仲孚之長子。少博習群書，年四十餘始學道。習夜坐，久之能通臂上下，出入如飛。以符法傳人、治病，能種桃李，頃刻而實。時君聞其有道，屢以美官徵之，固辭不起。終於家，年九十二。
張修字德真，仲良之長子。為人質樸，常衣布素，不喜華飾。與妻耕於野，不與鄉人交通。歲以符法傳人、治病，應時而驗。所得法信，皆施貧士，甘於寂寞，無所貪慕。先二年，自營墳郭，曰:吾二年當去。至期乃沐浴更衣，端坐而化，時年八十五歲。《靈驗記》雲:劉遷者，江西大賈。詣十九世天師傳授都功法線，明年卒於金陵，兩夕而蘇，雲:冥官所追，忽有金光自天而下，黃衣使者乘空而至，執素簡讀曰:劉遷身佩正一線，名在上天，非地司所籍。大限既足，可延三十年。由是披褐修道，入龍虎山師奉天師焉。
張諶字子堅，德真之長子。博學，為當時通儒，攻草隸。晚年好道，能闢穀一雲唐文宗召見，賜官不受而歸。懿宗鹹通中，降金建醮。一日三飲，大醉而化，年一百餘歲。
張秉一一雲彥恭字溫甫，子堅之長子。母初夢金一作巨龜入腹，覺而有孕。少年學道，能洞窺牆壁外。嘗累千金，遇兇年市穀救施貧乏。年九十二歲，一日語妻曰:吾死後地震則斂而葬之。言訖，乃正坐執簡而化。七日果地震，乃斂而葬焉，體尚溫而不壞。
張善字元長，溫甫之長子。幼不茹葷，長好道，遊歷名山大川，二十年方還。即不出戶，深有內養。年八十七歲而終一雲八十一。
張季文字仲歸。元長之子。歲以諸階祕線傳度弟子之能修行者，用符水治病立愈。年八十七歲而卒。
張正隨字寶神，仲歸長子也。為人質直淳樸，不與俗人交，遇諸途，則趨而避之。歲以傳度法信救施貧乏，雖家貧而不顧。年八十七歲而終，追封真靜先生。
張乾曜，寶神之長子也。好道，守掌真人之教法《會要》雲:大中祥符八年，召信州道士張乾曜，於京師上清宮置壇，傳錄度人。宋仁宗聞其有道，天聖八年五月召赴闕，賜澄素先生之號。上問以飛昇之事，沉吟久之，對曰:此非可以輔政教也。上嘉之。又問幾子，對以長子傳道，次業儒。遂以次子見素為將，作監主簿，見素雖仕，而志尤慕道，以衛尉寺丞休官，隱居鄱陽束湖，至今子孫家焉。
張嗣宗，澄素先生之長子。襲真人之教，傳度祕錄。得吐納之法，年七十容貌如童孩，年八十一歲而卒。封虛白先生。《會要》雲:至和三年八月，賜號沖靜先生。
張象中字拱辰，虛白先生之長子。七歲賜紫，承襲。一雲年十三，穎慧非常，博通經史，尤有道衛。宋仁宗召見，賜坐，諮問道法甚妙，特賜紫衣，親灑宸翰以鎮福庭，復賜束帛金器。自後朝廷寵責薦至師承襲真人之教，終身不怠。
張敦復字延之，拱辰長子。少儒服，有聲場屋，後以嫡子承正一二十八世，丕闡祖風，四方宗之。年五十三而卒，追封葆光先生。
張景端字子仁，乃二十四代之後，名迪，第五子也。好道，承襲真人之教。年三十一歲一雲五十二歲卒，追封葆真先生。
張繼先字遵正，乃二十六代之後。宣教郎、臨川知縣，名處仁，字德玄，第二子也。九歲承襲真人之教。宋徽宗崇寧以來，凡四召至闕，賜號虛靜先生，視秩中散大夫。初，神宗以真人印文陽平治都功印凡六字用崑玉刻之，藏於三清儲祥宮法從庫，將以界有道者。至是，以賜繼先。已而進封真人為正一靜應顯佑真君，仍詔有司就國之束建下院以居之，賜額日崇道。又賜縉錢，修龍虎山上清宮，撥步口莊五萬以飯其衆，改賜上清正一宮額，追封其祖及父先生號，度其祖母陳氏、馮氏，妹葆真皆為道士，建真觀以居之。復用澄素先生例，官其兄紹先假將仕郎，恩責甚厚。先生志在沖淡，引辭以歸。嘗作靜通庵於上清宮後，為心齋坐忘之所，又因祖師雲錦山龍虎丹竈而修煉焉。瑞彩祥光，昭一耀山谷，有降祥堂、濯鼎池，遺邇猶存。後著心說及大道歌，以貽於世。丁未，年三十六歲，欽宗詔赴闕，至泗州解化。己酉年冬，赴杭州薜門下生日齋。是年大盜入境，先生預告衆而去。至今道倡往還，多見在羅浮、西蜀，隱顯不定雲。一雲戊申六月，先生與河東張統制自京師回，至泗州吁貽織舟稅亭，小不快，飲湯一杯，便化去，身如蠟色。延昌觀道士請屍安葬，稅官不從，葉葬於官地，張侯實主其事。後張得旨取劉文口起，具言儀真會信州張久中敦武道其事，久中雲:是時天師來死於此江，口有仙墓存焉。未幾，有人自歸州來，附天師謝張侯書，乃知不死。復有人見在惠州羅浮者。
張時修字朝英，虛白先生之後也。素習儒術，累舉不第，乃恬然靜退，志慕修煉。以虛靜不娶無嗣，衆推承襲。年六十一歲，於龍虎故居解化。
張守真字遵一，朝英長子也。母昊氏，嘗夢界以仙果，曰:汝食之，生子當主陽平治都功印。生而純素守靜，長而寡慾。宋紹興十年庚申，承襲世教。每歲三元傳度，四方輻奏，除邪誠毒，道化盛行。二十九年二月七日，高宗賜號正應先生。孝宗乾道六年十月十三日，高宗召命。十一月十三日，詔赴德壽宮，館於養魚莊。越三日引見，賜坐，諮訪道法，甚款。十九日，孝宗召見，賜坐，賜金錫齋，退就館舍，錫責頻蕃。十二月十九日，高宗命醮月臺，所檮有異應。越明年，復召見。以上清三洞諸品寶錄，流傳寢久，乃錫金委道錄院鏝木成書，就延祥觀傳度，且命以其版歸，及賜象簡景震劍並手書陰符經以界之。先生既歸林下，鯈然自得，不以世俗介意。每雲:嘗收兄虛靜先生書，有川蜀之約，吾將往遊焉。於淳熙三年十月三十日，無疾羽解。
張伯璟字德瑩，正應先生長子也。儀冠軒偉，豐玉枕，美鬚髯，人皆謂有正一之風。宋孝宗乾道中，侍正應先生赴召，高宗賜坐賜齋，御筆更名景淵。又見南內，宣演道法，甚嘉納焉。越月，高宗命正應大醮月臺，正應以景淵隸其事，每獲殊應，上加錫責併賜象簡以歸。遂掌三元之教符錄，受者尤盛。初，皇子魏王鎮明州，以玉壇召師，相得尤厚。一日遣人薦來邀近，忽謂其徒曰:人問之寵雖至，然吾自有仙期，不可爽矣。遂隱幾而化。
張慶先字紹祖，德瑩嫡子也。慶先未生時，德瑩嘗鞠幼弟嗣先為子，既而攝祖教。慶先降世，天姿閑雅，賦性簡默，蓋如列子之居鄭圃，時人無知者。久而聲名方馨，神異煥發，道俗宗嚮，不謀同辭曰:真正一先生之裔也。遂嗚於有司，以宋寧宗嘉泰元年辛酉五月正，襲三十四代之位。三元傳錄，奉香火者雲至。師常以真純自守，儉素居家，慈仁接物。見貧乏寒棲之士，尤加惻隱而蜩濟之。無他嗜好，惟喜飲，而不為酒困。至嘉定二年下元開壇，越七日，有銻袍幅巾之士，神風偉岸，類有道者。衆莫請其所從來，師一見之，開樽下榻，如平生歡。既別，猶附耳語，移時乃去。師自是焚香絕粒，不交人事。家人意其蟬蛻有日，請遺法訣，閥而不言。至是月二十九日晨興，盥櫛如平時，偷然宴坐而逝。
張可大字子賢，乃正應先生第二子，伯璃之孫，仁靜先生天麟之次子也。初，景淵羽化時，伯璃嘗攝三十四代事。至慶先羽化，嫡子成大幼，天麟復攝行三十五代教法，嘗被宋寧宗召，賜號仁靜先生。未幾，成大早化，遂以可大為慶先後。理宗紹定三年，仁靜仙去，可大年方十三，正承三十五代之教。豐神秀異，性識不凡。四方參受法錄者，動數萬計，道化盛行。端平三年，奉聖旨賜錢，重刊先朝元賜錄板。嘉熙二年，加封正一靜應顯佑真君。助法、嗚山、玉泉、龍井之神，鹹加封焉。三年四月，奉聖旨召赴行都，退潮檮雨、禳蝗保邊，鹹有感格。七月，召見，賜坐賜齋，賜號觀妙先生。褒嘉甚至，錫責便蕃，仍賜錢重興先朝元賜真懿觀，俾為母子同居之地，錫以土田，免其租賦。御書觀額及真風之殿、紫微之閣以賜，又賜扇一握，親灑宸翰曰:神與道而為一，天與人而相連，苟精守以專密，必駕景而凌姻。先生又為助法、嗚山、玉泉、龍井之神請於朝，鹹加封爵。自是簡眷愈隆，時有宣賜，降香建醮無虛歲，每檮輒應。至寶祐二年，復奉聖旨，召赴行在，住持龍翔宮。以親老故辭，準劫，提舉三山符錄兼御前諸宮觀教門公事、主領龍翔宮事，至今遙領。自是既得請，有逍遙物外之志。景定三年，乃以教法授次子宗演，具表奏聞。至四月初十日羽解，上與東宮各有賜賻。至座劍，宣賜尤厚。丞相江萬里為撰碑銘。
歷世真仙體道通鑑卷之十九竟
