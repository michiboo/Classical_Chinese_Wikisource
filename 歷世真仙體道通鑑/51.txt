
張虛白字致祥，鄧州南陽人也，隸道士籍於太一宮。身長六尺，美鬚髯。性靜重，通太一六壬術。留心丹竈，遇異人得妙訣，自言前身乃武陵張白先生，其徒推武陵屍解年月及虛白誕生之時，若合符節。武陵平生好酒，有詩云:武陵溪畔崔家酒，地上應無天上有。南來道士飲一斗，醉臥白雲深洞口。虛白亦善飲。宋徽宗知其道行過人，每召見，必飲數魷，雖醉益恭。上愛之，俾管轄龍德太一宮。宮中增飾四堂，日洪道、真學、會賓、隱真。又創諸庵，如超然、致道、運機，與十餘小軒，皆宸翰榜之。悉橫牌絹面，綠以古錦，幽邃華麗，甲於諸宮。雖被眷甚久，未嘗少自矜耀。凡恩責無虛日。一日，快行六人異三朱函以賜，啟封，皆麩金。拜受之際，無喜色，曰:此朝廷物，非道流所可用也。但藏之而已。宣和末，夏大雷雨，宣和殿角枝三龍騰躍而去。上驚，召虛白問曰:得非怪耶？虛白曰:願陛下修德以禳之。虛白少學醫，病者求治，多立愈。上既內禪，欽宗召見，待遇尤厚。凡御前所印經典，及三亭所積符藥，盡賜之，車載數日不絕。金人犯闕，聞其名，搜訪甚急。初得之，肩輿至南薰門，諸番爭肩輿以行，悉以神仙事之，既陷虜四年，金人再至睢揚，遊騎入城，天慶觀道士皆奔走，金人止之曰:汝輩多異人，無敢傷也。因問道衆識張虛白先生否，昨至吾境，忽一日褊謂諸酋領曰:某年月日吾當化去，汝俗行釋氏荼毗法，道家忌之，幸得棺柩座深土中。至期果化。虛白自遭遇，官至太虛大夫沖和殿侍宸金門羽客。出入禁中，以玉牌為號，侍宸之名九人，林靈薑、王允誠、徐知常、董南運、李得柔、王沖道、邵若愚、王文卿。金門羽客惟林靈薑、王允誠、虛白三人而已。居龍德太一宮凡十年，非宣召不出。有就見者，必聞，衆賓禮見於堂上，未嘗到權貴人門下。侍上前終日論道，無一言及時事，或問之，曰:朝廷事有宰相在，非臣等所知也。
先生劉卞功，濱州人也，自少好道。家居，有老父過其門曰:善補鐵。先生曰:我一鬲敗，能補否？老父曰:人破尚能補，屍鬲乎？先生知其非常人，遽再拜，老父因以丹餌之。自是盡棄世事，穿窟室以居。人慾見者，由竇中入，然未有真契者也。宋徽宗三遣使召之，堅外不應詔。徽宗益欽重之，賜號高尚先生。先生於書無所不通，而初未嘗苦學也。與人談，必中庸要道，大槃雲:清靜無為，不以外物累心，則神全而守固，蜂躉不能毒，寒暑不能侵。世之人若之何以嗜慾害身，以貨財害子孫，以政事害人，以學術害天下。後世致忘其壽命之宗，終不覺悟。曷若吾上下與天地同流，獨不快於心哉。欽宗靖康初，先生始去其鄉，遊巴蜀，浮江浙，窺衡湘，蓋有意於接物矣。在蜀得二士，日鄧、曰柴，自是常從之。先生至昊，又得桐廬李季次仲，授以方書。次仲行之甚篤，道亦成。先生嘗以告鍾離先生求援度次仲，雲:鼻通三劍，腦煉九丹。次仲妻故盲，先生過，次仲唾手拭之，乃復明。嘗與次仲約明年春赴茅山鶴會，次仲如期往，有鶴數百，飛集山上，而物色先生，不見，獨部、柴二士在焉。從而問之，則望衆中一人神宇軒舉者曰:先生也。次仲曰:何與昔異乎？方士曰:先生已換骨矣。出一經骨示次仲，次仲至今藏之。山有華陽洞，石若屏者，曲折數重，其下陂池不測。先生因與入，曰:吾自此從黃真人遊羅浮矣。遂不出。或雲今在蜀之青城山，人不得而見之也。
劉元道字景初，開封府人。世武弁，獨元道慕莊老。幼投道士李居演出家，服黃冠。性簡淳靜厚，犯而不較。喜讀書，道藏之外，九經子史，歷歷成誦。每接賓友，似不能言者，以事扣之，其應如響。宋徽宗初興道教，詔天下搜訪道家遺書，就書藝局令道士校定，元道首與玆選。自是稍遷簽書道錄院事，以至左右街道錄，無不遍歷，官至太虛大夫藥珠殿校籍，繩校之外，未嘗更革一事以動人，士大夫多以此喜之。凡赴內道場，或宣至便殿論道，賜予甚厚。獨元道所得，隨即散之。一日，林靈薑以下道官數人侍上側，上出寶貨，使各隨所欲而取之，元道獨取銅器香奩而已。金人犯闕，多貪金幣。道流平日所得，官悉搜檢，問有抵刑獄者。惟元道，官知其實無，亦不問也。性雅不喜釋氏，金人犯順之後，有溺於浮屠者，問雲:主上好道如此，宜承曩既，今乃爾，何也？元道答曰:樑武捨身為僧奴，鑄兵器為道具，竟不免侯景所迫，是亦事佛所致耶？或者唯唯而退。元道後隱去民問，時有見之者。
道錄董南運，字宣明。道行高潔，其徒素所推伏。金人犯闕前一年，忽雲:吾夢仙童資黃書召我為炎峰主者。翌日，無疾羽化，壽七十餘，顏貌如四五十歲人。
道士王秉文字彥衡，隸籍於廬山太平興國宮。成道後遊京師，時朝廷方建神霄萬壽宮，賜紫衣，命充典客。忽有方士來訪，見幾問有周易，就布等數雲:此地當有兵厄，子非數中人，宜避之。因授以存三守一之要，黃帝和扁之訣，遂辭職還山。宋高宗建炎四年，本宮燬於賊兵。次年寇退，慕有任其責者，王乃領副職於灰燼之餘。經營數載，金碧像煥然一新。遂謝宮事，杜門燕居三十餘年，即其居日三一堂，因號三一先生。日閱道藏，究竟祕訣，留心醫藥，此外無他嗜好。至孝宗乾道二年上元夜，夢神人告曰:上帝命汝主華大滌洞，賜汝返魂丹一粒，復汝精神，還汝元氣，當以神光白馬諸司官吏迎送入洞。言訖覺悟。翌旦語諸徒曰:塵世不足住，吾將往矣。因取所著聖治顯驗集十四卷，西山真君籤解一部，十全脈訣一部，朝斗紫庭祕訣一卷，授與徒孫秦致祥等。至二月朔旦，沐浴更衣，凝然而逝。本州太守康敷文以文祭之，見太平興國宮事實。
道士劉烈號虛穀子，初生時母感異夢，長而有超卓之才。肄業於廬山太平興國宮，交遊不雜，王公大人嘆其貌有太古淳風，必異日之道器也。宋高宗紹興六年，創草庵扁日真一。每日端然檢闆道藏經史，一覽隨記。士大夫願納交焉，如晦庵朱文公與談易，論還丹之旨，留詩云:細讀還丹一百篇，先生信筆亦多言。元機饅向經書覓，至理端於目睫存。二馬果能為我馭，五芽應自長家園。明朝駕鶴登山去，此話更從誰與論。張於胡孝祥一見贈詩云:福地中藏小洞天，洞天幽處煉神仙。個中得趣惟虛谷，火候參同妙自然。羅樞密點、王參政炎曹、兩府勛風鳳溪頤、嶽吏部甫諸名公，皆往來談易，酬倡吟詠。至孝宗隆興元年，註解周易正經及六壬總括機要一部。詣京投進，蒙宣見，問道賜宴。後居山十載，至乾道九年六月，不食四十餘日，惟飲玲水。至七月十四日，將親書登真隱訣二十五卷，並上經九卷，送入本宮藏史。次日中元節，親筆留詩頌，有雲:虛穀子玆欲遺形棄世，掃邊人問，趨煙霞廣莫之鄉，與道冥一焉。十六夜步月登廬山青牛洞絕頂，端坐而化。有還丹百篇，雜著詩文，周易解義及歷代君臣括要圖，並行於世。
藍喬字子升，循州龍川人。母陳氏，無子，禱於羅浮山而孕。及期，夢仙鶴集其居，是夕生喬，室中有異光。年十二，已能為詩章，有相者謂陳曰:爾子有奇骨，仕宦當至將相，學道必為神仙。喬曰:將相不足為，乃所願則輕舉爾。自是求道書讀之，患獨學無友，因辭母，之江淮，抵京師。七年而歸，語母曰:兄本飄然江湖，所以復反者，念母故也。瓢中出丹一粒餽焉，曰:服之可長年無疾。留歲餘，復有所往，以黃金數斤遺母曰:真氣噓冶所成，母寶用之，兒不歸矣。潮人昊子野遇之於京師，方大暑，同登汴橋買瓜，喬曰:塵埃污吾瓜，當於水中瞰爾。自擲於河。昊注月以視，時時有瓜皮浮出水面，齡邇儼然。至夜不出，昊往候其邸，則已酣寢，鼻問氣如雷，徐開目雲:波中待子食瓜，久之不至，何也？昊始知喬已得道，再拜愧謝，遂與執爨。後遊洛陽，布衣百結，每入酒肆，輒飲數斗。能置紙百幅於足下，令人片片拽之，無一破者。蓋身輕乃爾。語人曰:吾羅浮仙人也，由此昇天矣。一日貨藥郊外，復置紙足底，令觀者取之。紙盡足浮？風雲偷脩，躡而上昇。仙鶴成群自南來，起望之隱然。歷歷聞空中笙簫之音，猶長誦李太白詩云:下窺夫子不可及，矯首相思空斷腸。母壽九十七而終。葬之日，樵牧者聞墟墓問哭聲，識者知其來去雲。英州人鄭總作傳。
昊興之東林沈東老，能釀八仙白酒。一日有客自號回道人，長揖於門曰:知公白酒新熟，遠來相訪，願求一醉。宋神宗熙寧元年八月十九日也。公見其風骨秀偉，堂然起迎。徐觀其碧眼，有光。與之語，其聲清圓，於古今治亂，老莊浮屠之理，無所不通，知其非塵埃中人也。因出酒器十數，於席問，公曰:聞道人善飲，欲以鼎先為壽，如何？道人曰:飲器中惟鐘鼎為大，屈卮螺杯次之，而梨花蕉葉最小，請戒侍人，次第連斟，當為公自小至大以飲之，笑曰:有如顧愷之食蔗，漸入佳境也。又約周而復始，常易器，滿斟於前，笑曰:所謂杯中酒不空也。酒至前即盡飲，更相酬勸。道人因命東老鼓琴，乃浩歌而和之。又嘗圍棋以相娛，止弈數子，輒拂去，笑曰:柢恐棋終爛斧柯。道人自日中至暮，已飲數斗，無酒色。是夕月微明，秋暑未退，蚊虻尚多，侍人秉燭驅拂，偶滅一燭。道人乃命取竹枝，以餘酒嚶之，插於遠壁，須臾蚊納盡趨壁問。所飲之地，灑然無有。東老欲有所叩，請學驅蚊之法。道人曰:且飲，小術烏足道哉。聞公自能黃白之術，未嘗妄用，且篤於孝義，又多陰功，此予今自所以來，尋訪而將以發之也。東老因叩長生輕舉之衛，道人曰:以四大假合之身，未可離形而頓去，惟死生去住為大事，死知所住則神生於彼矣。東老攝衣起謝有以諭之，道人曰:此古今所謂最上極則處也。此去五年，復遇。今日公當化去，然公之所鍾愛者，子偕也，治命時不得見之。當此之際，公亦先期而知，謹勿動念，恐喪失公之真性，東老頷而悟之。飲將達旦，則瓷中所釀，止留糟粕而無飲瀝矣。道人曰:久不留浙中，今日為公而來，當留詩以贈。因擘席上榴皮，畫字題於庵壁，其色微黃，漸加黑。詩云:西鄰已富憂不足，東老雖貧樂有餘。白酒釀來因好客，黃金散盡為收書。已而告別東老，啟關送之，天漸明矣。握手並行，笑約異時之集，至舍西石橋今名回仙橋，道人先度乘風而去，莫之所適。後四年中秋之夕，東老微恙，乃囑其族人而告之曰:回道人曩年問此月十九日，嘗誦予曰:此去五年復遇今日，當化去。意在明年，今乃熙寧之五年也。子偕又適在京師幹薦，道人之言，其在今日乎。及期，捐館，凡道人所言皆驗今湖州有回仙觀，仙邊存焉。
蔡元長初登第，為錢塘尉巡捕。至湯村，薄晚休舍，有道人狀貌甚偉，求見。蔡平日喜接方士，亟延與語，飲之酒而去。明日宿他所，復見之。又明日泊新村，道人復至，飲酒數盡斗，懇曰:夜不能歸，願託宿，可乎？蔡始猶不可，其請至再，不得已許之。且同榻，命蔡居外，己處於內，戒曰:中夜有相尋覓者，告勿言。蔡意其奸盜亡命，將有捕者，身為尉，故匿之不便也。然無可奈何，輾轉至三更，目不交睫。聞舍外人聲，俄頃漸衆，遂排戶入。曰:車四元在此，何由？叵耐，欲就床擒之。或雲:恐並損床外人，帝必怒，恐獲罪。蔡大恐，起坐呼從吏，無一應者。道人安寢自如，撼之不動。外人云:又被渠蟬了六十年，可怪可怪。諮嗟良久，聞室內如揭竹紙數萬番之聲，鸚嗚乃寂。乎從者，始應，問所見，皆不知。道人嬰然起謝曰:某乃車四也。賴公脫此大厄，又可活一甲子，已度第三次矣。自此無所患。公當貴極人爵，吾是以得兔。如甚不然，與公皆死矣。念無以報。吾有藥，能化銅鐵馬金銀，公欲之否？蔡拒不受，強與乾汞一訣曰:他日有急當用之。天且明，別去，後不復見。蔡以其說傳中子脩，蔡死，偷家竄廣西，賴是以濟。蔡之客陳丙，嘗為象郡守，亦知其詳。
章譽字隱之，成都人。自幼不群，天才卓異。修舉業之暇，精妙於易。註太玄經至九卷，忽晝寢，夢見楊子雲曰:太玄猶如一浮圖，有十三卷，汝註至九，天機豈容易泄耶？譽覺，甚疑異之。後略註至十卷，進上宋神宗，喜，賜爵，不受，封為沖退處士。嘗與邵雍康節友善。因遊廣漢金雁橋，見一童，年十二，齋詩。譽喜之，拉同歸，更名經童，譽常看黃庭經，凡看罷，童竊窺之。一日有青衣童持書至，警接書，已失青童。觀書皮雲南嶽布衣真一子書，至西州沖退處士處。及開，但一章，詩云:未遂山中吟，時聞世上音。笑言失真詮，塵穢濁神襟。歸殖南國芝，點化北淇金。千日勤耕耘，自然生瑤琳。督因遊西溪，偶擢足，有異人李士寧訪之，譽遽雲:足濯西溪流水去。李速應雲:手持南嶽寄來詩。譽驚而笑曰:何以知之？李雲:久矣。李辭雲:吾先往南嶽，君宜早來。自後李不復見。經童一日告去，督曰:汝欲何往？童曰:先往南嶽候先生。譽曰:汝何以知之？童曰:久矣。童坐亡逾月，督別相知而屍解。譽嘗煉丹，後服丹，化如蟬蛻也。今人時見之於南嶽。段顧言吊之，詩略雲:屍解去難尋，空留一鼎金。西州大隱沒，北極少微沉。又張賢良詩云:西海從來鎮大名，或聞蟬蛻棄遐齡。青城已結神仙倡，碧落俄沉處士星。金鼎煉成真汞藥，玉堂傳授太玄經。平生是我深投分，自愧無才與勒銘。
宋神宗熙寧四年辛亥歲，有武人李□官衡州捕盥，探入九疑山，路不可上，捨轡民舍，望前嶺青煙貫空凝然，指問村人，人曰:見之，不知為何所。李識其處，告舉子李彥高，彥高困場屋久，好奇，去學黃老不死術。聞之心悅，裹糧偕李同行。攀綠而上，忽得平地草堂數問，入見老人燕坐，驚曰:子何能至此？此非人可到。答:以慕道來耳。老人笑揖之坐，問姓字，曰:吾唐末人，避世來此，姓邢氏，名不欲聞世問，彥高意其邢和璞，曰:非也。因言聞今國為宋，不知天子姓氏。彥高以熙寧天子傳序年月對，老人頷之。彥高請其地，皆不答。歸益糧，復至。老人笑勞之，留五日，惟授以吐納煉氣術。語倦，援琴作操，堂上驚雷怒濤，餘齣不絕。自此繼往，老人延如故人，無問矣。遂參問內事，曰:此事祕密、未易言也。因曰:吾校天上書，自有程限，子妨吾事，勿更來，吾亦不久徙去。彥高顧書曰:仙矣，猶用此耶？曰:豈有不知書神仙，此皆著自瓊房，擊玉籍者分偉，已則歸之，再給也。徘徊竟別去，出十二詩贈彥高。今記其二，雲:無言隱幾閑鬆肩，萬古襟懷獨自靈。箋契時鋪三卷篆，彈冠常動一簪星。青童去勵南山木，野客來尋北帝經。天道不須窺牖見，滿門山嶽目青青。事業功名不足論，好乘年少入真門。渾如一夢莊生蝶，況是千年柱史孫。須向黃庭分內外，不交周易祕乾坤。他年陵谷還遷變，家住蓬瀛我尚存。篆皆古文，彥高莫識。後不復再往。討尋其字，十八年始究。彥高頗得道，今往來湘衡，人無知者。王性之為作邢仙翁記。
道士賈善翔，蓬州人，字鴻舉。善談笑，好琴嗜酒，混俗和光，默究修煉。蘇東坡嘗過之，獻書問曰:身如芭蕉，心似蓮花，百節疏通，萬竅玲瓏。來時一，去時八萬四千。末雲:鴻舉下語。善翔答曰:老道士這裹沒許多般數。善翔於宋哲宗朝作猶龍記暨高道傳，行於世。一日在亳州太清宮，衆請講太上洞玄靈寶度人經。至說經二遍，盲者目明。時會中有一媼，年七十餘，喪明已三十年，一聞經義，豁然自明。後啟醮之夕，夢衆靈官傳太上命，賜其仙服，以善翔為太清宮主者。數日後，竟返真。張商英作真遊記，編載其事。
周史卿，建州浦城人。宋哲宗元祐初，如京師，赴省試，中途遇道者雲雲，即與弟子入由果山煉丹，聲價籍籍。士大夫經山下，無不往見。呂吉甫自建安移宣州，苦足疾，不能行，來謁周。周請呂伸足直前，為布氣，令人以扇煽之，少頃足疾，火熱炎上徹心，良久痛遂己。凡在山二十年，丹垂成。一夕風雷大作，霹靂甚震，曉視藥爐，丹已失矣。周不意，遂出神求之，謂妻曰:我當略往，七日且復回，未死也，切勿焚我。妻如其言。周平生與一僧善，僧亦在他山結廬，聞周死，來吊，力勸其妻曰:學道之人視形骸如糞土，既去矣，安足惜，妻信僧言，泣而焚之。明日而周回，則已無形體可生矣，空中咄咄責其妻而去。異日僧復來，妻以前事告之，僧曰:吾適方聞訃，故來，前日未嘗至。乃悟魔所化也。其家後置周影像於僧舍，日輪一行者奉香火，必於地得四錢。又留醋一甕，至久不敗。
祕校過齋徐誼，秦人也。宋哲宗紹聖中，赴調京師，過洛中，時盛寒，丐者外道側，誼惻然憫之，探筐中得錢三百文，盡以界之。丐者初不謝，既行數十步，始於馬後追呼雲:荷官人仁惠濟此餘生，官人他日到京城，願訪竹冊巷劉大頭家。誼許之，到京已忘前語。一日，詣親故，過小巷，問左右，雲:此竹冊巷也。誼乃憶丐者之言，扣門呼劉大頭者三，大頭出迎曰:官人信士，乃肯訪此賤老。揖坐小軒中，呼其妻出迎，拜曰:我前日不遇官人，且為餓磚。亟命具酒盤中，惟貯大桃數枚。酒三行，誼辭退。丐者曰:貧賤無以為意，願獻此桃而已。誼袖之以歸。及至所居，覺漸重，不能勝。取視，皆真金也。復往，則其室虛矣。
歷世真仙體道通鑑卷之五十一竟
