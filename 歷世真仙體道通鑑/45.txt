
先生呂嵒，字洞賓，號純陽子。世傳以為東平人，一雲西京河南府蒲圾縣永樂鎮人，即今河東河中府也。曾祖延之，仕唐，終浙東節度使。祖渭，第進士，德宗貞元中官至禮部侍郎，晚為潭州刺史。有四子。日溫，字化光，官至衢州刺史。曰恭，嶺南府判官。曰儉，為御史。日讓，歷太子右庶子。或曰終於海州刺史。先生乃讓之子也。貞元十二年丙子四月十四日，生於林擒樹下。少聰敏，日誦萬言。至文宗開成二年丁巳，擢舉進士。擢第時，年四十二歲，龍姿鳳目，鬢髮疏秀，金水之相。頂華陽巾，衣逍遙服。貌似張良，又似太史公之狀。後因遊廬山，遇異人，得長生訣。一雲武宗會昌中，兩舉進士不第，因於長安道中，擬遊華山。酒肆憩息，俄有一人，長髯碧眼，自西而來，亦憩此肆，遂與共炊。髯者親爨，先生因就日負暄，不覺睡著，夢舉進士，登科第，歷任顯官。奏對稱旨，遂除翰苑，入臺閣，擢侍從。俄拜執政。居朝三十餘年。偶上殿應對差誤，被罪。謫官，南遷江表。路值風雪，僕馬俱瘁。一身無聊，方自嘆息。忽然夢覺，髯者飯猶未熟。倏然笑曰:黃糧猶未熟，一夢到華胥。先生驚曰:公安知我有夢耶？髯者曰:公適來之夢，富貴不足喜，貧賤不足憂，大抵窮通榮辱，壽夭得喪，往古來今，皆如一夢。富貴則為好夢，貧賤則為惡夢。壽長則為好夢，夭折則為惡夢。如公適來之夢，誠好夢也。一失到底，轉為惡夢，公備知之矣。貴即虛名，富猶孽火，金珠外物，子孫他人，一息不來，四大不顧，把甚物為堅固。即復題詩壁問，先生大悟，因拜曰:公真異人也，敢問貴姓，居何鄉邦？髯者曰:吾乃天下都散漢鍾離權也，居終南山。公若省悟，可從吾去。先生於是棄儒業而從遊，師事之而得道。復於僖宗廣明元年，遇崔公，傳入藥鏡，即知修行性命，不差毫髮。後多遊湘潭嶽鄂之問，人莫之識。嘗題嶽陽樓詩云:朝遊北嶽暮蒼梧，袖裹青蛇膽氣粗。三入嶽陽人不識，朗吟飛過洞庭湖。外多有詩文留世，略見真常集。又著丹訣，演正論，述劍集，各有玄旨，以遺後學。後南遊巴陵，西還關中，沖昇於紫極山。一雲歷江州，登黃鶴樓，以五月二十日午刻昇天而去，不知何年。其自作傳雲:吾乃京兆人，唐末累舉進士不第，因遊華山，遇鍾離子，傳授延命之術，尋遇苦竹真人，傳授日月交並之法。再遇鍾離，盡獲金丹之妙。吾得年五十，道始成。第一度郭上鼇，第二度趙仙姑，法名何。二人性通利，吾授之以歸根復命法。吾惟是風清月白，神仙會遇之時，嘗遊兩浙、京汴、譙郡，身長五尺二寸，面黃白，鼻聳直，左眼下有一痣，如人問使者，箸頭大。常著白欄衫，繫阜繙，變化不可度，世言吾賣墨飛劍取人頭，吾聞哂之。實有三劍，一斷煩惱，二斷貪嘖，三斷色慾，是吾之劍法也。世有傳吾之神，不若傳吾之法。傳吾之法，不若傳吾之行。何以見為人若反是，雖挽手接武，終不成道。先生自沖昇之後，時降人間，化度有綠。學仙之士，出入隱顯，不可測識。其先後遊戲人問事邇，詳載諸書。宋徽宗宣和元年七月二十八日勑封，告詞雲:朕嘉與斯民，偕之大道。凡厥仙隱，有載冊書，司存來析，寵褒必下。呂仙爺匿景藏釆，遠邊遐方，逮建福庭，適當茨舍，嘆玆符契，錫以號名。神明不亡，尚鑒休渥。可特封妙通真人。及太元至元六年正月，褒贈純陽演正警化真君。
臣道一曰:呂嵒棄利斥名，逍遙物外，神示道化，疏絕塵凡。觀其詩云:三入嶽陽人不識，朗昤飛過洞庭湖。聞其風者悅之。《道德經》曰:知我者希，則我者貴。真呂嵒之謂也。
施君名肩吾，字希聖，號華陽。睦之分水人。世家嚴陵七里瀨。少舉進士，習禮記，有能詩聲。趣尚煙霞，慕神仙輕舉之學。唐憲宗元和十五年，登進士第。主文太常卿李建，賦大羹，不和。詩早春殘雪一榜，如姚康、元晦，後皆頗以詩文顯，君獨不仕，張司業籍贈之詩云:雖得空名不著身。又送束歸詩，有折得高名到處閑之句。故希聖詩自謂元和進士，長慶隱淪者，蓋登科之明年，改元長慶。希聖遂遠引，不復來。文宗太和中，乃自嚴陵入西山，訪道棲靜真矣。初，希聖遇旌陽，授以五種內丹訣及外丹神方，後再遇呂洞賓，傳授內煉金液還丹大道。於是終隱西山。今觀西一里許為芭蕉源，沿山梯級而上，有書堂舊址，石室故在。希聖手植老柏，尚有一二存者。其所為詩文甚多，山中所傳，未十之四。有得其告勸於嚴陵，雲:觀已刻之石。瓊山白玉蟾跋《施華陽文集》雲:李真多以太乙刀圭火符之訣，傳之鍾離權，鍾離權傳之呂洞賓。呂即施之師也。施有上足李文英。昔施君授李一十六字，世罕知者。一靈妙有，法界圓通，離種種邊，允執厥中。予偶得之，故併以告胡棲真，使補其遺雲。楊無為題石室詩云:玉京高謝黃金榜，石室歸來白鹿車。山後暗通天寶洞，眼前便是地仙家。時聞清夜雪中犬，迴視紅塵井裹蛙。五百年前人未到，芭蕉源上鎖姻霞。
徐鈞者，自稱東海蓬萊鄉人也。言談清爽，皆引子史，捷而能文。每自吟曰:曾見秦皇架石橋，海神忙迫漲驚潮。蓬萊隔海雖難到，直上三清卻不遙。腰常掛一葫蘆，棹扁舟，泛於鄂渚，上及三湘，下經五湖。每將魚就沿江市井博酒，與人吟話而去垂白。好事者言識之數十年矣，而顏貌不改。或戲留之，約名目斤數。釣魚須臾，得魚如其約，人皆異之。又見人有疾，即葫蘆內取藥救之。其藥如麻粟大，不許人服食，惟以酒研，徐心腹間，其疾便愈，無不神驗。人有問之:藥可服食不？曰:可，只是入口便憎飯去。好道者服其藥一粒，十年絕食而常須飲酒，吃水助之；顏亦紅白，齒髮不衰。得其藥者甚多，壽皆八九十。廬山錢朗累服其藥，極得長年。今江湖漁人時有見者，逐之，舟去如飛，不可近，乃水仙也。
錢隱居名朗，字內光，洪州南昌人也。少居西山，讀書精勤，有節操，五經登科，累歷世宦，清直著稱，去有遺愛，時論美之。唐文宗朝，開成初為安南都護副使，後為光祿卿，歸隱廬山。情澹好道，師東嶽道士徐鈞，得補腦還元、服煉長生之術。昭宗世，錢塘彭城王錢繆慕朗得道長年，乃迎就錢塘，師事之。時朗已一百五十餘歲，童顏輕健。玄孫數人，皆以明經進身，仕為宰官，已皓首矣。朗忽一日告別言:我處世多年，適為上清所召，今須去矣。俄氣絕。數日顏色怡暢如生，舉之就棺，身輕若空衣然，已屍解矣。其玄孫謂人曰:我之高祖，年一百七十餘歲。
楊雲外字慕仙，徐州人也。世官軍中，慕仙生而秀穎，獨不喜介冑事。年幾冠，即白其父母，丐為道士。父母不能奪其志。時荒山有廢精廬舍，因往居之，俄有異人，指示一所，曰:下有座錢，爾乏食，可以取給。尋復以道授慕仙。於是神鑒頓超悟，能闢穀，馴擾虎狼。父母時念之，慕仙即還家，而人見慕仙固自處精廬也，皆大駭焉。居久之，去遊廬山，亦止群虎中往來。遊歷洞府甚多。唐宣宗大中末，始止峽抵萬州石城山，。尤多虎，夙夕燕坐其問。山高無水，已而泉忽湧出。未幾，來雲安之雲昇宮。懿宗鹹通中，語人曰:吾鄉有災。是歲十月，龐勛亂彭城。僖宗乾符後，黃巢興曹濮，浸淫褊天下。峽內險遠，民恃以無恐。慕仙醉臥市道上，悲吒曰:此地多殺，奈何？其後峽內兵起，慕仙所外之地，適肆屠戮，血流赭土。光啟二年，慕仙過邑子袁生，告之曰:吾於白水王氏有宿負，未盡償行，當償之。二月王果作難，剽雲昇，慕仙觸強刃以死。袁生取痙之，色如平常。後有人見其往來於房陵，雲安監使李文表從子亦遇於成都。袁生發痙視之，但存短褐而已。雲安雲昇宮有碑，杜光庭文存焉。
王昌遇，梓州人也。為州治獄吏，嘗晨食堵蹄，不盡而藏之。已而妻妾匿之，至夕將取食焉，婢紅蓮以不獲告。昌遇意其盜也，笞掠之。不勝痛，遂誣服。妻徐出豚蹄，曰:我試君耳。君鞠獄得無類是乎？昌遇大感悟，自是多所平反，而所為亦寢近道矣。俄有老父賣藥於市，能除鼠，暴終日，無售者。昌遇憐之，每遇老父，輒齋以歸。如是久之，老父怪曰:君家多鼠乎？昌遇曰:吾憐丈人不售，故齋之，非求毒鼠也。藥具在。老父曰:第用之，鼠未必死爾。昌遇歸，投藥食中，鼠大集。食已，皆化鴒飛去。昌遇大驚，往求老父，不見也。未幾有道人日醉於市，外道上，人呼之為落魄仙，時白昭嗣節度束川，劉闢方阻兵禁夜行者，得輒死。昌遇為牙校，治右廂，夜過所部，見有外道上者，視之，乃落魄仙也。匿不發，掖歸其家。落魄既寤，詬曰:吾有二縑，白金三兩，錢二千，今失之，必汝也。昌遇不復辯，如數償之。落魄仙持以去，曰:他日見子瀘上。逾數年，官府追舊吏解綱，昌遇當解絹綱於瀘州。至江安道中，遇二道士，執兵刃，挾弓矢，昌遇股慄，不敢進。道士曰:乃爾耶，慎勿恐，吾落魄仙也。挽昌遇至其居，為其設酒，已，還其元來所賞金帛，曰:正為今日設也。後昌遇得此，以償絹綱，虧折之數，遂得交，收公文迴歸。道士復告昌遇曰:爾知陽精魂立，陰精魄成，兩精相傳而成神明，神以形用，形以神生，神去則形斃矣？昌遇曰:不知也，願受教之。道士曰:神以道全形，以術延爾因。授以赤龍大丹訣，曰:昔者毒鼠藥，乃外丹之本也。火養之三年，服之仙矣。遂名昌遇為易玄子。呼左右取焉。今昌遇乘以歸，馬無轡而行，若奔電，直凌霄漢問。俄爾至高峰，若蹶然，則矗立平地矣。馬忽言曰:吾乃潭中龍也，子所聞丹方，尚能省乎？復為之開說。既已，即躍入潭中，化為龍沬去。尋有負樵者至，昌遇問此何地，曰:束川也。昌遇因問途而還，即詣府，丐免？後來差發，遂煉丹於北郊之長平山，西郊之鳳凰山，丹成輕舉。時唐宣宗大中十三年九月九日也。
爾朱洞字通微，不知何許人也。少遇異人，授還元抱一之道，煉大丹不死之方，因自號歸元子。唐懿宗朝，至蓬州。州有大小蓬山，世傳周穆王時，有人於此刻木為羊，跨而仙去。通微曰:是與海上三山名同，又有跨羊仙邇，吾期成道於玆乎。乃援修蔓，躡絕壁，得石室，喜甚。曰:足辦吾事矣。久之，復捨去，賣藥於蜀漢之問。其行飄然，如乘太虛。時時啗堵血灌腸，飲酒哦詩，人莫之測。所舍逆旅，主人每夕怪其室中膈膈有聲，問窺之，則其身自榻而昇，觸楝而止。後伺其醉，以粉徐其腹，黎明視其棟，著其上皓然。或者於枯骸中得物如雀卵，持以問通微。通微曰:殆服神丹而不能修煉，故純陰剝消，無陽與俱，獨就丹田成此爾。女子吞之，當生異兒。果有吞卵者，生兒，神光爍日，異香滿室。唐昭宗大順中，王建圍成都，通微亦在焉，館通微者，憂懣曰:建約城陷日，夷戮無憔類，奈何？通微曰:勿憂也。施席籠，攝建及其三軍入其中，有如聚蟻。建與軍皆見神人乘黑雲，叱其軍曰:敢有一毫傷吾民，若等禍且及。建等怖伏曰:不敢。建入成都，果束兵。市不改肆，民既全濟矣，通微則又往客果州。嘗大醉天封精舍，嘔丹於其井中，曰:後當為良藥。至今炎夏病痛者飲之，必差。果州朱鳳山，州之南爾，朱仙及李淳風養煉之地。通微一日謂所善郡人張洪之曰:吾久不朝元，今欲往謝氏仙山趨宸極。時冬夜晴澈，漏方中，大雪暴集。洪之念通微凍踏，漏甫盡。即出求之。見其衣單衣，外道上，舉碧玉簡示洪之曰:吾朝元，誤墜此溪上，盤石有聲，爾視之，石必斷矣。視之，信然。鄰有斃於酒者，通微以藥灌之，即蹶然起。言已入陰府，主者令亟還，曰:真人有命，延壽一紀。洪之因是大駭，請授以道。通微曰:爾股上天魚，首倒無益也。更一生，乃可爾。洪之股有痣，若魚形，首素上向，至是果倒矣。通微齋丹陽一粒，需錢十二萬。太守召齋之，曰:太守金多，非一百二十萬錢不可售。太守怒，以為惑衆。納之竹奩，沈於江。至涪陵上流，有二人乘舟而漁。舉網，怪其重，出之，乃通微，貌如常。漁者曰:必異人也，入定乎？叩銅缶寤之，少焉，通微開目視二漁者，曰:子等何人，此去銅樑幾何，有三都乎？曰:我白石二江人，漁水上。此去銅樑四百里，自是而束即鄧都縣平都山仙都觀也。通微曰:吾師謂吾遇三都，白石浮水乃仙去，殆此。即先是，通微至江濱，多投白石，待其浮，人不解也。通微既登岸，從容語二漁者曰:子類有道者，有所傳乎？二漁曰:我昔從海山仙人得三一之旨，煉陽銷陰，亦有年矣。通微於是索酒，與劇飲，取丹分餌之。至荔枝園下，旌節自天降，導三人昇雲而去。涪州鬆屏出石山間，爾朱先生種鬆於此。映山之石，皆有鬆文，釆者祈禱，得佳天然成文。其後通微再見於世，有成都胡二郎仙井，道士遇焉。據五代史補雲:爾朱先生功行甚至，遇異人與藥一丸，雲:君見浮石而後服之，則仙道成矣。先生如教，每遇一石必投諸水。後遊峽上，將渡江，有叟蟻舟相待。問其姓，日石氏。問地所屬，日涪州。先生豁然而悟，遂服其藥，即時輕舉矣。
應靖，不知何所人也。唐僖宗時，為登封令，有惠政。黃巢犯東都，分兵徇屬邑，登封吏民惶懼無計，長官曰:吾邑無邪庫，無兵膚，無粟，可以守乎。即空一邑之保，嵩高山自為殿。賊追及，長官身搏戰，以死捍之。賊解去，登封之人獲全。長官既而棄官學道，遂仙去。隱其姓，以名顯，故謂之靖長官。宋哲宗元祐中，劉幾常遇嵩高山中，天姿疏散浩然也。長官嘗以道授黃蓬石，已載蓬石語中。蓬，池人何格非，仕至二千石。少慕清高。亡何，亦見長官於大蓬山飛仙巖。自是數至，長官喜，抵掌談笑，飲酒至斗餘。然坐在立亡，倏忽千里，不可測度。一日，長官過格非，呂真人尋浮空而至，並坐語。格非遽起，再拜，求指教。真人曰:子自有師矣。格非志不篤，已而不能。悉如長官言，以疾終焉。
歷世真仙體道通鑑卷之四十五竟
