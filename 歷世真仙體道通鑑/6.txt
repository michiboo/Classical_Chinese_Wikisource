
木公亦雲東陽公，亦雲束王父，蓋青陽之元黑、萬神之先也。冠三維之冠，服九色雲霞之服，亦號玉皇君。居於雲房之問，以紫雲為蓋，青雲為城，仙童侍立，玉女散香。真僚仙友巨億萬計，各有所職，皆稟其命。故男子得道者，名籍所隸焉。校定功行，上奏元始，以稟命於老君也。一雲木公即青童君，治方諸山，在東海中。
九元子者，煉紫金、合神丹登仙。其經曰《庚辛經》。
上黃先生者，修步鬥之道，得隱形法。
常生子者，常漱水和玉屑，服之以昇。
長存子者，學道成，為玄洲仙伯。
張穆子修太極，上元年紀昇仙。後以此法授龔叔進、王文卿、尹子房，皆得道。
高丘子，殷人也。好道，入六景山中，積五百二十餘歲，但讀黃素道經。服餌木，後合鴻丹，以得陸仙，遊行五嶽二百餘年。後得金液，以昇太清也。今為中嶽真人。《真誥》雲:墓在中山聞喜縣。注雲:中山有女喜縣，聞喜乃屬河東。
蒲先生者，常乘白鹿，採芝草於茅山。
童子先生者，於狄山學道，修浴契鈴經，得仙。
九源丈人者，為方丈宮主，領天下水神及陰精水獸蛟鯨之類。
宛丘先生服制命丸得道，至殷湯之末世，已千餘歲。以方傳弟子姜若春，服之三百年，視之如十五歲童子。彭祖師之。受其方三首。
青烏公者，彭祖之弟子也。身受明師之教，精審仙妙之理，乃入華陰山中學道。積四百七十一歲，十二試之，有三不過。後服金液而昇天。太極道君以為三試不過，仙人而已，不得為真人。
長桑公子者，常散髮行歌曰:巾金巾，入天門。呼長精，吸玄泉。嗚天鼓，養丹田。柱下史聞之曰:彼長桑公子所歌之詞，得服五星、守洞房之道。
蔡瓊字伯瑤，師老子，受太玄陽生符、還丹方，合服得道，白日昇天。常以陽生符活已死之人，但骸骨存者，以符投之即起。
列子，鄭人也，姓列名禦寇。問道於關尹子，復師壺丘子林，又師老商氏，友伯高子進，二子之道，九年之後能御風雨行。弟子嚴恢問曰:所謂問道者，為富乎？列子曰:桀紂為輕道而重利，是以亡。嘗隱居鄭圃四十年，人無知者。得道之後，著書名《列子》，見行世。唐玄宗追號為沖虛真人，其書號《沖虛真經》，宋徽宗封致虛觀妙真君。
莊子，宋人也。姓莊名周，字子休，生於睢陽蒙縣，學老氏之道。樑惠王時為蒙縣漆園吏，以卑賤不肯仕。楚威王以玉帛聘之，欲以為相，使大夫二人往先焉，曰:欲以境土累矣。莊子方釣於濮水之上，持竿不顧，曰:楚有神龜，死已三千歲矣，王巾筍而藏之廟堂之上。此龜者，寧其死為留骨而貴乎，寧其生而曳尾於塗中乎？二大夫曰:寧生而曳尾於塗中。莊子曰:子往矣，吾將曳尾於塗中。二大夫遂去。宋王遣使聘於莊子，莊子曰:子見夫犧牛乎，衣以文繡，食以芻菽。及其牽而入於太廟，雖欲為孤犢，其可得乎？子亟去，無汙我，我孰為有國者所羈。遂終身不復仕。後得，道，著書名《莊子》。《真誥》雲:莊子師長桑公子，受其微言，謂之莊子也。隱於抱犢山中，服北育火丹，白日昇天，補太極闈編郎。下注雲:長桑即是扁鵲師，事見《魏傳》及《史記》。世人苟知莊生如此者，其書彌足可重矣。唐玄宗追號為南華真人，其書號《南華真經》，宋徽亡不封微妙元通真君。
周時有匡先生名續，修道於南蟑山。後有一少年數來相訪，言論奇偉，先生異之，問曰:熟子風猷有日矣，借問鄉邦姓字？答曰:予姓劉名越，居在山之左。山下有石，高二尺許，叩之即當相延。先生如其語訪之，叩石已，石忽自開雙戶洞啟。一小鬢迎先生行數十步，繼有二青衣絳節前導，漸見臺榭參差，金碧掩映，珍禽奇獸，草木殊異。真人冠玉冠，朱紱劍佩來迎。先生意欲留居之，真人已覺，謂先生日子陰功易滿，後會可期，他日相從不晚也。飲玉酒三爵，延齡保命湯一啜而出。先生返顧所叩石，宛然如初。他日復叩，無所應矣。今廬山太平興晉宮三門外即石建亭，扁日仙石，石上自有劉仙二字存焉。
王果，楚之賢人也。厭穢風塵，躁膾名利，遁隱山林，靜退諸行。一日一乘雲而去。
鬼谷先生，晉平公時人，姓王名翎，不知何所人，受道於老君。入雲氣山採藥，合服得道，顏如少童。居青溪之鬼谷，因以為號。蘇秦、張儀問道於先生，先生曰:聞道易，修道難。二子世心未冥，可學遊說，以適今時之宜。必得相其國矣，必不得相其死矣。若不懼之，當相傳。二子請學之，三年辭去，先生雲:二子輕鬆喬之永壽，貴一旦之浮榮，惜哉。後復遺其書曰:二君足下勤勞駟馬，功名赫赫，九州稽首。春榮到秋，不得久茂，日數將盡，時訖將老。子不見河邊之木乎，僕馬折其枝，波浪漱其根，此所居者然也。子不見崧岱之松柏乎，華霍之梓檀乎，葉幹青雲，根洞三泉，千秋萬歲，無斤斧之患。元狐疫死者，有烏如烏銜草覆其面，遂活。有司上聞，秦始皇遣使資草以問先生，先生曰:巨海中有十洲，祖洲有不死之草，生於瓊田之中，亦名養神芝。其葉似菰而不叢生，一株可活一人耳。先生在人問數百歲，後不知所之。或曰鬼谷在嵩高之陽城也。
茅濛，字初成，鹹陽南關人也，即束卿司命君盈之高祖，師鬼谷先生。入華山修道，後乘雲駕龍，白日昇天。先是，其邑歌曰:神仙得者茅初成，駕龍上昇入泰清，時下玄洲戲赤城，繼世而往在我盈，帝｀若學之臘嘉平。秦始皇聞之，改臘日嘉平，以希慕得仙。
西門君者，少好道，明諸讖緯。以《開山圖》授秦始皇，而不能用。
徐福字君房，不知何許人也。秦始皇時，大宛中多枉死者橫道，數有烏如烏狀，銜草覆死人面，皆登時而活。持草以問北郭鬼谷先生，而雲:祖洲上養神芝。始皇乃謂可索得，因訪求精誠，得道士徐福。發童男童女各五百人一雲各三千人，率樓船等入海尋祖洲，不返，不知所在。逮沈羲得道，黃老遣福為使者，乘白虎車來迎，由是後人知福得道。《仙傳拾遺》雲:唐開元中，有士人患半身枯黑，御醫張上客等不能活其人，聚族言曰:形體如是，寧可久全，聞大海中有神仙，正當求仙方可愈疾。宗族留之，不可，因與侍者資糧至登州大海側，遇空舟，乃真所攜，掛帆隨風可行。十餘日，近一孤島，上有數百人、如朝謁狀。須臾至岸，岸側有婦人洗藥，問彼皆何者，婦人指雲:中心床坐鬚髮白者，徐君也。又問徐君是誰，婦人云:君知秦始皇時徐福耶？曰:知，之。曰:此則是也。頃之，衆各散去。士人遂登岸致謁，具語始末，求其醫理。徐君曰:汝之疾，遇我即生。初以羹飯哺之，器物皆奇小。士人嫌其薄，徐君曰:能盡此為佳準也，但恐不盡爾。士人連啖如數甌物，至飽而竭。復以一小器盛酒，飲之至醉。翌日，又以黑藥數丸與食，利黑汁數鬥，其病乃愈。士人求住奉事，徐君雲:爾有祿位，未宜即留，當以束風相送，毋愁歸路遠也。復與黃藥一袋，雲:此藥善治一切病，還遇疾者，可以刀圭飲之。士人還，數日至登州。以藥奏聞，時玄宗令有疾者服之，皆愈。
郭四朝者，周時燕人也。兄弟四人同學道，四朝居長。秦時得道，來勾曲山南，所住處作塘遏，澗水令深，基遮垣塘，今猶可識處《真誥》雲:今舍前有塘，乃郭四朝所造也。高其牆岸，蓋水得深。但歷代久遠，塘牆頹下耳。注雲:今舍語似是許長史宅，宅前今乃有塘，近西為堤牆，即是遏柳濟水，而去郭千甚遠。郭千在北洞西北，今有大陂塘。四朝先應在此，未解舍前之意，恐長史於陂復立田業。又有說，在後。四朝乘小船遊戲其中，每扣舷而歌，歌曰:清池帶靈岫，長林鬱青蔥。玄烏藏幽野，悟言出從容。鼓概乘神波，稽首希晨風。未獲解脫期，逍遙林丘中晨風謂上清玉晨之風，非毛詩所謂鴆彼將晨風之烏也。浪神九垓外，研道遂全真。戢此靈鳳羽，藏我華龍麟。高舉方寸物，萬吹皆垢塵。顧哀朝生惠，孰盡汝車輪女寵不避席，男愛不盡輪，朝生蚌蟾也，以喻人之在世，易致消歇耳。遊空落飛諷，虛步無形方。圓景煥明霞，九鳳唱朝陽。揮翮扇天津，掩靄慶雲翔。遂造太微宇，抱此金梨漿。逍遙玄垓表，不存亦不亡玄垓、九垓，皆八極之外、九霞之頂名也。飛登木星，亦名玄朗束陽之垓，蓋若士語盧敖雲:吾與汗漫期於九垓之上矣。駕欽舞神霄，披霞帶九日。高皇齊龍輸，遂造北華室。神虎動瓊林，香風合成一。開闈幽冥戶，靈變玄滅邇。四朝為玉臺執蓋郎，故雲高皇齊龍輪。又雲:真法，其司三官者，六百年無違，坐超遷之。四朝職滿，上補九宮左仙公，領玉臺執蓋郎，中問久闕無人，後以思和代四朝也。山在居民，今猶呼一平澤地為郭千者，是四朝之姓尚存於民口也。年年四朝每行，皆過請此地，以造思和，遊看原阜。下注雲:此是茅傳中原也。按如此說郭千，止是種植處，非居止也。住處則長史宅，果應是矣。今塘牆既頹，央水不復甚偉，人皆以為田耳。然其地迂闊小壅猶自成池，可得泛舟而歌。但無人能追蹤遠世，可歎如何，後雲:自四朝年年行過遊看，是上補去後，猶復憶羨舊居，所以數宴良常，眷盼朋好。
周太賓，秦時道士也。同姜叔茂學道，在勾曲山，種五果五辛菜，貨之以市丹砂。今山問多有韭建，即其遺種也今呼為韭山，在大茅西，甚多大韭。又餘處亦有蒜蓮耳，韭山、姜巴，一處也。二人並得仙。太賓有才藝，善鼓琴，能彈獨絃而八音和，以教糜長生、孫廣田。廣田即孫登也。
姜叔茂，不知何許人。常與周太賓為友，學道修仙，今在蓬萊為左卿○南鄭諸姜，則叔茂之後也。叔茂曾作書與太極官僚雲:昔學道於鬼谷，道成於少室，養翮於華陽，待舉於逸域。時乘楓輪，宴於勾曲。悟言永歎，代謝之速，物存人亡，我勞如何。《真誥》曰:秦時道士周太賓及巴陵侯姜叔茂者，來住勾曲山下，又種五果並五辛菜。叔茂以秦孝王時封侯，今名此地為姜巴者是矣，以其因叔茂而名地焉，下注雲:地號，今亦存有大路，從小茅後通延陵，即呼為姜巴路也。但秦孝公時未併，楚置郡，巴陵縣始晉初，不知那有巴陵之封，恐是巴蜀之巴故也。
龔仲陽者，受嵩山少童，步六紀之法。
谷希子者，學道得仙，為太上真官。東方朔師之，受闆風鍾山蓬萊及神州真形圖。《真誥》雲；谷希子為太極右仙公。
王仲高，不知何所人也。常在淮南市卜，父老傳世見之，面有童顏。伍被言於淮南王劉安，安聞之欣然，即使召至，被曰:仲高常在張猛家，臣與猛善，每雲仲高性簡正，難請求，不可以勢屈，臣當因猛致之。安令具車乘，遣被至猛所招焉。猛曰:王先生昨雲當暫行，在近耳，亦時得相見。今已出卜，晚問還。被待之，須臾便返。見被大笑，謂猛曰:吾昨雲近別，正在此客也。即隨被之安。安出門迎之，東面請受道，便執弟子之禮。仲高曰:某庸人耳，僅得長生不死之道，他無所能。懼所知淺，不足以上獻大王殿下，非有愛悵之心。安因請彌至，仲高謂被曰:吾欲授大王道，王心志浮淺，既不能行，亦不宜聞。又曰:黃帝，吾父之長也，昔師朱襄君，受長生之訣。又師黃洞君，受不死之道，於今已六千餘歲矣。遂以道傳安，仲高後莫知其所之。
公孫卿者，學道於東樑甫山，一雲滋液山。山官中有合成仙藥，得服之，人立仙。日月之神並在宮中，合藥時頌曰:玉女斷分劑，蟾蛉主和檮；一丸煉人形，二丸顏色好。漢武帝以時，方士入海求蓬萊，公孫卿先行，見一老父牽狗，武帝以為仙人也，冀獲其真。
李少君，字雲翼，好道，入泰山採藥，修絕穀全身之術。遇安期生，少君疾困，扣頭乞活，安期生以神樓散一七與服之，即愈。漢武帝初，至雍郊，見五時，後常三歲一郊。是時少君以祠寵闢穀卻老方見上，常自謂七十，能使物卻老。上方故銅器，問少君，對曰:此器齊桓公十年陳於梧寢臺名。已而按其刻，果齊桓公器，一官盡駭，以少君神，數百歲人也。少君言上:祠鼇皆可致物，而丹砂可化為黃金。黃金成，可以為飲食器，則益壽。益壽而蓬萊仙乃可見，以封禪則不死，黃帝是也。臣嘗遊海上，見安期生。安期生食臣棗，大如瓜。於是天子始祠寵，遣方士入海求蓬萊安期生之屬。一雲少君上古嗷臣能凝汞成銀，飛丹砂成黃金，服之白日昇天，身煉則凌空，伏入無問，控飛龍而八遐褊，乘白鴻而九垓周。瞑海之棗大如瓜，鍾山之李大如鉼。臣食之，遂生奇光。師安期，授臣口訣，是以保萬物之可成也。於是上甚尊敬，為立屋第。抱朴子曰:按董仲舒所撰《李少君家傳》雲:少君有不死之方，而家貧無有市以藥物，故出於幕，以假途見「錢，道成而去。又按漢《楚「中起居》注雲:少君將去也，武帝夢與之共登嵩山，逢繡衣使者乘龍自雲中下雲:太一請少君。帝覺，語左右曰:如我夢，少君捨我去也，數日而少君病死，入棺，帝令發棺，無屍，獨衣冠在焉。
歷世真仙體道通鑑卷之六竟
