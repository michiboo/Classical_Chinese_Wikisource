
道士瑯琊王遠知，陳揚州刺史曇首之子。外祖丁超，樑駕部郎中。其母因夢靈鳳，有娠。僧寶誌曰:生子當為神仙宗伯也。年七歲，日覽萬言，博總群書，心冥至道。年十五，入華陽事陶貞白先生，授三洞法。又從宗道先生藏矜，傳諸祕訣。陳主召入重陽殿，特加禮敬，賞責資送還茅山。先生乃於洞西北嶺上，結靖室以居，研味玄祕。陳宣帝大建末，靖室中忽有一神人醉外嘔吐，先生然香禮候，神人曰:吾將遊天臺山，卿能去否？先生即隨出，上束嶺。至山半，忽思未二三弟子付囑經書，背行十餘步，迴望神人，化為鶴飛去。隋晉王廣鎮揚州，王子相柳顧言相續奉請先生。既至，斯須而鬚髮變白，王懼而歸之。少選復舊。王踐祚，勁崔鳳舉諮還，帝親執弟子禮。勁江都起玉清玄壇以處之，仍令代王越師焉。唐高祖龍潛時，先生嘗密告符命。秦王與房玄齡微服就謁，先生迎謂曰:此中有聖人。秦王請以實告，先生曰:方作太平天子，願自愛也。秦王詣先生，受三洞法。及登極，將加重位，固辭歸山。至太宗貞觀九年，劫潤州於茅山置太平觀，並度七人。降璽書曰:朕昔在藩朝，早獲問道，眷言風範，無忘寤寐。近覽來奏，請歸舊山，己有別敕，不違高志。所令置觀，用表宿心。先生浩氣虛懷，語默一致，涵照如鏡，應物無私。時有竇德玄，先經揚州，遇司命使者，言其有重祿，以九九之數當終命。德玄求哀，使者雲:真人王法主是少室仙伯，檢錄人鬼之任，關奏天曹，無不即應。德玄遂懇析於先生，先生不得已，因與請命。使者報曰:更延十三年。至高宗朝，德玄為左相，捐館舍之日。言皆如之，故舉世呼先生為法主。又知已授仙職，後謂潘師正曰:吾昨見仙格，以小時誤傷一童子脣，不得白日昇天，署少室仙伯，將行有近。翌日，沐浴加冠衣，焚香而寐，告化，時年一百二十一歲。潘師正、徐道邈同得祕訣，為入室弟子。陳羽、王軌次之。其餘各棲洞府，終身無替。高宗調露二年，贈太中大夫，謐曰昇玄先生。乃勸置太平觀，度道四十九人。天後嗣聖初，又贈金紫光祿大夫，改謐昇真先生。明皇天寶中，勸李含光於太平觀造影堂，寫真像，用旌仙邊焉。一雲先生善易，知人死生禍福。作《易總》十五卷。一日雷雨雲霧中，一老叱先生曰:所泄者書何在，上帝命吾攝六丁雷電追取。先生惶懼據地，傍有六人青衣，已捧書立矣。老人責曰:上方禁文，自有飛天保衛，金科祕於玄都，汝何敢輒藏細帳？先生對曰:青溪之老傳授。老人曰:上帝勸下，汝仙品已及，受度期展四年，二紀數也。先生化後，有人過海，為風飄蕩，忽見葉舟自天末來，乃先生也。且曰:君涉險，何至如此？此洋海之束十萬里也。借子迅風，一夕可到登州。既去，舟如飛羽，覺風單單。而過明日，果至登州。
道士王軌者，字洪範，臨沂人也。曾祖筠，樑散騎常侍、少府卿、度支尚書。大父鈷，樑簡文太子洗馬、招遠將軍。父瑜，陳著作郎、鄱陽王常侍。軌年二十歲，事法主王遠知，執巾瓶之禮凡十六年。每座下聽道德、西昇、靈寶、南華諸經，退席為人曲講。又摹寫上清尊法，洞玄、洞神符圖祕寶，封於石室，以鎮山嶽。餌木準鬆，積有日矣。齋講傳授有所得，惟造像周急為先。唐太宗知其名，常諮訪道要。高宗乾封二年十一月旦，謂門人曰:吾昨夜夢三人，羽衣執簡，前曰:華陽天官用師為神仙主者，兼知校領省官。吾昔在桐柏山，已感斯夢，辭不獲，今乃復然，殆將去矣。戒門人修道之要，經書祕訣，各有所付。至八日，沐浴衣冠，翌日坐筍而化。及就襯，但空衣結帶而已。春秋八十八。河南於信之刻石於華陽洞。
潘師正者，字子真，貝州宗城人。祖居常，周楚州刺史，父寞，隋通州刺史。母魯氏，善言名理。師正始生，有光。鄰母善骨法，謂此兒不仙即貴。及能言，授六經皆通。且曰:此書外，有過此者乎？母曰:惟道德五千文爾。遂誦之。及母病將危，謂師正曰:死者人之大期，期至而往，吾何恨哉。然汝尚幼，不免為吾念。師正泣血捧母手曰:若天奪慈顏，某亦不能生。母曰:汝若毀滅，非盡終始之孝也。師正隕絕良久，曰:忍死強生，當絕粒從道，庶憑真教以為津樑。母摩其頂勉之。既葬，廬於墓，以孝聞。隋煬帝大業中，有道士劉愛道，見而器之，曰:三清之驥，非爾誰乘之。時茅山王遠知為煬帝所重，每詔入禁中，躬薦鬆水以祈福慶。愛道謂師正曰:吾非不欲爾相從，然成就功道，非遠知不可。遠知既見，聽然謂愛道曰:今日復有潘仙，吾教之幸也。由是隸道士籍，授三洞隱訣真文。未幾，遠知請還茅山，師正侍行。渡揚子江，飲穢水，痢下如凝脂。遂夢見一人衣冠皓鮮，乘空而下，授白藥一粒，飲之。及寤而愈。既至，遠知謂曰:吾雖欲留汝於此，而嵩陽乃汝修真之地，當亟還也。於是與劉愛道合居雙泉頂問二十餘年，復廬於逍遙谷。食飲惟青松澗水而已，洗心忘形，與草木俱。所修經法，有太清之道三，中真之道六，下真之道八。唐高宗幸東都，召見，請作符書，辭不解。復問山中所須，對曰:茂鬆清泉，臣之所須，此山中不乏矣。帝異之，遂莫留，即其廬作崇唐觀及奉天宮。又敕其逍遙谷作門，南日倦遊，北日尋真。時太常獻新樂，帝更名祈仙、望仙、翹仙曲。調露初，高宗狩嵩嶽，以車輿迎師正入嵩陽觀問道，復送至逍遙谷。見薜荔繩床將朽敗，餘無火粒之具，惟有兩大瓢，問何所用。對曰:臣有青鎚飯，昔西城王君以南燭為之，服食得道。既還都，命使江東造、青驅飯以賜之。每手詔撫問，皆具弟子姓名諮白。而法服香燭金帛，繼奉不絕。其感遇之盛如此。謂弟子曰:吾實無用，天恩濫加。為道士，衣皆上之所賜，復處以崇構，興動土工，屠害草木，驚撓禽獸，吾罪人也，必招冥譴。汝等少年學道，當求深山窮谷絕邇之處，則無累矣。上在洛陽，又詔，辭不獲，遂館於天苑。逮還山，帝以詩送。、水淳元年正月一日，谷之束巖忽有簫管空歌之音，弟子來白。先生曰:吾無所聞，汝勿為名以眩俗也。忽謂弟子韓文禮曰:為吾造石室於北巖之下，夏末當遷居。文禮未忍為，而促之不已。白曰:北巖通靈嶽可乎？曰:吾居此五十餘年，降真者三，語要者七，各能精一，當自知之。至六月十四日，索沐浴，書青符置湯中，雲:終身爭也。翌日將旦，聞猿鶴悲嗚，徘徊不去。至晚，聞石室未成，則曰:果不濟吾用。遽雲:去。文禮問:何去？曰:泰山檢校功德。至十六日，復曰:石室未成，權作瓦屋以真我，無改衣服，後百日遷石室中。是日雲氣覆庭，異香滿室。須臾解化，年九十八。詔贈太中大夫，謐日體玄先生。先生神標仙骨，雅似隱居。夫階真韜真，練景遊化者，其有類乎。弟子凡八人，並皆殊秀。然鸞姿鳳態，渺映雲鬆者，有韋法昭、司馬子微、郭崇真，皆稟訓瑤庭，密受瓊室，專玉清之業，遺下仙之儔矣。時陳子昂作頌。
後周瑯琊公司馬裔玄孫，名承禎，字子微，洛州溫人也。事潘師正，傳闢穀導引術，無不通。師正異之，曰:我得陶隱居正一法。逮汝四世矣。久之，辭幾席，遍遊名山。廬天臺，構層軒於壇上，目為衆妙臺。唐武後嘗召之，未幾去。與陳子昂、盧藏用、宋之問、王適、畢構、李白、孟浩然、王維、賀知章，為仙宗十友。睿宗復命其兄承緯就之，詔曰:鍊師德超河上，逍遙浮丘，高遊碧落之庭，獨步清源之境。朕初登寶位，久藉徽猷。雖堯帝丕圖，翹心齧缺；軒皇御曆，遠想崆峒。緬惟彼懷，寧妨此顧。朝欽夕佇，邇滯心飛，欲遣使者專迎，或慮鍊師嘉逅，故令樟往，願與同來。披遂不延，先此毋慮。既至，引入中掖。延問其術，對曰:為道日損，損之又損，以至於無為。夫心目所知見，每損之尚不能已，昆攻異端而增智慮哉。帝曰:治身則爾，治國若何？對曰:國猶身也。故遊心於淡，合氣於漠，與物自然而無容私焉，則天下治。帝嘆詠曰:廣成之言，何以加此。＇賜寶琴霞被以還。公卿賦詩送之，常恆徐彥坦總而為之序，日白雲記。後復遣使迎至京師，親授符錄，賞賜甚厚。每固辭請歸。盧藏用早隱終南山，後登朝居要官。見承禎將還天臺，藏用指終南山曰:此中大有佳處，何必天臺，對曰:以僕觀之，乃仕宦之捷徑爾。藏用有慚色。明皇詔於王屋山置壇室以居之。承禎善篆隸，金剪刀書，自成一家體。帝命以三體寫老子，刊正文句。嘗鑄含象鑒、震景劍進之。命光祿卿韋滔至所居，按金錄設祠，厚賜。上封泰山回，問承禎五嶽何神主之，對曰:嶽者山之巨鎮，而能出雲降雨，為國之望。然靈仙所隱，別有仙官主之。於是詔五嶽別立仙官廟。時女真焦靜真泛海，詣蓬萊求師。至一山，見道者，指言曰:天臺山司馬承禎，名在丹臺，身居赤城，真良師也。靜真既還，詣承禎求度，未幾昇天。嘗降謂薛季昌曰:先生得道，高於陶都水之任，當為東華上清真人。開元中，文靖天師與承禎赴長生殿，千秋節齋直，中夜行道。畢，隔雲屏各就枕，斯須忽聞小兒誦經聲，玲玲如金玉響。天師乃寨裳躡步而窺之，見承禎額上有小日如錢，光耀一席。逼而聽之，乃承禎腦中之聲也。天師退，謂其徒曰:《黃庭經》雲泥丸九真皆有房，方圓一寸處此中。又雲左神公子發神語。其先生之謂。有弟子七十餘人。忽曰:吾玉霄峰東望蓬萊，有靈真降駕，今為東海小青童君。東華君所召，必須往。俄頃化去，如蟬脫蛻，弟子葬其衣冠焉，時年八十有九。詔贈銀青光祿大夫，謐正一先生。帝親文其碑，韋渠牟作傳。嘗撰《修真祕旨》《天地宮府圖》《坐忘論》《登真系》等行於世。
臣道一曰:司馬承禎藐視軒裳，棲身洞府，心地之高邁，學問之淵源，不易及也。其答唐睿宗之問曰:國猶身也，故遊心於淡，合黑於漠，與物自然而無容私焉，則天下治。此誠得太上之深旨。《道德經》雲:我無為而民自化，我好靜而民自正，我無事而民自富，我無欲而民自樸。即此義也。
晉陵人也。弘孝威家本淳儒，州裏號貞隱先生，後避唐敬宗諱，改為李氏。其子曰含光，年十三，篤好道學，雖處暗室，如對君父。然人見之，神色皆斂。工篆隸，或稱過其父，一聞之，終身不書。後師正一先生，雲篆寶書，傾囊相付。且曰:真玉清之客也。抱虛無而行功，則其道不窮；託幽阜而滅遜，則於德亦淺。承教雖遠，宜先救人。含光既稟真訓，乃忘情於身，周急於物。每啟章奏，則齋心潔己，未始少怠。唐明皇召見，問理化，對曰:道德經者，君王之師也。昔漢文帝行之，躋民於仁壽之域。又問金鼎，曰:道德者公也，輕舉者公中之私也。雖見其私，亦聖人之存教若求生。徇欲類於繫風，不亦難乎。帝嘉之，優禮以待。未幾，以疾辭，束歸句曲，詔為紫陽觀以居之。帝受楊許真經，請為師，復以疾不赴。遂於大同殿具詞，遙請加號文靖先生。手詔屢降，給奉相續。嘗撰仙學傳及論三玄異同，並本草音義，又詔補楊真人手邇數紙。代宗大曆四年十一月，謂弟子韋景昭、孟湛然曰:吾將順化。有頃，顏色怡然而往。於是祥雲降，芝草生，享年八十七。
歷世真仙體道通鑑卷之二十五竟
