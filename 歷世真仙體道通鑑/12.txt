
劉諷字偉惠，穎川人也。師季主，服日月精華。得道後歸鄉裏，託形杖履而去。《真誥》雲:穎川劉偉惠，漢帝時公車司馬劉諷也，事司馬季主為入室弟子。道成，晚歸鄉裏，託形杖履，身隱桑樹之下。遺蹟在汝南安成縣。
鮑叔陽者，廣寧人。漢高帝時，趙王張耳、張敖之大夫也。少好養生，服桂屑，與司馬季主俱在委羽山，師西靈子都，得屍解之道。《真誥》曰:遺蹟在遼束薊城之北山。
劉京者，本漢文帝時侍郎也。從郃鄧張君學道，受餌雲母、朱英方，服之百三十餘歲，視之如三十許人。能知吉兇之期，又能為人祭天益命，或延得十年五年。至魏武帝時，京遊諸弟子家。皇甫隆聞而隨事之，以雲母丸子方教隆。隆合服之，得三百歲，不能盡其道法，故不得度世。又有王公看於京得九子丸，時王公已七十歲，乃服之，御八十妾，生二十兒。騎馬獵行，日二百里，飲酒1斛不醉，得壽二百歲。
劉儘者，不知何許人也。長大多鬚，垂手下膝。久住武當山，去襄陽五百里，「旦發夕至。不見有所修為，頗以藥術救治百姓。能勞而不倦，用藥多自採，所識草石，皆窮於藥性。雍州刺史劉道產忌其臂長，於襄陽錄送京師文帝。每旦檻車載將往山採藥，暮還廷尉。僵後以兩短卷書與獄吏，吏不敢取，憎焚之。一夜失儘，關鑰如故。閒闔門吏行夜，得憎，送廷尉。憎語獄吏雲:官尋殺我，殯後幸勿釘棺也。後果被殺。死數日，文帝疑此言，使開棺驗之，果不見屍，但有竹杖爾。
臣道一曰:劉憎以臂長而解於兵，以身而殺身也。使劉信知有身則不知有道，知有道則不知有身。惟其不知有身，則得道之妙，身外之身，非一日矣。此其所以被殺之後，開棺惟竹仗也。《道德經》曰:吾所以有大患，為吾有身。及吾無身，吾有何患。學者當深究其旨。
嚴青者，會稽人也。居貧，常於山作炭，忽遇一人與青語，青不知其神人也。臨行，以一卷書與青曰:汝骨應得長生，吾以神方授汝。青言:我不識書，當奈何？神人曰:不須讀也，但以潔器盛之，置高處爾。並教青服石髓法。青受之，僑居山中，無他佳器，唯有飲壺，乃用以盛所授書，即便見其左右常有數十人侍之。青船載炭時出山下，此神便為青挽船也，人但見青船自行。又治病救患，但以所授之書到其人家，所病便愈，百姓多尊奉之。青常從弟子家夜歸，都巡夜逢青，呵問何人夜行，青亦厲聲問曰:汝是何人而夜行？都督怒其應對不恭，因叱從兵使收錄犯行人。青復叱其從神曰:皆錄其夜行人。青徑去，而都督及從者數十人，人馬皆不復得去。明旦，行人見都督，問何為住此，都督說事狀如此。行人曰:此必是嚴公也。都督曰:我今不能動，可報吾家，速往叩頭謝青，自說昨實不知是先生，乞得放遣。青乃大聲曰:遣放昨所錄夜行人。都督乃得去。其後夜行者每見行人，皆先問非嚴公乎。青後斷穀不食，一年而入小霍山仙去。今昊會多奉事青為嚴家道，但不復知食藥物以求長生，惟存其祭祀爾。
王穀神、皮玄耀者，西漢蜀青城山道士。幼而穎悟，不居榮寵，通《老》《莊》《文》《列》，妙於星緯。周遊名山，渡判渚，泛瀟湘，至南嶽，卜庵於金母殿。後修胎息還元，數年道成。束遊
群玉，訪九仙。值武帝南巡，見之神氣不群，乃延之，卜隱於西峰。帝厚賜，兼封王為太微先生，皮為太素先生，以上卿禮待之。三年，控碧騾上昇。
太山老父者，莫知其姓名。漢武帝束巡狩，見老父鋤於道問，頭白光，高數尺，怪而呼問之:老父狀如年五十許人，而面有童子之色，肌體光華，不與俗人同。帝問:有何道術邪？老父答曰:臣年八十五時，衰老垂死，頭白齒落。有道士教臣絕穀服木飲水，並作神枕，枕中有三十二物，其二十四物以象二十四氣，其八物以應八風。臣行之，轉老為少，黑髮更生，齒墮復出，日行三百里。臣今年百八十矣。武帝受其方，賜之金帛。老父得入岱山中去，十年五年，時還鄉裏。三百餘年，乃不復還也。
巫炎者，字子都，北海人也。漢武帝出見子都於渭橋，其頭上鬱鬱有紫氣，高丈餘。帝召而問之:君年幾何，所得何術，而有異氣乎？子都答曰:臣年今已百三十八歲，亦無所得。將行，帝召束方朔相此君有何道衛，朔對曰:此君有陰衛。武帝屏左右而問之，子都對曰:臣昔年二十五時，苦腰脊疼痛，腳冷不能自溫，口中乾苦，舌燥涕出，百節四肢各各疼痛，又足痺不能久立。得此道以來已七十三年，有子三十六人，身體強健，無所疾患，氣力乃如壯時。帝曰:卿不仁，有道而不聞於朕，非忠臣也。子都頓首曰:臣誠知此道為真，然陰陽之事，公中之私，臣子之所難言也。又行之皆逆人情，能為之者少，故不敢以聞。帝曰:勿謝，戲君爾。遂受其法。子都年二百餘歲，服餌水銀，白日昇天，武帝後頓行其法，不能盡用之，然得壽最勝於他帝遠矣。
李奉仙者，束蜀人。自幼不語，年十八，常欲寒棲以避臭、茹，人問之，曰:知白守黑，道貴昏默。我師南嶽公雲:吾周靈王太子吹笙者也，子三生奉道，而所試由功之不著也，今授子朱綱之法，將昇度南宮。吾師浮丘公授予，今付於子，子宜勤焉。若更遲此生；萬劫不度。吾將為南嶽司命侍帝晨，又補桐柏真人。言訖遂隱，漢宣帝詔不起。
清平吉，沛國人。漢高皇帝時衛平也，至光武時，容色不老。後屍解去，百餘年復還鄉裏，數日問又屍解而去。
黃山君者，修彭祖之術，年數百歲猶有少容。亦治地仙，不取飛昇。彭祖既去，乃追論其言為《彭祖經》。得《彭祖經》者，便為木中之松柏也。
呂恭字文敬，少好服食，將一奴一婢於太行山採藥，忽有三人在谷中，因問恭曰:子好長生乎，而乃勤苦艱險如是邪？恭曰:實好長生，而不遇良方，故採服此物，冀有微益也。一人曰:我姓呂字文起。一人曰:我姓孫字文陽。一人曰:我姓李字文上，皆太清太和府仙人也，時來採藥，當以授新學者。公既與同姓，又字吾半，是公命應長生也。若能隨我採藥，語公不死之方。恭即拜曰:有幸得遇神人，但恐間塞多罪，不足教授，若見來救，是更生之願也。即隨仙人去。二日乃授恭祕方一通，因遣恭還，曰:可歸省鄉裏。恭即拜辭，仙人語恭曰:公來雖二日，今人問已二百年。恭歸到家，但見空野，無復子孫。乃見鄉裏數世後人趙光輔，遂問:呂恭家何在？人轉怪之，曰:君自何來，乃問此久遠之人。吾聞先世傳，有呂恭將一奴一婢入山採藥，不復歸還，以為虎狼所傷爾。經今已二百餘年，君何問乎？呂恭後世孫呂習者，在城東北十里作道士，人多奉事之，推求易得爾。恭承光輔言，往到習家叩門而呼之，奴出問曰:公何來？恭曰:此是吾家也，我昔採藥，隨仙人去，至今二百餘年，今復歸矣。習舉家驚喜，徒胱而出，拜曰:仙人來歸。流涕不能自勝。居久之，乃以神方授習而去。時習已年八十，服之轉轉還少，至二百歲，乃入山去。其子孫世世服此藥，無復老死，皆得仙也。
陳安世者，京兆人也。為灌叔平客。稟性慈仁，行見烏獸，下道避之，不欲驚動，不踐生蟲，未嘗殺物。年三十，而叔平好道思神，忽有二仙人託為書生，從叔平行遊以觀試之。叔平不覺其是仙人也，久而轉懈息。叔平在內方作美食，二仙人復來詣門，問安世曰:叔平在否？答曰:在。入白叔平，叔平即欲出，其妻止之曰:餓書生輩復欲求腹飽爾，勿與食。於是叔平使安世出言不在，二人曰:汝向言在，今言不在，何也？答曰:大家使我雲爾。二人益嘉之以實對，乃相謂曰:叔平勤亦有年，今日值吾二人而反懈息，是其不遇我，幾成而敗之。乃問安世曰:汝好遊戲邪？答曰:不好。又曰:汝好道希仙邪？答曰:好道，然無綠知耳。二人曰:汝審好道，明日早會道北大樹下。安世早往期處，到日西而不見二人，乃起將去，曰:書生定欺我爾。二人已在其耳邊呼曰:安世，汝來何晚邪？答曰:早且來，但不見君爾。二人曰:我端傳汝道，爾頻三期之。而安世輒早至。知其可教，乃以藥兩丸與之，誠曰:汝歸家，勿復飲食，別止一處。安世依誠，二人常往其處。叔平怪之，曰:安世處空室，何得有人語，往復不見，何也？答曰:我獨語爾。叔平見安世不復食，但飲水止息別位，疑非常人，自知失賢，乃歎曰:夫道尊德貴，不在年齒，父母生我，然非師莫能使我長生也，先聞道者則為師矣。乃自執弟子之禮，朝夕拜事安世，為之灑掃。安世道成，白日昇天。臨去，遂以要道傳叔平，後亦得仙也。
靈壽光者，扶風人也。年七十餘而得朱英丸方，合而服之，致得其效，轉更少壯，年如二十，時漢獻帝建安元年，光已年二百二十歲，常寄寓於江陵胡田家，無疾而卒。田殯埋之，百餘日人復見在小黃，寄書與田。田得書，掘發棺，之中無所有，釘亦不脫，唯履在棺中。
張禮正、始明期二人，昔衡山中學道者。禮正以漢末入山，服黃精，顏色丁壯，常如年四十時。明期以魏末入山，服澤瀉柏實丸，共止巖中，後俱受西城王君傳虹景丹方，從來服此丹已四十年《真誥》雲四十三年，中患丹砂之難得，俱出廣州為沙門，是滕含為刺史時也。遂得內外洞徹，眼明身輕，日行五百里。後入九疑山。《真誥》雲:又兼守一，亦已三十年。以三月一日東華遣迎，以其日乘雲昇天。今在方諸故室俱為土山下。注雲:滕含以永和十年甲寅年為廣州刺史。此得仙乙丑歲十二年，是為前服丹已三十年，猶更出查也。
李根，字子源，許昌人也。有趙買者，聞其父祖言傳世見根也。買為兒時便隨事根，至買年八十四，而根年少不老。昔住壽春昊大文家，大文從之學道，作金銀法立成。根能變化，入水火中坐，致行廚能供二十人，皆精細之僎，四方奇異之物，非當地所有也。忽告大文曰:王陵當敗，壽春當陷兵中，不復居，可急徙去。大文竊以語弟，弟無意泄之。王陵聞之，以為妖言惑衆，乃使人收根，欲殺之。根時乃方欲書疏，奄聞外有千餘人圍昊家求根，根語大文父曰:勿勿，但語吾不知，官自來搜之，昨日去矣。大文出戶，還顧窺根，失所在。左右書器物，皆不復見。於是官兵入索困食衣筐之中，無處不褊，不得根。及良久，大文出見，根故在向坐，儼然如故。根語大文曰:王太尉當族誅，卿弟泄語，十日中當卒死。皆果如言。弟子家又有以女給根者，此女知書，根出，行竊取根《素書》一卷。讀之，得根自記其學道經疏，雲以漢元封中，學道於某甲。時年計根已七百餘年也。又大文說根兩目童子皆方，按仙經雲:八百歲人童子方也。根告諸弟子言:我不得神丹大道之訣，唯得地仙方爾，壽畢天地，然不為下土之士也。
黃敬字伯嚴，武陵人也。少讀誦經書，仕州為部從事。後棄世學道於霍山八十餘年，復入中嶽。專行服氣斷穀，為吞吐之事，胎息內視，召六甲玉女，吞陰陽符，又思赤星在洞房前，轉大如火周身。至二百歲，轉還少壯。道士王紫陽數往見之，求要言。敬告紫陽曰:吾不修服藥之道，但守自然，蓋地仙耳，何足請問。問新野陰君神丹昇天之法，此真大道之極也，子可從之。人能除遣嗜欲如我者，不可以學我所為也。紫陽固請不止，敬告紫陽曰:大關之中有輔星，想而見之翕習成，赤童在焉指朱庭，指而搖之煉身形。消遣三屍除死名，審能守之可長生，失之不久淪窈冥。紫陽受之，得長生之道也。
甘始者，太原人也。善行氣，不飲食。又服天門冬，行房中之事，依容成《玄》《素》之法，更演益之為一卷，用之甚有近效，治病不用針灸湯藥。在世百餘歲，乃入王屋山仙去也。
黃子陽，後魏人，知長生之妙。學道，在博落山中九十餘年，但食桃皮，飲石中黃水。司馬季主以導仙八方與之，遂能度世。
河上公，莫知其姓名也，亦號河上丈人。漢文帝時，結草為廬，於河之濱，常讀老子《道德經》，文帝好老子之言，詔命諸王公大臣州牧二千石皆令誦之，有所不解者數句，時天下莫能通者。聞侍郎裴楷說河上公讀《老子》，乃遣使資所不了義問之，公曰:道尊德貴，非可逼問也。文帝即駕從詣之，帝曰:普天之下□莫非王土，率土之濱莫非王臣，域中四大，王居其一也。子雖有道，猶朕民也，不能自屈，何乃高乎？朕足使人富貴貧賤。須臾河上公即批掌坐躍，冉冉在虛空中，如雲之升，去地百餘丈，而止於玄虛。良久，倪而答曰:今上不至天，中不累人，下不居地，何民之有，陛下焉能使予富貴貧賤乎？帝乃悟，知是神人。方下輦，稽首禮謝曰:朕以不德，忝統先業，才不任大，憂於不堪。雖治世事，而心敬道德，直以暗昧，多所不了，惟蒙道君宏愍，有以濟之，則幽夕睹太陽之光曜。河上公即授素書《老子章句》二卷，謂帝曰:熟研此，則所疑自解。予註是經以來，七千餘年凡傳三人，連子四矣，勿傳非人。文帝跪受經，言畢失所在。一雲起霧而去。今有河上公廟在陝府之北，並文帝望仙臺遺邊存焉。
臣道一曰:河上公結廬於河上，淡然不謀，泊然無為，其出有入無，隱顯聖凡，非一日矣。《道德經》曰:道之尊，德之貴，夫莫之爵而常自然。是誠河上公也。一日一漢文帝聞其有道，親駕詣之，河上公乃授素書老子章句二卷。厥後文帝以恭儉化天下，後世議者謂漢文帝有三代之風，豈非河上公道德之化邪。
歷世真仙體道通鑑卷之十二竟
