
【賀聖朝】〔檀蘿王赤臉引隊衆上〕大地非常變化。成團占住檀蘿。黃頭赤腳瘦挼莎。牛鬭看成兩下。
【豹子令】同是蟻兒能大多。分土分兵等一窩。欺負俺國小空虛少糧食。不知俺穿營驀澗走如梭。〔合〕安排個個似嘍囉。
【前腔】隔江西畔有一郡南柯。他聚積的羶香可奈何。要那槐安安不的。俺征西旗上也寫着個大檀蘿。〔合前〕
