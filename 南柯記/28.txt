
【逍遙樂】〔生引衆上〕池上秋聲響。還把彩鸞雙扇掌。老槐陰新雨碧油幢。獨坐黃堂。閒燕寢。凝幽香。
【啼鶯兒】偶然西風吟素商。霎煞幾般疎響。悉闌珊玉馬叮噹。忽弄的冰壺溜亮。倒簷花碎影琳琅。敲鴛瓦跳珠兒定蕩。猛端相。斷魂何處。環珮赴高堂。
【前腔】銀河溼雲流素光。點滴翠荷盤上。吉琤琤打鴨銀塘。撒喇喇破萍分浪。淸切在梧桐井牀。颯答在芭蕉翠幌。隱．垂堂。珠簾暮捲。長似對瀟湘。
【啄木鸝】華堂靜。好對觴。細雨紗廚今夜涼。怕攪他蝴蝶飛雙。聒醒我鴛鴦睡兩。更那畫船眠處沙鷗望。屛山醉後餘香漾。弄悠揚。人間此際。別有好思量。
【前腔】催花緊。鈔燕的忙。一陣陣黃昏愁雁行。偏有他側耳空房。閃牕紗半滅銀缸。一般兒天涯薄宦窮途況。洞庭歸客孤篷上。數天長。十年心事。和淚隔秋牕。
【刮鼓令】〔生田〕沖星一劍忙。向瑤臺相對當。公主呵。他煙花陣怎生圍向。那檀蘿眞掘強。築下個粉壇場。良時吉方。陣頭安上。〔合〕聽楚天秋雨過殘陽。倒做了金𨮴響玎璫。〔生田下〕
【前腔】〔周〕孤城號壍江。敢囊沙聚米糧。看仔細檀蘿模樣。望江鄕策應忙。杯酒襯戎妝。他居中主量。我從邊兒趕上。〔合前〕
