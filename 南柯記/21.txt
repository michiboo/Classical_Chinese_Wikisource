
【字字雙】〔丑扮府幕官上〕為官只是賭身強。板障。文書批點不成行。混帳。權官掌印坐黃堂。旺相。勾他紙贖與錢糧。一搶。
【前腔】〔吏上〕山妻叫俺外郞外郞。猾浪。吏巾兒糊得翅幫幫官樣飛天過海幾樁樁。蠻放。下鄕油得嘴光光〔揖介〕銷曠。
【亭前柳】此郡鎮南方。前任總尋常。緣何差駙馬。甚樣有輝光。〔合〕憲綱前件開停當。分付該房。須急切要端詳。
【前腔】珠翠縷金裝。怕沒現錢糧。〔吏〕沒錢糧有處。因公且科派。事後再商量。〔合前〕
