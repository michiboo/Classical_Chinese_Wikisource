
【梨花兒】〔丑扮賊太子上〕小小的檀蘿生下咱。生下咱太子好那查。沒有了老婆較子傻。嗏。但婆娘好把咱檀郞打。
【北調脫布衫】〔報〕小番兒蚤離了檀蘿。無明夜打聽南柯。做探子的精細無過。橫直着貨郞兒那些貨。
【中呂小梁州】〔報〕眞乃是玉砌金裝巧甃羅。繞殿宮娥珍珠壘就翠銀河。無彈破。一曲錦雲窩。
【麼】賣花聲斜抹着宮牆過。那穿宮引見俺妝標垜。〔丑〕公主可要了些花兒。〔報〕便叫貨郞。有甚妝花名數。小的應說有有有。絨線花。通草花。縷金花。攢翠花。數上百十樣。他府中都有。則留下兩種兒。〔丑〕那兩種。〔報〕是寶檀絲粟點香和。小裝窩那翠翦蘿春纖兩朵斜插笑鏡兒睃。
【耍孩兒三煞】〔報〕駙馬呵。他守着個鬧喳喳的畫卯堂着甚科。倒把個翠臻臻畫眉臺脫了窩。俺偸風斫砦尋閒貨。則要俺蛇皮鼓再打向花廊過。少不的會溫存的飛虎把河橋坐。少不得怕聒炒的昭君出塞和。是惹起風流禍。為一個觀音菩薩。起三千𢬵命嘍囉。
【尾聲】太子呵。你先把撞門羊宰了大犒賀。把拖地錦做征旗尾後拖。搶到公主呵。偏背那撲楞生老淳于干別煞了他。成就這悄不刺小檀郞快活煞了我。
