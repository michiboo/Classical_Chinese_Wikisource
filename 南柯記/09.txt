
【西江引前】〔老引衆上〕螻蟻也知春色。宮槐夜合朝開。生香一搦女嬌孩。少甚王孫帝子。
【西江引後】〔貼上〕郞客靑袍駿馬。女兒窄袖弓鞋。他生未卜此生諧。還則要宮闈聽采。
【黃鶯兒】天竺見他來。順稍兒到講臺。眉來語去情兒在。睃他外才。瞟他內才。風流一種生來帶。娘娘。你道此人住居那裡。〔合〕暢奇哉。槐陰不遠。連理就中開。
【前腔】〔老〕天與巧安排。逗多情看寶釵。向燒香院宇把人兒賽。貪他俊才。賠他個女才。這姻緣一種前生債。〔合前〕
【尾聲】便奏知國王如意好宣差。差的紫衣使者去相迎待。待他睡夢了呵。少不得做駙馬吾家居上宰。
