
【浪淘沙】〔僧持旛上〕頂禮大南無。擊鼓吹螺。天歌梵放了緊那羅。晝夜燈旛長續命。照滿娑婆。〔僧持磬上〕
【前腔】人在欲天多。怕煞閻羅。新生天裏有愁麼。次第風輪都壞卻。甚麼娑婆。〔生捧香爐上〕
【前腔】弟子有絲蘿。曾出守南柯。光音天裏事如何。但是有情那盡得。年少也娑婆。
【北仙呂點絳脣】奏發科宣。諸天燦爛。琉璃殿。夢境因緣。佛境裏參承遍。
【混江龍】〔淨〕這淮南卑賤。淳于棼撲地禮諸天。〔生燒指介淨〕則他恨不的皮刳燭點。則這些指頂香燃。為他久亡過的老椿堂葬朔邊。和他新眷屬大槐宮變了桑田。他老親魚雁信。暗寄與九重泉。他眷屬怎螻蟻情。顯豁在三摩殿。仗福力如來立地。和他度情緣一衆生天。
【油葫蘆】我待手灑楊枝有千百轉。洗塵心把甘露顯。〔散花介〕香風臺殿雨花天。人天玉女持花獻。花光水色如空旋。仗如來水月觀。把世界花開現。水珠兒撒地蟲兒嚥。紇哩子吐紅蓮。
【天下樂】呀。蹬上了天壇月正圓。天也麼天。眞乃是七寶懸。閃星光。高寒露氣鮮。〔生〕這天壇之上。怎生帶寶劍來。〔淨〕這劍呵。壞天風幾劫緣。斷天魔卽世纏。恰纔個步天罡今夜演。
【那吒令】〔淨〕待見呵。不怕幾重泉。則要你孝意堅。不怕幾重天。則要你敬意虔。不怕幾重緣。則要你道意專。這點心黑鑽鑽地孔穿。明晃晃天壇現。敢盼着你老爺爺月下星前。
【寄生草】則為情邊見。生身兒住一邊。你靈蟲到住了蟲宮院。那騃蟲到做了人宅眷。甚微蟲引到的禪州縣。但是他小蟲蟲湊着好姻緣。難道老天天不與人行方便。
【麼】〔淨〕一道光如電。知他是那界的天。莫非是寶城開看見天宮院。寶樓開放入天宅眷。寶雲開散作天州縣。〔生〕呀。天上甚麼聲響。〔內風起介〕知他世界幾由延。卻怎生風聲響處星河變。
【賺煞】則你有那答裏冤。這答裏緣。那蠢諸天他有何分辯。〔生〕檀蘿殺了南柯多少人馬。多少業報。〔淨〕恁蟲豸兒殺害是前生怨。但回頭也普地生天。〔生哭介〕則要見我的親爺。我的公主妻也。〔淨〕跟我下了天壇。向三十三諸天位下。再燒一個指頂何如。〔生〕疼也。〔淨〕哎。打捱着指輪圓。為滿門良賤。點肉香心火透諸天。等一個星兒轉。步天壇你再看天面。那時節敢爺兒相見。重會玉天仙。〔淨扯生下介衆上鼓吹唱前散花林云云下〕
