
【好事近前】〔老旦貼扮宮娥上〕秋影動湘荷。風定瑞爐香過。簾外呢喃歸燕。怪瑣牕人臥。
【好事近後】〔旦上〕弄涼微雨隱秋河。殘暑殢人些個。好夢暗隨團扇。再朱顏來麼。
【六犯宮詞】落紅凝院。暮雲沈閣。秋動繡簾猶臥。起來無力。金釵半墜雲窩。〔老〕瑤臺城過了一夏哩。〔旦〕俺汗減了湘文簟。螢低了扇影羅。〔老〕公主也忒嬌怯。〔旦〕多嬌處。忒病多。年來無奈睡情何。〔老〕天氣早涼些。〔旦〕我一時間如涼便得沾羅幙。一會間似熱又尋思浴翠波。〔老〕午膳哩。〔旦〕沒些時個。花陰干𣨎。蚤氳人的茶飯沾脣過。〔老〕公主有了王孫貴女。還悶甚麼。〔旦〕你休波。眼前兒女。風月暗消磨。
【前腔】蚤則是瑣牕人喚。夢雲初嚲。一線枕痕無那。遲遲媚嫵。還留人畫雙蛾。〔宮娥送酒介老〕一盞心頭過。胭脂暈臉渦。〔旦〕怕飮。〔老跪勸旦略飮介老〕三回勸。半口多。朱顏怎得個笑微酡。〔老〕有方法。叫小宮娥吹彈歌舞。〔內吹彈上介旦〕聒人那。〔老〕怎人偏喜處生嫌渦。再有消愁似舞和歌。〔背唱介〕他鳳腮微托長裙半拖。病稍兒翦不的愁痕破。〔旦照鏡嘆介老回身〕事多磨。淹淹鏡裏。有得氣兒呵。
【風入松】原來只合住南柯。有甚麼淸涼不過。下場頭都是俺之錯。到如今惹下了干戈。知他那意兒怎麼。〔合〕男共女。守臺坡。
【前腔】〔末〕喜的是親娘身子減沈痾。兒去也俺娘掙挫。急忙間打不的這瑤臺破。怕你這娘子軍沒得張羅。俺那父子兵登時救活。〔合前旦末哭別介〕
【尾聲】從來不說有干戈。俺小膽兒登時嚇破。別將領兵不濟事。須則駙馬親來纔救的我。
【滴溜子】邊報急。邊報急。怎生煞和。流星去。流星去。塵飛不過。心急馬行遲。那把三百里老南柯做一會子抹。遲誤兵機。敎娘怎麼。敎娘怎麼。〔下〕
【前腔】〔雜扮婦女插旗守城上〕邊報急。邊報急。怎生煞和。輪班去。輪班去。挨查不過。心急步行遲。那把三百個錦城窩做一會子邏。失誤城池。敎娘怎麼。敎娘怎麼。
【醉羅歌】一垜兩垜城臺座。一個兩個鋪團窩。密札札穿針縫沒過。槍和砲。城堆垜。軍妻姥姥這些老婆。軍餘舍舍這些小哥。斗兒東唱到參兒趖。〔內鑼鼓馬嘶上介〕把塵頭望路腳。那傍城牆走馬那數聲鑼。
