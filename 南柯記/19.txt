
【生查子】〔紫引隊子上〕一掌瞰宮墀。洞府晨光露。萬點正奔趨。遍起了朱門戶。
【前腔】〔生朝服捧表上〕槐殿隱香爐禁幄承恩處。五馬更踟躕。御道裏開賢路
【桂枝香】念臣將門餘子。素無材術。誠恐有敗朝章。至此心慚覆餗。待廣求賢士。廣求賢士。備臣官屬。與臣咨助。〔紫〕駙馬所薦何人。〔生〕伏見司隸穎川周弁。忠亮剛直。有毘佐之器。處士馮翊田子華。淸愼通變。達政化之源。二人與臣有十年之舊。備知才用。可託政事。周弁請署南柯郡司憲。田子華請署南柯郡司農。庶使臣政績有聞。憲章無紊。念臣愚。願得從銓補。南柯治有餘。
【神仗兒】〔周田上〕蒙恩點注。蒙恩點注。南柯太守。淳郞推舉。做司憲司農前去。來闕下。叫山呼。
