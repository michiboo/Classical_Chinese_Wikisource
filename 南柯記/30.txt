
【六么令】〔賊太衆上〕檀蘿饑渴。出山來覓食為活。藤編鐵甲樹兵戈。穿東澗搶南柯。壍江城壍的住江兒麼。
【前腔】〔守城軍上〕南來烽火。一星星報去南柯府。堂中備禦計如何。呀。那前來的是檀蘿。壍江樓那位將軍坐。
【前腔】〔扮周弁領衆上〕一番兵火。一些些喚做檀蘿。俺兵半萬出南柯。走饑渴轉林坡。壍江城有得酒兒嗑。〔守城軍接介周〕盼的這座城到了。〔衆〕壍江城要得酒兒嗑。
【前腔】旗旛搖播。擁回軍擂鼓篩鑼。殽山酒海笑呵呵。哩囉嗹哩嗹囉。搶南柯得勝回齊聲賀。
