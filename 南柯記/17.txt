
【遶地遊】〔右相上〕金章紫綬。獨步三台宿。正朝下日移花甃。看簪髮絲稠。帶腰圍瘦。無非為國機謀。
【剔銀燈】論南柯跨踞雄州。近檀蘿要習邊籌。那淳于貴婿。性豪杯酒。怎生任得邊州之守。〔合〕許否。心中暗憂。宮庭事又難執奏。
【前腔】〔紫〕論朝綱須問君侯。大地方有得干求。則一件。君侯疎不間親了。他與玉人金屋。並肩交肘。怎佩不得黃金如斗。
