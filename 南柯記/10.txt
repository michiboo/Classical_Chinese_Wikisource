
【駐雲飛】〔生作懶態上〕伶俐癡呆。萬事難消一字乖。有的是年華大。沒的是心情奈。咳。獨自倚庭槐。把日遮天矮。聽他喞𠺕嘮叨。絮的我無聊賴。死向揚州不醉咍。記得誰家金鳳釵。
【前腔】〔丑一手提酒壺肩扶生醉上丑〕落托摩陀。爛醉如泥可奈何。你噇的喉兒挫。俺閃的肩兒那。〔內笑介〕好醉也。〔丑〕哥。醒眼看人多。恁般低垜半落殘尊。又帶去回家嗑。萬事無過一醉魔。萬醉無過打睡魔。
【前腔】〔生〕這幾日迷癡。〔做跌介〕眼似矒瞪腳似槌。有個靑兒背。少個紅兒睡。〔沙叫介〕淳于兄。你何處來。醉的不尋常也。〔生作不知介〕誰。道俺去何來。尋常沽醉。醉影柴門。亂踏的斜陽碎。老向霜紅葉上催。
【前腔】你汎濫流瓊。倒玉山因一盞傾。待把你衣冠正。你好把蹺兒定。〔取茶進介〕兄。靠着小圍屛。一杯淸茗。消灑西風。醒後留淸興。和你待月乘涼看小螢。
【前腔】好不惺憁。似太白驢䭾壓繡驄。醉的那軀勞重。枕席無人奉。〔生〕空。江冷玉芙蓉。水天秋弄。門院蕭條。做不出繁華夢。〔扶睡介〕只落得枕上涼蟬訴晚風。
【鎖南枝】槐安國。王者都。吾王遣臣來奉書。〔生〕因何而來。〔紫〕主命有些須。微臣敢輕露。〔生〕睡得正甜。〔紫扶生起介〕請下榻。俺紅袖扶。俺那裏有東牀。坦君腹。
【前腔】〔生〕從空下。甚意兒。正秋牕風翦槐葉初。一枕黑甜餘。雙星使臨戶。咱朦朧醒。申欠舒。整衣行。懶移步。〔車牛上介〕
【前腔】〔紫〕有靑油障。小壁車。駕車白牛當步趨。〔紫請生上車介〕左右有人俱。扶君出門去。〔生〕向那裏去。〔紫〕向古槐樹穴下而去。〔生〕怎生去得。〔紫〕古槐穴。國所居。若遲疑。請前驅。〔一紫衣先下生問一紫衣介〕槐樹小穴中。何因得有國都乎。〔紫〕淳于公不記漢朝有個竇廣國。他國土廣大。也只在竇兒裏。又有個孔安國。他國土安頓。也只在孔兒裏。怎生槐穴中沒有國土。古槐穴。國所居。莫遲疑。但前去。
【前腔】〔生〕車箱路。古穴隅。豁然見山川風候殊。〔低語介〕怎生有這一段所在。不斷的起城郛。車輿和人物。奇怪。奇怪。一路來。但是見我的都迴避起立。何也。附車者。儘傳呼。為甚呵。着行人。多避路。
