
【普賢歌】〔僧上〕終朝頂拜如來。人肉樣的蓮花業作臺。一家兒酒和色。三分氣命財。領着個鐵圍山難佈擺。
【前腔】〔貼瓊英老旦靈芝小旦道扮上眞姑上〕天生微眇身材。也逐天香過院來。一尖紅繡鞋。雙飛碧玉釵。小玉納汗巾兒長袖灑。
【黃鶯兒】一點注香沈。禮南無觀世音。花根木豔低微甚。趨蹌寶林。威光乍臨。今生打破前生蔭。〔合〕拜深深。姻緣和合。蟲蟻一般心。
【前腔】槐殿欲成陰。把金枝付瑟琴。尋花配葉端詳恁。於中細任。其間暗吟。無明到處情兒沁。
【北點絳脣】〔回子上〕生小西番。恭持佛讚。朝炎漢。驀入禪關。日影金剛燦。
【對玉環帶過淸江引】〔石舞介〕拍手天壇。風飄長繡幡。答刺兜綿。腰身拴束的彎。衫袖打斕斑。西天俏錦闌。燕尾翩翻。觀音座寶欄。合掌開蓮瓣。散天香婆羅門回笑眼。
【縷縷金】〔生騎從上〕無聊賴。不自憐。特來禪智院打俄延。花落蒼苔面。誰舞胡旋。門前繫馬接了金鞭。有人兒咱瞧見。
【江兒水】淳于弟子。愁情一片。銷愁無處去聽閒經卷。俺待簽名。〔寫介〕簽名自僉。觀音試觀。〔見貼介〕水竹池邊。因何活現。
【尾聲】過別院聽談禪。老靈芝去也咱和這上眞仙。到講堂呵把俺這覷郞君的眼稍兒再拋演。
