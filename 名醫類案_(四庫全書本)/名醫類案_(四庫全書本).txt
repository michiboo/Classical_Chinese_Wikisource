　　名醫類案原序
　　予讀禇氏遺書有曰博涉知病多診識脈屢用達藥嘗撫卷以為名言山居僻處博歴何由於是廣輯古今名賢治法竒騐之跡類摘門分世採人列為書曰名醫類案是亦禇氏博歴之意也自夫三墳墜而九丘湮方書繁而經論廢或指素難以語人鮮不以為迂者醫之術日益濫觴通經學古世不多見昔鄭公孫僑聘於晉適晉侯有疾卜雲實沈臺駘為祟史莫之知乃問於僑僑具述高辛𤣥㝠之遺參汾主封之故四時節宣之道通國驚異以僑為博物君子太史公作史記傳淳于意備書其治病死生主名病狀診𠉀方脈詳悉弗遺蓋將以折同異極變化求合神聖之道以立權度於萬世軒岐俞扁之書匪直為虛詼已也今予斯編雖未敢僭擬先哲然宣明往範昭示來學既不詭於聖經復易通乎時俗指迷廣見或庶㡬焉耳學者譬之由規矩以求班因彀以求羿引而伸之溯流窮源推常達變將不可勝用矣書凡十二卷為門一百八十有竒間附説於其下雲嘉靖已酉莫秋既望













　　名醫類案原序
　　凡例
　　一是集乃披閲諸子百家之文中有案㑹心者輒手録以備遺忘積久成袠乃分門析類耳
　　一前修時賢之案則係之曰某人示無掩也有案無人者則曰出某書示有據也
　　一某人案惟先達著名者則書其字號或官如朱子注書例凡先達稱官稱爵稱字號之類案可採而聲未著者直書其名欲人易曉也
　　一時賢案惟變法稍出竒者採之諸庸常者不録一案下附説或採前修之言或附管見與賢者共議耳非敢自以為是也
　　一案中方法用古方加減者但載方名其方稍隠者註雲出某書間有品味簡者直載其方其藥分兩製度或有或無或詳或略皆仍諸書之舊也
　　一愚治騐諸案亦附諸條之末一得之愚弗敢隠秘後來者或有可採擇焉
　　一案以世次為先後非有所頡頏也間有後先失次者無可考者也
　　一諸門後各自分板不相連屬庶後可續編入不亂其成書也〈博按原刻亦有不分板者今刻悉連屬之以歸畫一〉
　　述補
　　一先君子以文名世而自驗諸案簡直不文非不欲文通乎時俗耳
　　一不肖續編間附已案一遵凡例苟意見庸劣及徒有空文而無方法脈案可示後者不書倣春秋常事不書之㫖





　　名醫類案凡例
　　欽定四庫全書　　　　子部五
　　名醫類案目録　　　　　醫家類
　　卷一
　　中風
　　虛風
　　傷風
　　迵風
　　沓風〈附漏風〉
　　中寒
　　中熱
　　傷寒
　　瘟疫
　　大頭天行
　　沙〈舊刻作解㑊悞〉
　　卷二
　　內傷
　　命門火衰
　　暑
　　濕
　　消渴
　　火熱
　　鬱
　　頥養
　　醫戒
　　卷三
　　痰
　　笑哭不常
　　厥
　　痓
　　瞑目不食
　　人漸縮小
　　人暴長大
　　人化為水
　　卒死
　　消癉
　　癉
　　欬嗽
　　喘
　　瘧
　　卷四
　　癨亂
　　瀉
　　痢
　　嘔吐
　　噎膈
　　欬逆
　　吞酸吐酸
　　痞滿
　　腫脹
　　卷五
　　癥瘕
　　積塊
　　虛損
　　勞瘵
　　汗
　　不汗
　　便濁〈附便數〉
　　遺精
　　麻木
　　寒中
　　惡寒
　　惡熱
　　熱氣病
　　卷六
　　首風〈附頭暈頭痛〉
　　心脾痛
　　腹痛
　　中氣損心腹作痛
　　腹鳴
　　腰痛
　　脇痛
　　膝腫
　　鶴膝風
　　腳氣〈附腫痛〉
　　腳發
　　腳弱
　　諸氣
　　疝㿗
　　不寐
　　多夢
　　消中
　　卷七
　　諸蟲
　　哮
　　遍身痛
　　身癢
　　面病〈附痄腮〉
　　耳
　　鼻
　　睂
　　睂髪自落
　　鬚髪不白
　　目
　　咽喉
　　口
　　舌
　　牙
　　瘖
　　皮膚皺裂
　　骨哽
　　悞吞金䥊
　　悞吞水蛭蜈蚣
　　蛇蟲獸咬
　　卷八
　　血症
　　下血
　　溺血
　　痔〈附腸風臟毒〉
　　脫肛
　　腎臟風瘡
　　臁瘡
　　前隂病
　　痛風
　　痿
　　癎
　　鬼注
　　邪祟
　　顛狂心疾
　　怔忡
　　卷九
　　淋閉
　　秘結
　　黃疸
　　癍疹
　　風癉
　　四肢病
　　癘風
　　癰腫
　　龎贅
　　瘤
　　腫癭
　　瘡
　　翻花瘡
　　疔瘡
　　卷十
　　背癰疽瘡
　　癰疽
　　腦頂疽
　　多骨疽
　　瘰𭼰
　　鬢疽
　　附骨疽
　　肺癰
　　胃癰
　　腸癰
　　懸癰
　　便癰
　　下疳瘡
　　肩癰
　　乳癰
　　腹癰
　　囊癰
　　腰疽
　　臋癰
　　腿癰〈附腿腫〉
　　腳跟瘡
　　漏
　　攧撲損傷
　　死枕愈病
　　屍蹷〈附鍼騐〉
　　色診
　　黴瘡〈附結毒漏爛〉
　　卷十一〈婦人症〉
　　經水
　　熱入血室
　　崩漏
　　帶下
　　求子
　　娠症〈附男女辨騐〉
　　轉胞
　　交腸
　　惡阻
　　胎水胎腫
　　胎漏
　　墮胎
　　胎産併病
　　胎熱
　　難産
　　盤腸産
　　胎肖〈附胎忌〉
　　胎死作喘
　　産後
　　師尼寡婦寒熱
　　卷十二〈小兒症○博按此卷異症湯火金瘡食忌丹毒中毒五條附入小兒症中非是〉胎毒
　　胎暈
　　臍風
　　腎縮
　　咯血
　　熱症
　　寒症
　　癖為潮熱
　　汗〈附盜汗〉
　　吐㵼
　　驚搐
　　驚風
　　慢驚
　　腹脹
　　腹痛
　　𠻳喘
　　𠻳痛
　　赤丹
　　㿀疹
　　瘛瘲
　　癖積
　　黃疸
　　口瘡
　　喫泥
　　痘瘡
　　疹瘡
　　嗜臥
　　異症
　　湯火金瘡
　　食忌
　　丹毒
　　中毒
　　脾風
　　疳積
　　走馬牙疳
　　〈臣〉等謹案名醫類案十二卷明江瓘編其子應宿增補瓘字民瑩歙縣諸生因病棄而學醫應宿遂世其業其書成於嘉靖已酉所採自史記三國志所載秦越人淳于意華佗諸人下迄元明諸名醫凡治騐之案見於諸書者捃摭殆徧分二百五門各詳其病情方藥瓘所隨事評論者亦夾註於下如傷寒門中許叔微治秘結而汗出一案衆醫謂陽明自汗津液已漏法當用兌而叔微用大柴胡湯取效瓘則謂終以兌為穏又如轉胞門中朱震亨治胎壓膀胱一案稱令産媼托起其胎瓘則謂無此治法其言不確凡斯之類亦多所駁正發明頗為精審其中如屍蹷門中附載鍼騐引及酉陽雜爼所載高句驪人言髪中虛事與治病毫無所涉難産門中引焦氏類林載於法開令孕婦食肥羊十餘臠針之即下事既不明食羊何義又不明所針何穴亦徒廣異聞無禆醫療皆未免驚博嗜竒然可為法式者固十之八九亦醫家之法律矣瓘初成是編未及刋刻瓘沒之後應宿又以瓘之醫案分類附之而應宿醫案亦附焉歲久板刓近時歙縣鮑廷博又為重刋其中間附考證稱琇案者乃魏之琇所加之琇字玉橫錢塘醫人也乾隆四十五年五月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀









