白首眼垂血，望爾唯夢中。
筋力強起時，魂魄猶在東。
眼光寄明星，起來東望空。
望空不見人，江海波無窮。
衰老無氣力，呼叫不成風。
孑然憶憶言，落地何由通。
常師共被教，竟作生離翁。
生離不可訴，上天何曾聰。
未忍對松柏，自鞭殘朽躬。
自鞭亦何益，知教非所崇。
努力拄杖來，餘活與爾同。
不然死後恥，遺死亦有終。
