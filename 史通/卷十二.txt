《易》曰：「上古結繩以理，後世聖人易之以書契。」儒疑當作「傳」，蓋指注經者。者云：伏羲氏「始畫八卦，造書契，以代結繩之政，由是文籍主焉。」又曰：「優羲、神農、黃帝之書謂之『三墳』，言大道也；少吳、顓頊、高辛、唐、虞之書謂之『五典』，言常道也。」《春秋傳》載楚左史疑當有「倚相」二字。能讀三墳、五典。《禮記》曰：「外史掌三皇、五帝之書。」由斯而言，則墳、典文義，三、五史一作「典」。策，至於春秋之時，猶大行於世。愛及後古，一作「世」。其書不傳。惟唐、虞已降，可得言者。
然自堯而往，聖賢猶述，求其一二，彷彿存焉。而後來諸子，廣造奇說，造唐、虞已上之說。其語不經，其書非聖。故馬遷有言：「神農已前，吾不知矣。」班固亦曰：「顓頊之事，未可明也。」斯則墳、典所記，無得而稱者焉。
案〈一無「案」字。〉堯、舜相承，已見墳、典；周監二代，各有書籍。至孔子討論其義，刪為《尚書》。始自唐堯，下終秦穆，其言百篇，而各為之序。屬秦為不道，坑儒禁學，孔子之未孫曰一多「孔」字。惠，壁藏其書。
漢室龍興，旁求儒雅，聞故奏博士伏勝能傳其業，詔太常使掌故一本作「固」，據《漢書》作「故」。晁錯受焉。時伏生年且百歲，言不可曉。口授其書，才二十九篇。自是傳其學者，有歐陽氏、大小夏侯。宣帝時，復有河內女子，得《泰誓》一篇獻之，與伏生所誦合三十篇，行之於世。其篇所載年月，不與序相符會，又與《左傳》、《國語》、《孟子》所引《泰誓》不同，故漢、魏諸儒原註：謂馬融、鄭玄、王肅也。咸疑其繆。
《古文尚書》者，即孔惠之所藏，科斗之文字也。魯恭王壞孔子舊宅，始得之於壁中。博士孔安國以校伏生所誦，增多二十五篇。更以隸古字寫之，編為四十六卷。司馬遷「遷」字舊訛在「故」字下。屢訪一作「採」。其事，故多有古說。安國又受詔為之訓傳。值武帝末，巫蠱事起，經籍道息，不獲奏上，藏諸私家。劉向取校歐陽、大小夏侯三家經文，脫誤甚眾。至於後漢，孔氏之本遂絕。其有見於經典者，諸儒皆謂之逸書。原註：謂馬融、鄭玄、杜預也。王肅亦注《今文尚書》，而大與《古文》孔《傳》相類，或肅私見其本而獨秘之平？
晉元帝時，豫章一多「王」字。內史梅賾始以孔《傳》奏上，而缺《舜典》一篇，乃取肅之《堯典》，從「慎徽」以下，分為《舜典》以續之。自是歐陽、大小夏侯家等學，馬融、鄭玄、王肅諸注廢，而《古文》孔《傳》獨行，列於學官，或作「宮」，非。永為世範。
齊建武中，吳興人姚方興孔穎達作「方興」。《隋書》「方」字在下。採馬、王之義以造孔《傳。舜典》，雲於大航《隋書》作「杭」。購得，詣闕以獻。舉朝集議，咸以為非。原註：梁武帝時，博士議曰：孔敘稱伏生誤合五篇，蓋文句相連，所以成合。《舜典》必有「曰若稽古」，伏生雖雲昏耄，何容□□。由是遂不見用也。及江陵板蕩，其文入北，中原學者，得而異之。隋學當作「博」。士劉炫遂取此一篇，列諸本第。故今人所習《尚書。舜典》，元出於姚氏者焉。
當周室微弱，諸侯力爭。孔子應聘不遇，自衛而歸。乃與魯君子左丘明觀書於太史氏，因魯史記而一誤作「所」。作《春秋》。上遵周公遺制，下明將來之法，自隱及哀一有「盡」字。十二公行事。經成以授弟子，弟子退而異言。丘明恐失其真，故論本事而為傳，明夫子不以空言說經也。《春秋》所貶當世君臣，其事實皆形於傳。故隱其書而不宣，所以免時難矣。
及末世，口說流行，故有《公羊》、《穀梁》、《鄒》、《夾》之傳。
鄒氏無師，夾氏有錄無書，故不顯於世。漢興，董仲舒、公孫弘並治《公羊》，其傳習者有嚴、顏二家之學。宣帝即位，聞衛太子私好《穀梁》，乃召名儒蔡千秋、蕭望之等大議殿中，因置博士。
平帝初，立《左氏》。逮於後漢，儒者數廷毀之。會博士李封卒，遂不復補。一作「用」。逮一無「逮」字。和帝元興十一年，鄭興父子奏請重立於學官。至魏、晉，其書漸行，而二傳亦廢。今所用《左氏》本，即杜預所注者。
又當春秋之世，諸侯國自有史。故孔子求眾家史記，而得百二十國書。
如楚之書，鄭之志，魯之春秋，魏之紀年，此其可得言者。左丘明既配經立傳，又撰諸異同，號曰《外〈一訛「小」。〉傳國語》，二十一篇。斯蓋採書志等文，非唯魯之史記而已。楚、漢之際，有好事者，錄自古帝王、公侯、卿大夫之世，終乎秦末，號曰《世本》十五篇。春秋之後，七雄並爭，秦並諸侯，則有《戰國策》三十三篇。漢興，太中大夫陸賈紀錄時功，一作「政」。作《楚漢春秋》九篇。
孝武之世，太史公司馬談欲錯綜古今，勒成一史，其意未就而卒。子遷乃述父遺志，採《左傳》、《國語》，刪《世本》、《戰國策》，據楚、漢列國〈舊本脫「國」字，今照班彪《略論》補。〉時事，上自黃帝，下訖麟止，一誤作「趾」。作十二本紀、十表、八書、三十世家、七十列傳，凡百三十篇，都謂之《史記》。厥協一本二字例置。《六經》異傳，整齊百家雜言，藏諸名山，副在京師，以俟後聖君子。至宣帝時，遷外孫楊惲祖述其書，遂宣布焉。而十篇未成，有錄而已。原註：張晏《漢書。注》云：十篇，遷歿後亡失。此說非也。元、成之間，一多「會稽」二字。褚先生更補其缺，作《武帝紀》、《三王世家》，《龜策》、《日者》等傳，古本脫「等」字，今本於「等傳」下有「其龜策日者」五字。辭多鄙陋，非遷本意也。晉散騎常侍巴西譙周，以遷書周、秦已上或採家人諸子，不專據正經，於是作《古史考》二十五篇，皆憑舊典以糾一作「礱」。其繆。今則與《史記》並行於代焉。
《史記》所書，年止漢武。太初已〈《班彪傳》作「以」。〉後，闕而不錄。
其後劉向、向子歆及諸好事者，若馮商、衛衡、揚雄、史岑、梁審、肆仁、晉馮、段肅、《班固集》作「段肅」，固本傳作「殷肅」。金丹、馮衍、韋融、蕭奮、劉恂等相次撰續，迄於哀、平間，猶名《史記》。至建武中，司徒掾班彪以為其言鄙俗，不足以踵前史；又雄、歆褒美偽新，一作「偽褒新室」，又一本「新室」作「新莽」。誤後惑眾，不當垂之後代者也。於是採其舊事，旁貫異聞，作《後傳》六十五篇。其子固以父所撰未盡一家，乃起元高皇，終乎王莽，十有二世，二百三十年，綜其行事，上下通洽，為《漢書》紀、表、志、傳百篇。其事未畢，會有上書雲固私改作《史記》者，有詔京兆收系，悉錄家書封上。固弟超詣闕自陳，明帝引見，言固續父所作，不敢改易舊書，帝意乃解。出固，徵詣校書，受詔卒業。經二十餘載，至章帝建初中乃成。
固後坐竇氏事，卒於洛陽獄。書頗散亂，莫能綜理。其妹曹大家博學能屬文，奉詔校敘。又選高才郎馬融等十人，從大家受〈舊作「授」。〉讀。其八表及《天文志》等，猶未克成，多是待詔東觀馬續所作；而《古今人表》尤一無「尤」字。不類本書。始自漢末，迄平陳世，為其註解者凡二十五家，至於專門受業，遂一無「遂」字。與《五經》相亞。
初，漢獻帝以固書文煩難省，乃詔侍中荀悅依《左氏傳》體〈一無「體」字。〉刪為《漢紀》三十篇，命秘書給紙筆。經五六一無「六」字。年乃就，其言簡要，亦與紀〈舊作「本」，誤。〉傳並行。
在漢中興，明帝始詔班固與睢陽令陳宗、長陵令尹敏、司隸從事孟異《班固傳》作「異」，舊木作「冀」。作《世祖本紀》，並撰功臣及新市、平林、公孫述事，作列傳、載記二十八篇。
自是以來，春秋考紀此句舊本作「春秋世」三字，王本「世」字下空一字。亦以煥炳，而忠臣義士莫之撰勒。於是又詔史官謁者僕射劉珍及諫議大夫李尤或訛作「充」。雜作記、表，名臣、節士、儒林、外戚諸傳，起自建武，光武元。訖乎永初。安帝元。事業垂竟而珍、尤一作「等」。繼卒。復命侍中伏無忌與諫議大夫黃景作諸王、王子、功臣、恩澤侯表，南單于、西羌傳，地理志。
至元嘉元年，桓帝無。復令太中大夫邊韶、大軍營司馬崔實、議郎朱穆、曹壽雜作《孝穆》、《崇》二皇「孝穆」五字，傳寫訛脫，當作「獻穆、孝崇二皇后」。及《順烈皇后傳》，又增《外戚傳》入安思等後，《儒林傳》入崔篆諸人。實、壽又與議郎延篤雜作《百官表》，順帝功臣《孫程》、《郭願》及《鄭眾》、《蔡倫》等傳。凡百十有四篇，號曰《漢記》。
熹〈舊訛「嘉」。〉平中，熹平是靈帝改元。光祿大夫馬日碑，議郎蔡邕、楊彪、盧植著作東觀、接續紀傳之可成者，而邕別作《朝會》、《車服》二志。後坐事徙朔方，上書求還，續成十志。本傳作「十意」。會董卓作亂，大駕此二字，一本脫。西遷，史臣廢棄，舊文散佚。及一無「及」字。在許都，楊彪頗存注記。至於名賢君子，自永一作「本」，誤。初已下闕續。
魏黃初中，文帝元。唯著《先賢表》，故《漢〈一脫「漢」字。〉記》殘缺，至晉無成，泰始中，晉武帝元。秘書丞司馬彪始討論眾書，一作「說」，一作「作」。今依《彪傳》。綴其所聞，起元傳作「於」。光武，終於孝獻。
錄世十二，編年二百，通綜上下，旁引傳作「貫」。庶事，為紀、志、傳凡八十依本傳。舊作「一十三」。篇，號曰《續漢書》。又散騎常侍華峙，刪定《東觀記》為《漢後〈或作「後漢」，誤。〉書》，帝紀十二、或訛作「三」。皇后紀二、典十、一作「十典」，又以「三譜」置「十典」上。列傳七十、譜三，嶠本傳作「三譜序傳目錄」。總九十七或誤作「二」。篇。其十典竟不成而卒。自斯已往，已往，猶雲已上，總前而言也。舊作「後」，非。作者相繼，為編年者四族，創紀傳者五家。推其所長，華氏居最。而遭晉室東徙，三惟一存。所存惟三分之一也。
至宋宣城太守范曄，乃廣集學徒，窮覽舊籍，刪煩補略，作《後漢書》，凡十紀、十志、八十列傳，合為百篇。會曄以罪被收，其十志亦未成而死。
先是，晉東陽太守袁宏抄撮《漢氏後書》，依荀悅體，著《後漢紀》三十或誤作「十三」。篇。世言漢中興史者，唯範、袁一作「袁範」。二家而已。
魏史，黃初、太和中始命尚書衛覬、繆襲草刨紀傳，累載不成。又命侍中韋誕、應璩，秘書監一無「監」字。王沈，大將軍從事中郎阮籍，司徒右長史孫該，司隸校尉傅玄等，復共撰一作「擇」。定。其後王沈獨就其業，勒成《魏書》四十四卷。其書多為時諱，殊非實錄。
吳大帝之季年，始命太史令丁孚、郎中項峻撰《吳書》。孚、峻一作「峻孚」俱非史才，其文不足紀錄。至少帝時，更敕韋曜、周昭、薛瑩、梁廣、華核訪求往事，相與記述。並作之中，曜、一作「推」。瑩為首。當歸命侯時，昭、廣一作「廣昭」。先亡，曜、瑩徙黜，史官久闕，書遂無聞。核表請召一無「召」字。曜、瑩續成前史，其後曜獨終其書，定為五十五卷。
至晉受命，海內大同，著作陳壽，乃集三國史，前但述二國，此雲三國者，據陳所撰書為言也。撰為《國志》，凡六十五篇。夏侯湛時亦著《魏書》，見壽所作，便壞己草而罷。及壽卒，梁州大中正範頵表言《國志》明乎得失，辭多勸誡，有益風化，願垂採錄。於是詔下河南尹，就家寫其書。
先是，魏時京兆魚豢私撰《魏略》，事止明帝。其後孫盛撰《魏氏春秋》，王隱撰《蜀記》，張勃撰《吳錄》。異聞錯出，其流最一作「甚」。多。宋文帝以《國志》載事一作「紀」。傷於簡略，乃命中書郎裴松之兼採眾書，補注其闕。由是世一無「世」字。言《三國志》者，以裴《注》為本焉。
晉史，洛京時，著作郎陸機始撰三祖紀，佐著作郎一脫「郎」字。束皙又撰十志。會中朝喪亂，其書不存。先是，歷陽令陳郡一作「留」。王銓一誤作「鈐」，下同。有著述才，每私錄晉事舊誤作「晉書」。及功臣行狀，未就而卒。子隱，博學多聞，郭作「文」。受父遺業，西都事跡，多所詳究。
過江為著作郎，受詔撰晉史。為其同僚虞預所訴，舊作「斥」，誤。坐事免官。家貧無資，書未遂就，乃依征西將軍庾亮於武昌鎮。亮給其紙筆，由是獲成，凡為《晉書》八十九卷。咸康六年，始詣闕奏上。隱雖好述作，而辭拙才鈍。其書編次有序者，皆銓所修；章句混漫者，必隱所作。時尚書郎領國史干寶，亦撰《晉紀》，自宣迄愍七帝，五十三年，凡二十二卷。其書簡略，直而能婉，甚為當時所稱。
晉江左史，一有「官」字。自鄧粲、孫盛、檀道鸞、王韶之王韶之，舊在檀道鸞上。已下，相次繼作。遠則偏記兩帝，近則唯敘八舊作「六」，誤。朝，至宋湘東太守何法盛，始撰《晉中興書》，勒成一家，首尾該備。齊隱士東莞臧榮緒又集東、西二史，合成一書。
皇家貞觀中，有詔以前後晉一脫「晉」字。史十有八家，製作雖多，未能盡善，乃敕史官更加纂錄。採正典與雜或作「舊」。說數十餘部，兼引偽史十六國書，為紀一訛「記」。十、志二十、列傳七十、載記三十，並敘例、目錄合為百三十二卷。自是言晉史者，皆棄其舊本，內有編年體，並棄之矣。竟從新撰者焉。
宋史，元嘉中，文帝元。著作郎問承天草創紀傳。自此以外，悉委奉朝請山謙之補承天殘缺。後又命裴松之續成國史。松之尋卒，史佐孫沖之表求別自創立，為一家之一無「之」字。言。孝建初，孝武元。又敕南臺侍御史蘇寶生或訛「山」，下同。續造諸傳，元嘉名臣，皆其所撰。寶生被誅，大明〈孝武改元。〉六年，又命著作郎徐愛踵成前作。愛因問、孫、山、蘇所述，勒為一作「成」。一書，其《臧質》、《魯爽》、《王僧達》諸傳，又皆孝武自造。而序事多虛，難以取信。自永光廢蒂元。已後，至禪讓十餘年中，闕而不載。
至齊，著作郎沈約，更補綴所遺，製成新舊訛作「雜」。史。始一脫「始」字。自義熙肇號，晉安帚改元。終乎升明三年，順帝末。為紀十、志三十、列傳六十，合百卷，名曰《宋書》。永明末，其書既行，河東裴子野更刪為《宋略》二十卷。沈約見而嘆曰：「吾所不逮也。」由是世之言宋史者，以裴《略》為上，沈《書》次之。
齊史，江淹始受詔著述，以為史之所難，無出於志，故先著十一作「其」，非。志，以見其才。沈約復著《齊紀》二十篇。梁天監中，太尉錄事蕭子顯啟撰齊史。書成，表奏之，詔付秘閣。起升明宋順帝元。之年，盡永元東昏元。之代，此八句諸本脫簡，今據本傳補入。寧冒妄綴之譏，不敢疏率了事也。為此亦補字。紀八、志十一、列傳四十，合成五十九篇。
時奉朝請吳均亦表請撰齊史，乞給起居注，並群臣行狀。有詔：「齊氏故事，布在流俗，聞見既多，可自搜訪也。」均遂撰《齊春秋》三十篇。其書稱梁帝為齊明佐命，帝惡其實，詔燔之，然其私本竟能與蕭氏所撰並傳於後。
梁史，武帝時，沈約與給事中周興嗣、步兵校尉鮑行卿、秘書監謝吳相承撰錄，已有百篇。值承聖元帝元。淪沒，並從焚蕩。廬江何之元、沛國劉潘以所聞見究其始未，合撰《梁典》三十篇，而紀傳之書，未有其作。陳桐部郎中姚察有志撰勒，施功未周。謂加功於前人所未完者。但既當朝務，兼知一作「修」，非。國史，至於陳亡，其書不就。
陳史，初有吳郡顧野王、北地傅縡各為撰史學士，其武、文二帝紀即顧、傅所修。太建初，宣帝元。中書郎陸瓊續撰諸篇，事傷煩雜。姚察就加刪改，粗有條貫。及江東不守，持以入關。隋艾帝嘗索梁、陳事跡，察具一訛作「且」。以所成每篇續奏，而依違荏苒，竟未絕筆。
皇家貞觀初，其子思廉為著作郎，奉詔撰成二史。於是憑其舊稿，加以新錄，彌歷九載，方始畢功。定〈王本作「述」。〉為《梁書》五十卷、《陳書》三十六卷，今並行世焉。
十六國史，前趙劉聰時，領左國史公師或撰《高祖劉淵。本紀》及功臣傳二十人，甚得良史之體。凌修譖其訕謗先帝，聰怒而誅之。劉曜時，平輿子封號。和苞撰《漢〈一脫「漢」字。〉趙記》十篇，事止當年，不終曜滅。
後趙石勒命其臣徐光、宗歷、傅暢、鄭惜等撰《上黨國記》、《起居注》、《趙書》。其後又令王蘭、陳宴、程陰、徐機等相次撰述。至石虎，並令刊削，使勒功業不傳。其後燕太傅長史田融、宋尚書庫部郎郭仲產、北中郎參軍王度迫撰二舊無「二」字。石事，集為舊無「為」字。《鄴部記》、《趙記》〈一作「紀」。〉等書。
前燕慕容廆、皝、雋、口。有起居注，杜輔全疑「詮」字脫旁。錄以為《燕紀》。後燕垂、寶、盛、熙。建興元年，董統受詔草創後書，著本紀並佐命功臣、王公列傳，合三十卷。慕容垂稱其敘事富贍，足成一家之言。但褒述過美，有慚董、史之直。其後申秀、範亨各取前後二燕，合成一史。
南燕有趙郡王景暉，嘗事德、超，南燕二主名。撰二主起居注。超亡，仕於馮氏，官至中書令，仍撰《南燕錄》六卷。
蜀初號曰成，後改稱漢。李勢散騎常侍常璩撰《漢書》十卷。後入晉秘閣，改為《蜀李一脫「李」字。書》。璩又撰《華陽國志》，具載李氏興滅。
前涼張駿十五年，命其西曹邊瀏集內外事，以付秀才索綏，作《涼國春秋》五十卷。又張重華護軍參軍劉慶在東苑「苑」通。專修國史二十餘年，著《涼記》十二卷。建康太守索暉、一作「琿」，從事中郎劉曬又各著《涼書》。
前秦苻堅。史官，初有趙淵、車敬、梁熙、韋譚相繼著述。符堅嘗取而觀之，見茍大後幸李威事，怒而焚滅其本。後著作朗董誼追錄舊語，十不一存。及宋武帝入關，曾訪秦國事，又命梁州刺史吉翰問諸仇池，並無所獲。
先是，秦秘書郎趙整參撰國史，值秦滅，隱於商一作「南」。洛山，著書不輟，有馮詡車頻助其經費。一作「始」。整卒，翰乃啟頻纂成其書，以元嘉九年起，至二十八年方罷，定為三卷。而年月失次，首尾不倫。河東裴景仁又正其訛僻，刪為《秦紀》十一篇。
後秦姚弋仲，扶風馬僧虔、河東衛隆景並著《秦史》。及姚氏之滅，殘缺者多。泓從弟和都，仕魏為左民尚書，又追撰《秦紀》十卷。
夏赫連勃勃，天水趙思群、北地張淵，於真興、勃勃元。承光昌元。之〈一無「之」字。〉世，並受命著其國書。及統萬夏城。之亡，多見焚燒。一脫「燒」字。
西涼李暠。與西秦，乞伏國仁。此下誤衍「北燕」二字。其史或當代所書，或他邦所錄。此下當補「累經過轉，今並失傳」八字。段龜龍記呂氏，後涼。宗欽記沮渠氏，北涼。失名記舊本「宗欽記」誤粘「禿發」，脫去沮渠一家，今照史補此六字。禿發氏，南涼。韓顯宗記舊衍「呂」字。馮氏。
北燕。唯有舊訛「此」。三者本有四種，其一大名，故云三者。可知，自餘不詳誰作。
魏世黃門侍郎崔鴻，乃考核眾家，辨其同異，除煩補闕，錯綜綱紀，易其國書曰錄，主一訛「正」。紀曰傳，都謂之《十六國春秋》。鴻始以景明之初魏世宗宣武元。求諸國逸史，逮正一訛「至」。始元年，亦宣武元。鳩集稽備，而一本有「以」字。一本「而」作「已」。屬土句。猶闕蜀事，不果成書。推求十有五年，始於江東購獲，乃增其篇目，勒為一百二此三字舊訛作「十」。卷。鴻歿後，永安中，魏莊帝元。其子繕寫奏上，請藏諸秘閣。
由是偽史宣布，大行於時。
元魏史，道武時，始令鄧淵著國記，唯一脫「唯」字。為十卷，而條例未成。暨乎明元，廢而不述。神祇二年，太武元。又詔集諸文士崔浩、浩弟覽、高說、舊作「閭」，誤。鄧穎、晁繼、一訛「維」。範亨、黃輔等撰國書。為三舊脫「三」字。十卷。又特命浩總監史任，務從實錄。復以中書郎高允、散騎恃郎張偉並參著作，續成前史「史」字疑衍。書。敘述國事，無隱所一無「所」字。惡，而刊石寫之，以示行路。浩坐此夷三族，同作死者百二十八人。自是遂廢史官。至文成帝和平元年，始復其職，而以高允典著作，修國記。允年已九十，手目俱衰。時有校書郎一有「中」子。劉模，長於緝綴，乃令執筆而口占授之。如是者五六歲。所成篇卷，模有力焉。
初，國記自鄧、崔以下，皆相承作編年體。至孝文太和十一年，詔秘書丞李彪、著作郎崔光始分紀傳異科。宣武時，命邢巒追撰《孝文起居注》。
既而崔光、王舊脫「王」字。遵業補續，下訖孝明之世，溫子升復修《孝莊〈一訛「武」。〉紀》，濟陰王暉業撰《辨宗室錄》。魏史官私官私謂官木、私木。所撰，盡於斯矣。
齊天保二年，顯祖元。敕秘書監魏收博採舊聞，勒成一史。又命一作「令」。刁柔、辛元植、房延祐、睦一訛「陸」。仲讓、裴昂之、高孝乾等助其編次。收所取史官，懼相凌忽，故刁、辛諸子並乏史才，唯以彷彿學流，憑附得進。
於是大征百家譜狀，斟酌以成《魏書》。上自道武，下終孝靖，紀、傳與志，凡百三十卷。收諂齊氏，於魏室多不平。既黨北朝，又厚誣江左。性憎勝己，喜念舊惡，甲門盛德與之有怨者，莫不被以醜言，沒其善事。遷怒所至，毀及高曾。書成始奏，詔收於尚書省與諸家論討。前後列訴者百有餘人。時尚書令楊遵彥，一代貴臣，勢傾朝野，收撰其家傳甚美，是以深被黨援。諸訟史者皆獲重罰，或有一無「有」字。斃於獄中。群怨謗聲不息。孝昭世，敕收更加研審，然後宣布於外。武成武成，孝武弟世祖謚也。王本改作「書成」，非。嘗訪諸群臣，猶雲不實，又令治改，其所變易甚多。由是世薄其書，號為「穢史」。
至隋開皇，敕著作郎魏簷與顏之椎、辛德源更撰《魏書》，矯正收失。
澹以西魏為真，東魏為偽，故文、恭列紀，孝靖稱傳。合紀、傳、論例，總九十二篇。煬帝以泡書猶未能善，又敕左僕射楊素別撰，學士潘徽、諸亮、歐陽詢等佐之。會素薨而止。今世稱魏史者，猶以收本為主焉。
高齊史，天統初，後主緯元。太常少卿祖孝徵述獻武起居，名曰《黃初傳天錄》。或謬改為「錄」。時中書侍郎陸元規常從文宣征討，著《皇帝實錄》，唯記行師，不載它事。自武平後，亦後主元，史官陽休之、杜臺卿、祖崇儒、崔子發等相繼注記
逮一作「迄」。於齊滅，隋秘書監王劭、內史令李德林並少仕鄴中，多識故事。王乃憑述起屠注，廣以異聞，造編年書，號曰《齊志》，十有六卷。
原註：其序雲二十卷，個世間傳老唯十六卷焉。李在齊預修國史，刨紀傳書二十七卷。至開墾初，一有「又」字。奉詔續撰，增多齊史三十八篇，以舊作「已」。上送官，藏之秘府。皇家貞觀初，敕其子中書舍人百藥仍其舊錄，雜採它書，演為五十卷。今之言齊史者，唯王、李二家雲。
字文周史，大統年有秘書丞柳虯兼領著作，直辭正色，事育可稱。至隋開皇中，秘書監牛弘追撰《周紀》十有八篇，略述紀綱，仍皆抵許。王本作「抵捂」。皇家貞觀初，敕秘書丞令狐德棻、秘書郎岑文本共加修緝，定為《周書》五十卷。
隋史，當開皇、仁壽時，王劭為書八十卷，以類相從，定其篇目。至於編年、紀傳，並闕其體。煬帝世，唯有王胄等所修《大業起居注》。及江都之禍，仍多散逸。皇家貞觀初，敕中書侍郎顏師古、給事中孔穎達共撰成《隋書》五十五卷，與新撰《周書》並行於時。
初，太宗以梁、陳及齊、周、隋氏並未有書，乃命學士分修，事具於上。
上，謂梁、陳及齊、周、隋四節所云。仍使秘書監魏徵總知其務，凡有贊論，徵多預焉。始以貞觀三年創造，至十八年方就，原註：唯姚思廉貞觀二年起，功多於諸史一歲。合為一脫「為」字。《五代紀傳》，並目錄凡二百五十二卷。書成，下於史閣。唯有十志，斷為三十卷，尋擬續奏，未有其文。又詔左僕射於志寧、太史令李淳風、著作郎韋安仁、符璽郎李延壽同撰。其先撰史人，唯令狐德棻重預其事。太宗崩後，刊勒始成。其篇第雖編入《隋書》，其實別行，俗呼為《五代史志》。
惟大唐之受命也，義寧、隋恭帝元，武德唐高祖元。間，工部尚書溫大雅首撰《創業起居注》三篇。自是司空房玄齡、給事中許敬宗、著作佐郎敬播相次立一作「相與自立」。編年體，號為「實錄」。迄乎三帝，世有其書。
貞觀初，姚思廉始撰紀傳，粗成三十卷。至顯慶高宗改元。元年，太尉長孫無忌與於志寧、令狐德棻、著作郎劉胤之、楊仁卿、起居郎顧胤等，因其舊作，一作「書」。綴以後事，復為五十卷。雖雲繁雜，時有可觀。龍朔亦高宗元。中，敬宗又以太子少師一作「卿」，誤。總統史任，更增前作，混成百卷。如《高宗本紀》及永徽高宗初元。名臣、四夷等傳，多是其所造。
又起草十志，未半而終。敬宗所作紀傳，或曲希時旨，或猥飾一作「釋」。私憾，凡有毀譽，多非實錄。必方諸魏伯起，亦猶張衡之蔡巨焉。其後左史李仁實續撰《於志寧》、《許敬宗》、《李義府》等傳，載言記事，見推直筆。惜其短歲，一作「世」。功業未終。至長壽中，武後九年。春官侍郎牛鳳及又斷自武德，終於弘道，高宗未元。撰為《唐書》百有十卷。鳳及以暗聾不才，而輒議一代大典，凡所撰錄，皆素責私家行狀，而世人敘事謂家狀。
罕能自遠。謂遠於俗。一作「遠」，非。或言皆比興，全類詠歌；或語多鄙樸，實同文案，四語皆謂家狀所敘。而總入編次，了無釐革。其有出自胸臆，申其機抒，發言則嗤鄙怪誕，敘事則參差倒錯。故閱其篇第，豈謂可觀；披其章句，不識所以。既而悉收姚、許諸本，繳去之也。欲使其書獨行。由是皇家舊事，殘缺殆盡。
長安中，武後十八年。餘與正諫大夫朱敬則、司劫郎中徐堅、左拾遺吳兢，奉詔更撰《唐書》，勒成八十卷。神龍中宗元。元年，又與堅、〈一無「堅」字。〉兢等重修《則天實錄》，編為三或作「二」。十卷。夫舊史之壞，其亂如繩，錯綜艱難，期月方畢。雖言無可擇，事多遺恨，庶將來削稿，猶有憑焉。
大抵自古史臣撰錄，其梗概如此。蓋屬詞比事，以月系年，為史氏之根本，作生人之耳目者，略盡於斯矣。自餘偏一訛作「編」。記、小說，則不暇具而論之。
