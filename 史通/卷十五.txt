夫史之煩文，已於《敘事》篇言之詳矣。舊有「然凡，俗難曉，下愚不移」九字，可厭，宜削。雖七《敘事》篇在六卷，疑當作「六」。捲成言，而三隅莫反。蓋語曰：「百聞不如一見。」是以聚米為谷，賊虜之虛實此二字一止作「居」字。可知；畫地成圖，山川之形勢一少「勢」字。易悉。昔陶隱居《本草》，藥有冷熱味者，朱墨點其名；阮孝緒《七錄》，書有文德殿者，丹筆寫其字，由是區分有別，品類可知。今輒擬其事，抄自古史傳文有煩者，皆以筆點其煩一無「煩」字。上。原註：其點用朱粉、雌黃並得。
凡字經點者，盡宜去之。如其間有文句虧缺者，細書側注於其右。原註：其側書亦用朱粉、雌黃等，如正行用粉，則側注者用朱黃，以此為別。或回易數字，或加足片言，俾分佈得所，彌縫無闕。庶觀者易悟，其失自彰。知一作「如」。我摭實而談，非是一作「是非」。茍誣前哲。
《孔子家語》曰：魯公索氏將祭而忘其牲。孔子聞之，曰：「公索氏不及二年一有「必亡」二字。矣。一年而亡。門人問曰：「昔公索氏亡其祭牲，而夫子曰『不及二年必亡』。今果如期而亡，夫子何以知然？」
右除二十四字。
《家語》曰：晉將代未，使覘之。宋陽門之介夫死，司城子罕哭之哀。
艦者反，言於晉侯曰：「宋陽門之介夫死，而郭無「而」字。司城子罕哭之哀。民咸悅矣，宋殆未可伐也。」
右除二十一字，加三字。「加」一作「移」。
《史記。五帝本紀》曰：諸侯之史無「之」字。朝覲者，不之丹朱而之舜；百姓之史無此三字。獄訟者，不之丹朱而之舜；謳歌者，皆古本有「皆」字，史內無「皆」字。不漚歌此二字一作「之」字。丹朱而謳歌舜。已上《堯紀》。
舜年二十以孝聞，三十而帝堯間可用者云云。
舜年二十以孝聞，年舊脫「年」字。三十，「舜年」以下等字，古本有，俗本削。堯舉之。已上《舜記》。
右除二十九字，加七字。
《夏本紀》曰：禹之父曰鯀，鯀之父曰帝顓頊，顓頊之父曰昌意，昌意之父曰黃帝。禹者，黃帝之玄孫，而帝「帝」字熙史補。顓頊之孫也。禹之曾大父舊衍「曰」字。昌意及父鯀皆不得在帝位，為人臣。
右除五十七字，加五字。除數太多，恐有誤。
《項羽本紀》曰：項籍者，下相人也，字羽。初「初」字照史補。起時，年二十四。其季父項梁，梁父即「即」字照史補。楚將項燕，為秦將王翦所殺史作「戮」。者也。項氏世世史有「為」字。楚將，封於項，故姓項氏。
右除三十二字，加二十四字，釐革其次序，《呂后郭誤作「氏」。本紀》曰：呂太后者，高祖微時妃也，生孝惠帝、史有「女」字。魯元公主。及高祖為漢王，得定陶戚姬，愛幸，生趙隱玉如意。高租嫌史無此三字。孝惠為人仁弱，高祖以為不類我，常欲廢太子，立戚姬子如意，如意郭脫「如意」二字。類我。又史無「又」字。戚姬幸，常獨史無「獨」字。從上之關東，日夜啼位，欲立其子如意，以上無此三字代太子。呂后年長，常留守，希見上，益疏。如意立為趙王後，幾代太子者數矣。賴大臣讒史作「爭」。之，及留侯策，太子得無廢。原註：此事見《高》、《惠》二紀及諸王、《叔孫通》、《張良》等傳，過為重疊矣。今又見於《呂后傳》，國可略而不言。劉意蓋謂並可不點矣。而史既有之，姑就其文點之。
右除七十五字，加十字。據文止加八字。
《宋世家》曰：初，元公之孫糾，景公殺之。史無此十字，皆細書混入者。景公卒，糾之此二字史作「宋」。公據上易「糾之」字，則此「公」字亦宜省。子特攻殺太子而自立，是為昭公。昭公者，此下史有「元公之曾庶孫也昭公」九字，父公孫糾，糾父公子郭脫此二字。揣秦，史疊「褍秦」二字。即元公少子也。景公殺昭公父糾，故昭公怨，殺太子而自立。據節首所加，則自「昭公者」以下，大半皆在所點除也。
右除三十六字，加十三字。掂文止加十二字。
《三王世家》曰：大司馬臣去病昧死再拜，上疏皇帝陛下：「陛下過聽，使臣去病待罪行間，宜專邊塞之思慮。暴骸中野，無以報，乃敢惟他議以干用事者。誠見陛下憂勞天下，哀憐百姓以自忘，虧膳貶樂，損郎員。皇子賴天能勝衣趨拜，至今無號位、師傅官。陛下恭讓不恤，群臣私望，不敢越職而言。臣竊不勝犬馬之史無「之」字，下同。心，昧死願陛下詔有司，因盛夏吉時，定皇子位。惟陛下幸察。臣去病昧死再拜以聞皇帝陛下。」三月乙亥，御史臣光守尚書令奏未央宮。郭脫「宮」字。制曰：「下御史。」六年三月戊申朔乙亥，御史臣光、守郭脫「守」字。尚書令、丞非下御史，書到，言：「丞相臣青翟、御史大夫臣湯、太常臣充、大行令臣息、太子少傅臣安行宗正事昧死上言：大司馬臣去病上疏曰：「陛下過聽，使臣去病待罪行間，宜專邊塞之思慮。暴骸中野，無以報，乃敢惟他議以於用事者。誠見陛下憂勞天下，哀憐百姓以自忘，虧膳貶樂，損郎員。皇子賴天能勝衣趨拜，至今無號位、師傅官。陛下恭讓不恤，群臣私望，不敢越職而言。臣竊不勝大馬之心，昧死願陛下詔有司，因盛夏吉時，定皇子位。惟陛下幸察。』制曰：『下御史。』巨謹「謹」字照史補。與中二千石、二千石疊三字照史補。臣賀等議曰：史無「曰」字。古者裂地立國，並建諸侯以承天下，所以尊宗廟、重社稷也。今臣去病上疏，不忘其職，因以宣恩，乃道天子卑讓自貶以勞天下，慮皇子未有號位。臣青翟、臣湯等宜奉義遵職，愚蠢史作「憧」，音義同。不逮事。方今盛夏吉時，臣青翟、臣湯等郭本此上脫二十二字。昧死請立皇子臣閎、臣旦、臣肯為諸侯王。昧死請所立國名。」
右除一百八十四字，加一字。據文加三字。
已上有言語相重者，今略點廢如此。但此一篇所記全宜削除。今輒具列於斯，藉為鑒戒者爾。凡為史者，國有詔誥，十分不當取其一焉。句意過當，有誤。故漢元帝詔曰：「蓋聞安民之道，本由陰陽。間者陰陽錯謬，風雨不時。朕之不德，庶幾群公有敢言朕之過者。今則不然，偷合茍從，未肯極言，朕甚憫焉。永惟蒸庶之饑寒，遠離父母妻子，勞於非業之作，衛於不居之宮，恐非所以佐陰陽之道也。其罷甘泉、建章宮衛士，各令就農。百官各省費，條奏毋有所諱。有司勉之。毋犯四時之禁。丞相、御史舉天下明陰陽災異者各三人。」及荀悅撰《漢紀》，略其文曰：「朕惟眾庶之饑寒，遠離父母妻子，勞於非業之作，衛於不屠之官。其罷甘泉、建章宮衛士，各令就農。丞相、御史舉天下明陰陽災異者各三人。」自餘抄撮，他皆仿此。近則天朝諸撰史者，凡有制誥，一字不遺，唯去詔首稱「門下」，詔尾去諸本作「雲」，誤。「主者施行」而已。時武承嗣監修國史，見之大怒，謂史官曰：「公輩是何人，而敢輒減詔書！」自是史官寫詔書，雖門下贊詔亦錄。後予聞此說，每嗢噱或作「唱嘆」，或作「唱噱」，並誤。而已。必以《三王世家》相比，其煩碎則又甚於斯。是知史官之愚，其來尚矣。今之作者，何獨笑武承嗣而已哉！
《魏公子傳》曰：高祖始微少時，數聞公子賢。及即天子位，每過大梁，常祠公子。高祖十二年，從擊黥布還，為公子置守塚五家，世世歲以四時奉祠公子。大史公曰：吾過大梁之墟，求問其所謂夷門，以徵信陵君故事。說者云：當戰國之時，史無「以征」以下十五字。夷門者，城之東門也。天下諸公子亦有喜照史改，舊誤作「嘉」。土者矣，然而信陵君之接巖穴隱者，不恥下交。名冠諸侯，有以也。此七字，史作「有以也，名冠諸侯不虛耳。」高祖每過之，奉祠二字照史刊正，郭、王本並倒。不絕也。舊脫「也」字。
右除十五字，加二十字。加數亦不合。
《魯仲連傳》曰：仲連好奇偉倜史作「俶」，音義同。儻之畫，史有「策」字。而不肯仕官王訛作「宦。任職，好持高節。游於趙。趙照史疊「趙」字。孝成王時，而秦王使白起破趙長平之軍前後四十餘萬。秦史有「兵」字。遂東圍邯鄲。趙王恐，諸侯之救兵莫敢擊秦軍。「軍」字照史補，亦作「兵」。魏安釐王使將軍晉鄙救趙，畏秦，止於蕩陰，不進。魏王使客將軍新垣衍問人邯鄲，因平原君謂趙王曰：「秦所為或作「以」。急圍趙者，前與齊湣史衍，下同。王爭強為帝。已而復歸帝號，史無「號」字。今齊湣王已益弱，方或脫「方」字，今惟秦雄天下，此非必貪邯鄲，其意欲復求為帝。趙誠發使尊秦昭史衍。王為帝，秦必喜，罷兵王衍「而」字。去。」平原君猶豫未有所決。此時魯史有「仲」字，下同。連適游趙，會秦圍趙。聞魏將欲令趙尊秦為帝，乃見平原君曰：「事將奈何？」平原君曰：「勝也何敢言事！前亡四十萬之眾於外，今又內圍邯鄲而不能「能」字照史補。去。魏王使客將軍新垣衍令趙帝秦，今其人在此，史作「是」。勝也何敢言事！」魯連曰：「吾始以君為天下之賢公子也，吾乃今然後知君非天下之賢公子也。梁客新垣衍安在？吾請史作「且」。為君責而歸之。」平原君曰：「勝請為紹介而見之於先生，」平原君遂見新垣衍曰：「東國有魯連先生者，今其人在此，勝請為紹介，而交之於將軍。」新垣衍曰：「吾聞魯連先生，齊史有「國」字。之高士也。衍，人臣也，使享有職，吾不願見魯連先生。」平原君曰：「勝史有「既」字已洩之矣。」新垣衍許諾。魯仲連見新垣衍而無言。新垣衍曰：「吾視居此圍城之中者，「者」字照史補。皆有求平原君者也。今吾觀先生之玉貌，非有所求於平原君者也，曷為一脫「為」字，史又有「久」字。居此重圍「重圍」，史作「圍城」。之中而不去？」魯連雲雲。
「梁未睹秦稱帝之害故耳。此二字一作「也」。使粱睹秦稱帝之害，則必助趙矣。」新垣衍曰：「秦稱帝之害奈何？」魯連曰：雲雲。
「吾將使秦王烹酸梁王。」新垣衍快然不悅曰：「嘻！史作「噫噫」。亦太一脫「太」字。甚矣，先生之言也！先生又烏一作「焉」。能使秦王烹醢梁王！」魯連曰：「固也，誤作「矣」。吾將言之」雲雲。依例當有「雲雲」字，舊脫。
「今秦萬乘之國也，梁亦萬乘之國也。俱據萬乘之國，交史作「各」。有稱王之名，睹其一戰而勝，欲從而帝之」雲雲。
於是新垣衍起，再拜舊多「而」字。謝曰：「始以先生為庸人，吾乃今日知先生為天下之士也」雲雲。「雲雲」字亦舊脫。
適會魏公子無忌奪晉鄙軍以救趙，擊秦軍，秦軍舊脫「秦軍」二字。遂引而去。於是平原君欲封魯連，魯連照史疊「魯連」二字，諸本脫。辭謝者三，此四字史作」辭讓使者三」。終不肯受。平原君乃置舊訛「致」。酒，酒酣，起前，以千金為魯連壽云云。
右除二百七十五字，加七字。「二百」一作「三百」。
《屈原賈生二字舊脫，傳》曰：依例當有「曰」字，今補。漢有賈生，為長沙王太傅，過湘水，投書以吊屈原。賈生名誼，洛陽人也云云。二字亦依例補。
謫「謫」字，史作「乃以」二字。賈生為長沙王太傅。賈生既辭往，史有「行」字。聞長沙卑濕，自以為史無「為」字。壽不得長。又以謫去，意不自得。及渡湘水，為賦以吊屈原，其詞曰雲雲。
賈生為長沙史有「王太」二字。傅三年，有鴞飛入賈生舍，止於坐隅。
楚人命鴞曰口。賈主既以謫居長沙，長沙一脫「長沙」疊字。卑濕，自恐「恐」字史作「以為」二字。壽不得長，傷悼之，乃為賦以自廣。其詞曰雲雲。
懷王騎，墮馬而死，無後。賈生自傷為傅二字脫，照史補。無狀，哭泣二字脫，照史補。歲餘，亦死，時年三十三舊訛「二」。矣。
右除七十六字，加三字。
《扁鵲倉公傳》曰：太倉公者，齊太倉長，臨淄人也，姓淳于氏，一脫「氏」字。名意。少而喜醫方術。高後八年，更受師同郡元里公乘陽慶。慶年七十餘，無子，使意盡去其故方，更悉以禁方與之，傳黃帝、扁鵲之脈書，五色診病，知人死生，決嫌疑，定可治，及藥論甚精。受之三年，為人治病，決死生「決嫌疑」以下六句，古本有，俗削。多驗云云。二字亦依例補。
詔召「召」字照史補。問所為治痛死生驗者幾何人？主名為誰？詔問故太倉長臣意方伎所長，及所能治病者，「者」字照史補。有其書無有？皆安受學？受學幾問歲？嘗有所驗，何縣裏人也？何病，醫藥已，訛作「與」，照史改。其病之狀皆何如？具一作「其」。悉而一作「以」。對。臣意對曰，自意少時喜醫藥史疊」醫藥」二字。方，試之多不驗者。至高皇「皇」字史脫。後八年，舊多「中」字。得見師臨淄元里公乘陽慶。慶諸本「慶」字作「已」字。年七十餘，意得見事之。謂意曰：「盡去而方書，非是也。慶有古先道遺傳黃帝、扁鵲之脈書。五色診病，知人死生，決嫌疑，定可治，及藥論「論」字補。書甚精。我家給宮，心愛公，欲盡以我禁方書悉教公。」
臣意即曰：「幸甚，非意之所敢望也。」臣意即避席再拜謁，受其脈書上下經、五色診、奇史音「羈」。咳術、揆度陰陽外變、藥論、石神、接陰陽禁書，受讀解驗之，可一年。史有「所」字。明歲即驗之，有驗，「之有驗」三字脫，照史補。然尚未精也。要事之三年所，即嘗諸本脫「即」字，「嘗」作「常」。以為人史有「治」字。診病，決死生，有驗，精良。今慶已死十年。史有「所」字。臣意年盡三年，二字脫，照史補。三十九歲一脫「歲」字。也。齊侍禦「御」字脫，照史補。史成自言病頭痛，「頭痛」或誤作「也」，或誤作「邪」，臣意診其脈，告曰：「君之病惡，不可言也。」原註：己下皆述一生醫療效驗事。此十一字，諸木皆與標數並寫，愚意移作尾注為是。
右除二百九十五字。
《宋世家》初云：「襄公嗣立」，一訛「位」。後詳文義，當有「後」字，諸本脫。仍謂為宋襄公，不去「宋襄」一多「公」字，非。二字。《吳世家》雲闔閭，《越世家》雲勾踐，每於其號上加「吳王」、「越王」字，句句未嘗舍之。《孟嘗君傳》曰：「馮公形容狀貌甚辨。」案形容、狀貌同是一說，而敷演重出，分為四言。凡如此流，不可勝載。其《十二諸侯表》曰：「孔子次《春秋》，」「約其辭文，去其煩重。」又《屈原傳》曰：「其文約，其辭微。」觀子長此言，實有深鑒。及自撰《史記》，榛蕪若此，豈所謂非言之難，而行之難乎？
《漢書。龔遂傳》曰：上遣使者徵遂，議曹王生請史作「願」。從。功曹以為王生素諸本作「每」，照史改。嗜酒，亡節度，不可使。諸本作「從」，照史改。遂不聽。「聽」字史作「忍逆」二字。從至京師，王生日飲酒，不視太守。會遂引入宮，王生醉，從後呼曰：「明府且止，願有所白。」遂還間其故。王生曰：「天子即間君何以治渤海，君不可有所郭脫「所」字。陳對，宜曰：「皆聖主之德，非小匣之力也。」遂受其言。既至前，上果問以治狀，遂對如王生。史有「言」字。天子悅其有讓，笑曰：「君安得長者之言而稱之？」遂因前曰：「臣非知此，乃臣議曹教戒臣也。」雲雲。上以議曹王生為水衡丞。
右除八十四字。
《新晉書。袁宏傳》曰：袁宏有逸才，文章絕美，曾為《詠史詩》，是其風情所寄。少孤貧，以運租自業。謝尚時鎮牛渚，秋夜乘月，率爾與左右微服泛江。會宏在舫中，諷其所作《詠史詩》，史無此六字，詳下文有「即其詠史」句，不應此處先提，恐是羨文。詠聲既清會，「會」字照史補。詞又藻麗，史作「拔」，遂駐聽久之，遣問焉。答云：「是袁臨汝郎誦詩。」即其《詠史》之作也。尚傾諸本訛「頃」，照史改。率有勝致，即迎升舟，與之談論，申旦不寐。自此名譽日茂云云。從桓溫北伐，史作「征」。作《北征賦》，皆「皆」字照史補。其文之高者。嘗與王珣、伏滔同在舊衍「桓」字。溫坐，溫令滔讀其《北征賦》，至「聞所傳於相傳，雲獲麟於此或訛「北」。野；誕靈物以瑞德，奚授或訛「受」。體於虞者！疚尼父之慟泣，似實慟而非假；豈一性之足傷，乃致傷於天下。」其本至此便改韻。殉云：「此賦方傳千載，無容率爾。今於『天下，之後，諸本衍「便改」二字，不成語。移韻徒諸本訛「從」，照史改。事，然於寫送之致，似為未盡。」滔云：「得益寫韻一句，或為小勝。」史有「溫曰卿思益之」六字。宏應聲答曰：「感不絕於予心，愬流風而獨寫」雲雲。
謝安嘗賞其機對辯速，後安為揚州刺史，宏郭脫「宏」字。自吏部郎出為東陽郡，乃祖道於治舊訛「治」。亭，時賢皆集。謝安欲卒迫試之，臨別，執其手，顧郭訛「願」。就左右，取諸本作「以」，照史改。一扇而授之，曰：「聊以贈行。」宏應聲答曰：「輒當奉揚仁風，慰彼黎庶。」觀者無不嘆眼。史無此六字，而「嘆」字下復重出，亦恐羨文。時人嘆其率或作「卒」。而能要焉。原註：此事出檀道鸞《晉陽秋》及劉義慶《世說》。
右除一百一十四字，加十九字。
《十六國春秋》曰：郭璃有女始笄，妙選良偶，有心於劉昺.遂別設一席於座前，謂諸弟子郭本作「子弟」，非。凡在坐者皆瑀之及門也。曰：「吾有一女，年向成長，欲覓一快女婿。一作「鞏」，即古「婿」字。誰坐此席者，吾當婚或作「婿」。焉。昺遂奮衣來坐，神志湛《魏書》作「肅」，不如「湛」字勝。然，曰：「向聞先生欲求快女婿，昺郭脫「昺」字。其人也。」
右除二十二字。
