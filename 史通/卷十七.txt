諸晉史六條東晉之史，作者多門，何氏《中興》，實居其最。而為晉學者，曾未之知，倘湮滅不行，良可惜也。王、檀著書，一作「者」。是晉史之尤劣者，方諸前代，其陸賈、諸先生之比歟！道鸞不揆淺才，好出奇語，所謂欲益反損，求妍更媸者矣。
臧氏《晉書》稱苻堅之竊號也，雖疆宇狹於石虎，至於人物則過之。案後石之時，原註：田融《趙史》謂勒為前石，虎為後石也。張據瓜、涼，李專巴、蜀，自遼而左，人一作「氏」。屬慕容，涉漢舊皆訛作「沙漠」。而一訛作「西」。南，地歸司馬。逮於苻氏，則兼而有之。《禹貢》九州，實得其八。而言地劣於趙，是何言歟？夫識事未精，而輕為著述，此其不知量也。張勔《隋志》作「緬」。抄撮晉史，不求異同，而備揭一訛作「被褐」。此言，不從沙汰，罪又甚矣。
夫學未該博，鑒非詳正，凡所修撰，多聚異聞，一作「門」。其為踳駁，難以覺悟。案應劭《風俗通》，載楚有葉君祠，即葉公諸梁廟也。而俗雲孝明帝時，有河東王喬為葉令，嘗飛鳧入朝。及干寶《搜神記》，乃隱應氏所通，一訛作「遺」。而收舊有「其」字。流俗怪說。又劉敬叔《異苑》稱晉武庫失火，漢高祖斬蛇，劍穿屋麗飛，其言不經。致誤「故」。梁武帝令殷蕓編諸《小說》，及蕭方等撰《三十國史》，乃刊為正言。既而宋求漢事，旁取令升之書，原註：謂范曄《後漢書》。唐征晉語，近憑方等之錄。原註：謂皇家撰《晉韋》。編簡一定，膠漆不移。故令俗之學者，說鳧履登朝，則雲《漢書》舊記；談蛇劍穿屋，必曰晉典明文。遮〈一誤作「遞」，一作「摭」。〉彼虛詞，成茲實錄。語曰：「三人成市虎。」斯言其得之者〈一無「者」字。〉乎！
馬遷待論，稱堯世一誤作「舜」。無許由；應劭著錄，雲漢代無王喬，其言讜矣。至士安撰《高士傳》，具說箕山之跡；令升作《搜神記》，深信葉縣之靈。此並向聲背實，舍真從偽，知而故為，罪之甚者。北平本此處截條，非。本條蓋論《晉書》，前特引端之詞，非泛論雜家也。近者，〈一無「者」字。〉宋臨川王義慶，著《世說新語》，上敘兩漢、三國及晉中朝、江事左。劉峻注釋，摘其瑕疵，偽跡昭然，理難文飾。而皇家撰《晉史》，多取此書。
遂採康王之妄言，違孝標之正說。以此書事，奚其厚顏！
漢呂后以婦人稱制，事同王者。班氏次其年月，雖與一訛「以」。諸帝同編；而記其事跡，實與后妃齊貫。皇家諸學士撰《晉書》，首發凡例，原註：《序例》一卷，《晉書》之首，故云「首發凡例」。而雲班《漢》皇后除王、呂之外，不為作傳，並編敘行事，寄出《外戚》篇；所不載者，唯元後字政君。耳。安得輒引呂氏以為例乎？蓋由讀書不精，識事多闕，徒以本紀標目。以編高后之年，遂疑外戚裁篇，輒敘娥姁呂后字。之事，此四句文義亦不可曉。其為率略，不亦甚邪！
楊王孫布囊盛屍，裸身而葬。伊籍對吳，以「一拜一起，未足為勞」。
求兩賢立身，各有此一事而已。而《漢書》、《蜀志》，為其立傳。前哲致譏，〈一作「議」。〉言之詳矣。然楊能反經合義，雖其事反葬禮之經，而其言合達人之義。足矯奢葬之愆。伊以敏辭辨對，可免「使乎」之辱。列諸篇第，猶有可取。近者皇家撰《晉書》，著《劉伶畢卓傳》。其敘事也，直載其嗜酒沉湎，悖禮亂德，若斯而已。為傳如此，復何所取者哉？原註：《舊晉史》本無《劉》、《畢傳》，皇家新撰，以補前史所闕。一本失此注。
《宋略》一條裴幾原子野。刪略宋史，定為二十篇。芟煩一作「繁」。撮要，實有其力。而所錄文章，頗傷蕪穢。如文帝《除徐一作「師」，非。傅官詔》、顏延年《元後哀冊文》、顏峻史作「竣」。《討二兇檄》、孝武《擬李夫人賦》、裴松之《上注〈俗本「注」字作「三」字，非。〉國志表》、孔熙先《罪許曜〈史作「耀」。〉詞》，凡此諸文，是尤不宜載者。何則？羨、亮威權震主，負芒猜忌，將欲取之，必先與之。既而罪名具列，刑書是正，則先所降詔，本非實錄；而乃先後雙載，坐令矛盾兩傷。
向若除此數文，別存他說，則宋年美事，遺略蓋寡。何乃應取而不取，宜除而不除乎？但近代國史，通多此累，有同自鄶，無足致譏。若裴氏者，一有「是」字。眾作之中，所可與言史者，故偏舉其事，以申掎摭雲。
《後魏書》二條《宋書》載佛貍之入寇也，其間勝負，蓋皆實錄焉。《魏史》所書，原註：謂魏收所撰者。則全出沈本。如事有可恥者，則加減隨意，依違飾一作「罕」，非。言。至如劉氏獻女請和，太武以師此二字一改作「求」字，非。婚不許，此言尤可怪也。何者？江左皇族，水鄉庶姓，若司馬、劉、蕭、韓、王，或出於亡命，或起自俘囚，一詣桑乾，皆成禁臠。此皆《魏史》自述，非他國所傳。然則北之重南，其禮如此。安有黃旗之主，親屈己以求婚，而白登之陣，反懷一作「乃致」。疑而不納，其言河漢，不亦甚哉！觀休文《宋典》，誠曰不工，必比伯起《魏書》，更為良史。而收每云：「我視沈約，正如〈或有「一」字。〉奴耳。」原註：出《關東風俗傳》。一本失此注。此可謂飾嫫母而誇西施，持魚目而笑明月者也。
近者沈約《晉書》，喜造奇說。稱元帝牛金之子，以應「牛繼馬後」之徵。鄴中學者，王劭、宋孝王言之詳矣。而魏收深嫉南國，幸書其短，著《司馬叡傳》，遂具錄休文所言。又崔浩諂事狄君，曲為邪說，稱拓跋之祖，本李陵之胄。當時眾議抵一作「相」，誤。斥，事遂不行。或有竊其書以渡江者，沈約撰《宋書。索虜傳》，仍傳伯淵所述。凡此諸妄，其流甚多，倘無跡可尋，則真偽難辨者矣。
北齊諸史三條王劭國史，至於論戰爭，述紛擾，賈其餘勇，彌見所長。至如敘文宣逼孝靖以受魏禪，二王當作「常山」。殺楊、燕以廢乾明，雖《左氏》載季氏逐昭公，秦伯納重耳，欒盈起於曲沃，楚靈敗於乾祐，殆可連類也。又敘高祖破宇文於邙〈一訛「印」，一訛「邛」，史作「芒」。〉山，周武自晉陽而平鄴，雖《左氏》書城濮之役、鄢陵之戰、齊敗於鞍、吳師入郢，亦不是過也。
或問曰：王劭《齊志》多記當時鄙言，為是乎？為非乎？
對曰：古往今來，名目各異。區分壤隔，稱謂不同。所以晉、楚方言，齊、魯俗語，《六經》諸子，載之多矣。自漢已降，風俗屢遷，求諸史籍，差睹其事。或君臣之目，施諸朋友；或尊官之稱，屬諸君父。曲相崇敬，標以處士、王孫；輕加侮辱，號以僕夫、恐作「役夫」為允。舍長。亦有荊楚訓多為夥，廬江目橋為圯。南呼北人曰倫，西謂東胡曰虜。渠、們、底、個，江左彼此之辭；乃、若、君、卿，中朝汝我當作「爾汝」。之義。斯並因地而變，隨時而革，布在方冊，無假推尋。足以知氓俗之有殊，驗土風之不類。
然自二京失守，四夷稱制，夷夏相雜，音句尤媸。而彥鸞、伯起，務存隱諱；舊註：謂「長」為「藏」，蓋為姚萇諱。重規、德棻，志在文飾。遂使中國數百年內，其俗無得而言。蓋語曰：「知古而不知今，謂之陸沈。」
又曰：「一物不知，君子所恥。」是則時無遠近，事無巨細，必籍通「藉」，多聞以成博識。如今之一無「之」字。所謂者，若中州名漢，關右稱羌，易臣以奴，呼母雲姊。主上有大家之號，師人致兒郎之說。六句皆言現在俗傳口語。凡如此例，其流甚多。必尋其本源，莫詳所出。閱諸《齊志》，王劭作。則瞭然可知。由斯而言，劭之所錄，其為弘益一作「益彌」。多矣。足以開後進之蒙蔽，廣來者之耳目。微君懋，吾幾面墻於近事矣，而子奈何妄加譏誚者哉！
皇家修《五代史》，梁、陳、北齊、後周、隋。館中墜稿仍存，皆因彼舊事，定為新史。觀其朱墨所圖，通「塗」。鉛黃所拂，猶有可識者。或以實為虛，以非為是。其北齊國史，皆稱諸帝廟號，及李氏撰《齊書》，其廟號有犯時諱者，原註：謂有「世」字，犯太宗文皇帝諱也。即稱謚焉。至如變世宗誤作「祖」。為文襄，改世祖〈誤作「宗」。〉為武成。茍除茲「世」字，而不悟「襄」、「成」有別。句意未足，恐有脫字。諸如此謬，不可勝紀。
又〈舊誤「故」。〉其列傳之敘事也，或以武定臣佐降在成朝，或以河清事跡擢居襄代。故時日不接而隔越相偶，使讀者瞀亂而不測，驚駭而多疑。嗟乎！
因斯而言，則自古著書。未能精讜。書成絕筆，而遽捐舊章。遂令玉石同燼，一作「盡」。真偽難尋者，不其痛哉！
《周書》一條今俗所行周史，是令狐德棻等所撰。其書文而不實，雅而無檢，真跡甚寡，客氣尤煩。尋宇文初習華風，事由蘇綽。至於軍國詞令，皆準《尚書》。
太祖敕朝廷，他一無他字。文悉準於此。蓋史臣所記，皆稟其規。柳虯之徒，從風而靡。案綽文雖去彼淫麗，如南朝北梁諸書。存茲典實。謂規仿《尚書》之體。而陷於矯枉過正之失，乖夫適俗隨時之義。茍記言若是，則其謬逾多。
爰及牛弘，彌尚儒雅。即其〈一有「書」字。〉舊事，因而勒成。務累上聲。清言，罕逢佳句。據文義，「佳句」恐是「往句」之訛。謂無復原初質語也。
而令狐不能別求他述，一作「術」，「述」通。用廣異聞，唯憑本書，重加潤色。原註：案字文氏事多見於王劭《齊志》、《隋書》及蔡允恭《後梁春秋》。其王褒、庾信等事，又多見於蕭韶《太清記》、蕭大圜《淮海亂離志》、裴政《太清實錄》、杜臺卿《齊紀》。而令狐德棻了不兼採，以廣具書。蓋以其中有鄙言，故致遺略。遂使周氏一代之史，多非實錄者焉。
《隋書》一條昔賈誼上書，晁錯對策，皆有益軍一作「於」。國，足貽勸戒。而編於漢史，一作「史漢」，非。讀者猶恨其繁。如《隋書》《王劭》、《袁充》兩傳，唯錄其詭辭妄說，遂盈一篇。尋又申以詆河，尤其諂惑。夫一多「史」字，一多「人」字，載言示後一多「世」字。者，貴於辭理可觀。既以無益而書、豈〈一作「孰」。〉若遺而不載。蓋學者神識有限，而述者注記無涯。以有限之神識，觀無涯之注記，必如是，則閱之心目，視聽告勞；書之簡編，繕寫不給。嗚呼！茍自古〈一脫「古」字。〉著述其皆若此也，則知李斯之設坑阱，董卓之成帷蓋，雖其所行多濫，終亦有可取焉。有激之辭。
案《隋史》譏王君懋撰齊、隋二史，〈舊有「其」字。〉敘錄煩碎。此處當補「及其自編《隋書》，仍復蕪辭不翦」雲雲」方得文義清畫。行本缺。至如劉臻還宅，訪子方知；王劭思書，為奴所侮。此而畢載，為失更多。可謂尤而效之，罪又甚焉者矣。
