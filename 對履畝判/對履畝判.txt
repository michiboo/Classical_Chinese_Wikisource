〈丙為諸侯履畝，擇其最好者取之。百姓上訴，御史糾違法。訴云：罪入已。〉
涼以法，弊尚或貪謀之不臧，事將奚適？丙桐珪荷寵，茅土分榮，既稱孤之是崇，在養人之為政，不有如傷之視，遽興厚斂之文。且井屋既殊，收稅有數，人或不足，君何取諸？苟縱欲之斯行，紅粟多積；豈堪命之能久，黔首何安？敢請焚書，將以和眾，遂命持斧，以問剖符。縱非入已之科，須當擅賦之責。
