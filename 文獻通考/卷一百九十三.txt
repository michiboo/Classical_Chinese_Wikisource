
※《漢紀》三十卷
※《後漢紀》三十卷
※《晉春秋略》二十卷
※《元經薛氏》傳十五卷
※《唐歷》四十卷
※《續唐歷》二十二篇
※《大唐統紀》四十卷
※《唐紀》四十卷
※《河洛行年記》十卷
※《五運錄》十二卷
※《通歷》十卷
※《續通歷》十卷
※《帝王鏡略》一卷
※《唐年補錄》六十五卷
※《五代通錄》六十五卷
※《運歷圖》六卷
※《紀年通譜》十二卷
※《編年通載》十五卷
陳氏曰：其族父粢質夫為之序。衡，嘉祐二年進士第一人，仕至集賢大學士。
※《稽古錄》二十卷
※《編年紀事》十一卷
※《資治通鑑》二百九十四卷，《目錄》三十卷，《考異》三十卷
鼂氏曰：皇朝治平中，司馬光奉詔編集歷代君臣事跡，許自闢官屬，藉以館閣書籍，在外聽以書局自隨，至元豐七年，凡十七年始奏御。上起戰國，下終五代，凡一千三百六十二年。又略舉事目，年經國緯，以備檢閱，別為《目錄》；參考異同，俾歸一途，別為《考異》，各一編。公自謂精力盡於此書。神宗賜名《資治通鑒》，御製序以冠其首，且以為賢於荀悅雲。公武心好是書，學之有年矣，見其大抵不採俊偉卓異之事，如屈原懷沙自沈、四皓羽翼儲君、嚴光足加常腹、姚崇十事開說之類，皆削去不錄，然後知公忠信有餘，蓋陋子長之愛奇也。
※《通鑒舉要歷》八十卷
※《累代歷年》二卷
※《資治通鑑外紀》十卷
※《疑年譜》一卷，《年略譜》一卷雜年號附
※《寶歷歌》一卷
※《歷代紀元》賦一卷
※《通鑑節文》六十卷
※《紹運圖》一卷
※《歷代帝王年運詮要》十卷
※《歷代紀年》十卷
※《皇王大紀》八十卷
※《經世紀年》二卷
※《通鑒紀事本末》四十二卷
陳氏曰：工部侍郎袁樞機仲撰。樞自太學官分教嚴陵為此書，楊誠齋為之序。朱子曰：古史之體，其可見者，《春秋》而已。《春秋》編年通紀，以見事之先後。《書》則每事別記，以具事之首尾。意者當時史官既以編年紀事，至於事之大者，則又採合而別記之。若二典所紀，上下百有餘年，而《武成》、《金縢》諸篇，其所紀載，或經數月，或歷數年，其閒豈無異事？蓋必巳具於編年之，史而今不復見矣。故左氏於《春秋》，既依經以作傳，復為《國語》二十餘篇。國別事殊，或越數十年而遂其意，蓋亦近《書》體以相錯綜雲爾。然自漢以來，為史者一用太史公紀傳之法，此意固不復講。至司馬溫公受詔纂述《資治通鑒》，然後二千三百六十二年之事，編年繫日，如指諸掌。雖托始於三晉之後，而追本其原，始於智伯，上繫左氏之卒章，實相授受。偉哉，書乎！自漢以來，未始有也。然一事之首尾，或散出於數十百年之閒，不相綴屬，讀者病之。今建安袁機仲乃以暇日作為此書，以便學者。其部居門目、始終離合之閒，又皆曲有微意，於錯綜溫公之書，其亦《國語》之流矣。
※《通鑑綱目》五十九卷
※《國紀》五十八卷
※《續通鑑長編》一百六十八卷
※《續通鑑長編舉要》六十八卷
※《九朝通略》一百六十八卷
※《中興小歷》四十一卷
※《中興遺史》六十卷
※《丁未錄》二百卷
※《思陵大事記》三十六卷，《阜陵大事記》二卷
※《建炎以來繫年要錄》二百卷
※《大事記》十二卷，《解題》十二卷，《通釋》一卷
※《建隆編》一卷
陳氏曰：陳傳良撰。蓋《長編》太祖一朝節略也，隨事考訂，並及累朝之始末。慶元初在經筵上。
止齋自序曰：本朝國書有日歷，有寶錄，有正史，有會要，有敕令，有御集；又有司專行指揮典故之類；三朝以上，又有寶訓；而百家小說、私史、與大夫行狀志銘之類，不可勝記。自李燾作《續通鑑》，起建隆元年，盡靖康元年，而一代之書萃見於此，可謂備矣。然篇帙浩繁，文字重並，未為成書，難以觀覽。今略依漢司馬遷《年表》大事記、溫公司馬光《稽古錄》與燾《舉要》，撮取其要，繫以年月，其上譜將相大臣除罷，而記其政事因革於下方。夫學之為王事，非若書生務多而求博，雖章句言語，皆不忍舍也。誠能考大臣之除罷，而識君子小人進退消長之際，考政事之因革，而識取士養民治軍理財之方，其後治亂成敗，效出於此，斯足以成孝敬廣聰明矣。故今所節略《通鑑》，如群臣奏疏，與其他年行與一時誥令，出於代言之臣，茍非關於當年治道之大端，即不抄錄。或見於他書，實係治體，不可不聞，而《通鑑》偶遺，即據某書添入。至於《通鑒》登載，萬一有小小遺誤，亦略附著其說於下。若夫列聖深仁厚澤，垂裕後人，傳之萬世，尤當循守者，必為之論。但存本指，不加文採，深有冀於省察也。
※《讀書譜》一卷
※《紀年統論》一卷，《紀年備遺》一百卷
※《皇朝編年舉要》三十卷，《備要》三十卷，《中興編年舉要》十四卷　《備要》十四卷
※《續稽古錄》一卷
※《歷代帝王纂要譜括》二卷
陳氏曰：徐姚孫應符仲潛撰。蓋《紹運圖》之詳者也。
