●卷六十六　職官考二十

　　○官品
　　周官有九儀之命，正邦國之位。九命作伯上公有功德者，加命為二伯，得專征伐五侯九伯者也，蓋長諸侯為方伯，八命作牧侯伯有功德者，加命得專征伐於諸侯。又雲："一州之牧也。王之三公亦八命。"，七命賜國王之卿六命，出封加一等者。鄭司農雲出就侯伯之國，六命賜官鄭司農雲子男入為卿，治一官也。鄭元謂此王六命之卿。賜官者，得自置其臣，治家邑如諸侯，五命賜則則者，地未成國之名也。凡王之大夫四命，出封加一等，五命，賜之以方百里、二百里之地也。方三百里以上為成國。王莽時，以二十五成為則，方五十裏，與夏五十裏國同，四命受器受祭器，為上大夫也。鄭元謂此公之孤，始得有祭器者也，三命受位受下大夫之位也。鄭元謂此列國之卿，始有列位於王，為王臣，再命受服受祭衣服，為上士也。鄭元謂此受元冕之服，列國之大夫再命，一命受職始命為正吏，謂列國公侯伯之士也。於子男為大夫。一雲受職事。
　　右內外官六萬三千六百七十五人內二千六百四十三人，外諸侯國官六萬一千三十二人。內職掌府、史、胥、徒、賈人、工人、奄寺、罪閩蠻夷貉等五隸、醫人、圉人、虎士、視了力召反，及奚、漿、籩、醢、醯、鹽、冪、酒、桃、舂、抭、饎、槀等抭音肉。饎音熾，熟食也。《爾雅》雲酒食也。女職一萬五千九百五十人。都計內外官及內職掌人七萬九千六百二十五人其旄人、舞者及太祝、巫覡、閽人每門及囿、世婦每宮等官職，並冬官人數及外職掌人並闕。按《帝王世紀》雲："湯受命，有三千餘國。"又按《王制》雲："殷時天下諸侯國千七百七十三。"當是殷氏政衰，諸侯相並，季末之時所存之國耳。大國二百四十九，次國五百一，小國一千二十三。大國、次國則皆三卿、五下大夫、二十七上士。唯小國二卿，其大夫與士如大國、次國之數。大凡列國卿、大夫、士有六萬一千三十二人。及周初，有千八百國，列國卿、大夫、士大約與殷不異。罷侯置守，郡縣官吏，百姓之所奉，豈非勤乎。
　　周制，非二王之後列國諸侯，其爵無至公者也。當周之世，有功之臣無如太公、周公者，然封爵皆為侯《詩》雲"穆穆魯侯"，又曰"齊侯之子"者也。而春秋有虞公、虢公、州公者，或因殷之舊爵，或嘗為天子之官，子孫因其號耳，非周之典制也。故天子三公八命，卿六命，大夫四命，上士三命，中士再命，下士一命。天子三公加命則為方伯，九命；卿加一命則出為侯伯，七命；大夫加一命則出為子男，五命；天子元士出封為附庸，加一命，為四命。大夫以下德盛者，出則爵命並加士；則德未周備，但得進命，不進爵也。是以卿出則為侯、伯，大夫出則為子男，皆爵命並進。士出為附庸，但得進命，故附庸之君猶稱名，與士同。故《春秋傳》雲："附庸之君，名也。"二王之後，本非出加之例，直以承祀先代，故九命為上公。其有功之臣，皆為侯伯，七命而已。若王之子弟及異姓之有大功德，而封爵不過侯，但得進地。故齊魯之國，皆以侯爵而受上公之地五百里之封。若列土侯伯有賢能之德而又有功者，則加一命為牧，故《春官》之職雲八命作牧。子男之君則五命，上公之孤四命，卿三命，大夫再命，士一命。大國之卿三命，大夫再命。次國之卿三命，大夫再命，士一命。小國之卿再命，大夫一命，其士不命。凡士一命而受爵，周禮爵及命士，故雲一命而受爵。有受爵、有受命者必有職，故《周禮》雲一命受職，明一命之士職、爵俱有也。再命受服於君，不自為也。然則一命者，其服自為也。一命尚受職，再命不言自明矣。三命受車馬，三命謂侯伯之卿也。再命已受服於君，則三命之卿受服不疑矣，而複別受車馬於君，故《曲禮》雲"夫為人子，三賜不及車馬"，明其三命得受車馬之義。然三命之卿則有命於天子之禮，故《周禮》雲三命受位，明諸侯之卿受三命者，皆有列位於王朝也。則小國之卿再命者，雖得命於天子，於王朝未有列位也。三命之卿始受車馬，則再命以下車馬自為之也。若君特賜者，不在其例。四命受器，謂公之孤、卿受祭器於公。四命始受器，三命以下皆自為之也，故《禮記》雲"有田祿者先為祭器"。三命以上既受祭服，四命者受服亦可明矣。三命之卿尚有列位於王，四命亦可知也。凡大國之君不過七命，小國之君不過五命。凡自稱者，伯曰天子之臣分土之伯。諸侯之於天子，曰某土之守臣某守音手又反。在邊曰某屏之臣某。公子曰臣薛薛音五葛反。士曰傳遽之臣，於大夫曰外私傳遽，以車馬給使者也。士臣於大夫者，曰私人也。傳，丁戀反。列國之大夫，入天子之國，曰某士亦謂諸侯之卿也。三命以下，天子士也。其士者，如晉韓起聘於周，儐者曰晉士起也，自稱曰陪臣某陪，重也。於外曰子子，有德之稱也。《魯春秋》曰高子來盟。於某國，曰寡君之老。使，自稱曰某使謂使人於諸侯也。某，名也。
　　秦制爵二十等，以賞功勞其十八等自大庶長以下，又似官也。其帥人皆更卒也，有功賜則在軍吏之例。自公、大夫以上，令丞與亢禮言從公、大夫以上人與令丞亢禮。亢，當也，言高下相當，無所卑屈。
　　漢官秩差次二漢並有秦二十等爵，然以為功勞之賞，非恆秩也。丞相、太尉、司徒、司空、諸將軍及諸侯王國官，不在此目：
　　中二千石月百八十斛。王莽改曰卿：御史大夫　太常　光祿勳　衛尉　太僕　廷尉　大鴻臚　宗正　大司農　少府　執金吾
　　二千石月百二十斛，亦曰真二千石。王莽改為上大夫：太子太傅、少傅　將作大監　太子詹事　大長秋　典屬國　水衡都尉　京兆尹　左馮翊　右扶風　司隸校尉　城門校尉　中壘校尉　屯騎校尉　步兵校尉　越騎校尉　長水校尉　胡騎校尉　射聲校尉　虎賁校尉　州牧　郡太守
　　比二千石月百斛。王莽改為中大夫：丞相司直　光祿大夫　光祿中郎五官左右三將　光祿虎賁中郎將　光祿中郎將騎都尉　西域都護副校尉　奉車都尉　駙馬都尉　郡尉
　　千石月八十斛。王莽改為下大夫：丞相長史　大司馬長史　御史中丞更名御史長史　前後左右將軍長史　太常丞　光祿勳丞　衛尉丞　太僕丞　廷尉左右丞　大鴻臚丞　宗正丞　大司農丞　少府丞　執金吾丞　太子衛率　萬戶以上縣令
　　比千石月八十斛：光祿太中大夫　光祿郎中車戶騎三將　光祿謁者僕射　光祿虎賁郎
　　八百石武帝除八百石秩：太子家令
　　比八百石：　光祿勳諫大夫
　　六百石月七十斛。王莽改曰元士：衛尉公車司馬令　衛士令　旅賁令　廷尉左右平　太子門大夫　太子庶子　將作大匠丞　太子詹事丞　水衡都尉丞　京兆尹丞　左馮翊丞　右扶風丞　州刺史郡丞　郡長史　郡尉丞　次萬戶以上縣令
　　比六百石月六十斛：太常太卜博士　光祿議郎中郎　光祿謁者掌賓贊受事　西域都護丞、司馬、候
　　五百石成帝除五百石秩。王莽複置，改為命士：減萬戶縣長
　　四百石月四十五斛。自四百石至二百石為長吏。王莽改為中士：太子中盾　萬戶以上縣丞　次萬戶以上縣丞　減萬戶縣丞
　　比四百石月四十五斛：光祿侍郎
　　三百石月四十斛。王莽改為下士：次減萬戶縣長
　　比三百石月三十七斛：光祿郎中
　　二百石月三十斛：萬戶以上縣尉　次萬戶以上縣尉　減萬戶縣尉
　　百石月六十斛。自百石已下，有鬥食、佐史之秩，為尖吏。王莽改百石秩曰庶士：
　　右漢吏員自佐史至丞相，凡十三萬二百八十五人哀帝時官數，命數未詳漢、魏以降，逮於周、隋，既多無註解，或傳寫訛舛，有義理難明，雖研覈莫辨。今但約其本史，聊存一代之制。他皆類此，覽之者幸察焉。
　　後漢官秩差次此制初因某舊，以後錢榖兼給，其舊數增減不同，事具《祿秩篇》。其太傅、三公、大將軍、驃騎大將軍，並不在此目：
　　中二千石月百八十斛：太常　光祿勳　衛尉　太僕　廷尉　大鴻臚　宗正　大司農　少府　執金吾注雲比二千石　太子太傅　河南尹　京兆尹　左馮翊　右扶風
　　二千石月百二十斛：度遼將軍　大長秋　太子少傅　將作大匠　司隸校尉　州牧　幾州所監都為京都，置尹　郡太守　皇子封王國傅、相　皇太子封王國御史大夫及諸卿
　　比二千石月百斛：都護將軍　大將軍營五部校尉　光祿五官　中都郎將　光祿左中郎將　光祿右中郎將　光祿虎賁中郎將　光祿羽林中郎將　光祿奉車都尉　光祿駙馬都尉　光祿騎都尉　光祿大夫　少府侍中《漢官秩》雲千石　少府中常侍　城門校尉　北軍屯騎校尉　北軍越騎校尉　北軍步兵校尉　北軍長水校尉　北軍射聲校尉　每王屬國都尉　護烏桓校尉　護羌校尉　皇子封王國中尉
　　千石月八十斛：大傅長史　太尉長史　司徒長史　司空長史　大將軍長史　光祿太中大夫注雲秩比二千石　廷尉正左監　少府中常侍　少府尚書令　少府御史中丞　太子家令　城門平屯司馬　北軍屯騎校尉司馬　北軍越騎校尉司馬　北軍步兵校尉司馬　北軍長水校尉司馬　胡騎司馬　北軍騎射聲校尉司馬　右扶風、京兆每大縣令　雒陽令　皇太子封王國郎中令、僕
　　比千石：大將軍司馬　太常丞　光祿丞　光祿謁者僕射　衛尉丞　衛尉宮掖門司馬　太僕丞　鴻臚丞　宗正丞　司農丞　少府丞　使匈奴中郎將　執金吾丞注雲：《漢官秩》雲六百石
　　六百石月七十斛：大將軍從事中郎　度遼將軍長史　度遼將軍司馬　太常贊饗　太常太史令　太常博士祭酒　太常太祝令　太常太宰令　太常太子樂令　太常高廟令　太常光武廟令　太常前帝陵每園令　太常先帝陵每時食官令　光祿左右僕射　左右陛長　光祿羽林左丞　光祿羽林右監　光祿中散大夫注雲秩二千石。　光祿諫議大夫　光祿議郎　光祿常侍謁者公府掾　衛尉公車司馬令　衛尉南宮衛士令　衛尉北軍衛士令　衛尉左右都候　太僕考功令　太僕車府令　太僕未央廄令　太僕丞華廄令　廷尉左平　鴻臚大行令　宗正諸公主每主家令　宗正諸公主每主主簿僕　私府長　大司農部丞　大司農太倉令　大司農平準令　大司農導官令　少府太醫令　少府太官令　少府守宮令　少府上林苑令　少府給事黃門侍郎　少府小黃門令　少府中黃門冗從僕射　少府掖庭令　少府永巷令　少府禦府令　少府祠祀令　少府鉤盾令　少府濯龍監　少府中藏府令　少府內謁者令　少府尚方令　少府尚書僕射　少府尚書令　少府符節令　少府治書侍御史　少府侍御史　執金吾武庫令　大長秋丞　大長秋中官謁者令注本曰四百石　大長秋中官尚書　大長秋中官私府令注曰秩千石　大長秋中官永巷令　大長秋中書黃門冗從僕射　大長秋虎賁官騎下中宮官署令　太子倉令　太子食令　太子門大夫　太子中庶子　將作丞　將作左校令　將作右校令　城門每門候　北軍中候　州刺史　右扶風京兆每次縣令　護烏桓校尉擁節長史　司馬　護羌校尉擁節長史　司馬
　　比六百石月六十斛，又雲五十斛：大將軍典軍候　光祿五官中郎　光祿左中郎　光祿右中郎　光祿虎賁中郎　光祿常侍謁者　太子洗馬　皇子封王國治書
　　四百石月三十斛，又雲四十五斛：光祿給事謁者　少府太官丞　少府黃門署長　畫室署長　內署長　少府直裏監　少府尚書左右丞　少府侍郎　大司農雒陽市長　大長秋中宮藥長　太子庶子　太子廄長　太子中盾　太子衛率　右扶風、京兆每次縣長　雒陽縣丞　皇太子封王國禮樂長、衛士長、醫士長、永巷長、祠祀長
　　比四百石月四十五斛。《後漢　百官志》雲四十斛：太尉東西曹祿　光祿五官侍郎　光祿左侍郎　光祿右侍郎　光祿虎賁侍郎　皇子封王國謁者
　　三百石月四十斛：太常先帝陵每陵食監丞　宗正諸公主每主家丞　少府鉤盾丞　永安丞　鴻臚大行治禮郎　大司農丞　揖讓擢丞　右扶風京兆每小縣長　侯國相
　　比三百石月三十七斛：太尉諸曹餘掾　光祿五官郎中　光祿左郎中　光祿右郎中　光祿虎賁郎中　光祿羽林郎中　光祿灌謁者郎中　少府中黃門
　　二百石月三十斛：太常太史丞、明堂及靈臺丞　衛尉史　太僕文學史少府文學史一人二百石少府苑中丞、果丞、鴻丞、南園丞　少府令史　少府符節令史　廷尉史　鴻臚史　宗正史一人三百石大司農直丞　大司農雒陽市丞　執金吾史　太子舍人　河南尹員外　皇子封王國郎中
　　比二百石月二十七斛：大將軍屯長　太尉屬　光祿節從虎賁
　　百石月十六斛：太尉令史中興以後，不說石數　太常吏　太常太史吏　太常大予樂吏　光祿員外　衛尉文學吏　太僕吏　少府吏五人百石　少府蘭臺令史　廷尉文學吏　鴻臚文學吏　宗正文學吏四人百石　大司農文學吏　大司農雒陽市吏　執金吾文學吏　司隸校尉州功曹從事　別駕從事　簿曹從事　嶽曹從事　其餘部郡國從事每郡有之　州曹諸掾　河南尹公右平史　雒陽員外　鄉有秩、三老
　　鬥石月十一斛：太常明堂員吏　太常大予樂令員吏　光祿勳卿員吏　衛尉卿員吏　太僕卿員吏　大鴻臚卿員吏　大司農雒陽市吏　少府卿員吏　執金吾員吏　雒陽令員吏　
　　佐吏月八斛：　太常佐　太常太祝佐　太常明堂佐　光祿佐　太僕佐　廷尉佐　大鴻臚佐　大鴻臚大行令佐　宗正佐　大司農佐　雒陽市佐　執金吾佐　少府佐　雒陽縣佐史
　　右內外文武官七千五百六十七人一千五十五人內，六千五百一十二人外，內外諸司職掌人一十四萬五千四百一十九人一萬四千二百二十五人內職掌：令史、禦屬、從事、職佐、員吏、待詔、卒騎、治禮郎、假佐、官騎及鼓吹、宰者、屠者、士衛、緹騎、導從、領士、烏桓騎等。一十三萬一千一百九十四人外職掌：員吏、書佐、假佐、亭主、鄉有秩、三老、遊徼、家什等，都計內外官及職掌人十五萬二千九百八十六人其內有裏魁，裏數及命數未詳。
　　按：成周之命數、兩漢之石祿，皆所以辨官位之高卑也。自魏以後，始有九品之制，至梁分為十八班。後魏以九品分正、從，而隋、唐以來因之。宇文周又以九命分正、從，皆十八等。今分為十八門，以盡魏以來歷代之官，而著代名其下，品同而代異者，並見細注，更不重出。魏、晉、宋、陳無從品，則只以各品之官入正品，餘則隨其正、從分入雲。
　　一品魏、晉、劉宋、陳正一品北魏、北齊、隋、唐、宋十八班梁正九命周：
　　黃鉞大將軍魏，三公魏，諸國王魏、陳、後魏、北齊、周、隋、唐、宋、公、侯、伯、子、男、魏、晉，大丞相魏、梁、陳。宋左右丞相，太傅劉宋、梁、陳、後魏、北齊、周、隋、唐、宋，太保劉宋、梁、陳、後魏、北齊、周、隋、唐、宋，太尉劉宋、梁、陳、後魏、北齊、隋、唐，司徒劉宋、梁、陳、後魏、北齊、隋、唐，司空劉宋、梁、陳、後魏、北齊、隋、唐，大司馬劉宋、梁、陳、後魏、北齊，大將軍劉宋、梁、陳、後魏、北齊、周，太宰梁、陳，開府儀同三司陳，巴陵、汝陰王後陳，尚書令陳，太師後魏、北齊、周、隋、唐、宋，郡公晉、後魏，國公周，柱國大將軍周，少師、少傅、少保宋。
　　從一品北魏、北齊、隋、宋十七班梁九命：
　　諸將軍、左右光祿開府儀同三司梁、周、唐、宋，儀同三司北魏、北齊、周，縣公北魏、隋，都督中外諸軍事北魏，諸開府　散公北魏，郡公北齊、隋，驃騎大將軍唐、周，車騎大將軍周，雍州牧周，上柱國隋，郡王隋、唐、宋，國公隋、唐、宋，太子太師、太傅、太保唐、宋，嗣王唐、宋，樞密使宋，特進宋。
　　二品　正二品　十六班　正八命：
　　諸四征、四鎮、車騎、驃騎將軍魏、晉、劉宋、北魏、北齊、周，諸大將軍魏、晉、劉宋、北魏，特進晉、劉宋、陳、北魏、北齊、隋、唐，諸持節都督晉、劉宋，縣侯伯子男晉，尚書令梁、北魏、北齊、隋，太子太傅梁、陳，左右光祿大夫梁、陳、北魏、北齊、周、隋，中書監陳，尚書左、右僕射陳，嗣王陳，蕃王陳，郡公陳、北齊、唐、宋，縣公陳、北齊，太子太師、太傅、太保北魏、隋、北齊，衛將軍北魏、北齊，縣侯北魏、周，儀同三司北齊，少師、少傅、少保周，車騎將軍周，刺史戶三萬以上者周，柱國隋，開國侯隋，行臺尚書令隋，輔國大將軍唐，金紫光祿大夫宋，知樞密院事宋，參知政事宋，同知樞密院事宋太尉宋，上柱國唐、宋。
　　從二品　十五班　八命：
　　尚書左、右僕射梁、北魏、隋、唐，太子少傅梁，中書監梁、北魏，特進梁、北齊，領護軍將軍梁，司州牧北魏，四鎮將軍北魏，中軍、領軍、撫軍將軍北魏、周，金紫光祿大夫北魏、周、隋、北齊，左右光祿大夫，散侯北魏，儀同三司北齊，太子太師、太傅、太保北齊，尚書令北齊，驃騎、車騎將軍北齊，衛將軍北齊，四征將軍北齊、周，郡公北齊，縣公北齊、唐、宋，都督周、唐，刺史二萬戶以上者周，京兆尹周，大將軍隋，雍州牧隋，上總管隋，行臺尚書僕隋，太子少師、少傅、少保唐、宋，京兆、河南、太原府牧唐。大都護唐，光祿大夫唐，鎮國大將軍唐，柱國唐、宋，銀青光祿大夫宋，簽書樞密院事宋，觀文殿大學士宋，御史大夫宋六部尚書宋，左右金吾、左右衛上將軍宋，九州牧宋，殿前都指揮使宋，節度使宋。
　　三品　正三品　十四班　正七命：
　　侍中魏、晉、劉宋、陳、北魏、北齊、唐，散騎常侍魏、晉、劉宋、陳，中常侍魏、晉，尚書令魏、晉、劉宋，左右僕射魏、晉、劉宋，諸尚書魏、晉、劉宋、陳、北齊、北魏、隋、唐，中書監、令魏、晉、劉宋。陳、北齊令，唐令，秘書監魏、晉、劉宋、北魏、北齊，諸征、鎮、安、平將軍魏、晉、劉宋、北魏、北齊、周，光祿大夫魏、晉、劉宋，九卿魏，司隸校尉魏、晉，京兆、河南尹魏、隋京兆，太子保、傅魏、晉、劉宋，大長秋魏、晉、劉宋，太子詹事魏、晉、劉宋、梁、陳、北魏、北齊、唐，中領軍魏、晉、劉宋、梁、陳、北魏、北齊，諸縣侯魏、晉、劉宋、陳、北齊，龍驤、征虜將軍魏、晉、劉宋，輔國將軍魏、晉，鎮軍、撫軍晉，諸卿、尹晉、劉宋，中護軍晉、劉宋、梁、陳、北魏、北齊，吏部尚書梁，金紫光祿大夫梁、陳、唐，太常卿梁、陳、北魏、北齊、隋、唐，左右衛將軍陳、北魏、北齊、隋、唐，御史中丞，太后衛尉、太僕、少府三卿陳，衛尉北魏、北齊、隋、宗正卿陳、北魏、北齊、隋，太府卿陳、北魏、北齊、隋，司農卿陳、北齊，廷尉卿陳、北魏，光祿卿陳、北魏、北齊、隋，大匠卿陳，鴻臚卿陳、北魏、北齊、隋，大舟卿陳，國子祭酒陳，揚州刺史陳，南徐、東揚州刺史陳，皇弟、皇子封國王世子陳，太子少師、少傅、少保北魏、北齊、隋，中書令北魏、太僕北魏、北齊、隋，大司農北魏、隋卿，河南尹北魏，上州刺史北魏、北齊、隋。周萬戶以上，諸王師北魏、北齊，銀青光祿大夫北魏、北齊、周、隋，前、左、右、後將軍北魏、周、隋，大理卿北齊、隋，清都尹北齊，大塚宰周，大司徒周，大宗伯周，大司馬周，大司寇周，大司空周，帥都督周。唐中都督，柱國大將軍府長史、司馬、司錄周，大將軍隋，納言隋，內令史隋左右武衛、武候大將軍隋、唐，中總管隋，行臺諸曹尚書隋，左右賓客唐，左右驍衛、威衛、領軍衛、金吾衛、監門衛等大將軍唐，上都護唐，左右羽林軍、左右千牛衛等大將軍唐，冠軍大將軍唐，懷化大將軍唐，上護軍唐、宋，宣奉、正奉大夫宋，觀文殿學士宋資政、保和殿大學士宋，翰林學士承旨宋，翰林學士宋，資政、保和、端明殿學士宋，樞密直學士宋，龍圖、天章、寶文、顯謨、徽猷、敷文等閣學士宋，左右散騎常侍宋，權六曹尚書宋。
　　從三品　十三班　七命：
　　中書令梁，列曹尚書梁，國子祭酒梁、北魏、北齊、隋、唐，宗正、太府卿梁，光祿大夫梁，散騎常侍北魏、北齊、隋、唐，四方中郎將北魏、北齊，護匈奴、羌戎、夷、蠻越中郎將北魏、北齊，御史中尉北魏大長秋卿北魏、北齊，將作大匠北魏、北齊、隋、唐，征虜將軍北魏，二大、二公長史北魏，太子左右衛軍北魏、北齊，武衛將軍北魏、北齊，冠軍將軍北魏、北齊、周，護羌、戎、夷、蠻、越校尉北魏，太中大夫北魏、北齊、周，輔國將軍北魏、北齊、周，中州刺史北魏、北齊、周，龍驤將軍北魏、北齊，散伯北魏、北齊，司徒左長史北齊，御史中丞北齊、宋，中侍郎北齊，太尉長史北齊，領左右將軍北齊、隋，護匈奴、羌、戎、蠻、夷、越校尉北齊，三等上郡太守北齊，中散大夫周，都督，刺史戶五千以上者周，郡守萬五千以上者周，上開府儀同三司隋，左右衛將軍隋左右武衛、武候將軍隋，左右監門將軍隋御史大夫隋、唐，親王師隋，朝議大夫隋，下總管隋，秘書監唐，殿中監唐，光祿、衛尉、宗正、太僕、大理、鴻臚、司農、太府卿唐，少府監唐，諸衛羽林、千牛將軍唐、宋，下都督唐，上州刺史唐，大都督府長史唐，副都護唐，親王傅唐，銀青光祿大夫唐，開國侯唐，宋雲麾將軍唐，歸德將軍唐，護軍唐、宋，龍圖、天章、寶文、顯謨、徽猷、敷文閣學士宋，正議、通奉大夫宋，開封尹宋，尚書列曹侍郎宋太子賓客、詹事宋。
　　四品　正四品　十二班　正六命：
　　城門校尉魏、北魏、晉、北齊，護軍、監軍魏、晉，積弩、強弩等將軍魏、晉，武衛、左右衛、中堅中壘、驍騎、遊騎等將軍魏、晉、陳、北魏、北齊，前軍、左軍、右軍、後軍、寧朔、建威、建武等將軍魏、晉、劉宋，振威、振武、奮威、奮武、揚武、廣威、廣武、左右積弩等將軍魏、晉，五營校尉魏、晉、劉宋，南、北、東、西中郎將魏、晉、劉宋，御史中丞魏、晉、劉宋，都水使者魏、晉、劉宋，州領兵刺史魏、晉、劉宋，諸卿侯魏、晉、劉宋，越騎、烏桓、諸匈奴、護羌、蠻、夷等校尉魏、晉、劉宋，護匈奴中郎將晉，侍中、散騎常侍梁，左右衛將軍梁，衛尉卿梁，通直散騎常侍陳、北魏、北齊、隋，黃門侍郎陳、北魏、北齊、隋、唐，秘書監陳、宋，太子中庶子陳、北魏、北齊，太子左右衛率陳、隋、唐，朱衣直閣陳，中書侍郎陳、唐，尚書左、右丞陳、唐，尚書吏部侍郎陳、隋、唐，郎中陳、北魏、北齊，太子三卿陳，太子大夫陳，中散大夫陳、北魏，司徒左、右長史陳、梁、北齊，諸王師陳、隋，國子博士陳，荊、江、南兗、郢、湘、雍等州刺史陳，嗣王、蕃王、郡縣公等世子陳，開國縣伯陳、唐、宋，二大、二公司馬北魏、北齊，太常、光祿、衛尉三少卿北魏、隋、北齊，司空、皇子長史北魏，中常侍、中尹北魏、北齊，太僕、廷尉、鴻臚、宗正、司農、太府六少卿北魏、隋、北齊，從一品將軍開府長史、司馬北魏、北齊，司空、皇子司馬北魏，鎮遠、安遠、平遠、建義、建忠、建節等將軍北魏、北齊、周，立義、立忠、立節、恢武、勇武、曜武、昭武等將軍北魏，司徒諮議參軍北魏，下州刺史北魏、北齊、隋、唐，上郡太守、內史、相北魏，開國縣子北魏、北齊、隋，中散大夫北齊，三等鎮將軍北齊，小塚宰周，小司徒、宗伯、司馬、司寇、司空等以上大夫，子周，諫議大夫周，諮議大夫周，別將開府長史、司馬、司錄周，刺史戶不滿五千以下者周，郡守萬戶以上者周，驃騎將軍隋，開府儀同三司隋，太子左右宗衛率、左右內率隋，太子左、右庶子隋、唐，大理少卿隋，內史侍郎隋，左右監門郎將隋，朝散大夫隋，太常少卿唐，太子詹事唐，左右司禦、左右清道唐，左右監門率府率唐，中州刺史唐，軍器監唐，上都護府副都護唐，上府折沖都尉唐，正議大夫唐，忠武將軍唐，上輕車都尉唐，宋尚書中司侍郎唐，太子左右諭德唐，通議大夫唐、宋，親勳翊衛、羽林中郎將唐，左右千牛衛、左右監門衛中郎將唐，壯武將軍唐，給事中宋，中書舍人宋，太常、宗正卿宋，諸衛大將軍宋殿前副都指揮使宋承宣使宋。
　　從四品　十一班　六命：
　　御史中丞梁，尚書吏部梁，秘書郎梁，通直散騎常侍梁，太子左右衛將軍梁，左右驍騎、遊擊梁，太子大夫梁，皇弟子帥梁，司農、少府、廷尉卿梁，太子中庶子梁、北魏、北齊，光祿卿梁，中堅、中壘將軍北魏、北齊、周，尚書左、右丞北魏、北齊、隋，二大、二公諮議參軍北魏、北齊，司州別駕從軍史北魏，大子家令北魏、北齊、隋、唐，第二品將軍始蕃王長史、司馬北魏，率更令、僕北魏、北齊、隋、唐，中書侍郎北魏、北齊，諫議大夫北魏、北齊、隋、宋，寧朔、建威、奮威、振威、揚威、廣威等將軍北魏、周，司空、北魏皇子諮議參軍事北魏，司州治中從事史北魏、北齊，建武、振武、奮武、揚武、廣武將軍北魏、北齊，左、右中郎將北魏、北齊、周，從一品將軍北魏開府諮議參軍事北魏、北齊，開國子北魏、北齊，三等上州長史、司馬北齊，前、左、右、後將軍北齊，三等中郡太守北齊，左右備身正督軍北齊，刀劍備身正都督北齊，禦仗正都督北齊，直蕩正都督北齊，步兵、越騎、射聲、屯騎、長水校尉北齊，朱衣直閣北齊，直閣將軍北齊、隋，太子騎官及內直備身都督北齊，三等鎮副將北齊，郡守五千戶以上周，儀同府、正八命州長史，司馬，司錄周，大呼藥周，太子左右衛副率、左右宗衛副率、左右內副率、左右監門率隋、唐，上儀同三司隋，上郡太守隋，雍州別駕隋，親王府長史、司馬隋、唐，四侍隋、唐，城門校尉隋，上鎮將隋，雍州贊治隋，行臺尚書右丞隋，秘書少監唐，八寺少監唐，殿中少監唐，太子親、勳、翊衛中郎將唐，上都護府、親王府長史唐，太中大夫唐、宋，宣威將軍唐，輕車都尉唐，國子司業唐，少府將作少監唐，京兆、河南、太原府少尹唐，大都督大都護府、親王府司馬唐，上州別駕唐，中州折沖都尉唐，中大夫唐，明威將軍唐，權六曹侍郎宋，保和殿、龍圖、天章、寶文、顯謨、徽猷、敷文閣待制宋，七郎卿宋，國子祭酒宋，少府、將作監宋，諸衛將軍宋。
　　五品　正五品　十班　正五命：
　　給事中魏，給事黃門侍郎魏、晉、劉宋、梁，散騎侍郎魏、晉、劉宋、梁、陳、北魏、北齊、隋，中書侍郎魏、晉、劉宋，謁者僕射魏、晉、劉宋，虎賁中郎將魏、晉，符節令魏，冗從僕射魏、晉，羽林監魏、晉，太子中庶子魏、晉、劉宋，太子庶子魏、晉、陳，太子家令魏、晉、梁，太子率更令、僕魏、晉、梁，衛率魏、晉、劉宋，諸軍司北軍中候魏、晉，都督魏、晉，護軍魏、晉，西域、西戎校尉魏、晉，禮見諸將軍魏，太學博士魏，鷹揚、折沖、輕車、虎烈、宣威、威遠、懷遠、伏波、虎威、淩江等將軍魏、晉、劉宋，將兵都尉魏，牙門將魏、晉，騎督魏，安夷、撫夷護軍魏、晉，郡國太守、相、內史魏、晉、劉宋、北魏中都，州郡國都尉魏、晉，國子祭酒魏，諸亭侯魏、晉、劉宋，州單車刺史魏，護匈奴中郎晉，三將，積射、強弩將軍劉宋，刺史不領兵者劉宋，三卿劉宋，皇弟皇子府長史、司馬梁、陳，太僕、大匠卿梁，揚州別駕梁，中散大夫梁、唐，司徒右長史梁，雲騎、遊騎梁，朱衣直閣將軍梁，秘書丞陳、北魏、北齊、隋，明堂、太廟、帝陵令陳，前、左、右、後將軍陳，左右中郎將陳，大長秋陳，太子中舍人陳、北魏、北齊、隋、唐，丹陽尹陳，會稽吳興吳郡太守、侯世子陳，豫、益、廣、衡、青冀、北兗、北徐、梁、南秦、司、南梁、交、越、桂、霍、寧等十五州刺史陳，皇弟、皇子府諮議參軍隋、陳、唐，皇弟、皇子公府從事中郎陳，開國縣子陳、唐、宋，寧遠、折沖、鷹揚、揚烈等將軍北魏、周，從二品將軍二蕃王長史、司馬北魏，二大、二公從事中郎北魏、北齊，皇子友北魏、北齊，國子博士北魏、北齊、隋、唐，員外散騎常侍北魏、北齊，開府從事中郎北魏、北齊，射聲、越騎、屯騎、步兵、長水等校尉北魏，開國縣男北魏、北齊、周、隋，第三品將軍、始蕃王諮議參軍北魏，廣德、弘乂將軍北齊，太子備身正都督北齊，直入、直衛正都尉，領左右北齊、三等中州長史司馬北齊，折沖、制勝將軍北齊，主衣都統北齊，尚食、尚藥典禦北齊、隋、唐，太子旅騎、屯衛、典軍校尉北齊，領護軍長史、司馬北齊，天官司會、宗師、左宮伯、卿伯、主膳、太府、計部等中大夫周，地官卿伯、左右遂伯、每方稍伯、每方縣伯、每方畿伯、每方載師、師氏等中大夫周。春官禮部、守廟、典祀、內史、太史、大司樂等中大夫周，夏官軍司馬、職方、吏部、右武伯、兵部、大馭、司右、駕部、武藏等中大夫周，秋官司憲、刑部、番部、賓部等中大夫周，冬官工部、匠師、司木、司土、司金、司水等中大夫周，左、右員外常侍周、隋，郡守千戶以上者周，統軍驃騎車騎將軍府八命州長史、司馬、司錄周，柱國大將軍府中郎掾屬周，長安、萬年令周、唐，車騎將軍隋，儀同三司隋，內常侍隋、唐，太子左右監門副率隋、唐，上州刺史隋，上州司馬隋，同州總管隋，隴右牧總監隋，諫議大夫唐，御史中丞唐，中書舍人唐，太子中允、左右贊善大夫唐，都水使者唐，河南、洛陽、太原、晉陽、奉先縣令唐，親勳翊衛、羽林郎將唐，中都督上都護府長史、司馬唐，親王府典軍唐，定遠、寧遠將軍唐，上騎都尉唐、宋，中州別駕唐，下府折沖都尉唐，朝議大夫唐，中大夫宋，馬步軍都指揮、副指揮使宋，通侍、正侍、宣正、履正、協忠、中侍大夫宋觀察使宋。
　　從五品　九班　五命：
　　尚書左丞梁，鴻臚卿梁，中書侍郎梁，國子博士梁，太子庶子梁，揚州中從事梁，皇弟、皇子公府從事中郎梁，大舟卿梁，大長秋梁，皇弟、皇子府諮議梁，庶姓公府及左右前後四軍府長史、司馬梁，嗣王府長史、司馬梁，伏波、淩江、平漢將軍北魏、周、北齊，第二品將軍、三蕃王長史北魏，二大、二公掾屬北魏、北齊，著作郎北魏、北齊、隋、唐，通直散騎常侍北魏、北齊、隋，太子洗馬北魏、北齊、隋、唐，從二品將軍、二蕃王諮議參軍北魏，第三品將軍、三蕃王司馬北魏，奉車都尉北魏、北齊、周、唐，太子屯騎、步兵、翊軍校尉北魏，都水使者北魏、北齊、隋，司空、皇子開府掾屬北魏，領護長史、司馬北魏，開府掾屬北魏、北齊、周，歸義、率義、順義、朝服侯，輕車、威遠、虎威等將軍北魏，中給事中北魏、北齊、隋、唐，散男北魏、北齊，三等下州長史、司馬北齊，禦仗、直蕩副都督北齊，太子騎官、左右備身、刀劍內直備身副都督北齊，左右直長北齊，中尚藥、尚食典禦北齊，輕騎、樓船將軍北齊、周、隋，駙馬都尉北齊、隋、唐、宋，翊衛正都督北齊，直寢、直齋北齊、隋，清堂郡丞北齊，崇聖、歸義、歸正、歸命、歸德侯北齊，治書侍御史北齊、隋，鄴、臨漳、成安三縣令北齊，三等下郡太守北齊，大理司直北齊、隋，太子直閣北齊、隋，二衛隊主北齊，開國卿男北齊、隋、宋，奉騎都尉周，郡守戶不滿一千石以上周，正八命州呼藥周，四征中撫軍將軍正七命州長史、司馬周，縣令戶七千以上者周，中郡太守隋，中州刺史隋，大興、長安令隋，京兆郡丞隋，中州司馬隋，上鎮副，中鎮將隋，親王友隋、唐，員外散騎侍郎隋，尚書左右司、諸司郎中唐，秘書丞唐，殿中丞唐，尚衣、尚舍、尚乘、尚輦、奉禦唐，諸陵令唐，親王府副典軍唐，下都督府、上州刺史唐，下州別駕唐，朝請大夫唐，遊騎遊擊將軍唐，武散騎都尉唐，大理正唐，太常丞、太史令唐，太子典內唐，上牧監唐，下都督府、上州司馬唐，宮苑總監唐，上府果毅都尉唐，朝散大夫唐，中奉、中散大夫宋，太常、宗正少卿宋，秘書少監宋，內客省、延福宮、景福殿使宋，太子左、右庶子宋，樞密都承宋，中亮、中衛、翊衛、親衛大夫宋，殿前馬、步軍都虞候宋，防禦使宋，捧日、天武、龍神衛四廂都指揮使宋，團練使宋，諸州刺史宋，騎都尉宋。
　　六品　正六品　八班　正四命：
　　尚書左右丞魏、晉、劉宋。梁右丞，尚書郎中魏、晉、劉宋、北魏、北齊，秘書郎魏、晉、劉宋，著作丞郎魏、晉、劉宋、陳，治書侍御史魏、晉、劉宋，部曹侍郎史魏，諸督軍魏、晉，奉車、駙馬都尉魏、晉、劉宋、後魏，諸博士魏、晉、劉宋、陳，公府長史、司馬魏、晉，驃騎車騎長史、司馬魏，廷尉正、監、評魏、晉、劉宋、陳。北齊改大理，隋，將兵助郡尉置司馬史卒者魏，諸護軍魏、劉宋，太子侍講門大夫魏，太子中舍人魏、晉、梁、唐，太子常從賁督司馬魏、晉，水衡、典虞、牧官都尉魏、晉，司鹽都尉魏、晉，度支中郎將校尉魏，司竹都尉魏，材官校尉魏、晉，驃騎車騎衛將軍府、四鎮征公府從事中郎魏，公車令魏，諸縣署令千石者魏、晉、劉宋，千人督校尉魏，督守殿內將軍魏，殿內典兵魏，黃門冗從僕射魏、晉、北魏、北齊，諸關內名號侯魏，諸王公友魏、梁、陳，侍御史晉、劉宋，從事中郎晉，黃沙治書侍御史晉，二品將軍諸大將軍特進都督中護軍長史、司馬晉、劉宋，諸護軍長史、司馬晉，太子門大夫晉、劉宋，王郡公侯郎中令晉、中尉、大農晉，王傅師及國將軍晉，都守殿中將軍晉，黃門令晉，公府從事中郎將劉宋、梁，王國公三卿、師、友、文學劉宋，殿中將軍、司馬督劉宋，關內侯劉宋，秘書丞梁，司徒左西掾屬梁、陳，散騎常侍梁、陳，南徐州別駕梁，皇弟、皇子單為二衛司馬梁，皇弟、皇子公府掾屬、庶子長史梁、陳，嗣王、庶姓公府諮議梁、陳，蕃王府長史、司馬梁，庶姓持節府長史、司馬梁、陳，步兵、射聲、長水越騎、屯騎五校尉陳，太子洗馬陳，太子步兵、翊軍、屯騎三校尉陳，子、男世子陳、隋，萬戶以上郡太守、內史、相陳，嗣王府、庶姓公府從事中郎陳，板府中錄事參軍陳，中記室參軍、直兵參軍陳，揚州別駕中從事陳，開國縣男陳，皇弟皇子南徐荊江南兗郢湘雍州別駕中從事陳，宣威、明威將軍北魏、北齊、周，從三品將軍長史司馬北魏，二大二公主簿、功曹、記室、戶曹參軍、中兵參軍及錄事參軍事北魏，司空主簿北魏，皇太子郎中令北魏、北齊，司空皇子錄事北魏，三品將軍、三蕃王諮議參軍事北魏，皇太子文學，治書侍御史，諮議參軍事北魏、北齊、唐，皇子文學，治書侍御史，謁者僕射北魏、北齊，皇子功曹史北魏，從一品將軍開府錄事參軍北魏，司空皇子功曹、記室、戶曹倉曹中兵參軍事北魏，河南郡丞北魏，虎賁中郎將北魏、北齊，羽林監北魏、北齊，中書舍人北魏、北齊，從一品將軍府功曹、記室、戶曹倉曹中兵參軍事、功曹史北魏，下郡太守、內史、相北魏、隋，上縣令北魏、北齊，勁武、昭勇將軍北齊，三公府主簿北齊，三等上州別駕從事史北齊，四中府長史、司馬北齊，三等鎮長史北齊，太子備身副都督北齊，直入副都督北齊，千牛備身北齊、隋、唐，三公府錄事、功曹、記室、戶曹、倉曹、中兵參軍事北齊，諸開府錄事、功曹、記室、戶曹、倉曹、中兵參軍事北齊，三等上州錄事參軍事北齊，治書從事史北齊，三等上郡丞北齊，太上內直監北齊，平準署令北齊，天官小宗伯、小左宮伯、小禦正、小膳部、大醫、小醫、小計部等下大夫周，地官小卿伯、卿大夫、每卿小遂伯、遂大夫，每遂小稍伯、稍大夫、每稍小縣伯、縣大夫，每縣小畿伯、畿大夫、每畿小載師、小師氏、保氏、司倉、司門、司市、虞部等下大夫周，春官少守廟，小典祀、小內史、外史、典命、小史、小司樂、太學博士、太卜、太祝、司車路、夏采等下大夫周，夏官小職方、小吏部、小右武伯、小兵部、小馭、戎馭、齊馭、小司右、戎右、齊右、司射、小駕部、小武藏等下大夫周，秋官小刑部、掌朝、布憲、小蕃部、小賓部、司要、田正、司隸等下大夫周，冬官小匠師、小司木、小司土、小司金、小司水、司玉、司皮、司色、司織、司卉等下大夫周，公之孤卿周，虎賁給事周，冗從給事周，儀同府中郎掾屬周，柱國大將軍府列曹參軍周，縣令戶四千以上者周，四平前後左右將軍府七命州長史、司馬、錄事周，八命州呼藥周，八命州別駕周，翊軍、翊師將軍隋，尚書諸曹侍郎隋，內史舍人隋，大都督、親王府掾屬隋，下州長史隋，唐四征將軍隋，內軍、撫軍、鎮軍三將軍隋，左、右監門校尉隋，內尚食典禦隋，禦府監、符璽監、殿內監隋，太子內直監隋，下州司馬隋，下鎮將、軍鎮副隋，行臺尚書諸曹侍郎隋，太學博士唐，太子詹事丞唐，太子司議郎唐，中州長史唐，親、勳、翊衛校尉唐，太子典膳藥藏郎唐，京兆、河南、太原府諸縣令唐，鎮軍兵滿二萬以上司馬唐，朝議郎唐，昭文校尉唐，驍騎尉唐、宋，親王府掾屬唐，武庫中尚署令唐，諸尉左右司階唐，中府果毅都尉唐，中州司馬唐，內謁者監唐，中牧監、上牧副監唐，上鎮將唐，承議郎唐，昭武副尉唐，朝議、奉直大夫宋，集英殿修撰宋，七寺少卿宋，中書門下省檢正諸房公事宋，尚書左、右司郎中宋，國子司業宋，軍器監宋，都水使者宋，太子少詹事、左右諭德宋，入內內侍省、內侍省都知副都知宋，宣慶、宣政、昭宣使宋，拱衛、左武、右武大夫宋，入內內侍省、內侍省押班宋，樞密承旨、副承旨宋。
　　從六品　七班　四命：
　　五校梁，東宮三校梁，皇弟、皇子之庶子府中錄事梁，南徐州從事梁，中記室、中直兵參軍梁，襄威、厲威將軍北魏、周，皇弟皇子之庶子府、蕃王府諮議梁，二大二公諸曹行參軍事北魏、北齊，第三品將軍、始蕃王錄事參軍事北魏，給事中北魏、北齊、周，太子門大夫北魏、北齊、隋，皇子大農，騎都尉北魏、北齊，符璽郎北魏、北齊，從二品將軍、二蕃王錄事參軍事北魏，皇子主簿北魏，司空皇子諸曹行參軍事北魏，正一品將軍開府主簿、諸曹參軍事北魏，第二將軍始蕃王功曹、記室、戶曹倉曹中兵參軍事、功曹史北魏，第二品將軍二蕃王功曹、記室、戶曹倉曹中兵參軍事、功曹史北魏，太子舍人北魏、北齊、隋，大常、光祿勳、衛尉丞北魏、北齊，度遼、橫海將軍直突都督北齊，三等中州治中、別駕從事史北齊，三等上州中州功曹、倉曹、中兵參軍事北齊，三等中州錄事參軍事北齊，逾岷、越障將軍北齊，直衛副都督北齊，諸開府主簿、諸曹行參軍北齊、周，太子直前北齊，太子嗣直監，太子諸隊主北齊、隋，奉朝請周，軍主周，冠軍輔國將軍府正六命州長史、司馬、司錄周，縣令戶三千以上者周，正七命州呼藥周，正七命州別駕、正八命州治中周，七命郡丞周，四平將軍隋，前、後、左、右四將軍隋，通事舍人隋、唐，親王文學隋，帥都督，左右領軍府長史隋，太子直寢隋，親王府主簿、府錄事參軍隋，給事，上縣令隋、唐，冠軍、輔國將軍隋，直後，三寺丞隋，城門直長隋，太子直齋、典內，隋親王府功曹、記室、倉戶曹等參軍隋，左右領軍府司馬隋，下鎮副隋，王、二王後國令隋，上柱國嗣王郡王國府長史、司馬、諮議參軍隋，鹽池總監，同州副總監，隴右副總監隋，起居郎唐、宋，尚書諸司員外郎唐，八寺丞唐，大理寺丞唐，國子助教唐，城門郎符寶郎唐，秘書郎唐，著作佐郎唐，侍御醫唐，諸衛、羽林長史唐，兩京市令唐，下州司馬唐，左右監門校尉唐，親軍翊衛旅師，親王文學、主簿唐，記室、錄事參軍唐，諸率府左右司階唐，鎮軍不滿二萬人司馬唐，奉議郎唐，旅威校尉唐，飛騎尉唐，宋侍御史唐、宋，少府、將作、國子監丞唐，太公廟令唐，太子內舍、典設、宮門郎唐，司農寺諸園苑監唐，王府校尉唐，下牧監唐，宮苑總監副監唐，牙市監唐，中牧副監唐，下府果毅校尉唐，通直郎唐，旅威副尉唐，朝請、朝散、朝奉大夫宋，尚書左、右司員外郎宋，樞密院檢詳諸房文字宋，右文殿、秘閣修撰宋，開府少尹宋，尚書諸司郎中宋，開封府判官、推官宋，少府、將作、軍器少監宋，和安、成和、成安大夫宋，靈臺令宋。
