
太上洞淵神呪經卷之十八
定六甲旬內災福祈恩品
道言：元始天尊以龍漢元年，與五老大帝、陰陽二宮、上真五星、七元真君及二十八宿官屬，同遊三天境內，配定塵寰善惡。後至上皇元年甲午之歲，降於震旦中華，觀此世界諸邦，福瑞稀降，疫瘴熾盛，民多流亡，分野水旱相災，五穀因玆不熟。爾時，天尊嗟嘆，愍見群類受災，遂乃大設神通，顯其道力，威光普照，鑒於國土諸邦。乃召諸天神仙聖衆、諸天龍王、龍宮仙童玉女七千二百徒衆，及管內山川潭洞祇靈主者，俱臻會所，瞻禮尊顏，聽宣正法。時乃風驟雷震，甘雨霈霖，聖澤霧流，蕩滌不祥，境土歡泰。爾時，衆中有一高道，號曰明羅，越衆前趨，叩頭作禮：
臣以宿綠沾慶，獲侍尊顏，大小陽九，災運曾沐，披宣未審，六甲旬中，年災從何而起？惟希慈照，垂賜隆恩，則乃朽擠遇於陽和，涸鱗逢於春澤。於是，天尊告曰：此理邈然，子宜復班，吾當示汝。吾從初建天地之始，乃定天上甲子、地下甲子、人中甲子。人中甲子者，乃有四時遷謝，律行陽候，呂運陰期，乃分上元、中元、下元，每一元管六十載。今具述一元每年豐儉休咎，子宜隨口編錄，將示後來，冀顯災福之年。賢者遇其一陽，節臨志誠，早祈於靈祐。乃為頌曰：
甲子秋，耕民懷苦憂。禾苗不成實，災厄害田疇。但看入秋後，高田不可守。辛苦臨冬春，父子離鄉走。兄弟成路人，妻子單糊口。萬姓悉災迍，民隨千里走。
乙丑春，瘟災害萬民。夏首災疫起，偏傷楚魯人。家類悉糊口，吳地又分張。民奔千里外，六畜悉逢殃。高田但種植，低處傷苗秀。災疫如去年，不得歸家守。
丙寅首，猛獸成群走。四海悉揚波，源野連山阜。高田宜種植，領畔並山阜。但看四五月，衆魚庭前走。
丁卯中，未可逐時風。春初無猛雨，秋中有大洪。低田災彌起，山際好施功。歲中雖薄熟，倉儲不免空。
戊辰裹，蟲蝗皆競起。人民遭災疫，婦女悲生死。災害是秋中，稻出山腰裹。低處定難收，必是遭洪水。
己巳初，階前觀戲魚。湖裹蛟龍出，乘舟在陸衢。平路遭淹浸，禾稻濟皆無。欲求乾淨處，須早堅樓居。
庚午首，水旱俱應有。船行陸路中，牽馬湖中走。夏旱憂百日，秋遭三六九。禾定出高田，秋收早冬首。晚刈必逢災，兵革起非久。
辛未年，種植近山邊。初春有大水，夏中必旱然。吳地應無事，荊楚被災纏。夏首雖微旱，秋泉遍滿源。不免病災起，家家被率牽。
壬申候，高田難保守。乘車行瀆中，不見吳興部。倉儲多偏促，家家無升斗。北地遭連厄，九離皆並受。兼疫發登萊，平復昊江口。
癸酉年，高低不可憐。春初先作旱，夏首水連連。末秋風火急，禾稻不豐鮮。但看齊魯地，此處是荒年。
甲戌中，春首被災蟲。夏景逢災旱，秋冬又被洪。高田虛種植，必定見蒿蓬。欲知災厄池，燕魏及山東。
乙亥初，水旱遍通渠。災厄由此起，大鬼鎮城居。遠應定九五，得失未年初。種得禾苗處，高低然可居。
丙子過，種田出江河。作植民憂苦，種苗被害多。災鼠成群隊，十兒同一窠。虔詣神祇佑，保護上期禾。
丁丑改，田夫難自在。春初雖種植，秋首成河海。牛馬被災傷，京兆最驚忙。欲知苗秀處，稻出去年場。
戊寅年，山頭好作田。陸路成江澗，飢民死道邊。魚鼈同兔走，高岸稱栽蓮。但看孟夏末，庭前好鬥船。
己卯到，高處田苗好。春初雖乏水，秋夏連江浩。楚魯受其災，昊會蒙恩造。其年皆豐稔，種作偏宜早。
庚辰至，燕魏人起。畜類亦如然，田苗被蟲死。山際好施功，昊地耕民喜。·低處遭淹浸，中高甚豐美。
辛巳簉，頫尾戲庭溜。魚行衢巷間，稻苗秀山阜。種植但向前，施功莫在後。低處有災殃，中高甚豐厚。
壬午春，水旱不調均。早處憂千里，低處戲遊鱗。非但只飢荒，亦懼兵災頻。疫瘴連年起，飢餓亦多迍。
癸未中，一井五家同。春夏逢玆瘴，秋來又被洪。但看昊楚地，並及在山東。向西荒災起，田父但施工。
甲申湊，憂懼應非久。車行湖漬中，驟馬三河口。移居定不回，此是災中咎。稻出五湖邊，不用耕山阜。
乙酉遷，春旱必應然。三家同一井，災從昊會連。種作生涯處，皆慕五湖邊。不用耕山阜，高處是荒田。
丙戌年，秋來枯井泉。夏首雖然水，向後地焦然。此歲雲龍起，稻出五湖邊。中高徒種植，必定被災纏。
丁亥餘，昊分好安居。高低通見熟，荒歉在洪廬。泗城皆厄難，燕楚最荒虛。歲中雖薄稔，災水在春初。
戊子過，田父好耕坡。災蟲夏末有，秋中災害多。水早數相尋，蟲鼠不偏頗。低田不須種，高處有微禾。
己丑者，災殃遍天下。瘟黃害鄭地，田夫船作馬。六畜悉逢殃，種植中高野。鬼行諸般病，着者難懈謝。
庚寅中，高地好施功。雖復有微旱，水與去年同。低地得微熟，中高最是豐。野獸連群走，高低路並通。
辛卯禾，早種不須多。秋洪作禍故，山際水成波。早種又復旱，晚植那應好。但看秋景後，魚戲於人道。
壬辰祀，禾被蟲災死。並及害萬民，六畜亦如是。低禾不用耕，種植山腰裹。早作劣堪收，晚種難准擬。
癸巳紀，高低無准擬。中田又被殃，粟麥歸山裹。此歲有災傷，低處多逢水。舊有書喫除，新又多無備。
甲午初，水旱定難除。車馬行湖底，船則納山居。低田縱耕植，冬藏定是無。欲知成家處，山際但耕鋤。
乙未首，田種三江口。吳地養民邦，京兆多災咎。非但是炎災，妖災爭來奏。流浪逐風波，值死寧非久。
丙申年，高低未可遷。五湖堪種棘，來去並皆然。若見當災處，斗米值千錢。欲知安樂處，江南最可憐。
丁酉側，高低徒種植。三家共一井，湖底生荊棘。江東並出鄉，齊魯皆逐食。西隴濠楚憂，東南未休息。
戊戌木，江南豐稻穀。燕魏定飢荒，三載留空屋。男子被兵牽，亦有歸門哭。妻子見分張，各自相追逐。
己亥間，江南最可憐。不必看高下，通熟滿山川。災臨西部地，飢荒似去年。邊隅多擾擾，後更見憂煎。
庚子末，居家無定活。禾苗被害多，親戚相欺奪。糊口並無餘，妻子單眠活。江南雖得熟，向後亦號哭。災
殃則應逢，處處唯空屋。
辛丑於，災臨定不虛。昊越炎千里，當之是夏初。但看入秋首，蟲蝗處處有。飢俘死他鄉，畜類多災咎。
壬寅金，猛獸結群侵。種植依山阜，庭戶闕過尋。稻出高田裹，逢災是魏秦。乘船於陸地，高城浪湧淇。
癸卯歲，晉魏逢災害。值旱隔三秋，向應成兩載。田疇多乏水，高低失准擬。人物竟喧爭，阨據中城裹。
甲辰候，災蟲處處有。其歲足災殃，偏苦三江口。粟麥最為佳，春夏耕山阜。江南雖薄熟，不免遭兵寇。
乙巳至，地底蛟龍起。此歲主飢荒，乘船於陸地。蘇湖被波濤，吳地得全刈。禾稻出高田，向去多宜利。
丙午餘，水旱無定圖。忽來即時沒，若旱井泉枯。水族成兔鹿，雞犬變成魚。稻出低田內，高處不須鋤。
丁未紀，種植山腰裹。低處不須耕，墮民遭餓死。非但逢災水，亦乃干戈舉。吳地是平邦，厄在燕齊楚。
戊申末，江南民獨活。高低總得收，災蟲俱自滅。此歲八穀豐，人畜皆歡悅。官吏逐階遷，諸道咸通徹。
己酉年，耕民但作田。蟲災些些有，瘟災亦易痊。山坡堪種植，蚪米直三錢。低處微傷水，中高甚可憐。
庚戌秋，人民不可愁。江南雖小旱，亦未外方求。倉儲皆得滿，禾稻美秋收。田夫俱喜悅，四海盡風流。
辛亥賡，災疫當處受。悖黨害平邦，發在滄陵口。分野有凶災，時應歸隴右。江南微薄熟，不利昊丘阜。
壬子直，穀米無人食。江南足可居，東道征無息。泗城歸御道，驛路生荊棘。諸處並荒忙，昊邦堪種植。
癸丑來，人民定受災。蓬瀛疫病起，齊魯厄殃摧。瘟黃災競起，門戶乏人開。迍蹇仍斯地，桑田又更回。
甲寅候，江東足餬口。倉儲處處空，民戶離鄉走。又乃發瘟災，遇厄難脫手。低處必水傷，中高又無有。
乙卯中，四海並交通。無殃皆得熟，田父美施功。粟麥最為首，偏益在山東。其年多有福，歲內足狂風。種
植宜須早，高處莫施功。中低耕最好，高處出蒿蓬。
丙辰於，禾苗種陸衢。安泰在濠楚，齊晉受殃殂。亦復多災水，鹿兔雜群魚。是處民乏食，倉庫悉空虛。
丁巳周，昊地足風流。倉庫皆盈滿，滄茫人並遊。但令逢聖主，遷官不在求。高低俱得熟，耕民忘卻愁。
戊午扣，家家有三口。逢患在秋中，少皈多咨咎。高低皆得收，荒災近末後。此歲是豐年，人民得自守。
己未裹，畜養逢災厄。五馬博一牛，定知其歲後。糧儲可散求，田中得薄熟。雖乃逢斯難，不至懷苦憂。
庚申年，稻穀出高田。夏中有大水，低潛被蟲煎。莫誇苗艷秀，濠楚亦如然。低源勞種植，中高甚可憐。
辛酉後，中田將可守。有旱損高源，大水淹湖部。早稻被風災，偏苦吳門口。高低未可安，中平的應有。
壬戌中，高低盡不同。春夏應遭旱，江南船不通。秋冬定有旱，低地好施功。高田徒種植，終是見蒿蓬。欲知受災處，揚楚及江東。
癸亥周，昊分坐無憂。中田最可託，低處不須求。歲後青龍伏，中平並可求。秋冬雖有旱，還是得全收。
爾時，天尊歌詠災福愒頌畢。明羅真人及諸仙衆，各整威儀，同趨作禮：臣等宿緣慶厚，得遇慈尊，宣演歷劫福元，告示循環災數，決開珠目，鑿洞愚心，欲令未劫道民，預防凶歲。臣等不勝慶幸，感戴生成之極恩。天尊告諸仙真曰：吾適來所頌，亦未盡元，尚有二甲之年，輪流猶遠，未可一時披宣，泄吾機範。今更示子妙法，傳授有道信義之流，取次凡愚，慎無泄漏。此一秘法，頂知一年荒熟安危、五穀貴賤之由。子宜鏤骨記錄，只宜自曉心委，勿示兇狂無義無信賤徒。乃為頌曰：
正朝及立春，宜先逢虎兔。遲在三四辰，不可出初五。得合此限期，穀賤民無苦。若出七八九十中，米貴年荒兼少雨。
天尊告諸侍真衆曰：吾賦此愒頌，乃欲永示我徒，預審凶年荒歲，射以積穀禦之。若遇災殃分臨，則乃展吾禳祈之法。可於孤峰絕頂，或則水上山間，不然古跡靈壇，亦於公庭蘭野，唯在清諍之地，絕穢污之坊。乃按三洞嚴科，建壇立纂。若為國王、台相、州牧、縣宰，則乃裝三級靈壇，開二十四門，列十方香筵。祈告三清大道、太始五老帝君、三元官屬、四十六洞天神仙諸靈官、名山大川淵澤祇靈，盡心竭力。設齋三日散壇，大醮一筵亦乃逐其物力豐儉，轉念召龍經典，拜奏黃素表章。或則志道口奏表文，唯在虔苦師道，勿請脫略。俺俗賤流，一乃慢於諸天真聖，二乃輕侮官吏士民。徒役群心，虛消衆物，致使祈求無應，兼獲陰罪非輕。行吾典教法流，宜須驚懼。是時，明羅真人及諸仙衆，獲聞天尊指示，豐儉災數，兼蒙教誨，禳檮嚴科，各整衣冠，虔誠叩頭禮拜。諸真上宰，各聳鳳輦龍，侍從天尊，還陞玉境，所在迎候。靈祇及於聞法衆，一時還復本位矣。
