
古樓觀紫雲衍慶集卷下
句曲朱象先集
大宗聖宮重建文始殿記文曷從而始乎，昔者姬周之世，有真人焉，於此望紫雲，俱玄聖，傳經受道，鑿渾沌，開鴻濛，章自然，明明既襲，教於是乎興焉。復見於青羊之肆，錫號文始先生，玄旨其在玆乎。古樓觀即當時結草樓之地，尋其遺邊，所謂授經臺、擊牛柏，尚無恙。世代曠遠，屢羅變故，一經廢圯，旋即興修，蓋以玄教權輿之所故也。近又盡於金季，國朝撫定後，伺塵洪妙真人李公志柔，承清和大宗師命，率徒興復，直寥陽殿北，即舊址重建文始之殿，以嗣師太和、太極二真人配焉。高明鉅麗，至者聳觀，殿既新矣。以前代碑誌殘缺，宗源難間，亡以開悟後學，乃狀其頂末及紀述近代關尹子書出世事實，訪予為刻石之。文辭以不敏，不聽，因機其事而記之。按《史記》周室衰，老子西遊出關，關尹曰：子將隱矣，彊為我著書。於是著《道德》上下篇五千餘言而去，不知所終。切觀聖真契遇，汲汲然以著書為請，有以見其憂世之切，思復隆古之治，意則至矣。至於洩先天有物之機，啟後天不盡之傳，微文始，其孰能發之。是既書受而得旨矣，於是千日清齋，窮數達變，乃復著書九篇，號《關尹子》，此又《內傳》所紀，與《漢·藝文志》所錄書名正合。寥寥千載而下，求其所謂《關尹》九篇之書，則世莫之見，討於藏室無有也。宋碧虛子素博古，嘗叔老經而及此，乃斥《西昇經》是政和中刊藏典，凡兩詔郡國，蒐訪道門逸書，所獲雖眾，而此書竟無聞。是知方外真仙之書，造物者之所斬，固然，終不可泯，行之有時爾。國初，全真教啟，清和嗣教之五載，有得《關尹子》書於永嘉山中，持詣教席以獻者。義玄辭古，自成一家，見者聞者，莫不胥慶，咸謂尹氏典教而尹書出世。非天時道運，其能如是乎？閱其書，首言非有道不可言，不可言即道，非有道不可思，不可思即道，翻老子語也。若謂道豈不可言、思哉，其不可言思者，即道也，指法瑩切，信夫老子之脫胎也。在當時也，宜乎莊子聞其風而悅之，稱之為古之博大真人，自以其學出於關尹；列子則見而師之，故多請問之辭。以二子之高致而屈服如是，豈苟然哉！然老子之書，則尊道貴德，它不及言，而是書也，大綱舉，眾目張，蓋所以集大成也。是故遊太初，契一息，萬物寓，天地冥，凡直指道之道者，豈復容啟喙。即其道之事者言之，如曰女嬰龍虎，即今之丹道；篷豆瓦石問答，即今之空宗；水可火因，南夭北壽，即今格物致知之學。互會兼曉，若此者眾，後代理性命三氏之學，於時未啟，而此書悉已建明。由是觀之，闡重玄，開眾妙，其為門闡亦大矣。第造履者，不無堂奧之別也。逮世下降，源遠振分，各以所得之重，樹為顓門，然學者自壯之耄，本宗有不能悉，求其具體，尤難其人。頃年以來，尚玄之士頗有作為箋解者，然燭此昧彼，未免管窺之誚。今驗夫書，首有劉向表，末有葛洪叔，按其說，漢蓋公授曹相國參，參薨而書葬，孝武得之方士，淮南王遂復匿之，晉稚川遇鄭思遠，得聞且重言愛誦，闡拜而幸其親受。核是數說，則知前代受者皆寶秘自善，不與世共，要自稚川後，秘絕無聞矣。今皇元啟運，華夷混一，文同軌會，而書乃出焉。海內學者，有志是道，不遐搜，不艱致，人傳家授，鹹得受持，亡白首望洋之歎，何其幸歟，抑嘗思之古者，芝草生，卿雲見，職史者猶或以為瑞而書之策，今載道之書不世而出，則其關盛衰，興教化，非常事也，是宜誌之本源之地，以俟太史之釆，亦俾學者知得幸之所自焉。嗚呼，非天所界，其孰能與於？此且是宮自周而來，興廢廢興，不知其幾矣，物之成毀，固有數也。依山而望，若秦之阿房，漢之未央，隋之仁壽，唐之九成，其成也，莫不極一時之盛，然而數世之後，遂化為禾黍丘墟矣。而是宮自穆王建樓觀以來，代更二十一姓，年歷二千四百，雖嘗例墮灰劫，然稍填而更振，暫弛而益張，不趁物遷，不隨代盡，玄胤繼繼而世守，觀往知來，則雖與山並久可也。噫！是所謂基道址德，不老之壽域歟？離塵蛻俗，物外之仙都歟？今焉廟貌重新，日嚴祀奉，將以啟來者固有之善，然而四方萬里之士，有誦其書領其意，猶若親承而面奉，蚓終南萬古聲容在玆，而獲蹈靈場，登秘殿，瞻眸象洋洋乎如在其上，如在其左右，是豈有古今仙凡之問，而亦孰使之然哉。經不云乎：悅兮忽其中有物，窈兮冥其中有精，其精甚真，其中有信。於此有見，亦可以反諸身而自得之矣。嗚呼，其懋哉！時大德昭陽單關之歲陽復日。計籌山人杜道堅記。宣授保和觀妙大師、陝西五路西蜀四川道教提點兼領重陽萬壽宮事孫德或題額。
蘇子瞻
烏噪猿呼晝閉門，寂寥誰識古皇尊。青牛久已辭轅軛，白鶴時來訪子孫。
山近朔風吹積雪，天寒落日淡孤村。道人應怪遊人眾，汲盡階前井水渾。
門前古碣外斜陽，閱世如流事可傷。長有遊人悲晉惠，強修遺廟學秦皇。
丹砂久窖井泉赤，白木誰燒廚鼇香。聞道神仙亦相過，只疑田叟是庚桑。
劍舞有神通草聖，海山無事化琴工。此臺一覽秦川小，不待傳經意已空。
蘇子由
老聰厭世入流沙，飄蕩如雲不可遮。弟子憐師將去國，關門望氣載還家。
高臺尚有傳經處，壞壁空留駕犢車。一受遺書無復老，不知何苦服胡麻。
石曼卿
早駕青牛說二篇，又聞白鹿御三天。本期帝者能行道，豈為人問只學仙。
鹿邇若來非偶爾，檜形如望共凝然。遲留永日空遺境，樓閣參差隱暮煙。
古柏死多日，再生因盛時。年光枯舊幹，春色復新枝。
已朽仲尼骨，重興徐甲屍。如何造化意，向此獨難知。
王紳
伯陽遊歷到姬周，關令邀歸結草樓。先識束方橫紫氣，果然西上駕青牛。
築臺講道五千字，鑿井燒丹幾百秋。開殿焚香思妙旨，南山疊蟑暮煙浮。
王禹傳
罷歸關令存遺宅，羽駕真人有舊丘。水石自舍仙氣爽，煙雲常許世人游。
悠悠天道推終始，擾擾塵纓滯去留。君看一官容易捨，老來□止占山陬。
蘇子瞻
古觀正依林麓斷，居民來就井泉甘。亂溪赴渭爭趨北，飛烏迎山不復南。
羽客衣冠朝上象，野人香火祝春蠶。爾師豈解言符命，山鬼何知託老聰。
壬寅二月十八日，遊樓觀，復過玉真公主祠堂，留詩堂上。時舍弟轍子由，在京師，寄令次韻。明年十一月三日再至，因書二詩於碑
蘇子瞻
溪山愈好意無厭，上到巉巉第幾尖。深谷野禽毛羽怪，上方仙子鬢眉纖。
不慚弄玉騎丹鳳，應逐嫦娥駕老蟾。澗草巖花自無主，晚來胡蝶入疏簾。
蘇子由
謝公行意未能厭，踏盡登山屐齒尖。古殿神仙深杳杳，香鑪煙翠起纖纖。
庭花寂歷飄瓊片，巖檜蕭疏漏玉蟾。帝子暮歸人不見，斜風細雨自開簾。
唐玉真公主，字持盈，睿宗第九女，始封崇昌。景雲元年，與金仙公主俱入道，進號上清玄都大洞三景。今樓觀南山之麓，有玉真公主祠堂存焉。俗傳其地日郎宮，以為主家別綰之遺址也。然碑誌湮沒，圖經廢舛，始終興革，無以考究。惟開元中戴縱樓觀碑，有玉真公主師心此地之語。而王維、儲光羲皆有玉真公主山莊山居之詩，則玉真祠堂為觀之別綰審矣。因盡錄唐人題詠刻之祠。中元祐二年歲在丁卯，秋七月望日，河東薛紹彭題。
王維
碧落風煙外，瑤臺道路賒，如何連帝苑，別自有仙家。
此地回鑾駕，緣溪轉翠華。洞中開日月，窗裹發雲霞。
庭養沖天鶴，溪留上漢樁。種田生白玉，泥寵化丹砂。
谷靜泉逾響，山深日易斜。御羹和石髓，香飯進胡麻。
大道今無外，長生詛有涯。還瞻九霄上，來往五雲車
儲光羲
山北天泉苑，山西鳳女家。不言沁園好，獨隱武陵花。
盧綸
夕照臨窗起暗塵，青松繞殿不知春。君看白髮誦經者，半是宮中歌舞人。
李莘玉
高情帝女慕乘鸞，鉗髮初簪玉葉冠。秋月無雲生碧落，素藥舍露出清瀾。
層城煙霧將歸遠，浮世塵埃久住難。一自簫聲飛去後，洞宮深掩碧瑤壇。
姚鵠
羽客朝元晝掩扉，林中一徑雪中微。松陰繞院鶴相對，山色滿樓人未歸。
盡日獨思風馭返，寥天幾望野雲飛。憑高目斷無消息，回首煙霞可再期。
唐求
數里綠山不厭難，為尋真訣問黃冠。苔鋪翠點仙橋滑，松織香梢古道寒。
晝傍綠畦蕩嫩玉，夜開紅鼇撚新丹。孤鍾已斷泉聲在，風動瑤花月滿壇。
薛周
結草終南下，雲蘿一徑深。人窮文始邊，誰到伯陽心？
古木含天理，清風快客襟。勞車行計促，空愧負長昤。
張芸史
參差樓觀拂層穹，猶想當年望氣雄。白鹿有蹤仙馭遠，青牛無邇夜壇空。
霓旌影濕靈溪月，糾檜寒生玉宇風。欽想天家尚黃老，翠華曾此奉琳宮。
題樓觀南樓
紛紛塵事日嬰懷，一見南山眼暫開。好是晚雲收拾盡，半空蒼翠望中來。
張善淵
十畝園丘翠拋深，聖人遺美尚堪尋。天風吹響庭前柏，彷佛當年道德音。
章子厚
初入山門氣象幽，春風先到紫雲樓。雪消碧瓦六花盡，煙繞丹楹五色浮。
大道徑庭終易見，神仙窟宅不難求。清人果有招徠意，授道臺邊借一丘。
張商英
褫了朝衣卸了冠，宦情分付夢魂問。因尋太上長生訣，偶到終南第一山。
土木形容殷七七，水雲情性許閑閑。身中火棗無人會，此藥重來便駐顏。
胡叔文
山棲未是出紅塵，別有單方上玉京。要識混元真面目，碧窗著耳聽溪聲。
司馬康
華髮蕭蕭苦見侵，臢思休影欲投陰。未能免俗自知悔，正恐入山今不深。
殿閣憑高元勝絕，塵埃到此總平沈。杖頭卓處皆吾有，何必千巖萬壑尋。
史戡
竹杖芒鞋上翠微，飛樓傑觀與天齊。乘雲徑欲凌空去，遙認家山望眼迷。
雄踞高臺第一峰，危欄正在白雲中。看山終日意不足，紫翠橫陳知幾重。
張景先
南北與束西，相逢似有期。一言生義氣，四海作連枝。
列郡依紅錦，全家茹紫芝。孤懷本無問，惆悵不同時。
日落遙岑秋氣清，荒臺古木亂蟬聲。仙人一去鶴不返，劍客重來丹已成。
靜對竹鑪煙縷直，細看月窟桂花生。此心舊有蓬萊約，欲簡歸來問姓名。
楊奐然
蓬萊隔滄海，虎豹護天關。白髮知誰免，青牛竟不還。
茶分丹井水，詩入草樓山。顧我負何事，區區鞍馬間。
王良臣
紫雲樓閣面山鬼，霜葉零風滿綠苔。矮柏擊牛人不見，杖華尋褊說經臺。
清和尹真人
說經臺上東回首，目斷燕山不見涯。返照本來清靜界，不知何處是吾家。
說經臺上萬綠忘，過目惟存九九章。顧我一生心已足，終朝東向謝重陽。
說經臺上意沈吟，一片閑心照古今。觀透百家空費力，五千文外更何尋。
說經臺上意如何，遠盡塵中人事魔。三島未歸仙境遇，五千終了屬清和。
說經臺上燕心香，親見宗師受道章。一自玄元歸去後，五千文義愈昭彰。
說經臺上意悠悠，返顧周行四十秋。海角天涯俱歷褊，未知此地肯心留。
說經臺上會知音，道德精思味要深。莫學空談虛口過，道心明似說經心。
說經臺上五華賒，東望雲山萬疊遮。去路未知誰主宰，乾坤總屬大方家。
說經臺畔水流聲，朗朗還同經句清。道在胸中聲入耳，令人心地轉分明。
說經臺上說經探，一字還同一鎰金。心昧玄言沈地府，性通妙語合天心。
秦彥容
道德林開道德花，青牛西去隔天涯。說經臺上渾成物，依舊相傳令尹家。
天下兼忘我亦忘，沈煙瀟灑穀神章。松梢鶴是遼天客，半夜唳天驚一陽。
嫩讀歸藏又嫩昤，本來無古亦無今。超然黍米珠中宿，天眼龍睛沒處尋。
鬼不能神奈我何，高提三尺斬妖魔。青松影裹無他事，獨倚寒雲飲太和。
一榻清風一灶香，主人靜對不言章。守關令尹飛昇後，莫道長生理不彰。
說經臺下水悠悠，支軛林荒不記秋。試問松梢千歲鶴，丹鑪端的為誰留？
無名大樸少知音，山自高兮水自深。不到說經臺下路，幾時窺見聖人心。
太華終南路已賒，更將秋靄暮雲遮。誰知別有通天竅，玄牝門中是我家。
夜半風傳玉笛聲，遊仙路遠夢魂清。五千文字元無說，月掛冰壺表裹明。
悟徹兩篇深更深，解將大地點成金。願分上善江頭水，一洗人間未了心。
黃道朴
說經臺上傲煙霞，始信浮生果有涯。白鶴不來人換世，青山應笑我無家。
年來身世兩相忘，坐對南山讀舊章。回首說經人不見，古臺荒草半斜陽。
我欲忘言底用吟，道無終始古猶今。欲知玄牝綿綿理，只向儂家靜處尋。
世短人浮可奈何，一真總被六根魔。爭如會取先天理，默默昏昏保太和。
巖落松花鶴夢香，靜中深體穀神章。至今關令傳經處，日月高名萬古彰。
臺空人往事悠悠，風月清閑春復秋。此日登臨訪仙邇，歸心還被白雲留。
終南山水有清音，翠竹蒼捂歲月深。欲識洞天奇妙處，野猿谿烏亦無心。
未厭真游去路賒，草樓深處碧雲遮。青牛畢竟知何在，矮柏猶存令尹家。
說經臺上聽泉聲，夜靜泉聲分外清。妙理無窮誰會得，一輪寒月道心明。
三復玄言味轉深，篇分上下等千金。好將太古常存道，化取草生未了心。
披雲宋真人
說經臺上草茫茫，聖祖玄元古道場。紫氣印開周洛邑，青牛踏破尹家莊。
五千秘語風生幾，九萬靈仙月滿堂。休道野花無耳性，至今猶聽穀神章。
郭周卿
木杪蒼煙向日開，半空金碧照崔鬼。丹砂火冷井仍在，紫氣影沈人未回。
萬古風煙歸史筆，一番猿鶴傍經臺。自憐不得飛仙術，徒對西風賦七哀。
說經臺
自停玉塵幾經年，人去臺存倍黯然。不為青牛會稅駕，豈聞黃耳亦登仙。
首言擬卻當時馬，繼論如烹大國鮮。文字五千今尚在，玄中又復見重玄。
李顯卿
路轉穹林畫幀開，倚天樓觀鬱崔鬼。東來紫氣疑猶見，西去青牛杳不回。
竹外輕煙浮茗鼇，松梢凍月照琴臺。蚌蟻生死人間世，遐想仙其祇自哀。
說經人去已千年，木杪遺臺尚壽然。寰海至今傳妙旨，猶龍無復見真仙。
風號地籟笙竽合，日照山花錦繡鮮。須信穀神元不死，晚來幽烏替談玄。
誠明張真人
猶龍千載去不返，靈邇相望盡得游。望氣衹應存故宅，傳經誰更結高樓？
松蟠古道蒼蚪臥，水繞長林碧玉流。日夕南峰一登眺，野煙晴處綠蕪稠。
郭擇善
聖學經綸冠九州，皇華風馭萃英游。齋心夢入華胥國，走筆題詩白玉樓。
草閣棲真騰紫氣，經臺倚竹瞰黃流。裴回妙得招來趣，銀漢香風桂樹稠。
衛致夷
本陪仙仗尋真邇，喜入清都得勝游。風引泉聲來午枕，雨餘山色入晴樓。
古今賢聖崇玄化，早晚煙霞屬羽流。日暮高臺試回首，碧雲深鎖亂山稠。
李道謙
幾到淋宮興未休，杖華時復一來游。白雲深鎖燒丹鼇，翠靄高橫望氣樓。
山烏飛嗚穿野竹，巖花零落逐溪流。青牛去後知何在，空有門前綠草稠。
謝希翼
憑高一覽小咸秦，雨洗河山畫幀新。紫氣曾迷函谷月，清風長慕草樓人。
青牛靈〈方勇切又音泛〉駕歸何處，老柏凌雲不記春。孤坐西軒思古事，落花狼藉烏聲頻。
句曲山人
說經千載有遺臺，白鹿升虛者不回。惟有青山依舊好，門前相對畫屏開。
寇元德
千古談玄地，煙霞鎖玉肩。重來疑隔世，一覽頓忘形。
老柏森新翠，豐碑集舊經。茫然視塵宇，渺渺一浮萍。
文道廣
山中花烏四時好，臺上煙霞千里明。此是玄元言外意，誰能著眼聽無聲？
孫德或
玄教宏開眾妙門，元綱帷在五千文。此身何幸遊廊麻，時上經臺禮道君。
李同寅
童童老檜蔭星壇，丈室軒楹紫翠間。有耳未嘗聞俗事，舉頭長得見雲山。
說經臺古喬林合，鍊藥鑪空落照閑。一自青牛西駕後，更無紫氣入函關。
劉元鼎
束來紫氣照咸秦，聰耳昂藏廈出草。傳道偶逢關令尹，猶龍長憶廣桑君。
一簪華髮先天始，萬里青牛隔世紛。俗草不生臺上土，夜聽山鬼誦玄文。
玄談密授函關吏，萬古終南一草樓。陵谷依然人世換，玲煙叢柏外青牛。
趙仁矩
混元捉得一蒼龍，化柏全憑至聖功。望犢老枝猶偃賽，帶煙古葉密朦朧。
蒼蒼常有歲寒操，鬱鬱如沾德教風。祇恐看時雷雨惡，怒隨霹靂上遙空。
馬紹庭
終南古樓觀，金碧鬱崢嶸。丹鼇暮煙暗，經臺秋月明。
山川無俗氣，松竹有清聲。企秀軒中客，徜徉了此生。
王贊
一徑出蒼翠，偷然迥絕埃。烏啼山愈靜，蘚滑霧初開。
丹熟鑪無火，經存邇有臺。徬徨嫩回步，援筆紀重來。
盧處道
風流王謝聽渠儂，大匠何曾棄拙工。四百元勳兩胥史，蕭曹卻似解談空。
河山百二為誰雄？辦與坤靈學晝工。試向說經臺上望，漢家文物草連空。
賈文裕
寶構蟠蟠紫極宮，宮前流水咽銅龍。荒臺古篆存遺旨，老柏洪糜有道蹤。
十里洞房雲作屋，四圍石壁劍為鋒。夜深一榻眠方穩，又聽朝元閣上鍾。
道海傾頹著力難，此臺真可塞狂瀾。素王既遠斯文喪，何處人間有杏壇。
馬紹庭
青牛何事忽西轎，望氣終南先有樓。千載聖真成契遇，兩篇道德為傳留。
臺前翠瑛新連舊，洞裹丹砂春復秋。今日重登廓胸臆，榛蕪盡諍柏松幽。
高書
傳經人去杳冥間，老柏依然傲歲寒。世變幾回餘劫火，鑪空無復覓仙丹。
地臨束北秦川小，山接西南蜀道難。說與阿師應被笑，滿簪華髮又那鄧。
損齋
丹鼇莓苔合，經臺草樹荒。南山閱千古，依舊鬱蒼蒼。
張好古
秘殿巍峨鎖翠煙，尋真偶到洞中天。青牛寂寂人何在？丹井依依世幾遷。
望氣固難追往事，授經猶可想當年。猶龍心法今誰繼，獨有全真得正傳。
紫氣東來演二篇，真風千古播垓挺。深根固蒂文雖簡，治國脩身義最玄。
靈境不隨塵世改，聖經喜有翠泯鑰。一軒高外煙霞窟，輸與華陽老謫仙。
張立道
大篆豐碑點綠苔，崢嶸樓閣聳三台。擊牛古柏束柯在，鍊藥寒泉坎井開。
煙鎖尹君文始殿，雲藏老子說經臺。凡胎聖境真難遇，疑是遊仙夢裹來。
企秀軒開感興多，終南山色翠嵯峨。困思一枕黃粱夢，又被詩魔攪睡魔。
林君一
終南毓秀何佳哉？草靈訶護昇天臺。當年瞻彼現紫氣，青牛果自束方來。
煙霞縹緲駐仙轄，琅函燦燦留瓊瑰。忽乘丹鳳返碧落，幾見滄海飛塵埃。
老柏再生復千載，森森蔭茁玄門開。坡仙題品刻翠瑛，我來拂拭生莓苔。
傳經不待意已化，後人胡為乎疑猜。河山百二特一覽，頓然胸次生崔鬼。
秋煙澹澹日已暝，信眉一笑空裴回。
朱象先
青牛西出關，千載紀玄瑞。云何傳此像，儀刑失初意。
每為識者嫌，尤重嗣者愧。峨峨南山臺，授道有遺址。
諸方號指南，正調當在是。聾石擬寫真，適遭姚處士。
靜思閱三日，一掃已大備。河山認崤函，衣冠見周世。
聖真欣會遇，道氣盈天地。將開清靜門，要醒舉世醉。
再讓仍再進，洞見當時禮。凝娣不似畫，我疑親側侍。
君能狀此圖，天機一何邃。胸中妙丘壑，幽妍生筆底。
豈令張與昊，獨擅畫家美。寶帖散寰海，追美三千歲。
名同金石傳，會從此日始。
張廣微
大道元非語默傳，紫雲何事洩重玄。當時賴是無言說，紙上拈來已五千。
杜南谷
海陵仙人一虛子，方瞳玄鬢長如此。胸中一點天地真，清氣逼人過秋水。
我昔被君居燕然，掛劍長春偶相會。別去笑指黃金臺，翻然西度函關外。
浮空紫氣上終南，穩駕青牛休地肺。煙霞猿鶴爭歡迎，疑是玄元見文始。
丹峰樓觀尚依然，摩掌古柏正逾醉。從玆與了未了綠，莫向時人話前事。
今猶古兮古猶今，天上人問復何異。不須忙去昇崑崙，逍遙且住人間世。
他年我亦事西遊，分席經臺校玄旨。
