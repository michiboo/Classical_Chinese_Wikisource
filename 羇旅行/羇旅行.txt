遠客出門行路難，停車斂策在門端。
荒城無人霜霜滿路，野火燒橋不得度。
寒蟲入窟鳥歸巢，僮僕問我誰家去。
行尋田頭暝未息，雙轂長轅礙荊棘。
緣岡入澗投田家，主人舂米為夜食。
晨雞喔喔茅屋傍，行人起掃車上霜。
舊山巳別行已遠，身計未成難復返。
長安陌上相識稀，遙望天山白日晚。
誰能聴我辛苦行，為向君前歌一聲。
