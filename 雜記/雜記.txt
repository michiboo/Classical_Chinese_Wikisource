沂水北一百里，有峴曰將軍，甚靈。民置祠於路左，享之不已。將軍曾為五郡牧，常姓名元通，因築城失主將意而斬之。其屍數日不仆，今有台曰立屍台。西南有山曰鞍山，山北有關，謂之穆陵。李師古不臣，作鎮於此，防遏不意，元和初罷之。西有沂山，山有廟，則東安公也。沂州刺史每春自禱恩是山。山有谷九十九所。河分八，曰沂曰汶，汶東注，沂南流，入清道沂州。山東南有山曰太平，山頂平，可八九十里。頃歲有寇曾居之。山北十餘里有樹五檀也。
