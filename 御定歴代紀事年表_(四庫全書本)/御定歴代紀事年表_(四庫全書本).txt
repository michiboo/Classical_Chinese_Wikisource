　　御製歴代紀事年表序
　　古者紀事之書其體有二專紀一事而具其始末者尚書之體也編年而通紀一時之事者春秋之體也自漢司馬遷作史記盡變尚書春秋之體而後世為史者皆師之然其法實不外乎尚書春秋其本紀世家即春秋通紀時事之體八書與列傳即尚書專紀一事之體而所謂年表者又編年之變例也歴代之史具矣而表多缺焉康熙四十四年春朕南廵吳㑹有儒生龔士炯進其所編歴代年表若干捲起陶唐而終於隋朕惜其用心之勤而業未竟也乃命侍郎周清原內閣學士王之樞續之訖於元至正之末凡一百卷其體依倣諸史而微有別者諸史之表各分一𩔖而是編則王侯宰輔以及外蕃層次附列於帝紀之下諸史之表獨載廢置朝㑹征伐之大者而是編則每事皆係焉是其所以異也代逺文繁親加裁定復考正三元甲子編年一卷列諸簡端昔宋袁樞為紀事本末朱子以為與資治通鑑相
　　表裏亦猶左氏之於春秋既依經以作傳而復別為國語以相錯綜也以是知紀事之書不厭其𩔖之廣蓋以厯世乆逺事物紛賾觀者易於遺忘故別為一體以提其要而使致詳焉是編之作亦所以備史之一𩔖雲耳翰林檢討馬豫鋟板告竣為序其大指如此
　　康熙五十四年四月二十四日










<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
<史部,別史類,御定歷代紀事年表,三元甲子編年>
　　歴代紀事年表進呈表
　　纂修歴代紀事年表內閣學士兼禮部侍郎臣王之樞誠惶誠恐稽首頓首
　　上言伏以
　　羣籍之垂訓孔多道則同歸而不易
　　累代之編年維永表以條析而彌彰徴往察來本春秋而擴經中之史維風淑世叅綱目而𢎞史中之經恪奉
　　聖裁遹觀全帙仰塵
　　冊府流耀藝林欽惟
　　皇帝陛下
　　道合君師
　　徳隆作述
　　傳伊祁之治統兼綜乎虞夏商周
　　溯泗水之心源倂逮夫關閩濂洛
　　藴諸經而該六藝靡窺
　　聖學髙深
　　披萬卷而貫百家咸仰
　　宸衷㣲宻
　　宣典謨於寰宇日月同昭
　　定賢聖之鴻篇球圗共燦廼者
　　念前言於歴代不易蒐羅思年表之一書可資叅考惟是年表之體昉自龍門而紀載未周厥後目録之文見於洓水而採摭仍略此代遷表立須博約之咸宜而國緯年經期科條之悉備自布衣臣龔士炯初進之本例粗具而輯未成洎侍郎臣周清原奉纂之時事方殷而身忽逝重煩
　　睿慮降
　　勅雲霄爰以斯書授臣編集伏念臣之樞夙陪
　　講□謬厠
　　綸扉未竭涓埃少酬
　　髙厚叨膺
　　委任容〈臣〉積嵗以成書更荷
　　寵榮許臣家居而設局清原子監生臣嘉楨分襄鉛槧臣子教習〈臣〉㑹附訂魯魚且翰林〈臣〉馬豫既司讐校於西清復董棗梨於南省〈臣〉則曰裒列朝之史時披
　　御府之書舉例𤼵凡懼遺纎細闡幽釐異恐失硏磨局界區分比十表於史遷而世逺原端竟委視目録於通鑑而言詳若宜大書若宜分注若宜虛其天位若宜列之下方每體謹嚴之㫖於春秋仍傚勸懲之義於綱目上述堯舜道法不掩於事詞下訖宋元政蹟互存其得失侯封王爵各編綴於當時遺行微言兼旁稽於徃牒但歴年雲乆曷以傳信而無訛且諸説實繁奚自折衷而悉當屢繕藁本上徹
　　經帷欣荷
　　萬㡬之餘常
　　垂乙夜之覽或詳或略咸化裁於
　　聖心載損載増皆稟承於
　　宸斷從此天時統於上有脊而有倫人事紀於中不淆而不漏同條共貫閱數世恍如一篇中土遐方雖諸國無逾尺愊而且天潢派別按譜而較若列眉輿地代更披圖而瞭如指掌編成百卷無事泛渉乎羣書嵗㡬四千斯足包舉乎全史臣之樞自康熙四十六年奉
　　命至五十一年告竣才謝三長驚星霜之數易慮疎一
　　得若淵谷之常臨乃
　　帝綍之特頒許頭銜之詳列望
　　彤墀而永戴對汗簡以増慚伏願
　　離照無方
　　乾行不息
　　崇同文之盛治廣聲教於羣倫
　　懋稽古之隆規遍儀型於四表光垂玉版方金鑑之恆懸芬溢琅函偕貞符而並久〈臣〉無任瞻
　　天仰
　　聖激切屏營之至謹奉
　　表隨
　　進以
　　聞
　　康熙五十一年四月　初七　〈臣〉王之樞謹上表









　　歴代紀事年表職名
　　康熙五十年正月二十三日奉
　　㫖開載纂修等官職名
　　纂修官
　　內　閣　學　士　兼　禮　部　侍　郎〈臣〉王之樞工　　　部　　右　　侍　　郎〈臣〉周清原協纂人員
　　監　　生　考　授　州　同　知〈臣〉周嘉楨校勘官
　　經筵講官內閣學士兼禮部侍郎〈臣〉蔡升元經筵講官內閣學士兼禮部侍郎兼管詹事府詹事事〈臣〉楊　瑄日講官起居注詹事府少詹事兼翰林院侍講學士〈臣〉查　昇日講官起居注翰林院侍講學士今任編修〈臣〉陳壯履日講官起居注翰林院侍講學士〈臣〉勵廷儀日講官起居注翰林院侍講〈臣〉錢名世
　　日講官起居注左春坊左中允兼翰林院編修〈臣〉汪士鋐日講官起居注左春坊左贊善兼翰林院檢討〈臣〉蔣廷錫日講官起居注翰林院檢討〈臣〉張廷玉
　　皇太子講官翰林院編修〈臣〉汪　灝
　　翰　　林　　院　　編　　修〈臣〉查慎行翰　　林　　院　　編　　修〈臣〉陳邦彥翰　　林　　院　　編　　修〈臣〉賈國維翰　　林　　院　　修　　撰〈臣〉趙熊詔內　閣　撰　文　中　書　舎　人〈臣〉王圖炳校刋官
　　翰　　林　　院　　檢　　討〈臣〉馬　豫






　　歴代紀事年表凡例
　　一司馬遷史記年表及司馬光通鑑目録皆以年為經以國為緯屬詞殊略〈臣〉之樞等奉
　　命纂歴代年表本斯例以紀事其有可垂法戒者悉予
　　採入
　　一年表紀歴代之事以朱子通鑑綱目南軒綱目前編商輅續綱目為主酌加裁損兼欲考據詳明復參之司馬光資治通鑑金履祥通鑑前編薛應旂宋元通鑑及二十一史
　　一分格次第每年以甲子冠於上首王朝次侯國又次外國此一統時之正例也如南北朝既非正統則兩層分列各以其王侯繫於下其有時勢不同隨宜變格仍不外年經國緯之意
　　一綱目於王朝之下凡侯國及僣竊之主分別書於嵗首而逐月雜紀衆事年表則各予一格各紀其事事或互見一略一詳數層橫列逐年相承分閱之即割據之世井然不紊接閱之雖數十年之久如一篇焉
　　一綱目於正統之君則大書其諡號年號非正統則分注之年表之體雖不同於綱目然如三國時紀漢於上視綱目之大書列魏吳於下視綱目之分注其有闗大義一也厥後凡遇分注之國必置王朝之下倣此
　　一通鑑目録采七政之要著於史者置之上方衆國之事不論正閏皆列下方今則遇正統之君尊而紀之上方名曰天位書七政於其中若楚漢之際及呂后新莽南北朝五季均非正統降置次格而虛其上方遇曰食星變酌依目録例書上方之內存天位也如唐宋之初雖虛天位而正統已有所屬仍書天文於唐宋格中不在此例
　　一王侯封爵叅照史表列傳本紀以敘其始封改封進封襲封及降削追贈之故其有闗當代之事詳見本代格內而於其人之本格間存梗概至其平生遺事為得為失約舉本格卒年之後或人有可傳而無封爵則於其本代格內因事及之
　　一同異姓封爵各以五等為序其已入表格仍有事見他年者書曰至某年再見或有改封及卒年未著明者不書再見闕疑也叛逆則旁註其姓名使不得與純臣等也其無闗重輕者不入懼繁冗也
　　一自古外國見於載籍而方隅風土漢以後漸詳今附入下格庶東西朔南日月照臨之域皆因事得書可資考識雲
　　一年表始唐虞訖宋元代殊事異表亦隨時變式隨式變例各有取義凡例中不能逐代詳列今於每卷之首間附表例説以𤼵明其䕏
















　　欽定四庫全書　　　　　史部四
　　御定歴代紀事年表目録　　　別史𩔖
　　卷一　　　　凡一百有二年
　　起甲辰唐帝堯元載止乙酉唐帝堯一百有二載〈內有唐世系圖〉
　　卷二　　　　凡五十年
　　起丙戌虞帝舜元載止乙亥虞帝舜五十載〈內有虞世系圖〉
　　卷三　　　　凡四百三十九年
　　起丙子夏後禹元嵗止甲午夏王桀五十有二歳〈內有夏世系圖〉
　　卷四　　　　凡三百六十五年
　　起乙未商王成湯十有八祀止己亥商王陽甲七祀
　　〈內有商世系圖〉
　　卷五　　　　凡二百七十九年
　　起庚子殷王盤庚元祀止戊寅殷王紂三十有二祀
　　卷六　　　　凡二百二十八年
　　起己夘周武王十三年止丙寅周孝王十五年〈內有周世系圖〉
　　卷七　　　　凡一百七十二年
　　起丁夘周夷王元年止戊午周平王四十八年
　　卷八　　　　凡四十一年
　　起己未周平王四十九年止己亥周莊王十五年
　　卷九　　　　凡三十年
　　起庚子周僖王元年止己巳周恵王二十五年
　　卷十　　　　凡三十三年
　　起庚午周襄王元年止壬寅周襄王三十三年
　　卷十一　　　凡二十八年
　　起癸夘周頃王元年止庚午周定王十六年
　　卷十二　　　凡十九年
　　起辛未周定王十七年止己丑周簡王十四年
　　卷十三　　　凡二十七年
　　起庚寅周靈王元年止丙辰周靈王二十七年
　　卷十四　　　凡二十五年
　　起丁巳周景王元年止辛巳周景王二十五年
　　卷十五　　　凡二十一年
　　起壬午周敬王元年止壬寅周敬王二十一年
　　卷十六　　　凡二十三年
　　起癸夘周敬王二十二年止乙丑周敬王四十四年
　　卷十七　　　凡七十二年
　　起丙寅周元王元年止丁丑周威烈王二十二年
　　卷十八　　　凡八十九年
　　起戊寅周威烈王二十三年止丙午周慎靚王六年
　　卷十九　　　凡六十八年
　　起丁未周赧王元年止甲寅秦莊襄王三年
　　卷二十　　　凡四十年
　　起乙夘秦王政元年止甲午秦二世皇帝三年〈內有秦世系圖〉
　　卷二十一　　凡十二年
　　起乙未楚義帝元年漢王元年西楚霸王元年止丙午漢髙帝十二年
　　〈內有漢世系圖〉
　　卷二十二　　凡三十八年
　　起丁未漢恵帝元年止甲申漢文帝後七年
　　卷二十三　　凡二十八年
　　起乙酉漢景帝元年止壬子漢武帝元光六年
　　卷二十四　　凡二十四年
　　起癸丑漢武帝元朔元年止丙子漢武帝元封六年
　　卷二十五　　凡三十九年
　　起丁丑漢武帝太初元年止乙夘漢宣帝地節四年
　　卷二十六　　凡三十七年
　　起丙辰漢宣帝元康元年止壬辰漢成帝建始四年
　　卷二十七　　凡二十八年
　　起癸巳漢成帝河平元年止庚申漢哀帝元夀二年
　　卷二十八　　凡二十四年
　　起辛酉漢平帝元始元年止甲申漢淮陽王更始二年
　　卷二十九　　凡三十三年
　　起乙酉漢光武帝建武元年止丁巳漢光武帝建武中元二年
　　〈內有東漢世系圗〉
　　卷三十　　　凡三十一年
　　起戊午漢明帝永平元年止戊子漢章帝章和二年
　　卷三十一　　凡三十一年
　　起己丑漢和帝永元元年止己未漢安帝元初六年
　　卷三十二　　凡二十七年
　　起庚申漢安帝永寜元年止丙戌漢質帝本初元年
　　卷三十三　　凡二十一年
　　起丁亥漢桓帝建和元年止丁未漢桓帝永康元年
　　卷三十四　　凡二十二年
　　起戊申漢靈帝建寜元年止己巳漢靈帝中平六年
　　卷三十五　　凡十六年
　　起庚午漢獻帝初平元年止乙酉漢獻帝建安十年
　　卷三十六　　凡十五年
　　起丙戌漢獻帝建安十一年止庚子漢獻帝建安二十五年〈附魏〉
　　卷三十七　　凡十七年
　　起辛丑漢昭烈帝章武元年止丁巳漢後帝禪建興十五年〈附魏吳〉
　　〈內有漢昭烈帝世系圖魏世系圗吳世系圖〉
　　卷三十八　　凡二十七年有竒
　　起戊午漢後帝禪延熙元年止乙酉魏元帝咸熙二年十一月〈附吳〉
　　卷三十九　　凡二十五年有竒
　　起乙酉晉武帝泰始元年十二月止庚戌晉武帝太熙元年〈附吳〉
　　〈內有晉世系圖東晉世系圖〉
　　卷四十　　　凡二十六年
　　起辛亥晉恵帝元康元年止丙子晉愍帝建興四年
　　卷四十一　　凡二十八年
　　起丁丑晉元帝建武元年止甲辰晉康帝建元二年
　　卷四十二　　凡二十八年
　　起乙巳晉穆帝永和元年止壬申晉簡文帝咸安二年
　　卷四十三　　凡二十四年
　　起癸酉晉孝武帝寜康元年止丙申晉孝武帝太元二十一年
　　卷四十四　　凡八年
　　起丁酉晉安帝隆安元年止甲辰晉安帝元興三年
　　卷四十五　　凡十五年有竒
　　起乙巳晉安帝義熙元年止庚申晉恭帝元熙二年四月
　　卷四十六　　凡十一年有竒
　　起庚申宋武帝永初元年六月魏明元帝泰常五年四月止辛未宋文帝元嘉八年魏太武帝神䴥四年
　　〈內有宋世系圗魏世系圖〉
　　卷四十七　　凡十九年
　　起壬申宋文帝元嘉九年魏太武帝延和元年止庚寅宋文帝元嘉二十七年魏太武帝太平真君十一年
　　卷四十八　　凡十四年
　　起辛夘宋文帝元嘉二十八年魏太武帝正平元年止甲辰宋孝武帝大明八年魏文成帝和平五年
　　卷四十九　　凡十四年有竒
　　起乙巳宋明帝泰始元年魏文成帝和平六年止己未宋順帝昇明三年四月魏孝文帝太和三年正月
　　卷五十　　　凡十四年有竒
　　起己未齊髙帝建元元年四月魏孝文帝太和三年二月止癸酉齊武帝永明十一年魏孝文帝太和十七年
　　〈內有齊世系圖〉
　　卷五十一　　凡八年有竒
　　起甲戌齊明帝建武元年魏孝文帝太和十八年止壬午齊和帝中興二年三月魏宣武帝景明三年三月
　　卷五十二　　凡十三年有竒
　　起壬午梁武帝天監元年四月魏宣武帝景明三年四月止乙未梁武帝天監十四年魏宣武帝延昌四年
　　〈內有梁世系圖〉
　　卷五十三　　凡十一年
　　起丙申梁武帝天監十五年魏孝明帝熙平元年止丙午梁武帝普通七年魏孝明帝孝昌二年
　　卷五十四　　凡七年
　　起丁未梁武帝大通元年魏孝明帝孝昌三年止癸丑梁武帝中大通五年魏孝武帝永熙二年
　　卷五十五　　凡十六年
　　起甲寅梁武帝中大通六年魏孝武帝永熙三年東魏孝靜帝天平元年止己巳梁武帝太清三年魏文帝大統十五年東魏孝靜帝武定七年
　　卷五十六　　凡七年有竒
　　起庚午梁簡文帝大寳元年魏文帝大統十六年東魏孝靜帝武定八年齊文宣帝天保元年止丁丑梁敬帝太平二年九月周孝閔帝元年九月齊文宣帝天保八年三月
　　〈內有北齊世系圖周世系圖〉
　　卷五十七　　凡九年有竒
　　起丁丑陳武帝永定元年十月周明帝元年十月齊文宣帝天保八年四月止丙戌陳文帝天康元年周武帝天和元年齊後主緯天統二年
　　〈內有陳世系圖〉
　　卷五十八　　凡十四年
　　起丁亥陳主伯宗光大元年周武帝天和二年齊後主緯天統三年止庚子陳宣帝太建十二年周靜帝大象二年
　　卷五十九　　凡九年
　　起辛丑陳宣帝太建十三年周靜帝大定元年隋文帝開皇元年止己酉陳後主叔寳禎明三年隋文帝開皇九年
　　〈內有隋世系圖〉
　　卷六十　　　凡二十八年有竒
　　起庚戌隋文帝開皇十年止戊寅隋恭帝侑義寜二年四月
　　卷六十一　　凡八年有竒
　　起戊寅隋恭帝侗皇泰元年五月唐髙祖武徳元年五月止丙戌唐髙祖武徳九年
　　〈內有唐世系圖〉
　　卷六十二　　凡二十三年
　　起丁亥唐太宗貞觀元年止己酉唐太宗貞觀二十三年
　　卷六十三　　凡三十四年
　　起庚戌唐髙宗永徽元年止癸未唐髙宗𢎞道元年
　　卷六十四　　凡二十九年
　　起甲申唐中宗嗣聖元年止壬子唐睿宗太極元年
　　卷六十五　　凡四十三年
　　起癸丑唐𤣥宗開元元年止乙未唐𤣥宗天寳十四載
　　卷六十六　　凡七年
　　起丙申唐𤣥宗天寳十五載止壬寅唐肅宗寳應元年
　　卷六十七　　凡二十一年
　　起癸夘唐代宗廣徳元年止癸亥唐徳宗建中四年
　　卷六十八　　凡二十一年有竒
　　起甲子唐徳宗興元元年止乙酉唐徳宗貞元二十一年正月
　　卷六十九　　凡二十一年有竒
　　起乙酉唐順宗永貞元年二月止丙午唐敬宗寶慶二年
　　卷七十　　　凡三十三年
　　起丁未唐文宗太和元年止己夘唐宣宗大中十三年
　　卷七十一　　凡二十九年
　　起庚辰唐懿宗咸通元年止戊申唐僖宗文徳元年
　　卷七十二　　凡十八年有竒
　　起己酉唐昭宗龍紀元年止丁夘唐昭宣帝天祐四年三月
　　卷七十三　　凡七年有竒
　　起丁夘梁太祖開平元年四月止甲戌梁主瑱乾化四年
　　〈內有梁世系圖〉
　　卷七十四　　凡八年
　　起乙亥梁主瑱貞明元年〈遼始見〉止壬午梁主瑱龍徳二年
　　〈內有遼世系圖〉
　　卷七十五　　凡七年
　　起癸未梁主瑱龍徳三年唐莊宗同光元年止己丑唐明宗天成四年
　　〈內有唐世系圖〉
　　卷七十六　　凡六年
　　起庚寅唐明宗長興元年止乙未唐主從珂清泰二年
　　卷七十七　　凡七年
　　起丙申唐主從珂清泰三年晉髙祖天福元年止壬寅晉髙祖天福七年
　　〈內有晉世系圖〉
　　卷七十八　　凡四年
　　起癸夘晉主重貴天福八年止丙午晉主重貴開運三年
　　卷七十九　　凡四年
　　起丁未漢髙祖天福十二年止庚戌漢隠帝乾祐三年
　　〈內有漢世系圖〉
　　卷八十　　　凡九年
　　起辛亥周太祖廣順元年止己未周世宗顯徳六年
　　〈內有周世系圖〉
　　卷八十一　　凡十七年
　　起庚申周恭帝元年宋太祖建隆元年止丙子宋太祖開寶九年
　　〈內有宋世系圖〉
　　卷八十二　　凡二十七年
　　起丁丑宋太宗太平興國二年止癸夘宋真宗咸平六年
　　卷八十三　　凡三十四年
　　起甲辰宋真宗景徳元年止丁丑宋仁宗景祐四年
　　卷八十四　　凡二十六年
　　起戊寅宋仁宗寳元元年止癸夘宋仁宗嘉祐八年
　　卷八十五　　凡十四年
　　起甲辰宋英宗治平元年止丁巳宋神宗熙寜十年
　　卷八十六　　凡二十年
　　起戊午宋神宗元豐元年止丁丑宋哲宗紹聖四年
　　卷八十七　　凡十七年
　　起戊寅宋哲宗元符元年止甲午宋徽宗政和四年
　　卷八十八　　凡九年
　　起乙未宋徽宗政和五年〈金始見〉止癸夘宋徽宗宣和五年
　　〈內有金世系圖〉
　　卷八十九　　凡三年有竒
　　起甲辰宋徽宗宣和六年止丁未宋欽宗靖康二年四月
　　卷九十　　　凡三年有竒
　　起丁未宋髙宗建炎元年五月止庚戌宋髙宗建炎四年
　　卷九十一　　凡十年
　　起辛亥宋髙宗紹興元年止庚申宋髙宗紹興十年
　　卷九十二　　凡二十四年
　　起辛酉宋髙宗紹興十一年止甲申宋孝宗隆興二年
　　卷九十三　　凡四十一年
　　起乙酉宋孝宗乾道元年止乙丑宋寜宗開禧元年
　　卷九十四　　凡十九年
　　起丙寅宋寜宗開禧二年〈元始見〉止甲申宋寜宗嘉定十七年
　　〈內有元世系圖〉
　　卷九十五　　凡九年
　　起乙酉宋理宗寳慶元年止癸巳宋理宗紹定六年
　　卷九十六　　凡二十六年
　　起甲午宋理宗端平元年止己未宋理宗開慶元年
　　卷九十七　　凡二十年
　　起庚申宋理宗景定元年止己夘宋帝昺祥興二年元世祖至元十六年
　　卷九十八　　凡三十二年
　　起庚辰元世祖至元十七年止辛亥元武宗至大四年
　　卷九十九　　凡三十九年
　　起壬子元仁宗皇慶元年止庚寅元順帝至正十
　　年　　　　　　　　　　　　　　　　　一
　　卷一百　　　凡十八年
　　起辛夘元順帝至正十一年止戊申元順帝至正二十八年
　　以上年表共一百卷自甲辰唐帝堯元載至戊申元順帝至正二十八年計三千七百二十五年
　　〈臣〉等謹案厯代紀事年表一百卷
　　聖祖仁皇帝命內閣學士〈臣〉王之樞編纂之樞奉命於康熙四十六年至五十一年告竣表進先是以
　　布衣〈臣〉龔士炯所進之書為藁本而
　　詔工部侍郎〈臣〉周清原脩輯之未卒業而清原物故
　　乃
　　命之樞即其家設局修纂而以清原子嘉楨協修焉起自帝堯元載甲辰訖於元順帝至正二十八年戊申凡三千七百二十五年之事仿史記年月表通鑑目録之體年經事緯芟繁就簡其上方一層為天位以紀正統之君其非正統者如楚漢之際及呂氏新莽南北朝五代之季並降置次格而虛其上方四夷外國則列於下格秩然不紊其中如王侯封爵之襲降其人之始末得失亦多詳載而每代世系各為圗附見焉其視史遷十表則年代悠逺視通鑑目録則事蹟精詳卷前有進表凡例而以三元甲子紀年圗為首真讀史者提要之書也其編纂義例詳具於凡例十則中茲不悉載雲乾隆四十六年二月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀




<史部,別史類,御定歷代紀事年表>
