
幾年出家通宿命，一朝卻憶臨池聖。
轉腕摧鋒增崛崎，秋毫繭紙常相隨。
衡陽客舍來相訪，連飲百杯神轉王。
忽聞風裏度飛泉，紙落紛紛如跕鳶。
形容脫略真如助，心思週遊在何處。
筆下惟看激電流，字成只畏盤龍去。
怪狀崩騰若轉蓬，飛絲歷亂如迴風。
長松老死倚雲壁，蹙浪相翻驚海鴻。
於今年少尚如此，歷覩遠代無倫比。
妙絕當動鬼神泣，崔蔡幽魂更心死。

