黃帝史倉頡，生而神靈，仰觀俯察，始作書契。上古無筆墨，以竹沾漆，書於竹簡，上隆下削，形如蝌蚪，今大禹《峋嶁》，及帝咨《翼輔治水碑》，古文之遺蹟也。
秦焚先典而古文絕。秦書八體，首大篆，而無古文。而王莽居攝甄鄷定六書，一曰古文者，蓋漢武時魯恭王壞孔子宅，得《禮記》、《尚書》、《春秋》、《論語》、《孝經》，又，北平侯張蒼獻《春秋左氏傳》，郡國亦往往於山川得鼎彝，其銘即前代之古文，而古文乃復著也。秦自始皇至漢武以前，止有籀文耳。
周宣王太史籀，作篆十五篇，損益古文，或同或異。以其官，謂之史書；以其名，謂之籀文。李斯小篆興，別之曰大篆。漢建武時，已亡六篇，今國學《石鼓》，籀文之僅存者。
上古以漆書，中古以石磨汁，後世始有墨。昔人以《石鼓》點畫圓勻，異《禹碑》而近斯篆，疑後人所作，或石汁所書，不知宣王之去夏已遠，故離乎蝌蚪之形；去秦已近，故微有玉箸之意。此運會使然，其筆非籀不能作，而亦非關石汁也。
三代遺文，多載於鐘、鼎、彝、敦、鬲、甗、盉、卣、壺、觚、爵、斝、豆、匜、盤、盂之銘，及《岣嶁》、《石鼓》、《比干》、《季札》諸碑刻。夏、商、周初者，古文也。宣王以後者，籀文也。字畫古雅，章法參差，印文仿此，致有意趣。鼎碑遺蹟，及薛尚功《款識法帖》、《鐘鼎篆韻》等書，亟當搜討。
嘉靖間，我郡徐官論《季札碑》云："孔子之書，參用倉、史，故方圓不同；三代之文，僅見《大禹碑》、《石鼓文》及此刻耳，此外不多得也。"
平王東遷以後，文字乖形，秦始皇帝初並天下，丞相李斯，奏同文字，作《倉頡篇》七章，中車府令趙高作《爰歷篇》六章，太史令胡母敬作《博學篇》七章，改省籀文，畫皆如箸，以便筆札，名玉箸文，即小篆也。秦、漢官私印章，間用倉、史，大要以小篆為宗。
倉頡之作書也，所以明天地萬物之理也。如 字，象形者隨其形勢，乃無悖於自然之理。
秦易古文為玉箸，，舉尖圓斜缺之字，悉從而方之，象形如此，會意、諧聲可知矣。徐官《印史》云："古篆多圓圈、圓點，小篆崇尚整齊，破圓作方，漸失古制。或曰：倉、史古籀多遺缺，小篆多完備，取其便耳。"官謂：《倉頡篇》、《石鼓文》、《說文》及《通釋》以下，如《六書統》、《六書考》、《六書略》、《復古編》、《續復古編》、《字原正訛》，本義、聲音、文字通四聲、五聲諸韻，款識、鐘鼎諸書，《嶧山》、《碧落》諸碑刻，古文、大小篆，錯雜載焉。倉、史遺文，亦不為少也。魏太常《六書精蘊》，及官《孝經古文集成》，皆按索諸書而得者，安敢有一字杜撰哉！太常云：倉、史不足，擇小篆可者，以補其缺，此說得之矣。
自古至秦，止有篆書，秦興役戍，獄訟務繁，篆苦難成，下杜人程元岑邈，損益大小篆，造隸書三干，始皇善之。以其方直簡約，便於隸佐急疾之用，名曰隸書，又曰佐書。人情畏繁，日趨簡易，倉、史之道，於茲廢墜矣。邈隸罕有傳者，曲阜孔廟，有前漢五漢二年刻石，與《隸續》所載建平《郫縣碑》，後漢建武中元二年《何君閣道碑》，水平八年《路君闕碑》，及秦權、漢量上字，猶可見邈隸之意。至《淳化閣》中，刻邈"天清地寧"數語，乃王著之誤。秦、漢若已有正書，則漢碑四百，何得只有分書也。
秦與西漢，篆書而外，止有邈隸。篆法婉曲圓密，隸體初興，廓落勁崛，習者苦無楷模。東漢建初中，上谷王次仲，以隸方廣少波勢，因即隸而八分之，每字皆如八之分，則結構皆有楷法，而點畫有俯仰之勢矣。張懷瓘《書斷》云："八分本謂之楷書，自鐘、王變體，謂正書為隸書，因別有八分之?quot;。愚按：八分與隸，大同小異，所別者，隸書方勁無波，八分發筆舒展，而有波勢耳。次仲作八分書於章帝時，或以為秦之羽士，與程邈同時，誤認邈隸系次仲分書，因以魏、晉正書為秦之邈隸。其原因，不明隸書與八分之別，故眾論糾紛。其實隸斂束，而分書發揚，其間固自有厚薄、華朴之殊，隸猶與篆近，而分漸遠矣。明新安何震作《二十五舉》，以續元人吾子行之《三十五舉》。其第一舉曰：八分書，秦羽士王次仲作，其體亦始於周；佐書，程邈作，謂之正隸，即今之楷書也。夫以佐書為正隸，他無所據，《閣帖》誤之耳。若以八分始於周，則漢碑自建初而後始有分書，建初以前即西漢，且皆邈隸，何得周有分書也?　　李斯工篆，鮮繼之者。建初中，曹喜作懸針書，又作垂露書。懸針，題五經篇目者是也。愚按：垂露者，玉箸回鋒之頓而凝者也；懸針者，玉箸出鋒之圓而直者也。二者異乎玉箸之貌，正洋溢乎玉箸之機，八分章程之體，於茲而兆也。
正書，秦、漢所未有，其體始於魏，謂之章程書。魏、晉時，凡章奏、箋表、傳寫、記錄、日用之字皆用之。鐘之《宣示》、《戎路》，二王之《曹娥》、《洛神》是也。骨雖本乎篆，而形本乎隸，故魏、晉亦謂之隸書。　　秦書八體，五曰篆印，秦以小篆同文，則官私印章，宜用玉箸，而別作摹印篆者，何也?蓋玉箸圓而印章方，以圓字入方印，加以諸字團集，則其地必有疏密不勻者。邈隸形體方，與印為稱，故以玉箸之文，合隸書之體，曲者以直，斜者以正，圓者以方，參差者以勻整。其文則篆而非隸，其體則隸而非篆，其點畫則篆隸相融，渾穆端凝，一朝之創製也。
何震《二十五舉》謂：白文當仿崔子玉書《張平子碑》。按張衡、崔瑗，皆建初時人，摹印篆始於秦，至西漢統三百年，乃子玉以摹印法為平子書碑，非摹印者當仿子玉書碑方扁之體也。愚謂篆而方扁，乃摹之不得已，書碑無乃子玉之作俑？　　徐官云："子玉作篆尚扁，有似隸耳，實非隸也。隸書結體微方，一一翻篆為之，既不移易位置，又不減省其畫，……如司馬溫公、魏鶴山、熊與可諸公，以篆法寓諸隸體，最為近古。"愚謂：此即摹印篆，徐官誤謂之隸耳。然其傷隸之誤，而欲本篆以正之，顧藹吉作《隸辨》，正與徐公同此苦心也。
《說文》序云：甄酆定六書，五曰繆篆，所以摹印也。夫摹印者，言其用；繆者，言其體制也。繆，綢繆也。何為乎繆之慾其勻而滿之也？如 ，小篆也。摹印，則直而方之，非是，則上下弗勻，四肩弗滿也。東漢滿白文，務求勻於地，唐人復故為盤屈以周布之，此繆之過甚者也。唐如 之 、 之 、 之 、 之、 之 之類，明人更作 之 、 之 、 之 、 之 ，甚而又甚矣。
漢之繆篆，即秦之摹印篆也。章法不協，則參用隸書，如"疢疾除，永康休，萬壽寧"，秦小璽也。小篆宜 ( )，而璽作 、 ；漢"壽亭侯印"，小篆宜 、 ，而印文作 ；"宣威將軍"，宜 ，而作 ；"和善國尉"，宜、 。而作 ；"州武之印"、"周子荊印"，宜 、宜 ，而作 、。若此之類，不能遍舉，避難就易，非其正也。求其妥適，少參活法耳。又有"司隸校尉"四字，俱作隸書者。故學秦、漢者，詳稽小篆，又當博考隸書。
秦書八體，三曰刻符(鳥頭、雲腳)。李斯、趙高用題印璽。何震《二十五舉》，誤謂之回鸞書。
八體之中，七日殳書，其文．就小篆而鉤環之。漢、唐間，以作名印，或謂武臣執殳，用識君命，過為盤曲，恐非誠敬之心也。
蛟篆，不詳其所作之始。商有鐘銘："惟正月正春( )，吉( )日丁亥既望"至"萬葉( )無疆，用之( )協相( )"五十二字，文極古雅。
柳葉書，晉衛瓘後。古兵符及羽士印用之。明人以作閒雜印。
上方大篆，明以作印。本朝則半用清書字，必九畫，取"干元用九"之意。文 、 ，就小篆盤迭，而形體如隸，故前人以為程邈飾李斯之法。又每字七迭者，明羽士之印用之。
