
【玉女步瑞雲】〔外戎裝衆隨上〕結黨梁山。行道替天佐漢。〖瑞雲濃〗看建幟忠義堂前。
【前腔】〔副淨急上〕爲救金蘭。奔走直如飛電。取道到忠義堂前。
【獅子序】相逢在岐路間。向罏頭盤桓息肩。他糊塗一時。倐起波瀾。可惜他生死在轉盼。特懇你念交情。賜提攜。救迍邅。同心金斷。難道恝然不顧。袖手旁觀。
【太平歌】乘機變。賴有此瑤函。那呼吸存亡懸寸緘。〔小生寫介〕把霞箋委曲行方便。喜點畫肖處渾無辨。〔合〕若得檻車促械。就間關籠鳥管翀天。
【賞宮花】恨謀疎萬全。憶圖書覺惘然。敗露難胡掩。林木禍相延。他捷足飄飄如攝電。追蹤不逮使還轅。
【大聖樂】〔小生〕計疎虞多費周旋。到頭來終須離阱陷。只是先打發個人去探信纔好。乘機伺釁潛相探。庶先發制人便。若不是彫戈橫處驚雞犬。怎能勾金鎖開來縱鳳鸞。還有一件。宋公明宅眷必受窘迫。也須着兄弟們請了來。多方展轉。須信道流離瑣尾鰥曠堪念。
