
【霜蕉葉】〔淨上〕蝶攘蜂鬧。牽惹閒花草。整頓風情月調。又何愁桃源路遙。
【小桃紅】日來營係苦無聊。不知是那一點紅鸞照也。喜孜孜的千金一刻在今宵。〔丑上〕愁窺高鳥過。老逐衆人行。〔見介丑〕呀。張押司。你到那裏去。宋押司在我茶坊裏候你哩。〔淨〕你對宋押司說。我不得工夫來。〔丑〕曉得。兩地無千里。因風寄數聲。〔下淨〕哎。今日偏又遇着王媽媽。這都是遇敲爻。還怕他遠相追。復相邀。仍相値。幸喜得這機會巧也。取次已到藍橋。呀。你看怎麼閉上門兒在此。我只得從容等他。權延竚暫徘徊敢月下倣僧敲。
【下山虎】〔老旦上〕閒來無事甚逍遙。〔作開門遇淨介老旦〕驀地裏衡門開處。遇果車縹緲。老身見小女說。押司昨日也到舍下來哩。你惠顧頻頻慰伊寂寥。押司裏面請坐。小女身子不自在。還睡在那裏。他聽得押司到此。一定就起來了。孩兒。張押司來了。〔小旦上〕帳掩流蘇香夢杳。忽被鸚鵡覺。睡臉朦朧枕印俏。猛可的臨邛客抱琴共調。斂袂相邀。〔見介小旦〕不語祇含笑
【山麻稭】〔淨〕昨日呵被洞口花相笑。笑我路入天台。棹阻藤稍。今朝特地裏來踐你的鶯期燕約。〔小旦〕這也難些。〔淨〕尊嫂。〔小旦〕甚麼尊嫂尊嫂。若說尊嫂。須知朋友妻不可戲了。〔淨〕這等要小生叫甚麼呢。〔小旦〕我要你叫娘。〔淨笑介〕這等我被蘇州人駡着了。說是入娘賊。〔小旦笑淨摟小旦介淨〕喜乘機纓冠掏李。納履攘瓜。傍朔偸桃。
【五韻美】〔小旦〕洧梁期。西廂約。無言息國娃恥效。三郞。你自思量。看你一向怎樣調戲我。我怎麼樣拒絕你。見金夫幾度相推調。那裏當得你這涎臉兒偏憐窈窕。適零露相逢蔓草。休做牆花覷。路柳嘲。〔小旦攜淨手介小旦〕直任你翠被鴛衾。鸞顚鳳倒。
【蠻牌令】〔老旦上〕繡戶靜。畫簾飄。〔聽介〕房櫳閉。語聲嬌。三郞。你崑崙誰赤緊向郭府盜紅綃。〔淨〕忙整着衣裳顚倒。〔小旦〕忙整着釵髩蕭騷。〔小旦〕母親。你來多少時候了。〔老旦〕已是來好一會。〔向淨介〕三郞。也勾你了。請坐。〔淨小旦老旦坐飮介合〕鴛鴦侶。鸞鳳交。這情蹤一時不覺逍遙。
【五般宜】〔老旦〕偶相顧潘安車儼然草茅。適相左東方千騎悵然寂寥。聊把這雞黍范張邀。〔丑〕只是老身在此不方便哩。〔老旦〕謾說是男女雜坐。共相傾倒。〔丑〕這掩耳偸鈴堪笑。早露尾藏頭空巧。〔向小旦介〕這本等不該老身管的。只是老身旣曾作伐。不得不說。你須念他是今日英豪。謾將他帷簿擾。
【江頭送別】〔小旦〕聽伊語。聽伊語心煩意惱。將奴做。將奴做倚門獻笑。吾自愛吾連城寶。何必你舌鼓脣搖。
【江神子】〔淨〕轉身望綺寮。只見他笑臉相招。〔淨攜小旦手介〕香風拂拂鮫綃。從容攜手欲魂消。〔老旦〕三郞。適纔也勾了你了。你還要通宵。咦。你好受用的是珠圍翠繞。
【尾聲】〔老旦〕他潛蹤祕跡眠芳草。喜犬吠籬邊相擾。三郞。你這遭來。到要謹愼些兒。須防他一縷柔腸恨未消。
