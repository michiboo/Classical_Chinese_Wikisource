
【絳都春】〔外野服上〕一方保正。喜今日共推。齒德皆尊。本分衣冠。隨緣耕鑿安時論。猛按着腰間霜刃。發於新硎。問何年遇事。錚錚感奮。
【出隊子】〔雜〕沿村盤問。莫夜禪林照炁星。一朝雁爪共鷹擒。〔丑低介〕俛首無言心自省。〔合〕轉過溪橋。天色乍明。
【鬧樊樓】綠林遍野多亡命。因此上各郡都效秦庭大索漢時黨禁。我們昨夜緝訪到貴村。不想遇着這一人呵。紺宇藏身穩。面目眞堪憎。更三緘聲窨。這行藏狐疑難定。特忙投照妖秦鏡。
【滴滴金】〔外背介〕聞言暗把狐冰聽。我這裏若有這等樣一個人呵。管取荊州曾識認。牛衣影裏難懸問。哦。我有計在此了。待我瞞過了他們。背地裏去問他一個端的。〔轉身向雜介〕列位。旣是這等說。要老夫同到縣裏去。只是今日有些須小事。列位在此寬飮一杯。待老夫完事。卽便同行。念朝來鞅掌甚。乞容整頓。效陳遵井中投轄穩。把村醪共傾。拚得沈沈酩酊。
【畫眉序】〔外〕草寇匿鄕村。想卽鹿無虞未狂逞。賴窮搜穴兎。捷取饑鷹。又何須擊柝重門也。免得伏戎時警。此行功蹟貽荒徑。〔出銀與雜介外〕聊把靑蚨相贈。
【啄木兒】〔外〕睛將裂。梃頓橫。羞說韓家宅相親。你果然訪戴臨岐。又緣何僵臥祗林。我待不送你到官呵。你行蹤詭祕誰能信。我待送你到官呵。一時柱國家聲隕。到不如杖下將伊一命傾。
【三段子】〔雜〕他鼾眠梵林。又誰知擒同臂鷹。我疑爲綠林。又誰知竿驚隱鱗。蛇弓誤落杯中影。茫然造次眞堪哂。幾送家禽淪陷阱。
【鬭雙雞】胸中氣。胸中氣鬥牛怒噴。腰間劍。腰間劍虹霓光奮。崗轉疑村飛奔。行行未一程。相逢狹徑。〔雜〕恩人相見。分外眼靑。仇人相見。分外眼昏。〔丑拔劍介〕怎顧得怒當車螳蜋臂逞。
【下小樓】〔小生〕暫停一朝之忿。謾關弓類越人。他們都是你舅舅的相識。你何無愛屋及烏情。〔丑〕干你甚麼事。要你多管。〔小生〕小生也是你舅舅的好朋友。雖是鄕鄰相競。怎能閉戶無聞。
【鮑老催】他粗豪素性。嗔伊疏屬拘攣甚。馳驅祇欲抒小忿。但念薄分。且包籠。還含忍。區區不腆聊將敬。難道受餐返璧多遺恨。須知我生平長物何曾呑。〔雜〕
【雙聲子】瞻行徑。瞻行徑。這親故非凡品。明詢問。明詢問。這蹤跡休容隱。〔外低向小生介〕他仗事因。仗事因。特訪尋。特訪尋。怕屬垣有耳。怎班荊相證。〔外〕
【尾聲】〔外〕一朝邂逅多徼倖。〔丑〕我自分交誼期刎頸。〔合〕款款林臯並轡行。
