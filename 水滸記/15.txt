
【荷葉鋪水面】〔淨〕思嬌豔。煞自憐。誰敎祖生鞭着先。只是宋公明不是個知趣着人的人哩。一朶奇葩到把遊蜂採野蝶穿。我想他每今夜。兩個好不受用。雀屛花燭焰。象牀鸞鳳顚。〔丑〕正是他們今日成親。閻媽媽叫老身請押司陪宋押司過門。〔淨〕我不去。〔丑〕押司怎麼不去。〔淨〕我去時節對面無緣。有夢難成。睜睜祇懸雙餓眼。
【玉井蓮】館舍蕭然。良夜交歡嬿婉。
【前腔】虛左堂前。此日紅鸞光燦。
【海棠醉東風】〔月上海棠〕〔合〕酒合歡。杯浮琥珀光偏豔。〔老旦指生介〕看五陵俠少。裘馬翩然。幸蔦蘿附木纏綿。更兎絲從風婉轉。〔沈醉東風〕念奴暮年。〔指小旦介〕念伊少年。影形弔處。相依有伯鸞。
【姐姐插海棠】〔好姐姐〕〔小旦〕枉然。小星光燦。妬娥眉入宮難免。〔月上海棠〕怕形孤友鳳。影隻交鸞。〔淨〕尊嫂請自放心。宋公明不是這等的人。喜今朝二姓交歡。管異日百年相眷。〔丑〕還須念我月下冰邊。拈成繾綣。
【撥棹入江水】〔川撥棹〕〔小旦〕三生願。喜燈前繡帳懸。〔又移近生笑介〕擁鴛衾夢繞巫山。擁鴛衾夢繞巫山。〔貼生臉笑介〕但豆𦸅含胎可憐。〔江兒水〕須要款款輕輕。呵護香溫玉軟。〔生作倦伸腰又坐介〕
【玉枝帶六么】〔玉交枝〕〔生〕酒闌人倦。我眼矇矓神思黯然。〔六么令〕娘子。你燈前絮語煞堪憐。奈樵樓鼓已催殘。那黑甜鄕裏周公伴。
【園林帶僥僥】歎今生緣慳分慳。到今宵情憐意憐。看他月思風情曾不諳。教我寂寞若爲妍。珠淚連。〔生醒向小旦介〕我們去睡罷。〔生〕樓前鐘鼓遞相催。〔小旦〕溫嶠終虛玉鏡臺。〔小旦〕此夜斷腸人不見。〔生〕起行殘月影徘徊。
