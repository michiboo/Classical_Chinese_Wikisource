
【熙州三臺】〔淨上〕日來公務蹉跎。無因訪問嬌娥。乘興暫相過。願天敎瞥然遇他。
【黃鶯學畫眉】〔黃鶯兒〕榮藉子猷過。奈衰殘應接疎。蛙居窄狹慚虛左。女孩兒。有客在此。快拿茶出來。〔淨〕這位令愛。莫不就是許與宋公明的麼。〔老旦〕正是。〔淨〕靑春多少了。〔老旦〕年華不多。瓜期未過。止有十六歲。〔淨〕正是二八佳人。〔老旦〕好說。前日多蒙押司攛掇。成就得這姻緣。東牀賴贅東方朔。〔小旦持茶上〕〔畫眉序〕堂前喚客嬌鸚鵡。捧龍團光映冰壺。〔小旦見淨急轉身老旦過接茶小旦偸覷淨下淨見背笑介〕
【黃鶯穿皁羅】〔淨〕〔黃鶯兒〕看他拂袂似穿梭。俏身材輭玉搓。嬌羞一段眞無那。不要說別樣。你只看進去的時節。有許多光景哩。他芳眸暗睃。我香魂欲蘇。〔老旦〕押司請茶。〔淨喫茶介淨〕瓊漿飮自藍橋路。〔皂羅袍〕〔小旦偸覷淨望介淨〕看他遮遮掩掩。光生綺羅。霏霏拂拂。香穿綺疏。哎。可惜他許嫁了宋公明。教我芳菲有主空相慕。
【貓兒墜玉交】〔貓兒墜〕隔簾偸覷。彷彿憶當初。鴻漸曾經駐玉珂。翩翩結束自婆娑。〔老旦〕我的兒。你快不要說這樣話。我把你許嫁宋押司。原是貪他的錢財。〔玉交枝〕盟姻祇是居奇貨。況檀郞風流不負。配嬌姿姻緣不錯。
【貓兒墜桐花】〔貓兒墜〕他囘頭一顧。留意在秋波。我欲向瑤宮問玉蜍。梧樹何年歇鳳雛。〔淨作入門小旦避老旦後介老旦〕呀。押司爲何又轉來。〔淨〕我失落了十數兩銀子。不知在那裏失落的。〔老旦〕這等押司你自尋便是。〔淨作低頭小旦避老旦後介淨背介〕只見他〔梧桐花〕六幅瀟湘水半拖。我低囘睨處金蓮露。
