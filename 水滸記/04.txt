
【生查子】〔副淨扮戴宗上〕瞬息繞天涯。信步騰雲駕。意氣欲橫秋。俠烈聞天下。
【前腔】五馬喜通麻．相府威權大。紆紫坐黃堂。富貴傾天下。
【瑣窗郞】論潭潭相府豪奢。覷金玉等泥沙。若非世寶海岳精華。那堪鄭重綸扉獻納。〔合〕速探尋奇珍不惜千金價。期上壽得榮誇。
【前腔】論年來劫掠堪嗟。剽寶玉似摶沙。若非預淸草澤根芽。怎能無恐台衡獻納。〔合〕速移文都城預約三章法。期上壽得榮誇。
