
【海棠春】〔末冠帶上〕心懸輜重渾難定。但願得沿途寧靜。何日到神京。偏怪鴉成陣。
【六么姐兒】〔六么令〕途經兗城。黃泥鳥道。小憩炎蒸。乘墉誰料有黃巾。〔好姐姐〕干戈蠭起苦只苦無救兵。〔梧葉兒〕虎口逃生。拯救求憐切人。
【前腔】〔末〕聞言頓驚。我因莊蹻充斥。叫他們刁斗時鳴。那濟州的北門鎖鑰屬何人。任伏戎於莽縱容毫不禁。我如今不難移文到濟州府去。叫他緝獲便是。限勒嚴明。那管詰捕頻驚邑人。
〔生弔場〕蔡九知府雖然寫書與我。叫我囘去見本主梁中書。只是我自羞見江東父老。怎麼囘去得。聞得梁山泊廣招豪傑。不如逃到那裏去存身幾時。再作道理。正是明知不是伴。事急且相隨。〔下〕
