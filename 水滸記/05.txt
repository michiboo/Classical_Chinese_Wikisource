
【北醉花陰】俺落魄生平甚潦草。不知書胸中分曉。還憑着膽氣豪。九死等鴻毛。問千秋誰共調。
【北出隊子】看世情忻然長笑。算將來眼睛前若個豪。宋公明扶危濟困隱功曹。晁保正疎財將義好。他兩個呵。咱俛首低眉要爲他把肝膽效。
【北刮地風】說起那權臣忒煞也勢甚驕。慣縱着心腹貪饕。那生辰綱載珍和寳。逐件件是民間剝下脂膏。只見那搜刮價把民財耗。又見那輸運價把民力擾。那着處兒賈怨深激變囂。俺呵滿拚碎塗肝腦。入虎穴把虎子掏。料不爲蠅頭激動得英豪。
【北四門子】俺仔細算將來底事關非小。底事關非小。料區區怎能把黨羽招。及早向東溪保正密投醪。恁縱不貪財寳。料來聞言氣難消。仗義集英豪。生辰綱把來輕輕擔上挑。那怕着官軍勢驍。干戈衞牢。霎時間攫取如拾草。
【北水仙子】〔丑醉上〕俺俺俺疲躡屩。怎怎怎怎說得不飮從他酒價高。早早早早已是價醉酕醄。強強強強把村徑遶。苦苦苦苦那迢迢跋涉遙。看看看看那牛羊下日沒林臯。這這這這虞淵漠漠誰伴寂寥。見見見見夕陽影裏傾頽廟。暫暫暫暫借宿度今宵。
【北尾】俺鼾鼾醉臥恁休相攪。〔丑睜眼見衆介〕呀。俺是個海內人豪。今日價一似失林的困鳥。〔雜擁丑下〕
