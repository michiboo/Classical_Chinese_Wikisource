
【碧牡丹】〔丑上〕茶肆邀冠蓋。傍市開。底事關心處。延頸待。因何聒耳。噪簷前鴉可怪。
【大齋郞】〔老旦扯生袖上〕向長街。步難捱。〔丑見介〕呀。你們爲何做這個模樣。〔老旦〕他把我的女兒殺了。一時紅粉痛塵埋。哎。相公相公。啣恩非是奴心改。伸寃共你赴天臺。
【碧牡丹】聞訃堪驚駭。淚滿腮。哎。宋江宋江。親手將人刃。三尺在。閻媽媽。不怕他走到天上去。待我與你拿狀紙進去稟縣主老爺。看王媽媽身上要宋江便是。管敎勾治。王媽媽。禍臨頭伊莫怪。
【大齋郞】〔合〕奉官差。稟鈞牌。追逋頃刻疾如雷。臨岐若少相延捱。株連親黨到天臺。
