
【玉井蓮】〔旦上〕悶掩流蘇。鎭日懨懨獨坐。
【風入園林】〖風入松〗天涯遊子逐鳴珂。深閨夢繞關河。我不爲啼殘夜月悲鸚鵡。〖園林好〗怕不遇趙平原魏齊難躱。懸望處鎖愁蛾。懸望處鎖愁蛾。
【月上園林】〖月上海棠〗〔淨上〕窺靑瑣。鰥魚渴鳳無如我。奈霎時中熱。驀地偸過。小生一向有意於宋家娘子。不曾遇着個便兒。今夜待我闖入他內室去。〔旦上相見介旦〕呀。張押司。這是奴家內室。若有甚麼事。請在外邊坐了。待奴家出來商議便是。〔淨〕小生乘此月色。信步到此。不知是尊嫂內室。這是誤入桃源了。對明月忍把良宵輕錯。因乘興遇嬌娥。因乘興遇嬌娥。
【風入園林】〔旦〕我幽居深自鎖煙蘿。誰憐心事蹉跎。〔淨〕尊嫂心事。小生極能見憐。〔旦〕悠悠對景傷遲暮。更夙夜畏行多露。任明月徹銀河。任明月徹銀河。
【月上園林】眞心吐。我怕你把無情歲月空閒過。待勸你學東鄰窺玉。卓氏當壚。〔旦怒介〕唗。你怎麼就說這樣言語來唐突我。〔淨笑介〕是小生唐突。望乞尊嫂恕罪。只是小生爲尊嫂計呵。枉自把年華擔誤。看牛女會明河。看牛女會明河。
【風入園林】〔旦〕狂且浪。自起風波。我柏舟自矢無他。白茅包麕成孤負。〔淨〕孤負了小生的情不打緊。只怕孤負了尊嫂的靑春。〔旦〕語無忌令人嗔怒。〔淨〕你若是這等執抝。我明日就去鄆城縣裏去說。叫差人來拿你。〔旦〕便百折不能磨。便百折不能磨。
【月上園林】徘徊顧。陡然驚遍風流禍。問崑崙何在。掩取嬌娥。我手足茫然失措。哎。宋娘子。宋娘子。你到今日。難道也說心匪石不能磨。心匪石不能磨。
