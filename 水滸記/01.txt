
【玉樓春】〔末上〕東城漸覺風光好。皺縠波紋迎客棹。綠楊煙外曉雲輕。紅杏枝頭春意鬧。　　浮生常恨歡娛少。肯愛千金輕一笑。爲君持酒勸斜陽。且向花間留晚照。〔問答照常〕
【滿庭芳】義士公明。輕財任俠。由來豪傑傾心。生辰綱起。保正集羣英。劫自黃泥崗上。風聞處脫手飛騰。梁山泊內。從此結啣深。　　好施多軫恤。姻緣撮合。紅粉多情。靑瑣偸香巧。劍底風生。激得有家難奔。相拯處變起江城。都因是罡纒水滸。忠義盡傳聞。
