
【天下樂】〔旦上〕夜半妖星照水濱。遭逢樑上相驚。探蹤跡。憑閨閫。側望傷神不自禁。
【瓦盆兒】穿窬輕覷。正出花宮漏報嚴更。迷香夢。擁孤衾。那裏是無端揖盜自開門。端不爲謾藏疎誨盜相侵。〔生〕我陡然間侍琴堂靑鸞把信聞。忙慰你少原遺恨。塞馬去無憑准。楚弓喪何須問。況且那盜賊本王臣。
【榴花泣】梁山水泊。聚義有羣英。〔生〕吾聞得寨主是個白面書生王倫。果然是麼。〔雜〕正是。遵約束。稟王倫。聞得押司的爲人呵。大名遠播素欽承。輕干閫禁。擢髮罪不勝。小校們此來呵。負荊相請。便成擒我自甘心忍。〔送箱還介雜〕把珠還合浦重淵。更劍合豐城舊型。
【喜漁燈】書生白面應知禁。怎學黃巢亡命。須知你每原屬良民。怎憑依綠林。綠林烏合猖狂甚。好勸你星散歸耕。金銀你權爲資本。我便罄囊中曾無吝心。
【尾聲】〔雜謝介〕你言詞正。意可親。果不負生平有盛名。直敎我感激自傾心。
