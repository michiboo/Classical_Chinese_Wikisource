
徵君昔嘉遯，抗跡遺俗塵。
了心悟有物，乘化遊無垠。
道喪歷千載，復存潁陽真。
上虞佳山水，晚歲耽隱淪。
內史既解綬，支公亦相親。
儒道匪遠理，意勝聊自欣。
洄沿南谿夕，流浪東山春。
石壁踐丹景，金潭冒綠蘋。
探鍊備海嶠，賞心寓情人。
奈何靈仙骨，鍬翮瑤池津。
寥寥虛白宇，夙剏招提因。
家風緬多尚，玄德謝無鄰。
謬陪金門彥，矯跡侍紫宸。
皇恩竟已矣，遺烈庶不泯。

