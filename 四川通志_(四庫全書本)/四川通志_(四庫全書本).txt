　　欽定四庫全書　　　　　史部十一
　　四川通志目録　　　　　地理𩔖三〈都㑹郡縣之屬〉卷一
　　圖考
　　星野
　　巻二
　　建置沿革
　　巻三
　　彊域
　　形勢
　　巻四
　　城池
　　關隘
　　巻五
　　戸口
　　田賦
　　學校
　　祀典
　　巻六
　　名宦上
　　巻七
　　名宦下
　　巻八
　　人物上
　　巻九
　　人物下
　　巻十
　　孝友
　　巻十一
　　列女
　　巻十二
　　忠義
　　武功
　　巻十三
　　蠲政
　　水利
　　巻十四
　　鹽法
　　巻十五
　　茶法
　　錢法
　　巻十六
　　木政
　　𣙜政
　　巻十七
　　屯田
　　邊防上〈松茂〉
　　巻十八
　　邊防下〈敘瀘建昌〉
　　巻十九
　　土司上
　　巻二十
　　土司下
　　巻二十一
　　西域
　　巻二十二
　　兵制
　　津梁
　　驛傳〈舖遞附〉
　　巻二十三
　　山川上
　　巻二十四
　　山川中
　　巻二十五
　　山川下
　　巻二十六
　　古蹟上
　　巻二十七
　　古蹟下
　　巻二十八
　　祠廟
　　公署
　　寺觀
　　卷二十九
　　陵墓
　　宮室
　　帝王
　　巻三十
　　職官上
　　巻三十一
　　職官中
　　巻三十二
　　職官下
　　巻三十三
　　選舉上
　　巻三十四
　　選舉中
　　巻三十五
　　選舉中
　　巻三十六
　　選舉下
　　卷三十七
　　選舉下
　　成均
　　巻三十八
　　隱逸
　　流寓
　　仙釋
　　祥異
　　風俗
　　物産
　　巻三十九
　　藝文一
　　卷四十
　　藝文二
　　巻四十一
　　藝文三
　　巻四十二
　　藝文四
　　巻四十三
　　藝文五
　　巻四十四
　　藝文六
　　巻四十五
　　藝文七
　　巻四十六
　　藝文八
　　巻四十七
　　藝文九
　　〈臣〉等謹案四川通志四十七巻
　　國朝總督四川兵部右侍郎兼都察院右副都御史黃廷桂等監修四川通志在明代凡四修惟藝文出楊慎手最為雅贍而其他則未能悉中體要
　　國朝康熙十二年總督蔡毓榮廵撫張徳地又續事纂輯以兵燹之後文獻無徴亦多所脫漏是編乃雍正七年廷桂等奉
　　勅重修凡分四十九𩔖舊志之缺者補之畧者増之較為詳備其中沿舊志之誤未及盡汰者如唐韋昭度征陳敬瑄無功而還宋岳雲為忠州防禦使乃遙授之官俱不應入名宦虞允文為四川宣撫乃總制全蜀應入統部不當僅入保寧府唐之鮮于仲通依附楊國忠䘮師南詔新舊唐書所載甚明乃反以為忤國忠被貶載入人物此𩔖尚不免地誌附㑹縁飾之習然其甄綜排比較舊志則可據多矣乾隆四十六年十一月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉陸　費　墀





　　四川通志凡例
　　一直省皆有通志葢倣古列國史書之遺意也其紀事必詳而核立例必簡而該始足以信今而傳後四川舊志修於康熙九年爾時兵燹之後文獻闕如纂輯罕據今者廣為搜羅嚴加叅訂闕者補之繁者汏之敘次求其綜貫而義𩔖期於典確有本有末不蔓不支共計四十九𩔖非敢駕軼前人庶弗遺誤來者
　　一輿圖所以考職方稽形勢也蜀幅𢄙廣逺直通西蔵繪事可不詳乎茲於總圖之外各府與直𨽻州各繪一圖西蔵另繪一圖以觀帶礪之盛庶幾瞭如指掌
　　一星野占騐莫詳於甘石諸書劒南為井鬼之分今西蔵悉歸版圖則躔次度數較徃時圖象自宜恢廓乃質之天官家雲古制未載難以懸定故暫從闕疑俟將來有所考訂再為補入
　　一建置沿革自禹貢職方以及歴代損益非詳載不足以資考證巴蜀自秦時更為郡邑其後或道或路或軍地益廣名益多因時通變皆非可略今以舊志為崖略而編次訂正則詳悉有加矣
　　一城池公署地方之保障士民之觀瞻係焉邇來松潘建昌靖逺等處修築城垣州縣衞所添設大小公署莫不煥然改觀䂓模宏敞今備載之以見土木之功皆有裨於捍衞彈壓雲
　　一川省戶口田賦原額難稽今者生聚日繁版籍益廣其丁糧歴年遞增名目不一今於九郡及直𨽻州衞所撮其總數若干悉遵新定科則編載燦若列眉無嫌煩瑣
　　一學校為造士之本而廟廡為尢重我
　　國家崇儒右文超越前代今
　　皇上更加意學宮樂育人才祭典之隆於茲為重故博
　　採
　　孔廟儀文度數詳附於中以彰
　　本朝之禮明樂備為亙古所未有也
　　一歴代名宦人物凡功徳在民儀型足式者固已臚列無遺至我
　　朝名宦鄉賢必得
　　題准從祀者始為按名登載葢重之也其循吏人物有舊志遺落新冊補者悉為増入讀循良之傳曷罄咨嗟跂賢哲之生時深仰止博採慎列其敢濫諸
　　一孝友忠義乃人道綱維寧容濫採故凡無事蹟及印冊可據者不敢妄登一人至節婦列女風化攸關不獨
　　題請旌表建坊者查核載入其餘有公論攸同訪聞既確亦附簡編葢善善欲長之意也
　　一武功舊志惟夔府志略存然亦寥寥無幾掛一漏十茲則逺稽往古近考當時凡功圖麟閣績著旂常班班可考者悉為載筆
　　一蠲政蜀雖沃野素封家給人足其間或嵗偶不登即遇
　　殊恩豁免此皆
　　國家之深仁厚澤允宜特書用昭後世
　　一鹽茶驛傳𣙜政皆財賦攸關歴代互有損益我朝於蜀省各項經制久定成規近又設立専司關差以董厥事總期上足裕
　　國下不病民故凡已經
　　題准者詳載督撫疏中以志事事經始籌畫周詳萬世無弊也
　　一水利川省山多水險而成都則沃野千里全資都江大堰灌溉十一州縣記雲深淘灘低作堰葢修濬得宜斯旱澇無患其原其委詳為志之重民事也
　　一邊防於蜀特詳思患預防亦王公設險之意也凡諸重臣巨帥奏疏善後機宜經畫宏逺者備載之以資考鑑至形勢關隘又各為門𩔖桑土綢繆固不厭其詳爾
　　一土司世襲之沿革貢賦之輸將舊志甚略我國家重譯來朝蠻夷率服川省大小土司計三百有餘故另列土司一𩔖詳著情形以備控馭方略
　　一西域前蔵後蔵去
　　京師將二萬里非獨邊塞且屬絶徼我
　　皇上徳威四訖無遠弗屆是以前後蔵均𨽻職方咸遵正朔今於西蔵一𩔖彊域形勢戶口貢賦之屬各條詳
　　載而一統無外之模於茲見己
　　一兵制舊志缺略甚多我
　　朝布昭聖武無逺弗屆兩次平蜀設列鎮協加增營汛且歴年來剿撫蠻部開取西蔵佈置多方亙古未有今悉搜羅以補從前之未備
　　一宮室舊志內雜以樓臺亭閣殊失體裁今按歴朝次敘編列而樓臺之𩔖則附諸古蹟雲
　　一職官各省舊志文職郡守以下武職叅遊以下多未載入不知縣令受百里之寄守備膺専城之選果屬循良忠義且入名宦志傳中豈以守土之命吏閫外之干城可略而不書哉茲於官制內悉紀其名文武並書亦仰遵我
　　皇上緯武經文義無偏重雲爾至
　　國初吳逆之叛蜀中諸員弁有被汚偽職者難與縉紳並列今倣古削籍之例於職官中刪其姓氏而別附諸僭竊巻末以寓懲戒雲
　　一選舉蜀中自漢舉茂才賢良唐宋試以詩賦策論前明専尚制義而川峽英流往往軰出我
　　國家春秋彚茹胥凖前規成均之外復加辟薦得人稱極盛矣且鹿鳴之後繼以鷹揚惜舊志於武科第略而不書今為循次並列庶無遺漏
　　一隠逸者流雖非經世之彥而獨往之概往往可為流俗針砭至於流寓中如唐之子羙敬輿宋之涪翁放翁軰以暨才華譽望表表軼羣者俱為載入以志景行
　　一藝文前明楊慎升菴甞加纂輯最稱善本兵燹後典籍無徴舊志所載非復廬山面目矣茲則選其精華芟其蕪穢叅互考訂閒有夏五魯魚謹從闕疑之義未敢以見聞所不及遂妄削前人之著作也至我
　　朝教育涵濡人文蔚起其擇言尢雅者良足輝映前賢茲皆為斟酌採摭至蜀人所作非關於蜀亦得載焉葢倣升菴用程篁墩新安文獻志例也
　　一田賦有新增新改科則土司有新近歸誠者值書已告成繕寫之後始奉部文故倣補遺之例斟酌添載至鹽茶稅引亦止照已成全書開載其逐季加増者似難預為懸定也
　　一新改設之嘉定潼川二府並直𨽻忠州黔彭㕔因書已告成未便添改惟於某屬下添註雍正十二年陞為府陞為直𨽻字様聊為補闕雲爾














　　四川通志修志姓氏
　　總裁






　　提調
　　四川等處承宣布政使司布政使紀録二次〈臣〉劉應鼎〈貴州貴築縣己卯科舉人〉四川等處承宣布政使司布政使紀録四十次〈臣〉竇啓瑛〈奉天正白旗人乙未進士〉
　　監修
　　四川等處提刑按察使司按察使〈臣〉髙維新〈直𨽻寜晉縣己丑進士〉四川等處提刑按察使司按察使紀録二次〈臣〉李如蘭〈山西陽曲人嵗貢生〉
　　︵字位過密　無法顯示︶　　　　　　　〈臣〉曹源邠〈河南商邱縣生員〉四川分巡松茂道布政使司叅議紀録一次〈臣〉鄭其儲〈湖廣石首縣壬辰進士〉代理松茂道事成都府知府加四級紀録四次〈臣〉謝櫏〈江南武進人嵗貢生〉四川分巡松茂道按察使司副使〈臣〉周彬〈雲南昆明縣人壬辰進士〉四川分巡建昌道按察使司副使〈臣〉馬維翰〈浙江海鹽縣辛丑進士〉四川分巡建昌道按察使司副使紀録二次〈臣〉李學裕〈河南洛陽人丁巳進士〉四川分巡川東道布政使司㕘議降三級留任〈臣〉陸賜書〈江南吳縣丙戌進士〉四川分巡川北道按察使司僉事加一級紀録十六次〈臣〉陳緯〈奉天監生〉四川分巡永寧道按察使司僉事加一級〈臣〉劉文誥〈直𨽻棗強人庚戌進士〉
　　總理
　　四川分巡永寧道按察使司叅議加一級〈臣〉劉嵩齡〈鑲白旗癸巳進士〉
　　總纂
　　原任河南南陽府鎮平縣知縣〈臣〉張晉生〈四川金堂縣壬午科舉人〉遂　　寧　　縣　　縣　　丞〈臣〉趙彪詔〈江南武進縣生員〉署　東　鄉　縣　知　　縣〈臣〉劉慶適〈江南桐城縣貢生〉䕫州府教授陞翰林院典簿〈臣〉王一正〈四川綿竹縣㧞貢生〉
　　分纂
　　雅　州　府　名　山　縣　教　諭〈臣〉洪元遵〈四川江油縣拔貢生〉署　蒲　江　縣　知　　縣〈臣〉劉庶埴〈雲南永昌府抜貢生〉署　徳　陽　縣　知　縣〈臣〉夏詔新〈雲南姚安府拔貢生〉遂　　寧　　縣　　縣　　丞〈臣〉蔣一鳴〈廣西臨桂縣抜貢生〉成都府金堂縣廩膳生員〈臣〉陳大綸
　　福建漳州府龍巖縣生員〈臣〉林汝梅
　　署　南　川　縣　知　縣〈臣〉張　晅〈雲南新興州拔貢生〉冕寧縣教諭陞任山東鄒平縣知縣〈臣〉樊如樟〈四川宜賓縣拔貢生〉成　都　府　成　都　縣　舉　人　〈臣〉桺公衣成　都　府　新　繁　縣　舉　人〈臣〉費　藻成　都　府　溫　江　縣　訓　導〈臣〉白　嵋〈四川梓潼縣嵗貢生〉龍　安　府　江　油　縣　訓　導〈臣〉饒士盛〈四川資州嵗貢生〉直　𨽻　資　州　州　判　　〈臣〉李　〈雲南建水州拔貢生〉署　直　𨽻　資　州　州　判〈臣〉蕭　莊〈廣西宣化縣拔貢生〉重　　慶　　府　　經　　歴〈臣〉湯　正〈貴州貴築縣生員〉原　任　射　洪　縣　教　諭〈臣〉龍門治〈四川仁壽縣拔貢生〉直𨽻綿州綿竹縣廩膳生員　　〈臣〉詹攀桂
　　成　都　府　成　都　縣　舉　人〈臣〉顧汝修直𨽻資州資陽縣嵗貢生〈臣〉詹懷徳
　　總校定
　　學習進士補授敘州府宜賓縣知縣〈臣〉劉暐澤〈湖南長沙縣人庚戌〉黔　　江　　縣　　知　　縣〈臣〉陳嗣諶〈貴州𨳩泰縣人庚戌〉
　　分校
　　重　慶　府　江　津　縣嵗貢生〈臣〉李　專署　汶　川　縣　知　縣〈臣〉張志和〈江南吳縣監生〉署　三　臺　縣　知　　縣〈臣〉葉肇芬〈浙江仁和縣監生〉越嶲衞教授陞國子監監丞〈臣〉韓　崧〈什邡縣拔貢生〉富　　順　　縣　　教　諭〈臣〉王在鎬〈南充縣拔貢生〉保　寧　府　巴　州　舉　人〈臣〉蒲曽英重慶府長壽縣舉　人〈臣〉古曜晟
　　校刋
　　原任河南南陽府鎮平縣知縣〈臣〉張晉生
　　福建漳州府龍巖縣生員〈臣〉林汝梅
　　成都府成都縣廩膳生員〈臣〉葉春芳
　　校刋兼督梓
　　雅　州　府　名　山　縣　教諭〈臣〉洪元遵
　　委辦局務
　　天　　全　　州　　知　　州〈臣〉胡　璉〈山東濟寧州監生〉巴　　　縣　　　知　　　縣〈臣〉金宏勲〈浙江桐鄉縣監生〉郫　　　縣　　　知　　　縣〈臣〉劉乃大〈江南山陽縣監生〉墊　　江　　縣　　知　　縣〈臣〉劉　彝〈山西安邑縣監生〉
　　委辦局務兼督梓
　　四　川　布　政　使　司　經　歴　〈臣〉朱　陸〈江南溧陽縣監生〉署四川布政使司經歴巴縣分駐白市驛縣丞〈臣〉金尚素〈浙江山隂人〉
　　繪圖
　　江南蘇州府崑山縣布衣　陸　澐


