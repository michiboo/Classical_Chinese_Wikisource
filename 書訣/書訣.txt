昔人傳筆訣云：「雙鉤懸腕，讓左側右，虛掌實指，意前筆後。」論書勢云：「如屋漏痕，如壁坼，如錐畫沙，如印印泥，如折釵股。」自鐘、王以來，知此秘者，晉則謝安石、郗方回、庾稚恭、張君祖，宋則羊敬元、薄欽叔，齊則王簡、穆伯寶，梁則蕭景喬，蕭挹、陶弘景、孫文韜，陳則蔡征、毛喜、陳伯智、智永禪師，隋則史陵、薛道衡、丁道護、趙文淵，唐則歐陽信本、虞伯施、諸登善、薛純陀、薛嗣通、孫過庭、鐘紹京、賈膺福、李泰和、賀季真、李太白、張伯高、杜子美、顏清臣、柳誠懸、錢藏真、張從申，五代則楊凝式、釋彥修，趙宋則蔡君謨、周子發、先清敏公、蘇子美、黃魯直、米元章、黃長睿、楊補之、姜堯章，金則趙周臣，元則胡汲仲、趙子昂、仲穆、巙子山、宣伯絅、薛宗海、仇仁近、黃晉卿、傅汝礪、俞伯貞、曹世長、陳叔夏、饒介之、揭曼碩、陳象賢、葉敬常、吳主一、龍子高，本朝唯宋景濂、仲珩、楊孟載、王叔明、端木孝思、陶晉生、陳文東、曾子啟、先曾祖通奉府君、謝原功、陳繼善、袁德驤、李貞伯、陸子淵、文徴仲、祝希哲數公而已。雖所就不一，要之皆有師法，非孟浪者。古語云：「取法乎上，僅得乎中；取法乎中，斯為下矣。」永、宣之後，人趨時尚，於是效宋仲溫、宋昌裔、解大紳、沈民則、姜伯振、張汝弼、李賓之、陳公甫、莊孔暘、、李獻吉、何仲默、金元玉、詹仲和、張君玉、夏公謹、王履吉者，靡然成風。古法無餘，濁俗滿紙。況於反賊李士實、娼夫徐霖、陳鶴之跡，正如藍縷乞兒，麻風遮體，久墮溷廁，薄伏通衢，臃腫蹣，無復人狀。具眼鼻者，勇避千舍，乃有師之如馬一龍、方元渙等，莊生所謂「鯽且甘帶」，其此輩歟？

「雙鈎懸腕」者，食指中指圓曲如鉤，與拇指相齊，而撮管於指尖，則執筆挺直。大字運上腕，小字運下腕，不使肉襯於紙，則運筆如飛，「讓左側右」者，左肘讓而居外，右手側而過中，使筆管與鼻凖相對，則行間直下而無欹曲之患。「虛掌實指」者，指不實則顫掣而無力，掌不虛則窒礙而無勢，妙在無名指得力，三指齊撮於上而第四指抵管於下，無垂不縮，無往不收，一畫之間，變起伏於鋒杪一㸃之內，齊衂挫於豪芒。「意前筆後」者，熟玩古帖於字形大小、偃仰平直、䟽密纎穠，藴藉於心，臨紙瞑黙，豫思其法，隨物賦形，各得其理。揚子云：「斷木為棋，梡革為鞠，亦皆有法，況書居六藝之五、聖人以之叅賛化育、貫徹古今？」明道先生執筆甚敬，曰：「即此是學，近時業舉，白丁厚賂主司，叨冐倫魁，舐痔權倖，驟躋膴仕，乃謂『書不足學』也。噫嘻！彼何知？彼何知？」
無垂不縮，無往不收，則如屋漏痕言不露圭角也違而
不犯和而不同𢃄燥方潤將濃遂枯則如壁拆言布置
有自然之巧也指實臂懸筆有全力擫衂頓挫書必入
木則如印印泥言方圓深厚而不輕浮也㸃必隠鋒波
必三折肘下風生起止無跡則如錐畫沙言勁利峻拔
而不凝滯也水墨得所血潤骨堅冺䂓矩於方圓遯鉤
繩於曲直則如折釵股言嚴重渾厚而不為蛇蚓之態
也。古人論詩之妙必曰「沈著痛快」，惟書亦然。沈著而不
痛快則肥濁而風韻不足痛快而不沈著則潦草而法
度蕩然曾子曰士不可以不弘毅弘則曠達毅則嚴重
嚴重則處事沈着可以託六尺之孤曠達則風度閒雅
可以寄百里之命兼之而後為全德臨大節而不可奪
也。姜白石雲「一須人品高」，此其本歟。
書有筋骨血肉筋生於腕腕能懸則筋脈相連而有勢
指能實則骨體堅定而不弱血生於水肉生於墨水須
新汲墨須新磨則燥濕調勻而肥瘦得所，此古人所以必資乎器也。
硯之良者玄玉為最溫潤而發墨夏不渴水冬不冰其
制如紹興貢硯高可三寸徑六寸廣三寸面為池溝勿
蠟下為插手可時滌之亦可藏筆古硯神品曰殷比
干墓磚周文王墓磚宣王墓磚齊桓公墓磚邢侯墓磚
秦穆公墓磚衛靈公墓磚吳王闔閭墓磚秦始皇墓磚
羽陽宮瓦漢未央宮磚瓦益延壽瓦陽朔磚楊伯起澄
泥鳯臺硯銅雀臺磚瓦唐呂仙陶硯宋相州春波硯石
硯神品曰葛仙翁嵒石出唐州方城縣溫州華嚴石端
州下嵒青花子石北嵒石惠州紫金石洮河緑石萬州
懸崖金星石歙溪龍尾舊坑青黒卵石婺源水船坑金
紋石妙品者曰端溪中巖舊坑紫石龍尾雁湖眉石金
絲羅紋石金銀間刷絲石襄陽間玉瑪瑙石歸州緑石
大沱石潭州斧山石䕫州黟石西都會聖宮石淄州金
雀石青州紅絲石溫州羅浮石大理㸃蒼山石取大徑尺
許高四寸亦如紹興貢硯之制用作題署大字乃佳。

制墨之法，陶煙㼧數百，㼧上竅十許，𪸅其內別為檠檠
上為乳亦十許𪸅其檠乳各有竅如插花者乃取百年
松臘析之若燈草雜沉水蘇合香投萆麻桐油漬之浹
十旬揷乳竅灼其端覆以㼧乃燔桑薪亯麋角為膠乃
取蜯胎之未成珠者及金箔龍腦和熱煙熱膠檀臼杵
數萬乃為丸、為餅、為錠，忌宿膠寒煤，必半日而就，見《紹興廣見録》。
磨墨之法，重按輕推，逺引近收，每日晡時用
蓮房滌去宿墨。詰朝另磨，則不滯筆，亦以飬硯。

「尖、齊、圓、健」，筆之四德。尖，取毛之鋒；齊，擇毛之純；不曲不㭊，則圓；中有長柱，則健。筆頭須長一寸二分，以馬鬉或尾之細而鋭者為柱，外用鼠鬚之浄者襯之，再加八月兔豪之長者覆其上，其人鬚及青羊毛、黃狼尾、鸂鶒翎、鷴翎、雉尾亦可以代兔豪之用，然取毛必用象牙小梳梳去薉毛，令其勻潔乃可制筆。
作小楷用蘭惢，全堅管，長一尺二寸，瑇瑁最良，冬溫夏涼，次則彌勒竹、椶竹、桃枝竹；筆冒用伽南、紫檀、黃檀、沈香，則辟蟲。篆分、中楷、行草，用三妙筆，湘妃竹、雪竹、紫竹、豬腸竹、人面竹、鈸兒竹，長一尺四寸。書滑紙用剛豪，峭紙用柔豪。作題署大字用墨池，烏木管，長二尺，其次一尺八寸，其次一尺六寸，執手處削細如三妙筆，筆冒可用骰柏、楠、鸂鶒木、癭木、斑竹。
石灰水浸豬鬉滿百日，令剛柔得所，用為墨池〈張溫〉。夫用羊鬚久則滯墨，〈朱元晦〉用蒙草不久即禿，皆不如豬鬉為正法也。

筆牀，以白藤縛彌勒竹為之，或作筆槊亦然，加白檀底。

筆格靈壁石能收香徑四五寸
自然起五峰者奇或灑墨玉依米元章硯山式碾作七
峰亦妙秦漢銅螭柴汝官哥古窯小山亦可　晉陟釐
紙以海苔為之唐麻紙以𦵸染以檗為硬黃澄心堂以
楮寳晉齋以台藤金粟以野繭高麗亦然必加萬杵之
功斯為全美。
古人作篆、分、真、行、草書，用筆無二，必以正鋒為主，間用側鋒取妍。分書以下，正鋒居八，側鋒居二；篆則一毫不
可側也。詳辯於後。
古大家之書，必通篆籀，然後結構淳古，使轉勁逸，伯喈以下皆然。米元章《稱謝安石中郎帖》、顔魯公《爭坐書》，有篆籀氣象，乃其證也。然篆學必精《六書》，六書之説，唯趙古則本義，卷首諧聲、假借、轉注三論，足以一掃諸家之謬。但以小篆為主，不能深考古文，譬則無根之木、無首之人，如「☰為古文『天』字，庖羲始制，而以『一大』會意；、象形，而以為『形兼意』；，從口，指事，而以為『事兼聲』；象簞形，而以為『從卑』；乃巵匜，象形，而以為『女陰』。」皆失倉頡本㫖。蓋小篆者，李斯以愚黔首，豈可反以為據乎？楊桓《六書統》最博，然承許慎之譌，以會意為轉注，轉注為假借，又不逮古則逺矣。余著《書海𣶮厡》，極博而精，第知者鮮耳。
篆有百種宜常用者六種而已一曰古文史皇倉頡廣
天皇之制二曰奇字黃帝史沮誦増損古文三曰大篆
周公命史佚同天下之文三體宜書箴銘可以出入四
曰小篆李斯制碑頟誌蓋齋扁用之五曰繆篆漢晉印
章之文圖書私印宜其體六曰疊篆今官府印信所用
禮部鑄印局所掌亦宜習知以防詐偽其唐元序夢英
陳摶道肎所傳杜撰非古不必遍習也。
古文見宣和博古圖呂與尗考古圖李伯時甲秀堂帖
鄭漁仲泉譜趙明誠古器物銘胡世將資古録薛用敏
鍾鼎欵識王子弁歗堂集古録王子端雪谿堂帖曹貞
素欵識續録茲拔其尤著於左。

