
【鵲橋仙】〔小生扮蘇子瞻角巾忠靖衣上〕紫宸列仗。螭頭濡筆。衣惹御爐香細。深慚文豹管中窺。叨寵眷瀛洲仙吏。
【天下樂】喬木參天綠蔭垂。可容蘿蔦暫相依。多君一段殷勤意。握手長安戀故知。
【二犯傍妝臺】纖指拂金徽。鵾絃撥處。誰道賞音稀。正好向客窗同夜話。怎忍彈別鶴竟思歸。我移商換羽腔須按。你流水高山思欲飛。〔合〕塵情頓滅。羈懷自怡。怪不得文君司馬深相契。〔小生〕
【前腔】焦尾挈相隨。錦囊塵滿。恨未遇鍾期。喜風流齊薛倩。更文雅勝崔徽。我欣從湖海逢同調。你休道鷦鷯得暫棲。
【不是路】故國分離。我油壁車輕金犢肥。旣遠別了娘子。心何忌。揮金買笑任施爲。愛探奇。歌兒舞女朝朝醉。鳳管鸞笙步步隨。自古道獨樂不若與人。小生初入洛陽。苦無同志。昨聞蘇子瞻召直史館。他與我爲莫逆之交。數年闊別。正當續此舊好。我因此上忙驅騎。向詞垣遠訪通家契。把舊盟重締。舊盟重締。
【長拍】巫峽分違。巫峽分違。我向黃州僑寓。聞你鳳池鰲禁雄飛。恨傳書無鴈。夢兒中恍覩丰儀。〔小生〕小弟奔走風塵。不得見兄。亦形夢想。兄今日卻爲何入洛。〔生〕爲呂樞密呵。招我入京畿。〔小生〕呂公奉使而出。兄曾相遇否。〔生〕怪皇華天使。未能相會。〔小生〕旣未遇呂公。何不來敝衙暫處。今寓何所。〔生〕不瞞兄說。舞榭歌臺聊遣興。〔舉手向小生〕想不棄舊心知。〔舉手向老旦〕況遇傾城傾國。把洛陽勝跡。踏遍輪蹄。
【短拍】髫齔交遊。髫齔交遊。金蘭意氣。旣相逢怎忍輕離。山水願追隨。〔指老旦〕況又有雲鬟高髻。〔老旦〕愧殺蒹葭倚玉。增聲價專待兩君題。
【尾聲】溪山正喜逢新霽。〔小生老旦〕對酒當歌訂賞期。〔生指小生老旦〕才子佳人際會奇。
