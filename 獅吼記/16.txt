
【金蕉葉】〔旦持杖上〕嗔伊怪伊。不知他因何留滯。非是我靑藜慣持。怎當他無端生氣。
【水底魚兒】赤壁探奇。猥蒙蘇子攜歸。愁違限須將言語欺。
【小桃紅】狂生何處漫遊嬉。全不把盟言記也。你躱離家門。使我望眼欲淒迷。林薄外日沈西。早已香煙斷。水痕稀。鐘聲發。你卻落得歸來醉也。我且不打你頑皮。只罰你跏趺坐。當一個供佛琉璃。
【下山虎】頭須正直。體怕傾欹。這苦何曾慣。兢兢敢移。渾一似土木形骸。又被那睡魔暗欺。也罷。也罷。我只認做佛頂爲巢苦行持。奶奶。你略把天威霽。我寧甘杖藜。似這般刑罰。還不說漢代蕭何狠作爲。
【蠻牌令】非婦道敢凌逼。恨夫壻不遵依。他頂了燈盞一夜。定然改過。身從書舍隱。人訪蓽門稀。我情願饔飧自奉。怎敎他跬步輕離。〔進見生睡〕呀。現於今花陰日移。尙兀自伴莊生蝴蝶魂飛。
【憶多嬌】他強作威。我假意隨。欲向嬌娃那壁將笑臉偎。偸出書齋莫待遲。我喫了飯。戲耍一刻便來。娘子未必就尋我。私赴鶯期。私赴鶯期。顧不得瞞心昧已。
【前腔】我向門𨻶窺。看他何所爲。呀。匣中虎兕今復馳。冷落書齋悄莫知。〔恨介〕他性格難移。性格難移。須索尋蹤覓跡。
【江頭送別】男兒漢。男兒漢全沒恩義。蘇學士。蘇學士不知道理。贈與侍兒教他將妻棄。這老子是釀禍渠魁。〔淨〕
【前腔】娘行的。娘行的暫須寬慰。郞君的。郞君的自應改悔。蘇公軫念生蘭計。因此上贈與家姬。
【尾聲】依然還把書齋閉。薄倖歸來竟不知。我自有陳平計算奇。〔下〕
