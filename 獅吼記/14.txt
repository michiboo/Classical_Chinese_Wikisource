
【賀聖朝】〔生上〕龍丘寃抑難伸。坡仙義氣堪陳。何年弧矢得懸門。是寒谷生春。
【寶鼎現】安排茗椀爐煙。擬聽高人玄論。
【前腔】鸞臺纔罷新妝。鵲駕又傳芳信。
【玉胞肚】杯斟合巹。管情諧百年好姻。戲淸波堪羨鴛鴦。應明時定產麒麟。調琴弄瑟有餘春。敎他倚杖斜陽枉斷魂。〔生〕
【前腔】持杯自忖。太山般叨君厚恩。也不須十斛明珠。卻相遺絕代佳人。只怕風聲泄漏致生嗔。隔斷巫山杳莫親。〔小旦〕
【前腔】苦縈方寸。對新人難拋舊人。捧瑤觴強做歡容。整花鈿暗掩啼痕。肯將閫敎背家尊。他便有八面威風也自馴。
