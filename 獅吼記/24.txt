
【一江風】羨阿僧。累劫勤修行。證得菩提性。怕吾儕墮落泥犂。提出深深穽。娘子。你休牽我腳上繩。休牽我腳上繩。同將鷲嶺登。想那是非人我都是閒爭競。
【前腔】枉嗔卿。未把寃愆省。也是奴家該有這場災厄。因此屢屢反目。恩怨皆由命。奴家拜相公一拜。你切莫記恨了。再羞張癡網愚帆。似不染蓮花淨。〔生〕娘子。你此後可駡我麼。〔旦〕我都忘詛呪聲。都忘詛呪聲。惟將佛號稱。〔生〕娘子。你可用拄杖兒打我麼。〔旦〕你看我這右手已被小鬼打折了。怎拿得拄杖兒。我執靑藜未若敲金磬。
【前腔】對禪燈。眉上毫光映。把戒力先持定。論圓明心自如如。分甚麼凡和聖。〔旦〕呀。這般道理。你如何得知。〔小旦〕我舊侍蘇老爺竊聽的。大娘。你悟得牛車最上乘。牛車最上乘。相公。你也休憂羊兒再變形。一家兒同把無生證。
【前腔】歎衆生。迷卻原來性。棒喝將伊儆。〔小生〕我想柳氏蒙公救度。定皈依黃面瞿曇。料不背你醫王命。〔外〕但將凡念淸。但將凡念淸。行看正果成。〔小生〕赴靈山只在須臾頃。
【刮鼓令】慈悲仗聖僧。救妻孥死復生。〔旦〕愧我昏迷宿業。一點嗔心枉沸騰。魂已入幽城。幸逢金錫。再還人境。喜從今恩怨盡皆平。〔小旦〕把一家大夢盡提醒。〔生旦小旦拜小生小生答拜介生〕
【前腔】難忘學士情。引吾妻來負荊。〔小生〕這都是禪師功德。小弟何與。〔旦〕非藉吹噓之力。怎使枯楊得再榮。我往事實堪憎。你將恩報怨。汪洋千頃。只因我不識賢愚。怪不得那儔兒剾去眼中睛。〔小旦〕我一家骨肉賴完成。〔外〕
【前腔】良言爾試聽。鷲峯高足可登。須念廣額屠兒證果。切莫牽纒世俗情。〔旦小旦拜雲〕願受師父法戒。〔小生〕我那琴操呵。方寸已惺惺。你兩人和他同心辦道。待師引領。脫輪迴淨土永超昇。〔生旦小旦〕望折蘆歸去且消停。
