
【香柳娘】共棲神太淸。共棲神太淸。玄都眞境。霞衣霧縠仙妝靘。導紛紛彩旌。導紛紛彩旌。白鹿御車行。雲璈徹天應。響珊珊珮聲。響珊珊珮聲。離卻蓬瀛。來趨王命。
【前腔】離森羅殿廷。離森羅殿廷。只見旛幢交映。簫韶一派環圍定。況仙官迓迎。況仙官迓迎。〔外〕他是賢淑動幽明。天曹注名姓。〔淨丑〕上瑤池玉京。上瑤池玉京。〔合〕永享遐齡。南山堪並。〔行介外旦〕
【前腔】望前途趲行。望前途趲行。寒雲壓境。只見陰風毒霧連天暝。〔旦驚介〕聽號咷哭聲。聽號咷哭聲。悽慘最關情。〔外〕他們被寃讐苦纒定。〔旦〕頓令人戰兢。頓令人戰兢。奴心不寧。況奴身孤另。
【前腔】是七重鐵城。是七重鐵城。上有七層鐵網。下有十八鬲。鬲中有銅蛇。長萬餘丈。眼如掣電。齒似刀山。身出猛火。但見罪人。便咆哮怒逞。〔旦〕躱過他如何。〔淨〕更有刀林劍樹包羅定。〔旦合掌雲〕善哉善哉。〔丑〕這箇猶自可。又有十八獄卒。頭如羅剎頭。口如夜叉口。有六十四眼。眼迸銅丸。鉤牙噴火。燒阿鼻城赤如鎔銅。盡炎炎熖騰。盡炎炎熖騰鋒刃火中生。道旁蟒蛇勁。〔旦〕請問這獄中敢無婦人麼。〔丑〕男子雖多。婦人不少。〔外淨丑合〕這閻羅典刑。這閻羅典刑。至公至明。怎肯教婦人僥倖。
【前腔】那獄中肉形。那獄中肉形。虎狼呑倂。這獄中鑊湯騰沸何時冷。〔外〕想昆蟲戀生。想昆蟲戀生。蠢動且含靈。豈可非刑害人命。
【前腔】看如林盡兵。看如林盡兵。血流千頃。那獄中啼饑欲食咽喉哽。這獄中用犂將舌耕。用犂將舌耕。〔外〕萬劫罪難輕。叫天怎生應。
【前腔】那獄中鐵圍山杳冥。鐵圍山杳冥。石沈深穽。這獄中碓舂鋸解還釘釘。〔外〕爲操刀繫繩。爲操刀繫繩。陽世太欺凌。到今日泉臺有知證。
