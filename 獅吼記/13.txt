
【北端正好】非是俺性情乖。只爲他把威風仗。好敎人氣滿胸膛。我將他胡言亂語都記在心兒上。算不了寃家帳。
【滾繡毬】細尋思。惱斷腸。試與他做一場。怕甚麼官司吿狀。終不然打拷婆娘。且休提別事。只他往洛中。棄閨門結髮妻。戀笙歌入醉鄕。自他歸來呵。俺也不曾將惡氣十分衝撞。他反串無徒大肆強梁。俺豈不知夫妻恩愛須和順。自是他朋友扛幫惹禍殃。此恨難忘。
【耍孩兒】丈夫生性多豪放。違約束甘心跳梁。〔末〕想必有人引誘他。〔旦〕蘇東坡勾引醉紅妝。〔末驚訝雲〕蘇學士望隆朝野。怎做得牽頭。〔旦〕因望隆不甚隄防。他教我丈夫將言氣死糟糠婦。待要任意多求窈窕娘。〔末〕那裏有此事。〔生〕大人。這都是柳氏誑言。〔旦〕非虛誑。我特來控訴。乞示推詳。
【五煞】〔生〕歎鯫生太善良。感東坡有主張。他欲化吾妻妬苦把人倫講。〔末〕此是實情。好學士。好學士。〔生〕可惜學士費了一片心。他忠言未見囘天力。我藜杖翻遭遍體傷。此情無處伸寃枉。〔末切齒雲〕這婦人可恨。情理難容。情理難容。〔生〕難逃明鏡。怎免王章。〔末〕
【四煞】這丈夫軟似羊。這婦人狠似狼。我見了他肚裏先𤺬脹。這是乾坤有變天番地。夫婦無情陰亢陽。更可恨將一個蘇學士無端謗。須加刑憲。庶正綱常。
【三煞】你是驢糞毬爲甚官。你是麵糊盆坐甚堂。黑白不辨怎把人發放。〔指生〕似這般欺心的男子該流三千里。〔旦〕夫人說得是。〔淨指旦〕怎把賢德的妻兒罵一場。〔旦〕夫人說得是。〔末〕奶奶。憑你斷了就罷。休只管絮絮叨叨的。〔淨〕我若不說呵。你一時得志威風長。你只好在堂上諕人。卻不思我狠一狠。你頭如搗蒜。我矁一矁。你身似篩糠。
【二煞】做官的理自直。〔淨〕他有甚理。〔外〕做妻的心太剛。〔淨〕我不剛。〔外〕你如何大鬧公堂上。〔淨〕便大鬧何害。〔外〕柳姬悍妬眞堪罪。陳慥風流不異常。〔末生〕尊神斷得是。〔外〕你做夫人出醜妝牌牓。從此要小心聽令。拱手伏降。
【一煞】做神明全要公。在神祠好受香。如何斷事情偏向。全不管婦人水性須當讓。逞着你男子雄心越放佯。俺這裏拳頭巴掌聲聲響。〔外〕娘娘饒了老夫罷。〔丑〕直打得你下尋地獄。上走天堂。
【煞尾】休道你做人受折磨。我爲神也損傷。這場禍害從天降。〔末生〕他是天生蜂蠆原非善。我們命遇鴞神定不祥。從今後逆來順受消災障。饒你是當坊土地。惹了他活見閻王。〔並下〕
