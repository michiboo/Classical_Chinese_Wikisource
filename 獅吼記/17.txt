
【胡搗練】〔生跑上〕心兒樂。腳兒奔。纔從巫岫會行雲。縱是機關參不透。也應假意獻殷勤。
【鎖南枝】苔封砌雲掩關。娘子。長日如年易困人。〔旦〕你在那裏做甚麼。〔生〕在靜室把香焚。〔旦〕你敢不在齋中。〔生〕怕擎燈敢逃遁。〔旦〕你平日謊話太多。我不肯信。〔生〕虛頭話沒半分。我縱要欺你。也不敢欺這杖兒。怎當得你手中揮我身上忍。〔旦怒科〕
【前腔】聽他話令我嗔。你蹤跡難防朝與昏。罷罷罷。我與你夫婦欲全恩。〔撇開拄杖介〕捶笞枉成恨。〔生抱旦雲〕奶奶正是恩愛夫妻。我與你耍一耍兒何如。〔旦〕少待少待。〔旦向身邊取出長繩介〕你可伸足來。〔生伸足旦繫繩介生驚雲〕這是怎麼。〔旦〕我時刻不忍離你。將此繩繫於牀腳上。你在齋中。我扯此繩。你便卽至。休胡走莫浪奔。你要我杖兒閒我先要你腳兒穩。
【前腔】咱陰事莫不他竊聞。足上拘攣教我怎出門。〔旦內扯繩介生跑雲〕來了。來了。娘子有何使令。〔旦內雲〕偶然翻身落枕。快遞與我。〔生應入旦內雲〕去罷。〔生出〕那壁廂靑眼望來頻。這壁廂赤繩繫來緊。〔旦內扯繩介生跑雲〕來了。娘子又有何差委。〔旦內雲〕看杯茶來我喫。〔生應入旦內雲〕去罷。〔生應出唱〕我怕風聲敗只得把約束遵。〔生跑介〕來了。來了。〔旦內雲〕我卻不曾扯繩兒。〔生囘顧介〕呀。原來是雞行把繩引。
【前腔】妝厲鬼降假神。世上巫師我奪尊。〔生以手招介〕巫師。巫師。你快來救我一命。〔淨〕相公有何事。〔生低雲〕不瞞巫師。我娶一妾在隔壁。朝夕偸行。娘子探知。用長繩繫我足上。不時扯繩。怎能暫脫。倘有妙用。自當重酬。〔淨〕相公且在齋中坐着。待我家去牽羊來。自有道理。〔淨虛下生進雲〕想此婆無有法術。假以牽羊脫身而去。〔淨牽羊上見生〕相公。我幸有羊存。君應救星進。〔淨解生繩繫羊足介生慌雲〕若如此。娘子見了怎好。〔淨〕相公。不妨事。我對你說。〔附生耳雲〕這般這般。快走快走。〔生應急下淨〕他今將繩扯定喪魂。自然發菩提戒兇狠。
【前腔】渾身顫雙目昏。這事蹺蹊有鬼神。〔淨上慢行介旦大叫〕巫師。巫師。〔淨〕來了。〔旦〕你步履莫逡巡。我有事情待詢問。〔淨〕大娘子。有何分付。〔旦〕你快進來看。〔旦進指羊雲〕我怕丈夫胡行。日用長繩繫其足。欲見便扯繩兒。方纔扯繩。只見繫的是羊。不知丈夫何處去向。〔淨用手抹羊細看大駭雲〕這是陳門祖先。怪你積惡。故罰郞君變羊。〔旦抱羊哭介〕我的丈夫呵。怎得你還人道脫獸羣。〔淨〕大娘子。這事不難。只要你齋心懺悔。〔旦〕但得你顯神通我情願發誠悃。
