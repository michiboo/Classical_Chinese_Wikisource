
【生查子】〔旦持拄杖上〕兒夫喜浪遊。不把盟言守。嗃嗃奈予何。伊作伊還受。
【前腔】看花昨夜歸。尙未醒殘酒。聞喚急趨蹌。琴瑟娛淸晝。
【宜春令】心中恨。〔旦內叫雲〕你恨我麼。〔生〕臉上羞。〔旦內雲〕你是該羞也。〔生〕對着碧粼粼方塘水流。〔旦內雲〕你到不如投在水裏罷。〔生〕當場出醜。這般恩愛難消受。〔旦內雲〕你旣沒情。我也無義。怎怪得我。我且睡一覺來放你。〔內做亂蛙鳴生〕呀。這孽畜。往常不叫。偏今日咭咭聒聒。如鼓吹一般。蛙哥。蛙哥。你可憐陳慥。閉嘴一時。只怕他疑我與人說長道短。你休在淸池閣閣爭喧。免疑我對傍人嘵嘵搬口。苦。我這膝蓋兒跪得疼了。望娘行大發慈悲。暫時寬宥。
【前腔】啣寃氣。遡禍由。我也不怨娘子。只怨蘇學士。挈紅妝春郊戲遊。〔小生背雲〕我挈紅妝。你不來也自由你。如何怨我。〔生〕到今日呵。落他機彀。幸得無人來見。倘人窺嘲訕般般有。我的娘。誓從今改過收心。敢如前胡行亂走。〔向空頓首介〕望神明轉日囘天。急來搭救。
【梁州序】襟懷偏放。麵皮徒厚。不把我機關參透。〔小生〕你待要他如何？〔旦〕要他繩趨尺步。休輕惹罪招尤。蘇大人。羨你望隆山斗。卻怎心戀煙花。輕把我兒夫誘。〔小生〕琴操是我的相識。季常不過陪行。於理何礙。〔旦怒視小生雲〕你引花了他的心兒。又來管我。〔以杖指小生介〕恨不靑藜打殺你。老牽頭。〔小生慌躱介生跪雲〕奶奶。寧可打我罷。〔旦用拄杖撥生跌倒介〕教你狗黨狐朋莫再遊。免使我恁爭鬭。
【前腔】當年爲害。千秋遺臭。他把那四德三從一旦丟開腦後。淫心悍氣。全無半點溫柔。〔旦〕從來那些悍戾的。你說我聽。〔生〕東坡。少說幾個罷。休連累我喫打。〔小生〕有那武姬斫樹。劉氏垂幃。王道也爲他揮麈親馳驟。明光因誦賦。溺淸流。五虎威嚴鬼也愁。〔小生作恨介旦〕大人爲何發恨。〔小生〕恨不剝這禽獸。
【前腔】吿娘行細察因由。蘇學士突然來候。這顚言狂語。盡皆紕繆。我自隨伊饒舌。憚爾靑藜。朝夕歡相守。〔旦〕我往常聞你向學士談禪。十分敬服。誰知談的都是老婆禪。蘇大人。各人有家。此後免勞下顧。〔小生鞠躬〕領命領命。〔生〕是非今說破。莫追求。〔旦對生雲〕我若再攬他上門。我和你做一世寃家。〔生〕難道不是寃家不聚頭。〔揖小生介〕請暫退免僝僽。
【前腔】念鯫生略獻愚謀。論不孝須防無後。〔旦〕呀。我陳門無後。與蘇君何干。〔小生〕下官與季常呵。忝金蘭交誼。忍絕箕裘。〔旦〕老蘇。你未諳麻衣相法。怎曉得我再不生兒子了。〔小生〕尊嫂。倘容他娶一妾呵。你是螽斯不妬麟趾。鍾祥百福從天祐。〔旦〕螽斯麟趾。是周公做的詩。若周婆肯說這話。怪不得有官奏你排謗朝廷。原來你好管人家閒事。〔向生雲〕陳郞。娶妾是好事。但我每日要打一百拄杖。直打到七十歲止。你若經得起。任你施爲。〔生慌介〕肯因添一妾。與你結爲讎。難道無兒沒葬坵。〔小生指生雲〕你反這般樣說。〔旦推小生出門介〕快走快走。推出去莫容留。
【尾聲】你雖是乾坤戾氣天生就。怎出得東坡妙手。一計敎他命即休。
