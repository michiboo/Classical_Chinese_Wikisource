
【四園春】〔小旦扮蘇侍兒上〕倐忽春歸朱夏來。一番梅雨灑蒼苔。欲行怕溼鳳頭鞋。放燕偸將簾半開。日長無聊賴。徙倚對庭槐。
【尾犯序】雅意重憐才。侍女叢中靑眼相待。他自認康成。將我做鄭姬疑猜。啣愛。我僅供奉辰昏巾櫛。愧難附三千粉黛。思量起當年絡秀。屈節好傷懷。
【駐雲飛】杏臉桃腮。蘭蕙淸芬絕點埃。閨閫箴規解。井臼操持在。嗏。我肯令久塵埋。那陳季常呵。風流瀟灑。願他早誕麟兒。故割肌膚愛。你事他大娘子。如婦尊姑一室諧。〔小旦〕
【前腔】聞說癡騃。棄置難禁淚滿腮。〔小生〕這是我的好意。你休傷情。〔小旦〕老爺。你平素將我做入掌明珠愛。今日做團扇經秋待。嗏。雖是離合命應該。我心頭自揣。〔小生〕你揣些甚麼。〔小旦〕只怕劣性夫人。度量非滄海。你把好意翻成做禍胎。〔小生〕
