
【一翦梅】〔生上〕談空說有遇名僧。勘破浮生。了悟無生。一爐香篆數函經。欲斷塵情。尙戀凡情。
【女臨江】朦朧春夢鶯啼醒。綠窗外日移花影。掀簾誰蕩玉鉤聲。春山郞欲畫。螺髻未妝成。
【懶畫眉】似關關匹鳥兩和鳴。夫唱妻隨協氣生。須知那伯鸞德耀振賢聲。白頭相愛還相敬。我怎忍反目徒傷結髮情。
【前腔】幽閒貞靜博芳名。只怕你做丈夫的。宜室宜家道未行。〔生〕若論刑於之化卑人其實不讓文王。但恐娘子未如淑女。〔旦怒介〕你那些兒見我不如淑女。出言何故太欺凌。多應未諳區區性。〔生慌介〕娘子。我與你耍子。如何便認眞。〔旦〕也是你作耍成眞自取憎。
【前腔】輕塵拂去鑑光明。〔生〕照得你丰采翩翩百媚生。你這影兒。好似對門張員外家媳婦。〔旦怒介〕你看上甚麼張媳婦。卻將我來比他。〔摔鏡介〕我將菱花攧碎恨難平。〔生袖中出扇搧旦介〕奶奶休發怒。我與你搧搧。〔旦囘頭見扇佯笑奪扇看介〕這丹靑便面是何人贈。莫不是擲果潘安遠寄情。
【前腔】男兒不自重時名。甘比狂童背聖經。〔生〕娘子。你撚酸喫醋全不怕人聽。〔旦〕我家常說話。怕甚麼人。〔生〕詩中長舌宜三省。〔旦〕三省三省。磨得你投河落井。〔向內大叫雲〕小廝每你聽着。但有年幼的朋友來拜。竟自囘他。休得通報。〔內應〕知道了。〔旦〕免得東君喜送迎。
【解三酲】炊藜火把瑤編曾映。今做了撻良人夏楚之刑。古來只有伯兪受杖遵慈命。幾曾見甘痛決被妻荊。〔旦大叫〕藜杖現放在那壁。怎麼不快拿來。〔生〕來了。來了。〔低唱〕我非無斬釘截鐵剛方氣。都只爲惹草沾花放蕩情。權支應。〔旦〕這箇卻權不得。要打便打。〔生遞杖與旦介〕倘違約束。任爾施行。
【前腔】爲風流招愆惹眚。這來人言語難憑。你楊花心性渾無定。〔舉杖示生介〕若犯着我呵。把藜杖重才丁。〔生背末對旦雲〕休被那人聽見。不像體面。〔旦〕你欲全體面休干犯。莫怪我心腸易變更。〔末〕相公請行。老爺候久了。〔旦〕且趨他命。縱然你欺吾不見。難掩風聲。
