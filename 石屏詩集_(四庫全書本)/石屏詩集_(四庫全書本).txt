　　欽定四庫全書　　　　　集部四
　　石屏詩集目録　　　　　別集類三〈宋〉
　　巻首
　　東皋子詩
　　巻一
　　近古體
　　巻二
　　五言律
　　巻三
　　五言律
　　巻四
　　五言律
　　巻五
　　七言律
　　巻六
　　絶句cq=836
　　詞
　　臣等謹按石屏集六巻宋戴復古撰復古字式之天台人嘗登陸㳺之門以詩鳴江湖間所居有石屏山因以為號遂以名其集巻端載其父敏東皋子詩十首蓋復古幼孤勉承家學因搜訪其先人遺稿以冠已集亦不忘本之意也復古詩筆俊爽極為當代所推許姚鏞稱其天然不費斧鑿處大似髙三十五輩晚唐諸子當讓一面方回亦稱其清健輕快自成一家雖皆不免稍過其實而其研刻處要自能獨闢町畦瞿佑歸田詩話稱復古嘗見夕照映山得句雲夕陽山外山自以為奇欲以塵世夢中夢對之而不愜意後行村中春雨方霽行潦縱橫得春水渡傍渡句以對上下始稱是其苦心烹鍊即此可見其概至集中嚴子陵釣臺詩所云平生誤識劉文叔惹起虛名滿世間者趙與贙娛書堂詩話極賞其新意可喜而羅大經鶴林玉露又深以其議論為不然蓋是詩意取翻新轉致失之輕矯在集中原非上乘與贙所云固未足為定評矣乾隆四十二年三月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀








