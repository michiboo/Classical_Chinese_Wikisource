　　卻說孫臏令童子過澗看時，原來不是龍蛇，乃是草藤交響，因探與孫臏視之。那孫臏細將藤葉認識，忽悟著在鬼谷山中，先生曾言藥中上品，無如何首烏。吾因問及其形，先生告以葉、莖、根、枝等樣；又言其藤夜交，故為補陰上品。但其用在根，而不在枝葉，並述昔日居雲夢山中，常取此物作食。今其形與先生言有合，因命童子用物發上石，操窮其根，得一小兒。長僅四五寸，眉目可別，手足陰陽皆備。苗連兒頂上生出，大為驚異，因取以歸。
　　明日，正在將此物撫視，忽童子報，門外有一老人，呼問主人之名，不知何者？孫臏自思：「豈西山之白眉翁乎？」將欲接請，見老人手執方竹杖，已至庭中。原來不是別人，乃鬼谷先生也。
　　先生因蘇秦、張儀去後，他便遨遊山水，煉性採藥。偶至齊國，聞孫臏不願樂仕，辭居山水，故為一至。臏遂延入上坐，倒身再拜。鬼谷子見孫臏屈膝不利，歎道：「大數難免。」茶罷，孫臏將所得靈根，呈與先生觀看。先生看罷，大喜道：「汝之兩足，可以復矣。」臏問：「恭骨已去，腿肉俱消，何能可復？」先生笑道：「汝識此物乎？其受日月精華石腦山液有年，雖凡骨老耄，服之可化為童。況汝年富、質清、眉目間黃紋隱隱，汝必為善事。故天地不惜靈丹，使汝得之，此真山情也。」因教以食法，便欲別去。孫臏道：「弟子感先生恩授，無日為報。今適至此，甚為多幸，何遽欲去乎？」先生附耳低言，又贈以藥物，孫臏點頭受領。遂送先生去後，他便將山精用竹為刀，細刮去外皮，安置石鐺內，加泉水並先生所付藥物，煮沸百度。但有其形浮於水內，取之不得而止。至晚食訖就宿。明日，童子取車來，見主人已健步矣。再至明日，忽不見主人，漫山到處尋覓不得。報奏宣王，如此這般，始知為鬼谷子度之出世矣。此是後話。武成王廟有孫子贊云：
　　孫子知兵，翻為盜憎。刖足銜冤，坐籌運能。
　　救韓攻魏，雪恥揚靈。功成辭賞，遁跡藏名。
　　揆之祖武，何愧典型。
　　再說齊宣王將龐涓之首，懸示國門，以張國威。使人告捷於諸侯，諸侯無不聳懼。韓、趙二君，尤感救兵之德，親來朝賀。宣王欲與韓、趙合兵攻魏。魏惠王大恐，亦遣使通和，請朝於齊。
　　齊宣王約會三晉之君，同會於傳望城，在今之南陽府東北。韓、趙、魏，無敢違者。三君同時朝見，天下榮之。此皆得賢臣之力所至。
　　再說蘇秦、張儀，自從辭了鬼谷子下山，張儀自往魏國去了。蘇秦回至洛陽家中，老母在堂，一兄二弟，兄已先亡，惟寡嫂在，二弟乃蘇代、蘇厲也。一別數年，今日重會，舉家歡喜，自不必說。
　　過了數日，蘇秦欲出遊列國，乃請於父母，變賣家財，為資身之費。母、嫂及妻，俱力阻之，道：「季子不治耕獲力工商，求什一之利，乃思以口舌轉富貴？棄現成之業，圖未獲之利，他日生計無聊，豈可悔乎！」蘇代、蘇厲亦勸道：「兄如善於遊說之術，何不就說周王？在本鄉亦可成名，何必遠出？」蘇秦被一家阻當不過，乃求見周顯王，說以自強之術。顯王留之館舍，左右皆素知蘇秦出於農賈之家，疑其言空疏無用，不肯在顯王前保舉。
　　蘇秦在館舍羈留歲餘，不能討個進身。於是發憤回家，盡破其產，得金百鎰。製黑貂裘為衣，治車馬僕從，遨遊列國。訪求山川、地形、人民風尚，盡得天下利害之詳。如此數年，未有所遇。聞衛鞅封商君，甚得秦孝公之心。乃西至咸陽，而孝公已薨，商君亦死。乃求見惠文王。惠文王宣蘇秦至殿問道：「先生不遠千里而來敝邑，有何教誨？」蘇秦奏道：「臣聞大王求諸侯割地，意者欲安坐而併天下乎？」惠文王答道：「然也。」蘇秦道：「大王東有關河，西有漢中，南有巴蜀，北有胡貉，此四塞之國也。沃野千里，奮擊百萬。以大王之賢，士民之眾，臣請獻謀效力，併諸侯，吞周室，稱帝而一天下，易如反掌。豈有安坐而能成事者乎？願大王稍留意而熟思之。」
　　時惠文王初殺商鞅，心惡遊說之士，乃辭道：「孤聞毛羽不成，不能高飛。先生所言孤有志未逮，更俟數年，兵力稍足，然後議之。」蘇秦乃退，復將古之三王五帝攻戰而得天下之術，寫成一書，凡十餘萬言。次日獻上秦王，秦王雖然留質，絕無用蘇秦之意。再謁秦相國公孫衍，衍忌其才，不為引進。
　　蘇秦留秦復歲餘，黃金百鎰俱已用盡，黑貂之裘亦敝壞，計無所出。乃貨其車馬、僕從，以為路資，提囊徒步而歸。父母見其狼狽，罵辱之。妻方織布見秦來，不肯下機相見。蘇秦時方餓甚，向嫂求一飯，嫂辭以無柴，不肯為炊。有詩為證：
　　　　富貴途人成骨肉，貧窮骨肉亦送人。
　　　　試看季子貂裘敝，舉目雖親盡不親。
　　蘇秦見此光景，不覺墜淚感歎道：「一時貧賤，怎知妻不以我為夫，嫂不以我為叔，母不以我為子，皆我之罪也。」於是簡書篋中，得《太公陰符》一篇，忽然醒悟道：「鬼谷先生曾言，若遊說失意，只須熟玩此書，自有進益。」乃閉戶探討，務窮其趣，晝夜不息。夜倦欲睡，則引錐自刺其股，血流遍足。既於陰符有悟，然後又將列國形勢細細揣摩。
　　如此一年，天下大勢如在掌中。乃自慰道：「秦有學如此，用以說人主，豈不能出其金玉錦秀，取卿相之位者乎？」遂謂其弟蘇代、蘇厲道：「吾學已成，取富貴如寄，二弟可助吾行資，出說列國。倘有出身之日，必當相引。」復以《陰符》為二人講解，代與厲亦有省悟，乃各出黃金以資其行。
　　蘇秦復辭父母妻嫂，欲再往秦。十思想當今七國之中，惟秦最強，可以輔成一業。可奈秦王不肯收用，吾今再去倘復如，則何面復歸故里？乃思一擯秦之策，必使列國同心協力，以孤秦勢，方可自立。於是東投趙國。時趙肅侯在位，其弟公子成為相國，號奉陽君。蘇秦先說奉陽君，奉陽君不喜，秦一去趙。北遊於燕，求見燕文公，左右莫肯通達。居歲餘，資用已盡，饑餓於旅邸。旅邸之人哀之，貨以百錢，秦賴以濟。
　　適值燕文公出遊，蘇秦伏謁道左。文公問其姓名，知是蘇秦。大喜道：「聞先生昔年以十萬言獻秦王，寡人心慕之，恨未得能讀先生之書。今先生幸惠教寡人，燕之幸也。」遂回車入朝。召秦入見，鞠躬請教。
　　蘇秦奏道：「大王列在戰國，地方二千里，兵甲數十萬，車六百乘，騎六千匹。然比於中原，曾未及半乃耳。不聞金戈鐵馬之聲，目不睹覆車斬將之危，安居無事，大王亦知其故乎？」燕文公答道：「寡人不知也。」蘇秦又奏道：「燕所以不被兵者，以趙為之蔽耳。大王不知結好於近趙，而反欲割地以媚遠秦，不愚甚耶！」蘇秦此說，因秦相國公孫衍勸惠文王，西併巴蜀稱王，以號召天下；魏國為商鞅所欺，兵敗割地以和。今衍要列國悉如魏國，割地為賀，如有違者，即發兵伐之。時諸侯皆猶豫未決，故蘇秦言及之。燕文公道：「然則，如何？」蘇秦答道：「依臣愚見，不若與趙相親。因而結連列國，天下為一，相與同心協力以禦強秦。此百世之安也。」燕文公道：「先生合縱以安燕國，寡人所願。但恐諸侯之心，各有所見，不昔為縱耳。」蘇秦又道：「臣雖不才，願面見趙侯，與定縱約。」
　　燕文公大喜。資以金帛、路費，高車駟馬，使壯士送蘇秦至趙。適奉陽君趙成已卒，趙肅侯聞燕國送客來至，遂降階而迎，道：「上客遠辱，何以教吾？」蘇秦答道：「秦聞天下布衣賢士，莫不高賢君之行義，皆願陳忠於君前。奈奉陽君妒才嫉能，是以遊士裹足而不進，卷口而不言。今奉陽君捐館，舍臣故敢獻其愚。忠臣聞保國莫如安民，安民莫如擇交。當今山東之國惟趙為強，趙地方二千餘里，帶甲數十萬，車千乘，騎萬匹，粟支數年。秦國之所最忌害者，莫如趙。然而不敢舉兵伐趙者，畏韓、魏之襲其後也。故為趙南蔽者，韓、魏也。韓、魏無名山大川之險，一旦秦兵大出，蠶食二國，二國降則禍次於趙矣。臣嘗考地圖，列國之地，過秦萬里。諸侯之兵，多秦十倍。設使六國合為一心，並力西向，何難破秦！今為秦謀者，以秦恐嚇，諸侯必須割地求和。夫無故而割地是自破也，破人與破於人二者孰愈？依臣愚見，莫若邀列國君臣會於洹水〈（地在彰德府林縣即安陽也）〉，交盟定誓結為兄弟，聯為唇齒。秦攻一國，則五國共救。之如有敗盟背誓者，諸侯共伐之，秦雖強暴豈敢以孤國與天下之眾爭勝負哉！」趙肅侯答道：「寡人年少，立國日淺，未聞至計。今上客欲糾合諸侯以拒秦，寡人敢不敬從。」乃佩以相印，賜以大第，又以師車百乘，黃金千鎰，白璧百雙，錦千匹，使為繡縱約長。
　　蘇秦乃使人以百金往燕，償旅邸人之百錢。正欲擇日起程，歷說韓、魏諸國，忽趙肅侯召蘇秦入朝，有急事商議。蘇秦慌忙來見肅侯。肅侯道：「適邊吏來報，秦相國公孫衍出師攻魏，擒其大將龍賈，斬首四萬五千，魏王割河北十城以求和。衍又欲移兵攻趙，將若之乎？」
　　蘇秦聞言，暗暗吃驚：「秦兵若果然到趙，趙君必然亦效魏求和，合縱之計不成矣。」正是人急計生，且答應過去，另作區處。乃故作安閒之態，拱手答道：「臣度秦兵疲敝，未能即至。萬一來到，臣自有計退之。」肅侯道：「先生且暫留敝邑，待秦兵果然不到於趙，方可遠離。」這句話正中蘇秦之意，遂應諾而退。
　　蘇秦回至府第，喚門下心腹叫做畢成至於密室，吩咐道：「吾有同學故人名曰張儀，字餘子，乃大梁人氏。我今與汝千金，汝可扮作商賈，變姓名為賈舍人前往魏邦，尋訪張儀。倘相見時，須如此如此。若到趙之日，又須如此如此。汝可小心在意。」賈舍人領命，連夜往大梁而行。
　　話分兩頭，卻說張儀自離鬼谷歸魏，家貧，求事魏惠王不得。後見魏兵屢敗，乃挈其妻去魏遊楚。楚相國昭陽留之，為門下客。昭陽將兵伐魏，大敗魏師，取襄陵等七城。楚威王嘉其功，以和氏之璧賜之。
　　何謂和氏之璧？當初楚厲王之末年，有楚人卞和得玉璞於荊山，獻於厲王。王使玉工相之，曰：「石也。」厲王大怒，以卞和欺君，刖其左足。及楚武王即位，和復獻其璞玉，玉人又以為石。王怒刖其右足。及楚文王即位，卞和又欲往獻，奈雙足俱廢不能行動，乃抱璞於懷，痛哭於荊山之下。三日三夜淚盡，繼之以血。有曉得卞和的，問道：「汝再獻再刖，可以止矣。尚希賞乎？又何哭為？」卞和道：「吾非為求賞也。所恨者，本良玉而謂之石，本貞士而謂之欺，是非顛倒，不得自明，是以悲耳。」楚文王聞卞和之泣，乃取其璞使玉人剖之，果得無瑕美玉。因製為璧，名曰「和氏之璧」。今襄陽府南漳縣荊山之巔有池，池旁有石室，謂之抱玉岩，即卞和所居泣玉處也。
　　楚王憐其誠，以祿給卞和終其身。此壁乃無價之寶，只為昭陽滅越敗魏，功勞最大，故以重寶賜之。昭陽隨身攜帶，未嘗少離一日。
　　昭陽出遊於赤山，山在襄陽府宜城縣，四方賓客從行者百人。那赤山下有深澤，相傳姜太公曾釣於此。澤邊建有高樓，眾人在樓上飲酒作樂。及至半酣，賓客慕和璧之美，請於昭陽求備觀之。昭陽命守藏豎立車箱中，取出寶櫝至前，親自啟鑰，解開三重錦袱。玉光爍爍，照人顏面。賓客次第傳觀，無不極口稱贊。昭陽笑謂客道：「諸君雖甚稱其色之美，可知此玉之寶的在何者？」諸客皆道：「某等實為未曉，請相君並一教之。」昭陽道：「此玉置於暗處，自然有光，又能卻塵埃闢邪魅，名曰「夜光之璧」。若置之座間，冬月則暖，可以代爐；夏月則涼，百步之內蠅納不入，故又名曰「辟寒璧」、「辟暑璧」、「辟蟲璧」。有此數般奇異，他玉不及，所以為至寶，非徒取其光潤無瑕而已。」
　　正賞玩談論間，左右報言：「潭中有大魚躍起。」昭陽起身，凴欄而觀，眾賓客一齊出看。那大魚又躍起來，足有丈餘，群魚從之，擺舞跳躍。俄然雲起，東北大雨將至。昭陽吩咐收拾轉程，守藏豎欲取和璧置櫝，已不知傳遞誰手，竟不見了。
　　亂了一回，昭陽回府，教門下客捱查盜璧之人。門下客道：「張儀赤貧，素無行，要盜璧如非此人。」昭陽亦心疑之。使人執張儀，笞掠之，要他招承。張儀實不曾盜，如何肯服。笞至數百，遍體俱傷，奄奄一息。昭陽見張儀垂死，只得釋放。傍有可憐張儀的，扶儀歸家。其妻見張儀困頓模樣，垂淚而言道：「子今日受辱，皆由讀書遊說所致。若安居務農，寧有此禍耶？」儀張口向妻使視之，問道：「吾舌尚在乎？」妻笑道：「尚在。」張儀道：「舌在是本錢，不愁終困也。」
　　原來那璧卻被他人所盜，後昭陽懸千金之賞，購求此璧。盜者不敢出獻，乃懷之入趙，得五百金貨於趙惠文王內侍繆賢，其璧遂入於趙。
　　時秦昭襄王聞玉工言，遂命客卿胡傷詐以西陽十五城易趙之所得和璧。趙王使藺相如齎璧入秦相易，秦王不言易城之事，相如乃使從人從間道完璧歸趙。故後人又稱為「趙氏連城之璧」，以其價值連城耳。有詩為證：
　　　　趙氏連城壁，由來天下傳。
　　　　送君還舊府，明月滿前川。
　　其後秦併六國，璧遂入於秦。始王既定天下為三十六郡，號稱皇帝。召良工琢和氏之璧，為傳國玉璽。命李斯篆八字於上曰：「受命於天，既壽永昌」。此和璧之始終。如此那張儀在楚將息，半愈復還魏國。賈舍人至魏之時，張儀纔回魏半年矣。聞蘇秦說趙得意，正欲往訪。偶然出門，恰遇賈舍人休車於門外，相問聞知，從趙來。遂問：「蘇秦為趙相國，信果真否？」賈舍人道：「先生何人，得無與吾相國有舊那？何為問之？」儀告以同學兄弟之情，賈舍人道：「若是何不往遊相國，必當薦揚。吾賈事已畢，正欲還趙，若不棄嫌微賤，願與先生同載。」張儀欣然從之。不知張儀至趙何如？且於下文解。
　　何首烏兒服之能痊刖疾，必無是理，此乃演說耳。然至於根有成形，得之亦不易也。按《本草》所云：首烏別名九真藤。昔有老人姓何，見藤夜交，採其根食之，自髮變黑，因名。比大能補益。大者剖開，中有鳥獸山獄之形，亦神物也。其物五十年如拳大，號山奴。服之一年，髭髭青黑。百年如碗大，號山哥。服之一年，顏色紅悅。百五十年，如盆大，號山伯。服之一年，齒落重生。二百年如斗大，號山翁。服之一年，顏如童子，行及奔馬。三百年如栲栳大，號山精。服之一年，延齡益算。純陽之體，久服成地仙。據傳所云山精者，乃大耳，亦未載有成人形者，則置為乏不根之說也。一日傳聞裡中人發土，取枯簍根得一小兒形，面目髮鬢宛爾，一手掩胸，一手屈垂，兩足十指無不克肖。其苗從兒頭頂出。觀者若堵，余亦乘興一至。其所諦視之，俱如所傳言，始信古人傳奇不誣。不爾東村又聞得一簍根兒，較前更大，所論皆同，然未聞有首烏兒也。一日與金陵人李某閒論，說及此事，彼乃告以某年間肆業稱李，有鄉農攜其所謂首烏兒者約長五寸許，面目手足等無不備具。更有奇處，外腎陰莖井井與孩提不異。請價五星甚廉，金陵人太吝，約半欲酬而不可，遂去。後聞貨與姑蘇醫士，士復酬與世家，價無算也。金陵人至今追悔無及。然後知天地間靈異真有，不可概置為寓言言焉。今有賣田宅以鬻仕，為無才學故也。至如蘇秦既從異人傳習，兼此質地聰敏，可以登青雲，為何有然，亦必欲變賣家產，為咨身費用，求仕常例是然，有母嫂妻子力阻，他日生計無聊後悔等語，有自來矣。
　　語云：人似離鄉草。今之業手技、醫卜、星相、九流、商賈等皆拋離鄉土，往他所經營而幸得富足者，或不幸終貧賤者。如吾儒宗夫子，亦汲汲問津往來列國，以冀道行者。鄙諺云：遠處僧人看好經，總是喜遠不喜近，喜生不喜熟，各不知底裡，各不盡履歷。猶今之業醫者，東聞西術神妙，西又慕東方脈高深，及詢兩方本近則又各相詆議，其本末丑拙，雖近處果有佳博，情願甘心不學。無述人殷殷敦厚求教，再不肯就近地高明診治。這是人情之常。夏商周尚爾，不肯用近處人才。如蘇秦之不得見用於周顯王。左右之不肯保舉者，皆因居近，易知其祖貫履歷，乃窮巷卷樞之人耳。若以斯言為迂，請悉時下便分。
　　須知蘇秦至秦國，商鞅已亡。不是今人俱同聲鑿鑿，以蘇秦至秦國投鞅，求鞅而以鞅忌其才，不肯薦舉等事。望空播弄為實，蘇秦之時運未至，故六國之時運未去。所以適值秦王初殺衛秧，迸遊說之時似屬天數。假使蘇秦一至秦國，即為重用，則張儀之後運何來？而六國由斯逡巡而衰矣。何則？蓋六國無人議及合縱之策，而秦國反增一辯士故也。雖然當日不用蘇秦，而秦國亦強。六國用蘇秦，仍為秦併，此無他。如今之兄弟不欲合家共力以興，而反私心猜忌，必欲違悻父母，各析門戶。始已是以深歎，後世張公義九世同居之心，能勝六國之君。豈惟六國之君為然，而亦能勝天下萬世之心哉？
　　卞和之玉，雖有可貴數端，然尤有深貴者。在如和答傍人數語曰：「吾非求賞，恨良玉為石，貞士為欺，是非顛倒，不得明白。」等是。張儀以舌在是本，答妻子於困辱之後，雖強為笑，解然心中，已具成見，不為鬼谷先生虧辱爾。
　　張儀被辱歸魏半年，正是無聊落寞之時，故舊之心早萌於胸，若有半分一絲可假人為事者，頤望倍常，故聞從趙來，即亟問蘇秦真實，並直欲往候，雖秦計巧，亦儀久渴思飲故也。至是任其掇拾、播弄，懵焉不知，況同一師授，同一狡獪，直至賈舍人辭告，方知袖裡傳云：「大旱之望雲霓也。」易於感動哉。
