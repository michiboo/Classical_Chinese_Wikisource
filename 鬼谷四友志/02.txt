　　卻說蘇秦、張儀於鬼谷先生處學遊說，這日看見魏王齎金璧聘孫臏去後，他二人未免見食流涎，也欲求取富貴。先生道：「你兩人中肯留一人與吾作伴否？」秦、儀皆執定欲行，無肯留者。先生強之不得，歎道：「仙才之難如此哉！」乃為之各占一課，斷道：「秦先吉後凶，儀先凶後吉；秦說先行，儀當晚達，吾觀孫、龐二子勢不相容，必有吞噬之事。汝二人異日宜互相推讓，以成名譽，勿傷同學之情。」二人稽首受教。先生又將書一本分贈二人，秦、儀觀之，乃《太公陰符篇》也。「此書弟子久已熟誦，先生今日見賜，有何用處？」先生道：「汝雖熟誦，未得其精。此去若未能得意，只就此篇探討，自有進益。我亦從此逍遙海外，不復留於此谷矣。」
　　秦、儀既別，去不數日。鬼谷子亦浮海為蓬島之遊，或雲已仙去矣。
　　再說孫臏行至魏國，即寓於龐涓府中，臏謝涓舉薦之恩，涓有德色。臏又述鬼谷先生改賓為臏之事。龐涓驚道：「臏非佳語，何以改易？」臏道：「先生之命不敢違也。」
　　次日同入朝中，謁見惠王。惠王降階迎接，其禮甚恭。臏再拜，奏道：「臣乃村野匹夫，過蒙大王聘禮，不勝慚愧。」惠王道：「墨子甚稱先生獨得孫武秘傳。寡人望先生之來，如渴思飲。今蒙降重，大慰平生。」遂問龐涓道：「寡人慾封孫先生為副軍師之職，與卿同掌兵權，卿意如何？」龐涓答道：「臣與孫臏，同窗結義，臏乃臣之兄也，豈可以兄為副？不若權拜客卿，俟有功績，臣當讓爵，甘居其下。」惠王准奏，即拜臏為客卿，賜第一區，亞於龐涓。客卿者，半為賓客，不以臣禮加之。外示優崇，不欲分兵權於臏也。
　　自此孫龐二人，頻相往來。龐涓想道：「孫子既有秘授，未見吐露。必須用意探之。」遂設席請酒，酒中因談及兵機，孫子對答如流。及孫子問及龐涓數節，涓不知所出，乃佯問道：「此非孫武子兵法所載乎？」臏全不疑慮，答道：「然也。」龐涓道：「愚弟昔日亦蒙先生傳授，自不用心，遂至遺忘。今日借觀，不敢忘報。」孫臏道：「此書經先生註解詳明，與原本不同。先生止付看三日，便即取去，亦無錄本。」龐涓道：「吾兄還記得否？」孫臏道：「依稀尚存記憶。」涓心中巴不得便求傳授，只是一時難以驟逼。過了數日，惠王欲試孫臏之能，乃閱武於教場。使孫、龐二人各演陣法。龐涓布的陣法，孫臏一見即便分說，此為某陣，用某法破之。孫臏排成一陣，龐涓茫然不識，私問於孫臏。臏答道：「此即顛倒入門陣也。」涓又問道：「有變乎？」臏答道：「攻之則變為長蛇陣矣。」龐涓探了孫臏說話，先報惠王道：「孫子所布乃顛倒入門之陣，可變長蛇陣也。」已而惠王問於孫臏，所對相同。惠王以龐涓之才，不弱於孫臏，心中愈喜。只有龐涓回府，思想：「孫子之才，大勝於吾。若不除之，異日必為他欺壓。」心生一計，於相會中間私叩孫子道：「吾兄宗族俱在齊邦，今兄已仕魏國，何不遣人迎至此間，同享富貴。」孫臏見問，乃垂淚言道：「子雖與吾同學，未悉吾家門之事也。吾四歲喪母，九歲喪父，有於叔父孫喬身畔。叔父仕於齊康公為大夫，及田太公遷康公於海上，盡逐其故臣，多所誅戮，吾宗族離散。叔與從兄孫平、孫卓挈我避難奔周，因遇荒歲，復將我傭於周北門之外，父子不知所往。吾後來年長，聞人言鬼谷先生道高而心慕之，是以單身往學。又複數年，家鄉杳無音信。豈有宗族可問哉？」龐涓復問道：「然則，兄長亦還憶故鄉墳墓否？」孫臏道：「人非草木，能忘本原？先生於臨行之際，囑吾道：『汝之功名，終在故上。』今已作魏臣，此話不須提起矣。」龐涓嘆了口氣，佯應道：「兄長之言甚當，大丈夫隨地立功名，何必故鄉也。」
　　約過半年，孫臏所言都已忘懷了。一日朝罷，方回。忽有一漢子，似山東人語音，問人道：「此位是孫客卿否？」臏隨喚入府，叩其來歷。那人道：「小子姓丁名乙，臨淄人氏。在周客販，令兄有書信託某，送到鬼谷。聞貴人已得仕魏邦，迂路來此。」說罷將書信呈上。孫臏接書在手，拆而觀之，略云：
　　愚兄平、卓字達賢弟賓親覽，吾自家門不幸，宗族蕩散，不覺已三年矣。向在宋國為人耕牧，汝叔一病即逝。異鄉零落，苦不可言。今幸吾王盡釋前嫌，招還故里。正欲奉迎吾弟重立家門，聞吾弟就學鬼谷。良玉受琢，定成偉器。茲因某客之便，作書報聞，幸早為歸計，兄弟復得見。
　　孫臏得書，認以為真，不覺悲傷大哭。丁乙道：「承賢兄吩咐，勸貴人早早還鄉，骨肉相聚。」孫臏道：「吾已仕於此，此事不可造次。」乃款待丁乙飲酒，付以回書。前面亦敘思鄉之語，後雲弟已仕魏，未可便歸。俟稍有建立，然後徐為首丘之計。送丁乙黃金一錠為路費，丁乙得了回書，當下辭去。誰知來人丁乙，乃自龐涓手下心腹徐甲也。龐涓套問孫臏，來人姓名，遂偽作孫平、孫卓手書，教徐甲假稱客商丁乙，投見孫子。孫子兄弟自少分別，連筆跡都不分明，遂認以為真了。
　　龐涓誆得孫臏回書，遂仿其筆跡，改後數句云：「弟今雖卦仕魏國，但故土難忘。心殊懸切，不日當圖歸計，以盡手足之歡。儻或齊王不棄，微長自當盡力報效。」於是入朝私見魏王，請屏去左右，將偽書呈上言：「孫臏有背魏向齊之心，近日私通齊使，取有回書。臣遣人邀截，於郊外搜得在此。」惠王看書畢，乃言道：「孫臏心懸故土，豈以寡人未能重用，不盡其才那？」涓奏道：「臏祖孫武子為吳王大將，後來仍舊歸齊。父母之邦，誰能忘情。大王雖重用臏，臏心已戀齊，必不能為魏盡力。且臏才不下於臣，若齊用為將，必然與魏爭雄。此大王異日之患也。不如殺之。」惠王道：「孫臏應召而來，今罪狀未明，遽然殺之，恐天下議寡人之輕士也。」涓又奏道：「大王之言甚善。臣當勸諭孫臏，儻肯留魏國，大王重加官爵。若其不然，大王發到微臣處議罪，微臣自有區處。」
　　龐涓辭了惠王，往見孫子。因問道：「聞兄已得千金家報，有之乎？」那孫臏是忠直之人，全不疑慮忌諱，遂應道：「果然。」因備述書中要他還鄉之意。龐涓道：「弟兄久別，思歸人之至情。兄長何不於魏王前，暫給一二月之假，歸省墳墓，然後再來。」孫臏道：「恐主公見疑，不允所請。」龐涓道：「兄試請之，弟當從旁力贊。」孫臏道：「全仗賢弟玉成。」
　　是夜龐涓又入見惠王，奏道：「臣奉大王之命，往諭孫臏。臏意必不願留，且有怨望之語。若目下有表章請假，主公便發其私通齊使之罪。」惠王點頭。
　　次日，孫臏果然進上一通表章，乞假月餘還齊省墓。惠王見表大怒，批表尾云：「孫臏私通齊使，今又告歸，顯有背魏之心，有負寡人委任之意。可削其官爵，發軍師府問罪。」
　　軍政司奉旨，將孫臏拿到軍師府，來見龐涓。涓一見，佯驚道：「兄長何為至此？」軍政司宣惠王之命，龐涓領旨。訖問臏道：「吾兄受此奇冤，愚弟當於王前力保。」言罷，命輿人駕車，來見惠王。奏道：「孫臏雖有私通齊使之罪，然罪不至死。以臣愚見，不若刖而黥之，使為廢人，終身不能退歸故土。既全其命，又無後患，豈不兩全。微臣不敢自專，特來請旨定奪。」惠王道：「卿處分最善。」
　　龐涓辭回本府，向孫臏道：「魏王十分惱怒，欲加兄極刑。愚弟再三保奏，恭喜得全性命。但須刖足黥面，此乃魏國法度，非愚弟不盡力也。」孫臏歎道：「吾師雲雖有殘害，不為大凶。今得保全首領，此乃賢弟之力，不敢忘報。」龐涓遂喚過刀斧手，將孫臏綁住，剔去雙膝蓋骨。孫臏大叫一聲，昏絕到地，半晌方醒。又用針刺面，成私通外國四字，以墨塗之。
　　龐涓假意啼哭，以刀瘡藥敷臏之兩膝，用帛纏裹。使人擡至書館，好言撫慰，好食將息。約過了月餘，孫臏瘡口已合，只是膝蓋既去，兩腿無力，不能行動，只好盤足而坐。髯翁有詩云：
　　　　易名臏字禍先知，何待龐涓用計時。
　　　　堪笑孫君太忠直，尚因全命感恩私。
　　那孫臏已成廢人，終日受龐涓三餐供養，甚不過意，思欲圖報其德。一日龐涓步進書館，閒論間，乃祈求孫臏傳示鬼谷子註解《孫武兵書》。臏慨然應允。涓隨給以木簡，要他繕寫。臏寫未及十分之一，有蒼頭名喚誠兒，龐涓使他伏事孫臏。誠兒見孫子無辜受災，反有憐憫之意。忽龐涓召誠兒至前問：「孫臏繕寫，日得幾何？」誠兒道：「孫將軍為兩足不便，長眠短起，每日只寫得二三策。」龐涓怒道：「如此遲慢，何日寫完！汝可與吾上緊催促。」誠兒退問涓近侍道：「軍師央孫君繕寫，何必如此催追？」近侍答道：「汝有所不知，軍師與孫君，外雖相恤，內實相忌。所以全其性命，單為欲得兵書耳。繕寫一完，便當絕其飲食。汝切不可泄漏。」
　　誠兒聞知此信，密告於孫子。孫子大驚，原來龐涓如此無義，豈可傳以兵法？又想道：「若不繕寫，他必然發怒，吾命旦夕休矣！」左思右想，欲求自脫之計。忽然想著鬼谷先生臨行時付吾錦囊一個，囑道到至急時方可開看，今其時矣。遂將錦囊啟視，乃黃絹一幅，中間寫著「詐瘋魔」三字。臏領會道：「原來如此。」
　　當日晚餐方設，孫臏正欲舉箸，忽然昏憒作嘔吐之狀，良久發怒，張目大叫道：「汝何以毒藥害吾？」將瓶甌悉拉於地，取寫過木簡向火焚燒；撲身倒地，口中含糊罵詈不絕。誠兒不知是詐，慌忙奔告龐涓。涓次日親自來看，臏痰涎蒲面，伏地呵呵大笑，忽然大哭。龐涓問道：「兄長為何而笑？為何而哭？」孫臏道：「吾笑者，笑魏王欲害吾命，吾有十萬天兵相助，能奈吾何？吾哭者，哭魏邦沒有孫臏，無人作大將也。」說罷復睜目視涓，磕頭不已。口中叫：「鬼谷先生，乞救吾孫臏一命！」龐涓道：「吾是龐某，休得錯認。」那孫臏牽住了龐涓之袍，不肯放手，亂叫：「先生救命！」龐涓命左右扯脫，私問誠兒道：「孫子病症幾時發的？」誠兒道：「是夜來發的。」涓上車而去，心中疑惑不已。恐其佯狂詐變，欲試其真偽。命左右拖入豬圈中，糞穢狼籍，臏披髮覆面，倒身而臥。再使人送酒食與之，詐云：「吾小人哀憐先生被刖，聊表敬意。元帥不知也。」
　　孫子早曉得是龐涓之計，故為怒目猙獰，罵道：「汝又來毒我麼？」將酒食傾翻地下。使者乃拾豬屎及泥塊以進，臏取而啖之。於是還報龐涓，涓道：「此真中狂疾不足為慮矣。」
　　自此縱放孫臏，任其出入。這孫臏有時朝出晚歸，仍臥豬圈之內，有時或出而不返，混宿市井之間。或談笑自若，或悲號不已。市人認得是孫客卿，憐其病廢，多以飲食遺之。孫臏或食，或不食，狂言誕語不絕於口，無有知其為假瘋魔者。
　　龐涓又吩咐地方，每日侵晨具報孫臏所在，尚不能置之度外也。髯翁有詩歎云：
　　　　紛紛七國鬥干戈，俊傑乘時歸網羅。
　　　　堪恨奸臣懷嫉忌，致令良友詐瘋魔。
　　時墨翟雲遊至齊國，客寓於田忌之家。其弟子禽滑釐從魏而至，墨翟問：「孫臏在魏得意何如？」禽滑釐細將孫子被刖之事，述告於墨翟。翟歎道：「吾本欲薦他，豈料反害之矣！」乃將孫臏之才，及龐涓妒忌之事，轉述於田忌。田忌遂奏於威王道：「國有賢臣而令見辱於異國，大不可也。」威王道：「寡人發兵，以迎孫子，何如？」田忌道：「龐涓不容臏仕於本國，肯容仕於齊國乎？欲迎孫子須是如此恁般，密載以歸，可保萬全。」威王用其謀。
　　即令客卿淳于髡假以進茶為名，至魏欲取孫子。淳于髡領旨，押了茶車，捧了國書，逕至魏國，禽滑釐裝做隨行從者。到魏都，見了魏惠王，致齊侯之命。惠王大喜。送淳于髡於館驛。
　　禽滑釐見孫臏發狂不與交言，至半夜私往候之。孫臏背靠井欄而坐，見了禽滑釐，張目不語。雖前日曾會過認得，但不知其心與來意，故也。滑釐垂淚道：「孫卿困至此乎？認得禽滑釐否？吾師言孫卿之冤於齊王，齊王甚相傾慕。淳于公此來非為貢茶，實欲載孫卿入齊，為君報刖足之仇耳。」孫臏淚流如雨，良久，言道：「某已分死於溝渠，不期今日有此機會。但龐涓疑慮太甚，恐不便挈帶，如何？」禽滑釐道：「吾已定下計策，孫卿不須過慮。俟有行期，即當相迎。約定在此處相會，萬勿移動。」
　　次日，魏王款待淳于髡，知其善辯之士，厚贈金帛。髡辭了魏王欲行，龐涓置酒長亭餞行。禽滑釐先於是夜，將溫車藏了孫臏，卻將孫臏衣服與廝養王義穿著，披頭散髮，以泥土塗面，妝作孫臏模樣。地方已經具報，龐涓以此不疑。
　　淳于髡既出長亭，與龐涓歡飲而別。先使禽滑釐驅速行，親自押後。過了數日，王義亦脫身而來。地方但見骯髒衣服，撒做一地，已不見孫臏矣。即時報知龐涓，涓疑其投井而死。使人打撈屍首，不得，連連挨訪，並無影響。反恐魏王見責，戒左右不言。只將孫臏溺死申報，亦不疑其投齊也。
　　再說淳于髡載孫臏離了魏境，方與沐浴。既入臨淄，田忌親迎於十里之外。言於威王，使乘蒲車入朝。威王叩以兵法，不知孫臏說甚，且於下文分解。
　　孫臏待先生，無所底裹遮飾，真如父母一般。但看答龐涓云：「先生之命不敢違」這句便是。其於惠王處則云：「村野匹夫，過蒙聘禮，不勝慚愧」等語，雖是謙言。總屬樸茂處來，同一初見，龐涓便只是誇誕。
　　龐涓欲殺孫臏，甚為極易，蓋孫臏乃毫無底裹，且感惠龐涓舉薦之恩，正思報答耳。他那裡還省著要害彼哉？孫臏所以不即見殺者，幸有兵秘，早為龐涓告也。鬼谷所以即索原本，不肯留於孫臏者，早為臏今日解厄故耶。
　　孫、龐二人，奉令佈陣，一閒一忙，文情如畫。臏堪然若守山門之彌勒，涓流蕩似處馬廄之獼猴。私下探取陣法，疾忙走報惠王，遮掩一時，後人可恨。
　　龐涓設計欲害孫臏，人皆以為巧。吾以為孫子太弛，更有惠王之偏聽。故至此耳。如今之世，勤人多富而狡吝，懶人多貧而無滯，小人多儉曲有黨相援，君子多懶直無備人危。
　　孫臏既刖廢，尚不疑及龐涓所為，反感日食圖報。天幸有此誠兒泄謀，不然繕寫一完，不死何俟！縱有錦囊，未必便思展看。然則誠兒，乃孫臏莫大恩人，堪與鬼谷先生並馳。臏後日為仙，魏國滅亡，不知曾有報德否？
　　先生雖有詐瘋魔錦囊，指示題面，但此篇大文字，實為難做。以忠直人在狡猾小人面前詐作，使其必信為真，此在九死中討其一活，啖取狗矢土塊如常，與越勾踐庾黔婁等，同謂異事。
　　假使孫臏雖以佯狂，誰信龐涓？苟延性命於時日耳。又兼地方，每日具報所在。若無墨翟師弟熱心聞齊，豈能輕離魏地！一成之錦囊，二成之誠兒，三成之墨翟師弟，斯脫此火坑，益見解厄之難。
　　威王敏捷之人，聽鄒忌罷聲色沉湎，封即墨烹阿大夫。今欲以兵取孫臏於異國，不顧彼此矣。田忌屬赳赳武夫，能設謀計取，正是人不可輕測度處。
