　　話說張儀聞蘇秦相趙，欲思往晤，卻得賈舍人湊趣，遂同載至趙郊。賈舍人道：「寒家在郊外，有事只得暫別。城內各門，俱有旅店安歇，遠客容卑人過幾日相訪。」張儀辭賈舍人下車，進城安歇。次日修刺求謁蘇秦。秦預誡門下人，不許為通。
　　候至第五日，方得投進名刺。秦辭以事冗，改日請會儀。一候數日，終不得見，怒而欲去。地方店主人拘留之，道了：「已投刺相府，未見發落，萬一相國來召，何以應之？雖一年半載，亦不敢放去也。」張儀悶甚，訪賈舍人何在，人亦無知者。
　　又過數日，復書刺往辭相府。蘇秦傳命，來日相見。儀向店主人假借衣履停當，次日侵晨往候。蘇秦預使排下威儀，闔其中門，命客從耳門而入。張儀欲登堂，左右止之道：「相國公謁未畢，客宜少待。」儀乃立於底下，睨視堂前官屬拜見者甚眾，已而稟事者又有多人。良久日將昃，聞堂上呼道：「客今何在？」左右道：「相君召客。」張儀整衣升階，只望蘇秦降坐相迎，誰知蘇秦安坐不動。儀忍氣進揖，秦起立微舉手答之，乃道：「餘子，別來無恙。」儀怒氣勃勃，竟不答言。左右稟進午餐。秦復道：「公事勿冗，煩餘子久待，恐饑餒，且草率一飯，飯後有言。」命左右設坐於堂下，秦自飯於堂上，珍饈潢案，儀前不過一肉一菜，粗板之餐而已。
　　張儀本待不吃，奈腹中饑甚，況店主人飯錢先已欠下許多。只指望今日見了蘇秦，便不肯薦用，也有些金貲齎發。不想如此光景，正是在他矮簷下，誰敢不低頭。出於無奈，只得含羞舉箸。遙望見蘇秦杯盤狼藉，以其餘餚分賞左右，比張儀所食還盛許多，儀心中且羞且怒。
　　食畢，秦復傳言，請客上堂。張儀舉目觀看，秦仍舊高坐不起。張儀忍氣不過，走上幾步，大罵季子：「我道你不忘故舊，遠來相投，何意辱我至此？同學之情何在？」蘇秦徐徐答道：「以餘子之才，只道先我而際遇了，不期窮困如此。我豈不能薦於趙侯，使子富貴？但恐子志衰才退，不能有為，貽累於薦舉之人。」張儀道：「大丈夫自能致富貴，豈賴汝薦乎？」蘇秦道：「你既能自取富貴，何必來謁？念同學情分，助汝黃金一笏〈（十兩）〉，請自方便。」命左右以金售儀，儀一時性起，將金擲於地下，憤憤而出。蘇秦亦不挽留。
　　張儀回至旅店，只見自己鋪蓋俱已移出在外，儀問其故？店主人道：「今日足下得見相君，必然贈館授餐，故預為移出耳。」張儀搖頭，口中只說：「可恨！可恨！」一頭脫下衣履，交還店主人。店主人道：「莫非不是同學，足下有些妄扳麼？」張儀扯住主人，將往日交情，及今日相待光景，備細述了一遍。店主人道：「相君雖然據傲，但位尊權重，禮之當然。送足下黃金一笏，亦是美情。足下收了此金，也可打發飯錢，剩些作歸途之費，何必辭之？」張儀道：「我一時使性，擲之於地，如今手無一錢，如之奈何？」
　　正說話間，只見前番那賈舍人走入店門，與張儀相見，且道：「連日少候得罪，不知先生曾見蘇相國否？」張儀將怒氣重複吊起，將手在店案上一拍，罵道：「這無情無義的賊，再莫提他。」賈舍人道：「先生出言太重，何故如此發怒形色？」店主人遂將相見之事，代張儀敘述一遍：「今欠賬無還，又不能作歸計，好不愁悶，以至若斯。」賈舍人道：「當初原是小人攛掇先生來的，今日遇而不遇，卻是小人帶累於先生。小人情願代先生償了欠賬，備下車馬，送先生回魏，先生意下如何？」張儀道：「我亦無顏歸魏了。欲往秦邦一遊，恨無資斧。」賈舍人道：「先生欲遊秦，莫非秦那還有同學兄弟麼？」張儀道：「非也。當今七國中，惟秦最強，秦之力可以困趙。我往秦，幸得事秦王用事，可報蘇秦之仇耳。」賈舍人道：「先生若往他國，小人不敢奉承。若欲往秦，小人正欲往彼探親，依舊與小人同載，彼此得伴豈不美哉？」張儀大喜道：「世間有此高義，足令蘇秦愧死。」遂與賈舍人為八拜之交。
　　賈舍人替張儀算還店錢，見車馬在門，二人同載，望西秦一路而行。路間為張儀製衣裝、買僕從，凡儀所需，不惜財費。及至秦國，復大出金帛賂秦惠文王左右，為張儀延譽。
　　時惠文王方悔失蘇秦，聞左右之薦，即時召見，拜為客卿，與之謀諸侯之事。賈舍人乃辭去，張儀一淚道：「始吾困厄至甚，賴子之力，得顯用秦國，方圖報德，何遂言去耶？」賈舍人笑道：「臣非能知君，知君者乃蘇相國也。」張儀愕然。
　　良久便問道：「子以資斧給我，何言蘇相國耶？」賈舍人道：「相國方倡合縱之約，慮秦伐趙敗其事。思可以得秦之柄者，非君不可。故先遣臣偽為賈人，招君至趙。又恐君安於小，就故意怠慢，激怒於君，君果萌遊秦之意。相君乃大出金資付臣，吩咐恣君所用，必得秦柄而後己。今君已用於秦，臣請歸報相君。」張儀歎道：「嗟乎，我在季子術中，而我不覺，我不及季子遠矣！煩君多謝季子，當季子之身，不敢言『伐趙』二字，以此報季子玉成之德也。」
　　賈舍人回報蘇秦。秦乃奏趙肅侯道：「秦兵果不出矣。」於是拜辭往韓。
　　見韓宣惠公道：「韓地方九百餘里，帶甲數十萬。然天下之強弓勁弩，皆從韓出。今大王事秦，秦必求割地為贄，明年將復求之，夫韓地有限，而秦欲無窮，再三割則韓地盡矣。俗諺云：『寧為雞口，勿為牛後。』以大王之賢，挾疆韓之兵，而有牛後之名，臣竊羞之。」宣惠公蹴然道：「願以國聽於先生。」如趙王約，亦贈蘇秦黃金百鎰。
　　蘇秦乃過魏，說魏王道：「魏地方千里，然而人民之眾，車馬之多，無如魏者。於以抗秦，有餘也。今乃聽群臣之言，欲割地而臣事秦，倘秦求無已，將若之何？大王誠能聽臣，六國從親並力制秦，可使永無秦患。臣今奉趙王之命來此約從。」魏惠王道：「寡人愚不肖，自取敗辱。今先生以長策下教寡人，敢不從命。」亦贈金帛一車。
　　蘇秦復造齊臣，說齊宣王道：「臣聞臨淄之途，車轂擊人肩摩，富盛天下莫比，乃西面而謀事秦，寧不恥乎？且齊地去秦甚遠，秦兵必不能及，齊事秦何為？臣願大王從趙王約，六國和親，互相救援。」齊宣王道：「謹受教。」
　　蘇秦乃驅車向南，說楚威王道：「楚地五千餘里，天下莫強，秦之所患莫如楚。楚強則秦弱，秦強則楚弱。今列國之士，非縱則橫。夫合縱，則諸侯將割地以事楚；連橫，則楚將割地以事秦。此二策者相去遠矣。」楚威王道：「先生之言，楚之福也。」秦乃北行回報趙肅侯。
　　行過洛陽，諸侯各發使送之。儀仗旌旄，前遮後擁；車騎輜重，連接二十里不絕。威儀比於王者，一路官員望塵下拜。
　　周顯王聞蘇秦將至，預使人掃除道路，設供帳於郊外，以迎之。秦之老母，扶杖旁觀，嘖嘖驚歎；二弟及妻嫂，側目不敢仰視，俯伏郊迎。蘇秦在車中謂其嫂道：「嫂向不為我炊，今又何恭之過也？」嫂觳觫答道：「見季子位高而金多，不容不敬畏耳。」蘇秦不覺喟然歎道：「世情看冷暖，人而逐高低。吾今日乃知富貴之不可少也。」於是以車載其親屬，同歸故里。起建大宅，聚族而居之。復散千金以贍宗黨。今河南府城內有蘇秦宅遺坵，相傳有人掘之，得金百錠，蓋當時所埋也。
　　秦弟代、厲羨其兄之貴盛，亦習《陰符》、學遊說之術。蘇秦住家數日，乃發車往趙。趙肅侯封為武安君，遣使約齊、楚、魏、韓、燕，五國之君，俱到洹水相會。
　　蘇秦同趙肅侯預至洹水，築壇布位以待諸侯。燕文公先到，次韓宣惠公到。不數日魏惠王、齊宣王、楚威王陸續俱到。
　　蘇秦先與各國大夫相見，私議坐次。論來楚、燕是個老國，齊、韓、趙、魏都是史姓新國，但此時戰爭之際，以國之大小為叔。楚最大者，次之魏，次之次趙、次燕，次韓。內中是齊、魏已稱王，趙、燕、韓尚稱侯，爵位相懸相叔不使。於是蘇秦建議六國一概稱王，趙王為約主，居主位，楚王等以次居客位，先與各國會議停當。
　　至期，各登盟壇，照位排立。蘇秦歷階而上，啟告六王道：「諸君山東大國，位皆王爵，地廣兵多，足以自雄。秦乃牧馬賤夫〈（秦始祖並子為周牧馬）〉，據咸陽之險，蠶食列國。諸君能以北面之禮事秦乎？」諸侯皆道：「不願事秦，願秦先生明教。」蘇秦道：「合從擯秦之策，向者已悉陳於諸君之前矣。今日但當刑牲歃血，誓於神明，結為兄弟，務期患難相恤。」六王皆拱手道：「謹受教。」秦遂捧盤，請六王以次獻血，拜告天地及六國祖宗，一國背盟五國共擊。寫下誓書六通，六國各收一通，然後就宴。
　　趙王道：「蘇秦以大策奠安，六國宜封高爵。俾其往來，六國堅此從約。」五王皆道：「趙王之言是也。」於是六王合封蘇秦為縱約長，兼佩六國相印，金牌剔總，轄六國臣民。又各賜黃金百鎰、良馬十乘，蘇秦謝恩。六王各散歸國，蘇秦隨趙肅侯誌使。此乃周顯王三十六年事也。史官有詩顯歎：
　　　　惟要遂水晢明神，唇齒相依骨肉親。
　　　　假使合縱終不解，何難協力滅孤秦。
　　是年魏惠王、燕文王俱薨，魏襄王、燕易王嗣位。蘇秦既合縱六國，遂將縱約寫一通投於秦關，關吏送與秦惠文王觀之。惠文王大驚，謂相國公孫衍道：「若六國為一，寡人之進取無望矣。必須畫一計，散其縱約，方可圖大事。」公孫衍道：「首縱約者，趙也。大王興師伐趙，視其先救趙者，即移兵伐之，如是則諸侯懼而縱約可散矣。」時張儀在坐，意不欲伐趙，以負蘇秦之待。乃進言道：「六國新合其勢，未可猝離出秦。如則，韓軍宜陽，楚軍武關，魏軍河外，齊涉清河，燕悉銳師以助戰，秦師拒關不暇，何暇他夫？近秦之國，無如魏，而燕王北最遠大。遣使以重賂求成於魏，以疑各國之心，而復與燕太子結婚，如此，則縱約自解矣。」
　　惠文王稱善，乃許魏還裡陵等七城以講和。魏亦使人報秦之聘，復以女許配秦太子。趙王聞之，召蘇秦責之道：「子倡為縱約六國，和魏相與擯秦令，未逾年而魏、燕二國皆與秦通，縱約之不足恃明矣。倘秦兵猝然加趙，尚可望二國之救乎？」蘇秦惶恐謝道：「臣請為大王出使燕國，必有以報魏也。」
　　秦乃去趙適燕，燕易王以為相國。時易王新即位，齊宣王乘喪伐之取十城。易王謂蘇秦道：「始先君以國聽於六國和親令，先君之骨未寒，而齊兵壓境，取我十城，如洹水之誓何？」蘇秦道：「臣請為大王使齊，奉十城以還燕。」燕易王許之。
　　蘇秦見齊宣王道：「燕王者，大王之同盟，而秦王之愛婿也。大王利其十城，不惟燕怨齊，秦亦怨齊矣。得十城而結二怨，非計也。大王聽臣計，不如歸燕之十城，以結燕、秦之歡。齊得燕、秦，於以號召天下不難矣。」宣王大悅，乃以十城還。
　　燕易王之母文夫人素慕蘇秦之才，使左右召秦入宮。因與私通，易王知之而不言。秦懼，乃結好於燕相國子之與聯兒女之姻；又使其弟蘇代、蘇厲與子之結為兄弟，欲以自固。文夫人屢召蘇秦，秦益懼，不敢往。乃說易王道：「燕齊之勢終當相並，臣願為大王行反間於齊。」易王道：「反間如何？」蘇秦答道：「臣偽為得罪於燕，而出奔齊國，齊王必重用臣。臣因敗齊之攻，以為燕地。」易王許之，乃敗秦相印。秦遂奔齊。齊宣王重其名，以為客卿。
　　蘇秦因說宣王以田獵鐘鼓之樂。宣王好貨，因使厚其賦斂；宣王好色，因使妙選宮女。欲俟齊亂而使燕乘之。宣王全然不悟。相國田嬰，客卿孟軻極諫，皆不聽。
　　宣王薨，子湣王繼位。初年頗勤國政。娶秦女為王后，封田嬰為薛公，號靖郭君。蘇秦客卿用事如故。
　　話分兩頭，再說張儀聞蘇秦去趙，知縱約將解，不與魏襄陵七邑之地。魏襄王怒，使人索地於秦。秦惠王使公子華為大將，張儀副之，帥師伐魏，攻下蒲陽，即平陽蒲縣。儀請於秦王，復以蒲陽還魏，又使公子繇質於魏，與之結好，張儀送之。魏襄王深感秦王之意，張儀因說道：「秦王遇魏甚厚，得城不取，又納質焉，魏不可無禮於秦，宜謀所以謝之。」襄王道：「何以為謝？」張儀道：「土地之外，非秦所欲也。大王刲地以謝秦，秦之愛魏必深。若秦、魏合兵以圖諸侯，大王之取償於他國者，必十倍於今之所獻也。」襄王惑其言，乃獻少梁之地以謝秦，地在今西安府韓城縣；又不敢受質。
　　秦王大悅，因罷公孫衍，用張儀為相。
　　時楚威王已薨，子熊槐立，是為懷王。張儀乃遣人致書懷王，迎其妻子，且言昔日盜璧之冤。
　　楚懷王面責昭陽道：「張儀賢士，子何不薦於先君，而迫之使為秦用也？」昭陽嘿然甚愧，歸家發病死。懷王懼張儀秦用，復申蘇秦合縱之約，結連諸侯。而蘇秦已得罪於燕，去燕奔齊。
　　張儀乃見秦王，辭相印，自請往魏。惠文王問道：「君捨秦往魏，何意？」儀答道：「六國溺於蘇秦之說，未能即解。臣若得魏柄，請令魏王先事秦，以為諸侯之倡。」惠文王許之。
　　儀遂投魏，魏襄王果用為相國。儀因說道：「大梁南鄰楚，北鄰趙，東鄰齊，西鄰韓，而無山川之險可恃，此四分五裂之道也。故非事秦國，不得安魏。」襄王計未定，張儀陰使人招秦師伐魏，大敗魏師，取曲沃之地。髯翁有詩云：
　　　　仕齊卻為燕邦去，相魏翻因秦國來。
　　　　雖則縱橫分兩路，一般反覆小人才。
　　襄王大怒，益不肯事秦。謀為合縱，仍推楚懷王為縱約長。於是蘇秦益重於齊。時齊相國田嬰病卒，子田文嗣為薛公，號為孟嘗君。田嬰有子四十餘人，田文乃賤妾之子，以五月五日生。初生時，田嬰戒其妾，棄之勿育。妾不忍棄，乃私育之。既長，五歲，妾乃引見田嬰，嬰怒其違命。田文頓首道：「父所以見棄者，何故？」田嬰道：「世人相傳，五月五日為凶日。生子者長與戶齊，將不利於父母。」文答道：「人生受命於天，豈受命於戶耶？必若受命於戶，何不增而高之？」嬰不能答，然暗暗稱奇。
　　及文長，十餘歲，使能接應賓客。賓客皆樂與之遊，為之延與；諸侯使首至齊，皆求見田文。於是田嬰以文為賢，立為嫡子。遂繼薛公之爵，號孟嘗君。
　　孟嘗君既嗣位，大築館舍以招天下之士。凡士來投者，不問賢愚無不收留。天下亡人有罪者，皆歸之。孟嘗君雖貴，其飲食與諸客同。一日待客夜食，有人蔽其火光，客疑飯有二等，投箸辭去。田文起坐，自持飯比之，果然無二。客歎道：「以孟嘗君之待士如此，而我過疑之，我真小人矣。尚何面目立其門下？」乃引刀自剄而死。不知後事如何，且看下文分解。
　　前趙肅侯聞秦相公孫衍攻魏取勝，遂欲移兵加趙。時趙正在危急，而蘇秦計欲令門客畢成往魏，尋訪張儀，計屬迂甚。幸儀於楚不得志，又遇此兩□昭陽苔辱，被困而歸故土。適與畢成，今耳得，若儀不受。昭陽笞辱，淹留楚國。或被笞後不返故鄉，別往他所，則畢成之尋訪，雖有著，終難免跋涉。日久，又言儀至趙，第五日方得投刺。又候數日仍不見，復投刺往辭，而又故為遲遲。雖曰行計，倘秦兵卒然而至，雖多此湊趣之機緣，亦難濟目前之急也。孟子云：「吾之不遇魯侯，天也」。凡此之類亦屬天也。馬正龍必有雲，而隱現莫測。魚必得水，則自在游泳。風箏以風勢而高，飛馬燈以火勢而旋馳，人以錢財為資身。用此數事，皆在外之物，與本身全不相蒙，而竟不能離遏。如一有失則龍不能天矯，魚不能翔舞，風箏不能起飛，馬燈不能行動，人不能為人事矣。設使蘇秦雖以詭計激張儀使用秦國，陰主秦柄，若不頂賺此金銀，以濟儀種種用度，亦難成，此妙計矣哉。古雲有錢十萬神可通，自古及今何莫非。以白鏹為事，史公傳貨殖，魯子論錢神，營謀為鬼，笑貰酒鷫鷞離可勝言耶。
　　秦以一國獨支楚、齊、魏、趙、燕、韓六國。縱蘇秦計者，六國勝秦，從余今日論者、還是秦勝六國。俗言寧獨盜一狗，不可合盜一牛。欲此六國君合為一心，以禦秦抑亦難乎？不若一秦國獨謀六國為易也。縱使六國合縱滅得秦國，安知，日後六國中，豈無如秦國蠶食五國乎？故以事勢論之，六國必不能勝一秦國也。況六國君心參差不齊，掣肘牽制，如彼歃誓云：「一國背盟，五國共擊。」仍在啟其爭鬥之心。若五國被責，不勝必投秦國。四國被責，不勝亦投秦國。如是秦不待謀戰，六國自相魚肉而驅之使向秦也。以不用戰謀，尚能使來投誠，豈非秦勝六國易易耶！
　　首背合縱盟者在魏。果為不是，而齊宣王乘燕喪伐取十城，則其罪又較魏更甚，無理極矣。蘇秦自倡合縱，反借秦說齊以誑還燕十城；又說結燕、秦之歡；齊得燕、秦號召天下不難等語，以為棘動見聽則雖齊、魏二國敗盟，實蘇秦自敗矣。又因文夫人故，出奔齊國，說宣王田獵好貨好色，俟其自亂，使燕乘之，以成反間之計助燕。如今之虔婆餂張女之心事，送與李姑，又以李姑之背非，述於張女。誂成張李兩家成仇，則又向兩處各相勸解，真是阿諛苟容，竊恥權勢以順為正，妾婦之道者。
　　魏襄王貪鄙，又欲推楚懷王為縱約長。此正是盲人騎瞎馬，雖張儀傾險，反覆往來楚、魏，將兩國君主抑揄搏弄，運其私智，實尤此二君之木偶，不志相助其成功耳。
　　田嬰為齊相國，亦熟此虔婆語。以五月五日生子不利，父母為諱忌，不有此肖子直理諫諍，空負此一世英雄矣。語云：「要知未來，先察已往。」如田文甫及五齡，析理彰明，他日偉器，豈待言耶。戰國四公子，曰信陵君魏無忌，孟嘗君齊田文，此二君最佳，不獨能拯貧困，慷慨四方，識理明勢，謀畫審情，即一量度，舒緩寬廣莫測。若平原君趙勝，春申君黃歇，恐與前二君有天壤相遠。若六國君主俱如信陵、孟嘗二公子等，雖百張儀亦難往來掉弄是非，蘇秦亦得全其合縱計，贏秦氏，亦不得輕帝天下矣。噫！
