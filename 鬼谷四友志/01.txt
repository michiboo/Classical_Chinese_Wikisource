　　話說河南省在京都西南千五百四十里，開封郡為省會。東西距千二百二十里，南北距千二百九十里。東界江南場山，西界陝西潼關，南界湖北黃安，北界直隸成安，東南界江南穎州，西南湖北襄陽，東北山東曹縣，西北山西遼州。九府十州九十九縣，士民輻輳，商賈繹絡，太平景象，舉一可知其他。
　　且說河南府地面，東有汜水，西連陝州，南並南陽，北通孟縣，背河沂流左伊右瀍，居天下之中。離省城三百八十里，領管十縣，其地所出，有數種佳品，曰：
　　　　點錫、綿綢、牡丹、瓷器、酸棗、羌桃、大戟、麝臍、花綾、旋覆花。
　　郡城東南隅即嵩山之麓，縣屬登封，在古七國時，乃周之陽城，有一處地面名曰鬼谷。以其山深樹密，幽不可測，似非人之所居，故云鬼谷。內中有一隱者，自號道鬼谷子。相傳姓王名栩，乃是晉平公時人，初時在雲夢山與宋人墨翟一同採藥修道。那墨翟不喜娶妻子成家立業，發誓立願雲遊天下專一濟人。利物拔其苦厄，救其危難。此乃修身養性的大題目，不比那凡人在著名利中鑽轉。
　　那王栩與墨翟分別之後，也不居雲夢山中，就隨意遊玩，尋山問水。一日來到這鬼谷山上，見有此天造地設的去處，便潛住其中，人但稱他為鬼谷先生。不想那鬼谷子才學淵深，通天徹地，兼及幾家學問，人不能較量。你道他那幾家學問？
　　一曰，數學，日星象緯，在其掌中，古往察來，言無不驗；
　　二曰，兵學，六韜三略，變化無窮，在陣行兵，鬼神莫測；
　　三曰，遊學，廣記多聞，明理審勢，出詞吐辯，萬口莫當；
　　四曰，出世學，修真養性，服食引導，祛病延年，衝舉可俟。
　　這先生既知仙家衝舉之術，為何屈身世間，不去獨自料理自家？只為要度幾個聰明弟子，同歸仙境。所以，他借這個鬼谷棲身。初時偶然入市，為人占卜，所言吉凶，休咎應驅如神。漸漸有人慕學其術。先生只看來學者資性，近著那一家學問，便以其事授之，一來成就些人才，為七國之用；二來就訪求仙骨，共理出世之事。他住在這谷中，也不計年數。弟子來就學者，不知多少。先生來者不拒，去者不迫。就中單說同時四個有名的弟子，你道是誰人？卻就是那：
　　　　孫臏，龐涓，蘇秦，張儀。
　　那孫臏，乃齊國人，孫武之孫。張儀、龐涓俱魏國人。惟蘇秦近居洛陽。臏與涓結為兄弟，同學兵法；秦與儀，結為兄弟，同學遊說。各為一家之學。
　　那龐涓學兵法，三年有餘，自以為能。忽一日，為汲水故，偶然行至山下，聽見路人傳說，魏國厚幣招賢，訪求將相。龐涓心動，汲了水來放下，欲辭先生下山，往魏國應聘，又恐先生不肯放去，心下躊躇，欲言不言。先生見貌等情，早知其意，笑謂龐涓道：「你時運已至，何不下山，求取富貴？」龐涓聞了先生之言，正中其懷，向前跪而請道：「弟子正有此意，未審此去可得意否？」先生道：「你去摘取山花一枝，我為你占之。」
　　龐涓領命下山，尋取山花。此時正是六月炎天，百花開過，沒有山花。龐涓左盤右轉，尋覓多時，止覓得草花一莖，連根拔起，欲待呈與先生。忽又想道：「此花質弱身微，不大器。」便棄擲於地。又往他處，尋覓了一回，可怪絕無他花。只得轉身將先前所取草花，藏於袖內，回覆先生道：「山中沒有花枝。」先生道：「既沒有花，你袖中所藏何物？」涓不能隱諱，只得取出呈上。其花離土方久，又經日射已半萎矣。先生道：「你知此花之名乎？乃馬兒鈴也。一開十二朵，為汝榮盛之年數，採於鬼谷，見日而萎，鬼傍加委，汝之出身必於魏國。」龐涓暗暗稱奇。先生又道：「但你不合見欺，他日必以欺人之事還被人欺，不可不戒。我有八字，你牢記在心：遇羊而榮，遇馬而瘁。」
　　龐涓再拜道：「吾師大教，敢不書紳。」臨行之日，孫臏送他下山。龐涓道：「某與兄有八拜之交，誓同富貴。此行若有進身之階，必當舉薦吾兄，同立功業。」孫臏道：「吾弟此言，果真實否？」龐涓立誓道：「弟若謬言，當死於萬箭之下！」孫臏道：「多謝厚情，何須如此重誓！」兩下流淚而別。
　　孫臏還山，先生見他淚容，問道：「你惜龐涓之去麼？」孫臏道：「同學之情，何能不惜？」先生道：「你道龐生之才堪為大將否？」臏答道：「承師教學已久，何為不可？」先生搖首道：「全未，全未！」臏大驚，請問其故，先生不言。到了次日，向眾弟子道：「我夜間惡聞鼠聲，汝等輪流值宿，為吾驅鼠。」
　　眾弟子如命。其夜輪著孫臏值宿，先生向枕下取出一卷文書，告臏道：「此書乃汝祖《孫武子兵法》十三篇，向因汝祖獻於吳王闔閭。闔閭用其族，大破楚師。後闔閭惜此書，不欲廣傳於人，乃置以鐵櫃，藏於姑蘇臺屋楹之內。自越王勾踐用范蠡、文種計，選進西施、鄭旦二美女，以迷吳王之心；又饋大木以成其策臺娛樂，勞苦百姓以逸待疲，遂滅吳倡霸。又將姑蘇臺焚毀，故此書不傳。因吾向與汝祖有交，求得其書，親為註解，行兵秘密盡在其中。未嘗輕授一人，今見子心術忠厚，特以付子。」孫臏歡然道：「弟子少失父母，遭國家多故，宗族離散，雖知祖父有此書，實未傳領。吾師既有註解，何不並傳之龐涓而獨授於臏也？」先生笑道：「得此書者，善用之為天下利，不善用之為天下害。涓非佳士，豈可輕付哉？」於是孫臏接書，攜歸自己臥室，受先生命，不敢私與眾弟子觀看。閉戶獨自拂幾焚香，將書卷攤置案上，逐篇依次細讀。那十三篇：
　　一曰，始計篇；二曰，作戰篇；三曰，謀攻篇；四曰，軍形篇；五曰，兵勢篇；六曰，虛實篇；七曰，軍爭篇；八曰，九變篇；九曰，行軍篇；十曰，地形篇；十一曰，就地篇；十二曰，火攻篇；十三曰，用間篇。
　　這兵書篇法，真通天徹地之才，神出鬼沒之機，加之注釋精詳，心無阻滯留難，孫臏得之，如獲珍寶，晝夜研誦。三日之後，先生遽向孫臏索取原書。臏出諸袖中，雙手繳還先生。先生逐篇盤問，臏對答如流，一字不遺。先生喜悅道：「子用心如此，汝祖為不死矣。」
　　再說龐涓別了孫臏，一逕來至魏國，以兵法於相國王錯。錯薦於惠王，龐涓入朝之時，正值庖人進蒸羊於惠王之前。惠王方舉箸，涓私喜道：「吾師言遇羊而榮，斯不謬矣。」惠王見龐涓一表人物，放箸而起，迎而禮之。龐涓再拜，惠王扶住。問其所學，涓對道：「臣學於鬼谷先生之門，用兵之道，頗得其精。因指畫敷陳，傾到胸中，惟恐不盡。」惠王又問道：「吾國東有齊，西有秦，南有楚、韓，北有趙、燕，皆勢均力敵。而趙人奪吾中山，此仇未報，先生何以策之？」龐涓道：「大王不用微臣則已，如用微臣為將，管教戰必勝、攻必取。可以兼併天下，何憂六國哉！」惠王道：「先生大言，得無難踐乎？」涓答道：「臣自揣所長，實可操六國於掌中，若委任不效，甘當伏罪。」
　　惠王大悅，遂拜龐涓為元帥，兼軍師之職。涓子龐英，姪龐蔥、龐茅，俱為列將。涓隨練兵訓武。先侵衛、宋諸小國，屢屢得勝。宋、魯、衛、鄭諸君相約聯翩來朝，適齊兵侵境，涓復御兵卻之，遂自以為不世之功，不勝誇詡。
　　時墨翟遨遊名山，偶過鬼谷采友，一見孫臏，與之談論，深相契合。遂謂臏道：「子學業已成，何不出就功名，而久淹山澤耶？」孫臏答道：「吾有同學龐涓，出仕於魏國，相約得志之日必為援引。吾是以待之！」墨翟道：「今龐涓見為魏將，吾為子入魏以察涓意。」墨翟辭去，逕至魏國。聞龐涓自恃其能，大言不慚，知其無援引孫臏之意。乃以野服求見魏惠王。惠王素聞墨翟之名，降階迎入，叩以兵法。墨翟指說大略，惠王大喜，欲留任官職。墨翟固辭道：「臣山野之性，不習衣冠。所知有孫武子之孫名臏者，真大將之才，臣萬分不及，見今隱於鬼谷，大王何不召之？」惠王道：「孫臏學於鬼谷，乃是龐涓同門，卿謂二人所學孰勝？」墨翟道：「臏與涓雖則同學，然臏獨得乃祖秘傳。雖天下無其對手，況龐涓乎！」
　　墨翟辭往他方。惠王即召龐涓問道：「聞卿之同學有孫臏者，獨得孫武子秘傳。其才天下無比，將軍何不為寡人召之？」龐涓答道：「臣非不知孫臏之才，但臏是齊人，宗族皆在於齊。今若仕魏，必先齊而後魏，臣是以不敢進言。」惠王道：「士為知己者死，豈必待本國之人而後可用乎？」龐涓答道：「夫王既欲召孫臏，臣即當作書去致。」龐涓口雖應語，心下躊躇：「魏國兵權，只在吾一人之手。若孫臏到來，必然奪寵。既魏王有命，不敢不依，且待來時，生計害他，阻其進用之路，卻不是好？」遂面修書一封，呈上惠王。惠王用駟馬高車、黃金、白璧，遣人帶了龐涓之書，一逕望鬼谷來聘取孫臏。臏拆書來看，略曰：
　　　　涓托兄之庇，一見魏王即蒙重用。臨岐援引之言，銘心不忘。今特薦於魏王，來即驅馳赴召，共圖功業。
　　孫臏將書呈與鬼谷先生。先生知龐涓已得時大用，今番有書取用孫臏，竟無一字問候其師，此乃刻薄忘本之人，不足計較。但龐涓生性驕妒，孫臏若去，豈能兩立？欲待不容他去，又見魏王使命鄭重，孫臏已自行色匆匆不好阻當。亦使臏取山花一枝，卜其休咎。此時九月天氣，臏見先生几案之上，瓶中供有黃菊一枝，遂拔以呈現上，即時復歸瓶中。先生乃斷道：「此花現被殘折，不為完好，但性耐歲寒，經霜不落。雖有殘害，不為大凶，且喜供養瓶中，為人愛重。瓶乃範金而成，鐘鼎之屬，終當威行霜雪，名勤鼎鐘矣。但此花再經提拔，恐一時未能得意，仍舊歸瓶，汝之功名，終在故土。吾為汝增改其名，可圖進取。」遂將孫臏賓字左邊加了一月為臏，臏即書臏，乃別刑之名。今鬼谷子改孫賓為孫臏，明明知後日有別足之事。但天機不肯泄漏耳！豈非異人哉？髯翁有詩云：
　　　　山花入手知休咎，試比蓍龜倍有靈。
　　　　卻笑當今賣卜者，空將鬼谷書占形。
　　這鬼谷子見孫臏臨行，又授以錦囊一枚。吩咐必遇至急之地，方可開看。孫臏受領拜辭先生，隨魏王使者下山，登車而去。蘇秦、張儀時在傍，俱有欣羨之色。相與計議來稟，亦欲辭歸，求取功名。先生道：「天下最難得者，聰明之士。以汝二人之質，若肯灰心學道，可致神仙。何苦要碌碌塵埃，甘為浮名虛利所驅逐也？」秦儀同聲回答道：「夫良材不終朽於岩下，良劍不終秘於匣中。日月如流，光陰不再。某等受先生之教，亦欲乘時建功，圖個昭揚後世耳。」不知這先生肯放二人下山否？且看下回分解。
　　鬼谷地名有二。一說在登封，又一說按地圖所言，在江西廣信府貴溪縣，有鬼谷山。上有蘇秦臺、張儀井，又有鬼谷洞，相傳鬼谷子嘗隱此。入必以燭，可容數千人，號第十五洞天。雖莫可實擬，其處必然不是捏造。得來如呂祖師之煉丹洞，張真人之龍虎山，濟顛僧之運木井。又茅山上有三洞，深不可測，二洞皆淺，一洞頗深。有持燭以進，上如屋舍，穹隆石無斷續處。行一二里，有澗水橫截，響如奔馬。愈進愈廣，窮於燭而止，則天造地設的洞府，固亦有之。又不獨靈鷙峰為飛來，雷峰塔為怪異。今之讀古書者，輒以寓言目之，使幼讀者紊亂於中，莫能別其是非，而不以情理揆之，以意逆之，謂得之是已。如鬼谷子立數家之學，其曰數學，即天文；兵學即武事；遊學為通今博古，即孟子所謂先覺覺後覺，至於萬口莫當，俱在「明理審勢」四字中出。惟出世學，如孫、龐、張、蘇四子之才，尚不肯學。況今之世乎？又不但逐榮利、企權豪，常恐困之而已。初余亦不能信，及讀《長生詮要》、《修真秘旨》等書，理明詞悉無可議。其某是某，非真至言、格言，可敬可羨，縱衝舉不可期。而祛病延年有是來矣，抑亦不失為善人。
　　龐涓學三年有餘，便道自以為能，莫說三年就是三十年也無用。憑你大聖大賢，從來只有虛心下問。如黃帝問道廣成，孔子問禮老聃，太史公周行天下，猶惓惓顧問鄉老村夫。而龐涓雖遭遇明師，有了自以為是之心，即如重授十三篇兵秘，亦不得善終其身。何則心術早壞故也。
　　龐涓既得花，復棄委之；而仍取所棄之花，其貪心早露。如今之婦女欲梳好髻，其髪既已稀疏，容貌又復醜陋，而心終不能忘情於色，必欲假他髪以雜之，脂粉以塗之。吾益服德公子荊一苟字矣。
　　心直忠厚大為難遇，於四子中偶得孫臏為忠厚。今人輒言，忠厚為無用之別名，正是龐涓匹敵。噫！豈不聞素以為絢，禮後乎等語，不知其解作何說？
　　鬼谷斷語俱從理出。余偶適城市廟中有測字，生在廟西廂房，椅桌踞坐，儼若長者。環立多人，亹亹聽言，皆諸生輩。一人問婚成否，隨拈一漸字，測者斷曰成。因取筆書板道，左邊為水，右邊為刀，以刀斲水，豈能斷乎？又將斤加斷為斷字，車加辵為連字，曰藕斷絲連。復將斤加辵作近字，曰自去自來樑上燕，相親相近水中鷗，後婚果成。且未究其成不成，但究其理之明不明，則有合放鬼谷所斷。至於「遇羊而榮，遇馬而瘁」，常人所不能及，而亦不能強說。
　　孫、龐兩人皆以花占休咎，花亦不同，時亦不同，斷亦不同，取花亦不同，心術亦不同。龐涓費心尋毅多時，止覓一草花，又不慎取，而孟浪連根拔起。又思質弱而棄，轉輾尋覓，仍取所棄之花，不即呈獻，陰納於袖。直待先生說出，始為享奉。其心之猾詐無常，欺君罔上，妒賢妨能，妄自尊大，忌刻苟毒，早已定論。所謂誠於中，形於外，要知未來，先察已往。而孫子亦使取花占之，坦然就先生几案，取瓶菊呈上，即復歸瓶，同一取花，一暴躁，一靜逸，宛然想見二人心術。圯上老人授書也，折張子房少年剛暴之氣，故令取履納履。鬼谷先生欲授書於孫臏，同一少年而氣享有異，早知孫臏之為人。故直設驅鼠以愚眾子弟，即出兵秘十三篇以授之，並告其所自來。是其師生莫逆處。又非比龐涓、蘇秦、張儀等同一師弟也。
　　孫臏送龐涓下山，時涓許以他日富貴，必相援引。而臏以此言，果真實否激之，似臏素知涓言語不足憑信，故有此問。及臏既至魏國任，涓掇拾是非，釀成大禍，險至殺身。雖曰明槍易躲，隱惡難備，亦腹粗心，坦率未檢。處其席中，探取兵法來源。有曰愚弟昔日亦蒙先生傳授，遺忘等語。臏獨不記先生向日授書時言涓非佳士，豈可輕付等語？縱信龐涓重誓，遂不省昔日師告之言乎？觀於此者，斯知言顧行，行顧言，不獨施諸己，亦須及人。
　　孫臏非但忠直可嘉，即記性亦大為難遇。以十三篇兵秘加以注釋等字，其書已成部矣，非經年累月莫可議其短長，況三日乎？以潔白之質得良師善教，素以為絇自是其色，迥異倍常。
　　顏子云：「無伐善，無施勞。」龐涓初見惠王，便用虛誇，無一實語，只有甘當伏罪為可彩。猶今之無用官員，只貪財貨娛快目前，不計身後。偶為良言相告，利害切身，輒言做此腦袋不著，正是龐涓一流人。
　　墨翟之識人，亦可謂賢矣。其薦賢獎才亦可謂當矣。拔友之難，成友之志，而師弟不居其功，可謂廉矣。其行事隱現莫測，徒費跋涉，不畏繁勞，舉賢薦能，毫無利慾，可謂義矣。然而難免聖人之責，亦為之大道不明故也。
　　龐涓無義，已不待言。然其寄孫臏書，未及問安先生者，或偶出於意，略亦未可知。尚責伊刻薄忘本小人，今觀為子弟者，於先生處多所狡詐，及自立家，則又傲慢跋扈，不足與校，豈非龐涓之罪人乎？
　　龐涓嫉妒孫臏處，與東吳周瑜無二。但孫子與武侯品行雖同；居正而才志迥異。孫子太忠處，在乎信義全交。武侯太忠處，在乎盡力託孤。盡力託孤，甘受嘔血，全交信義而受刖足，嘔血死忠名存竹帛。則足遠利身列帝鄉，蓋孫子忠直，已輸武侯智識數分，武侯名利，已輸孫子歸真數分。一死為忠，一辭為仙，二人可為兩得其當。
　　周瑜欲害武侯，而竟死於武侯之計。龐涓欲害孫子，而竟死於孫子之箭。然周瑜當日非妒武侯之才，乃因有一漢昭烈在故也。若龐涓則竟可薦孫子居於己上，也不為過。如此忠直人，豈測其負心乎！自知才學不及，即使果然探得十三篇兵秘到手，又結果害了他性命。如鬼谷所云「善用之為天下利，不善用之為天下害」，「吾知其亦必不善終。」何則凡嫉能妒才之人，再不使於一事。如賭錢人錢盡為戒，若偶為得鈔，甘忍凍餓而必輸於場中為休。猶此看來，龐涓之才學不及周瑜，其殘酷忌刻又不如遠甚。
　　蘇秦、張儀欲辭行，道而云：「日月如流，光陰不再。」既知景短，何不灰心？從師懇求出世，以免輪回。況際遇難得，明師反欲走紅塵擾攘之中，而行不可測之途，不思仕路迍邅，況後果一遭試秦不利，一幾死於楚臣之手乎？縱賺得富貴到手，向榮華本久，雖性行聰達，實未能免俗。
　　《仙經》云：「心天無點翳，性地絕塵飛。」原是要人迸去，凡俗觀范蠡之與子房，直待功業成後，才肯灰心，從道遁身遠隱。然蠡如神龍雲隱，或藏或現，既泛舟歸湖，復又出仕齊國，稱陶朱公，不知所終。雖質美天成，惜無師授。子房亦天資聰慧，醒世俗之非常，悟人情之反覆，同蠡見機，甘辭富貴，輕葉妻孥。若非赤鬆先生汲引指示，亦不過跡深山，與鳥獸為群耳。故曰仙必有師。今儀秦親受鬼谷先生，得此良師，參論至道。帝鄉可待如行走迷路，倩人指引。指引明白簡捷，則不窮再問，如支離渾淆，則前程莫擬。故我言，蘇、張二人，從鬼谷學者，雖幸得良師，而實不幸得妙道也。
