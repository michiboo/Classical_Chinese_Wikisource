　　話說孫臏脫了魏國佯狂之辱，來至齊國，朝見畢，威王叩以兵法。臏指畫有條，王即欲拜授官爵。孫臏相辭道：「臣未有寸功，不敢受爵。龐涓若聞臣用於齊，又起妒嫉之端。不若姑息其事，俟有用臣之處，然後效力何如？」威王從之，乃使權居田忌之家，忌尊為上客。
　　臏思欲偕禽滑釐往謝墨翟，他師弟二人已不別而行了，臏歎息不已。再使人尋訪孫平、孫卓信息，杳然無聞。方知龐涓之計。
　　齊威王暇時，常與宗族、諸公子馳射賭勝為樂。田忌馬力不及，屢次失金。一日田忌引孫臏同至射圃，觀射。臏見馬力不甚相遠，而田忌三棚皆負。乃私請告忌道：「君明日復射，臣當令君必勝。」田忌道：「先生果能使某必勝，某當請於王，以千金決賭。」孫臏道：「君但請之。」田忌請於威王道：「臣之馳射屢負矣，來日願傾家財一決輸贏。每棚以千金為彩。」威王笑而從之。
　　是日，諸公子皆盛飾車馬，齊至場圃，百姓聚觀者數千人。田忌問於孫子道：「先生必勝之術安在？千金一棚不可戲也。」孫臏道：「齊之良馬聚於王廄，而君欲以次第角勝難矣。然臣能以術得之。夫三棚有上中下之別，臣以君之下駟當彼上駟而取，君之上駟與彼中駟角取，君之中駟與彼下駟角取，君雖一敗必有二勝。」田忌贊道：「妙哉！」乃以金鞍錦韉，飾其下等之馬，偽為上駟。先與威王賭第一棚，馬足相去甚遠，田忌復失千金。威王大笑，田忌道：「尚有二棚，臣若全輸，笑臣未晚。」及二棚、三棚，田忌之馬果皆勝，多得采物千金。田忌奏道：「今日之勝，非臣馬之力，乃孫子所教也。」因述其故。威王歎道：「即此小事，已見孫先生之智矣。」由是益加敬重，賞賜無算，不在話下。
　　再說魏惠王既刖孫臏，責成龐涓恢復中山之事。龐涓奏道：「中山遠於魏，而近於趙，與其遠爭不如近割。臣請為君直搗邯鄲，以報中山之恨。」惠王許之。龐涓遂出車五百乘，伐趙圍邯鄲。邯鄲守臣牛選連戰俱敗。上表趙成侯，成侯使人以中山賂齊求救。齊威王已知孫子之能，拜為大將。孫臏辭謝道：「臣乃刑餘之人，而使主兵，顯齊國別無人才，為敵者所笑。請以田忌為將。」威王乃用田忌為將。孫臏為軍師，常居輜車之中，陰為畫策，不顯其名。田忌欲引兵去救邯鄲，臏止之道：「趙將非龐涓之敵，比我至邯鄲，其城已下矣。不如駐兵於中道，揚言欲伐襄陵縣，龐涓必還。還而擊之，無不勝也。」
　　田忌遂用其謀。時邯鄲候救不至，牛選以城降涓。涓遣人報捷於魏王。一面正欲進兵，忽聞齊遣田忌乘虛來襲襄陵。龐涓驚道：「襄陵有失，安邑震動。我當還救根本。」乃班師離桂陵二十里，便遇齊兵。原來孫臏早已打聽魏兵到來，預作準備。先使牙將袁達，引三千人截路搦戰。龐涓族子龐蔥前隊先到，迎住廝殺。約戰二十餘合，袁達詐敗而走。龐蔥恐有計策，不敢追趕。卻來稟知龐涓。涓叱道：「諒偏將尚不能擒取，安能擒田忌乎？」
　　即引大軍追之，將及桂陵。只見前面齊兵排成陣勢，龐涓乘車觀看。正是孫臏初到魏國時，擺的顛倒八門陣。龐涓心疑想道：「那田忌如何也曉此陣法？莫非孫臏已歸齊國乎？」當下亦布隊成列，只見齊軍中閃出「大將田」旗號，推出一輛戍車。田忌全裝披掛，手持畫戟，立於車前。田嬰挺戈，立於車右。田忌口呼：「魏將能事者上前打話。」龐涓親自出車，謂田忌道：「齊、魏一向和好，魏、趙有怨，何與齊事？將軍棄好尋仇，實為失計。」田忌道：「趙以中山之地，獻於我主。我主命我帥師救之。若魏亦割數郡之地，付於我手，我當即退。」龐涓大怒道：「汝有何本事？敢與某對陣。」田忌道：「你既有本事，能識吾陣否？」龐涓道：「此乃顛倒八門陣，吾受鬼谷子所教。汝何處窮取一二，反來問我？我國中三歲孩童皆能識之。」田忌道：「汝既能識，如何不能打！」
　　龐涓被說不過，遂吩咐龐英、龐蔥、龐茅三人道：「記得孫臏曾講此陣，略知攻打之法。但此陣能變長蛇陣，擊首則尾應，擊尾則首應，擊中則首尾皆應，攻者轍為所困。今去打此陣，汝三人各領一軍，只看此陣一變，三隊齊進，使他首尾不能相顧，則陣可破矣。」龐涓吩咐已畢，自帥先鋒五千人，上前打陣。纔入陣中，只見八方旗色，紛紛轉換，認不出那一門是休生傷杜景死驚開了。東衝西撞，戈甲如林，並無出路。只聞得金鼓亂鳴，四下吶喊。豎的旗上俱有軍師孫字，龐涓大驚道：「刖夫果在齊國！吾墜其計矣！」正在危急，卻得龐英、龐蔥兩路兵殺進，單單救出龐涓。那五千先鋒不剩一人，問龐茅時，已被田嬰所殺。共損軍二萬餘人，龐涓甚是傷感。
　　原來八卦陣，本按八方，連中央戊，已共是九隊；車馬其形，正方。比及龐涓入來打陣，抽去首尾二軍為二角，以遏外救。止留七隊車馬，變為圓陣，以此龐涓迷惑。後來唐朝衛國公李靖，因此作六花陣。即從此圓陣布出。有詩為證：
　　　　八陣中藏不測機，傳來鬼谷少人知。
　　　　龐涓只曉長蛇勢，那識方圓變化奇。
按今堂邑縣東南，有地名果戰場，乃昔日孫、龐交兵之處也。
　　卻說龐涓知孫臏在軍中，心中懼怕，與龐英、龐蔥商議，棄營而遁，連夜回魏國去了。田忌與孫臏探知空營，奏凱回齊。此周顯王十七年事。
　　魏惠王以龐涓有取邯鄲之功，雖然桂陵喪敗，將功折罪。齊威王遂寵任田忌、孫臏，專以兵權委之。鄒忌恐其將來代己為相，密與門客公孫閱商量，欲要奪田忌、孫臏之寵。恰好龐涓使人以千金行賂於鄒忌之門，要得退去孫臏。鄒忌正中其懷。乃使公孫閱，假作田忌家人，持千金於五鼓叩卜者之門，道：「我奉田忌將軍之差，欲求占卦。」卦成，卜者問：「何用？」答道：「我將軍，田氏之宗也，兵權在握，威震鄰國。今欲謀大事，煩為斷其吉凶。」卜者大驚道：「此悖逆之事，吾不敢與聞。」公孫閱囑道：「先生既不肯斷，幸勿泄漏。」
　　公孫閱方纔出門，鄒忌差人已至。將卜者拿住，說他替叛臣田忌占卦。卜者答道：「雖有人來小店，實不曾占。」鄒忌遂入朝，以田忌所占之語告於威王。即引卜者為證，威王果疑。
　　每日使人伺田忌之舉動。田忌聞其故，遂託病辭了兵政，以釋齊王之疑。孫臏亦謝去軍師之職。
　　明年齊威王薨，子辟疆即位，是為宣王。宣王素知田忌之冤，與孫臏之能。俱召復故位。
　　再說龐涓初時聞齊國退了田忌、孫臏不用，大喜道：「吾今日乃可橫行天下也。」是時，韓昭侯滅鄭國而都之，趙相國公仲侈如韓稱賀，因請同起兵伐魏。約以滅魏之日，同分魏地。昭侯應允，回言：「偶值荒饉，俟來年當從兵進討。」
　　龐涓聞知此信，言於惠王道：「聞韓謀助趙攻魏，今乘其未合，宜先伐韓以沮其謀。」惠王許之。使太子申為上將軍，龐涓為大將，起傾國之兵，向韓國進發。行過宋邑外黃，有布衣徐生請見太子。太子問道：「先生屋見寡人，有何見諭？」徐生道：「太子此行將以伐韓也，臣有百戰百勝之術於此，太子欲聞之否？」太子申道：「此寡人所樂聞也。」徐生道：「太子自度，富有過於魏、位有過於王者乎？」申答道：「無以過矣。」徐生道：「今太子自將而攻韓，幸而勝，富不過於魏，位不過於王也；萬一不勝，將若之何？夫無不勝之害，而有稱王之榮，此臣所謂百戰百勝者也。」太子道：「善哉！寡人請從先生之教，即日班師。」徐生道：「太子雖善吾言，必不行也。夫一人烹鼎，家人啜汁。今欲啜太子之汁者甚眾，太子即欲還，其誰聽之！」徐生辭去。
　　太子出，令欲班師，而龐涓道：「大王以三軍之寄，屬於太子，今又未見勝敗，而遽班師，與敗北何異？」諸將亦皆不欲空還。太子申不能自決，遂引兵前進，直造韓都。
　　韓昭侯遣人告急於齊，求其出兵相救。齊宣王大集群臣，問以救韓與不救孰是孰非，相國鄒忌道：「韓、魏並立，此鄰國之幸也，不如勿救。」田忌、田嬰同聲道：「魏若勝韓，則禍必及於齊，救之為是。」孫臏獨嘿然無語，宣王問道：「軍師不發一言，豈救與不救二策皆非乎？」孫臏答道：「然也。夫魏國自恃其強，前年伐趙，今年伐韓，其心亦豈須臾忘齊哉！若不救韓，是棄韓以肥魏，故不言救者，非也；魏方伐韓，韓未敝而吾救之，是吾代韓受兵，韓享其安，而吾受其危，故言救者，亦非也。」宣王又問道：「然則何如而可？」孫臏答道：「為大王計，宜許韓必救，以安其心。韓知有齊救，必悉力以拒魏，魏亦必悉力以攻韓。吾俟魏之弊，徐引兵而往攻弊魏，以存危韓。用力少而見功多，豈不勝於前二策耶？」宣王鼓掌稱善。遂許韓使言齊救，旦暮且至。
　　韓昭侯大喜，乃悉力拒魏。前後交鋒五六次，皆韓不勝，復遣使往齊催趨救兵。齊復用田忌為大將，田嬰副之，孫子為軍師，率車五百乘救韓。田忌又慾望韓進發，孫臏道：「不可！不可！吾向者救趙，未嘗至趙。今救韓，奈何往韓乎？」田忌道：「軍師之意，將欲如何？」孫臏道：「夫解紛之術，乃攻其所必救。今日之計，惟有直走魏都耳。」田忌從之，乃命三軍齊向魏邦進發。
　　龐涓連敗韓師，將逼新都。忽接本國警報，言齊兵復寇魏境，望元帥作速班師。龐涓大驚，即時傳令去韓歸魏。韓兵亦不追趕。
　　孫臏知龐涓將至，謂田忌道：「三晉兵素悍勇而輕齊，齊號為怯。善戰者，因其勢而利導之。兵法云：『百里而趨利者，蹶上將；五十里而趨利者，車半至。』吾軍遠入魏地，宜詐為弱形以誘之。」田忌道：「誘之如何？」孫臏道：「今日當作十萬灶，明後日以漸減去。彼見軍灶頓減，必謂吾兵怯戰，逃亡過半，將兼程逐利。其氣必驕，其力必疲，吾因以計取之。」田忌從其計。
　　且說龐涓兵望西南而行，心念韓兵屢敗，正好征進，卻被齊人侵擾，毀其成功，不勝之忿。及至魏境，知齊兵已前去了。遺下安營之跡，地甚寬廣，使人數其灶，足有十萬。驚道：「齊兵之眾如此，不可輕敵也。」明日又至前營查其灶，僅五萬有餘，又明日，灶僅三萬。龐涓以手加額道：「此魏王之洪福也。」太子申問道：「軍師未見敵形，何喜形於色？」涓答道：「某固知齊人素怯，今入魏地纔三日，士卒逃亡已過半了。尚敢操戈相角乎？」太子申道：「齊人多詐，軍師須十分在意。」龐涓道：「田忌等今番自來送死。涓雖不才，願生擒忌等以雪桂陵之恥。」當下傳令選精銳二萬人，與太子申分為二隊，倍日並行。步軍悉留在後，使龐蔥率領徐進。孫臏時刻使人連絡探聽龐涓消息，回報魏兵已過沙鹿山，不分早夜兼程而進。
　　孫臏屈指計程，日暮必至馬陵。那馬陵道在大名府城東南十里，兩山中間溪谷深隘，堪以伏兵。道傍樹木叢密，臏命檢絕大一株留下，餘樹盡皆砍倒，縱橫道土，以塞其行。卻將那所留大株向東樹身砍白，用黑煤大書六字云：
　　龐涓死此樹下
上面橫書四字道：
　　軍師孫示
　　令部將袁達、獨狐陳各選弓弩手五千，左右埋伏，吩咐但看樹下火光起時，一齊發弩。再令田嬰引兵一萬，離馬陵三里埋伏。只待魏兵已過，便從後截殺。分撥已定，自與田忌引兵遠遠屯紮，準備接應。
　　再說龐涓一路打聽，齊兵過去，恨不能一步趕著，只顧催促。來到馬陵道時，恰好日落西山。
　　其時正是十月下旬，又無月色，前軍回報，有斷木塞路，難以前進。龐涓叱道：「此齊兵畏吾躡其後，故設此計也。」正欲指麾軍士搬木開路，忽擡頭看見樹上砍白處隱隱有字跡，但昏黑難辨，命小軍取火照之。眾軍士一齊點起火來，龐涓於火光之下，看得分明，大驚道：「吾中刖夫之計矣。」急教軍士速退。說猶未絕，那袁達、獨狐陳兩支伏兵望見火光，萬弩齊發，箭如驟雨。軍士大亂，四散奔逃。龐涓身帶重傷，料不能脫，乃歎道：「吾恨不殺此刖夫，遂成豎子之名。」即引劍自刎其喉而絕。龐英亦中箭身亡。軍士射死者，不計其數。史官有詩云：
　　　　昔日偽書奸似鬼，今宵伏弩妙如神。
　　　　相交須是懷忠信，莫學龐涓自隕身。
　　昔龐涓下山時，鬼谷曾言：「汝必以欺人之事還被人欺。」龐涓用假書之事欺孫臏而刖之，今日亦受孫臏之欺，墮其減灶之計，自言誆謬，當死萬箭之中。鬼谷又言：「遇馬而瘁。」果然死於馬陵萬箭，毫忽不爽。計龐涓仕魏至身死，剛十二年，應花開十二朵之兆。始信鬼谷之占，纖微必中，神妙莫測。
　　時太子申在後隊，聞前軍有失，慌忙屯紮住不行。不提防田嬰一軍反從後面殺到，魏兵心膽俱裂，無人敢戰，各自四散逃生。太子申禁約不住，勢孤力寡，被田嬰突近生擒，縛置車中。田忌和孫臏統大軍接應，殺得魏軍屍橫遍野，血流成渠，輜重軍器盡歸於齊。田嬰將太子申獻功，袁達、獨狐陳二人將龐涓父子屍首獻功。孫臏手提龐涓之頭，懸於車上。齊軍大勝，奏凱而還。其夜太子申懼辱，亦自刎而死。孫臏歎息不已。
　　大軍行至沙鹿山，正遇著龐蔥步軍。孫臏使人挑龐涓之頭示之，步軍一見，不戰自潰。龐蔥下車叩頭乞命，田忌欲並誅之。孫臏道：「為惡者止龐涓一人，其子且無罪，況其姪乎？」乃令將太子申及龐英二屍交付龐蔥。教他回報魏王，速速上表朝貢、不然齊兵再至，宗社不保。龐蔥喏喏連聲而去。此周顯王二十八年事也。
　　田忌等班師回國。齊宣王大喜，設宴相勞，親為田忌、田嬰、孫臏把盞。相國鄒忌自思昔日私受魏賂，欲陷田忌之事，未免於心有愧。遂稱病篤，使人繳還相印。齊宣王遂拜田忌為相國、田嬰為將軍。孫臏軍師無爵秩可加，乃加封大邑。孫臏固辭不受。手錄其祖孫武兵書十三篇，獻於宣王道：「臣以廢人，過蒙擢用。今上報主恩，下酬私怨，於願足矣。臣之所學盡在此書，留臣亦無用。願得閒山一片，為終老之計。」宣王留之不得，乃封以石閭之山。山在今之泰安州。
　　孫臏住山歲餘，其衣食是有齊王周送。日間無事，每乘小車命童子推輦代步，遍遊山林谿壑，訪友尋師。是晚月色皎亮，來至石閭山頂觀玩。忽見澗東樹上龍蛇般颼動，命童子近諦何物，童子往觀。不知怎生回報，且看下文分解。
　　孫臏既至齊國，當受王爵。而又遜順相辭，獨思往謝墨翟，次訪孫平、孫卓。處事不苟如此，復教田忌必勝之術，是其生知，非專倚師授，及有事拜為大將，又以刑餘不居，反請田忌為將，其種種大過人處。語云：退後一步自然寬，早知進銳退速大原。
　　龐涓一生，多是自作自受。於房及計害了孫臏，以操獨貴之灌。然不思責成之事，亦在此乎？若容得孫臏同事，龐涓未必便死。倘遇難事亦可委任。如取邯鄲已勝，聞齊襲襄陵，不能兩手相顧，至有掣肘之急。知孫臏在彼，只辦得連夜棄營而遁，為主將者誠如是耶？
　　鄒忌前說琴理，驟得擢耀。勸齊威王立法，朝周處置即墨、阿邑二大夫，恰像近正。乃因田忌寵任，密與門客公孫閱行此丑計。殊覺昔日之行，半文不值。語云：「損人終自損。」究竟不能擠排，及宣王即位，田忌、孫臏俱復召用，敗魏救韓功為不小。自恥昔日愧悔，無顏稱病還印，總是無光術士，不是聖賢體行。
　　凡知幾人為人謀畫，須有實濟。不然，只是浮游之言。曷足貴取如外黃之徐生，說太子申不可自將是矣。太子善其言而用之，又明知其必不能從，既曰眾口難免，當別為驅謀，以脫其事夫。然後太子得不死於軍中，恩莫大焉，而吾之先見神焉。從使龐涓勝齊於太子，亦何害哉！乃空說不宜自將，又說不能脫去，語雖近理，只是浮游無實之言，吾所不取。
　　三人議救韓與不救，優劣井井。孫臏以棄韓肥魏，不救為非；代韓受兵，救亦為非。必救安韓待弊始救，於以二國悉力，然後攻弊魏，存危韓等論，實非鄒忌、田忌、田嬰等所能道。其前次出兵，今次出兵，一樣機軸，以逸待勞。計其減灶、誘追，總在知己知彼上算定。湊趣有馬陵道，伏兵射死龐涓，猶後漢諸葛武侯於木門道伏兵射死張郃。皆從輕敵上生機，佈置之巧，各成妙算。
　　韓復遣使催救，然後攻魏所必救，何等緩約！及知龐涓將至，若田忌等必整兵待戰矣。而孫臏則不然，反詐弱形以誘其來，吾則徐徐而退，彼則顛蹷而逐。徐退養鋒。蹷逐喪氣於斯，時亦可對壘而戰，已據勝著，復又不然。只屈指計程，計時日度地，伏兵傾樹，橫道書字，招邀為號以五千人。盡其傾國之兵，真是草上之風，何等輕鬆。所謂運用之妙，存乎其心。臨事而慎，好謀而成者也。
　　龐涓死已嫌遲，卻無事害了太子申。又二次出兵，折了許多眾軍士，並許多車馬輜重軍器。多是涓狂悖貪鄙所至，連兒子龐英性命亦不保。涓姪龐蔥險為田忌所殺，又虧孫臏仁厚處，釋之。傷了魏國許多體面，正是晉國天下莫強，願比死者一酒為證。如人向有妒忌，宜於此三思焉。
　　十三篇兵秘，吳王闔廬不欲廣傳，未免器小。孫臏功就固辭封邑，又錄獻此書，公於天下退處邱樊。正是：知足不辱，量大當受厚福。
　　呂不韋臨死，能以自咎。商軮臨刑，亦能自咎。至於龐涓臨死，不知自咎，昔日行事之非。及怪他人害己而以不殺孫臏為恨，與周瑜臨死「既生瑜何生亮」之言同一，不知自咎及怪他人口脗機局一如。
