
高宗乾隆二十年，春二月，以尚書班第爲定北將軍，阿睦爾撒納爲定邊左將軍出北路，陝督永常爲定西將軍，薩拉爾爲定邊右將軍出西路，往征準噶爾。自乾隆四年準部和議既就緒，邊事稍甯，至十四年，噶爾丹策零死，其部內亂，其宰桑[1]薩拉爾、杜爾拉特台吉三車棱，先後來降，而輝特台吉阿睦爾撒納亦於十九年師衆內附，且乞師。帝久知其爲準部所服從，利用之爲嚮導，欲乘機大舉。廷臣鍳於雍正九年和通泊之敗，不願再開釁，惟大學士博恆贊成帝意，帝喜曰：『卿，朕之張華、裴度也！』既而準部大將瑪木特亦來歸，遂以是月分兩路出師。北路出烏里雅蘇臺，西路出巴里坤，盡簡八旗吉林索倫精銳以從。　夏五月，兩路兵抵伊犁，擒準噶爾汗達瓦齊及青海酋長羅卜藏丹津，伊犁平。自兩路兵出發，兩定邊將軍本準部渠帥，建其舊纛先進，故所至降者相繼，兩軍遂於是月朔會於博羅塔拉河，越五日而至伊犁。達瓦齊已走保格登山，阻淖爲營，衆尚萬餘。侍衛阿玉錫，夜以輕騎直簿其營，敵衆驚潰，走投回疆。阿克蘇伯克霍迪斯已得班第軍中檄，即執之以獻，並獲前青海逃至之羅卜藏丹津，送京師，伊犁粗定。　冬十月，阿睦爾撒納叛，將軍班第、參贊容安死之，薩拉爾被執。準部先故有四衛拉[2]，衛拉之分部各有其汗，自綽羅斯渾台吉強盛，伊犁始爲回部盟長，抗衡中國者數世。帝初欲俟事定，仍設四汗以分其勢，而阿睦爾撒納欲爲四部總台吉，私以其意乞額駙色布騰代請，期於七月下旬俟命，並使其衆流言，非己爲汗，準不得安。因用其國汗舊印，移檄鄰部哈薩克及俄羅斯等國，不言降中國，但謂率滿洲、蒙古兵來定準亂。班第等密以聞，帝命即軍中誅之。時兵皆凱旋，隨班第等得僅五百人，兵少，班第不敢發。先是，帝令阿睦爾撒納以九月至熱河，行飲至禮，班第等因趣之行，使喀爾喀親王額林沁伴之，欲使入內地則易成擒也。阿睦爾撒納遷延中途，迨八月中，待朝命猶不至，知事有變，入境且得禍，行至烏倫古河，乃謂額林沁曰：『阿某非不臣，實中國無信。今入境如驅犬羊，大丈夫當立事業，安肯延頸待戮？』徐解副將軍印擲與之，曰：『汝持此交還大皇帝可也。』擁衆馳去，並劫撒拉爾以行，遂嗾伊犁叛，又遣衆掠西路軍台，於是剌麻宰桑等蠭起應之。永常兵數千屯烏魯木齊，不敢往勦，班鄂皆自殺。事聞，以色布騰隱匿不奏，褫爵，額林沁縱逆，賜死，並逮永常，改命公策楞爲定西將軍，由巴里坤進剿。
二十一年，夏五月，褫策楞職，命公達爾黨阿爲定西將軍。先是，
策楞師行至吐魯番薩拉爾自伊
犂脫身來歸知阿睦爾撒納所在僅距一日程命參贊玉保急往追之而玉保信閒諜言謂阿睦
爾撒納已就擒獻者且至遂駐軍俟之報捷策楞策楞遽聞於朝比策楞至伊犂則阿睦爾撒納
已從容入哈薩克（可薩克今俄領中亞細亞境）將軍參贊互相咎託言馬力竭頓師不進於
是和托輝特部靑滾雜布亦叛四部亦騷動阿睦爾撒納聞之自哈薩克歸會衆於博羅塔拉河
謀自立帝怒褫策楞玉保職以達爾黨阿富德代之命巴里坤辦事大臣兆惠爲右副將軍往援
並命超勇親王成袞札布爲左副將軍追捕靑滾雜布
二十二年夏四月命兆惠出西路成袞札布出北路大勦準噶爾會諸部內訌又痘疫盛行兆惠
兵至諸酋迎戰皆敗死阿睦爾撒納復西竄往哈薩克其汗阿布賫許擒獻及阿睦爾撒納至阿布
賫先敗其馬阿睦爾撒納驚徒步入俄羅斯尋患痘死理藩院行文索之俄人以其屍送恰克圖
帝命成袞札布歸鎮烏里雅蘇台兆惠留軍過冬明年再進勦餘衆明年正月兆惠等合圍縱勦
先後虐殺四年凡山谷僻壤及川河流域可漁獵資生之地計二十餘萬戶六十餘萬口皆搜剔
廳遺矣事平設滿洲駐防徙漢兵耕種其地置伊犂將軍以統治之遂成爲滿洲一殖民地
二十三年春正月以雅爾哈善爲靖逆將軍征回部囘部在天山南路其舊汗本元裔後值厄魯
特強盛遂隸準部勢力之下及阿睦爾撒納竄死天山北路之地全入中國南路大和卓木（譯
言聖裔）波羅泥都小和卓木霍集占欲乘新舊勢力交代之際謀獨立陰勒部衆傳檄各城咸
戒嚴以待回部數十萬爭起響應惟庫車伯克鄂對不欲附和奔伊犂霍集占誅其親族嚴兵守
庫先是兆惠奏派副都統阿敏道爲囘部招撫使至波羅泥都欲集所部受中國約束霍集占曰
我困準噶爾久矣今屬中國則又爲他族奴隸不如此時自立以回復舊有之勢力乃誑阿敏道
入庫城而拘之尋被殺至是帝命出兵討之　秋七月褫雅爾哈善職命納木札爾爲靖逆將軍
先是雅爾哈善兵至庫車進攻不利霍集占自阿克蘇來援與領隊大臣愛隆阿軍遇激戰竟日
霍集占大敗入城固守城依山以柳條沙土交築礮攻不入提督馬得勝於城北一里外掘地道
已及城矣而雅爾哈善欲急切收效嚴令晝夜力掘敵人自城上瞥見燈火機遂洩敵自內注以
水穴城之士卒六百人盡沒時降目鄂對在軍中獻策曰聞霍集占食且盡必乘我不備突圍歸
歸則難制若於城西渭干愛曼河及北山要路各伏兵一千則賊成擒矣雅爾哈善以其言叵不
聽唯下令倂力攻取一日暮索倫老卒牧城下聞城中駝鳴似負重聲奔吿曰駝鳴高且健賊將
遁矣雅爾哈善方飲怒曰爾何知酌如故其夜霍集占率衆開西門由渭干愛曼涉水遁而守西
門之都統順德訥聞報尙以昏夜不發兵及曉始遣百人追之敵已渡河斷橋去遠矣踰數日城
守阿拉辨以空城降事聞雅爾哈善順德訥馬得勝皆伏法命尙書納木札爾代之並令兆惠移
師會勦
二十四年秋七月兆惠撫定喀什噶爾葉爾羌二城初兆惠師抵烏什伯克霍廸斯來迎卽前擒
送達瓦齊者詢知波羅泥都奔喀什噶爾霍集占奔葉爾羌兆惠旣至葉爾羌以兵少不能攻城
欲伺便取勝乃擇城東隔河有水草處結營所謂黑水營也偵敵之積聚在城南棋盤山欲取之
以充軍實遂由城南奪橋渡甫濟四百騎橋忽斷城內出五千騎來截步兵萬餘繼之張兩翼來
攻隔河兵不能救陣亡者無算總兵高天喜副都統三保護軍統領鄂實監察御史何泰侍衛特
通額俱戰歿餘兵浮水還掘壕築壘以守軍中乏食駝馬亦盡每乘閒出掠曰民烹以充食無水
嚼氷飲相持三閱月已無生還望將軍納木札爾參贊三泰於途中遇敵陣亡富德在北路冒雪
赴援不得達會巴里坤辦事大臣阿里袞以兵夜至合富德軍大呼進鞭駝馬蹴地聲壯敵不知
來兵多少駭而潰遁入城始與兆惠合振旅還阿克蘇乃議兩路進師兆惠由烏什取喀什噶爾
富德由和闐取葉爾羌兩和卓木各棄城遁去喀什噶爾葉爾羌皆復　八月拔達山部酋素爾
坦沙函送囘啚霍集占首級回部平富德等追敵至伊西洱庫河乃拔達山部界也敵先據山麓
以待富德麾兵進擊不利乃選銃手四十人緣山北嶺俯擊之敵輜重營有攀援過山阻於岸者
方驚懼失措閒霍廸斯鄂對大呼招降降者蔽山而下聲若奔雷霍集占禁之不能止遂與波羅
泥都逸入拔達山部富德檄諭其酋素爾坦沙縛以獻素爾坦沙乃擒二人殺之波羅泥都首爲
其從人竊去乃函霍集占之首以獻回部悉定
　編者曰天山南北之戰事闢地廣萬有餘里殺敵達百萬口其成功似甚盛然勞師五年費帑三
　千萬兩在人主好大喜功故不惜國家艱難之物力與寳貴之人命而致之此以見開拓地土
　之不易矧其所遇非勁敵也庸足多哉　又霍集占妃香妃者高宗聞其美兆惠陛辭時囑爲
　生致之至則郊迎入處之西內爲建香妃樓樓外肆市室廬禮拜堂具如西域市以悅之而妃
　不爲屈衵衣中藏白刃以數十計語宮人慾得當以報故主也太后鈕祜祿氏聞之恐會高宗
　有事於圜丘宿齋宮後急召妃至慈寧宮縊殺之高宗趨救之不及則痛哭命葬以妃禮事見
　達縣吳德潚湘潭王闓運各集中附紀於此

