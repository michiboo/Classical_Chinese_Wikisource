

文宗咸豐八年，夏四月，黑龍江將軍宗室奕山與俄使木哩斐岳福訂約於璦琿城，割黑龍江北岸與俄。自雍正五年與俄訂約，俄人陸路通商，惟恰克圖一處歷朝奉行。乾隆二十七年，設庫倫辦事大臣，總理邊務。自是，兩國商民互市不絕。至道光二十八年，有俄國商船駛抵上海，圖就地貿易，兩江總督李星沅引例卻之。英領事阿利國，亦勸以循照定章，始回帆。三十年，其薩納特衙門來咨，請於喀什噶爾、伊犁、塔爾巴哈臺等處通商，朝旨允其於伊犁、塔爾巴哈臺二處貿易，至喀什噶爾，由理藩院咨覆，告以種種窒礙，委無利益情形遂成約而退。咸豐三年，其海軍少將普提雅庭來文，稱由海島購貨折回，欲進上海休息，並請進口貿易。帝不許。後俄人以所屬西伯利亞，東嚮無通航海口，深爲不便，木哩斐岳福建議於俄皇尼古來斯行文中國，謂自黑龍江、格爾必齊河上流以達於海，未設立界標，即屬未定之地，請即派員商議，欲以嘗試中國也。及政府派人往，而俄使數期不至，實則道光末年，值中國國家多故時，俄人已潛於黑龍江北岸，屯兵占守，攘之爲殖民地久矣。四年，俄忽以艦隊順黑龍江而下，通過愛琿。中國官止之，不聽。五年，木哩斐岳福始與奕山會議界務。俄使發議，欲劃黑龍江及烏蘇里河爲兩國國境，以江南地歸中國，而自有其北岸。奕山援《尼布楚條約》折之，是以議不諧。六年，普提雅庭師兵艦來天津，強迫政府定界，政府婉卻之，至是俄移住其人民於烏蘇里河口。而木哩斐岳福適來，奕山承政府之命，與訂約於愛琿城，計三條，是爲《愛琿條約》：
一、黑龍江、松花江左岸，由額爾古納河至松花江口，作爲俄國屬地。右岸順江流至烏蘇里河，作爲中國屬地。由烏蘇里河往彼至所有之地，此地如同接連兩國交界明定之地方，作爲兩國共管之地。由黑龍江、松花江、烏蘇里河，此後只許中俄兩國行船，各外國船隻，不許由此江河行走。黑龍江左岸由精奇里以南，至豁爾木勒津屯，原住之滿洲人等，照舊準其各在所住屯中，永遠居住，仍著滿洲國大臣官員管理，與俄國人等和好，不得侵犯。
一兩國所屬之人互相取和烏蘇里黑龍江松花江居住兩國所屬之人令其一同交易官
員等在兩岸彼此照看兩國貿易之人一中俄會同議定之條永遠遵行勿替兩國畫押互交照
依此文繕寫曉諭兩國交界上人等自是黑龍江北岸地全入於俄而康熙中舊界自格爾必齊
河循石大興以至於海者爲之一大變而雍正時所定烏特河爲兩國中立地者更無論已卽旗
屯一節中國亦僅有管理之虛名後庚子之役原住旗人盡爲俄人驅逼入江　五月大學士桂
良尙書花沙納等與俄全權大臣普提雅庭另訂天津專約時英法和議成俄人又援利益均霑
之例於是月另訂天津專約十二條錄其要者於下一嗣後兩國不必由薩那特衙門及理藩院
行文由俄國總理各國事務大臣或徑行中國之軍機大臣或特派之大學士往來照會均按平
等一除兩國旱路於從前所定邊界通啇外今議准由海路之上海寧波福州廈門廣州臺灣瓊
州等七處海口通商若別國再在沿海增添口岸准俄國一律照辦一俄國在中國通商海口設
立領事官得派兵船在彼停泊以資護持自是俄人在中國通商海陸皆獲大利在歐美各國之
上
十年冬十二月恭王奕訢與俄使伊格那替業幅再訂北京條約割烏蘇里松阿察二河迤東地
與俄英法同盟軍之陷北京也俄使調停其閒和議旣成俄乃挾此以索報酬於中國於是月再
訂北京條約續增十五條是爲北京條約錄其至重大者於下一自烏蘇里河口而南上至興凱
湖兩國以烏蘇里及松阿察二河作爲交界其二河東之地屬俄國二河西屬中國自松阿察河
之源兩國交界踰興凱湖直至白稜河自白稜河口順山嶺至瑚布圖河口再由瑚布圖河口順
琿春河及海中閒之嶺至圖們江口其東皆屬俄國其西皆屬中國兩國交界於圖們江之會處
及該江口相距不過二十里一西疆尙在未定之交界此後應順山嶺大河之流及中國常駐卡
倫等處及一十七百二十八年卽雍正六年所立沙濱達巴哈之界碑末處起往西直至齊桑淖
爾湖自此往西南順天山之特穆圖爾淖爾南至浩罕邊界爲界合觀愛琿北京兩約舉黑龍江
以北吉林以東悉割讓於俄其失地東西廣二十餘經度南北長十餘經度說者謂彼時中國不
諳輿地之學不知實在之界究在何處致使滿洲舊壤驟失數千里焉


