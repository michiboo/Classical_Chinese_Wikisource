
宣宗道光五年，冬十月，以大學士長齡署伊犂將軍，籌辦軍務，當乾隆朝之平定天山南路也。回酋大和卓木波羅泥都之子薩木克及喀什噶爾地方人民亡入浩罕國，於蔥嶺以西。其汗為蒙古察合台汗之裔，既納薩木克等，恐遭戰事上之波及，因告中國，願擔負監守逃人之責。政府亦因勢利用之，𡻕賄以銀一萬兩，使加約東。及嘉慶末年，南路參贊大臣斌靜荒淫無度，失回眾心。薩木克次子張格爾者，其人有膽力，自入浩罕後以誦經、祈福、傳食諸部，頗為回人所崇奉。張格爾乃因南路人心之不平，乘機投入布魯特，假眾數百，以是年八月襲喀什噶爾近邊。布魯特碩目蘇蘭奇入關告警，反為章京綏善所叱，遂憤走出塞，與回人合，領隊大臣色普徵額率兵往擊，破之。張格爾僅餘三十人，舍騎徒步而走。色普徵額追出塞外，不見敵蹤，遂回軍喀什噶爾，與斌靜宴賞中秋節。所擒八十餘人，斌靜悉令殺之滅口，而以蘇蘭奇交通逆裔，導眾滋事入奏，帝心疑之，命伊犁將軍慶祥往勘，具得斌靜奴畜回民，漁獵回女諸罪狀，逮入京治罪，以永芹代之。張格爾復集兵，屢騷掠近塞，永芹引軍出擊輒遁雲。至九月，令隊大臣巴彥巴圖以兵二百出塞四百里，復無所遇，乃縱殺布魯特遊牧婦孺百餘而還。其酋汰劣克憤甚，率所部二千追襲之於山谷間，巴彥巴圖全軍陷沒，於是四城之回人爭起響應詔，以長齡代慶祥鎮守伊犁，慶祥代永芹視師喀什噶爾。
六年，秋八月，張格爾陷喀什噶爾，慶祥死之。先是，張格爾率兵由開齊山路突入回城，拜其先和卓之墓。距喀什噶爾八十餘里，令協辦大臣舒爾哈善等圍之。張格爾突圍出，帝聞，授長齡揚威將軍，詔陝甘總督楊遇春、山東巡撫武隆阿為參贊，督師助勤。軍未集而張格爾已乞得浩罕國安集延兵〈（安集延兵鷙悍善戰，時有百回兵不如一安集延之語）〉三千，於是月攻陷喀什噶爾。慶祥迎戰於渾河，敗績，自縊死焉。淩河阿穆克登先後歿於陣，於是英吉沙爾葉同羌和間三城同時陷落，群回悉淩。
七年，春三月，將軍長齡、總督楊遇春克復喀什噶爾，張格爾遁。先是，長齡等於六年十月抵阿克蘇，時提督達淩阿已敗敵於托什罕河，張格爾復遣兵所柯爾坪，阻進兵之路。長齡督將，並分路進，悉臘其眾，至是年二月，師次大阿拐，敵屯洋河已特。乘夜來犯營，擊卻之。越日，由中路進襲，殲萬餘人，追殺二十餘里，擒三千餘人。張格爾復糾眾十餘萬抗拒於沙布都爾莊，諸將奮勇抄擊，逼至渾水河，又破之，遂進軍阿瓦己特。三路掩殺，俘斬二萬有奇，復追至洋達瑪河，搜殺罄盡，遂於是月移師渾河北岸。回眾十餘萬阻河為陣，亙二十里，穴壘轟䂭，鼓角震天，勢張甚。是夜，大風揚沙，大霧晦，長齡欲待霽而進，遇春不可，曰：『此天贊我也。』乃遣索倫千騎，繞趨下游，牽其勢而親督   清史紀事本末四  3


