
德宗光緒元年，秋八月，派侍郎郭嵩燾、道員許鈴身出使英國，旋改派鈴身出使日本國，以五品京堂劉錫鴻代為駐英副使。鈴身因事留直隸，又以侍讀何如璋代使日本。初，同治六年十月，派道員志剛、郎中孫家穀偕美使蒲安臣出使有約各國，辦理中外交涉。九年五月，天津教案起，命侍郎崇厚出使法國。皆臨時派遣，非常駐之員。是年五月間，總理各國事務衙門奏請預儲熟悉洋務人才，得旨允行。至是，復有是命，令諸使臣分駐各國，統率參贊、領事等官，辦理一切交涉事件。冬十一月，以三品京堂陳蘭斌、同知容閑出使美、日、秘三國。先是，同治十一年正月，江督曾國藩、直督李鴻章奏請挑選幼童赴美國肄業，蘭斌與閑同派管理學生，常川駐美，經理一切。至是，奉命駐紮美、日、秘三國為公使。蘭斌等抵美後，查美國各邦華人共十有四萬餘，計金山一帶已有六萬，奏設領事於金山埠，以道員陳樹棠充總領事，駐劄其地，金山美紳傳列秘充領事。至日，查有古巴屬鳥，華民傭工其處者有六萬餘人，因設古巴總領事一，以主事劉亮沅充之。馬丹薩領事一，以同知陳善蓄充之。尋又設秘魯嘉里約領事一，暫駐利馬，並居駐秘參贊署中，後專駐海口。
二年，秋八月，總理各國事務衙門奏定出使經費，允之。時雲南匪徒戕殺馬嘉理一案議結，李鴻章與英使議定條款，內有簡派使臣斎奉璽書赴英表明婉惜一條，故前派使臣郭嵩燾等將出洋，前往英國。至是，總署擬定出使經費呈奏，得旨允行。冬十二月，李鴻章、沈葆楨奏請派道員李鳳苞等率領福建船廠學生三十名，分赴英、法兩國，學習製造駕駛，從之。先是，同治六年六月，閩督左宗棠奏設船廠於福建，保薦保楨總理船政。前後五年，造成輪船三號，兵輪二十艘，分佈各海口。初立拉鐵、打鐵、鑄鐵、輪機、水缸諸廠開學堂二所，選幼童分習駕駛、製造諸藝。十二年十一月，奏請於船廠前後學堂選派學生，分赴英、法，學習製造、駕駛。飭下鴻章等會商，旋因臺灣有事輟議。及光緒元年四月，閩廠監督日意格回國，保楨遣學生數名隨往法國遊學。是年三月，海防洋教習都司李勵協解職回德，鴻章奏派武弁、卞長勝等七人同往德國武學院，講習水陸軍械技藝。至是，又遣鳳苞率同製造學生十四名，製造藝徒四名，赴法國官學官廠，學習製造。又駕駛學生十二名，赴英國格林回次士穆德學堂並鐵甲大兵船，學習駕駛兵船。
三年，春三月，改派駐英副使劉錫鴻出使德國，裁駐英副使。夏五月，駐劄日本使臣何如璋，奏請於日本口岸設立理事，從之。橫濱築地兩口，設正理事一，以同知范錫朋派充。神戶、大阪兩口，設正理事一，以同知劉專鏗派充。長崎一口，設正理事一，以中書余瓗派充。　秋九月，駐英使郭嵩燾奏請於英屬新嘉坡設立領事，從之。嵩燾奏稱，英國之新嘉坡島爲萬國通衢、五方雜處、華商輻輳，往來日臻繁盛，應請設立領事官，以道員胡璇澤充當，得旨允行。
四年，春正月，命駐英使臣郭嵩燾兼充法國公使。　秋七月，命一等毅勇侯候補京堂曾紀澤出使英國、法國，道員李鳳苞出使德國。
五年，夏五月，命侍郎崇厚出使俄國，旋授全權大臣，許其便宜行事。因與俄國政府議收還伊犁事也。
六年，春正月，命大理寺少卿曾紀澤出使俄國，將崇厚所收還伊犁條約再行商改。
七年，春三月，陳蘭斌等奏設檀香山領事，從之。太平洋中有國，曰『山域治埃蘭』譯稱檀香山。共轄八島，爲華民出洋要衝，又爲美國金山後路，且係祕魯來華中站，至是，議設領事於其地，以商董同知銜陳國芬改爲領事官。　秋七月，命三品京堂鄭藻如出使美、日、祕三國，召陳蘭斌回京，在總理各國事務衙門行走，始裁副使。藻如抵美後，奏設紐約埠領事，以通判歐陽明充領事官。
十年，夏四月，侍講許景澄出使法、德、義、荷、奧等國，未到任以前，以李鳳苞兼署。
十一年，夏五月，召曾紀澤回京，以江西布政使劉瑞芬出使英國、俄國。時英滅緬甸，分界事關繫綦重，召紀澤回京面詢，以瑞芬代之。　命侍郎張蔭桓出使美、日、祕三國。
十三年，夏五月，命內閣學士洪鈞出使俄、德、奧、和等國，大理寺卿劉瑞芬出使英、法、義、比等國，道員李興銳出使日本國。興銳因病未行，以庶常黎庶昌代之。　冬十二月，兩總督張之洞奏設小呂宋領事，不允。小呂宋埔爲日斯巴尼亞國屬地，洞屢疏稱小呂宋計有華民五萬餘人，分訴日人虐害情形，懇請派官保護。綜核情形，非設總領事不可。經電商使臣張蔭桓擬派總兵銜兩江先用副將王榮和爲駐劄小呂宋總領事，總署難之，不允行。
十五年，春二月，命江蘇按察使陳欽銘出使英、法、義、比四國，尋欽銘以病免，以大理寺卿薛福成代之。　三月，命侍講崔國因出使美、日、祕三國。
十六年，秋七月，命侍讀許景澄出使俄、德、奧、荷四國，道員李經方出使日本國。
十七年，春正月，駐英使臣薛福成奏設南洋各島領事，從之。上年七月，海軍提督丁汝昌巡歷南洋羣島，其未設領事各地，華民約三十萬，備受土人虐待，因而環訴於汝昌，請求奏設領事。汝昌歸言於總署，諮令福成酌奪辦理。至是，福成請於香港設一正領事，以新嘉坡領事知府左秉隆派充。新嘉坡原設領事改爲新嘉坡兼轄海門等處總領事，以駐英二等參贊道員黃遵憲調充駐劄新嘉坡，兼轄麻六甲[1]、丹徒斯羣島、檳榔嶼、威利斯雷省，暨其屬部科科斯羣島。（以上皆英屬土，英人定其總名曰「海門」，共計華民十七萬四千三百二十七萬）   
及白蠟
（卽卑力國計華民六萬餘）石蘭莪（卽石郎阿國計華民二萬八千）松蓋芙蓉（計華民一萬）
柔佛（計華民十萬）以上皆小邦歸英保護者英人聯合各地定其名曰海門屬都
十八年夏六月命編修汪鳳藻出使日本　冬十二月命太常寺少卿楊儒出使美日秘三國
十九年冬十一月命道員龔照瑗出使英法美比四國
二十年冬十月命湖北布政使王之春如俄唁俄皇亞力山德之喪並賀新皇尼可來第二卽位
二十一年春正月命大學士直隸總督一等肅毅伯李鴻章如日本議和時中日戰事方劇而中
國海陸軍隊屢敗於日本因假鴻章以全權往日本廣島（時日皇移駐廣島策應海陸各軍）講
欵以美員福世德從　冬十二月以明年四月俄皇加冕派李鴻章爲正使往賀先是以王之春嘗
充唁使故賀使卽便派之駐京俄使喀希尼忽抗言曰皇帝加冕俄國最重之禮王之春人微言
輕不足當此責可勝任者獨李中堂耳乃改派鴻章爲頭等公使前往俄國致賀實則喀希尼欲
誘致鴻章往俄辦訂中俄密約也
二十二年冬十月命四品京堂羅豐祿出使英國道員黃遵憲出使德國四品京堂伍廷芳出使
美國
二十三年春二月命侍郎張蔭桓赴英國賀女皇維多利亞卽位六十年慶典　三月駐京俄使
喀希尼微服潛赴英密邀蔭桓遊俄待以殊禮以籠致之使不反對密約也　命侍郎呂海寰出使
德國荷國以黃遵憲奉命後緣事未行也
二十四年夏四月詔飭總理各國事務衙門酌派同文館學生並咨行直隸兩江兩廣湖廣閩浙
各督撫遴選學生往日本留學從御史楊深秀請也是年閏三月閒日本使臣矢野文雄有函吿
總署據稱日本政府知中國需才孔亟倘選派學生出洋習業日本願供經費並親至總署面稱
中國如派學生往日本肄業人數以二百名爲限至是深秀奏及之乃有是命　秋八月命四品
京堂李盛鐸出使日本國是年三月命黃遵憲使日未行至是政變遵憲稱疾請開去差使允之
以盛鐸往　冬十月命駐俄使臣侍郎楊儒前往荷蘭國海牙城會議日來佛條約卽紅十字會
時各國在此議立保和公會會期
二十六年冬十二月命左都御史張百熙赴英國唁英君之喪並賀新君卽位
二十七年夏四月命醇親王載澧爲頭等專使赴德國上年五月北京拳匪亂作戕害德使克林
德至是命載澧往德謝罪代表帝慚悔之意並達謝忱聞德皇將強之行跪拜禮留滯邊境不進
經政府按國際公法力爭德皇始允予通融　五月命侍郎那桐爲專使赴日本以拳亂時日本
使館書記生杉山彬在北京被戕至是遣那桐前往日本代表帝惋惜之意兼達謝忱　命五品
京堂蔡鈞出使日本　命駐紮各國公使訪察游學咨送回華聽候考試錄用　六月命知府許
台身出使韓國時朝鮮已稱帝改國號曰韓建元光武遣使來聘用敵國禮廷議以朝鮮藩屬今
夜郎自大不如絕之帝曰我不能有而附於日日旣左右之立國建元稱帝號矣固儼然鄰國也
此與東西諸國寧有少殊乎我不能拒絕東西諸國之使奈何獨拒韓使遂令其覲見而報以國
書如常禮至是遣台身出使於韓駐劄漢城台身旋奏設漢城總領事以舉人傅良弼派充　命
副都統蔭昌出使德國　秋七月調駐英公使羅豐祿出使俄國時以駐俄使臣楊儒與俄外部
議約俄人威脅利誘儒不敢拒乃以下車傾跌致病請急命豐祿前往接替　八月命各省選派
學生出洋肄業　召載澧回國載澧奉命抵德致遞國書之後擬卽啟程前往美日及英意比等
國德皇大不悅謂有違專誠之旨遂不允收禮而意皇致函載澧約十月十五日後方能接待英
廷亦無迎迓之諭載澧電聞諭卽啟程回華　冬十月命四品京堂張德彝出使英國時古巴宣
吿自主派德彝兼充古使與古巴妥立新約
二十八年夏四月命五品京堂許鈺出使義國楊兆鋆出使比國吳德章出使奧國向例奧國以
駐俄使臣兼充義比兩國以駐英使臣兼充而三國以國體所關屢請中國遣派專使因有是命
　六月命五品京堂胡惟德出使俄國四品京堂孫寶琦出使法國　秋九月命各省選擇學生
派往西洋各國講求專門學業　冬十月派五品卿銜汪大燮爲日本游學生總監督是年六月
閒駐日使臣蔡鈞反對自費生九人入振武學校學生五十餘人赴使館請求日本警察署忽逮
捕學生代表吳敬恆孫揆均遞解回國復叱逐五十餘人出署而鈞飛電北京外務部（總理各
國事務衙門改設）謂學生受康有爲嗾使聚衆閧鬧使署會美日專使貝子銜載振過日本晤
其外部大臣小村壽太郎日人固心直學生惟不欲顯持短長但以選派博學愛才之人充總監
督駐紮是邦爲言載振據以覆奏至是派大燮爲管理赴東洋游學生總監督責成旣專取締益
密日本留學界自是日益多事矣　十二月派貝子銜溥倫爲美國散魯伊斯城博覽會赴會正
監督以道員黃開甲東海關稅務司美人柯爾樂副之
二十九年秋七月以湖北游學日本學生王璟芳効忠守正賞給舉人出身從撫臣端方電請也
　冬十月命楊晟出使奧國
三十年秋九月駐美使臣梁誠奏設墨國總領事駐劄薩里那古盧斯海口從之　外務部奏設
南斐洲英國屬地總領事駐劄打蘭士譁路埠等處以道員劉玉麟派充從之　冬十月派駐俄
使臣胡惟德赴海牙會議　十一月電諭駐日使楊樞密查留東學生設立同仇會事時日俄搆
兵以東三省爲戰地中國政府宣吿局外中立於是俄之海軍厚集旅順分駐海參崴其陸軍則
厚集奉天分駐朝鮮北及關東南部政府不敢問境內主權門庭之內聽人閧爭日人譁然姍笑
之謂中國此次空前怪狀之中立爲可笑可憐留東學生恥之全體激憤一面倡立同仇會號召
會員切齒裂眥喘汗奔走一面組織學生軍遣代表鈕永建內渡聯合南北疆吏運動政府願聽
節制以抗俄人而政府則頑然不應一面使直督拘捕代表一面電促公使威逼解散至啇請駐
京日使內田籌壓制留東學生之法
三十一年夏六月攷試出洋學生賞金邦平等進士舉人出身有差自是每歲試留學生以爲常
　秋七月兩江總督周馥奏請選普通德文學生十名赴奧國學習陸軍下所司知之（續派商
部右丞紹英出洋攷察政治）八月飭各省督撫多派學生游學歐美　命四品京堂劉世訓出
使法國三品京堂周榮曜出使比國五品京堂黃誥出使義國外務部參議汪大燮出使英國調
楊晟出使德國李經邁出使奧國榮曜緣事未行改命順天府府丞李盛鐸出使比國　九月改
派四品京堂楊兆鋆出使比國時命李盛鐸會同載澤等前往各國考察政治改命兆鋆使比
冬十月以前駐俄使臣陸徵祥爲專使赴荷國海牙平和會以駐荷使臣錢恂副之美前外部大
臣福士達從會期訂於三十三年五月五日舉行及開會各代表提議設立公判所會衆羣訾中
國法律最敝謂皖浙徐錫麟秋瑾兩案株連慘酷有永不許拒回領事裁判權之言抑中國爲三
等國徵祥據理力爭政府亦牒請各國政府公認照頭等國辦理旋法代表覆稱中國旣照頭等
國攤費自應照頭等國接待徵祥遂據向會中聲明會中又以中國兵艦朽壞難保和平復由徵
祥電請政府速加整頓會衆又譏中國武代表丁士源越分妄爲請嚴加詰誠飭遵軍統　十一
月命慶親王奕劻選派宗室出洋學習武備
三十二年春三月命駐英使臣汪大燮爲賀日斯巴尼亞皇大婚專使　秋九月賜游學畢業生
陳錦濤等三十一人進士舉人有差
三十三年秋七月命外務部右丞雷補同出使奧國　八月命商部左侍郎伍廷芳出使美墨秘
古等國九月予游學畢業生章宗元等進士舉人出身有差　冬十一月派道員蒯光興爲歐
洲游學生監督　十二月予進士館游學畢業員楊兆麟等獎勵有差
三十四年春二月命外務部右丞胡惟德出使日本國調錢恂出使義國以陸徵祥出使荷國
三月允農工商部奏請於西貢河內瓜哇添設領事　夏四月予游學畢業生章宗祥等進士舉
人出身有差　六月予進士館游學及外班畢業學員黎湛枝等獎勵有差　因美國減收賠款
派奉天廵撫唐紹儀爲專使前往致謝　秋八月命陸軍部右侍郎蔭昌出使德國　九月予進
士館游學畢業員陳雲誥等獎勵有差　予游學畢業生陳振先等進士舉人出身有差　予進
士館游學畢業員葉尤圻等獎勵有差　冬十月御史葉芾棠奏赴美游學生請按省分派下學
部知之

