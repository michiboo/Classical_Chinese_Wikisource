
　　明熹宗天啟七年，春正月，滿洲遣使遺寧遠巡撫袁崇煥書議和。先是，崇煥總統關內外諸軍，聞滿洲新喪，欲乘間修復錦州大小淩河諸城，為持久計，遣使偕喇嘛僧一人至弔，因以覘虛實，滿洲主皇太極遣使報之。至是，使者再至，要求償金與歲幣，數各鉅萬。崇煥覆書，言書中有不順語，難以奏聞。時滿洲兵已入朝鮮，先後陷義州、定州、安州、平壤等處，盡屠其軍。皮島都司毛文龍屯守鐵山，亦敗走。滿洲兵渡大同江，次中和，遣使至書朝鮮主，詰責備至。　二月，滿洲進陷朝鮮之黃州，朝鮮主李倧出奔江華島。滿洲兵至瑞興，朝鮮主上書請成，使者往返協議，以三月和成，約為兄弟之國。貝勒阿敏縱兵大掠三日而還。　夏四月，滿洲再遣使遺書袁崇煥及喇嘛，請以遼東歸滿洲，凡遼西地方所有城堡，明人不得加修葺，竝言以後兩國通問書式，明皇帝不得與天並列，明諸臣不得與滿洲主竝列，各當遞降一格。崇煥還書，言滿洲當將已經佔領之遼東地方及俘虜，酌議還付，竝撤回朝鮮鎮守兵，以復不得再進兵朝鮮。事聞，朝旨咎其非計，數相戒諭；加以雙方意見不合，和議卒無成。　五月，滿洲大舉進攻遼西，時大淩河城工未竣，總兵趙率教守錦州，圍之不克，移軍簿寧遠。袁崇煥令諸將背城據壕，以車為營，環列槍礮。滿洲軍陽退以誘之，不為動，揮眾進擊，大敗，士卒死傷無算。回軍攻錦州，又以壕廣不得進，毀大小淩河城而還。　秋七月，魏忠賢使人劾袁崇煥不救錦州罪，崇煥乞休去，以王之臣代之。　八月，熹宗崩，思宗立。　冬十一月，魏忠賢伏誅。
　　思宗崇禎元年，夏四月，復起袁崇煥督師薊遼。
　　二年，夏六月，袁崇煥殺皮島總兵毛文龍。崇煥自寧遠一捷，頗自矜，謂滿洲人已破膽，可望獻地講和。及再起召封，遂言五年可滅滿洲。慮文龍識其詐，深忌之，至是以閱兵為名，泛海抵雙龍島，以計誘文龍，誣以十二罪，殺之。自是島弁離心，不為用。其後孔有德、耿仲明、尚可喜等相繼叛去，全島盡屬於滿洲矣。　冬十月，滿洲主帥師入邊，以喀喇沁台吉布爾噶為嚮導。先是滿洲偵知遼西有備，故取道蒙古進兵。　十一月，滿洲兵由喜峰口毀邊牆入，圍遵化。城陷，巡撫王元雅自殌死。趙率教聞變赴援，亦戰歿。滿洲兵遂趨薊州，越三河，略順義，進逼北京。總兵滿桂帥師相拒於德勝門外，值袁崇煥自山海關入援，督諸路勤王軍，營廣渠門外。滿洲主素畏崇煥，用反間計縱所獲太監歸言於朝，謂袁崇煥與滿洲有密約。時都人士驟遭兵，怨謗紛起，指崇煥擁兵坐視。朝士亦因前通和議，誣其召兵脅和，將為城下之盟。思宗亦以崇煥擅殺文龍，疑其有異志，下之獄。　十二月，滿洲分兵陷固安良鄉，回軍至盧溝橋，破副將申甫營，進次永定門。總兵滿桂迎拒，戰死。尋遣使持議和書，置德勝、安定兩城門外，皆不報，遂移軍越通州而來。
　　三年，春正月，滿洲攻陷永平，回軍襲兵部侍郎劉之綸兵於遵化城外，盡殲其眾，之綸戰歿。之綸自製木，為西洋大小礮，用以擊滿洲兵，死傷甚眾。後其礮裂，復奮鬬十二小時，全軍盡沒，之綸亦被創死。滿洲兵拔遷安、滐州，分兵向山海關。守將官惟賢力戰禦之，還攻撫寧、昌黎，皆不克，復遣書議和，不報。　二月，滿洲撤兵還瀋陽。　夏五月，華州監軍道張春等攻復滐州，滿洲貝勒阿敏，時擁皇兵屯永平，見軍勢甚，不敢赴援，屠城中官民，偕遷安及遵化守將，素城遁，春等追擊之，襲殺甚眾。關內四城皆復。
　　四年，秋九月，滿洲軍圍大淩河。初，督師孫承宗恢復關內，更理關外舊疆。以七月興工，築大淩河城，畫夜崔督。工程甫半，而滿洲軍驟至，圍之數周，以城守堅固，攻之不克。遼東巡撫邱嘉禾與總兵吳襄、宋偉等聯軍赴援。滿洲主見其列陣嚴整，不敢迎擊，引軍還。聯軍於是夜趨大淩河，陣長山口。滿洲主督軍進擊，偉等堅陣不動。襄復縱火逼滿洲軍，忽反風，毀襄營，襄遁走。偉亦以力盡引退。　冬十月，大淩河守將祖大壽以城降滿洲。大壽堅守三月，城中糧盡，殺人馬以食。滿洲主屢以書招之，至是降。尋縱之歸錦州，約為內應，毀其城而還。
　　五年，夏六月，滿洲兵攻察哈爾，降其部落數萬。先是，滿洲主累歲用兵遼本，皆無功，則以察哈爾阻隔長城之北，致其兵不能深入腹地，至是移兵攻之。部長林丹汗帥眾西遁，其部落皆降。
　　七年，夏五月，滿洲主將兵渡遼河。　秋七月，滿洲兵入尚方堡，縱掠至宣府右衛，分兵攻龍門、新城、懷仁、井砰、小西城、赤城，皆不克。　八月，滿洲兵圍大同，亦不克，攻城兵死傷相屬。　閏八月，滿洲主班師，退出尚方堡邊二十里駐營，時察哈爾部長林丹汗已殂，其妻竇土門福晉攜國人來降，滿洲主納為妃。　九月，滿洲主還都。
　　八年，夏四月，滿洲貝勒多爾袞往收察哈爾部落，林丹汗子額哲帥餘眾，奉中國厯代傳國璽降。
　　九年，夏五月，滿洲主更國號曰清，改元崇德，群臣共上尊號曰寬溫仁聖皇帝，時臨邦一致承認，獨朝鮮主有違言，[1]將往侵之，恐為中國兵所牽制，議先入擾。　夏六月，清主命英郡王阿濟格等分道入邊，沿途大掠，出冷口關而歸。　冬十二月，清主親征朝鮮，分兵屯遼河及海口以防中國，師次沙河堡，命睿郡王多爾袞等統兵自寬甸入長山口，豫郡王多鐸等帥師潛襲朝鮮之國都。朝鮮主退保南漢山，清軍圍之。
　　十年，春正月，清主渡漢江，營於北岸。初朝鮮事急，乞援於中國，竝檄國中諸道勤王兵。中國時方苦流寇，不暇顧藩屬，登萊總兵陳洪範率舟師求之，出海，阻風，不得渡，其國中諸道兵亦相繼奔潰，不敢前。多爾痛督造小舟，進擊江華島，獲朝鮮王妃、王子及宗室大臣家口。清主兩次以書諭降，朝鮮主獻中國所給敕印，帥群臣步行出降，約歲時貢獻表賀。約成，乃還其君臣家屬，留其二王子為質。
　　十一年，秋九月，清多爾袞及戍王岳託等分道入塞，薊遼總督吳阿衡敗死，總監高起潛迎戰於牛闌山，亦敗。清軍遂由盧溝橋趨良鄉，下畿輔城四十八，詔盧象昇督師迎拒。象昇主戰，兵部尚書楊嗣昌主和，各持一議，不相下。清軍已分三路深入，一由淶水攻易州，一由新城攻雄縣，一由定興攻安肅。象昇自涿州進駐保定，令諸將分道出禦，大戰慶都，猶未敗衂，而一時列城望風失守。嗣昌遽奏，落象昇尚書銜，著仍以侍郎督師。象昇為嗣昌所扼，兵單餉乏，進至鉅鹿，起潛相距五十里，乞援不應。象昇兵僅五千，行至嵩水橋遇清軍，圍之數壘。象昇奮鬬，身中四矢三刃，手格殺數十人乃死，一軍盡亡。起潛聞敗，帥眾遁。先是，帝一日召對六部，楊嗣昌言有盈城、盈野善戰者服上刑等語，帝厲聲責之曰：「今天天下一統，與孟子列國兵爭時不同。今不遇一屬夷小醜，縱不能伸大司馬九伐之威，奈何為是言耶？」竝戒以今後勿復言，後論星變。嗣昌又引漢武疑塞、元和宣慰、太平興國連年兵敗諸故事。給事中何楷奏駁，而帝反謂樞臣不必深求，其得君之專如此！
　　十二年，春正月，清軍自德州渡河，連陷山東州縣十六。山東重兵已為嗣昌檄移德州，濟南空虛。清軍至，德王由樞以城潰被執。　三月，清主命降將恭順王、孔有德等以礮圍攻松山，副將金國鳳死守不下，有德等復請穴地攻城，亦無功，圍遂解。
　　十三年，春三月，清軍分略錦州、寧遠。清主知寧、錦諸城不破，不能得山海關，山海關不下，不能圖中原。是年命諸王貝勒等更奮往略松、杏、寧、錦。而相持曠歲，未有成功。
　　十四年，春三月，清兵圍錦州，城中蒙古兵內應，破其外城。　夏五月，遼薊總督洪承疇等帥八總兵師十三萬赴援，屯寧遠、錦州間，城守祖大壽遣卒自城中逸出傳語，以軍營遇敵，毋輕戰，承疇持重不發，而朝旨趨戰，遂進兵，陣於松山城之北。　秋八月，清主親統兵至，環松山而營，遣阿濟格等奪獲其筆架山之積聚，吳三桂等六總兵同時遁去，中途為伏兵邀擊，死傷無算，蹈海死者尤眾，承疇等入松山固守
　　十五年，春二月，松山副將夏承德遣子夏舒，約清兵乘夜豎梯登城。清軍夜至，遂拔之，總督洪承疇被擒，巡撫邱民仰、總兵曹變蛟、王廷臣皆死之。錦州城內亦因糧乏，祖大壽帥眾出降。杏山、塔山皆下。　夏五月，清主俘洪承疇入盛京，承疇降，清主喜，謂近侍曰：「吾欲取中原，然如瞽者之不識途徑。今得承疇，猶水母之有蝦也！」時北京傳承疇不屈死，帝驚悼甚，詔設壇都城，賜祭十六，竝命建祠都城外。承疇、民仰竝列。將親臨莫，方祭第九壇。而承疇生降之信至，乃止。　冬十月，殺兵部尚書陳新甲。新甲由武舉厯任本部，楊嗣昌薦以自代，為欵局地也，帝亦欲籍欵以紓目前，遂遣馬紹愉等至建州，清不表謝，而復得嫚書，帝大悔恨。後新甲復申其說，再遣紹愉行，方至義州，清主欲殺紹愉，紹愉遁歸，新甲由是得罪。　十一月，清兵至邊，毀長城而入，自薊遼分道而下，直抵袞州，凡攻克八十八城。
　　十六年，夏四月，清軍自山東還至近畿，所至屠掠一空，京師大震。大學士周廷儒自請督師，及出，次通州，不敢進。清兵至懷柔，薊遼總督趙光忭會諸軍邀戰於螺山，皆潰。總兵張登科、和應薦敗歿。廷儒偵清兵還，乃言兵退，請下兵部議諸將功罪，遂反北京。　秋八月，清主皇太極殂。初，清宸妃於十四年九月病卒，時清主方督軍攻松山，聞訃，馳返京城，居關睢宮，朝夕悲慟，遂患𦚥疾，語言昏譫無緒，是年殂，看五十有八，葬承德縣之隆業山，號昭陵。子福臨立，是為世祖，以明年為順治元年，方議出兵侵中國。值流寇長驅入北京，吳三桂乞師書至，遂乘機入中夏，取明而代之。


