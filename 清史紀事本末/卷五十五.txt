文宗咸豐五年，冬十二月，雲南回民杜文秀起蒙化，襲據大理府，提督褚永昌死之。先是，滇省漢民覬覦永昌回族腴田，於是句結姦胥，朦稟地方官吏，所有回民，一律驅逐徼外。回人失其故業，往往聯結黔苗，沿邊滋擾，以逞報復。至是，推文秀爲渠帥，佔據大理府城。永昌提兵迎擊，兵潰，致爲所戕。
六年，冬十二月，諭雲南巡撫恆春剿辦滇回。自滇回起事，地方官知曲在漢民，又因回衆勢大，意專主撫，回民籍求撫以售姦謀。其黨在省城者，以訓導明賡颺爲內援，  
尋甸東川又倚畏難苟安
之知縣潘偕汪之旭之徇庇於是麇赴大理進規永昌黨首武進士馬名魁最爲兇悍連破廣西
州邱北平𢑴等縣焚殺尤慘大理紳民赴省請剿總督舒興阿任信門丁陳喜與廵捕施嘉瑞表
裏爲奸不予准理致回勢愈張事上聞命恆春迅籌掃滅尋召舒興阿赴京以恆春代爲雲貴總
督
七年夏六月恆春自殺調吳振棫爲雲貴總督時回氛幾遍三迤復偪近省城恆春堵禦計窮懼
甚夜與其妻博禹特氏在署自縊死命振棫統帶川兵前往復命前任山東廵撫張亮基率師繼
進尋授亮基雲南廵撫調湖南按察使徐之銘爲雲南按察使　冬十月革雲南在籍侍郎黃琮
御史竇垿職總督吳振棫受命入滇沿途調查回漢起釁情形歸咎於滇紳黃琮等散帖吿示倡
議滅回致回民疑畏憤激而成請將琮等革職昭雪回民之冤其漢民有藉團練爲名肆行殺掠
者卽以軍法從事詔悉從之聞者皆爲琮等稱屈
八年夏五月吳振棫奏回民就撫省城解嚴振棫疏稱屯集城外之回民二萬餘咸巳解散地方肅
淸實則回人因廵撫張亮基駐軍曲靖累破回家藉名受撫出具永不滋事甘結以請亮基入城
後於城外別築一城以困之復誘殺亮基之姪自是滇事愈不可爲矣　冬十一月吳振棫因病
解任以張亮基爲雲貴總督徐之銘爲雲南廵撫時振棫受制回人亮基入城後亦爲回人看守
出入均難自主廷議以振棫懦蔥命解任以亮基代之而以之銘繼亮基爲廵撫
十年冬十月張亮基以病免調貴州廵撫劉源灝爲雲貴總督時亮基疏叅徐之銘以道員馬椿
齡知通海縣雷焱於撫回復叛襲城時不應迎擊偪令椿齡自盡棄焱於市妄意以平回怒復因
升任陜撫布政使鄧爾恆在滇時意主剿回嫉之俟爾恆行次曲靖陰使副將何有保截殺之詔
下之銘回奏而之銘則奏稱回民假撫襲城椿齡係在途次病故焱係被傷身死爾恆係行次曲
靖被盜戕殺並自陳與亮基辦理回務意見不合帝爲之罷免亮基以源灝代之
十一年秋七月召劉源灝來京以安徽巡撫福濟調升雲貴總督時徐之銘爲回人所利用亦遂
挾回以自固凡新任督撫入滇者之銘皆陰嗾回人軟禁之或暗殺源灝遂逗留川境不敢進且
稱病乞休乃召源灝還京以福濟代之福濟亦不扺任
穆宗同治元年春三月徐之銘奏省城解圍回民就撫先是回人馬起等率衆進偪雲南省城有
武生馬如龍呈稱力能解散請親赴各壘勸導之銘許之省圍立解並退出所據各城事聞詔嘉
獎如龍命以總兵用
二年春二月雲貴總督潘鐸爲回衆所戕雲南自回變以來全省分裂其據大理者曰杜文秀歸
曲靖者曰馬聯陞踞省城者曰馬德新德新爲回敎中掌殺行輩最先羣酋皆聼號令時徐之銘
雖已罷斥而新授廵撫賈洪詔不敢入滇之銘爲諸回擁護託言無人接替踞位奏事如故德
新益挾之以爲傀儡之銘使德新招撫文秀許割大理永昌麗江三府地予之德新遂親至姚州
議和文秀出示謂馬復初（德新宇）已允分給迤西之地矣總兵馬如龍亦回中渭魁而慓悍好
鬬時潘鐸旣受命督滇毅然入城欲力振威權安轉回漢而德新如龍驕懌不受羈勒頗難措手
德新示意欲封平南王鐸嚴拒之如龍亦欲兼幷迤東諸郡臨安土豪梁士美不服糾衆守險如
龍請剿之鐸不許如龍徑率所部往攻鐸檄士美固守又檄他郡團練中之與如龍爲仇者使與
士美合圖如龍之銘忌鐸立功故洩其謀於德新德新懼鐸並圖已宻召回弁馬榮率黨二千餘
入城駐五華山道路洶洶皆言榮反榮夙爲鐸所信任故鐸終以榮不負已榮亦不忍於鐸未敢
發然其衆日出騷掠鐸親詣五華書院開諭令移屯城外榮己諾矣方登輿榮揖送其黨以矛旁
刺鐸榮趨護鐸已薨居民驚亂回黨絡繹入城並戕在籍兵部右侍郎黃琮等時布政使岑毓英
以兵練千扼守藩署臬司以下皆避入馬毓英因語於衆曰今賊雖入城吾當死戰破之如其不
勝與公等閣署自焚未晚也於是瀝血誓師分兵守東南門用閒離其黨而陰使使召如龍入援
方總督之被戕也之銘迎德新入居總督署號令一切德新亦密召如龍欲與共討榮以示己非
叛如龍初聞省城陷以爲院司皆己戕比知藩署未失還軍馳入省諸紳民率團練至擊榮於城
內大破之榮遁回武定之銘仍署總督如龍署提督事聞之銘革職逮京以林鴻年爲廵撫調勞
崇光爲總督之銘卒倚回不行朝廷莫能治也
三年秋九月岑毓英攻克尋甸擒馬榮磔之　冬十月岑毓英克曲靖擒馬聯陞磔之
五年夏四月勞崇光奏請以馬如龍專辦西路回股以岑毓英督攻豬拱箐海馬姑等處從之自
徐之銘倚回自重盤踞滇中縱回戕殺鄧爾恆潘鐸於是前後新授督撫如劉源灝福濟賈洪詔
林鴻年皆畏蔥不敢進崇光自拜滇督之命兼程抵昆明僚屬徘徊俟進止或尼其出入崇光曰
吾嘗單騎入廣東島人萬計視之蔑如也豈懾叛回哉遂入城諸回駮愕如龍率回弁櫜鞬迎入
崇光語於衆曰漢回仇殺乃械鬬案非軍務也益開誠布公以安反側如龍等意始安崇光用毓
英言用兵先東後西以免牽制因請以如龍辦大理一股毓英剿豬拱箐一股得旨報可
六年春二月勞崇光卒以張凱嵩爲雲貴總督劉嶽昭爲雲南廵撫時徐之銘已死林鴻年逗遛
川境不行詔奪職以嶽昭補廵撫　秋七月岑毓英攻援豬拱箐回巢進平海馬姑諸壘三省邊
界悉平毓英自攻克鎮雄州城陣斬回酋李開甲漆維新等之後復進剿豬拱箐初陶新春據海
馬姑紅厓尖山山壁立斗絕大河帶其前鳥道一線攀援而登一夫扼險萬人莫進敵中呼爲鐵
桶江山黨類日衆山隘不能容陶新春復分據豬拱箐其地界滇黔川三省之交八山環合三面
嶄然惟靑松梁一面爲往來之徑絕頂孤峯勢凌霄漢三泉下注滙山麓爲河敵人分據山險山
下沃壤曰吳家屯屯有閒道可達海馬姑外有二龍關大丫口小丫口三隘堅壘密布出掠退守
操縱自如惟大溜口一隘徑路險僻毓英令部將張保和林守懷領二千人夜由大溜小徑抄出
二龍關後掩襲吳家屯自督三千人攻二龍關質明敵傾巢出拒戰方酣悤開後軍礟聲震天敵
驚回救兩軍夾擊三隘皆下遂奪吳家屯斬獲無算海馬姑敵衆來援毓英要擊於中逄大破之
皆潰走又令部將蔡標劉重慶分軍圍剿海馬姑亦克其紅厓尖山敵援斷遂逼豬拱箐老巢敵
鑿千餘斤巨石實硝磺松脂引火於蔕自山領墜下又驅牛馬衝異損壞二十餘營毓英親搏戰
斬悍酋敵始𨚫退營山半毓英令於營前掘深坑敵用前法來攻石盡落坑中軍士無所傷敵計窮
𡑅守不出敵黨多保人裸俗連袂蹈歌相唱和毓英令裸人之從軍者徧山環歌諷以解散敵中
聞歌而逸者萬餘人裸目大紅袍來降毓英用其計破敵斬馘二萬生擒其大元帥陶新春等川
督駱秉章聞捷使人犒師點檢敵屍築爲京觀是役也談兩軍戰狀者皆咋舌遂合剿海馬姑斬
陶新春盡平其壘三省邊境肅淸計自豬拱箐至滅敵僅百二十四日耳
七年春三月張凱嵩以規避革職擢劉嶽昭爲雲貴總督岑毓英爲雲南廵撫　夏閏四月岑毓
英連破石虎關回壘克復呈貢武定元謀祿勸羅次晉寧澂江等城先是迤西回首杜文秀乘毓
英督兵遠出傾巢下犯衆數十萬連陷二十餘城省城戒嚴毓英自豬拱箐凱旋曲靖聞警倍道
來接於是年二月連破大小石壩小板橋古庭庵金馬寺數十壘進駐響水關策應各路馬如龍
來會深悔羣回之賣已忸怩不安毓英推誠慰勉約共竭力滅敵如龍感奮由是大局始有轉機
毓英旋督攻楊林飭將四出分剿躬自往來督戰遂疊破石處關敵壘並攻復呈貢等處
八年春三月雲南澂江回復叛襲據府城澂江回衆上年案已投誠至是復勾結嵩尋諸回首馬
周等由楊林統越山路襲據府城　夏五月劉嶽昭收復尋甸嶽昭自上年冬攻尋失利至是經
總兵全祖凱攻克要險各隘回目馬添順李芳沅等先後投誠遂收復尋甸　岑毓英肅淸省東
回壘攻克楊林團山等處省東諸回𥂟踞於十里鋪等處毓英遣部將李維逑等分路進攻先將
蕭家山敵柵焚燒敵向省北馬村一帶狂奔自十里鋪小徧橋至長坡六十餘里堅壘一律掃蕩
其楊林團山等處踞回復爲毓英弟道員岑毓寳等剿破楊林富民全境肅淸　六月岑毓英克
嵩明州及龍陵廳白鹽井等處　秋七月岑毓英連破附省李家地老鴉營等處回壘　八月岑
毓英攻克易門縣城及黑琅等處鹽井回巢雲南附省回衆恃各處鹽井以資軍用毓英令李維
述田仲興岑毓寶等分路進剿次第收復易門縣城及黑琅等處鹽井並攻破海口八街等處回
巢　冬十月岑毓英攻克楚雄等城毓英遣將分攻楚雄南安定遠三城皆下之　十一月岑毓
英收復昆陽州城先是馬如龍督軍進攻昆明未下毓英復遣總兵張保和至設重圍以困之城
內守將楊振鵬夜開城遁保和設伏擒之並弋獲馬聯魁馬生龍等　十二月岑毓英肅清附省
土堆回壘並攻克祿豐縣城是役回首馬得良劉和等皆被獲
九年春二月岑毓英等攻克麗江等城及馬街等處回巢先是毓英與總督劉嶽昭提督馬如龍
分軍三路至是中路克復彌渡賓川及紅厓馬街各回壘北路收復麗江劍川南路攻克緬寧廳
城夏五月岑毓英等克復威遠廳城南路肅淸威遠爲普洱府屬久爲回首馬標佔據屢攻未
下毓英令諸軍會同土練分路進攻力戰年餘始將廳城克復並破四壘厓一帶回巢南路肅淸
　岑毓英攻克姚州城毓英督將李維述楊玉科等攻拔姚州堅城及澂江竹園之龍潭校塲蘿
蔔村西山村一帶營碉數十其竹園城回亦爲張保和等攻破營碉二百餘東西兩山苗寨望風
歸附竹園下壩地方肅淸　八月岑毓英等收復新興州城是役提督馬如龍督軍連破王枕山
灰寨及附城諸壘遂將州城克復　冬十月岑毓英等攻克永北等廳州城毓英遣將李維述等
分攻永北鶴慶鎮南三城克之　十一月岑毓英等攻克鄧川浪穹兩城並先後攻拔鳳羽白米
莊長邑村鍊鐡橋各回巢是役提督楊玉科督兵進偪旣克浪穹乘勝攻鄧川立下復親搏鳳羽
白米莊長邑村鍊鐡橋後各回巢裹創力戰皆拔之大理北路一律肅淸　十二月岑毓英等攻
克竹園回巢彌勒縣屬之竹園敵人久據不下毓英遣張保和攻之連破上壩下壩各巢擊退館
驛等處援兵立拔竹園老巢毓英復親將攻克激江附近敵營數十
十年春二月岑毓英攻克澂江府城並收復開化府屬之江那土城毓英自將圍澂江一年至是
克之並拔江那等處　夏四月岑毓英等攻克賓居回巢收復雲龍州城並拔茂克各巢楊玉科
等攻拔賓川州屬之賓居各堅巢雲龍州回目趙炳南遂以州城降　冬十一月岑毓英等收復
臨安府屬之舘驛婆兮田心曰者鄉各回壘是役毓英督將何秀林張保和等分道圍攻次第克
之迤東迤南肅清
十一年夏四月岑毓英等攻克永平雲南縣城二邑密邇大理迤西回衆恃爲犄角毓英遣楊玉
科李維述等攻克永昌府城後分道進攻先從克之並拔曲洞漾濞各敵巢　劉嶽昭遣將吳奇
忠等越境攻克貴州興義府城先是回衆佔據興義及新城久爲滇黔兩省邊患嶽昭遣奇忠等
會黔軍攻之遂將興義府城克復　五月岑毓英等攻克趙州蒙化廳城並大理之上下兩關毓
英遣楊玉科攻趙州李維述攻蒙化廳皆克之自是長驅大理沿途擊退敵援直薄大理城下　冬
十月貴州提督周達武等攻克新城縣城黔省上游肅清　十二月岑毓英等克大理杜文秀自
殺全郡肅淸大理東臨洱海西倚蒼山自文秀佔據十有八載攻陷五十三城西及四川東及貴
州築禁城城中外護以土垣城堅且厚提督楊玉科等軍自十一月初甸抵城下穴地道轟陷東
南外城率軍士乘缺口衝入敵據土城猶死拒復以地雷破之更增調五千人環攻其禁城文秀
勢蹙以子女分寄其大司衡楊榮大經略蔡廷楝家而與妻妾飲毒自盡廷棟舁屍以獻氣息猶
屬玉科卽拔佩刀割其首馳送省城時毓英亦至部署撫事城中陽稱乞欵而陰設地雷於行館
毓英令三日內繳軍械以半年爲期毓英悟其詐亦陽許之而密令玉科選死士二百率同知太
和縣譚席珍入城受降嚴布重兵城外定期夾擊坑敵萬餘三城並克獲文秀子女社宗揚賽揚
成揚等及其大蒙宰馬仲山並榮廷楝等皆磔之大理肅淸
十二年春二月岑毓英等攻克順寧府城並鍚臘等處回巢大理旣復楊玉科等乘勝進偪順寧
未至城內敵兵先出分撲大小中山各營會提督叚瑞梅師至塵戰十日連破敵營碉樓三十二
玉科繞攻錫臘以牽制之旣克錫臘瑞梅復將橋頭山等處敵營木壘碉樓八十餘剗削無遺並
攻拔鳳山虎山直偪城下圍之玉科至與瑞梅等分攻各門節節掃蕩是月二十五日遂將順寧
府城收復　夏四月岑毓英等攻克雲州城楊玉科旣攻克順寧進圍雲州與總兵蔡標力戰月
餘至是克之　五月岑毓英等攻克騰越廳城雲南全省肅淸自雲州克復毓英督諸將進攻騰
越提督和耀曾攻克小猛統及烏士寨馬家村各堅巢後會合總兵李維述提督叚瑞梅蔣宗漢
徐聯魁等軍環攻騰越克之滇回自咸豐五年倡變大理厯時十有九年至是始克底定後雖小
有反覆不復能爲大害矣
