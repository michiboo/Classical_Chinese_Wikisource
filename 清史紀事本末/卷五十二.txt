
文宗咸豐三年，冬十月，安徽穎毫捻予滋事，據雉河集。捻者，捏也，鄉人行儺逐疾，捏紙燃脂，爲龍戲，謂之拜捻。不逞之徒，聚提捏成隊，公肆仇殺焚掠，欲呼爲捻子。始自山東之兗沂曹濟，蔓延於河南之南汝光、安徽之穎毫壽、江南之淮徐海，湖北之襄棗鍾隨。蓋起於康熙時至嘉慶中，黨日益衆。十九年十月，御使陶澍秦飭河南安徽巡撫方受疇、胡克家，名捕頭王妮子、李東山、馬大振等，卒未緝獲。咸豐元年，太平軍起，朝廷尤重治盜，夏邑南陽訴捻刦，有詔詰責河南疆吏，因並飭兩江、湖廣督撫協捕，而壽州盜亦上聞。二年，山東蘭山盜拒殺把總，掠海州，安徽捻犯鹿邑、寧陵，而豐沛、曹單聞，亦騷然。是年秋，束撫索恩、豫撫應穀、安徽協理團練給事中袁三甲，各督兵剿捕，皆無效，及安徽、江南省城失守，皖中大震。捻首鄧天俊遂乘勢起於宿蒙、亳壽一帶，橫行皖齊豫間。所至焚刦，督軍者不能制。其有奮勇進剿者，輒敗卹，故其勢益猖。至是，襲雉可集，據之。
五年，秋八月，捻首張樂行復據雉河集。先是，捻事起，命提督善祿屯永城，著巡撫周天爵駐徐宿，侍郎呂賢基出治安徽團練。賢基遣甲三督師進剿，直撲雉河集，頗有斬獲，餘衆走桐城，開歸汝寧、信陽，勢復熾。攻正陽，掠永城，破桐柏、圍夏邑、沈邱，豫撫陸應穀自汝寧走保省城。天爵卒，甲三代之，治軍顧亳。詔陝督舒興阿領軍駐陳州，後移皖北，以河南按察使牛鑑代之，統於豫撫英桂。至是年春，甲三以事得罪去，提督武隆額將兵屯亳州，總江蘇、河南、安徽三省戰守事宜，而張樂行復起蒙亳，犯歸德，以英桂代統武隆額軍，自是捻分五旗，率馳突徐宿曹歸。防軍夾屯，莫之能禦。
六年，秋九月，捻衆西走，逼陳州。英桂奉命督師後，增調江南軍將，總兵鄭魁士援宿州，仍以袁甲三督亳軍。是年八月，甲三自永城進軍，攻雉河集，
張樂行趨潁州復東走徐州皆大掠而還
七年冬十月捻衆入南陽知縣施作霖死之捻走河南圍固始命署河北鎮總兵勝保助𠞰而邳
郯盜復起亳捻與甲三相持南延霍邱壽州西北掠舞陽葉內鄉捻復犯宜陽嵩英桂赴禹宻河
南烽火相望太平軍亦合捻分擾廬巢勝保甲三會師正陽閧議以勝保北屯潁州遏歸德陜西
軍防武關而捻入商南作霖督勇練迎擊力戰而死於是霍山和滁東西幾二千里皆蹂於捻其
游騎遂擾及直隸之大名府等地京師戒嚴
八年秋七月命都統勝保督辦安徽軍務廵撫翁同書副之太僕卿袁甲三督辦三省𠞰捻事宜
是年春閒太平軍合捻破固始六安分黨出掠佹出佹入軍疲於應夏五月皖撫福濟擊退臨淮
捻衆協同河南軍收復六安捻皆東趨南攻全椒來安滁北及徐宿英桂病還瑛棨代爲豫撫援
臨淮招撫苗沛霖甲三進駐宿州李昭壽（官書作兆受後賜名世忠）亦獻滁州投誠迎勝保
於清流關淮南北事解嚴至是命勝保整軍廬州而捻入山東圍單攻金鄉大掠商水北周家口
其勢益張
九年冬十月命漕運總督袁甲三督辦皖省軍務是年正月勝保奏劾甲三持重失機詔以總兵
傳振邦代之副以都統伊興額而統於勝保二月捻自西華趨舞陽破防軍於北舞總兵邱聫恩
戰死伊興額悉軍西援振邦等劾以齟齬罷之以協領關保督河南軍副都統德楞額將天津海
防軍屯曹州而勝保自移防旴𣅿捻攻定遠皖撫翁同書退走壽州至是勝保以母喪歸復命甲
三代之　十一月袁甲三復臨淮關捻旣出歸德自蘭儀渡河犯定陶東明遂還潁州淤是諸將
帥皆以回巢爲幸騰章吿捷甲三至軍攻克臨淮
十年春正月命勝保督辦河南𠞰捻事宜勝保督師皖中日久無功命以都統督軍河南關保副
之提督傅振邦督軍徐宿總兵田在田副之時甲三己復鳳陽府縣二城而捻首張樂行龔得樹
襲陷清江浦殺淮海道吳葆晉副將舒祥等漕督聨英河督庚長方置酒奏伎倉卒走保淮安淸
江爲河漕聚滙處居室器用踵事增華各捻首垂涎已久至是率衆由吳家墩驟至遂陷淸江復
還走而河南捻趨鞏洛山陜大震詔罷勝保以府丞毛昶齡還河南治團練南汝光道鄭元善副
之　秋九月捻入濟寧命科爾沁郡王僧格林沁督師往剿時帝出奔熱河捻乘之侵入濟寧縱
橫荷澤閒山東大亂德楞額軍敗於嶧僧格林沁至軍奏言捻衆繁多其出掠伺空虛避官兵以
焚掠脅俘良民黨衆日增馬步數萬列隊百里兵少捻多衆寡懸殊如欲攻其巢則相距一二百
里外井堙地赤裹糧攜水不能持久退爲所躡往往失利十年以來未有能進軍接仗者也臣軍
萬二千人請合傅振邦德楞額二軍直攻老巢詔以無後勁爲戒　冬十一月僧格林沁敗績於
鉅野僧格林沁進攻鉅野以援荷澤會大雪捻反乘之遂大敗還關保以昏庸罷河南軍事專於
毛昶熙徐州民士請用伊興額章凡三上始從所請僧格林沁令諸州縣各築長圍以扞捻馬步
振邦病免田在田代之
十一年春正月僧格林沁兵敗於荷澤僧格林沁遣軍援荷澤復敗還詔責以勇往輕進副都統
穆騰阿病免總兵成明代之　秋九月叛練苗沛霖陷壽州沛霈本鳳臺諸生爲團練長始叛勝
保招降之授川北道猶持兩端受官不冠服命其下稱之先生十年八月英艦至天津詔勝保總
勤王師徵及苗練沛霖復懷叛志設高臺聚衆號哭言京師危急狀陰欲其下推戴衆相視默然
而罷十月沛霖遣徵壽州練總集下蔡領旂後者斬壽州練局斬其使沛霖怒誓先取壽州是年
正月攻壽州時皖撫翁同書自定遠遁至居城中欲覊縻沛霖爲殺州紳徐立壯孫家泰蒙時中
以媚之城中人忿益死守至是守城游擊朱佩芬都司林雲錦千總吉玉成外委朱淮潮等開門
以納沛霖沛霖復陰通欵太平英王陳玉成玉成表封爲平北王而翁同書猶力保沛霖之非叛
雲　冬十一月僧格林沁攻破亳北諸莊圩先是捻自曹州趨鄆城渡汶掠泰安南北伊興額及
總兵滕家勝俱戰死僧格林沁移屯汶上捻遂圍靑州時河南捻縱掠連二十餘縣西自南陽南
自汝寧東界淮南界河山東捻西及浙川北侵大名滕嶧一帶騷然僧格林沁斂兵保鄒東撫譚
廷襄出屯荏平捻陷曲周掠威東陷清河殺知縣陳大烈苗沛霖陷壽州徐宿阻絕僧格林沁遣
詹啟綸募軍防清淮而捻分衆北趨德楞額免袁甲三疏詆僧格林沁驕愎慢軍旋山東登萊諸
縣俱失僧格林沁南下沂邳奏功進爵親王悉奏罷諸圍練及防河大臣委權督撫以副都統遮
克登布代道員聫捷廵河大順廣道王榕副之勝保屯防京師尋命移軍援潁僧格林沁屯單湘
軍揚言進攻潁亳於是羣捻已多合太平軍中游弋襄洛不復從事剽刦僧格林沁遂連破亳北
諸莊圩
穆宗同治元年秋七月命僧格林沁統轄山東河南軍防直隸山西四省督撫提鎮將兵大員均
歸節制是年春潁州圍解夏捻陷宜陽殺知縣謝仁漙西陷永寧別自內鄕入高州陷鎮安孝義
固原提督孔廣順禦之藍田捻合太平扶王陳得才陷渭南殺知縣曹士錫東陷華州直走澠池
還敗河南軍時廬州克安徽事定將軍多隆阿將廬州軍勝保將潁州軍俱入關朝命僧格林沁
統轄山東河南全省軍務並調度直隸山西兩省防兵四省督撫提鎮及漕督圍練大臣均歸節
制　冬十二月命多隆阿督辦陜西軍務調劉長佑爲直隸總督先是湖北出軍助攻河南捻屯
多隆阿進兵荊紫關破陳得才及捻兵進𠞰商南捻捻還奔北走盧氏南趨棗陽陷隨州京山應
山湖北大震復奏請多隆阿還軍袁甲三病罷李續宜代之續宜母喪臨淮督師遂罷不復設勝
保以督辦陜西軍務驕恣欺罔逮治命多隆阿兼統其軍會降捻張錫珠復叛於莘冠渡大漳犯
大名大順廣道秦聚奎戰死堂邑悍捻宋景詩亦叛於郃陽渡河走山西直隸欲與錫珠合以八
百人行腹地幾二千里所過無留行東撫譚廷襄直督文煜均以是發軍臺以閣敬銘劉長佑代
之副都統遮克敦布發新疆成保代之
二年春正月僧格林沁攻克雉河集苗沛霖執捻首張樂行等以獻樂行爲捻中渭魁至是僧格
林沁破之於尹家溝侍郎國瑞復攻克雉河集樂行與姜台凌走宿州爲苗沛霖所執獻遂被殺
而捷奏則言樂行敗竄宿州知州英翰獲之雲樂行死其從子總愚領其衆走山東與捻首任柱
太平將賴文光合　秋七月賜勝保自盡勝保自咸豐八年七月督師皖中久無功又驕縱好聲
色苗沛霖張龍投誠復叛李昭壽滋擾滁來連陷名城地方縻爛已極勝保絕不爲意九年九月
定遠布衣胡文忠走京師欲叩閽訴其事御史林之望力阻之文忠自縊死而懷書責之望語益
激之望疏聞文宗猶不允遽罪勝保改命督軍豫省同治元年十一月德興阿劾其攜帶妓女赴
陜並納陳玉成之妻爲妾拜認張龍之妾爲義女並爲請四品封典內外復交章訴其貪汙欺罔
命逮問而李昭壽奏納己官以贖其罪苗沛霖宋景詩復揚言當代乞恩以挾制朝廷故勝保久
覊獄中未予引決至是沛霖景詩已復叛帝謂二逆之縻餉勞師皆勝保飬癱貽患所致遂令賜
帛死中外稱快　夏六月苗沛霖再陷壽州初咸豐十一年九月沛霖陷壽州詔禠其布政使銜
川北道將命師討之袁甲三欲假湘軍威奏調李續宜續宜遣將成大吉等進潁州多隆阿破廬
州沛霖懼復求撫於勝保勝保旣妬湘軍功且欲飬沛霖固兵柄爲奏止湘軍沛霖因誘執陳玉
成以獻勝保而空潁上壽州及正陽關讓湘軍屯守勝保移陜西猶騰章詆湘軍爲沛霖請隸於
僧格林沁僧格林沁外藩王子驕貴寄耳目於左右又自負忠勇以湘軍爲邀功沛霖因閒之果
爲之請撤湘軍犒苗練軍萬金曾國藩懼決裂因託以和巢含舒空虛撤壽州等處屯軍退守霍
邱舒城僧格林沁慙沮更奏辯沛霖益欲自結於僧格林沁設伏宿州擒張樂行旣自以連立大
功而前罪削籍仍未復怏怏謁廵撫唐訓方請散練歸農而潛斷渦水以絕臨淮蒙城糧道訓方
召集湘軍備堵禦僧格林沁已移山東猶以恐生變爲言請示羈縻沛霖揚言僧王殺已降（指
台淩被戮事）不足爲盡力遂於是年三月襲據懷遠攻壽州掠潁上陷鳳臺圍蒙城四月湘軍
將將學凝毛有銘援壽州未至城中糧已絕而下蔡外委邱維城夜舉城獻沛霖知州毛維翼力
戰死事閒命僧格林沁都興阿各以兵赴援　冬十月僧格林沁師至蒙城太平英王陳玉成舊
部斬苗沛霖降方沛霖之圍蒙城也因南畏湘軍之盛欲北趨中原號召羣捻以蒙城扼其衝故
悉衆攻之江北督帥都興阿遣將軍富明阿總兵王萬淸自揚州引兵來援皆堅壁不敢戰僧格
林沁前軍將陳國瑞師至合諸軍攻其外濠沛霖親兵三千人相與謀曰吾儕故英王舊部也苗
逆誘殺吾王復以威刦我使爲之用是吾仇也盍殺之以復仇雪恥乎沛霖夜廵營親兵二人自
後刺之立隕走報詹啟綸不信報萬淸萬淸往剄其首迎獻軍中詭以廵濠斫死上功希上賞且
殪二親兵以滅口於是啟綸以僧王奏受上賞萬淸次之分別給與騎都尉世職黃馬褂沛霖死
其黨瓦解富明阿遂入蒙城收下蔡國瑞部將宋慶挾苗景開收壽州凝舉收潁上有銘收正陽
訓方循撫諸圩收其兵械奏移鳳臺治下蔡於雉河集增立渦陽縣將大有所治而僧格林沁及
富明阿先後劾其措置乖方降官去喬松林代爲廵撫淮甸無事無所用湘軍矣
三年秋九月僧格林沁兵潰於麻城退光山再退鄧州初太平扶王陳得才與稔衆擾楚豫邊界
鄂督官文督軍京山與僧格林沁會𠞰護軍統領舒保戰死於德安西之山谷閒舒保爲湖北名
將及死諸軍奪氣戰事倚於僧軍而其左右橫恣求見者先納百金至四百金視領軍多少以爲
差民有訴軍淫掠者僧格林沁蹙額曰若輩離家來久且宜徙民避之湖北民大失望六月金陵
克復太平餘衆合於捻是月攻黃安麻城至蔪水大將石淸吉陣亡成大吉被困於蘄北僧格林
沁軍麻城官文出黃州詔江督曾國藩往援並徵湘淮名將劉連捷劉銘傳軍僧格林沁初轉戰
追逐木嘗與太平軍合戰謂捻畏我不足慮輕湘淮軍以爲皆不能戰奏止之及捻掠廣濟還馬
隊將常星阿再敗僧格林沁狼狽走光山尋走鄧州僧軍名譽頓損
四年夏四月僧格林沁追捻山東至曹州南中伏死先是三年十月僧格林沁追陳得才及捻衆
於鄂豫閒得才聞金陵破飲藥自盡僧格林沁益銳意率輕騎追逐至光黃汝鄧之交屢中敵伏
喪其良將恆齡舒通額蘇克金等益怒日夜逴二三百里會捻步隊足皆腫裂不能行願就撫已
遣陳國瑞與有成言及捻首張總愚賴文光各遣使至語未及半促命斬之遂復決裂是月追敵
至曹州戰於州之南敗入保荒莊困重圍中其部衆多怨叛敵設伏林外待之僧格林沁夜突圍
出部卒反戈衝陣敵乘之遂全軍覆沒國瑞僅以身免見有捻首戴三眼花翎揚揚過圩去哭曰
吾王死矣潛跡至麥媵中見其屍受八創一馬僮同死事聞京師戒嚴急召曾國藩入衛山東河
南廵撫皆以陷王獲嚴譴旋命國藩辦理直隸山東河南軍務以李鴻章署理兩江總督　六月
提督劉銘傳等破捻於渦河西岸雉河圍解先是張總愚等謀據淮北乃自城武趨永城宿州西
攻新渦陽圍廵撫英翰營渦陽者故雉河集張樂行舊屯也英翰輕騎出走太徵諸軍曾國藩前
所暮湘軍裁撤殆盡李鴻章所部稍習北方乃遣銘傳周盛波及河南將宋慶安徽將張得勝等
赴援史念祖自圍中應之銘傳與盛波自徐州直擣西洋集大破捻於渦河西岸之張莊王圩雉
河之圍遂解時國藩謂捻已成流寇若匪流而兵亦與之俱流則匪之資糧無限而我之兵力有
窮乃定議以四省十三府州地設四鎮重兵安徽以臨淮爲老營劉松山駐之山東以濟寧爲老
營潘鼎新駐之河南以周家口爲老營劉銘傳駐之江蘇以徐州爲老營張樹聲駐之爲四省之
重鎮一省有急三省往援並飭河南軍屯鞏洛湖北軍屯隨棗尋以攻捻首尾追今後始得迎擊
改以張樹珊屯周家口使銘傳游擊罷遣吉林馬隊自是剿捻之局始有綱紀
五年冬十一月命曾國藩回兩江總督任以李鴻章專辦剿捻事宜初諸軍剿捻惟事追躡非苟
且姑息以飬敵鋒則躁進無謀以鈍兵力故用兵十餘年勞而無功自國藩受事以後初立駐兵
四鎮之議次設阨守黃運河之策謂必蹙敵一隅長圍以圈制之然後可以聚殲督師年餘大小
數十戰力過敵鋒捻勢實因此而衰而人不諒之又習見僧格林沁督師以數月曆五省怪國藩
安居徐州謗議盈路而國藩受命於危急之際其所部湘勇皆散遣強起受任率淮軍以赴前敵
蓋欲虛席以待鴻章久矣至是以疾請朝命鴻章代之詔國藩還江督本任
六年春正月調陜甘總督左宗棠督軍討西捻時捻分東西兩大股東捻任柱賴文光糾衆擾東
豫西捻張總愚擾秦中會督師官文坐事免其欽臣關防存武昌宗棠自福建道漢口因以授之
　是月提督鮑超大破東捻於尹隆河先是任柱賴文光牛洪李允等自河南入湖北圍郭松林
於沙岡集陣亡張樹珊於楊家河進屯安陸之尹隆河超約劉銘傳合擊之於是超率霆軍（超
字春霆所部故命霆軍）屯臼口銘傳率銘軍屯下洋港期以庚午日辰刻進軍夾擊銘傳冀獨
得首功先一刻進攻大敗所部大將唐殿魁吳維章田履安等死之銘傳與諸將幕僚俱脫冠服
坐地待死適霆軍踐期至勢如風雨張兩翼以蹴敵呼聲震十餘里敵大潰超追奔五晝夜殺敵
二萬餘生擒八千有餘拔銘傳及其將士二千於重圍之中奪還銘傳所失之騾馬五千餘洋鎗
四百號衣八千餘一切輜重軍械及銘傳之紅頂花翎皆送還銘軍超晤銘傳強自抑無幾微德
色銘傳內慚反以後期咎超超與多隆阿久爲湘軍名將有多龍鮑虎之稱銘傳淮軍新貴故嫉
之鴻章右銘傳據其言以入吿軍機汪元方遂堅持科超以失機與冒功之罪請斬超同列均以
爲疑僅擬嚴旨責之時超方連敗捻於直河於豐樂河於襄河邊殺戮一萬生擒四千解散萬餘
拔出難民二萬縶柱文光允之妻追至棗陽唐縣自念破強敵救銘軍出險功高冀獲褒獎悤奉
嚴飭始悟銘傳之歸咎而鴻章元方之顚倒黑白也憤不平遂請疾解兵所部三十營鴻章悉遣
散之　二月提督劉松山大破西捻於西安初裁湘勇獨留松山老湘一軍松山率以剿捻屢敗
東捻於濟寧徐州南陽之閒而西捻自五年十月入陜防軍拒戰於㶚橋三十餘營一戰而潰遂
圍省城時松山方奉命自周家口回江南解兵柄曾國藩亟檄之援陜松山馳抵西安一戰解同朝
圍至是大破捻於西安又攻郿破之　夏五月東捻入山東至濟寧之戴廟遂衝過運河初捻犯
唐縣至鉅野李鴻章諸軍皆在南山東屯軍倉猝潰走捻遂自戴廟渡河殺知東阿縣周毓楠蹋
運隄燒防軍屯收其軍實自曾國藩督師以來運防未嘗潰於是時論大譁　秋七月東捻由海
神廟渡濰河膠萊防潰捻過運河後將趨膠萊鴻章欲盡發山東軍萬六千人守膠萊東撫丁寳
楨不可重違鴻章意以七千人與之是月敵軍突撲濰河防軍潰敵掠濰至昌樂乃東南走安邱
方鴻章之防渭也與寶楨極齟齬山東軍本防南頭淮軍將潘鼎新強移之北及敗鼎新委罪東
省守將王心安詔斬以徇寶楨爭之騰章相詆詔和解之其後寶楨遣心安分守運河中段嚴固
卒平東捻　冬十月東捻潘貴升刺殺其魁魯王任柱來降捻旣連敗於濰縣之松樹山及牟山
走高宻諸城日照贛榆劉銘傳購柱部將潘貴升狙擊柱殺之縱馬來降捻衆遂潰柱亳州人飄
忽善戰爲各股總頭目及死衆推賴文光爲首　十一月東捻窺黃河詔抽運防之師守黃河時
捻不得志於運防將窺靑濟黃河之濵朝旨恐黃河防軍有失命抽運河防軍協防　是月西捻
犯吉州張總愚由陜西壺口搶渡黃河犯山西吉州廵撫張長齡及防河按察使陳湜均革職遣
戍　十二月東捻首遵王賴文光敗走揚州自投防將吳毓蘭營遂被執東捻平文光自濰縣壽
光問屢敗後率餘衆渡六塘循淮安寳應高郵南走時諸軍大集文光知事不濟下檄揚州防將
道員吳毓蘭歷詆諸將而以毓蘭爲愈使得已以爲功乘夜投毓蘭營軍中傳誦其檄言至深痛
鴻章等嚴禁秘其事使毓蘭謬上捷言雨中陣俘之雲
七年春正月西捻張總愚由山右渡河北趨直偪畿輔京師戒嚴自賴文光自投被殺鴻章自以
其軍有大功疏代諸將乞休飬勿調遠役而西捻已南走絳州曲沃垣曲東趨濟源循河至原武
遂北自新鄉趨順德至定州京師大震鴻章疊奉廷寄飭催劉銘傳迅赴河北進剿鴻章持不遣
河南軍將張矅方至湯陰陜西軍將劉松山等先至清苑東撫丁寳楨率軍先至河閒詔切責鴻
章等均奪職而嘉獎寳楨詔凡七下發京師五城圍防神機營出屯涿易命恭王奕訢廵防並節
制諸軍及各督撫以左宗棠總前敵戰事　夏閏四月命盛京將軍都興阿赴天津會同左宗棠
李鴻章剿捻是年二月鴻章軍至德州捻趨鉅鹿諸軍旣集多掠商民居市民患之相約格殺日
有很閫死者不計其數於是鴻章復議驅捻太行黃河閒三月捻至濬滑西犯新鄉循河至延津
破陜西軍於封邱提督周盈瑞戰死趨滑敗淮軍提督周振邦中矛死遂自內黃趨東昌荏平德
州吳橋東光四月至天津恭王奏飭諸軍帥限一月平捻至是增命都興阿會同剿捻列名在宗
棠鴻章上侍郎索厚副之　六月捻首張總愚敗走荏平遂赴水死西捻平先是李鴻章建防守
黃運蹙捻海東之議及捻走運東遂力主防運旋捻南走滄州值運河水發鴻章就河北築牆以
爲外圈劃恩縣夏津高唐之馬頰河西北築牆以爲裏圈偪捻西南走旣連破之於海豐楊丁莊
沙河等處是月又逼之於老海窪及玉林鎮隆福寺曾國藩所遣水師又敗之於高家渡至是捻
走荏平之廣平鎮值大雨徒駭河盛漲諸軍圍蹙之捻不得渡遂擒斬數千餘就撫總愚赴水死
方捻之北蹂定州也詔劉銘傳迅赴北援銘傳擁兵濰上不至是年四月淮軍屢敗於捻鴻章屬
鴻臚卿米學勤奏召銘傳溫旨敎促啟行仍不起國藩手書戒之詞懇切銘傳得書投袂起率師
行至是捷聞賞諸將帥銘傳新至收成功封一等男劉松山首先赴義力戰破敵勞苦功高而賞
不及爵左宗棠奏松山由皖豫轉戰各省能保垂危之秦救不支之晉速衛畿輔以步當馬爲天
下先此次巨殿蕩平平心而論何嘗非松山之力時朝廷以淮軍擅首功疏入不之省然人皆服
宗棠持論之公言非阿所好雲


