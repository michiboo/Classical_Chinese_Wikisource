宣宗道光十一年，冬十二月，湖南江華傜人趙金龍，聚眾焚掠兩河口。傜為苗族之一，所居皆山峒，自成村落。在湖南者為衡、永、郴、桂四州郡界，與廣東之束州、廣西之全州，均跨五嶺之脊。民傜雜處，傜性戇鷙，不與漢民交通，漢民每欺侮之，黨連官役，以肆其虐待。凡遇訴訟，官為裁判恆左，袒漢民，以是傜僡積怨。適楚粵之天地會[1]中人，屢刦奪傜寨牛穀，傜無所愬，於是江華縣之錦田鄉傜人趙金龍，倡言復仇。使常寧傜趙寧牙，糾廣東散傜三百餘，合湖南九沖傜，都六七百人，焚掠兩河口。殺會徒二十餘。縣令林先梁、游擊王俊，率兵役由黃竹寨往掩其巢，格殺男婦十四，生擒傜卒五，餘皆逃散。
十二年，春二月，湖南提督海淩阿，率兵勦傜，至寧遠之池塘墟，中伏，全軍覆沒。先是正月中傜人掠兩河口之後，連破洪江、黃竹等寨，進屯長塘坪，眾至千餘，皆以紅布裹首為號。游擊王俊、李方玉兩路進攻，頗有斬獲，金龍竄入藍山境之五水傜山，已有眾三千，欲據九嶷山為根據地。參將成喜以兵扼要道，兵寡不能抵禦，傜人遂抄至寧遠。海淩阿聞之，督師進勦，駐軍下瓘，遣副將馬韜領兵前進。至池塘墟，韜中槍陣亡。海淩阿揮眾入，伏四起，乘高下擊，皆陷沒，海淩阿墜馬被戕，新田縣知縣王鼎銘死之。桂陽、常寧諸土傜咸起應，眾號數萬。帝聞警，命巡撫盧坤、湖北提督羅思舉、貴州提督餘步雲會師進勦。　夏四月，湖南巡撫盧坤等，連破傜眾於常寧之羊泉鎮，趙金龍中槍死。坤率師至永州，時傜眾分為三路，路二三千，犄角出沒，軍中未設糧臺，而所調常德水師、荊州滿騎，皆不習山戰，坤悉奏罷之，而改調鎮草苗疆兵。又以衡州水路咽喉，而常寧屏蔽衡郡，當沖要，祁陽又衡、永提徑，且糧餉後路，皆派兵勇防禦，餘令堅壁清野，檄將弁分路防堵。會有詔，以傜皆山居，趫提負險，恐蔓延兩粵，或盤據山峒，致稽搜捕，勅諸將誘至山外平野之地，眾而殲之。羅思舉因建議，以一軍由新田後路潛躡，遏其南竄，與桂陽北路兵夾攻，並遏其西通道州零陵、桂陽小路，於是三路傜皆驅偪出山，東竄常寧之羊泉鎮，又以其地為入山水口，有溪通舟楫，市長數里，皆為傜宇，今既偪歸一路，且失其翻山長技，乃密檄北路兵齊赴，又漸移各守隘兵進偪合圍，距羊泉街十餘里。會連日大雷雨，諸軍乘勢進勦，傜悉眾抗拒。思舉畫夜督將弁立泥淖中，仰擲火彈大弩，延燒民舍數十戶，斃傜六千，徭目趙文鳳乞降，佯許之，攻益急，生擒其妻妾子女及頭目數百人。金龍易服乘間逸，為兵士熊生發所執殺，餘黨悉就殲。捷聞，諸將吏進爵秩有差。方傜眾之未就殲也，帝命戶部尚書禧恩、盛京將軍瑚松額，來視師，未至軍，諸將以禧恩宗室，為帝親信重臣，議待其至。恩舉不可，曰：「圍久師怠，賊必遁，糜帑可惜。」遂違眾一戰殲之。禧恩至軍，怒其不待也，盛氣陵之，詰金龍死狀虛實甚悉。思舉舉其屍及所偑劍印以上，乃止。
廣東連州傜人趙青仔糾眾侵入湖南之藍山，盧坤等討擒之。青仔聚眾二千餘，擾入楚界之麻崗地方，聲言為趙金龍復仇。坤率提督餘步雲、總兵曾勝，移師往勦，敗之於濠江，又敗之於銀江，獲青仔，磔於市，餘眾悉就戮。　秋七月，廣西賀縣傜人盤均華起事，巡撫祁𡎴勦平之，傜眾大敗於芳林渡，均華逸入楚界，為防兵所執，寘之法。　八月，廣東連州入排徭滋事，逮李鴻賓入京，以禧恩暫署兩廣總督。八排山勢周環，毗連三省，以山峒為巢穴，周圍小沖七八千處。有黃瓜沖者，為漢奸入寨滋擾，訴之官，連州同知蔡天祿鞫之，判民償傜銀千二百兩。民不之償，傜怒，糾眾出巢，抄民家以示報復。鴻賓聞警，遣總後余餘德領兵進勦，傜夜襲營，都司以下，為火彈擲傷、墜崖死者數十人，鴻賓以硝藥失火焚傷入奏，帝偵知得實，詔逮鴻賓入京，下於獄，以禧恩權總督。　九月，禧恩奏報各排沖縛獻首逆，率眾投賊，傜山全境肅清，詔晉禧恩等爵秩有差。李鴻賓既就逮，詔盧坤被授兩廣總督。禧恩聞坤將至，急欲以平傜為元功，而傜峒天險，不易攻，用按察使楊振麟之策，以洋銀鹽布賂傜出降。傜貪利踵至，旬日間得數百人，並縛遣黃瓜沖、火燒坪各寨。傜目房大第、六盤、麻山李、成意一等
http://ctext.org/library.pl?if=gb&file=18634&by_title=%E6%B8%85%E5%8F%B2%E7%B4%80%E4%BA%8B%E6%9C%AC%E6%9C%AB&page=8
諸將遂草草蕆事及坤至悉以善後事宜委之交印卽行帝嘉
其辦理迅速封禧恩輔國公亦不窮其受降始末　冬十月廣東曲江乳源兩縣土盜勾結傜人
滋事盧坤派兵勦平之
十六年春二月湖南武岡州傜人藍正樽滋事藍正樽卽藍沅曠新寧縣傜生也與潘明德吳立
鴶等習敎傳徒爲前巡撫吳榮光所風聞密飭捕拿明德立鵠皆先後就獲正法正樽以官吏購
之急遂聚衆三千分路攻撲武岡州城經千總張大宏等擊敗之餘衆漸𨚫大宏等乘勝進逐生
擒正樽家屬及軍師張和尙陳仲潮等　夏四月湖南廵撫訥爾經額奏報剿捕武岡州傜人已
就肅淸吳榮克旣內召訥爾經額繼之蒞任後督率文武員弁節次殺獲傜衆千有餘名惟藍正
樽逸去
十七年秋七月▢▢湖南巡撫訥爾經額先是訥爾經額奏報拏獲傜人鍾順二究出藍正樽爲
鄉勇泰國良等毆斃帝命解交湖廣總督林則徐嚴據研究則徐覆奏情形相同且指正樽衣物及
其妻吳氏子明玉女秀蘭夥鍾順二並鄉勇等爲證帝仍疑其不實降訥爾經額三等侍衛則徐
降五級留任殺順二著地方官吏嚴密查拏正樽及其長子琢玉等
二十七年冬十月湖南新寧傜人雷再浩糾衆滋事命廵撫陸費瑔討之新寧與廣西接壤之黃
坡峒傜人雷再浩糾合民人李輝陳名機及全州五排梅溪口傜人蕭立山等聚衆起事官吏派
兵往捕傜衆抗拒傷斃官役甚衆命瑔遣兵馳往助勦　十一月廣西廵撫鄭祖環連破傜衆於
全州擊斃傜目李世得再浩逃入山內固守尋與李輝抄掠新寧爲湖南軍隊所敗悉就擒世得
之子加輝於道州起事亦敗績被獲　十二月廣西灌陽鄉勇勦擒傜目左廣秀蔣學泰何其先
等湖南道州軍隊擒獲傜目李魔旺等地方肅清
二十九年冬十一月廣西五排傜李沅發聚衆據湖南新寧城知縣萬鼎恩死之命廵撫馮德馨
親往督勦沅發在全州糾某數百人赴新寧刼獄戕官據城以守遣傜目李洪蒽往窺廣西遷隆
土境廵撫鄭祖琛派游擊段丙南等進勦不利丙南及外委吳玉魁巫宜福等皆陣歿　十二月
馮德馨奏收復新寧城李沅發自焚死其弟李沅寳復起兵攻撲新寧先是德馨圍新寧至四十
餘日傜始退出而德馨以克復聞於是沅發之弟沅寶聞其兄焚死復舉兵馳往新寧爲沅發復
仇實則沅發並未死也傜目黃三等且竊據道州等州縣連界之癩子山踞險以守鑄造軍械其
地介在四邑之閒路徑叢雜地勢散漫軍隊圍捕頗難得力新寧傜衆進至大絹峒附近嶺後都
司張新銘等分途往攻敗退守備熊釗府經歷劉炳南俱被戕命湖廣總督裕泰前往督師
三十年春二月新寧傜衆擾及廣西龍勝一帶參將瑪隆阿迎戰陣亡傜衆突入永州鎮筸諸營
刼奪軍械營中人無敢攖其鋒者廵撫馮德馨於傜衆出城之後謬以收復城池入奏沅發至龍
勝瑪龍阿及都司鄧宗武守備蘇東華千總周榮等俱戰歿沅發遂踞守黔楚交界山內　夏五
月湖南提督向榮連破傜衆於楚粵交界地方生擒李沅發地方一律肅淸自向榮提督湖南率
兵越境進勦屢破傜衆沅發經屢次潰敗之後東奔西突榮計誘之至金峰嶺山內督率將弁奮
勇登山殺獲甚衆沅發帶傷由後山滾落厓澗遂就擒餘黨悉殱地方肅淸
　編者曰平傜之役竭三省之兵力前後都二十年僅獲鎮定然元氣大損兵機已動故不踰月

　而太平軍起於廣西金田村矣