

仁宗嘉慶元年，春正月，湖北荊州白蓮教匪作亂，命巡撫惠齡勦之。白蓮教者奸民，假持斎治病爲名，僞造經咒畫像，以惑衆斂財，安徽劉松爲教中領袖，事發被捕，遣戍甘肅。其徒劉之協、宋之清等，分赴川陝、湖北一帶布教，久之，黨日衆，遂倡言劫運將至，以河南鹿邑王發生詭託明裔朱姓，爲煽動流俗之計。事覺，皆伏誅，而劉之協乘間逃走，於是有旨大索。川縣官奉行不善，逐戶搜緝，輾轉株連，奸民乘間煽之。而枝江聶傑人、宜都張正謨遂起而作亂，宜昌之長樂、長楊等縣匪大起，皆以官逼民反爲詞，蔓延五省。時國家方以征勦苗匪治軍爲苦，貴州則石柳鄧，湖南則石三保、吳半生、吳隴登、吳八月等。八月雖未久就獲，其子廷義、廷禮仍負嵎自若。教匪事起，無兵應調遣，因令就近勦治。　三月，荊州總兵富志耶擒攝傑人於枝江，襄陽人姚之富與教匪齊林之妻王氏復起事。　冬十一月，教匪渡瀼河，逮提督永保治罪，以惠齡總統軍事。時苗匪石三保、石柳鄧、吳廷義等皆就獲，吳隴登投誠。
二年，夏五月，解惠齡任，以陝督宜緜代之，以姚之富、李全、王延詔等，分三股，由白馬石搶渡漢江。惠齡既不沿江截殺，又不追剿故也。尋改勒保總統軍事。
三年，春二月，逮將軍明亮下於獄，以匪首齊王氏竄走渡江，不能攔截故也。　夏六月，禠都統德楞職，以教匪高均德竄入川境故也。尋諸軍逼匪三坌河，大破之，齊王氏、姚之富皆墜崖死。　秋七月，參贊勒額登保擒羅其清於方山坪，移師襲冉文儔於通江，斬之，川北兩巨股皆平。同時總統勒保，擊斃林亮功於梁萬間，王三槐投誠，而勒保以生擒奏。三槐解至京，帝親審訊，三槐有官逼民反之供，帝亦為之惻然。
四年，春正月，授勒保為經略大臣，各路均歸節制。時帝知教匪之蔓延皆由統兵大臣承受和珅風旨，專以老師糜餉，殺脅從冒功賞為目的，因賜和珅自盡；以勒保任經略，罷逮失機及肇禍諸臣，分別治罪，更定勦撫方略，下哀痛之詔，行甭野之策，定綠營兵之優恤，開諸賊自新之路，自是大憝伏法，廟謨更新，始漸收討賊之效。　秋七月，逮經略勒保，以明亮代之。勒保任經略半年餘，安坐達州，不圖進取，致教匪取於楚省，日益猖獗。　八月，改命額勒登保為經略，以明亮不勝任故也。尋命尚書那彥城，以欽差大臣赴陝監明亮軍，逮治提督慶成、陝撫永保。時三帥不和，師久無功，故有是命。
五年，春三月，內大臣德楞泰大敗冉添元於四川之馬蹄岡，擒之。添元橫行川中，蹂躪數十州縣，至是被獲。尋又敗賊於潼河，殲匪首雷士玉、孫嗣鳳、張子璁等。　夏六月，河南布政使馬慧裕捕獲匪劉之協於葉縣，送京師誅之。時甘肅各匪為諸軍追遣，侷促於漢北，數日滅。劉之協既誅，諭諸道將帥，布告群賊，又御製邪教說，宣示但治從逆，不治從教之恉，劇寇失反側安，自是大局始稍稍鎮定矣。
六年，春二月，陝西提督楊遇春大敗賊於西鄉之兩河口，擒賊目王廷詔等十餘人送京師。時額勒登保經略有方，川陝十餘萬賊埽除殆盡，所存者不過二萬餘，皆散處邊僻。
七年，冬十二月，額勒登保等奏報川陝餘匪肅清。時賊皆敗餘，惟茍文明尚存殘眾二千餘，馳突甘陝。諸軍百計勦捕，至七月間，斬文明於秦嶺之花石崖。至是首逆已盡，殘匪無幾，額勒登保乃會同三省督臣，以大功戡定報聞。其餘孽分道埽蕩，將及一年有奇，始克肅清。此次軍事，閱時九載，糜費達二億兩，甫獲葳功。而四川新兵之變，又紛起矣。
十一年，秋七月，陝西寧陝新兵作亂，命領侍衛內大臣德楞泰馳往辦理。先是教匪之役，以額兵徵發不便之故，各地增設鄉勇，謂之新兵，以寧陝糧貴，每兵於例餉外，月給鹽米銀五錢，定議三年減一錢。時當實行減給之期，布政使朱勛以未奉部文，併四錢亦停發。新兵大嘩，遂戕官劫庫獄以叛。時提督楊遇春方入都，寧陝總兵楊芳調署提督，聞變，皆馳赴援。　冬十月，寧陝新兵蒲大芳等降。奪德楞泰職，戍楊芳於伊犁。先是川陝軍中，二楊齊名，而芳尤得士心。新兵叛，先護送芳家屬至石泉，而後舉事。至是芳至軍，請遇春按兵緩攻，而己單騎入賊壘，說其酋蒲大芳等來降。德楞泰令盡釋歸伍，而以叛兵震懼，兵威窮蹙乞命奏。帝震怒，責德楞泰專擅廢法，奪其職，謂芳平日縱兵釀變，遣戍伊犁。使率降卒出關後，盡誅之。而文吏停餉激變，罪置不問。是役芳以招撫叛軍萬餘，有奇勛，而反獲遣，聞者冤之。未幾，遂有四川綏定、陝西西鄉兩次之兵變，雖不旋踵而定，亦見人心之至不平矣。
十二年，冬十二月，總統浙閩水師提督李長庚，大破海賊蔡牽於南澳洋面。蔡牽遁入安南海，長庚旋中彈死。牽與長庚，同為福建同安人，善捭聞，能用眾。先是安南阮光平招納瀕海亡命，資以師船，令劫近海商船，輸入其國，以佐國用。光平死，子福映新受中國封，受約束，杜絕海賊，於是艇匪之在閩者悉為牽所併，勢甚猖獗，縱橫海上七八年。雖數為長庚所敗，然前後督臣玉德、阿林保皆滿人，忌長庚功，百計掣其肘，故牽每敗歸後，嘯聚轉眾。十年冬，復以百餘艘犯台灣，又聯合土匪萬餘攻府城，自稱鎮海王。翌年二月，長庚以浙師三千餘渡臺，水陸並進，五戰皆捷，困牽於鹿耳門，計日可擒。而牽散賧四百餘萬，賂督標援兵，得以殘艦三十餘突圍出海。　帝逮治玉德，新督阿林保至，置酒欵長庚，從容語之曰：「大海捕魚，何時入網？海外事無左證，公但斬一酋，以牽首報，某即飛章報捷，而以餘賊歸善後辦理，則公受上賞，某亦邀次功。孰與窮年冒鯨波，倖萬一哉？」長庚慨然曰：「石三保、聶人傑之事，長庚不能為。且久視海舶如廬舍，不畏險也，誓與賊同死，不與賊同生！」阿林保不悅，屢劾之。既不得逞，則屢飛檄趣戰，責以逗撓。幕客勸長庚封章以奏，長庚砍舷怒曰：「大丈夫以死報國，不受唾面辱也！」至是整軍進。下令皆持短兵，為必死計，與牽太戰於黑水洋。牽窮迫僅餘三舟，幾被擒者再。其奴林阿小識長庚，由運窗發火鎗中長庚，遂死。而福建援將張見陛窺總督意，不戰，遽引舟師退，牽得遁走安南。
十四年，秋八月，浙江提督邱良功、福建提督王得祿，合擊蔡牽於漁山外洋，破之。牽抽水死，海道肅清。牽聞長庚死，自安南回棹，聯合朱濆游弋浙海。後濆為閩軍轟斃，其弟渥率所部降，牽勢孤。良功、得祿與長庚，皆柴大紀裨將，誓同生死。及長庚戰歿，日夜思為復讎，至是合兩省水師擊牽於定海之漁山外綠水洋，血戰一日夜，燬牽坐船之柁樓。牽知不免，因舉礮自裂沈於海，其餘黨先後出降，海道乃通。然不出數年，又有天理教匪之亂。
十八年，秋九月，湖南滑縣天理教匪聚眾作亂，據縣城，縣令強克捷死之。命直隸總督溫承惠為總統馳往勦辦。天理教，白蓮教之緒餘也，其傳習畿南一帶者，有八卦、榮華、紅陽、白陽諸目。八卦教黨徒尤眾，遍布直隸、河南、山東、山西等省。以河南滑縣李文成、直隸大興林清炎之魅，更名天理教。文成黨數萬，最盛，而清密邇宮禁，賄通內侍，外倚文成之眾為援。會十六年秋，彗星見西北方，欽天監謂其占主兵，奏改十八年閏八月於次年二月。諸賊遂附會之，以為不利潤八月之兆。又以其經中有「二八中秋，黃花落地」之語，乃愈神其說，謂據星象，應在九月十五日午時，將乘帝幸木蘭時據京師。滑縣令強克捷偵知，密封白撫臣高杞及衛輝府知府郎應騏，請兵掩捕，皆不應。克捷乃捕文成，斷其脛，下之獄。其黨以事迫，不及待期，遂於是月七日，聚眾三千據城叛。戕克捷，出文成於獄，於是直隸之長垣、東明，山東之曹定陶、金鄉，同時殺官圍城，而曹及定陶皆陷。帝在中途聞變，立命直督溫承惠發兵馳勦。　教匪犯禁城，皇次子旻寧禦之，敗賊中和門外。匪首林清被擒伏誅，滑縣羣賊以倉卒起事，不及為林清外應，清遂以是月十五日，使其黨二百餘由宣武門潛入，抉武器雜酒肆中。日晡時分，犯東西華門，太監劉得才、楊進忠、高廣福、關進喜等引之上城，各出白旗招展，或書大明天順，或書順天保民，皆以白巾裹首。號呼雉堞間。將入養心門，為皇次子旻寧所見，發槍，殪其二，餘賊錯愕不敢前。禁軍入，遂悉就擒。尋擒清於黃村，皆正法。帝得警報，還京師，首下詔罪己曰：「我國家以前何等強盛，今乃有此事，皆朕涼德所致……」痛苦者久之。又責諸臣，謂「近日諸大臣因循迨玩，有為朕宣勞者，眾必陰擣殺之，以致有些大變」雲。又帝之在熱河聞變也，閣臣董圖誥力請回鑾，至於泣下；曹振鏞勸帝務持鎮靜。時人因謂之語曰：「庸庸碌碌曹丞相，哭哭啼啼董太師。」二人聞之，灰笑相謂曰：「此時之庸碌啼哭，頗不容易也。」　冬十月，褫溫承惠職，以陝督那彥成代之。初，李文成既據滑，欲結隊北上，有教諭呂姓佯降賊，因說之曰：「昔川楚教軍，縱橫九年，所以終於失敗者，因不據城池，無所守故也。今可閉關自守，以待他郡救援，然後會師北上，始保萬全。」文成信之，遂屯兵道口，為聲援京師計。時承惠與巡撫高杞皆按兵不動，乃詔彥成代承惠，而命固原提督楊遇春剔之。　十一月，那彥成等攻破道口，進圖滑縣，李文成自焚死。彥成、遇春以十月至衛輝，合兵攻道口，破之。山東運使劉清署、直督章煦，同時掃清境內，而滑縣城堅厚，糧又足，急切不能下，適文成輕車潛出，入輝縣山中，將募集黨眾，為牽制之運動。總兵楊芳假及之，文成縱火自焚死。　十二月，那彥成等攻克滑縣，擒教匪牛亮臣等斬之。滑縣平，彥成用楊遇春策，穴地攻城。城潰，賊屠戮殆盡，擒亮臣及徐安國、王道隆，而宋元成、劉宗順、馮相林皆陣斬之。三省方報勘定，而陝西南山木商夫役，復以歲飢，罷工掠食，聚眾數千，焚木廂。撫臣朱勛乃以教匪聞，詔長齡、楊遇春討之。
十九年，春正月，長齡等生擒箱賊首逆陳四、尹朝貴，零匪全數殄滅，箱匪肅清。　冬十月，江西民朱毛俚謀逆，建號後明，事覺伏誅。先是，有胡秉輝者購獲殘書一部，內有陣圖及俚詞，商同、邱添澤、楊易、盧勝輝，以毛俚朱姓，可假託明裔，聚集積善禪林，協謀起事，稱後明，晏朝年號，徧發偽札。為撫臣阮元偵獲，磔胡秉輝等十七人，絞程麟祥等三十五人，毛俚逸去。
二十年，夏四月，四川中贍對番酋洛布七力作亂，四川總督常明討平之。　秋九月，塔什密里克回人孜牙墩作亂，命大學士松筠，馳往喀什噶爾勦之。尋孜牙墩為參贊成寧等所擒，回莊照常安業，召筠回京。以長齡為伊犁將軍。
二十二年，春三月，雲南臨安邊外夷民高羅衣作亂，總督伯麟討平之。羅衣等以內地商販，出邊貿易，侵奪夷人生計，借名驅逐漢人，集眾萬餘人，自稱窩泥王，劫掠江外土司，窺伺邊郡。事聞，命伯麟迅即派兵進勦。尋獲羅衣及偽軍師章喜等，皆伏誅。
二十三年，夏六月，臨安江外逆匪高老五作亂，總督伯麟派兵勦平之。老五為羅衣從子，因查拏逆黨，逃往藤條江外，糾眾搶掠土司地方，僭稱小窩泥王。渡江，進簿府城，伯麟派都司桂朝陽等擒之，餘逆並殲除。


