
世宗雍正元年，夏四月，帝初御乾清門聽政，顧語羣臣曰：『朋黨惡習，起於明季，此風至今未息。爾大臣有則痛改，無則永以爲戒。』反覆數百言，誥誡至切。先是，康熙朝廷臣見聖祖春秋高，儲君在位以來，寵移愛奪之機，屢朕窺測聖心，或有默契者在，相與謀擁護，冀得一當，以建非常之勛。而來東宮官屬等，思所以竭誠保護太子，亦復固結其國體，以相抵制，於是分別戶，互相傾軋。時分三黨，各有私人。如大學士索額圖則黨於胤祁，內大臣公佟國維則黨於胤𥜥，尚書隆科多、內大臣公費揚古等則皆輸誠於帝，因爲皇室召紛擾者數十載。其後康熙四十年，廢儲命下，胤𥜥亦得罪。聖祖晚年，覩諸子不肖，黨派紛爭，無術以善其後，爲之憂憤感傷，至於�恨以歿。及天命有歸，帝嗣立，思有以解散諸人之黨援，故於御門聽政之始即面諭諸王大臣，諄諄以此爲戒焉。
二年，秋七月，帝制《朋黨論》頒賜羣臣。帝即位一年餘以來，翦除王黨太急，致人心惶恐，門戶之見日深。帝愀然憂之，以爲欲除朋黨之源，當令輿論之所是非，與朝廷之所賞罰相一致，於是製《朋黨論》，以駁宋歐陽修君子有朋之說。頒示滿漢諸臣，其大要謂：天尊地卑而君臣之分定，爲人臣者，義當唯知有君則其情固結而不可解，而能與君同好惡，夫是謂一德一心而上下交。訓誡殷殷，較前更爲諄切。　八月，王大臣奏，蒙恩頒賜御製《朋黨論》，訓誡諒切，臣等共矢公誡，敬謹奉行。帝召入問曰：如王大臣所奏，未知是否衆意簽同，抑或出於二三人之意見？今既稱同意，朕心甚爲慰悅，但貴實心奉行，不可徙託之空言也。復再三勉以一德一心，共臻上理。逾日，又召諸臣入，告以宗室習氣之未善，彼此視若仇讎，皆由讒邪攜釁其間，致令骨肉生嫌耳。且歷數胤祁、胤褆、胤𥜥、胤禟、胤禵等之過失，謂其不識君臣大義，及從前諸臣保奏胤胤𥜥爲太子之非是。後復召諸王宗室入見，訓以結黨惡習，各宜返躬自問，有則速改，無則加免。且謂吾宗室甚衆，務期和衷一體，交相策勵，以爲子孫表範。　冬十一月，先是工部郎中嶽周拖欠錢糧，胤𥜥私爲補助數千金，俾得如數完納，帝謂胤𥜥有意要結人心，至是語總理王大臣等曰：『胤𥜥存心狡詐，結黨營私，朕屢加訓誡，冀得改過自新。乃在朝廷諸臣，爲其所愚，反謂朕過於苛刻，爲其抱屈，此朕審察諸人神色而知之。一年以來，大小臣工因其貽累者不少，乃甘受罪戾，竝無悔心。似此，其黨援終無解散之日也。彼既怙惡不悛，諸臣復不省悟，用特諄諄誡諭。倘諸臣洗心滌慮，盡改前非，則其黨散勢孤矣。』尋傳九卿大臣及工部上駟院、兩衙門官員等曰：『廉親王有心擾亂國政，暗使銀錢，惑買人心，汝工部上駟院、兩衙門人等慎忽墮其術中，爲所愚弄。』用是再加曉諭：『汝等但於辦事效力之處，一歸於正，勿被其引誘惑亂，如無知入其黨與，朕必治以重罪。』
三年，春二月，戍公爵鄂倫岱於奉天。召王大臣入，語以胤𥜥等私結黨援，牢不可破，若一經訉詰則國法難容。朕因欲保全骨肉，不事深求，但將其首鄂倫岱發遣，使之遠離京師，以免遇事生波。嗣後大小臣工，若有暗附胤𥜥之黨者，必置之重辟，使彼等黨援解散，無附會濟惡之人，正所以曲爲保全之計也。　三月，通諭八旗：『嚴禁家人結黨，著交步軍統領。五城官員，凡大臣等之家人，如有嫁娶筵席，延請親友等中，令各稟明家主，然後舉行。倘有私結黨羽，約爲兄弟，彼此會飲，籍以鑽營請託者，即嚴擊治罪。』　夏四月，驗看工部製辦阿爾泰兵器。大臣夸岱來保回奏：所製器械竝不堅利。帝召諸王大臣入，語之曰：『朕與廉親王分屬君臣，誼屬兄弟。今觀胤𥜥之於朕則情如水火，勢等敵國，朕屢於諸王大臣前降旨訓誨，視諸王大臣之意多有以爲屈抑者，何也？汝王大臣等，果能悉知其非，則其黨與自然解散矣。』　五月，以隆科多、年羹堯得罪，革職問擬。諭大學士九卿等，凡屬二人門下，宜亟解散黨羽，洗心革面，違者發覺之時，決以逆黨從重正法。　六月，以總督岳鍾琪、高基悼、楊宗仁，提督吳陞、魏經國深知大義，不附邪黨，俱著加太子少保銜。總督孔毓珣，河道總督齊蘇勒俱加兵部尚書銜。　秋七月，衍聖公孔傳鐸疏請頒賜《聖諭廣訓》、《朋黨論》二書，帝優詔答之曰：『先師子孫，從無趨附匪黨之事，所請二書，不必頒發。』
四年，春正月，宴諸臣於乾清宮，諄諄告誡諸臣，毋蹈年羹堯、隆科多結黨營私，至罹國法之覆轍。　夏五月，以胤𥜥、胤禟、胤䄉、胤禵等與鄂倫岱、阿爾松、阿蘇努、七十拉錫、普奇、揆敘、阿靈阿等結爲朋黨，鄂岱倫等在聖祖前協力保舉胤𥜥爲太子，及屢稱胤禟氣象大方種種不法，已先後分別治罪，特曉王大臣九卿等知之。　冬十二月，發遣御史謝濟世於阿爾泰。先是，田文鏡撫河南，誣劾屬吏黃振國、邵言綸、汪諴、闗敶等。直督李紱過河南，面斥文鏡有心蹂踐讀書人。文鏡密奏紱與振國同年，將結黨爲被劾諸員謀報復。已而紱果面奏，退復速疏糾之。帝先入文鏡言，將罪紱，而濟世、露章劾文鏡貪黷不法十罪，疏中亦及振國等事，帝不懌曰：『彼號能臣，朕方倚任，爾毋惑浮言誣奏。』擲還其疏，濟世伏地不肯起，爭益力。帝震怒，命九卿科道集刑部訊交闗狀。濟世曰：『文鏡之惡，中外皆知。濟世讀孔孟書，精識大義，不忍視姦人罔上，故冒死以聞。必欲究指使者，乃獨有孔子孟子耳。』尚書勵杜納曰：『是當刑訊。』御史陳學海在班中，忽起走庭中，北向大言曰：『與謝某共交通者，我也！』衆愕然，將以聞，請並訊，俄傳諭罷訊，禠濟世職，發阿爾泰軍前效力。
五年，秋八月，逮工部右侍郎李紱、奉天府尹蔡珽入京，下於獄。先是，紱撫桂時，以清直爲帝所器重，權臣忌之。作四巡撫論，皆痛詆以爲亂政之魁。四巡撫者，滇撫楊名時，栆撫陳世倌，其二則紱與珽也。至是紱在直隸署任內，珽在奉天，因謝濟世參劾田文鏡，帝謂出於紱與珽之授意，逮京治罪，至於議斬決，妻子入辛者庫[1]，財產入官。命從寬改斬監候，兩次決囚，縛二人同至西市。兩手反接，刀置頸間，問此時知田文鏡好否。紱對曰：『臣愚，雖死不知田文鏡好處。』乃俱赦還，仍置請室，珽立朝尤風節炳然。當帝在潛邸時，聞珽名，屢使王府行走馬爾齊哈授意珽，令往見。珽辭之曰：『珽職居學士，無往見藩王禮。』後年羹堯入京，至邸謁帝，帝極贊稱珽與塞爾圖之才守誡見，實超羣類，並告以招之不來之故。羹堯出見珽，遂語及之，且慟珽入見，珽仍堅辭如故。及二人之得罪也，朝士冤之，時以文鏡得君專，無敢爲之緩頰者，遂困於文鏡，幾死。　冬十二月，詔大將軍貝勒延信，有黨援營私之罪，已禠革監禁。因語廷臣曰：『人臣朋黨之弊，最足以害人心，亂國政。』因列舉蘇努、阿靈阿、鄂倫岱等同惡結黨之罪，謂：『朋黨小人，自古帝王之所必誅，聖賢之所垂戒。唐虞之世，共工、驩兜比周爲黨，舜必寘之於法。孔子曰：「君子矜而不爭，羣而不黨。」《易經·渙之四》曰：「渙其羣，元吉。」朱子謂上承九五，下無應與，爲能散其朋黨之象，則大善而吉。』末復謂：『彼等比黨之害，朕在藩邸時知之甚悉，故臨御以來，將其朋比爲奸之處，屢次宣示中外，蓋爲世道人心、宗社國家計，不得不痛予懲創，嚴加誡諭，惟冀大小臣工以此爲炯戒耳。』
七年，夏五月，詔科道等官，嗣後條奏事件，著如文武大臣等，輪班具奏。先是，帝以科道諸臣，對於朝廷之舉動，有發言之權，而中外大臣往往要結言官，反對朝旨，議論囂然。帝深患之，因命科道等於露章之外，准具密摺奏事，蓋欲免言官瞻顧嫌疑之私，即以去臣工植黨營私之弊也。繼又以近密行告訐，恐言官籍以挾制把持，乃停止其密摺，令各仍用露章。由是科道等相率緘默不言，無敢有所建白。帝深滋不悅，謂：『以朝廷耳目之官視國家之政治如陌路，忍心害埋，莫此爲甚，因手諭訓飭，令科道等痛改頹風，洗滌故習，盡讜言讞替之道，成蕩平正直之風。敬或植黨營私，辯言亂政，此倡彼和，顛倒是非，實國家之罪人，爲王章所不宥』雲。自此令一下，而臺臣之風氣反視前爲蘊籍矣。　秋七月，詔罰給事中邱尚志、御史李元直俸，因尚志密奏崇文門飯銀一事不應漏洩於外，元直於未行密奏，遍訪他人密奏之事而後入奏，大忤帝意，令分別罰俸，並手諭內閣，指爲朋比黨援，作威作福之漸。令傳諭科道諸臣，嗣後儻有密奏之事，朕未將本人姓名發出而本人自行漏洩或者私自存稿者，一經發覺，必嚴行訊究，從重治罪。　冬十月，諭翰詹、科道等，勿蹈朋黨惡習，因引康五瑞袒護李紱，究不能掩其惡。李紱、蔡珽欲害田文鏡，反自害其身，爲衆人炯戒。並諭諸人時時體認自旨，以其躬行實踐雲。　諭科甲出身官員等務去其黨援朋比之結習，爲朝廷彈竭忠誠，秉公辦事，將見君臣上下一德一心，治道自此而日隆，世風自此而日厚。時田文鏡不由科目出身，每因奏事痛詆科甲中人爲不可信。帝素重其言，故有此諭。

