
宣宗道光三十年，秋八月，洪秀全起兵廣西金田村。秀全，廣東花縣諸生，有朱九濤者倡上帝會於粵城，秀全與中表馮雲山並師事之。九濤死，秀全奉基督教義，自樹一幟，謂之上帝教，立會召衆，名其會曰：「三點會」，而已爲之長。道光十六年，移會至廣西，居桂平、武宣二縣間之鵬化山中，陰事布教。雲山與秀全妹夫武宣蕭朝責及桂平楊秀清、桂林韋昌輝、貴縣石達開分赴各縣勸教。秀全留主桂平曾玉珩家。十七年，返廣東，親就美國牧師羅巴爾特受洗。時入教者寖衆，皆稱秀全爲先生，遂公推爲教主。秀全稱耶和華爲天父，耶穌爲天兄，而已爲其弟，在教皆平等。禁驕矜，作真言、寶誥諸書〈（即規時良言，係基督教教書爲真理，遵博士之譯本）〉以爲訓，使其各蓄髮藏山菁間。及秀全再至廣西，則雲山等勢已大張，信徒數達二千以上。時水寇羅大綱有衆千餘，掠永州，敗遇平南縣花洲人胡以光家。秀全在焉，以光勸大綱歸秀全，會官捕秀全急，乃赴平南藤縣間之金田村起兵。貴縣林鳳祥、衡山諸生洪大全等皆奔之。　冬十月，革廣西巡撫鄭祖琛職，起前雲貴總督林則徐督辦軍務，兼署巡撫。則徐至潮州病卒，詔前兩江總督李星沅代之，以布政使勞崇光署巡撫。　十一月，提督張必祿兵敗於金田，死之，以前漕運總督周天爵署廣西巡撫。
文宗咸豐元年，秋閏八月，洪秀全入永安州，稱天王。先是，廣東高要人張嘉祥聚衆二百投秀全，語不合，去掠潯州據之。會李星沅、周天爵以事相齟齬，疏請統帥，乃出大學士賽尚阿督師。示至而星沅卒。先是，廷議以星沅曾任廣西學政，洪秀全出其門，故有師生之誼，命星沅赴粵，從事招撫。星沅逡巡不肯進，及朝旨敦迫，乃大恐，行之粵西之斷藤峽仰藥死。天爵復與提督向榮有隙，劾榮不尊節制，詔罷天爵，以鄒鶴鳴爲巡撫。賽尚阿至軍，合都統烏蘭泰及榮軍擊嘉祥，未暇及秀全，秀全得以其間從容布置，故附從者益衆。嘉祥敗，降於榮，改名國梁，移師擊秀全，屢敗，衆推秀全爲太平王。破象州，進據永安，定國號曰：「太平天國」，稱天王。楊秀清、蕭朝貴、馮雲山、韋昌輝爲東西南北四王，石達開爲翼王，洪大全天德王。
二年，夏四月，太平軍破全州。先是，賽尚阿合諸道兵數十營圍永安，四閱月不下，洪大全突圍，北趨楊朔，爲烏蘭泰誘執之，送京師。羅大綱復突圍出，烏蘭泰逐之，至六塘墟敗沒。大綱毀其軍旗，賺桂林城，語誤不得入，攻月餘退，連破興安、全州。方洪全在永安時，道州舉人胡孝先住謁，疑爲諜，繫之。孝先自獄中上書，暴政府惡善甚至，秀全方求文士，得書大喜，釋之，與論大計。孝先曰：「關中，天府之國，周、秦之所以興，欲爭天下必先取咸陽，然後出山右，定燕薊，天下可傳檄定也。」秀全稱善，置孝先左右，稱先生而不名，楊秀清忌之。值退軍永安，殺諸道以陷敵關，秀全甚悼焉。　五月，太平軍窺長沙，未至，馮雲山陣沒，秀全哭之慟曰：「天不欲吾定天下，奈何奪吾良輔之速也？」雲山能謀善斷，多所規畫，秀全深倚之。雲山歿，秀全移攻道州，提督余萬清遁。秀全入道州，分兵破江華、永明、嘉禾、藍山。　秋七月，太平軍破桂陽州、彬州，趨長沙，罷湖南巡撫駱秉章，以張亮基代之，遠治余萬清，以雲貴總督羅繞典遺長沙，令留辦防堵。　冬十月，太平軍破岳州。先是，蕭朝貴自彬州率師攻長沙，數日之間連破安仁、攸、醴陵等縣，比至長沙省城南十里之跳馬港。民走報城中，怒其無公文，執將斬之。石馬鋪屯將尹培率陝西軍千餘倉猝拒戰，立潰，培立死之，潰兵遁入城。駱秉章令塞南門，時城中額兵練勇及八千餘，將弁亦數百，秉章不敢言，節度羅繞典惟曰與諸生舉貢議事。提督鮑起豹至舁城隍神像，置南城樓與對坐，而賽尚阿駐永州，總督程矞采駐衡州，皆託防不至。張亮基已至甯鄉，聞警引還常德，詔奪賽尚阿、程矞采職，以張廣縉並代之。促向榮赴援，榮始與烏蘭泰齟齬，怒賽尚阿，自四月稱疾，居桂林。賽尚阿深劾之，罪至遣戍，終不肯起。聞賽尚阿罷，乃疾行抵長沙，大破榮軍於城河對岸之水落洲。榮軍死有數千，攻城三月不下，遂解圍。夜造浮橋，渡江而湘，破益陽。渡洞庭，至岳州，湖北提督博勒、恭武等先三日遁，遂下之，得吳三桂所遺軍械礮位。　十二月，太平軍破漢陽、武昌。時太平軍蔽江而東，所過披靡，漢陽、武昌相繼下，巡撫常大淳等死之。詔逮治徐廣縉，以向榮督師。琦善選兵駐河南，張亮基署湖廣總督，潘鐸署湖南巡撫，駱秉章署湖北巡撫，羅繞典防荊襄，起丁憂在籍，侍郎曾國藩團練，駐長沙。
三年，春正月，太平軍東下，取蔪黃，順流取九江、安慶。初，秀全欲從胡孝先遺策，議取常德，趨漢中，襲咸陽，出山右，以規燕薊
http://ctext.org/library.pl?if=gb&file=18634&page=57&by_title=%E6%B8%85%E5%8F%B2%E7%B4%80%E4%BA%8B%E6%9C%AC%E6%9C%AB
比下武漢命石達開等取蘄黃順流攻九江安慶皆唾乎下安徽廵撫
蔣文慶死之　二月太平軍取江𡩋分兵取鎮江揚州由臨淮入鳳陽秀全先欲棄九江安慶出
襄樊逼潼關以取長安括財賦入武漢繼慮潼關堅不易拔又慮載重行緩爲追軍偪乃用浙江
歸安人錢江策仍順流圖江𡩋總督陸建瀛委軍遁攻城七日而下將軍祥厚等死之時月之八
日也建瀛聞有旨逮問懼吞金死秀全欲趨江北圖汴定都洛陽渡黃河以圍燕都或建言明太
祖亦席金陵以有天下宜先建國俾天下知趨向秀全納之羣下上尊號升江𡩋爲天京柴燎上
帝大赦立賴氏爲皇后子福瑱爲太子設六官立朝儀製法律設學校進楊秀淸等軍師丞相主
將將軍餘文武封賞有差開科取士赴試者二萬餘人是科狀元王弢定新曆以三百六十六日
爲一年有閏日無閏月每七日一禮拜讚美上帝設高座說法謂之講道理其軍制每軍一軍帥
統五師帥一師帥統五旅帥一旅帥統五百長一百長統十司馬萬二千五百人爲一軍而總之
以監軍行省文武將帥各一文方伯武主將佐將副之縣爲令州爲牧府爲太守　夏四月太平
軍取歸德圍懷慶　五月太平軍圍南昌分攻各府尋敗退時胡以光再破安慶圍南昌適湖北
按察司江忠源來援戰屢勝圍遂解　秋八月太平軍攻破山西平陽府入直隸境時訥爾經額
屯軍邯鄲縣北之臨洺關敵軍已由潞城黎城閒小徑入倉猝接戰兵大潰　九月太平國將胡
以光等解南昌圍趨九江入湖北境連攻黃州漢陽二府李開芳等破深州攻天津不利退據靜
海縣分屯獨流楊柳靑等處　冬十月太平軍取桐城舒城在籍侍郎呂賢基死之遂圍廬州
十一月參贊勝保攻靜海敗績副都統佟鑑等死之　十二月太平軍取廬州廵撫江忠源死之
是年九月閒忠源赴援九江敗績於田家鎮突圍走廣濟旋授安徽廵撫以廬州事急將兵由六
安州進援入城堅守邇月至是城破投水死
四年春正月湖廣總督吳文鎔師潰於黃州死之時廵撫崇綸忌文鎔宻劾文鎔閉門自守有詔
詰責文鎔不得已出師黃州駐堵城會上元夜敵張鐙高會文鎔偵知急出兵襲之大敗文鎔自
殺於是漢陽復失德安隨州棗陽俱破　二月大平圖遣將孫寅三取太平復遣石祥貞會漢黃
各軍溯江取岳州入湘陰分兵下𡩋鄉　三月太平軍自皖北入山東偪臨淸州是年正月閒李
開芳林鳳祥等合軍屯獨流時值大雪南兵不習寒耳鼻凍裂輒熾火潰爛者十六七故憊甚爲
僧格林沁等所乘大敗走靜海趨據阜城至是楊秀清宻令安徽分兵由豐工渡河破金鄉臨清
陽穀鉅野鄆城朝城冠華等州縣　是月曾國藩統湘軍水陸師敗太平軍於湘潭國藩督水師
攻靖港不利憤而投水幕客章壽麟援出之會副將塔齊布統陸師援湘潭出敵不意與搏戰敵
披靡國藩聞益遣舟師往助八日之閒水陸十戰十勝遂復湘潭　夏六月太平軍再破武昌太
平將石祥貞白湘潭退據華容回兵拔岳州復分途取龍陽常德尋又破武昌廵撫靑麟遁長沙布
政使岳興阿死之詔誅靑麟褫總督台湧職以楊霈代之　秋七月曾國藩復岳州國藩復湘潭後
分兵三路以提督塔齊布道員褚汝航知府羅澤南爲中路趨岳州貴東道胡林翼爲西路趨常
德知府江忠淑直牧林源恩爲東路趨崇陽通城敵將林紹璋閒棄常德澧州走岳州復走湖北
　是月向榮等復太平　八月曾國藩復武昌漢陽並復黃州武昌旣復隨克漢陽楊霈所遣團
勇亦收復黃州
五年春正月吉爾杭阿復上海先是三年十月劉麗川據上海縣城與英領事溫那治交涉允據
陳家木橋以通軍火廵撫吉爾杭阿憂之謀諸各國法提督辢呃爾許助戰守至是會同進攻而
城以復法人遂假助守之名火東門外附郭之民居悉燼而政府念法有助攻之功卽以其地讓
與之　三月太平軍復取武昌楊霈收復黃州後駐軍廣濟會歲除軍中置酒高會而敵軍大至
霈倉皇走蘄水於是漢口漢陽武昌相繼復失廵撫陶恩培赴水死署按察使多山燃城上礮不
發拜祝之復燃火煙出而無聲發憤自剄死以胡林翼署廵撫詔湘軍分陸師赴援　夏四月僧
格林沁破太平軍於馮官屯是年正月林鳳祥自連鎮被執餘衆據高唐州二月僧格林沁破高
唐李開芳走保馮官屯僧格林沁決黃河水灌之敵軍盡沒開芳被擒死之　是月太平軍破德
安革楊霈職以官文爲湖廣總督　秋七月彭玉麟克蔡店玉麟率湘軍水師援湖北進至蔡店
克之燬襄河鐡索橋　八月相林翼攻拔漢口鎮林翼自將攻漢鎮敵軍乘之幾潰林翼麾士奮
鬬拔漢鎮　九月羅澤南克通城崇陽澤南以湘軍陸師援湖北連克通城崇陽會石達開率衆
自義𡩋掩至復力戰破之與胡林翼合軍羊樓蒲圻咸𡩋相繼復　冬十月和春等復廬州先是
三年冬江忠源戰歿詔提督和春漕督福濟規廬州久不得要領在籍編修李鴻章領兵於四年
冬復含山至是和春等克廬州
六年春三月布政使羅澤南攻武昌敗續死之澤南屯軍之洪山自正月至二月大小百數十戰
直薄城下會大霧敵陰穴突門衝澤南軍澤南三退三進軍幾潰而所部皆鄉子弟不忍相棄澤
南左額中彈血霑衣猶踞坐指揮得全軍還越六日卒　夏五月太平軍攻破江南軍於孝陵衛
先是三年春江𡩋鎮江揚州失守之後向榮軍孝陵衛琦善陳金綬勝保軍揚州城外號爲江南
北兩大營四年秋琦善卒以托明阿代之榮頓軍堅城累歲無功效至五年春吉爾杭阿復上海
進圍鎮江是年二月敵將合天侯李秀成丞相陳玉成突圍夜渡瓜洲翌日攻破土橋虹橋卜著
灣三岔河諸營餘百二十餘營皆聞風遁遂拔揚州詔罷托明阿以德興阿代之及四月秀成玉
成合軍破高資吉爾杭阿自殺秀成等返江𡩋楊秀淸檄擊榮軍秀成先引兵襲丹陽營榮遣提
督張國梁馳救秀成大破之翌日返攻榮軍後路而石達開之兵適至夾攻之肉薄搏壘榮軍大
潰退屯丹陽敵盡奪朝陽門外六十餘壘復分道進迫營壘以百計榮憂憤逾月自縊死　秋八
月太平天國北王韋昌渾以天王洪秀全命殺東王楊秀淸天王復殺昌輝翼王石達開奔安慶
秀淸久欲行篡惟懼沛王羅大綱大綱多謀善戰愛士卒不嗜殺戮而功亦最高屢勸秀淸親統
師北伐卽欲都金陵亦宜多備戰艦精練水軍然後可戰可守秀淸方專權不納僅遣李開芳林
鳳祥率師北行大綱出語人曰天下未定乃欲安居此都其能久乎吾屬爲虜矣秀淸益忌之值
大綱有疾乃使醫毐殺之遂迫秀全禪位秀全以血詔召昌輝自江西入衛昌輝與燕王秦日昌
領精卒五百星馳歸至秀淸府奪門入衛士殊死戰日昌被𢦤昌輝大呼奉詔討賊釋械者勿罪
漸散去昌輝引秀淸出殺之盡屠其家屬及其黨至二千餘達開聞變馳入責昌輝治餘黨過嚴
昌輝復謀殺達開達開覺縋城走甯國召兵靖難昌輝殺其母妻子女又恣殺秀全侍衛侍衛數
十約五鼓持械襲殺昌輝於東朝房秀全命傳首甯國止靖難兵　冬十一月官文胡林翼等攻
復武昌漢陽先是湖廣總督官文攻漢陽湖北廵撫胡林翼攻武昌武昌圍久不下戰歿水陸軍
士至三千以上將弁六百以上而城內亦以糧乏不可守至是各開城東走武漢遂同日克復黃
州興國蘄州蘄水廣濟皆復
七年冬十一月張國梁德興阿等復瓜洲鎮江六年八月張國梁擊破丹陽城外諸敵壘將進攻
句容督帥和春遣總兵傅振邦攻漂水敵出大隊守烏山築壘爲援至是年二月振邦等大破烏
山援敵遂以五月克漂水國梁以閏五月克句容九十月問國梁連克敵壘十餘沉敵艦六十餘
進薄鎮江至是克之而德興阿亦以同日復瓜洲
八年春二月張國梁攻克秣陵關復破敵於七甕橋雨花臺等處偪江𡩋城而軍　三月江西太
平軍入浙江取江山常山開化諸邑石達開自江西規衢州遂拔處州詔起復曾國藩督師敵久
圍衢州不下會湘軍至破敵敵改圖閩　夏四月李續賓等復九江九江圍攻年餘不下守將貞
天侯林啟容堅忍能軍食罄嬰城種麥自給隧道火藥發城崩輒堵合之時援師大集續賓與楊
岳斌所統水陸近百萬而曾國藩弟國華復至贊續賓軍續賓益督軍日夜穴地至是燬城入啟
容死之士卒萬七千餘無一降者皆稱啟容平日善撫衆雲　五月太平軍自浙江入閩取邵武
等郡縣　秋七月太平軍復陷廬州命福濟回京以李孟羣署安徽廵撫詔勝保督辦安徽軍務
　八月曾國荃復吉安曾國藩弟國荃率師規吉安築長圍以困敵屢擊卻其外援至是克之
蕭啟江等復邵武　九月太平軍復取揚州時太平將陳玉成攻浦口德興阿營大破之遂克揚
州德興阿走邵伯旋張國梁率師渡江復揚州及儀徵而六合圍急國梁趨赴援至則城已失道
員溫紹原死之　冬十月浙江布政使李續賓師潰於三河死之敵前軍主將陳玉成旣拔廬州
於距廬州五十里之三河屯糧械築大礮環以九壘防守甚嚴續賓旣連復太湖潛山桐城舒城
四邑進攻三河連日大戰克敵九壘所部傷亡亦衆會敵後軍主將李秀成援兵大至合圍三十
重續賓自搏戰不能進七營盡沒續賓自縊死曾國華及員弁兵勇死者六千先所復四縣皆復
失　太平天國滁州守將李兆受以城來降兆受始附霍邱大盜陳玉稱壽王後降何桂珍旋叛
𢦤桂珍走九江降於太平將檢點林啟容啟容不受去降於黃梅守將黃文金亦不受乃歸丞相
李秀成秀成優禮之兆受爲招安張樂行龔得樹蘇老天馬步兵各三十萬至是因督兵不嚴毆
辱縣令懼得罪乃走降於勝保命改名世忠以參將補用秀成使人歸其妻拏兆受乃以書招秀
成秀成歎曰兆受自爲不義乃欲陷人乎拒之
九年春二月革職安徽廵撫李孟羣兵潰於廬州死之孟羣自八年七月駐廬州城西與敵相持
至是糧盡壘破越五日自縊死孟羣有從妹素貞工騎射精韜略孟羣援湖北素貞戎裝從行數
建奇功常拔孟羣於重圍之中後從攻漢陽夜襲敵營中伏死　冬十一月太平天國池州守將
韋志俊約以城降部將古隆賢等不從攻走之志俊遂來降
十年春二月太平軍破杭州敵帥李秀成旣破楊州六合合肥廬州黃梅宿松太湖等郡縣復防
堵浦口勝保張國梁進攻大敗勝保幾爲虜秀成率兵三千由鳩江越淸弋江出甯國之後解𡩋
國圍疾趨廣德一鼓下之至泗安連破浙江防守兵十五營命從弟左軍主將李世賢攻湖州而
自將譚紹光等趨錢塘由清波門穴地道三日破之廵撫羅遵殿等自縊死國梁使提督張玉良
總統援浙諸軍至見城上徧插秀成旗幟不敢偪駐離城四十里之塘西秀成使瞽者傳柝三日
城中寂然乘夜全師退趨廣德玉良止兵不往追遂達建平方秀成之下杭州也因偵知江南軍
鐶在杭冀事急和春必解金陵之圍以救杭及玉良兵至見江南兵勢已分故急引師回救金陵
　閏三月太平軍攻破江南圍師張國梁自八年二月偪金陵城而軍至是增築長圍意謂克復
在指顧閒將士驕蹇營規廢弛時存餉尙三十萬督師和春以不破城不發餉激軍軍屢譁不爲
動提督張國梁跪諫繼以泣不聽於是軍心攜貳時敵帥李秀成集諸鎮兵入援分撲圍師城中
亦自十三門出兵夾擊刀斗聲聞數十里旌旗若長虹匝天是日微兩敵軍蜂湧入勢若奔潮國
梁不能禦退守丹陽敵師踵至國梁拒戰創甚躍馬渡河馬蹶死亂流中和春受傷遁常州嘔血
死江南圍師三百餘營悉夷爲平地秀成以國梁忠勇覓其屍禮𦵏之復逐北奔牛鎮破營二十
餘座值張玉良自杭州率師回救迎戰常州大敗常州遂失總督何桂淸遁上海旋革職逮問秀
成追玉良至無鍚自將銳卒三千登玉泉山玉良軍見之四十餘營不戰自潰潰軍遁入蘇州沿
途大掠蘇民深恨之而迎秀成遂入無鍚進薄蘇州道員李文炳阿海等以城降廵撫徐有壬等
死之玉良遁杭州秀成傳檄郡縣皆定朝命都興阿督辦江蘇江北軍務曾國藩署兩江總督秀
成自出師不一月而逐北七百里拔城六十餘師止蘇城時亂民千百掠不止諸將請勦之秀成
曰民苦鋒鏑不安家室不得已而爲暴吾甯忍以兵誅之乃親率數十人廵鄉鎮使左右傳呼曰
忠王至亂民皆釋戈羅拜匝月而亂定召官吏千餘人至願留者官之去者聽之乏資斧者給之
農失業者給牛種窮民失業者助其資散庫錢十餘萬緡糧萬餘石蘇民安輯　夏六月命曾國
藩督辦江南軍務國藩奉命後移駐祁門奏保左宗棠襄辦軍務起沈葆楨辦江西廣信防務調
鮑超朱品隆唐義訓諸軍渡江檄李元度回湘募軍任曾國荃圍攻安慶　秋九月太平軍破𡩋
國太平軍自徽州分兵攻甯國提督周天受等守七十餘日城破死之並破浙江嚴州府
十一年秋八月曾國荃復安慶安慶失守已九年是年四月國荃自湘增募萬人至掘長濠困之
敵帥英王陳玉成率師赴援至桐城多隆阿李續宜合軍擊敗之於掛車河胡林翼復移營合圍
玉成念湖北爲湘楚軍根本衝其腹心必解安慶之圍以自救乃從閒道入湖北連破黃州蘄州
德安諸郡縣續宜率軍回提玉成返安慶築壘集賢關之菱湖爲城中援應李秀成聞安慶事急
自將兵至蕪湖繪進兵圖寄玉成己聞玉成新得孫奎星降卒二十餘萬秀成曰英王新得衆必
驟驕止我兵則皖危矣奎星降將兵烏合不可恃也果得玉成書言兵己足用勿勞馳救糧不繼
請進兵豫楚斷敵糧道秀成乃引兵行會鮑超成大吉合師至攻克集賢關外赤崗嶺敵壘國荃
克䈊湖南北諸敵壘益偪城築壘敵餉援俱絕飢疲不能守城遂下捷奏至帝已崩於熱河林翼
亦卒於武昌遺疏以續宜自代　冬十一月太平軍破杭州太平忠王李秀成令其弟侍王李世
賢將所部取浙江屬郡嚴衢溫台𡩋波金華皆下秀成直趨杭州命部將陸順德取紹興旁循州
縣皆納欵攻杭城兩月張玉良爲童海容擊敗死城遂破廵撫王有齡自縊死秀成趨救之不及
撫屍歎曰忠臣也禮殯之遣兵護櫬歸上海獲布政使林福祥說之降不可請歸守邱壟秀成厚
資之行滿城破將軍瑞昌自殺秀成令其部下奉遺櫬北還滿兵釋不殺欲行者資而遣之賑恤
難民收𦵏餓殍費以鉅萬計留德王陳炳文鎮杭而還師駐蘇卹鰥寡興學校豁租稅問民疾苦
民益德之
穆宗同治元年春二月太平軍攻上海尋引還咸豐十年七月太平軍攻上海廵撫薛煥擊走之
進攻靑浦李秀成自將往援煥敗還至是敵兵復攻上海英人合土兵內應約獻城師至徐家匯
英兵二百來迎未及預吿前驅疑爲敵槍擊之英兵怒乃返鬬江上英兵艦亦開礮擊之秀成引
退煥軍搜敵壘獲蘇州諸生王畹（官書作黃畹）上秀成書具陳攻取上海之策大略勸敵與
西人和而藉其勢以圖中原謂西人曾遣使金陵以各國貿易所在請母攻滬而東王不許西人
遂助中國城守爲失策此時宜急許其不攻而要今不得以軍裴火藥資中國再遣舟師渡江分
擾通泰裏下河完善之區並於海道刦掠華商使不敢載運貨物貿易不通釐捐斷絕軍之餉西
人坐困上海聚數百萬避難之人無所得食必且生變而西人生理旣絕亦必俯首來求修好然
後脅之使獻上海策之上也若一時不能與西人和而先欲得上海亦不必調集大兵也蓋西人
嗜利近以蘇浙二省避難人麇至滬地遂於洋場廣造房屋重收租息初不問人之來歷也宜遣
精兵數千人僞作難民賃洋屋以居地係洋場中國官無從稽察中夜一呼應者四起縱火焚燒
遇人斫殺西人計惟登舟逃𨓜而上海唾乎得矣上海旣得然後招回西人而厚待之不攖其怒
而仍可爲用策之次也秀成服其慮甚周而微嫌其計太毒置不用至是薛煥閱之大驚卽日疏
閒於朝廷寄謂書中於外人多醜詆之詞飭煥吿知英法領事破其奸謀並著江南北大爲警備
後卒無事畹亦去而之美　三月鮑超復靑陽石埭太平涇四縣太平將古隆賢屯靑陽城外浙
江提督鮑起擊破之遂進克各邑　夏四月彭玉麟等復蕪湖玉麟與曾國荃合水陸師共克蕪
湖並金柱關東梁山各要隘　多隆阿復廬州多隆阿攻破廬州陳玉成走壽州以練總苗沛霖
曾降已受封爵往依必不見害及至沛霖迎謁入城伏兵執之解送潁州勝保營勝保高坐愕眙
玉成叱之曰爾乃吾敗將何向我作態曾記合肥官亭一戰爾騎兵三萬有一生還者乎勝保怍
其言予酒食說之降玉成曰吾今日自投羅網有死而已何饒舌爲遂見殺死年二十六玉成眼
下雙疤軍中號四眼狗驍勇富謀略軍強冠諸鎮與曾國藩相持數年國藩深畏之李秀成聞其
死歎曰吾無助矣　五月太平軍破湖州知湖州府楊然敬飲藥衣冠坐堂上死在蕭道員趙景
賢被執明年遂死於蘇州　六月鮑超復寧國屬邑皆下並復廣德州　冬十月曾國荃擊退援
金陵之太平軍國荃駐軍雨花臺值江南大疫圍師死者山積至閏八月李秀成自蘇至圍國荃
軍數重九月李世賢自浙至開隧道以攻國荃掘內壕以阻之相持四十六日圍始解軍士死亡
及五千國荃弟貞幹亦病疫死
二年春正月左宗棠復金華先是李世賢出師援浙破金華圍衢州廵撫左宗棠自開化遂安往
援破之及世賢入援金陵布政使蔣益澧道員劉典等攻復湯溪龍游蘭溪遂復金華府城旋進
克浦江諸暨及紹興之桐廬　多隆阿復興安太平扶王陳得才於元年三月自河南南陽入陜
西武關直偪省城破渭南還取關縣澠池尋攻湖北光化屬之老河口襲據荊紫關復侵襄陽德
安安隆各屬時多隆阿督軍陜西擊敗之於商南尋又敗之樊城得才復走河南道攻鄖陽府城
破房縣復入陜破興安至是敗走多隆阿遂收復興安府城　三月李鴻章等復福山遂復太倉
崑山元年二月英兵擊走太平軍後薛煥因賂英將代守城而使上海道吳煦以厚餉募華兵數
千使美人華爾以泰西陣法部勒之號曰常勝軍復以重利嚪英法二國設會防局助戰守西將
恃強驕倨華爾以功加副將廷議必責其薙髮易服以是西人益不銓制事緩則索重賂急則坐
觀成敗前後募勇五萬餘以不能訓練遇敵輕北時蘇紳潘馥錢鼎銘等避兵左滬深憂之因走
安慶乞師於曾國藩欷歔流涕縱聲長號國藩遣幕僚道員李鴻章歸合肥募淮勇率赴安慶國
藩爲定營伍之法器械之用薪糧之數悉仿湘軍制又選湘軍名將郭松林程學啟以助之以故
兩省將卒如一家然鴻章遂以三月率所部湘軍及新募淮軍共五千五百人至上海國藩表奏
署鴻章爲江蘇廵撫別授薛煥通商大臣四月鴻章遣參將李恆嵩常勝軍統將華爾會英法兵
攻靑浦嘉定連營二百餘勢張甚李秀成親援嘉定師至如風雨西兵皆斂手不敢出戰秀成將
精銳衝入兵不支悉潰連失四十餘營秀成乘勝偪靑浦松江連破七十餘營困松江兩月適金
陵危急秀成入援嘉定靑浦皆復並復奉賢而法提督卜羅德與敵爭南橋鎮時中槍殞鴻章親
督軍攻太倉秀成遣上將蔡元隆馳救元隆詐乞降揭白旗前導近鴻章軍突擊之鴻章大敗走
大將知府李慶琛戰歿兵士死者五千餘元隆進攻靑浦嘉定英法兵怵其勢突圍遁嘉定復失
元隆進兵松江分兵逼靑浦華爾棄靑浦走松江元隆攻新橋涇圍學啟數十重鴻章自提兵救
之元隆師𨚫六月總兵黃翼升率淮揚水師十營自上游至七月復靑浦而敵兵復偪法華鎮尋
敗走常勝軍分兵攻浙江慈谿華爾陣歿以美人白文齊領其軍美兵頭那師亦陣亡英提督何
伯合鴻章師克嘉定上海解嚴未幾白文齊通欵秀成謀據松江爲內應事覺走投於秀成署參
謀鴻章改以英人戈登領常勝軍戈登於咸豐問聨軍入都焚圓明園亦與其事者旣而白文齊
潛入蘇州爲秀成購買軍械火輪船並薦英國海軍官林利於秀成爲組織忠義軍以對抗常勝
軍至是秀成攻常熱鴻章遣劉銘傳等攻福山程學啟等攻太倉崑山以分其勢皆拔之常熱圍
解　夏四月太平翼王石達開兵困於老鴉漩死之初達開自寧國入覲秀全解其兵柄令留輔
而政事一出秀全諸兄安王仁發福王仁達達開鬱鬱開居其參謀張遂謀諷之入川成鼎足之
業達開因疏求去從之者數十萬人自是出入六七省攻拔百餘城自元年十月爲援川湘軍將
胡中和等敗之於敘州遂入雲南東川是年二月復入川其將賴裕新敗死於寧遠達開率大隊
渡金沙江假道邊地土司川督駱秉章賂松林地土千戶王應元邛部土司嶺氶恩誘達開入小
徑而以土兵抄其後截越巂大路使不得退達開至紫打地造筏渡大渡河渡者已萬餘人會日
暮悤令撤回南岸曰師渡不及半恐敵軍猝至乃危道也不如俟明日畢渡至夜大雨河水暴漲
不及渡越二日水勢平而川中防江將唐友耕已至列營河對岸其地左阻松林河右阻老鴉漩
河而土司復自後偃古木塞路達開路窮奔老鴉漩兵已二日不得食達開慷慨語其下曰敵軍
所欲得者我耳吾一人赴敵爾等可免死乃馳見秉章長揖不拜秉章曰降乎甚善曰吾來乞死
兼爲士卒請命九原當拜公賜秉章曰吾成汝志乃殺之死年三十有三秉章招撫其士卒將弁
二百銳卒數千無一降者　秋九月太平國將古隆賢以石埭太平旌德三縣來降隆賢聞堵王
黃文金攻靑陽兵敗遂來降　冬十月李鴻章等復蘇州淮軍得常勝軍之力迭復吳江江陰各
縣並克太湖各卡乃逼蘇城而軍時太平慕王譚紹光守蘇州兵薄糧缺李秀成馳往援之與鴻
章大戰於婁門勝敗相等互攻月餘納王郜永寬比王伍貴文康王汪安均寧王周文佳將軍范
起發張大洲汪環武汪有爲等因副將鄭國魁通欵於程學啟學啟與常勝軍統領英人戈登輕
舸造城北之洋澄湖與永寬等訂約永寬與有爲遂於是月二十四日刺殺紹光開齊門降秀成
退屯無錫常州連營丹陽以遏鴻章軍學啟初許永寬等以總兵副將等職後求如約學啟與鴻
章宻謀設饗誘殺八人及其將弁千餘國魁聞之涕泣不食臥三日戈登亦詈學啟且欲殺鴻章
攜短銃覓之鴻章避不敢歸營戈登揚言挾其軍變覓永寬首持之哭並索得其飬子送崑山鴻
章爲永寬等設醮親詣祭弔泣數行下戈登怒乃解惟宣誓不復見學啟
三年春正月劉蓉復漢中陳得才在漢中因金陵圍急率師入援陜西廵撫劉蓉遣兵要擊敗之
收復漢中府城　程學啟復嘉興學啟肉薄登城中彈傷腦舁歸其部將劉玉奇督軍奮攻潘鼎
新劉秉璋亦水陸交進遂拔嘉興府城學啟爲陳玉成飬子玉成使與大將葉芸臺守安慶芸臺
倚之如左右手以甥女高氏妻之及曾國荃圍安慶急芸臺畀學啟重兵使駐城外爲犄角學啟
背芸臺率衆來降自國藩遣從李鴻章所向有功郜永寬等將降學啟與誓曰若食言他日死於
礮後競殺永寬等至是卒以中礮創重卒嘉郡旣復杭城大震敵將陳炳文乘夜自北門脫出左
宗棠入城初蔣益灃軍得統花䋴頭軍法人托格比（一作德克碑）之助攻復富陽遂進偪杭
州尋復德淸降石門全浙郡縣以次下而鴻章亦以英法兵之力復常州蘇常敵軍悉由徽州入
江西蘇省自金陵外悉已收復　夏六月曾國荃復金陵先是國荃合湘軍水陸師合圍金陵二
稔自二年五月彭玉麟楊岳斌以水師攻破金陵對岸九洑洲重鎮後敵糧援遂絕國荃始得一
力進攻遂於是年正月拔鍾山之石壘（名天保城）圍師乃合方國荃之連營七甕橋也李秀
成屢勸洪秀全親征鄂贛握上游以號令天下襟帶蘇浙以利餉源秀全不聽秀成讀奉太子監
軍萬一京師不幸奉幼主以圖恢復如唐肅宗靈武之故事亦不省至四月城中糧絕食草根樹
皮而軍殊死守秀成語餓民曰曾國荃設局城外招撫難民爾曹盍往就食衆曰王捐軀以衛社
稷吾儕從王死耳日自殺恆數百人秀成傷之欲放民出城秀全不可秀成卒放之秀全知事不
可爲憂憤疾篤足暴腫病革遺命秀成輔國遂卒年六十有五時月之二十七日也太子福瑱卽
位年十有六秀成日綜政務夜則廵軍憔悴骨立而知人善任恩威並行人心服之若子於父及
五月朔隧道藥發城崩國荃兵不敢撲時陳得才自漢中提師百萬赴援已至英霍國荃力攻龍
膊子山陰堅壘（名地保城）至晦日克之偵知城中藥盡於太平門外積蒿秫填濠直達城下
掘地道秀成夜出死士三十分道自太平朝陽兩門缺口突出衝國荃營時湘軍積勞疲憊戰力
殆盡遇警幾鳥獸散值李臣典彭毓橘諸將率新兵馳救僅乃獲免而秀全寵臣沈桂松王陳得
風尙書朱兆英陰通欵國荃是月十六日正午地道大發城遂陷掘秀全屍斬其首焚化之章王
林紹璋顧王吳汝孝皆自殺妃嬪投御河以百十計將弁三千餘皆戰歿軍民十餘萬爭蹈河死
屍填溢如橋城郭宮室連燒三日不絕後賴氏攜幼主福瑱付秀成返身入河死秀成倉猝挾福
瑱出至家別世母麾去之方投繯秀成弟揚王名成至見之斷繯下大呼曰兄護幼主弟謢老母
以聼天命相將登城衝大北門缺口出行三百餘里遇勁兵部衆皆擊散秀成乃以所愛駿馬與
福瑱使名成奉之並其母馳去自率九騎登方山至暮下山渡河村民坌集殺已渡六騎見秀成
皆跪而自投曰此忠王也愛百姓厚吾儕當謢之至湖州大營會他村民麇至挾秀成送國荃軍
國荃盛陳儀衛訊之秀成背立言曰何必爾速以紙筆來吾當書之吾史館實錄爾輩焚燬盡吾
不述奚以傳信自是月十七日至二十七日凡十日閒左站籠中慷慨吮筆記述數萬言事畢被
殺年四十後村民夜刦蕭孚泗親兵王三清去殺而投諸水中三清卽手斬秀成者秀成廣西籐
縣人與陳玉成同里篤實忠厚尙信義富謀略恩撫士卒皆樂爲之死自五王死後賴秀成支拄
危局縱橫盪決於長江數省亙六七年秀全倚爲柱石廷爭直諫有大臣風去蘇州日男女老幼
流涕送之解至國藩營中松王等見之皆長跪請安國藩恐民心未去黨羽之爲變卽決計除之
不欲解京以免意外生變及死人爭痛惜之金陵捷聞詔封國藩侯國荃李鴻章伯李臣典子蕭
孚泗男餘各獎敘有差　秋七月太平國將李士貴被執於杭州死之太平揚王李名成奉其幼
主福瑱至廣德後聞黃文金圍湖州乃與干王洪仁玕同詣其軍勸文金亟與汪海洋合奉幼主
爲號直擣長沙連漢中陳得才及張宗禹之兵百萬之衆可集乃疾趨關中取咸陽中興可卜徒
久困湖州敵軍一集事不可爲矣文金不從曰敵已絕食旦夕可破必滅之及城破湘軍黃少春
兵至城復失文金中礮死士貴爲忠王李秀成次子護福瑱走徽州遇席寳田軍大敗福瑱擁衆
馳去士貴孑身走杭州爲左宗棠礮舟所得宗棠殺之士貴驍勇富膽略年十六時統兵萬餘戰
輒勝軍中稱神童行軍常自斷後六合之役李兆受圍之數十重欲生致之卒突陣去無敢近者
兆受歎曰虎父無犬子惜哉吾不得而將之也死年十九　八月太平國幼主洪福瑱被執於江
西死之太平國亡福瑱至石城兵僅二千席寶田追及大破之福瑱走匿山中旋混入難民中行
遇其諸父卹王仁政牧馬者識之引見營官蘇元春元春欲釋之寳田聞使部將周家良持令往
取元春拒之寳田自馳至元春與之或語寶田公勿自爲功恐禍不遠矣國藩奏洪氏無遺類今
忽獲福瑱國藩能相容乎寳田默然卒送廵撫沈葆楨殺之事聞詔賞葆楨輕車都尉寶田雲騎
尉並賞鮑超子爵福瑱旣獲陳得才敗死湖北李世賢汪海洋敗死廣東自道光三十年秋八月
洪秀全起兵金田至是凡十五年始亡


