
德宗光緒二十六年夏五月，因近畿一帶拳匪滋事，命協辦大學士剛毅、順天府府尹趙舒翹馳赴良鄉、涿州等處查看情形。義和拳本名梅花拳，又稱金鍾罩，爲白蓮教遣孽，始於嘉慶時。十七年三月，有詔逮捕，其後黨日益多。自光緒中葉，彌滿於山東之清平，冦定陶等地。上年毓賢爲山東巡撫，因沂州教案，由駐京各國公使訴諸政府撤其任，憾之。是年二月，毓賢簡放山西巡撫，遂胎書朝青，謂匪皆義民，且有神技可用。今國事日衰，由於民志未伸，若再殺拳民，無異自翦羽翼也。端王載漪因其子溥儁立為大阿哥，時諷各使入賀，不應，且有違言。憤甚，剛毅後黨，夙有憾於帝，遂仇及外人，故皆深信毓賢言，欲利用拳匪以快其私憤。地方官希旨，不敢言剿，匪勢愈猖。及袁世凱代毓賢為東撫，一意主剿，撲滅十餘巨股，東省宴然，餘黨流入直隸。總督裕祿聽其蔓延，於是公倡邪說，號召鄉愚。其法以神為主，言神附其體即精武藝，不畏槍礮，每有人入壇，有所謂大師凡者為之焚符誦咒，而老祖師宣揚其神訓焉。其神曰洪鈞老祖、梨山聖母，其宗旨以扶清滅洋為名，凡洋人及教民，與為洋人服役，能洋語用洋貨者，分別等差。有十毛之目，一落其手，必殺無赦，遂藉此舞刀跳躍，劫殺焚掠。又有紅燈照者，皆女子，與之相輔而行。當匪在淶水，戕殺督標副將楊福，又燬盧漢鐵路、京津鐵路電桿、京津至張家口電線，焚殺教民數百處，裕祿不為究辦，且延匪目入見，待如上賓。鄉里無流棍徒聚千百人，持義和拳三字名帖即可身入衙署，與總督分庭抗禮。匪中頭目，如曹福田、張德成輯以文霸之王德成等，裕祿且公彙其名入奏報，加以改語為錄用地步，政府亦優答之。及聞外人有責言，且將調兵入京，始命剛毅與舒翹前往查看，而諭旨仍良莠雜出。及拳民中多有遊勇，會匪溷跡其間為詞，蓋終不以拳民為作亂之匪徒也。剛毅至涿州，拳匪勒令跪香，語多欺罔。剛毅令舒翹隨同禮拜，舒翹心知其妄，然以剛毅故不敢立異，回京覆命言天降義和拳以滅洋人。請太后收集拳民為團練，即以端王統之，總管太監李蓮英亦贊成其說，太后信之，密令召集入京，召見大師兄曹福田，獎其義勇。兩宮由西苑遷入大內，自瀛秀門至西華門沿路排到，拳民護衛太后，賞銀二千兩，慰勞有加，於是爭相信從。設壇建醮，柵場跆徧，香煙滿城，結為黑霧。王公府第，大公主榮壽公主為恭王奕訢女，太后撫為己女，邸在安定門大街大佛寺後身，皆招拳匪各數百人入居之，謂之保護滿漢，各營卒亦居大半。都中數萬，來去如蝗，大局遂不可收拾矣！
命端郡王載漪管理，總理各國事務衙門。禮部尚書啟秀、工部左侍郎溥興、內閣學士那桐均在部理各國事務衙門大臣上行走。載漪嘗言：『若使彼掌總署與外人交涉，必無困難之事發生。』那桐上封事，請政府遠向各國宣戰，勿待其援軍之至。啟秀預擬宣戰諭旨，呈請蓋璽。太后時難持重未發，而心善諸人所為，皆特派入總署。
甘肅提督董福祥入衛，至京，福祥本降匪，所部甘勇亦匪，素無紀律，既入京城，與匪合力攻燬教堂，焚掠街市。火勢蔓延之地由大柵欄、珠寶市、糧食店、煤市街、煤市橋、觀音寺、楊梅竹斜街、廊房、頭條胡同、二條胡同、西河沿，延及前門外屠城，樓東西河包巷、前門橋，西及大街西一帶四千餘家，同歸於燼。翌日焚西單牌樓、講畫堂，延燒千餘家，東城一帶洋貨鋪被匪縱火，又延燒四千餘家，火延城闕，煙燄三日不絕。
甘軍戕日本使館書記官杉山彬於永定門外，時各國公使皆自危。俄使致書政府，言他國將借亂事圖不利於中國，俄與中國親睦二百餘年，義當告。總署匿不上聞，俄使請入見亦不許，至是各國派兵入衛。日本兵將入京，杉山彬至車站迎候，方出永定門即為董福祥之兵所戕，且裂其屍於道。
召巡閱長江水師大臣李秉衡來京。秉衡前以教案罷職，命至奉天查辦事件，又命巡閱水師，至是命帶兵入京。行至景州，所部道員陳澤霖助匪攻燬村落數處。抵京，太后召見寧壽宮，語移日，秉衡力主戰，且言義民可用，當以兵法部勒之，並主張攻使館，由翰林院安置地雷轟入。後董福祥如其計行，翰林院被焚而使館仍無恙。
太后兩次御殿，召對君臣。是日直督裕祿奏報，洋人力索大沽礮臺，請政府即與宣戰。太后怒甚，立即出儀鸞殿，召軍機會議。載漪、啟秀、那桐復進呈外交團照會一件，太后閱之益怒曰：『彼族竟敢幹預我家事，此能忍，孰不能忍！外人無禮至此，予誓必報之！』載漪因請攻使館，大學士榮祿諫曰：『兵交使在其間，圍攻使館之舉決不可行。若如端王等所主張，則宗廟、社稷危矣。且殺數使臣，亦不足以頤揚國威。』太后叱之出，復遍詢諸臣，皆主張決裂。太后入宮稍息，復御政殿召見王公、軍機六部、九卿、科道、內務府大臣、各旗都統。宣帝至，太后厲聲曰：『皇帝自己承認，不克執掌政權，豈外人所以干預？今各使之照會，陵辱中國主權實甚矣！』又語諸漢大臣，當同心協力，以報國家。又言咸十年，英法聯軍出京時，設有一得力之軍隊，截而殺之，即可轉敗為勝。但到今日，予等報復時期至矣。並問帝意如何。帝遲疑久之，乃請太后聽榮祿之言，勿攻使館，護送各使至津。刑部尚書趙舒翹請明發上諭，滅除內地洋人，以絕外人間諜。吏部左侍郎許景澄進曰：『中外締約數十年，民教相攻之事，無歲無之。然不過賠款而已。惟攻殺外國使臣，必召兵端，各國協而謀我，何以禦之？』太常寺卿袁昶曰：『臣在總署供差有年，見外人皆和平講理，不信有請太后歸政之照會。據臣愚見，各國必不致干涉中國內政。』載漪大怒，斥袁昶為漢奸。太后命昶退，顧問戶部尚書立山，對曰：『拳菲烏合，其術多不效。』載漪憤然曰：『用其心爾，奚問術乎？立山必與夷通，乃敢廷辨！』內閣學士聯元曰：『倘使臣不保，他日聯軍入城，恐有玉石俱焚之禍。』載漪怒斥之曰：『聯元方自使館來，懷貳心，罪當誅！』太后亦怒，命立斬聯元，左右力救之而止，自是無敢進言者。太后即命軍機宣佈開戰之諭，傳達各省。又言當先致祭太廟。派載勛、載瀾為團練大臣，又限各使當夕離京，即著榮祿護送往津，既又諭各使照常安居。諸臣既退，載漪、載瀾獨留，載瀾告太后曰：『臣觀義和團練習時，忽見玉皇降臨，稱獎拳民之忠勇。』太后亦謂唐武后當國時，玉皇亦曾降臨雲。英、俄、德、法、美、意、奧、日本八國攻大沽礮臺，據之。時政府既助匪仇洋，英提督西摩爾統各國兵入京，至楊村被阻折回。北京使館被圍，天津兵匪亦攻租界。西摩爾面請於天津總兵羅榮光，讓出南北礮臺，由聯軍代守。榮光不允，遂開戰。相持竟日，卒至不守。召各省兵入援。徵集勤王軍之命下，鹿傳霖、錫良等遙應之，而南方督撫皆不奉詔。江都劉坤一疏言：『苟禦外侮，則臣當立即北上。若屠戮使館中孤立之數洋人，則不願以堂堂中國之兵隊，而為此等舉動也。』疏入，諭旨言南北相倚，不可歧貳，又引《左傳》唇亡齒寒以為言。東撫袁世凱亦極言朝廷縱亂民，至舉國以聽之，譬若奉驕子，禍不忍言矣。召兩廣總督李鴻章來京。鴻章不即行，但疏懇敕護使館，請無信邪術以保國。懿旨責具不應作一面語，同時由袁世凱轉到福建，將軍善聯、總督許應騤等，請保衛使臣各摺片。亦降嚴旨有曰：『和之一字，萬不可存於胸中，倘該將軍等誤會朝旨，海疆萬一有失，惟各將軍等是問雲。』德國駐京公使克林德被戕。先日，載漪等函約克使赴總署會議，是晨，克使行至東單牌樓，為載漪所統神虎營兵滿人安海所鎗殺。先是，政府出示懸賞，殺一洋人者賞銀五十兩，殺一女洋人者賞銀四十兩，殺一洋孩者賞銀三十兩。亂兵希賞，至有此變。載漪當令以克使首級梟示東安門，因袁昶力爭而止，昶棺殮之。下詔與各國宣戰，自是匪類亦熾，首禍諸人，叫囂墮突。九卿科道，紛紛條陳攻館之策，尚書啟秀言：五台僧普濟有神兵十萬，請召普濟會殲逆夷。知府曾廉、編修王龍文請用決水灌城之法，引玉泉山水灌館，必盡淹斃之。學士彭青藜、御史劉家謨請詔義民所至，按戶搜殺，以絕亂源。御史彭述謂義和拳咒礮不燃，其御至神，無畏夷兵。徐道焜言洪均老祖已命五龍守海口，夷船當盡沒。陳嘉言云得關壯穆帛書，言夷當自滅。編修簫榮爵言夷狄無君父二千餘年，天將假手義民盡滅之，時不可失。郎中左紹佐請戮郭嵩燾、丁日昌之屍以謝天下。主事萬東鑑謂曾國藩辦天津教案所殺十六人，請議卹。時上書言神怪似此者以百數。廷臣附和既眾，載漪遂令拳匪燒順治門法國教堂。甘勇縱火翰林院，冀以延燒使館，太后皆立宮中高石之上觀之。甘勇當獲一洋人，獻莊邸，刑訊至三小時之久。呼𥸤之聲，慘不忍聞，訊畢殺之。太后命賞些甘勇五百金，較之賞格所開加至十倍矣。復逮獲教民九百，皆於黎明時在莊邸外行刑，承審者為理藩院侍郎胎穀、部署行走芬車、桂春，備極殘酷，而以芬車為尤甚，時人擬之為劊子手，又諡之曰屠伯。命各省招集義和團助戰，於是東北一帶，文武大吏，奉令惟謹，幾於全體一致。山西巡撫毓賢奏報誘殺晉省洋人悉盡，優詔嘉獎。毓賢疏稱已計誘山西洋人，盡數擒獲，均在撫署處決，無漏網者，懿旨褒獎備至。榮祿諫曰：殺戮及於婦孺，何足以揚國威，恐為全球所笑。且老佛爺〈（滿人對於太后之尊稱）〉仁慈之名譽京有損。太后微哂之曰：『汝言誠是，但洋人迫我歸政，我不得不以此報之。此時彼族如魚游筌中，當已認明究竟孰為中國真主人翁也。』命莊親王載勛為步軍統領。時新因派步軍統領崇禮緝捕洋人、教民不力，改派載勛。命載勛、剛毅統率義和團，並派左右翼總後英年、載瀾會同辦理。當拳匪初攻使館時，皆謂旦夕間便可剃除。董福祥且屢以使館見燬入告，乃事閱二十餘日，洋兵死者無幾，而匪徒骸骨遍於東交民巷口，於是載漪奏言：拳民十數萬，首領太多，號令歧出，請派大臣高度，故有是命。兩江總督劉坤一與各國駐滬領事訂立《東南保護約欵九條》成。時有派義和團南下各省教練兵勇習拳及進兵攻攻擊上海消息，外人置威重兵於租界，多方設備。坤一恐東南再起兵釁，全局益形糜爛，前不奉中央命令。聯絡都督張之洞派上海，道余聯沅，與各國領事議訂《東南保護約欵九條》，沿江各省，賴以此安，其文曰：
下諭停止圍攻各國使館。先是，一日，大阿哥呼帝爲鬼子徒弟，帝泣訴堦上，諸王公及匪衆聚於堦下，聲洶洶。太后大怒，叱載漪等出，斬匪首一名於外宮門。又以董福祥面劾榮祿，不允，借用大礮攻使館，詆之爲漢奸。太后益怒，知載漪、福祥皆荒謬不可恃，乃下諭停攻使館，並命榮祿赴各使館商議和局。閱三小時，裕祿自天津電奏至，報大捷，言洋人攻天津，死者甚衆，並擊沉其兵輪二艘。天津洋人，剿滅幾盡。於是太后之宗旨又一變，復命加功攻使矣。　六月，天津失守，自五月中旬後，天津拳匪焚教堂，殺教民，總督裕祿恃拳匪頭目及紅燈照首領爲護符，使共禦洋兵，遂兵匪聯合，與租界洋兵相攻。及聯軍攻據大沽後，援兵大集，乃大舉攻津。提督聶士成初駐軍城南海光寺，後連日力戰，奪據跑馬礮、八里臺及小營門礮臺。聯軍襲八里臺，士成回救，敵人以綠氣礮進擊，不能敵，士成陣沒，天津遂陷。綠氣礮者，實毒於炸彈，中進裂時，觸其氣立死，爲文明戰爭所禁用。敵人以野蠻視拳匪，故一試之。士成以剿匪落垡堡，殲滅百餘人，被嚴旨中斥。至是，聯軍擊之於前，拳匪乘之於後，進退維谷，遂及於難。而朝旨反責其講求洋操多年，乃竟不堪一試，言之殊堪痛恨雲。　命提督宋慶、馬玉崑，總督裕祿恢復天津。天津敗報入京，榮祿入見太后，言「若北京有失，將若何？」太后引賈誼之言，「建三表、設五餌」云云。三表，以信諭，以愛諭，以好諭也；五餌，文繡以壞其目，美食以壞其口，聲樂以壞其耳，高堂遠宇以壞其腹，隆禮厚優以壞其心也。且自詡其外交手段足以對付外人。至是，見聯軍進逼，命宋慶等竭力堵禦。　命李鴻章調補直隸總督，並命其借坐俄國信船由海道北上。鴻章七電言不能速行，且謂太后非改變政策，決不北上。　秋七月，殺吏部侍郎許景澄、太常寺袁昶。景澄、昶三上疏請剿拳菲，懲禍首，載漪剛毅深惡之，及李秉銜至京，奏言捕獲信差，搜出景澄通夷信據，又太后前寄各省密諭，命其但遇洋人即殺，忽使泄漏。近聞陝西署撫臣端方、河南撫臣裕長及蒙古各處所奉諭旨，凡即殺字，皆係保護字，今查出爲袁昶、許景澄所竊改。太后大怒，曰：『二人膽敢擅改諭旨，此何異趙高之所爲？』命車裂以徇。大學士王文韶力諫，始改命立斬。又傳諭殺前侍郎張蔭桓於新疆戍所。昶臨刑曰：『予惟望不久重見天日，消滅僭妄。』監斬官載瀾斥之，昶厲聲曰：『予死而無罪，汝輩狂愚亂國，罪乃當死！予名將長留於天壤，受世人之愛敬！』回顧景澄曰：『人死如歸家耳，奚懼爲？』載瀾徑前擊之，行刑者立下其刃。景澄監刑者爲刑部侍郎徐永燈。　命榮祿兵護各國公使往天津時，荷、奧兩使館及道勝銀行皆被燬，各國兵及教民堅守英、日等館，李鴻章、劉坤一及駐外各使臣屢請保護外使及洋人，言保護各國使臣，正所以自保使臣；保護在華洋人，正所以保護在洋華民，不報。至是，始下令停止攻館。命榮祿派兵護使往津，以阻聯軍前進。並饋使官以西瓜、酒、蔬果、水果等物。先是，數日前，載漪令啓秀函約各使至總署會議，忽帶衛隊，欲誘其離館而要殺之於途也。乃一面致函要請，一面又數往攻擊。至是，護送命下，各使皆不敢應。　授李鴻章爲全權大臣，命電商各國先行停戰，又電令駐俄、英、日本等國使臣楊儒、羅豐祿、李盛鐸分遞國書，求三國調停戰事，蓋狗軍機之請，以爲此乘時取勝之舉，欲列強猜忌雖異也。各國政府閱此電文，皆莫名其故。鴻章覆奏：『請立將妖人正法，罷黜信任邪匪之大臣，安送外國公使至聯軍大營，則臣當力疾冒署顓行。』又言：『接請寄諭，似太后仍無此誠信儀和之意，朝政仍在跋扈奸臣之手，猶信拳匪爲忠義之民。臣無一兵一餉，若冒昧北上，唯死於亂兵妖民，而於國毫無補益也。』　楊村失守，裕祿死之。聯軍既據天津，屢得北京使館乞援之信，遂大舉分路進攻。馬王崑、宋慶、裕祿禦之北倉蔡村、楊村，皆敗退。裕祿逃匿一棺材店，既而用手槍自殺。潰兵四散，搶刦通州張家灣等處一空。　授李秉衡爲欽差大臣前往河西塢〈（俗呼河西務）〉視師。秉衡在太后前毅然自任督師，並力言宗廟社稷悶決不至再受恥辱，乃命總統前敵提督張春發、萬本華、夏辛酉，按察使陳澤霖四軍。秉衡請拳匪三千人以從，親拜其大師兄，各持引魂幡、混天大旂、雷火扇、陰陽瓶、九連環、如意鉤、火牌飛劍，擁秉衡以行，謂之八寶法物。至河西塢，收集軍隊，及戰，春發、本化、辛西皆敗績，死者十之五六，潞水爲之不流。澤霖自武清移營，聞礮聲，全軍悉潰，秉衡走通州。載漪猶命董福祥合拳匪加攻使館，武衛軍、虎神營、神機營，諸軍皆會，誓必破之以雪憤。　殺兵部尚書徐用儀，戶部尚書立山，內閣學士聯元。時聯軍已偪通州，而首禍諸臣，凶燄轉熾，凡所欲殺，太后無不從之。用儀前官軍機時，嘗劾大學士徐桐，徐桐憾之。前溥儁立爲大阿哥，載漪以用儀有不贊成語，亦惡之。至是禍作，時年七十九，臨刑無怨詞，但曰：『彼僭妄者豈能久存？予死於洋人未入京之前，乃所願也！』立山前與載瀾爭妓綠柔有隙，及是，遂傾之以報，謂其廌宅隣於法國教堂，有挖地道接濟洋人食物事。聯元嘗上疏請停攻使館，戶部尚書崇綺責之，聯元拂衣行，遂謂其與袁昶同黨。及赴市，忽見大師兄紅衣冠由宣武門出，怒馬驟馳，騎後拖一巨物至刑所，始知爲立山。縛手足，繫諸馬蹄，面目已毀敗矣。時載瀾疏言通敵諸臣，尚有大學士王文韶，戶部尚書廖壽恆，請並除之以清朝列。太后許之，會聯軍入京而罷。　李秉衛兵潰於馬頸，死之。聯軍追據通州，秉衛督軍規取河曲塢，至武清縣馬頸地方遇敵，張春發等軍均不願戰，相率退擊。秉耳抑葯以死，通州陷。警聞，榮祿入告，君臣相對泣，太后始欲奔熱河。大阿哥請護行，留帝在京與其朋友外國人講和。太后言出走不如殉國，令帝殉之，榮祿力諫，並請太后留京。降諭將載漪等斬首以謝外人。時太后仍希望拳民法術可求北京，故仍猛攻使館，是日召見榮祿八次，載漪五次，軍機五次，皆默對無一言。　聯軍入京，太后挈帝出奔宣化，京師兵匪力攻使館五十七日猶未下，而聯軍已至，董福祥迎戰於廣渠門外，敗績，縱兵大掠而西，輜重相屬於道，俄、日軍遂由東直、齊化二門先入，英兵亦由水門入使館，遂佔平陽、永定兩門。是日黎明，太后扮鄉間農婦，服藍夏布衫，梳漢式頭，令帝後服藍布衣襌。將出奔，傳令妃嬪不許隨行。珍妃入言於太后，謂帝應留京以鎮人心，太后不答，但厲聲命李蓮英推寧壽宮外之大井中。帝目視其寵妃之死而不能救，悲憤之極，至於戰慄。太后拏帝後徒步出宮北門，乘騾車行，至朝陽門，向日本軍懸止戰旗，開城而出。從行者，大阿哥溥儁，慶親王奕劻，喀爾喀親王那彥國，端郡王載漪，莊親王載勛，貝勒載瀾、載瀛、載瀅，貝子毓橚，輔國公載瀾，鎮國將軍載淅、溥侗、溥賢、溥靜、剛毅、那桐、趙舒翹、英年、吳汝梅及各郡堂官十二人，小軍機三人，馬玉崑之兵千人，及神機、虎神芝攻使館無功之旗兵數百。暮至貫市，太后及帝不食已一日矣。睡火炕，無被褥故也，沿途居民鋪戶皆被扈駕兵搶刦一空。及駐蹕時，萬騎千乘，強買強取，更不堪厲目，駕過後，靡有孑遺焉。三日至懷來縣，又四日至宣化府，將軍延茂，祭酒王懿榮、熙元，侍讀寶豐、崇壽，庶常壽富等皆於北京城破時死之，徐桐亦自縊。克勤郡王晉祺爲洋兵所迫，日負死屍，尚書懷塔布爲使館擔糞，至被鞭𥬝。大學士榮祿、尚書崇綺遁至保定，崇綺即自殺。　下詔罪己，並宣布將巡太原。命部院堂官分班速赴行在，又命各督撫整頓邊防，力固疆圍。　八月，太后挈帝至山西大同府。太后一路神色安舒，過雁門關，命暫停，曰：『觀此風景，不禁思及熱河。』又語帝曰：『此次出京，得觀世界，亦頗樂也。』帝曰：『人心當喜樂時自然如此。』俄聞聯軍入宮，掠取財寶，太后甚躁怒，從者皆股慄。　命奕劻回京，會同李鴻章商辦一切事宜。　添派劉坤一、張之洞會同商辦和議，旋因李鴻章請派榮祿會同辦理，太后允之，並准其便宜行事，後因各國不願接待，榮祿遂赴西安行在。　俄兵佔齊齊哈爾，黑龍江將軍壽山死之。初，六月中，海蘭泡俄兵假道齊齊哈爾至哈爾濱保護鐵路，壽山拒之，俄兵遂與璦琿副都統鳳翔開戰，鳳翔陣歿，璦琿失守。七月，俄兵佔大北嶺，是月，至齊齊哈爾，壽山自殺。拳亂初作時，東三省紛紛應之，壽山幕及工部郎中王煥請力禁，壽山大忿，逐煥出署，旋使人追之返，殺之，至是未逾月，壽山亦敗死。　太后挈帝至太原府駐蹕府署，語毓賢曰：『今山西境內無洋人，汝之力也，但聯軍索汝甚急，予或將汝革職以掩外人耳目。』對曰：『臣剿殺洋人時，已預備革職治罪矣。』太后隨親往毓賢戕害洋人之處，並詳詢辦理始末，尋命毓賢開缺，以湖南布政使錫良代之。時錫良以勤王至行在也。　命於陝西省城酌備駐蹕之所，李鴻章奏陳各國之意，屢請回鑾，不允，及聞聯軍欲派一師至山西，乃召對羣臣，討論應否回京，及在南方或中央、陝西遷都問題。榮祿、王文韶、鹿傳霖力請回京，時張之洞有摺至行在，請駕幸湖北之當陽，言地處中央，形勢絕佳，又地名亦吉，可爲重興之兆，蓋天子恆當陽也。太后則謂長安爲古帝王都，山川四塞，集據上遊，都陝便。飭署撫端方即爲預備一切，蓋入鹿傳霖之言，以長安險固，僻在西陲，外兵不易至也。　閏月，懲治縱容拳匪諸臣。聯軍於和議團未開時，先索懲辦主持拳黨之人，德使亦稱德皇訓條，非交出四凶，不准停戰。四凶，端一、董二、莊次，及剛毅也。至是，諭將莊親王載勛，怡親王溥靜，貝勒載濂、載瀅革去爵職，端郡王載漪撤去一切差使，交宗人府嚴議，輔國公載澤，左都御史英年交該衙門嚴議，大學士剛毅，刑部尚書趙舒翹交都察院吏部議處。　優卹德國公使克林德、日本書記官杉山彬。李鴻章、劉坤一、張之洞、袁世凱合疏稱，廈門英領事電告善聯，謂宜趁德國兵隊未全至華，先降特旨優卹克使，新德使亦語鐵路大臣盛宣懷，惟有光緒皇帝親自電致德國皇帝，將使臣克林德被害切實惋惜，優加禮卹。至是，諭令賜祭一壇，其樞回抵德國，再賜祭一壇，杉山彬卹禮亦如之。　俄兵佔營口及遼陽，旋入盛京，將軍增棋遁至義州。時吉林亦爲俄據，東三省全失。　聯軍佔山海關。　聯軍佔北塘礮臺。　授奕劻爲全權大臣，會同李鴻章妥商議和，劉坤一、張之洞會商辦理。　聯軍至保定，殺布政使廷雍等。初，廷雍信奉拳匪甚力，縱其焚殺西醫及教民數十，至是，英提督賈爾斯率兵至保定，廷雍所部振遠十營不敢出禦。賈爾斯入城，執廷雍及城守尉奎恆、𠫵將王占魁以去，尋皆鎗斃之。　聯軍入永平，執知府重燠故縱拳匪，戕害俄人多名，至是，俄軍執重燠及都司錫光、把總賈桂一，送旅順訊問，由奕劻等婉請於俄使，尋釋歸。　聯軍分兵往易州，封閉皇陵，並派兵看守，又分兵往東陵。　太后挈帝至潼關，自太原啟鑾，行至聞喜縣侯馬地方，剛毅病歿。剛毅目不識丁，皋陶之「陶」字讀本音，獄囚瘐斃之「瘐」字輒改爲「瘦」字，追奔逐北之「北」字誤爲「比」字。上年冬，編修沈鵬奏請誅三凶，有曰：「率天下而叛皇上者，剛毅也。」原疏爲翰林院堂官所��，遂揭載報端。旋掌院甄別詞臣，𠫵鵬喪心病狂，自甘悖謬，鵬革職，永遠監禁。而綜其生平誤國殃民之罪，則以搜拮東南民財及醖釀拳亂兩大端爲最。至是，知聯軍索之急，恐懼，嘔血死，太后甚婉惜之。　九月，太后挈帝至西安，駐蹕撫署。行在諸事草剏，惟日夕演戲，如在北京時。　加重懲治縱庇拳匪諸臣。奕劻等電行在，略稱：「各使僉指端王罪魁，剛毅、趙舒翹亦釀禍首惡，要求嚴辦。前德皇已明言執政王大臣並各省大小臣工均應論死罪，始足以折服各國之心。聞德統帥瓦德西〈（一作「華德司」）〉仍令聯軍往攻保定，難保不意存追襲，必欲得禍首而甘心。此時能自行懲辦，當可止其西犯。」至是，命載漪革爵，與載勳、溥靜、載瀅同交宗人府圈禁。載濂革爵，載瀾、英年降調，趙舒翹革職留任。毓賢革職，發極邊充當苦差。　冬十月，命甘肅提督董福祥革職留任，帶兵馳回甘肅，扼要設防。時聯軍堅索治福祥罪，太后因其帶兵，未敢加罪，僅命還甘肅原籍。　十二月，允奕劻、李鴻章電奏和議大綱十二條：
末言以上各款，若非中國國家允從，足適各國之意，難許有撤退京畿一帶駐紮兵隊之望。約成，奕劻等據以入告，且奏言：「各國詞意決絕，不容辯論。宗社陵寢，均在他人掌握，存亡之機，間不容緩，請速決。」疏入，太后猶欲減輕載漪諸人罪，並不認啟秀、徐承煜爲有罪，又大不滿意徐用儀五人之昭雪，而張之洞復上封事，於各條款著署辦難。太后信之，仍命奕劻等設法磋商，尋覆奏言。俄外部維持密告駐使楊儒：「若議不成，聞各國有開春截泰運道，或另立政府之謀〈（時外人有擁戴李鴻章或袁世凱之意）〉，恐禍致莫測，至張之洞所駁各節，皆屬無理取鬧，不料張督在外多年，稍有閱厯，仍是二十年在京書生之習，蓋局外論事易也。」至是，始照允。


