

　　明神宗萬曆四十四年，春正月，滿洲努爾哈赤稱帝。先是努爾哈赤子代善等，以努爾哈赤功德日盛，議上尊號，奉表勸進，至是即位。貝勒大臣等共上尊號曰覆育列國英明皇帝，定國號曰滿洲，建元天命。　秋七月，滿洲主命大臣扈爾漢等率師侵東海之薩哈連部，取兀爾簡河南北三十六寨，遂引兵渡黑龍江，復取其十一寨，又招服使犬路、諾洛路、石拉忻路路長四十八人。
　　四十五年，春二月，滿洲收服東海沿邊散居諸部，其島居負險不服者，乘小舟盡取之而歸。
　　四十六年，夏四月，滿洲主將兵侵邊，臨行，以七大恨誓師，略曰：「明邊吏輕用尼堪外蘭之謀，無故啟釁，害我祖父，恨一也；明不守盟約，逞兵越界，衛助葉赫，恨二也；明邊民每歲踰境行竊，依約當殺，而明又以擅殺爲詞脅取十人，抵罪邊境，恨三也；明越境以兵助葉赫，致我已聘之女改適蒙古，限四也；我國人民，於柴河、三岔、撫安等路皆約(〈當今鐵嶺縣東南境〉)耕田藝穀，明不容刈獲，遣兵驅逐，恨五也；葉赫渝盟召釁，而明乃偏信其言，遣使詬詈，肆行陵侮，恨六也；哈達助葉赫二次來侵，既被征服，明又脅服其國，恨七也。」於是分兩路進兵，令左翼四旗兵取東州(〈承德縣東南百一十里〉)、馬根單(〈赫圖阿拉城西南二百十里〉)、二堡，自率右翼四旗兵及八旗護軍乘夜兩新霽，馳抵撫順，遊擊李永芳出降。東州馬根單二城及臺保寨共五百餘悉下，尋毀撫順城而退。廣寧總兵張承蔭、遼陽副將頗廷相、海州參將蒲世芳率兵一萬往追滿洲主迴軍相拒，會大風，西向揚塵。滿洲兵順風縱擊，追兵不支，遂潰。自承蔭以下，廷相、世芳及遊擊梁汝貴等皆戰死。　五月，滿洲兵進邊，陷撫安堡、花豹衛、三岔大小堡凡十一。　六月廣寧巡撫李維翰遣使至滿洲議和並索還俘獲，滿洲主不許。　秋七月，滿洲圍清河城，守將鄒儲賢、張斾以兵一萬固守。攻城兵樹雲梯，冒矢石而上，守兵皆潰，儲賢、斾及兵萬人殉馬。
　　四十七年，春正月，滿洲主征葉赫，取克亦特城、粘罕寨，至葉赫城東十里，大小屯寨二十餘，及蒙古遊牧畜產。　二月，遼東經略楊鎬集兵瀋陽，分四路攻滿洲，每路兵六萬，其左翼中路以杜松、王喧、趙孟麟、張銓督之，由清河出烏鴉關(〈今鳳凰城西北境〉)。左翼北路以馬林、麻岩、潘宗顏督之。由開原合葉赫兵二萬，出三岔口。右翼南路以劉縱、康應乾督之，會朝鮮兵二萬，出寬甸口(〈鳳凰城東北二九十里〉)，向董鄂路，約合趨滿洲之都城。　三月，左翼中路，杜松兵出撫順關，以三萬餘眾屯薩爾滸山(〈興京城西北二十里〉)。自引兵二萬圍鐵背山上之界凡城。方督軍仰攻吉林厓，守厓騎兵帥築城夫役自山馳下衝擊，適滿洲援界凡之二旗兵亦至，夾攻之，杜松中矢陣歿，士卒死者無算。是夜馬林率北路軍陣富勒哈山(〈鐵嶺縣東南百里〉)東北，尚間厓之麓，環營濬壕，外列火器，繼列騎兵。潘宗顏一軍據飛芬山，龔念遂一軍屯斡琿鄂謨，各距尚間厓數里，皆列大車，持堅盾。滿洲主督諸貝勒移軍北進，與念遂軍遇，大敗之，念遂戰死，乃進薄尚間厓。馬林軍迎戰，力竭，死傷相屬，林僅以身免。滿洲軍馳往飛芬山，攻潘宗顏，宗顏全軍盡沒。葉赫兵於中途聞敗報，遁去。時劉綎軍已近逼滿洲之都城，滿洲主聞警，急遣大臣扈爾漢、貝勒阿敏先後引兵往禦，自督大軍繼進。綎分軍為四，自率所部精銳為前軍，先入至阿布、達里間，將登山列陣。貝勒皇太極已引右翼兵先登，據高下擊。貝勒代善又率左翼兵自山之西至，夾擊之。綎軍遂潰。綎力戰以死，後軍亦殲。諸貝勒既破綎軍，從乘勢迎擊康應乾所部步兵及朝鮮兵，二萬人皆戰沒，應乾遁走，朝鮮都元帥姜弘烈帥餘眾降。楊鎬聞三路兵敗，急檄總兵李如柏、副將賀世賢還軍。　夏六月，滿洲圍開原城，總兵馬林出守兵大半，陣四門外，督餘眾守城。攻城兵乘虛掩上，陣兵四潰，林及副將於化龍、遊擊於守志、守備何懋官皆戰死，內外守兵皆殲焉。師還至界凡，築城治屋蘆以居。　秋七月，滿洲兵攻陷鐵嶺城，遊擊喻成名、史鳳鳴、李克泰死之。　八月，滿洲主侵葉赫，圍其東西二城。東城潰，金台吉被執，不屈死。布揚古以西城降，葉赫國亡。
　　光宗泰昌元年，秋八月，滿洲兵侵懿路、蒲河二路。　冬十月，滿洲主自界凡遷於撒爾湖，建軍民廬舍，至十一月乃成。
　　熹宗天啟元年，春二月，滿洲主統軍分八路，略奉集堡，　三月，滿洲兵進攻瀋陽，總兵賀世賢、尤世功分兵乘城守，環城掘壕塹數重，繞以穡柵，列巨礮其上，守具甚堅。滿洲兵距城七里而軍，遣騎兵挑戰，陽敗北誘師，世賢出兵迎戰，遇伏而敗。世賢、世功及參將夏國卿、張綱、知州段展、同知陳柏等相繼陣歿，城遂陷。時總兵陳策，參將張名世、遊擊周敦吉、都司秦邦屏等督四川兵二萬，渡渾河，營於河北，副將董仲貴、參將張大斗統兵萬餘，營於河南奉集堡，總兵李秉誠、武靖營總兵朱萬良、姜弼領騎兵三萬，營於白塔鋪。滿洲主遣右翼四旗襲擊川兵，盡殲其眾。皇太極引兵掩擊白塔鋪，秉誠等皆敗遁，遂渡河圍浙營，仲貴等力戰死。瀋陽既援，乘勢長驅，以取遼陽。經略袁應泰決太子河水，注城壕，火器環列，自督諸將出戰。滿洲主遣左翼四旗及護軍精銳夾擊之，城破，應泰登城樓自焚死，官吏將士殉節者尚十餘人。遼灑以東，堡、寨、營、驛及海、蓋、金、復諸衛大小七十餘城，俱降。滿洲主集貝勒諸臣議曰：「遼陽之地，乃明及朝鮮、蒙古接壤專區，宜居之。」遂定議遷都。　秋七月，滿洲遷鎮江堡沿海居民於內地，金州民於復州。先是，遼、瀋繼陷，援遼都司毛文龍帥師至皮鳥(〈今海洋鳥〉)，招集流亡，分佈哨船，聯接登州，為犄角計。詔授文龍參將，適鎮江堡(〈鳳凰城東南百二十里〉)，城中軍陳良策，通欵文龍。文龍引兵取鎮江城，良策執城守，遊擊佟養真，殺其子豐年，並從者六十人以降。同時湯站、險山二堡亦執守堡官陳九階、李世科來投文龍，滿洲主聞警，命子皇太極等遷其民內徙。
　　二年，春正月，滿洲主督兵渡遼河，圍西平堡。守將羅一貫、高邦佐死之。遊擊孫得功等俱降兵至廣寧城，堡守禦官，帥眾降者凡四十餘。至山海關，經略熊廷弼、廣寧巡撫王化貞先後護難民入關，盡焚積聚而走，滿洲兵遂進陷義州。廷臣請逮廷弼、化貞二人，並論死。　二月，蒙古兀魯特部貝勒、明安等三千餘戶並歸附滿洲。　三月，滿洲營新城於遼陽城東五里之太子河邊，建宮室，自赫圖阿喇徙都焉。名曰東京(〈後稱盛京〉)。
　　三年，春正月，喀爾喀部台吉拉巴西、希壁等五百戶歸附滿洲。　夏四月，滿洲主命台吉、阿巴泰等帥師征扎魯物部，殺貝勒昂安父子，執貝勒鐘嫩子桑土之妻子而歸。
　　四年，夏五月，毛文龍遣兵侵滿洲渾發地，守將蘇爾東敗之。　秋八月，滿洲主命大臣楞額禮、吳善引兵襲皮島，兵大潰，焚島中積聚而還。
　　五年，春正月，滿洲貝勒莽古爾泰統兵攻旅順口城，毀城而歸。　三月，滿洲主集貝勒諸臣議遷都瀋陽，謂瀋形勝之地，若有事明邊則西渡遼河，路直且近。北伐蒙古則二三日可至，南征朝鮮則可由清河路以進，遂於瀋陽建新都，遷焉。名曰盛京。是月，征東海瓦喀部，兵引還。　夏六月，毛文龍攻耀州，久無功，引軍退。　秋八月，寧遠城、山海關二路兵攻耀州，大敗，毛文龍兵襲海州所屬張屯寨，亦不克。　冬十月，滿洲征東海虎爾哈，封爾察兵引還。　十一月，滿洲援科爾沁部之格勒珠爾根城，兵至，察哈爾解圍去。
　　六年，春正月，滿洲大舉入侵至寧遠，越城五里，橫截山海關大路而軍。寧遠道袁崇煥與總兵滿桂等嬰城固守。滿洲軍進，攻城上發西洋巨礮，一發傷數百人，再攻再卻，圍遂解。時關外軍餉皆積覺華名，滿兵襲之，舟車糧草，悉為所焚。滿洲主還瀋陽，語諸貝勒曰：「朕自二十五歲用兵以來，戰無不勝，攻無不克，何獨寧遠一城不能下耶？不懌累日。」　夏四月，滿洲主親征喀爾喀部，分八路進兵，至巴林部貝勒囊奴克寨，囊奴克中矢，墮馬死，渡西拉木輪河，大掠而還。　五月，毛文龍兵侵鞍山驛與撒爾湖，皆不克。　秋八月，滿洲主努爾哈赤殂於瀋陽之靉雞堡行次，年六十有八，葬於承德縣之石觜頭山，號福陵。崇德元年，追諡武皇帝。康熙元年，改諡高皇帝，廟號太祖。


