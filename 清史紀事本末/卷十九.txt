
聖祖康熙元年，春正月，詔江南省上江、下江學道二員，湖廣省湖北、湖南學道二員，俱裁併歸一。　夏四月，定總督加兵部銜，巡撫加工部銜。　秋九月，裁延綏巡撫。
二年，春二月，停止六部漢司官內外京堂例。　裁苑馬寺卿主簿各一員，監正七員。
四年，夏五月，詔湖廣、四川、福建、浙江四省，仍各留總督一員，貴州總督裁併雲南，廣西總督裁併廣東，江西總督裁併江南，山西總督裁併陝西。直隸、山東、河南設一總督，總管三省事，其鳳陽巡撫、甯夏巡撫、南贛巡撫俱裁去。
五年，夏六月，增設滿漢六科給事中各一。
六年，秋七月，詔河南十一省，俱留布政使各一員，停左右布政使之名。江南、陝西、湖廣俱留布政使二員，駐紮各處分理。裁各省守巡道百八員，推官百四十二員。　裁戶部主事十員，工部主事七員。
七年，春三月，停巡視茶馬差。　命科道缺出，就有司內舉賢能素著者，行取來京，聽候選用。　夏四月，停巡倉御史差。　冬十月，裁湖廣總督。
八年，秋七月，裁直隸、山東、河南總督。　冬十二月，復舉人揀選知縣例。
九年，春正月，復設河南分守河北道，分巡南汝道。　二月，復設浙江分巡甯紹道，分巡溫台道，分守杭嘉湖道，分守金衢嚴道。　閏二月，復設湖廣分守岳常道，分巡沅靖道，分守衡永郴道。　三月，分設四川、湖廣總督、福建總督。　夏四月，復設江南分守蘇松常道，分巡鳳廬道，分巡徽甯道；福建分守興泉道，分巡延建邵道；江西驛監道，分巡贛南道，分巡饒九南道。　秋八月，命改內三院爲內閣，大學士等官銜俱照順治十五年之例。　設滿洲學士二人，滿洲侍讀學士四人，蒙古、漢軍侍讀學士各二人，滿洲侍讀八人，蒙古、漢軍侍讀各二人，滿洲、漢軍漢典籍各二人。
十年，夏四月，復設山西雁平巡道、河東守道。　三月，置日講官，增設滿洲學士四人，漢軍學士二人，漢學士二人，均兼禮部侍郎銜。　冬十一月，復設貴州大黔威守道。
十二年，冬十一月，復設浙江驛傳道。　定漢軍學士，併入漢缺，共爲四人。
十三年，春二月，命四川另設總督、巡撫各一。　秋七月，設江西總督。　八月，復設江南徽甯道，浙江杭嚴道，陝西南關守道。
十四年，冬十一月，復設詹事府衙門。
十五年，秋八月，增設直隸各省儒學教職各一員。
十六年，冬十一月，設南書房。
十八年，春正月，復設廣東、潮州水師總兵官。
十九年，夏四月，復設四川永甯總兵官。
二十一年，冬十月，裁江南分守鎮江道，分巡徽甯道；山東分巡驛傳道；陝西分守關西道、關南道，分巡驛傳道；浙江分巡杭嚴道；江西分守湖西道、湖東道；廣東分守嶺東道、嶺西道、羅定道，分巡雷𠔳道；廣西分守蒼梧道、江左道，分巡桂平道、江右道、鬱林道；四川分守督糧道；貴州分守桂東道；雲南分守臨元道、洱海道
三十二年，春三月，復設廣西蒼梧守道、右江巡道。
三十七年，春二月，裁上林苑監漢臨丞，及所屬林衛、嘉蔬、良牧、蕃育四署漢署丞各一。
三十八年，冬十月，裁滿洲侍讀二，中書五；蒙古中書三，漢軍中書五，漢中書八。
三十九年，春三月，裁直隸各省間冗官員，計巡道、都司、同知、通判、布政使司理問、都事、照磨、按察
http://ctext.org/library.pl?if=gb&file=18630&by_title=%E6%B8%85%E5%8F%B2%E7%B4%80%E4%BA%8B%E6%9C%AC%E6%9C%AB&page=55
使司照磨檢校都司斷事衛經歷州同州判縣丞府照磨知事司獄廵檢驛丞倉庫大使所官等
共三百三十五員
五十七年春二月裁起居注衙門　命部院增設蒙古官增蒙古旗分御史二員六部郎中六員
員外郎八員主事六員
世宗雍正元年夏四月復日講起居注官先是聖祖踐阼之始設日講起居注官至康熙五十六
年以後裁省記注至是詔復設如故　秋七月命尙書侍郎等官每日一人輪班奏事密摺封進
帝以通政司受內外本章有敷奏封駁之權職掌太重命內外諸臣有緊密事改用摺奏專設奏
事人員以受之使得立達自是通政司爲閒曹　秋八月增設臺灣淡水捕盜同知一諸羅縣北
半線地方知縣一典史一
二年夏閏四月改倂內地各衛所歸於州縣管轄其邊衛無州縣可歸與漕運之衛所各有繇役
仍舊分隸　秋八月停差廵視湖河御史　冬十二月改直隸守道爲布政使廵道爲按察使
三年春二月撤總理事務大臣　三月設安徽提督學政
四年冬十月設浙江觀風整俗使帝以近年文字獲罪之人多係浙籍惡其士習澆薄欲嚴加整
理因仿唐貞觀中制置觀風整俗使前往浙省廵問風俗後福建廣東各設一人尋俱停罷
五年春三月命八旗每佐領添設副領一　夏四月命吏部挑選下第舉人授各省敎職命兵部
將未選侍衛之滿蒙武進士交與領侍衛內大臣効力行走漢軍武進士交與該旗以驍騎校補
用漢武進士分發各省賞食千總俸其材力出衆者以守備題補
七年春正月添設淮安稽查御史二員中倉漢監督南倉滿監督各一員帝以糧船過淮所費陋
規甚多大爲漕政之弊因派御史二員前往淮安專司稽察之任又以各倉例設滿漢監督各一
員辦理倉務而中倉南倉相隔一城一倉一人難於查察添設中倉漢監督一南倉滿監督一以
免有顧此失彼之患
八年冬十一月設稽察欽奉上諭事件處帝以內閣衙門凡於降旨特交事件有卽行辦理者亦
有遲久尙未辦理者總因無稽察督催之人是以遲速不齊閒有躭延著設稽察欽奉上諭事件
處於滿漢大學士各部院堂官內派出數人兼領
十年春三月設辦理軍機處初議政諸臣皆以貴族世爵充之後因西北兩路用兵帝恐諸王大
臣不諳國務而內閣在太和門外儤直者多慮漏洩事機乃於雍正七年設軍需房於乾清門外
西偏選內閣中書之謹密者入直繕寫至是更名辦理軍機處遷於門內與南書房鄰復於隆宗
門西供夜值者食宿其大臣及章京常日直禁庭以待召見駐圓明園入直及行在所亦如之軍
機大臣𥳑內閣及部院卿貳熟諳政體者兼攝其職軍機章京則選部曹及內閣侍讀中書等爲
之其職掌在擬書諭旨諭旨之明降者下於內閣以次及於部科其有關於軍旅者則密封交兵
部馳遞謂之廷寄自是議政之弊始革而內閣之任亦輕矣
十二年冬十月裁浙江總督仍設浙江廵撫及浙閩總督雲貴總督不必兼管廣西仍歸兩廣總
督管轄
高宗乾隆元年秋七月定五等世職漢文以精奇尼哈番爲子阿世哈尼哈番爲男阿達哈哈番
爲輕車都尉仍各分等拜他喇布勒哈番爲騎都尉拖沙喇哈番爲雲騎尉
二年秋八月命廵漕御史四員分駐淮安濟𡩋天津通州　裁直隸副總河停山西廵察及稽查
歸化城御史
三年秋七月復設稽查內務府御史　八月設各部院督催所稽察各部院遲延事件大學士酌
委侍讀學士侍讀中書兼司之
四年夏六月增派查旗御史
七年冬十二月命王大臣總領樂部並汰太常寺樂員
十三年夏四月裁都察院僉都御史通政司右通政大理寺少卿詹事府少詹事漢缺各一太僕
寺少卿國子監司業滿缺各一改通政司滿參議一缺爲右參議改滿漢左通政二缺爲通政副
使又裁行人司衙門歸倂禮部　冬十二月定協辦大學士兼管總督者不必仍帶協辦大學士
銜以其非額設之缺也又內閣大學士由內三院改設未有定數嗣後爲滿漢各二員其協辦滿
漢或一員或二員因人酌派又大學士官銜例兼殿閣裁去中和殿名增入體仁閣爲三殿三閣
十四年春正月裁左春坊滿漢左諭德二缺　秋九月命揀選翰林院堪勝道府人員　冬十一
月御史馮元請改軍機處爲樞密院不許
十六年夏四月裁廣東肇高學政　五月停止知縣三年行取之例
十八年夏五月裁欽天監滿漢監副各一增西洋監副一
二十五年夏六月舊制安徽布政使隨督臣駐紮江𡩋文移往返需時命安徽藩司駐安慶於江
蘇增設藩司一員
二十六年春三月始令新進士引見時酌用中書數員與中書舉人一體補用因前此專用舉人
遇會試之年俱入閣應試致辦事乏人也
二十九年春三月裁甘肅廵撫命陜甘總督移駐蘭州
四十一年夏六月建文淵閣於文華殿後置文淵閣領閣事二員以大學士協辦大學士翰林院
掌院學士兼充總司典掌直閣事六員以科甲出身之內閣學士內班出身之滿詹事少詹事侍
讀侍講學士漢詹事少詹事侍讀侍講學士等官兼充同司典守釐輯校理十六員以內班出身
之滿庶子侍讀侍講洗馬中允贊善編修檢討漢庶子侍讀侍講洗馬中允贊善修撰檢討及科
目出身之侍讀等官兼充分司註冊點檢提舉閣事一員以內務府大臣兼充管理鎖鑰啟閉檢
閱八員以科目出身之內閣中書兼充隨同排次清釐
四十三年冬十月定步軍統領由尙書侍郎𥳑放者毋庸再派協理先是步軍統領多由都統等
官𥳑放恐其無法律知識特派刑名部臣一人以協理之至是帝以今後步軍統領皆用部院大
臣遇有刑事裁判皆能自任不必復派協理之員
四十四年夏四月改闢屐辦事大臣爲領隊大臣移駐吐魯番
四十八年春三月以向例總督俱兼兵部尙書右都御史銜廵撫俱兼兵部侍郎右副都御史銜
漕運河道總督並無地方之責與各省總督不同嗣後止給與兵部侍郎銜著爲例　秋七月命
各省分發大挑舉人以知縣佐貳分別補用
五十八年春三月刪除大學士兼尙書銜及翰林院掌院兼侍郎銜順天府尹兼提督學政銜
改杭州織造爲鹽政鹽道爲運使浙江鹽務向歸廵撫兼管帝恐無人稽察廵撫有任意動支之
弊諭將織造改爲鹽政兼管織造鹽道無分廵地方之責改爲運使
五十六年　　　月停止滿洲大學士尙書兼議政大臣銜自雍正中設立軍機處猶留議政大臣
之名以爲滿大臣兼銜至是帝以有名無實特旨廢之
仁宗嘉慶四年　　　月罷諸王總理部務
八年秋八月增設滿洲起居注二


