
　　世祖順治元年，即明思宗崇禎十七年也。夏四月，命攝政王多爾袞為奉天大將軍，率師取明山海關外地，並經略中原。先是，是年二月初，明以流寇內逼，用薊遼總督王承吉，議盡，撤關外城守，召寧遠總兵吳三桂統邊兵入衛京師。三桂，徒寧遠兵五十萬眾而西，抵豐潤，聞李自成已陷京師，帝後殉難，不敢前。自成執其父襄，命作書招之，三桂許降。已而，聞其愛妾陳沅被掠於賊，遂大憤，遽易縞素髮哀，聲言為先帝復仇，馳歸山海關，部署軍事。自成遣降將唐通等率兵追之，越滐州而東。三桂回軍擊破其眾，自成親將部眾十餘萬攻山海關，分兵撫寧東北境長城，繞至關外，夾擊之。三桂大懼，急遣使至多爾袞軍前乞師。時多爾袞尚未至寧遠，得三桂書，偕大學士洪承疇等即日進兵，途中復遇三桂趣兵之使，疾馳至沙河，距關僅十里。值三桂哨騎來報，寇已出邊，乃令英王阿濟格、豫王多鐸各將萬騎，由東西水關分道入，而自率大軍繼進。是夜，遇唐通兵，於一片石擊敗之，進簿關門。三桂率騎後突出，謁多爾痛袞，即軍中薙髮設誓，請即入關。承疇言：「寇眾東出，京師空虛，宜由西北繞出居庸關，襲據北京，俟寇軍援，然後一戰擒之。」而三桂則謂關門禍急，堅持不可。而多爾袞亦慮流寇當百戰之後，標悍無匹，不可輕敵，因令三桂兵以白布繋肩為號，率之先行以嘗賊，而自率精銳以從。至則自成已列陣關內，自北山橫亙至海。自成初破都城，精銳不遇萬數，所至虛聲脅下，示當經大敵，既飽掠思歸。聞邊兵動，無不寒心。自成知成敗決於一戰，益驅眾，連營並進。三桂悉眾出戰，無不一當百，奮擊、殺寇數千，寇亦賈勇疊進。自成挾明太子及永定二王登高岡，立馬觀戰。寇眾三面圍三桂，三桂兵東西馳突，寇散而復合。及午，風發塵起，兩軍不相辨，阿濟格、多鐸率鐵騎橫躍入陣，所向披靡。俄城開，眾見甲而辨髮者曰滿洲兵矣。自成策馬走，諸寇皆潰散，自相蹂躪，死者甚眾。自成以數千騎急走永平。是日，多爾袞下令，使關內外兵民薙髮，進三桂爵為平西王。　五月，多爾袞入京師。時明太子已至三桂軍中，三桂請護之入京師，即大位。多爾袞不許，檄之西行追賊。三桂乃送太子於明太監高起潛所，都自自成遁去，原任御史曹溶率眾城守，搜餘賊。是月朔日，城中接太子手勅，以初二日入都，為大行皇帝、大行皇后舉行大事，末署義興元年。四月二十六日，至期，忽傳太子已至城外，錦衣衛都指揮使駱養性與侍郎沈維炳等立崇禎帝位哭臨，司禮監王德化等，備法駕迎太子。諸臣望�，俯伏，入朝陽門，非太子也，眾駭愕前，前騶者麾都人悉去白冠，則多爾袞率滿洲兵入城矣。於是，明文武諸臣，具表勸進。大學士范文程偽為不知也者，語眾曰：「我國皇帝去歲登極矣，何勸進之有？」遂為明帝發喪，令軍民各服喪三日，並諭禮部太常寺以禮改葬，諡帝懷宗端皇帝，後為烈皇后。尋遣官至盛京奏報。　六月，太白見，有白氣自西南至東北。多爾袞與諸王貝勒大臣等定議建都燕京，遣輔國兵屯奔哈等處，表迎帝。　秋七月，多爾袞遣官往房山，訪金朝陵初始，令繪圖進覽。　八月丙辰朔，日食。　九月，金星畫見。帝至京師。　冬十月，帝親詣南郊，祭告天地社稷，頒時憲書，詔中外，盡除明季加派稅餉、廠衛諸弊政。令文臣衣冠暫從明制。時尚未厲行薙髮令也。建堂子於御河橋東，在長安左門外。滿洲舊以設竿祭天，又總祀社稷諸神於靜室，名曰堂子。　十二月，棄明太子慈烺於市。先是，十月間太子自高起潛所逸出，隨內侍楊玉，投其外祖嘉定伯周奎府中。奎姪鐸，引與長平公主相見，抱頭慟哭。奎飯之，舉家行君臣禮，傍晚哭別而去。數日復至，公主贈一錦袍，戒云：「慎勿再至。」至十九日又至，奎留宿，語之曰：「太子自詭姓劉，為書生，庶可免禍，否即向官府究論。」太子不從，逐之門外，遂以犯夜被擒。刑部勘問其事，訊內侍舊臣常進節，舊司禮王德化，共言此真太子。百姓觀審者數千人，亦同聲呼真太子。及廷訊時，太子言宮中事悉無訛，召故錦衣官李時蔭及嘗侍衛東官者十人證之。十人應聲對曰：「真也。」獨有曾降之晉王求桂言非是，遂下太子及常侍、內監、錦衣十五人於獄。刑部承審官山東司主事錢鳳覽詳訊，以真太子報，命求往詆，鳳覽呵之，乃復廷訊。內閣謝陛、馮銓等執為偽，鳳覽復上書力爭，略謂前太子危地也，向所覬覦而假之。京師商民各具書請釋太子，順天府民人楊博等亦疏請留太子以奉明祀。又有宛平楊時茂者上疏請將茂身剁為泥，骨䂳成粉以贖太子，疏中並言謝陛禽獸無道。多爾袞曰：太子真偽無傷，但晉王明之宗室，謝陛明之大臣，鳳覽之呵晉王，百姓之詈謝陛，皆亂民也，令下獄死。鳳陽民張三忽誓眾救太子，生員楊生、孫生應之，俱擒殺，遂命棄太子及十五人於市。
　　二年，春正月，朝鮮來貢，自後歲以為常。　二月，詔民間墳墓，在滿洲圈占地內者，許其子孫歲時祭掃，從給事中向玉軒言也。詔民間房屋撥給旗下者，寬予期限，俟其搬移，始令旗人管業，從言官傅景星請也。　三月，詔直省府州縣學生員，各遣文行兼優者，大學二名，小學一名，送入國子監肆業。聽監臣考課，仍以貢監名色，彙送應試。　夏四月，舉行武會試。　五月，詔修明史，以大學士馮銓、洪承疇、李建泰、范文程、剛林、祁充格等為纂修官。宣府民人劉伯泗，掘地得石匣，內含天書，又石彈內有元帥印，遂自稱天罡星。巡撫馮兆聖捕斬之。　六月，定薙髮之制。限旬日內，有仍存明制者，殺無赦。陝西民人胡守龍聚眾數萬，自稱徐會公，建號清光元年。總督孟喬芳擒斬之。　閏月，命大學士洪承疇招撫江南各省。恭順侯吳惟華、尚書孫之獬、侍郎黃熙允、江禹緒、丁之龍、謝弘儀等招撫廣東、廣西、江西、福建、湖南、雲、貴等省。定群臣王公以下及生員、耆老頂戴品式。河決王家圓。改江南民解漕、白二糧為官，兌官解。　秋七月，詔自今內外章奏俱由通政使司封進。太堂寺典簿王文言：疏請設立江南、長江一帶蘆政，徵收荻蘆常稅。時以江南地方初定，不許。　九月，殺明新昌王。明懷安王來降。諭戶部，河間、滐州、遵化等州府縣，凡無主之地，給與旗人耕種，其前明公、侯、伯、駙馬、皇親、太監地，著照家口給發外，餘給八旗。　冬十月，削原任陝西河西道孔文標識為民。因請免孔氏子孫薙髮也。　十二月，乙卯朔，日食。禁刑部濫牧詞訟，後民間詞訟，在外歸撫按監司，在內歸順天府、大宛二縣，如有冤抑，准赴通政使司，呈請發審送部。如問刑衙門聽斷不公，致使小民受冤者，事發疊治。禁內監朝參及排班。
　　三年，春正月，定歲祭陵、廟禮。廣本年會試中，式額數至四百名，房員二十員，後不為例。　三月，譒譯明洪武實訓成，頒示中外。詔本年八月再行鄉試，來年二月再行會試。其未歸附地生員、舉人，不投誠者，准一體應試。　夏五月，嚴隱匿滿洲選人之禁。殺明魯王等十一人。　六月，嚴捕白蓮、大成、混元、無為等教。　秋九月，京師地震，其聲自南而北。冬十月，帝獵於近畿六日，還宮。諭，有為薙髮、衣冠、圈地、逃人、牽連五事具奏者，一概治罪，本不許封進。
　　四年，春正月，奪漕運總督王文奎職，下刑部議罪。坐擅免荒田租賦及瀆請前明陵寢祀典也。　三月，命在京三品以上及在外總督、巡撫、總兵等官，各送一子入侍。頒行《大清律》。給江寧、西安駐防旗員圈地。江寧人六十畝至五百八十畝，西安人二百五十畝至二百四十畝。　夏六月，遣戶部副理事官繆尚義等赴廣東雷州、廉州等處採珠。　秋七月，帝獵於邊外。　八月，還京師。禁佛朗西人在濠境澳貿易者，不許入廣東省會。冬十月，吏部奏請以三載考績為定製，報可。　十一月，五鳳樓成。
　　五年，春二月，詔許滿漢通婚，並定官民服飾之制，悉依滿裝。　夏五月，己丑朔，日食。　秋七月，天津婦人張氏稱稱明天啟後，謀起事，捕殺之。
　　六年，春正月朔，帝避痘，免朝賀。　夏六月，以歲用不足開監生、吏典、承差等捐例，及給內外僧道度牒，准徒杖等罪折贖。　秋七月，江南蘇、揚、淮、鳳各屬州縣衛所及河南磁州、羅山縣大雨雹。傷稼。
　　七年，冬十月，辛巳朔，日食。
　　八年，春正月，帝始親政，御太和殿受賀，頒詔大赦。以蘇克薩哈、詹岱，伊圖、鞏阿岱、鰲拜、巴哈詹、杜爾瑪為議政大臣。　二月，諭戶部，各處圈占民地以備畋獵者，悉數退還原主。　閏月，停給僧道度牒。　三月，命諸王貝勒、貝子等管理各部院事務。派巽親王吏部，承澤親王兵部，端重郡王戶部，敬謹郡王禮部，順承郡王刑部，謙郡王工部，貝勒喀爾楚渾理藩院，貝子吳達海都察院。以連日風霾，命刑部通刑獄。　夏四月，帝幸沙河。　五月，還京師。　冬十月，給事中魏象樞疏諫遊幸報聞。
　　九年，春正月朔，帝避痘南苑，免朝賀。　京師地震。　命安郡王岳樂管工部事，貝勒尚喜管理藩院事。　三月，革退會試中式第一名舉人程可則名，並治考官胡統虞等罪。以閣臣范文程奏可則文理荒謬，首篇尤悖，戾經注也。罷諸王貝勒、貝子管理部務。　夏五月，德州大雨雹，大者如瓜。殺三人，沈漕舟一。吏部奏京察，應以帝親政辛卯年為始，六年一次，遇寅申年舉行。從之。　六月，江南旱饑。帝獵於南苑十日，還宮。先是，兵科給事中楊雍建聞駕數出，上疏諫，中有慎起居，謹出入，毋勤於原獸語，帝震怒，宣跪苑庭，面數其罪，令免冠謝。雍建抗聲曰：「臣但知忠愛皇上，無他罪。」帝益怒，色變，往返數數過其前，譙讓不已。諸臣侍直者，皆股慄，雍建不為動。　秋八月，戶部左侍郎王永吉疏言：「現直隸、山東、河南、山西皆報大水，江南、江北、湖廣、浙江皆稱大旱，請停罷遊觀，減撤音樂，董戒臣工，實圖修省。」報聞。　九月，太白星與日爭光，流星入紫微宮。時大學士洪承疇、陳之遴疏言：星變異常，宜𢢩惕。且今年南方苦旱，北方苦澇，歲饑寇警，處處入告。請停止親迎達賴喇嘛。從之。　冬十月，范文程等奏興屯四事：一舉屯宜選舉得人，一開望宜收穫如法，一積貯宜轉運有方，一責成宜賞罰必信。帝是之。　十二月，帝獵於南苑，十日還宮。　殺京師大豪李應試、潘文學等。應試，別名黃膘李三，原係積年重犯，專一豢養劫盜，勾結奸梟，交結官司，役使衙蠹。其住宅分照六部，仿崇文門一應稅務，擅抽課錢，罪案山積。鞠審之日，閣臣𪧟完我、陳之遴、陳名夏等至不敢發言，以其廣通聲氣，恐遭陷害也。文學，應試黨。
　　十年，春二月，帝至內院，見少詹事李呈祥條議部院衙門裁去滿官，專一漢人一疏，怒與洪承疇曰：「朕用人不分滿漢，汝等何反生異議？」承疇等不能答，尋革呈祥職，免死流徙盛京。　三月，帝獵於南苑，召漢大臣及諸詞臣賜宴，出院外獵三日，苑中網魚一日。自是歲以二三次為率，不備紀。　夏四月，以元旱，詔求直言，諭內外法司清獄。　五月，殺明福清王嫡子由杞。　六月，定改折各省本色錢糧於一條鞭法。直隸大水，京師海河一帶房舍田禾被淹。　冬十一月，制立限報災法。夏災限六月終，秋災限九月終。先將被災情形馳奏，隨於一月內查覈輕重分數，奏請蠲豁。其逾限一月者，巡撫及道府州縣罰俸，逾限一月外者降級，遲緩已甚者革職，永著為例。殺明泰昌帝第三子由極等二十九人。　十二月，京師地震，有聲。
　　十一年，春正月，左都御史趙開心條奏六款，中有奏對宜勤及屏斥畋遊語，帝大怒，著嚴飭行。　二月，賞盛京獵戶李百總衣服鞍馬，以其收養山海關內貧民四百餘口，故嘉之。　三月，絞殺大學士陳名夏。名夏嘗推帽摩首語𪧟完我曰：「留頭髮，復衣冠，天下即太平矣。」完我以聞，命處絞。子掖臣及家屬遣戍。　夏四月，京師地震。停命婦更番入侍例。　六月，陝西地震。河決大王廟。　秋八月，殺明樂安王翊淜。　冬十二月，湖南大火，延燒民房萬六千餘戶。
　　十二年，春二月，江南地震。　三月，削給事中季開生職，流徙尚陽堡。因請收回揚州採買女子成命。忤旨。同時，戶部右侍郎趙開心亦以請寬隱匿旗下逃人之禁，降五級調用。　夏六月，賜名紫禁城後山為景山，西華門外臺曰瀛臺。　秋七月，癸未朔，日食，遣廷臣恤刑各省。
　　十三年，夏四月，山西陽曲地震。以近者冬雷、發雪、隕石、雨土，連年水旱諸災變，祭告南郊太廟。以三事自責。　六月，荷蘭來貢。山東莒州地震。　秋九月，遣官畿輔𪪟囚。停閣臣議政。
　　十四年，春二月，山西雲鎮地震。　三月，詔直省學臣訪求遺書。　夏四月，四咱保寧府、成州、茂州地大震。　五月，癸卯朔，日食。　秋九月，帝御經筳。京師地大震。　冬十月，殺大理評事張我樸、張振鄴、中式舉人田耜等。因本年北闈通關節，為御史任克溥所糾也。
　　十五年，春三月，殺內監吳良輔。以交通內外官員作弊、納賄也。　夏四月，降直隸、河南、山東總督張懸錫三級。調用懸錫至順德府，迎義王孫可望，為學士麻勒吉所辱，羞憤自剄，為左右救免。帝以懸錫失大臣體，令降三級調用。後懸錫卒不見容於麻勒吉，仍至縊死。　秋八月，江蘇松江地震。
　　十六年，春二月，命於今年秋再行會試。以雲南蕩平故也。　夏四月，申嚴誣告之禁。
　　十七年，夏五月，以亢旱，詔求直言。　六月，遣大臣清理刑獄。行封駁之典。從掌翰林院事學士折庫納條奏也。詔嗣後諭旨有未確之處，聽內閣及諫垣各官封駁。　秋八月，貴妃董鄂氏薨。後原姓董氏，名小宛，為明季遺民冒辟疆之姬人。順治二年，沒收入宮，至是卒，追封皇后，諡端敬。
　　十八年，春正月，彗星夜見，帝崩，[1]太子玄燁嗣立。帝年二十有四，諡曰章，廟號世祖，葬直隸遵化州之豐臺嶺，號孝陵，妃董鄂氏殉，追封貞妃。
編者曰：方端敬皇后之歿也，帝輟朝不視事，自是獨居養心殿中，朝夕悲慟。詔諭群臣，有朕復何心於人世語，遺詔中亦有予心深為痛悼，追念賢淑，喪祭典禮，過從優厚。不能以禮止情，諸事踰濫不經云云。於是相傳帝實未崩，當是因痛後故，遜位出宮，披緇雲遊。五臺山清涼寺實其卓錫處。後聖祖數奏太皇太后、皇太后幸其地，虔禮諸寺，即為謁帝也。貞妃為端敬皇后妹，帝出亡時，惟妃知之，後有言於太后者，妃懼自盡。施氏《行在陽秋》中載：「八旗將士陰謀推戴明永歷帝事，諸將士曰：『此真主也，我等雖有主，今知其安在？不如奉此，以成不世之功。』」又光緒中葉，江右學士文廷式，在京師琉璃廠肆一書擽中，購得順治十三年曆書一冊，蓋有欽天監硃印，審非偽造之本，有知其事者，謂帝出亡後，聖祖嗣位，已頒行康熙元年憲書。而內廷進御，另刊順治十九年之本，與康熙本並行，以彰孝敬。自帝脫緇後始已雲。綜以上觀之，其言皆持之有故，宜若可信。然竊疑其出於附會，故不著於篇。


