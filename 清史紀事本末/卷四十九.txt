文宗咸豐三年，秋七月，幫辦江南軍務湖北按察使江忠源奏：「請飭兩湖、四川分造戰船，以清江面。」詔行之。先是二年冬，湖北巡撫常大淳疏言：「洪秀全水陸攻武昌，船礮充斥。請調江南軍中之廣西礮船、江南水師之廣艇礮船及中小號礮船，分佈長江上下遊，以遏敵勢，斷糧運。」詔督師徐廣縉等飭行。時武務廢弛，徒存水師名，無船也。後向榮繼起督師，遣調湖南礮船，以民船載礮而已。詔徵登州水師船，亦募商舟。是年春間，九江陷，榮又奏調廣州外海快蟹、大扒百餘，取海道至江南。而督臣葉名琛覆稱所調戰船頗笨重，恐難駛入長江。後又調上海之柁罟戰船、溫州之頭莽等船，亦僅由上海道吳健彰，僱領夾板船三隻，由海入江。至五月，洪軍北渡淮河，南圍南昌，御史黃經始奏：「請飭吳、楚、蜀三省，各製礮船，習水師，順流攻擊。」乃指名及湖南。詔飭撫臣駱秉章，秉章以力不及，置之。忠源初援湖北，與曾國藩論江皖大局，議造戰船數百，先清江面，亦以事艱鉅難行，至是編修郭嵩燾從忠源守南昌，偵敵皆船居，乃極言：「東南皆水鄉，敵據有江路。而我以陸師擊之，勢常不及。必與敵爭長江之險，而後可以言戰。」因為忠源草疏，「請飭湖北、湖南、四川造戰船各二十艘，自廣東購巨砲十尊配之。」得旨允行。　九月，詔幫辦湖南團練侍郎曾國藩，酌派兵勇船砲，赴援湖北。時國藩已先自長沙移駐衡州，治水軍，訪船制。初無知者，依古法作筏載砲
http://ctext.org/library.pl?if=gb&file=18634&page=40&by_title=%E6%B8%85%E5%8F%B2%E7%B4%80%E4%BA%8B%E6%9C%AC%E6%9C%AB
將以截流又欲爲艨艟大艦皆不能旋運而羽檄徵軍日數至人頗以逗遛爲疑國藩歎曰今
敵縱橫江湖非舟楫無與爭利害且成師以出當爲東征不歸之計九江以上千里如洗奈何以
倉猝召募之衆執蠱脫之器徒步三千里以當虎狼百萬之強敵乎有水師守備成名標者顧能
言廣東快蟹三板船法式國藩亦自以意用商船改造爲長脣寬舷試發炮果不震惟苦經費無
所出乃奏留粵省協餉銀八萬興水師四千船二百其大自五百石及千餘石炮自二百斤至三
千斤又推五日競渡船意爲短橈長槳如蚿足以人力勝風水奏徵右江道張敬修率戰船不果
來而廣西同知褚汝航奉檄代敬修至上長龍船製國藩乃以名標董衡州船役而於湘潭設分
廠使汝航董之先成長龍五十繼成快蟹四十三板百五十於是閩越船制略備然亦非有法直
以意爲之屢改乃成招募壯丁習水戰以儒生農氓或陸營官弁爲營哨官其營制每一營凡快
蟹長龍船各一三板船八一快蟹槳二十八人櫓八人艙長一人舵一人頭篙一人礮手六人一
長龍槳十六人櫓四人舵頭篙各一人礮手二人一三板槳十人舵頭篙各一人礮手二人計三
百八十八人而成營其軍器雖亦有刀盾槍矛無所用置炮於船之首尾旋而發之炮一發船一
頓則其進愈疾或置腰炮美觀瞻臨敵亦無所用之其作營法相距宜疏小船依洲大舟橫流設
遇暴風不致相撞接流爭先全恃三板快蟹長龍備指揮而已敗卽棄之乘三板以歸三板無篷
板覆以夾帳軍士私造長龍編爲公船以餐宿於其中
四年春三月曾國藩發衡州集軍湘潭是年二月湖南師船成凡大小戰艦二百四十輜重炮船
百三十輜重民船百水軍五千分十營由衡州募者六營以成名標諸殿元楊岳斌（原名載福後
避穆宗名上一字改）彭玉麟鄒漢章龍獻琛統之由湘潭募者四營以褚汝航夏鑾胡嘉垣胡作
霖統之而汝航爲總統又益以陸師十三營以塔齊布周鳳山儲玟躬林源恩鄒世琦鄒壽璋楊
名聲曾國葆統之而塔齊布爲先鋒水陸萬七千人夾湘而下一時軍容稱極盛時總督吳文鎔
以促戰先出敗死湖北水師盡散敵由洞庭登岸襲寧鄉遇水師下遽退尋復上岳州防軍潰賴
炮船以免會大風壞船飄傷大半陸軍亦敗還長沙整軍敵遂乘勝上屯靖港及湘潭國藩全軍
往攻未至湘潭十里塔齊布湘潭戰勝之報至於是水陸循城進攻八日之閒十戰皆捷燬敵舟
近干斬馘近萬敵棄城走湘潭旣復軍氣大揚未幾山東登州總兵陳輝龍自廣州廣東游擊沙
鎮邦自廣西道員李孟羣自桂林各將水軍來會師水軍益盛已而發長沙渡湖遇敵湖中彭玉
麟楊岳斌兩破敵於南津二人自是以勇略名稱彭楊輝龍後至聞彭楊戰勝意輕敵自將攻城
陵磯湘軍頗疑南風下水難退輝龍曰吾習水戰三十年諸君無以爲憂翌旦聲炮行廣東軍旌
旗鮮明刀矛如霜雪洋裝銅炮震山逋輝龍乘自作之拖罟大船進至中流舟膠敵伏舟齊出諸
小船往救水急風利返吹俱下敵爭前奪船輝陷敵軍覆炮船盡喪拖罟大艦遂爲敵軍戰勝品
敵師乘之還城陵磯褚汝航夏鑾沙鎮邦因赴援敗同蹈水死是役也戰死者數百人失船三十
餘艘賴彭楊力守要害敵不得上國藩乃收拾餘船以兪晟代汝航復遇唐際盛造舟資之會塔
齊布之陸軍所至有功進薄城陵磯毀敵壘十三斬馘二十水軍乃乘勝入長江毀東西岸敵壘
九炮臺三搜螺山倒口六豁口入黃益湖收嘉魚復蒲圻進克武漢自是敵聞水軍至輒震怖無
策棄所守去故湘軍順流下千里無留行下江敵軍以水軍不可與爭鋒悉衆屯田家鎮彭楊將
水師合陸師進擊大破之岳斌直進至武穴乃回船擲火燒而上玉麟燒而下忽東風起岳斌乘
風玉麟乘流天明合軍俱還敵舟燼陣陸上者已夜走田鎮旣破湘軍水師名天下朝廷采其戰
法手詔宣示江南北諸水軍江南北水軍師艇船不諳戰續徵紅單拖罾船皆待風乃行所至淹
留而江西亦造戰船仿湖南船制以無將領輒失敗湖南在籍官丁善慶陳本欽唐際盛李㮣等
始捐貲設船局而黃冕專製炮以應征軍時言船炮者皆莫能及湖南其後水軍益擴張岳斌所
統十營玉麟所統八營合大小戰船五百炮二千國藩遭父喪奏請以岳斌爲總統玉麟爲協理
而戰益利所至克捷雖或有小挫終獲勝敵迨九洑洲一破長江肅淸金陵大功吿成詔論國藩
功以剏立舟師爲首於是國藩奏請以所募水勇改爲經制水兵時大江水師船至一千餘炮位
及三千計提督一員總兵五員營官副參游二十四哨官都守千把外委七百七十四兵數萬二
千自荊岳至崇明五千餘里立六標分汛計船七百七十四營二十四副將營戰船四十三參將
營三十三游擊營二十三自提督至外委各給坐船長龍設大炮六三板大小炮各二設火藥局
於安徽湖北二省城設子彈局於湖南省城設船局於漢陽吳城草鞵夾因奏事宜三十營制二
十四同治五年六月軍機大臣曾奏依行編章程六捲入方略垂示後世頒之天下水師旣立以
黃翼升爲提督詔玉麟每歲一巡長江
　編者曰太平天國旣亡詔論曾氏功以剏立舟師爲首而舟師中人立功以彭與楊爲最是兩
　人之生平宗旨與曾氏兄弟同然觀彭氏一生不樂秉節鉞任疆寄若有所憾焉者則何哉
