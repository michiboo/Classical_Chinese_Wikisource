
仁宗嘉慶十三年，冬十月，以英吉利兵艦駛入廣東，奪總督吳熊光職，以百齡代之。英人自康熙十九年通商中國，繼於二十三年建設商館於廣州，而以粵海關檢查之嚴密，及稅額之繁重，欲更辟新商港，繼於四十年，東印度會社社員甲赤普爾率商船三艘至浙江舟山、寧波等地貿易。浙海關稅則較粵海爲輕，洋商利之，厯康、雍兩朝，至乾隆二十二三年間，諸國商船聚泊定海，轉運寧波者日衆，幾有舍粵就浙之傾向。於是高宗納浙閩總督喀爾吉善、兩廣總督楊應琚之策，更定浙海科則，視粵海加重，籍以限制洋商。二十四年，黃商洪任輝赴天津，以廣東貿易之困難訴於政府，語侵粵海關監督。高宗怒其妄控，下之澳門獄中，自是浙中貿易之途絕。而廣州爲中國唯一之互市場，各國商船率自東莞縣虎門入口，聚泊省城之黃埔。然華英商人每以貨財上之關係，日起紛議，英政府乃以五十七年遣使伯爵馬戛爾尼及司當，東入東國，要求改良兩國之交涉。因提議七條。
 一、遣員駐京師，照管本國商務。
二、商船至寧波、舟山及兩廣、天津地方收泊交易。
三、仿俄國例，設商館於京師，收貯貨物發賣。
四、要求舟山附近小海島一處，居留英商及收貯貨物。 
五、於廣東省城附近撥捨地方一處，居住英商及寄寓澳門之人，準其自由出入。
六、英商於廣州、澳門間，由內河運輸貨物，請免稅或減輕稅額。

七、任聽英人傳教至次年。其使臣自天津赴京，疆吏例予旅車，題曰：「英國貢船」，強令立之，及抵京城，政府又強令於覲見時，行叩頭禮。英使亦不欲以爭執小節，妨害其推廣商利之目的，悉遵例行之。覲見後，使臣以要求各欵，向政府提議，高宗以爲遠人不識天朝禮制，妄行乞請，於其條件，悉駁斥之，而勅諭其國王，盛稱天朝威德，付其使遣歸。會英人與法蘭西國失和，法帝拿破崙頒布大陸條例，禁歐洲各國與英通商。時葡萄牙國獨梗命，法遣兵併其地，英人恐法奪澳門，以是年七月遣海將度路利率戰艦十三艘進泊香山雞頭洋，旋以三艘入黃埔，並有三板船入省河，以防禦法蘭西，保護中、英、葡三國貿易爲詞，且願與中國協剿海賊。以其意作書投粵督，遂登岸公然分兵守住澳門礮臺。朝廷恐其將實行佔領之策，飭熊光嚴辭拒絕，且封禁水路以絕其糧食。英人苦之，至是啟椗，引還印度。帝怒熊光蒽弱，不即時驅逐英艦，奪其職，令效力南河，尋逮戍伊犁。  
十九年，冬十二月，英吉利護商兵船違例闖入虎門，至是督臣蔣攸銛派員詰責，始駛出洋面，於是攸銛疏  
http://ctext.org/library.pl?if=gb&file=18632&by_title=%E6%B8%85%E5%8F%B2%E7%B4%80%E4%BA%8B%E6%9C%AC%E6%9C%AB&page=90
定防閑策數事一巖禁民人私爲夷人服役一洋行不得用歐式建築一店號不得用夷字一清
查商欭一內地民人不得私往夷館並得旨允行
二十一年秋七月英吉利使臣司當冬等覲見至宮門稱疾不成禮而退英人旣以前此浙江之
貿易不能遂其請願復以近年來廣東關稅有種種之鉗束因於是年遣正使司當冬及副使二
人來中國詣闕陳訴乃使臣不遵成例於粵岸收泊徑駛至天津海口登岸謝宴時又不行三跪
九叩首禮及抵京帝命於是月七日瞻覲八日於正大光明殿賜宴頒賞再於同樂園賜食九日
陛辭並於是日賜游萬壽山十一日在太和門領賞再赴禮部筵宴十三日遣行至入覲日帝傳
旨升殿召見忽接伴大臣和世泰奏稱使臣不能速行俟至宮門請駕二次奏稱正使病泄須少
緩三次奏稱正使病倒不能進見當諭以正使回寓賞醫調治令副使進見四次奏稱副使二人
亦同稱急病帝大怒以中國爲天下共主豈有如此倨傲侮慢甘心忍受之理嚴旨停其筵宴賜
物逐之回國並寄英主勅諭一道備責使臣之無禮（時英廷無能通解華文者反之外部七十
餘年至光緒十六年薛福成使英英人始出而屬其代認蓋當時實未嘗啟視也）又通諭中外
及蒙古王公等託詞來使進見朝服未到便服不能瞻謁大皇帝和世泰等不將情節奏明致未
改期召見不料庸臣誤事至此朕實無顏下對臣工云云尋命革去和世泰理藩院尙書蘇楞額
工部尙書廣惠總管內務府大臣穆克登額禮部尙書
　編者曰英使此來挾有推廣商利之奢望僅期與中國外交上人員交涉而已並無瞻對大皇
　帝之必要而中國朝廷必確認英吉利爲海外朝貢國之一此次使節直爲備進方物而來傲
　然自大輕視鄰國誤用其奴隸國人之習慣法以對付歐羅巴使臣強之行跪拜禮遂致釀成
　此次之失敗自是中英閒之外交日形退步而感情上之損失亦愈以積加已潛伏無形之禍
　機於不覺矣又攷順治康熙閒德意志人湯若望比利時人南懷仁官欽天監時皆許其侍立
　不行拜跪禮雍正年閒敎王遣使到京世宗許行西禮且與之握手乾隆五十八年英使馬格
　里來華禮臣與議禮節彼以覲見英主之禮爲言禮臣以請高宗特旨准行西禮蓋中國拜跪
　之禮西人萬不允遵故後天津條約載明遇有礙於國體之禮斷不可行卽指此也


