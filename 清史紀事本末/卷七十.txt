
德宗光緒二十九年冬十二月，因日本與俄羅斯開戰，宣告局外中立。甲午之役，俄復遼東於日人之手，名為還我中國，實則擴張勢力，視滿州為屬地。李鴻章赴俄賀加冕，俄皇𩚩之以恩，於是中俄密約成，斷送滿人祖宗發祥之地，且以啟各國覬覦紛爭之漸。拳匪既起，俄人一面與各國聯軍攻京津，一面進兵佔據黑龍江，遂自鐵道南下，分據三省城寨，部署官屬，建築城堡，政府莫能問也。和議開，俄人藉口中俄有有特別關係，堅持東三省事歸兩國另議，與都中事別為一談。列國和約既定，俄乃脅中國駐俄公使楊儒議另訂交還東三省條約，要索甚苛，鴻章將許之，於是關東各地全置俄國勢力範圍之下，而東南疆吏劉坤一、張之洞及各省士紳力爭，日本亦以前隙怨俄，乃會英美兩國力阻。另約遂不成，與立公約。其東三省撤兵期限，約定畫押六個月後，先撤盛京西南段至遼河兵，再六個月撤盛京其餘各段並吉林省兵，再六個月，撤黑龍江省兵。約既定，兩宮均回京，各國皆按約撤兵。而俄兵之據遼東者，獨不撤，反增兵重佔奉天等處。政府不敢出一言以相責問，雖外省督撫軍師有請戰之事，在下士論有義勇隊對俄同志會之舉，皆嚴旨謝絕之，而維倚賴日本與俄之協商。俄則借地方未靖，馬賊猶多，奉天增兵乃保衛鐵軌為辭，以相支吾。乃交涉決裂，兩國公使遂俱下旗歸國，刻期決戰。其戰線在中國及朝鮮界內，朝鮮介於兩大之間，於兩國戰事既不敢過問。中國新受大創，亦不敢問境內主權。門庭之內，聽人鬨爭，遂守局外之倒，宣告中立。
三十年，春正月，日本兵敗俄兵於鴨綠江，佔九連城、鳳凰城。當日俄未開戰之先，俄皇尼古拉士第二命其臣阿力喀塞克夫為遠東總督、海軍提督，詔曰：『繼自今，遠東責任悉歸阿，外部不必問也。』阿既履新，則一主佔據遼、韓之謀，告俄皇曰：『日本易與耳，雖外示憤張，必無戰事。』故是役以前，俄京無人策日本出於戰者。至決裂之前數日，俄皇猶告人曰：一切幸平善，日本怒氣終歸消滅，朕之朝代固太平之朝代也。諸親藩大公，〈（凡俄皇父行、大父行皆列爵大公）〉亦謂必無戰事，所領庫帑，名整軍，實大抵自肥，故在滿洲之俄軍，兵備不整，糧食缺乏，及知日本將出戰，何乃令駐京雷薩公使遊說當軸，翼令英、美、法各國公使當調停之任。英、美兩使皆拒絕之，遂至開戰。是西伯利亞東清兩鐵道因構造不甚完全，其輸送能力甚之，加之馬賊隨在與俄為難，運輸尤難其得力。然阿難狼狽不堪，外表鎮靜，一若不以日本為意者。迨至仁川一敗，旅順再攻，日人以魚雷入旅，薄具舟師。阿與諸將方張樂高會，而俄皇於其夕亦御樂部，於枼名園。及歸，得阿電，知所破壞皆新艦，始如夢境。俄後聞幾利親王受傷，慟甚而暈。是役也，俄之臺艦履沒，統帥淪亡，擊沉之驅逐艦將士無一生者，其第一等戰艦彼得阿怕羅司克中人，陣亡尤慘。除太平洋艦隊司令長官馬克羅甫提督外，計參謀長米拉司，副提督一，兵官二十三，教士一，副管駕一，兵丁等六百餘。又陸軍大佐一，同時陸軍亦挫於定州，具後鴨綠渡、安東下、九連克。鳳凰破，日麾所指，俄兵皆望風潛逃矣。　夏四月，日本兵於奉天之大孤山上陸，佔金州以困旅順。俄自出兵以來，將士皆不用命，無事時飲博滛凶，遇戰則督亂而不相救。自馬克羅甫戰役，俄皇以阿力喀塞克夫督師無功，特簡陸軍大將苦魯巴金代阿為海軍提督，並以黑海艦隊司令長官廓理羅甫繼馬克羅甫為太平洋艦隊司令長官。時皆至軍中視事，日本聯合艦隊司令長官伊東平八郎乃乘其防備未至，督軍節節前進。第一軍攻佔岫巖之大孤山，全師上陸，專向北進，名城要隘以次佔守，以絕旅順之援，所謂拊其背也。又分軍艦守港口，以杜俄兵之出而扼其吭雲。　六月，日本兵佔大石橋、營口、牛莊及析木城、海城等處。上月，日本第二軍攻佔熊岳城，進陷藍平。是月，日軍進攻大石橋，俄人以第一、第二、第九、第三十五各師圍，及西伯利亞預備兵一師圍來拒。苦魯巴金親臨督戰，受重傷，軍士死者二千餘，餘遁去，為日軍追擊，極形狼狽，日軍遂佔領大石橋及附近一帶。是日，營口俄官聞大石橋受攻甚急，立率師往援，無效分道遁，營口同為日軍所佔據，進簿牛莊、析木城、海城，皆克之，俄軍死又五千餘。俄軍自出發以來，軍士皆嫉視政府，無鬬志，瓦房店之戰，俄軍甚為得勢，領將司他克堡大將以有利之可乘，令勿退，且以必勝勗之。眾曰：『必求勝者，若自取之，其退如故。』司他以手銃擊其顏行，而以末凡自轟其首以死。敗聞，俄皇憂憤，至廢寢食，其國內革命黨勢益猖獗，波蘭亦謀獨立。而新造兩巡洋艦竟有人慾謀炸毀。　秋八月，日本兵敗俄兵於遼陽城外，遂佔遼陽，又敗俄兵於沙河。日本第一軍既佔細河沿，分三隊進攻，連敗俄軍於湯河、紅沙嶺、大西溝、孫家砦、弓張嶺、雙廟子、石嘴子、大西蠻嶺、香山子、益友溪、孟家坊。第二軍敗俄軍於雷家堡、黑牛屯、余家臺、曹方屯、壞尾溝、新立屯、徐上堡，俄軍遂不支，向遼陽退。日兵亟追之，毀遼陽車站，迫壓俄軍至太子河右岸。俄軍擠入河內，死者甚眾，至是佔領遼陽全部。是役也，前後戰至十日之久，兩軍死傷以數萬計，為開戰以來之一大戰。　冬十一月，以俄國波羅的海艦隊東來，飭沿海各省戒嚴，日俄之戰已歷一年。自俄師清出遼陽，中國日望日俄之議和，俾歸我東三省。即各國公論，亦望日俄之將出於和，而俄人於遼陽戰敗之後，其於喪師失地之辱，若不甚措意，惟日夕籌備波艦東行之事，思大逞志於日本以雪恥。於是各國相顧失色，中國政府亦飭東南各省官吏戒嚴。　十二月，俄國旅順守將乞降於日本。日本海陸軍圍攻旅順，苦戰經年未下，始而仰攻，繼而堵塞，終而決鬬，大小數十戰皆無效。日軍於是年九月十八日大起總攻，預備在二十六日將其陷落，以作日皇誕辰之酧禮，然總不能滿望。至上月二十六日，俄力不支，自將礮臺及兵艦等悉數炸毀，於傍晚九時遣使齎書，詣日營投降。翌日，日軍乃木希典大將答書許之，訂期二十九日受俘。至是月初二日，收受始畢，共計武弁八百七十八，兵士二萬三千四百九十一。方五六月間，日軍之猛擊旅順也，守將司多塞爾將軍已欲降，為其下士官二百二十九人所逼，又勉守半年。至是，司多塞爾定於是月初七日，由青泥窪歸國。
三十一年，春二月，日本兵敗俄兵，佔領奉天省城。是役，自正月十六日開始鏖戰，迄是月初五日終，凡二十一日。日軍佔領奉天，於是俄軍咸向北退，據守鐵嶺為防禦地。計俄軍之與於是役者，共步兵三十萬零八百，騎兵二萬六千七百，大礮千五百六十八，為日俘虜約四萬數千，死傷者十一萬六千五百。日人死傷亦四萬二千二百餘。　日本兵連敗俄兵，佔鐵嶺及開原。鐵嶺位哈爾濱、遼陽間，時俄帥苦魯巴金已褫去滿洲軍司令長官之職，降為滿洲第一軍司令官。而代之以陸軍大將尼維趨。頗善戰，然新敗之師終不敵累勝之卒。方日軍之自奉天而北也，沿途敗殘俄兵，紛紛乞降，於是日軍長驅而進。是月十二日，佔鐵嶺，俄軍北退開原，日人分兵進攻，中途無一抵抗。十四夜，直入開原。翌晨，俄軍來襲開原，復為日軍擊退。　夏四月，俄國波羅的海艦隊，為日本海軍殲滅於日本海對馬島海峽。先是，俄人自波羅的海合三艦隊與一切運船，共計不下百艘，自上年七月鼓輪而東，異與日本為海上之角逐。日本東鄉大將聞之，時已為迎戰之準備，揚言：「第一期海戰事畢，於十一月下旬回國，而陰率所部聯合艦隊向西往接波羅的海艦隊。惟若邀擊太驟，則俄雖戰敗，不難入中立之地以求庇，不能使之全歸覆滅。或不然而邀擊太緩，則俄艡瞬已北進，將與其海參崴根據地相近，擊之亦未易有功。必俟其進退失據之地，主客互異之交，猝起擊之，然後可以一鼓而殲也。」故俄艦隊自歐洲出發以來，留於馬達加斯加者半年，游弋於安南者兩月，然後直北，過臺灣海峽，經中國洋面，而至對馬島海峽。而日艦則始終潛伏，其來南洋也聽之，共過臺灣海峽也聽之，其過中國洋面也亦聽之。迨至對馬海峽附近之沖之島，日艦隊始直出攻擊。俄艦奧斯頓盤亞（〈戰鬬艦〉）先為一礮所中，毀其司令臺，俄將福格斃焉。嗣復連中數礮，傷重而沉。餘艦雪蘇完利甘（〈仝上〉）、捺氣麻夫（〈巡洋艦〉）、喇壘麻捺克（〈仝上〉），亦受重傷。入夜，復被日驅逐艦隊及魚雷艇隊追擊，機關全損。翌晨，飄至朝鮮海面，為日艦信濃丸等所見，未及拘捕而沉。其那槐林（〈戰鬬〉）一艦，亦於戰時疊中魚雷四次，登時沉沒。旋日本新高、音羽兩艦搜擊俄艦蘇維忒勒那（〈巡洋〉）於喜哥根海灣（〈屬朝鮮〉），沉之。磐手、八雲兩艦，擊沉俄艦烏式攷（〈海防艦〉）第四艦隊及第二驅逐艦隊，迫脅俄艦兌米脫蕩斯科（〈巡洋〉）駛至歐林島東南海面（〈屬朝鮮〉），觸礁而沉，其餘俄艦沉沒者，坎內士蘇槐羅敷、亞力山大第三、薄羅提諾（〈皆戰鬬〉），根娒芝加、伊魯琴斯克（〈皆特別差遣船〉）五艘，及驅逐艦三艘。為日所捕者，奧黎爾、尼古拉士第一（〈皆戰鬬〉），阿潑利尋、新加文（〈皆海防〉），渤濤完（〈驅逐〉）五艘。不知下落者，受爾墨池（〈巡洋〉）一艘。當坎內士蘇槐羅敷之將擊沉也，俄總司令官羅司諦司溫司開與其部下將士，改乘奧黎爾艦逃逸，至濱田海岸，為日艦俘獲。又第三艦隊司令長官海軍少將尼布格爾土夫，當日艦圍攻時，度不能脫，遂率軍士降。此外為日所俘者，海軍大佐納綺麻夫及士兵二千二百二十三，餘皆遏焉。計是役，俄有二十六艘之主力艦隊，至去其二十二。日艦沉沒，共魚雷艇三艘。兵士死傷，約一千四百人。說者謂此次之戰，誠為自古罕有之大海戰。　六月，日本兵連敗俄兵，佔庫頁島。是月初五日，日本艦隊抵庫頁海面，行掃海事畢，聯合海軍枝隊，即時登陸，攻佔沿海地方。翌晨，日艦隊往助陸軍進攻可殺克夫城，至時，俄軍已焚城遁，其地為陸軍所佔，窮迫俄軍至達里宜異西北之陣地，攻擊一日，至初十日，俄兵不支，向摩喀而退，於是庫頁南部全為日軍所得。復追蹤俄軍，連敗之於第一愛爾科夫、第二愛爾科夫、第三愛爾科夫、尼羅科夫、波戞台、亞力山大夫斯甘城、枯衣城、魯衣科夫、維德尼哥斯克、怕利烏大、陀崙南境等地，俄軍益憊不能支。二十八日，其司令長官利波諾夫，遂率其將校七十，兵士三千二百，同降於日軍，而日軍軍政，遂得施行於庫頁全島矣。　秋八月，日本與俄羅斯議和於朴子茅斯城。日俄自對馬海峽大戰後，美總統羅斯福出為調停，日俄皆允之。日外務大臣小村壽太郎、駐美使臣高平小五郎、俄國務卿式爾劉威第、駐美使臣羅善，同為議和專使，會議於美國之朴子茅斯，磋商將及一月，至是月初六日，和約始成，計共十條：
 一、日本在朝鮮得有最大之權。
二、彼此撤退滿洲之兵。
三、將滿洲交還中國。
四、開放滿洲門戶。
五、庫頁島各得一半。
六、交出遼地租契。
七、割讓哈爾濱以南鐵路。
八、俄國可以經過滿洲之鐵路，改為商路。
九、俄國將供養俄俘之費，計日金百五十兆元，給與日本。以代賠償軍費。

十、日本得有在海濱捕魚之權。計是役，自二十九年十二月至是月，戰爭厯二十九月乃定。
編者曰：歐之俄，亞之中，皆自號為大國者也。列強亦震於其國土具體之龎然，擬之曰「北方之熊」「東方之獅」。乃不十年間，而皆大敗於區區島國之日本，此其失敗之原因，究何在乎？吾人試於事定後準陸士衡辨亡之例，而原中俄兩國之敗，則其間同點甚多，民族之複雜同，政體之專制同，官吏之貪墨同，軍紀之腐敗同，文牘之虛飾同，財政之紊亂同。至其甚者，國主之受制母后，官邸之鬻賣軍職，亦無不同。且開釁以前，日人惟不輕於言戰，而戰備畢具；俄與中，則宣戰之詔，已達敵廷，始著手於戰事必要之準備，亦同。開戰以後，將領之不足任，軍士之不用命，軍中公犯淫博，戰敗固不救，反陷之，一軍小挫，萬夫膽裂，聞風走避，豕突狼奔，又無一不同。然則綜是數者觀之，又不待大東溝與對馬島兩次戰爭之結果，而中日之戰，日俄之戰，其所以勝負者已見，特世之人不之察耳。


