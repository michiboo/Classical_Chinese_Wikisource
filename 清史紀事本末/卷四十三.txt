
宣宗道光二十四年，夏四月，詔雲貴、四川、廣西等省馳礦禁，任民自爲開採。上世無坑冶封閉之禁，周官有卝人之職，卝即礦也，掌金玉錫石之地，而爲這厲禁以守之。若以時取之，則物其地圖而授之，巡其禁令，此即後代廠稅之始。歷漢、唐、宋、金，皆踵而行之，無害，至明代始變民採爲官開，遂致利不勝弊。中葉以後，事屬諸璫，貂貴四出，迫脅搜拈，諸道騷然。不獨非宋、金民採之制，亦且洪永、宣德宮開之意。後之人不歸咎於璫採，反援爲封禁民採之口實，曰：『礦稅病民也，礦徙擾民也。』乃率行封閉，懸爲厲禁。溯康、雍、乾、嘉四朝，雖屢有天地自然之利，當與民共之，不當棄之之論。然議開議禁，張馳不一致，蓋時值昇平奕葉，倉庫豐儲，僅以歲賦所入已足供左藏之輪轉。惟乾隆一朝，征討頻仍，巡遊不息，昔日取之如泥沙者，時則用之盡錙銖。耗全國之財，以逞一己之欲。而帑藏乃天下大絀矣，至嘉、道間，內亂外患，紛至踏來，軍事浩繁，國用日削，始不得不從事於坑冶，固亦知非濬源，無以治標也。至是，諭軍機曰：開礦一事，前朝屢行。雲南、貴州、四川、廣西等省，除見在開礦外，尚多可採之處。著寶興、桂良、吳其濬、賀長齡、周之琦體察地方情形，相度山場。民間情願開採者，準照見開各廠，一律辦理，斷不可假手吏胥，致有侵蝕、滋擾、阻撓各弊。　五月，廣西開採北流鐵礦。時廣西銀礦，有蕉木、南丹桂紅三廠；貴州鉛礦有威寧等屬之柞子、硃硔塘，猓布戞三廠，福集、媽姑等十一廠；清平縣屬之永興寨廠，水銀礦有貴築縣屬之紅巖、白巖廠，興義府屬之迴龍廠，八寨廳屬之羊五加河廠；雲南銀礦有角麟、太和、悉宜、白羊、東昇、硔山、白達母、石羊、上革鎮、餉銀坡、金牛、三道滿等十一原；金廠有開化府、鶴慶州、永北廳之四廠，又奏請開採之金礦有他。郎通
判所轄坤勇箐三股墻小凹子三廠銀鑛有鎮沅廳屬之興隆山文山縣屬之白得
牛寨廣通縣屬之象山三廠湖南奏請開採之金廠有辰州府屬大油溪之煙包峒陜老峒二廠
二十八年冬十一月詔各省督撫查勘礦廠酌量開採自道光二十四年四月詔弛礦禁以後閒
有一二省分遵旨招商開採者然以經理不得其人藉名漁利而並無其實疆臣每因噎而廢食
籲懇停辦帝深知其故因下詔曰開礦之舉以天地自然之利還之天下仍是藏富於民如果地
方官辦理得宜何至藉口於人衆易聚難散著四川雲貴兩廣江西各督撫於所屬境內確切查
勘廣爲曉諭其餘各省督撫亦著留心訪查如有苗旺之區酌量開採斷不准畏難苟安託詞觀
望倘游移不辦朕不難派人前往履勘也
文宗咸豐三年春三月通諭各省督撫履勘礦苗奏明試辦時各省奉旨開採礦廠甫經試辦旋
復藉口於硐老苗稀輒請停止或以聚衆生事爲詞畏難苟安因循不辦至是帝以軍餉浩繁左
藏支絀通飭各疆吏務宜權衡緩急於礦苗豐旺之區派員履勘開採毋得狃於積習飾詞欺隱
一奏了事　是月江西採高安縣屬之古樓岡鄧姓荒山五嶺金礦　秋七月直隸開採宛平縣
屬之珠窩山承德府屬之徧山綫及熱河平泉州屬之錫蠟片牛圈子溝等處銀礦鉛銅溝銅礦
五年春正月新疆開採烏魯木齊所屬之羅布淖爾三個山等處銅鉛兩礦　三月以辦理新疆
伊犂雅瑪圖銅礦出力予囘子商伯克阿布都蘇爾等升敘有差　夏六月甘肅開採寧夏道迤
西之哈勒津庫察山銀礦喀爾喀開採達拉圖噶順二處金礦　冬十一月熱河開採蒙古地界
之紅花溝等五處金礦
六年春三月以辦理熱河礦務出力予主事龐際雲等升敘有差　夏四月新疆開採迪化州屬
之福壽山鉛礦
七年春三月以辦理烏魯木齊銅礦出力予游擊廉祿等升敘有差　夏四月詔開雲貴各屬礦
禁
八年冬十月熱河開採熱水塘金礦　十一月諭都統倭什琿布查察都蘭哈喇鉛礦能否開採
穆宗同治七年春三月諭湖北施宜等處銅礦能否開採著郭柏蔭何璟迅飭妥議奏明辦理
德宗光緒元年夏五月福建船政大臣沈葆楨奏請開採臺灣基隆煤礦如議行
六年春二月直隸開採灤州所屬之開平鎮煤鐵礦
十一年春正月福建開採福建省城附近西洋島城北之石竹山十排山二處鉛礦
十二年秋九月臺灣開採樟腦硫磺兩礦
十三年夏五月督辦雲南礦務廵撫銜唐炯奏請招集商股延聘東洋礦師以期久遠報可
十四年冬十二月黑龍江開採漭河山金礦漭河金礦出產甚旺前有俄人越境開採光緒十一
年秋閒中國派兵驅逐十二年冬開將軍恭鏜迭接駐俄公使劉瑞芬函稱俄國官商仍思集股
採取若不及早籌辦久必爲人佔據恭鏜以聞十二年冬閒令直督李鴻章派員勘辦鴻章覆奏
請仿照西國公司之法招股開採至是命道員李金鏞前往總辦廠務督飭開工　兩廣總督張
之洞奏陳粵省礦務擬招集商股置辦機器並仿照洋鐵鑄成各種合用材料以期推行盡利報
可
十六年夏六月雲南開採宣威會澤交界之煤山巧家小水井威寧魯甸永善平𢑴宣威寧州河
西石屛水城等處銅鉛礦　湖北開採大冶縣一帶鐵礦　秋七月臺灣開採基隆獅球嶺之暖
暖煤礦　基隆煤礦老井俱在八斗而有圓井方井之分圓井於法兵入境時衝壞方井自改歸
商辦後石閘太多採取不便乃於暖暖地方新開一井　湖北開採大冶沿江地方之明家灣煤
礦
十九年春三月湖廣總督張之洞奏報開辦鐵廠
二十二年春正月湖南廵撫陳寳箴奏請設立湖南礦務總公司　盛京將軍依克唐阿奏設奉
天礦務總局
二十三年春二月熱河開採建昌縣屬之各里各雙山子五家子等處金礦　三月直隸開採磁
州煤礦　夏四月黑龍江開採都魯河金礦
二十四年春正月盛京開採遼陽界內靑山背一帶錦州府屬大北嶺筆架山黑魚溝白楊水溝
等處磺礦　二月江西開採萍江縣煤礦　三月河南廵撫劉樹堂奏請設立河南礦務公司名
爲豫豐公司　夏四月四川總督奎俊奏請設立四川礦務總局　諭江蘇試用道張翼著督辦
直隸全省及熱河礦務　六月設立礦路總局於京師以總理各國事務大臣王文韶張蔭桓專
理其事　七月諭前江西廵撫德馨賞布政使銜會同編修貴鐸辦理奉天礦務　浙江廵撫廖
壽豐奏請設立浙東礦務公司定名寶昌公司開採衢嚴溫處四府煤鐵礦又奏據寳典公司紳
商何良棟等寶華公司紳商朱佩珍等稟請合資開採寧波府屬之鎮海奉化象山台州府屬之
寧海太平等縣鉛礦
二十五年秋九月賞朱徵鏞三品卿銜充督辦四川礦務商務大臣
二十六年夏六月開採蒙古鄂爾河等五處金礦及賀連溝大小槽碾溝除虎溝朱家溝板橋子
五處金礦　冬十月烏里雅蘇臺將軍連順奏請開採鄂爾河等處及唐努烏梁海各界內金礦
下部議
二十七年冬十一月諭秦晉豫鐵路礦務著岑春煊錫良遴選殷實公正紳商迅速籌辦以免利
權旁落
二十八年春正月派侍郎張翼總辦路礦事宜仍著王文韶瞿鴻璣督同辦理
二十九年秋七月設立商部裁撤路礦總局歸倂商部　冬十一月因開平煤礦與英人交涉貽
誤褫張翼職責令設法收囘


