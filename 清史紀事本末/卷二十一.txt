
聖祖康熙十七年春正月，詔舉博學弘儒，備顧問著作之選。時海內新定，明室遺臣多有存者，居恆著書言論，常概然有故國之思，帝思以恩禮羅致之。至是，諭吏部，凡有學行兼優、文詞卓越之士，不論已仕未仕，令在京在品以上，及科道，在外督撫、布按及學政，各舉所知以應，將親視錄用。
十八年春三月，集被舉博學弘儒者於禮仁閣，試以詩賦。先是，十七年詔旨既下。勝國遣老率皆蟬脫鴻冥，網羅無自。而平時以逸民自居者，爭趨輦軗，惟恐不與。於是，內外諸臣疏薦一百四十三人送部。其不至者，僅直隸杜越，浙江應撝謙，江西魏禧，山西范鄗鼎、傅山，陝西李顒六人而已。帝見應舉者踴躍奔赴，乃大悅，詔戶部月給俸稟。至是親試之體仁閣試題：璿璣王衝賦、省耕詩，五言排律二十韻。得士五十人：彭孫遹、倪燦、張烈、汪霦、喬萊、王頊齡、李因篤、秦松齡、周清原、陳維崧、徐嘉炎、陸葇、馮勛、錢中諧、汪楫、袁柘、朱彝尊、湯斌、汪琬、邱象隨列一等，李來泰、秦松齡、潘未、沈珩、施閏章、米漢雯、黃興堅、李鎧、徐釚、沈筠、周慶原、尤侗、范必英、崔如岳、張鴻烈、方象瑛、李澄中、吳元龍、龐塏、毛奇齡、錢金甫、吳任臣、陳鴻績、曹宜溥、毛丹芳、曹禾、黎騫、高詠、龍燮、邵英遠、嚴絕孫列二等，俱授爲翰林院官，纂脩《明史》。時以得第者，授官遇優。至外間有野翰林之目，又值新開捐例，由資郎得官者甚衆，朝士尤多仄目，故姜宸英有句云：北闕已除翰粟尉，西山猶貢採薇人。皆以爲買錄。後高士奇進三不如之說於帝前，以譏百四十三徵士，帝意寖衰，一時譁然，謂唐與唐李林甫表賀野無遺賢無異。
世祖雍正十一年，夏四月，詔在京在品以上及外省督撫，會同學政，薦舉博學弘詞。自康熙朝獎勵文學以來，國中之言論思想漸收統一之效。帝欲循故事以搜羅人才，乃詔下兩年餘，寂寂不闞有應者，則以近十餘年來屢興文字之獄，舉世學者莫不兢兢。舍八股試帖外，一切學術，鮮有研究之者。又戶部侍郎李紈，前在康熙十七年以多保弘博攜官，後無復敢爲舉主，故終帝之世盛典迄未能舉行。
十三年，冬十一月，詔催大學士、九卿、督撫保送博學鴻詞人才[1]。是年秋八月，帝崩，高宗嗣脈，首以稽古右文爲務，欲開第二次博學鴻詞科，乃下詔曰：『皇考樂育羣材，特降諭旨，令直省督撫及在朝大臣，各保舉博學鴻詞之士，以備製作之選。乃直省奉詔已及二年，而所舉人數寥寥，朕今再爲申諭，凡在內大臣及各省督撫，務宜悉心延訪，速行保薦，定於一年以內，齊集京師，候朕廷試。倘直省中實無可舉，亦即具本題覆。』
高宗乾隆元年，秋九月，御試博學鴻詞百七十六人於保和殿，取十五人。一等，劉綸、潘安禮、諸錦、于振、杭世駿，授翰林院編脩。二等，陳兆崙、劉玉麟、夏之蓉、周長發、程恂，授檢討。楊度汪、沈廷芳、汪士鍠、陳士璠、齊召南，授庶吉士。
二年，秋七月，補試續到博學鴻詞於體仁殿，得萬松齡、張漢、朱銓、洪世澤四人，授翰林院、檢討、庶吉士有差。
十四年，冬十一月，特旨令大學士、九卿、督撫選舉潛心經學之士，不拘進士舉人以及諸生、退休閒廢人員，慎重遴訪，務擇老成敦厚純樸淹通之士以應。
十六年，夏六月，諭保舉經學之吳鼎、梁錫璵。所著經學各書，著派翰林、中書各二十員，在武英殿各繕寫一部進呈。旋授吳鼎、梁錫璵爲國子監司業。　秋八月，諭保舉經學之陳祖範、顧棟高、年力老邁，不能來京，俱著給與國子監司業職銜，以爲績學之助。
按順治、康熙間，天下思明，反側不安。聖祖一開宏博科，再設明火館，搜羅遺佚，徵辟入都，位之以一清秩、一空名，而國中帖帖然，戢戢然矣。高宗踵而行之，前後兩舉特科，復開《四庫全書》館以提倡僞學，於是士子相率習於無用，民氣日靜，廉恥日喪矣。然其一代文物，則以兩次鴻博諸儒筆墨所鼓吹者，最爲有力。其餘科目中人，亦皆以重熙累洽，風動當時，遂使漢人尊親之誼，油然以起。蓋兩帝之所以文柔民族者，得其道也，故能著有成效如此。

