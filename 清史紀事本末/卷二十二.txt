

聖祖康熙十四年，夏四月，容城處士孫奇達卒。奇達，字鍾元，明萬曆庚子舉人。少與東林諸子遊，以氣節相尚。其學術以象山陽明宗，更和通朱子之說，爲理學宗傳。特表周、程、張、邵、朱、陸、薛、王及羅念、𤲅顧、涇陽爲十一子，別爲諸儒考附之。國變後，入易州五公山。康熙八年，渡河至蘇門，水部郎馬光裕，奉以夏峯田廬，遂移室居之，率子弟恭耕，四方來學願留者，亦授田使耕，所居成衆。前後凡十一徵，皆不起，至是卒，年九十有二。四子博雅，字君僑，最知名，當以隱逸徵，力辭，平生重孝友。及卒，士林高其義，稱文孝先生。時學派與奇逢相近者，如李顒、傅山、顧炎武、黃宗羲、王夫之、顏元、劉獻廷諸人外，尚有祁州刁蒙、吉包，
山陰劉伯繩汋無錫高彙旃世泰餘姚沈求如國模仁
和沈甸華昀而專治朱學者有若太倉陸桴亭世儀濟南張蒿庵爾岐桐鄉張楊園履祥又仁和
應潛齊撝謙南豐謝約齋文洊絳州李閣章生光崑山朱伯廬用純諸人派別雖不同要皆各尊
所聞無門戶之見也
十八年春三月試內外薦舉博學宏儒於體仁閣李顒傅山杜越辭不赴顒字中孚晚自署曰二
曲陜西盭屋人以昌關學爲己任言學者當先觀象山慈湖陽明白沙之書闡明心性直指本初
然後取二程朱子及康齋敬軒涇野整庵之書玩索以盡踐履之功始以隱𨓜薦繼以宏博徵皆
辭以疾至是有旨召試大吏趣行固辭疾篤舁其牀至省則絕粒六日至欲拔刀自刺大吏駭而
止因嘆曰生我名者殺我身此皆生平洗心未宻不能自晦之所致也自是荊扉反鏆不得與人
接所著書不以示人以爲近於口耳之學惟以反身錄示學者晚年因兵氛遷寓富平與邑人李
天生因篤郿縣李雪木柏稱關中三李門人王心敬號澧川鄭縣人能傳其學兩舉賢良方正皆
不赴　山字靑主山西陽曲人鼎革後朱衣黃冠居土穴養母而仰視天俯察地未嘗一日止有
問學者則吿之曰老夫學莊列者也於此閒諸仁義事實羞道之或強以宋諸儒爲問則曰必不
得已吾取同甫至是以給諌李宗孔薦固辭以疾有司迫之行將至京以死拒不入城命閣臣馮
溥率公卿出迎堅臥舁牀中不復爲禮憲臣魏象樞乃以其老疾上聞詔免試放歸並加中書舍
人溥因勸其入謝不可令賓客百皋說之遂稱疾篤使舁以入望見午門淚涔涔下溥掖之使謝
則仆於地象摳急進曰止止是卽謝矣翌日歸宰輔以下皆出城送之忽嘆曰今而後其脫然無
累我旣而大聲目溥曰使後世或妄以劉因輩賢我且死不瞑目矣聞者咋舌　越字君異容城
人明諸生家居授徒不求聞達毅然以繼往開來爲己任一時才俊士無遠近咸師事之至是強
起入都與傅山同加中書銜以衰疾辭歸時同徵者尙有寧都魏叔子禧長洲蔡九霞方炳錢唐
馮山公景皆不至
二十年春正月明遺臣顧炎武卒炎武字寧人學者稱亭林先生江蘇崑山人國變後以諸生首
倡義里中贊魯王監國事旣不克更欲赴海上通鄭氏道梗不前遂浪遊秦晉齊豫燕代淮浙凡
六謁孝陵六謁思陵所至扼塞皆呼老兵退卒詢曲折晚居陜之華陰謂其地綰關河之口有警
入山守險不過十里之遙若志在四方則一出關門亦有建瓴之便因置田五十畝於華下供晨
夕而東西閒墾所入別貯之以備有事閣臣熊賜履等先後薦應宏博脩明史皆貽書誓以身殉
得免卒年六十有九譔著䋣富其特別者曰日知錄爲一代學術所從出天下郡國利病書及肇
域志至今供學者叅攷之用他如音學五書金石文字記皆表表者平生恪守母訓不臣他族奔
走國事數十年而卒無所補救其志亦可悲已一時同志有黃宗羲王夫之顏元劉獻廷時稱五
志士　宗羲字太沖學者稱梨洲先生浙江餘姚人明崇禎末閣臣周延儒薦爲中書辭不就畫
江之役糾里中子弟數百號世忠營從孫嘉績等倡義江上軍敗結寨自固復副馮京第乞師日
本問關轉徙垂二十年奉母返里門畢力著述其學以濓洛之統綜會諸家橫渭之禮敎康節之
象數東萊之文獻艮齋止齋之經術水心之文章莫不旁推交通康熙十七年有擬以宏博薦者
庶常陳錫嘏曰是將使先生爲疊山九靈之殺身也力止之徐元文薦之脩明史亦固辭詔錄其
著述以進所著如明儒學業六十二卷三百年儒林之藪也明夷待訪錄之原君原臣諸篇幾奪
盧梭民約之席餘亦有法治之精神律呂新義二卷後此言律學者皆祖之句股圖說開方命算
測圖要義共若干卷其後梅文鼎本周髀言曆世驚爲絕學實此書有以啟之康熙三十四年卒
年八十有六弟宗炎字晦木宗會字石田所學同子百家字主一能世其學　夫之字而農湖南
衡陽人明崇禎壬午舉人永歷建國授行人轉徙楚粵滇黔諸省緬甸旣覆遂自晦匿浪跡郴永
漣邵閒最後歸衡陽之石船山築土室曰觀生居晨夕杜門學者稱船山先生平生崇拜橫渭所
著正蒙注思問錄讀通鑑論宋論黃書諸種能通天人之故發民權之理皆傑作也兄介之號石厓壬
午同鄉舉後值國變遂隱居不出子敔字虎止博學有文名　元號習齋直隸博野人有勇畧善
射常折竹爲刀以勝劍客罄控馳射中六的日與其徒肄於射圃終身不衰其學尃標忍嗜欲苦
筋力之旨爲學道不二法門其著述往往嘆息於宋之亡才士摧折不盡其用其志可知已有存
性存學存治存人四篇以是爲孔子之學而自別於程朱其高第弟子蠡縣李剛主𤧴大興王崑
繩源皆多所著作　獻廷號繼莊先世本吳人寄籍大興故足跡多在江南浪遊數十年幾盡中
國之強半而蹤跡詭異有類於秘密運動家所爲其學主於經世自象緯律厝邊塞關要財賦軍
政之屬旁及岐黃釋老家言靡不研究自謂於聲音之學別有所窺嘗作新韻譜以華嚴字母爲
本而參之以天竺陀羅尼泰西爉頂（拉丁）小西天𣑽書（西藏）暨天方（河剌伯）蒙古
女眞等音又發明地理學謂地理與羣治有密切之關繫所言與泰西地理家同惜所著書多散
佚傳者惟廣陽雜記一書平生講學之友王夫之王源兩人外有南豐梁質人份無錫顧畇滋培
而尤心服者則南昌彭躬庵士望同時學派與諸人相近者尙有達縣唐鑄萬甄著有潛書二篇
四卷能發民權公理太倉陳確菴瑚嘗編全史爲四大部以政事人文別之皆手抄熟讀能背誦
其他著述關於農田水利兵法者尤多天門胡石莊承諾有繹志六十一篇無錫顧景范祖禹有
讀史方輿紀要百二十卷
四十三年夏六月太原處士閒若璩卒若璩字百詩明諸生著尙書古文疏證八卷定東晉晚出
二十五篇之僞卒年六十有九同時以經師稱者有胡渭萬斯大萬斯同馬驌　渭字東樵浙江
德清人著禹貢錐指謂漢孔安國唐孔穎達宋蔡沈諸作於地理多疏舛乃博引羣書以辨九州
山川形勢及古今郡圖分合異同且爲圖以表之　斯大字充宗鄞縣萬氏八子皆黃宗羲高座
弟子斯大於凡弟行爲第六自幼不事科舉博極羣經尤精春秋三禮爲禮書三百卷春秋說二
百四十卷同邑李杲堂鄴嗣嘗曰說經無雙名擅八龍昔有慈明今見充宗　斯同斯大季弟字
季野學者稱石園先生精史學尤熟於明代掌故曾以宏博薦力辭免後就明史館席不受官俸
自言欲握國史權以報故國及卒門人私謚曰貞文箸稿皆爲弟子錢名世持去其讀禮通攷明
史稿又爲徐乾學王鴻緒攘稱己作刻之　驌字宛斯山東鄒平人著有左傳事緯及繹史
四十四年夏閏四月召見宣城處士梅文鼎文鼎字定九少與弟文鼐共習天算學箸書二十九
種四十一年帝南巡至德州命取其書留覽至是帝再過德州命入對出御製曆算書與商榷留
舟中凡三日帝語撫臣李光地稱爲絕學初文鼎習算時讀淄川薛儀甫鳳祚吳江王寅旭錫闡
所箸算書皆有心得尤折服於錫闡之曉庵新法後帝製曆象攷成多出文鼎手皆藍本於錫闡
矣
　編者曰清初諸儒以實踐實用之學相倡率一時風靡景從明李詭辯空想之弊幾絕自有所
　謂以名臣兼名儒如魏象樞魏裔介熊賜履陳鵬年陸隴其張伯行諸人者相與萃心力於舉
　業或侈譚性理以鳴高舉先王經世有濟之學一槪日爲迂闊而不講門戶錯出人才亦日卑
　遂使天下有乏材之嘆至若徐乾學緣佞倖以進固不知學時值國人思明反側不安清廷爲
　收拾人心計於是徵隱逸舉宏博開明史館蒲輪四出厚貌嫗言以求之曰尊賢曰求才乾學
　卽利用此時機汲汲焉搜剔山林以相迎合或以利祿相歆動或以威勢相迫脅鴻飛冥冥弋
　人何篡致令亡明忠義士有讀書行道數十年而不得全海上之節者噫可痛也湯斌誘殺明
　舊將李玉庭李光地賣友陳夢雷以滅耿鄭皆以是獲寵貴顧二人日譚忠孝未幾聖祖以欺
　君斥斌臺臣以忘親貪位劾光地矣其人應不齒於士列而皆竊附於朱程陸王以大儒聞於
　時不亦欺世已甚哉毛奇齡以雕蟲炙輭之才彙緣得預詞翰旣貴徧仇其師友及宋明前哲
　凡恩彼者皆怨報之且棄其婦致婦陳吿其門人張希民謂奇齡作七言八句亦必獺祭乃成
　奇齡復對客還詬之其儇薄無恥至於此極人且以儒者尊之不諒甚矣故論當時學界蠡賊
　前莫惡於湯李輩以僞君子相率後莫醜於奇齡等以眞小人自豪一代學子節義風徽殆由
　此始乎
高宗乾隆二十三年夏五月處士惠棟卒棟字定宇江蘇吳江人幼丞其祖周惕父士奇家學自
經史諸子百家雜說釋道二藏靡不津逮所著如九經古義周易述明堂大道錄古文尙書攷左
傳補注皆精博有心得時經學盛行分吳皖兩派棟爲吳派閒祖而其先已有長洲何義門焯沈
歸愚德潛吳江沈冠雲彤陳少章景雲皆尙通洽雜治經史文辭棟之弟子最著者同邑江艮庭
聲余古農蕭客嘉定王西莊鳴盛錢竹汀大昕靑浦王蘭泉昶江都汪容甫中劉端臨台拱蕭客
弟子江鄭堂藩亦知名皖派領䄂曰戴震字東原休寧人少受業婺源江愼脩永後從棟游傳其
學著孟子字義疏證方言疏證攷工記圖聲韻攷聲類表爾雅文字表餘關於曆算水地之著述
猶多其論求學以識字爲第一義識者韙之以舉人召入纂脩四庫全書其書目提要大部分皆
出其手而以紀昀屍其名也其鄉里同學有聲稱者金輔之榜程易疇瑤田後有凌次仲廷堪及
胡樸齋匡衷胡文水承珙胡竹邨培暈其弟子著者興化任幼植大椿餘姚盧抱經文弨曲阜孔
巽軒廣森其尤著者金壇段若膺玉裁高郵王懷祖念孫念孫子伯申引之德清兪蔭甫樾丹徒
馬眉叔建忠繼起者郝懿行桂馥侯康陳澧馬瑞辰陳立陳奐劉文淇鍾文蒸劉寶柟焦恂龔麗
正朱右曾陳喬樅齊詩翼時有與吳皖派樹敵者爲桐城派派中巨擘爲姚姬傳鼐鼐善爲古文
辭效其鄉先輩方望溪苞而受法劉海峯大櫆及其世父薑䲧範鼐之弟子方植之東樹嘗與兩
派挑戰箸漢學商兌抨擊之不遺餘力其文辭斐然而其學則非惠戴敵也又有浙東派者以餘
姚邵晉涵鄞縣全祖望會稽章學誠爲其派中鉅子晉涵私淑其鄉人王守仁劉宗周黃宗羲之
學於經深三傳及爾雅於史尤熟明代掌故與脩四庫全書及國史爲文奧衍淵懿學者宗之稱
二雲先生祖望字謝山甫釋褐卽吿歸主蕺山端溪諸書院講學之暇廣脩枌社掌故桑海遺聞
表章節義如不及學誠字寶齊有文史通義餘如陽湖趙甌北翼瑞金羅臺山有高吳縣汪大紳
搢長洲彭尺木紹升皆與此派畧近
　編者曰乾嘉之閒一經學昌明之時期也諸經師家疏注之宏博精確有足與國學俱不朽者
　如吳派皖派是已桐城文士乃自附於程朱而究無以傳非理學家亦非經學家其閒有寳應
　王白田𢡟竑者於治朱學殆庶幾之著有朱子年譜攷異錄善化唐鏡海鑑雖以劾琦善耆英
　輩著直聲足覘風骨而所爲學案小識專持門戶識者頗隘陋之浙東源出姚江邵全羽翼南
　雷存其一綫功亦偉已他如陳宏謀楊名時朱軾李紱孫嘉洤等皆以朱學自鳴於學界實無
　有影響至紀昀阮元畢沅輩鼓吹漢學似亦甚力然位高任重僅於文學政事之餘偶得以閒
　治經著述每多假手故皆不能自名其家無足道也
道光二十二年秋七月仁和龔自珍卒自珍麗正子號定盦己丑進士官禮部主事幼從外氏段
玉裁受小學及長從陽湖劉申受逢祿受公羊春秋自武進莊方耕存與治經學約取春秋公羊
傳逢祿傳其學爲公羊釋例故自珍經學皆挹自莊劉於史則長西北輿地蓋得自其益友桐鄉
程春廬同文及其前輩大興徐星伯松者其人卓犖有英氣生值承平舉國醉夢獨儳然若有重
憂以事忤堂上官乞養歸居二年父子前後五月卒年五十歲有文集三卷續集四卷集中諸篇
於專制政體深致嘆恨又明社會學故其爲文每導人以思想自由自言生平不蓄門弟子嘗賦
詩見志有但開風氣不爲師之句時與齊名者有魏源稱龔魏　源字默深湖南邵陽舉人官高
郵州牧始治經己更悉心時務尤精輿地學著有詩古微書古微公羊微春秋繁露注等書又有
海國圖志獎勵國民對外之觀念日本平象山吉田松陰西鄉隆盛輩皆爲是書所激刺以有尊
攘維新之事與龔魏相先後而以明經聞者尙有陽湖李申者兆洛長洲宋於庭翔鳳仁和邵位
西懿辰姚平泉光晉善化孫鼎臣詒讓皮鹿門錫瑞
德宗光緒二十四年夏四月召見工部主事康有爲有爲字廣夏號長素廣東南海人幼承其祖
贊脩家學童時便有志於聖賢里中人戲呼之曰聖人爲蓋以其開口輙稱聖人而其名有爲也
長游於同邑朱九江次琦之門旣又潛心佛典獨居西樵山四年出爲汗漫遊北出山海關登萬
里長城南遊江漢東謁孔林遂浪跡燕齊楚吳荊襄閒繼而西泝江峽如桂林歸設賞舍於粵城
之長興里旋講學於桂林其學以孔學佛學宋明學爲體以史學西學爲用其敎科如音學至兵
式體操諸科無不備前後凡九上書皆不達兩開會於京師曰強學曰保國皆不久爲政府所禁
然自是名滿天下崇拜之者稱之曰康先生或曰康南海至是以大學士翁同龢尙書李瑞棻侍
郎張蔭桓學士徐致靖給事中高燮曾先後疏薦遂召見尋命在總理各國事務衙門行走帝方
銳意變法於其言無不納故多所贊畫至八月政變已先期奉詔出京以英艦保護出險其弟廣
仁門人林旭及楊深秀楊銳譚嗣同劉光第等六人皆被殺同龢奪職管束端棻蔭桓遣戍新疆
致靖永遠監禁旣至美洲聨合海內外同志刱新會以圖將來後遂有庚子七月漢口之役其爲
國事亦可謂黽勉盡瘁矣所著有公理通孔子改制攷春秋三世義大同學說弟子最著者梁啟
超廣東新會人字卓如號任公光緒二十一年春中東和議成啟超時在京師代表粵省公車百
九十人上書陳時局不省明年至上海任時務報主筆著變法通議西學書目表等書又明年使
臣黃遵憲伍廷芳疆吏王文韶張之洞大理卿盛宣懷前後薦辟皆不就湖南巡撫陳寳箴督學
江標聘主湖南時務學堂講席其講學注重精神敎育漢口之役烈士林述唐圭李虎村炳寰田
均一拜璸蔡樹珊鍾浩皆出於其閒其在湖南時值省中刱設南學會湘報其賛盡之力尤多至
是年五月以侍郎徐致靖及總理衙門交章薦被召見命辨理大學堂譯書局事務及八月政變
以日人仗義出險旣至日本設清議報暨學校於東京尋刱維新報於夏威夷島二十六年六月
聞拳亂急返滬欲有所圖至滬之明日漢口難作去適香港游澳洲復至日本設新民叢報國風
日報新小說其著述刊行者爲飲氷室文集　秋八月殺京卿譚嗣同等嗣同字復生號壯飛湖
南瀏陽人少有異質於學無所不窺而以日新爲宗旨嘗爲攷據箋注金石刻縷詩古文辭之學
尤好讀中國古兵法後悉棄去究心泰西天算格致政治歷史之學皆有心得弱冠從軍新疆遂
往來於直隸新疆甘肅陜西河南湖南北江蘇安徽浙江臺灣各省中日戰事後益發憤提倡新學
設學會於瀏陽旋以父命就官金陵爲候補知府需次一年閉戶著述成仁學一書時義寧陳寳
箴撫湖南慨然以湖南開化爲己任與按察使嘉應黃遵憲督學仁和徐仁鑄前學政元和江標
謀大集志士於湖南辦新政以爲諸省倡促嗣同歸刱辦湖南內河小輪船商辦礦務湘粵鐵路
時務學堂武備學堂保衛局南學會湘報皆其所倡論擘畫者卽任之爲南學會學長每蒞會演
說慷慨論天下事聞者無不感動一時風氣大開其功居多是年七月以侍郎徐致靖薦入對擢
四品卿銜軍機章京與楊銳林旭劉光第同參預新政稱曰四軍機至是政變同被逮難將作之
前一日日本志士數輩力勸嗣同東游不𦗟強之則曰各國變法無不從流血而成今中國未聞
有此此國之所以不昌也有之請自嗣同始遂及於禍年三十有三所箸書仁學之外有寥天一
閣文莽蒼蒼齊詩遠遺堂集外文興算學議思緯吉凶臺短書壯飛樓治事秋雨年華錄叢脞書
劍經衍葛印錄各種又政論數十篇皆見湘報及與所友論學論事書數十篇
二十九年秋八月江西廵撫夏時奏請延聘湖南舉人王闥運爲江西學堂總敎習從之闓運字
壬秋學者稱湘綺先生湘潭人鄕舉後益刻志經史無意進取自同治至光緒中葉屢被薦徵
赴瘁心箸述成湘軍志一書固知名早咸同諸將帥曾國藩駱秉章胡林翼左宗棠丁寳楨彭
玉麐之流皆折行輩與訂忘年交故是書述當日戰事無異目擊至詳確事定書亦旋出在事諸
人尤以先覩爲快爭購之然所志皆直筆無阿好於曾氏卽多貶詞紀實也國藩弟國荃及國藩
門人李元度至欲燩其書以風行廣懸重資以取寡有應者今存書猶十之八九焉其價值可知
已前後徇所友及邦人士之請主講四川尊經書院八年衡州船山書院十年思賢講舍三年以
其暇徧注羣經成詩補箋周官儀禮記箋等書至是以江西開辦學堂廵撫夏時疏請聘充主敎
奏入報可子代豐幼慧早卒代功績學最知名其弟子尤著者曰廖平字季平四川井研人釋褐
後不樂火職改就敎諭受師說以公羊治六經而更附益之著書及百種康有爲繼起治公羊其
淵源頗出自此平人有孔經哲學發微四變記爲最近之作其友樂至謝無量爲之序以刊行
三十三年春二月詔已故翰林院編脩兪樾生平學行事蹟列入國史儒林傳樾字蔭甫浙江德
淸人學者稱曲園先生道光庚戌進士以編脩視學河南忤時相罷歸閉關抱經著述緐富曰春
在堂集
末帝宣統元年冬十二月賜游學專門嚴復進士命辦理編訂名詞館事務復字佑陵號幾道福
建侯官人游學美國二十餘年譯有赫胥黎天演論斯密亞丹原富等書時算術家箸者海寧李
壬叔善蘭譯有幾何原本金匱華若汀衡芳譯有奈端數理
　編者曰吾國人之思想受束縛者幾二十年矣龔魏崛起以今文治經導人以入思想自由之
　塗徑實爲後此開闢新學界之一徵兆自是羣經今文說皆出而王廖集今學之大成康譚接
　踵而興倡言改革惠國人以思想界之感化而後國人思想界之前途抱有無窮之希望復有
　嚴氏者負笈越海歷數十寒暑轉輸泰西新學而歸以餉我國人我國人之思想遂日以大進
　化而不已溯及因緣非食諸氏之賜歟


