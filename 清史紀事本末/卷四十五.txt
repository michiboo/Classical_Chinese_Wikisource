
文宗咸豐元年，春正月，帝侍太妃如梁格莊謁陵，越八日還宮。　江蘇地震。　夏五月，革甘陝總督琦善職。琦善以勦辦黑城撒拉回子及黃喀窪番子，妄殺雍沙番族頗衆，命革職交刑部審訊，旋命發往吉林充當苦差。　六月，江蘇上海縣北門外民家地出血，血自地中上冒，色紅而微紫，出地即凝結成塊。　南中各省多見雪。　秋閏八月，南河豐北厯隄決，南河𡻷費五六百萬金，然實用之工程，什不及一，餘悉以供官吏之揮霍。河帥宴客，一席所需，恆弊三四駝，五十餘豚，鵝掌猴腦無數。食一豆腐，亦費數百金也，他可知已。驕奢淫佚，一至於此，而於工程方略方略無講求之者，故河患時警。
二年，春正月，臺灣民洪紀作亂，鎮道葉紹春、徐宗幹督兵討之。　帝如梁格莊謁陵，越九日還宮。　夏五月，江蘇所屬州縣地生白毛。　秋七月，協辦大學士杜受田卒。初，宣宗於諸子中，鍾愛恭王奕訢，欲立之。以帝齒居長，無失德，意未決。一日，命諸子校獵南苑，是日，恭王所得鳥獸最多，帝獨無所獻，宣宗詢之，帝對曰：『時方春和，鳥獸字微，不忍傷生命以干天和，且不欲以弓馬一日之長與諸弟競爭耳。』宣宗大悅，曰：『是真有君人之度矣！』儲位遂定。時受田爲帝師傅，當日之語，受田實教之，故帝即位，即晉受田協揆之職。至是卒，帝慟哭失聲，親臨奠醊，贈太師，予諡文正。　冬十二月，丁未朔，日食，壬戌既望，月食，詔停冬至慶賀，從通政使羅惇衍請也。　十二月，京師地震。
三年，春二月，行用官票，命於京師先行。　三月，江蘇、浙江地大震，四日乃止。　定各省捐貲助餉。　準文武鄉試中額及文武試學額例。　夏四月，日旁見黑氣。自入春以來，風霾屢作，日色無光，是月初四日午刻，日旁忽現黑氣，四圍摩盪，形成圓暈，兼以煙翳深濠。　五月，江蘇上海北門外地復出血。　始製銀銼。　福建民林俊作亂，同安、廈門失守。　福建漳州、延平兩府民林恭等作亂，永安、沙縣失守，鎮守被戕，旋即收復。　鑄當五、當十大錢。　殺浙江已革監生錢江。江字東平，歸安人，鴉片之役，江時在廣州，集衆聚義，與英人爲難，所作檄文，多指斥，大府惡之，坐以法，遣戍新疆，後遇赦歸，遊京師，公卿皆折節與交，值太平軍破武昌，江聞之曰：『此吾雖處囊中，脫穎而出之時也！』遂乘海簿笨車出都，至太平軍，杖策謁天王，獻興王十四策，勸其首取江寧以裕軍餉，繼取汴梁以爲犄角，終趨濟南以圖進取，並勸以勿事殺戮，愛民禮賢，以漢高祖、明太祖爲法。秀全喜，從其策，留參帷幄，旋以東王楊秀清忌之甚，江乃走維揚。時朝命侍郎雷以誠辦理糧臺，開府邵伯埭，江往見，爲之畫策，疏請空白部照千餘紙以勸捐助軍餉。不旬日，得餉十餘萬。又仿江都之仙女傎各會館抽收釐金法，於商行生賈中，視其獲利之厚簿，每百文捐取一文，居者設局按月收捐爲板釐，行者設卡抽捐爲活釐，月會其數以濟軍餉。不期日，又得餉數十萬。軍餉獲濟，兵氣遂揚。而江性憨直，恆面折以誠過失，以誠不能容乃以江妄陳國讖，情同叛逆，奏請斬首。聞得冤之。　六月，豐北河工復決。時北岸野兔千百成羣，遊行街市，捕而剖之無血，至冬乃盡。　秋七月，戶部奏推廣鈔法，以錢準銀，凡地丁雜稅及一切解部之款，均請以錢鈔二十抵銀一兩。從之。　給事中張祥晉條上理財策，略謂粵西軍興以來，不過兩載，所費不下三十餘萬兩，請亟籌經費以濟時需。一抽收內地罌粟花稅，比照茶酒等物，一律從重徵收。一將內務府、宮內舊存金器改鑄金錢，與紋銀一律通行。一將京城現收鋪租章程推廣於各行省，一律辦理。下部議，不準行。　八月，天鼓鳴，是日乙酉夜，月明如晝，空中有磨聾聲，俗傳爲城愁。未幾，劉民川起兵於上海，青浦、周烈春等應之，與太平軍相聯絡，年餘乃解散。　始鑄當五十大錢。　冬十月，給事中吳廷溥疏請停止花戶等捐，不聽，疏中略謂花戶等捐輸無補軍需，徒傷政體。帝謂所傷少而稍有益，未始不可試行雲。　予安徽殉難督辦團練侍郎呂賢基祭葬世職，贈尚書，諡文節。初，賢基在朝，嘗疏論時事，頗忤政府。是時晥北全境糜爛，安徽首輔祁寯藻請派賢基還籍治團練，無兵餉以畀之。賢其自陳書生不知兵，陛辭日，痛哭而出，至是城陷，殉之。又刑部員外郎邵懿辰以經學文章名於世，時爲軍機章京， 寯藻忌之，會太平軍北上，寯藻遣懿辰出防河，人謂懿辰黃河綿亙千里，縱有勁兵數萬且不易守，況徒手無一兵者乎？此政府欲置君死地，否則以疏防罪君也。已而，敵軍渡河，𨈆畿輔，懿辰坐是得罪。　禁蒙古人學習漢字。因御史毓榮奏，蒙古人沾染漢人習氣，取用漢人名字，並誦習漢文，漸失根本，帝命嚴禁之。　十一月，閩浙總督王懿德奏，克復廈門。　十二月，王懿德奏，克復仙遊縣城。　定私鑄大錢罪名。時行當五、當十、當五十大錢，及鉛錢、鐵錢，私鑄者衆，雖用嚴刑，勿能止也。　行官票寶鈔。凡官票銀一兩，抵制錢二十，寶鈔二十，抵銀一兩，與大錢、制錢相輔而行。
四年，春二月，始鑄當百、當五百、當千大錢。　晉封貴人那拉氏爲懿嬪。　三月，始鑄鐵制錢，鐵當十大錢。　冬十一月，江蘇蘇州、松江太倉各州縣水湧，突二三尺。　天鼓鳴。　江蘇地大震。
五年，春正月，江蘇天雷地震。　夏六月，下北廳、蘭陽汛，銅瓦箱、三堡河隄決。　秋九月，江蘇天雷地震。　冬十月，江蘇地震。　十二月，雲南回民杜文秀起蒙化，襲據大理府城，提督褚允昌死之。
六年，春二月，江蘇、上海等縣大雨血三日。　三月，以長子載淳生，晉封懿嬪那拉氏爲懿妃。　冬十一月，大學士文慶卒，予諡文端。文慶以咸豐初年入相，嘗言欲辦天下大事當重用漢人。彼皆來自田間，知民疾苦
熟諳情僞豈若吾儕未出國門一步瞢然於大計者乎平時建白常宻請破除
滿漢藩籬不拘資地以用人曾國藩以鄉兵破敵首輔祁窩藻嘗於帝前短之文慶時時左右國
藩謂國藩負時望能殺賊終當建非常之功後卒如其言
七年春正月晉封懿妃那拉氏爲懿貴妃　夏六月恆春自殺調吳振棫爲雲貴總督時回兵逼
近省城恆春以堵截計窮與其妻在署自縊死　秋八月己酉朔日食　九月參贊大臣法福禮
奏收復英吉沙爾喀什噶爾二城先是回人由卡外突入英喀回城失陷漢城被圍至是收復
冬十一月革雲南在籍侍郎黃琮御史竇垿職以雲南各屬漢囘仇殺琮等散貼格殺回人吿示
故也
八年夏五月吳振棫奏回民就撫省城解嚴　秋九月彗星出西北其芒掃三台及文昌宮四輔
月餘乃滅　冬十一月吳振棫病免以張亮基爲雲貴總督先是振棫受制回人因以病請解任
亮基至亦爲囘人軟禁出入均不能自由
九年春二月殺已革大學士柏葰等先是八年科場後御史孟傳金奏中試舉人平齡硃墨卷不
符命將正考官柏葰副考官朱鳳標程庭桂解任聽勘帝以柏葰早正揆席勤愼無咎欲曲貸之
時肅順長刑部修夙憾於柏葰遂據刑律坐柏葰以因家人求請撤換試卷與庭桂之子炳采等
均處斬庭桂等遣戍內外簾官及新中舉人軍流降革至數十人柏葰常使朝鮮其國王餽五千
金卻之請益堅擕歸奏聞請存禮部還其使臣清節如此至是以通榜受賂定讞無不𡨚之　秋
九月王慶雲病免以勞崇光爲兩廣總督廣州自前督葉名琛被刦後英人佔居節署及民廛總
督將軍避居佛山鎮城空無人崇光聞命兼程抵省從者請緩崇光叱曰非爾所知也屬吏叩馬
諫崇光曰吾奉天子命來督粵不入城將馬往遂單騎疾驅入英人駭愕列隊郊迎尋退去商民
始得復業
十年春三月天雨血三日　閏月黑虹見天　秋七月熒惑入南斗　八月帝奔熱河時英法聨
軍陷大沽礮臺據天津自通州近偪京師帝於是月初八日夜出圓明園奔熱河　冬十二月設
立總理各國通商事務衙門時以中西重立和約創設總理衙門堂司各官如軍機處例泰西諸
國皆於都城列使幕事言哤雜交涉日形棘手總理大臣雖增添至十餘人無諳外交者時有才
難之歎　裁撤長蘆鹽政歸直隸總督管理
十一年夏五月彗星復出西北長數十丈犯紫微垣及四輔月餘乃滅　六月戊午朔日食　秋
七月帝崩於熱河帝素多疾日飲鹿血以療之至是在熱河咯疾大作復患暑瀉倉卒求鹿不可
得遂於是月十七日寅刻崩於避暑山莊之煙波致爽殿太子載淳繼立帝春秋三十有一葬易
州龍泉峪號定陵謚曰顯廟號文宗


