
宣宗道光元年，春正月壬午朔，日食。　二月，雲南永北廳屬夷人滋事，命總督慶保𠢱辦，尋授呢瑪善為欽差大臣，督辦雲南軍務。未出京而慶保奏報：『勦洗肅清，首逆瞎眼唐老大就擒。』　六月，安定門災。　秋七月，京中大疫，死者日以千百數。　九月，命停閩省歲進荔枝樹、素心蘭二項。
二年，春正月，諭山西孟縣等二十一州縣丁徭銀兩一律攤入錢糧徵收，從撫臣葉世倬請也。　夏五月，青海番人蘊依等滋事，陝甘總督長齡討平之。　六月，降吏部尚書松筠爲員外郎，因刪改理藩院奏稿被劾也。　山東衛河溢，申禁直省各衙門額外增置書校。　秋八月，河南新蔡教匪朱麻子滋事，巡撫程祖洛捕治之。　河南沁河再溢。　九月，四川果洛克番人滋事，提督桂涵討平之。涵以平教匪立功，與羅舉齊名，時稱『羅桂』　冬十月，申禁收漕州縣書役、侵漁各弊，並禁漕總名目。　十二月，申諭海口各關津嚴擊夾帶鴉片煙。
三年，夏五月，諭直省徵收錢糧，將墊完民欠名目永遠禁除。　六月，永定河溢。　北運河溢。　秋七月，河南漳河溢。　江南十七州縣大水，民饑，
四年，夏四月，命程含章會同蔣攸銛籌辦真隸河工。　六月，癸巳朔，日食。　彗星見西方。　秋七月，命毀蘇州府城西愣伽山五通祠。　冬十二月，以黃河泛溢，革河督張文浩職，在工枷號一月，期滿發往伊犁效力。兩江總督大學士孫雲廷革職留任。
五年，春三月，申禁各省獄卒陵虐監犯。　夏五月，命王鼎在軍機處行走。　六月，命漕運總督及有漕各省督撫，議防糧船水手設教歛錢流弊。時各幫糧船水手設有潘安、老安、新安等教名目，所祠之神曰『羅祖』，其主教稱老官。每幫有老官船一隻供設羅祖，入教者投拜老官爲師，各船水手聯名資助。統計三教，約四五萬人，沿途縴手尚不在內。水手傕直向例一兩二錢，自是挾制旗丁，每名索二三千不等。及銜尾前進，忽然停泊，老官傳出一紙，名曰『溜子索添價值』。旗丁不敢不從。水手滋事，送老官處治，輕則責罰，重則立斃，沉入河中。沿途招傕縴手，必推曾經械鬪受傷者爲頭目，遇有爭鬪，以紅箸爲號，人即立聚。新安一教，尤多匪徒，至是爲御史汪世紱奏請防禁，諭飭漕督及各督撫悉心籌議。
六年，春三月，初次試行海運。　夏六月，臺灣粵民黃文潤滋事，命福建水師提督許松年馳往查辦。　秋八月，革提督許松年職，留臺效力。因提督孫爾準抵臺後劾其辦理北路械鬪案錯誤也。　冬十一月，臺灣餘匪悉平。
七年，夏四月，丙午朔，日食。
八年，春三月，庚子朔，日食。　秋九月，戊戌朔，日食。
九年，春正月，禁用光中通寶、景盛通寶、景興通寶、景巨通寶、景興大寶、嘉隆通寶各種錢文。　二月，命回子當阿渾者，止准念習經典，不准干預公事。其阿渾子弟有當差及充當伯克者，不准再兼阿渾，以示限制。　秋八月，帝奉太后詣盛京謁陵。　九月，壬辰朔，日食。　冬十月，還京師。　十一月，定一子兩祧服制。　十二月，山東地震。
十年，夏五月，裁革州縣衙門白役。地方公事至繁者，不得過八十名，其餘以次遞減。所有白役概行禁革，從言官王瑋慶請也。　六月，宣查禁內地行銷鴉片章程。　冬十月，裁兩淮鹽政，改歸總督管理。
十一年，春三月，廣東黎人滋事，總督李鴻賓勦平之，匪首韋色容伏法。　夏五月，改淮北銷鹽爲官督商運，因江督淘澍奏陳淮北商力積疲，請暫籌借項，官爲督運也。　六月，禁沿邊夷民私種罌粟。　秋七月，高郵湖河溢。　九月，新疆始行屯田法，從叔師大學士長齡請也。　冬十二月，山東地震。　行票鹽法。淮北暢岸仍歸商運，其餘滯岸。即依照山東、浙江票引兼行之法，分設行店，聽民投行購買運銷，從江督陶澍請也。
十二年，春正月，定白陽、白蓮、八卦、紅陽等教首犯。遇赦不赦，亦不準援減例。　三月，帝竭東陵回鑾，幸南苑，行圍五日，還京師。　秋九月，桃南廳屬於家灣阿隄爲湖民盜決，奪河督張井職。　閏月，飭江西巡撫嚴拿會匪。　冬十月，臺灣嘉義縣民陳辦滋事，命總督陳祖洛、將軍瑚松額、都統哈啷阿籌馳往勦辦。
十三年，春正月，陳辦就擒，臺亂平。　二月，四川越嶲廳夷人滋事，命那彥寶、桂涵等勦辦。　夏五月，四川峩邊廳夷人桑樹格就擒，餘眾皆降。　秋七月，四川越嶲夷亂，一律肅清。　八月，雲南地震。　九月，庚子朔，日食。
十四年，秋七月，峩邊十三支夷內雅札等支夷滋事，命瑚松額、楊芳查辦。　東河朱家灣浸口。　九月，永定河溢。　冬十二月，以四川峩邊夷人出巢焚掠，降提督果勇侯楊芳爲二等侯，以總兵前往甘肅候補。
十五年，春正月，曹振鏞卒。振鏞在內閣，專伺人主意旨，而素不學。每奉命衡文，得試卷稍古雅者，輒不解事，摘卷中一二破體字，抑之劣等，於是文體日頹，而學術因之不振。又帝最厭言官言事，振鏞亦教以此法，遇章疏中有破題疑誤字者，摘出交部嚴議，於是科道相戒不敢言事，而言路壅塞，遂使三十年中，吏治日媮，民生日困，釀成內外兵禍，開千古未有之變局，皆振鏞一人之罪也！然帝深信任之，及歿，賜諡文正。　三月，山西趙城縣教匪曾順滋事，知縣楊延亮全家遇害。　夏四月，峩邊夷匪肅清。　趙城教匪肅清。
十六年，秋九月，圓明園三殿災。
十七年，春三月，予告陝甘總督昭勇侯楊遇春卒，予諡忠武。遇春結髮從戎，大小數百戰，皆陷陣，冒石矢，或冠翎皆碎，或袍袴皆穿，未嘗受毫髮傷，帝嘆爲福將。　夏六月，峩邊夷人滋事，命鄂山勦辦。　秋七月，命山東鹽務改歸巡撫管理。　冬十月，停吉林採珠。　十一月，四川涼山夷人滋事，將軍凱因布、總督鄂山討平之。
十八年，夏五月，降惇親王緜愷爲郡王，以違例囚禁多人，復將優人藏匿府中故也。　秋九月，革莊親王奕𧷨、輔國公溥喜爵，因赴尼僧廟內吸食鴉片煙也。　冬十一月，申禁旗人婦女纏足。　貴州民人謝法真作亂，總督伊里布討平之。
十九年，春二月，壬戍朔，日食。　河東河道總督栗毓美卒，予諡恭勤。毓美倡以甎代石之法，治河有功，後世師之。　三月，湖北提督羅思舉卒，予諡壯勇。思舉以鄉勇從軍四川，起家至節鎮，威名亞二楊，〈（遇春、芳）〉 軍中號爲羅必勝。　冬十二月，革戶部侍郎文慶職。文慶典試江南，私帶湖南舉人熊少牧入闈，被劾。
二十一年，夏六月，河南下南廳祥符汛河溢，革河督文沖職，以朱襄代之，尋命王鼎督辦東河大工。發遣伊犁林則徐折回東河效力。
二十二年，春正月，湖北崇陽縣民鍾人傑作亂，討平之。　夏四月，天夫星見於西南。　五月，大學士王鼎自殺，予諡文恪。鼎治河藏功歸，以爭和議，效史魚屍諫，自縊死。爲遺書嚴劾穆璋阿，並薦林則徐可大用。穆璋阿懼，使其門下士張芾以危言脇鼎之子伉，取遺疏出，芾令其同邑人軍機章京聶澐別草一稿以進。　秋八月，江南桃北廳可溢。
二十三年，夏四月，革熱河都統琦善、古城領隊大臣文蔚、葉爾羌幫辦大臣奕經三人職。先是以海疆失律，前後逮治將軍奕山、奕經、參贊文蔚、總督琦善、牛鑑提督餘步雲諸人。部議，餘步雲斬立決；文蔚革職留任；餘擬斬候。乃餘步運正法二日，即行起用琦善、文蔚、奕經等。御史陳慶鏞秦稱，琦善等三人起用，爲刑賞失措，無以服民。帝屈於清議，命革三人職，諭獎慶鏞敢言。不數月，三人及奕山、牛鑑又均起用，且隆隆驟遷，而慶鏞以事降調，解組回籍矣。　六月，雲南南甸土匪作亂，討平之。　河南中牟河決，革河督慧成職，以鍾祥代之。旋命尚書麟魁、廖鴻荃往督辦。　冬十一月，己巳朔，日食。
二十四年，春二月，中牟諸口復決，革麟魁、廖鴻荃職。　三月，臺灣民人洪協作亂，旋就誅。　夏六月，直隸永定河溢。　秋七月，湖南耒陽縣民陽大鵬作亂，旋就執，伏誅。　湖北荊州萬成隄溢。　八月，命寶興拿辦四川國匪。　山西、河南、陝西、湖北、安徽雹災。　江南地震。
二十五年，夏四月，西寧番人作亂，總兵應和被戕，命惠吉赴甘肅查辦。　六月，江蘇中河廳桃源汛河溢。
二十六年，春三月，帝幸南苑，行圍六日還京師。　夏五月，前任湖南提督果勇侯楊芳卒，予諡勤勇。芳與遇春齊名，稱二楊。　閏月，雲南永昌回人作亂。　六月，東南各省地大震。　冬十月，又震。
二十七年，春正月，緬人擾邊。　三月，永昌回亂肅清。　六月，京師地震，眾星殞。　秋八月，喀什噶爾回人滋事，授布彥泰爲定西將軍，奕山爲參贊大臣，馳往勦辦。　九月，丁丑朔，日食。　冬十二月，湖南乾州廳苗人滋事，命裕泰等勦辦，尋撫定。
二十八年，夏四月，諭兩廣湖南、江西各督撫，飭拿會匪。　秋八月，申定道府以下官，祖、孫、父、子、兄、弟及外姻親族，同省、同府迴避例。督撫與河督、鹽政有關糾察者，亦令迴避。　冬十月，諭浙江巡撫劉韻珂，飭拿浙江沿海盜匪。　申諭海疆各督撫提鎮，督飭水師，堵拿洋盜。
二十九年，春二月，庚子朔，日食。　四川中驣對野番工布朗出巢滋事，命琦善勦辦。　夏四月，江蘇、浙江、安徽、湖廣大雨，五旬餘，水驟漲，田盡沒，水之大，爲百年所未有。　中諭山東巡撫徐澤醇，飭拿沿海村塢盜藪。　五月，中驣對野番平。　冬十一月，正陽門箭樓災。
三十年，春正月，甲午朔，日食。　帝崩，皇四子奕詝嗣立。帝壽六十有九，諡曰成廟，號宣宗，葬易州平安峪，號慕陵。


