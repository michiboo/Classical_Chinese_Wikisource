
德宗光緒二十六年，冬十二月，帝在行在，下詔變法。時經大創後，太后已恍然於國家致弱之原因，知此後行政之方針不能不從事於改革，以圖補救，乃以決行新政之論旨布告中外。當日西人聞之，謂此實以巨額之代價而增一層之識見。然命下後，內外諸臣，其泄沓如故，於飭行改建各事，仍無實力奉行者。皆以爲太后此舉不過聊以遮掩外人之耳目而已，非出自誠心也。　諭禁仇視外國官民，並嚴禁各省匪徒籍仇教爲名糾衆立會。　加懲肇禍諸臣。先是，懲辦禍首之電旨至京，各使大譁，擬備愛的美敦照會[1]，立將決裂。奕劻等亟電以聞，始命將載漪、載瀾均發往新疆，永遠監禁，載勛賜自盡，毓賢正法，英年、趙舒翹斬監候，董福祥革職，剛毅追奪原官，徐桐、李秉衡革職，撤銷卹典。　開復已故兵部尚書徐用儀、戶部尚書立冊、吏部左侍郎左景澄、內閣學士聯元、太常寺卿袁昶原官，尋又復已故戶部左侍郎張蔭桓原官。先是，各使請昭雪用儀等，太后不允，謂五人係因屢被恭劾，執法懲辦，並非因慟恨違背公法治罪，亦無遞摺辦駮之事，諭奕劻等向各使聲明。各使仍力爭，始命悉予開復原官，旋以美、英二使之言復蔭桓官。　降諭宣示拳匪構亂朝廷一切委曲難言之苦衷，並將五月二十四日以後，七月二十日以前諭旨彙呈，將矯擅妄傳各旨，提出銷除。
二十七年，春正月，殺歸綏道鄭文欽。上年六月間，有英國查考鐵路委員周尼思至歸化城，爲文欽所殺，並監斃其從人二名。至是，命正法，並革綏遠城將軍永德城。　加重懲治肇禍諸臣。加懲諸臣之命下，各使大怒，使使來告，端、瀾改假死，已屬從寬，英、趙不允滅死，其餘諸人，太后若再護庇，禍將及身。弈劻等亟電以聞，乃命載漪、載瀾定爲斬監候，加恩發往新疆，永遠監禁。英年、趙舒翹賜今自盡，啟秀、徐承煜正法。時啟秀、徐承煜在京，爲聯軍所拘，由奕劻等照會各使，交還行刑。　三月，降諭懲各省不能實力保護教士、教民之地方官，共百餘人。　設立督辦處，派慶親王奕劻，大學士李鴻章、榮祿、崑岡、王文韶，戶部尚書鹿傳霖爲督辦政務大臣，兩江總督劉坤一、湖廣總督張之洞遙爲參預，尋命工部尚書瞿鴻禨為政務處大臣。時榮祿秉政，兩宮駐蹕西安，欲復變法之名以謝各國，故設此以辦新政，如列國之樞密院然。然當事各員，皆仰承樞府鼻息，故無事可辦也。　夏四月，命銷燬各部署案卷，裁汰書吏。　允各國所索償款四百五十兆兩，四釐息。　復開經濟特科。　命各省清釐例行文籍，仿照部章，刪煩就簡。各衙門書吏差役，分別裁汰裁革，不准假以事權。　命整頓翰林院，課編檢以上各官以政治之學。　以和局已定，諭擇於七月十九日，由河南直隸一帶回京。先是，李鴻章、劉坤一、袁世凱及各督撫奏請回鑾，並引俄外部維持之言，兩宮若不回鑾，各國勢必大舉西向，恐未成咸陽之宮，又將稅蘭州之駕。太后時尚猶豫未決，至是，和約已定，乃下詔還都。　五月，安徽、湖北、山西大水。　六月，改總理各國事務衙門為外務部，派奕劻為總理，王文韶為會辦大臣，瞿鴻禨為尚書，並授為會辦大臣，太僕寺卿徐壽朋候補三品京堂，聯芳為左右侍郎。外務部列位六部之上，專辦外交事宜，官制層累，有若重臺。堂官已嫌其多，後又添置承參多人，論者謂其機關實有未當。　秋七月，諭改於八月二十四日，啟蹕回京。　命直省河運、海運，自本年為始，一律改徵折色。　復命，自明年鄉會試為始，均試策論，不準用八股文程式，並停止武生童考試及武科鄉會試。　命停止捐納實官。　八月，復命各省所有書院，於省城改設大學堂；各府及直隸州，改設中學堂；各州縣，改設小學堂，並多設蒙養學堂。　復命各省選派學生出洋肄業。　派宗人府府丞盛宣懷為辦理商稅事務大臣，議辦通商行船各條約及改定進口稅則一切事宜，並著劉坤一、張之洞及稅務司戴樂爾、賀壁隨同辦理。　特頒懿旨，責在中外臣工將應變通興革諸事，力任其難，破除積習，以期補救時艱，並將劉坤一、張之洞整頓中法，以行西法各條，隨時擇要舉辦。　是月二十四日，太后挈帝自西安啟鑾回京。　大學士直隸總督肅毅伯李鴻章卒，贈太傅，晉封一等侯，予謚文忠。　冬十月癸巳朔，日食。　初二日，太后挈帝至開封府。　二十日，撤去溥儁大阿哥名號。溥儁在西安頑劣日甚，時與宦官等私出冶遊，甚至在宮中拔取皇后之簪珥以為戲樂，後泣訴於太后，決計廢之，至是，駐蹕開封，以特旨廢之，而後還京師。　命明年會試至癸卯年舉行，順天鄉試及會試均借河南貢院舉行。　定學堂選舉章程。　十一月，初四日，太后挈帝自開封啟鑾。　二十八日，太后挈帝還京師。兩宮自本年四月宣示回都日期，沿途開馳道，置行宮，至八月杪始啟鑾，十月達開封，十一月自開封啟行，由柳園渡河，至直隸正定府，乘汽車入京。是役，行李所費，達一千數百萬。太后初見臣工，每泣涕引咎，久之心漸奢恣，復書大修頤和園，窮極富麗，日費鉅金，歌舞無休日。　追復珍妃貴妃位號。上年，太后出奔時，命李蓮英納珍妃於井中，至是，以隨扈不及，殉難宮中宣布，論者謂珍貴妃遇害與孝哲後之自盡，義烈哀慘，同為千古所未有。　十二月，派吏部尚書張百熙為管學大臣。　命袁世凱參預政務處。　準滿漢通婚。
二十八年，春正月，復命裁撤河東河總督缺，歸併詹事府於翰林院。　二月，命各出使大臣，查取各國通行律例，責成袁世凱、劉坤一、張之洞，選熟悉中西律例者，保送來京，聽候簡派，開館編纂。時欲各國廢止領事裁判權，故命改訂刑律。　夏四月，太后命外務部妥訂各國使臣及其眷屬游讌宮廷日期。太后回鑾後，以舊時瀛秀門內儀鑾殿址改建海宴堂[2]及讌會外人之地。至是，命部臣酌擬，每歲敦請游讌日期。旋議覆，各使臣及參贊隨員，並各使及參隨眷屬，擬於每歲上半年之三四月，下半年之八九月，臨時請旨欽定日期。由部中先期柬請，遂定為例。至日，宮中特備洋餐，款接外賓。客去之時，固皆極口稱謝，然一至次日，則各使又至外部，百端要挾矣。蓋宮中卑禮盛筳，在外人視之，亦如庚子送酒瓜之事等耳。　派侍郎沈家本、伍庭芳，將一切現行律例，按照交涉情形，參酌各國法律，悉心考訂，修定呈覽，候旨頒行。後訂定刑法，以斬決為極刑，其淩遲、梟首、戮屍等殘酷之刑，永遠刪除；鞭笞、烙印，以及連帶親族等法，亦皆廢止。太后亦言，此等刑法，皆起於明代，本朝入關，相沿未改，實非心之所安雲。然逾年六月，沈藎以鞭背，死獄中矣。　六月，命張之洞充督辦通商大臣。　秋八月，工部尚書呂海寰、左侍郎盛宣懷，與英使馬凱在上海續議通商行船條約十六款成。　袁世凱奏將各項陋規一律酌改公費，命各省仿照辦理。　命尚書銜貽穀，辦理山西邊外各蒙旗開墾事宜。　九月，命各省選派學生，前往西洋各國，學習專門。　兩江總督劉坤一卒，晉封一等男，贈太傅，予於忠誠。　加派袁世凱為督辦商務大臣，與張之洞會同辦理。以伍庭芳為會辦大臣，並會議各國商約事宜。　冬十一月，命自明年會試為始，凡授職修纂、編修及改庶吉士用部屬中書者，皆令入京師大學堂，分門肄業。　命袁世凱收回電報局為官辦，旋派袁世凱為督辦大臣，直隸布政使吳重熹為駐滬會辦大臣。
二十九年，春正月，命刑部尚書榮慶，會同張百熙管理大學堂事宜。　三月，丙辰朔，日食。　命盛宣懷隨同袁世凱等會議商約事宜。　命緩行印花稅。　派奕劻、瞿鴻禨會同戶部整頓財政。　命貝子載振督同袁世凱、伍廷芳，先訂商律，侔商律編成即行開辦商務。　夏四月，外務部與葡萄牙增改條約九款成。　六月，予考取經濟特科，一等袁嘉毅等九名，二等馮善徵等十八名，升敘有差。　秋七月，設立商部。以載振為尚書，伍廷芳、陳壁為侍郎，並裁撤路礦總局，歸併商部。商部官制之層累亦同於外務部，而所辦之事，務張皇而少實際。且路礦失權之事，日有所聞，以致輿論大譁，咸集矢於載振，謂其受脙盜賣，以商部為轉輸之樞紐雲。　八月，商約大臣呂海寰等與美國來使康格等，續議通商行船條約十七款成，又與日本來使日置益等，議通商行船十三款成。　奉天新民府屬等處水災、雹災。　山東利津縣黃河漫口。　九月，命榮慶為軍機大臣，並充政務處大臣。　命外務部尚書那桐，會同奕劻、瞿鴻禨辦理戶部財政處事務。財政處附於戶部，以為特別振興之表示，然設立後，辦理毫無實際，在事諸人，不聞畫一策、發一令為全國財政稍圖改良，時論謂既有戶部，此為別出駢枝雲。　命大學士孫家鼐、吏部尚書張百熙，充政務處大臣。　冬十一月，設立練兵處，以奕劻為管理內閣學士，徐世昌充提調，直隸道員劉永慶、段祺瑞、王士珍，充軍政、軍令、軍學等司正使，時既有兵部，又設練兵處，其注意在例舉歛各省兵權，歸於中央，而搜括南方財政以供北方揮霍，故練兵未京而國內先已騷然矣。　頒布學堂章程。先是，命張之洞會同管學大臣，將學堂章程悉心釐訂，至是議定進呈，命次第推行。　改管學大臣為學務大臣，命孫家鼐充學務大臣。
三十年，春正月，御史蔣式瑆因奏稱奕劻有存放匯豐銀行私款，命回原衙門行走。　二月，庚戌朔，日食。　三月，駐英使臣張德彝與英外部大臣瀾斯璫會訂《保工條約》十五款，附件二條成。　夏五月，裁撤粵海、淮安兩關監督，由總督兼管。　山東得津縣南岸十六戶捻，決。　永定河南四工、南二工、北下汎，均漫口。　九月，兩江總督相興銳卒，予謚勤懿。　冬十月，呂海寰等，與葡使白郎穀續定中葡商約二十款成。　十一月，復命裁撤雲南巡撫、湖北巡撫兩缺。　十二月，袁世凱奏請試辦直隸公債票，允之。　改漕運總督為江淮巡撫。先是，置江督端方代奏修撰張謇條陳，請於徐州建立行省，御史周樹𪲰亦請裁漕運總督，均下政務處，至是議覆，改漕督為巡撫，乃駐清江，名曰江淮巡撫。江、淮、楊、徐四府暨通海，兩直隸州全歸管理，仍歸江督兼轄。疏入，允行。
三十一年，春三月，駐藏幫辦大臣鳳全，為巴塘番人所戕。先是，瞻封土司改流，泰寧寺剌麻籍端煽亂，詔鳳全就近剿辦，至是為番人所戕。　派侍郎柯逢時，管理八省土膏統捐事宜。先是，戶部侍郎鐵良疏稱：「湖北、湖南於宜昌設立總局，抽收土膏稅捐，繼又並江西安徽兩省合辦，較各省分辦之時，溢收甚鉅；兩廣、蘇、閩，亦係雲貴川土行銷之地，若合八省為一，收數必更可觀。」事下財政處及戶部，至是與各督撫商定，請將宜昌原設之局，改為八省總局，而派逢時管理。　裁撤江淮巡撫，改淮楊鎮總兵為江北提督。江淮分省，江蘇京官爭言其治理不便，事下政務處，至是，奏請裁撤江淮巡撫，設立江北提督，允之。以副都統銜劉永慶為江北提督。　夏六月，復命裁撤廣東巡撫缺。　秋七月，因各省工商抵美約，命各省督撫認真勸論。美國定禁止華工苛例，東南各省提倡不用美貨，以為抵制美，便以為言，故有是命。　停止鄉會試及各省歲科考試。此次停止科舉，由袁世凱剏議，張之洞贊成之。下諭，永遠停止。　以四川軍剿平巴塘番子，擒斬戕害鳳全之喇嘛阿澤、隆本郎吉等有功，予提督馬維騏、道員趙爾豐等獎敘有差。　外務部與各國使臣改訂修濬黃浦河道條款成。　八月，東南海嘯，江蘇南匯、寶山、崇明等屬沙洲盡淹。是月初二日，酉初，天將黑，
http://ctext.org/library.pl?if=gb&file=18648&by_title=%E6%B8%85%E5%8F%B2%E7%B4%80%E4%BA%8B%E6%9C%AC%E6%9C%AB&page=68
忽現焦黃無何大風猝發海潮洶湧至初四日夜半始止沿東海濱之地水高數尺上
海租界貨物被漬損失在千萬金以上沙洲居民被災淹斃者至數千之多　九月設巡警部以
署兵部左侍郎徐世昌爲尙書內閣學士毓朗直隸候補追趙秉鈞爲左右侍郎並賞給秉鈞三品
京堂　以廣西全境肅清予署理兩廣總督岑春煊等獎敘有差先是二十八年七月以四川資
陽等處土匪蠭起焚燬敎堂督臣奎俊不能制春煊時官山西巡撫命往代之春煊抵任整頓吏
治嚴捕匪首匪亂悉平。繼以廣西匪亂數年，提督蘇元春營勇與匪勾通，元春袒護養癰，巡撫王
之春▢▢▢撫，致匪勢益張。二十九年三月復以春煊調署粵督春煊五月至廣東卽親赴廣西
潯柳督帥時南泗鎮色柳慶思潯未平思順一帶無地不匪春煊遴選文武分路剿辦八月鎮太
泗色思南各路漸吿平靖先後擒斬匪首黃五肥等數十人三十年五月柳州兵變柳慶土匪又
同時起應春煊遣道員王芝祥、龍濟光、守備陸榮廷等分途攻剿擒斬萬餘人至是報吿肅清予
春煊太子少保銜餘各獎擢有差


