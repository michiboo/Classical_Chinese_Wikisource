　　欽定四庫全書
　　世宗憲皇帝聖訓序
　　自古人君有盛徳大業者其規畫周詳而詒謀悠逺則必敷之彝訓以明定保之徴紀之簡編以著經綸之蹟非徒為一時事功計也亦將以示後嗣昭法守焉我
　　皇考世宗憲皇帝亶聰明睿智之資建中立極茂登上理御極十有三年體
　　聖祖之心以為心法
　　聖祖之政以為政祗承
　　郊
　　廟惇睦宗親整飭官方修明法度正人心厚風俗文經武緯禮序樂和凡宏綱鉅目罔不黙運於
　　深宮乾健之精神以圖其乂安而計其乆逺
　　聖謨洋洋有典有則或因人以立教或隨事以敷言存之淵然而有條理發之渙然而無凝滯其與二帝三王都俞吁咈咨警誥誡之㫖曷以異焉允矣彪炳之
　　綸音治平之模範也可不謂至盛者歟既命大學士等詳
　　慎纂輯恭成
　　世宗憲皇帝實録一百五十九卷復於編年繫日之中分
　　𩔖備録恭成
　　聖訓三十六卷仰惟
　　皇考德合天地明竝日月序㕘四時躬荷
　　聖祖仁皇帝積厚之貽善繼善述故乃保泰持盈諴民阜物寓惇大於明作劑整肅以寛仁致治規條炳如星日豈第予小子朝乾夕惕之衷期於謹凜率由嗣守
　　丕緒繼自今億萬斯年子孫臣庶沾被熙洽之澤者庶咸
　　有以遵
　　聖訓之光昭而頌
　　鴻猷之允塞也謹序
　　乾隆五年十二月初七日


　　欽定四庫全書　　　　　史部六
　　大清世宗敬天昌運建中表正文武英明寛仁信毅大孝
　　至誠憲皇帝聖訓目録　　　　詔令奏議𩔖〈詔令之屬〉
　　卷一
　　聖德
　　卷二
　　聖德
　　卷三
　　聖孝
　　卷四
　　聖學
　　卷五
　　聖治
　　卷六
　　聖治
　　卷七
　　聖治
　　卷八
　　敬天
　　卷九
　　法祖
　　卷十
　　文敎
　　卷十一
　　武功〈附武備〉
　　卷十二
　　敦睦
　　卷十三
　　用人
　　卷十四
　　恤臣下
　　卷十五
　　愛民
　　卷十六
　　愛民
　　卷十七
　　恤兵
　　卷十八
　　察吏
　　卷十九
　　訓臣工
　　卷二十
　　訓臣工
　　卷二十一
　　勵將士
　　卷二十二
　　廣言路
　　卷二十三
　　理財
　　卷二十四
　　慎刑
　　卷二十五
　　重農桑
　　卷二十六
　　厚風俗
　　卷二十七
　　治河〈附水利〉
　　卷二十八
　　蠲賑
　　卷二十九
　　蠲賑
　　卷三十
　　積貯
　　卷三十一
　　謹制度
　　卷三十二
　　崇祀典
　　卷三十三
　　篤勲舊
　　卷三十四
　　褒忠節
　　卷三十五
　　綏藩服
　　卷三十六
　　弭盜
　　〈臣〉等謹案
　　世宗憲皇帝聖訓三十六卷乾隆五年
　　皇上恭編
　　御製序文刋布分三十𩔖九百十六則卷帙亦極
　　繁富蓋我
　　世宗憲皇帝勵精圖治日昃不遑
　　端拱九重而念周四海為萬世永頼之計故理繁治劇而不避其煩厪一夫不獲之心故慮逺防㣲而不遺於細所由都俞吁咈
　　誥誡特詳且癸邜
　　踐阼以前侍
　　聖祖仁皇帝之日長上則政教之條制刑賞之權衡聞之最悉下則百度之利𡚁萬物之情偽知之最深故
　　睿照無遺如金鑑澄明物來畢肖隨時
　　誨示每泛應無窮而我
　　皇上問視
　　龍樓
　　親聆
　　綸綍亦二十餘載
　　御極以後
　　聖慕彌深追述
　　玉音始末尤能詳備十三年中之記録積盈三十餘
　　卷元元本本有自來矣
　　堯典禹謨流傳簡冊
　　大聖人健行不息之心明作有為之政昭垂天壌炳然與日月齊光也乾隆四十八年八月恭校上
　　總纂官〈臣〉紀昀〈臣〉陸熊〈臣〉孫士毅
　　總　校　官〈臣〉陸　費　墀






