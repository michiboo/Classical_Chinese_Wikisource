胸中寒發脈代第一
脈代不至寸口，四逆脈鼓不通，雲門主之。胸中寒，脈代時至，上重下輕，足不能地，少腹脹，上搶心，胸 滿，咳唾有血，然谷主之。
陽厥大驚發狂癇第二
黃帝問曰︰人生而病癲疾者，安所得之？岐伯對曰︰此得之在母腹中時，其母數有大驚，氣上而不下，精氣並居，故令子發為癲疾。病在諸陽脈，且寒且熱，諸分且寒且熱，名曰狂。刺之虛脈，視分盡熱，病已止。病初發，歲一發不治，月一發不治，月四五發，名曰癲疾。刺諸分，其脈尤寒者，以針補之。（《素問》雲 ︰諸分諸脈，其無寒者，以針調之，病已止）曰︰有病狂怒者，此病安生？曰︰生於陽也。曰︰陽何以使人狂也？曰︰陽氣者因暴折而難大疾，此其候也。曰︰治之奈何？曰︰衰（《素問》作奪）其食即已。夫食入於陰，氣長於陽，故奪其食即已。使人服以生鐵落為後飲。夫生鐵落者，下氣候也（《素問》候作疾）。癲疾，脈搏大滑，久自已；脈小堅急，死不治。（一作脈沉小急實死不治，小牢急亦不可治）癲疾，脈虛可治，實則死。厥成為癲疾。貫疽（《素問》作黃膽），暴病厥，癲疾狂，久逆之所生也。五臟不平，六腑閉塞之所生也。癲疾始生，先不樂，頭重痛，直視，舉目赤甚，作極已而煩心，候之於顏，取手太陽、太陰，血變而止。癲疾始作，而引口啼呼喘悸者，候之以手陽明、太陽，左強者攻其右（一本作左），右強者攻其左（一本作右），血變而止。治癲疾者，常與之居，察其所當取之處，病至視之，有過者即瀉之。置其血於瓠壺之中，至其發時，血獨動矣；不動灸窮骨三十壯。窮骨者尾也。骨癲疾者，頷齒諸俞分肉皆滿，而骨倨強直，汗出煩悶，嘔多涎沫，氣下泄，不治。脈癲疾者，暴仆，四肢之脈皆脹而縱，脈滿，盡刺之出血；不滿，灸之俠項太陽，又灸帶脈於腰相去三寸，諸分肉本俞。嘔多涎沫，氣下泄不治。筋癲疾者，身卷攣急，脈大，刺項大經之大杼，嘔多涎沫，氣下泄不治。狂之始生，先自悲也，善忘善怒善恐者，得之憂飢。治之先取手太陰、陽明，血變而止，及取足太陰、陽明。狂始發，少臥不飢，自高賢也，自辨智也，自尊貴也。善罵詈，日夜不休。治之取手陽明、太陰、太陽。狂，目妄見，耳妄聞，善呼者，少氣之所生也，治之取手太陽、太陰、陽明，舌下少陰，視脈之盛者皆取之，不盛者釋之。狂，善驚善笑好歌樂，妄行不休者，得之大恐。治之取手陽明、太陰、太陽。狂，目妄見，耳妄聞，善呼者，少氣之所生也，治之取手、太陰、陽明，足太陽及頭兩頷。狂，多食，善見鬼神，善笑而不發於外者，得之有所大喜。治之取足太陰、陽明、太陽，後取手太陰、陽明、太陽。
狂而新發，未應如此者，先取曲泉左右動脈及盛者見血，立頃已；不已以法取之，灸 骨二十壯。 骨者，尾屈也。
癲疾嘔沫，神庭及兌端、承漿主之。其不嘔沫，本神及百會、後頂、玉枕、天沖、大杼、曲骨、尺澤、陽溪、外丘、當上脘傍五分，通谷、金門、承筋、合陽主之，委中下二寸為合陽。癲疾，上星主之，先取噫嘻，後取天牖、風池。癲疾嘔沫，暫起僵仆，惡見風寒，面赤腫，囟會主之。癲疾狂走，瘈瘲搖頭，口 戾頸強，強間主之。癲疾瘈瘲 狂走，頸項痛，後頂主之。後頂，頂後一寸五分。癲疾，骨酸，眩，狂，瘈瘲口噤羊鳴，（《千金》作喉鳴），刺腦戶。狂易多言不休，及狂走欲自殺，及目妄見，刺風府。癲疾僵仆，目妄見，恍惚不樂，狂走瘈瘲，絡卻主之。癲疾大瘦，腦空主之。癲疾僵仆，瘧，完骨及風池主之。癲疾互引，天柱主之。癲疾，怒欲殺人（《千金》又雲︰瘈瘲身熱狂走譫語見鬼），身柱主之。狂走癲疾，脊急強，目轉上插，筋俞主之。癲疾發如狂走者，風，時振寒，不得言，得寒益甚，身熱狂走，欲自殺，目反妄見，瘈瘲 泣出，死不知人，肺俞主之。癲疾，膈俞及肝俞主之。癲疾互引，水溝及齦交主之。癲疾，狂瘈瘲眩仆，陰，候手足變血而止。狂癲疾，吐舌，太乙及滑肉門主之。太息善悲，少腹有熱，欲走，日月主之。狂易，魚際及合谷、腕骨、支正、少海、崑崙主之。狂言，太淵主之。心懸如飢狀，善耳鳴，口僻頰腫，實則聾齲，後痺不能言，齒痛，鼻鼽衄，虛則痺，鬲俞、偏歷主之。癲疾，吐舌鼓頷，狂言見鬼，溫留主之。在腕後五寸。目不明，腕急，身熱驚狂， 痿痺，瘈瘲，曲池主之。癲疾吐舌，曲池主之。狂疾，腋門主之，又俠溪、丘墟、光明主之。
狂，互引，頭痛耳鳴目痺，中渚主之。熱病汗不出，互引，頸嗌外腫，肩臂酸重，脅腋急痛，不舉，痂疥，項不可顧，支溝主之。癲疾，吐血沫出，羊鳴戾頸，天井主之，在肘後。熱病汗不出，狂，互引，癲疾，前谷主之。狂，互引，癲疾數發，後溪主之。狂，癲疾，陽谷及築賓、胸背痛，行間主之。痿厥癲疾洞泄，然谷主之。狂仆，溫留主之。狂癲，陰谷主之。癲疾，發寒熱，欠，煩滿，悲泣出，解溪主之。狂，妄走善欠，巨虛、上廉主之。狂，易見鬼與火，痛從內 始，複下半寸，各三，左取右，右取左。寒厥癲疾，噤 瘈瘲驚狂陽交主之。癲疾，狂，妄行，振寒，京骨主之。身痛，狂，善行，癲疾，束骨主之，補諸陽。癲疾，僵仆，轉筋，仆參主之。癲疾，目KT KT，鼽衄，崑崙主之。癲狂疾，體痛，飛揚主之。癲疾反折，委中主之。凡好太息，不嗜食，多寒熱，汗出，病至則善嘔，嘔已乃衰，即取公孫及井俞。實則腸中切痛，厥，頭面腫起，煩心，狂多飲，虛則鼓濁，腹中氣大滯，熱痛不嗜臥，霍亂，公孫主之。
陽脈下墜陰脈上爭發屍厥第三
屍厥，死不知人，脈動如故，隱白及大敦主之。恍惚屍厥，頭痛，中極及仆參主之。屍厥暴死，金門主之。
氣亂於腸胃發霍亂吐下第四
霍亂刺俞傍五、足陽明及上傍三。
嘔吐煩滿，魄戶主之。陽逆霍亂，刺人迎，刺入四分，不幸殺人。霍亂，泄出不自知，先取太溪，後取太倉之原。霍亂，巨闕、關沖、支溝、公孫（《千金》又取陰陵泉）解溪主之。霍亂泄注，期門主之。厥逆霍亂，府舍主之。胃逆霍亂，魚際主之。霍亂逆氣，魚際及太白主之。霍亂遺矢氣，三裡主之。暴霍亂，仆參主之。霍亂轉筋，金門、仆參、承山、承筋主之。霍亂脛痺不仁（《千金》雲︰主瘈瘲腳酸），承筋主之。
轉筋於陽理其陽，轉筋於陰理其陰，皆卒刺之。
足太陰厥脈病發溏泄下痢第五
春傷於風，夏生飧泄，腸 。久風為飧泄。飧泄而脈小，手足寒者，難已；飧泄而脈大，手足溫者，易已。黃帝問曰︰腸便血何如？岐伯對曰︰身熱則死，寒則生。曰︰腸 下白沫何如？曰︰脈沉則生，浮則死。曰︰腸下膿血何如？曰︰懸絕則死，滑大則生。曰︰腸之屬，身不熱，脈不懸絕何如？曰︰脈滑大皆生；懸澀皆死，以臟期之。
飧泄，補三陰交，上補陰陵泉，皆久留之，熱行乃止。
病注下血，取曲泉、五裡。腸中有寒熱，泄注腸 便血，會陽主之。腸鳴 泄，下主之。腸泄切痛，四滿主之。便膿血，寒中，食不化，腹中痛，腹哀主之。繞臍痛搶心，膝寒注利，腹哀主之。溏瘕，腹中痛，臟痺，地機主之。飧泄，太沖主之。溏不化食，寒熱不節，陰陵泉主之。腸，中主之。飧泄大腸痛，巨虛上廉主之。
五氣溢發消渴黃癉第六
黃帝問曰︰人之善病消癉者，何以候之？岐伯對曰︰五臟皆柔弱者，善病消癉。夫柔弱者必剛強，剛強多怒，柔者易傷也。此人薄皮膚而目堅固以深者，長衡直揚，其心剛，剛則多怒，怒則氣上逆，胸中蓄積，血氣逆留（《太素》作留積），腹皮充脹（《太素》作髖皮充肌），血脈不行，轉而為熱，熱則消渴，故為消癉，此言其剛暴而肌肉弱者也。面色微黃，齒垢黃，爪甲上黃，黃癉也。安臥小便黃赤，脈小而澀者，不嗜食。曰︰有病口甘者，病名曰何，何以得之？曰︰此五氣之溢也，名曰脾癉。夫五味入口，藏於胃，脾為之行其精氣，津液在脾，故令人口甘，此肥美之所發也。此人必數食美而多食甘肥，肥令人內熱，甘令人中滿，故其氣上溢，轉為消癉（《素問》作渴）。治之以蘭，除陳氣也。凡治消癉，治偏枯、厥氣逆滿，肥貴人則膏粱之病也。鬲塞閉絕，上下不通，暴憂之病也。消癉脈實大，病久可治；脈懸絕小堅，病久不可治也。曰︰熱中消中，不可服膏粱芳草石藥，石藥發疽（《素問》作癉），芳草發狂。夫熱中消中者，皆富貴人也。今禁膏粱。是不合其心，禁芳草石藥，是病不愈，願聞其說？曰︰夫芳草之氣美，石藥之氣悍，二者其氣急疾堅勁，故非緩心和人，不可以服此二者。夫熱氣悍，藥氣亦然，二者相遇，恐內傷脾，脾者土也而惡木，服此藥也，至甲乙日當愈甚（《素問》作當更論）。癉成為消中。
黃癉，（《千金》雲︰腹滿不欲食）刺脊中，黃癉善欠，脅下滿欲吐（《千金》雲︰身重不能動），脾俞主之。消渴身熱，面赤（《千金》作目）黃，意舍主之。消渴嗜飲，承漿主之。
腕骨主之。黃癉熱中善渴，太沖主之。身黃時有微熱，不嗜食，膝內內踝前痛，少氣，身體重，中封主之。消癉，善喘，氣塞喉咽而不能言，手足清，溺黃，大便難，嗌中腫痛，唾血，口中熱，唾如膠，太溪主之。消渴黃癉，足一寒一熱，舌縱煩滿，然谷主之。陰氣不足，熱中消穀善飢，腹熱身煩狂言，三裡主之。
動作失度內外傷發崩中瘀血嘔血唾血第七
黃帝問曰︰人年半百而動作皆衰者，人將失之耶？岐伯對曰︰今時之人，以酒為漿，以妄為常，醉以入房，以欲竭其精，以耗散其真，不知持滿，不時御神，務快其心，逆於生樂，起居無節，故半百而衰矣。夫聖人之教也，形勞而不倦，神氣從以順，色慾不能勞其目，淫邪不能惑其心，智愚賢不肖，不懼於物，故合於道數，年度百歲而動作不衰者，以其德全不危故也。久視傷血，久臥傷氣，久坐傷肉，久立傷骨，久行傷筋。曰︰有病胸脅滿，妨於食，食至則先聞腥臊臭，出清涕，先唾血，四肢清，目眩，時時前後血，何以得之？曰︰病名曰血枯，此得之少年時，有所大奪血。若醉以入房，中氣竭，肝傷，故使月事衰少不來也。治之以烏賊魚骨、茹二物，並合丸以雀卵，大如小豆，以五丸為後飯，飲以鮑魚汁，以飲利腸中，及傷肝也。曰︰勞風為病何如？曰︰勞風發在肺下，其為病也，使人強上而瞑視，唾出若涕，惡風而振寒，此為勞風之病也。曰︰治之奈何？曰︰以救俯仰，太陽引精者三日，中年者五日，不精者七日（《千金》雲︰候之三日及五日中不精明者是也），咳出青黃涕，狀如膿，大如彈丸，從口中若鼻空出；不出則傷肺，傷肺則死矣。少氣，身漯漯也，言吸吸也，骨酸體重，懈惰不能動，補足少陰。短氣，息短不屬，動作氣索，補足少陰，去血絡。
男子陰端寒，上沖心中，會陰主之。男子脊急目赤，支溝主之。脊內廉痛，溺難，陰痿不用，少腹急引陰，及腳內廉，陰谷主之。善厭夢者，商丘主之。丈夫失精，中極主之。男子精溢，陰上縮，大赫主之。男子精不足，太沖主之。崩中，腹上下痛，中 主之。胸中瘀血，胸脅滿，鬲痛不能久立，膝痿寒，三裡主之。心下有鬲，嘔血，上脘主之。嘔血有息，脅下痛，口乾，心痛與背相引，不可咳，咳則腎痛，不容主之。唾血振寒嗌乾，太淵主之。咳血，大陵及 門主之。嘔血上氣，神門主之。內傷不足，三陽絡主之。內傷唾血不足，外無膏澤，刺地五會。凡唾血，瀉魚際，補尺澤。
邪氣聚於下脘發內癰第八
黃帝問曰︰氣為上鬲。上鬲者，食入而還出，余已知之矣。蟲為下鬲，下鬲者，食時乃出，未得其意，願卒聞之？岐伯對曰︰喜怒不適，食飲不節，寒溫不時，則寒汁留於腸中，留則蟲寒，蟲寒則積聚，守於下脘，守下脘則腸胃充郭，胃氣不營，邪氣居之。人食則蟲上食，蟲上食則下脘虛。下脘虛則邪氣勝，勝則積聚以留，留則癰成，癰成則下脘約。
其癰在脘內者，則沉而痛深；其癰在脘外者，則癰外而痛浮，癰上皮熱。按其癰，視氣所行，先淺刺其傍，稍內益深，還而刺之，無過三行，察其浮沉，以為淺深，已刺必熨，令熱入中，日使熱內，邪氣益衰，大癰乃潰，互以參禁，以除其內，恬淡無為，乃能行氣，後服酸苦，化谷乃下鬲矣。曰︰有病胃脘癰者，診當何如？曰︰診此者，當候胃脈，其脈當沉澀（《素問》作細）。沉澀者氣逆，氣逆者則人迎甚盛，甚盛則熱。人迎者，胃脈也，逆而盛則熱聚於胃口而不行，故胃脘為癰。肝滿腎滿肺滿皆實，則為 。肺癰喘而兩脛（《素問》作）滿；肝癰兩脅（《素問》作 ）下滿，臥則驚，不得小便；腎癰（《素問》作腳）下至少腹滿，脛有大小，髀脛跛易偏枯。
寒氣客於經絡之中發癰疽風成發厲浸淫第九（上）
黃帝問曰︰腸胃受谷，上焦出氣，以溫分肉，以養骨節，通腠理。中焦出氣如霧，上注溪谷而滲孫脈，津液和調，變化赤而為血，血和則孫絡先滿，乃注於絡脈，絡脈皆盈，乃注於經脈。陰陽乃張，因息而行，行有經紀，周有道理，與天合約，不得休止。切而調之，從虛去實，瀉則不足，疾則氣減，留則先後，從實去虛，補則有餘，血氣已調，神氣乃持。余已知血氣之至與不至，未知癰疽之所從生，成敗之時，死生之期，或有遠近，何以度之？曰︰經脈流行不止，與天同度，與地合紀，故天宿失度，日月薄蝕，地經失紀，水道流溢，草螢不成，五穀不殖，經紀不通，民不往來，巷聚邑居，別離異處。血氣猶然，請言其故。夫血脈營衛，周流不休，上應天宿，下應經數。寒邪客經絡之中則血泣，血泣則不通，不通則衛氣歸之，不得複反，故癰腫也。寒氣化為熱，熱勝則肉腐，肉腐則為膿，膿不瀉則筋爛，筋爛則骨傷，骨傷則髓消，不當骨空，不得泄瀉，則筋骨枯空，枯空則筋骨肌肉不相親，經絡敗漏，熏於五臟，臟傷則死矣。
寒氣客於經絡之中發癰疽風成發厲浸淫第九（下）
黃帝問曰︰病之生時，有喜怒不測，飲食不節，陰氣不足，陽氣有餘，營氣不行，乃發為癰疽，陰陽氣不通，而熱相搏，乃化為膿，小針能取之乎？岐伯對曰 ︰夫致使身被癰疽之疾，膿血之聚者，不亦離道遠乎。癰疽之生，膿血之成也，積聚之所生。故聖人自治於未形也，愚者遭其已成也。曰︰其已有形，膿已成，為之奈何？曰︰膿已成十死一生。曰︰其已成有膿血，可以小針治乎？曰︰以小治小者其功小；以大治大者其功大；以小治大者多害大，故其已成膿血者，其惟砭石鋒之所取也。曰︰多害者，其不可全乎？曰︰在逆順焉耳。曰︰願聞順逆曰︰已為傷者，其白晴青黑，眼小，是一逆也；內藥而嘔，是二逆也；腹痛渴甚，是三逆也；肩項中不便，是四逆也；音嘶色脫，是五逆也。除此五者為順矣。
邪之入於身也深，其寒與熱相搏，久留而內著，寒勝其熱則骨疼肉枯，熱勝其寒則爛肉腐肌為膿，內傷骨為骨蝕。有所疾前，筋屈不得伸，氣居其間而不反，發為筋瘤也。有所結，氣歸之，衛氣留之，不得複反，津液久留，合而為腸（一本作瘍）疽，留久者數歲乃成。以手按之柔。有所結，氣歸之，津液留之，邪氣中之，凝結日以易甚，連以聚居為昔瘤，以手按之堅。有所結，氣深中骨，氣因於骨，骨與氣並息，日以益大，則為骨疽。有所結，氣中於肉，宗氣歸之，邪留而不去，有熱則化為膿，無熱則為肉疽。凡此數氣者，其發無常處而有常名。曰︰病癰腫，頸痛胸滿腹脹，此為何病？曰︰病名曰厥逆，灸之則喑，石之則狂，須其氣並，乃可治也，陽氣重上（一本作止），有餘於上，灸之，陽氣入陰，入則喑；石之，陽氣虛，虛則狂；須其氣並而治之，使愈。曰︰病頸癰者，或石治之，或以針灸治之，而皆已，其治何在？曰︰此同名而異等者也。夫癰氣之息者，宜以針開除去之；夫氣盛血聚者，宜石而瀉之。此所謂同病而異治者也。曰︰諸癰腫，筋攣骨痛，此皆安在？曰︰此皆寒氣之腫也，八風之變也。曰︰治之奈何？曰︰此四時之病也，以其勝治其俞。暴癰筋濡（一本作軟），隨分而痛，魄汗不盡，胞氣不足，治在其經俞。腋癰大熱，刺足少陽五，刺而熱不止，刺手心主三，刺手太陰經絡者，大骨之會各三。癰疽不得頃回。癰不知所，按之不應手，乍來乍已，刺手太陰傍三，與纓脈各二。治癰腫者刺癰上，視癰大小深淺刺之，刺大者多而深之，必端內針為故止也（《素問》雲︰刺大者多血，小者深之，必端內針為故止）。
項腫不可俯仰，頰腫引耳，完骨主之。咽腫難言，天柱主之。 腫唇癰，顴 主之。
頰腫痛，天窗主之。頭項癰腫不能言，天容主之。身腫，關門主之。胸下滿痛，膺腫，乳根主之。馬刀腫，淵腋、章門、支溝主之。面腫目癰腫，刺陷谷出血立已。犢鼻腫，可刺其上，堅勿攻，攻之者死。癰疽，竅陰主之。
厲風者，索刺其腫上，已刺以吮其處，按出其惡血，腫盡乃止，常食方食，無食他食。脈風成為厲。
管疽發厲，竅陰主之。頭大浸淫，間使黃帝問曰︰願盡聞癰疽之形與忌日名？岐伯對曰︰癰發於嗌中，名曰猛疽。不急治化為膿，膿不瀉塞咽，半日死；其化為膿者，膿瀉已，則合豕膏，冷食三日已。發於頸者，名曰夭疽。其狀大而赤黑，不急治則熱氣下入淵腋，前傷任脈，內熏肝肺，熏則十餘日死矣。陽氣大發，消腦瘤項，名曰腦爍。其色不樂，腦項痛如刺以針，煩心者，死不治。發於肩及，名曰疵疽。其狀赤黑，急治之。此令人汗出至足，不害五臟，癰發四五日，逆之。發於腋下，赤堅者，名曰米疽。治之以砭石，欲細而長，疏砭之，塗以豕膏，六日已，勿裹之。其癰堅而不潰者，為馬刀挾癭，以急治之。發於胸，名曰井疽。其狀如大豆，三四日起，不早治，下入腹，不治，七日死。發於膺，名曰甘疽。色青，其狀如谷實栝蔞，常苦寒熱。急治之，去其寒熱；不急治。十歲死，死後出膿。癰發於脅，名曰敗疵。
此言女子之病也，灸之。其狀大癰膿，其中乃有生肉大如赤小豆，治之以陵翹草根及赤松子根各一升，以水一斗六升，煮之令竭得三升，即強飲，濃衣坐於釜上，令汗至足已。發於股脛（一作），名曰股脛疽。其狀不甚變色，癰膿內薄於骨，急治之，不急治，四十日死。發於尻，名曰銳疽。其狀赤堅大，急治之，不治，三十日死。發於股陰，名曰赤弛。不治，六十日死；在兩股之內，不治，十日死。發於膝，名曰疵疽，其狀大癰，色不變，寒，發於陽者，百日死，發於陰者四十日死。發於脛，名曰兔嚙，其狀如赤豆，至骨，急治之，不急治，殺人。發於內踝，名曰走緩。其狀癰，色不變，數石其俞而止其寒熱，不死。
發於小指發，急除去之，其狀黑者不可消，輒益不治，百日死。發於足指，名曰脫疽。其狀赤黑者，死不治；不赤黑者不死。治之不衰，急斬去之，不去則死矣。
黃帝問曰︰何為癰？岐伯對曰︰營氣積留於經絡之中，則血泣而不行，不行則衛氣歸之，歸而不通，壅遏而不得行，故曰熱。大熱不止，熱勝則肉腐，肉腐則為膿。然不能陷肌膚於骨髓，骨髓不為焦枯，五臟不為傷，故名曰癰。曰︰何謂疽？曰︰熱氣純盛，下陷肌膚筋髓骨肉，內連五臟，血氣竭絕，當其癰下筋骨，良肉皆無餘，故名曰疽。疽者，曰其上皮夭瘀兔一，（《靈樞》作腓）二，背三，五臟之俞四，項五。此五部有疽死也。曰︰身形應九野奈何？曰︰請言身形之應九野也。左手（一作足）應立春，其日戊寅己丑；左胸（一作脅）應春分，其日乙卯；左足應立夏，其日戊辰己巳；膺喉頭首應夏至，其日丙午；右手應立秋，其日戊申己未；右胸（一作脅）應秋分，其日辛酉；右足應立冬，其日戊戌己亥；腰尻下竅應冬至，其日壬子；六腑及鬲下五臟應中州，其日大禁，太乙所在之日，及諸戊己。凡此九者，善候八正所在之處，主左右上下體體有癰腫者，欲治之，無以其所直之日潰治之，是謂天忌日也。
五子夜半 五丑雞鳴 五寅平旦五卯日出 五辰食時 五巳KT 中五午日中 五未日 五申晡時五酉日入 五戌黃昏 五亥人定以上此時得疾者皆不起。
