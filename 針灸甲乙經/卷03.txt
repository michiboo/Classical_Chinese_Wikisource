〈（總計六百五十四穴。單四十八穴，雙三百零八穴。）〉
黃帝問曰︰氣穴三百六十五以應一歲，願聞孫絡溪谷亦各有應乎？岐伯對曰︰孫絡溪谷，三百六十五穴會，以應一歲，以灑〈（《素問》作溢）〉奇邪，以通榮衛。肉之大會為谷，肉之小會為溪，肉分之間，溪谷之會，以行榮衛，以舍〈（《素問》作會）〉大氣也。
神庭，在髮際直鼻，督脈、足太陽、陽明之會，禁不可刺，令人癲疾，目失精，灸三壯。
曲差，一名鼻沖，俠神庭兩傍各一寸五分，在髮際，足太陽脈氣所發，正頭取之，刺入三分，灸五壯。
本神，在曲差兩傍各一寸五分，在髮際〈（一曰直耳上入髮際四分）〉足少陽、陽維之會，刺入三分，灸三壯。
頭維，在額角髮際俠本神兩傍各一寸五分，足少陽、陽維之會，刺入五分，禁不可灸。
上星一穴，在顱上直鼻中央，入髮際一寸陷者中，可容豆，督脈氣所發，刺入三分，留六呼，灸三壯。
囟會，在上星後一寸，骨間陷者中，督脈氣所發，刺入四分，灸五壯。
前頂，在囟會後一寸五分，骨間陷者中，督脈氣所發，刺入四分，灸五壯。
百會，一名三陽五會，在前頂後一寸五分，頂中央旋毛中，陷可容指，督脈、足太陽之會，刺入三分，灸三壯。
後頂，一名交沖，在百會後一寸五分，枕骨上，督脈氣所發，刺入四分，灸五壯。
強間，一名大羽，在後頂後一寸五分，督脈氣所發，刺入三分，灸五壯。
腦戶，一名匝風，一名會額，在枕骨上強間後一寸五分，督脈、足太陽之會，此別腦之會，不可灸，令人喑。〈（《素問》刺禁論雲︰刺頭中腦戶，入腦立死。王冰注云︰灸五壯。又骨空論雲︰不可妄灸。《銅人》經雲︰禁不可灸，灸之令人。）〉風府，一名舌本，在頂上，入髮際一寸，大筋內宛宛中，疾言其肉立起，言休其肉立下，督脈、陽維之會，禁不可灸，灸之令人喑，刺入四分，留三呼。
五處，在督脈傍，去上星一寸五分，足太陽脈氣所發，刺入三分，不可灸〈（《素問》水熱穴注云灸三壯）〉。
承光，在五處後二寸，足太陽脈氣所發，刺入三分，禁不可灸。
通天，一名天臼，在承光後一寸五分，足太陽脈氣所發，刺入三分，留七呼，灸三壯。
絡卻，一名強陽，一名腦蓋，在通天後一寸三分，足太陽脈氣所發，刺入三分，留五呼，灸三壯。
玉枕，在絡卻後七分，俠腦戶傍一寸三分，起肉枕骨，入髮際三寸，足太陽脈氣所發，刺入三分，留三呼，灸三壯。
臨泣，當目上�直入髮際五分陷者中，足太陽、少陽、陽維之會，刺入三分，留七呼，灸五壯。
目窗，一名至營，在臨泣後一寸，足少陽、陽維之會，刺入三分，灸五壯。
正營，在目窗後一寸，足少陽、陽維之會，刺入三分，灸五壯。
承靈，在正營後一寸五分，足少陽、陽維之會，刺入三分，灸五壯。
腦空，一名顳〈（音熱）〉�〈（音儒）〉，在承靈後一寸五分，俠玉枕骨下陷者中，足少陽、陽維之會，刺入四分，灸五壯。〈（《素問》氣府論注云︰俠枕骨後枕骨上）〉
天沖，在耳上如前三分，刺入三分，灸三壯。〈（氣府論注云︰足太陽、少陽之會。）〉率谷，在耳上，入髮際一寸五分，足太陽、少陽之會，嚼而取之，刺入四分，灸三壯。
曲鬢，在耳上，入髮際曲隅陷者中，鼓頷有空，足太陽、少陽之會，刺入三分，灸三壯。
浮白，在耳後，入髮際一寸，足太陽、少陽之會，刺入三分，灸二壯。〈（氣穴注云︰灸三壯，刺入三分。）〉竅陰，在完骨上，枕骨下，搖動應手，足太陽、少陽之會，刺入四分，灸五壯。〈（氣穴注云︰灸三壯，刺入三分。）〉完骨，在耳後，入髮際四分，足太陽、少陽之會，刺入二分，留七呼，灸七壯。〈（氣穴注云︰刺入三分，灸三壯。）〉
喑門，一名舌橫，一名舌厭，在後髮際宛宛中，入系舌本，督脈、陽維之會，仰頭取之，刺入四分，不可灸，灸之令人喑。〈（氣府論注云︰去風府一寸。）〉天柱，在俠項後髮際大筋外廉陷者中，足太陽脈氣所發，刺入二分，留六呼，灸三壯。
風池，在顳�後髮際陷者中，足少陽、陽維之會，刺入三分，留三呼，灸三壯。
〈（氣府論注云︰在耳後陷者中，按之引於耳中，手足少陽脈之會，刺入四分。）〉
〈（氣府論注云︰第六椎下有靈台，十椎下有中樞，十六椎下有陽關）〉大椎，在第一椎陷者中，三陽督脈之會，刺入五分，灸九壯。
陶道，在大椎節下間，督脈、足太陽之會，俯而取之，刺入五分，留五呼，灸五壯。
身柱，在第三椎節下間，督脈氣所發，俯而取之，刺入五分，留五呼，灸三壯。〈（氣府論注云︰灸五壯。）〉神道，在第五椎節下間，督脈氣所發，俯而取之，刺入五分，留五呼，灸三壯。〈（氣府論注云︰灸五壯。）〉至陽，在第七椎節下間，督脈氣所發，俯而取之，刺入五分，灸三壯。
筋縮，在第九椎節下間，督脈氣所發，俯而取之，刺入五分，灸三壯。〈（氣府論注云灸五壯。）〉脊中，在第十一椎節下間，督脈氣所發，俯而取之，刺入五分，不可灸，灸則令人痿。
懸樞，在第十三椎節下間，督脈氣所發，伏而取之，刺入三分，灸三壯。
命門，一名屬累，在十四椎節下間，督脈氣所發，伏而取之，刺入五分，灸三壯。
腰俞，一名背解，一名髓空，一名腰戶，在第二十一椎節下間，督脈氣所發，刺入三分，留七呼，灸五壯。〈（氣府論注云︰刺入三分。熱注、水穴注同。熱穴注作二寸，繆刺論同。）〉長強，一名氣之陰，在脊�端，督脈別絡，少陰所結，刺入三分，留七呼，灸三壯。
〈（氣府論注及水穴注云刺入二分。）〉陽脈氣所發，刺入三分，留六呼，灸三壯。
絲竹空，一名巨，在眉後陷者中，足少陽脈氣所發，刺入三分，留三呼，不宜灸，灸之不幸令人目小及盲。〈（氣府論注云手少陽，又雲留六呼。）〉睛明，一名淚孔，在目內�外，手足太陽、足陽明之會，刺入六分，留六呼，灸三壯。
〈（氣府論注云︰手足太陽、足陽明、陰陽蹺五臟之會。）〉瞳子，在目外去五分，手太陽、手足少陽之會，刺入三分，灸三壯。
承泣，一名鼷穴，一名面，在目下七分，直目瞳子，陽蹺、任脈、足陽明之會，刺入三分，不可灸。
四白，在目下一寸，向�骨〈（即顴骨）〉顴空，足陽明脈氣所發，刺入三分，灸七壯。
〈（氣府論注云︰刺入四分，不可灸。）〉顴，一名兌骨，在面�骨下廉陷者中，手少陽、太陽之會，刺入三分。
素，一名面王，在鼻柱上端，督脈氣所發，刺入三分，禁灸。
迎香，一名沖陽，在禾�上鼻下孔旁，手、足陽明之會，刺入三分。
巨，在俠鼻孔旁八分，直瞳子，蹺脈、足陽明之會，刺入三分。
禾，在直鼻孔下俠水溝傍五分，手陽明脈氣所發，刺入三分。
水溝，在鼻柱下人中，督脈、手足陽明之會，直唇取之，刺入三分，留七呼，灸三壯。
兌端，在唇上端，手陽明脈氣所發。刺入三分，留六呼，灸三壯。
齦交，在唇內齒上齦縫中，刺入三分，灸三壯。（氣府論注云︰任、督脈二經之地倉，一名會維，俠口傍四分，如近下是，蹺脈、手足陽明之會，刺入三分。
承漿，一名天池，在頤前唇之下，足陽明任脈之會，開口取之，刺入三分，留六呼，〈（氣府論注作五呼，）〉灸三壯。
頰車，在耳下曲頰端陷者中，開口有孔，足陽明脈氣所發，刺入三分，灸三壯。
大迎，一名髓孔，在曲頷前一寸三分骨陷者中，動脈，足太陽脈氣所發，刺入三分，留七呼，灸三壯。
上關，一名客主人，在耳前上廉起骨端，開口有孔，手少陽、足陽明之會，刺入三分，留七呼，灸三壯，刺太深令人耳無聞。
下關，在客主人下，耳前動脈下空下廉，合口有孔，張口即閉，足陽明、少陽之會，刺入三分，留七呼，灸三壯，耳中有乾○�〈（音適）〉抵，不可灸。〈（○�抵一作適之，不可灸。一作針灸留針。）〉耳門，在耳前起肉當耳缺者，刺入三分，留三呼，灸三壯。
禾，在耳前銳發下橫動脈，手足少陽、手太陽之會，刺入三分，灸三壯。〈（氣府論注云︰手、足少陽二脈之會。）〉聽會，在耳前陷者中，張口得之，動脈應手，少陽脈氣所發，刺入四分，灸三壯。〈（繆刺注云︰正當手陽明脈之分。）〉聽宮，在耳中，珠子大，明如赤小豆，手足少陽、手太陽之會，刺入三分，灸三壯。〈（氣穴注云︰刺入一分。）〉角孫，在耳廓中間，開口有孔，手足少陽、手陽明之會，刺入三分，灸三壯。〈（氣府論注云︰在耳上廓表之間髮際之下，手太陽、手足少陽三脈之會。）〉脈，一名資脈，在耳本後雞足青絡脈，刺出血如豆汁，刺入一分，灸三壯。
顱息，在耳後間青絡脈，足少陽脈氣所發，刺入一分，出血多則殺人，灸三壯。
翳風，在耳後陷者中，按之引耳中，手、足少陽之會，刺入四分，灸三壯。
廉泉，一名本池，在頷下，結喉上，舌本下，陰維、任脈之會，刺入二分，留三呼，灸三壯。〈（氣府論注云︰刺入三分。）〉人迎，一名天五會，在頸大脈動應手，俠結喉，以候五臟氣，足陽明脈氣所發，禁不可灸，刺入四分，過深不幸殺人。〈（《素問》陰陽類論注云︰人迎在結喉旁一寸五分，動脈應手。）〉天窗，一名窗籠，在曲頰下，扶突後，動脈應手陷者中，手太陽脈氣所發，刺入六分，灸三壯。
天牖，在頸筋間，缺盆上，天容後，天柱前，完骨後，髮際上，手少陽脈氣所發，刺入一分，灸三壯。
天容，在耳曲頰後，手少陽脈氣所發，刺入一寸，灸三壯。
水突，一名水門，在頸大筋前，直人迎下，氣舍上，足陽明脈氣所發，刺入一寸，灸三壯。
氣舍，在頸，直人迎下，俠天突陷者中，足陽明脈氣所發，刺入三分，灸五壯。
扶突，在人迎後一寸五分，手陽明脈氣所發，刺入三分，灸三壯。〈（《針經》雲︰在氣舍後一寸五分。）〉天鼎，在缺盆上，直扶突，氣舍後一寸五分，手陽明脈氣所發，刺入四分，灸三壯。
〈（氣府論注云︰在氣舍後半寸。）〉
肩井，在肩上陷者中，缺盆上大骨前，手少陽、陽維之會，刺入五分，灸三壯。〈（氣府論注云︰灸三壯。）〉肩貞，在肩曲胛下，兩骨解間，肩�後陷者中，手太陽脈氣所發，刺入八分，灸三壯。
巨骨，在肩端上行兩叉骨間陷者中，手陽明、蹺脈之會，刺入一寸五分，灸五壯。〈（氣府論注云︰灸三壯。）〉天，在肩缺盆中毖骨之間陷者中，手少陽、陽維之會，刺入八分，灸三壯。
肩，在肩端兩骨間，手陽明、蹺脈之會，刺入六分，留六呼，灸三壯。
肩，在肩端�上，斜舉臂取之，刺入七分，灸三壯。〈（氣府論注云︰手少陽脈氣所發）〉。
，在肩�後大骨下胛上廉陷者中，手太陽、陽維、蹺脈之會，舉臂取之，刺入八分，灸三壯。
秉風，俠肩�在外肩上小�骨後，舉臂有空，手陽明太陽、手足少陽之會，舉臂取之，刺入五分，灸五壯。〈（氣府論注云︰灸三壯。）〉天宗，在秉風後大骨下陷者中，手太陽脈氣所發，刺入五分，留六呼，灸三壯。
肩外俞，在肩胛上廉，去脊三寸陷者中，刺入六分，灸三壯。
肩中俞，在肩胛內廉，去脊二寸陷者中，刺入三分，留七呼，灸三壯。
曲垣，在肩中央曲甲陷者中，按之動脈應手，刺入八九分，灸十壯。
缺盆，一名天蓋，在肩上橫骨陷者中，刺入三分，留七呼，灸三壯，刺太深，令人逆息。〈（骨空論注云︰手陽明脈氣所發。氣府論注云︰足陽明脈氣所發。）〉會，一名，在臂前廉，去肩頭三寸，手陽明之絡，刺入五分，灸五壯。〈（氣府論注云︰手陽明、手少陽二絡脈之會。）〉
天突，一名玉戶，在頸結喉下二寸〈（氣穴論注云︰五寸）〉中央宛宛中，陰維、任脈之會，低頭取之，刺入一寸，留七呼，灸三壯。〈（氣府論注云︰灸五壯。）〉璇璣，在天突下一寸中央陷者中，任脈氣所發，仰頭取之，刺入三分，灸五壯。
華蓋，在璇璣下一寸陷者中，任脈氣所發，仰頭取之，刺入三分，灸五壯。
紫宮，在華蓋下一寸六分陷者中，任脈氣所發，仰頭取之，刺入三分，灸五壯。
玉堂，一名玉英，在紫宮下一寸六分陷者中，任脈氣所發，仰頭取之，刺入三分，灸五壯。
膻中，一名元兒，在玉堂下一寸六分陷者中，任脈氣所發，仰而取之，刺入三分，灸五壯。
中庭，在膻中下一寸六分陷者中，任脈氣所發，仰而取之，刺入三分，灸五壯。
輸府，在巨骨下，去璇璣傍各二寸陷者中，足少陰脈氣所發，仰而取之，刺入四分，灸五壯。
中，在輸府下一寸六分陷者中，足少陰脈氣所發，仰而取之，刺入四分，灸五壯。
神藏，在�中下一寸六分陷者中，足少陰脈氣所發，仰而取之，刺入四分，灸五壯。
靈墟，在神藏下一寸六分陷者中，足少陰脈氣所發，仰而取之，刺入四分，灸五壯。
神封，在靈墟下一寸六分陷者中，足少陰脈氣所發，仰而取之，刺入四分，灸五壯。
步廊，在神封下一寸六分陷者中，足少陰脈氣所發，仰而取之，刺入四分，灸五壯。
氣戶，在巨骨下，輸府兩傍各二寸陷者中，足陽明脈氣所發，仰而取之，刺入四分，灸五壯。〈（氣府論注云︰去膺窗上四寸八分，灸三壯。）〉庫房，在氣戶下一寸六分陷者中，足陽明脈氣所發，仰而取之，刺入四分，灸五壯。〈（氣府論注云︰灸三壯。）〉屋翳，在庫房下一寸六分，刺入四分，灸五壯。〈（氣府論注云︰在氣戶下三寸二分，灸三壯。）〉膺窗，在屋翳下一寸六分，刺入四分，灸五壯。〈（氣府論注云︰在胸兩傍俠中行各四寸，巨骨下四寸八分陷者中，足陽明脈氣所發，仰而取之。）〉乳中，禁不可刺灸，灸刺之，不幸生蝕瘡，瘡中有膿血清汁者可治，瘡中有息肉若蝕瘡者死。
乳根，在乳下一寸六分陷者中，足陽明脈氣所發，仰而取之，刺入四分，灸五壯。〈（氣府論注云︰灸三壯。）〉
雲門，在巨骨下，氣戶兩傍各二寸陷者中，動脈應手，太陰脈氣所發，舉臂取之，刺入七分，灸五壯，刺太深令人逆息。〈（氣穴論注云︰在巨骨下，任脈兩傍各六寸。刺熱穴論注云；手太陽脈氣所發。）〉中府，肺之募也，一名膺中俞，在雲門下一寸，乳上三肋間陷者中，動脈應手，仰而取之，手太陰之會，刺入三分，留五呼，灸五壯。
周榮，在中府下一寸六分陷者中，足太陰脈氣所發，仰而取之，刺入四分，灸五壯。
胸鄉，在周榮下一寸六分陷者中，足太陰脈氣所發，仰而取之，刺入四分，灸五壯。
天溪，在胸鄉下一寸六分陷者中，足太陰脈氣所發，仰而取之，刺入四分，灸五壯。
食竇，在天溪下一寸六分陷者中，足太陰脈氣所發，仰而取之，刺入四分，灸五壯。
〈（氣穴論注云︰手太陰脈氣所發。）〉
淵腋，在腋下三寸宛宛中，舉臂取之，刺入三分，不可灸，灸之不幸生腫蝕馬刀，傷內潰者死，寒熱生馬瘍可治。〈（氣穴論注云︰足少陽脈氣所發。）〉大包，在淵腋下三寸，脾之大絡，布胸脅中，出九肋間，及季脅端，別絡諸陰者，刺入三分，灸三壯。
輒筋，在腋下三寸，複前行一寸，著脅，足少陽脈氣所發，刺入六分，灸三壯。
天池，一名天會，在乳後一寸〈（氣府論注云二寸）〉，腋下三寸，著脅直掖撅肋間，手厥陰足少陽脈之會〈（一作手心足少陽脈之會）〉，刺入七分，〈（氣府論注云︰刺入三分。）〉灸三壯。
鳩尾，一名尾翳，一名，在臆前，蔽骨下五分，任脈之別，不可灸刺。〈（鳩尾鳩尾處，則針巨闕者中心。人有鳩尾短者少饒，今強一寸。）〉巨闕，心募也，在鳩尾下一寸，任脈氣所發，刺入六分，〈（氣府論注云︰刺入一寸二分，）〉留七呼，灸五壯。
上脘，在巨闕下一寸五分，去蔽骨三寸，任脈、足陽明、手太陽之會，刺入八寸，灸五壯。
中脘，一名太倉，胃募也，在上脘下一寸，居心蔽骨與臍之中，手太陽少陽、足陽明所生，任脈之會，刺入三分，灸七壯。〈（《九卷》雲︰�至臍八寸，太倉居其中為臍上四寸。昌廣撰募經雲︰太倉在臍上三寸，非也。）〉建裡，在中脘下一寸，刺入五分，留十呼，灸五壯。〈（氣府論注云︰刺入六分留七呼。）〉下脘，在建裡下一寸，足太陰、任脈之會，刺入一寸，灸五壯。
水分，在下脘下一寸，臍上一寸，任脈氣所發，刺入一寸，灸五壯。
臍中，禁不可刺，刺之令人惡瘍，遺矢者死不治。
陰交，一名少關，一名橫戶，在臍下一寸，任脈、氣沖之會，刺入八分，灸五壯。
氣海，一名脖，一名下肓，在臍下一寸五分，任脈氣所發，刺入一寸三分，灸五壯。
石門，三焦募也，一名利機，一名精露，一名丹田，一名命門，在臍下二寸，任脈氣所發，刺入五分，留十呼，灸三壯〈（氣府論注云︰刺入六分，留七呼，灸五壯）〉，女子禁不可刺，灸中央，不幸使人絕子。
關元，小腸募也，一名次門，在臍下三寸，足三陰、任脈之會，刺入二寸〈（氣府論注云︰刺入一寸二分，）〉留七呼，灸七壯。
中極，膀胱募也，一名氣原，一名玉泉，在臍下四寸，足三陰、任脈之會，刺入二寸〈（氣府論注云︰刺入一寸二分）〉，留七呼，灸三壯。
曲骨，在橫骨上、中極下一寸，毛際陷者中，動脈應手，任脈、足厥陰之會，刺入一寸五分，留七呼，灸三壯。〈（氣府論注云︰自鳩尾至曲骨十四穴，並任脈氣所發。）〉會陰，一名屏翳，在大便前、小便後，兩陰之間，任脈別絡，俠督脈波脈之會，刺入二寸，留三呼〈（氣府論注云︰留七呼）〉，灸三壯。
幽門，一名上門，在巨闕兩傍各五分陷者中，衝脈、足少陰之會，刺入五分〈（氣府論注云︰刺入一寸）〉，灸五壯。
通谷，在幽門下一寸陷者中，衝脈、足少陰之會，刺入五分〈（氣府論注云︰刺入一寸）〉，灸五壯。
陰都，一名食宮，在通谷下一寸，衝脈、足少陰之會，刺入一寸，灸五壯。
石關，在陰都下一寸，衝脈、足少陰之會，刺入一寸，灸五壯。
商曲，在石關下一寸，衝脈、足少陰之會，刺入一寸，灸五壯。
肓俞，在商曲下一寸，直臍傍五分，衝脈、足少陰之會，刺入一寸，灸五壯。
中注，在肓俞下一寸，衝脈、足少陰之會，刺入一寸，灸五壯。
〈（《素問》水穴論注云︰在臍下五分，兩旁相去任脈各五分。）〉四滿，一名髓府，在中注下一寸，衝脈、足少陰之會，刺入一寸，灸五壯。
氣穴，一名胞門，一名子戶，在四滿下一寸，衝脈、足少陰之會，刺入一寸，灸五壯。
大赫，一名陰維，一名陰關，在氣穴下一寸，衝脈、足少陰之會，刺入一寸，灸五壯。
橫骨，一名下極，在大赫下一寸，衝脈、足少陰之會，刺入一寸，灸五壯。
不容，在幽門傍各一寸五分，去任脈二寸，直兩肋端相去四寸，足陽明脈氣所發，刺入五分，灸五壯。〈（氣府論注云︰刺入八分。又雲︰下至太乙各上下相去一寸。）〉承滿，在不容下一寸，足陽明脈氣所發，刺入八分，灸五壯。
梁門，在承滿下一寸，足陽明脈氣所發，刺入八分，灸五壯。
關門，在梁門下，太乙上，足陽明脈中間穴外延，足陽明脈氣所發，刺入八分，灸五壯。
太乙，在關門下一寸，足陽明脈氣所發，刺入八分，灸五壯。
滑肉門，在太乙下一寸，足陽明脈氣所發，刺入八分，灸五壯。
天樞，大腸募也，一名長溪，一名谷門，去肓俞一寸五分，俠臍兩傍各二寸陷者中，足陽明脈氣所發，刺入五分，留七呼，灸五壯。〈（氣府論注云︰�在滑肉門下一寸，正當於臍。）〉外陵，在天樞下，大巨上，足陽明脈氣所發，刺入八分，灸五壯。〈（氣府論注云︰在天樞下一寸。水穴論注云︰在臍下一寸，兩傍去衝脈各一寸五分。）〉大巨，一名腋門，在長溪下二寸，足陽明脈氣所發，刺入八分，灸五壯。〈（氣府論注云︰在外陵下一寸。）〉水道，在大巨下一寸，足陽明脈氣所發，刺入二寸五分，灸五壯。
歸來，一名溪穴，在水道下一寸，刺入八分，灸五壯。〈（水穴論注云︰足陽明脈氣所發。）〉氣沖，在歸來下，鼠鼷上一寸，動脈應手，足陽明脈氣所發，刺入三分，留七呼，灸三壯，灸之不幸，使人不得息。〈（氣府論注云︰在腹臍下，橫骨兩端鼠鼷上一寸。刺禁論注云︰在腹下，俠臍兩傍相去四寸鼠鼷上一寸，動脈應手。骨空注云︰在毛際兩傍，鼠鼷上一寸。）〉
期門，肝募也，在第二肋端，不容傍各一寸五分，上直兩乳，足太陰厥陰、陰維之會，舉臂取之，刺入四分，灸五壯。
日月，膽募也，在期門下一寸五分，足太陰、少陽之會，刺入七分，灸五壯。〈（氣府論注云︰在第三肋端，橫直心蔽骨傍各二寸五分，上直兩乳。）〉腹哀，在日月下一寸五分，足太陰、陰維之會，刺入七分，灸五壯。
大橫，在腹哀下三寸，直臍傍，足太陰、陰維之會，刺入七分，灸五壯。
腹屈，一名腹結，在大橫下一寸三分，刺入七分，灸五壯。
府舍，在腹結下三寸，足太陰、陰維、厥陰之會，此脈上下入腹絡胸，結心肺，從脅上至肩，比太陰，三陰陽明支別，刺入七分，灸五壯。
沖門，一名慈宮，上去大橫五寸，在府舍下，橫骨兩端約文中動脈，足太陰、厥陰之會，刺入七分，灸五壯。
章門，脾募也，一名長平，一名脅，在大橫外，直臍季脅端，足厥陰、少陽之會，側臥屈上足，伸下足，舉臂取之，刺入八分，留六呼，灸三壯。
帶脈，在季脅下一寸八分，刺入六分，灸五壯。〈（氣府論注云︰足少陽、帶脈二經之會。）〉五樞，在帶脈下三寸，一曰在水道傍一寸五分，刺入一寸，灸五壯。〈（氣府論注云︰足少陽、帶脈二經之會。）〉京門，腎募也，一名氣府，一名氣俞，在監骨下，腰中挾脊，季肋下一寸八分，刺入三分，留七呼，灸三壯。
維道，一名外樞，在章門下五寸三分，足少陽、帶脈之會，刺入八分，灸三壯。
居，在章門下八寸三分，監骨上陷者中，陽蹺、足少陽之會，刺入八分，灸三壯。〈（氣府論注︰監骨作骼骨）〉
黃帝問曰︰願聞五臟六腑所出之處？岐伯對曰︰五臟五俞，五五二十五俞；六腑六俞，六六三十六俞。經脈十二，絡脈十五，凡二十七氣，上下行，所出為井，所溜為滎，所注為俞，所過為原，所行為經，所入為合。別而言之，則所注為俞；總而言之，則手太陰井也，滎也，原也，經也，合也，皆為之俞。非此六者，謂之間。凡穴手太陰之脈出於大指之端，內屈循白肉際。至本節後太淵溜以澹，外屈本指以下〈（一作本於上節）〉，內屈與諸陰絡會於魚際，數脈並注〈（疑此處有缺文）〉，其氣滑利，伏行壅骨之下，外屈〈（一本下有出字）〉於寸口而行，上至於肘內廉，入於大筋之下，內屈上行�陰，入腋下，內屈走肺，此順行逆數之屈折也。
肺出少商。少商者，木也。在手大指端內側，去爪甲如韭葉，手太陰脈之所出也，為井。刺入一分，留一呼，灸一壯。〈（氣穴論注作三壯。）〉魚際者，火也。在手大指本節後內側散脈中，手太陰脈之所留也，為滎。刺入二分，留三呼，灸三壯。
太淵者，土也。在掌後陷者中，手太陰脈之所注也，為俞。刺入二分，留二呼，灸三壯。
經渠者，金也。在寸口陷者中，手太陰之所行也，為經。刺入三寸，留三呼，不可灸，灸之傷人神明。
列缺，手太陰之絡，去腕上一寸五分，別走陽明者，刺入三分，留三呼，灸五壯。
孔最，手太陰之，去腕七寸，專〈（此處缺文。）〉金二七水之父母，刺入三分，留三呼，灸五壯。
尺澤者，水也。在肘中紋上動脈，手太陰之所入也，為合。刺入三分〈（《素問》氣穴論注云︰留三呼）〉。灸五壯。
俠白，在天府下，去肘五寸動脈中，手太陰之別，刺入四分，留三呼，灸五壯。
天府，在腋下三寸，臂�內廉動脈中，手太陰脈氣所發，禁不可灸，灸之令人逆氣，刺入四分，留三呼。
手心主之脈，出於中指之端，內屈循中指內廉，以上留於掌中，伏〈（一本下有行字）〉兩骨之間，外屈出兩筋之間，骨肉之際，其氣滑利，上二寸，外屈〈（一本下有出字）〉行兩筋之間，上至肘內廉，入於小筋之下〈（一本下有留字）〉，兩骨之會，上入於胸中，內絡心胞。
心主出中沖。中沖者，木也。在手中指之端，去爪甲角如韭葉陷者中，手心主脈之所出，為井。刺入一分，留三呼，灸一壯。
勞宮者，火也。一名五裡，在掌中央動脈中，手心主脈之所留也，為滎。刺入三分，留六呼，灸三壯。
大陵者，土也。在掌後兩筋間陷者中，手心主脈之所注也，為俞。刺入六分，留七呼，灸三壯。
內關，手心主絡，在掌後去腕二寸，別走少陽，刺入二分，灸五壯。
間使者，金也。在掌後三寸，兩筋間陷者中，手心主脈之所行也，為經。刺入六分，留七呼，灸三壯。
門，手心主，去腕五寸，刺入三寸，灸三壯。
曲澤者，水也，在肘內廉下陷者中，屈肘得之，手心主脈之所入也，為合，留七呼，灸三壯。
天泉，一名天溫，在曲腋下去臂二寸，舉臂取之，刺入六分，灸三壯。
黃帝問曰︰手少陰之脈獨無俞，何也？岐伯對曰︰少陰者，心脈也。心者，五臟六腑之大主也，為帝王，精神之舍也。其臟堅固，邪弗能容也。容之則心傷，心傷則神去，神去則死矣。故諸邪之在於心者，皆在心之包絡。包絡者，心主之脈也。故獨無俞焉。曰︰少陰脈獨無俞者，心不病乎？曰︰其外經脈病而臟不病，故獨取其經於掌後兌骨之端。其餘脈出入曲折，皆如手少陰〈（少陰少字宜作太字，《銅人經》作厥字）〉。心主之脈行也。故本俞者，皆因其氣之虛實疾徐以取之，是謂因沖而泄，因衰而補。如是者，邪氣得去，真氣堅固，是謂因天之序。
心出少沖。少沖者，木也。一名經始，在手小指內廉之端，去爪甲角如韭葉，手少陰脈之所出也，為井。刺入一分，留一呼，灸一壯。少陰八穴，其七有治，一無治者，邪弗能容也，故曰無俞焉。
少府者，火也。在小指本節後陷者中，直勞宮，手少陰脈之所留也，為滎。刺入三分。
神門者，土也。一名兌沖，一名中都，在掌後兌骨之端陷者中，手少陰脈之所注也，為俞。刺入三分，留七呼，灸三壯。〈（《素問》陰陽論注云︰神門在掌後五分，當小指間。）〉手少陰，在掌後脈中，去腕五分，刺入三寸，灸三壯。
通裡，手少陰經，在腕後一寸，別走太陽，刺入三寸，灸三壯。
靈道者，金也。在掌後一寸五分，或曰一寸，手少陰脈之所行也，為經。刺入三分，灸三壯。
少海者，水也。一名曲節，在肘內廉節後陷者中，動脈應手，手少陰脈之所入也，為合。刺入五分，灸三壯。
極泉，在腋下筋間，動脈入胸中，手少陰脈氣所發，刺入三分，灸五壯。
大腸合手陽明，出於商陽。商陽者，金也。一名絕陽，在手大指次指內側，去爪甲角如韭葉，手陽明脈之所出也，為井。刺入一分，留一呼，灸三壯。
二間者，水也。一名間谷，在手大指次指本節前內側陷者中，手陽明脈之所留也，為滎。刺入三分，留六呼，灸三壯。
三間者，木也。一名少谷，在手大指次指本節後內側陷者中，手陽明脈之所注也，為俞。刺入三分，留三呼，灸三壯。
合谷，一名虎口，在手大指次指間，手陽明脈之所過也，為原。刺入三分，留六呼，灸三壯。
陽溪者，火也。一名中魁，在腕中上側兩傍間陷者，手陽明脈之所行也，為經。刺入三分，留七呼，灸三壯。
偏歷，手陽明絡，在腕後三寸，別走太陰者，刺入三分，留七呼，灸三壯。
溫溜，一名逆注，一名蛇頭，手陽明，在腕後少士五寸，大士六寸，刺入三分，灸三壯。〈（大士、少士，調大人、小兒也。）〉下廉，在輔骨下，去上廉一寸，恐〈（疑誤）〉輔齊兌肉其分外邪，刺入五分，留五呼，灸三壯。
上廉，在三裡下一寸，其分抵陽明之會外邪，刺入五分，灸五壯。
手三裡，在曲池下二寸，按之肉起兌肉之端，刺入三分，灸三壯。
曲池者，土也。在肘外輔骨肘骨之中，手陽明脈之所入也，為合。以手按胸取之，刺入五寸，留七呼，灸三壯。
肘，在肘大骨外廉陷者中，刺入四分，灸三壯。
五裡，在肘上三寸，行向裡大脈中央，禁不可刺，灸三壯。
臂，在肘上七寸，�肉端，手陽明絡之會，刺入三分，灸三壯。
三焦上合手少陽，出於關沖。關沖者，金也。在手小指次指之端，去爪甲角如韭葉，手少陽脈之所出也，為井。刺入一分，留三呼，灸三壯。
腋門者，水也。在小指次指間陷者中，手少陽脈之所溜也，為滎。刺入三分，灸三壯。
中渚者，木也。在手小指次指本節後陷者中，手少陽脈之所注也，為俞。刺入二分，留三呼，灸三壯。
陽池，一名別陽，在手錶上腕上陷者中，手少陽脈之所過也，為原。刺入二分，留三呼，灸五壯。〈（《銅人經》雲︰不可灸。）〉外關，手少陽絡，在腕後二寸陷者中，別走心者，刺入三分，留七呼，灸三壯。
支溝者，火也。在腕後三寸，兩骨之間陷者中，手少陽脈之所行也，為經。刺入二分，留七呼，灸三壯。
三陽絡，在臂上大交脈，支溝上一寸，不可刺，灸五壯。
四瀆，在肘前五寸外廉陷者中，刺入六分，留七呼，灸三壯。
天井者，土也。在肘外大骨之後一寸，兩筋間陷者中，屈肘得之，手少陽脈之所入也，為合。刺入一分，留七呼，灸三壯。
清冷淵，在肘上一寸〈（一本作三寸）〉，伸肘舉臂取之，刺入三分，灸三壯。
消濼，在肩下臂外開腋斜肘分下�〈（一本無�字）〉，刺入六分，灸三壯。〈（氣府論注云︰手少陽脈之會。）〉會宗，手少陽，在腕後三寸空中，刺入三分，灸三壯。
小腸上合手太陽，出於少澤。少澤者，金也。一名小吉，在手小指之端，去爪甲下一分陷者中，手太陽脈之所出也，為井。刺入一分，留二呼，灸一壯。
前谷者，水也。在手小指外側，本節前陷者中，手太陽脈之所溜也，為滎。刺入一分，留三呼，灸三壯。
後溪者，木也。在手小指外側，本節後陷者中，手太陽脈之所注也，為俞。刺入二分，留二呼，灸一壯。
腕骨，在手外側腕前，起骨下陷者中，手太陽脈之所過也，為原。刺入二分，留三呼，灸三壯。
陽谷者，火也。在手外側腕中，兌骨下陷者中，手太陽脈之所行也，為經。刺入二分，留二呼〈（氣穴論注云︰留三呼）〉，灸三壯。
養老，手太陽，在手踝骨上一空，腕後一寸陷者中，刺入三分，灸三壯。
支正，手太陽絡，在肘後〈（一本作腕後）〉五寸，別走少陰者，刺入三分，留七呼，灸三壯。
小海者，土也。在肘內大骨外，去肘端五分陷者中，屈肘乃得之，手太陽脈之所入也，為合。刺入二分，留七呼，灸七壯。〈（氣穴論注作少海。）〉
脾在隱白。隱白者，木也。在足大指端內側，去爪甲角如韭葉，足太陰脈之所出也。為井。刺入一分，留三呼，灸三壯。
大都者，火也。在足大指本節後陷者中，足太陰脈之所溜也，為滎。刺入三分，留七呼，灸一壯。
太白者，土也。在足內側核骨下陷者中，足太陰脈之所注也。為俞。刺入三分，留七呼，灸三壯。
公孫，在足大指本節後一寸，別走陽明，太陰絡也，刺入四分，留二十呼，灸三壯。
商丘者，金也。在足內踝下微前陷者中，足太陰脈之所行也，為經。刺入三分，留七呼，灸三壯。〈（氣穴論注云︰刺入四分。）〉三陰交，在內踝上三寸，骨下陷者中，足太陰、厥陰、少陰之會，刺入三分，留七呼，灸三壯。
漏谷，在內踝上六寸骨下陷者中，足太陰絡，刺入三分，留七呼，灸三壯。
地機，一名脾舍，足太陰，別走上一寸空，在膝下五寸，刺入三分，灸三壯。
陰陵泉者，水也。在膝下內側輔骨下陷者中，伸足乃得之，足太陰脈之所入也，為合。
刺入五分，留七呼，灸三壯。
血海，在膝臏上內廉白肉際二寸中，足太陰脈氣所發，刺入五分，灸五壯。
箕門，在魚腹上越兩筋間，動脈應手，太陰內部，足太陰脈氣所發，刺入三分，留六呼，灸三壯。〈（《素問》三部九候論注云︰直五裡下，寬鞏足單衣，沉取乃得之，動脈應於手。）〉
肝出大敦，大敦者，木也。在足大指端，去爪甲角如韭葉及三毛中，足厥陰脈之所出也，為井。刺入三分，留十呼，灸三壯。
行間者，火也。在足大指間動脈陷者中，足厥陰之所溜也，為滎。刺入六分，留十呼，灸三壯。
太沖者，土也。在足大指本節後二寸，或曰一寸五分陷者中，足厥陰脈之所注也，為俞。刺入三分，留十呼，灸三壯。〈（《素問》刺腰痛論注云︰在足大指本節後內間二寸陷者中，動脈應手。）〉中封者，金也。在足內踝前一寸，仰足取之陷者中，伸足乃得之，足厥陰脈之所注也，為經。刺入四分，留七呼，灸三壯。〈（氣穴論注云︰在內踝前一寸五分。）〉蠡溝，足厥陰之絡，在足內踝上五寸，別走少陽，刺入二分，留三呼，灸三壯。
中都，足厥陰，在內踝上七寸�中，與少陰相直，刺入三分，留六呼，灸五壯。
膝關，在犢鼻下二寸陷者中，足厥陰脈氣所發，刺入四分，灸五壯。
曲泉者，水也。在膝內輔骨下，大筋上，小筋下，陷者中，屈膝得之，足厥陰陰脈之所入也，為合。刺入六分，留十呼，灸三壯。
陰包，在膝上四寸股內廉兩筋間，足厥陰別走〈（此處有缺）〉，刺入六分，灸三壯。
五裡，在陰廉下，去氣沖三寸，陰股中動脈，刺入六分，灸五壯。〈（《外台秘要》作去氣沖三寸，去陰廉二寸。）〉陰廉，在羊矢下，去氣沖二寸動脈中，刺入八分，灸三壯。
腎出湧泉。湧泉者，水也。一名地沖，在足心陷者中，屈足卷指宛宛中，足少陰脈之所出也，為井。刺入三分，留三呼，灸三壯。
然谷者，火也。一名龍淵，在足內踝前起大骨下陷者中，足少陰脈之所留也，為滎。
刺入三分，留三呼，灸三壯。刺之多見血，使人立飢欲食。
太溪者，土也。在足內踝後跟骨上動脈陷者中，足少陰脈之所注也，為俞。刺入三分，留七呼，灸三壯。
大鐘，在足跟後沖中，別走太陽足少陰絡，刺入二分，留七呼，灸三壯。〈（《素問》水熱穴論注云︰在內踝後。刺腰痛論注云︰在足跟後街中，動脈應手。）〉照海，陰蹺脈所生，在足內踝下一寸，刺入四分，留六呼，灸三壯。
水泉，足少陰，去太溪下一寸，在足內踝下，刺入四分，灸五壯。
複溜者，金也。一名伏白，一名昌陽，在足內踝上二寸陷者中，足少陰脈之所行也，為經。刺入三分，留三呼，灸五壯。〈（刺腰痛論注云︰在內踝上二寸動脈。）〉交信，在足內踝上二寸，少陰前，太陰後，筋骨間，陰蹺之�。刺入四分，留三呼，灸三壯。
築賓，陰維之，在足內踝上�分中，刺入三分，灸五壯。〈（刺腰痛論注云︰在內踝後。）〉陰谷者，水也。在膝下內輔骨後，大筋之下，小筋之上，按之應手，屈膝得之，足少陰脈之所入也，為合。刺入四分，灸三壯。
胃出厲兌，厲兌者，金也。在足大指次指之端，去爪甲角如韭葉，足陽明脈之所出也，為井。刺入一分，留一呼，灸三壯。
內庭者，水也。在足大指次指外間陷者中，足陽明脈之所留也，為滎。刺入三分，留二十呼，〈（氣穴論注云︰留十呼）〉灸三壯。
陷谷者木也。在足大指次指間本節後陷者中，去內庭二寸，足陽明脈之所注也，為俞。刺入五分，留七呼，灸三壯。
沖陽，一名會原，在足趺上五寸骨間動脈，上去陷骨三寸，足陽明脈之所過也。為原。刺入三分，留十呼，灸三壯。
解溪者，火也。在沖陽後一寸五分腕上陷者中，足陽明脈之所行也。為經。刺入五分，留五呼，灸三壯。〈（氣穴論注云二寸五分，刺瘧論注云三寸五分。）〉豐隆，足陽明絡也，在外踝上八寸，下廉�外廉陷者中，別走太陰者，刺入三分，灸三壯。
巨虛下廉，足陽明與小腸合，在上廉下三寸，刺入三分，灸三壯。〈（氣穴論注云︰足陽明脈氣所發。）〉條口，在下廉上一寸，足陽明脈氣所發，刺入八分，灸三壯。
巨虛上廉，足陽明與大腸合，在三裡下三寸，刺入八分，灸三壯。〈（氣穴論注云︰在犢鼻下六寸，足陽明脈氣所發。）〉三裡，土也。在膝下三寸外廉，足陽明脈氣所入也，為合。刺入一寸五分，留七呼，灸三壯。〈（《素問》雲︰在膝下三寸�外廉兩筋肉分間。）〉犢鼻，在膝下上俠解大筋中，足陽明脈氣所發，刺入六分，灸三壯。
梁丘，足陽明，在膝上二寸，刺入三分，灸三壯。
陰市，一名陰鼎，在膝上三寸，伏兔下，若拜而取之，足陽明脈氣所發，刺入三分，留七呼，禁不可灸。〈（刺腰痛論注云︰伏兔下陷者中，灸三壯。）〉伏兔，在膝上六寸起肉間，足陽明脈氣所發，刺入五分，禁不可灸。
髀關，在膝上伏兔後交分中，刺入六分，灸三壯。
膽出於竅陰。竅陰者，金也。在足小指次指之端，去爪甲角如韭葉，足少陽脈之所出也，為井。刺入三分，留三呼。〈（氣穴論注作一呼）〉灸三壯。
俠溪者，水也。在足小指次指二歧骨間，本節前陷者中，足少陽脈之所溜也，為滎。刺入三分，留三呼，灸三壯。
地五會，在足小指次指本節後間陷者中，刺入三分，不可灸，灸之令人瘦，不出三年死。
臨泣者，木也。在足小指次指本節後間陷者中，去俠溪一寸五分，足少陽脈之所注也，為俞。刺入二分，灸三壯。
丘墟，在足外廉踝下如前陷者中，去臨泣一寸，足少陽脈之所過也，為原。刺入五分，留七呼，灸三壯。
懸鐘，在足外踝上三寸動者脈中，足三陽絡，按之陽明脈絕乃取之，刺入六分，留七呼，灸五壯。
光明，足少陽絡，在足外踝上五寸，別走厥陰者，刺入六分，留七呼〈（骨空論注云︰刺入七分，留十呼）〉，灸三壯。
外丘，足少陽，少陽所生，在外踝上七寸，刺入三分，灸三壯。
陽輔者，火也。在足外踝上四寸〈（氣穴論注無四寸二字）〉輔骨前，絕骨端，如前三分，去丘墟七寸，足少陽脈之所行也，為經。刺入五分，留七呼，灸三壯。
陽交，一名別陽，一名足，陽維之，在內踝上七寸，斜屬三陽分肉間，刺入六分，留七呼，灸三壯。
陽陵泉者，土也。在膝下一寸，�外廉陷者中，足少陽脈之所入也，為合。刺入六分，留十呼，灸三壯。
陽關，在陽陵泉上三寸，犢鼻外陷者中，刺入五分，禁不可灸。
中犢，在髀骨外，膝上五寸，分肉間陷者中，足少陽脈氣所發也，刺入五分，留七呼，灸五壯。
環跳，在髀樞中，側臥伸下足，屈上足取之，足少陽脈氣所發，刺入一寸，留二十呼，灸五十壯。〈（氣穴論注云︰髀樞後，足少陽、太陽二脈之會，灸三壯）〉
膀胱出於至陰。至陰者，金也。在足小指外側，去爪甲角如韭葉，足太陽脈之所出也，為井，刺入三分，留五呼，灸五壯。
通谷者，水也。在足小指外側，本節前陷者中，足太陽脈之所溜也，為滎。刺入二分，留五呼。
束骨者，木也。在足小指外側，本節後陷者中，足太陽脈之所注也，為俞。刺入三分，灸三壯。〈（氣穴論注云︰本節後赤白肉際。）〉京骨，在足外側大骨下，赤白肉際陷者中，按而得之，足太陽脈之所過也，為原。刺入三分，留七呼，灸三壯。
申脈，陽蹺所生也，在足外踝下〈（刺腰痛論注云︰外踝下五分）〉陷者中，容爪甲許，刺入三分，留六呼，灸三壯。
金門，在足太陽�一空，在足外踝下，一名關梁，陽維所別屬也，刺入三分，灸三壯。
仆參，一名安邪，在跟骨下陷者中〈（刺腰痛論注云︰陷者中細脈動應手）〉，拱足得之，足跗陽〈（氣穴論注作付陽）〉，陽蹺之，在足外踝上三寸，太陽前，少陽後，筋骨間，刺入六分，留七呼，灸三壯。
飛揚，一名厥陽，在足外踝上七寸，足太陽絡，別走少陰者，刺入三分，灸三壯。
承山，一名魚腹，一名肉柱，在兌�腸下分肉間陷者中，刺入七分，灸三壯。
承筋，一名�腸，一名直腸，在�腸中央陷者中，足太陽脈氣所發，禁不可刺，灸三壯。〈（刺腰痛論注云︰在�中央。）〉合陽，在膝約文中央下二寸，刺入六分，灸五壯。
委中者，土也。在�中央約文中動脈，足太陽脈氣之所入也，為合。刺入五分，留七呼，灸三壯。〈（《素問》骨空論注云︰�謂膝解之後，曲腳之中，背面取之。刺腰痛論注云︰在膝後屈處。）〉崑崙，火也。在足外踝後，跟骨上陷中，細脈動應手，足太陽脈之所行也，為經。刺入五分，留十呼，灸三壯。
委陽，三焦下輔俞也，在足太陽之前，少陽之後，出於�中外廉兩筋間，承扶下六寸，此足太陽之別絡也，刺入七分，留五呼，灸三壯，屈身而取之。
浮，在委陽上一寸，屈膝得之，刺入五分，灸三壯。
殷門，在肉�下六寸，刺入五分，留七呼，灸三壯。
承扶，一名肉，一名陰關，一名皮部，在尻臀下，股陰腫上約文中，刺入二寸，留七呼，灸三壯。
欲令灸發者，灸履○�〈（音遍）〉熨之，三日即發。

