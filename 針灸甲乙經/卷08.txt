五臟傳病發寒熱第一（上）
黃帝問曰︰五臟相通，移皆不次。五臟有病，則各傳其所勝，不治法三月，若六月若三日，若六日，傳五臟而當死（《素問》下有是順傳所勝之次）。故曰︰ 別於陽者，知病從來；別於陰者，知死生之期，言至其所困而死者也，是故風者，百病之長也。今風寒客於人，使人毫毛畢直，皮膚閉而為熱。當是之時，可汗而發。或痺不仁，腫痛，當是之時，可湯熨，及（一本作足字）火灸，刺而去，弗治，病入舍於肺，名曰肺痺，發咳上氣。弗治，肺即傳而行之肝，病名曰肝痺，一名曰厥，脅痛出食。當是之時，可按可刺。弗治，肝傳之脾，病名曰脾風，發癉，腹中熱，煩心汗出，黃癉（《素問》無汗癉二字），當此之時，可汗可藥可烙（一本作浴）。弗治，脾傳之腎，病名曰疝瘕，少腹煩冤而痛，汗出（《素問》作出白），一名曰蠱。當此之時，可按可藥。弗治，腎傳之心，病筋脈相引而急，名之曰，當此之時，可灸可藥。弗治，十日法當死。腎傳之心，心即複反傳而之肺，發寒熱，法當三歲死。此病之次也。然其卒發者，不必治。其傳化有不以次者，憂恐悲喜怒令不得以其次，故令人大病矣。因而喜，大虛則腎氣乘矣，怒則肝氣乘矣，悲則肺氣乘矣，恐則脾氣乘矣，憂則心氣乘矣，此其道也。故病有五，五五二十五變及其傳化。傳，乘之名也。
大骨枯槁，大肉陷下，胸中氣滿，喘息不便，其氣勝形，期六月死；真臟脈見，乃予之期日。大骨枯槁，大肉陷下，胸中氣滿，喘息不便，內痛引肩項，期一月死；真臟脈見，乃予之期日。大骨枯槁，大肉陷下，胸中氣滿，喘息不便，內痛引肩項，痛熱，脫肉破，真臟脈見，十月之內死。大骨枯槁，大肉陷下，胸中氣滿，腹內痛，心中不便，肩項身熱，破脫肉，目眶陷，真臟脈見，目不見人立死；其見人者，至其所不勝之時而死。急虛中身卒至，五臟閉絕，脈道不通，氣不往來，譬之墮溺，不可為期。其脈絕不來，若一息五六至，其形肉不脫，真臟雖不見，猶死。
真肝脈至，中外急，如循刀刃責責然，如按琴瑟弦，色青白不澤，毛折，乃死。
真心脈至，緊（一本作堅）而搏，如循薏苡子累累然，色赤黑不澤，毛折，乃死。
真肺脈至，大而虛，如以毛羽中人膚，色赤白不澤，毛折，乃死。
真脾脈至，弱而乍疏乍數，色青黃不澤，毛折，乃死。
真腎脈至，搏而絕，如指彈石闢辟然，色黑黃不澤，毛折，乃死。諸真臟脈見者，皆死不治。
曰︰寒熱瘰癧在於頸腋者，何氣所生？曰︰此皆鼠，寒熱之毒氣，稽於脈而不去者也。（《靈樞》稽作堤字）。鼠之本，皆在於臟，其末上出頸腋之間。其浮於胸中，未著於肌肉而外為膿血者，易去也。曰︰去之奈何？曰︰請從其本，引其末，可使衰去而絕其寒熱，審按其道以予之，徐往徐來以去之，其小如麥者，一刺知，三刺已。決其死生，反其目視之，其中有赤脈從上下貫瞳子者，見一脈一歲死，見一脈半一歲半死，見二脈二歲死，見二脈半二歲半死，見三脈三歲死，赤脈不下貫瞳子者可治。
曰︰人有善病寒熱者，何以候之？曰︰小骨弱肉者，善病寒熱。顴骨者，骨之本也，顴大則骨大，顴小則骨小。皮薄而肉弱無，其臂懦懦然，其地色然，不與天地同色污然獨異，此其候也。然臂薄者，其髓不滿，故善病寒熱。風感則為寒熱。皮寒熱，皮不可附席，毛髮焦，鼻槁臘，不得汗，取三陽之絡，補手太陽。肌寒熱，病肌痛，毛髮焦。唇槁臘，不得汗，取三陽於下以去其血者，補太陰以去其汗。骨寒骨熱，痛無所安，汗注不休，齒本槁痛，取其少陰於陰股之絡，齒色槁，死不治。骨厥亦然。男子如蠱，女子如阻，身體腰脊如解，不欲食，先取湧泉見血，視跗上盛者，盡出血。灸寒熱之法︰先取項大椎以年為壯數，次灸撅骨以年為壯數，視背俞陷者灸之，舉臂肩上陷者灸之，兩季脅之間灸之，外踝上絕骨之端灸之，足小指、次指之間灸之，上陷脈灸之，外踝後灸之，缺盆骨上切之堅動如筋者灸之，膺中陷骨間灸之，掌束骨下灸之，臍下關元三寸灸之，毛際動脈灸之，臍下二寸分間灸之，足陽明跗上動脈灸之，巔上一灸之，取犬所嚙處灸之，即以犬傷病法三炷灸之，凡當灸二十九處。
寒熱頭痛，喘喝，目不能視，神庭主之；其目泣出頭不痛者，聽會主之。寒熱頭痛如破，目痛如脫，喘逆煩滿，嘔吐，流汗難言，頭維主之；寒熱，刺腦戶。
五臟傳病發寒熱第一（下）
寒熱取五處，乃天池、風池、腰俞、長強、大杼、中膂、內俞、上、齦交、上關元、天牖、天容、合谷、陽溪、關沖，中渚、陽池、消濼、少澤、前谷、腕骨、陽谷、少海、然谷、至陰、崑崙主之。寒熱骨痛，玉枕主之。寒熱懈爛（一本作懶），淫濼脛酸，四肢重痛，少氣難言，至陽主之。肺氣熱，呼吸不得臥，上氣嘔沫，喘，氣相追逐，胸滿脅膺急，息難，振栗，脈鼓，氣隔，胸中有熱，支滿不嗜食，汗不出，腰脊痛，肺俞主之。寒熱心痛，循循然與背相引而痛，胸中悒悒不得息，咳唾血，多涎，煩中善，食不下，咳逆，汗不出，如瘧狀，目KT KT，淚出悲傷，心俞主之。咳而嘔，鬲寒，食不下，寒熱，皮肉膚痛，少氣不得臥，胸滿支兩脅，鬲上兢兢，脅痛腹，胸脘暴痛，上氣，肩背寒痛，汗不出，喉痺，腹中痛，積聚，默然嗜臥，怠惰不欲動，身常濕濕，心痛無可搖者，脾俞主之。咳而脅滿急，不得息，不得反側，腋脅下與臍相引，筋急而痛，反折，目上視，眩，目中循循然，肩項痛，驚狂，衄，少腹滿，目KT KT，生白翳，咳引胸痛筋寒熱，唾血短氣，鼻酸，肝俞主之。寒熱食多，身羸瘦，兩脅引痛，心下賁痛，心如懸，下引臍少腹急痛，熱，面急（一本作黑），目 KT KT，久喘咳，少氣，溺濁赤，腎俞主之。骨寒熱溲難，腎俞主之。寒熱頭痛，水溝主之。寒熱頸瘰癧，大迎主之。肩痛引項，寒熱，缺盆主之。身熱汗不出，胸中熱滿，天 主之。寒熱肩腫，引胛中痛，肩臂酸，俞主之。寒熱項適，耳無聞，引缺盆肩中熱痛，麻痺不舉（一本作手臂不舉），肩貞主之。寒熱，目不明，咳上氣，唾血，肩俞主之。寒熱適，胸中滿，有大氣，缺盆中滿痛者死；外潰不死，肩引項，不舉，缺盆中痛，汗不出，喉痺，咳嗽血，缺盆主之。咳上氣，喘，暴喑不能言，及舌下挾縫青脈，頸有大氣，喉痺，咽中乾，急不得息，喉中鳴，翕翕寒熱，項腫肩痛，胸滿腹皮熱，衄，氣短哽心痛，隱疹頭痛，麵皮赤熱，身肉盡不仁，天突主之。肺系急，胸中痛，惡寒，胸滿悒悒然，善嘔膽，胸中熱，喘，逆氣，氣相追逐，多濁唾，不得息，肩背風，汗出，面腹腫，鬲中食噎，不下食，喉痺，肩息肺脹，皮膚骨，寒熱煩滿，中府主之。寒熱，胸滿頭痛，四肢不舉，腋下腫，上氣，胸中有聲，喉中鳴，天池主之。咳，脅下積聚，喘逆，臥不安席，時寒熱，期門主之。寒熱，腹脹，怏怏然不得息，京門主之。寒濯濯，舌煩，手臂不仁，唾沫，唇乾引飲，手腕攣，指支痛，肺脹，上氣，耳中生風，咳喘逆，痺，臂痛，嘔吐，飲食不下膨膨然，少商主之。唾血，時寒時熱，瀉魚際，補尺澤。臂厥，肩膺胸滿痛，目中白翳，眼青轉筋，掌中熱，乍寒乍熱，缺盆中相引痛，數咳，喘不得息，臂內廉痛，上鬲飲已煩滿，太淵主之。寒熱胸背急，喉痺，咳上氣，喘，掌中熱，數欠伸，汗出善忘，四肢厥，善笑，溺白，列缺主之，胸中膨膨然，甚則交兩手而瞀，暴痺喘逆，刺經渠及天府，此謂之大俞。寒熱咳嘔沫，掌中熱，虛則肩臂寒慄，少氣不足以息，寒厥，交兩手而瞀，口沫出，實則肩背熱痛，汗出，四肢暴腫，身濕（一本作溫）搖，時寒熱，飢則煩，飢則善，面色變，口噤不開，惡風泣出，列缺主之。
煩心，咳，寒熱善噦，勞宮主之。寒熱，唇口乾，喘息，目急痛，善驚，三間主之。胸中滿，耳前痛，齒痛，目赤痛，頸腫，寒熱，渴飲輒汗出，不飲則皮乾熱，曲池主之。寒熱頸 適，咳呼吸難，灸五裡，左取右，右取左。寒熱頸 適，肩臂不可舉，臂俞主之。風寒熱，液門主之。寒熱頸頷腫，後溪主之。寒熱善嘔，商丘主之。嘔厥寒，時有微熱，脅下支滿，喉痛，嗌乾，膝外廉痛，淫濼脛酸，腋下腫，馬刀，肩腫吻傷痛，太沖主之。
心（《千金》作心痛）如懸，陰厥，腳 後廉急，不可前卻，血癰腸便膿血，足跗上痛，舌卷不能言，善笑，足痿不收履，溺青赤白黃黑，青取井，赤取滎，黃取輸，白取經，黑取合，血痔泄（《千金》下有利字）後重，腹痛如癃狀，狂仆必有所扶持，及大氣涎出，鼻孔中痛，腹中常鳴，骨寒熱無所安，汗出不休，複留主之。男子如蠱，女子如阻，寒熱少腹偏腫，陰谷主之。少腹痛，泄出糜，次指間熱，若脈陷寒熱身痛，唇渴不乾，汗出，毛髮焦，脫肉少氣，內有熱，不欲動搖，泄膿血，腰引少腹痛，暴驚，狂言非常，巨虛下廉主之。胸中滿，腋下腫，馬刀，善自嚙舌頰，天牖中腫，淫濼脛酸，頭眩，枕骨頷腮腫，目澀身痺，洒淅振寒，季脅支滿，寒熱，脅腰腹膝外廉痛，臨泣主之。寒熱頸腫，丘墟主之。寒熱頸腋下腫，申脈主之。寒熱酸，四肢不舉，腋下腫，馬刀，喉痺，髀膝頸骨搖，酸痺不仁，陽輔主之。寒熱痺，脛不收，陽交主之。寒熱腰痛如折，束骨主之。
寒熱目KT KT，善咳喘逆，通谷主之。寒熱善唏，頭重足寒，不欲食，腳攣，京骨主之。寒熱篡反出，承山主之。寒熱篡後出，瘈瘲，腳酸重，戰栗不能久立，腳急腫，跗痛足筋攣，少腹引喉嗌，大便難，承筋主之。跟厥膝急，腰脊痛引腹，篡陰股熱，陰暴痛，寒熱膝酸重，合陽主之。
經絡受病入腸胃五臟積發伏梁息賁肥氣痞氣奔豚第二
黃帝問曰︰百病始生，三部之氣，所傷各異，願聞其會？岐伯對曰︰喜怒不節則傷於臟，臟傷則病起於陰；清濕襲虛，則病起於下；風雨襲虛，則病起於上，是謂三部。至其淫，不可勝數。風雨寒熱，不得虛邪，不能獨傷人。卒然逢疾風豪雨而不病者，蓋無虛邪不能獨傷。此必因虛邪之風，與其身形，兩虛相搏，乃客於形，兩實相逢，中人肉間。
其中於虛邪也，因其天時，與其躬身，參以虛實，大病乃成。氣有定舍，因處為名，上下內外，分為三真。是故虛邪之中人也，始於皮膚。皮膚緩則腠理開，腠理開則邪從毛髮入，毛髮入則稍深，稍深則毛髮立，洒然，皮膚痛。留而不去，則傳舍於絡，在絡之時，通於肌舍於俞，在俞之時，六經不通，四節即痛，腰脊乃強。留而不去，傳舍於伏沖之脈，在伏沖之脈時，身體重痛。留而不去，傳舍於腸胃，在腸胃之時，賁晌腹脹，多寒則腸鳴飧泄不化，多熱則溏出糜。留而不去，傳舍於腸胃之外，募原之間。留著於脈，稽留而不去，息而成積，或著孫絡，或著脈絡，或著經脈，或著俞脈，或著於伏沖之脈，或著於膂筋，或著於腸胃之募原，上連於緩筋，邪氣淫，不可勝論。其著孫絡之脈而成積，往來上下，擘（音拍，破盡也）乎（《太素》作臂手）孫絡之居也。浮而緩，不能拘積而止之。故往來移行腸胃而居，飽則益大，飢則益小，其著於緩筋也，似陽明之積，飽則痛，飢則安。其著於腸胃之募原也，痛而外連於緩筋也，飽則安，飢則痛。其著於伏沖之脈者，揣之應手而動，發手則熱，氣下於兩股，如湯沃之狀。其著於膂筋在腸後者，飢則積見，飽則積不見，按之弗得。其著於俞脈者，閉塞不通，津液不下，而空竅乾。此邪氣之從入內，從上下者也。曰︰積之始生，至其已成奈何？曰︰積之始也，得寒乃生厥，止乃成積。曰︰其成奈何？曰︰厥氣生足溢（《靈樞》作足俯），足溢生脛寒，脛寒則脈血凝泣，寒熱上下，入於腸胃，入於腸胃則脹，外之汁沫迫聚不得散，日以成積。卒然盛食多飲，則脈滿。起居不節，用力過度，則絡脈傷。陽絡傷則血外溢，溢則衄血；陰絡傷則血內溢，溢則便血。外之絡傷則血溢於腸外，有寒汁沫，與血相搏，則並合凝聚，不得散而成積矣。卒然中於寒，若內傷於憂恐，則氣上逆，氣上逆則穴俞不通，溫氣不行，凝血蘊裡而不散，津液凝澀，著而不去，而積皆成矣。曰︰其生於陰者奈何？曰︰憂思傷心；重寒傷肺；忿怒傷肝；醉飽入房，汗出當風則傷脾；用力過度，入房汗出浴水，則傷腎。此內外三部之所生病也。察其所痛以知其應，有餘不足，當補則補，當瀉則瀉，無逆天時，是謂至治。
曰︰人之善病腸中積者，何以候之？曰︰皮薄而不澤，肉不堅而淖澤；如此則腸胃惡，惡則邪氣留止，積聚乃作。
腸胃之積，寒溫不次，邪氣乃（一本作稍）止，其蓄積止，大聚乃起。
曰︰病有身體腰股背皆腫，環臍而痛，是謂何病？曰︰名曰伏梁，此風根也，不可動，動之為水溺澀之病。病有少腹盛，左右上下皆有根者，名曰伏梁也。裹大膿血，居腸胃之外，不可治之，每切按之至死。此下則因陰，必下膿血，上則迫胃脘生鬲，俠（一本作依）胃脘內癰，此久病也，難治。居臍上為逆，居臍下為順，勿動亟奪。其氣溢（《素問》作泄）於大腸而著於肓，肓之原在臍下，故環臍而痛也。
《難經》曰︰心之積名曰伏梁，起於臍上，上至心下，大如臂，久久不愈，病煩心，心痛，以秋庚辛日得之。腎病傳心，心當傳肺，肺以秋王不受邪，因留結為積。
《難經》曰︰肺之積名曰息賁，在右脅下覆大如杯，久久不愈，病灑灑惡寒，氣逆喘咳，發肺癰，以春甲乙日得之。心病傳肺，肺當傳肝，肝以春王不受邪，因留結為積。
曰︰病脅下滿，氣逆行，三二歲不已，是為何病？曰︰病名息賁，此不妨於食，不可灸刺，積為導引服藥，藥不能獨治也。
《難經》曰︰肝之積名曰肥氣，在左脅下，如覆杯，有頭足如龜鱉狀，久久不愈，發咳逆， 瘧，連歲月不已，以季夏戊己日得之。肺病傳肝，肝當傳脾，脾以季夏王不受邪，因留結為積。此與息賁略同。
《難經》曰︰脾之積名曰痞氣，在胃脘，覆大如盤，久久不愈，病四肢不收，發黃膽，飲食不為肌膚，以冬壬癸日得之。肝病傳脾，脾當傳腎，腎以冬王不受邪，因留結為積。
《難經》曰︰腎之積名曰賁豚，發於少腹，至心下若豚狀，或上或下無時，久不已，令人喘逆，骨痿少氣，以夏丙丁日得之。肺病傳腎，腎當傳心，心以夏王不受邪，因留結為積也。
息賁時唾血，巨闕主之。腹中積上下行，懸樞主之。疝積胸中痛，不得窮屈，天容主之。暴心腹痛，疝橫發上沖心，雲門主之。心下大堅，肓俞、期門及中脘主之。臍下疝繞臍痛，沖胸不得息，中極主之。賁豚上，腹 堅，痛引陰中，不得小便，兩丸騫，陰交主之。臍下疝繞臍痛，石門主之。奔豚氣上，腹痛，強不能言，莖腫前引腰，後引小腹，腰堅痛，下引陰中，不得小便，兩丸騫，石門主之。奔豚寒氣入小腹，時欲嘔，傷中溺血，小便數，背臍痛引陰，腹中窘急欲湊，後泄不止，關元主之。奔豚上搶心，甚則不得息，忽忽少氣，尺厥，心煩痛，飢不能食，善寒中，腹脹引而痛，小腹與脊相控暴痛，時窘之後，中極主之。腹中積聚時切痛，商曲主之。臍下積疝瘕，胞中有血，四滿主之。臍疝繞臍而痛，時上沖心，天樞主之。氣疝噦嘔，面腫奔豚，天樞主之。
奔豚，卵上入，痛引莖，歸來主之。奔豚上下，期門主之。疝瘕，髀中急痛，循脅，上下搶心，腹痛積聚，府舍主之。奔豚腹脹腫，章門主之。少腹積聚，勞宮主之。環臍痛，陰騫兩丸縮，堅痛不得臥，太沖主之。寒疝，下至腹腠膝腰，痛如清水，大腹（一作小腹）諸疝，按之至膝上，伏兔主之。寒疝痛，腹脹滿，痿厥少氣，陰市主之。大疝腹堅，丘墟主之。
五臟六腑脹第三
黃帝問曰︰脈之應於寸口，如何而脹？岐伯對曰︰其至大堅直以澀者，脹也。曰︰何以知其臟腑之脹也？曰︰陰為臟而陽為腑也。曰︰夫氣之令人脹也，在於血脈之中耶，抑臟腑之內乎？曰︰二者皆在焉，然非脹之舍也。曰︰願聞脹舍？曰︰夫脹者，皆在於腑臟之外，排臟腑而廓胸脅，脹皮膚，故命曰脹。曰︰臟腑之在內也，若匣匱之藏禁器也，各有次舍，異名而同處一域之中，其氣各異，願聞其故？曰︰夫胸腹者，臟腑之城郭。膻中者，心主之中宮也。胃者，太倉也。咽喉少腹者，傳道也。胃之五竅者，閭裡之門戶也。廉泉玉英者，津液之道路也。故五臟六腑，各有畔界，其病各有形狀。營氣循脈，衛氣逆為脈脹，衛氣並血脈循分肉為膚脹（《靈樞》作營氣循脈為脈脹，衛氣並脈循分肉為膚脹）。取三裡瀉之，近者一下（一本作分，下同），遠者三下，無問虛實，工在疾瀉也。曰︰願聞脹形？曰︰ 心脹者，煩心短氣，臥不得安。肺脹者，虛滿而喘咳。肝脹者，脅下滿而痛引少腹。脾脹者，苦噦，四肢悶，體重不能衣。腎脹者，腹滿引背怏怏然，腰髀痛。胃脹者，腹滿胃脘痛，鼻聞焦臭，妨於食，大便難。大腸脹者，腸鳴而痛濯濯，冬日重感於寒則泄飧不化。小腸脹者，小腹脹，引腰而痛。膀胱脹者，小腹滿而氣癃。三焦脹者，氣滿於皮膚中，殼殼然而不堅。膽脹者，脅下痛脹，口苦，好太息。凡此諸脹，其道在一，明知逆順，針數不失。瀉虛補實，神去其室，致邪失正，真不可定，粗工所敗，謂之夭命。補虛瀉實，神歸其室，久塞其空，謂之良工。曰︰脹者焉生，何因而有名？曰︰衛氣之在身也，常並脈循分肉，行有逆順，陰陽相隨，乃得天和，五臟皆治，四時皆敘，五穀乃化。然而厥氣在下，營衛留止，寒氣逆上，真邪相攻，兩氣相搏，乃舍為脹。曰何以解惑？曰︰合之於真，三合而得。曰︰無問虛實，工在疾瀉，近者一下，遠者三下，今有三而不下，其過焉在？曰︰此言陷於肉肓而中氣穴者也。不中氣穴而氣內閉藏，不陷肓則氣不行，上越中肉則衛氣相亂，陰陽相逆。其於脹也，當瀉而不瀉，故氣不下。必更其道，氣下乃止，不下複起，可以萬全，惡有殆者乎。其於脹也，必審其診，當瀉則瀉，當補則補，如鼓之應桴，惡有不下者乎。
心脹者，心俞主之，亦取列缺。肺脹者，肺俞主之，亦取太淵。肝脹者，肝俞主之，亦取太沖。脾脹者，脾俞主之，亦取太白。腎脹者，腎俞主之，亦取太溪。胃脹者，中脘主之，亦取章門。大腸脹者，天樞主之。小腸脹者，中主之。膀胱脹者，曲骨主之。三焦脹者，石門主之。膽脹者，陽陵泉主之。五臟六腑之脹，皆取三裡。三裡者，脹之要穴也。
水膚脹鼓脹腸覃石瘕第四
黃帝問曰︰水與膚脹、鼓脹、腸覃、石瘕，何以別之？岐伯對曰︰水之始起也，目窠上微腫，如新臥起之狀，頸脈動，時咳，陰股間寒，足脛腫，腹乃大。其水已成也，以手按其腹，隨手而起，如裹水之狀，此其候也。膚脹者，寒氣客於皮膚之間，殼殼然不堅，腹大，身盡腫，皮膚濃，按其腹，腹陷而不起，腹色不變，此其候也。鼓脹者，腹身皆腫大如膚脹等，其色蒼黃，腹筋（一本作脈）起，此其候也。腸覃者，寒氣客於腸外，與衛氣相搏，正氣不得營，因有所系，瘕而內著，惡氣乃起，息肉乃生。其始生也，大如雞卵，稍以益大。至其成也，如杯子狀，久者離歲月，按之則堅，推之則移，月事時下，此其候也。石瘕者，生於胞中，寒氣客於子門，子門閉塞，氣不通，惡血當瀉不瀉，血乃留止，日以益大，狀如杯子，月事不以時下，皆生於女子，可導而下之。曰︰膚脹鼓脹可刺耶？曰︰先刺其腹之血絡，後調其經，亦刺去其血脈。曰︰有病心腹滿，旦食則不能暮食，此為何病？曰︰此名為鼓脹，治之以雞矢醴，一劑知，二劑已。曰︰其時有複發者何也？曰︰此食飲不節。故時有病也。雖然其病且已，因當風氣聚於腹也。
風水膚脹為五十九刺（《靈樞》作五十七刺），取皮膚之血者，盡取之。徒水，先取環谷下三寸，以針刺之而藏之，引而內之，入而複出，以盡其水，必堅束之，束緩則煩悶，束急則安靜。間日一刺之，水盡乃止。飲則閉藥，方刺之時徒飲之，方飲無食，方食無飲，無食他食，百三十五日。
水腫，人中盡滿，唇反者死，水溝主之。水腫大臍平，灸臍中，無理不治。水腫，水氣行皮中，陰交主之。水腫腹大，水脹，水氣行皮中，石門主之。石水痛引脅下脹，頭眩痛，身盡熱，關元主之。振寒大腹石水，四滿主之。石水，刺氣沖，石水，章門及然谷主之。石水，天泉主之。腹中氣盛，腹脹逆（《千金》作水脹逆），不得臥，陰陵泉主之。水中留飲，胸脅支滿，刺陷谷，出血，立已。水腫脹皮腫，三裡主之。胞中有大疝瘕積聚，與陰相引而痛，苦涌泄上下出，補尺澤、太溪，手陽明寸口皆補之。
腎風發風水面腫第五
黃帝問曰︰少陰何以主腎，腎何以主水？岐伯對曰︰腎者至陰也，至陰者盛水也，肺者太陰也，少陰者冬脈也，其本在腎，其末在肺，皆積水也。曰︰腎何以聚水而生病？曰︰腎者胃之關也。關門不利，故聚水而從其類。上下溢於皮膚，故為 腫。
腫者，聚水而生病也。曰︰諸水皆主於腎乎？曰︰腎者牝藏也，地氣上者屬於腎而生水液，故曰至陰。勇裡，傳為腫，本之於腎，名曰風水。曰︰有病腎風者，面龐然腫（《素問》無腫字）壅害於言，可刺否？曰︰虛不當刺，不當刺而刺，後五日其氣必至。曰︰其至何如？曰︰至必少氣，時從胸背上至頭汗出，手熱，口乾苦渴，小便黃，目下腫，腹中鳴，身重難行，月事不來，煩而不能食，食不能正偃，正偃則咳甚，病名曰風水。曰︰願聞其說。曰︰邪之所湊，其氣必虛，陰虛者陽必湊之，故少氣時熱而汗出，小便黃。小便黃者，少腹氣熱也。不能正偃者，胃中不和也。正偃則咳甚，上迫肺也。諸有水氣者，微腫見於目下。曰︰何以言之？曰︰ 水者陰也，目下亦陰也，腹者至陰之所居。故水在腹者，必使目下腫。真氣上逆，故口苦舌乾，臥不得正偃，則咳出清水也。諸水病者，皆不得臥，臥則驚，驚則咳甚也。腹中鳴者，脾本於胃也。傳脾則煩不能食。食不下者，胃脘隔也。身重難以行者，胃脈在足也。月事不來者，胞脈閉也。胞脈者，屬心而絡於胞中，今氣上迫肺，心氣不得下通，故月事不來也。曰︰有病龐然如水氣狀，切其脈大緊，身無痛者形不瘦，不能食，食少，名為何病？曰︰病主（《素問》作生）在腎，名曰腎風。腎風而不能食，善驚不已（《素》無不字），心氣痿者死。
風水膝腫，巨虛上廉主之。面 腫，上星主之，先取噫嘻，後取天牖、風池主之。風水面 （ 一作浮）腫，沖陽主之。風水面 腫，顏黑，解溪主之。
