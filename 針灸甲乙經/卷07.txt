六經受病發傷寒熱病第一（上）
黃帝問曰︰夫熱病者，皆傷寒之類也，或愈或死，其死皆以六七日之間，其愈皆以十日以上者，何也？岐伯對曰︰太陽者，諸陽之屬也。其脈連於風府，故為諸陽主氣。人之傷於寒也，則為病熱，熱雖甚不死；其兩感於寒而病者，必不免於死矣。傷寒一日，太陽受之。故頭項痛，腰脊背強。（《素問》無背字。）二日陽明受之。陽明主肉，其脈俠鼻，絡於目，，故胸脅痛而耳聾。三陽（《素》下有經絡二字）皆受病而未入於腑（《素問》作臟）者，故可汗而已。四日太陰受之。太陰脈布胃中，絡於嗌，故腹滿而嗌乾。五日少陰受之，少陰脈貫腎，絡肺，系舌本，故口燥舌乾而渴。六日厥陰受之，厥陰脈循陰器而絡於肝，故煩滿而囊縮。三陰三陽五臟六腑皆受病，營衛不行，五臟不通，則死矣。其不兩感於寒者，七日太陽病衰，頭痛少愈。八日陽明病衰，身熱少愈。九日少陽病衰，耳聾微聞。十日太陰病衰，腹減如故，則思飲食。十一日少陰病衰，渴止（《素問》下有不滿二字），舌乾乃已。十二日厥陰病衰，囊縱少腹微下，大氣皆下，其病日已矣。治之各通其臟脈，病日衰已矣。其未滿三日者，可汗而已；其滿三日者，可泄而已。曰︰熱病已愈，時有所遺者何也？曰︰諸遺者，熱甚而強食，故有所遺。若此者，皆病已衰而熱有所藏，因其穀氣相搏，兩熱相合，故有所遺。治遺者，視其虛實，調其逆順，可使立已。病熱少愈，食肉則複，多食則遺，此其禁也。其兩感於寒者，一日太陽與少陰俱病，則頭痛口乾煩滿。二日陽明與太陰俱病，則腹滿身熱，不欲食，譫語。三日少陽與厥陰俱病，則耳聾囊縮而厥。水漿不入，不知人者，故六日而死矣。
曰︰五臟已傷，六腑不通，營衛不行，如是後三日乃死，何也？曰︰陽明者，十二經脈之長，其血氣盛，故不知人，三日其氣乃盡，故死。
肝熱病者，小便先黃，腹痛多臥，身熱。熱爭則狂言及驚，胸中（《素問》無胸中二字）脅滿痛，手足躁，不得安臥。庚辛甚，甲乙大汗，氣逆則庚辛死。刺足厥陰、少陽。其逆則頭疼貢貢（《素問》作員字），脈引沖頭痛也。
心熱病者，先不樂，數日乃熱，熱爭則心（《素》心字作卒心痛三字）煩悶善嘔，頭痛面赤，無汗。壬癸甚，丙丁大汗，氣逆則壬癸死。刺手少陰、太陽。
脾熱病者，先頭重頰痛，煩心（《素》下有顏青二字）欲嘔，身熱。熱爭則腰痛不可用俯仰，腹滿泄，兩頷（一本作額）痛。甲乙甚，戊己大汗，氣逆則甲乙死。刺足太陰、陽明。
肺熱病者，先淒淒然厥，起皮毛，惡風寒，舌上黃，身熱。熱爭則喘咳，痛走胸膺背，不得大息，頭痛不甚（《素》作堪），汗出而寒。丙丁甚，庚辛大汗，氣逆則丙丁死。刺手太陰、陽明，出血如大豆，立已。
腎熱病者，先腰痛 酸，苦渴數飲身熱。熱爭則項痛而強， 寒且酸，足下熱，不欲言，其逆則項痛員員（《素問》下有淡淡二字）然。戊己甚，壬癸大汗，氣逆則戊己死。刺足少陰、太陽。諸當汗者，至其所勝日汗甚。
肝熱病者，左頰先赤。心熱病者，顏頷先赤。脾熱病者，鼻先赤。肺熱病者，右頰先赤。腎熱病者，頤先赤。病雖未發者，見赤色者刺之，名曰治未病。熱病從部所起者，至期而已；其刺之反者，三周而已；重逆則死。諸治熱病，先飲之寒水，乃刺之，必寒衣之，居止寒處，身寒而止。病甚者，為五十九刺。熱病先胸脅痛滿，手足躁，刺足少陽，補足太陰，病甚者為五十九刺。熱病，先身重骨痛，耳聾好瞑，刺足少陰，病甚者為五十九刺。熱病先眩冒而熱，胸脅滿，刺足少陰、少陽。太陽之脈，色榮顴骨，熱病也。榮未夭（《素問》作未交，下同）曰今且得汗，待時自已。與厥陰脈爭見者死，其死不過三日，熱病氣內連腎。少陽之脈，色榮頰前，熱病也。榮未夭，曰今且得汗，待時自已。與手少陰脈爭見者死，其死不過三日。其熱病氣穴，三椎下間主胸中熱，四椎下間主胃中熱，五椎下間主肝熱，六椎下間主脾熱，七椎下間主腎熱。榮在 也。項上三椎骨陷者中也。頰下逆顴為大瘕，下牙車為腹滿，顴後為脅痛。頰上者，鬲上也。
冬傷於寒，春必溫病。夏傷於暑，秋必病瘧。
凡病傷寒而成溫者，先夏至日者為病溫，後夏至日者為病暑。暑當與汗皆出勿止。所謂玄府者，汗孔也。
曰︰刺節言徹衣者，盡刺諸陽之奇俞，未有常處，願卒聞之？曰︰是陽氣有餘而陰氣不足，陰氣不足則內熱，陽氣有餘則外熱，兩熱相搏，熱於懷炭，衣熱不可近身，身熱不可近席，腠理閉塞而不汗，舌焦唇槁○ （黃帝古針經作槁臘），嗌乾，欲飲。取天府、大杼三，刺中膂以去其熱，補手足太陰以去其汗。熱去汗，疾於徹衣。
八十一難曰︰陽虛陰盛，汗出而愈，下之即死；陽盛陰虛，汗出而死，下之即愈（與經乖錯，於義反倒，不可用也）。
曰︰人有四肢熱，逢風寒如灸如火者，何也？曰︰是人陰氣虛，陽氣盛，四肢熱者，陽也。兩陽相得，而陰氣虛少，少水不能滅盛火，而陽氣獨治。獨治者，不能生長也，獨盛而止耳。故逢風如灸如火者，是人當肉爍也。
曰︰人身非常溫也，非常熱也，而煩滿者，何也？曰︰陰氣少，陽氣勝，故熱而煩滿。
曰︰足太陰、陽明為表裡，脾胃脈也，生病異者，何也？曰︰陰陽異位，更實更虛，更逆更順，或從內，或從外，所從不同，故病異名。陽者，天氣也，主外；陰者，地氣也，主內。陽道實，陰道虛。故犯賊風虛邪者，陽受之，則入腑；食飲不節，起居不時者，陰受之，則入臟。入六腑則身熱不得眠，上為喘呼；入五臟則滿閉塞，下為飧泄，久為腸。故喉主天氣，咽主地氣，故陽受風氣，陰受濕氣。故陰氣從足上行至頭，而下行循臂至指端；陽氣從手上行至頭，而下行至足。故曰陽病者，上行極而下；陰病者，下行極而上。故傷於風者，上先受之；傷於濕者，下先受之也。
六經受病發傷寒熱病第一（中）
黃帝問曰︰病熱有所痛者，何也？岐伯對曰︰病熱者陽脈也，以三陽之盛也。人迎一盛在少陽，二盛在太陽，三盛在陽明。夫陽入於陰，故病在頭與腹，乃 脹而頭痛也。
曰︰病身熱汗出而煩滿不解者何也？曰︰汗出而身熱者風也，汗出而煩滿不解者厥也，病名曰風厥。太陽為諸陽主氣（《素問》作巨陽主氣），故先受邪。少陰其表裡也，得熱則上從，上從則厥。治之表裡刺之，飲之服湯。曰︰溫病汗出，輒複熱而脈躁疾者，不為汗衰，狂言不能食，病名曰何？曰︰名曰陰陽交，交者死。人所以汗出者，皆生於穀，穀生於精。
今邪氣交爭於骨肉而得汗者，是邪退精勝，精勝則當能食而不複熱。複熱者邪氣也，汗者精氣也，今汗出而輒複熱者，是邪勝也，不能食者，精無裨也，熱而留者，壽可立而傾也。夫汗出而脈躁盛者死，今脈不與汗相應，此不勝其病，其死明矣。狂言者是失志，失志者死。此有三死，不見一生，雖愈必死。病風且寒且熱，炅汗出，一日數欠，先刺諸分理絡脈。汗出且寒且熱，三日一刺，百日而已。
曰︰何謂虛實？曰︰邪氣盛則實，精氣奪則虛。重實者內（《素問》作言）大熱，病氣熱脈滿，是謂重實。曰︰經絡俱實何如？曰︰經絡皆實，是寸脈急而尺緩也，皆當俱治。故曰滑則順，澀則逆。夫虛實者，皆從其物類治（《素問》作始），故五臟骨肉滑利，可以久長。寒氣暴上，脈滿而實，實而滑順則生，實而逆則死。盡滿者，脈急大堅，尺滿（一作澀）而不應也。如是者，順則生，逆則死。所謂順者手足溫，所謂逆者手足寒也。曰︰何謂重虛？曰︰脈虛氣虛尺虛，是謂重虛也。所謂氣虛者言無常也，尺虛者行步然也，脈虛者不象陰也。如此者，滑則生，澀則死，氣虛者肺虛也，氣逆者足寒也。
非其時則生，當其時則死，餘臟皆如此也。脈實滿，手足寒，頭熱（一作痛）者，春秋則生，冬春夏為順，治主病者。經虛絡滿者，尺熱滿，脈口寒澀，春夏死，秋冬生。絡滿經虛，灸陰刺陽；經滿絡虛，刺陰灸陽。
曰︰秋冬無極陰，春夏無極陽者，何謂也？曰︰無極陽者，春夏無數虛陽明，陽明虛則狂；無極陰者，秋冬無數虛太陰，太陰虛則死。春極治經絡，夏極治經俞，秋極治六腑，冬則閉塞，治用藥而少針石。所謂少針石者，非癰疽之謂也。
熱病始手臂者，先取手陽明、太陰而汗出。始頭首者，先取項太陽而汗出。始足脛者，先取足陽明而汗出。臂太陰，（《靈樞》作陽）可出汗，足陽明可出汗。取陰而汗出甚者止之陽，取陽而汗出甚者止之陰。振寒淒淒，鼓頷不得汗出，腹脹煩悶，取手太陰。熱病三日，氣口靜，人迎躁者，取之諸陽五十九刺，以瀉其熱，而出其汗，實其陰，以補其不足。身熱甚，陰陽皆靜者，勿刺之。其可刺者，急取之，不汗則泄。所謂勿刺，皆有死征也。熱病七日八日，脈口動喘而眩者，急刺之，汗且自出，淺刺手大指間。熱病七日、八日，脈微小，病者溲血，口中乾，一日半而死，脈代者一日死。熱病已得汗而脈尚躁（一本作盛），喘且複熱，勿庸（一本作膚）刺，喘盛者必死。熱病七日、八日，脈不躁，不散數，後三日中有汗，三日不汗，四日死。未汗勿庸刺。熱病先膚痛，窒鼻充面，取之皮，以第一針五十九刺。苛鼻乾（《靈樞》作診鼻乾）索於皮肺，不得索之於火，火者心也。熱病先身澀煩而熱，煩悶唇嗌乾，取之皮，以第一針五十九刺。熱病膚脹，口乾，寒，汗出，索脈於心，不得索之於水。水者腎也。熱病嗌乾，多飲善驚，臥不能安，取之膚肉，以第六針五十九刺。目赤（《靈樞》作青），索肉於脾，不得索之於木，木者肝也。熱病而胸脅痛（《靈樞》作面青胸痛），手足躁，取之筋間，以第四針，針於四逆。筋目浸，索筋於肝，不得索之於金，金者肺也。熱病數驚，瘈瘲 而狂，取之脈，以第四針急瀉有餘者。
癲疾毛髮去，索血於心，不得索之於腎，腎者，水也。熱病身重骨痛，耳聾好瞑，取之骨，以第四針五十九刺。骨病不食，嚙齒耳青赤，索骨於腎，不得索之於土，土者，脾也。
熱病不知所病，耳聾，不能自收，口乾，陽熱甚，陰頗有寒者，熱在髓也，死不治。熱病頭痛顳，目脈緊（一本作），善衄，厥熱病也。取之以第三針，視有餘不足。寒熱痔（一作痛）。熱病體重，腸中熱，取之以第四針於其俞及下諸指間，索氣於胃絡得氣也。熱病俠臍急痛，胸脅滿，取之湧泉與陰陵泉，以第四針針嗌裡。熱病而汗且出，及脈順可汗者，取魚際、太淵、大都、太白，瀉之則熱去，補之則汗出。汗出太甚，取內踝上橫脈以止之。熱病已得汗而脈尚躁盛者，此陰脈之極也死；其得汗而脈靜者生。熱病脈常躁盛而不得汗者，此陽脈之極也死；其脈躁盛得汗而脈靜者生。厥，俠脊而痛，主頭項KT KT，目KT KT然，腰脊強，取足太陽中血絡。嗌乾口熱如膠，取足少陽（此條出《素問》刺腰痛篇，宜在後刺腰痛內）。熱病死候有九︰一曰汗不出，大顴發赤者死（《太素》雲︰汗不出，大顴發赤者，必不反而死）。二曰泄而腹滿甚者死。三曰目不明，熱不已者死。四曰老人嬰兒熱而腹滿者死。五曰汗不出嘔血（《靈樞》作嘔下血）者死。六曰舌本爛，熱不已者死。七曰咳而衄，汗出，出不至足者死。八曰髓熱者死。九曰熱而 者死。熱而 者，腰反折瘈瘲，齒噤 也。凡此九者，不可刺也。
所謂五十九刺者，兩手內外側各三，凡十二 ；五指間各一，凡八 ；足亦如是；頭入發際一寸傍三分（《靈樞》無分字）各三，凡六；更入發際三寸邊五，凡十；耳前後口下（《靈樞》作以下）者各一，項中一，凡六；顛上一，囟會一，發際一，廉泉一，風池二，天柱二（《甲乙經》原缺囟會至天柱諸穴，今按《靈樞》經文補之）。
素問曰︰五十九者，頭上五行行五者，以越諸陽之熱逆也。大杼、膺俞、缺盆、背椎，此八者，以瀉胸中之熱（一作陽）。氣沖、三裡、巨虛、上下廉，此八者，以瀉胃中之熱。雲門、骨、委中、髓空，此八者，以瀉四肢之熱。五臟俞傍五，此十者，以瀉五臟之熱。凡此五十九者，皆熱之左右也。（按二經雖不同，皆瀉熱之要穴也）頭腦中寒，鼻衄目泣出（《千金》作寒熱頭痛），神庭主之。頭痛身熱，鼻窒，喘息不利，煩滿汗不出，曲差主之。頭痛目眩，頸項強急，胸脅相引，不得傾側，本神主多。熱病（《千金》下有煩滿二字）汗不出，上星主之，先取噫嘻，後取天牖、風池。熱病汗不出而苦嘔煩心，承光主之。頭項痛重，暫起僵仆，鼻窒鼽衄，喘息不得通，通天主之。頭項，惡風，汗不出，淒厥惡寒，嘔吐，目系急，痛引，頭重項痛，玉枕主之。頰清（《千金》作喜嚙頰），不得視，口沫泣出，兩目眉頭痛，臨泣主之。腦風頭痛，惡見風寒，鼽衄鼻窒，喘息不通，承靈主之。頭痛身熱，引兩頷急（一作痛），腦空主之。醉酒風熱發，兩角（一作兩目）眩痛，不能飲食。煩滿嘔吐，率谷主之（《千金》以此條置風門）。項強刺喑門。熱病汗不出，天柱及風池、商陽、關沖、腋門主之。頸痛項不得顧，目泣出，多眵，鼻鼽衄，目內赤痛，氣厥耳目不明，咽喉僂引項筋攣不收，風池主之。傷寒熱盛，煩嘔，大椎主之。頭重目瞑淒厥，寒熱，汗不出，陶道主之。身熱頭痛，進退往來，神道主之。頭痛如破，身熱如火，汗不出，瘈瘲（《千金》作頭痛），寒熱，汗不出，惡寒，裡急，腰腹相引痛，命門主之。頸項痛不可以俯仰，頭痛振寒，瘈瘲，氣實則脅滿，俠脊有寒氣，熱，汗不出，腰背痛，大杼主之。風眩頭痛，鼻不利，時嚏，清涕自出，風門主之。
淒淒振寒，數欠伸，鬲俞主之。熱病汗不出，上 及孔最主之。（《千金》作臂厥熱病汗不出，皆灸刺之，此穴可以出汗）。肩間急，淒厥惡寒，魄戶主之。項背痛引頸，魄戶主之。肩痛胸腹滿，淒厥脊背急強，神堂主之。喘逆鼽衄，肩胛內廉痛，不可俯仰，季脅引少腹而痛脹，噫嘻主之。背痛惡寒，脊強俯仰難，食不下，嘔吐多涎，鬲俞（《千金》作陽關）主之。熱病頭痛身重，懸顱主之。胸脅脹滿，背痛惡風寒，飲食不下，嘔吐不留住，魂門主之。善嚏，頭痛身熱，頷厭主之。熱病頭痛，引目外而急，煩滿汗不出，引頷齒，面赤皮痛，懸厘主之。熱病偏頭痛，引目外，懸厘主之。頭目瞳子痛，不可以視，挾項強急，不可以顧，陽白主之。頭風痛，鼻鼽衄，眉頭痛，善嚏，目如飲脫，汗出寒熱，面赤頰中痛，項椎不可左右顧，目系急，瘈瘲，攢竹主之。寒熱淒厥鼓頷，承漿主之。身熱痛，胸脅痛不可反側，顱息主之。肩背痛，寒熱，瘰癧繞頸，有大氣，暴聾氣蒙瞀，耳目不開，頭頷痛，淚出鼻衄，不得息，不知香臭，風眩喉痺，天牖主之。熱病胸中淡淡，腹滿暴痛，恍惚不知人，手清（《千金》作煩滿汗不出），上脘主之。身寒熱，陰都主之。熱病象瘧，振栗鼓頷，腹脹睥睨，喉中鳴，少商主之。寒厥及熱煩心，少氣不足以息，陰濕癢，腹痛不可以食飲，肘攣支滿，喉中焦乾渴，魚際主之。熱病振栗鼓頷，腹滿陰萎，咳引尻溺出，虛也。鬲中虛，食飲嘔，身熱汗不出，數唾血下，肩背寒熱，脫色，目泣出，皆虛也。刺魚際補之。病溫身熱，五日以上，汗不出，刺太淵。留針一時，取之。若未滿五日，禁不可刺也。熱病先手臂瘈瘲，唇口聚鼻張，目下汗出如轉珠，兩乳下二寸堅，脅滿，悸，列缺主之。
六經受病發傷寒熱病第一（下）
振寒瘈瘲，手不伸，咳嗽唾濁，氣鬲善嘔，鼓頷，不得汗，煩滿（《千金》作煩心身痛），因為衄，尺澤主之。左窒刺右，右窒刺左。兩脅下痛，嘔泄，上下出，胸滿，短氣，不得汗，補手太陰以出之。熱病煩心，心悶而汗不出，掌中熱，心痛，身熱如火，浸淫煩滿，舌本痛，中沖（《千金》又作天卯）主之。熱病發熱，煩滿而欲嘔噦，三日以往不得汗，怵惕，胸脅痛，不可反側，咳滿溺赤，大便（《千金》作小便）血衄不止，嘔吐血，氣逆，噫不止，嗌中痛，食不下，善渴，舌中爛，掌中熱，飲嘔，勞宮主之。熱病煩心而汗不止，肘攣腋腫，善笑不休，心中痛，目赤黃，小便如血，欲嘔，胸中熱，苦不樂，太息，喉痺嗌乾，喘逆，身熱如火，頭痛如破，短氣胸痛，大陵主之。熱病煩心善嘔，胸中淡淡，善動而熱，間使主之。面赤皮熱，熱病汗不出，淡淡然，善驚，身熱，煩心，口乾，手清，逆氣，嘔血（《千金》作唾），時，善搖頭，顏青身熱，喉痺如梗，目傷，忽振寒肩疼，二間主之。鼻鼽衄，熱病汗不出，KT （音迷）目，目痛瞑，頭痛，齲齒痛，泣出，厥逆頭痛，胸滿不得息，陽溪主之。熱病腸，肘臂淵主之。頭痛，項背急，消濼主之。振寒，小指不用，寒熱汗不出，頭痛，喉痺舌卷，小指之間熱，口中熱，煩心心痛，臂內廉及脅痛，聾，咳，瘈瘲，口乾，頭痛不可顧，少澤主之。振寒寒熱，肩 肘臂痛，頭不可顧，煩滿身熱，惡寒，目赤痛爛，生翳膜，暴痛，鼽衄，發聾，臂重痛，肘攣痂疥，胸中引，泣出而驚，頸項強，身寒，頭不可以顧，後溪主之。熱病汗不出，胸痛不可息，頷腫，寒熱，耳鳴，聾無所聞，陽谷主之。泄風汗出，腰項急，不可以左右顧及俯仰，肩弛肘廢，目痛，痂疥，生疣，瘈瘲，頭眩目痛，陽谷主之。振寒熱，頸項腫，實則肘攣，頭項痛，狂易，虛則生疣，小者痂疥，支正主之。風眩頭痛，小海主之。氣喘，熱病衄不止，煩心善悲，腹脹，逆息熱氣，足脛中寒，不得臥，氣滿胸中熱，暴泄，仰息，足下寒，中悶，嘔吐，不欲食飲，隱白主之。熱病汗不出且厥，手足清，暴泄，心腹脹痛，心尤痛甚，此胃心痛也，大都主之，並取隱白，腹滿善嘔煩悶，此皆主之。熱病先頭重額痛，煩悶身熱，熱爭則腰痛不可以俯仰，胸滿，兩頷痛甚，暴泄，善泄，飢不欲食，善噫，熱中，足清，腹脹，食不化，善嘔，泄有膿血，若嘔無所出，先取三裡之。熱中少氣厥陽寒，灸之熱去（《千金》作灸湧泉）煩心不嗜食，咳而短氣，善喘，喉痺身熱，脊脅相引，忽忽善忘，湧泉主之。熱病煩心，足寒清多汗，先取然谷，後取太溪，大指間動脈，皆先補之。目痛引，少腹偏痛，背（一作脊）傴瘈瘲，視昏嗜臥，照海主之，瀉左陰蹺，取足左右少陰前，先刺陰蹺，後刺少陰，氣在橫骨上。熱病汗不出，默默嗜臥，溺黃，少腹熱，嗌中痛，腹脹內腫，羨（音涎）心痛如錐針刺，太溪主之。手足寒至節，喘息者死。熱病刺然谷（《千金》作陷谷），足先寒，寒上至膝乃出針，善嚙頰齒唇，熱病汗不出，口中熱痛，沖陽主之，胃脘痛，時寒熱，皆主之。熱病汗不出，善噫腹脹滿，胃熱譫語，解溪主之。厥頭痛，面浮腫，煩心，狂見鬼，善笑不休，發於外有所大喜，喉痺不能言，豐隆主之。陽厥淒淒而寒，少腹堅，頭痛，脛股腹痛，消中，小便不利，善嘔，三裡主之。
脅痛咳逆，不得息，竅陰主之，及爪甲與肉交者，左取右，右取左，立已，不已複取。手足清，煩（一作脈）熱汗不出，手肢轉筋，頭痛如錐刺之，然不可以動，動益煩心，喉痺，舌卷乾，臂內廉痛不可及，耳聾鳴，竅陰皆主之。膝外廉痛，熱病汗不出，目外赤痛，頭眩，兩頷痛，寒逆泣出，耳鳴聾，多汗，目癢，胸中痛，不可反側，痛無常處，俠溪主之。厥四逆，喘，氣滿，風，身汗出而清，髖髀中痛，不可得行，足外皮痛，臨泣主之。目視不明，振寒目翳，瞳子不見，腰兩脅痛，腳酸轉筋，丘墟主之。身懈，寒少氣，熱甚惡人，心惕惕然，取飛揚及絕骨、跗下臨泣，立已。淫濼脛酸，熱病汗不出，皆主之。頭重鼻衄及瘈瘲，汗不出，煩心，足下熱，不欲近衣，項痛，目翳，鼻及小便皆不利，至陰主之。
身疼痛，善驚，互引鼻衄，通谷主之。暴病頭痛，身熱痛，肌肉動，耳聾惡風，目爛赤，項不可以顧，髀樞痛，泄，腸，束骨主之。鼽衄血不止，淫濼，頭痛，目白翳，跟尻，頭頂腫痛，泄注，上搶心，目赤爛無所見，痛從內 始（《千金》作翳從內始），腹滿，頸項強，腰脊不可俯仰，眩，心痛與肩背相引，如從後觸之狀，身寒從脛起，京骨主之。下部寒，熱病汗不出，體重，逆氣頭眩，飛揚主之。鼽衄，腰脊腳 酸重，戰栗不能久立， 如裂，腳跟急痛，足攣引少腹痛，喉咽痛，大便難 脹，承山主之。熱病俠脊痛，委中主之。
足陽明脈病發熱狂走第二
黃帝問曰︰足陽明之脈病，惡人與火，聞木音則惕然而驚，欲獨閉戶牖而處，願聞其故。岐伯對曰︰陽明者胃脈也，胃土也，聞木音而驚者，土惡木也。陽明主肌肉，其血氣盛，邪客之則熱，熱甚則惡火。陽明厥則喘悶，悶則惡人。陰陽相搏，陽盡陰盛，故欲獨閉戶牖而處（按陰陽和薄至此，本在《素問》脈解篇，士安移續於此）。曰︰或喘而生者，或喘而死者，何也？曰︰厥逆連臟則死，連經則生。曰︰病甚則棄衣而走，登高而歌，或至不食數日，逾垣上屋，非其素所未能，病反能者何也？曰︰陰陽爭而外並於陽（此八字亦《素問》脈解篇文）。邪盛則四肢實，實則能登高而歌。熱盛於身，故棄衣而欲走。陽盛，故妄言，罵詈不避親疏。大熱遍身，故狂言而妄見妄聞，視足陽明及大絡取之，虛者補之，血如實者瀉之。因令偃臥，居其頭前，以兩手四指按其頸動脈久持之，卷而切推之，下至缺盆中，複上如前，熱去乃已，此所謂推而散之者也。
身熱狂走，譫語見鬼，瘈瘲，身柱主之。狂，妄言，怒火惡火，善罵詈，巨厥主之。熱病汗不出，鼽衄，眩，時仆而浮腫，足脛寒，不得臥，振寒，惡人與木音，喉痺齲齒，惡風，鼻不利，多善驚，厲兌主之。四厥手足悶者，使人久持之，厥熱（一本作逆冷）脛痛，腹脹，皮痛，善伸數欠，惡人與木音，振寒，嗌中引外痛，熱病汗不出，下齒痛，惡寒目急，喘滿寒慄，斷口噤僻，不嗜食，內庭主之。狂歌妄言，怒，惡人與火，罵詈，三裡主之。
陰衰發熱厥陽衰發寒厥第三
黃帝問曰︰厥之寒熱者，何也？岐伯對曰︰陽氣衰於下則為寒厥，陰氣衰於下則為熱厥。曰︰熱厥必起於於足下者，何也？曰︰陽氣起於足五指之表。陰脈者，集於足下而聚於足心，故陽勝則足下熱。曰︰寒厥必起於五指而上於膝者，何也？曰︰陰氣起於五指之裡，集於膝下而聚於膝上，故陰氣盛則從五指到膝上寒。其寒也，不從外，皆從內。曰︰寒厥何失而然也？曰厥陰者，眾筋之所聚（《素問》作前陰者宗筋之所聚），太陰、陽明之所合。春夏則陽氣多而陰氣少，秋冬則陰氣盛而陽氣衰。此人質壯，以秋冬奪於所用，下氣上爭不能複，精氣溢下，邪氣從而上之。所中（《素問》所中二字作氣因於中）陽氣衰，不能滲營其經絡，陽氣日損，陰氣獨在，故手足為之寒。曰︰熱厥何如？曰︰酒入於胃，則絡脈滿而經脈虛。脾主為胃行其津液者也。陰氣虛則陽氣入，陽氣入則胃不和，胃不和則精氣竭，精氣竭則不營其四肢。此人必數醉，若飽以入房，氣聚於脾中不得散，酒氣與穀氣相搏，熱遍於身，內熱而溺赤。夫酒氣盛而悍，腎氣日衰，陽氣獨盛，故手足為之熱。曰︰厥或令人腹滿，或令人暴不知人，或至半日，遠至一日，乃知人者，何謂也？曰︰陰氣盛於上則下虛，下虛則腹滿，腹滿（《素問》腹滿二字作陽氣盛於上）則下氣重上而邪氣逆，逆則陽氣亂，陽氣亂則不知人矣。太陽之厥則腫首，頭重，足不能行，發為眩仆。陽明之厥，則癲疾，欲走呼，腹滿不得臥，面赤而熱，妄見妄言。少陽之厥，則暴聾，頰腫而熱，脅痛，不可以運。太陰之厥，則腹滿脹，後不利，不欲食，食則嘔，不得臥。少陰之厥，則舌乾溺赤，腹滿心痛。厥陰之厥，則少腹腫痛，脹，涇溲不利，好臥屈膝，陰縮， 內熱。盛則瀉之，虛則補之，不盛不虛，以經取之。
請言解論，與天地相應，四時相副，人參天地，故可為解。下有漸洳，上生薄葦，此所外，皮膚緩，腠理開，血氣盛，汗大泄，皮淖澤。寒則地凍水冰，人氣在中，皮膚致，腠理閉，汗不泄，血氣強，皮堅澀。當是之時，善行水者，不能往冰；善窮地者，不能鑿凍。夫善用針者，亦不能取四逆，血脈凝結，堅搏不往來，亦不可即柔。故行水者，必待天溫冰釋；窮地者，必待凍解，而後地可窮。人脈猶是，治厥者，必先熨火以調和其經，掌與腋，肘與腳，項與脊，以調其氣。大道已通，血脈乃行。後視其病，脈淖澤者，刺而平之，堅緊者，破而決之，氣下乃止，此所謂解結。用針之類，在於調氣。氣積於胃，以通營衛，各行其道。
宗氣留積在海，其下者注於氣街，上行者注於息道。故厥在足，宗氣不下，脈中之血凝而留止，弗之火調，針弗能取。用針者，必先察其經絡之虛實，切而循之，按而彈之，視其應動者，乃後取而下之。六經調者，謂之不病，雖病謂之自已。一經上實下虛而不通者，此必有橫絡盛加於大經，令之不通。視而瀉之，通而決之，是所謂解結者也。上寒下熱，先刺其項太陽久留之，已刺則火熨項與肩臂，令熱下合（一本作冷）乃止，所謂推而上之者也。上熱下寒，視其虛脈而陷下於經絡者取之，氣下而止，所謂引而下之者也。
刺熱厥者，留針反為熱；刺熱厥者，二陰一陽；刺寒厥者，一陰二陽。所謂二陰者，二刺陰；所謂二陽者，二刺陽。熱厥取太陰、少陽。寒厥取陽明、少陰，於足留之。厥胸滿面腫者，肩中熱，暴言難，甚則不能言，取足陽明。厥氣走喉而不言，手足微滿清，大便不利，取足少陰。厥而腹膨膨，多寒氣，腹中（音最，《九墟》作榮），便溲難，取足太陰。
，清取足陽明，清則補之，溫則瀉之。厥逆腹滿脹，腸鳴，胸滿不得息，取之下胸三肋間咳而動應手者，與背俞以指按之立快。足厥喘逆，足下清至膝，湧泉主之。
太陽中風感於寒濕發第四
熱病而 者，腰反折，瘈瘲，齒噤 。
張仲景曰︰太陽病，其証備，其身體強，KT KT 然，脈反沉遲者，此為 。夫 脈來，按之築築而弦，直上下行。剛 為病，胸滿口噤，臥不著席，腳攣急，其人必齒。病發熱，脈沉細為 。 家其脈伏堅，直上下。太陽病，發熱無汗惡寒，此為剛 。
太陽病，發熱汗出不，其脈沉，與筋平。太陽痛，無汗，小便少，氣上沖胸，口噤不能語，欲作剛 。然剛針灸為嘉。治之以藥者，可服葛根湯。
風 身反折，先取太陽及 中及血絡出血。，中有寒，取三裡。 取之陰蹺及三毛上及血絡出血。
取囟會、百會，及天柱、鬲俞、上關，光明主之。 目不，刺腦戶。
脊強反折瘈瘲，癲疾頭重，五處主之。 互引善驚，太沖主之。
反折，心痛，形氣短尻 澀，小便黃閉，長強主之。 脊強互引，惡風時振栗，喉痺，大氣滿，喘，胸中鬱鬱，氣熱，KT KT，項強，寒熱，偃仆不能久立，煩滿裡急，身不安席，大椎主之。 筋痛急互引，肝俞主之。熱，脾俞及腎俞主之。
熱互引，汗不出反折，尻臂內痛似癉瘧狀，膀胱俞主之。 反折互引，腹脹腋攣，背中怏怏，引脅痛，內引心，中膂內，肺俞主之。又刺陽明，從項而數背椎俠脊膂而痛，按反目憎風，刺絲竹空主之。 互引，唇吻強，兌端主之。 煩滿，齦交主之。
口噤，互引口乾，小便赤黃，或時不禁，承漿主之。 口噤，大迎主之。
不能言，翳風主之。 先取太溪，後取太倉之原主之。 脊強裡緊，腹中拘痛，水分主之。 脊強，口不開，多唾，大便難，石關主之。 脊強反折，京門主之。
腹大堅不得息，期門主之。 上氣，魚際主之。 互引，腕骨主之。熱病汗不出，善嘔苦，身反折，口噤，善鼓頷，腰痛不可以顧，顧而有似拔者，善悲，上下取之出血，見血立已。 身反折，口噤喉痺不能言，三裡主之。 驚互引，腳如結，如裂，束骨主之。 目反白多，鼻不通利，涕黃更衣（一本作便出血），京骨主之。 脊強，項眩痛，腳如結， 如裂，崑崙主之。 互折，飛揚主之。
陰陽相移發三瘧第五
黃帝問曰︰夫瘧疾皆生於風，其以日作，以時發者，何也？岐伯對曰︰瘧之始發，先起於毫毛，欠伸乃作，寒慄鼓頷，腰脊俱痛，寒去則內外俱熱，頭痛如破，渴欲飲水。曰︰何氣使然？曰︰陰陽上下交爭，虛實更作，陰陽相移也。陽並於陰，則陽實而陰虛。陽明虛則寒慄鼓頷也；太陽虛則腰背頭項痛；三陽俱虛則陰氣（一作二陰）勝，陰氣勝則骨寒而痛，寒生於內，故中外皆寒。陽勝則外熱，陰虛則內熱，內外皆熱，則喘渴，故欲冷凍飲料。此皆得之夏傷於暑，熱氣盛，藏於皮膚之內腸胃之外，此營氣之所舍也。令人汗出空疏，腠理開，因得秋氣，汗出遇風，得浴，水氣舍於皮膚之內，與衛氣並居。衛氣者，晝行於陽，夜︰其氣之舍深，內薄於陰，陽氣獨發，陰邪內著，陰與陽爭不得出，是以間日而作。曰︰其作日晏與其日早，何氣使然？曰︰邪氣客於風府，循膂而下，衛氣一日一夜，大會於風府，其明日日下一節，故其作也晏。此皆客於脊背，每至於風府則腠理開，腠理開則邪氣入，邪氣入則病作，以此日作稍益晏也。其出於風府日下一節，二十一日下至骨，二十二日入於脊內，注於太沖之脈（《素問》二十一作二十五，二十五作二十六，太沖作伏膂），其氣上行，九日出於缺盆之中，其氣日高，故作日益早。其間日發者，由邪氣內薄於五臟，橫連募原，其道遠，其氣深，其行遲，不能與營氣俱行，不能偕出，故間日乃作。曰︰衛氣每至於風府，腠理乃發，發則邪入，入則病作。今衛氣日下一節，其氣之發，不當風府，其日作奈何？曰︰（《素問》此下有八十八字，《甲乙經》本無，故不抄入）風無常府衛氣之所發，必開其腠理，邪氣之所合則其病作（《素問》作則其府也）。曰︰風之與瘧相似同類，而風獨常在，瘧得有時休者，何也？曰︰風氣常留其處故常在，瘧氣隨經絡次而內傳（《素問》作沉以內薄），故衛氣應乃作。曰︰瘧先寒而後熱者何也？曰︰夏傷於大暑，汗大出，腠理開發，因遇風，夏氣淒滄之水寒迫之，藏於腠理及皮膚之中，秋傷於風，則病成矣。夫寒者陰氣也，風者陽氣也，先傷於寒而後傷於風，故先寒而後熱，病以時作，名曰寒瘧也。曰︰先熱而後寒者何也？曰︰此先傷於風，後傷於寒，故先熱而後寒，亦以時作，名曰溫瘧也。其但熱而不寒者，陰氣先絕，陽氣獨發，則熱而少氣煩冤，手足熱而欲嘔者，名曰癉瘧。曰︰經言有餘者瀉之，不足者補之。今熱為有餘，寒為不足。夫瘧之寒，湯火不能溫，及其熱，冰水不能寒，此皆有餘不足之類。當此之時，良工不能止，必待其自衰乃刺之何也？曰︰經言無刺之熱，無刺渾渾之脈，無刺漉漉之汗，為其病逆，未可治也。夫瘧之始發也，陽氣並於陰。當是之時，陽虛陰盛而外無氣，故先寒慄也。陰氣逆極，則複出之陽，陽與陰並於外，則陰虛而陽實，故先熱而渴。夫瘧並於陽則陽勝，並於陰則陰勝；陰勝者則寒，陽勝者則熱。熱瘧者，風寒氣不常也，病極則複至。病之發也，如火之熱，如風雨不可當也。故經曰︰方其盛必毀，因其衰也，事必大昌。此之謂也。夫瘧之未發也，陰未並陽，陽未並陰，因而調之，真氣乃安，邪氣乃亡。故工不能治已發，為其氣逆也。瘧之且發也，陰陽之且移也，必從四末始。陽已傷，陰從之，故氣未並，先其時堅束其處，令邪氣不得入，陰氣不得出，審候見之。在孫絡盛堅而血者，皆取之，此其往而未得並者也。曰︰瘧不發其應何如？曰︰瘧者，必更盛更虛，隨氣之所在，病在陽則熱而脈躁；在陰則寒而脈靜；極則陰陽俱衰，衛氣相離，故病得休；衛氣集則複病。
曰︰時有間二日或至數日發，或渴或不渴，其故何也？曰，其間日，邪氣與衛氣客於六腑而相失，時不相得，故休數日乃發也。陰陽更勝，或甚或不甚，故或渴或不渴。曰︰夏傷於暑，秋必病瘧，今不必應者，何也？曰︰此應四時也。其病異形者，反四時也。其以秋病者寒甚，以冬病者寒不甚，以春病者惡風，以夏病者多汗。曰︰溫瘧與寒瘧者，皆安舍，其在何臟？曰︰溫瘧者，得之於冬，中於風寒，寒氣藏於骨髓之中，至春則陽氣大發，寒氣不能出，因遇大暑，腦髓鑠，肌肉消，腠理發泄，或有所用力，邪氣與汗皆出，此病藏在腎，其氣先從內出之於外。如是者，陰虛而陽盛，陽盛則熱衰矣。衰則氣反複入，複入則陽虛，陽虛則寒矣。故先熱而後寒，名曰溫瘧。曰︰癉瘧何如？曰︰肺素有熱，氣盛於身，厥氣逆上，陽氣盛而不衰則病矣。其氣不反之陰，故但熱而不寒，氣內藏於心而外舍分肉之間，令人消鑠脫肉，故名曰癉瘧。
瘧脈滿大急，刺背俞，用中針傍五俞各一，適肥瘦出血。瘧脈小實急，灸脛少陰，刺指井。瘧脈緩大虛，便用藥，不宜用針。凡治瘧，先發如食頃，乃可以治，過之則失時，一，瘧不渴間日而作，《九卷》曰，取足陽明，《素問》刺太陰。渴而間日作，《九卷》曰，取手少陽，《素問》刺足少陽。一，瘟瘧汗不出，為五十九刺（解在熱病部）。一，足太陽瘧，令人腰痛頭重，寒從背起，先寒後熱渴，渴止汗乃出，難已，間日作，刺中出血（《素問》先寒後熱下有喝喝然五字）。一，足少陽瘧，令人身體解，寒不甚，惡見人，心惕惕然，熱多汗出甚，刺足少陽。一，足陽明瘧，令人先寒，洒淅洒淅，寒甚久乃熱，熱去汗出，喜見日月光火氣乃快然，刺陽明跗上，及調沖陽。一，足太陰。一，足少陰瘧，令人嘔吐甚，多寒少熱，欲閉戶牖而處，其病難已，取太溪。一，足厥陰腹。一，刺手少陰，是謂神門。一，肝瘧，令人色蒼蒼然（《素問》下有太息二字），其狀若死者，刺足令人淒少陰。一，胃瘧，令人且病寒，善飢而不能食，食而支滿腹大，刺足陽明、太陰橫脈出血。
一，陰二瘧二刺則知，三刺則已，不已刺舌下兩脈出血，不已刺中盛經出血，又刺項以下俠脊者必已。舌下兩脈者，廉泉穴也。一，刺瘧者，必先問其病之所先發者，先刺之。先頭痛及重者先刺頭上及兩額兩肩間出血；先項背痛者，先刺之；先腰脊痛者，先刺中出血；先手臂痛者，先刺手少陰、陽明十指間；先足脛酸痛者，先刺足陽明十指間出血。風瘧，發則汗出惡風，刺足三陽經背俞之血者。脛酸痛，按之不可，名曰肘髓病，以 針針絕骨出其血，立已。身體小痛，刺諸陰之井無出血，間日一刺。
瘧，神庭及百會主之。 瘧，上星主之，先取噫嘻，後取天牖、風池、大杼。瘧，取完骨及風池、溪、腕骨、陽谷、俠溪、至陰、通谷、京骨，皆主之。瘧振寒，熱甚狂言，天樞主之。瘧熱盛，列缺主之。瘧寒厥及熱厥，煩心善噦，心滿而汗出，刺少商出血立已。熱瘧口乾，商陽主之。瘧寒甚（《千金》下雲欲嘔沫），陽溪主之。風瘧汗不出，偏歷主之。瘧面赤腫，溫留主之。瘧，心下脹滿痛，上氣，灸手五裡，左取右，右取左。瘧項痛，因忽暴逆，腋門主之。瘧發有四時，面上赤，KT KT 無所見，中渚主之。瘧食時發，心痛，悲傷不樂，天井主之。風瘧，支正主之。瘧背膂振寒，項痛引肘腋，腰痛引少腹，四肢不舉，少海主之。瘧不知所苦，大都主之。瘧多寒少熱，大鐘主之。瘧咳逆心悶，不得臥，嘔甚，熱多寒少，欲閉戶牖而處，寒厥足熱，太溪主之。瘧熱少氣，間寒不能自溫膝重，轉筋，頭眩痛，解溪主之。瘧日西發，臨泣主之。瘧振寒，腋下腫，丘墟主之。瘧從起，束骨主之。瘧多汗，腰痛不能俯仰，目如脫，項如拔，崑崙主之。瘧，實則腰背痛，虛則鼽衄，飛揚主之。瘧頭重，寒背起，先寒後熱，渴不止，汗乃出，委中主之。瘧不渴，間日作，崑崙主之。
