欠噦唏振寒噫嚏泣出太息㵪下耳鳴囓舌善忘善飢第一
黃帝問曰︰「人之欠者，何氣使然？」岐伯對曰︰衛氣晝行於陽，夜行於陰；陰主夜，夜主臥；陽主上，陰主下。故陰氣積於下，陽氣未盡，陽引而上，陰引而下，陰陽相引，故數欠。陽氣盡，陰氣盛，則目瞑；陰氣盡，陽氣盛，則寤。腎主欠，故瀉足少陰，補足太陽。曰︰人之噦者何？曰︰穀入胃，胃氣上注於肺。今有故寒氣，與新穀氣俱還入於胃，新故相亂，真邪相攻相逆，複出於胃，故為噦。肺主噦。故補手太陰，瀉足太陰。亦可以草刺其鼻，嚏而已，無息而疾引之立已，大驚之亦可已。曰︰人之唏者何？曰︰此陰氣盛而陽氣虛，陰氣疾而陽氣徐，陰氣盛陽氣終，故為唏者。陰盛陽絕，故補足太陽，瀉足少陰。曰︰人之振寒者何？曰︰ 寒氣客於皮膚，陰氣盛陽氣虛，故為振寒寒慄，補諸陽。曰︰人之噫者何？曰︰寒氣客於胃，厥逆從下上散，複出於胃，故為噫。補足太陰、陽明（一雲補眉本）。
曰︰人之嚏者何？曰︰陽氣和利，滿於心，出於鼻，故為嚏。補足太陽滎、眉本（一雲眉上）。曰︰人之者何？曰︰胃不實則諸脈虛，諸脈虛則筋脈懈惰，筋脈懈惰，則行陰用力，氣不能複，故為。因其所在補分肉間。曰︰人之哀而泣涕者何？曰︰心者五臟六腑之主也；目者宗脈之所聚也，上液之道也；口鼻者氣之門戶也。故悲哀愁憂則心動，心動則五臟六腑皆搖，搖則宗脈感，宗脈感則液道開，液道開故涕泣出焉。液者所以灌精濡空竅者也，故上液之道開則泣，泣不止則液竭，液竭則精不灌，精不灌則目無所見矣，故名曰奪精，補天柱，經俠頸，俠頸者頭中分也。曰︰有哭泣而淚不出者，若出而少涕，不知水所從生，涕所從出也？曰︰夫心者五臟之專精也，目者其竅，華色其榮。是以人有德，則氣和於目，有亡憂知於色。是以悲哀則泣下，泣下水所由生也。眾精（《素問》作水宗）者積水也；積水者至陰也；至陰者腎之精也。宗精之水所以不出者，是精持之也，輔之裹之，故水不行也。夫氣之傳也，水之精為志，火之精為神，水火相感，神志俱悲，是以目之水生也。故諺言曰︰心悲又名曰志悲。志與心精共湊於目也。是以俱悲則神氣傳於心精，上下傳於志而志獨悲，故泣出也。泣涕者腦也，腦者陽（《素問》作陰）也；髓者骨之充也；故腦滲為涕。志者骨之主也；是以水流涕從之者，其類也。夫涕之與泣者，譬如人之兄弟，急則俱死，生則俱生（《太素》作出則俱亡），其志以早悲，是以涕泣俱出而相從者，所屬之類也。曰︰人哭泣而泣不出者，若出而少，涕不從之，何也？曰︰夫泣不出者，哭不悲也。不泣者，神不慈也。神不慈則志不悲，陰陽相持，泣安能獨來。夫志悲者惋，惋則沖陰，沖陰則志去目，志去則神不守精，精神去目，涕泣出也。夫經言乎，厥則目光無所見。（自涕之與泣者以下至目光無所見原本漏，今以《素問》《靈樞》補之）。夫人厥則陽氣並於上，陰氣並於下，陽並於上，則火獨光也；陰並於下則足寒，足寒則脹。夫一水不能勝五火，故目盲。是以氣沖風，泣下而不止，夫風之中目也。陽氣內守於精，是火氣燔目，故見風則泣下也。有以比之，夫（《素問》下有火字）疾風生，乃能雨，此之類也（《九卷》言其形，《素問》言其精，亦互相發明也）。曰︰人之太息者何？曰︰憂思則心系急，心系急則氣道約，約則不利，故太息以伸出之。補手少陰、心主，足少陽留之。曰︰人之羨下者何？曰︰ 飲食皆入於胃，胃中有熱，熱則蟲動，蟲動則胃緩，胃緩則廉泉開，故○ 下。補足少陰。曰︰人之耳中鳴者何？曰︰耳者，宗脈之所聚也。故胃中空則宗脈虛，虛則下，溜脈有所竭者，故耳鳴。補客主人，手大指甲上與肉交者。曰︰人之自嚙舌者何？曰︰此厥逆走上，脈氣皆至也。少陰氣至則自嚙舌，少陽氣至則嚙頻；陽明氣至則嚙唇矣。視主病者補之。曰︰人之善忘者何？曰︰上氣不足，下氣有餘，腸胃實而心肺虛。虛則榮衛留於下，久不以時上，故善忘也。曰︰人之善飢不嗜食者何也？曰︰精氣並於脾則熱留於胃，胃熱則消穀，消穀故善飢，胃氣逆上故胃脘塞，胃脘塞故不嗜食。善忘及善飢，先視其腑臟，誅其小過，後調其氣，盛則瀉之，虛則補之。凡此十四邪者，皆奇邪走空竅者也。邪之所在，皆為不足。故上氣不足，腦為之不滿，耳為之善鳴，頭為之傾，目為之瞑；中氣不足，溲便為之變，腸為之善鳴，補之足外踝下留之；下氣不足，則乃為痿厥心悶。
急刺足大指上二寸留之，一曰補足外踝下留之。
寒氣客於厭發喑不能言第二
黃帝問曰︰人之卒然憂恚而言無音者，何氣不行？少師對曰︰咽喉者水穀之道路也；喉嚨者氣之所以上下者也；會厭者音聲之戶也。唇口者音聲之扇也；舌者音聲之機也；懸壅垂者音聲之關也；頏顙者分氣之所泄也；橫骨者，神氣之所使，主發舌者也。故人之鼻洞涕出不收者，頏顙不閉，分氣失也。其厭小而薄，則發氣疾，其開闔利，其出氣易，其厭大而濃，則開闔難，其出氣遲，故重言也。所謂吃者，其言逆，故重之。卒然無音者，寒氣客於厭，則厭不能發，發不能下至其機扇，機扇開闔不利故無音。足少陰之脈上系於舌本，絡?於橫骨，終於會厭，兩瀉血脈，濁氣乃辟。會厭之脈，上絡任脈，複取之天突，其厭乃發也。
暴喑氣硬，刺扶突與舌本出血。
喑不能言，刺腦戶。暴喑不能言，喉嗌痛，刺風府。舌緩，喑不能言，刺喑門。喉痛喑不能言，天突主之。暴喑氣哽，喉痺咽腫，不得息，食飲不下，天鼎主之。食飲善嘔，不能言，通谷主之。喑不能言，期門主之。暴喑不能言，支溝主之。喑不能言，合谷及湧泉、陽交主之。
目不得眠不得視及多臥臥不安不得偃臥肉苛諸息有音及喘第三
黃帝問曰︰夫邪氣之客於人也，或令人目不得眠者，何也？伯高對曰︰五穀入於胃也，其糟粕、津液、宗氣分為三隧。故宗氣積於胸中，出於喉嚨，以貫心肺而行呼吸焉。營氣者悍氣之疾，而先行於四末分肉皮膚之間，而不休息也。晝行於陽，夜行於陰，其入於陰也，常從足少陰之分間，行於五臟六腑。今邪氣客於五臟，則衛氣獨營其外，行於陽，不得入於陰。行於陽則陽氣盛，陽氣盛則陽蹺滿；不得入於陰，陰氣虛故目不得眠。治之補其不足，瀉其有餘，調其虛實，以通其道而去其邪，飲以半夏湯一劑，陰陽已通，其臥立至。此所以決瀆壅塞，經絡大通，陰陽得和者也。其湯方以流水千里以外者八升，揚之萬遍，取其清五升煮之，炊以葦薪火，沸煮秫米一升，治半夏五合，徐炊令竭為一升半，去其滓，飲汁一小杯，日三，稍益，以知為度。故其病新發者，覆杯則臥，汗出則已矣，久者三飲而已。曰︰目閉不得視者何也？曰︰衛氣行於陰，不得入於陽，行於陰則陰氣盛，陰氣盛則陰蹺滿；不得入於陽則陽氣虛，故目閉焉（《九卷》行作留，入作行）。曰︰人之多臥者何也？曰︰此人腸胃大而皮膚澀（《九卷》作濕，下同）。澀則分肉不解焉。腸胃大則氣行留久，皮膚澀分肉不解則行遲。夫衛氣者，晝常行於陽，夜常行於陰，故陽氣盡則臥，陰氣盡則寤。故腸胃大，衛氣行留久，皮膚澀分肉不解則行遲，留於陰也久，其氣不精，（一作清）則欲瞑，故多臥矣。其腸胃小，皮膚滑以緩，分肉解利，衛氣之留於陽也久，故少臥焉。曰︰其非常經也，卒然多臥者何也？曰︰邪氣留於上焦，上焦閉而不通，已食若飲湯，衛氣久留於陰而不行，故卒然多臥。曰︰治此諸邪奈何？曰︰先視其腑臟，誅其小過，後調其氣，盛者瀉之，虛者補之，必先明知其形氣之苦樂，定乃取之。曰︰人有臥而有所不安者，何也？曰︰臟有所傷，及情有所倚，則臥不安（《素問》作精所之寄則安，《太素》作精有所倚則不安），故人不能懸其病也。曰︰人之不得偃臥者何也？曰︰肺者臟之蓋也。肺氣盛則脈大，脈大則不得偃臥。曰︰人之有肉苛者何也？是為何病？曰︰營氣虛衛氣實也。營氣虛則不仁，衛氣虛則不用，營衛俱虛，則不仁且不用，肉加苛也，人身與志不相有也，三十日死。曰︰人有逆氣不得臥而有音者，有不得臥而息無音者，有起居如故而息有音者，有得臥行而喘者，有不得臥不能行而喘者，有不得臥，臥而喘者，此何臟使然？曰︰不得臥而息有音者，是陽明之逆也。足三陽者下行，今逆而上行，故息有音也。陽明者胃脈也，胃者六腑之海也，其氣亦下行。陽明逆不得從其道故不得臥。《下經》曰︰胃不和則臥不安，此之謂也。夫起居如故而息有音者，此肺之絡脈逆，不得隨經上下行，故留經而不行，絡脈之病患也微，故起居如故而息有音也。夫不得臥臥則喘者，水氣客也。夫水氣循津液而留（《素問》作流）者也，腎者水臟，主津液，主臥與喘也。
驚不得眠，善 水氣上下，五臟游氣也，三陰交主之。不得臥，浮 主之。身腫皮膚不可近衣，
足太陽陽明手少陽脈動發目病第四
黃帝問曰︰余嘗上青霄之台，中陛而惑，獨冥視之，安心定氣，久而不解，被發長跪，俯而複視之，久不已，卒然自止，何氣使然？岐伯對曰︰五臟六腑之精氣，上注於目而為之精，精之裹（《靈樞》作窠，下同）者為眼，骨之精者為瞳子，筋之精為黑精（《靈樞》作黑眼），血之精為其絡，氣之精為白精（《靈樞》亦作白眼），肌肉之精為約束，裹契（一作擷）筋骨血氣之精而與脈並為系，上屬於腦，後出於項中。故邪中於頭目，逢身之虛，其入深，則隨眼系以入於腦，入則腦轉，腦轉則引目系急，目系急則目眩以轉矣。邪中之精，則其精所中者不相比，不相比則精散，精散則視歧，故見兩物也。目者，五臟六腑之精也，營衛魂魄之所常營也，神氣之所生也。故神勞則魂魄散，志意亂。是故瞳子黑眼法於陰，白晴赤脈法於陽，故陰陽合揣（《靈樞》作傳）而精明也。目者心之使也，心者神之所舍也，故神分精亂而不揣（一作轉），卒然見非常之處，精氣魂魄散不相得，故曰惑。曰︰余疑何其然也，余每之東苑，未嘗不惑，去之則複。余惟獨為東苑勞神乎，何其異也？曰︰不然，夫心有所喜，神有所惡，卒然相惑則精氣亂，視誤故惑，神移乃複，是故間者為迷，甚者為惑。
目 外決（一作次）於面者，為銳 ；在內近鼻者，上為外，下為內 。目色赤者病在病在胸中。診目痛赤脈從上下者，太陽病；從下上者，陽明病；從外走內者，少陽病。夫膽移熱於腦，則辛 鼻淵（一作洞）?。鼻淵者，濁涕下不止，傳為鼽懵（《素問》作衄蔑），瞑目，故得之氣厥。
足陽明有俠鼻入於面者，名曰懸顱，屬口對入系目本。頭痛，引頷取之，視有過者取之，損有餘，補不足，反者益甚。足太陽有通項入於腦者，正屬目本，名曰眼系。頭目苦痛，取之在項中兩筋間，入腦乃別，陰蹺陽蹺陰陽相交，陽入陰出，陰陽交於銳，陽氣絕則乃瞑目，陰氣絕則眠。目中赤痛，從內始，取之陰蹺。
目中痛不能視，上星主之，先取噫嘻，後取天牖、風池。青肓，遠視不明，承光主之。目瞑遠視KT KT，目窗主之，目KT KT赤痛，天柱主之。目眩無所見，偏頭痛，引外 而急，頷厭主之。目不明，惡風日，淚出憎寒，目痛目眩，內 赤痛，目KT KT 無所見，癢痛，淫膚白翳，睛明主之。青肓無所見，遠視KT KT，目中淫膚，白膜覆瞳子，目窗主之。目不明，淚出，目眩瞀，瞳子癢，遠視KT KT，昏夜無見，目 動，與項口參相引， 僻口不能言，刺承泣。目痛口僻戾（一作淚出），目不明，四白主之。目赤黃，顴 主之。目，水溝主之。目痛不明，齦交主之。目瞑身汗出，承漿主之。青盲KT 目惡風寒，上關主之。青盲，商陽主之。KT 目，目KT KT，偏歷主之。眼痛，下廉主之。KT 目，目KTKT，少氣，灸手五里，左取右，右取左。目中白翳，目痛泣出，甚者如脫，前谷主之。白膜覆珠，瞳子無所見，解溪主之。
手太陽少陽脈動發耳病第五
暴厥而聾，耳偏塞閉不通，內氣暴薄也。不從內外中風之病，故留瘦著也。頭痛耳鳴，九竅不利，腸胃之所生也。
黃帝問曰︰刺節言發蒙者，刺府以去府病，何俞使然？岐伯對曰︰刺此者，必於白日中，刺其耳聽（一作聽宮），中其眸子，聲聞於外，此其俞也。曰︰何謂聲聞於外？曰︰已刺以手堅按其兩鼻竅令急偃，其聲必應其中。耳鳴，取耳前動脈。耳痛不可刺者，耳中有膿，若有乾抵（一本作盯聹），耳無聞也。耳聾，取手少指（《太素》雲少指次指）爪甲上與肉交者，先取手，後取足。耳鳴，取手中指爪甲上，左取右，右取左，先取手，後取足。聾而不痛，取足少陽；聾而痛，取手陽明。
耳鳴，百會及頷厭、顱息、天窗、大陵、偏歷、前谷、後溪皆主之。耳痛聾鳴，上關主之，刺不可深。耳聾鳴，下關及陽溪、關沖、腋門，陽谷主之。耳聾鳴，頭頷痛，耳門主之。頭重，頷痛，引耳中 嘈嘈，和 主之。
聾，耳中癲溲若風，聽會主之。耳聾填填如無聞，嘈嘈若蟬鳴，頰鳴，聽宮主之。下頰取之，譬如破聲，刺此（即《九卷》所謂發蒙者）。聾，翳風及會宗、下關主之。耳聾無聞，天窗主之。耳聾，嘈嘈無所聞，天容主之。耳鳴無聞，肩貞及完骨主之。耳中生風，耳鳴耳聾時不聞，商陽主之。聾，耳中不通，合谷主之。耳聾，兩顳 痛，中渚主之。耳渾渾無所聞，外關主之。卒氣聾，四瀆主之。
手足陽明脈動發口齒病第六
診齲痛，按其陽明之來，有過者獨熱，在左者左熱，在右右熱，在上上熱，在下下熱。
臂之陽明，有入鼽齒者，名曰大迎，下齒齲取之臂，惡寒補之（一作取之），不惡瀉之（《靈樞》名曰禾，或曰大迎。詳大迎乃足陽明脈所發，則當雲禾 是也。然而下齒齲又當取足陽明大迎，當試可知耳）。手太陽有入 遍齒者，名曰角孫，上齒齲，取之在鼻與鼽（一作）前。方病之時，其脈盛，脈盛則瀉之，虛則補之。一曰取之眉外，方病之時，盛瀉虛補。齒動痛，不惡清飲，取足陽明；惡清飲，取手陽明。舌緩羨下煩悶，取足少陰。重舌，刺舌柱以 針。
上齒齲腫，目窗主之。上齒齲痛，惡風寒，正營主之。齒牙齲痛，浮白及完骨主之。齒痛，顴及二間主之。上齒齲，兌端及耳門主之。齒間出血者，有傷酸，齒床落痛，口不可開，引鼻中，齦交主之。頰腫，口急，頰車痛，不可以嚼，頰車主之。上齒齲痛，惡寒者，上關主之。厥口僻，失欠，下牙痛，頰腫，惡寒，口不收，舌不能言，不得嚼，大迎主之。失欠，下齒齲，下牙痛，腫，下關主之。齒牙不可嚼，齦腫，角孫主之。口僻不正，失欠口不開，翳風主之。舌下腫，難言，舌縱，戾不端，通谷主之。舌下腫，難以言，舌縱涎出，廉泉主之。口僻，刺太淵，引而下之。口中腫臭，勞宮主之。口中下齒痛，惡寒腫，商陽主之。齒齲痛，惡清，三間主之。口僻，偏歷主之。口齒痛，溫留主之。下齒齲，則上齒痛，腋門主之。齒痛，四瀆主之。上牙齲痛，陽谷（一作陽溪）主之。齒齲痛，合谷主之，又雲少海主之。舌縱○ 下，煩悶，陰交主之。
血溢發衄第七（鼻鼽息肉著附）
暴癉內逆，肝肺相搏，血溢鼻口，取天府，此為胃之大五部也（五部，按《靈樞》雲︰陽逆頭痛，胸滿不得息，取人迎。暴喑氣哽，刺扶突與舌本出血。暴聾氣蒙，耳目不明，取天牖。暴拘攣癇，足不任身者，取天柱。暴痺內逆，肝肺相搏，血溢鼻口，取天府，此為胃之五大俞五部也。今士安散作五穴於篇中，此特五部之一?耳）。衄而不止，血流，取足太陽；大衄血，取手太陽；不已刺腕骨下；不已，刺 中出血。
鼻鼽衄，上星主之。先取噫嘻，後取天牖、風池。鼻管疽發為厲，腦空主之。鼻鼽不利，窒洞氣塞， 僻多，鼽衄有癰，迎香主之。鼽衄出，中有懸癰宿肉，窒洞不通，不知香臭，素 主之。鼻窒口僻，清 出不可止，鼽衄有癰，禾 主之。鼻中息肉不利，鼻頭額中痛，鼻中有蝕瘡，齦交主之。鼻鼽不得息，不收，不知香臭，及衄不止，水溝主之。衄血不止，承漿及委中主之。鼻不利，前谷主之。衄，腕骨主之。
手足陽明少陽脈動發喉痺咽痛第八
喉痺不能言，取足陽明；能言，取手陽明。
喉痺，完骨及天容、氣舍、天鼎、尺澤、合谷、商陽、陽溪、中渚、前谷、商丘、然谷、陽交悉主之。喉痺咽腫，水漿不下，璇璣主之。喉痺食不下，鳩尾主之。喉痺咽如梗，三間主之。喉痺不能言，溫留及曲池主之。喉痺氣逆，口，喉咽如扼狀，行間主之（《千金》作間使）。咽中痛，不可納食，湧泉主之。
氣有所結發瘤癭第九
癭，天窗（一本作天容，《千金》作天府）及 會主之。瘤癭，氣舍主之。
婦人雜病第十
黃帝問曰︰人有重身，九月而喑，此為何病？岐伯對曰︰胞之絡脈絕也。胞絡者系於腎，少陰之脈，貫腎，系舌本，故不能言，無治也，當十月複。治法曰︰ 無損不足，益有餘，以成其辜（《素問》作 ）。所謂不足者，身羸瘦，無用石也。無益其有餘者，腹中有形而泄之，泄之則精出而病獨擅中，故曰成辜。曰︰何以知懷子且生也？曰︰身有病而無邪脈也。
診女子，手少陰脈動甚者，妊子也。乳子而病熱脈懸小，手足溫則生，寒則死。乳子中風，病熱喘渴（《素問》作鳴），肩息，脈急大，緩則生，急則死。
乳子下赤白，腰俞主之。女子絕子，陰挺出不禁白瀝，上 主之。女子赤白瀝，心下積脹，次 主之。腰痛不可俯仰，先取缺盆，後取尾。女子赤淫時白，氣癃，月事少，中 主之。女子下蒼汁不禁，赤瀝，陰中癢痛，少腹控，不可俯仰，下主之，刺腰尻交者兩胂上，以月生死為數，發針立已。腸鳴泄注，下主之。婦人乳餘疾，肓門主之。寒熱短氣，臥不安，膺窗主之。乳癰，淒索寒熱，不可接，乳根主主之。腹滿疝積，乳餘疾，絕子陰癢，（《千金》雲︰奔豚上腹堅痛，下引陰中，不得小便，刺陰交入八分）刺石門。女子絕子，血在內不下，關元主之（《千金》雲︰胞轉不得端，少腹苦寒，陰癢及痛，經閉不通，中極主之。婦人下赤白沃後，陰中乾痛，惡合陰陽，少腹堅，小便閉，曲骨（《千金》作屈骨）主之。女子血不通，會陰主之。婦人子臟中有惡血逆滿痛，石關主之。月水不通，奔豚泄氣，上下引腰脊痛，氣穴主之。女子赤淫，大赫主之。女子胞中痛，月水不以時休止，天樞主之（《千金》雲︰腹脹腸鳴，氣上沖胸，刺天樞）。小腹脹滿，痛引陰中，月水至則腰脊痛，胞中瘕，子門有寒，引髕髀，水道主之（《千金》雲︰大小便不通，刺水道）。女子陰中寒，歸來主之。女子月水不利，或暴閉塞，腹脹滿，癃，淫濼身熱，腹中絞痛，疝陰腫，及乳難，子搶心，若胞衣不出，眾氣盡亂，腹滿不得反複，正偃臥，屈一膝，伸一膝，並氣沖針上入三寸，氣至瀉之。婦人無子，及少腹痛，刺氣沖主之。婦人產餘疾，食飲不下，胸脅滿，眩目足寒，心切痛，善噫，聞酸臭，脹痺，腹滿，少腹尤大，期門主之。婦人少腹堅痛，月水不通，帶脈主之。婦人下赤白，裡急瘈瘲，五樞主之。妒乳，（《千金》雲︰膺胸痛）太淵主之。絕子，商丘主之。穴在內踝前宛宛中。女子疝瘕，按之如以湯沃其股內至膝，飧泄，灸刺曲泉。婦人陰中痛，少腹堅急痛，陰陵泉主之。婦人漏下，若血閉不通，逆氣脹，血海主之。月事不利，見血而有身反敗，陰寒，行間主之。乳癰，太沖及複留主之。女子疝及少腹腫，溏泄，癃，遺溺，陰痛，面塵黑，目下痛，太沖主之。女子少腹大，乳難，嗌乾嗜飲，中封主之。女子漏血，太沖主之。女子俠臍疝，中封主之。大疝絕子，築賓主之。女子疝，小腹腫，赤白淫，時多時少，蠡溝主之。女子疝瘕，按之如以湯沃兩股中，少腹腫，陰挺出痛，經水來下，陰中腫或癢，漉青汁若葵羹，血閉無子，不嗜食，曲泉主之。婦人絕產，若未曾生產，陰廉主之。刺入八分，羊矢下一寸是也。婦人無子，湧泉主之。女子不字，陰暴出，經水漏，然谷主之。女子不下月水，照海主之（《千金》雲︰痺驚，善悲不樂，如墜墮，汗不出，刺照海）。婦人，水泉主之。婦人漏血，腹脹滿不得息，小便黃，陰谷主之（《千金》雲︰漏血，少腹脹滿如阻，體寒熱，腹偏腫，刺陰谷）。乳癰有熱，三里主之。乳癰驚痺，脛重，足不收，跟痛，巨虛下廉主之。月水不利，見血而有身則敗及乳腫，臨泣主之。女子字難，若胞不出，崑崙主之。
小兒雜病第十一
嬰兒病，在頭毛皆逆上者死。嬰兒耳間青脈起者，，腹痛。大便青瓣，飧泄，脈大，手足寒，難已；飧泄，脈小，手足溫者，易已。
驚癇脈五，針手足太陰各五，刺經太陽者五，刺手足少陰經絡傍者一，足陽明一，上踝五寸刺三針。
小兒驚癇，本神及前頂、囟會、天柱主之。如反視，臨泣主之。小兒驚癇加瘈瘲，脊急強，目轉上插，縮筋主之。小兒驚癇，瘈瘲脊強互相引，長強主之。小兒食晦頭痛，噫嘻主之。小兒癇發，目上插，攢竹主之。小兒臍風，目上插，刺絲竹空主之。小兒癇，嘔吐泄注，驚恐失精，瞻視不明眵， 脈及長強主之。小兒驚癇不得息，顱息主之。小兒驚癇如有見者，列缺主之，並取陽明絡。小兒口中腥臭，胸脅滿，勞宮主之。小兒咳而泄，不欲食者，商丘主之。小兒癇，手足擾，目昏口噤，溺黃，商丘主之。小兒癇，遺精溺，虛則病諸癇癲，實則閉癃，少腹中熱，善寐，大敦主之。小兒臍風，口不開，善驚，然谷主之。小兒腹滿不能食飲，懸鐘主之。小兒馬癇，仆參及金門主之。風從頭至足，瘈瘲，口閉不能開，每大便腹暴滿，按之不下，嚏，悲，喘，崑崙主之。
