五臟變腧第二
黃帝問曰；五臟五，願聞其數？岐伯對曰︰人有五臟，臟有五變，變有五，故五五二十五，以應五時。
肝為牡臟，其色青，其時春，其日甲乙，其音角，其味酸（《素問》曰肝在味為辛，於經義為未通。）心為牡臟，其色赤，其時夏，其日丙丁，其音徵，其味苦（《素問》曰心在味為鹹，於經義為未通。）
脾為牡臟，其色黃，其時長夏，其日戊己，其音宮，其味甘。
肺為牝臟，其色白，其時秋，其日庚辛，其音商，其味辛（《素問》曰肺在味為苦，於經義為未通）。
腎為牝臟，其色黑，其時冬，其日壬癸，其音羽，其味鹹。是謂五變。
臟主冬，冬刺井；色主春，春刺滎；時主夏，夏刺 ；音主長夏，長夏刺經；味主秋，秋刺合。是謂五變，以主五 。曰︰諸原安合，以致五 ？曰︰原獨不應五時，以經合之，以應其數，故六六三十六 。
曰︰何謂臟主冬，時主夏，音主長夏，味主秋，色主春？曰︰病在臟者取之井，病變於色者取之滎，病時間時甚者取之，病變於音者取之經，經（一作絡）滿而血者病在胃（一作胸），及以飲食不節得病者，取之合，故命曰味主合，是謂五變也。人逆春氣則少陽不生，肝氣內變；逆夏氣則太陽不長，心氣內洞；逆秋氣則太陰不收，肺氣焦滿；逆冬氣則少陰不藏，腎氣濁沉。夫四時陰陽者，萬物之根本也。所以聖人春夏養陽，秋冬養陰，以從其根，逆其根則伐其本矣。故陰陽者，萬物之終始也。順之則生，逆之則死；反順為逆，是謂內格。是故聖人不治已病治未病，論五臟相傳所勝也。假使心病傳肺，肺未病逆治之耳。
五臟六腑陰陽表裡第三
肺合大腸，大腸者傳道之腑。心合小腸，小腸者受盛之腑。肝合膽，膽者清淨之腑。脾合胃，胃者五穀之腑。腎合膀胱，膀胱者津液之腑。少陰屬腎，上連肺，故將兩臟。三焦者，中瀆之腑，水道出焉，屬膀胱，是孤之腑。此六腑之所合者也。
《素問》曰︰夫腦、髓、骨、脈、膽、女子胞，此六者，地氣之所生也。皆藏於陰，象於地，故藏而不瀉，名曰奇恆之府。胃、大腸、小腸、三焦、膀胱，此五者，天氣之所生也。其氣象天，故瀉而不藏，此受五臟濁氣，名曰傳化之府。此不能久留，輸瀉者也。魄門亦為五臟使，水穀不得久藏。五臟者，藏精氣而不瀉，故滿而不能實。六腑者，傳化物而不藏，故實而不能滿。水穀入口，則胃實而腸虛，食下則腸實而胃虛，故實而不滿，滿而不實也。氣口何以獨為五臟主？胃者，水穀之海，六腑之大源也。（稱六腑雖少錯，於理相發為佳）
肝膽為合，故足厥陰與少陽為表裡。脾胃為合，故足太陰與陽明為表裡。腎膀胱為合，故足少陰與太陽為表裡。心與小腸為合，故手少陰與太陽為表裡。肺與大腸為合，故手太陰與陽明為表裡。
五臟者，肺為之蓋，巨肩陷，咽喉見於外。心為之主，缺盆之道， （音滑）骨有餘，以候內（音曷干）。肝為之主將，使之候外，欲知堅固，視目大小。脾主為胃（《九墟》《太素》作衛），使之迎糧，視唇舌好惡，以知吉凶。腎者主為外，使之遠聽，視耳好惡，以知其性。六腑者，胃為之海，廣骸（《太素》作○ ）大頸張胸，五穀乃容。
鼻隧以長，以候大腸。唇濃人中長，以候小腸。目下裹大，其膽乃橫。鼻孔在外，膀胱漏泄。鼻柱中央起，三焦乃約。此所以候六腑也。上下三等，臟安且良矣。
五臟六腑官第四
鼻者肺之官，目者肝之官，口唇者脾之官，舌者心之官，耳者腎之官。凡五官者，以候五臟。肺病者喘息鼻張，肝病者目青，脾病者唇黃，心病者舌卷顴赤，腎病者顴與顏黑。故肺氣通於鼻，鼻和則能知香臭矣。心氣通於舌，舌和則能知五味矣。《素問》曰︰心在竅為耳（一雲舌）。夫心者火也，腎者水也，水火既濟。心氣通於舌，舌非竅也，其通於竅者，寄在於耳（王冰雲手少陰之絡會於耳中）。故肝氣通於目，目和則能視五色矣。《素問》曰︰諸脈者皆屬於目。又《九卷》曰︰心藏肺，肺舍神。神明通體，故云屬目。脾氣通於口，口和則能別五穀味矣。腎氣通於耳，耳和則能聞五音矣。
《素問》曰︰腎在竅為耳。然則腎氣上通於耳，下通於陰也。五臟不和，則九竅不通。六腑不和，則留結為癰。故邪在腑則陽脈不和，陽脈不和則氣留之，氣留之則陽氣盛矣。邪在臟則陰脈不和，陰脈不和則血留之，血留之則陰氣盛矣。陰氣太盛，則陽氣不得相營也，故曰格。陰陽俱盛，不得自相營也，故曰關格。關格者，不得盡（一作盡期）而死矣。
五臟大小六腑應候第五
黃帝問曰︰人俱受氣於天，其有獨盡天壽者，不免於病者，何也？岐伯對曰︰五臟者固有大小高下堅脆端正偏傾者，六腑亦有大小長短濃薄結直緩急者。凡此二十五變者，各各不同，或善或惡，或吉或凶也。
心小則安，邪弗能傷（《太素》雲外邪不能傷），易傷於憂；心大則憂弗能傷，易傷於邪（《太素》亦作外邪）；心高則滿於肺中，悶而善忘，難開以言；心下則臟外，易傷於寒，易恐以言；心堅則臟安守固；心脆則善病消癉熱中；心端正則和利難傷；心偏傾則操持不一，無守司也。（楊上善雲︰心臟言神有八變，後四臟但言臟變不言神變者，以神為魂魄意之主，言其神變則四臟可知，故略而不言也。）肺小則少飲，不病喘（一作喘喝）；肺大則多飲，善病胸痺逆氣；肺高則上氣喘息咳逆；肺下則逼賁迫肺，善脅下痛；肺堅則不病咳逆上氣；肺脆則善病消癉易傷也（一雲易傷於熱喘息鼻衄）；肺端正則和利難傷；肺偏傾則病胸脅偏痛。
肝小則安，無脅下之病；肝大則逼胃迫咽，迫咽則善（一作苦）膈中，且脅下痛；肝高則上支賁加脅下急，為息賁；肝下則逼胃，脅下空，空則易受邪；肝堅則臟安難傷；肝脆則善病消癉易傷；肝端正則和利難傷；肝偏傾則脅下偏痛。
脾小則安，難傷於邪；脾大則苦腠 （音停）而痛，不能疾行；脾高則 引季脅而痛；脾下則下加於大腸，下加於大腸則臟外易受邪；脾堅則臟安難傷；脾脆則善病消癉易傷；脾端正則和利難傷；脾偏傾則瘈瘲 善脹。
腎小則安難傷；腎大則（一本雲耳聾或鳴，汁出）善病腰痛，不可以俯仰，易傷於邪；腎高則善病腰膂痛，不可以俯仰（一本雲背急綴耳膿血出或生肉塞）；腎下則腰尻痛，不可俯仰，為狐疝；腎堅則不病腰痛；腎脆則善病消癉易傷；腎端正則和利難傷；腎偏傾則善腰尻痛。凡此二十五變者，人之所以善常病也。
曰︰何以知其然？曰︰赤色小理者心小，粗理者心大，無 者心高，小短舉者心下， 長者心堅， 弱小以薄者心脆，直下不舉者心端正， （一作面）一方者心偏傾。
白色小理者肺小，粗理者肺大，巨肩反（一作大）膺陷喉者肺高，合腋張脅者肺下，好肩背濃者肺堅，肩背薄者肺脆，背膺濃者肺端正，膺偏竦（一作欹）者肺偏傾。
青色小理者肝小，粗理者肝大，廣胸反 者肝高，合脅脆 者肝下，胸脅好者肝堅，脅骨弱者肝脆，膺脅腹好相得者肝端正，脅骨偏舉者肝偏傾。
黃色小理者脾小，粗理者脾大，揭唇者脾高，唇下縱者脾下，唇堅者脾堅，唇大而不堅者脾脆，唇上下好者脾端正，唇偏舉者脾偏傾。
黑色小理者腎小，粗理者腎大，耳高者腎高，耳後陷者腎下，耳堅者腎堅，耳薄不堅者腎脆，耳好前居牙車者腎端正，耳偏高者腎偏傾。凡此諸變者，持則安，減則病也。
曰︰願聞人之有不可病者，至盡天壽，雖有深憂大恐怵惕之志，猶弗能感也，大寒甚熱弗能傷也；其有不離屏蔽室內，又無怵惕之恐，然不免於病者何也？曰︰五臟六腑，邪之舍也。五臟皆小者，少病，善焦心，人愁憂。五臟皆大者，緩於事，難使以憂。五臟皆高者，好高舉措。五臟皆下者，好出人下。五臟皆堅者，無病。五臟皆脆者，不離於病。五臟皆端正者，和利得人心。五臟皆偏傾者，邪心善盜，不可為人，平反複言語也。
曰︰願聞六腑之應。曰︰肺合大腸，大腸者，皮其應也。《素問》曰︰肺之合皮也，其榮毛也，其主心也。下章言腎之應毫毛，於義為錯。
心合小腸，小腸者，脈其應也。《素問》曰︰心之合脈也，其榮色也，其主腎也。其義相順。
肝合膽，膽者，筋其應也。《素問》曰︰肝之合筋也，其榮爪也，其主肺也。其義相順。
脾合胃，胃者，肉其應也。《素問》曰︰脾之合肉也，其榮唇也，其主肝也。其義相順。
腎合三焦膀胱，三焦膀胱者，腠理毫毛其應也。《九卷》又曰︰腎合骨。《素問》曰︰腎之合骨也，其榮發也，其主脾也。其義相同。
曰︰應之奈何？曰︰肺應皮。皮濃者大腸濃，皮薄者大腸薄，皮緩腹裡大者大腸緩而長，皮急者大腸急而短，皮滑者大腸直，皮肉不相離者大腸結。
心應脈。皮濃者脈濃，脈濃者小腸濃，皮薄者脈薄；脈薄者小腸薄；皮緩者脈緩，脈緩者小腸大而長；皮薄而脈波小者；小腸小而短；諸陽經脈皆多紆曲者，小腸結。
脾應肉。肉 堅大者胃濃，肉 麼者胃薄，肉 小而麼者胃不堅，肉不稱其身者胃下，胃下者小脘約不利，（《太素》作下脘未約。）肉 不堅者胃緩，肉 無小裹 標緊，（一本作無小裹累）者胃急，肉 多小裹（一本亦作累字）者胃結，胃結者上脘約不利。
肝應筋。爪濃色黃者膽濃，爪薄色紅者膽薄，爪堅色青者膽急，爪濡色赤者膽緩，爪直色白無約者膽直，爪惡色黑多文者膽結。
腎應骨。密理濃皮者三焦膀胱濃，粗理薄皮者三焦膀胱薄，腠理疏者三焦膀胱緩，皮急而無毫毛者三焦膀胱急，毫毛美而粗者三焦膀胱直，稀毫毛者三焦膀胱結。
曰︰薄濃美惡皆有其形，願聞其所病。曰︰各視其外應以知其五內，則知所病矣。
十二原第六
五臟有六腑，六腑有十二原。十二原者，出於四關。四關主治五臟，五臟有疾，當取之十二原。十二原者，五臟之所以稟三百六十五骨之氣味者也。五臟有疾，出於十二原，而原各有所出。明知其原，睹其應，知五臟之害矣。陽中之少陰肺也，其原出於太淵二。陽中之太陽心也，其原出於大陵二。陰中之少陽肝也，其原出於太沖二。陰中之太陰腎也，其原出於太溪二。陰中之至陰脾也，其原出於太白二。膏之原出於鳩尾一。肓之原出於脖（滿設切）（鳥朗切）一。凡十二原主治五臟六腑之有病者也。脹取三陽，飧泄取三陰（一雲滯取三陰）。今夫五臟之有病，譬猶刺也，猶污也，猶結也，猶閉也。刺雖久猶可拔也，污雖久猶可雪也，結雖久猶可解也，閉雖久猶可決也。或言久疾之不可取者，非其說也。夫善用針者，取其疾也，猶拔刺也，猶雪污也，猶解結也，猶決閉也，疾雖久猶可畢也。言不可治者，未得其術也。
十二經水第七
黃帝問曰︰經脈十二者，外合於十二經水而內屬於五臟六腑。夫十二經水者，受水而行之。五臟者，合神氣魂魄而藏之。六腑者，受谷而行之，受氣而揚之。經脈者，受血而營之。合而以治奈何？刺之深淺，灸之壯數，可得聞乎？岐伯對曰︰臟之堅脆，腑之大小，谷之多少，脈之長短，血之清濁，氣之多少，十二經中多血少氣，與其少血多氣，與其皆多氣血，與其皆少血氣，皆有定數。其治以針灸，各調其經氣，固其常有合也。此人之參天地而應陰陽，不可不審察之也。
足陽明外合於海水，內屬於胃。
足太陽外合於清水，內屬於膀胱，而通水道焉。
足少陽外合於渭水，內屬於膽。
足太陰外合於湖水，內屬於脾。
足厥陰外合於沔水，內屬於肝。
足少陰外合於汝水，內屬於腎。
手陽明外合於江水，內屬於大腸。
手太陽外合於淮水，內屬於小腸，而水道出焉。
手少陽外合於漯水，內屬於三焦。
手太陰外合於河水，內屬於肺。
手心主外合於漳水，內屬於心包。
手少陰外合於濟水，內屬於心。
凡此五臟六腑十二經水者，皆外有源泉而內有所稟，此皆內外相貫，如環無端。人經亦然。故天為陽，地為陰，腰以上為天，下為地。故海以北者為陰，湖以北者為陰中之陰，漳以南者為陽，河以北至漳者為陽中之陰，漯以南至江者為陽中之陽，此一州之陰陽也。此人所以與天地相參也。
曰︰夫經水之應經脈也，其遠近之淺深，水血之多少，各不同。合而刺之奈何？曰︰足陽明五臟六腑之海也，其脈大而血多氣盛熱壯，刺此者不深弗散，不留不寫。
足陽明多血氣，刺深六分，留十呼。
足少陽少血氣，刺深四分，留五呼。
足太陽多血氣，刺深五分，留七呼。
足太陰多血少氣，刺深三分，留四呼。
足少陰少血多氣，刺深二分，留三呼。
足厥陰多血少氣，刺深一分，留一呼。
手之陰陽，其受氣之道近，其氣之來也疾，其刺深皆無過二分，留皆無過一呼。其少長小大肥瘦，以心料之，命曰法天之常，灸之亦然。灸而過此者，得惡火則骨枯脈澀，刺而過此者則脫氣。
曰︰夫經脈之大小，血之多少，膚之濃薄，肉之堅脆，及 之大小，可以為度量乎？曰︰其可為量者，取其中度者也，不甚脫肉而血氣不衰者也。若失度人之 （音消，渴病）瘦而形肉脫者，烏可以度量刺乎。審切循捫按，視其寒溫盛衰而調之，是謂因適而為之真也。
四海第八
人有四海，十二經水者皆注於海。有髓海，有血海，有氣海，有水穀之海。胃者為水穀之海，其 上在氣街，下至三裡。衝脈者為十二經之海，其上在大杼，下出巨虛上下廉。膻中者為氣之海，其 上在柱骨之上下，前在人迎。腦者為髓之海，其上在其蓋，下在風府。凡此四海者，得順者生，得逆者敗；知調者利，不知調者害。曰︰四海之逆順奈何？曰︰氣海有餘，則氣滿胸中，急息面赤；不足則氣少不足以言。血海有餘，則常想其身大怫鬱也，然不知其所病；不足則常想其身小狹，然不知其所病。水穀之海有餘，則腹脹滿；不足則飢不受穀食。髓海有餘，則輕勁多力，自過其度；不足則腦轉耳鳴，脛酸，眩冒目無所見，懈怠安臥。曰︰調之奈何？曰︰審守其 而調其虛實，無犯其害；順者得複，逆者必敗。
氣息周身五十營四時十分漏刻第九
黃帝問曰︰五十營奈何？岐伯對曰︰周天二十八宿，宿三十六分，人氣行一周千八分。
人經絡上下左右前後二十八脈，周身十六丈二尺，以應二十八宿，漏水下百刻，以分晝夜。故人一呼脈再動，氣行三寸，一吸脈亦再動，氣行三寸，呼吸定息，氣行六寸。十息脈行六尺，日行二分。二百七十息，氣行十六丈二尺，氣行交通於中，一周於身，下水二刻，日行二十分有奇。五百四十息，氣行再周於身，下水四刻，日行四十分有奇。二千七百息，氣行十周於身，下水二十刻，日行五宿二百十分有奇。一萬三千五百息，氣行五十營於身，水下百刻，日行二十八宿，漏水皆盡脈已終矣。（王冰曰︰此略而言之也，細言之，則常以一十周加一分又十分分之六，乃奇分盡也）。所謂交通者，並行一數也。故五十營備，得盡天地謂五十營者，五臟皆受氣也。（此段舊在經脈根結之末，今移在此。）曰︰衛氣之行，出入之會何如？曰︰歲有十二月，日有十二辰，子午為經，卯酉為緯；天一面七宿，周天四七二十八宿，房昂為緯，張虛為經；是故房至畢為陽，昂至心為陰。陽主晝，陰主夜；故衛氣之行，一日一夜五十周於身。晝日合於陽二十五周，夜行於陰亦二十五周，周於五臟（一本作歲）；是故平旦陰氣盡，陽氣出於目，目張則氣行於頭，循於項，下足太陽，循背下至小指端。其散者，分於目，別（一雲別於目銳），下手太陽，下至手小指外側。其散者，別於目銳，下足少陽，注小指次指之間。以上循手少陽之分側，下至小指之間。別者以上至耳前，合於頷脈，注足陽明，下行至跗上。入足五指之間。其散者從耳，下手陽明入大指之間。入掌中，直至於足，入足心，出內踝下行陰分，複合於目，故為一周。
是故日行一舍，人氣行於身一周與十分身之八；日行二舍，人氣行於身三周與十分身之六；日行三舍，人氣行於身五周與十分身之四；日行四舍，人氣行於身七周與十分身之二；日行五舍，人氣行於身九周；日行六舍，人氣行於身十周與十分身之八；日行七舍，人氣行於身十二周與十分身之六；日行十四舍，人氣二十五周於身有奇分與十人身之四。陽盡於陰，陰受氣矣。其始入於陰，常從足少陰注於腎，腎注於心，心注於肺，肺注於肝，肝注於脾，脾複注於腎，為一周。是故夜行一舍，人氣行於身（一雲陰臟）一周與十分臟之八，亦如陽之行二十五周而複會於目。陰陽一日一夜，舍於奇分十分身之四與十分臟之四（一作二，上文十分臟之八，此言十分臟之四，疑有誤）。是故人之所以臥起之時有早晏者，以奇分不盡故也。
曰︰衛氣之在身也，上下往來無已，其候氣而刺之奈何？曰︰分有多少，日有長短，春秋冬夏，各有分理，然後常以平旦為紀，夜盡為始。是故一日一夜，漏水百刻。二十五刻者，半日之度也。常如是無已，日入而止，隨日之長短，各以為紀。謹候氣之所在而刺之。是謂逢時。病在於陽分，必先候其氣之加在於陽分而刺之；病在於陰分，必先候其氣之加在於陰分而刺之，謹候其時，病可與期；失時反候，百病不除。
水下一刻，人氣在太陽；水下二刻，人氣在少陽；水下三刻，人氣在陽明；水下四刻，人氣在陰分；水下五刻，人氣在太陽；水下六刻，人氣在少陽；水下七刻，人氣在陽明；水下八刻，人氣在陰分；水下九刻，人氣在太陽；水下十刻，人氣在少陽；水下十一刻，人氣在陽明；水下十二刻，人氣在陰分；水下十三刻，人氣在太陽；水下十四刻，人氣在少陽；水下十五刻，人氣在陽明；水下十六刻，人氣在陰分；水下十七刻，人氣在太陽；水下十八刻，人氣在少陽；水下十九刻，人氣在陽明；水下二十刻，人氣在陰分；水下二十一刻，人氣在太陽；水下二十二刻，人氣在少陽；水下二十三刻，人氣在陽明；水下二十四刻，人氣在陰分；水下二十五刻，人氣在太陽。此少半日之度也。
從房至畢一十四度，水下五十刻，半日之度也。從昴至心亦十四度，水下五十刻，終日之度也。日行一舍者，水下三刻與十（《素問》作七）分刻之四。大要常以日加之於宿上也，則知人氣在太陽。是故日行一宿，人氣在三陽與陰分。常如是無已，與天地同紀，紛紛○ ○ （普巴切），終而複始。一日一夜，水行百刻而盡矣。故曰刺實者刺其來，刺虛者刺其去，此言氣之存亡之時，以候虛實而刺之也。
營氣第十
營氣之道，內谷為寶。穀入於胃，氣傳之肺，流溢於中，布散於外。精專者行於經隧，常營無已，終而複始，是謂天地之紀。故氣從太陰出，循臂內上廉。注手陽明上行至面。注足陽明下行至跗上，注大指間。與太陰合，上行抵脾，從脾注心中。循手少陰出腋下臂，注小指之端。合手太陽上行乘腋，出（一作項）內，注目內，上巔下項，合足太陽，循脊下尻下行，注小指之端。循足心，注足少陰，上行注腎，從腎注心，外散於胸中。循心主脈出腋下臂，入（一作出）兩筋之間，入掌中，出手中指之端，還注小指次指之端。合手少陽上行注膻中，散於三焦，從三焦注膽出脅。注足少陽下行至跗上，複從跗注大指間。合足厥陰上行至肝，從肝上注鬲上，循喉嚨入頏顙之竅，究於畜門（一作關）。其支別者，上額循顛下項中，循脊入（音氐），是督脈也。絡陰器，上過毛中，入臍中，上循腹裡，入缺盆，下注肺中，複出太陰。此營氣之行，逆順之常也。
營衛三焦第十一
黃帝問曰︰人焉受氣，陰陽焉會，何氣為營，何氣為衛，營安從生，衛安從會，老壯不同氣，陰陽異位，願聞其會？岐伯對曰︰人受氣於穀，穀入於胃，氣傳於肺，五臟六腑皆以受氣。其清者為營，濁者為衛，營行脈中，衛行脈外，營周不休，五十而複大會。陰陽相貫，如環無端，衛氣行於陰二十五度，行於陽亦二十五度，分為晝夜。故至陽而起，至陰而止。
故日中而陽隴（一作襲，下同）為重陽，夜半而陰隴為重陰。故太陰主內，太陽主外，各行二十衰，日入陽盡而陰受氣。夜半而大會，萬民皆臥，名曰合陰。平旦陰盡而陽受氣。如是無已，與天地同紀。
曰︰老人不夜瞑，少壯不夜寤者，何氣使然？曰︰壯者之氣血盛，其肌肉滑，氣道利，營衛之行不失其常，故晝精而夜瞑。老者之氣血減，其肌肉枯，氣道澀，五臟之氣相搏，營氣衰少而衛氣內伐，故晝不精而夜不得瞑。
曰︰願聞營衛之所行，何道從始？曰︰營出於中焦，衛出於下焦。上焦出於胃口，並咽以上貫膈而布胸中，走腋，循手太陰之分而行，還注手陽明，上至舌，下注足陽明，常與營俱行於陰陽各二十五度為一周，故日夜五十周而複始，大會於手太陰。
曰︰人有熱飲食下胃，其氣未定，則汗出於面，或出於背，或出於身半，其不循衛氣之道而出何也？曰︰此外傷於風，內開腠理，毛蒸理泄，衛氣走之，固不得循其道，此氣悍滑疾見開而出，故不得從其道，名曰漏泄。中焦亦並於胃口，出上焦之後，此所以受氣，泌糟粕，蒸津液，化其精微，上注於肺，乃化而為血，以奉生身，莫貴於此，故獨得行於經隧，命曰營。
曰︰血之與氣，異名同類何也？曰︰營衛者精氣也，血者神氣也，故血之與氣，異名同類也。故奪血者無汗，奪汗者無血，故人有兩死而無兩生也。下焦者，別於回腸，注於膀胱而滲入焉。故水穀者，常並居於胃中，成糟粕而俱下於大腸，而為下焦，滲而俱下，滲泄別汁，循下焦而滲入膀胱也。
曰︰人飲酒，酒亦入胃，米未熟而小便獨先下者何也？曰︰酒者熟谷之液也，其氣悍以滑（一作清），故後谷而入，先谷而液出也。故曰上焦如霧，中焦如漚，下焦如瀆，此之謂也。
陰陽清濁精氣津液血脈第十二
黃帝問曰︰願聞人氣之清濁者，何也？岐伯對曰︰受谷者濁，受氣者清。清者注陰，濁者注陽。濁而清者，上出於咽；清而濁者，下行於胃。清者上行，濁者下行。清濁相干，名曰亂氣。
曰︰夫陰清而陽濁，濁中有清，清中有濁，別之奈何？曰︰氣之大別，清者上注於肺，濁者下流於胃；胃之清氣上出於口，肺之濁氣下注於經，內積於海。曰︰諸陽皆濁，何陽獨甚？曰︰手太陽獨受陽之濁，手太陰獨受陰之清。其清者上走孔竅，其濁者下行諸經。
故諸陰皆清，足太陰獨受其濁。曰︰治之奈何？曰︰清者其氣滑，濁者其氣澀，此氣之常也。故刺陰者深而留之，刺陽者淺而疾取之，清濁相乾者以數調之也。
曰︰人有精氣津液血脈，何謂也？曰︰兩神相搏，合而成形，常先身生是謂精。上焦開發，宣五穀味，熏膚充身澤毛，若霧露之溉，是謂氣，腠理發泄，汗出腠理（一作）是謂津。穀入氣滿，淖澤注於骨，骨屬屈伸，出泄，補益腦髓，皮膚潤澤，是謂液。中焦受汁，變化而赤，是謂血。擁遏營氣，令無所避，是謂脈也。
曰︰六氣者，有餘不足，氣之多少，腦髓之虛實，血脈之清濁，何以知之？曰︰精脫者耳聾；氣脫者目不明；津脫者腠理開，汗大泄；液脫者骨痺，屈伸不利，色夭，腦髓消，酸，耳數鳴；血脫者色白，夭然不澤；脈脫者其脈空虛。此其候也。曰︰六氣貴賤何如？曰︰六氣者各有部主也，其貴賤善惡可為常主，然五穀與胃為大海也。
津液五別第十三
黃帝問曰︰水穀入於口，輸於腸胃，其液別為五。天寒衣薄則為溺與氣，天暑衣濃則為汗，悲哀氣並則為泣，中熱胃緩則為唾，邪氣內逆，則氣為之閉塞而不行，不行則為水脹，不知其何由生？岐伯對曰︰水穀皆入於口，其味有五，分注其海，津液各走其道。
故上焦（一作三焦）出氣以溫肌肉充皮膚者為津，其留而不行者為液。天暑衣濃，則腠理開，故汗出。寒留於分肉之間，聚沫則為痛。天寒則腠理閉，氣澀不行，水下流於膀胱，則為溺與氣。五臟六腑，心為之主，耳為之聽，目為之候，肺為之相，肝為之將，脾為之衛，腎為之主外，故五臟六腑之津液，盡上滲於目。心悲氣並則心系急，急則肺葉舉，舉則液上溢。夫心系急，肺不能常舉，乍上乍下，故咳而涎出矣。中熱則胃中消穀，消穀則蟲上下作矣，腸胃充郭故胃緩，緩則氣逆，故唾出矣。五穀之津液和合而為膏者，內滲入於骨空，補益腦髓，而下流於陰股。陰陽不和，則使液溢而下流於陰，髓液皆減而下，下過度則虛，虛則腰脊痛而酸，陰陽氣道不通，四海閉塞，三焦不瀉，津液不化，水穀並於腸胃之中，別於回腸，留於下焦，不得滲於膀胱，則下焦脹，水溢則為水脹。此津液五別之順逆也。
奇邪血絡第十四
黃帝問曰︰願聞其奇邪而不在經者，何也？岐伯對曰︰血絡是也。曰︰刺血絡而仆者，何也？血出而射者，何也？血出黑而濁者，血出清而半為汁者，何也？發針而腫者，何也？血出若多若少而面色蒼蒼然者，何也？發針而面色不變而煩悶者，何也？血出多而不動搖者，何也？願聞其故。曰︰脈氣甚而血虛者，刺之則脫氣，脫氣則仆。血氣俱盛而陰氣多者，其血滑，刺之則射。陽氣積蓄久留不瀉者，其血黑以濁，故不能射。新飲而液滲於絡，而未和合於血，故血出而汁別焉。其不新飲者，身中有水，久則為腫，陰氣積於陽，其氣因於絡，故刺之血未出而氣先行，故腫。陰陽之氣，其新相得而未和合，因而瀉之，則陰陽俱脫，表裡相離，故脫色而蒼蒼然也。刺之不變而煩悶者，刺絡而虛經，虛經之屬於陰者，陰氣脫，故煩悶。陰陽相得而合為痺者，此為內溢於經，而外注於絡，如是陰陽皆有餘，雖多出血，弗能虛也。
曰︰相之奈何？曰︰血脈盛堅橫以赤，上下無常處，小者如針，大者如箸，刺而瀉之萬全，故無失數；失數而返，各如其度。曰︰針入肉者，何也？曰︰熱氣因於針則熱，熱則血著於針，故堅焉。
五色第十五
雷公問曰︰聞風者，百病之始也；厥逆，寒濕之所起也。別之奈何？黃帝答曰︰當候眉間（《太素》作闕中），薄澤為風，沖濁為痺，在地為厥，此其常也，各以其色言其病也。曰︰人有不病卒死，何以知之？曰︰大氣入於臟腑者，不病而卒死矣。曰︰凡病少愈而素》作庭），大如拇指，不病亦必卒死矣。曰︰其死有期乎？曰︰察其色以言其時。顏者，首肺也。下極者，心也。直下者，肝也。肝左者，膽也。下者，脾也。方上者，胃也。中央者，大腸也。俠傍者，腎也。當腎者，臍也。面王以上者（王古本作壬字），小腸也。面王以下者，膀胱字子處也。顴者，肩也。後顴者，臂也。臂以下者，手也。目內 上者，膺乳也。
俠繩而上者，背也。循牙車以上者，股也。中央者，膝也。膝以下者，也。當以下者，足也。巨分者，股裡也。巨屈者，膝臏也。此五臟六腑支局（一作節）之部也。五臟五色之見者，皆出其部也。其部骨陷者，必不免於病也。其部色乘襲者，雖病甚不死也。曰五官具五色，何也？曰︰青黑為痛，黃赤為熱，白為寒，是謂五官。曰︰以色言病之間甚奈何？曰︰其色粗以明者為間，沉堊（一作夭，下同）者為甚，其色上行者病亦甚，其色下行如雲徹散者病方已。五色各有臟部，有外部，有內部。其色從外部走內部者，其病從外走內。其色從內部走外部者，其病從內走外。病生於內者，先治其陰，後治其陽，反者益甚。病生於外者，先治其陽，後治其陰（《太素》雲︰病生於陽者，先治其外，後治其內。與此文異，義同），反者益甚。用陽和陰，用陰和陽。審明部分，萬舉萬當。能別左右，是謂大通。男女異位，故曰陰陽。審察澤堊，謂之良工。沉濁為內，浮清為外，黃赤為風，青黑為痛，白為寒，黃而膏澤者為膿，赤甚者為血，痛甚者為攣，寒甚者為皮不仁。
各見其部，察其浮沉以知淺深，審其澤堊以觀成敗，察其浮散以知近遠，視色上下以知病處，積神於心以知往今。故相氣不微，不知是非。屬意勿去，乃知新故。色明不粗，沉堊為甚。不明不澤，其病不甚，其色散駒駒然未有聚，其病散而氣痛，聚未成也。腎乘心，心先病，腎為應，色其（一作皆）如是。男子色在面王，為少腹痛，下為卵痛，其圜直為莖痛，高為本，下為首，狐疝陰病之屬也。女子色在面王，為膀胱字子處病，散為痛，薄為聚，方圜左右各如其色形，其隨而下至為淫，有潤如膏狀，為暴食不潔，左為右（一作左），右為左（一作右），其色有邪，聚空滿而不端，面色所指者也。色者青黑赤白黃，皆端滿有別鄉。別鄉赤者，其色亦赤，大如榆莢，在面王為不月。其色上銳首空上向，下銳下向，在左右如法。以五色命臟，青為肝，赤為心，白為肺，黃為脾，黑為腎。肝合筋，青當筋，心合脈，赤當脈。脾合肉，黃當肉。肺合皮，白當皮。腎合骨，黑當骨。夫精明五色者，氣之華也。赤欲如白裹朱，不欲如赭色也。白欲如白璧之澤（一雲鵝羽），不欲如堊（一雲鹽）也。青欲如蒼璧之澤，不欲如藍也。黃欲如羅裹雄黃，不欲如黃土也。黑欲如重漆色，不欲如炭（《素問》作地蒼）也。五色精微象見，其壽不久也。青如草滋，黑如 煤，黃如枳實，赤如（音披）血，白如枯骨，此五色見而死也。青如翠羽，黑如鳥羽，赤如雞冠，黃如蟹腹，白如豕膏，此五色見而生也。生於心，如以縞裹朱。生於肺，如以縞裹紅。生於肝，如以縞裹紺。生於脾，如以縞裹栝蔞實。生於腎，如以縞裹紫。此五臟所生之外營也。凡相五色，面黃目青，面黃目赤，面黃目白，面黃目黑者，皆不死也。面青目赤（一作青），面赤目白，面青目黑，面黑目白，面赤目青者，皆死也。
陰陽二十五人形性血氣不同第十六
黃帝問曰︰人有陰陽，何謂陰人，何謂陽人？少師對曰︰天地之間，不離於五，人亦應之，非徒一陰一陽而已。蓋有太陰之人，少陰之人，太陽之人，少陽之人，陰陽和平之人。凡此五人者，其態不同，其筋骨血氣亦不同也。
太陰之人，貪而不仁，下濟湛湛，好內而惡出，心抑而不發，不務於時，動而後人，此太陰之人也。
少陰之人，少貪而賊心，見人有亡，常若有得，好傷好害，見人有榮，乃反慍怒，心嫉而無恩，此少陰之人也。
太陽之人，居處於於，好言大事，無能而虛說，志發於四野，舉措罔顧是非，為事如常自用，事雖敗而無改（一作悔），此太陽之人也。
少陽之人， 諦好自貴，有小小官，則高自宣，好為外交而不內附，此少陽之人也。
陰陽和平之人，居處安靜，無為懼懼，無為欣欣，婉然從物，或與不爭，與時變化，尊而謙讓，卑而不諂，是謂至治。古之善用針灸者，視人五態乃治之，盛者瀉之，虛者補之。
太陰之人，多陰而無陽，其陰血濁，其衛氣澀，陰陽不知，緩筋而濃皮，不之疾瀉，不能移之。
少陰之人，多陰而少陽，小胃而大腸，六腑不調，其陽明脈小而太陽脈大，必審而調之，其血易脫，其氣易敗。
太陽之人，多陽而無陰，必謹調之，無脫其陰而瀉其陽，陽重脫者易狂，陰陽皆脫者暴死不知人。
少陽之人，多陽而少陰，經小而絡大，血在中而氣在外，實陰而虛陽，獨瀉其絡脈則強，氣脫而疾，中氣重不足，病不起矣。
陰陽和平之人，其陰陽之氣和，血脈調，宜謹審其陰陽，視其邪正，安其容儀，審其有餘，察其不足，盛者瀉之，虛者補之，不盛不虛，以經取之，此所以調陰陽，別五態之人也。
太陰之人，其狀 （音朕）然黑色，念然下意，臨臨然長大， （音窘）然未僂。
少陰之人，其狀清然竊然，固以陰賊，立而躁險，行而似伏。
太陽之人，其狀軒軒儲儲，反身折 。
少陽之人，其狀立則好仰，行則好搖其兩臂，兩臂肘皆出於背。
陰陽和平之人，其狀逶逶然，隨隨然， 然，哀哀然，豆豆然，眾人皆曰君子。（一本多愉愉然，○ ○ 然。）黃帝問曰︰餘聞陰陽之人於少師。少師曰︰天地之間不離於五，故五五二十五人之形，血氣之所生別，而以候從外知內何如？岐伯對曰︰先立五形金木水火土，別其五色，異其五聲，而二十五人具也。
木形之人，比於上角，蒼色小頭，長面大肩，平背直身，小手足，好有材，好勞心少力，於左足少陽，少陽之上遺遺然。右角（一曰少角）之人，比於右足少陽，少陽之下隨隨然。鈦角（音太，一曰右角）之人，比於右足少陽，少陽之上鳩鳩然（一曰推推然）。判角之人，比於左足少陽，少陽之下括括然。
火形之人，比於上徵，赤色廣KT，銳面小頭，好肩背髀腹，小手足，行安地，疾心行遙，肩背肉滿，有氣輕財,少信多慮,見事明了，好顏急心，不壽暴死，奈春夏不奈秋冬，感而生病，主手少陰竅竅然（一曰核核然）。太徵之人，比於左手太陽，太陽之上肌肌然。少徵之人，比於右手太陽，太陽之下然（ 音剔，又音倘）。右徵之人，比於右手太陽，太陽之上鮫鮫然（一曰熊熊然）。判徵之人，比於左手太陽，太陽之下支支然，熙熙然。
土形之人，比於上宮，黃色，大頭圓面，美肩背，大腹，好股脛，小手足，多肉，上下相稱，行安地，舉足浮，安心，好利人，不喜權勢，善附人，奈秋冬不奈春夏，春夏感而生病，主足太陰敦敦然。太宮之人，比於左足陽明，陽明之上婉婉然。加宮之人，比於左足陽明，陽明之下（音咳）然（一曰坎坎然）。少宮之人，比於右足陽明，陽明之上樞樞然。左宮之人，比於右足陽明，陽明之下兀兀然（一曰眾之人，一曰陽明之上）。
金形之人，比於上商，白色，小頭方面，小肩背，小腹，小手足，如骨發踵，外骨輕身（一曰發動輕身）清廉急心，靜悍善為吏，奈秋冬不奈春夏，春夏感而生病，主手太陰敦敦然。太商之人，比於左手陽明，陽明之上廉廉然。右商之人，比於左手陽明，陽明之下脫脫然。左商之人，比於右手陽明，陽明之上監監然。少商之人，比於右手陽明，陽明之下嚴嚴然。
水形之人，比於上羽，黑色，大頭面不平（一雲曲面），廣頤小肩，大腹小手足（小一，比於左足太陽，太陽之下紆紆然。眾之為人，比於右足太陽，太陽之下潔潔然。桎之為人，比於左足太陽，太陽之上安安然。
曰︰得其形不得其色何如？曰︰形勝色，色勝形者，至其勝時年加，害則病行，失則憂矣。形色相得，富貴大樂。曰︰其形色相勝之時，年加可知乎？曰︰凡人之大忌常加九歲。七歲，十六歲，二十五歲，三十四歲，四十三歲，五十二歲，六十一歲，皆人之忌，不可不自安也。感則病，失則憂矣。
曰︰脈之上下血氣之候，以知形氣奈何？曰︰足陽明之上，血氣盛則須美長，血多氣少則須短，氣多血少則須少，血氣俱少則無須，兩吻多畫。（須字一本俱作髯字，吻音穩。）足陽明之下，血氣盛則下毛美長至胸；血多氣少則下毛美短至臍，行則善高舉足，足大指少肉，足善寒，血少氣多則肉善瘃（瘃音）；血氣皆少則無毛，有則稀而枯瘁，善痿厥足痺。足少陽之上，血氣盛則通髯美長，血多氣少則通髯美短，血少氣多則少髯，血氣皆少則無髯，感於寒濕，則善痺骨痛爪枯。足少陽之下，血氣盛則脛毛美長，外踝肥；血多氣少則脛毛美短，外踝皮堅而濃；血少氣多則毛少，外踝皮薄而軟；血氣皆少則無毛，外踝瘦而無肉。足太陽之上，血氣盛則美眉，眉有毫毛；血多氣少則惡眉，面多小理；血少氣盛則面多肉，血氣和則美色。足太陰之下，血氣盛則跟肉滿，踵堅；氣少血多則瘦，跟空；血氣皆少則善轉筋，踵下痛。手陽明之上，氣血盛則上髭美，血少氣多則髭惡，血氣皆少則善轉筋，無髭。手陽明之下，血氣盛則腋下毛美，手魚肉以溫；氣血皆少則手瘦以寒。手少陽之上，血氣盛則眉美以長，耳色美；血氣皆少則耳焦惡色。手少陽之下，血氣盛則手拳多肉以溫；血氣皆少則瘦以寒；氣少血多則瘦以多脈。手太陽之上，血氣盛則多髯，面多肉以平；血氣皆少則面瘦黑色。手太陽之下，血氣盛則掌肉充滿；血氣皆少則掌瘦以寒。
少陽多血，美須者陽明多血，此其時然也。夫人之常數，太陽常多血少氣，少陽常多氣少血，陽明常多血多氣，厥陰常多氣少血，少陰常多血少氣，太陰常多血少氣，此天之常數也。
曰︰二十五人者，刺之有約乎？曰︰美眉者，足太陽之脈血氣多；惡眉者，血氣少。其肥而澤者，血氣有餘；肥而不澤者，氣有餘，血不足。瘦而無澤者，血氣俱不足。審察其形氣經絡之凝泣結而不通者，此於身背為痛痺，甚則不行故凝泣，凝泣者致氣以溫之，血和乃止。其結絡者，脈結血不行，決之乃行。故曰︰氣有餘於上者，導而下之；氣不足於上者，推而往之；其稽留不至者，因而迎之。必明於經隧，乃能持之。寒與熱爭者，導而行之；其宛陳血不結者，即而取之。必先明知二十五人，別血氣之所在，左右上下，則刺約畢矣。
曰︰或神動而氣先針行，或氣與針相逢，或針已出氣獨行，或數刺之乃知，或發針而氣逆，或數刺病益甚。凡此六者，各不同形，願聞其方？曰︰ 重陽之盛人，其神易動，其氣易往也，矯矯蒿蒿（一本作高高），言語善疾，舉足喜高，心肺之臟氣有餘，陽氣滑盛而揚，故神動而氣先行，此人頗有陰者也。多陽者多喜，多陰者多怒，數怒者易解，故曰頗有陰。其陰陽之離合難，故其神不能先行。陰陽和調者，血氣淖澤滑利，故針入而氣出，疾而相逢也。其陰多而陽少，陰氣沉而陽氣浮者內藏，故針已出，氣乃隨其後，故獨行也。其多陰而少陽者，其氣沉而氣往難，故數刺之乃知。其氣逆與其數刺病益甚者，非陰陽之氣也，沉浮之勢也，此皆粗之所敗，工之所失，其形氣無過也。
