陰受病發痺第一（上）
黃帝問曰︰周痺之在身也，上下移徙，隨其脈上下，左右相應，間不容空，願聞此痛在血脈之中耶，將在分肉之間乎，何以致是？其痛之移也，間不及下針，其蓄痛之時，不及定治而痛已止矣，何道使然？岐伯對曰︰此眾痺也，非周痺也。此各在其處，更發更止，更居更起，以左應右，以右應左，非能周也，更發更休。刺此者，痛雖已止，必刺其處，勿令複起。
曰︰周痺何如？曰︰周痺在於血脈之中，隨脈以上，循脈以下，不能左右，各當其所。其痛從上下者，先刺其下以通之（通一作遏），後刺其上以脫之；其痛從下上者，先剌其上以通之，後刺其下以脫之。曰︰此病安生，因何有名？曰︰風寒濕氣客於分肉之間，迫切而為沫，沫得寒則聚，聚則排分肉而分裂，分裂則痛，痛則神歸之，神歸之則熱，熱則痛解，痛解則厥，厥則他痺發，發則如是。此內不在臟，而外未發於皮，獨居分肉之間，真氣不能周，故名曰周痺。故刺痺者，必先循切其上下之大經，視其虛實，及大絡之血結而不通者，及虛而脈陷空者而調之，熨而通之，其 緊者，轉引而行之。
曰︰何以候人之善病痺者？少俞對曰︰粗理而肉不堅者，善病痺。欲知其高下，視其三部。曰︰刺有三變何也？曰︰有刺營者，有刺衛者，有刺寒痺之留經者。刺營者出血，刺衛者出氣，刺寒痺者內熱。曰︰營衛寒痺之為病奈何？曰︰營之生病也，寒熱少氣，血上下行。衛之生病也，氣血時來去，怫愾賁向，風寒客於腸胃之中。寒痺之為病也，留而不去，時痛而皮不仁。曰︰刺寒痺內熱奈何？曰︰刺布衣者，用火淬之。刺大人者，藥熨之。方用醇酒二十升，蜀椒一升，乾薑一升，桂一升，凡四物，各細 咀，著清酒中。綿絮一斤，細白布四丈二尺，並納酒中。置酒馬矢中，善封塗，勿使氣泄。五日五夜，出布絮曝乾，複漬之，以盡其汁。每漬必其日，乃出布絮乾之，並用滓與絮布長六七尺為六巾，即用之生桑炭炙巾，以熨寒痺所乘之處，令熱入至於病所，寒複炙巾以熨之，三十遍而止；即汗出，炙巾以拭身，亦三十遍而止。起步內中，無見風，每刺必熨，如此病已失，此所謂內熱。
曰︰痺將安生？曰︰風寒濕三氣合至，雜而為痺。其風氣勝者為行痺。寒氣勝者為痛痺，濕氣勝者為著痺。曰︰其有五者何也？曰︰以冬遇此者為骨痺，以春遇此者為筋痺，以夏遇此者為脈痺，以至陰遇此者為肌痺，以秋遇此者為皮痺。曰︰內舍五臟六腑，何氣使然？曰︰五臟皆有合，病久而不去者，內舍於合。故骨痺不已，複感於邪邪，內舍於腎；筋痺不已，邪複感於，內舍於肝；脈痺不已，複感於邪，內舍於心；肌痺不已，複感於邪，內舍於脾；皮痺不已，複感於邪，內舍於肺。所謂痺者，各以其時，感於風寒濕之氣也。諸痺不已，亦益內也。其風氣勝者，其人易已。曰︰其時有死者，或疼久者，或易已者，何也？曰︰其入臟者死，其留連筋骨間者疼久，其留連皮膚間者易已。曰︰其客六腑者何如？曰︰此亦其飲食居處為其病本也。六腑各有俞，風寒濕氣中其俞，而食飲應之，循俞而入，各舍其腑也。曰︰以針治之奈何？曰︰五臟有俞，六腑有合，循脈之分，各有所發，各治其過，則病瘳矣。曰︰營衛之氣，亦令人痺乎？曰︰營者水穀之精氣也，和調五臟，灑陳六腑，乃能入於脈。故循脈上下，貫五臟，絡六腑。衛者水穀之悍氣也，其氣疾滑利，不能入於脈也。故循皮膚之中，分肉之間，熏於肓膜，聚（《素問》作散）於胸腹，逆其氣則病，順其氣則愈，不與風寒濕氣合，故不為痺也。
陰受病發痺第一（下）
黃帝問曰︰痺或痛、或不痛、或不仁、或寒、或熱、或燥、或濕者，其故何也？岐仁對曰︰痛者，其寒氣多，有寒故痛。其不痛不仁者，病久入深，營衛之行澀，經絡時疏，故不痛，皮膚不營；故不仁。其寒者，陽氣少，陰氣多，與病相益，故為寒。其熱者，陽氣多，陰氣少，病氣勝，陽乘陰，故為熱。其多寒汗出而濡者，此其逢濕勝也。其陽氣少，陰氣盛，兩氣相感，故寒，汗出而濡也。夫痺在骨則重，在脈則凝而不流，在筋則屈而不伸，在肉則不仁，在皮則寒，故具此五者則不痛。凡痺之類，逢寒則急，逢熱則縱。曰︰或有一脈生數十病者，或痛或癰，或熱或癢，或痺或不仁，變化無有窮時，其故何也？曰︰此皆邪氣之所生也。曰︰人有真氣，有正氣，有邪氣，何謂也？曰︰真氣者，所受於天，與水穀氣並而充身者也。正氣者，正風，從一方來，非虛風也。（《太素》雲非災風也。）邪氣者虛風也。虛風之賊傷人也，其中人也深，不得自去。正風之中人也淺而自去，其氣柔弱，不能傷真氣，故自去。虛邪之中人也，淒索動形，起毫毛而發腠理，其入深，內薄於骨則為骨痺；薄於筋則為筋攣；薄於脈中則為血閉而不通，則為癰；薄於肉中，與衛氣相搏，陽勝則為熱，陰勝則為寒，寒則其氣去，去則虛，虛則寒；薄於皮膚，其氣外發，腠理開，毫毛搖氣（一本作淫氣）往來微行則為癢；氣留而不去故為痺；衛氣不去則為不仁。
病在骨，骨重不可舉，骨髓酸痛，寒氣至，名曰骨痺。深者刺無傷脈肉為故，其道大小分，骨熱病已止。病在筋，筋攣節痛，不可以行，名曰筋痺。刺筋上為故，刺分肉間，不可中骨，病起筋熱，病已止。病在肌膚，肌膚盡痛，名曰肌痺，傷於寒濕。刺大分、小分，多發針而深之，以熱為故，無傷筋骨，筋骨傷，癰發若變。諸分盡熱，病已止。
曰︰人身非衣寒也，中非有寒氣也，寒從中生者何？曰︰是人多痺，陽氣少而陰氣多，故身寒如從水中出。曰︰人有身寒，湯火不能熱也，濃衣不能溫也，然不為凍栗，是為何病？曰︰是人者，素腎氣勝，以水為事，太陽氣衰，腎脂枯不長。一水不能勝兩火。腎者水也。而主骨，腎不生則髓不能滿，故寒甚至骨。所以不能凍栗者，肝一陽也，心二陽也，腎孤臟也，一水不能勝上二火，故不能凍栗，病名曰骨痺，是人當攣節。著痺不去，久寒不已，為肝痺（一作痺）。骨痺舉節不用而痛，汗注煩心，取三陰之經補之。厥痺者，厥氣上及腹，取陰陽之絡，視主病者，瀉陽補陰經也。風痺注（《靈樞》作淫濼）病不可已者，足如履冰，時如入湯中，肢脛淫濼，煩心頭痛，時嘔時悶，眩已汗出，久則目眩，悲以喜怒，短氣不樂，不出三年死。足髀不可舉，側而取之，在樞闔中，以員利針，大針不可。膝中痛，取犢鼻，以員利針，針發而間之，針大如，刺膝無疑。
足不仁，刺風府。腰以下至足清不仁，不可以坐起，尻不舉，腰俞主之。痺，會陰及太淵、消濼、照海主之。嗜臥，身體不能動搖，大溫（一本作濕），三陽絡主之。骨痺煩滿，商丘主之。足下熱關主之。痺，脛重，足跗不收，跟痛，巨虛下廉主之。脛痛，足緩失履，濕痺，足下熱不能久立，條口主之。脛苕苕（一本作苦）痺，膝不能屈伸，不可以行，梁丘主之。膝寒痺不仁，不可屈伸，髀關主之。膚痛痿痺，外丘主之。膝外廉痛，不可屈伸，脛痺不仁，陽關主之。
髀痺引膝股外廉痛，不仁，筋急，陽陵泉主之。寒氣在分肉間痛，上下筋痺不仁，中瀆主之。髀樞中痛不可舉，以毫針寒留之，以月生死為數，立已，長針亦可。腰脅相引急痛，髀筋，脛痛不可屈伸，痺不仁，環跳主之。風寒從足小指起，脈痺上下帶，胸脅痛無常處，至陰主之。足大指搏傷，下車地通背指端傷為筋痺，解溪主之。
陽受病發風第二（上）
黃帝問曰︰風之傷人也，或為寒熱，或為熱中，或為寒中，或為厲風，或為偏枯。其為風也，其病各異，其名不同，或內至五臟六腑，不知其解，願聞其說？岐伯對曰︰風氣藏於皮膚之間，內不得通，外不得泄，風氣者，善行而數變，腠理開則淒（《素問》作灑）然寒，閉則熱而悶，其寒也則衰食飲，其熱也則消肌肉，使人解 （《素問》作栗）。悶而不能食，名曰寒熱。風氣與陽明入胃，循脈而上至目內，其人肥則風氣不得外泄，則為熱中而目黃；人瘦則外泄而寒，則為寒中而泣出。風氣與太陽俱入，行諸脈俞，散分肉間。衛氣悍，邪時與衛氣相干（《素問》無衛氣悍邪時五字），其道不利，故使肌肉脹而有瘍；衛氣凝而有所不行，故其肉有不仁。厲者，有榮氣熱浮，其氣不清，故使鼻柱壞而色敗，皮膚瘍以潰。風寒客於脈而不去，名曰厲風，或曰寒熱。
以春甲乙傷於風者，為肝風，以夏丙丁傷於風者，為心風。以季夏戊己傷於風者，為脾風。以秋庚辛傷於風者，為肺風。以冬壬癸傷於風者，為腎風。風氣中五臟六腑之俞，亦為臟腑之風，各入其門戶。風之所中則為偏風。風氣循風府而上，則為腦風。入系頭則為目風眼寒，飲酒中風，則為漏風。入房汗出中風，則為內風。新沐中風，則為首風。久風入中，則為腸風飧泄；而外在腠理，則為泄風。故風者，百病之長也，至其變化乃為他病，無常方，然故有風氣也。
肺風之狀，多汗惡風，色 （音平）然白，時咳短氣，晝日則差，暮則甚，診在眉上，其色白。
心風之狀，多汗惡風，焦絕善怒，色赤，病甚則言不快，診在口，其色赤。
肝風之狀，多汗惡風，善悲，色微蒼，嗌乾善怒，時憎女子，診在目下，其色青。
脾風之狀，多汗惡風，身體怠惰，四肢不欲動，色薄微黃，不嗜食，診在鼻上，其色黃腎風之狀，多汗惡風，面龐然浮腫，腰脊痛，不能正立，色，隱曲不利，診在肌上，其色黑。
胃風之狀，頸多汗惡風，食飲不下，鬲塞不通，腹善滿，失衣則 脹，食寒則泄，診形瘦而腹大。
首風之狀，頭痛面多汗惡風，先當風一日，則病甚，頭痛不可以出內，至其風日，則病少愈。
漏風之狀，或多汗，常不可單衣，食則汗，甚則身汗，喘息惡風，衣常濡，口乾善渴，不能勞事。
泄風之狀，多汗，汗出泄衣上，咽（《素問》作口中）乾，上漬其風，不能勞事，身體盡痛則寒。
曰︰邪之在經也，其病患何如，取之奈何？曰︰天有宿度，地有經水，人有經脈。天地溫（《素問》作涌）而隴起。夫邪之入於脈中，寒則血凝泣，暑則氣淖澤，虛邪因而入客也。亦如經水之得風也，經之動脈，其至也亦時隴起，於脈中循循然。其至寸口中手也，時大時小，大則邪至，小則平。其行無常處，在陰與陽不可為度。循而察之，三部九候。卒然逢之，早遏其路。吸則內針，無令氣忤。靜以久留，無令邪布。吸則轉針，以得氣為故。候呼引針，呼盡乃去。大氣皆出，故名曰瀉。曰︰不足者補之奈何？曰︰必先捫而循之，切而散之，推而按之，彈而怒之，抓而下之，通而散之，外引其門，以閉其神。呼盡內針，靜以久留，以氣至為故。知待所貴，不知日暮。其氣已至，適以自護。候吸引針，氣不得出，各在其外推闔其門，令真氣（《素問》作神氣）存。大氣留止，故名曰補。曰︰候氣奈何？曰︰夫邪去絡，入於經，舍於血脈之中，其寒溫未相得，如涌波之起也，時來時去，故不常在。故曰方其來也，必按而止之，止而取之，無迎（《素問》作逢）其沖而瀉之。真氣者經氣也，經氣大虛，故曰其氣（《素問》作其來）不可逢，此之謂也。故曰候邪不審，大氣已過，瀉之則真氣脫，脫則不複，邪氣益至而病益畜。故曰其往不可追，此之謂也，不可掛以發者，待邪之至時而發針瀉焉。若先若後者，血氣已盡，其病不下。故曰知其可取如發機，不知其取如叩椎。故曰知機道者不可掛以發，不知機者叩之不發，此之謂也，曰︰真邪以合，波隴不起，候之奈何？曰︰審捫循三部九候之盛虛而調之。不知三部者，陰陽不別，天地不分。地以候地，天以候天，人以候人，調之中府，以定三部。故曰刺不知三部九候病脈之處，雖有大過，且至工不得（《素問》作能）禁也。誅罰無過，命曰大惑。反亂大經，真不可複。用實為虛，以邪為正（《素問》作真）。用針無義，反為氣賊，奪人正氣，以順為逆，營衛散亂。真氣已失，邪獨內著，絕人長命，予人夭殃。不知三部九候，故不能久長。固（《素問》作因）不知合之四時五行，因加相勝，釋邪攻正，絕人長命。邪之新客來也，未有定處，推之則前，引之則上，逢而瀉之，其病立已。曰︰人之善病風，灑灑汗出者，何以候之？曰︰肉不堅、腠理疏者，善病風。曰︰何以候肉之不堅也？曰︰ 肉不堅而無分理者，肉不堅；膚粗而皮不致者，腠理疏也。
陽受病發風第二（下）
黃帝問曰︰刺節言解惑者，盡知調諸陰陽，補瀉有餘不足相傾移也，何以解之？岐伯對曰︰大風在身，血脈偏虛，虛者不足，實者有餘，輕重不得，傾側宛狀，不知東西南北，乍上乍下，反複顛倒無常，甚於迷惑。補其不足，瀉其有餘，陰陽平複。用針如此，疾於解惑。淫邪偏客於半身，其入深，內居營衛，營衛稍衰，則真氣去，邪氣獨留，發為偏枯；其邪氣淺者，脈偏痛。風逆，暴四肢痛，身漯漯，唏然時寒，飢則煩，飽則善變，取手太陰表裡，足少陰、陽明之經。肉反清取營，骨清取井、經也。偏枯，身偏不用而痛，言不變，智不亂肢不收，智亂不甚，其言微知可治；甚則不能言，不可治也。病先起於陽，後入於陰者，先取其陽，後取其陰，必審其氣之浮沉而取之。病大風骨節重，須眉墜，名曰大風。刺肌肉為故，汗出百日，刺骨髓汗出百日，凡二百日，須眉生而止針。曰︰有病身熱懈惰，汗出如浴，惡風少氣，此為何病？曰︰名酒風，治之以澤瀉、朮各十分，麋銜五分，合以三指撮為後飲。身有所傷，出血多，及中風寒，若有所墜墮，四肢解不收，名曰體解。取其少腹臍下三結交。三結交者，陽明、太陰（一本作陽）臍下三寸關元也。
風眩善嘔，煩滿，神庭主之；如顏青者，上星主之。取上星者，先取噫嘻，後取天牖、風池；頭痛顏青者，囟會主之。風眩引頷痛，上星主之，取上星，亦如上法。風眩目瞑，惡風寒，面赤腫，前頂主之。頂上痛，風頭重，目如脫，不可左右顧，百會主之。風眩目眩，顱上痛，後頂主之。頭重頂痛，目不明，風到腦中寒，重衣不熱，汗出，頭中惡風，刺腦戶主之。頭痛項急，不得傾倒，目眩，鼻不得喘息，舌急難言，刺風府主之。頭眩目痛，頭半寒（《千金》下有痛字），玉枕主之。腦風目瞑，頭痛，風眩目痛，腦空主之。頸頷滿，痛引牙齒，口噤不開，急痛不能言，曲鬢主之。頭痛引頸，竅陰主之。風頭，耳後痛，煩心，及足不收失履，口僻，頭項搖痛，牙車急，完骨主之。眩，頭痛重，目如脫，項似拔，狂見鬼，目上反，項，膈俞主之，又噫嘻主之（《素問》骨空論雲︰大風汗出灸噫嘻）。眩，頭痛，刺絲竹空主之。口僻，顴 及齦交、下關主之。面目惡風寒， 腫臃痛，招搖視瞻，瘈瘲 口僻，巨 主之。口不能水漿， 僻，水溝主之。口僻噤，外關主之。
瘈瘲口沫出，上關主之。偏枯，四肢不用，善驚，大巨主之。大風逆氣，多寒善悲，大橫主之。手臂不得上頭，尺澤主之。風汗出身腫喘喝，多睡恍惚善忘，嗜臥不覺，天府主之，在腋下三寸臂內動脈之中。風熱善怒，中心喜悲，思慕 欷，善笑不休，勞宮主之。兩手攣不收伸及腋偏枯不仁，手偏小筋急，大陵主之。頭身風，善嘔怵，寒中少氣，掌中熱，急腋腫，間使主之。足不收，痛不可以行，天泉主之。足下緩失履，沖陽主之。手及臂攣，神門主之。痱痿、臂腕不用，唇吻不收，合谷主之。肘痛不能自帶衣，起頭眩，頷痛面黑，風肩背痛不可顧，關沖主之。嗌外腫，肘臂痛，五指，不可屈伸，頭眩，頷額顱痛，中渚主之。馬刀腫，目痛，肩不舉，心痛楮滿，逆氣，汗出，口噤不可開，支溝主之。大風默默不知所痛，嗜臥善驚瘈瘲，（《千金》雲︰悲傷不樂）。天井主之。偏枯臂腕發痛，肘屈�?不得伸手，又風頭痛，涕出，肩臂頸痛，項急，煩滿驚，五手腕痛作手卷）。泄風，汗出至腰，陽谷主之。風逆，暴四肢腫，濕則唏然寒，飢則煩心，飽則眩，大都主之。風入腹中，俠臍急胸痛，脅滿楮，衄不止，五指端盡痛，足不得地，湧泉主之。偏枯不能行，大風默默不知所痛，視如見星，溺黃，小腹熱，咽乾，照海主之，瀉左陰蹺、右少陰俞。先刺陰蹺，後刺少陰，在橫骨中。風逆四肢腫，複留主之。風從頭至足，面目赤，口痛嚙舌，解溪主之。大風，目外痛，身熱痱，缺盆中痛，臨泣主之。善自嚙頰，偏枯，腰髀樞痛，善搖頭，京骨主之。大風，頭多汗，腰尻腹痛，跟腫，上齒痛，脊背尻重不欲起，聞食臭，惡聞人音，泄風從頭至足，崑崙主之。痿厥風頭重， 痛，樞股外廉骨痛，瘈瘲，痺不仁，振寒，時有熱，四肢不舉，趺陽主之。腰痛，頸項痛，歷節汗出而步履，寒複不仁， 中痛，飛揚主之。
八虛受病發拘攣第三
黃帝問曰︰人有八虛，各以何候？岐伯對曰︰肺心有邪，其氣留於兩腋；肝有邪，其氣留於兩肘；脾有邪，其氣留於兩髀；腎有邪，其氣留於兩 。凡此八虛者，此機關之室，真氣之所過，血絡之所由，是八邪氣惡血因而得留，留則傷筋骨，機關不得屈伸，故拘攣。
暴拘攣，癇眩，足不任身，取天柱主之。腋拘攣，暴脈急，引脅而痛，內引心肺，噫嘻主之。從項至脊，自脊以下至十二椎，應手刺之，立已。轉筋者，立而取之，可令遂已；痿厥者，張而引之，可令立快矣。
熱在五臟發痿第四
黃帝問曰︰五臟使人痿，何也？岐伯對曰︰肺主身之皮毛，心主身之血脈，肝主身之筋膜，脾主身之肌肉，腎主身之骨髓。故肺氣熱則葉焦，焦則皮毛虛弱急薄著，著則生痿矣。故心氣熱則下脈厥而上，上則下脈虛，虛則生脈痿，樞折，脛腫而不任地（《素問》作挈，腫作）。肝氣熱則膽熱泄，口苦筋膜乾，筋膜乾則筋急而攣，發為筋痿。脾氣熱則胃乾而渴，肌肉不仁，發為肉痿。腎氣熱則腰脊不舉，骨枯而髓減，發為骨痿。
曰︰何以得之？曰︰肺者臟之長也，為心之蓋，有所亡失，所求不得，則發為肺鳴，鳴則肺熱葉焦，發為痿。悲哀太甚則胞絡絕，胞絡絕則陽氣內動，發則心下崩，數溲血。故本病曰︰大經空虛，發為肌痺，傳為脈痿。思想無窮，所願不得，意淫於外，入房太甚，宗筋弛縱，發為筋痿，及為白淫。故《下經》曰︰筋痿生於肝，使內也。有漸於濕，以水為事，若有所留，居處傷濕，肌肉濡漬，痺而不仁，發為肉痿。故《下經》曰︰肉痿者得之濕地。有所遠行勞倦，逢大熱而渴，渴則陽氣內伐，內伐則熱合（《素問》作舍）於腎，腎者水臟，今水不勝火，則骨枯而髓空，故足不任身熱，發為骨痿。故《下經》曰︰骨痿生於大熱。曰︰ 何以別之？曰︰肺熱者，色白而毛敗；心熱者，色赤而絡脈溢；肝熱者，色蒼而爪枯；脾熱者，色黃而肉蠕動；腎熱者，色黑而齒槁。曰︰治痿者獨取陽明。何謂也？曰︰陽明者，五臟六腑之海，主潤宗筋。宗筋者，主束骨而利機關。衝脈者，經脈之海，主滲灌溪谷，與陽明合於宗筋。陰陽總宗筋之會，會於氣沖，而陽明為之長，皆屬於帶脈，而絡於督脈。故陽明虛則宗筋縱，帶脈不引，故足痿不用。治之各補其營而通其俞，調其虛實，和其逆順，則筋脈骨肉，各以其時受月，則病矣。痿厥為四末束悶，乃疾解之，日二，不仁者十日而知，無休病已止。
足緩不收，痿不能行，不能言語，手足痿不能行，地倉主之。痿不相知（一雲身重骨痿不相知），太白主之。痿厥，身體不仁，手足偏小，先取京骨，後取中封、絕骨皆瀉之。痿厥寒，足腕不收，，坐不能起，髀樞腳痛，丘墟主之。虛則痿，坐不能起，實則厥，脛熱肘痛，身體不仁，手足偏小，善嚙頰，光明主之。
手太陰陽明太陽少陽脈動發肩背痛肩前皆痛肩似拔第五
肩痛不可舉，天容及秉風主之。肩背髀痛，臂不舉，寒熱淒索，肩井主之。肩腫不得顧。氣舍主之。肩背髀不舉，血瘀肩中，不能動搖，巨骨主之。肩中熱，指臂痛，肩 主之。肩重不舉，臂痛，肩主之。肩重肘臂痛，不可舉，天宗主之。肩胛中痛而寒至肘，肩外俞主之。肩胛周痺，曲垣主之。肩痛不可舉，引缺盆痛，雲門主之。肘痛，尺澤主之。臂引口，中寒 腫，肩腫引缺盆，商陽主之。肩肘中痛，難屈伸，手不可舉，腕重急，曲池主之。肩肘節酸重，臂痛，不可屈伸，肘主之。肩痛不能自舉，汗不出，頸痛，陽池主之。肘中濯濯，臂內廉痛，不可及頭，外關主之。肘痛引肩，不可屈伸，振寒熱，頸項肩背痛，臂痿痺不仁（《千金》雲肩內麻木），天井主之。肩不可舉，不能帶衣，清冷淵主之。肘臂腕中痛，頸腫不可以顧，頭項急痛，眩，淫濼，肩胛小指痛，前谷主之。肩痛不可自帶衣，臂腕外側痛不舉，陽谷主之。臂不可舉，頭項痛，咽腫不可咽，前谷主之。肩痛欲折， 如拔，手不能自上下，養老主之。肩背頭痛時眩，湧泉主之。
水漿不消發飲第六
溢飲脅下堅痛，中脘主之。腰清脊強，四肢懈惰，善怒，咳，少氣，郁然不得息，厥逆，肩不可舉，馬刀，身，章門主之。溢飲，水道不通。溺黃，小腹痛裡急腫，洞泄，體痛引骨，京門主之。飲渴身伏多唾，隱白主之。腠理氣， 會主之。
