大寒內薄骨髓陽逆發頭痛第一
（頷項痛附）黃帝問曰︰病頭痛，數歲不已，此何病也？岐伯對曰︰當有所犯大寒，內至骨髓。骨髓者，以腦為主，腦逆，故令頭痛齒亦痛。
陽逆頭痛，胸滿不得息，取人迎。厥頭痛，面若腫起而煩心，取足陽明、太陽（一作陰）。厥頭痛，脈痛，心悲喜泣，視頭動脈反盛者，乃刺之，盡去血，後調足厥陰。厥頭痛，噫（《九墟》作意）善忘，按之不得，取頭面左右動脈，後取足太陽（一作陰）。厥頭痛，員員而腰脊為應，先取天柱，後取足太陽。厥頭痛，痛甚耳前後脈骨（一本作涌）熱，先瀉其血，後取足太陽少陰，（一本亦作陽）。厥頭痛，痛甚，耳前後脈涌有血，瀉其血，後取足少陽。真頭痛，痛甚，腦盡痛，手足寒至節，死不治。頭痛不可取於俞，有所擊墜，惡血在內，若內傷痛，痛未已，可即刺之，不可遠取。頭痛不可刺者，大痺為惡，風日作者，可令少愈，不可已。頭寒痛，先取手少陽、陽明，後取足少陽、陽明。頷痛，刺手陽明與頷之盛脈出血。頭項不可俯仰，刺足太陽；不可顧，刺手太陽（一雲手陽明）。頷痛刺足陽明曲周動脈見血，立已；不已，按經刺人迎立已。
頭痛，目窗及天沖、風池主之。厥頭痛，孔最主之。厥頭痛，面腫起，商丘主之。
寒氣客於五臟六腑發卒心痛胸痺心疝三蟲第二
厥心痛，與背相引，善，如從後觸其心，身傴僂者，腎心痛也。先取京骨、崑崙，發針立已，不已取然谷。厥心痛，暴泄，腹脹滿，心痛尤甚者，胃心痛也，取大都、太白。厥心痛，如錐刺其心，心痛甚者，脾心痛也，取然谷、太沖。厥心痛，色蒼蒼如死狀，終日不得太息者，肝心痛也，取行間、太沖。厥心痛，臥若徒居，心痛乃間，動行痛益甚，色不變者，肺心痛也，取魚際、太淵。真心痛，手足青至節，心痛甚，旦發夕死，夕發旦死。
心下（一本作痛）不可刺者，中有盛聚，不可取於俞，腸中有蟲瘕，有蛟，不可取以小針。心腹痛，發作腫聚，往來上下行痛有休止，腹中熱渴○ （音涎）者，是蛟也。以手聚按而堅持之，無令得移，以大針刺之，久持之，蟲不動，乃出針。心痛引腰脊欲嘔，刺足少陰。心痛腹脹澀澀然，大便不利，取足太陰。心痛引背不得息，刺足少陰；不已，取手少陰。心痛引少腹滿，上下無常處，溲便難，刺足厥陰。心痛，但短氣不足以息，刺手太陰。
心腹中卒痛而汗出，石門主之。
心痛有三蟲，多○，不得反側，上脘主之。心痛有寒，難以俯仰，心疝氣沖胃，死不知人，中脘主之。心痛上搶心，不欲食，支痛引鬲，建裡主之。胸脅背相引痛，心下混混，嘔吐多唾，飲食不下，幽門主之。脾逆氣寒，次急煩心，善唾噦噫，胸滿激呼，胃氣上逆，心痛（《千金》作肺脹胃逆），太淵主之。心膨膨痛（《千金》雲煩悶亂），少氣不足以息，尺澤主之。心痛，俠白主之。卒心中痛，瘈瘲互相引，肘內廉痛，心敖敖然，間使主之。心痛，衄噦嘔血，驚恐畏人，神氣不足，門主之。心痛卒咳逆，尺澤主之，出血則已。卒心痛，汗出，大敦主之，出血立已。胸痺引背時寒，間使主之。胸痺心痛，肩肉麻木，天井主之。胸痺心痛，不得息，痛無常處（《千金》雲︰不得反側），臨泣主之。
心疝暴痛，取足太陰、厥陰，盡刺之血絡。喉痺舌卷，口乾煩心，心痛，臂表痛（《靈樞》及《太素》俱作臂內
邪在肺五臟六腑受病發咳逆上氣第三
邪在肺則病皮膚痛，發寒熱，上氣喘，汗出，咳動肩背。取之膺中外俞，背三椎之傍，以手疾按之快然，乃刺之，取缺盆中以越之。
黃帝問曰︰肺之令人咳何也？岐伯對曰︰五臟六腑皆令人咳，非獨肺也。皮毛者，肺之合也。皮毛先受邪氣，邪氣以從其合。其寒飲食入胃，從肺脈上至於肺氣則肺寒，肺寒則內外合邪，因而客之，則為肺咳。五臟各以其時受病，非其時各傳以與之。人與天地參，故五臟各以治時感於寒，則受病也。微則為咳，甚則為泄為痛。乘秋則肺先受邪，乘春則肝先受之，乘夏則心先受之，乘至陰則脾先受之，乘冬則腎先受之，肺咳之狀，咳而喘息有音，甚則唾血。心咳之狀，咳則心痛，喉中喝喝（《素問》作 ）如梗狀，甚則咽腫喉痺。肝咳之狀，咳則（《素問》作兩脅下）痛甚不可以轉，轉則兩脅（《素問》作）下滿。脾咳之狀，咳則右（《素問》作脅）下痛，陰陰引肩背，甚則咳涎不可以動，動則咳劇。腎咳之狀，咳則腰背相引而痛，甚則咳涎。五臟久咳，乃移於六腑。脾咳不已，則胃受之；胃咳之狀，咳而嘔，嘔甚則長蟲出。肝咳不已，則膽受之；膽咳之狀，咳嘔膽汁。肺咳不已，則大腸受之；大腸咳之狀，咳而遺矢。心咳不已，則小腸受之；小腸咳之狀，咳而失氣，氣與咳俱失。腎咳不已，則膀胱受之；膀胱咳之狀，咳遺尿（《素問》作溺）。久咳不已，則三焦受之；三焦咳之狀，咳而腹滿不欲飲食。此皆聚於胃，關於肺，使人多涕唾而面浮腫氣逆。治臟者治其俞，治腑者治其合，浮腫者治其經。秋傷於濕，冬生咳嗽。
曰︰《九卷》言振埃，刺外經而去陽病，願卒聞之。曰︰陽氣大逆，上滿於胸中，憤肩息，大氣逆上，喘喝坐臥，病咽噎不得息，取之天容。其咳上氣窮 胸痛者，取之廉泉。取之天容者，深無一裡（裡字疑誤）。取廉泉者，血變乃止。
咳逆上氣，魄戶及氣舍主之。咳逆上氣，噫嘻主之。咳逆上氣，咽喉鳴喝喘息，扶突主之。咳逆上氣唾沫，天容及行間主之。咳逆上氣，咽喉壅腫，呼吸短氣，喘息不通，水突主之（一本作天突）。咳逆上氣，喘不能言，華蓋主之。咳逆上氣，唾喘短氣不得息，口不能言，膻中主之。咳臥不安，中主之。胸滿咳逆，喘不得息，嘔吐煩滿，不得飲食，神藏主之。胸脅滿咳逆上氣，呼吸多喘，濁沫膿血，庫房主之。咳喘不得，坐不得臥，呼吸氣素，咽不得，胸中熱，雲門主之。胸脅 滿不得俯仰，癰，咳逆上氣，咽喉喝有聲，太溪主之。咳逆不止，三焦有水氣，不能食，維道主之。咳逆煩悶不得臥，胸中滿，喘不得息，背痛，太淵主之。咳逆上氣，舌乾脅痛，心煩肩寒，少氣不足以息，腹脹，喘，尺澤主之。咳，乾嘔滿，俠白主之。咳上氣，喘不得息，暴痺內逆，肝肺相傳，鼻口出血，身脹，逆息不得臥，天府主之。淒淒寒嗽，吐血，逆氣，驚，心痛，手陰 主之。咳而胸滿，前谷主之。咳面赤熱，支溝主之。咳喉中鳴，咳唾血，大鐘主之。
肝受病及衛氣留積發胸脅滿痛第四
邪在肝，則病兩脅中痛，寒中，惡血在內， 節時腫，善 。取行間以引脅下，補三裡以溫胃中，取血脈以散惡血，取耳間青脈以去其 。
黃帝問曰︰衛氣留於脈（《太素》作腹）中，蓄積不行，菀蘊不得常所（《靈樞》下有使人二字），脅中滿，喘呼逆息者，何以去之？伯高對曰︰其氣積於胸中者上取之，積於腹中者下取之，上下皆滿者傍取之，積於上者瀉人迎、天突、喉中，積於下者瀉三裡與氣街，上下皆滿者上下皆取之，與季脅之下深一寸，重者雞足取之。診視其脈大而強急，及絕不至者，腹皮絞甚者，不可刺也。氣逆上，刺膺中陷者與脅下動脈。
胸滿嘔無所出，口苦舌乾，飲食不下，膽俞主之。胸滿呼吸喝窮 窘不得息，刺人迎，入四分，不幸殺人。胸滿痛，璇璣主之。胸脅滿，痛引胸中，華蓋主之。胸脅滿，痺痛骨疼，飲食不下，嘔（《千金》作咳）逆氣上煩心，紫宮主之。胸中滿，不得息，脅痛骨疼，喘逆上氣，嘔吐煩心，玉堂主之。胸脅 滿，鬲塞飲食不下，嘔吐食複出，中庭主之。胸中 滿，痛引膺，不得息，悶亂煩滿，不得飲食，靈墟主之。胸脅滿不得息，咳逆，乳癰，洒淅惡寒，神封主之。胸脅 滿，鬲逆不通，呼吸少氣，喘息不得舉臂，步廊主之。胸脅滿，喘滿上氣，呼吸肩息，不知食味，氣戶主之。喉痺，胸中暴逆，先取衝脈，後取三裡、雲門，皆瀉之。胸脅 滿，卻引背痛，臥不得轉側，胸鄉主之。傷憂思氣積，中脘主之。胸滿馬刀，臂不得舉，淵腋主之。大氣不得息，息即胸脅中痛，實則其身盡寒，虛則百節盡縱，大包主之。胸中暴滿，不得眠（一雲不得喘息），輒筋主之。胸脅 滿，瘈瘲 引臍腹痛，短氣煩滿，巨闕主之。腹中積氣結痛，梁門主之。傷食脅下滿，不能轉展反側，目青而嘔，期門主之。
胸脅滿，勞宮主之。多臥善唾，胸滿腸鳴，三間主之。胸滿不得息，頭頷腫，陽谷主之。胸脅脹，腸鳴切痛（一雲胸脅支滿，腹中切痛），太白主之。暴脹，胸脅滿，足寒，大便難，面唇白，時嘔血，太沖主之。胸脅 滿，惡聞人聲與木音，巨虛上廉主之。胸脅滿，寒如風吹狀，俠溪主之。胸滿善太息（《千金》作胸膂急），胸中膨膨然陵泉主之。
邪在心膽及諸臟腑發悲恐太息口苦不樂及驚第五
黃帝問曰︰有口苦取陽陵泉，口苦者病名為何？何以得之？岐伯對曰︰病名曰膽癉。
夫膽者，中精之腑（《素問》無此句），肝者中之將也，取決於膽，咽為之使。此人者，數謀慮不決，膽（《素問》下有虛字）氣上溢而口為之苦。治之以膽募俞，在陰陽十二官相使中。
善怒而欲食，言益少，刺足太陰。怒而多言，刺足少陰（《太素》作少陽）。短氣心痺，悲怒逆氣，怒，狂易，魚際主之。心痛善悲，厥逆，懸心如飢之狀，心淡淡而驚，大陵及間使，面盡熱，渴，行間主之。脾虛令人病寒不樂，好太息，商丘主之。色蒼蒼然，太息，如將死狀，振寒搜白，便難，中封主之。心如懸，哀而亂，善恐，嗌內腫，心惕惕恐，如人將捕之，多○ 出，喘，少氣，吸吸不足以息，然谷主之。驚，善悲不樂，如墮墜，汗不出，面塵黑，病飲不欲食，照海主之。膽眩寒厥，手臂痛，善驚忘言，面赤泣出，腋門主之。
大驚乳痛，梁丘主之。
邪在心，則病心痛，善悲，時眩仆，視有餘不足而調其俞。膽病者，善太息，口苦，嘔宿水（《靈樞》作宿汁），心下淡淡，善恐，如人將捕之，嗌中然，數咳唾，候在足少陽之本末，亦視其脈之陷下者灸之；其寒熱者，取陽陵泉。邪在膽，逆在胃，膽液泄則口苦，胃氣逆則嘔苦汁，故曰嘔膽，取三裡以下。胃逆，則刺足少陽血絡以閉膽逆，調其虛實以去其邪。
脾受病發四肢不用第六
黃帝問曰︰脾病而四肢不用何也？岐伯對曰︰四肢者，皆稟氣於胃，而不得至經，必因脾乃得稟。今脾病，不能為胃行其津液，四肢不得稟水穀氣，氣日以衰，脈道不通，筋骨肌肉皆無氣以生，故不用焉。曰︰脾不主時何也？曰︰脾者土也，土者中央，常以四時長四臟，各十八日寄治，不獨主時。脾者土臟，常著胃上之精也。土者生萬物而法天地，故上下至頭足不得主時。曰︰脾與胃以募相連耳，而能故為之行津液何也？曰︰足太陰者三陰也，其脈貫胃屬脾絡嗌，故太陰為之行氣於三陰。陽明者表也，五臟六腑之海也，亦為之行氣於三陽。臟腑各因其經而受氣於陽明，故為胃行津液。四肢不得稟水穀氣，氣日以衰，陰道不利，筋骨肌肉皆無氣以生，故不用焉。
身重骨酸不相知，太白主之。
脾胃大腸受病發腹脹滿腸中鳴短氣第七
邪在脾胃，則病肌肉痛。陽氣有餘，陰氣不足，則熱中善飢；陽氣不足，陰氣有餘，則寒中腸鳴腹痛；陰陽俱有餘，若俱不足，則有寒有熱，皆調其三裡。飲食不下，鬲塞不通，邪在胃脘。在上脘則抑而下之，在下脘則散而去之。胃病者，腹脹。胃脘當心而痛，上兩脅，鬲咽不通，食飲不下，取三裡。腹中雷（一本作常）鳴，氣常沖胸，喘不能久立，邪在大腸也。刺肓之原，巨虛、上廉、三裡。腹中不便，取三裡，盛則瀉之，虛則補之。大腸病者，腸中切痛而鳴濯濯，冬日重感於寒，當臍而痛，不能久立，與胃同候，取巨虛上廉。腹滿，大便不利，腹大，上走胸嗌，（《靈樞》下有喘息二字）喝喝然，取足少陽。
腹滿刺氣街，按之立已。腹暴痛滿，按之不下，取太陽經絡血者則已。又刺少陰（一本作少陽俞）去脊椎三寸傍五，用員利針，刺已如食頃久立已。必視其經之過於陽者，數刺之。
腹滿不能食，刺脊中。腹中氣脹引脊痛，食飲而身羸瘦，名曰食。先取脾俞，後。大腸轉氣，按之如覆杯，熱引胃痛，脾氣寒，四肢，不嗜食，脾俞主之。胃中寒脹，食多身體羸瘦，腹中滿而鳴，腹，風厥，胸脅滿，嘔吐，脊急痛，筋攣，食不下，胃俞主之。頭痛食不下，腸鳴臚脹，欲嘔時泄，三焦俞主之。腹滿臚脹，大便泄，意舍主之。臚脹水腫，食飲不下，多寒（《千金》作惡寒），胃倉主之。寒中傷飽，食飲不化，五臟滿脹，心腹胸脅滿脹，則生百病，上脘主之。腹脹不通，寒中傷飽，食飲不化，中脘主之。食飲不化，入腹還出，下脘主之。腸中常鳴。時上沖心，灸臍中。心滿氣逆，陰都主之。大腸寒中（《千金》作疝），大便乾，腹中切痛，肓俞主之。腹中盡痛，外陵主之。腸鳴相逐，不可傾倒，承滿主之。腹脹善滿，積氣，關門主之。食飲不下，腹中雷鳴，大腸不節，小便赤黃，陽綱主之。腹脹腸鳴，氣上沖胸，不能久立，腹中痛濯濯，冬日重感於寒則泄，當臍而痛，腸胃間游氣切痛，食不化，不嗜食，身腫（一本作重），俠臍急，天樞主之。腹中有大熱不安，腹有大氣如相俠，暴腹脹滿癃，淫濼，氣沖主之。腹滿痛不得息，正臥屈一膝，伸一股，並刺氣沖，針上入三寸，氣至瀉之。寒氣腹滿，癃淫濼，身熱，腹中積聚疼痛，沖門主之。腹中腸鳴盈盈然，食不化，脅痛不得臥，煩，熱中，不嗜食，胸脅滿，喘息而沖，鬲嘔心痛，及傷飽身黃疾骨羸瘦，章門主之。腸鳴而痛，溫留主之。腸腹時寒，腰痛不得臥，手三裡主之。腹中有寒氣，隱白主之。腹滿響響然，不便，心下有寒痛，商丘主之。腹中熱若寒，腹善鳴，強欠，時內痛，心悲氣逆，腹滿，漏谷主之；已刺外踝，上氣不止，腹脹而氣快然引肘脅下，皆主之。腹中氣脹嗑嗑，不嗜食，脅下滿，陰陵泉主之。喘，少氣不足以息，腹滿，大便難，時上走，胸中鳴，脹滿，口舌中吸吸，善驚，咽中痛，不可納食，善怒，恐不樂，大鐘主之。嗌乾，腹 痛，坐臥目□ □，善怒多言，複留主之。寒，腹脹滿，厲兌主之。腹大不嗜食，沖陽主之。厥氣上，太溪主之。大腹有熱，腸鳴腹滿，俠臍痛，食不化，喘不能久立，巨虛上廉主之。腸中寒，脹滿善噫，聞食臭，胃氣不足，腸鳴腹痛泄，食不化，心下脹，三裡主之。腹滿，胃中有熱，不嗜食，懸鐘主之。大腸實則腰背痛，痺寒轉筋，頭眩痛，虛則鼻衄癲疾，腰痛然汗出，令人慾食而走，承筋主之，取腳下三折，橫視盛者出血。
腎小腸受病發腹脹腰痛引背少腹控睪第八
邪在腎，則病骨痛陰痺。陰痺者，按之而不得，腹脹腰痛大便難，肩背頸項強痛，時眩，取之湧泉、崑崙，視有血者盡取之。少腹控睪，引腰脊，上沖心肺，邪在小腸也。小腸者，連睪系，屬於脊，貫肝肺，絡心系，氣盛則厥逆，上沖腸胃，熏肝肺，散於胸，結於臍。故取肓原以散之，刺太陰以予之，取厥陰以下之，取巨虛下廉以去之，按其所過之經以調之。小腸病者，少腹痛，腰脊控睪而痛，時窘之後，耳前熱，若寒甚，若獨肩上熱甚，及手小指次指間熱，若脈陷者，此其候也。
黃帝問曰︰有病厥者，診右脈沉堅，左手浮遲，不知病生安在？岐伯對曰︰冬診之右脈固當沉堅，此應四時。左脈浮遲，此逆四時。左當主病，診左在腎，頗在肺，當腰痛。曰︰何以言之？曰︰少陰脈貫腎絡肺，今得肺脈，腎為之病，故為腰痛。
足太陽脈令人腰痛，引項脊尻，背如腫狀。刺其 中太陽正經去血，春無見血。
少陽令人腰痛，如以針刺其皮中，循循然不可俯仰，不可以左右顧。刺少陽盛骨之端出血。盛骨在膝外廉之骨獨起者，夏無見血。
陽明令人腰痛，不可以顧，顧如有見者，善悲。刺陽明於 前三，上下和之出血，秋無見血。
足少陰令人腰痛，痛引脊內廉。刺足少陰於內踝上二，春無見血，若出血太多，虛不可複。
厥陰之脈令人腰痛，腰中如張弓弩弦。刺厥陰之脈，在 踵魚腹之外，循循累累然乃刺之。其病令人善言默默然不慧，刺之三 。
解脈令人腰痛，痛引肩，目□ □ 然，時遺溲。刺解脈在膝筋分肉間，在 外廉之橫脈出血，血變而止。
同陰之脈令人腰痛，腰如小錘居其中，怫然腫。剌同陰之脈，在外踝上絕骨之端，為二。
解脈令人腰痛如裂（《素問》作引帶），常如折腰之狀，善怒。剌解脈，在 中結絡如黍米，刺之血射以黑，見赤血乃已（全元起雲︰有兩解脈，病原各異，疑誤未詳）。
陽維之脈令人腰痛，痛上怫然腫，刺陽維之脈，脈與太陽合 下間，去地一尺所衡絡之脈令人腰痛，得俯不得仰，仰則恐仆，得之舉重傷腰，衡絡絕傷，惡血歸之。
刺之在 陽之筋間，上 數寸衡居，為二 出血。
會陰之脈令人腰痛，痛上 然汗出，汗乾令人慾飲，飲已欲走。刺直陽之脈上三，在蹺上 下三所橫居，視其盛者出血（《素問》 然作漯漯然，三飛揚之脈令人腰痛，痛上怫怫然，甚則悲以恐。刺飛揚之脈，在內踝上二寸（《素問》作五寸），少陰之前，與陰維之會。
昌陽之脈令人腰痛，痛引膺，目□ □ 然，甚則反折，舌卷不能言。刺內筋為二，在內踝上大筋後，上踝一寸所。（《素問》大筋作太散脈令人腰痛而熱，熱甚而煩，腰下如有橫木居其中，甚則遺溲。刺散脈在膝前骨肉分間，絡外廉束脈，為三 。
肉裡之脈令人腰痛，不可以咳，咳則筋攣。刺肉裡之脈為二，在太陽之外，少陽絕骨之端。
腰痛俠脊而痛至頭幾幾然，目□ □ 然欲僵仆，刺足太陽 中出血。腰痛引少腹控，不可以仰。刺尻交者，兩踝胂上，以月死生為 數，發針立已（《素問》雲︰左取右，右取左）。
腰痛上寒，取足太陽、陽明；痛上熱，取足厥陰；不可以俯仰，取足少陽；中熱而喘，取足少陰 中血絡。
腰痛上寒，實則脊急強，長強主之。少腹痛控睪引腰脊，疝痛上沖心，腰脊強，溺黃赤，口乾，小腸俞主之。腰脊痛強引背、少腹，俯仰難，不得仰息，腳痿重，尻不舉，溺赤，腰以下至足清不仁，不可以久坐，膀胱俞主之。腰痛不可以俯仰，中膂內俞主之。腰足痛而清，善偃，睪跳拳，上主之。腰痛怏怏不可以俯仰，腰以下至足不仁，入脊，腰背寒，次主之，先脅中滿，少腹堅急，志室主之。腰脊痛，惡風，少腹滿堅，癃閉下重，不得小便，胞肓主之。腰痛寒，俯仰急難，陰痛下重，不得小便，秩邊主之。腰痛控睪、小腹及股，卒俯不得仰，刺氣街。腰痛不得轉側，章門主之。腰痛不可以久立俯仰，京門及行間主之。腰痛少腹痛，下主之。腎腰痛不可俯仰，陰陵泉主之。腰脊相引如解，腰痛少腹滿，小便不利如癃狀，羸瘦，意恐懼，氣不足，腹中怏怏，太沖主之。腰痛少腹痛，陰包主之。腰痛大便難，湧泉主之。腰脊相引如解，實則閉癃，淒淒，腰脊痛宛轉，目循循嗜臥，口中熱，虛則腰痛，寒厥少陰痛也。腰痛不能痛痛，腳痿，仆參主之。腰痛俠脊至頭□ □ 然，目□ □，委中主之（是前刺足太陽中出血者）。腰痛得俯不得仰，仰則恐仆，得之舉重，惡血歸之，殷門主之（是前衡絡之脈腰痛者）。腰脊痛尻脊股臀陰寒大痛，虛則血動，實則並熱痛，痔痛尻 中腫
三焦膀胱受病發少腹腫不得小便第九
少腹腫痛，不得小便，邪在三焦，約，取之足太陽大絡，視其結絡脈與厥陰小結絡而血者，腫上及胃脘取三裡。
三焦病者，腹脹氣滿，少腹尤甚堅，不得小便，窘急，溢則為水，留則為脹，候在足太陽之外大絡，絡在太陽、少陽之間，亦見於脈，取委中。
膀胱病者，少腹偏腫而痛，以手按之，則欲小便而不得，眉（一本作肩）上熱，若脈陷及脹，兩股間冷，刺腰股間，刺而多之盡炅，病已。少腹滿大，上走胸至心，索索然身時寒熱，小便不利，取足厥陰。
胞轉不得溺，少腹滿，關元主之。小便難，水脹滿，出少，轉胞不得溺，曲骨主之。
少腹脹急，小便不利，厥氣上頭巔，漏谷主之。溺難，痛，白濁，卒疝，少腹腫，咳逆嘔吐，卒陰跳，腰痛不可以俯仰，面黑，熱，腹中滿，身熱，厥痛，行間主之。少腹中滿，熱閉不得溺，足五裡主之。少腹中滿（一本作痛），小便不利，湧泉主之。筋急身熱，少腹堅腫時滿，小便難，尻股寒，髀樞痛，引季脅內控八，委中主之。陰胞有寒，小便不利，承扶主之。
三焦約內閉發不得大小便第十
內閉不得溲，刺足少陰，太陽與 上以長針。氣逆，取其太陰、陽明。厥甚，取太陰、陽明動者之經。
三焦約，大小便不通，水道主之。大便難，中渚及太白主之。大便難，大鐘主之。
足厥陰脈動喜怒不時發疝遺溺癃第十一
黃帝問曰︰刺節言去衣者，刺關節之支絡，願聞其詳。岐伯對曰︰腰脊者人之關節，股者人之趨翔，莖睪者身中之機，陰津之候，津液之道路也。故飲食不節，喜怒不時，津液內流而下溢於睪，水道不通，炅不休息，俯仰不便，趨翔不能，榮然有水，不上不下，石所取，形不可匿，裳不可蔽，名曰去衣。曰︰有癃者一日數十溲，此不足也。身熱如炭，頸膺如格，人迎躁盛，喘息氣逆，此有餘也（《素問》下有陽氣大盛於外一句）。陰氣不足，則太陰脈細如發者，此不足者也。其病安在？曰︰病在太陰，其盛在胃，頗在肺，病名曰厥，死不治。此得五有餘，二不足。曰︰何謂五有餘、二不足？曰︰所謂五有餘者，病氣之有餘也；二不足者，亦病氣之不足也。今外得五有餘，內得二不足，此其不表不裡，亦死証明矣。
狐疝驚悸少氣，巨闕主之。陰疝引睪，陰交主之，少腹痛，溺難，陰下縱，橫骨主之。少腹疝，臥善驚，氣海主之。暴疝，少腹大熱，關元主之。陰疝氣疝，天樞主之。 疝，大巨及地機、中主之。陰疝痿，莖中痛，兩丸騫，臥不可仰臥，刺氣街主之。陰疝，沖門主之。男子陰疝，兩丸上下，小腹痛，五樞主之。陰股內痛，氣癰，狐疝走上下，引少腹痛，不可俯仰上下，商丘主之。狐疝，太沖主之。陰跳遺溺，小便難而痛，陰上下入腹中，寒疝陰挺出偏大腫，腹臍痛，腹中悒悒不樂，大敦主之。腹痛上搶心，心下滿癃，莖中痛，怒 不欲視，泣出，長太息，行間主之。癲疝，陰暴痛（《千金》疝陰暴痛，痿厥，身體不仁），中封主之。疝，癃，臍少腹引痛，腰中痛，中封主之。氣痛癃，小便黃，氣滿塞，虛則遺溺，身時寒熱，吐逆，溺難，腹滿，石門主之。氣癃疝陰急，股樞內廉痛，交信主之。陰跳腰痛，實則挺長，寒熱，攣，陰暴痛，遺溺，偏大，虛則暴癢氣逆，腫睪卒疝，小便不利如癃狀，數噫恐悸，氣不足，腹中悒悒，少腹痛，嗌中有熱，如有 肉狀，如著欲出，背攣不可俯仰，蠡溝主之。丈夫疝，陰跳痛引纂中，不得溺，腹中支，脅下滿，閉癃，陰痿，後時泄，四肢不收，實則身疼痛，汗不出，目□□然無所見，怒欲殺人，暴痛引髕，下節時有熱氣，筋攣膝痛不可屈伸，狂如新發，衄，不食，喘呼，少腹痛引噫，足厥痛，湧泉主之。癃疝，然谷主之。卒疝，少腹痛，照海主之，病在左取右，右取左，立已。疝，四肢淫濼，身悶，至陰主之。遺溺關門及神門、委中主之。胸滿膨膨然，實則癃閉，腋下腫，虛則遺溺，腳急兢兢然，筋急痛，不得大小便，腰痛引腹不得俯仰，委陽主之。癃，中主之。氣癃溺黃（《千金》此四字前有寒熱不節，腎病不可以俯仰），關元及陰陵泉主之。氣癃，小竅中熱，實則腹皮痛，虛則癢瘙，會陰主之。小腸有熱，溺赤黃，中脘主之。溺黃，下廉主之。小便黃赤，完骨主之。小便黃，腸鳴相逐，上廉主之。勞癉，小便赤難，前谷主之。
足太陽脈動發下部痔脫肛第十二
痔痛，攢竹主之。痔，會陰主之。凡痔與陰相通者死，陰中諸病，前後相引痛，不得大小便，皆主之。痔骨蝕，商丘主之。痔，篡痛，飛揚、委中及承扶主之。痔篡痛，承筋主之。脫肛下，刺氣
