　　欽定四庫全書　　　　子部四
　　王氏農書　　　　　　農家類
　　提要
　　〈臣〉等謹案王氏農書二十二卷元王禎撰禎字伯善東平人官豐城縣尹文淵閣書目曰王禎農書一部十冊讀書敏求記曰農桑通訣六榖譜四農器圖譜十二總名曰農書永樂大典所載併為八卷割裂綴合已非其舊今依原序條目以類區分編為二十二卷其書典贍而有法葢賈思勰齊民要術之流圖譜中所載水器尤於實用有裨又每圖之末必係以銘賛詩賦亦風雅可誦今外間所有王禎農務集即從是書摘抄者也唐中和節所進農書世無傳本宋人農書惟陳旉所作存元人農書存於今者三本農桑輯要農桑衣食撮要二書一辨物産一明時令皆取其通俗易行惟禎此書引據賅洽文章爾雅繪畫亦皆工緻可謂華實兼資明人刋本皆舛訛漏落疑誤宏多諸圖尤失其真永樂大典所載猶元時舊本今據以繕寫校勘以還其舊觀焉乾隆三十八年七月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀









　　欽定四庫全書　　　　　子部四
　　農書目録　　　　　　　農家類
　　卷一
　　農桑通訣一〈農事起本　牛耕起本蠶事起本　授時〉
　　〈地利孝弟力田〉
　　卷二
　　農桑通訣二〈墾耕　耙勞播種〉
　　卷三
　　農桑通訣三〈鋤治　糞壌灌溉〉
　　卷四
　　農桑通訣四〈勸助　收穫蓄積〉
　　卷五
　　農桑通訣五〈種植　畜養〉
　　卷六
　　農桑通訣六〈蠶繰　祈報〉
　　卷七
　　百糓譜一〈榖屬〉
　　百糓譜二〈榖屬〉
　　卷八
　　百糓譜三〈蓏屬〉
　　百糓譜四〈蔬屬〉
　　百糓譜五〈蔬屬〉
　　卷九
　　百糓譜六〈果屬〉
　　百糓譜七〈果屬〉
　　百糓譜八〈果屬〉
　　卷十
　　百糓譜九〈竹木〉
　　百糓譜十〈雜類〉
　　百糓譜十一〈飲食類〉
　　卷十一
　　農器圖譜一〈田制門〉
　　卷十二
　　農器圖譜二〈耒耜門〉
　　卷十三
　　農器圖譜三〈钁鍤門〉
　　農器圖譜四〈錢鎛門〉
　　卷十四
　　農器圖譜五〈銍艾門〉
　　農器圖譜六〈杷朳門〉
　　卷十五
　　農器圖譜七〈簑笠門〉
　　農器圖譜八〈蓧蕢門〉
　　卷十六
　　農器圖譜九〈杵臼門〉
　　農器圖譜十〈倉廩門〉
　　卷十七
　　農器圖譜十一〈鼎釜門〉
　　農器圖譜十二〈舟車門〉
　　卷十八
　　農器圖譜十三〈灌溉門〉
　　卷十九
　　農器圖譜十四〈利用門〉
　　農器圖譜十五〈麰麥門〉
　　卷二十
　　農器圖譜十六〈蠶繰門〉
　　卷二十一
　　農器圖譜十七〈蠶桑門〉
　　農器圖譜十八〈織紝門〉
　　農器圖譜十九〈纊絮門〉
　　卷二十二
　　農器圖譜二十〈麻薴門　雜録附〉


　　農書原序
　　農天下之大命也一夫不耕或授之饑一女不織或授之寒古先聖哲敬民事也首重農其教民耕織種植畜養至纎至悉禎不揆愚陋捜輯舊聞為集三十有七為目二百有七十嗚呼備矣躬任民事者儻有取於斯與皇慶癸丑三月望日東魯王禎書









