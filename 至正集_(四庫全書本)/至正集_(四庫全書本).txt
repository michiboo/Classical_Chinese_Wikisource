　　欽定四庫全書　　　　　集部五
　　至正集　　　　　　　　別集類四〈元〉
　　提要
　　〈臣〉等謹案至正集八十一卷元許有壬撰有壬字可用湯隂人延祐二年進士厯官集賢大學士中書左丞兼太子左諭徳致仕卒謚文忠事跡俱元史本傳有壬立朝五十年三入政府於國家大事侃侃不阿多有可紀文章亦雄渾閎肆饜切事理不為空言稱元代舘閣鉅手所著至正集本一百卷據其弟有孚圭塘小稿序雲門生集錄繕冩方畢先生捐館猶子太常博士楨忽遭起遣倉皇之際輕身南行書籍棄擲稿亦俱亡是其集自有壬既沒即以淪佚無傳明宏治間其五世孫顒刋行圭塘小稿時亦未之見故葉盛水東日記載顒嘗言先公至正集一百卷遺失乆矣聞楊少師嘗收有副本就叔簡少卿求之少卿雲書籍在太和有無未可知也此本不知何時復出而尚闕其十九卷據黃虞稷千頃堂書目所載卷數正同葢相傳祇有此本其即楊士竒家所藏歟中如箋表傳狀書簡諸體並闕又有録而失其辭者詩十一篇樂府八篇有孚序有稱其論天下事嘉言讜論見至正集而此本疏稿實無一篇則其散佚者亦復不少然觀元史本傳載有壬於㤗定初言特們徳爾〈原作帖木迭兒今改正〉之子索南〈原作銷南今改正〉與聞大逆乞正典刑平章政事趙世延受禍尤慘為辨寃復職及上正始十事諸大端皆見是集公移類中亦足窺見崖畧而其論特克什〈原作帖實今改正〉之妹勿令汙染宮壼更人所難言本傳顧未之及是尤可以補史闕矣乾隆四十六年十月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀














　　欽定四庫全書　　　　　集部五
　　至正集目録　　　　　　別集類四〈元〉
　　卷一
　　古賦
　　卷二
　　古詩
　　卷三
　　古詩
　　卷四
　　古詩
　　卷五
　　古詩
　　卷六
　　古詩
　　卷七
　　古詩
　　卷八
　　古詩
　　卷九
　　古詩
　　卷十
　　古詩
　　卷十一
　　古詩
　　卷十二
　　律詩
　　卷十三
　　律詩
　　卷十四
　　律詩
　　卷十五
　　律詩
　　卷十六
　　律詩
　　卷十七
　　律詩
　　卷十八
　　律詩
　　卷十九
　　律詩
　　卷二十
　　闕
　　卷二十一
　　律詩
　　卷二十二
　　律詩
　　卷二十三
　　絶句
　　卷二十四
　　絶句
　　卷二十五
　　絶句
　　卷二十六
　　絶句
　　卷二十七
　　絶句
　　卷二十八
　　絶句
　　卷二十九
　　絶句
　　聨句
　　卷三十
　　序
　　卷三十一
　　序
　　卷三十二
　　序
　　卷三十三
　　序
　　卷三十四
　　序
　　卷三十五
　　序
　　卷三十六
　　記
　　卷三十七
　　記
　　卷三十八
　　記
　　卷三十九
　　記
　　卷四十
　　記
　　卷四十一
　　記
　　卷四十二
　　記
　　卷四十三
　　記
　　卷四十四
　　碑誌
　　卷四十五
　　碑誌
　　卷四十六
　　碑誌
　　卷四十七
　　碑誌
　　卷四十八
　　碑誌
　　卷四十九
　　碑誌
　　卷五十
　　碑誌
　　卷五十一
　　碑誌
　　卷五十二
　　碑誌
　　卷五十三
　　碑誌
　　卷五十四
　　碑誌
　　卷五十五
　　碑誌
　　卷五十六
　　碑誌
　　卷五十七
　　碑誌
　　卷五十八
　　碑誌
　　卷五十九
　　碑誌
　　卷六十
　　碑誌
　　卷六十一
　　碑誌
　　卷六十二
　　碑誌
　　卷六十三
　　碑誌
　　卷六十四
　　碑誌
　　卷六十五
　　説
　　卷六十六
　　誄
　　傳
　　解
　　銘
　　箴
　　卷六十七
　　贊
　　卷六十八
　　頌
　　辭
　　卷六十九
　　文
　　卷七十
　　詔
　　制
　　表
　　箋
　　疏
　　啟
　　卷七十一
　　題跋
　　卷七十二
　　題跋
　　卷七十三
　　題跋
　　卷七十四
　　公移
　　卷七十五
　　公移
　　卷七十六
　　公移
　　卷七十七
　　公移
　　卷七十八
　　樂府
　　卷七十九
　　樂府
　　卷八十
　　樂府
　　卷八十一
　　樂府
