
　　〔先聲胡島練〕調
　　詞曰：
　　　　鴻入隊、鳳成對，鴟鴞幻作鴛鴦配。前身本是謫仙人，而今又插紅塵內。
　　俺于謙奉旨回陽，托生張府。前世未曾雪恨，後來卻為張氏報仇，這也是劫數當然，不能勉強。
　　詞曰：
　　　　玉旨不敢違，忠魂轉世夢熊飛。飄緲仙雲臨繡閣，鏗鏘雅樂繞香閨。一腔熱血從何灑，都化做文經武緯。彩雲深處狀元歸。
　　但見瑞靄凝眸，奇香噴鼻，兩個仙童持繡幡柄，兩個仙女執紅燈球，八個妙環吹打樂器，擁護於公，怎生打扮：
　　　　毳冕垂旒，蟒袍玉帶。項帶銀圈金壓服，手執翡翠如意，環珮叮咚，委實好看。忠臣回陽，必然如此。
　　又有四位仙姬，提爐焚香，引尋送生、催生、保生三位娘娘。三位娘娘皆是五色宮裝，迎風繚繞。
　　詞曰：
　　　　彩雲邊擁眾仙，霓裳舞奏鈞天。瑤島上明珠圓，藍田內寶玉堅。生貴子萬選錢。
　　娘娘說：「來此已是。」按下雲頭，送入洞府。
　　詞曰：
　　　　萬朵祥雲繞九霄，異香靄靄仙樂飄飄，降下英豪。一日同生十二嬌，都包裹在文武狀元袍。
　　那些眾女子應托生者，遣神送去，各處皆於三月初三日子時降生。更有曹昆亦是此日此時出世。曹昆所以同八字者，為下回大鬧西湖張本。然後纔演出大塊文章來呢。
　　卻說兵部左侍郎張經，年近五旬，未曾生子，夫人梁氏去年代納崔姬，今已懷胎十月，尚未分娩。張爺望子甚切，常想道：「如天之福，生得一男，真張氏門中之幸也。」
　　詞曰：
　　　　吹面不寒楊柳風，春皇司令萬紫千紅。睨睆鶯聲調舍北，呢喃燕影過牆東。乾鵲當檐噪，喜氣融融。
　　這一日，掌家婆稟老爺：「崔姨要分娩了。」張說：「快請穩當收生婆子來。」答：「是。」
　　贊曰：
　　　　果然生下嬰孩子，一定是張家掌上珠。
