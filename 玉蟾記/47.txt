
　　〔先聲望江南〕調
　　詞曰：
　　　　剮心祭墓門，怎污碧血痕。海風蕭瑟痛忠魂，千古孝思存。
　　王爺、公爺傳仁和縣滑大生說：「你前日聽信趙懌思、胡彪，誣栽我為賊匪，用刑苦逼，皆是趙、胡情囑，這已怪不得你。今日奉旨營葬，煩你監工，就在海濱築成高阜，建兩座墳塋。每塋五里長，三里寬，一用王制，一用公制。白石圍牆，碧玉欄杆，石人石馬，獅象鹿，翁仲華表等物，瑪瑙牌坊用天藍字，一寫：『追封東浙王忠愍張王之墓』，一寫：『追封英勇公忠襄曹公之墓』。兩塋之中建立雙忠祠，每塋左右立大石牌，下用青石刻成贔屭，一刻祭文，一刻墓誌銘。又於正塋之旁建小塋四座，皆立白石牌坊，用金字，一寫：『貞靖張公洪之墓』，一寫：『武成童公喜之墓』，一寫：『英烈李公忠之墓』，一寫：『李氏三歲兒之墓』。每塋立祭文碑一座，俱限十五日告竣。」又差官役各處起柩。至蘇州，李忠父子無處尋覓墳地，後在海濱用衣冠招魂葬了。滑知縣遵示辦工傳刻石匠勒碑八座，一刻：「東浙王賜謚忠愍張王墓誌銘。大學士李春芳拜撰」；一刻「英勇公賜謚忠襄曹公墓誌銘。都察院左都御史海瑞拜撰」。

　　 御製祭文
　　賜原任總督尚書征倭大經略張經。其詞曰：文炳蘭臺，武成虎帳，名震寰中，功成海上。印掛總戎，戈揮上將。倭寇魂銷，華兵氣壯。信而見疑，忠而被謗。痛恨賊臣，趙、胡無狀倚勢攘功，讒言虛妄，構害忠良，雷驚七鬯。冤戮海濱，血浮碧漲。眾庶知冤，哭聲相向。收舍餘骸，築塋以葬。有子封王功勛獨創。奏請復仇，剮心剖臟。碎截墳前，不須鑄像。罪甚奸秦，人情益暢。以享以祀，慰茲幽壙。尚饗。

　　 御製祭文
　　賜原任應天總督征倭副將軍曹邦輔。〈（其詞略可）〉。
　　東浙王張昆撰文致祭於張公洪之墓。詞曰：

　　 遭家不造，昆甫三齡。賊臣趙文華領兵圍宅，凡室中男婦少長，無一人得脫。賴有七旬義僕張洪，翼昆墜牆夜遁，逃竄浙東。老弱二人，零丁孤苦，撫昆十二年，以老病終。營葬杭城東鄉。昆後數年流離顛沛，艱苦備嘗，以致墓前久缺拜掃，蓬棵蔽塚，狐狸晝眠。每逢忌日，昆實心悲。今蒙聖恩封王東浙，正昆報德之年。特奏請謚貞靖，營葬先王墓旁，永昭節義靈其有知，來格來歆。嗚呼尚饗。
　　英勇公曹昆撰文致祭於武成童公喜之墓。其詞略同。

　　英勇公曹昆撰文致祭於英烈李公忠之墓。其詞曰：

　　 古有存趙氏之孤者，杵臼獨為其易而委其難於程嬰。嗚呼程嬰固難矣，而杵臼亦豈易哉。不愛其身並不愛其子，即以其子代趙氏嬰兒之死，忠義之氣充塞天地。今豈異於古所云耶？
　　曹氏之難甚於趙氏，李君之義同乎杵臼。以其三歲子替昆死，陰存曹氏之裔。方其囑童君之時，已不知有其身，並不知有其子，此誠人之所難能，而李君所獨能者也。昆生於童君，實生於李君。乃得童君之柩而葬之，而不得李君父子之屍而葬之。

　　衣冠招魂，慟哉，慟哉。今蒙聖恩，封昆英勇公，得報父仇，剮心祭墓，亦即分賊余胾以祭李君。則李君之忠義昭然，雖死猶生矣。薄奠時羞，神來尚饗。
　　英勇公曹昆撰文致祭英烈李公三歲子殤童之墓。其詞大約憫其幼而嘉其忠雲。
　　敕賜雙忠祠後殿，串樓一進，內寢一進，饗堂一進，大殿一進，塑的張、曹二忠臣像，兩邊塑從征諸臣配饗。前殿一進，二門樓一座，大門樓一座，八字牆開府，皆是王者宮殿款式。
　　四圍黃粉牆，王色流雲，神仙洞廬。大紅瑪瑙石枕一對，有四尺高白石獅子一對，八尺高，六尺圍圓大旗杆一對，七丈高黃綾旗一對。寫：「敕賜雙忠祠」五個大字。滑知縣奉委不敢遲延，聚集工匠數萬餘人，果然半月各式齊備，具稟告竣。王爺差委員看工，記了滑知縣的功。各路差人起柩到墓，只有李忠父子屍骸不得，繳令候示。張昆、曹昆擇定吉期安葬。聖上差王公大臣八大代祭。祭筵二抬。四方觀者不下數萬人，徹天鼓樂，蔽日旌旗，好不威嚴熱鬧。王爺吩咐滑知縣提出獄中趙、胡父子四犯，捆綁押來伺候。護送兵丁八百名，劊子手穿的大紅軟甲，綠綾圍腰，頭插雉尾，左右分開，肩扛大砍刀，一路喊道：「閑人站開！破鑼破鼓迎來。」事事齊備，放了六通大炮。兵役把張忠愍王、曹忠襄公之柩抬入新塋，又放了六通大炮。登位安葬，又放了十二通大炮。張、童二柩安葬，李氏父子招魂。安葬已畢，又放了二九十八個大炮。擺御賜祭，十八位大人行禮。張昆、曹昆謝過聖恩，又謝欽差大人。然後行家祭禮。滑知縣提齊趙、胡四犯，眾兵役吶喊一聲，驚天動地。
　　張塋前跪的趙文華，旁跪著趙懌思。文華說：「早知有今日，當初何不做個好人？」懌思說：「悔不聽麗貞妹之言。」曹塋前跪的胡宗憲，旁跪著棗核釘。胡彪說：「鼓樂喧天，炮聲震地，如此光景，玩卻好玩，就是一刀難挨。」王爺、公爺吩咐開刀，一邊一聲炮響。張塋這邊，劊子手把刀刺入趙文華心坎裏，往下一劃，五臟俱出。趙懌思在旁邊閉目發戰。劊子手割出心來，和酒獻上。張昆跪在墓前，說：「爹爹十五年冤沉海底，孩兒時時恨入骨髓。今日剮心致祭，庶慰先靈。」說畢放聲大哭。觀者人人墮淚。曹塋這邊，劊子手把刀刺入胡宗憲心坎裏往下一劃，五臟俱出。棗核釘說：「老鬍子等等，我小鬍子自作自受，天理當然。」劊子手割出心來和酒獻祭。曹昆跪在墓前痛哭，亦如張昆。那班看的人贊嘆不已，都說：「生子如此，纔算得光前。」王爺、公爺又吩咐把趙、胡二老賊切成肉臠和祭酒，供於張、童、李與李兒四墓。王爺、公爺又到四墓獻酒跪拜，痛哭言情。起來謝滑知縣說：「貴縣辦事有功，我等保奏超升知府。」滑大生謝恩說：「多蒙二位大人提拔。」
　　王爺、公爺就在墓前送了欽差回京復命，另摺謝恩。各回中軍帳。滑知縣仍押回趙懌思、胡彪收禁，再候發落。軍民人等俱已四散。有詩為證。
　　詩曰：
　　　　張曹父子謫仙人，劫運方終順運新。
　　　　瀝血剖心消隱恨，奸雄從此化灰塵。
