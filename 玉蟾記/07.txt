
　　〔先聲謁金門〕調
　　詞曰：
　　　　好嬰孩，何曾把人牽礙。貔貅擁出波濤外，門楣有倚賴。
　　張說：「妙，妙！昨日崔姨幸生一子，延我宗支。謝天謝地！已差蒼頭張洪去覓乳娘，怎麼還不見來？」洪回來稟說：「乳娘有了。」張說：「吩咐他小心服侍。」答：「是。」三日洗兒後，張說：「乳娘，抱來我看。前日我兒生時，異香滿室。今看頭角崢嶸，雙眸炯炯，將來必有好處。好孩子！」起名張昆。
　　詞曰：
　　　　老蚌產明珠，愛惜藐姑酷似，碧海中鐵網珊瑚。眉清目秀頭角類吾，畢竟是擎天柱大丈夫。
　　張洪說：「添丁又進爵，喜事正重重。稟老爺，聖旨下。」但見四個校尉，頭戴金勒黃緞帽，身穿黃緞馬褂、寶藍緞繡蟒袍，腰佩海魚皮鞘刀。老太監王勛
　　頭戴倭緞盤金盔，身穿大紅緞繡蟒袍，項掛藍寶石串珠，手捧黃絹冊命。
　　宣旨說：「張經匍匐聽命。江浙之間海倭猖獗，賜卿兵符，加卿總督尚書銜，帶領五萬人馬，協同應天總督曹邦輔亦領五萬兵，前去剿滅。即日起行。欽此。」謝恩，張跪說：「萬歲，萬歲，萬萬歲！」起身，說：「老公公請坐。」王說：「君命在身，不敢久留。告辭了。」張說：「恕不遠送。」吩咐開門，放了三通大炮，點齊五萬人馬，破站前來。
　　晨興夜宿，軍令嚴明。到了江南境界，張說：「來此是揚州瓜步，長江天塹，萬頃茫然。東望金、焦，南瞻鐵壅。好一派江景也。」備了八百隻渡船，泊到潤州登岸，紮下行營。
　　贊曰：
　　　　五萬精兵來，軍門已洞開。
　　　　炮聲喧鼓角，威武表雄才。
　　當發兵符令箭，差中軍官前往應天，調總督曹邦輔大人到蘇州會議。前行迅速，中軍官說：「得令。」張說：「倭寇冒犯天朝，首從俱要殲盡。為人臣子上報君恩，在此一舉。」這一日，張尚書眾兵先到蘇州，卻好曹總督帶領五萬兵亦到姑蘇，不知怎樣會議，下回分解。
