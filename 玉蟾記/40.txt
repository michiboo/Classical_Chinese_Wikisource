
　　〔先聲鷓鴣天〕調
　　詞曰：
　　　　鸞書飛下長安道，金殿傳宣知制誥。一毫關節不通風，真才那恨遺珠抱。文龍吟，武虎嘯，怎如一個門生好？朝廷預備棟梁材，豈獨老夫身倚靠？
　　此時嘉靖皇帝升遐，隆慶皇帝即位，奸相嚴嵩陰謀敗露，已經剎籍。其子世蕃正了典刑，趙文華、胡宗憲都革職解回原籍。那趙懌思、胡彪疾轉還鄉不提。再說隆慶皇帝想起原任戶部尚書劉體乾因奏內用煩多，勒令休致。知他是個忠臣，召他來京供職。劉大人在家接旨，即日同夫人、義女蔣佩香來京。水陸兼程，二月初一日到京，初二日陛見謝恩。皇帝慰藉他一番說：「本月初八日特恩召天下武士應選，卿雖文臣，為人忠正，即著卿監臨考試。」劉體乾領旨謝恩。皇上又想起前征倭冤殺總督尚書張經、南京總督曹邦輔，也是兩個忠臣，諭禮部特加恤典，恩賜褒忠。再確查張、曹二臣後裔，加恩優恤。洪昆、童昆聞此旨意，喜出望外。各具呈到禮部衙門，叩恩轉奏。

　　 呈曰：
　　具求呈人張昆，現年十八歲，係原任總督尚書征倭冤殺臣張經之子。自從籍沒，寄食他鄉，顛沛流離，備嚐艱苦。今奉旨確查優恤，不揣冒昧，開明三代腳色，投呈禮部，迫叩轉奏是實。

　　 呈曰：
　　具求呈人曹昆，現年十八歲，係原任應天總督征倭冤殺臣曹邦輔之子。自從籍沒，寄食他鄉，回思往事，血淚俱流。李忠以子替死，童喜護庇逃生。曹氏孤忠倖存一線。今奉旨確查優恤，不揣冒昧，開明三代腳色，投呈禮部，迫叩轉奏是實。

　　 禮部尚書宋宗璟跪奏：為奉旨旌忠錄裔優恤事。切臣部於本年二月初二日蒙諭確查原任總督尚書張經、原任應天總督曹邦輔後裔，加恩優恤。今據張經之子張昆、曹邦輔之子曹昆具呈前來，開明三代腳色，與伊等亡父被冤事實。並無旁支假冒，亦非虛捏邀恩等情。臣不敢蒙蔽，抄呈轉奏，恭懇睿鑒。於褒忠典外，是否加恩優恤後人。為此據實奏聞，謹奏。奉上諭：准禮部奏，加恩優恤忠裔。如張昆、曹昆曾經習武，即著投考武闈。欽此。　　次日禮部傳諭張昆、曹昆午門謝恩，錄送冊名投考。到初八日武闈監臨，劉大人升堂，天下武士挨次應名，就在教場中豎一大旗竿，竿上掛一金錢，令武士各帶弓箭，射中金錢孔中者即高中頭名。那班武士也有射中旗竿者，也有射中金錢孔外者。只見張昆扯弓搭箭，颼的一聲，那箭正中金錢孔中。校衛將箭取下，張昆又射，連中四箭。演武廳上齊聲喝採。曹昆射中三箭，汪大鏞射中二箭。三日後放榜，第一甲第一名張昆，第一甲第二名曹昆，第一甲第三名汪大鏞。其餘分二甲、三甲進士。
　　次日，劉大人帶領三丁甲引見，天顏大喜。看見曹昆、汪大鏞英武之氣，闢易千人，看見張昆雖系武臣裝束卻有儒雅風流氣度，說：「三人之中，張昆溫文爾雅，可惜考武了。」曹昆即面奏道：「臣與張昆幼年同學，知張昆文章更勝於武藝。臣等皆不及。」
　　聖上說：「張昆既能文，即著於三月初八日再入文闈考試。」三人謝恩。張昆又獨行謝恩。禮畢退班而出。
　　本年是會試之期，各省舉人皆來禮部投文。浙江省解元陳保元，江南蘇州府舉人申鴻漸亦來京會試。張昆奉旨特入文闈。到了三月初八日，與眾舉人進頭場。一連九日，三場考畢，對月放榜。第一名會元就是張昆。陳保元、申鴻漸俱中了進士。聖上又命劉體乾閱殿試卷，榜發，第一甲第一名張昆，第一甲第二名陳保元，第一甲第三名申鴻漸，又是劉大人帶領引見。聖上大喜，說：「張昆中文武狀元，是我朝盛事。就在皇城內建立文武狀元坊。」三人謝恩。張昆又獨行謝恩，禮畢退班而去。
　　劉大人心中歡喜，說：「我得此文武全才的門生，不愧我一生忠直。我向曾收得義女佩香，年將及笄，若得此文武狀元女婿，將來我老夫婦倚靠他終身。我看他是個少年義氣之人，定然依允的。」因說道：「三位賢弟，明早都請到敝寓一敘。」三人齊聲應道：「隨老師大人赴公館謝恩，何敢遲至明日？」劉大人說：「如此老夫先行一步，靜候就是了。」
