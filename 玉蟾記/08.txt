
　　〔先聲西江月〕調
　　詞曰：
　　　　不是獻寶龍王，卻是小醜跳樑。將軍奉命整戎行，海上旌旆飛揚。一派水色山光，宛築萬里城長。舳艫盤折走羊腸，直搗巢穴而亡。
　　中軍官繼令說：「曹大人到。」張說：「請見。」中軍官說：「轅門打恭。」張說：「奉旨相招，共商軍務。」曹說：「隨帶三軍，聽候驅遣。卑將於三月上巳之期幸生一子，名喚曹昆。次日接到兵符，是以來遲。望大人恕罪。」張說：「吩咐三軍，就此起兵前往。」張元帥的軍容純是紅色，曹參謀的軍容純是白色，真個如荼如火，照耀長天。只聽得眾軍吶喊，好不威武驚人也。有古詩一首為證。
　　歌曰：
　　　　將軍飛出從天下，殺氣橫空山欲赭。
　　　　黑漫漫處海門雲，此地乘船似乘馬。
　　　　還如三箭薛征東，都是軍中水戰者。
　　　　舵樓十萬擁貔貅，休言彼眾不我寡。
　　這倭國在三韓東南大海中，凡百餘國。自漢武帝滅朝鮮，通於漢者三十許國，國皆稱王。其大國王居邪馬臺，去樂浪萬二千里，大約在會稽海東與珠崖儋耳近。其俗男子黥面文身，以其文左右大小，別尊卑之次。女人披髮，衣如單被，貫頭而著之。以蹲踞為恭敬人。性嗜酒，多壽。壽百餘歲者甚眾。國多女子。大人皆有四、五妻。其餘亦不減二、三。至漢桓、靈間，倭國大亂，歷年無主。有一女子名卑彌呼，年長不嫁，能以妖術惑眾，遂自立為王。女王滅後歷國。迄於元，地在東海之東，與日本、琉球兩邦接壤，沃野數千百里，雄兵數十萬人。
　　洪武初年，輸誠納款稱臣，世未有二心。只因嘉靖朝奸相嚴嵩當國，徵求無厭，且以奴隸待之，倭王大怒，遂舉兵，以清君側為名，隱懷奪取中原之意。卻也怪不得他。
　　這倭王名叫麻圖阿魯蘇，武藝件件皆精，登舟如履平地。其妻名叫百花娘娘，能撒豆成兵，剪紙為馬，用的是雙劍，兩件法寶，一名黑二囊，放出來漫天黑霧，莫辨東西，一名紅焰囊，放出來熠天紅光，頃刻燒人。先鋒大將名叫鐵骨打，有萬夫不當之力，生擒上將如虎抓羊。看他三人怎生打扮：
　　　　倭大王面如腐炭，圓睛突出，脣長四寸，紅如硃砂。頭戴烏金盔，拖貂狐尾，插雉雞毛，背後小黑旗四面，身穿黑鐵甲，足下烏皮靴，手執黑纓長槍。
　　　　倭娘娘面不加脂粉，好似嬌滴滴一枝帶雨梨花。動如飛蝴蝶，靜似睡鴛鴦。出征海上不減水漫金山白娘子。
　　　　倭先鋒赤髮散披，金腦箍上一朵紅絨球。身穿火浣布的氅衣，腰圍赤豹皮。臨陣脫去氅衣，就是赤條條一個精身，刀槍火炮不入。
　　此三人各帶雄兵二萬，個個都如水怪、水妖。此時張元帥十萬兵臨海扎營，倭大王六萬兵扎在海東頭。兩軍下了戰書，約期開戰。是日張元帥調了四員華將，乘舟東下。倭王亦調四員番將，駕船來迎。三聲炮響，兩軍交兵，但見海面如五色游龍，一往一來，或東或西，自辰至酉，戰了四十五、六個回合。倭將漸漸要輸。張元帥初到洋面，恐有伏兵，遂鳴金罷戰。倭營亦收兵而回。
