臨海洪頤烜原輯
江津王利器校訂
　　項燕為秦將王翦所殺。〈史記項羽本紀索隱〉
　　項梁陰養生士九十人，參木者，所與計謀者也。木佯疾，於室中鑄大錢，以具甲兵。〈太平御覽八三五〉
　　項梁嘗陰養士，最高者多力，拔樹以擊地。〈太平御覽三八六〉
吳廣說陳涉曰：「王引兵西擊，則野無交兵。」〈文選曹子建《又贈丁儀王粲詩》注〉
　　會稽假守殷通。〈史記項羽本紀正義、漢書項籍傳注〉
　　東陽獄史陳嬰。〈史記項羽本紀正義〉
　　上過陳留，酈生求見，使者入通。公方洗足，問：「何如人？」曰：「狀類大儒。」上曰：「吾方以天下為事，未暇見大儒也。」使者出告。酈生瞋目按劍曰：「入言，高陽酒徒，非儒者也。」〈北堂書鈔一二二、太平御覽三四二、又三六六〉
　　高祖向咸陽南攻宛，宛堅守不下。乃匿其旌旗，人銜枚，馬束舌，龍舉而翼奮，雞未鳴，圍宛城三匝。宛城降。〈史記高祖本紀索隱、太平御覽三五七〉
　　樊噲請殺之。〈史記高祖本紀索隱〉
　　沛公西入武關，居於灞上，遣將軍閉函谷關，無內項王。項王大將亞父至關，不得入，怒曰：「沛公欲反耶？」即令家發薪一束，欲燒關門，關門乃開。〈藝文類聚六〉
　　解先生云：「遣守函谷，無內項王。」〈史記高祖本紀索隱〉
　　項王在鴻門，而亞父諫曰：「吾使人望沛公，其氣衝天，五色相摎，或似龍，或似蛇，或似虎，或似雲，或似人，此非人臣之氣也，不若殺之。」〈水經渭水注、太平御覽十五、又八七、又八七二〉
　　沛公脫身鴻門，從閒道至軍。張良、韓信乃謁項王軍門曰：「沛公使臣奉白璧一隻獻大王足下，玉斗一隻獻大將軍足下。」亞父受玉斗，置地，戟撞破之。〈太平御覽三五二〉
　　蔡生。〈史記項羽本紀集解〉
　　董公八十二，遂封為成侯。〈史記高祖本紀正義〉
　　項王為高閣，置太公於上，告漢王曰：「今不急下，吾烹太公。」漢王曰：「吾與項王，約為兄弟，吾翁即汝翁，若烹汝翁，幸分我一杯羹。」〈太平御覽一八四〉
　　新昌亭長。〈史記淮陰侯列傳索隱〉
　　卑山。〈史記淮陰侯列傳索隱〉
　　〈案：此「從閒道萆山而望趙軍」句，索隱所引也。〉
　　北郭先生獻帶於淮陰侯曰：「牛為人任用，力盡猶不置其革。」〈太平御覽六九六〉
　　項王使武涉說淮陰侯，淮陰侯曰：「臣故事項王，位不過郎中，官不過執戟，及去楚歸漢，漢王賜臣玉案之食，玉具之劍，臣背叛之，內愧於心也。」〈北堂書鈔一三三、藝文類聚六九、文選張平子《四愁詩》注、太平御覽七一０〉
　　上東圍項羽，聞樊噲反，旄頭公孫戎明之卒不反，封戎二千戶。〈漢書王莽傳上晉灼注〉
　　上欲封侯公，匿不肯復見，曰：「此天下之辨士，所居傾國，故號平國君。」〈史記項羽本紀正義、文選陸士衡《漢高祖功臣頌》注〉
　　歌曰：「漢兵已略地，四方楚歌聲；大王意氣盡，賤妾何聊生。」〈史記項羽本紀正義〉
　　高帝初封侯者，皆賜丹書鐵券，曰：「使黃河如帶，泰山如礪，漢有宗廟，爾無絕世。」〈太平御覽五九八、又六三三、困學紀聞十二〉
　　漢已定天下，論羣臣破敵禽將，活死不衰，絳灌、樊噲是也。功成名立，臣為爪牙，世世相屬，百世無邪，絳侯周勃是也。〈文選劉子駿《移書讓太常博士》注〉
　　上敗彭城，薛人丁固追上，上被髮而顧曰：「丁公，何相逼之甚？」乃迴馬而去。上即位，欲陳功，上曰：「使項氏失天下者是子也。為人臣用兩心，非忠也。」使下吏笞殺之。〈太平御覽三七三、又六四九〉
　　上封許負為鳴雌亭侯。〈史記周勃世家索隱〉
　　正疆數言事而當，上使參乘，解玉劍以佩之。天下定，出以為守。有告之者，上曰：「天下方急，汝何在？」曰：「亡。」上曰：「正疆沐浴霜露，與我從軍，而汝亡，告之何也？」下廷尉劓。〈太平御覽六四八〉
　　淮陰武王反，上自擊之。張良居守。上體不安，臥轀車中，行三四里。留侯走，東追上，簪墮被髮，及轀車，排戶曰：「陛下即棄天下，欲以王葬乎？以布衣葬乎？」上罵曰：「若翁天子也，何故以王及布衣葬乎？」良曰：「淮南反於東，淮陰害於西，恐陛下倚溝壑而終也。」〈太平御覽三九四〉
　　謝公。〈史記淮陰侯列傳索隱、漢書韓信傳注〉
　　豈是乎？〈史記黥布列傳索隱〉
　　〈案：此「黥布笑曰『人相我當刑而王』」句，索隱所引也。〉
　　黥布反，羽書至，上大怒。〈文選虞子陽《詠霍將軍北伐詩》注〉
　　下蔡亭長詈淮南王曰：「封汝爵為千乘，東南盡日所出，尚未足黔徒羣盜所邪？而反，何也？」〈文選陸士衡五等論注〉
　　斬告蕭何者。〈北堂書鈔七〉
　　滕公者，御也。〈史記樊酈滕灌列傳索隱〉
　　孔將軍居左。〈漢書高帝功臣表注〉
　　叔孫通名何。〈史記叔孫通傳集解及索隱〉
　　叔孫何曰：「臣三諫不從，請以身當之。」撫劍將自殺。上離席云：「吾聽子計，不易太子。」〈史記叔孫通列傳索隱〉
　　四人冠韋冠，佩銀環，衣服甚鮮。〈後漢書馮衍傳四皓注〉
　　惠帝崩，呂太后欲為高墳，使從未央宮坐而見之。諸將諫，不許。東陽侯垂泣曰：「陛下日夜見惠帝冢，悲哀流涕無已，是傷生也。臣竊哀之。」於是太后乃止。〈藝文類聚三五、太平御覽四五七、又四八八、又五五七〉
　　田子春說張卿云：「劉澤，宗家也。」〈史記燕王世家索隱〉
　　趙中大夫曰：「臣聞：越王句踐，素甲三甲。」〈文選潘安仁《關中詩》注〉
　　吳太子名賢，字德明。〈史記吳王濞列傳索隱〉
　　韓王信都。〈史記韓王信列傳索隱、漢書功臣表注、史通雜說上〉
　　清陽侯王隆。〈史記高祖功臣年表索隱〉
　　陰陵。〈史記高祖功臣年表陽陵侯傅寬條索隱〉
　　名濆。〈史記高祖功臣年表博陽侯陳濞條索隱〉
　　夜侯蟲達。〈史記高祖功臣年表索隱〉
　　南宮侯張耳。〈史記高祖功臣年表索隱〉
　　憑成侯。〈史記蒯成侯列傳索隱〉
