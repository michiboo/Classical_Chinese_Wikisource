歷觀前賢論書，徵引迂遠，比況奇巧，如「龍跳天門，虎臥鳳闕」，是何等語?或遣辭求工，去法逾遠，無益學者。故吾所論要在入人，不為溢辭。
吾書小字行書，有如大字。唯家藏真跡跋尾，間或有之，不以與求書者。心既貯之，隨意落筆，皆得自然，備其古雅。壯歲未能立家，人謂吾書為集古字，蓋取諸長處，總而成之。既老始自成家，人見之，不知以何為祖也。
江南吳皖、登州王子韶大隸題榜古意盎然，我兒尹仁大隸題榜與之等。又幼兒尹知代我名書碑及手大字更無辨。門下許侍郎尤愛其小楷，云：「每小簡可使令嗣書。」謂尹知也。
老杜作《薛程慧普寺》詩云：「鬱鬱三大字，蛟龍發相纏。」今有石本得視之，乃是橫勒倒收筆鋒，筆筆如蒸餅，「普」字如人握兩拳，伸臂而立，醜怪難狀。由是論之，古無真大字明矣。
葛洪「天台之觀」飛白，為大字之冠，古今第一。歐陽詢「道林之寺」，寒儉無精神。柳公權「國清寺」，大小不相稱，費盡筋骨。裴休率意寫牌，乃有真趣，不陷醜怪。真字甚易，唯有體勢難，謂不如畫算，勻，其勢活也。
字之八面，唯尚真楷見之，大小各自有分。智永有八面，已少鐘法。丁道護、歐、虞筆始勻，古法亡矣。柳公權師歐，不及遠甚，而為醜怪惡札之祖。自柳世始有俗書。
唐官誥在世為褚、陸、徐嶠之體，殊有不俗者。開元以來，緣明皇字體肥俗，始有徐浩，以合時君所好，經生字亦自此肥。開元以前古氣，無復有矣。
唐人以徐浩比僧虔，甚失當。浩大小一倫，猶吏楷也。僧虔、蕭子雲傳鐘法，與子敬無異，大小各有分，不一倫。徐浩為顏真卿辟客，書韻自張顛血脈來，教顏大字促令小，小字展令大，非古也。
石刻不可學，但自書使人刻之，已非己書也，故必須真跡觀之，乃得趣。如顏真卿，每使家僮刻字，故會主人意，修改波撇，致大失真。唯吉州廬山題名，題訖而去，後人刻之，故皆得其真，無做作凡俗之差，乃知顏出於褚也。又真跡皆無蠶頭燕尾之筆，與郭知運《爭坐位帖》，有篆箍氣，顏傑思也。柳與歐為醜怪惡札祖，其弟公綽乃不俗於兄。筋骨之說出於柳，世人但以怒張為筋骨，不知不怒張自有筋骨焉。
凡大字要如小字，小字要如大字。褚遂良小字如大字，其後經生祖述，間有造妙者。大字如小字，未之見也。
世人多寫大字時用力提筆，字愈無筋骨神氣，作圓筆頭如蒸餅，大可鄙笑。要須如小字，鋒勢備全、都無刻意做作乃佳。自古乃今，余不敏，實得之。榜字固已滿世，自有識者知之。
石曼卿作佛號，都無回互轉折之勢，小字展令大，大字促令小，是顛教顏真卿謬論。蓋字自有大小相稱，且如「太一之殿」，作四窠分，豈可將「一」字肥滿一窠，以對「殿」字乎！蓋自有相稱，大小不展促也。余嘗書「天慶之觀」，「天」、「之」字皆四筆，「慶」、「觀」字多畫，在下各隨其相稱寫之，掛起氣勢自帶過，皆如大小一般，雖真有飛動之勢也。
書至隸興，大篆古法大壞矣。篆籀各隨字形大小，故知百物之狀，活動圓備，各各自足。隸乃始有展促之勢，而三代法亡矣。
歐、虞、褚、柳、顏、皆一筆書也。安排費工，豈能垂世?李邕脫子敬體，乏纖濃；徐浩晚年力過，更無氣骨：皆不如作郎官時《婺州碑》也。《董孝子》、《不空》，皆晚年惡札，全無研媚，此自有識者知之。沈傳師變格，自有超世真趣，徐不及也。御史蕭誠書太原題名，唐人無出其右。為司馬系《南嶽真君觀碑》，極有鐘、王趣，餘皆不及矣。
智永臨集《千文》，秀潤圓勁，八面具備，有真跡。自「顛沛」字起，在唐林夫處，他人所收不及也。
字要骨格，肉須裹筋，筋須藏肉，帖乃秀潤生，佈置穩，不俗。險不怪，老不枯，潤不肥。變態貴形不貴苦，苦生怒，怒生怪；貴形不貴作，作入畫，畫入俗：皆字病也。
「少成若天性，習慣若自然」，茲古語也。吾夢古衣冠人授以摺紙書，書法自此差進，寫與他人都不曉。蔡元長見而驚曰：「法何太遽異耶?」此公亦具眼人。章子厚以真自名，獨稱我行草，欲我書如排算子，然真字須有體勢乃佳爾。
顏魯公行字可教，真便入俗品。 尹仁等古人書，不知此學我書多。小兒作草書，大段有意思。
智永硯成臼，乃能到右軍。若穿透，始到鐘、索也。可不勉之！
一日不書便覺思澀，想古人未嘗片時廢書也。因思蘇之才《恆公至洛帖》，字明意殊有工，為天下法書第一。
半山莊台上多文公書，今不知存否?文公學楊凝式書，人鮮知之，余語其故，公大賞其見鑑。
金陵幕山樓隸榜，乃關蔚宗二十一年前書，想六朝宮殿榜皆如是。
石曼卿作佛號，都無回互轉折之勢，小字展令大，大字促令小，是顛教顏真卿謬論。蓋字自有大小相稱，且如「太一之殿」，作四窠分，豈可將「一」字肥滿一窠，以對「殿」字乎！蓋自有相稱，大小不展促也。余嘗書「天慶之觀」，「天」、「之」字皆四筆，「慶」、「觀」字多畫，在下各隨其相稱寫之，掛起氣勢自帶過，皆如大小一般，雖真有飛動之勢也。
書至隸興，大篆古法大壞矣。篆籀各隨字形大小，故知百物之狀，活動圓備，各各自足。隸乃始有展促之勢，而三代法亡矣。
歐、虞、褚、柳、顏、皆一筆書也。安排費工，豈能垂世?李邕脫子敬體，乏纖濃；徐浩晚年力過，更無氣骨：皆不如作郎官時《婺州碑》也。《董孝子》、《不空》，皆晚年惡札，全無研媚，此自有識者知之。沈傳師變格，自有超世真趣，徐不及也。御史蕭誠書太原題名，唐人無出其右。為司馬系《南嶽真君觀碑》，極有鐘、王趣，餘皆不及矣。
智永臨集《千文》，秀潤圓勁，八面具備，有真跡。自「顛沛」字起，在唐林夫處，他人所收不及也。
字要骨格，肉須裹筋，筋須藏肉，帖乃秀潤生，佈置穩，不俗。險不怪，老不枯，潤不肥。變態貴形不貴苦，苦生怒，怒生怪；貴形不貴作，作入畫，畫入俗：皆字病也。
「少成若天性，習慣若自然」，茲古語也。吾夢古衣冠人授以摺紙書，書法自此差進，寫與他人都不曉。蔡元長見而驚曰：「法何太遽異耶?」此公亦具眼人。章子厚以真自名，獨稱我行草，欲我書如排算子，然真字須有體勢乃佳爾。
顏魯公行字可教，真便入俗品。 尹仁等古人書，不知此學我書多。小兒作草書，大段有意思。
智永硯成臼，乃能到右軍。若穿透，始到鐘、索也。可不勉之！
一日不書便覺思澀，想古人未嘗片時廢書也。因思蘇之才《恆公至洛帖》，字明意殊有工，為天下法書第一。
半山莊台上多文公書，今不知存否?文公學楊凝式書，人鮮知之，余語其故，公大賞其見鑑。
金陵幕山樓隸榜，乃關蔚宗二十一年前書，想六朝宮殿榜皆如是。
