
　　話說司馬子如前本黨於爾朱，棄家從行。及回洛，見妻子無恙，深感朝廷寬宥之恩，頓改初志，欲救天子於難，故與兆言如此。一日，尉景來，置宴後堂，密與商之。景曰：「我來時，曾受六渾囑咐，教我隨機應變，有事來報。今君有救帝之心，不如密報晉州，令以兵來，我與爾為內應，以救聖駕。」子如曰：「吾觀萬仁不久將還并州，俟其去，然後可圖。世隆輩無能為也。」景然之。
　　且說河西有一賊帥，名紇豆陵步蕃，手下精兵廿萬，戰將千員，其妻洞真夫人又有妖術，甚是利害。前敬宗在位，曾下詔征之，使襲秀容。及兆入洛，步蕃南下，兵勢甚盛。故兆不暇久留，欲還晉陽御之，將朝中事託付子如。副將張明義與子如不睦，讒於兆曰：「子如之心不可測也。前者尉景在子如家中談論大王過惡，至夜方散，不知謀議何事。」兆聞大怒，即召尉景問之。景性剛直，出語不遜。兆怒，仗劍下階，欲斬之，景亦拔劍相迎。慕容紹宗急起止之，曰：「大王勿怒。」喝退士真。士真出，飛馬而去。紹宗私語兆曰：「尉景，六渾至親。今大王方仗六渾為助，奈何斬其親將？若殺之，是離六渾之心，而生一敵也。」兆悟，乃召子如問之。子如曰：「士真背後並無傷犯大王一語。」兆曰：「此將軍張明義言之，幾誤吾事。」因亦不追尉景，景奔歸晉州。兆欲行，以世隆鎮守洛陽，而先遷帝駕歸北。時永安三年十二月十三日也。帝與侍衛等五百餘人，鐵騎三千，半夜起發。號令嚴密，人無知者。次日，朝臣方知帝去，有泣下者。歡在晉州，門吏忽報尉景至，急起接見，問：「何以倉猝歸來？」景備述「兆欲害帝，與之爭論，將加刃於我，故單騎奔歸」。歡曰：「兆已起疑，必先遷駕，然後起行。」
　　因吩咐段韶、婁昭二將曰：「此地有恆山，地險而僻。帝駕北行，必從此過。汝二人點三千人馬，伏於山下。駕至，要而截之，奉帝以歸。」二將領命而去。那知此去，不惟救駕不成，反生出一件奇奇怪怪的事來。也是魏運將終，天使六渾又得一閨中良將。
　　再說婁昭、段韶領了三千軍士，行至恆山腳下，紮著營盤。婁昭道：「此處山路崎嶇，人煙絕少，恐有寇盜出沒，須要小心防備。」段韶曰：「天寒地凍，兵士行路辛苦，尤不可貪睡失事。」於是坐在帳中設酒對酌，旁侍親卒數人。一更以後，忽聞外面狂風大起，吹倒寨門，帳中燈燭盡滅，黑氣罩地，咫尺莫辨。風定之後，燈燭漸明，帳中諸色俱在，單單不見了段、婁二人。副將、頭目俱聲詫異，點起火把，遠近追尋，杳然不見。鬧到天明，只得遣人飛報晉州。
　　歡聞之大駭，忙點輕騎三百，帶了數將，親自前來，到得大寨，天色已晚。隨命諸將各守營內，獨領三百軍兵，進至恆山谷口安營。當夜獨坐帳中，三百軍人皆執刀侍立帳外。起更以後，果然狂風又作，黑霧迷天，左右燈火皆暗，獨高公桌上火燄不滅。歡凝神靜坐，只見一獠牙青面之怪在帳口欲進不進，拽滿弓弦，一箭射去，大喝道：「著！」那怪中箭而逃，歡即追出。
　　俄而，燈火齊明，眾皆無恙。歡乃知段、婁當夜果為妖精攝去，謂眾曰：「鬼怪屬陰，故夜間敢於橫行。且俟明日進兵搜滅，以救二將。」於是坐守至曉，隨即起兵前往。約走數里，全不見人。忽飛沙捲地而起，眾皆迷目。又亂石如雨點打下，不能前進。獨六渾馬上沙石不能近身，只得棄了眾軍，一騎向前。又行數里，天氣開朗，見一座廟宇建在山岡之上，規模壯麗，甚是顯赫。
　　行至廟前，門上懸一大額，額書：「恆山大王之廟。」下馬走入殿內，坐著一尊神道，儀從整肅，爐中香煙裊裊。回頭一看，婁昭、段韶儼立在旁，容貌服飾不異生平，四體皆化為石，大駭道：「是何妖邪弄人若此？但如何解救？」廟中又寂無人影，即欲一問，亦不可得。一時大怒，遂拾取黃泥一塊，在粉牆上大書：
　　魏晉州刺史高，諭恆山王知悉：有部將二員，被汝攝來，變為石人。三日之內，將二人送還，萬事全休。如若不從，定當拆汝廟，毀汝像，決不輕恕！勿貽後悔。
　　寫罷，出廟上馬。聽見隔林有伐木之聲，尋聲而至，見一樵夫，呼而問之曰：「廟中是何神道？誰人供奉在此？」樵夫曰：「是山主之廟。此山有百里廣大，居民無數，皆伏大王管轄。大王在日，法術高強，能呼風喚雨，走石飛沙，人在百里之外，能憑空攝來，故人人畏服。去年亡過，遺下一女，號桐花公主，掌管山中事業，為此建廟在此。凡有過客，須入廟焚香祭獻，方得安靜過去。如有觸犯，被大王攝至廟中，變為石人，永世不得超生。」高公道：「我正為此問你。我有部將二人被他攝來，化為石人，未知如何可以解救？」樵夫曰：「若要解救，須求女王。女王法術與大王一般。」高公曰：「女王何在？你去對他說，我是晉州刺史，叫他速來見我。」樵夫大笑道：「女王一山之尊，就是皇帝也召他不動，何況一個刺史。」說罷，奔入林中去了。
　　六渾又氣又惱，欲去求他，心上不甘；欲竟出去，此事作何處置？又乘風沙進來，走過幾個岡嶺，認不出舊路。看看日色將午，腹中又饑，只得覓路下山。才轉一灣，忽金鼓震地，山凹內擁出一隊人馬。槍刀密布，劍戟如麻，引出紅旗一面，大書「桐花女帥」。青鬃馬上坐著一位女子，錦袍繡甲，手執雙刀，生得輕盈體態，容貌如花，高叫道：「甚麼晉州刺史，敢來這裡送死！」高公道：「只我便是。」女王道：「你莫非朔州賀六渾麼？」高公道：「既知我名，何不下馬投拜？」女王笑道：「我便肯了，只怕手中兩把刀不肯。」高公便喝道：「胡說！」女王也不回言，舞刀直前，高公挺槍而迎。眾將皆來助戰，女王喝退，與歡戰了數合，回馬便走。高公追去，只見女王身邊取出紅繩三尺，望空一拋，頓時黃雲陡起，雲中一條火龍張牙舞爪，飛下拿人。六渾見了驚得神魂失據，口中大喊一聲，似有一道豪光迸起，火龍落地，雲影全無。女王見火龍拿他不住，便道：「將軍果是英雄。但有一言，天色已晚，將軍人馬俱困，欲屈到小寨權住一宵，明日送還二將，將軍能無懼否？」六渾暗想：「欲與力敵，孤掌難鳴，不如到他寨中以好言諭之。」便應道：「我何懼哉！」
　　女王收轉兵馬，六渾挺身隨行。又行數里，望見寨門，氣象甚是嚴整。
　　女王已下馬拱候，高公亦下馬。上前施禮，請至堂上，分賓坐定。茶罷，吩咐擺酒，對坐共酌。高公見他禮意慇懃，舉止溫柔，啟口道：「敢問女王，何以獨處荒山？」女王道：「妾祖胡承德，宣武朝曾立功勛，授武衛將軍之職。為奸人謀害，挈家逃入恆山。此山素有強寇，被吾祖收服，遂為一山之主。吾祖去世，吾父胡士達繼之，曾遇異人傳授奇術，能驅使鬼神，變易人物。妾亦得其傳授。不幸上年父死，只留妾身一人，只得據守故業。手下有兵三千，一半耕田，一半打柴，諸山各有月米進奉。吾父臨終時曾言：「當代英雄惟賀六渾一人，異日相遇汝可歸附，以了終身。』方才冒犯，聊以相試。今見將軍名不虛傳，不忝厚顏，願以身事。」高公道：「觀汝氣度，原非尋常女子。若不改邪歸正，徒然埋沒一生。但我已有妻室，何屈你居下。果肯歸順朝廷，待我與你另覓良緣，庶為善策。」桐花道：「妾雖女子，亦知父母為重。況平生志氣，誓非英雄不嫁。君若不棄，雖為側室亦所心願。」
　　六渾初時毫無允意，今見桐花語語出自真誠，頗生憐念。況美色在前能不心動？遂允諾不辭。當夜即備花燭，忙排香案。寨中自有女樂，於是管弦齊作，簫鼓喧闐。交拜之後，送入房內，遂成夫婦之好。桐花年方十八，猶然處子，歡益大悅。次日起身，六渾請救段、婁二將。桐花曰：「君莫慌，妾已使人去請矣。」未幾，二人至，見六渾同一美貌女子並坐堂上，茫然不解。六渾指桐花曰：「妝二人性命全虧女將救活。」遂與言結親一事。二人進前拜賀，桐花忙即擺酒壓驚。六渾又謂桐花曰：「諸將在山下等候已久，我先同二將回營，然後再來接汝。」桐花曰：「已是一家人，何不去召諸將同來聚會，然後一齊收拾起身？」六渾從之，遂遣嘍囉數名，隨了段韶去請。
　　其時竇泰、彭樂、孫騰等，等了一晝夜不見主帥回營，帶了兵卒一齊趕上山來。只見三百軍士整整的守在谷口，問他山中消息，說屢次進兵都被沙石打退。竇泰道：「此時主帥在內，安危未卜，雖赴湯蹈火，亦所不顧，那裡怕得沙石。」眾人聽了，大家鼓勇而進。行了數里，見有數十騎跑來，段韶亦在馬上。眾軍道：「段將軍有了。」韶見諸將，亦勒馬相候。竇泰問道：「主帥何在？」段韶道：「虧得主帥尋著女將，方能救得性命。如今已與主帥結為夫婦，特請公等到寨飲酒。」眾人皆喜，遂同到大寨，直進堂中與六渾相見，坐下細談委曲。俄而，桐花出見，眾人看了暗暗稱異。只道山野之女，那知風流齊整，不讓閨閣名姝。皆上前施禮。少頃，排上宴來，眾人依次坐定，桐花另設一席相陪。旁邊女樂齊奏，歡呼暢飲。酒至半酣，眾人問婁昭若何變為石人。昭曰：「被攝時茫然不覺，直至有人來請，如夢方醒。」
　　眾人又問桐花：「是何法術？」桐花笑曰：「此術小用之驅妖除怪，大用之移天換日，駕霧騰雲。至於變人為石，不過如蠻中小技木換脡豆易睛之事，無足異者。然逆天而行，亦足以亡身，故我一心歸正也。」說罷，眾人大笑。
　　宴至更深，各自安寢。明日，桐花謂歡曰：「昨夜夢父來告，廟中壁上被君寫下數句，將受陰責，求君洗去，可以免罪。」六渾道：「既為一家，我亦當入廟焚香，洗去字跡便了。」又謂桐花曰：「妝寨中所蓄女子太多，皆被你父別處攝來，留下數人足矣，餘俱齎發銀兩，送還其父母。」桐花點頭稱善。又遍召山中兵卒，謂之曰：「願從者編入隊伍，不願從者賞銀十兩，悉由自便。」眾皆叩首願從。於是檢點倉厫府庫、一應什物器皿，載歸晉州。
　　臨行，又將大寨拆毀，免使後人盤踞。六渾此番獲一內助，兼得無數兵馬錢糧，人人皆喜。同到廟中，焚香再拜，刮去壁上字跡。只見案上供著一箭，六渾取看，乃是前夜所射之箭，曰：「此蓋交還吾也。」命收之。桐花因知高公後必大貴，故其言神欽鬼伏如此，私心益喜。
　　回至大營，探聽帝駕遠近，報言已經過去。白白裡舉動了一番，只得收兵回去，未至晉州，段韶、婁昭先歸報知。昭君聞之，雖喜二將得還，知有妖婦同歸，心懷疑懼。及六渾至，先來見曰：「君娶他人猶可，如何娶此興妖作怪之婦？令其與奴同居，異日彼為刀鋸，我為魚肉，必致我命難保。君如娶之，願甘退避。」六渾聽了大驚。但未識兩下相見作何相待，且聽下回分解。
