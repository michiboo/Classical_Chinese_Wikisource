
　　話說高王迷戀美色，把軍國大事皆置不問。又將爾朱舊府添設樓臺、殿閣，以為遊樂之所。因號新府曰北府；舊府曰西府，獨讓爾朱後居住。一日，婁妃諸眷已近晉陽，文武官員皆郊外迎接。桐花聞知，亦要去接婁妃，正好遷住新府。王謂之曰：「此處事情，你且瞞過婁妃。我已吩咐左右近侍，不許說知。如有泄漏，咎總在你。」桐花含笑而應。又進謂後曰：「今日妃眷都到，我往北府看視一番，卿在此勿傷寂寞。」後曰：「王自去，但我與你妻總要不相聞問，免我羞慚。」王曰：「卿勿憂，各自為尊便了。」王來北府，婁妃車從已到。相見大喜，諸夫人及兒女一一拜見。府中鋪設齊備，婁妃居於正宮，諸夫人各居一院。將山東彩選的三百名女子皆宮樣妝束，撥給各宮伺候。服御、器皿無不工巧華麗。婁妃曰：「妾等今日受此榮華，皆叨大王之福。」高王笑曰：「報卿俊眼能識人耳。」妃亦笑。至晚，排宴後堂，合家聚慶，燈燭輝煌，管弦齊奏，不讓天家富貴。酒半，王顧端娥謂婁妃曰：「天子屢次求婚，情難再卻，我欲許之，未識卿意若何？」婁妃曰：「昔孕此女，夢月入懷。月本後象，今天子欲納此女為後，此亦前定之數，妾何敢違？」王大悅。筵畢，王宿正宮，諸夫人各歸別院。明日，趙郡、華山二王來賀，說起帝命，歡不復辭。二王大喜，便欲進京復旨。此且不表。
　　且說天下事若要不知，除非莫為。高王納了爾朱後，不許一人泄漏其事，那知只瞞得北府眷屬，外人卻都曉得。二王在晉陽擔擱數日，早有人報他知道，故一到京中，喧傳此事。復命對，言歡已肯納女，帝大悅，即遣李元忠納幣於晉陽。元忠本歡舊人，今充大婚使，歡敬待有加。嘗與之宴，酒酣論及舊事，元忠曰：「昔日建義，轟轟大樂，比來寂寥，無人相問。」歡撫掌笑曰：「此人逼我起兵。」元忠戲曰：「若不與侍中，當更求建義處。」歡曰：「建義不慮無人，止畏如此老翁不可遇耳。」元忠曰：「止畏此翁難遇，所以不去。」因捋歡須大笑。歡悉其意，深重之。斯時天子娶婦，高王嫁女，富貴赫奕，不待言表。端娥臨行，牽衣慟哭，舉家為之下淚，王亦揮淚不已，惟高澄在旁竊笑。王次日召澄問之，曰：「端娥入宮，終身不得歸寧。爾獨無姊弟情，而笑於旁乎？」澄曰：「女子得為帝後，富貴極矣，有何不足，而為之戚戚？兒以天下可憂事正多，父不之憂而乃憂此兒，所以笑也。」高王曰：「你且說可憂者何事？」澄曰：「爾朱兆尚在秀容，分兵守隘，出入寇掠，及今不除，釀成遺患。父王屢次出兵，旋又中止，未識何意。」王曰：「爾何知，此兵機也。」澄悟曰：「然則歲終可襲而取也。」王曰：「汝勿言。」澄拜而退。高王自嫁女後，在婁妃前託言軍事匆忙，要往營中料理，遂往西府安歇。命尉景為并州刺史，管理萬民，厙狄乾權管三軍。自與爾朱後行坐不離，歡樂宴飲。諸將知之，皆不敢言。時至殘冬，告後曰：「吾為國事將東出數日，暫別卿去。」後不敢留。便從數騎來至軍營，召集眾將聽令。又召世子高澄，私語之曰：「吾今夜起兵，去捉萬仁。新春諸事，你當代吾為主。西府中元旦亦要賀節。庫內有玉如意一隻、金鳳爐一座，你送去為賀禮，待之一如親母，倘傲慢失禮，回必重責。但要瞞了你母及眾夫人，你歸只說吾軍行要緊，不暇回府了。」高澄受命，直至大軍起行，然後回府。
　　細想父王吩咐，不知西府所寵何人，教我如此。因想恆山夫人曾在西府居住，必知其詳。於是將行軍之事稟過婁妃，悄步走入桐花宮來，向桐花道：「敢問姨母，西府居者何人？」桐花佯曰：「不知。」世子道：「父王命我元旦賀節，禮敬如嫡。故必問明，然後好去。」桐花曰：「大王囑我勿泄，故不敢言。既命你去，我先說你知道。居西府者，乃爾朱榮之女，孝莊王后也。前日逃往秀容，被我擒回，大王納之，寵幸非常。但你雖知之，不可泄漏於人，致觸父怒。」世子連稱不敢而退。
　　再說高王起軍，慮大隊行緩，命竇泰先將輕騎三千往前進發。泰一日夜行三百里，直抵秀容城下。兆是時因高王屢次起兵旋復中止，防守漸懈。況值歲首，隔夜除夕，軍將皆歡呼暢飲，高家軍來，全無消息。城門方啟，泰兵一擁便入，把兆府前後圍住。萬仁正在中堂，觀左右手搏為樂，忽報高兵殺進，已把府門圍住，驚得魂飛天外，魄散九霄，急召諸將，諸將皆已逃竄。
　　其妻李氏聞外面金鼓喧天，忙出問信。萬仁一見，大哭道：「高兵已到，大事休矣。但不可留下妻女，再為人辱。」拔劍斬之。欲殺其女金婉，尚在內閣未出，不及尋覓。只得結束停當，帶領親軍數騎，殺出府門。竇泰向前攔住，萬仁不敢戀戰，殺條血路，拍馬而走。竇泰趕至城邊，已被逃去。少頃，高王軍到，聞兆已走，命竇泰留後，安撫城中。惟北鄉府中，任其出入，不必設兵嚴禁。自率大軍來趕萬仁。忽遇高山擋住，不知萬仁所向，便屯軍山下，遣彭樂、斛律金二將各帶百騎入山搜捉。山路崎嶇，追尋半日，不見蹤跡。忽見一壯士身衣豹皮，手執三股叉，高叫曰：「你們要捉爾朱兆乎？我領你去。」二將大喜，隨之而往。要曉得萬仁逃入深山，心慌意亂，走到一絕逕所在，前無去路，隨身軍士止存得張亮、陳山提兩人，因謂二人曰：「汝等以死相從，愧無以報，斬吾首去，可圖富貴。」二人不忍，兆乃殺其所乘白馬，自縊於樹。那壯士在隔嶺望見，故來報信。彭樂等兵至，遂斬其首，並執張、陳二人以歸。高王見其首，不禁惻然，命收其屍葬之。並釋張亮、陳山提罪。二將因言壯士報信之功，王問：「其人何在？」對曰：「在轅門外。」王召入。其人下拜，王細認之曰：「汝莫非太安韓伯軍乎？」其人曰：「臣實韓軌也。」伏地不起。蓋軌少時與王同學。軌有妹俊英，王曾求之為室，其母嫌王貧，不許，自此遂絕往來。王命之起，坐而問之白：「卿吾故人，何流落在此？」軌曰：「自王別後，即遭拔陵之亂，家業蕩盡，後為葛榮擄去。榮敗，陷入逆黨，應死。臣乘間逃脫，在此打獵為生。」王語以前事，軌惶懼謝罪，因曰：「前者聞王建義，本欲相投，因負前罪，故不敢進謁。」王曰：「今汝母妹何在？」軌曰：「臣逃後，天柱將臣母妹沒為官婢，現在拘於秀容織紝宮中。求王放出，使臣得骨肉相聚，則恩德無量矣。」王即發命，召他母女到營。賜軌冠裳，留住營中。蓋王將曉諭邊夷，故尚停軍於此。次日韓軌母妹召到，入帳叩見。王見其母頭白齒落，老態可憐；俊英膏沐不施，丰韻猶存。軌隨後亦入。皆命之坐，問其母曰：「你女何以不嫁貴人而憔悴若此？」韓母羞慚無地，乃謝曰：「前日有眼不識，悔已無及。今女尚未嫁，願充箕箒之役，服事大王，以贖前愆。」王曰：「向不肯與我為妻，今乃肯與我為妾乎？」軌亦跪地求允，王笑而許之。是夜，遂納俊英於營中。
　　不一日，王返秀容，慕容紹宗叩轅求見。王召入，起而迎之曰：「我念將軍久矣，何以今日才來？」紹宗曰：「北鄉公主尚在，不可棄之而去。」
　　王曰：「卿可謂忠於所事者矣。」因問：「北鄉公主安否？卿為吾致語北鄉，後及公子文殊皆安樂。倘肯遷到晉陽，與後同居，則大好。即不然，富貴如故，可無憂也。」紹宗退，來見北鄉，以歡言告之。北鄉大疑。俄而，報有高王使者在外，遂召之入。問使者曰：「後在并州時居於何所？」使者曰：「王建西府居之，榮華逾於前日。」北鄉知後已失節，勃然變色，遂令使退，進內放聲大哭曰：「後競若是，我何面目再立人世？」遂自縊。紹宗為之殯殮。高王聞之，親臨祭奠，召紹宗謂之曰：「卿今而後可以一心事我矣，當令官爵如故。」紹宗拜謝。王出令，所有籍沒萬仁家產，載往晉陽，其家口賞給諸將為奴婢。當面查點，只見一女子體態嬌柔，形容出眾，悲不自勝，因問曰：「爾係萬仁何人？」女對曰：「妾名金婉，萬仁女也。」王命置之。
　　其餘照簿發遣。是夜，王命金婉陪飲，又納之為妾，即後所稱小爾朱夫人是也。王將班師，命韓軌為都督，鎮守秀容。於是三軍齊發，下令兵將不許傳說北鄉自縊之事，違者有罪，恐後聞之而生怨也。軍到晉陽，正值元旦，王入北府，命文武各散，進與婁妃相見。諸夫人聞之，都來拜賀。眾方就坐，餓有兩乘香車至殿下，兩邊侍女十餘人，眾妃見之皆愕然。見秀幔中走出兩位美女，侍女擁之，從西階上，入殿下拜。婁妃問王：「何人？」王曰：「此年長者韓軌之妹，前日不肯與吾為妻，故令今日與我為妾。此年幼者萬仁之女，本已沒為官婢，吾憐其嬌好，故納之。卿勿以為怪也。」婁妃笑曰：「此皆吾王好色所致，妾何怪焉？」便令各居一院，撥給承值宮女各二十名。當夜大開筵宴，共賞元宵。王飲三爵，起謂妃曰：「我有軍務未了，不能在此宴賞。」說罷便出，蓋王急欲往西府也。
　　且說爾朱後獨居西府，正傷寥寂，半月來不知高王在於何所，轉輾不樂，獨自倚欄，看月長歎。宮女忽報王至，忙移蓮步下階相迎。王一見之，恍似嫦娥下降，喜逐顏生，便攜手上階，並坐而語之曰：「吾因軍旅羈身，累卿寂寞。」後問：「半月何往？」王權辭以對，因問：「歲首元旦，世子曾否來賀節。」後曰：「來賀。世子聰明俊秀，謙下有禮，可稱佳兒。」王曰：「此兒頗識事機，能稱吾心，故命之來見耳。」宮娥排宴上來，看月對酌，王自彈琵琶，以娛後意。左右宮女爭相歡笑為樂。飲至更深，撤宴歸寢。次日，報有建州刺史韓賢，遣人貢獻蛟龍錦三百匹。發而視之，工織奇妙，五彩相間，皆是金龍玉蛟出沒於五色祥雲之間，盤旋屈曲，光彩奪目。每匹長五丈，闊七尺。王曰：「蛟龍錦，中國亦有，不能如此奇妙。」因問使者：「錦從何來？」答曰：「此錦番商齎來，每匹百金，吾主以為奇貨，故買之來獻。」王大悅，厚常使者。以錦賜與爾朱後，為幔天帳一頂，坐臥其中為樂。自是高王深居西府，雖近臣亦罕見其面矣。此且按下不表。
　　再說孝武納後以來，在高王面上，深加敬愛，後亦安之。而帝有從妹二人，一號明月公主，一號雲陽公主，皆以色美為帝寵愛，留在宮中不嫁，而明月尤寵。高后聞之不悅，常欲諫阻，未敢出口。一日，內侍有言高王娶莊後事者，帝聞大慍，謂後曰：「近聞卿父娶莊後為妃，未識信否。若果如此，大亂君臣之義矣。」後微笑曰：「君臣之義不可紊，兄妹之間獨可亂乎？陛下寵幸明月、雲陽，外庭皆知，何以示天下後世？吾父果爾，正所謂有是君有是臣也。」帝聞之甚慚，由是與後外相親愛，而內懷不睦。君臣嫌隙，亦從此生矣。且聽下回分解。
