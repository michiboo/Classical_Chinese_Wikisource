
　　話說賀拔允、賀拔岳弟兄二人因失了武川，拍馬逃去，在路相議道：「今番雖留性命，但干戈擾擾，何處可以容身？」允曰：「現在廣陽王鎮守恆州，去此不遠，不如投奔他去。」正行之間，聽見後面喊聲大起。岳曰：「定有追兵趕來。兄請先行，弟自在後拒之。」允曰：「雖有追兵，何足為懼。」
　　言畢，山坡下衝出二將喝道：「我赫連信、衛道安在此，你二人快快下馬受縛，免我動手。」岳大怒道：「吾賀三郎也！誰敢阻我？」赫連信挺槍便刺，岳以鞭架開，趁勢一鞭，赫連信腦袋皆破，倒於馬下。衛道安方欲上前助戰，被賀拔允手起一刀，斬為兩段。眾兵見主將盡死，驚懼欲走。二人手起刀落，殺傷無數，然後住手，緩轡而去。不一日來到恆州，見了廣陽王，哭訴情由。
　　廣陽大相敬重，留在軍中，各授偏將之職。其時勝在雲中，忽聞父親被殺，哥弟皆逃，呼天搶地，痛哭不已，恨不得即時報仇。費穆慰之曰：「老將軍為國身亡，自當奏知朝廷，以旌其功。將軍正當善保此軀，報效君親。」勝強忍哀痛，安心住下。今皆按下不表。
　　再說賀六渾在京中遇見叔父高徽，擔擱兩月，事畢回家，合家相見大喜。
　　其時拔陵未反，鄉土猶寧，六渾已有隱憂，廣結四方豪傑，不惜罄囊費產。
　　唯昭君知其意，餘人不識也。內乾嘗謂歡曰：「汝雖好客，何揮財如土若此？」
　　歡曰：「向在京師，見朝綱顛倒，君弱臣強，宿衛擅殺大臣，而朝廷不敢問。大亂至矣，財帛豈可守耶？與其留供盜賊之用，不若用結豪傑之心，緩急可以得助。」內乾然之，因出資財以助其費。於是六渾門前常多車轍馬跡。雲中司馬子如、秀容劉貴、中山賈顯智、咸陽孫騰、懷朔尉景、廣寧蔡俊，皆一時豪傑，與六渾深相結納，往來無間。其後高樹夫婦相繼而卒，六渾營葬於山南。有弟永寶尚幼，歡撫之如子。平城庫狄乾家資巨富，身授平虜將軍之職。慕六渾名，知其有妹雲姬，求娶為婦，以結好於歡。既而昭君生一子，名曰高澄，字子惠。歡自葬親後益不事家業，招集豪士以射生彩獵為事。婁昭學習武藝，亦朝夕為伴。
　　一日，劉貴到來，從者手中擎一白鷹，毛羽如雪。六渾見之，謂貴曰：「此鷹可愛，從何得來？」貴曰：「有一外路人帶來，吾以五百貫買之。明日，我們同到沃野地方打獵，以觀此鷹搏擊之能。」六渾欣然，便邀尉景、蔡俊、賈顯智、司馬子如黎明齊集，共往沃野。次日，輕弓短箭，一齊騎馬而去。那知一到沃野，過了多少山岡，並無禽獸。六渾道：「素聞沃野野獸最多，如何今日沒有一個？」話猶未了，只見南邊竄出一兔，身如火塊，眼似流星。六渾就發一箭，弓弦響處，赤兔忽然不見。拍馬趕去，卻見那箭射在樹上，拔之不出。正驚異間，又見赤兔在前亂跑。及搭箭在手，兔又不見。
　　才收了箭，兔又在前。六渾怒道：「此兔莫非妖怪，敢如此戲我。」劉貴便將白鷹放起，來搏赤兔。鷹隨兔往，終搏不著。六人緊緊相隨，約過三四里路，來至一處。後面一帶山岡，靠山幾間茅屋。屋外幾株合抱大樹，前有石澗，水聲潺潺。六渾謂眾曰：「此處大有林泉景致。」停馬細看，忽見白鷹起在前面，赤兔正在其下。茅屋中攛出一隻捲毛黃犬，一口將赤兔咬死。白鷹下來，亦被黃犬一口咬死。六渾大怒，搭箭在手，喝聲道：「著！」黃犬應弦而倒。眾人皆道：「雖殺黃犬，可惜壞了白鷹，去罷。」
　　回馬正行，耳邊忽如雷震一聲，大喝道：「誰敢無禮，殺我黃犬！」回頭一看，有兩個大漢，身長一丈有餘，眼如銅鈴，面似藍靛，趕來拿人。六渾正待迎敵，被他一手拖住，輕輕提下鞍鞽，橫拖倒拽而去。一個又來拿人，眾人見力大難敵，拍馬而走。走得遠了，勒馬商議道：「六渾被他拿住，還當轉去解救才好。」於是回馬復來。那知兩個大漢已將六渾綁在樹上，喝道：「你殺我犬，也須殺你，以償犬命。」六渾極口分說，只是不理。一個走進屋裡，取出剛刀一把，舉手要殺。斯時六渾命在呼吸。眾人望見凶勢，個個嚇得魂膽俱喪。忽見屋內走出一個年老婦人，蕭蕭白髮，手持拄杖，連聲呼道：「我兒勿傷大家，快快放了。」二人聽了，急忙將刀割斷繩索，放了六渾，就請六渾屋內去坐。六渾隨入，見雖是茅舍，亦甚寬潔。老婦向前稱謝道：「我二子空有兩眼，不識大家。誤相觸犯，乞恕其罪。」六渾謝道：「不敢。」但見老婦雙目俱盲，口口稱他大家，未識何意。
　　卻說五人望見白髮婦人救了六渾進去，同至草屋前，下馬而入。老婦亦命二子接進留坐，曰：「此皆貴人也。今日蓬門何幸，大家及貴人偕來，但家貧無以待客。」呼二子道：「尚有村酒數斗、莊羊一腔，可烹以佐酒。」
　　二子應諾而去。六人謝了，便問道：「婆婆，令郎俱有非常之勇，何為埋沒山中？」婆婆道：「老身兩目不明，全靠二子打獵為業，住此久矣。」六渾道：「婆婆目不能視，何以知吾等前程？」婆婆道：「吾善相術，一聞人言，便知貴賤。」於是六人皆起請相。婆婆用手捫摸，相六渾曰：「此大家也，貴不可言。」相尉景位至三公。相司馬子如富貴最久。相劉貴、蔡俊皆將相封侯。惟相賈顯智心地不端，為人反覆，雖有高官厚祿，恐不得善終。然五人雖貴，指揮總出大家也。相畢，恰好搬出酒肉。六人正在饑渴時候，一齊坐下，飽吃一回。然後起身謝了，便即告別，上馬而行。行有里許，六渾道：「此婦大賢，日後倘有好處，當報此一飯之德。惜未問其姓名，當轉去問之。」
　　六人並馬而回，及到舊處，茅屋全無，那有一個人影，惟有大樹數株依然在望。六人大驚道：「原來三個俱非凡人，乃是神仙化來指示吾等的。」劉貴道：「若應其言，我們固有好處。高兄日後定有帝王之分，豈非大幸。」蓋當時稱天子曰大家，故貴以為六渾賀。一路說說笑笑，行至沃野鎮。是夜，同宿劉貴家。明日，各自回去。
　　六渾回到家中，因對昭君訴說昨日之事。昭君且驚且喜道：「據老婦言，君必大貴。但當保身有為，不可乘危蹈險，以致不測之憂。」六渾點頭稱是。
　　從此歡益自負，遠近聞其事者，益傾心六渾，待之有加。正光五年，昭君又生一女，名曰端愛，即魏靜帝後也。先時高澄生時，昭君夢見雲中白龍一條分為兩斷，慮其後雖貴，立業不終。及生端愛時，夢見明月墜於杯中，吸之立盡，知其後亦必貴。三朝後，親友作賀飲酒。飲罷，共往白道南山彩獵。
　　卻說其時正值拔陵攻破武川，因殺了他大將衛可孤，泄怒於一方，令眾將各領人馬四處抄掠，殺害百姓。又差大將韓樓統兵十萬，自五原而來，去與廣陽交戰，打從白道村經過，村中攪得粉碎，房屋被燒，人民死者死，逃者逃。內千百萬財產，頓時化為烏有。六渾同了婁昭等數人正在南山打圍，離家約有三十里，忽見火光衝起，黑煙連雲。六渾大驚，知有賊兵到了，急與眾友莊兵五六十人飛奔回村，果見賊人縱兵大掠，殺人放火，喊殺之聲如沸。六渾對眾人道：「此處已有賊兵阻住。你看重重疊疊，約有十萬人馬，如何過去？我們須要齊心並力，有進無退，殺入村中，或救得各家性命。不然，徒死無益也。」眾皆領命。六渾當先，婁昭押後，一齊捨命衝入。賊眾見是數十鄉兵，不以為意，便來擋住去路。六渾舞動神槍，連傷賊兵數十，眾皆辟易。於是眾人隨了六渾殺出核心。及到村中，但見煙火迷目，屋宇無存，各家眷屬都不知何往。六渾失色，婁昭馬上大哭。二人正在悽惶，只見一人飛馬前來，高叫道：「二位官人勿在此擔擱了，兩家人口都逃在南山樹林中，專望二位官人前去救護。」其人乃婁家內丁，頗有膽勇，故此尋來通信。
　　二人聞知大喜，率領眾人即奔往南山。那知賊兵旌旗滿路，山前山後已結滿營寨。六渾謂昭曰：「兩家眷屬男女俱在水火之中，今夜或可救之，明日皆被擄矣。」忙同婁昭奮勇而前，大叫：「來軍放我上山，各不相犯。」
　　賊兵見其驍勇，且日色已昏，恐損士卒，不與爭鋒，乃分開一路，放他過去。
　　二人引了莊兵，尋路上山，直至山頂之上，見無數逃難人民都避在樹林中。
　　見了六渾皆高叫道：「高大官人來，可救我等性命矣。」六渾尋見家屬，人人都在，單失散了高澄一人。昭君不勝悲切，六渾嗟歎幾聲，可惜此子喪於賊手。因語婁昭道：「失去只索罷了。現在兩家人口在此，總非安身之所。須當保護下山，方有生路。」婁昭見夜黑難行，猶豫不決。忽喊聲大起，滿山一片火光，樹木皆焚。二人即忙上馬。百姓強壯者及莊兵人等各執槍刀，六渾親自約束，分為數隊，在前領路，殺下山來。賊兵抵敵不往，並得逃脫。
　　招呼眾人速往牛豆山去。此山在南山之北，地僻而險。山上有菩提寺，寺極廣大，可以容眾，故六渾領眾往避。至寺，僧皆逃竄，眾遂屯聚寺中。當夜驚魂未定，過了一宵，不見賊兵到來，人心始安，共慶更生。唯有昭君不知高澄下落，思欲遣人尋覓，猶恐賊兵阻路。後有上山來者報說，賊兵雖去，村中焚掠幾盡，老幼無存，房屋皆為白地，眼見高澄性命定然不保了。昭君聞之，悲哭不已。只見一個喜鵲飛向簷前，對了他喳喳的亂噪。昭君止了眼淚，便對鵲祝道：「鵲兒，你莫非知我兒子下落尚未喪命，特來報信麼？如果未死，你須飛下地來，向我長噪三聲。」那鵲果然飛下，長噪三聲，向南飛去。昭君道：「鵲兒向南飛去，此兒必在南方。」忙即喚人往南尋覓。但未識高澄果在南路，可以尋得著否，且俟下回再看。
