
　　話說宇文泰屏去左右，將王思政邀入密室，問其來意。思政曰：「我今至此，特為國事起見。」泰曰：「自渤海王當國，寇亂已平，天下安冶，國家尚有何事煩公遠出？」思政曰：「左丞以渤海王為何如人？」泰曰：「高王滅爾朱，扶帝室，大魏之功臣也。」思政曰：「吾亦意其如此。孰知滅一爾朱，復生一爾朱。今歡身居并州，遙執朝權，形勢之地皆其私人所據，天子孤立於上，國勢日危。近歡又納孝莊後為妾，敗常亂紀，於斯為極，寧肯終守臣節哉？帝素知行臺與左丞忠義自矢，士馬足以敵歡，故特遣我來密相盟約，為異日長城之靠，所以敢布腹心。」泰曰：「高歡之心路人皆知，吾元帥豈肯與之同逆。直以勢大難敵，故陽為結好耳。請即同往，與賀拔公議之。」思政大喜，便與泰同來見岳。岳知思政至，忙即請入，下階相迎。坐定，略敘寒溫，思政便以告泰之言告岳，出帝密詔付之。岳再拜而受，因曰：「國步將危，正人臣捐軀效節之日，況有帝命乎？岳敬聞命，不敢有二。」
　　留入後堂，設宴相待。宴罷，思政不敢久留，起身辭去。岳曰：「歸奏天子，歡若有變，岳必盡死以報。倘有見聞，當使宇文左丞到京面陳。」思政既結好關西，星夜趕回京師，奏知孝武。孝武曰：「賀拔岳諒無他意。但恐歡終難制，奈何？」斛斯椿曰：「陛下勿憂，臣更有一計，足以除歡。」帝問：「何計？」椿密語帝曰：「有嵩山道士黃平信、潘有璋善行符魘之法，與臣往來親善，臣嘗試其法有驗。據雲能攝人生魂，用伏屍術，埋而壓之，其人必死。只要本人生年月日，貼肉衣服，法無不靈。臣欲害歡，已托其行事。歡之年月日時已有，所少者貼肉衣服耳。又有一術士李虛無，自言能往并州盜之。臣俱留在家中，法物一備，便可動手。可安坐而制其命也。」帝曰：「此法若靈，勝於用兵數倍矣。卿善為之，勿使作事無成，徒人笑。」椿受命而退。
　　且說高乾與帝立盟之後，絕不知帝有他意，後見帝增加部曲，心甚疑之，私謂所親曰：「主上不親勛賢，而招集群小，數遣近臣往來關西，與賀拔岳計議。又出賀拔勝為荊州刺史，外示疏忌，實欲樹黨。禍難將作，必及於我。」
　　乃密啟歡。先是封隆之、孫騰皆有書報高王，言朝廷聽任匪人，暗招刺客，潛入晉陽，欲害大王，宜謹防之。歡得書大怒，曰：「帝即忌我，其奈我何？惟刺客當防之耳。」於是日與爾朱後深居內室，侍側者皆女子，外官非親信不得常見。三五日一出，經理庶務，四方有要緊文書，皆侍女傳遞。十日一宴眾官，亦不出府，自正廳至寢室共門十有八重，每門設監守官二員，查視出入。其堂內門戶，皆婦女關守，莫敢亂行。舊時宴會，非至二更不散，自後日一沉西便即終席。最親愛者惟孝莊後一人，刺客事亦惟後知之，餘無知者。至是又是乾啟，心益大怒，乃召乾至并州，面論時事。乾見高王，悉陳朝廷所為，不久定有變動，因勸王受禪，以弭其禍。王急以袖掩其口曰：「司空勿妄言。吾今以司空復為侍中，門下之事皆以相委。」言訖，即令記室作啟，奏請乾為侍中。又謂乾曰：「明日是花朝節，當與司空宴於北城府中。」
　　傳令百官，明日皆集相府伺候。乾乃拜辭而出。次日，司馬子如來見，便與子如偕往北府。正行之次，見一蓬頭道人手持團扇，上寫善觀氣色，預識吉凶。高王頭踏到來，全不退避。軍人拿住，送到馬前，道人叩首道：「不知王到，誤犯虎威，伏乞釋罪。」高王吩咐放去，道人立起身來，只把高王細看。一到北府，眾官分班迎接。王入西園，宴已擺設。王坐南面，乾與百官依次坐下。笙歌迭奏，女伶樂妓紛紛進酒。斯時婁妃亦同眾夫人在景春園中百嬌亭上飲酒賞花，聽得樂聲嘹亮，問宮人：「何處奏樂？」宮人稟道：「大王在西園宴客。」婁妃暗忖：「高王一月不見，宴罷之後，自然進宮。」便同諸夫人各歸內閣。那知高王一心只在西府，階前方報未時，便即起身，謂高乾曰：「司空早轉朝去，今當復為侍中，諸事留心。明日我來餞送。」乾拜謝，王即去。婁妃聞之不悅。子如送王歸府，行至中途，復見蓬頭道人立在街旁，注視高王。子如心疑，遂命從人帶道人歸府，問他何以兩次衝道。
　　這人曰：「貧道深通相術，今觀大王氣色，主在今夜即有急病纏身，欲為大王尋一解救之術，故在旁偷視。」子如曰：「你不可亂說，言若不驗，定加重責。」吩咐左右將他鎖在書房，不許放去。
　　且說高王回到西府，時已傍晚，便與爾朱後在春風亭上開筵對飲，宮女輪流斟酒，花香人美，十分快意，不覺沉醉。將近二更，月明如晝，思欲下階閒步。袖拂金杯於地，親自俯拾。忽一股黑氣從地而起，直衝王面，迴避不及，覺氣冷如冰。後見王色異，慌問：「何故？」王不應，遂與後聯坐。
　　再命進酒，連飲數杯，身漸不快，攜後手同歸寢室。坐方定，垂首大吐，乃就榻以寢，後侍坐榻旁。三更時候，大聲呼痛，後急問之，謂後曰：「我太陽如斧劈，痛不可忍。」言未絕，又曰：「我右脅左膝亦發奇痛，未識何故。」
　　後即命宮女執燭，親自看之。王體素白，是時三處皆青。後驚曰：「乍痛乍青，症甚奇異，當召醫者入視。」王曰：「且待天明。」後曰：「王舊日曾有是症否？」王忍痛言曰：「吾自幼多疾，飲食少進，不能受勞。至十歲即能飲酒，賴尉氏姊調護，不至沉醉過傷。年二十始無病，然三十之內體尚瘦弱，不得豐厚。雖居高位，精神未能全美。一到晉陽，肌丰神壯，體日以強，雖應務紛繁，終夕不倦。自此五六年來，疾病全無，故敢恣情酒色，朝夕自娛。舊有值宿醫官，吾以無病故，皆令去之。今於半夜出召醫者，人必驚疑，故待天明不安，然後去召。」後見王愁眉蹙額，似有不勝痛楚之狀，心甚惶急，巴不得天就明亮。一到五鼓，忙即傳諭出宮，宣召醫官二人。醫者入視，診過脈息，再看痛處，茫無治法。出外擬方，私語侍者曰：」今按大王之脈，別無甚病，三處奇痛莫識所由。恐遇妖魅之物，以致此禍。當啟妃主，問明大王，再商所以治之。」內侍曰：「昨夜在後花園飲酒，皆宮女承應，歸寢大吐，我問宮女方知。妃主之前不敢稟也。」看官，你道高王此症何來？緣道人即李虛無，欲識高王形像，故兩次詳視，當街不避，被子如鎖在書齋。
　　宿至二鼓，人皆熟寢，乃悄然而起，點燈焚香，念誦秘咒，將黃絹畫成高王形像，以法針三隻，刺其太陽、右脅、左膝三處，咒畢，藏於鞋履之中，凝神以坐。此處作法，高王三處就痛起來。醫者那裡識得，雖擬一方，服之其痛不止。
　　卻說司馬子如絕早起身就往西府，一來謝酒，二來要驗道人之言真假。
　　斯時百官懼集，忽有內侍傳令出來，大王昨夜中酒，不能勞動，著刺史尉景餞高司空入京，百官免見。子如心疑，留身入內，問門使曰：「王在裡面有何動靜？」門使云：「五更即傳醫官進去診視大王，未識何病。醫官云：「大王脈象無甚大疾，但太陽、脅、膝三處青腫，奇痛異常，疑為邪氣所侵。得術士救解才可，恐非藥石所能效。』」子如聽了，暗想道人之言有驗，遂令內侍請見。王召入，直至牀前，見王有忍痛狀，因問曰：「王疾從何而起？」
　　王以後園飲酒，黑氣相觸告之。子如曰：「昨日送王回府，見那蓬頭道人屢次顧王，我帶歸問之，據雲觀大王氣色主在半夜發疾，我疑其謊，故禁之在室。今言黑氣相犯，或有妖孽作祟，何不召之來治？」高王點頭，子如遂出召之。未幾，道人至，同入內宮。王努力坐起。道人見王再拜，請視痛處。
　　王示之，道人曰：「此無他故，蓋中鬼毒也。請以神針，針其患處。」王不許，曰：「吾痛尚不能忍，況又加針乎？且太陽、脅、膝等處，皆非可針之地。汝可別以良法治之。」道人曰：「法雖有，但能暫止其痛，而疾不能除。」
　　王命試之，道人討淨水一杯，畫符念咒，以水噴於三處，痛果頓減，便命留之外閣。子如告退。其夜道人獨宿閣中，將過半夜，復行邪法。高王痛又大作，倍加於前。後大驚，著令內侍問之，道人曰：「此大王不許用針，故復發耳。」後又令內侍問曰：「除用針而外，可有解救之術否？」道人答曰：「王必不肯用針，尚有一術，但須明夜為之。」內侍問：「何術？」道人曰：「須得大王貼身衣服數件，在東南方撿一僻靜之處，待貧道作法，則鬼毒可解，大王便得安寧。」內侍進述於後。後見王閉目忍痛，不去告知，便喚宮女將王換下貼身衣服數件，放一匣內，付與內侍。便命明日與道人同往，撿一僻處，在內作法，不許放去。內侍領命，將衣服交與道人，道人大喜。次日，謂內侍曰：「我旅店正在東南方，與汝同去。」至店，內侍緊緊守定。
　　是日，子如到府問候，知疾復作，大為憂疑。後亦時刻不安。那道人到夜託言作法，云：「外人不可窺伺。」令內侍宿在外邊，閉戶獨處。半夜時候，將高王衣服藏起，取破衣數件放在匣內，書符數道，封固匣口。乃將高王所畫形像拔去三針，取像焚之。天明，出謂內侍曰：「我法已施，大王自然安矣。」與內侍同到府中，交還衣服。果然王到三更其疾若失，痛患盡除，起身謂後曰：「此病速來速去，甚為可怪。」後乃以道人作法解救告之，王曰：「若是有驗，道人之功不小。吾今日且出理政務，以解內外之惑。」梳洗方畢，內侍捧匣以進，言道人叮囑，此匣不可輕開，開則恐疾復發。王命謹而藏之，因問：「道人何在？」內侍曰：「在外。」王命厚賞之，送往清霄宮居住。清霄宮者，晉陽第一道觀也。道人辭曰：「我為解大王之厄而來，非貪賞也。吾事已畢，便渡江去矣。」內侍挽之不住，進報王，王益重之。
　　時段韶從京師回，到府求見。王命召入，細問朝事。韶言：「帝以斛斯椿為心腹，出賀拔勝為荊州，遣王思政到關西，皆為王故。其深謀密計，不能盡知。臣因定省久虛，上表回來。」王歎曰：「我不負帝，帝今負我。古人云『功高震主者身危』，正我之謂矣。」又謂段韶曰：「汝在此受職，不必再往京師了。」段韶受命而退。次日，接得肆州文書，報有阿至羅引兵十萬，來攻肆州，所過殘破，乞發兵救援。諸將皆言宜救。王曰：「朝廷自有良謀，何煩我去征討？」兵不發。餓而，朝廷亦有詔至，催王發兵，王故遲之。司馬子如諫曰：「肆州與晉陽連界，肆州危，晉陽亦不得安。」王曰：「我豈不知，特恨朝廷急則用我，緩則忌我耳。至羅雖強，聞吾兵發，其心必怯，遣使諭以威福，可以不戰而屈也。」乃發書於至羅，勸其歸順。至羅親見使者，曰：「高王有命，我不敢抗。」引兵退歸舊境，此話不表。
　　且說李虛無已回洛陽，備訴騙取衣服之事。斛斯椿及有璋、平信皆大喜，共入密室，推算年命，其年高王正三十八歲。平信曰：「歡今年別無大悔，三月春殘，主有小悔，可以助成吾術。過此則皆吉星臨命，不可復製矣。」
　　遂縛一草人，穿其衣服，又畫一人形，壓在草人身上，共埋地下。日夕書符作法，招其魂魄，相戒：「不可亂動，到三月十五子時三刻其命自絕。此伏屍之術，未有能免者。」正是：擎天手段難逃死，蓋世英雄即日休。
　　未識高王性命若何，且聽下回細述。
