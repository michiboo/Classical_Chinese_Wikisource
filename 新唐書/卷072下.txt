張氏出自姬姓。黃帝子少昊青陽氏第五子揮為弓正，始制弓矢，子孫賜姓張氏。周宣王時有卿士張仲，其後裔事晉為大夫。張侯生老，老生趯，趯生骼。至三卿分晉，張氏仕韓。韓相張開地，生平，凡相五君。平生良，字子房，漢留文成侯。良生不疑。不疑生典。典生默。默生大司馬金。金生陽陵公乘千秋，字萬雅。千秋生嵩。嵩五子：壯、讚、彭、睦、述。壯生胤。胤生皓，字叔明，後漢司空，世居武陽犍為。皓生宇，北平、范陽太守，避地居方城。宇孫肥如侯孟成。孟成生平，魏漁陽郡守。平生華，字茂先，晉司空、壯武公。二子：禕、韙。禕字彥仲，散騎侍郎。生輿，字公安，太子舍人，襲壯武公。生次惠，宋濮陽太守。二子：穆之，安之。安之之族，徙居襄陽。
韙，晉散騎常侍，隨元帝南遷，寓居江左。六世孫隆，太常卿，復還河東，後徙洛陽。生子犯。子犯生俊，河東從事。生弋。
河東張氏本出晉司空華裔孫吒子，隋河東郡丞，自范陽徙居河東猗氏，生長度。
始興張氏亦出自晉司空華之後，隨晉南遷，至君政，因官居於韶州曲江。
馮翊張氏本出後漢司空皓少子綱，字文紀，後漢廣陵太守。曾孫翼，字伯恭，蜀冀州刺史。子孫自犍為徙下邽。
吳郡張氏本出嵩第四子睦，字選公，後漢蜀郡太守，始居吳郡。裔孫顯，齊廬江太守，生紹。
清河東武城張氏本出漢留侯良裔孫司徒歆。歆弟協，字季期，衞尉。生魏太山太守岱，自河內徙清河。曾孫幸，後魏青州刺史、平陸侯。生準，東青州刺史，襲侯。生靈真。生彝，隋末徙魏州昌樂。
河間張氏，漢常山景王耳之後，世居鄚縣。後周有司成中大夫、虞鄉定公張羨，賜姓叱羅氏。生照，照字士鴻，隋冀州刺史，復為張氏。三子：惠寶、惠瑤、惠珍。
中山張氏出漢北平文侯倉之後，世居中山義豐。
魏郡張氏世居繁水。
汲郡張氏世居平原。
鄭州張氏
張氏宰相十七人。柬之、說、嘉貞、延賞、弘靖、九齡、仁願、鎰、錫、文瓘、光輔、文蔚、濬、行成、大安、鎬、亮。
馬氏出自嬴姓，伯益之後。趙王子趙奢為惠文王將，封馬服君，生牧，亦為趙將，子孫因以為氏，世居邯鄲。秦滅趙，牧子興徙咸陽，秦封武安侯。三子：珪、琛、嵩。嵩生述，字貞惠，漢太子大夫、平通侯。生權，為寧東將軍。三子：何羅、通、倫。通字達，黃門郎、侍中、重合侯，坐何羅反，徙扶風茂陵成懽里。生賓，議郎、繡衣使者。三子：慶、昌、襄。昌生仲，玄武司馬。四子：況、余、員、援。余字聖卿，中壘校尉、揚州牧。二子：嚴、敷。嚴字威卿，後漢將作大匠。七子：固、伉、歆、鱄、融、留、續。歆十一世孫默，十二世孫岫。
扶風馬氏：
茌平馬氏，北齊有茌平令暹，因家焉。
馬氏宰相三人。燧、植、周。
褚氏出自子姓。宋共公子段，字子石，食采於褚，其德可師，號曰「褚師」，生公孫肥，子孫因為褚氏。漢梁相褚大，元、成間有褚先生少孫，裔孫重，始居河南陽翟。裔孫招，安東將軍、揚州都督、關內侯。孫䂮，字武良，晉安東將軍，始徙丹楊。五子：頠、說、洽、裕、祥。洽，武昌太守。生征討大都督、都鄉元穆侯裒，字季野。二字：歆、熙。歆字幼安，祕書監。生爽，字義弘，會稽王諮議參軍。爽五子：秀之、粹之、陟之、裕之、淡之。秀之字長倩，宋太常。四子：儶之、湛之、貞之、法顯。
褚氏宰相一人。遂良。
崔氏出自姜姓。齊丁公伋嫡子季子讓國叔乙，食采於崔，遂為崔氏。濟南東朝陽縣西北有崔氏城是也。季子生穆伯。穆伯生沃。沃生野。八世孫夭生杼，為齊正卿。生子成、子明、子彊，皆為慶封所殺。子明奔魯，生良。十五世孫意如，為秦大夫，封東萊侯。二子：業、仲牟。業字伯基，漢東萊侯，居清河東武城。生太常信侯昱。昱生襄國太守穆侯紹。紹生光祿勳嗣侯雅。雅生揚州刺史忠。忠生散騎常侍泰。泰字世榮，始居歈縣。二子：恪、景。恪，丞相司直，生郡功曹殷。七子：雙、邯、㝢、金、虎、蕃、固。雙為東祖，邯為西祖，㝢為南祖，亦號中祖。㝢四世孫林，字德儒，魏司空、安陽孝侯。曾孫悅，前趙司徒、左長史、關內侯。三子：渾、潛、湛。湛生顗，後魏平東府諮議參軍。生蔚，自宋奔後魏，居滎陽，號鄭州崔氏。
許州鄢陵房：蔚少子彧，居鄢陵。
南祖崔氏：泰少子景，字子成，淮陽太守，生挺，字子建。挺生破虜將軍權。權生諫議大夫濟，字元先，亦稱南祖。濟生湫，字道初。湫生安定侯融，字子長。融生中書令溫，字道和。溫生魏常山太守就，字伯玄。就生上谷太守公安。公安生晉大司徒、關內侯岳，字元嵩。岳生後趙尚書右僕射牧，字伯蘭。牧生後趙征東大將軍蔭，字道崇。蔭生聊城令怡，字少業。怡生宋樂陵太守曠，隨慕容德度河居齊郡烏水，號烏水房。生清河太守二子：靈延、靈茂。靈茂，宋庫部郎中，居全節。生稚寶，稚寶，後魏祠部郎中。生逵，字景通，北齊三公郎中。生周司徒長史德仁。德仁生君實。
伯基八世孫密。密二子：霸、琰。霸曾孫遵。
琰字季珪，魏尚書。生諒，字士文。生遇。遇生瑜。瑜生逞，字叔祖。逞生禕。禕四世孫溉。
清河大房：逞少子諲，宋青、冀二州刺史。生靈和，宋員外散騎常侍。生後魏贈清河太守宗伯。生休、寅。休號大房。
清河小房：寅字敬禮，後魏太子舍人、樂安郡守。生長謙，給事中、青州刺史，生子令、公華。
清河青州房：琰生欽。欽生京。京孫瓊，慕容垂車騎屬。生輯，宋泰山太守，徙居青州，號青州房。輯生脩之、目連。
博陵安平崔氏：仲牟生融。融生石。石生廓，字少通，生寂。寂生欽。欽生朝，漢侍御史。生舒，漢四郡太守。二子：發、篆。篆，郡文學，生毅。毅生駰，字亭伯，長岑長。二子：盤、寔。盤生烈，後漢太尉、城門校尉。生鈞，字州平，西河太守。十世孫昂。
大房崔氏：駰少子寔，字子真，後漢尚書，生皓。皓生質。質生讚。讚生洪，字良夫，晉大司農。生廓。廓生遄。遄生懿，字世茂。五子：連、琨、格、邈、殊，又三子：怡、豹、偘為一房，號「六房」。連字景遇，鉅鹿令，號「大房」。生郡功曹綽。二子：標、鑒。標字洛祖，行博陵太守。生後魏鎮南長史廣，字仲慶。生元猷，元猷生當。
鑒字神具，後魏東徐州刺史、安平康侯。三子：含、秉德、習。秉德，驃騎大將軍，謚曰靖穆。子忻、君哲、仲哲。
第二房崔氏：琨字景龍，饒陽令，行本郡太守。二子：經、鬱。經生辯，字神通，後魏武邑太守、饒陽侯，謚曰恭。二子：逸、楷。
鬱，後魏濮陽太守，生挺。
第三房崔氏：格二子，蕃、潁。蕃生天護。潁八世孫不疑，左補闕。
崔氏定著十房：一曰鄭州，二曰鄢陵，三曰南祖，四曰清河大房，五曰清河小房，六曰清河青州房，七曰博陵安平房，八曰博陵大房，九曰博陵第二房，十曰博陵第三房。宰相二十三人。鄭州崔氏有元綜；鄢陵有知溫；南祖有昭緯、慎由、胤、詧、神基；清河大房有龜從，小房有彥昭、羣、鄲；青州房有圓；安平房有仁師、湜；博陵大房有玄暐、損、鉉、元式，第二房有珙、遠、祐甫、植，第三房有日用。
于氏出自姬姓。周武王第二子邘叔，子孫以國為氏，其後去「邑」為于氏。其後自東海郯縣隨拓拔隣徙代，改為萬紐于氏。後魏孝文時復為于氏。外都大官新安公栗磾生侍中、尚書令洛拔。洛拔六子：烈、敦、果、勁、洎、天恩。天恩，內行長、遼西太守，生太中大夫仁。仁生高平郡都將子安。子安生隴西郡守建平郡公子提。子提生謹，字思敬，從西魏孝武帝入關，遂為京兆長安人，仕後周，太師、燕文公。九子：寔、翼、義、智、紹、弼、簡、禮、廣。
于氏宰相三人。頔、志寧、琮。
