王氏出自姬姓。周靈王太子晉以直諫廢為庶人，其子宗敬為司徒，時人號曰「王家」，因以為氏。八世孫錯，為魏將軍。生賁，為中大夫。賁生渝，為上將軍。渝生息，為司寇。息生恢，封伊陽君。生元，元生頤，皆以中大夫召，不就。生翦，秦大將軍。生賁，字典，武陵侯。生離，字明，武城侯。二子：元、威。元避秦亂，遷於琅邪，後徙臨沂。四世孫吉，字子陽，漢諫大夫，始家皐虞，後徙臨沂都鄉南仁里。生駿，字偉山，御史大夫。二子：崇、游。崇字德禮，大司空、扶平侯。生遵，字伯業，後漢中大夫、義鄉侯。生二子：旹、音。音字少玄，大將軍掾。四子：誼、叡、典、融。融字巨偉。二子：祥、覽。覽字玄通，晉宗正卿、即丘貞子。六子：栽、基、會、正、彥、琛。栽字士初，撫軍長史，襲即丘子。三子：導、穎、敞。導字茂弘，丞相始興文獻公。六子：悅、恬、劭、洽、協、薈。洽字敬和，散騎侍郎。二子：珣、珉。珣字元琳，尚書令、前將軍，謚曰獻穆。五子：弘、虞、柳、孺、曇首。曇首，宋侍中、太子詹事、豫寧文侯。二子：僧綽、僧虔。僧綽，中書侍郎，襲豫寧愍侯。生儉，字仲寶，齊侍中、尚書令、南昌文憲公。生騫，字思寂，梁給事中、南昌安侯。生規，字威明，左戶尚書、南昌章侯。生褒，褒字子淵，後周光祿大夫、石泉康侯。生鼒，字玉鉉，隋安都通守、石泉明威侯。子弘讓、弘直。
正字士則，晉尚書郎。三子：廙、曠、彬。彬字世儒，尚書右僕射、肅侯。二子：彭之、彪之。彪之字叔武，尚書令，謚曰簡。二子：越之、臨之。臨之生納之，皆御史中丞。納之生准之，字元魯，宋丹楊尹。生輿之，征虜將軍。生進之，梁左衛將軍、建寧公。生清，安南將軍、中盧公。生猛。
太原王氏出自離次子威，漢揚州刺史，九世孫霸，字儒仲，居太原晉陽，後漢連聘不至。霸生咸，咸十九世孫澤，字季道，鴈門太守。生昶，字文舒，魏司空、京陵穆侯。二子：渾、濟。渾字玄沖，晉錄尚書事、京陵元侯。生湛，字處沖，汝南內史。生承，字安期，鎮東府從事中郎、藍田縣侯。生述，字懷祖，尚書令、藍田簡侯。生坦之，字文度，左衞將軍、藍田獻侯。生愉，字茂和，江州刺史。生緝，散騎侍郎。生慧龍，後魏寧南將軍、長社穆侯。生寶興，龍驤將軍。生瓊，字世珍，鎮東將軍。四子：遵業、廣業、延業、季和，號「四房王氏」。
大房王氏
第二房王氏
河東王氏：
烏丸王氏：霸長子殷，後漢中山太守，食邑祁縣。四世孫寔，三子：允、隗、懋。懋，後漢侍中、幽州刺史。六世孫光，後魏幷州刺史。生冏，度支尚書、護烏丸校尉、廣陽侯，因號「烏丸王氏」。生神念。北齊亡，徙家萬年。
冏五世孫元政。
中山王氏亦出晉陽。永嘉之亂，涼州參軍王軌子孫因居武威姑臧。五世孫橋，字法生，侍御史、贈武威定王。生叡，封中山王，號「中山王氏」，後徙樂陵。
汾州長史王滿，亦太原晉陽人，生大璡。
華陰王氏，後徙京兆新豐。
京兆王氏出自姬姓。周文王少子畢公高之後，封魏，至昭王彤，生公子無忌，封信陵君。無忌生閒憂，襲信陵君。秦滅魏，閒憂子卑子逃難於太山，漢高祖召為中涓，封蘭陵侯。時人以其故王族也，謂之「王家」。卑子生悼，悼生賢，濟南太守，宣帝徙豪傑居霸陵，遂為京兆人。賢七世孫黨，上郡太守。卑子九世孫遵，字子春，後漢河南尹、上樂莊侯。遵生魴，魴孫康，康生諶，諶生鵠。魴別孫景，生均、忠。均八世孫羆，至易從徙居汲郡。
忠七世孫直。
王氏定著三房：　一曰琅邪王氏，二曰太原王氏，三曰京兆王氏。宰相十三人。琅邪有方慶、璵、搏、璿；太原有溥、縉、珪、涯、晙、播、鐸；京兆有徽、德真。
魏氏出自姬姓。周文王第十五子畢公高受封於畢，其後國絕，裔孫萬為晉獻公大夫，封於魏，河中河西縣是也，因為魏氏。萬生芒、季。季生武子犨。犨生悼子。悼子生昭子絳。絳生嬴。嬴生獻子舒。舒生襄子曼多。曼多生文子須。須生桓子。桓子孫文侯都。都生武侯擊。擊生惠王罃。罃生襄王嗣。嗣生哀王。哀王生昭王。昭王生公子無忌。孫無知，漢高梁侯。生均。均生恢。恢二子：伯倫、彥。彥字叔綸，張掖太守。生歆，字子胡，鉅鹿太守，初居下曲陽。二子：愉、悅。愉字彥長，侍中。生宙，字惠開，平原郡守。生紹。曾孫宣，北海公。孫紞。二子：儔、植。儔為東祖，植為西祖。儔孫藪。三子：儵、意、暨。意裔孫士廓。
館陶魏氏本出漢兗州刺史衡曾孫珉，始居館陶。珉孫彥。
宋城魏氏：
鹿城魏氏：
又有魏盈之族：
魏氏宰相六人。玄同、徵、謩、元忠、知古、扶。
溫氏出自姬姓。唐叔虞之後，以公族封於河內溫，因以命氏。又郄至食采於溫，亦號溫季。漢有溫疥，封栒侯，謚曰順。生仁，仁子何，始居太原祁縣。何六代孫序，字次房，後漢護羌校尉。二子：壽、益。壽，鄒平侯相。益字伯起，兗州刺史。生恕，孫恢，魏揚州刺史。生濟南太守恭。恭二子：羨、憺。憺、晉河東太守。生嶠，字太真，江州刺史、始安忠武公。從子楷，隨桓謐奔於後魏。兄孫奇，馮翊太守。曾孫裕，太中大夫，生君攸。
溫氏宰相一人。彥博。
戴氏出自子姓，宋戴公之孫，以祖父謚為氏。至漢信都太傅戴德，世居魏郡斥丘。裔孫景珍。
戴氏宰相二人。胄、至德。
侯氏出自姒姓。夏后氏之裔封於侯，子孫因以為氏。一雲本出姬姓，晉侯緡為曲沃武公所滅，子孫適於他國，以侯為氏。鄭有侯宣多，生晉。漢末徙上谷，裔孫恕為北地太守，因家於北地三水。四世孫植，從魏孝武西遷，賜姓侯伏氏，又賜姓賀吐氏，其後復舊。
侯氏宰相一人。君集。
岑氏出自姬姓。周文王異母弟耀子渠，武王封為岑子，其地梁國北岑亭是也。子孫因以為氏，世居南陽棘陽。後漢有徵南大將軍、舞陽壯侯岑彭，字君然。生屯騎校尉、細陽侯遵。遵曾孫像，南郡太守。生晊，字公孝，黨錮難起，逃於江夏山中，徙居吳郡。生亮伯，亮伯生軻，吳會稽鄱陽太守。六子：寵、昏、安、頌、廣、晏。後徙鹽官。十世孫善方。
岑氏宰相三人。文本、羲、長倩。
