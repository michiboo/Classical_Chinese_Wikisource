壺於茶具，用處一耳。而瑞草名泉，性情攸寄，實仙子這洞天福地，梵王之香海蓮邦。審厥尚焉，非日好事已也。故茶至明代，不復碾悄和香藥制團餅，此已遠過古人。近百年中，壺黜銀錫及閩豫瓷，而尚宜興陶，又近人遠過前人處也。陶曷取諸，取諸其制，以本山土砂能發真茶之色香味，不但杜工部雲『傾金註玉驚人眼』，高流務以免俗也。至名手所作，一壺重不數兩，價重每一二十金，能使土與黃金爭價。世日趨華，抑足感矣。因考陶工陶土而為之系。
金沙寺僧，久而逸其名矣。聞之陶家雲，僧閑靜有致，習與陶缸甕者處。摶其細土，加以澄煉，捏築為胎，規而圓之，刳使中空，踵傅口、柄、蓋、的，附陶穴燒成，人遂傳用。
供春，學憲吳頤山公青衣也。頤山讀書金沙寺中，供春於給役之暇，竊仿老偽心匠，亦淘細土摶胚。茶匙穴中，指掠內外，指螺文隱起可按，胎必累按，故腹半矣。世外其孫龔姓，亦書為龔春。人皆證為龔。予於吳周聊家見時大彬所仿，則刻供春二字，足折聚訟雲。
董翰，號後溪，始造菱花式，已殫工巧。
趙梁，多提梁式，亦有傳為名良者。
玄錫。
時朋，即大彬父，是為四名家。萬歷間人，皆供春之後勁也。董文巧而三家多古拙。
李茂林，行四，名養心。制小圓式，妍在樸致中，允屬名玩。
自此以往，壺乃另作瓦缶，囊閉入陶穴，故前此名壺，不免沾缸壇油淚。
時大彬，號少山，或淘土，或雜碸砂土，諸款具足，諸土色亦具足，不務妍媚，而樸雅緊栗，妙不可思。初自仿供春得手，喜作大壺。後遊婁東聞陳眉公與瑯琊太原諸公品茶施茶之論，乃作小壺，幾案有一具，生人閑遠之思，前後諸名家，並不能及。前於陶人標大雅之遺，擅空群之目矣。
李仲芳，行大，茂林子。及時大彬門，為高足第一，制度漸趨文巧，其父督以敦古仲芳嘗手一壺，視其父日：老兄，這個何如。俗因呼其所作為老兄壺。後入金壇，卒以文巧相競。今世所傳大彬壺，亦有仲芳作之，大彬見賞而自署款識者。時人語日：李大瓶，時大名。
徐友泉，名士衡，故非陶人也。其父好時大彬壺，延致家塾。一日，強大彬作泥牛為戲，不即從，友泉奪其壺土出門去，適見樹下眠牛將起，尚屈一足。註視捏塑，曲盡厥狀。攜以視大彬，一見驚嘆日：如子智能，異日必出吾上。因學為壺。變化式土，仿古尊�諸器，配合土色所宜，畢智窮工，移人心目。予嘗博考厥制，有漢方扁觶、小雲雷、提梁卣、蕉葉、蓮方、菱花、鵝蛋、分襠索耳、美人、垂蓮、大頂蓮、一回角、六子諸款。泥色有海棠紅、硃砂紫、定窯白、冷金黃、淡墨、沈香、水碧、榴皮、葵黃、閃色、梨皮諸名。種種變異，妙出心裁。然晚年恆自嘆日：吾之精，終不及時之粗。
歐正春，多規花卉果物，式度精妍。
邵文金，仿時大漢方獨絕，今尚壽。
郡文銀。
蔣伯[上艸下誇]，名時英，四人並大彬弟子。蔣後客於吳，陳眉公為改其字之敷為[上艸下誇]。因附高流，諱言本業，然其所作緊致不俗也。
陳用卿，與時同工，而年會俱後。負力尚氣，嘗掛吏議，在縲紲中。俗名陳三呆子，式尚工，致如蓮子、湯婆、缽盂、圓珠諸制，不規而圓，已極妍飭。款仿鐘太傅貼意，落墨拙，落刀工。
陳信卿，仿時、李諸傳器具，有優孟叔敖處，故非用卿族。品其所作，雖豐美遜之，而緊瘦工整，雅自不群，貌寢意率，自誇洪飲逐貴遊間。不務壹誌盡技，間多伺弟子造成，修削署款而已。所謂心計轉粗，不復唱渭城時也。
閔魯生，名賢，制仿諸家，漸入佳境，人頗醇謹。見傳器則虛心企擬，不憚改為，會也進乎道矣。
陳光甫，仿供春、時大為入室。天奪其能。蚤眚一目，相視口的，不極端致，然經其手摹，亦具體而微矣。
陳仲美，婺源人，初造瓷於景德鎮。以業之者，多不足。成其名，棄之而來。好配壺土，意造諸玩，如香盒、花杯、狻猊爐、辟邪、鎮紙，重鎪疊刻，細極鬼工，壺像花果，綴以草蟲，或龍戲海濤，伸爪出目，至塑大士像，莊嚴慈憫，神采欲生，瓔珞花蔓，不可思議。智兼龍眠、道子。心思殫竭，以夭天年。
沈君用，名士良，踵仲美之智，而妍巧悉敵。壺式上接歐正春一派，至尚像諸物，制為器用。不尚正方圓，而筍縫不茍絲發。配土之妙，色象天錯，金石同緊，自幼知名。人乎之日沈多梳。宜興垂髫之稱。巧殫厥心，亦以甲申四月夭。
諸人見汪大心葉語附記中。休寧人，安體茲，號古靈。
邵蓋、周後溪、邵二孫，並萬歷間人。
陳俊卿，亦時大彬弟子。
周季山、陳和之、陳挺生、沈君盛，善仿友泉、君用。並天啟、崇禎間人。
沈子澈，崇楨時人，所制壺古雅，渾樸。嘗為人制菱花壺，銘之曰：石根泉，蒙頂葉，漱齒鮮，滌塵熱。
陳辰，字共之，工鐫壺款，近人多假手焉，亦陶家之中書君也。
鐫亦款識，即時大彬初倩能書者落墨，用竹刀畫之，或以印記，後竟運刀成字，書法閑雅，在《黃庭》、《樂毅》貼間，人不能仿。賞鑒家用以為別。次則李仲芳，亦合書法。若李茂林，朱書號記而已。仲芳亦時代大彬刻款，手法自遜。規仿名壺日臨，比於書畫家入門時。
陶肆謠曰：壺家妙手稱三大。謂時大彬、李大仲芳、徐大友泉也。予為轉一語日：明代良陶讓一時，獨尊大彬，固自匪佞。
相傳壺土初出用時，先有異僧經行村落，日呼日：賣富貴。土人群嗤之。僧日貴不要買，買富何如。因引村叟，指山中產土之穴去。及發之，果備五色，爛若披錦。
嫩泥，出趙莊山，以和一切色，上乃粘脂可築，蓋陶壺之丞弼也。
石黃泥，出趙莊山，即未觸風日之石骨也。陶之乃變硃砂色。
天青泥，出蠡墅，陶之變黯肝色。又其夾支，有梨皮泥，陶現梨凍色；淡紅泥，陶現松冶變化尚露種種光怪雲。
老泥，出團山，陶則白砂星星，按若珠[王非]，以天青、石黃和之，成淺深古色。
白泥，出大潮山，陶瓶盎缸缶用之，此山未經發用，載自吾鄉白石山。江陰秦望山之東北支峰。
出土諸山，其穴往往善徙。有素產於此，忽又他穴得之者，實山靈有以司之，然皆深入數十丈乃得。
造壺之家，各穴門外一方地，取色土篩搗部署訖，[上合下艸]窖其中，名日養土。取用配合，各有心法。秘不相授，壺成幽之，以候極燥，乃以陶甕庋五六器，封閉不隙，始鮮欠裂射油之患。過火則老，老不美觀，欠火則稚稚沙土氣。若窯有變相，匪夷所思。傾湯貯茶，雲霞綺閃，直是神之所為，億千或一見耳。
陶穴環蜀山，山原名獨，東坡先生乞居陽羨時，以似蜀中風景，改名此山也，祠祀先生於山椒，陶煙飛染，祠宇盡墨，按《爾雅。釋山》雲，獨者蜀。則先生之銳改厥名，不徙桑梓殷懷，抑亦考古自喜雲爾。
壺供直茶，正在新泉活火，旋瀹旋啜，以盡色香味之蘊，故壺宜小不宜大，宜淺不宜深，壺蓋宜盎不宜砥，湯力茗香，俾得團結氤氳。宜傾渴即滌，去厥[氵亭]滓，乃俗夫強作解事，謂時壺質地緊潔，註茶越宿暑月不餿，不知越數刻而茶敗矣，安俟越宿哉。況真茶如菁脂，采即宜羹，如筍味觸風隨劣，悠悠之論，俗不可醫。
壺入用久，滌拭日加，自發[『門』裏『音』]然之光，入手可鑒，此為書房雅供。若膩滓讕斑，油光爍爍，是日和尚光，最為賤相。每見好事家藏列，頗多名制，而愛護後染，舒袖摩挲，惟恐拭去，日：吾以寶其舊色爾。不知西子蒙不潔，堪充下陳否耶，以註真茶，是藐姑射山之神人。安神人，安置煙瘴地面矣，豈不舛哉。
壺之土色，自供春而下及時大初年，皆細土淡墨色，上有銀沙閃點，迨碸砂和制彀縐周身珠粒隱隱，更自奪目。
或問予以聲論茶，是有說乎。予日：竹論幽討，松火怒飛，蟹眼徐突窺，鯨波乍起，耳根圓通，為不遠矣。然爐頭風雨聲，銅瓶易作，不免湯腥，砂銚亦嫌土氣。惟純錫為五金之母，以制茶銚，能益水德，沸亦聲清，白金尤妙，[上艸下弗]非山林所辦爾。
壺宿雜氣，滿貯沸湯，傾即沒冷水中，亦急出水寫之，元氣復矣。
品茶用甌白瓷為良，所謂素瓷傳靜夜，芳氣滿閑軒也。制宜[上合下艸]口邃腸，色浮浮而香味不散。
茶洗，式如扁壺，中加一盎鬲而細竊其底。便過水漉沙。茶藏，以閉洗過茶者，仲美、君用，各有奇制，皆壺史之從事也。水勺湯銚，亦有制之盡美者，要以椰匏錫器，為用之恆。
《過吳迪美、朱萼堂看壺歌兼吳貳公》
新夏新晴新綠煥，茶式初開花信亂。羈愁共語賴吳郎，曲巷通人每相喚。伊予真氣合奇懷，閑中今古資評斷。荊南土俗雅尚陶，茗壺奔走天下半。吳郎鑒器有淵心，會聽壺工能事判。源流裁別字字矜，收貯將同彜鼎玩。再三請出豁雙眸，今朝乃許花前看。高盤捧列朱萼堂，匣未開時先置。捲袖摩挲笑向人，次第標題陳幾案。每壺署以古茶星，科使前賢參靜觀。指搖蓋作金石聲，款識稱堪法書按。某為壺祖某雲孫，形制敦龐古光燦。長橋陶肆紛新奇，心眼欷[虛欠]多暗換。寂寞無言意共深，人知俗手真風散。始信黃金瓦價高，作者展也天工竄。技道曾何彼此分，空堂日晚滋三嘆。
供春、大彬諸名壺，價高不易辦。予但別真真而旁搜殘缺於好事家，用自怡悅，詩以解嘲。
陽羨名壺集，周郎不棄瑕。尚陶延古意，排悶仰真茶。燕市曾酬駿，齊師亦載車。也知無用用，攜對欲殘花。吳迪美日：用涓人買駿骨，孫臏刖足事，以喻殘壺好。伯高乃真鑒家，風雅又不必言矣。
林茂之《陶寶肖像歌為馮本卿金吾作》
昔賢制器巧含樸，規放尊壺從古博。我明龔春時大彬，量齊水火摶埴作。作者已往嗟濫觴，有循月令仲冬良。荊溪陶正司陶復，泥沙貴重如珩璜。世間茶具稱為首，玩賞揩摩在人手。粉錫型模莫與爭，素磁斟酌長相偶。義取炎涼無變更，能使茶湯氣永清。動則禁持慎捧執，久且色澤生明。近聞復有友泉子，雅式精工仍繼美。嘗教春茗註山泉，不比瓶[上『田』中『田田』下『缶』]罄時恥。以茲珍賞向東吳，勝卻方平眾玉壺。癖好收藏阮光祿，割愛舉贈馮金吾。金吾得之喜絕倒，寫圖錫名日陶寶。一時詠贊如勒銘，直似千年鼎彜好。
俞仲茅《贈馮本卿都護陶寶肖像歌》
何人霾向陶家側，千年化作土赭色。[扌求]來搗治水火齊去聲。義興好手誇埏埴。春濤沸後春旗濡，彭亨豕腹正所須。吳兒寶若金服匿，夤緣先入步兵廚。於今東海小馮君，清賞風流天聞。主人會意卻投贈，媵以長句縹緗文。陳君雅欲酣茗戰，得此摩挲日千遍。尺幅鵝溪綴剡藤，更教摩詰開生面圖為王宏卿一時所寫。一時佳話傾[王番][王與]，堪備他年斑管書。用筍馮園名。即今書畫舫，硯山同伴玉蟾蜍。
