　　欽定四庫全書　　　　　子部八
　　宋朝名畫評目録　　　　藝術類一〈書畫之屬〉卷一
　　人物門
　　神品六人
　　王瓘〈上〉　　王靄〈中〉　　孫夢卿
　　趙光輔〈下〉　髙益　　　武宗元
　　妙品十五人
　　王齊翰〈上〉　王士元　　侯翼
　　蒲思訓〈中〉　黃筌　　　黃居寀
　　孫知微　　孟顯　　　周文矩
　　張昉〈下〉　　王端　　　勾龍爽
　　陳用志　　厲昭慶　　王兼濟
　　能品十九人
　　楊斐〈上〉　　髙文進　　趙元長
　　髙元亨　　孫懐説〈中〉　南簡
　　王道真　　牟谷　　　釋元靄
　　尹質　　　石恪〈下〉　　陳士元
　　王拙　　　王居正　　葉進成
　　燕文貴　　葉仁遇　　郝澄
　　毛文昌
　　卷二
　　山水林木門
　　神品二人
　　李成　　　范寛
　　妙品六人
　　髙克明　　王士元　　王端
　　商訓　　　燕文貴　　許道寧
　　能品十人
　　陳用志　　黃懐玉　　黃筌
　　翟院深　　劉永　　　釋巨然
　　趙幹　　　李隠　　　龎從穆
　　曹仁希
　　畜獸門
　　神品一人
　　趙光輔
　　妙品六人
　　趙邈卓　　裴文顯　　楊暉
　　袁峩　　　龍章　　　何尊師
　　能品十二人
　　陳用志　　馮清　　　王士元
　　髙益　　　荀信　　　吳懐
　　董羽　　　王道真　　李用及
　　張鈐　　　辛成　　　馮進成
　　卷三
　　花卉翎毛門
　　神品四人
　　徐熙　　　唐希雅　　黃筌
　　黃居寀
　　妙品九人
　　趙昌　　　陶裔　　　徐崇嗣
　　徐崇　　梅行思　　解處中
　　王曉　　　母咸之　　傅文用
　　能品九人
　　唐宿　　　唐忠祚　　夏侯延祐劉文惠　　王友　　　牛戩
　　閻士安　　王端　　　劉夢松
　　神門
　　神品一人
　　李雄
　　妙品一人
　　髙益
　　能品二人
　　李用及　　石恪
　　屋木門
　　神品二人
　　郭忠恕　　王士元
　　妙品二人
　　燕文貴　　蔡潤
　　能品三人
　　呂拙　　　劉文通　　王道真
　　凡六門五十四品計九十二人
　　〈臣〉等謹案宋朝名畫評三卷宋劉道醇撰晁公武讀書志載五代名畫補遺及此書並題為劉道成者悞也書分六門一曰人物二曰山水林木三曰畜獸四曰花卉翎毛五曰神六曰屋木毎門之中分神妙能三品毎品又各分上中下所録凡九十餘人首有序文不著名氏其詞亦不類序體疑為書前發凡後人以原書無序析出別為一篇也案朱景元名畫録分神妙能逸四品而此書僅分三品蓋以神品足以該逸故不復再加分析又黃休復益州名畫録列黃筌黃居寀於妙格中下而此書於人物門則筌居寀並列入妙品花卉翎毛門則筌居寀又列入神品蓋即一人兼長者亦必隨其技之髙下而品隲之其評論較為詳允所敘諸人事實詞雖簡畧亦多有足資考核者焉乾隆四十三年五月㳟校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀





　　宋朝名畫評原序
　　夫識畫之訣在乎明六要而審六長也所謂六要者氣韻兼力一也格制俱老二也變異合理三也彩繪有澤四也去來自然五也師長捨短六也既明彼六要又審此六長雖卷帙盈箱壁板周㢘自然至於別識矣大凡觀畫抑有所忌且天氣晦暝風勢飄逸屋宇向隂暮夜執燭皆不可觀何哉謂其悉不能極其要妙而難約以六要六長也必在乎清爽虛室面南依正壁而後張之要當澄神靜慮縱目以觀之且觀之法先觀其氣象後定其去就次根其意終求其理此乃定畫之鈐鍵也是故見短勿詆反求其長見工勿譽反求其拙夫善觀畫者必在於短長工拙之間執此六要憑此六長而又揣摩研味要歸三品三品者神妙能也品第既得是非長短毀譽工拙自然見矣大抵觀釋氏者尚莊嚴慈覺觀羅漢者尚四像皈依觀道流者尚孤髙清古觀人物者尚精神體態觀畜獸者尚馴擾獷厲觀花卉者尚飄麗深逺今之或捨六要棄六長而能致此者何異縁木求魚汲水得火未之有也













