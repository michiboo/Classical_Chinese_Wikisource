
　　卻說相州湯陰人姓岳名飛，表字鵬舉，世以農為業。其父岳和能勤儉節食，以濟饑者。耕田有侵其地界，和即割與之，亦不與辯。人借錢谷有負其債者，再不索齲由是鄉人皆感德之。其妻姚氏尤賢，生岳飛時，有大禽若鵬，飛鳴室上，因以為名。未滿月，黃河內決，大水暴至，飛母抱飛坐在甕中，隨水沖激及岸邊，子母無事，人皆異之。
　　飛少負氣節，沉厚寡言。家貧力學，尤好《左氏春秋》及孫、吳兵法。生有神力，十二歲時，能拽三百斤弓、八石之弩，嘗學射於豪士周同處。一日，周同聚集眾士，於平野較射。周同自逞其能，連中三矢，指謂飛曰：「若能如此，方可言射。」飛曰：「請試。」同即付其所射弓與飛。飛接過弓來，離紅心一百餘步，左手挽弓，右手架箭，然飛終是力大，初弓一發破其筶，再發而中，亦連中三矢。同悅曰：「觀君之力，較君之射，當以功名顯世也。」飛拜謝，盡得其術，能左右射，隨發隨中，他人莫能及矣。同既死，飛每遇朔望旦，親到其墓，悲哀痛哭。嘗賣衣服與人，旋取酒肉紙燭，到周同墳上祭奠，拜哭罷，挽弓射三矢，後再拜而泣，隨埋其祭肉在墳塚之側，徘徊哀切，片時方歸。每月朔望皆如此。
　　一日，其父問他要這衣服，飛終不言，以杖責之，亦無抱怨。其父候他出外，暗暗察之，才知其所為。父問飛云：「爾所從人學射的，多有死者，為何單只泣祭於周同之墓？」飛曰：「向日周公獨愛我厚，不消幾日，盡教我射法。今惜其死，無以酬報，但於朔望日祭之，以盡其禮。」父又問曰：「墓前射三矢者為何？」答曰：「射三矢者，知吾射法由周君而精。」父又問曰：「埋祭肉者為何？」答曰：「此祭肉乃周君所享，飛不忍用。」父憐之，撫其背曰：「使爾得為時用，必作殉國死義之士。」飛對曰：「但將父母遺體上報國家，有何不敢為！」其父歎曰：「我今得子如此，則無後憂矣。」靖康間，見胡馬縱橫，宋兵畏縮，鄉中好漢皆來就他入山為寇。飛謂之曰：「大丈夫不著芳名於史冊，而為鼠竊狗盜偷生於世可乎？」乃令人於脊背上刺」盡忠報國「四大字，以示不從邪之意。後有人來尋他，就將脊字示之，以此相州豪傑多不從盜。及聞知康王在相州招募軍士，其時父和已死，乃留妻李氏侍養老母，自辭家前來應募，因投見劉浩。劉浩看岳飛一表非俗，人材出眾，心中暗喜，因問：「壯士鄉貫、姓名？」飛曰：「離相州七十里湯陰人氏，姓岳名飛。聞康王開大元帥府，招募天下英雄，飛志圖報效，不辭勞苦而來，所期有在，故願投見。」劉浩曰：「壯哉其志也！」因問：「康王招募榜文，經掛半月，四方豪傑來應者，各專其任。賢士今來，欲得何職？」飛曰：「當今胡馬出入，中原播亂，得人出將入相，奠安華夏，百戰百勝，能掃開沙漠，迎還二聖，取天下如反掌，救黎民於塗炭，此飛之素志矣。至於碌碌卑任，隨時興廢者，非飛之所願也。」劉浩聽罷大驚，急下階，以手攜飛於上坐曰：「素聞閣下擒劇賊陶竣賈進和之名，未曾識面，今來為國出力，非獨某一人之幸，實天下社稷之幸也！我明早引見，康王必重用閣下。」飛拜謝。
　　次日康王升府堂，眾官僚參見已畢，劉浩引進岳飛。飛拜伏階下。浩曰：「昨日此人不憚馳驅，遠來應募，臣觀其蘊，才智充裕，實堪任用，故敢薦來見王。」康王看岳飛果是壯貌魁梧，大悅，謂飛曰：「即目磁、相二州界上，盜賊猖獗，與你數百騎，前去收捕。候在有功，遂補爾官職。」岳飛得令，即拜辭康王，領軍出離相州。忽哨馬報見，有賊首吉倩，聚眾數十萬，劫掠州縣。岳飛見說，遂紮下人馬，吩咐手下：「不可亂動，待我領四人前去收捕此賊。」言畢，率四騎逕奔賊營。守寨門者支當不住，直到吉倩帳前下了馬，眾賊驚恐，一時不知誰人。岳飛呼吉倩等謂之曰：「如今胡虜不順天道，圍逼京師，欽宗蠟丸詔旨，命御弟康王為天下兵馬大元帥，招兵募馬，入救京城，有功者就便升賞，爾眾人正好輔義立功，留芳史冊，積其富貴，傳於子孫，豈不美哉！如今潛居草莽之間，偷生為活，豈是長久之計？今我上奉康王令旨天下兵馬大元帥印榜，特來招諭，爾等奮其忠義，同救君父，正是轉禍為福之秋，反邪歸正之日，眾人何不自省？若不從我所勸，明日康王大發人馬剿捕，爾等得與妻女相守否？」吉倩等素知岳飛之名，且被其志誠所感，即置酒款待岳飛。飛亦盡其情而飲，全無疑慮。吉倩忽然淚下，起謂飛曰：「我等搶掠相、磁二州，作禍深重，今受將軍來招，倘隨將軍去，雖康王見恕，今元帥所招，皆是相、磁二州豪傑，必然殺我，不如且潛身於此，苟延歲月，以盡餘喘矣。」岳飛又曰：「今康王以仁義舉兵，招納四方豪傑，賞罰最明，誰敢違軍令擅自殺人以報私讎者乎！」岳飛對天折箭為誓：「若有誤殺爾等，上天后土可鑒，予與此箭同！」飛開諭再三，賊皆受命。內有一賊起身大怒，高叫曰：「吉大哥休聽此言而自送死！」言罷，向前以拳劈岳飛。岳飛大怒，只一拳，正打著賊人左眼，血流滿面，睛珠突出，賊人倒地。岳飛進前，左手扯住吉倩衣領，右手拔劍，謂吉倩曰：「爾等若肯從我反邪歸正，萬事皆休。若道半聲不從，爾今性命只在目下！」吉倩驚恐，雙膝跪下曰：「願隨將軍歸順！」其餘賊黨羅拜於前，乞求寬恕，解甲受降者，凡三百八十餘人，同到相州，進大元帥府拜見康王。康王大喜，就封岳飛為承信郎，吉情為偏校，其餘皆受重賞，此兵就與岳飛管掌。
　　康王遂命延禧草詔，曉頒諸郡。不數日，河北都漕運張想、京東漕運黃潛善，各領兵來會；惟中山、慶保二處被虜攻圍，不得達元帥府。康王又遣使命，招劇賊楊青、常景等皆來順應，又得萬餘眾。自是威聲大震，中原有復興之勢矣。康王剋日統眾離了相州，欲速救京師之圍。大軍前抵黃河，哨馬還，馳報黃河未凍，不可渡。眾軍相顧驚愕。康王即下車步行，至河邊，密禱於天地河神，曰：「康王本為父兄受莫伸之辱，黎元罹無辜之禍，京師告急，社稷傾危，使祖宗靈氣未泯，天意復回，此河即凍，渡吾諸軍。如其不然，隨受汨沒。」康王禱畢，忽見濃雲密布，朔風競起，吹得岸上人馬寒不可立。片時間，風息雲開，眾人視黃河，盡皆凍合。康王大喜，速令諸軍渡河。
　　不移時，眾兵渡了黃河。將近開德地界，前軍報山坡後旌旗飄舞，戈戟如銀，不知何處軍馬。康王驚疑，彼軍來近中軍，主將逕迎康王。康王一見大悅，且看此人是誰？身懷忠義膽，志敵千人軍，乃磁州留守宗澤是也。因得康王草詔，統兵二千餘人，自磁州來會，正好此間相遇。康王撫慰之曰：「自離相州，已避金人追捕之厄。今日復得與留守相會，實天幸矣。」澤笑曰：「深賀大王脫金人之禍，誠出崔府君之默佑也。」康王亦以為然。是日，大軍進入開德府，會集各處兵馬。時信州府守臣楊祖募兵一萬、馬一千匹至，潞州知州王麟領兵一千繼至，有張竣苗傅、楊沂中、田師中皆領兵至。康王大喜，重頒賞賜，犒勞諸軍。
　　次日，康王車駕離開德府，將抵李固渡。哨軍回報，李固渡有金家人馬守把，不能前進。康王聞報失色，問曰：「誰可退金兵，保車駕過李固渡？」言未畢，麾下轉過劉浩，向前言曰：「臣舉一將可退金兵，以保車駕無虞。」王曰：「誰人？」浩曰：「昔在相州收捕強盜吉倩者、現居承信郎岳飛，此人可去。」王曰：「然。」即遣人宣過岳飛，令將所領人馬，前往李固渡剿退金兵。賜飛盔甲、戰袍、鞍馬、兵器。飛受賜，即拜辭康王，領兵出城，依水草屯下大營，吩咐部將吉倩等曰：「金兵雖是人眾，彼以我南朝無人敵對，其志已驕，你來日初陣，須用出力，我引兵從後救應，必不致誤。」如違吾令者，立斬！」眾人得令，俱各整備出戰。

