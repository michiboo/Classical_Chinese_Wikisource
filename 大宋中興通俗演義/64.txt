
　　卻說田思中回見秦檜，報知詔岳飛父子將至。秦檜大喜，即吩咐思中領了心腹人，前去迎接岳飛父子。次日，岳飛來到臨安，入得城中，並不見有宣召動靜。未數日，秦檜矯詔降出，道岳飛父子通同張憲等謀反，令下大理獄。岳飛接得詔旨，歎曰：「皇天后土可表此心。」遂與子岳雲就獄。
　　秦檜仍命中丞何鑄、大理卿週三畏鞫勘岳飛招詞。週三畏聞命，自思：「岳侯忠孝人也，豈有是事哉。此必有人謀陷之，待吾審問其情，必知端的。」次日與何鑄引飛至庭，詰其反狀。
　　飛於庭前逐一開具招狀：
　　取狀人岳飛，現年三十九歲。祖貫是河南相州湯陰縣永和鄉孝悌裡人氏。不合於宣和四年間，方年二十，前往真定劉宣撫下，應募立為鄉兵長。當年因擒強寇陶俊等有功，升承信郎。宣和六年殺獲強徒張超。靖康元年歸投天下大元帥府，招撫賊首吉倩等，升承信郎。與金兵戰於侍御林，升保義郎。又戰於滑州，殺敗金兵，升秉義郎。建炎元年，殺退金兵於問德，升修武郎。復敗金人於曹州，升武翼郎。隨侍親王至建康，因上書諫和議奪官，復歸田裡。又該張所保奏，復還前職，充中軍統制，從王彥戰金人於新野，升武經郎。在侯北川敗王索於太行山，殺黑風大王，歸副元帥宗澤，奏充東京留守司統制。建炎二年，與金人戰於胙城縣及黑龍潭，又戰於官橋及蘆竹渡，擒殺虜寇，升武功郎。建炎三年，領八百騎大戰於京師，破王善等五十萬眾，升武經大夫。擒杜叔五等，升武略大夫、英州刺史。解陳州圍，升武德大夫。與金人戰於鐵路步，又戰於盤城，生擒虜將馮道。復戰馬家渡及鍾山並廣德，擒王權等。戰溧陽，生擒渤海太師李撒八等。建炎四年，弭群盜於常州，擒少主孛堇等，克復建康府，獻俘行在，收叛將戚方，升武功大夫、昌州防禦使、通泰州鎮撫使。
　　戰承州，擒高太保。戰北炭村、柴墟鎮及南霸塘，皆得勝。
　　紹興元年，征討李成，戰生來渡及筠州朱家山，斬趙萬等。
　　戰樓子莊，殺馬進，降張用及一丈青，充神武副軍統制，升親衛大夫、建州觀察使。生擒姚達等，充神武副軍都統制。紹興三年收李宗亮。剿虔州寇，生擒彭友等，敗固石洞，入虔州斬十大王，擒高聚、張成，充江西沿江制置使，賜精忠旗，改神武後軍都統制。紹興四年，克復郢州，斬京超，克復隨州，斬王嵩。戰襄江，復襄陽府。戰新野市，敗劉合孛堇，降賜。得勝復鄧州，擒高仲。復信陽軍，充背遠軍節度使、鎮南軍承宣使、江南西路制置使，升武昌縣開國子。紹興五年，充神武後軍都統制，升武昌縣開國侯。戰洞庭湖，降黃佐、楊欽等，生擒陳貫，斬楊麼、鍾儀。紹興六年，充湖北襄陽府路招討使，兼營田使，易武勝、定國兩軍節度使，宣撫副使，升少保、武昌郡開國公。
　　克復虢州、襄州，戰業陽，斬孫都統，生擒滿在。戰孫洪澗，焚蔡州，援淮西，戰金兵於何家寨，擒薛亨等。戰白塔、牛蹄皆捷。紹興七年設計間廢偽齊劉豫，充宣撫使、營田大使，加升太尉。紹興八年，還軍鄂州，備金錶，論講和非計而於主和姦臣。紹興九年，因講和授開府儀同三司。紹興十年，金人叛盟，奉命率兵克復西京諸郡，駐兵郾城，大敗金帥兀朮。戰五里店，斬虜將阿里孛堇。大敗潁昌，殺蓋天大王，斬上將軍夏金吾，生擒王私壽等。屯兵朱仙鎮，大破兀朮走退汴京，修葺皇陵。兀朮北遁日，奉一十二道金牌宣召，班師。紹興十一年辭官爵，解兵權。
　　授萬壽宮使致仕。這便是我一生的罪過。
　　岳飛取供狀罷，復將衣裳裂開，轉過脊背，與週三畏看，有舊刺下「精忠報國」四大黑字，深入皮膚，而仰面大呼曰：「吾父子為國，多著勤勞。內閣之語，鉻心刻骨，未嘗不以恢復為意。豈知今日，把我父子性命而報亻光虜耶？」言訖，放聲大哭。
　　庭下獄卒慘不忍聞，週三畏亦為之淚下，指秦檜罵曰：「都是此奸賊有意金人，懷異心，陷殺忠良，不由天子指揮，任意所為。今日聽岳侯訴出實情，便是鐵石心腸，也須感傷。似這等冤屈，教我如何問擬？且將岳飛送入牢中，明日再理。」獄卒仍押岳飛等於獄中監禁。

