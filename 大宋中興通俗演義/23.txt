
　　卻說岳飛次日又率部下與虜寇大戰於江口。岳飛鼓勇而前，部下隨之殺敗金人，斬首數百級，奪其馬駝無數。岳飛下了寨，重賞將士。部下見金兵勢大，長江又被兀朮所據，杜充閉城不出，內有尋思欲叛去者。岳飛知其意，泣謂眾曰：「我與爾等感國厚恩，當施忠義，上報朝廷，建立功勛，著於國史，身雖死時，名亦不朽。今若降虜，或散為盜，不為反臣，則為賊寇。雖是偷生於世，身死而名壞，遺臭於萬世，豈為子孫長久之計耶！今建康乃江左形勝之地，若使金家得了此城，我宋朝將何以立國於江南而復中原之地乎？今日之事，我若輩但知有死而無二心，若有思叛去者，許諸人出首以軍法處之；多得酋首者而受上賞！」眾將士皆感其言曰：「並不敢有別心，從統制號令。」卻說金兀朮人馬來攻建康，宣撫使杜充不敢出戰，一連被兀朮睏了二十日，城中恰慌。充與守臣陳邦光、戶部尚書李稅商議不如投降，通判楊邦義號哭諫曰：「邦義與諸君共守此城，有死無二。今奈何欲屈身於虜而受不義之名乎?」充曰：「不然，事已極矣！不降何待。」邦義苦諫不從，充率官屬開門迎接金兵，拜於兀朮馬前。兀朮入了建康，獨楊邦義不肯屈，刺血大書衣裾曰：「寧作趙氏鬼，不為他邦臣。」有人言邦義勸杜充休降，可斬之。兀朮曰：「此人守義，不可斬之。」乃使人誘他來降，封之大官。邦義大罵曰：「臊狗種，我只要一死，豈願降哉！」兀朮大怒，遂殺之。虜將歎曰：「此真忠臣也！」後人有詩贊云：
　　　　中原侵擾動風塵，倡義嬰城誓一心。
　　　　瀝血衣詞甘就殺，史書千古重高名。
　　兀朮既取建康，著杜充往見金元帥黏沒喝。沒喝薄其為人，久後始付與官職。
　　卻說高宗聞知建康不保，大江為金人所有，謂呂頤浩曰：「今日事急矣。卿有何高論？」頤浩奏曰：「不如乘舟入海為上。虜騎不能駕船迫我，浙江地熱，彼必不肯久留於此，待他兵退，聖駕復返浙江，他來我去，他退我回，此亦兵家之妙策也。」高宗准其奏，遂駕往明州。兀朮聽知高宗奔明州，差阿里蒲廬渾領軍馬追趕。阿里蒲廬渾引著二萬胡兵，追趕高宗至童安，與高宗只爭一舍之地。高宗望見後面塵埃蔽日，金鼓喧天，無限人馬來到，大驚問：「誰可迎敵？」言未絕，保駕張公裕奏曰：「臣出馬退金兵。」帝即遣行。張公裕部一萬兵來迎，正遇阿里蒲廬渾大叫：「好將車駕送來，免爾一死！」公裕大怒，挺槍躍馬直取蒲廬渾。蒲廬渾舞馬交還，二人戰有二十合，不分勝敗。張公裕只要保護車駕，只得死鬥，又鏖戰數合，忽一派鼓聲從山後出，當先一面大旗上書五字」大宋楊沂中「。原來沂中知阿里蒲廬渾渡曹娥江，因屯兵於西山，特來保駕。沂中手揮大斧，驟驊騮夾攻阿里蒲廬渾。蒲廬渾見宋兵勢大，勒馬刺斜逃回。公裕、沂中直殺入陣中，劈死無數，金兵大潰。殺退二十餘里，公裕與沂中合兵一處，來見高宗。帝執沂中手曰：「卿救朕躬，當銘肺腑。」沂中頓首稱謝。頤浩曰：「金人敗回，兀朮必長驅而來，陛下可速乘舟人海。」帝乃領群臣乘船到定海縣。是時從駕官多，船狹不能容，頤浩奏曰：「海上船少，合無使隨駕官員，從他取便避虜。」帝曰：「為士夫的當知義理，豈可不護從車駕？若從取便避虜，則朕所到，無百官亦同寇盜耳！」言訖淚下。以此郎官以下多從車駕，不肯棄去。
　　次日，高宗船到昌國縣，下詔勤王，令各處出兵邀截虜寇。有英州武略大夫岳飛，見建康已被金人所據，又及聞車駕避難於海，乃聚集部下將士勤王。原飛部士皆西北人，平日感岳飛恩信，雖有反覆之意，不敢叛去。內有報飛者曰：「今眾人見中原淪於金虜，皆欲投統製做主，領我等降金，必有重用。」岳飛見說，佯許之。次日在中軍會眾人誓之曰：「爾等隨我與朝廷立功，克復中原，迎回聖駕，身受官爵，光顯門庭，豈不為榮？今爾等若不從我之言，寧先殺我，然後歸投虜寇，吾決不往！」言訖放聲而哭，乃脫衣以背示眾，背上刺有「盡忠報國」四個大字。眾人見了，皆伏地拜曰：「我等一從統制號令，再不敢有異志也。」皆泣下。岳飛再三撫慰之曰：「今兀朮領兵深入迫逼，聖駕出居海中。我今聚兵於江邊截其歸路，復取建康，迎回天子，以圖恢復中原，爾輩富貴不患無也。」眾皆歡喜。
　　飛遂引部下出廣德截殺兀朮哨兵，一日六戰皆得勝，斬首數百級，擒金將王權，到營以義釋之。王權感恩拜曰：「人傳岳統制民之父母，果然也。王權何以報德！」飛謂之曰：「爾金將兀朮不識時勢，屢屢侵犯中國。近日建康府若遇我在，擒之碎屍萬段，方雪吾恨也。今日與汝等無預，若回營，夜間縱火為號，殺退兀朮兵即是爾功。」王權曰：「小人決不失信。今夜舉火裡應，將軍可從外攻入。」岳飛大喜，即放王權等回營。內有捉得不肯回的，飛察其可用者，結以恩義而留之。
　　卻說王權回了虜營，候夜半於中軍放起火來。霎時間煙燄燭天，滿營火紅。岳飛見虜營火起，縱兵於外擊之，王權於內接應，兀朮兵大亂，自相蹂踏，死者不計其數，燒其輜重殆荊天明，飛引眾回，鞍中拔出一枝箭，觀號頭乃是部下將戚方箭也。飛自思夜間廝殺，未知是誤射故射？乃取其箭藏於囊中，待後日審知故射，擒此賊必令折之以就戮。
　　飛既大破金兵，遂駐軍於中村軍中無糧，將士懼岳飛紀律，忍饑不言，秋毫無犯。忽報金將王權引本部軍馬奪得糧草馬駝來見統制，岳飛大悅，即將王權所得分賜將士，重賞王權。權部下自相謂曰：「岳爺爺軍也！」爭降附者約有萬餘人。
　　飛各以恩撫之。
　　金人既退，飛出帳前觀廣德地勢，遙見中山頂一座樓臺，蒼松遮蔭，修竹圍繞，飛問部下曰：「前面樓角是何所在？」部下曰：「乃金沙寺也。」飛曰：「可偷暇一遊，以覽其勝。」與一二從軍沿溪越澗，攀藤附葛，行了半日，始到寺門。飛進入寺中，僧人請入法堂待茶畢，縱步游觀，果是好個清幽去處。飛素懷感激，命從人取過筆硯，於西廊之下大書數行，以記其事云：
　　岳飛題畢，與一二從人離了金沙寺，回至中村，即便整理軍馬，前去救駕立功。
　　卻說高宗駕到溫州，泊於港口。彼時勤王將有張濬、韓世忠、牛臯、劉光世、吳玠、岳飛等，各領兵邀截金虜歸路。兀朮聞知宋朝四方兵集，乃收拾所搶寶貨金帛子女，從明州回走北去。報到溫州，高宗聽知金兵退去，下詔還越州駐蹕。
　　高宗駕到越州，改州衙為行宮，以朝百官，命廬益奉迎隆祜太后於處州。臨行，帝謂輔臣曰：「朕初不識太后，自迎至南京，愛朕不啻己出。今在數千里外，兵馬驚擾，當亟奉迎，以愜朕朝夕慕念之意。」廬益奉命去訖。高宗體問近日金兵消息，御史中丞趙鼎奏曰：「兀朮已退兵北去，近日報到金兵攻擊常州甚急，宜興一路被賊所據，惟有御營使司統制岳飛保障一方無虞。乞陛下復降詔旌獎之，命解常州圍，必能成功。」帝從之，即頒詔著令岳飛持兵解常州圍，及安撫宜興一路。詔下，岳飛即開幕府招集人馬解圍。轅門小校來報：「現有宜興縣賊首郭吉聚眾搶掠，居民驚擾，縣令錢諶令人請統制拯救。本縣現有積下糧儲，可克二十萬軍馬夠十年支用。」岳飛聞之大喜，與其下曰：「宜興既有此多糧食，我等宜就之，撫養士卒，以待截金兵歸路而迎聖駕，豈不美哉。」即日將本部軍馬望宜興進發。哨軍來報：「宜興糧儲已被賊首郭吉搶去百餘船，搬入湖中矣。」岳飛大怒，遂差手下將王貴、傅廣領二千餘人去追。貴、廣二將領兵逕往湖中，正遇郭吉賊黨將糧草搬上船。王貴大叫：「狂賊慢走！好將糧儲送還，饒你輩殘生。不然，盡教汝為魚矣！」郭吉擺開戰船，率眾賊黨一齊殺過來，被王貴、傅廣分作兩翼奮前夾擊。岳家兵誰不知名？郭吉抵敵不過，各自奔走。王、傅乘勢殺人湖口，奪其裝載糧草，回見岳飛。岳飛將糧草依前搬入宜興。兵行之際，人報部下戚方仍舊叛去為盜。
