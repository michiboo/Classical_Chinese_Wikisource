
　　岳飛聽得戚方叛去，大怒曰：「前日廣德陣上射吾一箭，果有殺我之意。他日捉來，必手刃之。」次日，岳飛已至宜興縣。
　　縣令錢諶接見，不勝歡悅，謂飛曰：「百姓望君侯猶大旱之望雲霓，今日得遇，實快平生也！」飛曰：「金兵梗道，何地非皇上赤子？岳某到處，皆願拯之矣。」錢諶請岳飛入衙中駐兵數日。遠近聞知岳飛駐兵宜火，皆來歸順。
　　是時金兵與賊寇四下剽掠，只不敢犯宜興。其縣居民安生，各相謂曰：「爺娘生我者易，岳相公保我者難。」岳飛兵屯宜興，遣人體探常州消息，回報金人攻擊緊急。飛遣王貴、張憲、傅廣分兵救之，自率部下合後。岳飛傳令離了宜興，軍馬抵至常州界，擺開陣勢。金兵見宋軍來到，兩下對敵，張憲出馬大罵：「死羯奴，不退何待！」金陣中女真萬戶少主孛堇驟馬舞棍直取張憲，張憲亦提槍來迎。兩馬相交，戰了數合，張憲詐敗，萬戶少主從後趕來。轉過臨水門，岳飛一軍從河口擁出，聲如巨鐘，大叫：「虜賊慢來！」萬戶少主孛堇吃了一驚，措手不及，被飛一把手捉歸馬上。飛又驅動本部來殺，胡兵退走不迭，擁死於河中者疊積。金兵大敗，退走常州五十里遠，奪其輜重糧食不可勝數，生擒女真王撒哥。王貴、張憲、傅廣合兵攻擊漢兒李渭等十一名，常州圍解。岳飛將女真萬戶少主孛堇及漢兒李謂等遣人齎表解送越州行在。使人逕上越州，呈進岳飛表章。表曰：武略大夫英州刺史御營使司統制軍馬臣岳飛狀奏：恭依聖旨，將帶所部人馬邀擊金人。至廣德見陣，共砍到人頭一千二百一十六級，諭降女直漢兒人王權等二十四人，並遣差兵馬收復建康府溧陽縣，得俘五百餘人，生擒女直漢兒軍偽同知溧陽縣事渤海太師李撒八等十二人。金兵回　犯常州，分遣兵馬截殺，只一陣問擁掩入河，棄頭不砍，生擒女直萬戶少主孛堇、漢兒李渭等一十一人。委是屢獲勝捷。謹錄奏聞，伏侯裁旨。
　　高宗覽表大悅，方知江左有忠義之士奮志勤王。乃頒敕命，使岳飛招募人馬，先復建康以為兩浙之固，次則掃清江南賊寇，以待鑾輿北還。岳飛得詔，即抄謄四下張掛，招兵募馬。不數日間，應募者眾。岳飛此時便有掃清河北之志。訪知兀朮從明州濟江，護送輜重回金，遣人以書告知韓世忠出兵截之。世忠得岳飛書，知此消息，與部下商議，將人馬分作三處守把，以前軍駐青龍鎮，中軍駐江灣，後軍駐海，俟兀朮歸還擊之。
　　卻說兀朮人馬濟江，次於六合，亦恐宋師前後追襲，沿路令人打探虛實。哨馬報青龍鎮等處韓世忠俱著精兵守把，欲截金人歸路。兀朮大驚，即吩咐眾人速趨平江。眾人得令，遂不向青龍鎮一路，逕由秀州出平江而去。韓世忠差人探聽兀朮從哪條路來，務要哨探停當回報。去人數日回說，兀朮不由青龍鎮行，逕趨秀州出平江而去。世忠聞之，歎曰：「狡虜任的機關也。」遂移師鎮江，先以八千人屯於焦山寺待之。兀朮人馬已出秀州，欲濟江，遙見鎮江口旌旗蔽日，戰船排如」一「字。兀朮知世忠著人把守，將本部屯紮江，遣使齎禮物送書來見世忠。世忠正在軍中持調人馬，忽報兀朮遣使來見。世忠令召入，使人進帳中，呈上兀朮通問禮物及約戰期書一封。世忠受了禮物，拆書視之：書曰：中原、金國，本同一家。皇上、金主，猶如兄弟。吾仗劍南下，正欲討不恭而誅叛逆。今江南播亂，賊寇生發。非吾討之，海內奚獲清寧。今爰整歸旅，已出平江，前列大軍，未審何意。閣下欲修盟好，即開鎮道，護送北行。欲動聲勢，乞示戰期。次不宣。世忠看書畢，批回來人，約以出戰日期。來人將回書去了。世忠急召蘇勝等謂之曰：「吾昨日審視地勢，是間形勝無如金山龍王廟者。兀朮亦乃智將，彼必引騎登此，以覘我軍中虛實。與你二百壯軍，用百人伏廟中，百人伏廟下岸側。敵人若來，不可便出。聞江中鼓聲響，側岸兵先入，廟裡兵繼出合擊之，兀朮可擒矣。」蘇勝領計，引二百軍去了。世忠又喚過霍武曰：「你部二千軍埋伏南岸，待蘇勝得贏，爾即繞出北岸以截兀朮歸路，勿致失誤。」霍武亦引兵去訖。世忠各分遣已定，自部大軍合後接應。
　　卻說差人將書回見兀朮。兀朮見書約交戰日期，與部屬孛堇阿赤、王鐵兒、張丑漢等議出兵。孛堇赤曰：「宋軍屯隘口以便戰鬥，營寨分為三壁，彼以江口一壁為重，必實兵守之。此間金山龍王廟視高瞰下，無不在目，主將可密引一二騎登此窺其虛實，然後出奇兵先奪其空壁，乘勝攻江口，世忠之眾可破也。」兀朮大悅曰：「此計甚妙。」下令王鐵兒、張丑漢列重兵於江岸以待敵，孛堇阿赤看守寨柵，自與親隨遼將黃炳奴、何黑闥三騎出中軍至龍王廟來。
　　時值秋九月，草木凋落，天開野闊。將近黃昏之際，兀朮上到金山遠望，見世忠營壘，軍伍齊整，皆有法度。兀朮顧謂黑闥曰：「宋朝不可謂無人物矣！」黑闥曰：「主將不宜久留在此，恐敵人知之，繞出追襲，吾等難以進退。」兀朮曰：「無妨。」又轉過山坳，引五騎趨龍王廟。韓世忠知之多時，於江中放起號炮，聲震山嶽。兀朮驚慌；即引眾騎出離龍王廟。廟中一百騎聽得江上炮響，先鼓而出，大叫：「兀朮休走！」兀朮見宋兵有備，與黑闥、炳奴勒馬急走。走至半山，岸側蘇勝引一百軍直殺上來。兀朮進退無路，只得死戰。四下喊聲大震，金鼓連天，宋兵分頭而至。黑闥曰：「主將可取傍路而走，吾抵住宋軍。」黑闥揮鞭來敵蘇勝。蘇勝大怒，舉刀交還。二人鬥上十合，蘇勝部下壯軍一齊向前，黑闥措手不及，被宋軍捉了。黃炳奴與兀朮正走出江口，南岸霍武一軍截住，大罵：「死羯奴，尚不即降，欲赴何地！」兀朮大驚，繞岸逃走。霍武趕來，兀朮勒轉騎復戰。二人才交數合，韓世忠大隊軍來到。黃炳奴曰：「主將可速往北岸以待救兵。」兀朮策馬逃向北岸，其馬失足，將兀朮掀於馬下。世忠趕近前，一槍正待刺落，兀朮奮勇搭住鞍轡一跳，復上馬而走。隨來黃炳奴一彪軍走來，世忠回馬與炳奴交鋒，戰兩合，世忠一槍刺落馬下，眾軍一齊捉縛了。世忠見兀朮走遠，鳴金收軍。
　　回鎮江，日已晡矣。蘇勝等押過何黑闥、黃炳奴，世忠問曰：「適間戰於江口，一人紅袍玉帶，既墜馬而復跳走去者是誰？」二人曰：「此正是金大將兀朮也。」世忠曰：「吾屢戰金兵，未見兀朮一面，今日觀其對敵，誠亦勇也。第措與其走脫。」世忠曰：「爾二人肯降，免爾一死。」炳奴曰：「情願納降。」世忠免其誅。轅門報說兀朮走回江口，部領十萬胡兵，欲來報仇。世忠聞知，即吩咐部下曰：「兀朮勇而性剛，易以勝動。可引入中流，分兵前後擊之，無不克矣。」蘇勝、霍武等各分兵去了。世忠遂領六千軍，開了營壁，排列江口對岸。
　　兀朮人馬捲地而來，世忠挺槍躍馬，跑出陣前。兀朮門旗開處，一少年胡將舞刀出戰，乃兀朮婿龍虎大王，更不打話，持刀直奔世忠。世忠舉槍抵住，兩下金鼓齊鳴，二將鏖戰十餘合，世忠賣陣逃回，部下盡棄衣甲旗鼓渡江而走。龍虎大王忿怒，催動人馬亦渡江，方渡一半，只見上流頭無數宋軍搖旗吶喊，前後攻來。不知如何，且聽下回分解。
