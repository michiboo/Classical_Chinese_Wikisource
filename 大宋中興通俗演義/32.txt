
　　卻說曹成大聚賊眾，在太平場橫列寨壘數十里，堅兵固守。
　　岳飛人馬對著賊寨下營，有伏路軍拿住曹成打探人，綁縛送到中軍。岳飛佯推不知，出到幃幕外邊喚過管糧諸軍吏，謂之曰：「今隨軍糧料尚夠支否？」軍吏對曰：「糧已盡矣。明日無從支給。」岳飛謂之曰：「如何不差人前去趲將來？」軍吏又曰：「程途遙遠，沿路盜賊邀截，雖是差人催促，終不得應三軍之急。」岳飛又曰：「既如此，即今天氣炎熱，疫癘生發，士卒不服水土，多有中濕玻「暗暗吩咐各營將帥，收拾人馬，三更造飯，四更起程，且回茶陵縣屯紮，就彼糧草，休息人馬，待張招討兵來再作計較。不可泄出機去，被賊人截殺。吩咐已畢。回身遇見曹成打探人，岳飛慌把雙手搓其兩耳，跌腳。回　至帳中，暗吩咐收監者放鬆，使打探人得脫。那細作慌忙走報曹成道：「岳家營中糧盡，北人不服水土，又兼暑熱，生病者多，明旦起營退回茶陵，去就糧草。」曹成聽了大喜，即遣郝通、楊再興等分兵前去埋伏，截其歸路。自引眾賊黨晝夜追趕。
　　且說岳飛見打探人去了，喚過張憲、岳云：「爾二人領著五千人馬，先去曹成上流近寨處埋伏；察看火箭為號，多張旗幟，令本軍即運輜重車輛腳力先起。」二人領計去了。又著吳全、韓京、吳錫、張中彥等各領所部人馬，盡夜前去退處埋伏，以火箭為號，四下殺出。眾人各依令而去。岳飛分撥已定，自帶領王貴、牛臯等所部人馬起營，退往茶陵。曹成探知岳飛人馬起營了多時，率其賊眾來趕。岳飛見曹成來追，慢慢與眾人前往。正行之間，只見曹成伏兵齊起，金鼓喧天，將岳飛前後圍了。岳飛於馬上連放了三支火箭，那吳全、韓京、吳錫、張中彥伏兵四起，將曹成賊黨圍在垓心。
　　曹成知岳飛計策，引眾人衝殺回本營。正走間，哨報營寨已被宋將焚毀，糧草一時皆被奪得去了。曹成聽了大驚，舉頭時望見彼營煙燄蔽天，火光照得數十里通紅，賊大亂，殺死者不可勝數，乞降之聲震動山嶽。曹成見巢穴已破，只得拚死殺出重圍，望桂嶺而走。忽一彪人馬從山坡後截出。曹成歎曰：「吾合休矣！」殺近前乃是賊黨劉興，因埋伏在此，見宋兵勢大，不敢截出。曹成與興相幫，且戰且走。後面金鼓不絕，喊叫：「休要走了曹成！」曹成聽得，魂飛魄散，慌亂無措。興曰：「大王可遠奔走，我當抵住追兵。」曹成跑馬不迭去了。
　　韓京一支兵趕到，劉興舉槍來戰。二馬相交，韓京手起刀落，將劉興斬於馬下，勒兵復迫來。曹成亟走到桂嶺屯紮。
　　桂嶺地方上有北藏嶺，又有上梧關，又有蓬嶺，號為三關，連控隘道。若有一人守之，萬夫不能前進。曹成占了北藏嶺與上梧關二處，多著賊兵守把，自喜以為先得地利，宋軍不能攻也。只見岳飛部領四下官軍趕至桂嶺，聞曹成既已佔據北藏嶺、上梧關二處，飛下令曰：「賊人恃險以拒我軍，不可使之立足。立足則難攻拔。」即躬率步騎數千人乘勢攻擊。嶺上賊黨以木石弓矢一齊滾射下來，步兵被傷，不敢近前。飛怒曰：「爾等何其怯哉。」乃手執抵箭牌首先登嶺，眾軍亦各鼓勇繼至。少頃已上了桂嶺。曹成佔據不定，棄眾單馬遁去。岳飛得了三關，招降賊眾，計兩地斬首一萬三千餘級，降卒三萬餘人，獲到弓箭盔甲槍刀旗鼓無數，生擒賊將郝通、楊再興收為手將。其三關以重兵守把，遣張憲、王貴領一萬人馬追究曹成所在，自引大軍退回茶陵縣屯紮。
　　且說曹成自上梧關走出半嶺，驚虛了膽，連人帶馬跌下山崖，頭面皆損傷，掙得起來，漏夜奔出湖南，投入豫章賊內。
　　賊知曹成名目，推為首領，成興賊眾連營江濱數十里。哨報岳飛遣張憲、王貴引一萬人馬來到，列陣於東下岸。曹成驚曰：「岳家兵非他人比，若一出必敗矣，莫若堅守寨壘，以待朝廷招安。」眾以為然。時韓世忠既平了范汝為，正回軍永嘉府休養軍士，由處州逕出豫章，前阻曹成寨壘。世忠遣董收往招之。
　　曹成見世忠著人招撫，以手加額曰：「此天賜吾活路也！」即率眾詣世忠軍所納降。
　　世忠大喜，得其眾士百萬，遣詣行在。張憲、王貴知曹成已與豫章賊就韓世忠招安，遂率領軍馬至茶陵回報岳飛。岳飛遂大宴將士於茶陵。嶺表既安妥，部引得勝人馬回過永州祁陽縣，駐兵大營驛，岳飛於壁上題記其事。記曰：權荊湖帥岳飛被旨討賊曹成，自桂嶺平蕩巢穴，二廣、湖、湘悉皆安妥。痛念二聖，遠狩沙漠，天下靡寧，誓竭忠孝。賴社稷威靈，君相賢聖，他日掃清胡虜，復歸故國，迎兩宮還朝，寬天子宵旰之憂，此所志也。顧蜂蟻之群，豈足為功。過此，因留於壁。紹興二年七月初七日記。
　　是日岳飛遣人奏報捷音，高宗大悅，詔升岳飛為中衛大夫武安軍承宣使，依前神武副軍都統，其餘將士皆受重賞。岳飛兵至筠州，捕殺賊首李宗亮、張式等，降其眾一萬八千人，分遣各處隨操，防禦江漢。仍具有本差人報捷於行在所。高宗覽表，隨頒詔付岳飛。詔曰：敕岳飛具省：卿奏殄滅群寇，安靜一方，朕甚嘉之。
　　今特召卿赴行在，可即日就道，勿憚暑行。紀律嚴明，秋毫無犯，卿之所能也，朕不多及。故敕。
　　岳飛受詔，方欲單馬詣行在面帝，值江西宣諭劉大中奏曰：「岳飛提兵素有紀律，人情恃以為安。今召赴行在，恐民不安，盜賊復起。近日報來，李成乘金兵殘亂後，聚集各處強盜約有三十餘萬，佔據江淮十餘州，稱號『李天王』，竟有席捲東南之意。聖旨已差江淮路招討使張俊領兵征剿，頗見失利，具本奏請岳飛人馬同去殺賊，陛下可允其請，敕令岳飛同張俊征進，庶可成功。」高宗准其奏，即下詔令岳飛討李成。岳飛得詔，領兵從筠州起行，來到鄱陽，與張招討會。
　　卻說賊首李天王分遣其眾，於西山連營列寨把守，張俊人馬不得前征。官軍見賊勢大，各有懼意。張俊請岳飛議曰：「我曾與李成對敵，皆不得勝，將軍有何高見？」岳飛曰：「愚以李成不足為懼。此賊至貪，不肯慮後。我只用馬軍三千抵上流從生米渡過去，出其不意，必能擒獲此賊。詔討須領大軍後來策應。」張俊然其計。
　　岳飛即帶部下張憲、王貴、岳雲等數將，逕從上流過了生米渡，殺死把守賊眾數十人。岳飛著令偃旗息鼓而進。賊黨馬進營寨靠山紮下，岳飛人馬呼噪攻入。賊眾不知幾多人馬，揭營奔走。張憲等乘勢追殺。官軍趕到河邊，馬進搭下一座土橋走了，餘賊解甲歸降者二萬餘人。岳飛收了降卒，復引兵馳過土橋追趕。時河口山水泛漲，橋道不堅，才過卻一半軍馬，土橋已坍塌，餘軍不能進。馬進遙見土橋坍塌，引五千人復回邀殺岳飛。岳飛大怒，拽滿神臂弓，指定盡命處矢來，馬進翻身落馬，死於橋側。賊兵大敗。招討使張俊統領大兵後來策應，岳飛令眾軍砍木架起飛橋，人馬漸渡。卻有馬進從弟馬雄見大兵繼至，領著敗眾逕往筠州奔走。岳飛下令曰：「除賊必須剿其巢，捉得李成者受上賞，放賊走路者處斬罪！」眾軍得令，各奮勇爭先。
　　馬雄與趙萬正走之間，山坡後金鼓齊鳴，轉出一彪軍馬，為首一員少年將乃岳雲也。岳飛已料賊人必趨筠州進建昌報知李成，先著岳雲、張憲領一支兵在朱家山埋伏等候。岳雲見賊眾已來到，拍馬舉八十斤重鐵錘直奔馬雄。馬雄舞刀來迎，戰上數合，馬雄抵敵不過。趙萬躍馬挺槍助戰，張憲一騎跑出，抵住趙萬交鋒。岳雲展出神力，綽起鐵錘望馬雄當門打落，馬雄躲避不迭，墜死馬下。趙萬驚慌手腳，被張憲連頭帶項劈作兩截。隨後岳飛人馬追到，殺得賊人屍橫遍野，血流成渠。岳飛遂駐兵朱家山。

