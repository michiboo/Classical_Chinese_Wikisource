
　　卻說黃佐次日駕舡入湖中賊眾內，宣以岳節使息信，不數日，有賊三萬自湖中來降。岳飛對其首領官職以下皆賞銀絹，著令入湖中各自立功。有不來者，亦不查問。又過數日，復有賊二千來降，岳飛照前升賞。會樞密使因提督軍事來到潭州，參政席益迎謂濬曰：「吾觀岳飛所行，似有玩寇怠事。今其部大軍至此，並不與賊對敵，必有異志。今欲奏聞朝廷，未知可否？」張濬歎曰：「岳侯忠孝人也。足下焉知其用兵之機？度其後去必成偉績矣，何以奏為？」席益慚愧而退。人報知岳飛，岳飛曰：「席益弄筆書生，豈識兵家妙算！」因遣人以書約黃佐招降餘眾。黃佐得書與部下宋傑議曰：「岳侯命吾往湖中招安麼黨，其他皆從招安，惟周倫列寨東岸，恃強不服，當用何計降之？」宋傑曰：「可乘其無備，夜間去劫營壘，周倫必破矣。」佐曰：「此計甚妙。」即傳下軍令，準備劫營。
　　將近二更時候，黃佐與宋傑共數千精壯悄悄離了水寨，約至周倫寨外，金鼓齊鳴，火炬照天，眾人斬寨而入。周倫於帳中驚慌，人不及甲，馬不及鞍，各四散奔走。黃佐驅動部下，殺得賊眾擁入湖中死者不可勝計。周倫正待走出湖口，當頭遇著黃佐，一刀砍下頭來。宋傑領眾殺入賊壘，斬賊首凡九人，奪其衣甲兵器戰船無數，焚燒寨壁殆荊黃佐差人馳報岳飛。
　　岳飛大喜，著小校齎持誥命填升黃佐為武經大夫，所部將士皆照功升賞。黃佐等已得升賞，皆歡悅願再立功。
　　卻說王王燮每日與楊麼副黨劉衡交戰，未得勝機。岳飛部將王貴戰敗，王王燮怒責之，貴曰：「非吾戰罪，皆因宣撫無致勝之術耳。」王王燮遣人報知岳飛，具王貴有慢軍令。岳飛大怒曰：「軍令不齊，何以克敵！」將王貴打了一百大棍，仍令領兵前去殺賊贖罪，因謂之曰：「限汝三日，若不殺獲賊人，定斬首示眾。」王貴只得負痛引兵前去迎敵。岳飛又喚過董先、王剛、楊再興、張用四人領兩支軍馬，多帶弓弩，於永安寨樹木叢雜處埋伏，候賊敵出寨，先著一支軍堆起葦蘆乾燥之物，焚其壁壘。賊敵殺敗走過，弓弩齊發，必獲全勝。董先等領計去了。
　　岳飛自部精騎來攻永安寨。王貴一支軍先至寨外請戰，劉衡聽得岳家軍到，領眾賊黨出寨，立馬於門旗下，大叫：「王貴，爾前日戰敗，今日尚敢來哉！」主貴曰：「今有岳節使領二十萬大軍來到，你等若就招安，不失封侯之職。如不降，一寨生靈死在目下。」劉衡欺王貴兵少，挺槍躍馬直取王貴。王貴舞刀交還。戰無數合，王貴撥回馬便走，劉衡驅兵後追。岳飛觀見賊敵已過伏兵之處，自勒馬向前迎戰，正遇劉衡副賊趙炳，只一合刺死趙炳於馬下。劉衡挺槍來戰，岳飛即放起號炮。劉衡回望本寨，看見煙燄逼天，四下葦蘆皆著，驚慌不迭，殺開血路，與眾賊黨望湖中而走。轉過樹林叢雜處，兩下鼓聲雷動，矢如雨下。劉衡前後無路，被亂箭射死於林邊。部下走得出者，俱就岳飛馬前投降。岳飛受錄之，以願為軍者充入行伍，不願者散為良民。重賞部下。因遣人請張樞密於軍中計議討楊麼之策。
　　正話間，忽朝廷遣使臣齎金字牌來召張樞密回朝，有機密事商議。張濬得旨，因謂岳飛曰：「我今承旨回朝，未知節度謀畫湖賊，曾有定策否？」岳飛即於袖中取出一小圖，曰：「下官已有滅賊定策，請樞密一視。」即將小圖遞與張濬。濬看圖中俱有破楊麼寨柵前後攻擊之機，如視諸掌。濬看罷，謂飛曰：「今楊麼依湖靠險，未有可乘計策。況今朝廷促召回還，計議北邊防秋之事，節度且於附近有糧草城內，練兵養士，只勿使賊人滋蔓，待我明年來與節度再作計較。」岳飛曰：「都督能少留八日，待岳某掃清湖寇，那時回朝未遲。」濬曰：「王宣撫領兵征進將近二年，尚且不得成功。今節度要在八日除滅湖寇，何言之易！」飛曰：「王四廂以王師攻水寇則難，今飛以水寇攻水寇，是以易成功耳。」濬曰：「願聞水寇攻水寇之術。」飛曰：「楊麼巢穴深險，不可測度。他倚著此湖，乘船拒敵，則是彼長於我矣。方欲攻其巢穴，又無鄉導之人，此乃以我所短，攻彼所長，實為難事。若因敵將攻敵兵，奪其手足之助，離其腹心之託，而使強賊孤立，然後以王師乘其敗亡之機，八日之內當俘諸酋。」張濬許之，即辭飛而出，具表奏聞。
　　表曰：
　　　　尚書右僕射兼知樞密院事、都督諸路軍馬招討使臣張濬謹狀奏：五月初八降到指揮，取臣回還行在，計議防秋之事。即今湖、湘之寇未除，乞容臣副六月上旬收捕水賊，方可回朝。今臣調岳飛人馬前往鼎州，計畫殄除水寇去訖。臣欲遵命回朝，誠恐有失機會。謹具奏聞。紹興五年五月初九日張濬謹言。
　　張濬具表奏聞，不在話下。且說岳飛下令軍中，以大軍逕往鼎州屯紮。轅門外報有楊麼賊黨楊欽，從黃佐招諭，領本部三千餘人，駕著戰船八百餘艘，前來投見。岳飛聞知大喜，謂張憲眾將曰：「今黃佐可托為心腹用矣。吾知楊欽乃賊中最驍勇者，今日來降，楊麼心腹去矣。」張憲曰：「誠不出大人之料。」岳飛令人請入軍中，楊欽自綁縛著人押至飛麾下，首具從逆之罪。岳飛一見，慌下階親解其縛，攜手與之入帳中賜坐。
　　欽辭曰：「罪當誅戮，何得有坐。」飛曰：「足下非為岳某而來，實與朝廷出力也。」欽推阻再三，方敢就坐。岳飛即以朝廷所賜戰袍盔甲鞍馬付與楊欽，填給誥身，封為武義大夫，禮遇甚厚。轉階黃佐為武德大夫。令人齎表報朝廷。表曰：荊湖南北襄陽府路制置使臣岳飛狀奏：某奉聖旨措置荊湖盜賊，臣遂先分人馬把截要路，斷其糧道，嚴行禁止，不許與賊交易，使其乏食。復遣人分頭齎執旗榜，開論禍福，說誘招安，去其腹心，並欲誘致賊首，以為鄉導。今據武義大夫閤門宣贊舍人黃佐等招安水寨首領楊欽等，將帶本寨徒眾老少一萬餘人、大小舟船八百餘只、牛五百餘頭、馬四十餘匹，並到軍前，臣已優加存恤，及支錢糧養贍，並將空名誥身填升武義大夫給付楊欽了當。體勘楊欽係賊之密黨，今已服從，正宜掩獲巢穴。臣一面措置進兵外，謹錄奏聞，伏候敕旨。紹興五年五月十五日臣岳飛謹言。
　　岳飛既已著人進表行在，復遣楊欽回湖中。帳前轉過董先曰：「不可再放楊欽入湖，他乃賊之腹心，恐中間有詐，枉費錢糧以資賊寇。」飛曰：「楊將軍忠義人也，爾輩安知！」仍遣之招諭餘黨。楊欽拜辭，引本部逕入湖中。不兩日，領全琮、劉詵眾賊來降，岳飛照例升賞。知其賊黨尚有數萬，乃詭罵欽曰：「賊人不曾盡數來降，爾卻先來何干？」怒令手下杖之。
　　楊欽發憤，帶領本部人眾，依然返回湖中去了。岳飛知楊欽已去，即喚過張憲、岳雲、董先、王貴，引三百戰船，分作三路進發，候楊麼賊寨有動靜，隨後接應。仍遣黃佐、全琮、劉詵為鄉導。眾人領計去了。且看下回分解。

