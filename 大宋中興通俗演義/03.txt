
　　卻說金太宗不時遣胡騎打探南朝消息，回報言：「宋朝君臣，自我軍退圍以後，君臣再不談及軍旅。朝中老將解職閒居，全無人馬來往。」太宗聞知大喜，與群臣議曰：「自我退軍以後，三鎮地方又不與我。且彼不知準備，正宜責以失信，復舉大兵，侵犯南朝，奪其天下，豈不快哉。」眾臣皆奏：「正好稱此機會，南朝無我敵手也。」太宗復遣大太子粘罕為左副元帥，斡離不為右副元帥，部領精兵二十萬，分路南侵。粘罕、翰離不得命，部領眾將，離了沙漠，直趨南方地界。怎見得：槍刀密密，劍戟凌空，人如流水急，馬似疾風吹。果是宋朝君臣不知守禦之策，虜賊如直入無人之境。
　　邊庭消息報入都城來，時李綱諸大臣俱散居於外。欽宗君臣聞奏，各面面相覷，束手無計。聞虜賊直抵太原，太原關報甚密，中丞許翰奏曰：「陛下速頒詔種師中一路軍進師，以救太原。太原有失，都城亦不可保。」欽宗即下命，令使者逕取種師中，以救太原。使命領詔去訖。卻說種師中與姚古及張顥等諸將，正在三鎮議論軍事，聽得金兵大舉入寇，欲分兵守禦。
　　忽朝廷使命詔進師救太原之圍。師中接詔，與下議曰：「都城保障，本在大原。太原有失，都城危矣。諸君有何高見？」姚古及張顥曰：「金兵勢大，難與力爭，只宜深溝高壘，待其眾疲糧盡，一戰可退也。」師中以為然。即遣使復命，仍令軍士整厲甲馬，以為備守之計。
　　卻說斡離不將至太原，聞三鎮已有準備，與下議曰：「太原關隘阻阨，誠難逕進。不如輒兵由真定，進次雲中，乘其無御，先襲了此處。乘勝進圍都城，太原兵必不敢離。若得都城，太原自當下矣。」眾然其計。即日退回虜兵，直犯真定等處，望風而下。都城聽得虜賊兵出真定，欽宗大驚，問於許翰。翰曰：「種師中不遵朝廷，逗撓軍機，致有真定之失。陛下可遣人責問，使其能解都城之急，將功贖罪。如不然，兩罪俱罰。」上依其奏，復遣使者詔退金兵。使命直到三鎮，宣讀詔書已畢，師中大驚，曰：「逗撓，兵家大戮也。吾結髮從軍，今近四十餘年，忍受此為罪乎。」即日嚴整甲士，約姚古及張顥，俱進兵相救。自率精兵二萬，出壽陽之石坑，來救都城。哨卒報斡離不：「三鎮軍出後，來救都城之圍。」斡離不遣金將完顏活玄，領胡兵三千，於要道截之。完顏活玄引兵去了。斡離不自以大軍邀其前。
　　卻說種師中軍至殺熊嶺，將及黃昏。師中見山路崎嶇，恐有埋伏，令軍士分前後隊而行。將轉過山坳，一將湧身而出，排列三千餘眾，截住山口，金鼓之聲震動天地，乃金將完顏活玄也。師中大怒，罵曰：「無端虜賊，敢仍猖獗。若我救兵應援，汝已受擒多日矣。」言罷，挺槍躍馬，直奔完顏活玄。完顏活玄揮刀來迎。二將戰未數合，完顏活玄抵敵不過，望山後便走。師中生力軍馬不知路逕，乘勝追趕，離太原一百里，欲候姚古及張顥軍馬接應。一日，並不見動靜。師中疑慮，遣哨卒沿路期候。師中之眾殺了半日，金兵散而復合者數番。師中以軍分右前二隊，單立高阜處，以待救至。忽哨軍報知：「姚古兵出殺熊嶺，其將焦安節不知虜賊虛實，妄傳我軍大敗，粘罕軍馬大至，來襲其後，姚古眾皆驚潰逃走，故與張顥俱失期不至。」師中聞此消息大驚，軍士饑又甚。虜賊知之，悉眾攻右軍。右軍崩潰，而前軍亦敗走。師中見勢不利，獨以麾下死戰。虜賊四邊人馬圍住，鼓聲震地，自卯至未，所留才百人。師中身被四創，力疲鬥死。可憐師中老成持重，為時名將，既死，諸軍無不奪氣。
　　是時，金兵既殺師中，其餘死者不可勝計。斡離不因分兵攻圍京城，太原愈急。欽宗君臣聞種師中遇害，深痛惜之，日夕君臣只是預定保守之計。金將選營中能言者，於城下大叫，責宋帝失信，不割與三鎮地界。豎起雲梯、火炮，攻城之具悉備。粘罕屯軍青城，復遣蕭慶來講和，堅請帝自出城會盟。帝與宰執商議會盟可否。許翰曰：「虜則狡計難測。祖宗之地，豈可胡亂與人？陛下出城，必無好散，不如不盟之為愈。」帝然其議，乃詔都水監丞李處權為報謝使，以書詣金營答粘罕。
　　粘罕怒，卻而不受，日夕攻擊。京城被圍幾四十日，城中有卒名郭京者，自言能用遁甲，可以生擒粘罕、斡離不等。何桌、孫溥與內侍等官皆傾心尊信，於上前力薦之。又有劉孝竭，各募眾或稱六丁力士，或稱北斗神兵，或稱天關大將，各效郭京所為。是日大開宣化門，出與虜兵接戰。被金兵分作四翼並進，郭京脫身逃遁。只聽火炮震天，箭如飛蝗，殺得宋兵七斷八截，各自逃生。金兵乘勝攻進。時救兵皆為唐惲耿南仲遣還，無一人至者。城中唯衛士及弓箭手七萬人。王宗濋見勢頭失利，引殿班下城，傳呼救駕。四壁兵大潰，金人因而上城。統制姚仲友聞此消息，引數百軍從交衢衝奪，以御金兵，為軍士所殺。
　　金將完顏活玄首先上城，正遇宋將何彥慶突出，不及交戰，宋兵大敗。彥慶力戰，死於城上。
　　內廷聞知，大驚呼，即下敕，召南道都統管張叔夜帥師入衛禁中。叔夜聞召，即日自將中軍，令子張伯奮將前軍，仲熊部後軍，共合三萬餘人，與金師轉戰而前。迎頭正遇完顏活玄，叔夜更不打話，挺槍直刺完顏活玄。二人戰未數合，被叔夜一槍刺死。率眾衝開虜兵，又遇金將哈里，伯奮舞刀向前，斬落馬下。金兵大潰。叔夜父子連與金兵力戰三日，士皆殊死鬥。得至都城下。叔夜從城下大呼，傳報入內廷。帝親與甲士御南薰門見之。遠觀叔夜軍容甚整，即令開城門，放下吊橋。叔夜父子入對上言：「賊鋒甚銳，我軍寡不敵眾，請陛下願如明皇之避祿山暫詣襄陽，以圖幸雍州。」時帝親任諸臣皆出於外，無可與謀者。及聞叔夜避狄之請，心下猶豫不決。
　　次日，金師大合虜眾，攻上城來。守城將士皆披靡，四下鼎沸。金人並殺入城，焚毀南薰諸門。城裡火光耀天，金鼓之聲不絕，百姓大亂，京城遂陷。衛士入都亭驛，捉住金使劉晏亂殺之，恐其為內攻也。何親率都民保帝巷戰。金人見宋將協力，乃宣言議和。粘罕即退師出城，城中交兵乃止。帝聞城陷，乃慟哭曰：「朕不用種師道言，以至於此。」蓋春初虜之去也，師道勸欽宗乘其半渡擊之，牽於和議，不從。師道厲聲曰：「異日必為後患！」至是果如其言，故欽宗悔不從其請也。
　　後南儒詠史有一詩云：
　　　　陳跡分明斷簡中，才看卷首可占終。
　　　　兵來尚恐妨恭謝，事去方知悔夾攻。
　　　　丞相自言芝產第，太師頻奏鶴翔空。
　　　　如何直到宣和季，始憶元城與了翁。
