
　　卻說秦檜自差何立往東南第一山捉捕風行者後，心懷疑懼，白晝間嘗聞悽慘冤抑之聲，因是病染漸深，日重一日，不能復起視事。時百官有所指揮，亦需稟過然後施行。高宗聞其病體轉加，親幸其第候問之曰：「朕以卿屢日未造朝，知卿染疾莫起，卿之後事欲何，需當朕面陳之。」檜扶病倚於牀屏，無一語屬後事，惟涕泣而已。久之，乃曰：「願陛下益堅鄰國之歡盟，謹國是之搖動，他無所請也。」高宗曰：「此事實寡人盟誓，卿不必過慮，但自善保其體矣。」其子秦熺伏拜於御前，曰：「臣父若有不幸，望陛下念父之辛勤，以位襲於臣也。」高宗曰：「爾之父居丞相職，尚有不足於眾臣。卿今或襲其位，必不能久安。寡人自有處之。」熺見高宗弗允其請，大懼而退。
　　帝駕已出，檜命執政官各具其經由事呈報。檜能書押者，照在府時依例發遣之。惟一德格天樓四壁上，寫張濬、趙鼎子汾、李光、胡寅、胡銓五人名字，必欲殺之，示不忘也。及檜病危不能書押，而得不死矣。是夕，秦檜死。臨死時，口中噴出舌頭上肉，掙挫呼救命之聲，不勝哀苦。童奴皆遠遠避之。頃間，嘔血數升而絕。未數日，其妻王氏偶在庭前，見秦檜身荷巨枷如重囚，悲哀求救，後有數十鬼形者，各執刀斧逐之。王氏凝目觀視，見秦檜返顧謂曰：「東窗事犯矣。」言罷，鬼類重打之而去。王氏驚昏在地，眾婢妾見，忙扶入房中，氣絕身亡。後人有七言八句斥秦檜云：
　　　　宋祖明良值太平，高宗南渡起胡塵。
　　　　奸臣進幸專和議，志士沉埋失用兵。
　　　　排逐忠貞居別墅，暗通讎虜耗朝廷。
　　　　臨危期有天垂報，咬舌誰憐痛楚聲。
　　秦檜既死，次日，事聞於朝。高宗隨即下詔，黜其子秦熺罷織閒祝其親黨曹泳等三十二人，皆革去官職，全家遷發，嶺南去汔。
　　高宗仍下詔取還岳侯、張憲家屬，命有司營造岳王墳墓，創立祠宇以享之，官其子孫十二人。理宗朝封贈王之六代：武勝定國軍節度使、湖北京西路宣撫使、節制河北諸路招討使、兼營田大使、神武後軍都統制、太師、開府儀同三司、武昌郡開國公，諡忠武，追封鄂王岳飛，配享太祖廟；王曾祖考岳成贈太師魏國公，曾祖妣楊氏贈慶國夫人；王考岳和贈太師隋國公，妣姚氏周國夫人；王妻李氏贈秦國夫人；王長子岳雲封左武大夫、忠州防禦使、武康軍節度使，塚婦妻鞏氏封恭人；次子岳雷封忠訓郎、閣門祗侯；第三子岳霖贈朝奉大夫、敷文閣待制；第四子岳震贈朝奉大夫、提舉江南東路常平事；第五子岳霆贈修武郎、閣門祗候；王孫岳雲長子岳甫，決於岳申並封承信郎；岳雷長於岳經，次子岳緯，第三子岳綱，第四子岳紀亦各封承信郎，岳霖長子岳琮，次子岳琛咸授承信郎，第三子岳珂封朝請大夫、權尚書戶部侍郎、通城縣開國男。
　　今岳王精忠廟同墳所在於西湖棲霞嶺，墓道極其美觀。四圍栽植樹木，枝皆南向，誠知王之靈千載之下不忘乎宋也。祠宇前殿，中間塑岳王之像，王之右塑左武大夫、忠州防禦使、武康軍節度使岳雲之像，王之左塑烈文侯張憲之像。後殿中間塑王之父太師隋國公岳和之像，王之母周國夫人姚氏之像，及王之妻秦國夫人李氏之像。旁有貴訓郎閣門祗候岳雷、朝清大夫敷文閣待制岳霖、朝奉大夫提舉江南東路常平事岳震、修武郎閣門祗候岳霆、及王之女號銀瓶娘子並張憲夫人。王之將昌文候徐慶、煥文候董先、輔文候牛臯、崇文候李寶、尚文候王貴，皆有小像。王之墳後面，乃敕賜褒忠衍福寺，有田百餘畝，每歲給之，備充修整祠宇，永崇王之祭祀雲耳。武昌有敕建忠烈廟，以祀王之靈。其別光州等處，各有王祠，不在數焉。
　　後人讀史至此，次韻趙子昂一律，曰：
　　　　宋祚中興勢未離，英雄生死係安危。
　　　　班回南士君王詔，逃遁金人令字旗。
　　　　奸檜有心終作孽，生民無主竟難支。
　　　　堪憐歌舞西湖夕，一度游吟一度悲。

