
　　卻說岳飛聞劉豫欲順流而下，李成既陷襄陽等六郡，又欲自江西陸行趨浙江，與楊麼會。具本奏襄陽等六郡為恢復中原根本，今當先取六郡，以除心膂之玻李成遠遁，然後加兵湖、湘，以殄群盜。帝以謂趙鼎，鼎曰：「知上流利害無如飛者。」朱勝非亦言襄陽國之上流，不可不急齲帝即下詔江西路命岳飛進兵。飛承詔提兵至蘄州，聞知齊將京超以兵佔據，其人驍勇，號為萬人敵。岳飛兵馬渡江，船至江心，謂諸將曰：「我若不擒此賊，再不過此江矣。」岳飛兵到，京超知岳飛名聲，只閉城堅守。岳飛躍馬繞城遠遠看了一遭，到城東北角，見了大喜。轉過來城下見京超在於城上，岳飛乃使張憲於城下問之曰：「爾本受我聖朝厚恩，為何跟著叛臣劉豫造反？」京超無言可對。他部下劉楫向前對曰：「今日各為其主，不必多言。」張憲回，以劉楫言告知岳飛。岳飛正怒，聞有軍正來說：「過了江來，後運未至，軍中缺糧。」飛問曰：「糧料還有多少？」軍正曰：「只夠一日支應。」飛曰：「明日打開城便有糧。」次日黎明，謂諸將曰：「我等人馬渡江北來，後運未至，前有敵兵固城以拒，後有大江，爾眾等今日各當奮力，攻開此城，方才得食。用命者賞，不用命者誅！」言畢揮兵鼓譟而進，著令敢死士五百逕奔東北城角，士卒皆疊肩而上，一時間把城奪了。京超見城陷，無處可逃，投崖身死。殺戮虜卒，屍與天王樓俱高。生擒劉楫，到於帳下問之。劉楫乞命，飛曰：「我與爾各為其主，不可耍」腰斬於市。遂復蘄州，分兵前去克復郢州、隨州。
　　岳飛兵馬到襄陽，遇著齊將李成引兵出城四十里迎戰，人馬俱靠江岸立營。岳飛勒馬於門旗下見之，顧謂諸將曰：「此賊比先常輸與我，我今料他離我一二年，想必見事頗多，與先前必不同，豈知此賊今日動靜，還只如舊。且步兵利在險阻之地，騎兵利在平川之地，今日此賊卻將騎兵擺在江岸險阻之地，步兵擺在平川曠野之地，他便有十萬之兵，何足懼哉！」乃舉鞭指與張憲、岳云：「爾二人領著步兵二千，．各執長槍，攻其右之騎隊。」又指與牛臯、王貴：「爾二人領著騎兵二千，攻其左之步隊。」岳飛自領人馬來攻中軍。又戒眾將曰：「今日攻李賊比前日不同，他有虜寇慣戰人馬在內，須當謹慎。」張憲等領了軍令，分頭前去。三處兵喊聲競起，一齊攻入。李成支抵不住，大敗而走。岳飛驅動後軍追殺，投入江水死者不知其數。李成敗走，遂克復襄陽府。岳飛具奏：「金賊所愛，惟子女金帛，志已驕惰。劉豫僭偽，人心終不忘宋。如以精兵二十萬，直搗中原，恢復故疆，誠易為力。襄陽、隨、郢地皆膏腴，苟行營田，其利為厚。臣候糧足，即過江北剿戮敵兵。」時方重深入之舉，高宗悅，和其請，而營田之議自是興矣。是時，韓世忠田金陵，王之奇田兩淮，岳飛田鄂州，吳玠田梁、洋。
　　卻說岳飛大軍進鄧州屯紮，聞知李成投奔金營，乞兵來取鄧州，粘罕使副將劉合孛堇領西番人馬與李成來到，列陣於西地，上下距營三十里，迎敵宋軍。岳飛喚過張憲、牛臯謂之曰：「爾領本部兵從光化路進抄，出敵人之後。」二人引兵去了，又使趙雲、李寶：「爾引兵從橫林埋伏，候敵人過半，從中截殺。吾自引兵策應。」趙雲、李寶領計去了。著令徐慶、岳雲部鐵騎五千，橫衝其陣。次日，岳飛擺開陣勢，策馬持槍，跑出陣前，大罵：「背天在逆，今日休走！」番將高仲舞刀躍馬逕取岳飛，岳飛約退數十步，只一合，將高仲生擒馬上。徐慶、岳雲一支鐵騎兵從橫衝出，將金陣分作兩截，前後各不能相顧，大敗四散而走。宋軍喊聲追殺，李成、劉合孛堇抵敵不住，拚死殺奔橫林，被張憲、牛臯抄出，又殺一陣，金兵死者不可勝數。李成、劉合孛堇正走間，兩下伏兵齊起，金鼓喧天，大叫：「虜賊早早納降！」劉合孛堇、李成驚慌無措，棄了坐下馬，爬山逃走，降其番兵無數。岳飛鳴金收軍，克復鄧州。襄、漢悉平，川、陝路道方得進通貢稅。差人齎本報奏行在。
　　此時高宗駕至平江府，聞岳飛捷音，龍顏大喜，謂樞密胡鬆年曰：「朕雖素知岳飛行兵最有紀律，猶不知能如此料敵。」鬆年對曰：「只因行兵有紀律，然後可以破敵。三軍懼我者必贏，畏敵者必敗，古有是言也。」帝乃遣內侍齎銀合茶藥賞岳飛，並給賞軍士銀兩幣帛，及賜御札，催促岳飛提兵東下，解廬州圍。詔曰：敕岳飛：近來淮上探報緊急，朕甚憂之，已降指揮督卿全軍東下。卿夙有憂國愛君之心，可即日引道兼程前來。
　　朕非卿到終不安心，卿宜悉之。故敕。十一月十七日付岳飛。
　　岳飛承詔，領兵逕到廬州。虜將烏撒孛堇催督二萬番兵，正在攻擊城池，聽得岳飛統人馬來到，即列開寨壁而待。岳飛先遣牛臯領數百騎悄出陣前，以精忠旗豎起，大喊「虜賊有強者，早出對敵！」金兵見精忠繡旗展開，大驚不戰而退。岳飛看見陣動，謂眾將曰：「虜情多狡，乘其人無鬥志，可以追之，明早不敢來也。若縱其去，明日復來，又費力矣。」牛臯得令，與張憲、董先引鐵騎追殺。金兵大敗，自相蹂踏踐死及斬首者約有數千人，奪獲馬匹兵器無數。岳飛兵勢大震，遂解廬州圍。
　　岳飛奏：「襄陽等六郡人戶闕牛糧，乞陛下量給官錢。其欠官私錢帛者，悉免之。自金兵殘破後，百姓流離失所，各散為盜者，處處如是。聖明可頒詔，著令州府縣官至誠招撫。朝廷以其多得流亡者，優之以重賞。庶使黎民得以就業，盜賊亦可屏息也。」高宗允奏，升岳飛清遠軍節度使，湖北洛、荊、襄、潭州制置使，神武後軍都統制；封武昌縣開國子。差內侍齎御札到軍前撫問岳飛。詔曰：
　　　　敕岳飛：卿義勇之氣，震怒無前。長驅濟江，威聲遠暢。宜奮揚於我武，務深得於敵情。既見可乘之機，即為搗虛之計。眷茲忠略，豈非朕言？深念勤勞，往加撫問。
　　　　故敕。十二月二十付岳飛。
　　岳飛接詔謝恩，不在話下。
　　卻說金師聶兒孛堇戰敗於韓世忠，渡淮北歸。時撻懶兵屯泗州，兀朮屯竹墪鎮，被世忠阻扼。兀朮會撻懶，遣人以書幣見世忠約戰。世忠得兀朮約戰檄書，與眾將議曰：「兀朮雖屢挫，其人驍勇，亦勁敵也。彼眾本不利於水戰，是以不能取勝。今欺我眾寡莫敵，長驅欲出鎮江，為中國深寇。爾諸將各宜謹慎，把截江口險要去處，金人決難以濟。」眾將曰：「宣撫軍令，誰敢怠慢！」世忠又喚過麾下王愈及兩伶人謂之曰：「兀朮常先禮而後兵，吾付爾三人黃橘、苦茗答之。若見兀朮，且言張樞密督兵鎮江，未暇以其情勞慰。」王愈與兩伶人辭世忠，逕至兀朮軍中，呈上黃橘、苦茗，具知張樞密留鎮江視師鎮撫，未有盛禮報謝。兀朮聞張濬在鎮江調兵，謂來人曰：「張樞密謫貶嶺南，何得乃在此？」王愈於袖中取出張濬所下文書示之。兀朮變色，著令王愈等回，與部下議曰：「韓世忠機變百出，張樞密親臨鎮江，吾此一回必不利矣。莫若退師歸金國，另作良圖。」即令體探虛實起行。

