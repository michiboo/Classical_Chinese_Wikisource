
　　且說臨安城中，有二達者，一名王能，一名李直。因見岳飛父子銜屈而死，家口遷徙嶺南；那兩耒子秦賊，位至三公師保，官居兩國公，一門享福，並無報應。王能心懷不平，歎而謂李直曰：「天地之間，果有鬼神否？」直曰：「有。」能曰：「如何見得是有？」直曰：「壯士死於國事，精神強良，魂爽不散而為豪傑之鬼；忠良死於冤枉，精神銜恨，魂爽不散而為冤屈之鬼。爾不聞杜詩有云：『新鬼還冤舊鬼哭，天陰雨濕聲啾啾？』」王能聞其言，乃從而問之曰：「夜間有聲嘯於樑上者，執燈照之而不見，此乃謂之鬼乎？」直曰：「此不是鬼。鬼無聲也。」能又問曰：「夜間有形現於堂上者，疾往視之而不見，此謂之鬼乎？」直曰：「此不是鬼。鬼無形也。」能曰：「夜間有執物而觸人者，用力奪之而不見，此謂之鬼乎？」直曰：「此不是鬼。鬼無聲無形，安有氣而執物乎？」能曰：「鬼既無聲無氣無形，則是無鬼矣。」李直曰：「天地之間，有形而無聲者，玉石之類也。無聲而無形者，鬼神之類也。然鬼神之事，有常有反常。漠然而無形無聲，此乃鬼神之常也，而無妖孽矣。從人所為，上違天命而不知怨，下逆人心而不知報，謀殺人命，死於無辜，銜冤吞恨而無伸理。此人雖死，則其神精不散，魂爽猶存。於是鬼神反其常，有成於形，有應於聲。應其所作，而興妖孽以此鬼神實有之矣。汝不聞《左傳》有云：『匹夫匹婦強死，其魂魄猶能憑於人，以自淫厲。』如此之言，豈無鬼神乎。」王能曰：「如今岳飛之死，秦賊之奸，天下共知。既有鬼神，為何不加報於奸臣者乎？吾聞在城有伍員之廟，至有靈感。他曾諫吳王，被太宰喜否暗中害之，賜劍而死。此神之事，與岳飛相仿。神若有靈，必與岳飛父子雪怨。我今與爾齎一炷香，往其廟而告之。」李直曰：「可則可，只不可直言其事。『隔牆須有耳，門外豈無人』。賢友則當仔細，休落奸人手。」二人言畢，乃往廟中拈香，拜而祝之曰：
　　　　嗚呼！神若有知，則能禍人，亦能福人。神若正直，則不加禍於君子，而當加禍於小人可也。神乎神乎，有為耳不忠，為子不孝。入為逆子，出於賊臣。天未降刑，尚欲偷生。神宜先懲，以表有靈；有專於祿位，而不知退。上弄國柄，下戮同類。天未降刑，尚欲偷生。神宜先懲，以表有靈；有賣權取福，交結朋族。一言不善，禍發如鏃。天未降刑，尚欲偷生。神宜先懲，以表有靈；令美之色，媚於君側。巧笑未足，已亡其國。天未降刑，尚欲偷生。神宜先懲，以表其靈；受託之勤，而蔽主人。矯傳宣命，陷害忠臣。天未降刑，尚欲偷生。神宜先懲，以表有靈；見冤不解，問禍樂成。含羞取貴，忍垢求榮。天未降刑，尚欲偷生。神宜先懲，以表有靈。神乎神乎，爾曾受枉，爾曾無伸。如何來之所陳，何不施禍於其身？若忠者必有厄，義者必有窮，爾見忠義而獲祐，遇奸佞而伸冤。非惟去其民患，抑亦有代於天工。神乎神乎，首依吾言而若是，須當上達於天聰。
　　王能、李直祝畢，不覺眼中迸血，衝冠咬牙，切恨而退。
　　顯神伍員聽其所祝，心中大怒，而體自家冤抑相同，即時駕起雲端，上表天庭，乞與岳飛父子伸理冤枉。正是：人心生一心，天地悉皆知；善惡若無報，乾坤必有私。
　　是時，岳飛、岳雲、張憲三個冤魂，在於幽冥之中，清清冷冷，襲襲泠泠；於黃泉之下，昏昏黑黑，切切淒淒。岳飛手挽著一條繩索，岳雲、張憲手提著己頭，叫屈聲冤，無從伸訴。其銀瓶小姐自撇了母親，投井而死，時來陰府，尋覓父兄。四面無人，幽魂哽咽，只見空中淒風浙淅，苦雨霏霏。正在悲哭，忽見父兄三個。其父認得女兒，向前扯住問著：「爾為何獨自來到此地哭哭哀哀？」銀瓶認得是父親音容，而告之曰：「我與母親同到臨安，尋見父兄屍首，拋了母親，投井而死，欲來尋覓父兄，一處完聚。」飛謂銀瓶曰：「爾為何不在陽間侍奉母親，卻舍了一命，來此尋我？」二人抱頭痛哭。那張憲英魂向前說道：「我等受如此屈死，何不去尋一條路哀告上帝，索取奸賊之命？」四人正論間，只見前面一陣黑雲來到，駕著一位天神，頭戴三叉紫金冠，身披銀鎧茜紅袍，手中捻丈八神槍，腰間帶三尺寶劍，身騎白馬，駕著黑雲，駐於空中高聲叫道：「岳招討，爾父子聽著：我乃吳國行人伍員，知爾等冤屈，我已敷奏天庭，今將秦檜絕其宗嗣，他夫婦不久亦死，教永墮地獄，受諸苦楚，無有出期。爾父子一門與張憲，且受世間王爵，血食萬年，護國庇民，遇功成行滿，佐正天真。爾今即便前去尋他索命。」言訖，隱而不見。岳飛四人拜謝神明，一齊前去尋此奸賊。正是：
　　　　莫道冤愆無報日，只爭來早與來遲。
　　話說秦檜在相府回來，才登德格天樓消遣片時。恰到樓上，便覺眼花繚亂，面前親見岳飛猶如活時，手挽繩索，走上前來，把秦檜頭髮揪祝旁有岳雲、張憲兩個，手持著頭，血淋淋的，把秦檜亂打，連聲叫著：「老賊！快還我四個人命。」後面轉過一女子，渾身是水，叫屈連聲，把秦賊往前只一推，從樓梯上直滾到地下。忽有使女因捧茶，正見太師死在地下，慌叫老夫人來到看了，嚇得魂不附體。與婢妾上前扶起，到寢室中，待一更時分醒來。夫人問其緣故，秦檜道：「我才到樓上，只見岳飛先在樓上，將我揪住，隨後岳雲、張憲怒恨亂打，聲聲叫道『還我命來』。忽後面轉過一女子，年近十二三，將我只一推，滾下樓梯來。今吾遍身骨肉疼痛，恰似刀割，如之奈何？」王夫人見說，心中戰慄，但曰：「丞相須寬心休養，久當平復。」自此之後，秦檜精神不在，每日恍恍惚惚，似醉如癡，寢食俱廢。不拘晝夜，但合眼，便見岳飛三四人向前討命。有時如鐵索之聲，有時如刀槍之響。一回叫「爹爹」，乃是女子之音；半晌喚「孩兒」，卻似將軍之語。驚雞打狗，閉戶開門。或吹燈而滅燭，或點火而揚灰。或撤東而轉西，或挪南而移北。寂怕著更深夜靜，長愁是驟雨狂風。嚇得那秦檜睡處不敢熄燈，行處不敢獨走。乃與其妻計較：「如此怎生是了！」夫人曰：「太師放心養玻嘗聞佛家有解冤釋結之門，薦拔昇天之路。離城不遠有靈隱寺，乃吳浙第一名山，三寶皈依所在。我同相公預辦香燭齋供，往靈隱中供佛齋僧，修理法事，懺我夫妻所作罪業，拔他父子早登仙境，自能消其愆矣。」秦檜聞之大喜，曰：「若果有是處，謹仗佛力能消吾夫婦之尤，誠幸事也。」即吩咐何立安排車馬，明日早詣靈隱寺。何立領鈞旨預整車馬伺候。

