
　　卻說岳飛大軍離了鄂州，遣人體探偽齊軍馬近在何處。哨馬報：偽齊人馬於何家寨置鎮汝軍屯兵聚糧，欲為窺唐、鄧之計。岳飛聞報，即遣牛臯、王貴、董先等領兵一萬，前攻毀之。
　　傍邊轉過岳雲曰：「兒願與牛臯同去立功。」岳飛曰：「偽齊軍馬精銳，張俊尚不敢迎敵，爾豈能近之！」岳雲曰：「小兒還要隨父親恢復中原，諒此小敵不能勝，將作何用？」於父前堅執要行。岳飛曰：「爾既要去，若能披甲上馬連矢三箭透紅心，方准爾去。如不中，先斬汝首以徇。」岳雲得令，欣然取過神臂弓，披甲挽上銀鬃馬，跑出教場，將玉勒搖動。不想其馬近日朝廷所賜，未曾習練，走得一緊，前足已失，將岳雲連人帶馬掀在塵埃。岳飛見了大怒，拿下責之曰：「今使爾習騎射於無事之時，尚然如此。倘前遇大敵，何以馭眾。」令左右推出斬之。帳前張憲等三十九員統制官一齊跪下，曰：「小將軍因新馬未慣驅馳故也，非其才力不足，乞招討恕其罪，候立功贖之。」岳飛忿氣不息。眾人苦苦哀告，飛曰：「若不看眾官面上，決斬汝首。速與牛臯領五千人馬去鎮汝軍破敵。若再無功，休得生回見我！」岳雲拜謝出帳，與牛臯領兵前往鎮汝軍不提。此岳飛戒其於者，恐其倚父之勢不伏牛臯，故以是禁之也。
　　且說牛臯兵行前望何家寨界屯紮，忽南風驟起，旗幡指北，岳雲入軍中謂牛臯曰：「今日此風，莫非上天賜吾成功乎？」牛臯曰：「願聞小將軍妙策。」岳雲於地畫之日：「即今彼眾我寡，我軍不利平川，只可依山背澤為陣。敵人見吾初到，未知虛實，於林間多設岳家旗號，設為疑兵計。然後則出奇夾擊之，取勝必矣。願足下籌之。」牛臯大喜，曰：「此正合吾意。」即於平川山谷中多張岳家旗號，頭一隊歸前，用一人騎一馬而牽兩馬，於馬上縛置草人，著以盔甲，脊上插著旗號，以王貴領之。第二隊歸後，用牛騾駕車，每一輛用二人使車，車上列插旌旗，車後多拴樹木枝梢，順風而進，推起塵土，齊兵難認真假，以董先領之。牛臯整備以定，與岳雲引精騎出戰。偽齊探知宋軍來到，於大木栗木依山而陣。齊將五大王徐文出馬立於陣前，遙望宋兵陣中擁出一少年將，身跨紫驊騮，兩手各執四十斤銅錘，乃岳飛長子岳雲也。大罵：「逆天賊奴，昔朝廷委汝水軍都統制，何乃背君投賊，乃來侵奪父母之邦。今日若改邪歸正，則復爾前職。不然，教汝喪在目前。」徐文詞窮，正欲舉刀出戰，偏軍劉復雄驟馬而出曰：「主將看吾擒之。」復雄挺槍來戰岳雲。兩馬相交，約戰數合，復雄遮攔不住，撥回　馬望本陣便走。岳雲揮兵拍馬趕出。徐文見復雄輸了，遂驟坐下馬，舞手中鋼刀來迎。兩騎馬就陣上廝殺，岳雲獨戰二將，精神倍加。約鬥二十餘合，岳雲殺得性激，綽起銅錘，望復雄腦後橫過。眼前一道電光，復雄頭落屍倒。牛臯縱兵掩殺，齊兵大敗。徐文見折了劉復雄，部眾殺奔鎮汝軍來，遙見山林中鼓聲大振，旗幟遮天，俱著岳家字號。王貴、董先各領兵殺出，齊兵叫曰：「岳爺爺軍到矣。」各奔走不迭，自相蹂踏死者橫屍蔽野。徐文引敗殘人馬，逃往東山，欲接劉麟救兵。岳雲、牛臯縱兵乘勢追襲。徐文走上五里，忽山後鼓聲大震，一彪軍馬阻住去路，為首一員大將乃宣撫使張俊也。大叫：「逆賊，欲走何處！」舞刀躍馬，直取徐文。徐文戰力已乏，與俊才交兩合，措手不及，被張俊一刀斬於馬下，餘眾皆被張俊手下軍士生擒。原彩張俊探知岳飛提兵東下，先領本部人馬埋伏東山，邀截齊軍歸路，正此遇著。張俊既斬了徐文，梟其首級，與岳雲前軍會合。岳雲入軍中見張俊。張俊喜曰：「將軍破敵之功不小，吾當奏聞朝廷。」雲曰：「皆仗宣撫威力，小人何功焉。」因辭張俊出，遂領兵回。張俊亦部眾歸於本鎮。時劉麟在濠州，聞猊敗走，又聞徐文戰死，已知難保。連夜拔寨遁去。過廬州，被楊沂中與王德率鐵騎乘勢追襲，劉麟軍馬喪折殆荊沂中急追至壽春而還。孔彥舟聞岳飛東下，亦解光州圍退走。
　　卻說牛臯與岳雲得勝，人馬回見岳飛。岳飛止賞眾將之功，岳雲所建功績並隱而不錄。遣人以捷音報知行在。都督諸軍樞密使張濬已知岳飛兵勝，探得近日破賊皆其長子岳雲功勞，因歎曰：「岳侯畏避恩榮，其子功居第一，皆隱而不紀，廉則廉矣，似未得其公也。」乃具表奏聞朝廷。表曰：
　　　　岳飛數年之間，復建康，討曹成，平楊麼，其子岳雲之功，實居第一，皆被其父隱而不錄，實非朝廷大公至正激勸人臣之道。伏乞聖明，特賜加恩寵異，庶使邊疆將士能奮勵建功以自責效。取進止。紹興六年月日臣張濬謹言。
　　表進行在，高宗覽之大悅，謂廷臣曰：「朕知岳飛父子忠勇，近日捷音來到，正當以優禮遇之。」即差內侍齎誥敕升岳云為左武大夫忠州防禦使。詔至，岳飛不與受命，乃具表以辭雲。表曰：
　　　　河南北諸路招討使臣岳飛札子奏：臣於今月二十六日准誥授臣子岳雲左武大夫忠州防禦使。臣聞君之馭臣，固不吝於厚賞；父之教子，豈可責以近功。臣昨恭依睿算，與賊決戰於湖湘之間，雲隨行迎敵，雖有薄效，未曾立到大功。遽升橫列，仍領郡防，賞典過優，義不遑處。所有誥命，臣不敢令雲祗受。伏望聖慈，俯垂天鑒，追還異恩，庶使雲激勵懦庸，別圖報效。取進止。紹興六年八月二十九日臣岳飛謹言。
　　岳飛三次具表辭男岳雲官職，朝廷皆不准。
　　且說金國兀朮兵屯黎陽，聞知岳飛提勝兵東下，大驚。即差細作來岳飛軍前體聽消息，卻被巡綽軍所縛，押入帳中見岳飛。岳飛知其奸細，乃徉責之曰：「汝非吾軍中人張斌乎？我差汝幹事去，緣何被吾軍捉來？」諜者怕死，即詐認之。岳飛喝退左右，引近前謂之曰：「我前日使爾送蠟書去齊國，約定誘引西太子人馬來，使兩下合兵攻之。爾去了便不回報，我復遣人會知齊主，並不見書下落。原來是爾作事不機密矣。汝罪該萬死。吾今貸汝，復遣至齊問舉兵日期，宜以死報。」諜者連聲許諾。
　　岳飛即修了書，納於蠟丸中，將其人於股上剖開，以蠟丸填於股內，即將金槍藥塗之，外用綿帛縛定，又賞與銀數兩遣行，叮嚀之曰：「再不許有誤。待殺了兀朮，與齊主成得事後，我當重保爾官職。」諜者唯唯拜謝而出，漏夜走回黎陽見兀朮，取出蠟書遞與兀朮。兀朮看了大驚，誠恐軍中有變，連夜領兵北去。歸至本國，將岳飛與劉豫約書奏聞金主。熙宗大怒，遣人前至汴京，詰問劉豫用兵無功之罪。劉豫恐懼，進表伏罪。 
　　自是始有廢豫之意。

