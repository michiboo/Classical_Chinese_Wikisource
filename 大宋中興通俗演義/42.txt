
　　卻說楊欽入湖中，駕起船隻，逕往投見高老虎，備言：「岳飛使人賺我歸降，被其痛責四十脊杖監收，欲候捉了楊麼，一同解赴行在，被吾夜間把監收人殺了，逃回湖中。今願與足下戮力抵敵官軍。」高老虎曰：「足下放心，仗我兩個驍勇，殺教他如王宣撫片甲不回。」欽曰：「我若不被黃佐哄誘，依著我廝殺，他如何敵得我過。」高老虎曰：「且將兩家戰船纜作一片屯紮，明早再作計較。」一邊安排酒席，款待楊欽。楊欽曰：「老兄疾寫書去，報兩位大王前來策應。」高老虎寫書畢，差人駕一小快船，漏夜飛報楊麼去訖。
　　二人於寨中飲酒，將至二更，只見三面船隻順風而至，金鼓喧天，火光迸紅，將到賊人船傍，箭如雨點。高老虎驚慌，正待開船迎敵，被楊欽一把手擒住，令眾人綁縛了，撐開船隻，放官軍一擁殺入，眾賊黨死於湖中者無算。近天明，楊欽押解高老虎至鼎州見岳飛。岳飛大喜，轉升楊欽、黃佐等官職，犒賞三軍，將高老虎斬訖，梟其首級於鼎州界上，以警將來。
　　岳飛遣哨卒往湖中體探楊麼虛實，回報楊麼於湖中催督戰船，甚是厲害。岳飛問所造戰船如何施展，報軍曰：「楊麼戰船，一名『望三州』，一名『和州載』，一名『五樓』，一名『九樓』，一名『大得山』，一名『小得山』，一名『大海鰍頭』，一名『小海鰍頭』。每一名為一號，每一號有一百餘艘。兩旁遮陽版內俱安水輪，使人如扳轆轤，待撐進，其疾行如飛。船兩邊前後俱置撞竿，官船迎之輒碎。況官船低小，賊船高大，從上矢發下石、箭來，官軍如何抵當？我船若使兵器，都要仰面，只見其船，不見其人，以此王宣撫兩年征進，無計可施。」岳飛聽了，隨即帶領黃佐、楊欽、張憲數十騎，於湖口高阜處觀望。見湯麼戰船在湖中往來如飛，顧謂張憲曰：「此賊倚湖中之險，跨船熱高穩，王宣撫盡生矣，豈能敵此劇寇！枉費朝廷兩年糧料，損折許多軍馬，未能成功。待吾略施一籌，將此賊一鼓而擒。」憲曰：「大人神算，非我輩所能測。」飛回至軍中，差人伐君山木紮為巨筏，上架生牛皮以避箭石。大小共有數百筏，埋伏在湖中。又遣牛臯引一千軍，各帶布囊，滿盛圩沙塞諸港汊，又以腐木亂草浮上流而下。揀三千能廝罵健卒於水淺處挑戰。岳飛分遣已定。次日，引一班戰將在湖上流與楊麼對敵。楊麼扯起征篷，鳴金擂鼓，放出數千員賊黨，列於戰船上。岳飛令人罵之以激其怒，淺水畔健卒撐小船且行且罵。
　　楊麼不勝怒髮，催起眾賊船一齊趕來，矢石如蝟。官兵船隻旋抵旋退，引得賊船將到水淺去處，中流腐木亂草一至，將賊船水輪盡皆纏住，扳搏不動。岳飛於上流看見，隨遣張憲、岳雲各引五千軍分頭攻擊。眾官軍見賊船不動，皆要爭功，都上大筏順風而下，近賊船邊，駕著大木，撞破其船。賊眾大潰。牛臯、黃佐、楊欽首登賊船，砍死其黨不計其數。楊麼見官軍圍繞上來，無處逃走，知事不濟，先將鍾儀推落水中，自亦望湖中一跳。筏上將跳下水，生擒楊麼。筏上擒楊麼者，乃岳飛健將牛臯。其餘賊眾殺死洞庭湖中者，水為之紅。其會水者得命亦無去路，乞投降共二萬餘人。牛臯押將楊麼來見岳飛，岳飛斬其首級，遣人送到張樞密處。人報賊將陳滔領所部奪了鍾太子坐船，得其寶貨、金銀器皿、金交椅、金鞍轡、珍珠簾、錦幃幔、龍鳳輦、八寶牀、紫金爐、沉香座等物來降。岳飛喚至帳前，附耳低言如此如此。陳滔即辭了岳飛而去。飛又遣楊欽、黃佐引兵隨後進攻，楊、黃二人引兵去訖。
　　卻說湖側大寨夏誠等，尚不知二大王消息。正在憂悶間，守寨門賊人見陳滔領本部數千，身上染有污血，走到寨門外高叫不迭：「今有大聖天王戰敗回來，作急開門！」賊人報知夏誠。夏誠大驚，慌教開門放進。陳滔部下一齊並入，楊欽、黃佐相繼而進。夏誠正待閉門守險，已被楊欽、黃佐分人守定。
　　岳飛大兵繼至，將楊麼老營團團圍祝夏誠、黃彪等束手就縛，其餘賊眾解甲投拜者，聲動山嶽。岳飛方欲受降，傍有牛臯曰：「今楊麼手下賊眾，為各州之害不小，殺戮官軍甚多，數年之間，勞民動眾。今日勢敗，方肯投降。若不盡行剿滅，將何以示軍威？」飛曰：「楊麼所部本是農夫，先被鍾相以妖術煽惑，事發懼死，以致相聚為盜。鍾相敗死，又被程吏部欲盡殺之，因此依舊潛躲偷竊求生。於中有楊麼以推戴鍾儀為名，復起嘯聚，燒劫州縣。往年王宣撫無有收捕之方，日就月將，養成大患。我想他眾人只是要全性命而已。今日賊首楊麼、鍾儀既誅，其餘皆是國家赤子，安得不允其降乎？」牛臯等再不敢言。岳飛選強壯有力願從軍者編入行伍，老弱不堪願為民者放歸田裡。將楊麼所積金寶財物盡賞有功將士，放火焚毀大小賊寨三十餘座，戰船數千艘。湖襄之寇悉平。初楊麼據依洞庭湖，恃其營寨險阻，遇官軍自陸路襲之，則入湖中；以水攻之，則登岸上。因曰：「欲犯我者，除是飛來。」至是，人以其言為識雲。
　　紹興五年六月末旬，岳飛掃蕩楊麼，遣人以捷書報知張濬。
　　書至潭州，果八日克服劇寇。張濬歎曰：「岳侯神算也。」即日差人奏捷行在。高宗大喜，遣內侍齎御札褒獎之。詔曰：敕：比得張濬奏知，湖湘寇賊悉已肅清。寬紓朕憂，良用欣愜。非卿威名冠世，忠略濟時，先聲所臨，人自信服，則何以平積年嘯聚之黨於旬朝指顧之間，不煩誅夷，坐獲嘉靖，使朕恩威並暢，厥功茂焉。或有陳情，可具奏來。七月初一日付岳飛。
　　升岳飛武勝定國軍節度使、京西路宣撫使、河南北諸路招討使兼營田大使，其有功將士俱授升賞。岳飛承恩已畢，上疏進師恢復中原，不許。帝詔張濬回朝。濬還自潭州，入見高宗，具奏：「藩外巨職，唯韓世忠、岳飛可倚以大事。」帝大悅曰：「召卿回欲議防邊計，卿可專任視師於襄、漢、川、陝，仍以劉子羽參議軍事，以席益為四川制置大使，用副卿行。」濬辭帝，前往襄、漢、川、陝督理軍務，不在話下。高宗以張濬所陳，升韓世忠為京東淮東路宣撫處置使屯楚州，岳飛為京西湖北路宣撫副使屯鄂州。詔下，鎮江韓世忠承命至楚州。
　　時楚州城郭被金人殘破已後，官府荒蕪，民庶凋落。世忠披草萊，立軍府，與士民同力役。夫人梁氏親織箔為屋。庶民見其自動，亦不敢辭艱苦。大家營成，不半年，軍府樓櫓為之一新。將士有法戰者，世忠遺以巾幗，設鼓樂大宴將士，酒後使婦人出筵中數以恥之。故人人知所奮勵，壯氣百倍。世忠又遣人撫集流散，通商惠工於山陽郡。自是遠近懷威，依附者殆無虛日，遂為重鎮焉。事聞，高宗喜曰：「信如張濬所舉也。」因下詔褒之。
　　且說岳飛亦承詔旨，引本部人馬逕還鄂州屯紮。宋高宗以鄂州為重鎮要地，因詔岳飛屯焉。詔曰：敕岳飛：武昌控制上流，淮甸只隔一水。命卿屯兵於此，須要多方措置。遣人間探，無使虜寇窺伺，即今動息如何？莫謂未有今報，而援圖之謀不素定，難以應亻卒。卿其用心體國，萬一有警，當極力捍禦。事勢掃戮，無少疏虞，即卿之功。日具的實，動息奏來。故敕。紹興五年十月日付岳飛。

