
　　有武臣康隨者，嘗以事忤曲端。曲端怒鞭其背，康隨深恨之。王庶知康隨欲報端仇，只未得機會，因復譖端於濬曰：「曲端若不早除，恐縱虎自貽患也。」因薦康隨提點恭州刑獄鞠審之。濬從其請。
　　卻說曲端在獄中，聞濬以康隨為恭州提點刑獄，仰首歎曰：「康隨若來，吾其死矣。」未數日，隨至恭州，將有罪之人一一鞫問過，至於曲端，命獄吏將重刑拷掠，令其招出反情。獄吏取過重刑加之，曲端無一撓辭，隨怒曰：「不怕爾不招！」仍令獄卒苦拷之。時端兩腿皮開肉綻，鮮血進流，終是不肯自招，惟高聲呼曰：「皇天后土可鑒此心！」隨見不招，欲置之死地，令人縶維端，以紙糊其口，脅之以火。端口乾渴，急求水飲。康隨竟與之酒，端飲下，大叫一聲，七孔流血而死，陝西士大夫聞端死，以其屢立大功，死非其罪，莫不痛惜之。軍士悵恨有反去者。曲端已死於恭州獄，張濬聞之，歎息不已，亦深追悔信讒言而陷其死，只是不正出言，因問自恭州來者：「曲端死，曾有何言？」來人道：「端並不肯招反逆情由，唯指天自誓。」並將康隨苦拷之事一一告知。濬怒曰：「康隨何等人，敢專重刑！」即令將校執杖殺之。吳玠自知與庶力執端罪，恐禍及己，因請出屯和尚原以備金人。
　　時報兀朮軍馬大隊出興元府，濬即遣玠行。玠引眾立營於和尚原東壁，積粟繕兵，列柵為死守計。部將安雄曰：「原上芻糧不充，且又士卒新集，莫若退屯漢中，以就其儲積，撫養餘眾，此以逸待勞之策也。」玠曰：「我與若等保此，敵決不敢越我而進。堅壁臨之，彼懼吾躡其後，是所以保蜀也。糧食雖不繼，鳳翔民耕獲者眾，身已屈於金而心必不服也。若以恩義結之，彼自有報效矣。」因遣雄出關抵鳳翔，告以張宣司恩德，並以重物遺惠之，使其預通敵人消息。雄逕出鳳翔界上，告知欲與金人放對，以玠所遣分惠眾人，鳳翔民皆大悅，曰：「我曹皆宋民也，逼於虜勢不得已而降之，自是朝廷音問不通，鳳翔民不復知宣司用兵矣。今有吳將軍不棄於我，若等必當以死報也。」雄各盡誠慰諭，仍令探聽金人虛實，密傳將來與吾，預作持備。眾人皆領諾，相與夜送玠糧助之，將有二千餘斛。
　　雄密地帶回，見吳玠，說鳳翔之眾各願報效。玠得許多糧料甚喜，遣人齎銀帛賞之，鳳翔民益歡，輸增芻粟者愈多。金人聞知大怒，埋伏軍馬於渭河，待鳳翔民輸玠糧過者邀殺之。且出令禁其保伍，不得私越渭河。許各相首，如一家得罪，連坐保伍。然民感玠恩惠，冒禁如故。兀朮恐宋軍因鳳翔民知其虛實，遂遣金將沒立部兵自鳳翔進，烏魯折合引兵自階成出散關，約日會於和尚原，不得有誤。二人領兵去了。兀朮自以大軍從隘道進發。
　　且說烏魯折合部領二萬人馬，先期到和尚原，金鼓喧天，列陣於北山索戰。哨馬報知吳玠，玠著諸將預備迎敵。先喚安雄吩咐：「虜賊不知路逕，爾帶一支軍從北山抄出，以襲金人之後。遣湯威出營示兵誘入小峪中，吾自從傍擊之。」二人各帶軍出了和尚原。
　　卻說湯威引五千軍搖旗吶喊呼戰，金將烏魯折合拍馬向前來戰湯威。二馬相交，戰不數合，湯威詐敗退走。烏魯折合趕將來，北軍掩至。未數里，山峪中鼓聲震響，從旁一彪軍馬截出，為首一員猛將，濃眉大眼，虎臂雄腰，乃川中保障吳玠也。
　　大喝：「羊喿奴賊，早下馬受吾快刀！」烏魯折合勒回馬來戰吳玠，吳玠綽刀交還，二將鬥了十合，湯威引兵復殺出，將虜兵圍在山峪中。金副將孛堇哈哩持槍拍馬來鬥吳玠。吳玠揮起鋼刀，與孛堇哈哩戰未數合，連人帶項斬於馬下。烏魯折合見斬了副將，不敢戀戰，拚死衝出峪中。宋軍乘勢掩殺，金兵大敗。
　　烏魯折合正走間，又遇安雄一支生力軍馬從後殺來。烏魯折合首尾受敵，落荒奔前急走，路狹多石，馬不能行，乃舍其馬與眾人逾山步走。宋軍奪得馬駝輜重不可勝數。烏魯折合引敗殘胡兵移砦黃牛。吳玠與眾將議曰：「金人窘促，莫縱之與兀朮兵合，勢重難擊。金沒立兵出鳳翔，方攻箭筈嶺，安雄可領兵從間道而出。金人知烏魯折合戰敗，又聞吾軍出箭筈嶺，必驚遁。爾可乘勢追之，奪其糧食。」再遣湯威：「引三百軍埋伏獅子山，多張旗幟，設為疑兵計，金人自不敢進屯。」二人領計去了。卻說金沒立得烏魯折合失利，督胡兵急攻箭筈嶺。嶺上只有五千軍把守，金兵不能得過。忽半嶺金鼓齊鳴，喊聲大舉，沒立正不知何處軍馬，見旗上書著」宋將安雄「，大驚，率胡兵前來抵敵。與安雄戰不兩合，嶺上五千精兵前後夾攻，沒立大敗，棄箭筈嶺而走。安雄率兵追襲，遺下輜重衣甲無算，俱著令部下取回。沒立引敗殘人馬欲與烏魯折合兵會，至獅子山口，見峪中旗幟無數，路旁草木叢雜，恐有埋伏，不敢前進，復退出隘道。是時，金人自起海角，昔時常勝，及與吳玠交戰輒敗，哨馬報知兀朮，兀朮大怒曰：「不取和尚原，誓不回金國也！」乃下令會諸帥之兵，共有十餘萬，造浮梁跨渭河，自寶雞結連珠營壘石為城，沿途數十里煙火不絕，與吳玠夾澗相拒，遂進薄和尚原。吳玠聽知兀朮率十萬大兵水陸並進，與弟吳玠眾將等議曰：「兀朮被吾四下阻截，殺敗數陣，今懷憤會集人馬進薄和尚原，志在死鬥，你眾人有何妙策？」玠曰：「胡人所恃者，長刃駿騎。彼今深入蜀道，糧餉必載後軍。散關山路險峻，不消五千人選，角弓勁弩埋伏兩道，候敵人逼近營柵，命諸軍分番迭射，縱他有數十萬精兵，亦難出也。任遣一二千健卒出和尚原東關，焚其積聚，遇敵稍卻，則以奇兵從旁攻擊，此必勝之道矣。」玠大喜曰：「弟言正合吾意。」即吩咐諸將各依計而行。吳玠分調以定，哨馬報兀朮在和尚原布列陣勢，欲與宋將誓決雌雄。吳玠全身披掛，領八千精兵，開壁而出。對陣中兀朮金盔銀甲紅鎧戰袍，勒馬於門旗下，舉鞭言曰：「爾宋主皆失盟約，許吾貢物屢不進。至今統大兵來到，汝當束手歸降，乃敢抗拒，閉關攔阻。日前不知路逕，殺敗吾眾幾陣，今日定與爾拚個輸贏！」吳玠怒罵曰：「殺不盡死羯奴，今日休走！」拍馬提刀直取兀朮。兀朮舉槍而出，兩騎交戰三十餘合，勝敗未分。背後沒立副將張漾飛馬挺槍出陣，要來雙鬥。玠軍中吳璘倚住手中槍，扯弓搭箭，正射中張漾面門，應弦落馬。
　　沒立見張漾墜地，一匹馬跑出陣前。吳玠抖起威風，力戰兀朮二將，並無懼怯。正戰間，忽報後面煙燄蔽天，莫非宋人燒絕山峪歸路？兀朮大驚。不知後事如何，且聽下回分解。

