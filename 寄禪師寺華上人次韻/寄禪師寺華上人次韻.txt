
百年渾是客，白髮總盈顛。
佛國三秋別，雲臺五色連。
朝盤香積飯，夜甕落花泉。
遙憶談玄地，月高人未眠。
禪心如落葉，不逐曉風顛。
猊坐翻蕭瑟，臯比喜接連。
芙蓉開紫霧，湘玉映清泉。
白晝談經罷，閑從石上眠。
德士名難避，風流學濟顛。
禮羅加璧至，薦鶚與雲連。
塵世休飛錫，松林且枕泉。
近聞離講席，聽雨半山眠。

