　　欽定四庫全書　　　　經部十
　　匡謬正俗目録　　　　小學類一〈訓詁之屬〉卷一
　　論語　　　　　　　攘
　　風　　　　　　　　架
　　夾　　　　　　　　籀
　　甲　　　　　　　　背
　　漙　　　　　　　　衡
　　忉　　　　　　　　矜
　　央　　　　　　　　號
　　享　　　　　　　　賚
　　莫
　　卷二
　　尚書　　　　　　　□
　　御　　　　　　　　獸
　　夾　　　　　　　　開
　　惟　　　　　　　烏呼
　　卷三
　　禮記　　　　　　奉
　　拾　　　　　　　禹宇丘區〈曲禮注宇作雨所見本異〉
　　予　　　　　　　葬
　　離　　　　　　　祝
　　五方之兵　　　　殺
　　□　　　　　　　羶
　　辟　　　　　　　　溫
　　嘯　　　　　　　　蝸
　　卵　　　　　　　　有
　　孽　　　　　　　　不至
　　素食
　　卷四
　　春秋　　　　　　　俘
　　肉食　　　　　　　寺人
　　鷸　　　　　　　軒
　　王夫　　　　　　閈閎
　　草創
　　卷五
　　史記　　　　　　漢書
　　尚　　　　　　　赦令
　　繈　　　　　　　遁巡
　　游衣　　　　　　郎署
　　便面　　　　　　　柱
　　非一　　　　　　　葬
　　阡　　　　　　　　桓
　　辟彊　　　　　　　閼氏
　　隄　　　　　　　　陂池
　　楊豫　　　　　　　計偕
　　戎昭果毅　　　　　宋書
　　熹　　　　　　　　錫趺
　　蒿艾
　　卷六
　　坼　　　　　　　　副
　　䵷　　　　　　　　恫
　　洋　　　　　　　　略刃
　　䯜　　　　　　　　寀
　　什器　　　　　　　猱
　　綯　　　　　　　　貤
　　趺　　　　　　　　俾
　　底　　　　　　　　剛扛
　　欠　　　　　　　　木鍾
　　若柯　　　　　　　楊
　　椎　　　　　　　　䥗
　　埒　　　　　　　　聆
　　誼議　　　　　　　名字
　　複名　　　　　　　䍻
　　草馬
　　卷七
　　反　　　　　　　　禠
　　怠　　　　　　　　免
　　黃巷　　　　　　　𨽻齒
　　屍韓　　　　　　　彡髟
　　奚斯　　　　　　　假
　　歌　　　　　　　　渚
　　河　　　　　　　　穰
　　上　　　　　　　　激
　　中　　　　　　　　兔
　　蜼　　　　　　　　暴
　　上　　　　　　　　斡筦
　　貰　　　　　　　　振
　　池氊　　　　　　　渇罩
　　幾頭　　　　　　　怒
　　殿研　　　　　　差
　　兩量　　　　　　章估
　　卷八
　　受授　　　　　　西
　　番　　　　　　　句鉤
　　斃　　　　　　　逢
　　縣寰　　　　　　苟
　　鄙人　　　　　　被庳
　　摹姑　　　　　　砢麼
　　骨鹿　　　　　　歴底
　　門限　　　　　　替
　　樂石　　　　　　享
　　迥　　　　　　　上下
　　孟仲叔季　　　　扃
　　示　　　　　　　仇
　　愈　　　　　　　舍
　　飭　　　　　　　陵遲
　　獻左氏傳　　　　禽
　　關雎　　　　　　殊死
　　抉目　　　　　　無恙
　　圈稱　　　　　　嬰奧
　　稻秫稬　　　　　沙苑
　　苦菜　　　　　　倉米
　　羮臛
　　〈臣〉等謹案匡謬正俗八卷唐顔師古撰師古名籕以字行雍州萬年人歴官秘書監事蹟具唐書本傳是書永徽二年其子符璽郎庭表上於朝髙宗勅録本付秘書閣卷首載揚庭表稱稿草纔半部帙未終蓋猶未竟之本又稱謹遵先範分為八卷勒成一部則今本乃揚庭所編宋人諸家書目多作刋謬正俗蓋避太祖之諱改匡為刋也前四卷凡五十五條皆論諸經訓詁音釋後四卷凡一百二十七條皆論諸書字義字音及俗語相承之異考據極為精審師古一代通儒而據於習俗不能知音有古今又不知齊梁以前無平仄四聲之別故其註漢書動以合聲為言遂開後來叶音之說如謂葬音臧誼議音宜反音扶萬反歌音古賀反彛音上聲怒有上去二聲夀有受授二音迥音戶鎣反皆誤以今韻讀古音如穰音而成反上音盛又音市郢反先音西逄音如字不讀龎皆誤以古音讀今韻未免千慮之一失耳古人考辨小學之書今皆失傳自顔之推家訓音證篇外實莫古於是書其邱區禹宇之論韓愈諱辨即引之知唐人已絶重之矣戒山堂讀史漫筆解都鄙二字詫為獨解不知為此書所已駁毛竒齡引書序俘厥寳玉解春秋衛俘詫為特見不知為此書所已引洵後人證據終不及古人有根柢也乾隆四十一年十二月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀











　　匡謬正俗進表
　　臣庭言臣聞纎埃不讓嵩華所以極天涓流必納溟渤所以紀地況乎業隆學海義切為山庶進簣於崇髙思委輸於潤澤恭惟皇帝陛下誕膺睿圖光臨大寶隆周比跡逺邁成康炎漢儔功近超文景時和玉燭龍圖薦於長河道包金鏡龜書浮於清洛収羽林之蠧簡俾備山采汲冡之舊文咸歸延閣一言可善屢動宸衷九術不遺每回天睠臣亡父先臣師古嘗撰匡謬正俗藁草纔半部帙未終以臣舋犯幽靈奄垂捐棄攀風罔及陟岵増哀臣敬奉遺文謹遵先範分為八卷勒成一部百氏紕繆雖未可窮六典迂訛於斯矯革謹齎詣闕奉表以聞輕觸威嚴伏深震𢙀永徽二年十二月八日符璽郎臣顔庭上
　　㫖顏師古業綜書林譽髙詞苑討論經史多所匡正前件書發明故事諒為博洽宜令所司録一本付秘書閤仍賜其子符璽郎庭絹五十匹永徽三年三月十五日中書侍郎來濟宣














