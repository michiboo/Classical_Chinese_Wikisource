
郁離子曰：「膏粱可以易豆羹，狐貉可以奪縕絮，民情之常也。是故膏粱不足，豆羹可也；狐貉不足，縕絮可也。野鳥係於籠中而馴者食也。籠中之不如山藪，入其籠者知之。有童子側木檠而設食以誘鼠，多獲鼠。一夕，逸其一，遂不復獲鼠。今使持槲葉之衣，麥麧之餅，而招於市曰：『舍爾室，捐而服，而來與我共此。』則雖其子亦走而避矣。是故不情之事，大人不為之。」
