
郁離子曰：「嗚呼，天下之亂也，天亦無如之何矣！夫天下之物，動者、植者、足者、翼者、毛者、裸者，戢戢如也，沸如也，菶如也，森如也，出出而不窮，連連而不絕，莫非天之生也，則天之好生亦盡其力矣。盡其力以生之，又盡其力以籠殲之，不亦勞且病哉？其生也非一朝，而其殲也在頃刻，天若能如之何而為之，則亦不誠甚矣！」

