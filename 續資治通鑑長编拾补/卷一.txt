卷一
　
　　英宗
　　△治平四年丁未，一○六七
　　１、四月案：錢大昕《四史朔閏考》：是月戊申朔。 乙卯，初，御史中丞王陶等屢言韓琦自嘉右末專執國柄，君弱臣疆，乞行退罷。是日，陶遂極口詆琦，意謂必能逐去。既而上不許，陶始失望。《紀事本末》卷五十七。案：續宋編年資治通鑒雲：先是，召渭州郭逵還領樞密。陶謂用逵非先帝意，外則韓琦薦引，內則納賂於高居簡。上曰：「事於先朝，義實難處。」陶言既不行，即以不赴文德殿押常參班核琦等雲雲同。《宋史王陶傳》：郭逵以簽書樞密院宣撫陜西，詔令還都。陶言：「韓琦置逵二府，至用太祖故事，出師劫制人主，琦必有奸言惑亂聖聽。願罷逵為渭州。」帝曰：「逵，先帝所用，今無罪黜之，是章先帝用人之失，不可也。」陶既不得逞，遂以琦不押文德殿常參班核之。又案：《長編》卷二百九：治平四年閏三月庚子，陶乞復用呂大防、郭源明，執政以為逼己。蓋釁於彼時已啟。
　　２、先是，御史臺以狀申中書雲：「檢會《皇右編敕》，應正衙常朝及橫行，並須宰相立班。常朝日，輪宰相壹員押班；尋常多據贊引官稱宰臣，更不過來。竊慮上項《編敕》儀制別有訩替，更不行用，伏乞明降指揮。」時閏三月己丑也。原註：己丑，三月十壹日。 中書不報。辛酉，中丞王陶因以狀白宰相，雲天子新即位，不應隳廢朝儀。又不報。陶遂核奏韓琦、曾公亮不臣，至引霍光、梁冀等事為喻，斥韓琦驕主之色過於霍光；且言欲保全琦族，故核奏之。其略曰：「琦等久居重位，新輔嗣君，忽千官瞻視之庭，蔑如房闥；艱再拜表儀之禮，重若邱山。沮格臺文，侮慢風憲。宜加顯罰，用肅具僚。」《紀事本末》卷五十七。原註：據《會要》，陶以閏三月十壹日問押班事，其彈奏必在此月，但不得其日耳。趙概《日錄》：閏三月十壹日，呈臺官言宰相合逐日文德殿押班呈訖，以遇退朝早，即輪正衙押班。四月八日，王陶言二相不赴文德押班，進呈及留身說呈訖。可參考更詳之。
　　３、甲子，韓琦、曾公亮再上表待罪，詔答不允，仍斷來章。《紀事本末》五十七。原註：琦再上表，據琦集及王珪答詔。案：《東都事略·王陶傳》：神宗頗不悅大臣之專，陶乃彈奏宰相不押常參班，至謂琦為跋扈，琦等待罪。《魏公家傳》雲：公與次相曾公亮奏陳曰：「自來以前殿退晚，及中書聚廳見客及商議急速公事，循例不赴押班，歲月已久，非自臣等。」遂上章待罪。手詔不允。《宋文鑒》卷三十一王珪行《賜宰臣韓琦不赴文德殿立班待罪不允詔》雲：天子之禦正朝，久而未講；宰相之班百辟，後亦從隳。鑒臺簡之忽陳，規邦彜之浸略。蓋延英賜對，每逾中昃之咨；故宣德留班，不及大昕之謁。矧在職之匪懈，奚引愆而靡寧？宜斥細嫌，用綏素矚。
　　４、乙丑，王陶入對，言：「近彈奏韓琦、曾公亮不赴文德殿立班，琦等雖上表待罪，而卒不肯赴。並臣言郭逵小人，不堪大用，王舉元、蔡挺、薛向轉官加職，次序不當；禦藥院內東門司高居簡、王中正等當罷免，不蒙施行。蓋臣才識愚下，言皆非是，豈可更處風憲？乞罷職除壹閑郡。臣更不敢入臺，見歸私居待罪。」又申中書，乞休韓絳、彭思永等例責降。韓琦亦屢請罷，不許，遂在告不出。《紀事本末》卷五十七。
　　５、丙寅，命翰林學士司馬光為御史中丞，《紀事本末》卷五十七，又卷五十八。） 與王陶兩易其職。（《紀事本末》卷五十七。案：《長編》卷二百九：四年三月，陶以樞密直學士、禮部郎中權御史中丞。閏三月甲辰，溫公以龍圖閣直學士兼侍講為翰林學士。
　　６、丁卯，光入對，上諭曰：「已除卿中丞。」光曰：「言職人所憚，臣不敢辭。但王陶言宰相不押班，竟不赴，而陶遽罷言職。雖不押班，細故也。陶言之過，然愛禮存羊，固不可廢。自頃宰相權重，今陶復以言宰相罷，則中丞不可復為。臣請俟宰相押班，然後受詔。」上許之。時光中丞誥已進大內，而陶學士之命，中書獨持之不下。《紀事本末》卷五十七。案：《東都事略·邵亢傳》：王陶以御史中丞彈宰相韓琦等不立外朝班，其言多過。參知政事吳奎言陰陽不和由陶所致也，神宗命陶為翰林學士，而奎持之三日不下。
　　７、戊辰，參知政事吳奎、趙概面對，堅請黜陶於外，上不許；請復授樞密直學士領群牧使，許之。既而上直批付中書，以陶為翰林學士。時宰相未入，奎即具奏曰：『臣雖至愚，豈不知廢格詔旨獲罪至重？然陛下初即位，聖德日新，上天助順，風雨時若。乃者閏月以來，寒暄不節，暴風屢作。今茲時雨愆亢，螟螣孳生，險說紛紜，震駭聽。原其所以如此者，過不在他，止壹王陶而已。按陶天資薄險，勢利是視，巧詐反覆，情態萬狀。索其深蘊，真市井小人之不若也。陛下念其東宮之舊，首加任使，擢為中丞。今乃挾持舊恩，專為險惡，輕視狷憤，織羅交構，摧辱大臣，排抑端良，意欲天下權勢壹歸於己。且郭逵、蔡挺遷改，臣等以為陛下處置皆當，故即奉行，亦累具陳，陛下必盡記憶。至如韓琦、曾公亮不押班事，蓋以久來相承，浸成廢禮，非是始於二臣。陶以臺制彈核舉職便可，何至引背負芒刺，目為跋扈，肆意深詆。以此見陶處心積慮，在於排陷大臣，呼吸群眾以為己用，自圖威柄，竊弄國權者也。臣等早來案：《魏公家傳》下有「與趙概」三字。 屢陳，欲王陶補外，令其思過。陛下重難其事，令除舊職並差遣。臣等不得守義固爭，已負大罪。今若又行內批指揮除陶翰林學士，乃是由其過惡，更獲美遷，不惟臣等取輕群眾，無以自立，且使天下待陛下為何如主哉！唐德宗猜疑大臣，信任群小，陸贄以直道昌言，反見斥逐；裴延齡、韋渠牟、李齊運以纖屑狡獪，倚為腹心，天下至今稱德宗為至闇之主。誠望陛下上法堯、舜及三代之君，不願陛下為唐德宗貽譏萬世也。王陶不黜，陛下無以責內外大臣展布四體，興緝正統。願陛下無溺偏私，斷之不疑。邵亢亦緣攀附，職為諫官，不能自持正論，輕為王陶驅迫妄言，當顯黜以厲並臣。臣輒違制旨，罪固深重，亦乞必行典刑。』《紀事本末》卷五十七。案：《長編》卷二百九雲：四年三月癸酉，奎參知政事。
　　８、己巳，奎遂稱疾臥家，乞罷政事。案：《魏公家傳》雲：奎以廢格制誥，居家待罪，又上疏極言：「陶本因臣與韓絳延薦，才為御史，即攻韓絳。頃年選用，事陛下於東宮，是時先帝服藥，固未知王陶之才堪任器使，蓋韓琦、曾公亮等進擬。今以壹立班久廢之禮，肆行深詆，是其見利忘義，惟攫搏是為，略無羞惡，溪壑無以喻其深阻也。至如邵亢，嘗聞德音，以為翻覆；今居諫長，為陶驅迫脅使，疑誤陛下，亦當顯黜。」 上封奎劄子以示陶，陶即具奏推謝。尋復核奎附宰相、欺天子六罪，其略曰：臣竊見奎以死黨之節而濟以沈雄，有大奸之才而飾以記誦。少緣文彥博，以非才得科名。及為諫官，附會彥博，欺罔仁宗，陰為培植維持之計，為唐介彈核被黜。是時，搢紳朝士詀其為人，目為諫賊。奎為小官時，亦嘗為富弼所知，及弼當國，屬翰林學士員闕。弼以奎朋黨，又為仁宗所疏薄，久之不補，奎心懷怨懟，輒令韓絳奏弼，以快私忿。臣與奎有舊，亦嘗規其背人主而附權臣。及為諫官，又言其人黨韓絳、陳升之等，事連文彥博，自是與臣匿怨為仇。後韓琦引用為樞密副使，諫官楊畋憤其奸邪，論奏，會畋病死，遂盜厥位。及昨服除，當復樞府，見韓琦方立黨以傾彥博，又見琦名位事勢愈盛於前，彥博之力不復能引重升薦，乃自陳頃為唐介彈奏彥博而言其附會，恐同居樞府不便。意要發揚彥博前事，及欲結媚韓琦，又以自防言事官將此押彈，欲先事奏陳，使不能復發。陛下觀奎此數節，天資險薄，惟勢利是視，巧詐翻覆，情態萬狀，索其深蘊，真市井小人之不若者，是奎言臣邪？奎自謂邪？
　　又曰：仁宗自至和服藥之後，臨朝簡默，政事不復厲精，選任差除，盡歸宰執。然能以腹心耳目寄之於臺諫，大臣猶懷恐懼，不敢泰然作奸。先朝繼統以來，深居九重，久之方親國政，危疑自處，惟恐淩辱，欲為則不得，欲言則不敢，窘束牽制，諫屈案：二字恐有脫誤。 不暇。琦等自知其非，意所以固寵保位之術，遂乃悅媚先帝，尊崇濮王。盈廷正議，忽而不顧，使人主與臺諫官自立仇敵，忠讜之士遣逐外郡，人心不平，物論洶洶。先帝後雖追悔，掣肘不敢改為，以至憂悒成疾，奄終壹代。琦等方以兩朝顧命，傲然自居，顧視朝廷，惟己所欲。且琦執政壹年，上視兩府大臣，中外要職，莫非親舊，根盤節錯，附己者必逐，附己者必升。中常之人，各顧身計，言必不用，適助禍殃。如臣是陛下東宮舊臣，復為憲府之長，琦等親被彈擊，不敢自言，奎乃為琦主謀，擊臣報怨。自茲以往，人誰敢言？臣處執憲之位未滿兩月而遽懇退，豈臣有欲自圖國政、竊弄威柄之跡也哉？
　　又曰：陛下欲除臣翰林學士之職，臣豈敢當之？願從奎言，投於散地。必退之誌，陛下固已察之，伏惟哀矜，使臣得脫疆臣怨仇之手，他日全名節以死，歸骨九泉，臣之幸也！
　　侍御史吳申奏：「故事，御史中丞因言事求罷，居家待罪，朝廷降旨不允，或宣召入臺，至於再三確辭，然後聽去。所以重風憲之任，寵耳目之官，禮貌直臣，以厲其節。王陶今日上章，明日除代，未有罷免揣速如此之甚也！乞留陶依舊供職。」並上疏核奎有無君之心，數其五罪。上以手劄賜知制誥、知諫院邵亢，趣進入陶學士誥，亢遂言：「御史中丞職在彈核，陰陽不和，咎由執政。奎所言顛倒，失大臣體。陛下新聽政，命出輒廢，何以令天下？」上由是有逐奎意。司馬光入對，上亦以奎奏示光，光請止還陶舊職，上許之，既又欲與陶侍讀學士。光退。翌日原註：二十日己丑也。案：《傳家集》謂四月二十二日上，與此異。 復奏曰：案：《傳家集》載《王陶乞除舊職劄子》雲，臣昨日召對，蒙聖恩賜示以吳奎所上劄子，為直除王陶翰林學士家居待罪事。臣曾據所見敷奏。陛下始欲止還陶舊職，後又欲與陶侍讀學士。臣當時怱遽，未有以對。退為陛下經宿思之。 侍讀學士與翰林學士資級略同。若授陶此職，臣恐奎未必肯出。陛下新踐祚，大臣屢有不安其位者。奎素名質直，萬壹因此激發，舉動更有過當，若亟行罷免，則深失士大夫之望；若屢詔不出，則愈損陛下之威。況陶既以言事不聽，辭免臺職。待罪之際，若更加以美官，臣竊料陶亦不敢受。慾望聖慈止還陶未作中丞時舊職，案：《傳家集》作「止還陶原作御史中丞時舊職」。則奎前者已經商量，不敢不出。陶既是舊職，受之亦安，庶免紛紜，重傷朝廷大體。臣蒙陛下虛己下問，不敢不奏。《紀事本末》卷五十七。
　　９、庚午，上出諸州貢物名件，自漳州山姜花壹萬朵已下，至同州榲桲二千顆，凡四十三州七十種。手詔曰：「四方入貢，雖雲古禮，考之禹制未有若茲之繁也。今則壹郡歲有三四而至者，言念道路之勤，疲費亦廣，至聞主押牙校有棄業終身不能償者。耗蠹民力，莫不由斯。又所貢物，多飲食之類，雖闕乏亦無害。《書》不雲乎『不作無益害有益』，非謂此邪？朕甚不取。自今其悉罷之。」《紀事本末》卷八十壹。案：《太平治跡統類》雲：右司諫劉庠言：「近手詔減天下貢獻，出宮女數百人，省後苑作工匠，應乘章服，凡所更改，乞付史館。」不從。
　　１０、上批付中書：案：《宋史·本紀》，王陶、呂景、吳申、吳奎責降罰銅，均在丙寅日，《紀事本末》系之庚午日，蓋以溫公上留吳奎劄子日書之也。然據《傳家集》，上疏在二十四日。是月戊申朔，庚午為二十三日，二十四則為辛未。《集》與此差壹日，今姑依紀事附此。 御史中丞王陶、侍御史吳申呂景過毀大臣，王陶除樞密直學士、知陳州，吳申、呂景各罰銅二十斤。吳奎位在執政而彈核中丞，以手詔為內批，三日不下，除資政殿大學士、知青州。翰林學士、右諫議大夫、兼侍讀司馬光權御史中丞。奎乞守本官、知濰州，不許。司馬光復奏：「外議藉藉，皆以為奎不當去。所以然者，蓋由奎之名望，素重於陶。雖今者封還詔書，徑歸私第，舉動語言，頗有過差。然外庭之人，不知本末，但見陛下為陶之故，罷奎政事。其罰太重，能不怪駭。如此臣恐其餘大臣皆不自安，各求引去。陛下新登大寶，先帝梓宮在殯。若舉朝大臣紛紛盡去，則於四方觀聽，殊似非宜。臣愚慾望陛下收還奎青州敕告，且留奎在政府，以慰士大夫之望，安大臣之意。陛下以奎違詔而黜之，威令已行。嘉奎質直而留之，用意尤美。奎始負大譴，懾服陛下之英斷，終蒙開釋，銜戴陛下之深恩，上下歡悅，誠無所損。昔漢高帝疑蕭何受賈人金，械繫於獄。感王衛尉壹言，赦令復位。君臣恩禮，相待如初。況於壹出入間，何為不可留也。陛下素知臣非朋附大臣之人，故敢不避形跡，極意盡言。但為朝廷惜大體耳。」上不懌。光中丞誥時在邠門，上復收入，後三日，乃付中書。先是，上封陶疏以示琦，琦奏曰：「臣非跋扈者，陛下遣壹小黃門至，則可縛臣以去矣。」上為之動，問知制誥、知諫院滕甫，甫曰：「宰相不押班，誠可罪；若以為跋扈，則為欺天陷人矣。」奎之罷政事也，琦猶在告，公亮方侍祠，趙概復奏增奎壹官，為戶部侍郎。《紀事本末》卷五十七。
　　１１、辛未，曾公亮入對，懇請留吳奎，上許之。《紀事本末》卷五十七。
　　１２、壬申，追取吳奎青州告，詔對延和殿慰勞，使復為參知政事，曰：「成王豈不疑周公邪？」上初議罷奎，謂翰林學士承旨張方平曰：「奎罷，當以卿代。」方平力辭，上曰：「卿歷三朝，無所阿附，左右莫為先容，可謂獨立傑出矣。先帝已欲用卿，今又何辭？」方平曰：「韓琦久在告者，意保全奎，奎罷，必不復起。琦勛在王室，願陛下復奎位，手詔諭琦，以全始終之分。」上嗟嘆良久，繼出小紙曰：「奎位執政而擊中司，謂朕手詔為內批，持之三日不下。不去，可乎？」方平復論如初，上訖從之。案：《宋史·吳奎傳》：及琦罷相，竟出知青州。《宰輔表》在九月辛丑。 於是，遣內侍張茂則賜琦手劄曰：「卿援立先帝，功在王府。自朕纂承，虛懷託賴，惟是同德，豈容閑言？昨王陶等所言，過為誣訾。至於事理，朕所自明，但中丞屢斥，頗動朝議。欲除學士，意者示之美遷，其實使去言路。不謂卿亦有章表，遽然避位，是著朕之不德，益駭天下之聽。已處分王陶舊職出知陳州，乃君臣大義。卿其勿以為嫌。國之休戚，卿當與朕共之。言發於誠，想宜知悉。」吳奎既復位，邵亢更以為言，上手劄諭亢曰：「此無他，欲起堅臥者爾！」堅臥者，蓋指琦也。案：《韓魏公家傳》雲：陶既黜，邵亢猶欲撼公，上曰：「若不是他韓琦，朕只是壹皇親太保耳。」亢聞此言，惶懼自悔。時亢知開封府，忠彥為府屬官屬，亢為道上語如此，意以蓋己之失也。） 陶為人雋利，眉目疏秀，美書翰，惟性卞急，色厲而內荏。初事韓琦甚謹，故琦深器之，驟加拔用。陰知上不悅執政之專，既為中丞，謀易置大臣，虛次相以自擬。陳薦密勸琦備陶，琦不信，陶果核奏琦。原註：《琦傳》雲：英宗既立，琦編並臣姓名，各品題之以進，然最所重者陶，首加拔用。後覺陶佞，疏之。及為御史中丞，意猶不滿，遂核奏琦。世益以知人為難。按：所稱覺陶佞，稍疏之，恐飾詞，今不取。 初，建東宮，英宗命以蔡亢為詹事，琦因薦陶，文彥博私謂琦，盍止用亢，琦不從，遂並用二人。及琦為陶所攻，彥博謂琦曰：「頗記除詹事時否？」琦大愧曰：「見事之晚，真宜受撻。」《紀事本末》卷五十七。原註：此據《司馬光日記》雲：彥博謂琦詹事舊無二員。按太宗升儲，林特、張士遜二人？兼詹事。舊無二員，或是唐制。今不取。《日記》又雲：樂道以太子登位，不受詹事敕，執政許之。當考。《舊記》書詔王陶過毀大臣，罷御史中丞，為樞密直學士、知陳州。吳奎位執政，彈核中丞，恪手詔三日不下，罷為資政殿學士、知青州。《新記》但書罷奎，仍不載因由。據《五朝史》例，當從《舊記》。
　　１３、同知諫院請開經筵，且講喪禮，詔俟祔廟畢取旨。《紀事本末》卷五十三。
　　１４、癸酉，司馬光始受御史中丞誥，奏疏曰：案：《傳家集》有雲：臣聞澄其源則流清，固其本則末茂。 「臣蒙陛下拔於眾臣之中，委以風憲。天下細小之事，皆未足為陛下言之。敢先以人君修心治國之要為言，此誠太平之原本也。臣聞修心之要有三：壹曰仁，二曰明，三曰武。仁者，非嫗煦姑息之謂也。修政治，興教化，育萬物，養百姓，此人君之仁也。明者，非煩苛伺察之謂也。知道義，識安危，別賢愚，辨是非，此人君之明也。武者，非疆亢暴戾之謂也。惟道所在，斷之不疑，奸不能惑，佞不能移，此人君之武也。故仁而不明，猶有良田而不能耕也；明而不武，猶視苗之穢而不能耘也；武而不仁，猶知穫而不能種也。三者兼備，則國治疆，闕壹焉則衰，闕二焉則危，三者無壹焉則亡。自生民以來，未之或改也。治國之要亦有三：壹曰官人，二曰信賞，三曰必罰。夫人之才性，各有所長；官之職業，各有所守。自古得人之盛，莫若唐虞之際。稷、契、臯陶、垂、益、伯夷、夔龍，各守壹官，終身不易。茍使之更來疊去，易地而居，未必能盡善也。故人主誠能收采天下之英俊，隨其所長而用之，有功者勸之以重賞，有罪者威之以嚴刑，譬之乘輕車，駕駿馬，總其六轡，奮其鞭策，何往而不可至哉？昔仁宗時，臣初為諫官，得上殿首曾敷奏此語。先皇帝時，臣曾進《歷年圖》，又以此語載之後序。今幸遇陛下始初清明之政，虛心下問之際，臣復以此語為先者，誠以臣生平力學所得，至精至要，盡在於是。願陛下勿以為迂闊，試加審察。若果無足取，則臣無所用於聖世矣。」《紀事本末》卷五十八。案：溫公論修心之要三、治國之要三。《續宋編年資治通鑒》載於治平四年閏三月。據雲：以呂公著、司馬光為翰林學士。上疏論修心之要三，曰仁、曰明、曰武；治國之要三，曰用人、曰信賞、曰必罰。且曰：「臣嘗以此六事獻仁宗，其後以獻英宗。今又以獻陛下，誠以臣平生所學所得至精至要者，盡在是矣。」與此大旨略同。《長編》卷二百九載司馬光為翰林，光以不能四六為辭。下並未見此。《續宋編年資治通鑒》誤系於彼。
　　１５、是月，知慶州蔡挺知渭州。《長編》卷二百三十熙寧五年五月丙寅原註，以挺治平四年四月自慶徒渭，熙寧二年九月再任。案：《東都事略》蔡挺傳雲：神宗即位，加天章閣待制、徒知渭州。挺建勤武堂，輪諸將每五日壹教閱，五伍為隊，五隊為陣，陣橫列，三鼓而出之，並三發箭，復位又鼓之，逐隊槍刀齊出，以步鼓節之，為擊刺狀，十步而復。以上凡復位，皆聞金即退。騎兵亦五伍為列，四鼓而出之，射戰盤馬。先教前壹日，將官點閱全備，乃赴教，再閱之。隊中人馬皆疆弱相兼。疆者立姓名為奇兵，隱於隊中，遇用奇，則別為隊出戰。涇原路內外皆七將，又涇、儀州左右策應將，每將皆馬步軍各十陣，分左右，各第壹，至五日閱壹陣。此其大概也。神宗甚善其法。
　　１、五月，案：錢氏《四史朔閏考》：是月戊寅朔。御史臺官既被絀罰，宰臣韓琦、曾公亮言：「臣等近以中丞王陶彈奏，不過文德殿押班，先嘗面奏。舊以前殿退晚，及中書聚廳見客，日有機事商議，故不及押班，為歲已久，即非始日。臣等今檢詳唐及五代《會要》，每月凡九開延英，則明其餘不坐之日，宰相須赴正衙押班。及延英對宰相日，未禦內殿前，令閤門使傳宣放班，則宰臣更不赴正衙押班明矣。本朝自祖宗以來，繼日臨朝，宰相奏事。祥符初敕宰臣依故事赴文德殿押班，當日似未曾討論，故行之不久，漸復隳廢。緣中書朝退後議政，動逾時刻，若日赴文德殿押班，則於機務當有妨滯。欲乞下太常、禮部詳定典故。」從之。及司馬光為中丞，即奏：「臣竊聞宰相復有文字乞下禮官詳定合與不合押班。臣聞王者設官分職，譬猶壹體，以宰相為股肱，以臺諫為耳目，固當同心協力以佐元首。若各分彼我，互爭勝負，欲求其身之安，何由可得？近者，御史中丞王陶請宰相依舊制赴文德殿押班，宰相若從其所請，豈有後來紛紜，乃堅執不行，疊相激發，遂至王陶語言過差。今王陶既補外官，宰相已赴押班，臣謂朝廷可以無事矣。而宰臣復有此奏，萬壹禮官有希旨迎合者，以為宰相不合押班，臺諫欲默而不言，則朝廷之儀遂成隳廢，欲辨論是非，（則案：《傳家集》此下有雲：與前日之事有何所異，是鬥訟之端。） 無時休息也。陛下新即大位，四方之人，舉首傾耳以觀大化，而朝廷不聞肅雍濟濟之風，數有變色紛爭之詀。臣竊為陛下惜之！案：《傳家集》此下有雲：況今滅異屢降，饑饉薦臻，官多而用寡，兵眾而不精，冗費日滋，公私困竭，戎狄桀傲，邊鄙無備，百姓流亡，盜賊將起，朝廷夙夜所憂，宜以此數者為先，而餘事為後。 伏望陛下特降聖旨，令宰臣依國朝舊制押班，所有下禮院文字，乞更不令詳定。」癸未，上批：「自今宰臣春分後遇辰初牌上、秋分後遇辰正牌上垂拱殿視事未退，更不赴文德殿，令御史臺設班。前下太常禮院詳定指揮，更不施行。」既而，司馬光又奏：案：《傳家集》雲：臣伏睹今月七日敕文：「準四日手詔，今後宰相赴文德殿押班，自春分後或遇辰初牌上、秋分後遇辰正牌上，垂拱殿視事未退，止令傳報宰臣，更不過，令御史臺壹面放班，餘日並依《祥符》敕命指揮，永為定製。所有前降下太常禮院詳定文字，更不施行者。」 「臣竊見從來垂拱殿視事，比至中書、樞密院及其餘臣僚奏畢，春分以後少有不過辰初，秋分以後少有不過辰正。自陛下禦極以來，惟近因服藥，曾因辰牌以前駕起入內，自餘皆在辰牌以後。然則自今以後無事之日，宰臣永不赴文德殿押班也。臣竊以為文德殿為天子正衙，宰臣為百僚師率。百僚既在彼常朝，則宰臣理當押班。斯乃前世舊規，自祖宗以來未之或改。案：《傳家集》此下有雲：今陛下即政之初，事非有大利害者，恐未須更張。 伏望陛下特降聖旨，令宰臣壹依國朝舊制押班。若陛下以前者已降手詔必欲限時刻者，即乞自春分後遇辰正牌上，秋分後已牌上，並依手詔施行。案：《傳家集》作「並依今月四日指揮施行」。 猶庶幾此禮不至遂廢。」乃詔春分、秋分後辰正牌上垂拱殿視事未退，宰臣更不過文德殿押班。《紀事本末》卷五十七。原註：《實錄》雲：故事，宰相奏事訖，赴文德殿押班，其後奏事有至日昃未下，以故不復過殿，習以為常。及王陶為中丞，核奏宰相違故事不恭，於是百官至巳後數刻未退，人厭苦之，故有癸未之詔。今不取。案：《長編》卷二百二十八：熙寧四年十壹月，詔中書門下，自今文德殿常朝，候垂拱殿坐，令御史臺壹面放班。沈括《補筆談》卷壹：故事，不禦前殿，則宰相壹員常參官再拜而出。神宗初即位，宰相奏事多至日晏，韓忠獻當國，遇奏事退晚，即依舊例，壹面放班，未有著令。王樂道為御史中丞，彈奏語過當，坐謫陳州。自此今宰相奏事至辰時未退，壹面放班，遂為定製。
　　２、丙戌，翰林學士呂公著兼侍讀。《紀事本末》卷五十三。案：此條《紀事》附四月下。據《朔閏考》，四月戊申朔，無丙戌日。《十朝綱要》、《編年備要》。五月，置寶文閣學士、直學士、待制，以翰林學士呂公著知制誥。不載兼侍讀事，或《紀事本末》上脫「五月」二字也。丙戌為五月初九日。
　　３、戊子，龍圖閣直學士韓維知潁州。初，王陶罷御史中丞為翰林學士，維言：「宰相跋扈，法所當治也。御史中丞言是，則宰相安得無罪？若其非，中丞安得止罷臺職而已？今為翰林學士，是遷也。陛下既不能辨明大臣，使負惡名，有不自安之意；又使言者無名罷去，疑惑遠方。願廷對並臣，使是非兩判。及禦批吳奎罷參知政事，遷壹方知青州，維以為奎素有學問，敦篤持重，可任以事。擢參政大夫，眾謂得人，今才數月，止因論事之際少失婉順，便加斥逐。進退大臣不當如此！且執政罷免，則為降黜，今復遷官，則為褒進，理當並行。此與王陶罷中丞而加翰林學士何以異？賞罰所以明天下之耳目，豈可不謹乎？」陶既出，維亦屢求外補，案：《宋史·韓維傳》：章上，還奎就職。維援前言求去。 上從之，未行改汝州。原註：《日記》雲：樂道之與長文閧也；秉國、曼叔、彥先更上殿言。樂道出秉國亦求出，命知潁州。案：《宋史韓維傳》：數月，召兼侍講、判太常寺。熙寧二年，遷翰林學士、知開封府。明年，為御史中丞，以兄絳在樞府，力辭。安石亦惡言保甲，復使為開封府。 侍御史呂景通判豪州。初，景既罰金，因言：「自臣入臺，方逾兩月，凡所論奏，不敢阿附。嘗言樞府兵柄，方鎮帶之，於體非便，乞罷郭逵簽書？宣撫之任。又宰相於文德殿立班，乃祖宗舊制，今既隳廢，虧損國體。」又言：「王舉元四歲八遷，蔡挺資淺用速，夏倚超擢太優，陳汝羲貪邪陰險，不當召試，不蒙施行。蓋臣才識淺陋，不能開悟聖心。今王陶已降外郡，而臣止從罰，在臣之義，豈敢茍安？望罷臣言職，顯加黜降。」三奏待罪，故有是命。《紀事本末》卷五十七。案：《傳家集》五月十二日，上《留韓維呂景劄子》雲：臣竊聞已有指揮，龍圖閣直學士韓維差知潁州，侍御史呂景與堂除通判，未知信否。臣愚竊見韓維沈靜方雅，於陛下疇昔宮僚之中最有美譽。今者無故稱病求出，外人皆不知其故。呂景渾厚剛直，於今日言事之臣亦為難得，其人身為臺官，坐言事罰銅，誠使羞辱，難以立朝，不若得貶竄之為快也。然二人者，皆陛下腹心耳目之良臣，壹旦俱從外補，於二人甚為私便，臣竊為陛下惜之。伏望聖慈更賜詳度，或且留之左右，使拾遺補闕，誠有所脾益。必若不可留者，其臺官乞更不舉人。只於舊臺官呂大防、郭源明、馬默等數內，斷自聖意，選擇壹人以補其闕。所貴得質直之人，克厭眾心。取進止。） 
　　王陶赴陳州上表謝到任，凡數千言，專詆毀執政，其略曰：「臣預知孤忠必犯眾忌，方權臣之久盛，復眾黨之已深。祿去王室者十年，政在私門者三世。言事忤意者決行斥逐，立朝守正者公肆忌嫌。聞手詔壹出，則遷怒以責人；議山陵壹費，則懷忿而形色。以直道事君者為大惡，以顓心附己者為至忠。」又曰：「方幸幼君之足陵，豈思天威之可畏。」又曰：「元臺高臥而有要，次輔效尤而愈悍。夜取敕告於上閣，藏在私家；朝請宣召於禦前，押歸政府。轉主心易於拳石，奪君命輕若鴻毛。昔真宗久疾，丁謂弄權，已去復留，異時同惡，尚猶再行告病，少挾正以為邪，不敢便毀制書，全無名而復位。」
　　上素喜陶文，往往成誦，執政怒，將請其罪。司馬光言：「臣竊聞政府以王陶上表言詞狂率，咨為詆毀，多過其實，欲有敷奏，乞重加降責。審或如此，恐不可許。何則？自仁宗皇帝以來，委政大臣，宰輔之權誠為太重，加以臺諫官被貶者，多因指大臣之過失，少因犯人主之顏色，是威福之柄潛移於下，方將奮乾剛之盛德，伸元後之威斷，收還利器，以救其弊。今者王陶，肆其褊心，失於詳審，言語不密，流布遠近。雖實有罪，然陶前者出知陳州，陛下蓋以先帝梓宮在殯，特為大臣屈意行之。今若又以表文詆毀大臣，重加責降，臣恐人主之權益輕，大臣之勢遂成。興衰之機於此乎在，不可不察也。臣愚慾望陛下於執政進呈王陶謝上表之際，但諭以躁人之辭不足深罪，前已左遷在外，豈可更加貶責。若其再三執奏，陛下當正色語以『王陶前作中丞，譏切朕躬，非無過當之言，朕亦未嘗加怒，欲以廣開言路，豈可觸犯卿等。則必欲再三責降，方為快意邪！』若又執意不已者，陛下但不復應答，彼當自退。所以然者，非以保全王陶，蓋欲使其餘臣僚知陛下英武可恃，萬壹他日大臣有欺罔朝廷為大罪者，並臣敢言之耳！凡此，皆陛下聖智所能自知，臣復屑屑盡言者，誠荷陛下不世之恩，貪於報效，不復自顧形跡之嫌故也。」陶遂得免。
　　呂公著恐上惑陶說，將復召之，即奏疏曰：「臣伏見自陛下即位以來，中外皆稱聖明。昨因王陶瀆亂天聽，上下震駭，尋已黜守外藩，繼壹露奏表章，歷詆近臣，及論大臣不軌，又漏泄上前密語。陛下以其宮邸之舊，嘗加眷遇，兼謂出於壹時狷忿，特賜含容，不加重譴，陛下之恩德可謂至矣！陶宜日夜循省咎愆，以答上仁。今聞復有章表，長惡不悛如此，乃是包藏禍心，非特出於壹時之狷忿也。且以陛下之聰明，至其指執政之得失，數並臣之長短，固亦有然者矣。若遂以為大臣有不臣不軌之心，則陛下固不以為然，朝廷士大夫皆不以為然也。今議者鹹以為陶雖在外，而眷念不衰，向後必須召用。臣竊恐奸邪小人，因奏對之際，必有希合上旨，蔽陶之罪，謂其能忠直敢言。伏望陛下割壹人之私恩，采天下之公論，登用中立之士，杜絕阿黨之原，毋為偏見邪說所惑，則天下幸甚！」《紀事本末》卷五十七。案：畢氏通鑒：熙寧元年七月，知梓州何郯又乞召還王陶以迎合上意，帝薄之。後陶入為三司使，遷翰林學士；中丞呂公著復論：「陶賦性傾邪，當韓琦秉政，諂事無所不至；及為中丞，乃誣琦以不臣之跡，陷琦以滅族之禍。反覆如此，豈可信任！」乃出陶知蔡州。
　　４、甲辰，屯田員外郎張唐英為殿中侍御史悰行。唐英，雙流人。初，英宗立，上《謹始書》言：「為人後者為之子，恐他日有引定陶故事以惑聖聽者，願杜其漸。」既而臺諫官相次黜逐，故王珪、範鎮謂唐英有先見之明，共薦之。《紀事本末》卷五十五。案：邵伯溫《聞見錄》雲：張唐英者，天覺丞相兄也，丞相少受學於唐英。唐英有史才，嘗作《宋名臣傳》、《蜀檮杌》行於世。熙寧元年春，以前御史服除還京。徐乾學《通鑒後編》雲：唐英初調穀城令，縣圃植千株楊柳，作柳亭於其中，聞者咨美。英宗初立，唐英上《謹始書》。
　　１、六月案：錢大昕《四史朔閏考》：是月丁未朔。 庚申，兵部員外郎、直龍圖閣、兼侍讀學士王廣淵知齊州。
　　先是，司馬光言：案：《傳家集言王廣淵子劄凡》三篇，《第壹劄子》上於六月三日，《紀事本末》所載，其第壹劄子也，然前半已刪節，今據《傳家集》附註於此。據《傳家集》所載雲：臣聞明君之政，莫大於去奸；忠臣之誌，莫先於去邪。陛下不知臣無似，使待罪憲府。受任以來，於今逾月。而寂無所糾，誠負大恩。伏見直龍圖閣、兼侍讀學士 『王廣淵，以小人之質，有傾巧之材，案：《傳家集》此下有雲：茍求進身，無所不至。 外依政府，內結近習。案：《傳家集》此下有雲：數年之間，致位清顯。 國家本以龍圖閣寵賢彥，邇案：此字原闕，據《傳家集》補。 英待儒雅，皆非廣淵所宜濫處。案：《傳家集》此下有雲：陛下即位以來，未聞放黜奸邪，以警群臣。廣淵於朝列之中，為奸邪之尤者。 伏望陛下奮發乾斷，首加斥逐，奪去職名，除壹遠地監當，亦足以醒天下之耳目！」案：《傳家集》所載《言王廣淵第二劄子》雲：臣近曾上言，直龍圖閣、兼侍讀王廣淵，傾巧奸邪，乞盡奪去職名，除壹遠地監當差遣，至今未聞指揮。臣竊聞，廣淵所為，布聞海內。陛下昔在宮邸，豈不備知，何假微臣更有詳述？《書》曰：「任賢勿貳，去邪勿疑。」此大舜所以成大功也。陛下若未知廣淵之為賢與不肖，尚容致疑，若果知廣淵奸邪之狀，則豈可復置之左右而不速去之哉！夫佞人者，巧於求合，變故萬端，雖聖賢所不能察。是以帝堯畏巧言令色孔壬，而孔子教顏淵以遠佞人。夫堯與顏淵非不明也，茍不畏而遠之，則有時而惑之矣。伏望陛下依臣前奏，其王廣淵早賜黜逐。
　　御史蔣之奇亦言：「廣淵人品庸凡，天資險譎，先帝拔自常僚，置之文館，不思獻納忠規，而乃肆為奸佞。方擢用之際，司馬光列章十上，事寢不行，愈自矜滉藩邸故舊。入則結高居簡為內應，出則與孫固為死交。陛下大明初升，四海皆照，豈容魑魅尚在朝廷！」廣淵亦自請郡，故有是命。既而光又言：案：《傳家集》此為《言王廣淵第三劄子》也，《紀事本末》亦節去前後。據《集》中所載雲：臣前兩次上言王廣淵傾巧奸邪，乞盡奪去職名，與遠地監當。 「近聞廣淵案：《傳家集》作本人。帶職知齊州，仍賜章服。如此乃是賞之，非黜之也。曏使廣淵自改京官以來，謹身守分，不為奸諂，以至今日，不過作第二任通判。今所得乃如此，豈可謂為奸諂無益哉！案：《傳家集》此下有雲：孔子稱：「唯器與名不可以假人。」今之章服，所謂器也；職名，所謂名也。二者皆無用之物，然而天下貴之者，為其非賢才則不能得之故也。唐宣宗重惜章服，不輕以與人，有司制緋衣以備賜與，經年不過用三兩領。故當時服緋紫者，人以為貴。夫名器者，譬如珠玉，若使之易得如瓦礫，尚安足貴乎？近歲兩次覃恩，服緋紫者已為泛濫。今又如陳鑄、王廣淵輩皆賜章服，是使今後受賜章服者皆以為恥，不以為榮也。 且陛下使廣淵出補外官，必已知奸邪之跡也。今又復以職名章服寵之，是勸人使效廣淵所為也。臣竊恐非國家之福。」案：《傳家集》此下有雲：伏望聖斷依臣前奏，盡奪去廣淵職名並比來章服，與遠地監當，使賞善罰惡，瞭然明白。 不聽。廣淵入辭延和外殿，上哀慟久之，衛士皆感泣。《紀事本末》卷五十八。案：王銍《默記》卷上雲：王廣淵識英宗於潛邸，及即位，欲大用之。不果。然中外之事，莫不以聞，又論宰執專權，須收主威。英、神二朝俱主其說，時宰患之，無如之何。乃反間諫官司馬君實，力言其奸邪不可近。章至八九上，廣淵竟外出。世徒知君實言廣淵，而不知宰相之反間也。然則陰諷臺諫，以逐人主親臣，古今之所不免。其後神宗時，君實言楊繪不當言曾公亮事。神宗禦批與滕元發，令諭繪雲：「光醇儒少智，未必不為人陰使之耳。」蓋廣淵被逐，嘗言君實純直，受人風旨之詐而雲爾。此說似誣。
　　２、辛未，《長編》卷壹百八十八，又卷二百四十六載增配沙門島人數事，據原註均雲治平四年六月二十五日李慶事，可考。案：原文已佚。《東都事略·馬默傳》：默除知登州。沙門島舊制則有定額，溢數則投之海中。砦主李慶罷官，入謁，默遽問：「擅殺幾何？」慶對：「壹任殺七百餘人。」默詰之，則曰：「島上地狹，徒隸猥眾過數，官糧不足以贍，則取殺之。」默責其擅殺，欲按其罪，慶惶恐，即日自殺。默為奏請更定配島法，凡二十條，溢額者，則選年深不作過人移徒登州。自是多全活者。其後蘇軾起知登州，父老迎於路曰：「公為政愛民，得如馬使君乎？」軾異之。王鞏《甲申雜錄》雲：沙門島舊制有定額，過額，取壹人投之海中。馬默處厚知登州，建言：「朝廷既貸其生矣，即投諸海中，非朝廷之本意。今後溢額，乞選年深自至配所不作過人移登州。」神宗深然之，即詔：「可著為定製。」 詔曰：「農，天下之本也，祖宗以來，務加惠養。比下寬恤之令，賜蠲復之恩，然而歷年於茲，未極富盛，間因水旱，頗致流離。深維其故，殆州縣差役仍重，勞逸不均，喜為浮冗之名，不急之務，以奪其時，而害其財故也。愁痛亡聊之聲上幹和氣，深可傷憫！其令逐路轉運使，遍牒轄下州軍，如官吏有知差役利害可以寬減者，實封條析以聞。」
　　先是，三司使韓絳言：「害農之弊，無甚差役之法。重者衙前，多致破產，次則州役，亦須重費。夫田產，人恃以為生，今竭力營為，稍致豐足，而役已及之，慾望農人之加多，曠土之加挌，豈可得乎？向聞京東有父子二丁將為衙前役者，其父告其子雲：『吾當求死，使汝曹免凍餒也。』遂自經死。又聞江南有嫁其祖母及與母析居以避役者，此大逆，人理所不忍聞。又有鬻田產於官戶者，田歸不役之家，而役並增於本等戶。其餘戕賊農民，未易遽數，慾望以所陳，下哀痛之詔，令中外臣庶悉具差役利害以聞，委侍從臺省集議，考驗古制，裁定其當，使力役無篇重之害，則農民知為生之利，有樂業之心矣！」役法之議始於此。《紀事本末》卷七十。《續宋編年資治通鑒》：韓絳言京東民有父子二丁將為衙前役雲雲同。又雲司馬光亦言：自罷裏正，置鄉戶衙前，而民戶愈困，重至於破家。願詢謀以及天下，使民休息。遂詔逐路條具差條利害。案：再詔條具利害在七月戊寅，可考。又案《傳家集》載治平四年九月所上《論衙前劄子》雲：臣伏見近者陛下特下詔書，以州郡差役之煩，使民無敢力田積穀，求致厚產，至有遺親背義，自求安全者，令中外臣庶條陳利害，委官詳定以聞。此誠堯、舜之用心，生民之盛福也。臣竊見頃歲國家以民間苦裏正之役，廢罷裏正，置鄉戶衙前。又以諸鄉貧富不同，東鄉上戶家業千貫，亦為裏正；西鄉上戶家業百貫，亦為裏正，應副重難，勞逸不均，乃令立定衙前人數，每遇有闕，於壹縣諸鄉選物力最高者壹戶補充。行之到今，已愈十年，民間貧困，愈甚於舊。議者以為壹州壹縣利害各殊，今壹立法，未能盡善。又裏正止管催稅，人所願為。衙前所管官物，乃有破壞家產者。然則民之所苦，在於衙前，不在裏正。今廢裏正而存衙前，是廢其所樂而存其所苦也。又曏者每鄉止有裏正壹人，借使有上等十戶，壹戶應役，則九戶休息，可以晏然無事，專意營生。其所以勞逸不均，蓋由衙前壹差遣，不以家業所直為準。若使直千貫者應副十分重難，直百貫者應副壹分重難，則自然均平。今乃將壹縣諸鄉混同為壹，選物力最高者差充衙前，如此則有物力人戶常充正役，自非家業淪落，則永無休息之期矣。有司但知選差富戶，為抑疆扶弱，寬假貧民。殊不知富者既盡，賦役不歸於貧者，將安適矣。借使今日家產直十萬者充衙前，數年之後，十萬者盡，則九萬者必當之矣。九萬者盡，則八萬者必當之矣。自非磨滅消耗，至於窮困而為盜賊，無所止矣！故置鄉戶衙前以來，民益睏乏而不敢營生，富者反不如貧，貧者不敢求富。日削月朘，有減無增，以此為富民之術，不亦疏乎！臣嘗行於村落，見農民生具之微而問其故，皆言：「不敢為也。今欲多種壹桑，多置壹牛，蓄二年之糧，藏十匹之綿，鄰裏已目為富室，指抉以為衙前矣！況敢益田疇、葺廬舍乎？」臣聞其言惄焉傷心，安有聖帝在上，四方無事，而立法使民不敢為久生之計乎？凡為國者，患在見目前之利，不思永久之害。故初置鄉戶衙前之時，人未見其患，及今然後知之。若因循不改，日益久則患益深矣！臣愚慾望聖慈特降指揮下諸路州縣，相度上件裏正衙前與鄉戶衙前，各具利害聞奏，隨其所便，別立條法，務令百姓敢營生計，則家給人足，庶可望矣！
　　３、陜西轉運司薛向言：「知青澗城種諤招西人朱陵，最為橫山得力酋長，已給田十頃宅壹區。乞除壹班行，使滉示諸羌，誘降橫山之眾。」詔增給田五頃。案：吳廣成《西夏書事》雲：徒橫山民於興州，夏蕃酋令淩舉眾內附。夏國頻年點集，眾誌乖離，橫山羌益思內附。諒祚盡發其族帳，徒之興州。諸部懷土顧望，知青澗城種諤招之，令淩舉眾降，諤上聞，給以田宅。此作朱陵，未詳即其人否？ 向在英宗時，嘗獻《西陲利害》十五篇。去冬又上疏陳奭邊五利：壹曰選將帥以制其訩，二曰亟攻伐以罷其敵，三曰省戍兵以實其力，四曰絕利源以弊其國，五曰惜經費以固其本。選才謀居要害，任權變廣招置，募鄉導行反間，使其君臣攜貳，自相屠戮。用智而不用力，所以制其訩也。設先舉之策，行淺攻之術，諸路分據地勢，犄角進兵，聲援相及，若首應尾，使其備東北，則擊西南，紐以歲月，勞於奔命，所以罷其敵也。東兵屯戍，去逸就勞，知虜情不習地勢，坐縻廩食，欲戰先北。今若省之，專任土兵，減費重威，所以實其力也。罷其賜予，禁其市易，絕其鹽利，設官致命，杜衣食之源，所以弊其國也。今數道宿兵，調度弦急，稍失經畫，則徒困良民，而無補國用。宜鑒康定之失，蠲倉卒之暴，任公實之謀，使府庫充牣，而農桑不殘，士飽氣勇，以攻則克，以守則堅，所以固其本也。疏奏，英宗稱善，常置左右，上見而奇之。會邊臣多言橫山族長可招納者，是日即召薛向入對，密賜金五十兩；及辭去，又賜金。凡向所陳計策，上皆令勿語兩府，自以手詔指揮。樞密使文彥博等皆執不可，宰相曾公亮獨贊之。上先以向所上疏並西陲利害付文彥博，令其可否，條例錄進。彥博奏雲：「觀向之所陳，大要有五，案：《潞公集》此下有雲：向所謂任將帥者，朝廷何嘗不慎擇而重之？但所擇或得或否耳！既得其人，固當如向所論，使久其任，必各成效，猶如前時屢遷數易，雖得賢才使為將帥，亦難責其成功。所謂亟攻伐以罷其敵者，壹曰先舉之策，以謂先發制人故勝，後發制於人故負，故欲亟肆以罷之，多方以誤之。二曰數攻之策，其大旨欲招誘橫山部族，團結熟戶之兵及義勇，弓箭手之眾，侵擾賊境，使不寧居，將自困弊。此皆朝廷素留意者。兼韓琦上言，慶歷初，曾與範仲淹嘗建此議，會西人輸款而止。去歲樞密院遂與中書同議，悉有成算，尋已降付逐路，令錄奏議進呈。兼逐路之兵自來未嘗精較實數。去歲樞密院令編例官類聚得塙實人數，降下諸路，嚴切訓練，至於部分亦有成法。並檢康定中諸路出師牽制之術，並密封付邊帥遵守。朝廷處置之詳，殆無遺策。然此舉動，必當其時。去歲十月，臣嘗上奏於先帝，若諒祚果遂倔疆，自絕於朝廷，以討伐兇渠，招納降附，無所不可；若猶恭順服過，即當含容，所謂羈縻不絕。況王者之師，非不得已，豈宜輕用？今向有雲「若諒祚改圖自新，復守詔誓，伏望廓天地之量，霽雷霆之怒，省費罷兵，安邊息民，天下之幸。」斯言是矣。然於平時，不可不講議精熟，壹旦有隙，用之無疑。所謂省戍兵以實其力者，其要欲省東兵之疲輭，揀士兵之精勤，取實用損虛，為持久必勝之術。朝廷近以計較逐路之兵，去冗留精，皆有定數矣。向去春季依法科簡，兼去歲不以親衛兵戍邊，此亦省兵實力之壹端也。又曰絕利源以弊其國，謂朝廷歲賜並緣邊和市亦宜絕之，賊勢自窘矣。歲賜、和市，如諒祚阻命，自當絕之。 上三策，不待議論而利害可知。所謂慎經費案：《潞公集》此下有「以固其本」四字。 者，此乃方今至切之務，最要講求。案：《潞公集》此下有雲：蓋經費若簡，國財乃富，國富即兵疆，兵疆即蠻不敢內侮，而後制禮作樂，馴致太平，何欲不可？今之言者，不計國用之豐寡，而欲輕舉妄動，為國生事者多矣！惟朝廷審用而慎行之。兵壹用，其費不貲。茍力屈而財殫，雖有智力不能善其後。向又以調度兵費，壹以康定為鑒，其言尤為切當。蓋康定時兵久息不用，人未知戰，上下騷然；暴取橫用，莫知所極，天下困弊，終無尺寸之功，亦可鑒矣！ 向雲自寶元初守官陜右，出入兵間，案：《潞公集》此下有「今又主關中之漕」七字。 首尾七年，目睹心計，固宜詳悉。案：《潞公集》此下有「其言誠有倫理」六字。 然謀攻料敵，老將所難。兵者，大事，不可輕言。古人論兵至慎至重。案：《潞公集》此下有雲：如向之取橫山如反掌，捕西賊若設置掩兔。 向謀雖可采，言亦似輕，誠願慎之重之。」《紀事本末》卷八十三。
　　４、是月，內侍省押班、文思副使王昭明罷環慶路駐泊兵馬鈐轄，供備庫副使、帶禦器械李若愚罷涇原路駐泊兵馬鈐轄，西京左藏庫副使梁實罷秦鳳路管句蕃部公事，韓則順罷鄜延路管句蕃部公事。《長編》卷二百三：元年十二月丙午載四人領邊事命。原註：《實錄》雲：卒罷之。蓋追記治平四年六月事，今不取。案：《長編》註既雲四人罷領邊事，命當載四年六月，今據原註附此。罷四人，蓋因人不以為便，而從呂誨疏也。誨疏見《長編》、《九朝編年備要》六月罷陜西內鈐轄。
　　《續宋編年資治通鑒》：六月，以趙抃知諫院。抃獻疏言任道德、重輔弼、別邪正、去侈心、信號令、平賞罰、謹機密、備不虞、勿數赦、容諫諍十事，又言呂誨、傅堯俞、範純仁、呂大防、趙瞻、趙鼎、馬默皆骨鯁敢言，久譴不復。又論五費，謂宮掖、宗室、官濫、兵冗、土木之費，多見納用。案：《太平治跡統類》雲：龍圖閣直學士、戶部郎中趙抃知諫院、提舉萬壽觀，既見，上謂：「卿匹馬入川，以壹琴壹鶴自隨，為政簡易，稱是邪？」人言獨處室中，有壹龜效其服氣故也。前此，自蜀遠歸者，多歷省府官，大臣以為言，上曰：「用抃為諫官，賴其言，何必兩府乎？」抃乃獻是疏。《續宋編年資治通鑒》於熙寧二年五月載抃自成都還，以龜、鶴自隨雲雲，下又按上疏論呂誨、傅堯俞、範純仁、呂大防、趙瞻、趙鼎、馬默皆骨鯁雲雲，殊與此，今姑存此以備考。《宋史·本紀》九月：與張方平並參知政事。
　　１、七月案：錢大昕《四史朔閏考》：是月丁丑朔。 戊寅，上初即位，內臣以覃恩升朝者，皆罷內職，獨勾當禦藥院高居簡等四人留如故。天章閣待制孫思恭嘗以為言，上曰：「居簡有功。」思恭退詢於人，雲劉庠之建儲也，居簡覘見「太子」二字，急報上於潁邸。及英宗升遐，居簡亟出，召二府，中宮聞之，怒詰居簡曰：「召二府，誰之命也？」居簡曰：「太子令召之。」又於懷中探黃衣以被上體。此上所謂有功者也。思恭復奏疏：「陛下，先帝之嫡長子，當為嗣者，非陛下而誰？居簡當先帝大漸之時，已懷二心，私自結納；又矯稱太子之命召兩府，以累陛下孝德。此皆當誅之罪，奈何反以為功？」上不聽。司馬光奏言：案：《傳家集·言高居簡劄子》凡五篇，此《第壹劄子》也，前半《紀事》節去，據《集》中所載雲：臣聞古人有言：「堂上不糞，則郊草不瞻曠蕓。」言近者不治，則不暇及遠也。竊見勾當禦藥院 「高居簡資性奸回，工讒善佞，久處近職，罪惡甚多。臣謹按祖宗舊制，勾當禦藥院官至內殿崇班以上，即須出外。蓋以日月浸久，官資稍高，則防其憑恃威靈，竊弄權柄，遠鑒漢唐之禍，深為子孫之慮故也。陛下即位之初，內臣以覃恩遷官者，盡補外職，獨留禦藥院四人，天下首以此壹事譏陛下之失。況居簡於眾人之中，最為狡猾。案：傳家集此下有雲：陛下特加寵信，待以腹心，人皆指目，大玷聖德。臣職在糾繩，不敢不言。 伏望遵祖宗舊典，應勾當禦藥院官至崇班以上者，盡授以向外差遣。其高居簡，乞遠加竄逐，以解天下之惑。」案：《傳家集·言高居簡第二劄子》、《第三劄子》，《紀事》不載。據《集》中《第二劄子》雲：臣近曾上言勾當禦藥院高居簡工讒善佞，乞遠加竄逐，未蒙施行。昔周公以立政戒成王，至虎賁、綴衣、趣馬、小尹、左右攜仆、百司庶府，亦皆擇人。穆王命伯冏為太僕正，曰：「昔在文武，侍御仆從，罔匪正人。」又曰：「慎簡乃僚，無以巧言令色，便辟側媚，其惟吉士。仆臣正，厥後克正。仆臣諛，厥後自聖。」自古聖帝明王，雖左右小臣，未嘗不謹擇端良之人，以自防逸豫之生。況陛下嗣膺寶命，聖德惟新，善惡興衰，於此乎分。而使讒佞如居簡者，旦夕常在左右，又寵而信之，此乃異日禍亂之根，腹心之疾也。臣職在去邪，不敢不再三上言。伏望聖明依祖宗舊制，應勾當禦藥院官至崇班以上者，出外，其高居簡仍乞遠加竄逐。《第三上殿劄子》雲：臣近曾兩次上言勾當禦藥院高居簡工讒善佞，乞遠加竄逐，至今不蒙降出施行。居簡頃在先朝已竊弄權柄，依憑城社，玷辱聖明。物論洶洶，切齒側目。及陛下繼統，必謂首行誅竄，以警邪臣。不意居簡狡猾多端，先自結於陛下，使陛下寵愛信任，更過於先帝之時。朝廷公忠之士無不憤懣，深為陛下惜之。方今內侍之臣，小心謹慎可以備陛下左右使令者，何可勝數？陛下足以擇而用之，何必違祖宗舊典，負天下譏謗，獨保護居簡堅如金石？臣竊惑之。伏望聖慈取臺諫官前後所言居簡文字，盡付所司治其罪，以彰至公之義，順合眾心。其餘勾當禦藥院者，亦乞遵舊制，官至內殿崇班以上，並授以向外差遣。 又言：案：此下《傳家集》所載言《高居簡第四劄子》也，《紀事》於前後亦均刪節。據集中所載雲：臣累日前上殿言勾當禦藥院高居簡，自先帝時竊弄權柄，陛下復寵而信之，大為聖德之累，乞治其罪。陛下許臣送樞密院施行，至今未聞有指揮，不知居簡以何道結陛下，能如此之深也！ 「居簡所能，止於讒佞。佞者不過巧言令色，希意迎合，快人主之欲，以市其權，使人主溺於荒晏而不自知也。讒者不過離人君臣，間人骨肉，惑人主之心，以固其恩，使人主陷於傾危而不自寤也。有是二者，又可近乎？案：《傳家集》此下有雲：曏使陛下即位歲久，功業已成，而有讒佞之臣始得幸，天下有識者猶當寒心。何則？知其必為禍亂之階也。況今初承大統，當銳精求治之時，而遽留居簡於左右，仍加寵信，根蒂已牢，則異日之憂，可勝道哉！此臣所以不避死亡而必當力爭者也。 或聞陛下欲待居簡自求引退，案：《傳家集》此下有雲：然後遣去。 臣誠戇愚，未曉所謂。若國之大臣，耆年有德，聞望素高，壹旦偶有小失，未為外人所知，陛下務存終始，使自引去，以全其名則可矣。案：傳家集此下有雲：其挾奸作慝者，猶宜明正典刑。若案：《傳家集》作「況」。 居簡閨闥小臣，罪盈惡積，所宜肆諸市朝，宣示中外，以戒恁人，而尚足為之隱乎？」《紀事本末》卷五十八。案：《傳家集》此下有雲：且居簡奸邪播聞遠近，陛下今日雖為之隱，天下耳目庸可蔽乎？凡居簡所以能為惡者，以其自託宮禁，譬如狐鼠，依憑城社。彼惟恐離去左右，豈肯自陳求退乎？伏望陛下盡出？臣前後所言居簡事狀，送居簡付所司，明治其罪，以彰至公之道。《集》中又載《言高居簡第五上殿劄子》雲：臣聞邪正不可同朝，猶冰炭不可同器。陛下不知臣不肖，使待罪御史中丞。臣四次上言勾當禦藥院高居簡工讒善佞，不宜寵信，置於左右。所言無取，不蒙省錄。臣實無顏尚居風憲。若陛下以臣為拙直，則居簡為奸邪；若以居簡為忠良，則臣為讒慝。臣與居簡勢難兩留。況臣守官京師十有壹年，自先帝時累曾陳乞外任，伏望聖慈罷臣御史中丞，除壹外任差遣。又案：《傳家集》於《第壹劄子》謂治平四年六月十壹日上，《紀事》以《第壹劄子》、《第四劄子》連載，而系於戊寅日。是月丁丑朔，戊寅乃初二日，兩異，其日必有誤。《集》中又於《第五劄子》下註雲當日罷居簡，除供備使。是此劄子乃癸巳日上也。今姑以五子子連綴於此，以備參考。又案：《續宋編年資治通鑒》於熙寧二年載：司馬光論內臣高居簡奸邪乞加遠竄，章五上，上手詔問所從知。光曰：「臣得之賓客，非壹人言，事之有無，惟陛下知之。若無，臣不敢避妄言之罪；萬壹有之，不可不察。」詔用宮邸官郭昭選等四人為邠門祗候，光言：「國初草創，天步尚艱，故即位之始，必以舊人為腹心耳目，謂之隨龍，非平日之法也。邠門祗候，在文臣為館職，豈可廝役為之乎？」考《編年資治通鑒》載於熙寧二年，殊誤。彈核高、郭，皆為御史中丞時。本集俱載於治平四年，本無可疑，《紀事本末》脫載彈郭昭選事，移註於此。《編年資治通鑒》於彈郭疏亦多刪節，今據《傳家集》附錄之。《集》中《言郭昭選劄子》雲：臣竊聞陛下曏時直省官郭昭選等四人，近有特旨？除邠門祗候。眾言藉藉，頗謂僥忝。國初草創，天步尚艱，故祖宗即位之初，必拔擢左右之人以為腹心羽翼，豈以為永世之法哉？乃遭時不得已而然也。自後嗣君守承平之業，繼聖考之位，亮陰未言之間，有司因循，踵為故事。凡東宮僚吏，壹概超遷，謂之「隨龍」。以此昭選之徒，得自廝役直除班行。其為幸已多矣。乃敢妄有攀援，邀求無已。曾不自省，有何功勛？小人之心，終無厭極，不可縱也。且邠門祗候，祖宗所以蓄養賢才以待任使之地。其班序、差遣，事事不同。譬諸文臣，則館閣之流也，豈可廝役之人為之乎！況東宮其餘吏卒甚眾，茍壹人得之，則皆有冀望之心。此《書》所謂「啟寵納侮」者也。陛下既承大統，則率土之濱誰不為臣？而獨私於東宮之人，則所與親者至狹矣！臣昨除御史中丞初上殿之日，首以官人賞罰為言。誠以三者致治之本，自上世以來不易之道也。今昭選等以賤隸而刀美職，是官不擇人也。無橫草之勞，而數月之間恩命相繼，是無功受賞也。奸慝明著如高居簡等尚保而庇之，是有罪不罰也。陛下始初清明，方勵精圖治，而乃輕其官爵，慢其賞罰，如此將以興太平之功，猶適楚而北轅也。今臣所以區區進言者，但為陛下惜此而已。所有昭選等新除邠門祗候，乞賜追寢。貼黃：或聞昭選等因告昌王入言得此特旨，未知虛的？審或如此，尤為不可。陛下之於昌王，但當極其友愛。至於官爵刑賞，乃陛下魁柄，須決之聖心，昌王亦不當關預，陛下亦不當聽從。如此，則兄弟之恩全，君臣之分正。漢館陶公主為子求郎，明帝不許，賜錢十萬，曰：「郎官上應列宿，出宰百里。有非其人，民受其殃。」是以難之。彼為其子猶不可，況為他人乎？
　　２、詔中外臣庶限壹月條陳差役利害以聞。《紀事本末》卷七十。案：初詔在六月辛未，此詔又立壹月限也。
　　３、壬午，司馬光對延和殿，又極言高居簡，上曰：「祔廟畢自當去。」光曰：「閨闥小臣，何系山陵先後！彼知當去而置肘腋，尤非所宜。舜去四兇，不為不忠；仁宗貶丁謂，不為不孝。」上命留劄子，光請以付樞密院，上從之。（《紀事本末》卷五十八。） 
　　癸巳，高居簡為供備庫使，罷禦藥院。司馬光屢核居簡，上雖以章付樞密院，猶未施行。光言與居簡難兩留，求外郡。請對，呂公弼曰：「光今日必決去就。」時光立殿下，上指之曰：「已來矣。」公弼曰：「陛下欲留居簡必逐光，欲留光必逐居簡。居簡內臣，光中丞，願擇其重者。」上曰：「今當如何？」公弼曰：「罷其禦藥，優遷壹官可矣。」上命與供備，曰：「光得毋復爭！」公弼曰：「待光上殿，但諭以居簡已出矣，光必自止。」上從之。光因曰：「凡左右之人，不須才智，但令謹樸小心不為過，斯可矣。」《紀事本末》卷五十八。案：《編年備要》雲：既而又用王中正、李舜舉勾當藥院。《宋史高居簡傳》雲：歷領龍圖天章寶文閣、內東門司，傒當禦藥院。神宗即位，御史張唐英言其資性恁巧，善迎合取容。中丞司馬光亦言其「久處近職，罪惡已多。祖宗舊制，傒當禦藥」雲雲。於是罷為供備使。稍遷帶禦器械，進內侍押班，以文思使領忠州。
　　４、乙未，著作佐郎、三司檢法官呂惠卿編校集賢院書籍。惠卿，南安人，與王安石雅相好，安石薦其才於曾公亮，公亮遂舉惠卿館職。《紀事本末》卷六十壹。案：畢氏《通鑒》雲：惠卿，晉江人也。
　　５、己丑，龍圖閣直學士趙抃、天章閣待制陳薦，同詳定中外臣庶所言差役利害。《紀事本末》卷七十。
　　《續宋編年資治通鑒》：秋七月，詔明堂奉英宗祀。案：《宋史·本紀》：辛卯，告英宗憲文肅武宣孝皇帝謚於天地、宗廟、社稷。壬辰，上寶冊於福寧殿。畢氏《通鑒》雲：秋七月庚辰，翰林學士承旨張方平等言：「本朝典禮循唐之舊，真宗、仁宗皆祀於明堂，以配上帝。今季秋大饗明堂，伏請以大行皇帝配。」詔恭依。
　　又：宇文之邵致仕。先是，之邵為曲水縣令，歲饑，轉運司以轉薄絹，高價使縣配賣，之邵不可，拂轉運使意，罷官而歸。繼又上書言事，不報，乃致其仕，屏居十五年而卒。司馬光曰：吾聞誌不行，故祿位如錙銖；道不同，視富貴如土芥。今於之邵見之。案：《宋史本紀》：七月丙午，文州曲水縣令宇文之邵上書指陳得失。據《朔閏考》，是月丁丑朔，則上書日已在七月三十日。畢氏《通鑒》雲：書奏不報，喟然曰：「吾不可仕矣。」遂以太子中允致仕。然則致仕非即此日，自不能在七月內矣。《續宋編年資治通鑒》誤系之。然致仕不得其日，姑附此。之邵書見《宋文鑒》，其書雲：陛下初即大位，念萬世無疆之業，詔求闕失，開挌言路，可謂誼主矣。《易家人》之初九曰：「閑有家，悔亡。」九處家人之初，當端其本以保終吉。民之所以望而則效者，常在於人君繼統之始。此安危之機，不可不慎也！昔成湯既沒，伊尹奉太甲以見厥祖，戒之曰：「今王嗣厥德，罔不在初。」陛下新服厥命，惟以祖宗為念，以天人為畏，則大小之事不懈矣！宋之有國百有餘年，陛下壹日南面而享之，固宜跡其所得之艱難，夙夜危栗，以勤負荷，永思太祖之武、太宗之文、真宗之畏天克己、仁宗之寬大慈仁、英宗之勵精庶政，立則見五聖於前，行則見於側，坐則見於堂，食則見於杯杅之間。《詩》曰：「天難諶。」斯言天不可不畏也。《書》曰：「民可近，不可下。」言民不可不畏也。去歲以來，千里不雨。近者畿甸，遠者河北、京東，蝗螟蔽野，穀價貴，重以山陵之役，京西民力尤為彫敝。臣竊恐萑蒲之盜，或貽宵旰之憂。為今之計，不過多鬻爵以濁入仕之流，廣度僧以奪可耕之民，終非計也。願今被滅之郡，許富者舉息於下戶，官給以質驗，待豐歲償其所貸，埔者，官為治之，其息不過壹倍。此有餘資者亦樂為，而濱死之眾、溝壑之命可救矣！陛下又責躬引咎，寬獄訟、出宮女、斥裒斂之吏、蠲苛虐之政、罷無名之費、省剿民之役，凡所以蠹政而召乖怨之氣者，舉更革之。如此，則天？可塞，王化可興也。京師者，諸夏之本也。今薦紳之士，不勵名節而以勢利離合，器皿衣服窮於侈麗，車馬宮室過於軌制，奸聲亂色盈溢耳目，衢巷之中，父子兄弟不敢肩隨，孰謂王者之都而風俗壹至於此哉？願陛下思所以澄源之法，以禮節廉恥磨切臣下，崇獎敦厚，而都下亦少為之厲禁。滌去佻薄之弊。淫瀆敗教之具壹加遏絕，凡侍從、輔弼，宜慎簡修絜，方嚴之臣，俾宅其任，以允清議。古之求賢者，數路以取之：寵以好爵，厚其禮命，惟恐其去也；而猶有三聘而不顧者，有閉門而不納者，有逾垣而避之者。臣諫於其君而三不聽，則去之，其至於郊也，君必使人要之；年七十而致其事，君不聽，則必以幾杖錫之，猶有不脫冕而行者；有辭三公而為人灌園者。今日仕進之門，國家直患不能塞之耳。科防日增，格令日繁，來者日甚，拒之日峻，猶有假名字以竊官號，匿苫塊之哀以幹寵祿，少者增齒以希蚤仕，老者匿年以幸晚祿。譬之堤防之壤，塞其壹穴，壹穴又決，蕩然莫之能止也。今限年致仕著於令矣，又患其去之不速，令於門闕以示百寮，而猶不知止者，甚可痛也！陛下盍稍補其弊，隆於待士之意，示之以至廉之實，使衣冠者人人自重，庶幾風教之美，少近於古。去歲諒祚猖獗，七八萬眾突至大順，廟堂無奇算，守邊無良將，臣竊為朝廷憂之！慶歷間，緣邊之民不解帶者七年，國用大窘，三將淪沒而功不成者，陛下知其然乎？其患在於虜兵常合，而我兵常分也。六路兵亡慮二十萬，而二十三州二百餘寨，分屯堡戍，則是我兵雖多而散在處處也。賊之來也，大則六監軍衙頭壹時俱發，小則隨處寇掠。邊城壹面受敵，則所與角戰者無幾，而城寨之兵又各有所守，不可會集，眾寡不敵，則乞師告急，救兵靉至，賊又已去。今賊常以合兵擊我散兵，而我常以不敵之眾當其鋒。此慶歷之失也。今不改前轍，則後車又將覆也。觀今之勢，其能深入賀蘭，收復十四州以為我有也乎？臣知其不能也。其能如先朝之舉五路進軍，直搗其巢穴乎？臣又知其不能也。計今之利，莫若詔諸道，分勒所部將卒伍，符尺籍而規畫之，若干以為守，若干以為戰，若干以為救兵，救兵必須與戰兵相近，而駐於喉吭之地，則可應猝而不失機會也。唃氏嘗為元昊所殘，南徒歷精，亦宜厚其種族，共為聲援，以蠻夷攻蠻夷，計之上也。吐谷渾者，今之文扶羌是也，其俗隨水草遷徒，食肉、衣皮毛、無堅甲利刃，臨陣擊刺之技不及於他夷，仰給我之泉茗繒帛，我與之通者，亦特以其馬也。今陰平之民，歲苦重役者句馬戶也，凡羌馬之來，則使之資給，費公私之財甚多，而所入之馬不足以備國乘，不足以戰也。邊吏養羌非不厚也，而去歲反有安昌之變，塞上之民切齒。且安昌之羌與南路磨蓬羅多留罨林諸寨之羌壹也。今閉安昌之路，禁其出入，而諸寨之馬貿易如故，是何異壹室而多門者，杜其前而挌其後乎？臣之縣所管萬戶，而居民蕭然者，其弊實在於羌也。至和講解之後，約不敢犯邊。而去歲火我三寨，驅殺士卒。國家以奉西北虜者，勢不得已也；今又驕寵小羌，而足無厭之求乎。臣愚以為不若杜塞眾路，使不得入，而絕市無用之馬，益以壹旅之兵，列置諸堡，則邊民小安矣。為政所重，莫急於農。且耕則得食，不耕則不得食，系其身之損益也。長民者何與焉？夫各治其田以厚其生者，百姓之私節，授民事往而立官以勸課之者，人君之公也。《詩》曰：「曾孫來止，以其婦子。饁彼南畝，田畯至喜。」此天子之勸農也。又曰：「嗟嗟保介，惟莫之春，亦又何求，如何新畬？」此諸侯之勸農也。今監司、郡守皆以勸農為目，然而未嘗省民。臣願立考課之法，以農政為殿最。言之似迂，而富國之良術也。郡縣之政，類多因循，而不甚治者。臣知其由也。上下牽制，不得盡其才固也。千里之郡，不能興利除害，受制於監司也；百里之邑，不能興利除害，受制於郡守也。郡縣之吏，寧違天子之詔條，而不敢違按察之命。蓋違天子之詔條，未必獲咎；而違按察之命，其禍可立而待也。今壹伍之長、壹卒之正，以法治其所部，上不問其所為也。今為民守令，而其勢顧不若卒伍之長，郡縣之民，習知其勢之弱，而不畏服其教令，此獄訟所以益多也。臣願精選監司，必以清望，假守令之權，責其實效，庶循良之吏有聞焉。凡臣之所陳，明詔之所求也。然臣尚有至忠，不敢默默，又為陛下極言之。臣聞疾未兆而先治者，善醫也。夫居憂而約，居樂而泰，人情之常也。今陛下處則諒闇，服則端襄，行則且杖，無紛華之事交戟於前，誠能以此時遠念將來之失，慎微杜漸，克己復禮，使其誌壹定，則他日雖有可欲之物，亦無以勝其習成之性也。伯益之戒舜曰：「罔遊於逸，罔淫於樂。」傅說之戒高宗曰：「無以逸豫，惟以治民。」夫舜起於耕稼陶漁，高宗遯於荒野，極知小民之勞，而二臣猶或以此戒之，況陛下生長富貴，臨禦方始，則安可不豫為之防哉？願陛下聽政之間，則命通經之士講明古訓，究觀敗亡之主，以自創艾，盡孝兩宮，咨謀故老，則恐懼修省，習而成性矣！臣誠私憂過計，三載變除之後，永厚陵土漸乾，而陛下憂悼之心又已衰殺，襲袞冕，憑玉幾，目有靡曼之色，耳有要妙之聲，凡所以娛意者，畢奏於前，自非信道之深孰得而奭哉？《老子》曰：「塞其兌，閉其門。」終身不勤，正在於今日也。
　　仁和張大昌輯註
　
　
