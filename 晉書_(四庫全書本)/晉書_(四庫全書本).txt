　　御製讀王祥傳率題
　　三公不拜道猶尊革命胡然受冕軒古有名言疑信半求忠臣在孝之門













　　御製讀史
　　瑯琊渡江表敦讓弗即真揖讓而救火誠然亦不倫按劍叱撤座廹切爭廷臣周嵩進讜言不為附鳯人忤㫖守新安難兄即伯仁












　　御製讀晉書郭璞傳
　　景純好經學兼妙隂陽術郭公授青囊遂洞五行宻京房轉禍福管輅豫凶吉活馬靈偶示賺妾徳實失禍終嬰王敦南岡鵲巢出先知與不知事後原一律明哲保身人本無竒可述











　　御製讀王徽之傳偶題
　　晉室清談實妨政不知馬數詡崇情㑹稽當與牛羊長孔子猶然素位行














　　欽定四庫全書　　　　史部一
　　晉書　　　　　　　　正史類
　　提要
　　〈臣〉等謹案晉書一百三十卷唐房喬等奉勅撰劉知幾史通外篇謂貞觀中詔前後晉史十八家未能盡善勅史官更加纂撰自是言晉史者皆棄其舊本競從新撰然唐人如李善注文選徐堅編初學記白居易編六帖於王隠虞預朱鳯何法盛謝靈運臧榮緒沈約之書與夫徐廣干寳鄧粲王韶曹嘉之劉謙之之紀孫盛之晉陽秋習鑿齒之漢晉陽秋檀道鸞之續晉陽秋並見徴引是舊本實未嘗棄毋乃書成之日即有不愜於衆論者乎考書中惟陸機王羲之兩傳其論皆稱制曰葢出於太宗御撰夫典午一朝政事之得失人才之良楛不知凡幾而九重掞藻宣王言以彰特筆者僅一工文之士衡一善書之逸少則全書宗㫖大概可知其所褒貶畧實行而奬浮華其所採擇忽正典而取小說波靡不返有自來矣即如文選注馬汧督誄引臧榮緒王隠書稱馬敦立功孤城死於非罪後加贈祭而晉書不為立傳亦不附見於周處孟觀等傳又太平御覽引王隠書雲武帝欲以郭琦為佐著作郎問尚書郭彰彰憎琦不附已答以不識上曰若如卿言烏丸家兒能事卿即堪郎矣及趙王倫簒位又欲用琦琦曰我已為武帝吏不能復為今世吏終扵家琦葢始終亮節之士也而晉書亦削而不載其所載者大抵宏奨風流以資談柄取劉義慶世説新語與劉孝標所註一一互勘幾於全部收入是直稗官之體安得目曰史傳乎黃朝英緗素襍記詆其引世説和嶠峩峩如千丈松礧砢多節目既載入和嶠傳中又以嶠字相同並載入溫嶠傳中顛倒舛迕竟不及檢猶其枝葉之病非其根本之病也正史之中惟此書及宋史後人紛紛改撰其亦有由矣特以十八家之書並亡考晉事者舍此無由故厯代存之不廢耳音義三卷唐何超撰超字令升自稱東京人楊齊宣為之序其審音辨字頗有發明舊本所載今仍附見於末焉乾隆四十二年八月恭校上
　　總纂官〈臣〉紀昀〈臣〉陸純〈臣〉孫士毅
　　總　校　官　〈臣〉　陸　費　墀





　　欽定四庫全書　　　　　史部一
　　晉書目錄　　　　　　　正史類
　　唐　太　宗　文　皇　　帝　御　撰
　　帝紀十
　　志二十
　　列傳七十
　　載記三十
　　帝紀
　　晉書卷一
　　帝紀第一
　　髙祖宣帝〈懿〉
　　晉書卷二
　　帝紀第二
　　世宗景帝〈師〉
　　太祖文帝〈昭〉
　　晉書卷三
　　帝紀第三
　　世祖武帝〈炎〉
　　晉書卷四
　　帝紀第四
　　孝恵帝〈衷〉
　　晉書卷五
　　帝紀第五
　　孝懐帝〈熾〉
　　孝愍帝〈鄴〉
　　晉書卷六
　　帝紀第六
　　中宗元帝〈睿〉
　　肅宗眀帝〈紹〉
　　晉書卷七
　　帝紀第七
　　顯宗成帝〈衍〉
　　康帝〈岳〉
　　晉書卷八
　　帝紀第八
　　孝宗穆帝〈聃〉
　　哀帝〈丕〉
　　廢帝海西公〈奕〉
　　晉書卷九
　　帝紀第九
　　太宗簡文帝〈昱〉
　　孝武帝〈曜〉
　　晉書卷十
　　帝紀第十
　　安帝〈徳宗〉
　　恭帝〈徳文〉
　　志
　　晉書卷十一
　　志第一
　　天文上
　　晉書卷十二
　　志第二
　　天文中
　　晉書卷十三
　　志第三
　　天文下
　　晉書卷十四
　　志第四
　　地理上
　　晉書卷十五
　　志第五
　　地理下
　　晉書卷十六
　　志第六
　　律歴上
　　晉書卷十七
　　志第七
　　律歴中
　　晉書卷十八
　　志第八
　　律歴下
　　晉書卷十九
　　志第九
　　禮上
　　晉書卷二十
　　志第十
　　禮中
　　晉書卷二十一
　　志第十一
　　禮下
　　晉書卷二十二
　　志第十二
　　樂上
　　晉書卷二十三
　　志第十三
　　樂下
　　晉書卷二十四
　　志第十四
　　職官
　　晉書卷二十五
　　志第十五
　　輿服
　　晉書卷二十六
　　志第十六
　　食貨
　　晉書卷二十七
　　志第十七
　　五行上
　　晉書卷二十八
　　志第十八
　　五行中
　　晉書卷二十九
　　志第十九
　　五行下
　　晉書卷三十
　　志第二十
　　刑法
　　列傳
　　晉書卷三十一
　　列傳第一　　后妃上
　　宣穆張皇后
　　景懐夏侯皇后
　　景獻羊皇后
　　文眀王皇后
　　武元楊皇后
　　武悼楊皇后〈左貴嬪　胡貴嬪諸葛夫人〉
　　恵賈皇后
　　恵羊皇后　〈謝夫人〉
　　懐王太后
　　元夏侯太妃
　　晉書卷三十二
　　列傳第二　　后妃下
　　元敬虞皇后　〈荀豫章君〉
　　眀穆庾皇后
　　成恭杜皇后　〈章周太妃〉
　　康獻禇皇后
　　穆章何皇后
　　哀靖王皇后
　　廢帝庾皇后
　　簡文宣鄭太后
　　簡文順王皇后
　　孝武文李太后
　　孝武定王皇后
　　安徳陳太后
　　安僖王皇后
　　恭思禇皇后
　　晉書卷三十三
　　列傳第三
　　王祥〈弟覽〉　　　　　鄭沖
　　何曾〈子劭　遵〉　　　石苞〈子崇〉
　　歐陽建　　　　　　孫鑠
　　晉書卷三十四
　　列傳第四
　　羊祜　　　　　　　杜預〈子錫〉
　　晉書卷三十五
　　列傳第五
　　陳騫〈子輿〉　　　　　裴秀〈子頠　從弟楷楷子憲〉
　　晉書卷三十六
　　列傳第六
　　衛瓘〈子恆　孫璪　玠〉張華〈子禕　韙〉
　　劉卞
　　晉書卷三十七
　　列傳第七　　宗室
　　安平獻王孚〈子邕　　邕弟義陽成王望望子河間平王洪　洪子威〉
　　〈洪弟隨穆王整　　整弟竟陵王楙望弟太原成王輔　輔弟翼〉
　　〈翼弟下邳獻王晃　晃弟太原烈王瓌瓌弟髙陽元王珪　珪弟常山孝王衡〉
　　〈衡弟沛順王景〉
　　彭城穆王權〈孫紘　　紘子俊〉
　　髙宻文獻王泰〈子孝王畧畧兄新蔡武哀王騰〉
　　〈畧弟南陽王模　　騰子莊王確模子保〉
　　范陽康王綏〈子虓〉
　　濟南恵王遂〈曾孫勲〉
　　譙剛王遜〈子閔王承　承子烈王無忌無忌子敬王恬　恬子忠王尚之尚之弟恢之　休之　允之韓延之　恬弟愔〉
　　髙陽王睦
　　任城景王陵〈弟順　西河繆王斌〉
　　晉書卷三十八
　　列傳第八　　宣五王文六王
　　平原王幹　　　　　琅邪王伷〈子覲　澹　繇漼〉
　　清恵亭侯京　　　　扶風王駿〈子暢　歆〉
　　梁王肜　　　　　　齊王攸〈子㽔　賛　實〉
　　城陽王兆　　　　　遼東王定國
　　廣漢王廣徳　　　　樂安王鑒
　　樂平王延祚
　　晉書卷三十九
　　列傳第九
　　王沉〈子浚〉　　　　　荀顗
　　荀勗〈子藩　藩子邃　闓藩弟組　組子弈〉
　　馮紞
　　晉書卷四十
　　列傳第十
　　賈充〈孫謐　　充弟混族子模　鄭彰〉
　　楊駿〈弟珧　濟〉
　　晉書卷四十一
　　列傳第十一
　　魏舒　　　　　　　李憙
　　劉寔〈弟智〉　　　　　髙光
　　晉書卷四十二
　　列傳第十二
　　王渾〈子濟〉　　　　　王濬
　　唐彬
　　晉書卷四十三
　　列傳第十三
　　山濤〈子簡　簡子遐〉
　　王戎〈從弟衍　衍弟澄　郭舒〉
　　樂廣
　　晉書卷四十四
　　列傳第十四
　　鄭袤〈子黙　黙子球〉
　　李𦙍　　　　　　　盧欽〈子浮　弟珽珽子志　志子諶〉華表〈子廙　廙子恆　廙弟嶠〉
　　石鑒　　　　　　　溫羨
　　晉書卷四十五
　　列傳第十五
　　劉毅〈子暾　程衛〉
　　和嶠　　　　　　　武陔
　　任愷　　　　　　　崔洪
　　郭奕　　　　　　　侯史光
　　何攀
　　晉書卷四十六
　　列傳第十六
　　劉頌　　　　　　　李重
　　晉書卷四十七
　　列傳第十七
　　傅𤣥〈子咸　咸從父弟祗〉
　　晉書卷四十八
　　列傳第十八
　　向雄　　　　　　　段灼
　　閻纉
　　晉書卷四十九
　　列傳第十九
　　阮籍〈兄子咸　咸子瞻　曕弟孚從子修　族弟放　放弟裕〉
　　嵇康　　　　　　　向秀
　　劉伶　　　　　　　謝鯤
　　胡毋輔之〈子謙之〉
　　畢卓　　　　　　　王尼
　　羊曼〈弟聃〉　　　　　光逸
　　晉書卷五十
　　列傳第二十
　　曹志　　　　　　　庾峻〈子珉　珉弟敳〉
　　郭象　　　　　　　庾純〈子旉〉
　　秦秀
　　晉書卷五十一
　　列傳第二十一
　　皇甫謐〈子方囘〉　　　摯虞
　　束晳　　　　　　　王接
　　晉書卷五十二
　　列傳第二十二
　　郤詵　　　　　　　阮種
　　華譚　　　　　　　袁甫
　　晉書卷五十三
　　列傳第二十三
　　愍懐太子遹〈子虨　臧　尚〉
　　晉書卷五十四
　　列傳第二十四
　　陸機〈孫拯〉　　　　　弟雲〈弟耽從父兄喜〉
　　晉書卷五十五
　　列傳第二十五
　　夏侯湛〈弟淳　淳子承〉
　　潘岳〈從子尼〉　　　　張載〈弟協　協弟亢〉
　　晉書卷五十六
　　列傳第二十六
　　江統〈子虨　惇〉　　　孫楚〈子衆　洎　纂纂子統　綽〉
　　晉書卷五十七
　　列傳第二十七
　　羅憲〈兄子尚〉　　　　滕修
　　馬隆　　　　　　　胡奮
　　陶璜　　　　　　　吾彥
　　張光　　　　　　　趙誘
　　晉書卷五十八
　　列傳第二十八
　　周處〈子玘　　玘子勰玘弟札　札兄子筵〉
　　周訪〈子撫　　撫子楚　　楚子瓊瓊子虓　撫弟光　　光子仲孫〉
　　晉書卷五十九
　　列傳第二十九
　　汝南文成王亮〈子粹　矩　羕　宗　熙矩子祐〉
　　楚隠王瑋　　　　　趙王倫
　　齊王冏　〈鄭方〉　　　長沙厲王乂
　　成都王頴　　　　　河間王顒
　　東海孝獻王越
　　晉書卷六十
　　列傳第三十
　　解系〈弟結　結弟育〉
　　孫旂　　　　　　　孟觀
　　牽秀　　　　　　　繆播　〈從弟𦙍〉
　　皇甫重　　　　　　張輔
　　李含　〈張方〉　　　　閻鼎
　　索靖　〈子綝〉　　　　賈疋
　　晉書卷六十一
　　列傳第三十一
　　周浚〈子嵩　謨　從父弟馥〉
　　成公簡　　　　　　苟晞
　　華軼　　　　　　　劉喬〈孫耽　耽子栁〉
　　晉書卷六十二
　　列傳第三十二
　　劉琨〈子羣　琨兄輿　輿子演〉
　　祖逖〈兄納〉
　　晉書卷六十三
　　列𫝊第三十三
　　邵續　　　　　　　李矩
　　段匹磾　　　　　　魏浚〈族子該〉
　　郭默
　　晉書卷六十四
　　列傳第三十四
　　武十三王　　　　　元四王
　　簡文三王
　　晉書卷六十五
　　列傳第三十五
　　王導〈子恱　恬　洽　劭　薈洽子珣　珉　劭子謐〉
　　晉書卷六十六
　　列𫝊第三十六
　　劉𢎞
　　陶侃〈子洪　瞻　夏　琦　旗　斌　稱範　岱　兄子臻　臻弟輿〉
　　晉書卷六十七
　　列傳第三十七
　　溫嶠　　　　　　　郄鑒〈子愔　愔子超愔弟曇　鑒叔父隆〉
　　晉書卷六十八
　　列傳第三十八
　　顧榮　　　　　　　紀瞻
　　賀循〈楊方〉　　　　　薛兼
　　晉書卷六十九
　　列傳第三十九
　　劉隗〈孫波〉　　　　　刁協〈子彝　彝子逵〉
　　戴若思〈弟邈〉　　　　周顗〈子閔〉
　　晉書卷七十
　　列𫝊第四十
　　應詹　　　　　　　甘卓〈鄧騫〉
　　卞壼〈從父兄敦〉　　　劉超
　　鍾雅
　　晉書卷七十一
　　列傳第四十一
　　孫恵　　　　　　　熊逺
　　王鑒　　　　　　　陳頵
　　高崧
　　晉書卷七十二
　　列傳第四十二
　　郭璞　　　　　　　葛洪
　　晉書卷七十三
　　列傳第四十三
　　庾亮〈子彬　　羲　　龢弟懌　　冰　　條　　翼〉
　　晉書卷七十四
　　列傳第四十四
　　桓彝　〈子雲　　雲弟豁　　豁子石䖍䖍子振　弟石秀　　石民　　石生石綏　石康　豁弟祕　　祕弟沖　沖子嗣嗣子𦙍　嗣弟謙　弟修　徐寧〉
　　晉書卷七十五
　　列傳第四十五
　　王湛　〈子承　　承子述　　述子坦之禕之　　坦之子愷　愉　　國寶忱　愉子綏　承族子嶠袁恱之　　祖台之〉
　　荀崧〈子㽔　　羨〉　　范汪　〈子𡩋叔堅〉
　　劉惔　　　　　　　張憑
　　韓伯
　　晉書卷七十六
　　列𫝊第四十六
　　王舒〈子允之〉　　　　王廙〈弟彬彬子彪之〉
　　王稜　　　　　　　虞潭〈孫嘯父兄子駿〉
　　顧衆　　　　　　　張闓
　　晉書卷七十七
　　列傳第四十七
　　陸曄〈弟玩　　玩子納〉
　　何克　　　　　　　褚翜
　　蔡謨　　　　　　　諸葛恢
　　殷浩〈顧恱之　　蔡裔〉
　　晉書卷七十八
　　列𫝊第四十八
　　孔愉〈子汪　　安國　　弟祗　　從子坦嚴　　　從弟羣　羣子沉〉
　　丁潭〈張茂〉　　　　　陶囘
　　晉書卷七十九
　　列傳第四十九
　　謝尚　　　　　　　謝安〈子琰　　琰子混安兄弈　奕子𤣥安弟萬　　萬弟石石兄子朗　朗弟子邈〉
　　晉書卷八十
　　列𫝊第五十
　　王羲之〈子𤣥之　凝之　徽之　徽之子楨之弟操之　獻之　許邁〉
　　晉書卷八十一
　　列傳第五十一
　　王遜　　　　　　　蔡豹
　　羊鑒　　　　　　　劉𦙍
　　桓宣〈族子伊〉　　　　朱伺
　　毛寳〈子穆之　安之孫璩　　宗人徳祖〉
　　劉遐　　　　　　　鄧嶽〈子遐〉
　　朱序
　　晉書卷八十二
　　列傳第五十二
　　陳夀　　　　　　　王長文
　　虞溥　　　　　　　司馬彪
　　王隠　　　　　　　虞預
　　孫盛　　　　　　　干寳
　　鄧粲　　　　　　　謝沉
　　習鑒齒　　　　　　徐廣
　　晉書卷八十三
　　列𫝊第五十三
　　顧和　　　　　　　袁瓌〈子喬　喬孫山松瓌弟猷　從祖凖凖孫耽　耽子質質子湛　豹〉
　　江逌〈從弟灌　　灌子績〉
　　車𦙍　　　　　　　殷覬
　　王雅
　　晉書卷八十四
　　列傳第五十四
　　王恭　　　　　　　庾楷
　　劉牢之〈子敬宣〉　　　殷仲堪
　　楊佺期
　　晉書卷八十五
　　列傳第五十五
　　劉毅〈兄邁〉　　　　　諸葛長民
　　何無忌　　　　　　檀憑之
　　魏詠之
　　晉書卷八十六
　　列傳第五十六
　　張軌〈子寔　　　寔弟茂　　寔子駿駿子重華　華子耀靈　靈伯父祚〉
　　〈靈弟𤣥靚靚叔天錫
<車𦙍殷覬王雅晉書卷八十四列傳第五十四王恭庾楷劉牢之殷仲堪楊佺期晉書卷八十五列傳第五十五劉毅諸葛長民何無忌檀憑之魏詠之晉書卷八十六列傳第五十六張軌子敬宣兄邁子寔寔弟茂寔子駿駿子重華華子耀靈靈伯父祚靈弟𤣥靚靚叔天錫>〉
　　賈渾　　　　　　　王育
　　韋忠　　　　　　　辛勉
　　劉敏元　　　　　　周該
　　桓雄　　　　　　　韓階
　　周崎　　　　　　　易雄
　　樂道融　　　　　　虞悝
　　沈勁　　　　　　　吉悒
　　王諒　　　　　　　宋矩
　　車濟　　　　　　　丁穆
　　辛恭靖　　　　　　羅企生
　　張褘
　　晉書卷九十
　　列傳第六十　　良吏
　　魯芝　　　　　　　胡威
　　杜軫　　　　　　　竇允
　　王宏　　　　　　　曹攄
　　潘京　　　　　　　范晷
　　丁紹　　　　　　　喬智眀
　　鄧攸　　　　　　　吳隠之
　　晉書卷九十一
　　列傳第六十一　　儒林
　　范平　　　　　　　文立
　　陳邵　　　　　　　虞喜
　　劉兆　　　　　　　汜毓
　　徐苖　　　　　　　崔逰
　　范隆　　　　　　　杜夷
　　董景道　　　　　　續咸
　　徐邈　　　　　　　孔衍
　　范宣　　　　　　　韋謏
　　范𢎞之　　　　　　王歡
　　晉書卷九十二
　　列傳第六十二　　文苑
　　應貞　　　　　　　成公綏
　　左思　　　　　　　趙至
　　鄒湛　　　　　　　𬃅據
　　褚陶　　　　　　　王沉
　　張翰　　　　　　　庾闡
　　曹毗　　　　　　　李充
　　袁宏　　　　　　　伏滔
　　羅含　　　　　　　顧愷之
　　郭澄之
　　晉書卷九十三
　　列傳第六十三　　外戚
　　羊琇　　　　　　　王恂〈弟䖍　愷〉
　　楊文宗　　　　　　羊𤣥之
　　虞豫〈子𦙍〉　　　　　庾琛
　　杜乂　　　　　　　褚裒
　　何準〈子澄〉　　　　　王濛〈子修〉
　　王遐　　　　　　　王蘊
　　禇爽
　　晉書卷九十四
　　列傳第六十四　　隠逸
　　孫登　　　　　　　董京
　　夏統　　　　　　　朱沖
　　范粲〈子喬〉　　　　　魯勝
　　董養　　　　　　　霍原
　　郭琦　　　　　　　伍朝
　　魯襃　　　　　　　氾騰
　　任旭　　　　　　　郭文
　　龔壯　　　　　　　孟陋
　　韓績　　　　　　　譙秀
　　翟湯〈子莊〉　　　　　郭翻
　　辛謐　　　　　　　劉驎之
　　索襲　　　　　　　楊軻
　　公孫鳳　　　　　　公孫永
　　張忠　　　　　　　石垣
　　宋纎　　　　　　　郭荷
　　郭瑀　　　　　　　祁嘉
　　瞿硎先生　　　　　謝敷
　　戴逵　　　　　　　襲𤣥之
　　陶淡　　　　　　　陶潛
　　晉書卷九十五
　　列傳第六十五　　藝術
　　陳訓　　　　　　　戴洋
　　韓友　　　　　　　淳于智
　　歩熊　　　　　　　杜不愆
　　嚴卿　　　　　　　隗炤
　　卜珝　　　　　　　鮑靚
　　吳猛　　　　　　　幸靈
　　佛圖澄　　　　　　麻襦
　　單道開　　　　　　黃
　　索紞　　　　　　　孟欽
　　王嘉　　　　　　　僧渉
　　郭黁　　　　　　　鳩摩羅什
　　曇霍　　　　　　　臺産
　　晉書卷九十六
　　列傳第六十六　　列女
　　羊耽妻辛氏　　　　杜有道妻嚴氏
　　王渾妻鍾氏　　　　鄭袤妻曹氏
　　愍懐太子妃王氏　　鄭休妻石氏
　　陶侃母湛氏　　　　賈渾妻宗氏
　　梁緯妻辛氏　　　　許延妻杜氏
　　虞潭母孫氏　　　　周顗母李氏
　　張茂妻陸氏　　　　尹虞二女
　　荀崧小女灌　　　　王凝之妻謝氏
　　劉臻妻陳氏　　　　皮京妻龍氏
　　孟昶妻周氏　　　　何無忌母劉氏
　　劉聰妻劉氏　　　　王廣女
　　陝婦人　　　　　　靳康女
　　韋逞母宋氏　　　　張天錫二妾〈閻氏薛氏〉
　　苻堅妾張氏　　　　竇滔妻蘇氏
　　苻登妻毛氏　　　　慕容垂妻段氏
　　段豐妻慕容氏　　　呂纂妻楊氏
　　呂紹妻張氏　　　　李𤣥盛後尹氏
　　晉書卷九十七
　　列傳第六十七　　四夷
　　東夷〈夫餘　　　馬韓　　辰韓肅慎　　　倭人　　禆離等十國〉
　　西夷　〈吐谷渾　　焉耆　　龜茲大宛　　　康居　　大秦〉
　　南蠻　〈林邑扶南〉　　　　北狄　〈匈奴〉
　　晉書卷九十八
　　列傳第六十八　　〈叛逆〉
　　王敦〈沈𠑽〉　　　　　桓溫〈孟嘉〉
　　晉書卷九十九
　　列傳第六十九
　　桓𤣥　　　　　　　卞範之
　　殷仲文
　　晉書卷一百
　　列傳第七十
　　王彌　　　　　　　張昌
　　陳敏　　　　　　　王如
　　杜曽　　　　　　　杜弢
　　王機　　　　　　　祖約
　　蘇峻　　　　　　　孫㤙
　　盧循　　　　　　　譙縱
　　載記
　　晉書卷一百一
　　載記第一　〈前趙〉
　　劉元海〈子和　劉宣〉
　　晉書卷一百二
　　載記第二　〈前趙〉
　　劉聰〈子粲　陳元達〉
　　晉書卷一百三
　　載記第三　〈前趙〉
　　劉曜
　　晉書卷一百四
　　載記第四　〈後趙〉
　　石勒上
　　晉書卷一百五
　　載記第五　〈後趙〉
　　石勒下〈子𢎞　張賔〉
　　晉書卷一百六
　　載記第六　〈後趙〉
　　石季龍上
　　晉書卷一百七
　　載記第七　〈後趙〉
　　石季龍下〈子世　遵　鑒　冉閔〉
　　晉書卷一百八
　　載記第八　〈前燕〉
　　慕容廆〈裴嶷　高瞻〉
　　晉書卷一百九
　　載記第九　〈前燕〉
　　慕容皝〈慕容翰　陽裕〉
　　晉書卷一百十
　　載記第十　〈前燕〉
　　慕容儁〈韓恆　李産　産子績〉
　　晉書卷一百十一
　　載記第十一　〈前燕〉
　　慕容暐〈慕容恪　陽騖　皇甫真〉
　　晉書卷一百十二
　　載記第十二　〈前秦〉
　　苻洪　　　　　　　苻健
　　苻生　〈苻雄　　王墮〉
　　晉書卷一百十三
　　載記第十三　〈前秦〉
　　苻堅上
　　晉書卷一百十四
　　載記第十四　〈前秦〉
　　苻堅下　〈王猛　苻融　苻朗〉
　　晉書卷一百十五
　　載記第十五　〈前秦〉
　　苻丕　　　　　　　苻登　〈索灃　徐嵩〉
　　晉書卷一百十六
　　載記第十六　〈後秦〉
　　姚弋仲　　　　　　姚襄
　　姚萇
　　晉書卷一百十七
　　載記第十七　〈後秦〉
　　姚興上
　　晉書卷一百十八
　　載記第十八　〈後秦〉
　　姚興下　〈尹緯〉
　　晉書卷一百十九
　　載記第十九　〈後秦〉
　　姚
　　晉書卷一百二十
　　載記第二十　〈後蜀〉
　　李特　　　　　　　李流　〈李庠〉
　　晉書卷一百二十一
　　載記第二十一　〈後蜀〉
　　李雄　　　　　　　　李班
　　李期　　　　　　李夀
　　李勢
　　晉書卷一百二十二
　　載記第二十二　〈後涼〉
　　呂光　　　　　　　呂纂
　　呂隆
　　晉書卷一百二十三
　　載記第二十三　〈後燕〉
　　慕容垂
　　晉書卷一百二十四
　　載記第二十四　〈後燕〉
　　慕容寳　　　　　　慕容盛
　　慕容熙　　　　　　慕容雲
　　晉書卷一百二十五
　　載記第二十五　〈西秦乞伏　　北燕馮〉
　　乞伏國仁　　　　　乞伏乹歸
　　乞伏熾磐　　　　　馮跋〈馮素弗〉
　　晉書卷一百二十六
<史部,正史類,晉書,目錄>
　　中朝四帝都洛陽五十四年
　　江左十一帝都建康一百二年
　　〈有五涼四燕三秦二趙夏蜀十六國附其書起乙酉盡庚申〉
　　臣等謹案晉書一百三十巻唐太宗命房喬等撰晉書自陸機干寳王隠虞預謝靈運何法盛臧榮緒蕭子顯等各有撰述貞觀中以前後十有八家未能盡善故命喬等再加編次太史令李淳風深眀星歴所修天文律歴五行三志最可觀採至紀傳序論則逺棄史漢之簡質近宗徐庾之華藻劉知㡬之論韙矣髙希嶠有晉書注何超有晉書音義間附本書今本以諸書參訂誠足補前人未備雲乾隆四十年九月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀
　　晉書目錄cq=93
<史部,正史類,晉書>
<史部,正史類,晉書,卷一>
　　亮眀允剛斷英特非子所及也漢建安六年郡舉上計掾魏武帝為司空聞而辟之帝知漢運方微不欲屈節曹氏辭以風痺不能起居魏武使人夜往宻刺之帝堅臥不動及魏武為丞相又辟為文學掾勅行者曰若復盤桓便收之帝懼而就職扵是使與太子游處遷黃門侍郎轉議郎丞相東曹屬尋轉主簿從討張魯言扵魏武曰劉備以詐力虜劉璋蜀人未附而逺爭江陵此機不可失也今若曜威漢中益州震動進兵臨之勢必瓦解因此之勢易為功力聖人不能違時亦不失時矣魏武曰人苦無足既得隴右復欲得蜀言竟不從既而從討孫權破之軍還權遣使乞降上表稱臣陳說天命魏武帝曰此兒欲踞吾著爐炭上邪答曰漢運垂終殿下十分天下而有其九以服事之權之稱臣天人之意也虞夏殷周不以謙讓者畏天知命也
　　魏國既建遷太子中庶子每與大謀輙有竒䇿為太子所信重與陳羣吳質朱鑠號曰四友遷為軍司馬言扵魏武曰昔箕子陳謀以食為首今天下不耕者蓋二十餘萬非經國逺籌也雖戎甲未巻自宜且耕且守魏武納之扵是務農積榖國用豐贍帝又言荊州刺史胡脩麤暴南鄉太守傅方驕奢並不可居邊魏武不之察及蜀將闗羽圍曹仁於樊于禁等七軍皆沒脩方果降羽而仁圍甚急焉是時漢帝都許昌魏武以為近賊欲徙河北帝諫曰禁等為水所沒非戰守之所失扵國家大計未有所損而便遷都既示敵以弱又淮沔之人大不安矣孫權劉備外親內疎羽之得意權所不願也可喻權所令掎其後則樊圍自解魏武從之權果遣將呂蒙西襲羽公安拔之羽遂為蒙所獲魏武以荊州遺黎及屯田在潁川者逼近南冦皆欲徙之帝曰荊楚輕脫易動難安闗羽新破諸為惡者藏竄觀望今徙其善者既傷其意將令去者不敢復還從之其後諸亡者悉復業及魏武薨於洛陽朝野危懼帝紀綱䘮事內外肅然乃奉梓宮還鄴
　　魏文帝即位封河津亭侯轉丞相長史會孫權帥兵西過朝議以樊襄陽無榖不可以禦寇時曹仁鎮襄陽請召仁還宛帝曰孫權新破闗羽此其欲自結之時也必不敢為患襄陽水陸之衝禦寇要害不可棄也言竟不從仁遂焚棄二城權果不為寇魏文悔之及魏受漢禪以帝為尚書頃之轉督軍御史中丞封安國鄉侯黃初二年督軍官罷遷侍中尚書右僕射
　　五年天子南巡觀兵吳疆帝留鎮許昌改封向鄉侯轉撫軍假節領兵五千加給事中錄尚書事帝固辭天子曰吾扵庶事以夜繼晝無須臾寧息此非以為榮乃分憂耳
　　六年天子復大興舟師征吳復命帝居守內鎮百姓外供軍資臨行詔曰吾深以後事為念故以委卿曹參雖有戰功而蕭何為重使吾無西顧之憂不亦可乎天子自廣陵還洛陽詔帝曰吾東撫軍當總西事吾西撫軍當總東事扵是帝留鎮許昌及天子疾篤帝與曹真陳羣等見於崇華殿之南堂並受顧命輔政詔太子曰有間此三公者慎勿疑之眀帝即位改封舞陽侯及孫權圍江夏遣其將諸葛瑾張霸並攻襄陽帝督諸軍討權走之進擊敗瑾斬霸並首級千餘遷驃騎將軍
　　太和元年六月天子詔帝屯於宛加督荊豫二州諸軍事初蜀將孟達之降也魏朝遇之甚厚帝以達言行傾巧不可任驟諫不見聽乃以達領新城太守封侯假節達於是連吳固蜀潛圖中國蜀相諸葛亮惡其反覆又慮其為患達與太守申儀有隙亮欲促其事乃遣郭模詐降過儀因漏泄其謀達聞其謀漏泄將舉兵帝恐達速發以書喻之曰將軍昔棄劉偹託身國家國家委將軍以疆場之任任將軍以圖蜀之事可謂心貫白日蜀人愚智莫不切齒扵將軍諸葛亮欲相破惟苦無路耳模之所言非小事也亮豈輕之而令宣露此殆易知耳達得書大喜猶與不決帝乃潛軍進討諸將言達與二賊交搆宜觀望而後動帝曰達無信義此其相疑之時也當及其未定促決之乃倍道兼行八日到其城下吳蜀各遣其將向西城安橋木䦨塞以救達帝分諸將以距之初達與亮書曰宛去洛八百里去吾一千二百里聞吾舉事當表上天子比相反覆一月間也則吾城已固諸軍足辦則吾所在深險司馬公必不自來諸將來吾無患矣及兵到達又告亮曰吾舉事八日而兵至城下何其神速也上庸城三面阻水逹於城外為木柵以自固帝渡水破其柵直造城下八道攻之旬有六日達甥鄧賢將李輔等開門出降斬達首傳京師俘獲萬餘人振旅還於宛乃勸農桑禁浮費南土恱附焉初申儀乆在魏興専威疆場輙承制刻印多所假授達既誅有自疑心時諸郡守以帝新克㨗奉禮來賀皆聽之帝使人諷儀儀至問承制狀執之歸於京師又徙孟達餘衆七千餘家於幽州蜀將姚靜鄭他等帥其屬七千餘人來降時邊郡新附多無戶名魏朝欲加𨼆實屬帝朝於京師天子訪之於帝帝對曰賊以宻網束下故下棄之宜𢎞以大綱則自然安樂又問二虜宜討何者為先對曰吳以中國不習水戰故敢散居東闗凡攻敵必扼其喉而樁其心夏口東闗賊之心喉若為陸軍以向皖城引權東下為水戰軍向夏口乗其虛而擊之此神兵從天而墜破之必矣天子並然之復命帝屯於宛
　　四年遷大將軍加大都督假黃鉞與曹真伐蜀帝自西城斫山開道水陸並進泝沔而上至於胊䏰拔其新豐縣軍次丹口遇雨班師眀年諸葛亮寇天水圍將軍賈嗣魏平於祁山天子曰西方有事非君莫可付者乃使帝西屯長安都督雍梁二州諸軍事統車騎將軍張郃後將軍費曜征蜀護軍戴淩雍州刺史郭淮等討亮張郃勸帝分軍住雍郿為後鎮帝曰料前軍獨能當之者將軍言是也若不能當而分為前後此楚之三軍所以為黥布禽也遂進軍隃麋亮聞大軍且至乃自帥衆將芟上邽之麥諸將皆懼帝曰亮慮多決少必安營自固然後芟麥吾得二日兼行足矣於是巻甲晨夜赴之亮望塵而遁帝曰吾倍道疲勞此曉兵者之所貪也亮不敢據渭水此易與耳進次漢陽與亮相遇帝列陣以待之使將牛金輕騎餌之兵才接而亮退追至祁山亮屯鹵城據南北二山斷水為重圍帝攻拔其圍亮宵遁追擊破之俘斬萬計天子使使者勞軍増封邑時軍師杜襲督軍薛悌皆言眀年麥熟亮必為寇隴右無榖宜及冬豫運帝曰亮再出祁山一攻陳倉挫衂而反縱其後出不復攻城當求野戰必在隴東不在西也亮每以糧少為恨歸必積榖以吾料之非三稔不能動矣於是表徙冀州農夫佃上邽興京兆天水南安監冶
　　青龍元年穿成國渠築臨晉陂溉田數千頃國以充實焉二年亮又帥衆十餘萬出斜谷壘於郿之渭水南原天子憂之遣征蜀護軍秦朗督歩騎二萬受帝節度諸將欲住渭北以待之帝曰百姓積聚皆在渭南此必爭之地也遂引軍而濟背水為壘因謂諸將曰亮若勇者當出武功依山而東若西上五丈原則諸軍無事矣亮果上原將北渡渭帝遣將軍周當屯陽遂以餌之數日亮不動帝曰亮欲爭原而不向陽遂此意可知也遣將軍胡遵雍州刺史郭淮共備陽遂與亮㑹於積石臨原而戰亮不得進還於五丈原㑹有長星墜亮之壘帝知其必敗遣竒兵掎亮之後斬五百餘級獲生口千餘降者六百餘人時朝廷以亮僑軍逺宼利在急戰每命帝持重以𠉀其變亮數挑戰帝不出因遺帝巾幗婦人之飾帝怒表請決戰天子不許乃遣骨鯁臣衛尉辛毗杖節為軍師以制之後亮復來挑戰帝將出兵以應之毗杖節立軍門帝乃止初蜀將姜維聞毗來謂亮曰辛毗杖節而至賊不復出矣亮曰彼本無戰心所以固請者以示武於其衆耳將在軍君命有所不受苟能制吾豈千里而請戰邪帝弟孚書問軍事帝復書曰亮志大而不見機多謀而少決好兵而無權雖提卒十萬已墮吾畫中破之必矣與之對壘百餘日會亮病卒諸將燒營遁走百姓奔告帝出兵追之亮長史楊儀反旗鳴鼓若將距帝者帝以窮宼不之逼扵是楊儀結陣而去經日乃行其營壘觀其遺事獲其圖書糧榖甚衆帝審其必死曰天下竒才也辛毗以為尚未可知帝曰軍家所重軍書宻計兵馬糧榖今皆棄之豈有人捐其五藏而可以生乎宜急追之闗中多蒺藜帝使軍士二千人著軟材平底木屐前行蒺藜悉著屐然後馬步俱進追到赤岸乃知亮死審問時百姓為之諺曰死諸葛走生仲達帝聞而笑曰吾便料生不便料死故也先是亮使至帝問曰諸葛公起居何如食可㡬米對曰三四升次問政事曰二十罰已上皆自省覽帝既而告人曰諸葛孔眀其能乆乎竟如其言亮部將楊儀魏延爭權儀斬延並其衆帝欲乗隙而進有詔不許
　　三年遷太尉累増封邑蜀將馬岱入宼帝遣將軍牛金擊走之斬千餘級武都氐王苻雙強端帥其屬六千餘人來降闗東飢帝運長安粟五百萬斛於京師
　　四年獲白鹿獻之天子曰昔周公旦輔成王有素雉之貢今君受陝西之任有白鹿之獻豈非忠誠協符千載同契俾乂邦家以永厥休邪及遼東太守公孫文懿反徴帝詣京師天子曰此不足以勞君事欲必克故以相煩耳君度其作何計對曰棄城預走上計也據遼水以距大軍次計也坐守襄平此成擒耳天子曰其計將安出對曰惟眀者能深度彼己豫有所棄此非其所及也今懸軍逺征將謂不能持久必先距遼水而後守此中下計也天子曰往還㡬時對曰往百日還百日攻百日以六十日為休息一年足矣是時大脩宮室加之以軍旅百姓飢弊帝將即戎乃諌曰昔周公營洛邑蕭何造未央今宮室未備臣之責也然自河以北百姓困窮外內有役勢不並興宜假絶內務以救時急
　　景初二年帥牛金胡遵等歩騎四萬發自京都車駕送出西眀門詔弟孚子師送過溫賜以榖帛牛酒勑郡守典農已下皆往㑹焉見父老故舊讌飲累日帝歎息悵然有感為歌曰天地開闢日月重光遭遇際㑹畢力遐方將埽羣穢還過故鄉肅清萬里總齊八荒告成歸老待罪舞陽遂進師經孤竹越碣石次於遼水文懿果遣歩騎數萬阻遼隧堅壁而守南北六七十里以距帝帝盛兵多張旗幟出其南賊盡銳赴之乃泛舟潛濟以出其北與賊營相逼沉舟焚梁傍遼水作長圍棄賊而向襄平諸將言曰不攻賊而作圍非所以示衆也帝曰賊堅營髙壘欲以老吾兵也攻之正入其計此王邑所以恥過昆陽也古人曰敵雖髙壘不得不與我戰者攻其所必救也賊大衆在此則巢窟虛矣我直指襄平則人懐內懼懼而求戰破之必矣遂整陣而過賊見兵出其後果邀之帝謂諸將曰所以不攻其營正欲致此不可失也乃縱兵逆擊大破之三戰皆㨗賊保襄平進軍圍之初文懿聞魏師之出也請救扵孫權權亦出兵遙為之聲援遺文懿書曰司馬公善用兵變化若神所向無前深為弟憂之㑹霖潦大水平地數尺三軍恐欲移營帝令軍中敢有言徙者斬都督令史張靜犯令斬之軍中乃定賊恃水樵牧自若諸將欲取之皆不聽司馬陳珪曰昔攻上庸八部並進晝夜不息故能一旬之半拔堅城斬孟達今者逺來而更安緩愚竊惑焉帝曰孟達衆少而食支一年將士四倍扵達而糧不淹月以一月圖一年安可不速以四擊一正令半解猶當為之是以不計死傷與糧競也今賊衆我寡賊飢我飽水雨乃爾功力不設雖當促之亦何所為自發京師不憂賊攻但恐賊走今賊糧垂盡而圍落未合掠其牛馬抄其樵採此故驅之走也夫兵者詭道善因事變賊憑衆恃雨故雖飢困未肯束手當示無能以安之取小利以驚之非計也朝廷聞師遇雨咸請召還天子曰司馬公臨危制變計日禽之矣既而雨止遂合圍起土山地道楯櫓鉤橦發矢石雨下晝夜攻之時有長星色白有芒鬛自襄平城西南流於東北墜於梁水城中震慴文懿大懼乃使其所署相國王建御史大夫栁甫乞降請解圍面縛不許執建等皆斬之檄告文懿曰昔楚鄭列國而鄭伯猶肉袒牽羊而迎之孤為王人位則上公而建等欲孤解圍退舎豈楚鄭之謂邪二人老耄必傳言失旨已相為斬之若意有未已可更遣年少有眀決者來文懿復遣侍中衛演乞尅日送任帝謂演曰軍事大要有五能戰當戰不能戰當守不能守當走餘二事惟有降與死耳汝不肯面縛此為決就死也不須送任文懿攻南圍突出帝縱兵擊敗之斬於梁水之上星墜之所既入城立兩標以別新舊焉男子年十五已上七千餘人皆殺之以為京觀偽公卿已下皆伏誅戮其將軍畢盛等二千餘人收戶四萬口三十餘萬初文懿簒其叔父恭位而囚之及將反將軍綸直賈範等苦諌文懿皆殺之帝乃釋恭之囚封直等之墓顯其遺嗣令曰古之伐國誅其鯨鯢而已諸為文懿所詿誤者皆原之中國人慾還舊鄉恣聽之時有兵士寒凍乞襦帝弗之與或曰幸多故襦可以賜之帝曰襦者官物人臣無私施也乃奏軍人年六十已上者罷遣千餘人將吏從軍死亡者致䘮還家遂班師天子遣使者勞軍於薊増封食昆陽並前二縣初帝至襄平夢天子枕其膝曰視吾面俛視有異扵常心惡之先是詔帝便道鎮闗中及次白屋有詔召帝三日之間詔書五至手詔曰間側息望到到便直排閤入視吾面帝大遽乃乗追鋒車晝夜兼行自白屋四百餘里一宿而至引入嘉福殿臥內升御床帝流涕問疾天子執帝手目齊王曰以後事相託死乃復可忍吾忍死待君得相見無所復恨矣與大將軍曹爽並受遺詔輔少主及齊王即帝位遷侍中持節都督中外諸軍錄尚書事與爽各統兵三千人共執朝政更直殿中乗輿入殿爽欲使尚書奏事先由已乃言扵天子徙帝為大司馬朝議以為前後大司馬累薨於位乃以帝為太傅入殿不趨賛拜不名劍履上殿如漢蕭何故事嫁娶䘮葬取給於官以世子師為散騎常侍子弟三人為列侯四人為騎都尉固讓子弟官不受
　　魏正始元年春正月東倭重譯納貢焉耆危湏諸國弱水以南鮮卑名王皆遣使來獻天子歸羙宰輔又增帝封邑初魏眀帝好脩宮室制度靡麗百姓苦之帝自遼東還役者猶萬餘人雕玩之物動以千計至是皆奏罷之節用務農天下欣賴焉
　　二年夏五月吳將全琮寇芍陂朱然孫倫圍樊城諸葛瑾歩騭掠柤中帝請自討之議者咸言賊逺來圍樊不可卒拔挫扵堅城之下有自破之勢宜長䇿以御之帝曰邊城受敵而安坐廟堂疆場騷動衆心疑惑是社稷之大憂也六月乃督諸軍南征車駕送出津陽門帝以南方暑濕不宜持久使輕騎挑之然不敢動扵是休戰士簡精銳募先登申號令示必攻之勢吳軍夜遁走追至三州口斬獲萬餘人收其舟船軍資而還天子遣侍中常侍勞軍於宛秋七月增封食郾臨潁並前四縣邑萬戶子弟十一人皆為列侯帝勲徳日盛而謙恭愈甚以太常常林鄉邑舊齒見之每拜恆戒子弟曰盛滿者道家之所忌四時猶有推移吾何徳以堪之損之又損之庶可以免乎
　　三年春天子追封諡皇考京兆尹為舞陽成侯三月奏穿廣漕渠引河入汴溉東南諸陂始大佃扵淮北先是吳遣將諸恪屯皖邉鄙苦之帝欲自擊恪議者多以賊據堅城積榖欲引致官兵今懸軍逺攻其救必至進退不易未見其便帝曰賊之所長者水也今攻其城以觀其變若用其所長棄城奔走此為廟勝也若敢固守湖水冬淺船不得行勢必棄水相救由其所短亦吾利也
　　四年秋九月帝督諸軍擊諸葛恪車駕送出津陽門軍次於舒恪焚燒積聚棄城而遁帝以滅賊之要在扵積榖乃大興屯守廣開淮陽百尺二渠又修諸陂扵潁之南北萬餘頃自是淮北倉庾相望夀陽至於京師農官屯兵連屬焉
　　五年春正月帝至自淮南天子使持節勞軍尚書鄧颺李勝等欲令曹爽建立功名勸使伐蜀帝止之不可爽果無功而還
　　六年秋八月曹爽毀中壘中堅營以兵屬其弟中領軍羲帝以先帝舊制禁之不可冬十二月天子詔帝朝㑹乗輿升殿
　　七年春正月吳寇柤中夷夏萬餘家避寇北渡沔帝以沔南近賊若百姓奔還必復致宼宜權留之曹爽曰今不能修守沔南而留百姓非長䇿也帝曰不然凡物致之安地則安危地則危故兵書曰成敗形也安危勢也形勢御衆之要不可以不審設令賊以二萬人斷沔水三萬人與沔南諸軍相持萬人陸梁柤中將何以救之爽不從卒令還南賊果襲破柤中所失萬計
　　八年夏四月夫人張氏薨曹爽用何晏鄧颺丁謐之謀遷太后於永寧宮専擅朝政兄弟並典禁兵多樹親黨屢改制度帝不能禁於是與爽有隙五月帝稱疾不與政事時人為之謠曰何鄧丁亂京城
　　九年春三月黃門張當私出掖庭才人石英等十一人與曹爽為伎人爽晏謂帝疾篤遂有無君之心與當宻謀圖危社稷期有日矣帝亦潛為之備爽之徒屬亦頗疑帝㑹河南尹李勝將蒞荊州來𠉀帝帝詐疾篤使兩婢侍持衣衣落指口言渴婢進粥帝不持杯飲粥皆流出霑胸勝曰衆情謂眀公舊風發動何意尊體乃爾帝使聲氣纔屬說年老枕疾死在旦夕君當屈并州并州近胡善為之備恐不復相見以子師昭兄弟為託勝曰當還忝本州非并州帝乃錯亂其辭曰君方到并州勝復曰當忝荊州帝曰年老意荒不解君言今還為本州盛徳壯烈好建功勲勝退告爽曰司馬公屍居餘氣形神已離不足慮矣他日又言曰太傅不可復濟令人愴然故爽等不復設備
　　嘉平元年春正月甲午天子謁髙平陵爽兄弟皆從是日太白襲月帝扵是奏永寧太后廢爽兄弟時景帝為中䕶軍將兵屯司馬門帝列陣闕下經爽門爽帳下督嚴世上樓引弩將射帝孫謙止之曰事未可知三注三止皆引其肘不得發大司農桓範出赴爽蔣濟言扵帝曰智囊往矣帝曰爽與範內疎而智不及駑馬戀棧豆必不能用也於是假司徒髙柔節行大將軍事領爽營謂柔曰君為周勃矣命太僕王觀行中領軍攝羲營帝親帥太尉蔣濟等勒兵出迎天子屯扵洛水浮橋上奏曰先帝詔陛下秦王及臣升於御床握臣臂曰深以後事為念今大將軍爽背棄顧命敗亂國典內則僣擬外専威權羣臣要職皆置所親宿衛舊人並見斥黜根據槃牙縱恣日甚又以黃門張當為都監専共交闗伺侯神器天下洶洶人懐危懼陛下便為寄坐豈得久安此非先帝詔陛下及臣升御床之本意也臣雖朽邁敢忘前言昔趙髙極意秦是以亡呂霍早斷漢祚永延此乃陛下之殷鑒臣授命之秋也公卿羣臣皆以爽有無君之心兄弟不宜典兵宿衛奏皇太后皇太后𠡠如奏施行臣輙𠡠主者及黃門令罷爽羲訓吏兵各以本官侯就第若稽留車駕以軍法從事臣輙力疾將兵請洛水浮橋伺察非常爽不通奏留車駕宿伊水南伐樹為鹿角發屯兵數千人以守桓範果勸爽奉天子幸許昌移檄徴天下兵爽不能用而夜遣侍中許允尚書陳泰詣帝觀望風旨帝數其過失事止免官泰還以報爽勸之通奏帝又遣爽所信殿中校尉尹大目諭爽指洛水為誓爽意信之桓範等援引古今諌說萬端終不能從乃曰司馬公正當欲奪吾權耳吾得以侯還第不失為富家翁範拊膺曰坐卿滅吾族矣遂通帝奏既而有司劾黃門張當並發爽與何晏等反事乃收爽兄弟及其黨與何晏丁謐鄧颺畢軌李勝桓範等誅之蔣濟曰曹真之勲不可以不祀帝不聽初爽司馬魯芝主簿楊綜斬闗奔爽及爽之將歸罪也芝綜泣諌曰公居伊周之任挾天子杖天威孰敢不從舎此而欲就東市豈不痛哉有司奏收芝綜科罪帝赦之曰以勸事君者二月天子以帝為丞相増封潁川之繁昌鄢陵新汲父城並前八縣邑二萬戶奏事不名固讓丞相冬十二月加九錫之禮朝㑹不拜固讓九錫
　　二年春正月天子命帝立廟於洛陽置左右長史增掾屬舎人滿十人嵗舉掾屬任御史秀才各一人増官騎百人鼓吹十四人封子肜平樂亭侯倫安樂亭侯帝以久疾不任朝請每有大事天子親幸第以諮訪焉兗州刺史令狐愚太尉王淩貳於帝謀立楚王彪
　　三年春正月王淩詐言吳人塞塗水請發兵以討之帝潛知其計不聽夏四月帝自帥中軍汎舟沿流九日而到甘城淩計無所出乃迎於武丘面縛水次曰淩若有罪公當折簡召淩何苦自來邪帝曰以君非折簡之客故耳即以淩歸於京師道經賈逵廟淩呼曰賈梁道王淩是大魏之忠臣惟爾有神知之至項仰鴆而死收其餘黨皆夷三族並殺彪悉錄魏諸王公置於鄴命有司監察不得交闗天子遣侍中韋誕持節勞軍於五池帝至自甘城天子又使兼大鴻臚太僕庾嶷持節䇿命帝為相國封安平郡公孫及兄子各一人為列侯前後食邑五萬戶侯者十九人固讓相國郡公不受六月帝寢疾夢賈逵王淩為祟甚惡之秋八月戊寅崩於京師時年七十三天子素服臨弔䘮𦵏威儀依霍光故事追贈相國郡公弟孚表陳先志辭郡公及轀輬車九月庚申葬於河陰諡曰文貞後改諡文宣先是預作終制於首陽山為土藏不墳不樹作顧命三篇歛以時服不設眀器後終者不得合葬一如遺命晉國初建追尊曰宣王武帝受禪上尊號曰宣皇帝陵曰髙原廟稱髙祖帝內忌而外寛猜忌多權變魏武察帝有雄豪志聞有狼顧相欲驗之乃召使前行令反顧面正向後而身不動又嘗夢三馬同食一槽甚惡焉因謂太子丕曰司馬懿非人臣也必預汝家事太子素與帝善每相全佑故免帝於是勤扵吏職夜以㤀寢至扵芻牧之間悉皆臨履由是魏武意遂安及平公孫文懿大行殺戮誅曹爽之際支黨皆夷及三族男女無少長姑姊妹女子之適人者皆殺之既而竟遷魏鼎雲眀帝時王導侍坐帝問前世所以得天下導乃陳帝創業之始及文帝末髙貴鄉公事眀帝以面覆牀曰若如公言晉祚復安得長逺跡其猜忍蓋有符於狼顧也
　　制曰夫天地之大黎元為本邦國之貴元首為先治亂無常興亡有運是故五帝之上居萬乗以為憂三王已來處其憂而為樂競智力爭利害大小相吞強弱相襲逮乎魏室三方鼎峙干戈不息氛霧交飛宣皇以天挺之姿應期佐命文以纉治武以稜威用人如在已求賢若不及情深阻而莫測性寛綽而能容和光同塵與時舒巻戢鱗潛翼思屬風雲飾忠扵已詐之心延安於將危之命觀其雄略內斷英猷外決殄公孫於百日擒孟達於盈旬自以兵動若神謀無再計矣既而擁衆西舉與諸葛相持抑其甲兵本無鬭志遺其巾幗方發憤心杖節當門雄啚頓屈請戰千里詐欲示威且秦蜀之人勇懦非敵夷阻之路勞逸不同以此爭功其利可見而反閉軍固壘莫敢爭鋒生怯實而未前死疑虛而猶遁良將之道失在斯乎文帝之世輔翼權重許昌同蕭何之委崇華甚霍光之寄當謂竭誠盡節伊傅可齊及眀帝將終棟梁是屬受遺二主佐命三朝既承忍死之託曾無殉生之報天子在外內起甲兵陵土未乾遽相誅戮貞臣之體寧若此乎盡善之方以斯為惑夫征討之䇿豈東智而西愚輔佐之心何前忠而後亂故晉眀掩面恥欺偽以成功石勒肆言笑姦回以定業古人有云積善三年知之者少為惡一日聞於天下可不謂然乎雖自隠過當年而終見嗤後代亦猶竊鐘掩耳以衆人為不聞銳意盜金謂市中為莫覩故知貪扵近者則遺逺溺於利者則傷名若不損已以益人則當禍人而福已順理而舉易為力背時而動難為功況以未成之晉基逼有餘之魏祚雖復道格區宇徳被蒼生而天未啟時寳位猶阻非可以智競不可以力爭雖則慶流後昆而身終於北面矣
　　晉書巻一
　　晉書卷一考證
　　宣帝紀其先出自帝髙陽之子重黎為夏官祝融○〈臣人龍〉按左傳重為句芒黎為祝融一出於少昊一出出扵顓頊是重黎為二人而史記楚世家及太史公自序竟以重黎為一人此書及宋書衛瓘雲大晉之徳始自重黎皆昔人相沿之謬也
　　圍將軍賈嗣魏平於祁山○〈臣良裘〉按三國志諸葛亮復出祁山賈詡魏平數請戰又亮使魏延等赴拒大破之此雲賈嗣不作賈詡又下文亮望塵而遁及追擊破之等語俱與志異





　　晉書卷一考證
