[西晉]王浮
晉冶氏女徒，病，棄之。舞囂之馬僮，飲馬而見之。病徒曰：「吾良夢馬僮，汝奚夢乎？」曰：「吾夢乘水如河汾三馬當以舞？」僮告舞囂自往視之，曰：「尚可活。吾買汝。」答曰：「棄之矣。猶未死乎？」舞囂曰：「未死。」遂買之。至舞囂氏而疾有閑，而生荀林父。禦覽六百四十二引璅語語末註雲神異記又載之
陳敏，孫皓之世為江夏太守。自建業赴職，聞宮亭廟驗，言靈驗過乞在任安穩，當上銀杖一枚。年限既滿，作杖擬以還廟。撫捶鐵以為幹，以銀塗之。尋征為散騎常侍，往宮亭，送杖於廟中訖，即進路。日晚，降神巫宣教曰：「陳敏許我銀杖，今以塗杖見與，便投水中，當送以還之，欺蔑之罪不可容也。」於是取杖看之，剖視，中見鐵幹，乃置之湖中。杖浮在水上，其疾如飛；遙到敏舫前，敏舟遂覆也。禦覽七百十
餘姚人虞洪，入山采茗，遇一道士，牽三青牛，引洪至瀑布山，已上六字廣記引作飲瀑布水曰：「吾丹丘子也。聞子善具飲，常思見惠。山中有大茗，可以相給，祈子他日有甌蟻之餘，不相遺也。」因立奠祀。廣記引作茶祠後令家人入山，獲大茗焉。茶經禦覽八百六十七寰宇記九十八廣記四百十二
丹丘出大茗，服之生羽翼。事類賦註十六
東方見春山外多柚。禦覽九百七十三
赤城山，一峰特高，可三百丈，丹壁爍日。寰宇記九十八
瑯邪東武山，徙於會稽，壓殺百姓。寰宇記九十六引神異誌
白狄先生，馮翊人。元和姓篡
