
召公之治西方，甚得兆民和。召公巡行鄉邑，有棠樹，決獄政事其下。自侯、伯、庶人，各得其所。無失職者。召公卒，而民人思召公之政，懷甘棠不敢伐，歌詠之。作甘棠之詩。
召公，賢者也，明不能與望聖人分職，常戰慄恐懼，故舍於樹下而聽斷焉。勞苦身體，而後乃與聖人齊，是故周南無美召公而召南有之。
：「《甘棠》，美召伯也。召伯之教，明於南國。」

