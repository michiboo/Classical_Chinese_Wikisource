
邵國之女所作也。古者聖王在上，君子在位，役不逾時，不失嘉會。內無怨女，外無曠夫。及周道衰微，禮義廢弛，強凌弱，眾暴寡，萬民騷動，百姓愁苦；男怨於外，女傷其內，內外無主：內迫性情，外逼禮義，欲傷所讒，而不逢時，於是援琴而歌。騶虞；天子掌鳥獸官。
五范四軌，優得饒有，陳力就列，騶虞悅喜。騶虞，樂官備也。
《騶虞》，《鵲巢》之應也。《鵲巢》之化行，人倫既正，朝廷既治，天下純被文王之化，則庶類蕃殖，蒐田以時，仁如騶虞，則王道成也。
