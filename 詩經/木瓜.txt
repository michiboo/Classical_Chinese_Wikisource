< 詩經‧國風‧衞‧木瓜

毛詩序：「《木瓜》，美齊桓公也。衞國有狄人之敗，出處於漕，齊桓公救而封之，遺之車馬器服焉，衞人思之，欲厚報之，而作是詩也。」

投我以木瓜，報之以瓊琚，匪報也，永以為好也。
投我以木桃，報之以瓊瑤，匪報也，永以為好也。
投我以木李，報之以瓊玖，匪報也，永以為好也。

瓊琚:赤玉做的珮飾
瓊瑤:精美的玉石
瓊玖:黑色的玉
