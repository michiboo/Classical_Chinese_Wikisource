三極至命筌蹄
羊車小乘者，秦籥起火之術也。其法：抽縮外腎，使膀胱下昧民火，下合外腎，左文右武之地火，從下上達，直透三關。行之七七日，內自有甘露降於玉池。甘露，一名黃中酒。又名曰石源。又名醍醐。常能行而不弛，可以返老還童，漸入聖道矣。
鹿車中乘者，守中之法也。其法：降心中上昧君火，入於兩腎之間，與中昧臣火相配，化為芙蓉，出於泓水之中，存其真人坐於花上，綿綿不絕。如此二十日，通前羊車小乘之術，共計六十九日，則泥丸天谷靈藥自生。靈藥一名黑汞。水銀一名水中金，即元精也。此乃補腦還精之法，人能常念之，則優入聖域矣。或以轆轤為鹿車者，乃循真之事也。每日寅艮二時，端坐存念鹿車之道，毋令間斷，亦以四十九日為限。須是先行羊車，次行鹿車，既行鹿車，乃行牛車。三車並行，斯名大乘也。老子之治大國若烹小鮮，包犧之法離為網罟以畋以漁，堯舜則允執厥中，文王之艮其背，周公之艮限薰心，孔子之退藏於密者，皆守中之旨也。曰產藥、曰鍊鉛實腹，鉛乃黑鉛，即黑汞也。亦名黑龜精，又名黑龜肝。降於天谷，謂之白龍肝也。此守中於始之名也。曰溫養曰神土坎火，此守中於中之名也。曰守城曰野戰曰封閉關鎖，此守中於終之名也。日沐浴曰真炁黛蒸，此守中於刑德之名也。有曰：守一者以左腎之神為太一，右腎之神為玄一，兩腎混合之神為太一也。有曰：守真者以二之則偽，一之則真也。有曰：守黑者以顯之則白，隱之則黑也。有日：守雌者以奮飛為雄，隱伏為雌也。又守有黃房者，以密戶居正方前直臍中也。黃房者，亦名黃庭，又曰丹田。說不多同，有指泥壇為之者，泥壇，泥丸。亦名天谷，亦名天懂。有指絳宮為之者，絳宮，上命門也。又名節榮，亦名應谷。又有指心腎脾膽為之者，是皆思一部之法耳。苟欲主陽消陰，俾水中金火中木二者內無間隔，非守中不能也。然此守中之法，乃累聖相傳之密旨，實作聖工夫也。誠能允而執之，則必世世羲陶，人人虞舜矣。陸容廣而遊太清，金梯玉階此焉基之。
牛車大乘者，屏炁回風之道也。屏氣者，閉鼻息而不呼也。出炁日呼，入炁曰吸。回風者，回天風以合神靈也。神靈心神曰元君，字守靈。凡行此道者，須先行羊車四十九日，鹿車二十日，共六十九日了卻，行此道一十二日，三車通計八十一日。自然天谷靈藥繁生，可以修真矣。若上機大智之士，一聞千悟者，三車並行，只一十日靈藥便生，不須八十一日也。若作聖做工夫，卻當次第行之，不可驟也。且先不拘時候，行羊車四十九日，了，次每日寅艮二時行鹿車，四十九日，然後每日子午艮寅三時行牛車，四十九日。一百四十七日足，依然不拘時候行之，實使綿綿不絕可也。所謂君子自強不息者，盡行此道，欲不倦也。綿綿不絕，惟狂克念作聖矣。行之苟倦，惟聖罔念作狂矣。克念作聖，則道心著而人心安。罔念作狂，則人心危而道心微矣。羊鹿牛三車，其實一大乘也。但人有利鈍而性有巧拙，故先聖立教有漸頓之殊。況且世人不務勤師，唯尚摽掠，見丹經有閉尾閭之說，便以羊車為閉尾閭而廢之。見丹經有吹噓之說，便以牛車為吹噓而廢之。見丹經有存息之說，便以鹿車為存息而廢之。殊不思不行羊車，則地火不起人心危而不安矣；不行牛車，則天風不回道心微而不著矣；不行鹿車，則百神不混合，人心自人心、道心自道心，而不精一矣。老子之橐籥守中，玉皇之回風混合，大舜則精一厥中，亦大乘而已，非二道也。右先聖之誚閉尾閭者，指採陰者耳，以採陰為殺人之道也。誚吹噓者，指行六字炁者耳，以六字為瀉三焦五藏之道也。誚存息者，指注想臍下者耳，以臍為糟粕溝瀆之場，止可灼艾攻病，非棲心退藏之所也。癡人面上不得說夢，將以救人，反以悟人，豈聖師之心哉。遂明述大乘之道，以祛天下之惑。學道者苟留神焉，聖域可優入矣。皇極之人，會歸中庸之率性，三易之中爻，皆畢於此矣。勉旃！古訣云：人心惟危，腎邪，人心從之則危。道心惟微，心正，道心放之則微。惟精惟一，精強不敗，一終不離。
允執厥中。信天順守，作聖之域。
大牛車上乘者，修真內鍊之法也。其法：以元精炁汞為藥，元炁紅鉛為火，子陽午陰抽添斤兩。口口相傳，不記文字，三年功成，九載圓就。化精成黑，炁變成神，千日默朝，一紀升天。即修內丹，可以長生不死，可以坐脫立亡。已證真空，邁躋妙有矣。
大白牛車無上乘者，用雪山白牛外丹修仙之術也。所謂乾坤為鼎器，
乾為馬，其道成男，曰大國大象者，皆乾道也。坤為牛，其道成女，烏波斯伽曰小國小象者，皆坤道也。少烏波斯伽，屬兌卦，兌屬金而金色白，故曰白牛。乾變坤卦，主立冬小雪二炁，占先天艮山之位，故曰雪山白牛也。
坎離為藥物，
坎為中男，坤得乾之中炁而成也。坎屬水而配鉛，水中有金，鉛中有銀，名曰黑汞，又名水銀，此坎之藥物也。離為中女，烏波斯伽，乾得坤之中炁而成也。離屬火而配砂，火中有木，沙中有汞，名曰紅鉛，又名朱汞，亦名水銀，此離之藥物也。《五千文》謂之玄牝者，乾坤也，營魄者，離坎也。
七返九還金液煉形者是也。一時娠精，一日結胎，十月脫胎，三年無陰，是謂純陽之仙。六年絕粒，鼻無喘息，名曰至真。白玉其骨，黃金其筋，履蹈虛空，洞貫金石，此修仙之極致也。自老子黃帝而下，凡飛騰變化之儔，皆修此耳。故老子作《道德經》以詔後世，黃帝著《陰符經》以彰厥旨，其文三章，皆累聖口口相傳，無有文字。後世傳之者，率多乖舛。黃帝得之於石室，字皆一丈。又雲驪山老母曾註其文，是好事者託言之耳。學者當具真眼目。真人魏伯陽因之作《周易參同契》以極其底蘊，正陽鍾離權由之作《雲房三十九章》以核似是之惑，純陽呂崑綠之作《沁園春》《霜天曉角》及《窖頭脫空》等歌以廣其意，華陽施肩吾脩之作《會真記》以誘進學之士。雖皆發明道要，顯示機緘，然而火候法度、溫養指歸，並不曾說破。天台怡真先生謫自紫陽真人宿德不渝，感西華夫人發樞紐而授之以口訣，道成，授杳林石泰以《悟真篇》，杏林道成，授紫賢薛道光以《還元篇》，紫賢道成，授泥丸真人以《復命篇》，泥丸道成，授紫清真人白玉蟾以《翠虛篇》。厥後之聞道者，紫清之徒也。愚宿性慕道，獲遇紫清先生弟子桃源子姚師。果見其龜形象武，意其異人，執弟子之禮者幾一紀，累以鉛汞之道叩之，每辱引辭峻拒。嘉熙己亥從道御前佑聖觀，守缺暫歸。次年庚子，慨蒙奏聞道祖，傳受內丹之訣。如教行之，果有靈驗。尋為事奪，兩致中輾。續觀《悟真篇》云：若雲九載三年者，總是推延款日程。又云：十月霜飛丹始熟，怠時神鬼也須驚。乃知內丹九年成功，外丹十月脫胎。由是蓬頭草足，浪走台溫。有菜隱先生楊師古，邂逅永嘉塵隱，一見傾心，授以藥物鼎器之旨，時淳祐癸卯十一月也。甲辰三月三日，復授以火候回視丹經，果合符節。元來此道乃是長生不死變化飛騰之道，今人往往只說速死之法，否則守屍而已。愚患後人之篤好者，或有所聞剛為此輩所惑，共墮迷津，實可哀痛，姑略具其梗槃雲。
要做神仙，
天寶修聖，謂之煉聖之道。藥物無斤兩，火候無時汨，一日十二時，時時不絕。一年十二月，月月長存，百日成功，一年圓就，養成聖胎，名金液大還神丹。是為三車大乘之道也。乃千經之髓，萬法之基也。靈寶修真，謂之煉炁之法。藥物有斤兩，火候有時日，一日十二時，只用二時。一年十二月，只用十月，三年成功，九載圓就，養成真胎，名曰金液大還內丹。是謂大牛車上乘之法也。九載數足，凝神天谷，日行默朝，上帝之訣，精動千日，通前一紀，脫殼飛神，不生不滅矣。神寶修仙，謂之煉形之術。藥物雖無斤兩，火候卻有時日。一日十二時，只用一時，一年十二月，只用九月。九十日成功，三百日圓就，始出仙胎，點化凡質，不但卻死，且得更生。服之三年，體變純陽，不愁寒暑。養之六載，鼻無喘息，不息飢虛，三千日足，變化飛騰矣，名曰金液大還外丹。是為大白牛車無上乘之術也。
鍊丹工夫，
鍊丹有三種：一者神丹，以存養而成，謂之打坐；二者真丹，以作用而成，謂之行功；三者仙丹，理貫三才，藥需二物，謂之工夫。
亦有何難。
神丹三萬六千刻，刻刻行火，一刻不行便成間斷也。內丹七百二十以上時，時時行火，一時不行，亦成間斷也。外丹只八十一時行火而已，豈不易乎？
向雷聲震處，
謂地雷復卦之月也。
一陽來復。
謂七日來復之日也。
玉爐火熾，
玉鑪，偃月鑪也。火者，天然真火也。得金鼎，太素寒煙感之，則火熾矣。
金鼎煙寒。
金鼎，硃砂鼎也。煙者，太素煙也。得玉鑪天然之火，則煙不寒矣。
奼女乘龍，
奼女，震中陰爻也。乘者，載也。龍者，赤龍與青龍也。
金公跨虎，
金公，兌中陽爻也。跨虎，騎也。虎者，黑虎與白虎也。
片餉之間結大還。
片餉之間者，一食飯頃也。結者，鉛凝汞結也。大者，至大無外也。還者，還源返本也。此金液大還外丹，雖假外藥，即非金銀草木滓質之物，止是太極未判之前，先天一炁耳。既有兩儀四象八卦五行，則先天一炁分列四出，散於萬物之內矣。今能以不採之採，不取之取而取之，使天之炁復合為一，是故謂之還也。
丹田裹，
丹田者，黃房也，密戶也。又名元田。左有八卦蒼龍，右有八威赤蛇，中有金精猛獸。三蟲內顧，長生有路，三蟲外趁，神光漸去心神。丹元君用離為網罟，於此以畋以漁，使三蟲不得奔逸，以修深根固蒂、長生久視之道。田漁二字，皆從田，故曰丹田也。或以臍下一寸五分炁海為丹田者，或以二寸石門為丹田者，或以三寸關元為丹田者，此乃醫家行針灸之上下中三丹田之穴道也。又以一寸三分為丹田者，此是初機學道之士入門之丹田也。又以心為丹田者，此是禪門寂子明心見性之丹田者也。又以胃左脾藏為丹田者，此是饕餮之人行中黃健啖之丹田也。又以脾右肝膽為丹田者，此是俗師不遇真訣，見《雲房三十九章》及《破迷歌論》等書，攻擊牌闔，混無定當，只不曾說到膽上，故執肝膽為丹田也。又以眉心為丹田者，此是入定出陰靈之丹田也。以鼻端為丹田者，此是禪流習定之丹田也。以把花執菜、握躉持瓢為丹田者，此是開鋪席道人假物寄神之丹田也。以嬰童兩目為丹田者，此是學視日不瞬之丹田也。以胞囊為丹田者，此是閉尾閭之丹田也。以玉莖為丹田者，此是行金剛禪、左道衛者不漏法之丹田也。以不念善、不念惡謂之懸壓撒手為丹田者，此是瞎眼禪和不明無念之旨者之丹田也。以胃院玉女為丹田者，此是嗽嚥津液之丹田也。以臍心為丹田者，此是旁門採陰者想心火之丹田也。以兩目為丹田者，此是存想左日右月之丹田也。以大額骨為丹田者，此是存想九色圓象之丹田也。又以面曰尺宅為丹田者，此是修神庭之丹田也。千蹊萬徑，難以盡迷。要之，皆非正丹田也。正丹田者，密戶而已矣。又以七竅中閒為丹田者，此是含眼光，凝耳韻，緘舌炁、調鼻息、和合四象之丹田也，學道者之所共務不可廢也。以泥壇為丹田者，此是鍊內丹者一載之後，移鑪換鼎之丹田也，初修真之士不當用之。
有白鴉一隻，
白鴉者，元田白鴉也。一名黑汞，亦名白金，即真汞也。炁白相混，故謂之白鴉。隱而不可見，則謂之水中金、鉛中銀。顯而不可用，則謂之寒山白雪。以其能走，故謂之金精猛獸，以其能飛，故謂之白鴉。一物而異名耳。
飛入泥丸。
飛入者，用天寶鍊神混元入藥訣，三車大乘之道，二十日不間斷，使元田真汞繁生。所謂真種子者，只此元田白鴉是也。
河車運入崑山，
河車者，三河車也。一者黃河車，即雙關轆轤法耳，所謂三返晝夜用師萬倍者也。二者河車，即橐籥起火術耳，所謂河車不敢暫時停，運入崑崙峰頂者。三者紫河車，即龍虎交姤訣耳，桔槔說盡無生曲，井底泥蛇舞拓枝者是也。崑山，崑崙峰，即泥壇耳。
全不動纖毫過玉關。
謂元田白鴉不費纖毫動作，自然透過玉關也。玉關者，戊己門也。或毫略動，便不成丹也。
把龜蛇烏兔，
把者，將也。龜蛇烏兔者，水火日月也，玄牝營塊也，鉛砂汞銀也，離中坎，坎中離也。名號多端，其實只陰陽二字耳。
生擒活捉，
生擒活捉者，蓋龜蛇烏兔非一性之物，東西南北各列一方，百姓日用常相間膈。還丹之法，使無問膈之憂，而有伺官之慶，豈非生擒活捉哉？古有王穀子不修陰陽之真理，見《易》有乾道成男，坤道成女，及一陰一陽之謂道之語，妄立三峰之衍，以女玄邕為上峰，乳湩為中峰，室童為下峰。其徒助虐師意，至於剖取心血，竭吸陰精，以為藥物，冀成還丹。故《雲房三十九章》有悞殺之戒，朋來之勸也。
霎時雲雨，
霎時者，片餉也，即感速之義也。雲雨者，雲雷屯及雷雨作解之義也。夫雲之與雨？皆坎水之炁耳。而坎水遍於天地間，感天炁則升而為雲，感地炁則降而為雨。雲雨之義，即陰陽升降而成潤澤之義也。
一點成丹。
一點者，赤水玄珠也。大如黍米，故日一點也。成丹者，從微而著也。
白雪漫空黃芽滿院，空，別本作天，院，別本作地。
白雪者，六虛白雪也。空者，六虛也。黃芽者，出土黃芽也。院者，六慾內院也。六欲內院亦名黃官，以兩腎有六癸玉女，專主作強，其鋒甚銳。《靈寶經》謂斬誠六癸鋒者，乃教人抑制六癸玉女作強之鋒，庶幾黃芽滿而不溢也。是以真人有莫教芽孽溢黃官之戒。黃芽白雪，其名甚眾。始也周流首腹四肢，則為六虛白雪；及其朝宗曲江之上，則為太玄神水；會歸桂海之中，則為碧潭明月矣。其潤德，則為沆瀣甘露；透入金鼎華池，則為火汞流珠；繁生黃官真汞，則為出黃芽。名雖不同，其實赤水玄珠耳。諸家仙經所載，名各不同，《雲房三十九章》云：真道不關書，蓋務學不如務求師也。
服此刀圭永駐顏。
服此者，靈烏望月而飲甘泉也。刀者，謂上士行之能裁成天地之道，下士行之則殺身而後已。圭者，戊己二土也。永駐顏者，長生不老也。打坐行功工夫，各有一千二百門，皆可以駐顏，但不能長生不死耳。惟是祖迷老子、伏羲、文王、周公、孔子、魏伯陽、錘離、呂崑仙諸大聖人，上焉黃帝，下焉悟真一豚之道者，斯能永駐顏也。
常溫養，
溫養，節次有六：一者入藥溫養，煉內鉛為真種子時也。二者野戰溫養，進火時也。三者守城溫養，退火時也。四者沐浴溫養，火敗火死而需蒸時也。五者補寒溫養，火絕而虛守時也。六者移鑪換鼎溫養，脫胎入口之後時也。其名雖六，不過只用入藥一訣耳。始一終五，故曰常也。
使脫胎神化，
脫胎有三：一者脫胎入口，所謂強歷十月，脫出其胎者也。二者脫胎離殼，所謂鷄能抱卯心常聽，蟬到成形殼自分也。三者脫去凡胎，所謂形神俱妙，與道合真也。神者，不行而至，不疾而速也。化者，真無貫金石，妙有蹈虛空也。
身在雲端。
身有三：一曰自有身，所謂養就嬰兄我自做，非是爺精娘血者也。二者離合身，謂坐在立亡，身外有身者也。三者妙無身，所謂聚則成形，散則成氣者。既證自有之身，是為地仙，仙胎飛入泥九，泥九為崑崙峰，乃在自己雲端也。次證離合之身，是為神仙，胎仙脫殼躡雲，乃形雖處地，而神在雲端也。及證妙無之身，是為天仙，神超碧落，形陸太虛，乃形與神同在雲端也。金液還丹之妙，至於身在雲端，其為不空之空矣。
乾坤未裂，有物如何別？
性著才生炁，陰陽尚混融。鴻濛為太極，體一抱雌雄。
解把鴻濛擘破。
龍漢延康劫，鴻濛有女青。女青從剖破，兆出萬殊形。
說不知知不說，
闊論高談者，無非衍舌端。上仙修命衍，開口向人難。
妙訣真難徹，
妙道神仙訣，宣傳自太清。不逢師指點，臆度枉傷情。
知音世所絕。
無數修仙子，爭猜紙上文。先師從說破，瞔瞔反無聞。
要識陰陽顛倒，
乾坤盪中氣，離坎是全材。識得先天象，身朝萬化來。
月中日，
太陰元屬坎，中有兔為陽。房日雲中象，營來變至剛。
日中月。
太陽離仲女，中有桂林烏。畢月怛山滿，逢之魄自蘇。
一葉一枝花，
五內玲瓏玉雪身，雖多關節解通神。月明酒裹丹霞出，不染汙泥不染塵。
陰坑是我家。
兩畔寒巖鎖玉冰，中問一派水澄清。太陽影裹心花現，便是芙蓉閬苑城。
硫黃見我死，
五神意馬是硫黃，專駕心猿走八方。妙香絕色濃薰染，化作真人坐道場。
水銀結成砂。
黑汞紅鉛是水銀，腎精心炁劈天真。重新匹配歸無極，漸證陰陽自有身。
上品藥材何物是？產在塵凡無遠邇，強名玄牝汞和鉛，精炁與神而已矣。煉精者煉元精，非娌姓所感之精。男不婬女不妷，匪學三峰黃谷術。內裹明來會性情，虛空無塵生妙質。鍊炁者鍊元炁，非口鼻呼吸之炁。鼻不呼口不吸，籥天棄地停徐息，巽風離火鼎中烹，直使身安命方立。鍊神者鍊元神，非心意念慮之神。心不念意不慮，念慮無非憂憶處。忘憂絕憶靜存神，精炁直騰天谷去。精炁神，藥最親，以此修丹尚未真，修丹只要乾坤髓，乾坤髓即坎離仁。坎離仁，人不識，萬論千書徒自覓。天涯海角有仙師，仙師混邇塵凡客。塵凡客，隱至人，夏葛冬裘如古民，榮辱窮通都不管，冥冥懷抱蘊精淳。冥冥懷抱蘊精淳，妙道天機肯妄陳，行滿三千功八百，豈愁提耳不諄諄。
丹經最是易為先，有畫無文幾萬年。西伯授官細藏史，仲尼問禮斷韋編。中宣道德皆微旨，後露《參同》亦正傳。平叔《悟真》猶顯道，不離左右目之前。
曰橐籥守中者，老聃之三要也。所謂綿綿若存者也。曰闢戶謂之乾，闔戶謂之坤，聖人以此洗心退藏於密者，孔子之三要也，所謂往來不窮者也。曰頂法暖法忍法，釋氏之三要也，所謂火宅三車者也。諸家三要之說不同者，以不得正傳也。捨三聖師而宗曲學，焉能出火宅而綿綿不窮乎？
以精炁神為三關｀者，內丹之三關也。以形炁神為三關者，外丹之三關也。以鼻手足為三關者，合內外之三關也。
指心為九鼎者，以心上通七竅、下通二陰也，所謂包含萬象體，不罣一絲頭者也。指絳宮為九鼎者，以絳宮上通七節、下通兩腎也，所謂三彭走出含陰宅，萬國來朝赤帝官者也。指密戶為九鼎者，以有三一六癸也。指泥壇為九鼎者，以有天靈九宮也。二者所謂：從此變為乾健體，潛藏飛躍總由心者也。指子時為九鼎者，以甲己子午皆數九也，所謂正一陽初動，中宵漏永者也。指一月為九鼎者，以一月有九還也。指一年為九鼎者，以一年有九轉也。所謂一月一還為一轉，一年九轉九還同者也。指三年為九鼎者，以年成三姓，三年成九姓也。所謂三鉛只得一鉛就，金菓仙桃已露形者也。指九載為九鼎者，以一載煉一丹，九載煉九丹也，所謂一載生箇兒，箇箇會騎鶴者也。
至樂性餘，
仁者無憂，此性不欠；智者常樂，此性無餘。既無樂也，其樂自生，極樂徇情，性有餘矣。
至靜則廉。
靜者成仁，動者由智。苟動趁末，性靜歸根。篤靜不至，乃生責求。絕利一源，是為廉也。
《陰符經》註解頗多，叉皆託名聖賢，取信愚俗。但所見不同，互有得失，反誤學者。故摭走而明者，為二贊以曉方來，觀者當必有默會者矣。
父子不堪傳，
天下神器箇箇惜，金璧重寶不浪擲。依然傳授與兒孫，道不肯傳說不得。
工夫牛鬥危。
大道無為自古傳，不雲靜坐只安眠。
防虞慮險如牛鬥，此語胡為不自然。
畫瓶裹面覓，
粉抹脂塗一畫瓶，玉葫蘆樣果通靈。
水晶官裹嫦娥翠，一朵梅梨縞兔塋。
下士大笑之。
上士謙卑明造化，一言便解真人話。
劣馬痴驢直痛鞭，放下韁繩作笑靴。
普角步教二切。
紫陽白真人嘗贈趙寺丞詩云：汞鉛不在身中取，龍虎當為意外求。會得這些真造化，何愁不曉鍊丹頭。此語正與紫陽真人孤陰之說相契，故併錄於此也。
勸君不用斬三屍，但絕貪嗔與姓癡。六慾天中居內院，精勤十月養嬰兒。
十月脫胎吞入口，穿筋洞骨能飛走。等閑徑達元始天，壽比天長同地久。
天長地久無盡時，遷質移形人不知。星辰隕伏龍蛇起，一箇乾坤不動絲。
堪歎時人見大別，清高盡向無邊說。求生得死比比然，倚草投胎稱寂滅。
此箇機關古聖傳，仲尼三度絕韋編。乾道坤道而已矣，在於上下求之焉。
乾坤之道非他物，只道杳冥並恍惚。真精象物暗相逢，結在黃官成糊塗。
糊塗成形史伯華，功勞全仗紫河車。紫河車是何形色，井底泥中一紫蛇。
夜半寒泉動地雷，損奇益偶著靈胎。
一壺鳳髓朝朝飲，海底紅蓮火底栽。
日中姤象振天風，武臧文加一餉工。
熟煮龜肝餐八兩，山泉空泥暮為蒙。
孤雲地暖閑離岫，野鶴天寬倦返巢。
直道往來無絆礙，火城何必擊如匏。
赫日騰空碾不停，光芒馳散小於星。
育精金水丘寒地，露沐千山草木青。
洗心藏密匪求安，歸復工夫怕十寒。
水土既平神鼎立，芙蓉地裹坐端端。
默默昏昏入鬼窠，惺惺僚僚未圓陸。
西山日暝烏巢桂，解鬼休兵馳睡魔。
頑空枯至斬生綠，日事無縈夜不眠。
形木心灰成底事，有聞行道卻凝堅。
性空虛曠日清閑，動若浮雲靜似山。
懶打頑空無則法，有聞行道必間關。
法空大抵似頑空，有動依然在靜中。
按月按時行卦黑，二千門路擬皆通。
不空空裹有工夫，歸復元陽靜處符。
陽復陰消須凈盡，惟餘黍米一明珠。
真空妙用妙難思，彷彿還如歲運推。
夜代晝更寒暑序，了無停邊孰為之。
勿聽心田惡念生，芟除爭盡自明平。
惡人惡事須還遠，炁定神安骨自清。
孝友仁慈眾善芽，更須執禮獎忠加。
救危扶困揚諸善，長作尊賢樂道家。
心火炎揚大察明，怒將肝膽木來生。
苟非懲忿從天訓，五賊張狂道海傾。
主腎之宮號作強，六鋒列女更殃徉。
地根不斬貪生樂，慾海吹流入鬼鄉。
點酒纔經十二樓，膽房心室起戈矛。
真陽泄向皮膚去，髮減精凋去不休。
草曰穿腸莫強吞，只宜搜洗濁和昏。
如神不撓清明志，身有甘香白石源。
朝食胡云校實些，風寒暑濕怕衝邪。
功深已飽三田黑，食味空多費齒牙。
暮食常令腹帶虛，六經調暢炁通疏。
多餐一口徒煙塞，畎澮皆盈落尾閭。
坐臥林宜三尺高，更宜和軟足堅牢。
低時鬼炁侵人骨，莞藳頻晞莫憚勞。
枕若高時最不宜，慳慳三寸莫宜低。
真機妙旨無人會，須遇仙師得耳提。
孝道無為百行先，唐虞一眿此中傳。
苟貪利祿輕捐隕，與道相違天與淵。
事兄從長孝能推，悌道能為世表儀。
人慾一毫來間隔，乖爭凌犯出肝脾。
恕道元來甚易行，但將心地放教平。
心平炁定無他事，和黑春風日日生。
君師夫主事宜忠，粒粟莖絲報始終。
知本知恩須合道，壞才壞德反為凶。
孝悌恕忠皆至德，惟神與聖妙無極。
是為五大道之原，拘忌之時行不得。
智德元來先五德，知道方為真知識。
一淪婬慾便昏迷，所以申根遭棄擲。
尊卑長幼俱有分，貴賤賢愚不可紋。
常將恭敬守文禮，臘等干名作盜論。
仁者誠為五德長，善順慈和能育養。
曰悲曰覺曰陽剛，悲戚剛頑殺之象。
五德權衡存於義，事無不宜義乃利，
絲毫不利則害人，君子謀為須擬議。
智禮仁義道之苗，苟無忠信亦徒勞。
全此五常誠得本，憎疑纔動墮沉曹。
人道貴華仙道實，華綺之言不可出。
口甜舌滑能悅人，只恐神仙道俱失。
此口誠為禍福關，興戎出好片言間。
惡聲貴不形諸口，天道從來亦好還。
飲食雖雲能養炁，養生過厚人不貴。
愚人飽味賢飽聞，實腹有鉛宜著意。
居處求安最不宜，不抽之緒密抽之。
守中索籥綿綿用，便是宣尼屏炁時。
學道須當惜炁精，唾時精炁亦飄零。
北方天一五行始，唾涕於玆隕百靈。
毋令沙尿露三光，倚溺行層大不祥。
對北二便尤不可，都綠天一在其方。
龜配危星五行水，應人左腎生根始。
無故殺之大不祥，學道之人尤忌此。
虵配虛星水中火，應人右腎能關鎖。
無故打之大不祥，學道之人尤忌可。
牛之為物詎難言，簡籍敷陳歷歷然。
殺有嚴刑刊在律，食多明報至於天。
福鐫首致神光熄，禍及終貽鬼錄編。
縱是陰功山嶽大，削來磨去不饒賢。
天帝三霜一饗之，幾庸烏可妄思為。
虧名失利皆由此，惹疫遭官亦自玆。
好信因緣培福德，毋耽口腹長愚癡。
飯蔬飲水猶堪樂，何苦長年被舌欺。

