考地球各國，若英吉利、若法蘭西，皆有全國總名，獨中國無之，西北各藩稱曰漢，東南諸島稱曰唐，日本亦曰唐，或曰南京。南京謂明，此沿襲一代之稱，不足以概歷代也。印度人稱曰震旦，或曰支那，日本亦稱曰支那，英吉利人稱曰差那，法蘭西人稱曰差能，此又他國重譯之音，並非我國本有之名也。近世對外人稱每曰中華，東西人頗譏彈之，謂環球萬國各自居中，且華我夷入，不無自尊卑人之意。余則謂天下萬國聲名文物，莫中國先。歐人名為亞細亞，譯義為朝，謂如朝日之始升也。其時環中國而居者多蠻夷戎狄，未足以稱鄰國。中國之雲，本以對中國之荒服邊徼言之，因襲日久，施之於今日，外國亦無足怪。觀孟子舜東夷、文王西夷之言，知夷非貶辭，亦可知華非必尊辭矣。餘考我國古來一統，故無國名。國名者對鄰國之言也。然征之經籍，凡對他族則曰華夏。傳曰「夷不亂華」，又曰「諸夏親昵」，我之禹域九州，實以華夏之稱為最古。印度、日本、英、法所稱，雖為華、為夏不可知，要其音近此二字，故今以華夏名篇，而仍以秦、漢、魏、晉一代之國號分記其事雲。
外史氏日：余聞之西人，歐洲之興也，正以諸國鼎峙，各不相讓，藝術以相摩而善，武備以相競而強，物產以有無相通，得以盡地利而奪人巧。自法國十字軍起，合縱連橫，鄰交日盛，而國勢日強。比之羅馬一統時，其進步不可以道里計雲。其意蓋謂交鄰之有大益也。餘因思中國瓜分豆剖，干戈雲擾，莫甚於戰國七雄。而其時德行若孟、苟，刑名若申、韓，縱橫若蘇、張，道德若莊、列，異端若楊、墨，農若李悝，工若公輸，醫若扁鵲，商若計研、范蠡，治水若鄭白、韓國，兵法若司馬、孫、吳，辯說若衍、龍，文詞若屈、宋，人材之盛，均為後來專家之祖。一統貴守成，列國務進取。守成貴自保，進取務自強，此列國之所由盛乎。特其時玉帛少而兵戎多，故未見交鄰之益耳。日本之為國，獨立大海中，於地球萬國均不相鄰，宜其閉門自守，民至老死不相往來矣。然而入其國，問其俗，無一事不資之外人者。中古以還，瞻仰中華，出聘之車，冠蓋絡繹，上白天時、地理、官制、兵備，暨乎典章制度、語言文字，至於飲食居處之細，玩好遊戲之微，無一不取法於大唐。近世以來，結交歐美，公使之館，衡宇相望，亦上自天時、地理、官制、兵備，暨乎典章制度、語言文字，至於飲食居處之細，玩好遊戲之微，無一不取法於泰西。當其趨而東也，舉國之人趨而東；及其趨而西也，舉國之人又趨而西。乃至目營心醉，口講指畫，爭出其所儲金帛以購遠物，而於己國之所有，棄之如遺，不復齒數，可謂騖外也已。由前之弊，論者每病其過於繁縟，失則文弱；由後之弊，論者又病其過於華靡，失則奢蕩。交鄰果有大益乎？抑天下之事，利百者弊十，勢必有相因而至者乎?然以余所聞，日本一島國耳，自通使隋唐，禮儀文物，居然大備，因有禮義君子之名。近世賢豪，志高意廣，競事外交，駿駁乎進開明之域，與諸大爭衡。向使閉關謝絕，至今仍一洪荒草昧未開之國耳。則信乎交鄰之果有大益也。抑日本自將軍主政七百餘年，一旦太阿倒持之柄，拱手而歸之於上，要其尊王之說，即本於攘夷之論；攘夷之論所由興，即始於美艦俄舶迭來劫盟時也。則其內國之盛衰，亦與外交相維繫雲。作《鄰交志》，上篇日「華夏」，附以「朝鮮」、「琉球」為外篇，下篇日「泰西」。
日本之遣使於我，蓋以崇神時為始雲。其時使驛通於漢者三十餘國。《山海經》稱：「南倭北倭，屬於燕境。」《史記·封禪書》云：「齊威、宣王、燕昭王皆嘗使人入海至三神山，見所謂仙人、不死之藥，渤海東渡，後遂不絕，似即今日本地，然彼國尚未通往來也。」至《論衡》，云：「周初，天下太平，越裳獻白雉，倭人貢鬯草。」未知何據。又《雲笈七簽》謂：「日本有騰黃神獸，壽千歲，黃帝得而乘之，以周旋六合。」日本《神皇政紀》謂：「孝靈時，就秦求三皇五帝之書，始皇送之」，尤為神仙家誕言。惟徐福東渡之後已及百年，崇神立國始有規模，而其時武帝滅朝鮮，聲教遠暨，使驛遂通。事理可信，故今以正史為斷。後委奴國王遣使奉貢朝賀於漢，使人自稱大夫，光武帝賜以印綬。日本天明四年，筑前那珂郡人掘地得一石室，上覆巨石，下以小石為柱，中有金印一，蛇紐方寸，文曰：「漢委奴國王」，余嘗於博覽會中親見之。日本學者皆曰：那珂郡，古為怡土縣，日本仲哀紀所謂伊都縣主，即《魏志》所謂伊都國是也。上古國造百三十餘國，其在九州者分十九國，在四海者分為十國。《漢書·地理志》：「倭人分為百餘國。」《三國志》：「倭人舊邑百餘國，漢時有朝見者，今使驛所通三十國。」二書所謂百餘國，與《國造本紀》相符。所謂三十國，蓋指九州四海之地，地在日本西南海濱，距朝鮮最近。此委奴國意必古伊都縣主，或國造之所為，並非王室之所遣，其曰委奴，譯音無定字雲。余因考《魏志》云：「到伊都國，世有王，皆統屬女王國，郡使往來常所駐。」《後漢書》云：「委奴國，倭國之極南界也。」又云：「其大倭王居邪馬台國。」邪馬台，即大和之譯音，崇神時蓋已都於大和矣。謂委奴國非其王室，此語不誣，特識於此。又於安帝時，遣使獻生口百六十人，願請見。神功皇后四十七年，遣大夫難升米等，詣帶方郡，求詣天子朝獻，太守劉夏遣吏將送詣京都。魏明帝詔書報倭女王日：「制詔親魏倭王卑彌呼：帶方太守劉夏，遣使送汝大夫難升米、次使都市牛利，奉汝所獻男生口四人，女生口六人，班布二匹二丈，以到。汝所在逾遠，乃遣使貢獻，是汝之忠孝，我甚哀汝。今以汝為親魏倭王，假金銀紫綬，裝封付帶方太守假授汝。其撫綏種人，勉為孝順。汝來使難升米、牛利涉遠，道路勤勞，今以難升米為率善中郎將，牛利為率善校尉，假銀印青綬，引見勞賜遣還。今以絳地交龍錦五匹，絳地縐粟蜀十張、茜絳五十匹、紺青五十匹，答汝所獻貢直。又特賜汝紺地句文錦三匹、細班華蜀五張、白絹五十匹、金八兩、五尺刀二口、銅鏡百枚，真珠、鉛丹各五十斤，皆裝封付難升米、牛利還到錄受。悉可以示汝國中人，使知國家哀汝，故鄭重賜汝好物也。」魏齊王芳又命太守弓遵遣建中校尉梯雋等奉詔書印綬詣倭國，拜假倭王，並齎詔賜金、帛、錦蜀、刀、鏡、采物，倭王因使上表答謝詔書恩。倭王旋復遣使，大夫伊聲耆、掖邪狗等八人，上獻生口、倭錦、絳青縑、綿衣、帛布、丹木、矛忖短刀矢。掖邪狗等壹拜率善中郎將印綬。詔賜難升米黃幢，付郡假授。帶方太守王頎到官，倭女王卑彌呼，與狗奴國男王卑彌弓呼素不和，遣倭載斯、烏越等詣郡，說相攻擊狀。乃遣塞曹椽史張政等，因齎黃幢、詔書，拜假難升米為檄告諭之。其後遣掖邪狗等二十人送政等還，因詣台，獻上男女生三十人，貢白珠五千，孔青大句珠二枚，異文雜錦二十匹。旋又遣使入貢於晉。應神帝之初，得《論語》、《千文》於百濟王仁。四十一年庚午，複遣阿知使主、都賀使主於吳。二人漢孝靈皇帝之後也，魏受禪後，辟亂至倭。考庚午即西晉永嘉四年，其日吳者，意當時就吳地求之也。此事載日本《應神本紀》。求織縫女。抵高麗，高麗乃副久禮波、久禮志二人為鄉導，及得工女還，帝已崩，乃獻之大鷦鷯皇子，即仁德帝。仁德五十八年，高麗人導吳人至，反正時遣使朝貢於晉。允恭時，倭王遣使朝貢。宋武皇帝詔曰：「倭贊萬里惰貢，遠誠宜甄，可賜除授。」贊又遣司馬曹達奉表獻方物。倭王珍又遣使貢獻於宋，自稱使持節、都督倭百濟新羅任那秦韓慕韓六國諸軍事、安東大將軍、倭國王。表求除正，宋文皇帝詔除安東將軍、倭國王。珍又求除正倭洧等十三人平西、征虜、冠軍、輔國將軍號，詔並聽。倭國王濟又遣使奉獻，復以為安東將軍、倭國王。旋加使持節、都督倭新羅任那加羅秦韓慕韓六國諸軍事，安東將軍如故。並除所上二十三人軍郡。雄略帝六年，倭王興遣使貢獻於宋，孝武帝詔日：「倭王世子興，奕世載忠，作藩外海，稟化寧境，恭惰貢職。新嗣邊業，宜授爵號，可安東將軍、倭國王。」八年，遣使身狹青、檜隈博多於吳。十四年，身狹青、檜隈博多再奉命往吳，因得吳織、漢織並縫女姊妹四工女而還。雄略十五年，秦公酒奏言：「臣族流亡散逐，十無二三，請賜檢括鳩集。」帝為命小子部雷以隼人檢括，獲一萬八千六百七十人，命酒統領。養蠶，蠶大蕃息，帝賜姓禹豆麻佐，謂有補益也。初，秦人弓月，以應神帝十四年自百濟來，自言是始皇帝後，弓月祖即公子扶蘇。扶蘇得罪，其子陰率徒屬渡遼，君其地。至弓月，為旁鄰侵掠，屬於百濟，後遂率闔部來日本。《書紀》、《姓名錄》皆書為王，迨孫普洞，賜姓波陀，美其制繭之功也。至是分為二秦，一曰秦，一曰太秦，帝詔書秦建寶庫於宮旁，名日「朝倉宮」，始置庫司，以酒為長。十六年，詔檢漢部置伴造，賜姓直。應神時，阿知都賀率其族黨來，即漢直之先也。至欽明帝元年，頒諸秦、諸漢於郡國，編貫秦戶，溢至七千，以大藏椽某為伴造。又據《姓氏錄》，有文氏、桑原氏、豐岡氏，並出於漢高祖，檜、前村主、下日佐，並出於漢齊王肥，吉水連出於漢蓋寬饒，下村主出於漢光武，松野連出於吳王夫差。可知漢人來日本者甚眾，爾後蕃臆不知其幾何矣。二十二年，倭王武自稱使持節、都督倭百濟新羅任那加羅秦韓慕韓六國諸軍事、安東大將軍、倭國王，遣使上表於宋順皇帝曰：封國偏遠，作藩於外，自昔祖禰，躬擐甲冑，跋涉山川，不遑寧處。東征毛人五十五國，西服眾夷六十六國，渡平海北湖乖午，此之不同，亦無足怪。要之列史紀述，溢於簡冊、苟非偽造，不容安今節錄其事，仍稱倭王，不系之帝，以志疑也。至彼國一偏之辭，未敢尚。日本人每諱言臣我，而中土好目誇大，輒視如屬國。余謂中古之時，人文草昧，禮制簡質，其時瞻仰中華如在天上，慕漢大受封，固事之常，此不必諱也。隋唐通使，往多來少，中國雖未嘗待以鄰禮，而新舊《唐書》不載一表，其不願稱臣稱藩，以小朝廷自處，已可想見。蓋已竊號自娛，幾幾乎有兩帝並立之勢矣。五代以後通使遂稀，而自元兵遇颶，倭寇擾邊以來，雖足利義滿稱臣於明，樹碑鎮國，賜服封王，而不知乃其將軍實為竊號。神宗之封秀吉，至於裂冠毀冕，擲書於地，此又奚足誇也。史家舊習，尊己侮人，索虜、島夷，互相嘲罵。中國列日本於《東夷傳》，日本史亦列隋唐為《元蕃傳》，中國稱為倭王，彼亦書隋主、唐主。譬之鄉鄰交罵，於事何益。今此篇謹遵條約睦鄰，國書稱帝之意，參采中國、日本諸書，紀事務實，不為偏袒，曰皇、曰帝，亦不貶損，所以破儒者拘墟之見，祛文人浮誇之習也。
推古十五年，遣使於隋。先是遣使詣隋，令所司訪其風俗。使者言：倭王以天為兄，以日為弟，天未明時出聽政，跏趺坐，日出便停理務，雲委我弟。高祖日：「•t此大無義理。」於是訓令改之。以大禮小野妹子為大使，鞍作福利為通事，上書日「日出處天子致書日沒處天子無恙」云云。煬帝覽之不悅，謂鴻臚卿曰：「蠻夷書有無禮者，勿復以聞。」先是世子廄戶奉佛尤謹，自謂衡山僧惠思是其前身。此行也命妹子登衡山施僧，求《法華經》。使者至，日：「聞海西菩薩天子重興佛教，故遣朝拜，兼沙門數十人來學佛法。」時稱妹子曰「蘇因高」，即妹子二字譯音。煬帝旋遣鴻臚寺掌客斐世清報使，蘇因高從而還。及至，難波帝遣難波雄成《隋書》作小德阿輩台，譯音也。造新館於高麗館上，以船三十艘、數百人設儀仗，鳴鼓角迎之，以中臣麻呂一作宮地烏唐太河內糠手等為掌客。後十日，又遣額田部比羅夫《隋書》作大禮哥多毗，譯音也。帥騎七十餘迎之海石榴市，雙騎引導至闕。是日，帝臨軒，世清進國書、信物，親王、諸王、文武百官，皆紳冕立仗。國書日：「皇帝問倭皇。使人大禮蘇因高等至，具懷。朕欽承寶命，臨御區宇，思弘德化，覃被含靈，愛育之情，無隔遐邇。知皇介居海表，撫寧民庶，境內安樂，風俗融和，深氣至誠，遠惰朝貢，丹款之美，朕有嘉焉，稍喧比如常也。故遣鴻臚寺掌客斐世清，指宣往意，並送物如別。」帝語清曰：「我聞海西有大隋，禮義之國，故遣朝貢。我僻在海隅，不聞禮義，是以稽留境內，不即相見。今故清道飾館以待大使，冀聞大國維新之化。」清答曰：「皇帝德並二儀，澤流四海，以王慕化，故遣行人來此宣諭。」乃饗清於朝，既而引就館。帝問世子曰：「書辭如何？」曰：「天子賜諸侯書式也，然曰皇曰帝，其義一矣。宜答書報之。」其後清遣人告曰：「朝命既達，請即戒途。」於是設饗以遣清。復以妹子為大使，雄成為小使，鞍作福利為通事，送之還。學生倭漢福因、奈羅譯語惠明、高向玄理、新漢大國、學生新漢日文、南淵清安、志賀惠隱等從之。世子親草答書曰：「東天皇敬白西皇帝：使人鴻臚寺掌客斐世清等至，久憶方解，季秋薄冷，尊候何如?想清愈此即如常。今遣大禮蘇因高、乎那利乎那利即雄成譯音。等往。不具。」十七年，小野妹子還自隋，惟福利留而不還。二十二年，遣犬上御田鍬、矢田部造使於隋。二十三年，御田鍬等還。三十一年，學生惠濟、惠光，醫惠日、福因等從新羅使還自唐，奏曰：「唐，禮儀之國也，宜常相聘問。學生在唐者皆已成器，願召還之。」舒明帝二年，遣大仁犬上、禦田鍬、大仁藥師惠日使於唐，唐太宗皇帝矜其遠，詔有司毋拘歲貢。四年，御田鍬等還，唐使新州刺史高表仁《新唐書》作仁表，曰《書》作表仁，日本書紀亦作表仁，今從之。偕至，學僧靈雲、僧FI文等從而還。表仁抵難波，遣大伴馬養以船三十艘、旌旗鼓角迎諸枷、大河內矢伏蒞難波，齎神酒。是後，外國使至必賜神酒。見延喜式。表仁至都，與爭禮不平，不肯宣天子命。五年，表仁還，遣起士雄麻呂等送至對馬。十二年，學生惠隱、清安，學生高向玄理從新羅使還自唐。孝德白雉四年，發兩遣唐使，分乘兩船，一船以小山上起士長丹為大使，小乙上起士駒副之，學生巨勢藥、冰老人、學僧道嚴、道昭等從之，以寶原御田為送使。一船以大山下高田根麻呂為大使，小乙上埽守小麻呂副之，學僧道福等從，以土師八手為送使。船各百二十人。根麻呂船至薩摩竹島，一作多橄島。遭風漂沒，僅門部金等五人抱木得不死。長丹船至唐，獻虎魄大如斗，瑪瑙若五升器，高宗皇帝撫慰之。五年，再遣小錦下河邊麻呂為大使，大山下藥師惠日為副使，大乙上書麻呂為判官，大錦上高向玄理為押使，分乘兩船，取道新羅，經萊州，達長安，獻方物。高宗賜璽書，令出兵援新羅。玄理尋卒，起士長丹等還。帝嘉其多得圖書珍寶，授少華下位，封二百戶，賜姓吳氏。齊明帝元年，河邊麻呂還自唐。四年，敕僧知通、智達等往唐，學法於唐僧玄奘。五年，遣小錦下阪合部石布、大山下津守吉祥使於唐，並攜蝦夷男女二口。石布船漂至南海夷島，眾為所殺，惟阪合部稻積等五人奪夷船逃至括州。吉祥船至越州入，朝高宗皇帝於東京，高宗問蝦夷種類、地名甚悉。蝦夷須長四尺許，珥箭於首，善射，令人載瓠立數十步外，射悉中，困獻弓箭白鹿皮等物。天智帝甲子歲，時齊明己崩，天智素服攝事，未即位。唐百濟鎮將劉仁軌遣朝散大夫郭務驚等抵對馬，令內臣中臣鐮足遣沙門智祥勞賜，復饗之而送歸焉。丙寅歲，仁軌又遣朝散大夫、沂州司馬、上柱國劉德高等來，帝命饗賜德高等，使大友皇子見之，令小錦守大石、小山阪合部石積等送還。
丁卯歲，仁軌遣熊津都督府司馬法聰等送石積等於筑紫都督府。法聰歸，又遣小山下伊吉博多、大乙下笠諸石護送之。天智帝二年，遣河內鯨於百濟府，賀唐平高麗。四年，劉仁軌使李守真來，複遣郭務驚帥二千人，駕四十七船，巡視各國。達比智島，遣僧道久往告對馬國司。國司牒報大軍府，府馳驛人告。會天智崩，大友遣內小七位阿曇稻敷於筑紫，以喪告驚。驚弔恤盡禮，厚賜甲冑、弓矢、絹布綿等，送驚還。天武帝七年，僧定惠、道光還自唐。傳宗律自道光始。十二年，學生土師甥、白豬寶然從新羅還。持統帝元年，始用唐人元嘉曆，已而更用儀鳳曆。文武帝大寶元年，以粟田朝臣真人為遣唐執節大使，考日本各籍，稱守民部尚書粟田真人，蓋粟田是其氏，朝臣乃姓，嵯峨帝賜其子姓為源朝臣是也。真人則其名，《唐書》稱朝臣真人粟田，誤矣。左大辨高橋笠間為大使，右兵衛率阪合部大分為副使，二年至唐朝，見武太后。真人冠進德冠，頂有華薅四披，紫袍帛帶，進止有容。太后宴之麟德殿，授司膳卿。後二年，還自唐，賜穀一千斛，田二十町，賞其奉使絕域也。餘進位賜物有差。元正帝靈龜二年，遣使於唐，以從四位下多治比縣守為押使，從五位下阿部安麻呂為大使，正六位下藤原馬養副之，大判官一人，少判官二人，錄事、少錄事各二人，從八位上阿部仲麻呂、從八位下吉備真備選為留學生。既而以大伴山守代安麻呂。使之未發也，先令祀神祗於蓋山之南，賜縣守節刀。後二年，縣守等還自唐。入覲著唐帝所賜朝服。大和國造、大和長岡素好刑名之學，從縣守往，質問疑義，多所發明，及歸，而言法律者皆就質焉。六年，有唐人王元仲造飛船進之帝，帝嘉納之，授從五位職。天平四年，以多治比廣成為遣唐大使，從五位中臣名代副之，判官，錄事各四人，未發，遣近江。丹波、播磨、備中監造四船，是後遣使以四船為率。先是，簡擇使臣皆難其人，石上乙麻呂才學穎秀，為眾所推，遂拜大使，尋復易廣成。廣成授節刀，明年，乃至唐。又明年，歸，發蘇州，會風作，四船漂散，廣成船至越州，候風，逾年乃至。廣成在唐易姓日丹墀，子孫遂稱丹墀氏。其還也，學生真備、僧元防等從之。真備在唐請從諸儒授經，詔四門助教趙玄默即鴻臚寺為師，獻大幅布為贄，悉賞物貿書以歸。《新唐書》敘此事，謂開元初粟田復朝云云。考真備二字，日本音同真人，故誤以為武后時來朝之粟田真人也。今從日本改正。真備獻《唐禮》一百三十卷、《大衍歷經》一卷、《樂書要錄》十卷，測影鐵尺一枝，銅律管一部，及弦纏漆角弓、國上飲水漆角弓、露面漆四節角弓、射甲箭、平射箭等物。元防亦獻佛像及經論章疏五十餘卷。時有唐人袁晉卿，年十九，善聲學，習《爾雅》、《文選》，從廣成來。聖武令與來使等奏唐、新羅樂，擢為音博士，遂由元蕃頭升大學頭。八年，中臣名代還自唐。初，名代船漂至南海，艱難辛苦，僅得復至。唐明皇帝憫之，敕書遣還。曰：「敕日本國王主明樂美銜德：《新唐書》作王明樂，當從《文苑英華》作主；《文苑英華》作美御德，當從《新唐書》作銜。主明樂美銜德，即日本「天皇」二字譯音。蓋當時諮詢其名，而使者詭以此對也。彼禮義之國，神靈所扶，滄溟往來，未嘗為患。不知去歲何負幽明，丹墀真人廣成等入朝東歸，初出江口，雲霧鬥暗，所向迷方，俄遭惡風，諸船飄蕩。其後一船在越州界，即真人廣成，尋已發歸，計當至國。一船飄入南海，即朝臣名代，艱虞備至，性命僅存，名代未發之間，又得廣州表奏：朝臣廣成等，案此廣成乃判宮也。飄至林邑國，既在異國，言語不通，並被劫掠，或殺或賣，言念災患，所不忍聞。然則林邑諸國比常朝貢，朕己敕安南都護，令宣敕告示，見在者令其送來，待至之日，當存撫發遣。又一船不知所在，永用疚懷，或已達彼蕃，有來人可具奏。此等災變，良不可測。卿等忠信，則爾何負神明，而使彼行人罹其凶害。想卿聞此，當用驚嗟。然天壤悠悠，各有命也。中冬甚寒，卿及百姓並平安好！令朝臣名代還，一一口具，遣書指不多及。」十一年，判官平群廣成還。初，廣成船與諸船相失，漂至崑崙國，船中人多死，惟存廣成等四人，得見其酋，給糧安置。後遇欽州熟崑崙至，潛從而還。時阿部仲麻呂留學於唐，為言於朝，給糧遣回。由登州達渤海，途複遇風，覆溺，獨廣成得還。
孝謙帝天平勝寶二年，以從四位下藤原清河為大使，從五位下大伴古麻呂副之，判官、主典各四人。先發遣參議左大辨石川年足於伊勢大神宮及畿內七道諸社奠幣，禱風也。從四位上吉備真備亦拜副使，清河、古麻呂皆給節刀。既至，唐明皇命仲麻呂接伴。及朝，明皇賞其儀容，呼日本曰：「禮義君子國。」令仲麻呂導觀府庫及三教殿，又命圖清河、真備等狀貌。春正月朔，唐皇帝受諸蕃使朝賀於含元殿，敘新羅使東班在大食上，清河等西班在吐蕃下。仲麻呂以為不宜班之後於新羅也，為之請將軍吳懷寶，乃引清河與新羅使易位。及還，明皇賦詩賜之，遣鴻臚卿送至維揚。仲麻呂請與還，明皇因命為使。仲麻呂賦詩有「銜命將辭國，非才忝侍臣。天中戀明主，海外憶慈親」等句。其將還也，從明州上舟，夜深月出，仲麻呂作歌，世傳為絕唱「三笠山辭」是也。初，仲麻呂慕華不肯去，易姓名曰朝衡，曆左補闕、儀王友，多所該識，在唐五十四年，與王維、李白、包佶、儲光羲往來贈答。後擢左散騎常侍、安南都護，大曆五年卒，贈潞州大都督。《新唐書》又作仲滿，即麻呂翻音也。與清河同船，帆指奄美島，不知所之。真備、古麻呂漂益久島，明年三月乃至，獻所賜幣以告先陵。歷代使還皆授位階，此行更優，多至二百二十三人，舵師、廚人皆得與焉。斯時廣陵僧鑒真率僧尼優婆塞四十餘人從古麻呂行，至薩摩，由難波人都。孝謙方崇信浮屠，遣大納言藤原仲滿迎之河內，安宿王出羅城門迎拜，公卿競來問法。孝謙卒至捨身。七年，改年為載，從唐制也。廢帝天平寶字三年，以從五位下高元度為使，時敘航唐舶，從3i1位下賜錦冠，一曰播磨，一曰速鳥。迎前使清河歸。初，清河與仲麻呂同船漂至安南後，偕清河還至騅州，複至長安，明皇帝以清河為特進秘書監，更名河清，仲麻呂亦授職。五年，高元度還自唐。元度初至，以亂故未朝見，肅宗皇帝遣中使敕元度日：「特進秘書監藤原河清當從請遣還，而賊徒未平，道路多阻，元度宜取南路先歸復命。」即令中謁者謝時和送至蘇州，刺史李岵為造船供給，使越州浦陽府折沖沈惟嶽率九人送還。六年，遣參議藤原真光饗惟岳於太宰府。尋以右虎賁衛督從四位下仲石伴為大使，上總守從五位上石上宅嗣副之，貢牛角。初，元度之還也，肅宗敕日：「禍亂以來，兵甲雕弊，欲造弓弧，切要牛角，異日還國，卿幸輸之。」元度還奏，乃令東海等六道備牛角七千八百，遣上毛廣瀨等於安藝造船四舶。尋罷石上宅嗣，以左虎賁衛督從五位上藤原田麻呂代之。發船從安藝至難波江口，船膠沙而沉，乃減使人，限兩船，更令判官從五位下中臣鷹取為使，給節刀，正六位上高麗廣山副之，並送惟嶽等還。阻風不能發，尋聞唐安史亂未平，乃令太宰府曰：「大唐之亂未已，恐道途多阻，使命難通。惟嶽等宜安置供給，如懷土願歸者，宜給船送之。」時除唐人李元環為織部正，唐人來教樂者後皆授位。李元環敘從位上，皇甫東朝等並從五位下，既而東朝為雅樂員外助兼花苑司。東朝等從前使中臣名代來者也。是年，停儀鳳曆，更用大衍曆。三年，尊先聖孔子為文宣王。初，天寶中有膳大叫耆，隨便遊國子監，見門題「文宣王廟」，問之，學生程賢告以今上追尊先聖，用王號之故。至是大邱請用諡號，從之。光仁帝寶龜二年，遣使安藝造遣唐舶四隻。六年，以正四位下佐伯今毛人為大使，正五位下大伴益立、從五位下藤原鷹取副之，判官、錄事各四人，授錄事羽粟翼外從五位下，為准判官。帝御殿授節刀，命之曰：「卿等奉使，言語必和，禮意必篤，毋生嫌隙，毋為詭激。判官以下違者便宜從事。」乃各齎禦服，初，藤原清河留唐，時已卒，訃尚未達，帝賜書曰：「汝奉絕域，久經年序，忠誠遠著，消息時聞，故今因使迎之，賜絹一百匹、細布一百端、砂金一百兩，汝其努力，隨使歸朝，相見非遠，指不多及。」及使歸，清河扈從而還。船發至肥前松浦郡阻風不能前，還博多，請待來歲。尋罷益立，以中左辨小野石根、備中守大神末足代之。八年春，令使者拜神祗於春日山下，行至攝津，毛以病引還，令副使持節服紫，假行大使事。抵揚州，海陵觀察使陳少遊言：「寇亂以後，館驛凋弊，得中書門下牒，限二十員進京。」石根請加二十三人，許之。九年，朝見代宗皇帝於宣政殿，時上元日也。逾月，複見於邇英殿，燕賞有差。四月，皇帝遣中使趙寶英為押送使，石根辭曰：「海路茫渺。風汛無常，萬一顛躓，懼損盛意。」詔仍護行。六月，監使楊光耀送至維揚。秋九月，艤船各出揚子江，候風兩月，石根先與第二舶人海，遭颶船壞，舳艫斷為二。石根、寶英等六十三人皆溺，主神神官名。時令大宰府職主神一人，掌諸祭祀事，蓋護行人也。津守國麻呂與押送之判官等五十餘人攀斷艫漂甑島。判官大伴友繼人等四十人坐舳浮蕩六晝夜，漂天草島，判官韓國源駕第四舶亦抵甑島。源蓋與判官海上三狩等漂耽羅，三狩為所拘，源獨與十餘人脫歸。此行也，判官小野滋野第三舶人船俱完，十月至肥前橘浦，歸報情事，且請接待送使之儀。乃遣左少辨藤原鷹取等迎勞之，命安藝預造送客船二舶。十年，末足等還自唐。夏四月，唐使孫興進、秦衍期入都，時領客使奏言：「唐使行道左右建旗，又有帶仗，未合舊典。」詔聽帶仗，不令建旗。又奏稱：「昔粟田真人如唐，五品舍人銜命迎勞，無拜謝禮。新羅王子則於馬上答謝，渤海使乃下馬再拜。今唐使將至，遵何典？」朝議聽之。遣將軍發六位以下子弟八百充騎隊，蝦夷二十人充儀衛，迎之城門外，入見帝，致國書信物。帝先問天子安，及途次供奉如禮否。慰勞甚至，設饗於朝堂，贈綿三千純。右大臣大中臣清麻呂又延諸私第，臨行賻贈寶英絹八十匹、綿二百純，令從五位下佈勢清直為送客使。十一年，唐使高鶴林至，再饗宴之。案趙寶英既溺於水，所謂唐使孫興進、秦衍期，皆其僚屬，高鶴林亦其僚屬，乃別船後至者也。考此事，新、舊《書》皆不載，當時僅以中使為押送使耳。日本稱有國書，疑事不實，而其隨行官屬，日本遂以大使之禮待之。蓋自高表仁至後，相去百五十年，忽來使節，詫為至榮，故迎勞宴饗皆有加禮。觀於折沖送客，參議設饗，商人至館、鴻臚供給，況此之在帝左右口傳詔旨者乎？其優待無足怪也！天應九年，佈勢清直等還自唐。桓武帝十四年，授諸唐人官階。護送藤原清河之沈惟嶽卒留不歸，先改姓清河宿禰，授從五位下，其隨行九人皆進宮賜姓。十七年，詔讀書一用漢音，毋混吳音。時官有音博士，專正音。吳音之傳最久，譯人習之。自百濟王仁以漢音授經，始有漢音。齊明帝時，百濟尼法明來對馬誦維摩經，以吳音，人爭效之。自此吳、漢舛駁，無復分辨。帝善解漢音，能辨清濁。至是定儒書讀法，專用漢音。二十年，以從四位上藤原葛野麻呂為大使，從五位上石川道益副之，判官、錄事各四人，未發。二十一年，又以學少允菅原清公、高階真人達成等為判官，隨使。二十二年春，賜使臣等彩帛，召對賜宴，一依漢儀，親酌酒並作歌送之。賜葛野麻呂被三領、衣一襲、黃金二百兩，授節刀。道益衣一襲、金百五十兩。四月，出難波遭風，破船，有溺死者，葛野麻呂等引還。遣典藥頭藤原貞嗣等修船。二十三年三月，再餞葛野麻呂等，賜玉杯寶琴。伴少勝雄以善棋充使員，學僧空海亦從。秋七月，發肥前浦，途遇風，兩船漂回。八月至福州長溪縣，觀察使閻濟美使葛野麻呂等二十三人赴長安。初至長溪，州吏訝其無國書，入船檢察。葛野麻呂命空海作書贈觀察使曰：「上國之於敝邑，待以上賓，固非與瑣瑣諸藩比矣。竹符銅契，本防奸偽，誠實無詐，何事文契。敝邑使人已無詐，托信物亦不用璽印，建中以前舊典如此。今以無國書見責，事與昔乖，願顧鄰誼」云云。據此，則當時使臣皆不齎表文，蓋不臣則我所不受，稱臣則彼所不甘。而彼國有所需求，不能停使，故為此權宜之策耳。其在中國，列之於新羅，大食之下，未嘗待以鄰交。而其在日本，遣使則不齎表文，迎客則不居臣禮，以小事大則有之，以臣事君則未也。有唐一代，典禮如此。其別船菅原清公等已先至。冬十二月至京，有內使趙忠以飛龍廄細馬來迎，葛野因監使劉昂進信物，昂傳命慰勞。尋朝德宗皇帝於宣化殿，賜宴賞有差。葛野譯名為興能，善鄰國寶所謂藤賀能，是興能、賀能皆葛野二字譯音。、興能善書，其紙似繭而澤，人莫能識。考《新唐書》系此事於德宗建中元年，惟是時日本並無遣使，新《書》誤也。二十四年春正月，預朝會班。是月，德宗皇帝崩，葛野麻呂等素服舉哀。三月二日，順宗皇帝令內使王國文監送至明州，道益病死。六月，至對馬，僧最澄、永忠隨還。初，澄在天臺國清寺，就道邃受台教，又遇龍興寺順曉，受灌頂密教，期年而還。台教之傳自此始。忠留學二十餘年，兼學音律，上其所得《律呂旋宮》《日月圖》各二卷，律管、塤等樂器。秋七月，葛野麻呂上信幣，乃分所賜於參議以上及內侍使臣等，皆進秩有差，奠所賜幣於先塋。平城帝大同元年，判官高階真人遠成以學生橘逸勢、學僧空海等還。遠成在唐二年，除中大夫、試太子中允職，敕曰：「日本國使判官正五品上兼仃鎮四府大監高階真人遠成等，奉其君長之命，趨我會同之禮，越滄溟而萬里獻方物於三檢所，宜褒獎並賜班榮，可依前件。」學生橘逸勢善隸書，人呼為橘秀才。僧空海，在長安晤青龍寺慧果，深見器重，得密教衣缽，自是密教流行全國。考《唐書》云：橘逸勢、空海願留肄業，曆二十餘年，使者高階真人來請逸勢等俱還。詔可。今考空海等自到長安及歸，僅曆二十五月，又所謂高階真人者，即上文所遣判官高階真人遠成也。《日本紀》又稱：空海歸於大同元年十月二十日，《上新請來經》等目錄表曰「謹附判官正六位上行太宰大監高階真人遠成奉表以聞」。據此則與《唐書》「請與俱還」之語相合。《唐書》蓋誤月為年也。是歲，奉攝津住吉大神從一位階，報使船無風難也。二年春，遣使奠所賜彩幣於香椎宮，於諸陵，於伊勢神宮，分所賜綾錦、香藥等於參議已上。嵯峨帝宏仁九年，詔曰：「朝會之禮，常服之制，拜跪之等，不分男女，一準唐儀。但五位以上禮服服色，及儀仗之服並依舊章。」六年，敕植唐茶於畿內、近江、丹波、播磨諸國，每歲貢獻。淳和帝天長六年，始令諸國模仿唐制，造龍骨水車，以便灌溉。太政官下符曰：「•t耕稼之利，水田為最，聞大唐堰渠皆構龍骨，多收其利，宜仿造以資農作，貧無力者，國司資給之。」仁明帝承和元年，以參議藤原常嗣為大使，彈正少弼小野篁副之，判官四人，錄事三人，常嗣，葛野麻呂子也。父子相繼為使，時人榮之。篁，妹子五世孫也。一時多選材藝之士，琴、棋、醫、卜，各擇其能者偕往。以正五位下丹墀貞成為造舶使長官，主稅助朝原島主為次官，左中辨笠仲守、右少辨伴成益為唐使裝束司。秋八月，任遣唐錄事、准錄事、知乘船事各一人，以外從五位下三島島繼為造舶都匠。二年三月，令太宰府以綿甲一百領、胄一百口、褲四百腰，充使舶不虞之備。十二月，授常嗣正二位，篁正四位。三年春正月，令奉陸奧八溝黃金神，封戶二煙，以國司禱神，多得砂金，助遣使費故也。
二月，為使者禱於北野，令使者奉幣賀茂大神社，賜使臣等彩帛貲布有差。夏四月，廷餞使臣，召五位以上各賦詩，帝親授節刀於常嗣，又親舉酒賦詩賜之，並齎禦衣禦被，良技清上作新樂奏之，名日「清上樂」，復奉幣五畿內七道名神，為使者祈禱，並贈前使臣學生藤原清河、阿部仲麻呂等八人往而不還者之秩位。遣右近衛中將藤原助於攝津、難波慰勞使者，並奠幣於諸先陵。秋七月，使臣第一、第二、第四船皆遭風折還，第三船漂海舵折，眾乃壞船作筏，散乘漂岸。八月，召還使臣，留判官、錄事各一人修船。四年二月，使臣祀神於愛宕。秋七月，啟行，僅用三船，第一、第四船漂著壹岐，第二船著值嘉島，令豐前守、筑前權守等為修舶使。五年，常嗣以第一船穿漏，奏易副使船。篁因常嗣爭舟，稱病不行，作《西道謠》刺之，事聞，流之隱岐。六月，常嗣等航海，由揚州入長安，考遣唐典禮，此次為最重．因先是航唐者動罹風難，故遍祀海內諸神，遣使下陸常總，升齋主武甕錘四神位階。太政官復遣人告新羅：「倘有漂船，隨宜護送。」及漂船折還，第三舶未回，帝大驚愕，敕太宰府遣人值嘉島。然燎火，備濟援。及再往，又命常嗣祭神，於是日停諸廨公務，又詔太宰筑紫，每國度一人，配國分、神宮兩寺。又詔諸寺講讀《龍王般若經》，至回帆日止，皆以禱風也，未幾，遂停遣唐使。朝見文宗皇帝。攝副使者判官長岑高名也。六年，常嗣等還。常嗣憂己船不完，借楚州新羅船九艘，道經新羅，中途與諸船相失。九月至，上敕書，令奉所贈物於伊勢大神宮及諸陵，設三幄於建禮門陳唐物，令內藏寮官人及內侍等交易，名曰「宮市」。十一年，賜學僧圓仁、圓載金。十四年，圓仁自唐還。初，圓仁從藤原常嗣入唐，駐維揚開元寺，節度。
使李德裕善遇之。後歸，又遭風漂回登州，轉入長安，遇青龍寺義真，究合、供奉法會亦其所建也。嘉祥二年，始有唐商舶來太宰府。文德帝天安二年，僧圓珍隨唐李延孝歸。先是，珍偕商人來船漂琉球，時以琉球為鬼國，一船皆怖，會便風抵福建，曆溫、台，入長安，久之召還。獻經論千餘卷，藤原良房迎之入都。清和帝貞觀二年冬十月，令用唐明皇帝禦注《孝經》。先是孔、鄭傳注為大學正業，久著令甲。十二月，新修釋奠式成，頒之諸道。先是，播磨博士和邇部宅繼上言：「謹檢唐《開元禮》，國子、州縣皆有釋奠式，我邦有大學式，無國學式，而國忌、祈年諸祭，更用中丁等式，未經頒行。諸國或准大學，或從州學，有用樂者，有不用樂者，禮制不一，都鄙無章。尊道嚴師，法宜整飾，如在之祭，豈合參差。伏望蒙貺定式，永為盛典。」三年，詔行長慶宣明曆。初遣唐錄事羽粟翼還，上寶應五紀曆，曰：「唐己改大衍曆，請用此經。」然當時無習推步者，仍格不行。及是，陰陽頭真野麻呂建言：「開元以還，已三改曆元，令專依舊法，實有差午，請停舊用新。」詔從之。六年秋八月，太宰奏：「通事張友信如唐未還，而唐商來無定期，請暫留唐僧法惠充譯司。」許之。七年秋七月，唐商李延孝等六十餘人至國都，館鴻臚，供給如式。八年秋九月，商人張言四十人至。十六年六月，遣伊豫權椽大神已井、豐後介多治比安江等於唐，市香藥，唐商崔岌等三十六人來松浦。十八年，唐商楊清等三十人至大宰府。陽成帝元慶元年，商人崔鐸等六十三人送多安江等還，令安置出雲供給之。學僧智聰與唐人駱漢中俱還。聰請目：「漢中，唐國處士，博綜眾藝。願加優恤。」從之。光孝帝仁和元年，敕大宰府禁私市唐貨。宇多帝寬平六年，有唐使來聘，考此事，新日《唐書》皆不載，日本書惟見於《扶桑略記》，亦無使者姓名。青山延光曰：「是時唐亂，使節不通，而商舶來者日多，此當是商人假冒也。」留學僧中瑾托致書於其太政官，尋歸。八月，以參議菅原道真為大使，右少辨紀長穀雄副之，道真請曰：「臣謹案僧中璀去年附商客書，具載唐國凋弊，中瑾雖區區學僧，為聖朝盡誠，代馬越鳥，豈非習性。臣伏檢舊記，聘使渡海，或不勝任，或沒於賊能達者無幾，此中瑾所憂也。臣伏願以中璀狀遍下公卿詳議可否。此國之大事，不獨為一身。」明年遂罷遣唐使。
