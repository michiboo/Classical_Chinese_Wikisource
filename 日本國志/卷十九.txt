顯宗時始造銀錢，式如銅錢，中有孔，無文，外無輪廓，徑一寸，重一錢八分。後曆十八世二百餘年，至文武帝乃造銅錢。元明嗣位之和銅元年，銀、銅並鑄，文曰和銅開珍。銀錢徑八分，重二錢一分強。銅錢徑八分，重一錢。帝大炊時復造金錢，有文曰開基勝寶，天平寶字四年鑄，徑八分，重三錢一分強。同時造銅錢，曰萬年通寶。徑八分，重一錢二分。其後屢造銅錢，稱德帝曰神功開寶，桓武帝曰隆平永寶，嵯峨帝曰富壽神寶，以上皆徑八分，重一錢或八分。仁明帝曰永和昌寶，曰長年大寶，清和帝曰饒益神寶，曰貞觀永寶，宇多帝曰寬平大寶，醍醐帝曰延喜通寶，村上帝曰乾元大寶，以上皆徑六分，重五、六分不等。爾後不復鑄錢。當足利氏顓政時，屢上表於明，稱：臣國銅錢耗失，公私索然，請賜錢。詔屢賜之，永樂錢遂通行國中。以銅質純良，至以一文當古雜錢四，一貫當黃金一兩。市民擇錢，屢興訟獄，將軍義植嘗下令禁惡錢，然猶聽用永樂、宣德錢之破毀者而定其價值。迨慶長中，將軍德川秀忠令禁用明錢，以民多爭用明錢故也，先是，相模守北條氏康令民專用永樂錢，錢多歸關東，至是禁之，行永樂錢二餘年矣。猶用京錢。京錢，漢古雜錢也。後陽成帝天正年間嘗鑄銀錢、銅錢，曰天正通寶，銀錢徑七分五厘，重一分五厘。銅錢徑八分，重八分五厘。然流傳不多。於時始鑄大判金，橢圓，無孔，無輪廓。為日本鑄造大判之始。縱四寸九分五厘，橫三寸零厘，重四十四錢七分，為無名大判金。又有天正大判、天正菱大判、太閣大判、古大判、大佛大判，其式不一，大概縱在四五寸間，橫在二三寸間，重在四十錢內外，多有花押或模字，或有十兩字，此皆豐臣秀吉所鑄。德川氏以後有縱三寸餘、橫一寸餘、重二十二錢者，世稱為駿河五兩判。縱二寸餘、橫一寸餘，重二錢餘者，世稱為半兩判。縱二寸餘、橫一寸餘、重四錢餘者，世稱為天正小判。縱一寸餘、橫九分餘、重二錢，世稱為二分判。其縱橫、輕重同小判而有花押者，世稱為武藏墨判。又有駿河墨判，其重僅一錢。縱、橫在一寸間者，稱為雛丸桐一分判。徑六分，重一錢為渾圓形者，稱為圓一分判。縱六分，橫三分，重一錢餘，作長方形者稱為大阪一分判。又有金錢，鑄永樂通寶字，如永樂錢式，徑八分，重一錢一分。同時又造銀筍。有駿河銀判，有駿河銀五兩判。有丁銀，世稱古丁銀，丁銀亦橢圓形，惟首尾略尖，模刻花押及葵花、葵葉。亦有永樂通寶、文祿通寶，銀錢，輕重大概如金判金錢。慶長以後德川家康為將軍時。益鑄金銀判。有慶長大判，慶長小判，縱橫、輕重同天正時所造，其作長方形者曰慶長一分金。又有慶長丁銀、慶長豆板銀。豆板銀者圓如豆，無紋，縱六分，橫五分，重三錢五分。以後所鑄，縱橫大概在五六分間，其式略同或加一二文字而己。又鑄慶長通寶銀錢。後復鑄銅錢，後水尾帝曰元和通寶，明正帝、靈元帝時均曰寬永通寶。有徑七分、重九分者，有徑八分、重九分者。當德川秉政，歲入常不足，遇國庫匱乏則改鑄金銀判，減其分量，雜以偽質，以資周轉。元祿、寶永年間，德川綱吉為將軍。改鑄金銀。元祿時所造有元祿大判，元祿小判，元祿一分金，元祿丁銀，元祿豆板銀，元祿二朱金。二朱金縱四分，橫二分餘，重五分餘，表有文曰"二朱"，裏有花押。寶永時所造有寶字丁銀，寶字豆板銀。及德川家宣嗣位，又改鑄，在寶永時有永字丁銀，永字豆板銀，三寶丁銀，三寶豆板銀，乾字小判金，乾字一分金。在政德後有四寶丁銀，四寶豆板銀，武藏小判，武藏一分金。德川吉宗又復改造，享保年間所造有享保小判。享保一分金，享保丁銀，享保豆板銀，享保大判。元文間所造有元文小判，元文一分金，元文丁銀，元文豆板銀。稱名同者，縱橫、輕重略如古式。德川家治執政，別造長方形五錢銀，有輪廓，表文曰銀五錢"，裏文曰"常是"，世稱明和五錢銀，縱一寸五分，橫七分，重五錢。甬鐐銀，表文曰"以南鐐八片換小判一兩"，裏文曰"銀座常是"，縱八分五厘，橫五分，重二錢七分。又鑄鐵錢。文仍曰寬永通寶。及德川家齊主政之末年，海防事起，國計益窘，因又改造金銀判，文政中所造有文政小判，真字二分判，文政一分金，文字丁銀，文字豆板銀，文政南鐐銀，文政一朱金，草文二分金。逮天保初年有天保大判，天保五兩判，天保二朱金，天保小判，天保一分判，天保一分銀，天保丁銀，天保豆板銀。並造天保當百大錢以充用。橢圓形，有孔，有輪廓，表曰"天保通寶"，裏曰"當百"。縱一寸六分，橫一寸，重五錢五分，現今通行，值寬永錢八文，猶不值新銅貨一錢也。嘉永以後，美使劫盟，徵調紛起，益以繁費。於是將軍家定又改造貨幣，有嘉永一朱銀，安政二分金，安政大形二朱銀，安政小判金，安政一分金，安政一分銀，安政丁銀，安政豆板銀。家茂繼之，有萬延大判，萬延小判，萬延一分金，萬延二分金，萬延二朱金。以上所鑄金銀貨，明治七年由太政官佈告，因其本質以定價格，有表列後。別鑄鐵錢，仍曰寬永通寶。又有文久錢。質益粗劣。元治、慶應間將造紙幣，時小栗上總介力阻其事，卒不果行，而幕府亦亡矣。
王政維新，特於大阪設造幣局，於明治四年始金、銀、銅三貨並鑄。特以英人麻汝留欽茶為首長監督其事，既成，頒發《新貨條例》，命上下通用。又定與新、舊、金、銀、外國貨幣交換之制，凡民人所藏金銀塊及摩損燒毀願鑄新貨者，許為代鑄。一仿外國之式，其稱謂從圓數起，由一圓而二圓、三圓、至於千萬億，皆以圓計。一圓百分之一為一錢，千分之一為一厘，自厘以下不復鑄造，其計算之法則繼之以毫、絲、忽、微、纖雲。厘十為一錢，錢十為十錢，十錢者十則為一圓。金貨有值二十圓者，重八錢八分餘，其質金九銅一，有輪廓，表為升龍、伏龍形，廚圍有文曰"大日本明治三年，二十圓"，裏紋有菊花桐葉、交互樹雙旒。有值十圓者，式皆同上，文曰十圓，重四錢四分餘。有值五圓者，式皆同上，文目孟涸，壁三錢一鹽分裂。
有值二圓者，式皆同上，文曰二圓，重八分有餘。有值一圓者。重四分餘，裏式同上，惟表面不作龍形，中有一"圓"字，周圍曰"大日本明治四年"。銀貨有值一圓者，初，於明治四年發行一圓銀，表為雙龍升降形，周圍有文曰"大日本明治三年，一圓"，裏有菊紋桐葉，中作星彩。明治七年復改圖畫，表曰"大日本明治七年"，附以洋文，裏之中心改鑄字曰"一圓"。是二種皆重七錢一分七厘六毫，然比洋銀較輕，不便於用。至明治八年又改鑄，增重為七錢二分五厘六毫，裏作隸書曰"貿易銀"。考泰西各國，本國通用貨幣必系本國所自鑄造者，其他國錢幣不許通行，雖輕重相等而價格較低，此通例也。惟日本開港以後，多用墨西哥、米利堅銀錢，所鑄新貨反不如洋銀價高，乃改增為七錢二分有奇，而通商市場猶不能與洋銀相等。其散佈於香港等處者，明治十三年，香港知事燕臬士來遊，外務卿請其佈告香港商民日本銀錢一體通用。燕臬士許之，然至今香港所用日本銀價猶略低雲。有值五十錢者，值二十錢者，值十錢者，值五錢者。式皆同上，惟一圓銀銀九銅一，五十錢以下則皆銀八銅二也。銅貨有值二錢者，式略同銀錢，裏有文曰"五十枚換一圓"。有值一錢者，式亦相同，裏有文目"以百枚換一圓"。有值半錢者，式亦相同，裏有文曰"二百枚換一圓"。有值一厘者。表作菊紋，裏有文曰"一厘"。以上金、銀、銅三貨，徑寸、重量、性質有表具於後。自開局鑄造至明治十三年，共鑄金貨五千二百五十萬一千二百零八圓，銀貨二千八百六十五萬八千九百七十五圓，銅貨四百八十四萬九千七十八圓，共值八千六百一十萬零六十一圓雲。
當幕府末造，欲造紙幣而未果，明治元年閏四月始造太政官金劄。十兩、五兩、一兩、二分、一分、二朱、一朱七種。當時佈告謂：以一時權宜製造金劄，限於十三年間通用。而未定所造之數，二年五月命將製造紙幣器械概行焚毀，以三千二百五十萬圓為限。旋乙太政官金劄紙式過大，不便流通，於民部省別制小劄以交換大劄。於時佈告，亦稱以一換一，不得逾原額，然交換之外旋又增發，共有五千六百三十二萬七百零七圓。此明治四年查核之數。維新之際各藩自造紙幣，名曰藩劄。明治二年十二月，令各藩紙幣經舊幕府許造者，速以其數上申，毋得逾限濫制。維新後所私造，不許通行。三年復申前禁。四年七月佈告曰：貨幣者上下流通，宜定一式。從來諸藩所私制藩劄，多寡大小參差不一，今廢藩令下，乃制新劄以換私劄。於是令民交換，其數為二千四百二十萬八千八百四十六圓。是年大藏省又制真金兌換證券，以五百五十萬圓為限，命民人持證券者得交換新鑄貨幣。十月又佈告曰：大阪造幣寮方鑄新貨，然數千萬圓一時難造，暫制三種十圓、五圓、一圓。紙幣以通用國內，宜與貨幣同價。有請以紙幣換貨幣者，以舊貨幣給之。無幾，開拓使復援大藏省例制兌換券二百五十萬圓，於是合大藏省所造，為數九百三十萬圓。自金劄行世以後，都邑豪富每結商會以買賣貨幣，又請於官，許令自發金券。猶銀行之銀單，錢店之錢票也。三都五港新券之行累年增多，至明治七年漸換券為幣，金券不復行。共發三百萬圓。蓋政府意欲全國發一式紙幣，不復許商人自發金券也。初，發紙幣為本國所造，紙墨雕刻未能精好，易於作偽，乃令曰爾曼雕刻師制於德國，其式長三寸，廣二寸，別制精紙刻為雙龍雙鳳形，A地藍絨，中有文曰"金十圓"、"金五圓"、"金一圓"，七年始發行，八年一月，命太政官金劄、民部省4、劄與新紙幣交換，限於是年五月通用。後屢延期，至十二年猶未盡換。命與官劄、省劄、藩劄各種交換，是為新紙幣。換劄之外，十年，西南之役又增發二千七百萬圓。初設銀行以謀減紙幣，然其後銀行以每歲五分息借紙幣於政府，於是又增發銀行紙幣三千二百三十五萬七千四百三十五圓。至十二年六月，合計各種紙幣為一億四千八百六十二萬七千六百七十八圓雲。初太政官之發金劄也，命與金貨同價納租供稅，上下通用。然未及數月，金劄一圓僅值六十六錢，懸為厲禁而令不行，乃令以金劄百二十圓換金貨百圓，租稅亦從而增額，由是物價驟昂，劄價愈減。明治二年春，至以金劄一圓換金貨四十五錢。四月又示禁，金貨、金劄不許二價。無幾，劄價忽昂，與金貨比。蓋是時各藩私鑄金貨，體粗質惡，凡十五六種，多以銅制，或銅質塗金，價不及十分一。民間以為與其得贗金不如用紙幣，故紙幣驟歸本價。當維新喪亂之際，各藩爭造贗金，充溢廛肆。政府乃下函館平定以前所造偽貨概置不問之令。三年六月，定偽造寶貨律，犯者斬決。然贗金流布既多，雖設法驅禁，於三都五港設廳檢驗而不可勝檢，因以紙幣三十圓買贗金，百圓，限日收清，而贗金乃絕。然當局者亦知其不可恃，將制金貨以減金劄。二年令曰：自今冬將鑄造新貨幣，期以五年更換，五年後有未換者則一年給以五分利。是時紙幣之數猶未多也。
明治三四年間，大久保利通為大藏卿，以井上馨、澀澤榮一為輔，頗以消減紙幣為主義，乃議裁國用冗費，發公債證書，以所發金劄改為公債，換予證書，給以利息。蓋使人人可收蓄以謀生計，交流通之物為收藏之物，固消減紙幣之一方也。創國立銀行，銀行者集貲為商會，歐洲各國莫不有之。凡金銀兌換、交匯、借貸、寄頓皆銀行司理，國家每總其利權而稽其出入。蓋貨財以流通為貴，設銀行以資周轉，俾之無雍無匱，亦裕國便民之一事也。先是明治三年，大藏大輔伊藤博文自赴美國討紙幣消減之法歸朝，建議以為宜創立銀行，井上馨等贊成之，於是頒發《銀行條例》。其條例稱：銀行貲本令商人集貲為之，貲本分為十分，其十分之六為金劄交換公債證書，納於政府為抵押物，政府給以紙幣，聽之通行。其十分之四為真金，儲之銀行，名預備金。：所發紙幣聽人便宜隨時交換。蓋政府之意，增民間銀行紙幣，則減少國家紙幣救。然明治五年承廢藩之後，歲入不足凡七百餘萬，又增發紙幣八百餘萬，大藏省發兌換證券六百餘萬，開拓使繼之又發證券二百餘萬，至是年之冬，合之舊藩劄已有八千餘萬矣。六年，遂發公債，設銀行。初詔以金劄換金貨，至是以國庫匱乏，卒寢不行。是時佈告：現因政府有事，所發金劄未能如約給利，故今改為分債，頒給證書-2：。其他大藏省、開拓使所發證券，亦未能換給真金。而所設銀行以公債證書為資本，上下賴以周轉。時國立銀行僅有四行，如第一國立銀行，貲本金五十萬圓，所發紙幣僅一百五十萬圓而已。時井上馨等上書論理財艱危，卒辭職去，改以大隈重信為大藏事務總裁。然是時紙幣、金貨尚無二價，加以造幣寮所鑄金、銀、銅貨，有六千餘萬流行於世。人見市場黃白充溢，竊計從此不患匱乏，而不知金銀輸出積年增多，至七年五六月間，金貨漸貴，八年之末益甚。富商儲積曰有損失，小民生計漸以艱難，而銀行以預備真金交換紙幣耗折過甚，連署請之政府，乞以紙幣為通用。政府不許。及九年六月，金祿公債證書發行，驟增一億余萬於市，乃又改定《銀行條例》，改定《銀行條例》：凡資本金分為十分，其十分之八為公債證書，納於政府以易紙幣。其十分之二為真金，儲之銀行為預備金。照紙幣發行之數之四分之一，須以真金留蓄，以便民人交換。先是，銀行之紙幣價輕多有虧折，訴之政府，政府不得已，借給紙幣俾之謀利。及《銀行條例》改定以後，有第十五銀行乃華族集資為之者，請於政府，借給紙幣，以每歲五分之息供政府。政府許之，各銀行援以為請，由是設銀行以減紙幣之意變為設銀行而增紙幣矣。即以金{錄公債為銀行貲本，意欲使華、士族就恆產，且使國民易以求貲，遂不顧紙幣增發之患，專以勸立銀行為急。而銀行陸續遞增至百四十餘，紙幣又增三千餘萬矣。重以十年鹿兒島之役，增發紙幣二千五百萬，至十二年合共紙幣乃至一億五千餘萬之多。此數年中，金銀輸出氾濫無制，大藏省準備金以外，計全國流通真金銀殆不過二千萬。十二年時，銀價米價相隨昂貴，金貨一圓值紙幣一圓四十四錢，銀貨及外國銀一圓值紙幣一圓二十五錢，米價一石值紙幣七八圓。十三年三月騰上益速，銀貨一圓，值一圓四十二錢至四十六錢，米價一石值八'圓八十錢至九圓五十錢。至四月銀米益昂，紙幣勢將墮地，人心憫憫，舉國危懼。銀貨值一圓五十四錢，米價值十圓五十七錢。於是政府出大藏國庫所蓄金輸之市場，以淺草米廩所儲米賣之商賈，以挫折其勢，然徒歸畫餅，卒無大效。是時賤商壟斷，射利居奇，專以銀米價為買賣，類於博徒所為。並非買賣銀米，第虛指後期交結定銀，預揣價之昂低以謀利。即上海近年所謂買空賣空者。大藏卿乃又請禁以虛價為買賣者一切停閉。又復無效，無幾復解禁，既而復禁，旋又罷之。由是世人咸知物價之昂貴，實由於金銀之流出，紙幣之濫造矣。而政府乃議增租稅，節費用，以銷紙幣為主，期其效於數十年之後雲。日本之談經濟者謂：維新之初無暇計利害，製造紙幣乃出於不得不然。其後謀減紙幣，志不果遂而張脈僨興，暴動輕舉，增發過多，貽今日財政之困，不可謂之無過。若論紙幣功過，則維持新政、征討叛徒、整頓海、陸軍之兵，經營華、士族之產，創電信、鐵道、礦山之業，為訓農、通商、惠工之益，皆其功之大者也。然於騰貴本國物價，增加外品輸入，使國民溺於驕奢、陷於困苦而不自覺，是則其害之大者也。蓋國家蒙其益而小民實受其害雲。自十三年後，世人爭咎紙幣過多。而論商務者，乃謂紙幣為一國流行之物，多亦不足為害。苟使裁損減少，反無以資民謀生。今日非紙幣過多之害，乃輸入過多、金銀濫出之害也。其言非不扼要，然紙幣者，實則輔金銀而行者也，既不能與金銀價離而為二，則今日十僅值三四，明日十僅值五六，紙幣無定價，物亦無定價，使全國用紙幣者日受耗損，民將何以安其生乎?是不得不謀所以消減之方矣。
古金銀貨價格比較表
種 類
價 值
種 類
價 值
慶長大判
74.7186
享保大判
74.7186
天保增鑄大判
74.7186
元祿大判
59.2710
新大判
28.2668
元祿小判
6.8657
慶長小判
10．O642
武藏小判
1．O642
乾小判
5.1562
享保小判
10.1158
元文小判
5.7589
文政小判
5.0292
天保小判
4.3662
五兩判
18.7044
安政小判
3.5051
安政新小判
1.3043
慶長一分判
2.506
元祿一分判
1.7764
乾一分判
1.2891
享保一分判
2.5289
元文一分判
1.4397
文政二分
2.5236
文政一分判
1.2573
文政二分判
2.2727
天保一分判
1．O915
安政一分判
0.8763
安政二分判
0.9503
安政新一分判
0.3261
安政新二分判
0.5432
武藏一分判
2.5101
元祿二朱判
0.8581
交政一朱金
0.1601
古二朱金
0.36451.09
安政新二朱金
0.1361
安政二朱銀
0.4026
文政二朱銀
0.2967
安政一朱銀
0.1035
古一分銀
0.3770
壹朱銀
0.0740
壹分銀
0.3117
安政二朱銀
0.4651
安政大形二朱銀
0.4651

新制金銀銅三貨表

種類
二十圓
十圓
五圓
二圓
一圓

徑

曲尺一寸
一分五厘

七毛
曲尺九分

七厘一毛

曲尺七分

八厘七毛

曲尺五分

七厘七毛

曲尺四分

四厘六毛

金
貨

日本八錢
八分七厘

三毛六
日本四錢
四分三厘

六毛八
日本二錢
二八一厘

八毛四
13本八分
八厘七毛

二、
13本四分
四厘三毛

六八

重量

英國五一
四克林四

英國二五

七克林二

英國一二

八克林六

英國五一

克林四四

英國二五

克林七二

配合
金九銅一
金九銅一
金九銅一
金九銅一
金九銅一

種類
一圓
五十錢
二十錢
十錢
五錢

徑

曲尺一寸

二分四厘
曲尺一寸

四厘
曲尺七分

七厘
曲尺五分

八厘

曲尺五分

銀
貨

重量
日本七錢
一分七厘

六毛
13本三錢
三分二厘

九毛二五
1a本一錢
三分三厘

一毛七
日本六分
六厘五毛

八五
13本三分
三厘二毛

九二五

英國四一
六克林
英國一九
三克林二
英國七七
克林二
英國二八
克林六
英國一九
克林二

配合
銀九銅一
銀八銅二
銀八銅二
銀八銅二
銀八銅二

種類
二錢
一錢
半錢
一厘

徑

曲尺一寸

五厘

曲尺九分

曲尺七分

七厘
曲尺五分

二厘

銅
貨


重量
13本三錢
七分九厘
五毛
日本一錢
八分九厘
五毛
13本九分
四厘八毛
七五
13本二分
四厘一毛
五

英國二二
。克林
英國一一
。克林
英國五五
克林
英國一四
克林

金銀銅貨幣發行額數表
發 行 數
既發合額
矽婁

年月
金貨

(圓)
銀貨

(圓)
銅貨

(圓)
合計

(圓)
金貨

(圓)
銀貨

(匠)
銅貨

(圓)
合計

(圜)
明治四年
12600
2946247

4213147
126∞00
2946247

4213147
五年
13950574
4070777

021351
25217474
7017024

32234498
六年
19835720
3839185

23674905
45053194
156209

5590舛03
七
上半季
327唚20
2312331
195516
5778
48324015
13168540
195516
616881
正
下半季
J070663
1∞0002
226
2347025
49394678
1421s542
421875
64005
八
上半季
854142
82870I
545535
2228378
50M20
15咐243
％7410
66363473
年
下半季
58170
7∞957
3201
1162328
06990
158200
1310611
67425801
九
上半季
307387
1134525
574204
2016115
50614377
12724
1884315
441916
拒
下半季
448174
3457060
446015
4351249
51062551
20399784
233德30
73793165
十
上半季
609179
285粥
681029
3348806
51671730
22458382
3011s59
77141971
年
下半季
95126
1848648
416
2358460
51766856
24307030
34
795∞431
十一年上半季
266308
2140346
522878
2929532
52033164
26447376
3949423
82429963

七月

52033164
26447376
3949423
824凹963

八月
13593
47732
19848
8"73
52046757
2㈣5
3969271
82511136
十
九月
1220
959
7159s
245777
52153977
26562067
4040869
82756913
--
拒

500

19682

120634、

196716

52210377

26581749

4161503

82953629

十一月
30128
33516
77620
141264
52240505
26615265
4239123
83㈣3

十二月
40398
923424
91538
1055360
5223
27538689
433∞61
84150253

一月
28524
172356
68145
25
52309427
2772045
4398806
84419278

二月
51804
2
75272
356
52361231
2705
4474078
84776124
十
三月
57425
212427
83526
353378
52418656
28153332
4557604
8539592
一
一
正

四月

29867

204858

500

323225

52448523

28358190

6104

85452817

五月
32505
153935
8弘26
269866
52481028
28512125
4729530
85722683

六月
20180
146850
120348
287378
52501208
286585
49878
810061

紙幣流通數目表
種類

年月
太政官劄
(圓)

民部省劄
(圓)

大藏省
兌換券
(圓)
開拓使
兌換券
(圈)

舊藩劄
(圓)

新紙幣
(圓)

銀行紙幣
(圓)

合計
(圓)
明治元年
24037389
M037389
二年
47632225
20

49723092
三年
47632225
6780944

5"13169
四年
"059540
7489167
4772000

56320707
五年
42883283
7474833
6800000
2500000
242∞346
88054

55016
六年
36863722
7247824
6616141
2118001
19233849
25535325

976162
七
上半季
28621
6526313
34
0378
5242379
52807431
1370035
985225779
正
下半季
26573507
6377礬6
1340511
402469
4654616
57207174
822781
97378704
八
上半季
2525120
3595486
391628
154479
2830997
763061
407611
95211428
正
下半季
6281126
2337S
28101
38894
1100566
84897071
1227262
96000906
九
上半季
332嘶51
1600831
34491
4942
739493
88355317
1371956
954"681
年
下半季
3201621
1540144
15277
4772
606804
87090
16849
957488
十
上半季
3080558
15698

99173
89218866
8830559
102757854
年
下半季
3070145
1519686

91501
89245932
13164532
107∞1796
十一年上半季
1662705
846549

91501
28326452
16814582
137741789

七月
1345200
658011

91501
28832463
2∞07619
141634794

八月
1071849
53S699

91287
29228115
2兒86969
142113929
十
九月
691
385703

917
75357
22472201
143399155
--
妊

十月

678359

359775

91287

527

23178919

144105867

十一月
676403
35879I

91287
290463
24180811
145107755

十二月
676391
358787

91287
29800475
251302
146066342

一月
676388
358783

91287
2卯74834
26218807
14∞99

二月
676174
35蹠25

91287
29719836
471005
148316927
十
三月
674254
357595

91287
29189484
379627
15292247
一
一
芷

四月

67M98

356639

91287

28927132

30262124

150307480

五月
671741
355664

91287
286672
30354936
150171300

六月

26270243
32357435
16678
外史氏曰：楮幣可以便民，不可以罔利者也。苟使持數寸脆薄之物使天下之人饑藉以食，寒藉以衣，露處藉以安居，則造之易而齎之輕，天下之至便無過於此矣。無如其不可，何也?金也銀也銅也，是亦寒不可以為襦，饑不可以為粟，穴處不可以為屋，而天下之人奔走而求之。且萃五大部洲嗜欲不通、言語不達之輩，不約而同以此為利。則以布帛菽粟之不可交易，乃擇一物之貴而有用者為幣以適用，而金、銀、銅實為適宜。若以楮為幣，則直以無用為有用，雖以帝王之力設為金、銀、銅交易之禁，嚴刑峻法驅迫使行，而勢有所不能。且夫在唐有飛券，在宋有鈔引，今銀行錢店羅列市廛，入亦爭出其寶貨以易空楮，經商四海者攜尺寸之券，雖在數萬里海外悉操之則獲，不異於載寶而往。於是禁飛券、禁鈔引，必囂然以為不便。而歐洲各大國又有國家公立之銀行，富商巨室舉其家所有之金銀，大者牛車、小者繈負，實輸於其中，予一張之紙則珍寶而藏之。日本初用楮幣也，值相等者價或重於真金，蚩蚩細民，給予錢則拒，給予紙則受，亦安在楮幣之無用?
今日不可行者何?曰以楮幣代金銀則可行，指楮幣為金銀則不可行也。有金、銀、銅，使楮幣相輔而行則便於民，無金、銀、銅，恁虛而造漫無限制，吾立見其敗矣。挽近以來，物侈用糜，錢之直日輕，錢之數日多，直輕而數多，則其致遠也難。成色有好醜，鑄造有美惡，權量有輕重，民有交易，奸詭者得上下其手以肆其詐偽，而金、銀、銅之便以用者又憎其繁重矣。代以楮幣則以輕易重，以簡易繁，而人爭便之。雖以中人之貲，設市易銀，紙幣尚足以行，況以國家之力，有不趨之若鶩者乎?誠使國家造金銀銅約億萬，則亦造楮幣億萬示之於民，明示大信，永不濫造，防其贗則為精美之式，救其朽則為倒鈔之法，設為銀行以周轉之，上下俱便，此經久之利也。日本自明治四、五、六年金、銀、銅三貨並鑄，計值六千餘萬，當時紙幣八千餘萬，雖其數既浮，民尚利之。既有薩摩之亂，驟加紙幣二千六百萬，加以銀行之增發，公債之充溢，核楮幣之數過於真錢幾億萬。即使金錢不流出，而增造無藝，浮數過巨，勢不得不賤。況又益以輸入過多、金銀濫出之害乎。前之以一圓易金銀貨一圓者，浸假而十一，浸假而十二，至今則十三四乃能易矣。金、元、明之行鈔不過百年，及其弊也，鈔百貫值錢一文耳，乃至不足償楮墨之費。美利駕之行紙幣，法蘭西之行紙幣，皆為時不久，值千值萬之紙幣，至不能謀一醉。今日值十之三四，將來殆不可問也。尋前明及美、法之弊，終至拉雜摧燒廢棄不用，轉而用金銀。
吾稽日本新鑄之貨多流出海外，存於國中者不可問也，全國上下所流通者紙幣已耳。一旦不用，殆將轉而易布帛菽粟矣，紙幣日賤，物價日昂，貧民之謀生者日難於一日，既有岌岌不可復支之勢。然以本國之幣購本國之產，自相流轉尚可強無用為有用，購他國之貨則非以貨易貨不可矣。若或不幸饑饉洧臻，敵國乘隙，終不能復舉無用之楮幣以購菽粟，以儲槍炮，誠未知其稅駕之何所也。《詩》有之曰："譬彼舟流，不知所屆"，其今日日本紙幣之謂乎?吾將拭目以觀其補救之方也。
