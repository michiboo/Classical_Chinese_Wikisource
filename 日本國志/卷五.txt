自遣唐使罷，至朱雀帝承平五年，吳越王錢元瑾遣使蔣承勳來饋羊數頭。其明年，承勳又至，左大臣藤原忠平附之贈書。村上帝天曆元年，吳越王錢傲又遣蔣承勳致書於左大臣藤原實賴，實賴答書，有「南翔北向，難附寒溫於秋鴻；東出西流，只寄瞻望於曉月」之語。七年，吳越又遣蔣承勳致書右大臣藤原師輔，師輔報書有云：「人臣之道，交不出境，錦綺珍貨，奈國憲何？」楊億《談苑》云：吳越錢氏多因海舶通信，《天臺智者教》五百卷，有錄而多闕，賈人言日本有之，錢傲寓書於其國王，送黃金五百兩，求寫其本，盡得之-Z-雲。據此，則當時實附海舶通信，此蔣承勳頻年屢至，亦系賈人，非專使也。然商務大通，唐物麇聚，特設唐物使一官，駐於筑紫，以檢查真膺。初，唐舶貨至，皆特遣中使檢點，錄上延喜新式。太宰府上奏客至，乃遣藏人先檢查貨物，而後更遣出納司辨給價值，府官仍以上奏。醍醐帝時，又禁賈估之，不由官司，私相交易者。有商人以孔雀至，醍醐獻之法皇，親點貨物。而彼此高僧雲遊往來者日眾，華山帝永觀二年，學僧裔然至宋，朝見太宗皇帝。上《職員令》、《年代紀》及鄭氏注《孝經》一卷，賜紫衣，居四載召還。一條帝長保四年，僧寂照上表請航宋，至宋朝見真宗皇帝，詔詢風土民物甚悉，賜號圓通大師，並紫方袍，後卒不歸。楊億《談苑》稱：寂昭願遊天臺，詔令縣道續食，三司使丁謂為言姑蘇山水之奇，寂昭因留止吳門寺，以黑金水瓶寄謂，謂分月俸給之。有國王弟與寂昭書，稱「野人若愚」。又左大臣藤原道長書，略云：「胡馬猶向北風人莫忘東日。」叉治部卿源從英求唐經史及內外經書，末云：「生為兩鄉之身，死會一佛之土。」三書皆二王之跡。後三條帝延久元年，僧成尋隨宋商孫忠如宋，朝見神宗皇帝。上銀香爐、白琉璃等物。給紫衣方袍，館興國寺。至白河法皇時，成尋自宋上表，並有金字《法華經》及錦段、雜貨，稱宋朝所賜。帝詔公卿議酬品，或曰和琴可，或曰宜金銀，或曰宜蚌珠，議不決，乃召宋商孫忠問之。承曆元年，因宋商孫忠饋絹二百匹、汞五千兩於宋。明州以其貢禮異諸國，請自移牒報而答其物。二年，孫忠齎牒至，牒書「賜日本國太宰府令藤原經平」。時廷臣會議遺宋物品，以錦唐黃為定式。四年，孫忠又齎明州牒至，牒曰「宋國明州牒日本國」。廷議亦報之牒。時通好久絕，而比年忽有書信，廷臣初疑其詐冒，議不報。後卒令大江匡房草報牒還之。鳥羽帝元永元年，宋商孫俊明、鄭清等齎牒至，略曰：「矧爾東夷之長，實維日本之邦，人崇謙遜之風，地富珍奇之產。曩修方貢，歸順明時。隔闊彌年，久缺來王之義；遭逢熙旦，宜敦事大之誠」云云。帝下百官議，卒不報。式部大輔營原在良議曰：「推古天皇十六年，隋煬帝書曰：『皇帝問倭皇。』天智天皇十年，大唐郭務驚來聘，書曰：『大唐帝敬問日本天皇。』天武天皇元年，郭務驚來書函，題曰：『大唐皇帝敬問倭王。』又大唐皇帝敕日本國衛尉寺少卿大分書日：『皇帝敬致書於日本國王。』古式如此」云云。考郭務驚乃劉仁軌所遣使，當時以系私使，不令入京，而此雲有國書，疑事失實。高倉帝承安三年，宋明州刺史又致牒書，朝議欲卻之，時法皇執不可，卒贈報書，附以彩革、砂金。宋淳熙間日本商船遭風至明州，詔給口食。又有行乞於臨安者，詔守臣給送明州，候舶送還。其後凡遇難船，靡不貲遣。而中國商之飄至日本者，亦多資救護。後鳥羽帝建久二年，僧榮西還宋，又齎茶種及菩提還。榮西兩至天臺，多齎釋書而歸。其後二十年，又有僧俊苟還，獲律經章疏暨儒書凡二千餘卷而歸國。順德帝建保二年，宋陳和卿至鐮倉，時源實朝為將軍，和卿善造佛像，引之見，實朝大喜，遂定航宋之意。後以船不適用而止。四條帝仁治二年，榮西弟子圓爾還自宋。後數年，宋僧道隆復自蜀至，將軍北條時賴延禮之，屢往參禪，為之建寺。時又有僧得陶法而歸。自榮西倡禪宗，京師有圓爾，鐮倉有道隆，其宗日熾，遂蔓延全國。又有僧道元者，亦嘗至天童，又受曹洞宗。及歸，亦為時賴所重，大行其教。其徒道蓮得瓷陶法而還，日本瓷器遂行天下。後嵯峨帝建長六年，時賴令筑紫諸司地頭曰：「頃歲宋舶猥進港日，貨物闌出。自今之後，限以五艘，過則毀之。」有宋一代，聘使雖罕，而緇流估客來往日密，頻年上書獻物，非由僧侶即出商人之手。維時將軍秉政，朝野悉崇佛教，而商人亦常滋事端。後冷泉時，宋商嘗擾太宰府，放火毀廨。後世貨舶之限，蓋自此始。
後龜山帝文永五年，元世祖皇帝以黑迪、殷弘為國信使，持書命高麗王王植嚮導。迪等望海未渡，植先遣其臣潘阜齎書致太宰府。時北條時宗奉惟康親王為將軍執政權，得書上之。書曰：「朕惟小國之君，境土相接，尚務講信修睦。況我祖宗受天明命，奄有區夏，遐方異域畏威懷德者不可悉數。高麗，朕東藩也，日本密邇高麗，開國以來時修職貢，獨至朕躬，從無一介之使以通和好。尚恐王國知之未審，故特遣使佈告朕心。聖人以四海為家，不相通問，豈一家之理哉！或至用兵，夫孰所好，王其圖之。」高麗王亦致書勸通好，朝野大駭。龜山帝詔參議藤原長成草答書，時宗議不可，令卻還，修邊防，禱神社，以備有變。潘阜留五月還，白狀。元復遣黑迪等至高麗，諭以必得日本要領為期。植乃遣臣申思儉、潘阜等再來，不達。六年三月，黑迪等至對馬島，請前歲報牒。不答，執島民二人而還。世祖見之謂曰：「汝國朝貢久矣，今吾欲汝國來聘，非逼汝也，但欲耀名耳。」秋八月，高麗金有成、高柔等又奉中書省牒至太宰府，並還俘口，亦不報。七年，元命趙良弼為秘書監，充國信使。發兵送之高麗，屯駐金川I，以待良弼還，令高麗給糧食。又遣忻都史樞等諭高麗曰：「朕通諭日本，不謂其執迷固滯。今將經略，敕有司發卒屯田，為進取計，庶免汝國轉運之勞。仍先示招懷，卿其知悉。」八年冬，高麗複遣徐稱等導良弼至筑前金津島。津吏望見使舟，舉刃相向，良弼登岸宣旨。太宰府環以兵，問來狀。良弼以前書不報為不恭。求國書，盛以金櫃，外施鎖，良弼指之曰：「此書必見汝主始授，不得與他人。」固請之，得副本，書曰：「蓋聞王者無外，高麗既為一家，王國實為鄰境，故嘗馳使修好，疆場之吏抑而不通。所獲二人，已敕有司撫慰，俾齎牒以還，複無所聞。繼欲通問，屬高麗權臣林衍構亂，坐是弗果。豈王亦因是輟不遣使，或已遣而中路梗塞耶？不然，日本素號知禮之國，王之君臣寧肯漫為弗思之事乎。近已滅林衍，復舊王，安集其民。特令秘書監趙良弼充國信使，持書以往。如即發使與之偕來，親仁善鄰，國之善事。其或猶豫以至用兵，夫誰所樂為也。王其審圖之。」太宰府致之鐮倉，時傳聞蒙古強盛，頗懷疑懼。十一月，朝廷修熾光法，祈弭禍。又命藤原公守告難於伊勢神宮。十二月，太宰府送良弼於對馬，良弼遣書狀官張鐸先歸。九年，張鐸率彌四郎等二十餘人如元，尋遣還。植複致書，令必通好，亦不報。十年，良弼還元，具陳日本不恭狀，並及爵號、州郡、風俗、土宜。世祖怒，用兵之意遂決。十一年，元遣鳳州經略使忻都、總管洪茶邱等發舟師萬五千人攻日本，高麗以兵五千六百助戰役。後更以忽敦為都元帥，洪茶邱為右副元帥，與高麗金方慶等，以蒙古、漢、高麗兵二萬三千，戰艦九百發合浦。十月五日，拔對馬。十四日，轉攻壹岐。翌日城陷，遂及肥前沿海郡邑。十九日，入博多。明日，舍舟登岸，騎而進至今津、佐原、百道原、赤阪諸地，還上舟，會矢將盡。二十日夜，大風雨，多觸礁，遂還。是役也，炮彈如球，聲如霹靂，土人不知為何物。殺掠所過，得女子或以繩貫掌系之於船雲。後宇多帝建治元年，元復遣侍郎杜世忠、郎中何文著、計議官撤都魯丁等致書高麗，使人導之達長門室津，至太宰府，府送之鐮倉，北條時宗競殺之。令修長門、周防、安藝、備後四國海防，省公私冗費，調關左兵戍鎮西，以北條實政為筑紫探題節制軍務。二年，敕諸僧修熾盛光法，禳兵禍也。北條時宗令山陽南海嚴戍長門。三年，元建淮東宣慰司於揚州，命沿海官司通日本商舶。既聞世忠等被殺，複決計聲討。立日本行中書省。招集避罪，附宋、蒙古、回鶻等軍，兼立鎮邊萬戶府於金州，控制之。宏安二年，元命湖南、揚、贛、泉四省造戰艦六百，又命塔納等如高麗益修戰艦。世祖從范文虎議，先遣周福、欒忠致書日本，暫緩師期。周福、欒忠至，又斬之。博多四年，元命日本行省右丞相阿刺罕、右丞范文虎，及忻都、茶邱等率兵壓境，阿刺罕病，改阿塔海代總軍事。高麗亦出師助戰。忻都、茶邱等發合浦，高麗兵偕發；文虎、李庭等發江南，將發，世祖諭文虎等曰：「聞漢人言：取人家國，若盡殺人民，得土何用？汝等其恪體此意。」兩軍約會於壹岐、平戶等島。五月二十一日，忻都兵先至對馬，遂進壹岐。太宰府報急於鐮倉，北條時宗議遷二上皇於鐮倉，而以兵嚴衛京師，二皇大駭。元兵攻壹岐，至太宰府，所至人民竄匿，NAO1啼輒搜捕，至有先殺兒而遁者。六月五日，戰於志賀島，遂進至宗像洋，文虎兵適會泊於能古、志賀二島。時元兵預期必勝，多攜耕器。九國震駭，關東及九、國二島兵皆會太宰府。先是，筑前緣海甏石為壘，高丈餘，亙十三里，外面峻削不可躋攀，內可俯射，上設嘹望，守備甚嚴。然人人懲文永之役，頗有難色。有草野經長者，夜乘輕舸入艦陣，縱火而還。初，元兵以鐵鎖聯舟為營，外向列弩，日本船小不能敵，襲擊者率敗死，相約勿離隊獨進。時河野通有獨背堤而陣，率二舟沖入，有所殺傷。斯時日本諸道兵皆會，而元兵之在築、肥間者，樓船蔽海，炮聲震天，諸國洶洶，市無糶米，民有饑色。訛言四興，忽而曰：「蒙古由長門徑趨京師矣！」忽而曰：「蒙古搗東海矣！」忽而曰：「九國為蒙古所據，闖入北陸矣！」朝議遷二上皇於關東，召兵守京。後宇多帝臨神祗宮，親禱七晝夜。龜山上皇親詣石清水社，默禱達旦，又遣人往伊勢神宮親為禱詞，願以身代國難。而元將多苦航海，議攻、議退不輒決，高麗將金方慶力持進攻之說，不聽，遂移泊鷹島，見山影蘸波，疑有暗礁，不敢近岸。會青虯見海中，硫磺氣腥臊，怪雲走空，蓋颶征也。文虎氣微餒，擇堅艦先走。六月晦日，夜西北風大作，明日益甚，風濤簸掀擊艦，自相撞碎，溺死無算。其在鷹島者猶數千人，推張百戶為主帥，方伐木造舟，多為日本所襲，捕還殺之。那珂川、文虎、李庭船亦壞，漂著鷹島，收回殘卒十無二三，由高麗還。初，都元帥張禧與文虎、庭同抵肥前，禧即舍舟壘平戶，約各艦相距五十步，預避撞擊，諸軍不之信。逮颶作，禧船獨完。及文虎等議還，禧曰：「士卒溺死者半，其脫死者皆壯士，曷若因其無回顧心，因糧於敵以進戰。」文虎等不從，禧乃分船與之，因得脫去。時平戶島屯兵四千，乏舟，禧曰：「我安忍棄之。」遂悉棄舟中所有馬匹，以濟其還。八月，文虎自高麗歸，尚飾敗形。無何，敗卒於閶歸，言其情。久之，莫青、吳萬五亦逃歸，皆江南殘卒也。是役也，全軍十五萬人，歸者不能五之一，文虎軍十萬，歸者三人耳。考《元史》稱得還者才三入，此蓋指文虎所率江南軍而言耳。《癸辛雜誌》云：全軍十五萬，歸者不能五之一，此令史李順所目擊者，可以為據。北條時宗仍令嚴修海防，命九、國將士更番戍守。五年，元兵官沈聰等六人由高麗脫歸，高麗王暗遣使請以兵艦百五十助元再入日本。遂命高麗、耽羅及平樂、楊隆、興、泉諸州造大小艦三千艘。除反逆重囚外悉赦以充軍。日本亦以遠江守北條時定為鎮西奉行，居侄濱統轄軍事，三河守吉見賴行鎮石見。六年，世祖復以阿塔海為日本行省右丞相，與撒里帖木兒、劉國傑募兵、峙糧、修艦謀再舉。御史中丞崔或、吏部尚書劉宣、淮西宣慰使昂吉兒，力諫民勞乞罷兵，世祖不聽。適補陀僧如智說曰：「彼俗尚佛，臣請以佛理喻之。」乃俾王君治齎書隨如智行。八月，過黑水洋遭風而還。明年，複遣尚書王積翁以如智往，將入境，舟中有怒積翁者，俱謀殺之，卒不得至。是歲，北條時宗死，子左馬權頭貞時代為執權。八年，元複立征東行省，以阿塔海、劉國傑、陳嚴、洪茶邱督其事，調江淮漕糧，募習泛海水工，期明春次第發，會高麗合浦。世祖問良弼，良弼曰：「臣居彼歲餘，睹其俗狠勇嗜殺，地多山水，少耕桑之利。得其人不可役，得其地不加富。況海風無期，禍害莫測，弗擊為便。」日本惟康親王令北條時定諭鎮西將士曰：「堅壁嚴壘，以備不虞；雖有緩急，毋得私赴鐮倉。」是歲，元因交恥逆命，廷議先事交恥，遂暫罷日本兵。伏見帝正應四年，民間流言元兵將至，人情洶懼。京師、鐮倉諸祠眾寺鹹行祈禳，十餘年來祈禳蓋無虛歲，所費不貲。五年，世祖遣洪君祥如高麗詢用兵日本事宜，王暗乃先遣其臣金有成及郭麟齎書以往，送漂民，勸和好。太宰府留而不遣。永仁元年，帝延僧大內禳厭外患，親為文以禱，有曰：「昔年蒙古奉書還複，以兵要好，興自文永，及於今日。將士戒嚴，久累邦家，延及黎庶。加之天災地旱，宗社不祿，賢哲不登，咸餘一人薄德之所致。自今以後，齋宿凝神，敢祈皇神，冀寶祚亡搖，寰宇擴清。」是歲，鎮西奉行北條時定死，北條兼時為鎮西探題，自是北條氏族更番為探題。正安元年，元成宗皇帝加補陀僧一山號妙慈宏濟大師，齎詔來日本，詔略曰：「先帝向再遣使，皆不果達。自朕臨禦，綏懷屬國，薄海內外，靡有遐遺。日本之好，宜複通問。補陀僧一山道行素高，今附商舶期以必達，朕亦欲成先皇遺意也。至於敦好恤民之事，王其審圖之。」太宰府送之鐮倉，北條貞時令致之伊豆修禪寺，後延之鐮倉，遷住諸寺。後二條帝乾元元年，命太宰府築石砦於博多海濱，造兵船以嚴海防。德治元年，商人至元有獻金鎧甲者，尋在慶元路放火府城，在天童有日本僧數十人，亦拘縶之。然於時禁不通商，海舶往來皆奸利小民，元亦懸禁，久之遂流為海寇。其後日本內亂分南北朝，盜賊競起，頻擾沿海郡縣，至明而患益甚。
後村上帝正平二十三年，明太祖皇帝遣行人楊載齎詔書至太宰府，書曰：「上帝好生而惡不仁，我中國自辛卯以來，中原擾擾，爾時來寇山東，乘元衰耳。朕本中國舊家，恥前王之辱，師旅掃蕩，垂二十年，遂膺正統。間者山東來奏；倭兵數寇海濱，生離人妻子，損害物命，故修書特報，兼諭越海之由。詔書到日，臣則奉表來庭，不則修兵自固。如必為寇，朕當命舟師揚帆捕絕島徒，直抵王都，生縛而還，用代天道，以伐不仁。惟王圖之。」時日本懷良親王在太宰府，肥後守菊池武政奉為征西將軍，以抗足利氏。書至太宰府，不報。後龜山帝建德元年，明又遣萊州府同知趙秩齎詔招諭，懷良親王延見之。秩諭以中國威德，而詔書有責其不臣語。懷良曰：「吾國雖鄙遠，未嘗不慕中國。惟蒙古以小邦視我，欲臣妾之，而使其臣趙姓者襪誑我，既而水軍十萬環列海岸，賴天地之靈，震雷疾風，盡覆其軍，自是不通中國。今新天子帝中夏，天使亦趙姓，豈昔蒙古之裔耶？亦將襪以好語而襲我也。」目左右將刃之，秩不為動，徐曰：「我天子神聖文武，非蒙古比。我亦非蒙古使者後。如不吾信而先殺我，恐爾禍亦不旋踵。且天命所在，人孰能違？我朝以禮懷爾，豈可以蒙古之誑言襲爾者比耶。」於是懷良改容，禮之而歸。二年，懷良親王遣僧祖來等九人奉表箋稱臣，貢馬及方物，且送還明、台二郡被掠人七十餘口。十月抵京，太祖嘉之，宴賚使者，念其俗信佛，亦遣僧祖闡、克勤等八人送使僧還，齎《大統曆》及文綺、紗羅賜懷良。懷良拘而不遣，遂居筑紫。祖闡在筑紫二年，作書寄延曆寺座主某略曰：「我皇帝凡數命使於日本，關西親王皆自納之，然意在見其天皇。今密遣吾二僧來上宣諭曰：『王國之民，寇我邊疆，商賈不通，宜剿賊修好，以循唐、宋故事。』吾持佛戒而為帝者使，即為佛使，幸遵我佛不妄不盜之戒，為通此意。」時日本南北兩帝，明使之來皆止太軍尉，不得達命，書中故云。或曰當時益以懷良為日本王，祖闡居年餘，始知其非，臨時制詞，本非太祖所命。文中二年，將軍足利義滿召祖闡入都，聚徒演法，人頗敬信。久之，日本僧海壽等隨往明。三年，有僧宣聞溪等齎書上明中書省，貢馬及方物，稱其大臣所遣。太祖以無表，命卻之，仍賜其使者，遣還。天授元年，征夷將軍源義滿遣僧中津妙佐於明，大內氏久亦遣僧上表。太祖以無國王命，且不奉正朔，亦卻之，而賜其使者，命禮官移牒，責以越分私貢之非。又以頻入寇掠，命中書移牒責之。二年，懷良遣僧圭庭用於明，太祖惡其不誠，降詔戒諭，宴賚使者如制。六年，義滿遣使於明，贈丞相胡惟庸書，書辭倨慢。太祖卻其貢，遣使齎詔譙讓。宏和元年，義滿又遣使，太祖不受，禮官移書來責王，並責征夷將軍，有欲征之意。有 "「吾奉至尊之命移文於王，王若縱船為盜，不審其微，井觀蠡測，自以為大，無乃構隙之源乎」等語。書不達京師，於是懷良親王遣僧如瑤上書稱臣，而詞終不遜。略曰：「臣居遠弱之倭，褊小之國，尚且知足。陛下城池數千餘，封疆百萬里，乃常欲吞滅人國。臣聞天朝有攻戰之策，小邦亦有禦敵之方，倘陛下選股肱、起精銳來侵臣境，臣將掃境內以迎將軍，豈肯望馬塵而拜乎!順之未必生，逆之未必死，相逢於賀蘭山下，聊以博戲，臣何懼哉！倘君勝臣負，君亦不武。設臣勝君負，不免貽小邦之羞。自古和為上策，幸上國圖之」云云。太祖得書慍甚。先是，胡惟庸謀反，潛遣招倭與期會，未發而敗。日本未知也，復遣如瑤來，且獻巨燭，中藏火藥、刀劍，久而事發，太祖命錮之雲南。由是惡日本特甚，著《祖訓》，列不庭之國十五，日本與焉。尋命湯和巡視閩浙沿海諸城，又命和築瀕海城防倭，命江夏侯周德興於福建濱海四郡築城練兵以備寇。後小松帝應永八年，准三后源道義時義滿讓職其子，削髮稱道義。遣使肥富及僧祖阿於明，上書並獻甲、鎧、劍、馬、紙、髹器、黃金千兩，還所掠人口，書稱「日本准三后道義上書大明皇帝陛下：誠惶誠恐，頓首頓首，謹言。」九年，明建文皇帝遣僧道彝、一如齎詔書，並班《大統曆》、錦綺。九月至，道義處之北山館。是月，復遣肥富及僧中正上書，略曰：「日本國王臣源道義表：臣聞太陽升天，無幽不燭；時雨沾地，無物不滋。矧大聖人明並耀英，恩均天澤；萬方向化，四海歸仁。欽惟大明皇帝陛下，以堯舜神聖，湯武智勇，啟中興之洪業，當太平之昌期，雖垂旒深居北闕之尊，而皇威遠暢東濱之國。是以謹遣使某，伏獻方物，為此謹具表聞。」明年十月至南京，時成祖既即位，遣使以登極詔諭，又遣左通政趙居任、行人張洪偕僧道成往。將行，肥富等已達寧波，遂稱賀即位。成祖厚禮之，遣官偕其使還，齎道義冠服、龜紐金章及錦綺、紗羅。詔書略曰：「咨汝日本國王源道義：知天之道，達理之幾，朕登大寶，即來朝貢，歸向之速，有足褒嘉。用錫印章，世守爾服。」十一年中正等還，趙居任等隨至。始傳《四書集註》、《詩集傳》等書，號為新註，朱子之學遂興，又以鹽糧易永日、錢數百萬貫而還。道義延之北山館，旋遣使賀冊立皇太子。時對馬、壹岐諸島賊掠濱海居民，成祖諭捕之。明年十一月，將軍義持捕奸凶二十餘人，獻於明，且修貢。成祖遣鴻臚少卿潘賜偕中官王進賜義滿九章冕服及錢鈔、錦綺加等，而還其所獻之人，令其國自治。使者還至寧波，盡置之甑，悉殺之。十三年，明又遣侍郎俞起士齎國書褒嘉，賜賚優渥。頒勘合印百道，限十年一貢，使臣限二百員，船止二艘，禁挾帶刀槍。封肥後阿蘇山為壽安鎮國之山，御製碑文曰：「朕惟麗天而長久者，日月之光華；麗地而長安者，山川之流峙；麗於兩間而長久者，賢人君子之令名也。朕皇考太祖聖神文武欽明啟運俊德成功統天大孝高皇帝，知周八極而納天地於範圍，道貫三皇而亙古今之統紀。恩施一視，而溥民物之亨嘉。日月星辰，無逆其行；江河山嶽，無易其位。賢人善俗，萬國同風，表表茲世，固千萬年之嘉會也。朕承洪業，享有福慶，極所覆載，鹹造在近，周爰諮詢，深用嘉歎。邇者對馬、壹岐諸小島，有盜潛伏，時出寇掠。爾源道義，能服朕命，咸殄滅之，屹為保障。誓心朝廷，海東之國，未有賢於日本者也。朕嘗稽古，唐虞之世，五長迪功渠搜即敘；成周之隆，庸蜀羌矛微盧彭濮；率遏亂略，光華簡冊，傳誦至今。以爾道義方之，是大有光於前哲者也。日本王之有源道義，又自古以來未之有也。朕維繼唐虞之治，舉封山之典，特命日本之鎮山號壽安鎮國之山，賜以銘詩，勒之貞石，榮示於千萬世。」義滿又遣使謝，賜冕服。連年往貢，並獻所獲海寇。使還，請賜仁孝皇后所制《勸善》、《內訓》二書，詔給之。十五年，道義死，十二月，世子源義持遣使告喪。成祖命中官周全往祭，賜諡恭獻，且致賻。又遣官齎敕，封義持為日本國王。時山東有倭寇，又諭義持捕盜。義持遣使謝恩，尋獻所獲盜。十八年，明復遣內官王進齎敕褒賚，至兵庫而還。先是道義死，義持以臣貢為非，至是阻明使不得達。二十五年，明遣刑部員外郎呂淵等齎敕詰海寇，並責令送還所掠中國人。義持遣僧等持告絕好，明使至太宰府而歸。二十六年，明使餘某復來。先是，有載馬匹、硫黃稱人貢者，實日向土豪私船也，成祖以無表不受。至是使其徒十六人還，義持令人持漢文阻之，略曰：「修好通商，靖邊利民，非不甚願，然我朝凡百聽神，神所不許，雖細故不敢舉行。先君自承曆服，雨嚦不和，尋罹疾疚，易簀之際，遺命誓神，宜絕通信。向既再申此意，使今猶至，殆未之通耶。若夫流賊暴掠海島，實逋逃兇徒所為，國家不與知。聽上國力剿鋤之而已。」終義持之世絕不相通。後花園帝永享四年，明宣宗皇帝念日本久不貢，命中官柴山往琉球，令其王轉諭日本，賜之穀。將軍源義教遣僧道淵上表，乃有「貢茅不入，固緣敝邑多虞；行李往來，願復治朝舊典」語。明年，宣宗復遣內官雷春、裴寬，鴻臚少卿潘錫等送還，賚銀、綺、緞匹等物。考日本書詳載當時賜物，今備錄以下，以征一時典章。皇帝頒賜日本國王：白金二百兩、妝花絨錦四匹、四季寶相花藍一匹、細花綠一匹、細花紅二匹、竺絲二十匹、織金胸背麒麟紅一匹、織金胸背獅子紅一匹、織金胸背白彈綠一匹、晴花骨朵雲青一匹、晴細花綠四匹、晴細花綠一匹、晴細花青一匹、素青三匹、素紅二匹、素綠三匹、羅Z-十匹、織金胸背麒麟紅一匹、織金胸背獅子青一匹、織金胸背虎豹綠一匹、織金胸背海馬藍一匹、織金胸背海馬綠一匹、素紅五匹、素藍三匹、素青三匹、素柳綠二匹、素柳青一匹、素砂綠一匹、素茶褐一匹、紗二十匹、織金胸背麒麟紅一匹、織金胸背獅子紅一匹、織金胸背白猩青一匹、織金胸背海馬綠一匹、織金胸背虎狗綠一匹、晴花骨朵雲紅一匹、晴花骨朵雲青二匹、晴花骨朵雲藍二匹、晴花八寶骨架雲綠一匹、素綠一匹、素紅一匹、素青一匹、彩絹二十匹、綠七匹、紅七匹、藍六匹。王妃：白金一百兩、妝花絨錦二匹、細花紅一匹、四季寶相花藍一匹、絲絲十匹、織金胸背犀牛紅一匹、織金胸背海馬青一匹、晴花八寶骨朵雲青一匹、晴細花紅一匹、晴細花青一匹、晴細花綠一匹、素青一匹、素紅二匹、素綠一匹、羅八匹、織金胸背獅子青一匹、織金胸背虎豹紅一匹、素藍二匹、素紅二匹、素青二匹、素柳一匹、紗八匹、織金胸背獅子綠一匹、織金胸背犀牛紅一匹、暗花骨朵雲藍一匹、暗花骨朵雲青一匹、素紅二匹、彩絹十匹、紅三匹、綠四匹、藍三匹。皇帝特賜日本國王並王妃朱紅漆彩妝戧金轎一乘、大紅心青邊織金花絲絲坐褥一個、腳踏褥一個、朱紅漆戧金交椅一對、大紅織金絲絲褥二個、腳踏褥二個、大紅心青邊金絲絲坐褥二個、朱紅漆戧金交床二把、大紅羅銷金梧桐葉傘二把、渾織金笙絲十匹、渾織金羅十匹、渾織金紗十匹、彩絹三百匹、銀盂等器二十件、各色絲彩繡圈金各樣花鏡袋十個、朱紅漆戧金寶相花摺疊面盆架二座、鍍金事件全古銅點金斑花瓶二對、古銅點金斑香爐二個、象牙雕荔支烏木杆癢合子二個、香兒一百個、朱紅漆戧金碗二十個、橐全黑漆戧金碗二十個、橐全魷燈籠四對、雲頭桃竿全龍香墨二十笏、青廣信紙五百張、兔毫筆三百枝、各樣箋紙一百枚、蛇皮五十張、猿皮一百張、虎皮五十張、熊皮三十張、豹皮三十張、苓香十箱，每五十廳、鸚哥二十、個。宣德八年六月十一日。六年，道淵引錫等至，騶騎至千二百餘匹。八月，雷春等還，義教又遣僧中誓隨行上表，表有「爭睹使星光彩，則知官儀中興。秋水長天，極目雖迷，上下春風，和氣同仁，豈阻東西」等語。八年，中誓齎敕及賜物還。是歲，又遣使嘉吉。二年，將軍義勝遣使於中朝。寶德三年，將軍義政遣僧允澎、芳貞於中朝，上表稱臣，用正朔，爾後為常。享德三年使還。先義政表曰：「書籍、銅錢，久仰上國，永樂中例賜銅錢，近無恩賚，公府索然，何由利民？欽請周急。」景皇帝命給之，使臣捆載而歸。先是，貢船不如永樂時定數，宣德初又定約：人毋過三百，舟毋過三艘。而日本貪利，所攜私物增十倍，例當給值。禮官言：「所貢硫黃、蘇木、刀、扇、漆器，向給錢鈔，或折支布帛，為數無多，已獲大利。今若依舊制，當給錢二十一七千，銀價如之。宜大減其值，給銀三萬四千七百有奇。」從之。使臣請益，詔增錢萬。復請賜物，詔增布帛千五百。義政聞貢使至臨清有掠居民貨事，遂囚之獄，尋移書朝鮮王轉請謝罪。旋又遣使貢馬於中朝。後土御門帝寬政五年，義政復遣清啟等於中朝，貢表有云：「渺茫海角，雖不隸版圖之中；咫尺天顏，猶如在輦轂之下。」至京，隨人傷人於市，憲宗皇帝命付清啟，尋釋歸。文明七年，義政復遣僧妙茂等於中朝，表乞銅錢、書籍。詔賜錢五萬貫暨《百川學海》、《法苑珠林》等書。其表曰：「日本國王臣源義政上表大明皇帝陛下：日照天臨，大明式朝，萬國海涵，春育元化，爰及四方，華夏蠻貊歸仁，草木蟲魚遂性。洪惟大明皇帝陛下神文聖武，睿智慈仁，皇家一統，車書攸同。敝邑多虞，鼓角未息。《禹貢》山川之外，身在東輒洛邑。天地之中，心馳北闕。茲遣正使妙茂長老，副使慶瑜首座，謹拜方物，親承寵光，冀推丹衷，曲賜素察，謹表以聞。臣源義政誠惶誠恐，頓首謹言。成化十一年乙未秋八月念八日。日本國王臣源義政謹表。」義政名下鈐日本國王印。又別幅具開貢品，咨禮部曰：「馬四匹、散金鞘柄大刀二十、硫黃一萬斤、馬腦大小二十塊、貼金屏風三副、黑漆鞘柄大刀一百把、槍一百把、長刀一百柄、鎧一領、硯一面、並匣扇一百把。」又奏討曰：「成化五年伏奉制書，特頒勘合併底簿等物。聖恩至重，手足失措，感戴感戴。然而敝邑搶攘，所謂給賜等件件皆為盜賊所剽奪，只得使者生還而已。爰有景泰年間所頒未填舊勘合，請以此為照驗，今後濫行今填勘合者，必賊徒也!罪當誅死。抑銅錢經亂散失，公庫索然，土瘠民貧，何以賑施。永樂年間多有此賜。又書籍焚於兵火，又一秦也。敝邑所須二物為急，謹錄奏上，伏望俞容。書目開列於左方：《佛祖統記》全部、《三寶感應錄》全部、《教乘法數》全部、《法苑珠林》全部、《賓退錄》全部、《兔園策》全部、《遁齋閑覽》全部、《類說》全部、《百川學海》全部、《北堂書鈔》全部、《石湖集》全部、《老學庵筆記》全部。」末書「右咨禮部。成化十一年八月念八日。」鈐用日本國王印。十五年，復乞銅錢，表略曰：「敝邑久承焚蕩之餘，銅錢掃盡，公私偕虛，何以利民。今差使入朝，所需在斯，聖恩鴻大，願賜錢一十萬貫，則國用足矣。」時日本所在用兵，自是不能復通，而往來通商者，皆周防大內氏、豐後大友氏為多。明應元年，將軍義植遣僧天澤使於中朝，不達。考《明史》稱：「弘治五年，w源義高使來，還至濟寧，其下殺人，所司請罪之。詔自今止許五十入入都，餘留舟次，嚴防禁。十八年冬來貢，時武宗已即位，命如故事，鑄金牌勘合給之。正德四年冬來貢，舟止一，又無表，帝命所司移文答之。」是時日本大亂，將軍遣使不達，當系筑紫豪族私通，不則奸民混冒也。後柏原帝永正五年，將軍義植令禁惡錢，聽用洪武、永樂、宣德等銅五年，《明史》作"九年"。錢破毀者，而定其價值。六年，足利義澄遣宋素卿於中朝，素卿，鄞縣朱氏子，名縞，為其叔所賣，更姓名，仕細川政元，至是充使。事發當死，劉瑾納其金庇之。賜飛魚服而還。八年，義植遣僧永壽於中朝，求釋奠儀注，不獲。大永三年，管領宙山高國遣僧瑞佐、宋素卿於中國通商，抵寧波。會大內義興亦遣宗設市易，爭宴席坐，遂互鬥，宗設殺瑞佐而逃，中國因執素卿，斬之。故事，凡市舶至則陳貨驗發，以船先後至為次，宴席亦如之。宗設先至，瑞佐爭席理屈，遂行賄於市舶中官賴恩，乃先瑞佐。宗設怒，遂相鬥，殺瑞佐，率其徒五百人放火府廨，奪貨殺掠，進掩素卿館，追至紹興，素卿匿免。還過寧波，大掠而歸。因執素卿囚之，會朝鮮捕送其餘黨，獄成，斬素卿。久之，有琉球使臣鄭繩歸國，中朝命傳諭日本以擒獻宗設及被掠之人，否則閉關絕貢。時琉球使臣蔡瀚道經日本，將軍義晴附表求賜新勘合、金印，修貢如常。禮官驗其文無印篆，謂：「譎詐難信，宜敕琉球王傳諭，仍遵前命。」後奈良帝天文八年，將軍義晴上書於中朝，義晴求勘合，不許。大內義隆亦遣僧周良於中朝。時華商多在周防貿易，公卿、僧徒、文士以四方鼎沸多避亂，山口義隆又好讀書，愛玩文物，屢延華商，盡收古書畫、名磁諸玩好，一時稱盛。十六年，義隆復遣周良往中國，舟四，人六百，泊海外以待。事聞，朝旨敕守臣勒回。明年六月，周良複求貢，朱紈以聞，從紈請，不限五十人進都例，相貢舟大小以施禁令。
初，大內氏獨有勘合，迨義隆死亡於兵燹，通商遂絕。然伊豫能島、來島、因島諸奸民久狃互市之利，私航不絕，漢奸多為之導、虜劫放火，千百成群，攻陷州縣，江南北、浙東西所在騷擾，嘗同時告警。別有侵山東、犯日照各縣者。海寇巨魁汪直、毛海峰、陳東等皆與潛結，勢益張。寇皆習倭服飾旗號，船幟題「八幡大菩薩」五字，八幡者應神帝號也，人呼曰八幡船。弘治元年，明總督楊宜遣鄭舜功至日本肥前平戶見大友義鎮，詰之曰：「通好久矣，何擾吾邊疆，虔劉吾民！果是賊民，亟見禁戢。」義鎮以聞，將軍義輝命諸將會議。大和守三淵藤賢曰：「方今我國所在用兵，而結怨大國，甚為不便，請從應安例嚴為制戢。」乃命能島、久留島、因島諸兵檢點海舟，剿捕凶奸。而內亂日劇，卒不能制。既而胡宗憲代宜為總督，奏請遣使日本，諭國王禁戢海寇，招還奸商，許立功免罪。中朝許之，乃遣寧波諸生蔣洲、陳可願至日本。可願還，言抵五島，遇汪直、毛海峰，謂日本大亂，諸島不相統攝，須遍諭乃禁遏。及蔣洲還，山口守源義長、豐後守源義鎮，皆遣使謝罪，送還被掠人口，請頒勘合、修貢。宗憲奏請禮遣其使，並諭：擒獻亂人及中國奸商，方許通貢。詔允之。宗憲已計擒陳東，又招誘汪直。義鎮等以中國許互市，遂裝巨舟，遣其屬善妙等四十餘人隨汪直來。直至被擒，而逾年新倭大至，又寇浙東三郡，尋犯福、泉、興、漳，蔓延於潮、廣，其後又有廣東巨寇引倭為患。迭經將吏擊討，久而後平。倭寇之患與明相終始，而自嘉靖二十六年至萬曆十六年，四十年間，沿海州縣被禍尤酷。閭巷小民至指倭相罵詈，甚以噤其小兒女雲。今考日本是時瓜分豆剖，各君其國，諸國又互相攻擊，日尋干戈。無賴奸民以尚武好鬥之風流為盜賊，殺掠為生。上雖嚴禁，令有不行。准之今日公法，實為海寇，無與鄰交。故節錄其大概如右，不復詳載。
後陽成帝天正十八年，關白豐臣秀吉已平定全國。因朝鮮使者贈書於朝鮮王李曰：「吾邦久屬分離，秀吉起於微細，討逆除暴，曾不數載，定六十餘國。夫人世年不滿百，予亦安能鬱鬱久居此乎？吾欲假道貴國，超越山海，直入於明，使四百州盡化我俗，以施王政於億萬斯年。凡海外諸蕃，後至者皆在所不釋，貴國先修使幣，帝甚嘉焉。秀吉入明之日，王其率士卒會軍營為我前導。」昖得書大愕。十九年，秀吉喪子，悶甚，一日登清水寺閣，浩然歎曰：「大丈夫當用武海外，何悒鬱為！」遂大會諸將曰：「吾藉諸君之力，平定海內，亦可以息矣。特海外有阻王化者，吾深羞之。今將舉內治委秀次，而自將入朝鮮，驅其兵以躪明地，分割土壤以封諸君，諸君能為我效力耶？」諸將相視愕眙，無敢對者。浮田秀家曰：「殿下舉此無前之事，誰敢異議者1」遂命造大艦數十艘，築營於名古屋。冬十二月，頒朝鮮地圖，分西南四道兵為八軍，以向八道。以加藤清正、小西行長為第一、二軍，迭為先鋒，置水軍，以九鬼嘉隆等督之，水陸凡十五萬人。別有游軍六萬備應援，而秀吉自以德川家康等畿甸東北三道將士十萬自衛。文祿元年夏，秀吉率兵抵名古屋，命浮田秀家代將。秀吉初欲親往，以其母憂甚，乃命秀家。或勸秀吉盍以善漢文者從，秀吉哂曰：「此行也，吾欲使彼用我文耳。」諸軍齊會，先鋒既入海。是月，抵釜山，諸將迭攻，朝鮮望風潰。五月初，陷都城，督將秀家人據王京。分命諸將圖進取，王日棄城奔平壤，又奔義州。清正至咸鏡道之會寧府，執二王子璋、琿，而縱王妃使逃。行長追王至平壤，分兵四掠，朝鮮八道幾盡沒，旦暮且渡鴨綠江。初，秀吉聞前軍陷都城，貽書秀次曰：「韓都已破矣，子將不日入明，奉鑾車而西，以汝為關自，若韓與本國，當別擇其人為主，汝其知之。」日本稱朝鮮為韓，沿三韓稱也。時自韓都抵釜山，烽火相望，然慶尚、全羅二道尚固守。又恐明援軍至，乃遣石田三成等三將，名曰三監，率游軍六萬赴援。三成等至，亦駐都城。初，秀吉脅琉球，使供糧，並遏貢舟。琉球懼，報之中朝。兵部咨問朝鮮，朝鮮惟辨嚮導之誣，尚不知其謀己。至是請援，告急之使絡繹於道。明朝得報大驚。廷議以朝鮮為國藩籬，在所必爭，命副總兵祖承訓渡鴨綠江赴援，大戰於平壤城外，承訓僅以身免。日本人馬皆鬼頭獅面，明兵駭亂，行長麾兵蹂之，承訓兵大潰。行長乃投書李哈曰：「王尚不導我兵耶？明於我猶羊群見虎耳。今舟師十萬將由西海至，王將安之？」八月，明朝乃以兵部侍郎宋應昌為經略，旋又以李如松為東征提督。時兵部尚書石星計無所出，募說客偵之，得嘉興無賴沈惟敬，假遊擊銜，命赴軍前。明年正月，如松師大捷於平壤，行長遁渡大同江，朝鮮所失黃海、平安、京畿、江源四道並復。清正亦遁還王京。如松乘勝趨碧蹄館，敗而退師。於是封貢之議起，惟敬往來彌縫，日本退守釜山，議送回朝鮮王子、大臣。中朝詔留一軍防守，時朝臣多言封貢非計，而石星一意主款，卒從經略顧養謙封秀吉為日本王之議。先是，壬辰七月，惟敬見行長於平壤城，行長曰：「當以大同江為界，平壤以西屬朝鮮。」惟敬諾之，曰：「待五十日還報。」行長馳使告秀家。當是時諸道未平，韓兵所在蜂起謀恢復，日本拒之，互有勝敗。時已十月，明兵已出關，惟敬遮應呂於途曰：「和將成矣。」應昌慮其阻士氣，欲斬之，未果。中朝亦以倭詐未可信，促應昌進兵。既而行長敗渡大同江，據鳳山，旋迴都城。韓兵爭起應明軍。清正懸軍在成鏡，又為宋應昌所敗，秀家乃令北道諸將成撤守，來會都城。如松徑趨至碧蹄館，恃勝而驕，不齎銃炮。日本拒以短兵，縱橫揮擊明軍，大破如松，遁還臨津，旋退平壤。秀吉聞明軍捷，議親渡海，諸將連署止之。是年癸巳三月，議使七將攻晉州，晉州城險兵精，七將皆大敗。退兵又多疫，於是三監欲退守釜山，或曰糧盡，甯食沙，都城不可棄也，乃議乞援兵。秀吉先令二萬赴援，既無兵可征，秀吉乃歎曰：「吾不幸生於小國，兵力不足，使我不克遂耀武八表之志。奈何奈何！」悵然久之。會如松使沈惟敬再謀和至韓都，謂行長曰：「歸王子，則割慶尚、全羅、忠清三道封為王。」行長許之。時三監及行長皆懷歸，報秀吉曰：「明欲尊殿下為皇帝。」秀吉乃許和。惟敬請解都城兵，諸將乃火而東，仍屯於蔚山、東萊間以俟秀吉令。惟敬遂謁秀吉於行營，秀吉饗之，而遣小西如安與偕，許還二王子、大臣，惟令諸將屠晉州城以償前敗。惟敬既至北京，明朝以倭方議和，仍攻晉州，疑倭譎詐，令舍如安於遼東。明年甲午正月，秀吉令獨留在韓戍兵，餘盡召還。時明朝議久不決，至十月乃召,西如安入朝。既至，石星優遇如王公，如安殊揚揚，過闕不下。既集多官，面譯要以三事：一勒倭歸巢，一既封不與貢，一誓無犯朝鮮。如安皆聽從。神宗皇帝復見之，諭於左闕。十二月，封議定案。此所云小西如安乃小西行長侍史，素為行長所親昵，冒小西氏，為飛彈守。《明史》作小西飛，蓋因其自書小西飛彈守而誤也。乃以臨淮侯李宗城充正使，都指揮楊方亨副之，同沈惟敬往。初，明使-t：乙未夏發燕，中朝命令駐朝鮮都城，俟日本撤戌而進。秋九月，宗城等至朝鮮，日本諸將不得已撤諸戍，聚釜山，然將-t：卒不肯濟海。至丙申六月，諸將乃盡撤還，僅留島津義弘等在釜山。慶長元年春，小西行長還告和成。沈惟敬隨來，私齎蟒玉、翼善冠、地圖、武經及燕代良馬三百匹，獻於秀吉。惟敬憾己不得與冊使，思傾宗城而代之，乃令人以危詞怵宗城。宗城果遁還。夏，中朝更以方亨為正使，惟敬副之，朝鮮使黃慎等亦偕行。秋，抵伏水。秀吉乃責朝鮮不獻三道，不使王子來謝為欺辱，拒朝鮮使不許見，獨恭迓方亨等。九月，冊使見秀吉。翌日，宴饗，秀吉戴冕披蟒服，使德川家康等七將皆著其所賜章服。既罷，使者出，召人讀冊文。至「封爾為日本國王」，秀吉色變，立脫冕服拋之地，取冊書裂之，罵曰：「吾掌握日本，欲王則王，何待髯虜之封！且吾而為王，若王室何？」即夜命驅明使，並告朝鮮使曰：「若歸告而君，我將再遣兵屠而國也！」遂下令西南四道發兵十四萬人，以明年二月再會於名古屋。二年春，秀吉以其侄秀秋為元帥，居釜山總軍務，浮田秀家副之，命清正、行長間日互為先鋒，仍分八軍。正月，清正、行長皆抵釜山。警報達明，神宗大怒，命逮石星、沈惟敬按問。初，方亨等還，佯言秀吉恭順受封，謝表且至，別購猩氈、鵝絨偽稱日本方物。至是，石星詰責之，曰：「倭非有他，不過責朝鮮無禮耳。」方亨懼，始直吐本末，委罪惟敬，並出石星前後手書。帝遂怒，逮石星等。以兵部尚書邢玢為總督，麻貴、楊鎬為經理。時日本兵既絡繹入朝鮮，然朝鮮亂後無糧可因，海運又艱，諸將不敢進，聲言獻三道如約則止。王吆奔海州，日夕告急。明廷臣議以割地乃沈惟敬私言，萬不可許，然特緩惟敬使說日本以弭兵。惟敬仍往來遺書，蚧檄楊元執之。自惟敬執而議和遂絕。後誅之。明援軍入全羅。七月，日本已得間山，乘勝西進，遂破南原，據全州，犯全、慶，逼王京。明因二城既失，邢玢至王京，專扼漢江險為守，遣將分守稷山，交戰互有勝敗。日本以冬寒稍收兵退釜山，仍沿海連營互為聲援，泗國、南海、竹島、梁山、蔚山、順天皆分將據守。邢玢議專攻清正，別以兵牽制行長，遂以十二月萃兵蔚山，遣水軍絕援，既合圍，斷汲道。
清正苦守不撓，日本諸將聞蔚山急，謀以兵來救。三年春，楊鎬聞援師大至，遽策馬遁，諸將失統禦，大潰，清正縱兵逐北，明兵死者萬余。鎬至王京，猶欲上捷，贊畫丁應泰劾楊鎬等罪，中朝震怒，罷鎬，以萬世德代之。夏四月，秀吉遣使諭諸將，留秀秋、行長、清正及島津義弘等十餘將，餘盡召還。留者分四軍，秀秋居釜山，清正守蔚山居右，行長守順天居左，義弘守泗川居前，四城兵凡十萬。明兵亦可十萬，世德既至，與邢玢議，令董一元當義弘，劉蜒當行長，麻貴當清正，陳磷以水軍出其後，彼此相持。劉絕欲攻順天，遣使約行長曰：「先鋒前既與我盟，吾欲親與先鋒會。」行長出，會遇伏，躍上馬奪路而去。明兵又逼蔚山，清正堅壁固守，立花宗茂以五百人自釜山往援，途遇明兵，破之，又與清正夾擊，麻貴大敗。當是時，島津父子在新寨與董一元夾晉江而軍，島津築八砦，尤險者為望津，前帶晉江，新寨峙其後。一元用茅國器謀，先陷望津，望津兵退守泗川，一元遂悉軍渡江，分取數砦，向新寨。冬十月朔，一元合兵攻之，城兵殊死戰，會炮裂，明軍亂，島津父子率驍騎千餘開門直沖，明軍披靡，島津縱兵追擊，遂大敗，溺江者無數。《明史》作石曼子，即島津二字譯音也。蔚山、順天之明兵聞敗，亦解圍去。而秀吉既先於是年八月卒矣，兩軍未之知也。秀吉病革，召家康曰：「外事未竣而吾罹此！」既秀吉赴聞，明人舉酒相賀。諸將各理歸裝，釜山之軍先引回對馬。十一月，清正、義弘各收兵人海，劉紙追圍行長，清正與義弘返擊，拔行長，俱上舟。陳磷以舟師邀擊之，互戰各有勝敗，卒脫歸。是月，盡達對馬。無何，諸將皆至名古屋，長政、三成迎勞之，令解兵各就國。德川家康公田，在薩摩者三萬石，清正、行長以下得賞各有差。明朝鮮，後三年，盡撤。自壬辰迄此，前後凡七年，明喪師數十萬，靡餉數百萬。日本亦困累甚，至秀吉死而禍始息。後水尾帝慶長六年，島津義弘奉將軍命，遣島原忠安送被掠人二十餘日於明，明厚遇之，為許歲通二商舶於坊津。界商伊丹某聞之，遂結奸細要之硫黃海上，毀船掠貨，義弘捕磔之麂島。然明船後不果至。慶長十一年，德川秀忠為將軍，禁用永樂錢，猶用京錢。京錢，漢古雜錢也。足利氏時，屢乞錢於中朝，永樂錢銅質純良，流通全國，以一當古雜錢四，一貫當黃金一兩，而民間往往爭取鬥訟，沿用蓋二百餘年，至是停之。十五年，前將軍德川家康頒給印票於明商，約互市。商給印票始此。冬十二月，商人周性謁見家康，乞禁海寇。家康知開港通商之利，而中國獨不通公商，遂命本多正純作書，附性致福建總督陳子貞，略曰：「敝國與中華通問久矣，內外史籍歷歷可征，台下所知也。前日兵馬倥傯之際，嘗一辱專價，情緒不通，來往頓絕，遺憾不已。今也吾主源君戡定禍亂，釐革前轍，西南諸番國鹹來朝貢，獨遺中華而不相通，洵乖舊好。適周某來，得通問好機，請自今結符信、通福船，兩國之利孰大焉。且吾海商歲航蕃方者，遭風破船，或匱薪糧，亦願見惠。敝邑僻處海隅，所謂蕞爾國也。中華以大字小之意，幸有熟圖。」長崎奉行長谷國廣智亦致書，皆不答。十八年，將軍秀忠命島津家久因琉球王尚寧致書於福建巡撫丁繼嗣，求互市，亦不答。元和七年，明浙直總兵遣人齎書請禁海寇，將軍卻之。寬永二年，將軍於令末次正直貽書於福建總督，求通商，亦不得報。
