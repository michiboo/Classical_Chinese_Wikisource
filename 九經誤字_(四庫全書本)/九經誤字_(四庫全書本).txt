　　欽定四庫全書　　　　經部七
　　九經誤字　　　　　　五經縂義類
　　提要
　　〈臣〉等謹案九經誤字一卷
　　國朝顧炎武撰炎武有左傳杜解補正已著録是書以明國子監所刋諸經字多譌脫而坊刻之誤又甚於監本乃考石經及諸舊刻作為此書其中所摘監本坊本之誤諸經尚不過一二字惟儀禮脫誤比諸經尤甚如士昏禮視諸衿鞶下脫壻之綏姆辭曰未教不足與為禮也十四字鄉射禮各以其物獲下脫士鹿中翿旌以獲七字燕禮享於門外東方下脫其牲狗也四字特牲饋食禮長皆答拜下脫舉觶者祭卒觶拜長皆答拜十一字振之三下脫以授屍坐取簞興七字其一兩字之脫尚十九處皆賴炎武此書校明今本得以補正則於典籍不為無功矣惟所引石經子朝奔郊四字字體與唐不類考左傳昭公二十二年王師軍於京楚辛丑伐京注云京楚子朝所在又昭公二十三年王子朝入於尹注云自京入尹氏之邑則子朝無奔郊之事此四字為王堯惠等妄加明矣炎武亦復采之未免泥古之過然不以一眚掩也乾隆四十六年九月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀






　　欽定四庫全書
　　九經誤字
　　崑山顧炎武撰
　　今天下九經之本以國子監所刻者為據而其中譌脫寔多又周禮儀禮公羊榖梁二傳既不列於學官其學殆廢而儀禮則更無他本可讎其譌脫尤甚於諸經若士子各專一經而下邑窮儒不能皆得監本止習書肆流傳之本則又往往異於監本無怪乎經術之不通人材之日下也已余至關中見唐石壁九經復得舊時摹本讀之雖不無踳駮而有足以正今監本之誤者列之以告後學亦庻乎離經之一助雲東吳顧炎武
　　易
　　匪其彭旡咎明辨晢也〈石經晢字從折從日與詩明星晢晢之晢同音折又音制監本誤從析作曾晳之晳非〉
　　書
　　東迆北會於匯〈石經及監本註疏皆同按史記夏本紀亦作於匯今本作為匯非〉　視乃厥祖〈石經監本同今本作烈祖〉　厥德匪常〈石經監本同按唐栁澤上書引此作匪常今本作靡常非〉　則惟汝衆自作弗靖〈石經監本同今本汝作爾〉　師逾孟津〈石經監本同釋文逾亦作踰今本作渡非〉　明作晢　曰晢時燠若〈石經監本同書傳會選晢之列反字與晰同下當從日從口非〉　無偏無陂〈本作無頗唐明皇改頗為陂宋宣和六年復為頗今尚仍唐作陂然呂氏春秋引此正作頗而下文有人用側頗僻之語況以古音求之作頗為協〉　今爾又曰夏迪簡在王庭〈石經監本同今本作其日〉　度作刑以詰四方〈石經監本同釋文詰起一反今本作誥誤〉
　　〈劉三吾書傳會選大抵與石經文同惟大全多同今本〉
　　詩
　　何彼襛矣〈襛如容反石經及監本註疏皆從衣今本作禾者非〉　羊牛下括〈與上章同義石經監本同今本多作牛羊非〉　不能辰夜〈石經監本同傳雲辰時也今本作晨非〉求爾新特〈石經監本同箋雲求汝新外㛰特來之女今本作求我非〉　成不以富〈石經監本同箋雲室家成事不足以得富也宋蘇氏曰成當依論語作誠今本竟改作誠非〉　家伯維宰〈石經監本同鄭康成周禮注引此亦作維宰今本作冢宰非〉　如彼泉流〈石經監本同今本作流泉小旻抑並同〉　秪自疧兮〈石經作疷從氏宋劉彛以為當作□音民病也唐人避太宗諱凡字從民者皆省而為氏今人書昬為昏猶其遺法也唐張參五經文字愍字下雲縁廟諱偏旁準式省從氏凡汦昏之類皆從氏又□字下雲莫中反禮記作琘是其例也後人不解或乃于氏下又添一畫而讀為氐則誤之甚矣〉　不皇朝矣〈石經監本同二章不皇出三章不皇他並同今本作遑〉　以篤於周祐〈石經監本同今本或無於字〉　既右饗之〈石經監本同今本作享〉降予卿士〈石經監本同箋雲下予之卿士今本作䧏於非〉
　　〈呂氏讀詩記嚴氏詩緝並與石經文同　亂離瘼矣爰其適歸古本並作爰左氏宣十二年傳引此亦作爰杜注爰於也言禍亂憂病於何所歸乎朱子依家語改作奚今本皆作奚　維此二國其正不獲鄭箋作正雲正長也石經同朱子依毛傳作政但古本之異學者亦不可不知也〉
　　禮記
　　檀弓下使子貢問之〈監本註疏作子路〉　王制用地小大〈監本作大小〉　曾子問女氏許諾而弗敢嫁〈監本弗作不〉　禮運所以講信修睦而固人之肌膚之會筋骸之束也〈監本人下脫之字〉玉藻入太廟說笏非古也〈監本古作禮〉　參分帶下紳居
　　二焉〈監本二作一〉　喪服小記麻同〈下有〉麻同皆兼服之〈六字監本脫〉　襍記下視君之母與妻〈監本妻上復出君之二字〉　雍人拭羊宗人視之〈監本視作祝〉　祭法禘郊宗祖〈監本作祖宗〉　孔子閒居敢問何如斯可謂參天地矣〈監本參下多一於字〉
　　〈已上並當依石經〉
　　周禮
　　考工記弓人非弓之利也〈監本脫也字〉　　角不勝幹幹不勝筋謂之不參均〈監本脫不字〉　其次角有灂而疏〈監本脫角字已上並當依石經〉
　　儀禮
　　士昬禮婦說服於室御受〈監本受作授〉　　視諸衿鞶〈下有〉壻之綏姆辭曰未教不足與為禮也〈十四字監本脫〉　　鄉飲酒禮司正升立於序端〈監本序作席〉　則使人授爼如賓禮〈監本授作受〉介俎脊脅肫胳肺〈監本脫肫字〉　鄉射禮改取一個挾之
　　〈監本取作作〉　大夫雖衆皆與士為耦〈下有以耦二字監本〉　　與進者相左相揖退反位〈脫監本脫退〉　賓與大夫反坐奠於其所興〈字監本脫坐〉　各以其物獲〈字下〉士鹿中翿旌以獲〈有七字監本〉燕禮太師告于樂正曰〈脫監本脫於〉　　主人拜送觶〈字監本送〉
　　〈作〉　亨於門外東方〈受下〉其牲狗也〈有四字監本〉　　大射儀第七〈監本脫儀字〉　主人洗觚升〈監本觚作酧〉　上射降三等〈監本三作二〉　上射於左〈監本於作與〉　司射東面於大夫之西比耦〈監本比作北〉　司射作射如初〈監本作射作作揖〉　北面告於公〈監本脫告字〉　司射遂袒〈監本脫遂字〉　僕人師洗升實觶〈監本實作賓〉司馬師受虛爵〈監本脫師字〉　公答拜賓反位〈監本脫賓字〉聘禮賓避不答拜〈監本賓作客〉　尚擸坐啐醴〈監本醴作酒〉
　　覲禮坐奠圭〈監本圭作主〉　天子乗龍載大旂〈監本旂作斾〉　喪服異居則服齊衰三月也〈監本脫也字〉　不滿八嵗以下皆為無服之殤〈監本脫皆字〉　壻傳曰何以緦報之也〈監本緦下多一也字〉　士喪禮即位於西階下東面〈監本於作如〉　哀子某來日某卜葬其父某父〈監本來日下脫某字〉　若不從卜宅如初儀〈監本宅作擇〉　既夕禮衆主人東即位〈監本脫主字〉　士虞禮簞巾在其東〈監本巾作布〉　卒徹祝佐食降復位〈監本脫復字〉　屍即席坐唯主人不哭〈監本唯作惟〉　屍受振祭〈監本受作授〉　特牲饋食禮立於門外東方南面〈監本方作房〉　佐食啟會卻於敦南出立於戶西南面〈監本脫戶字〉　洗獻衆兄弟如衆賓儀〈監本脫上衆字〉　衆賓長自左受旅如初〈監本脫自字〉長皆答拜〈下有〉舉觶者祭卒觶拜長皆答拜〈十一字監本脫〉　舉觶者洗各酌於其尊〈監本尊作奠〉　主人出立於戶外西面〈監本外作內〉少牢饋食禮用薦嵗事於皇祖伯某〈監本薦作為〉　振之
　　三〈下有〉以授屍坐取簞興〈七字監本脫〉　屍受同祭於豆祭〈監本同祭作同受〉　賓戸西北面拜送爵〈監本戸作屍〉有司徹匕皆加於鼎東枋〈監本枋作祊下西枋同〉　賓亦覆手以受〈監本受作授〉　立於主人席北西面〈監本作面西〉　遂飲卒爵執爵以興〈監本脫下爵字〉　宰夫執薦以從〈監本薦作爵〉　受三獻爵酌以醋之〈監本脫爵字〉　賓戸西北面答拜爵上〈監本戸作屍〉
　　〈已上並當依石經〉
　　左傳
　　宣十五年爾用而先人之治命〈監本脫而字〉　昭二十年古若無死〈監本作古者〉　二十二年辛丑伐京毀其西南〈下有〉子朝奔郊〈四字監本脫〉　哀十六年沈諸梁兼二事〈監本脫沈字已上並當依石經〉
　　公羊傳
　　桓十五年祭仲存則存祭仲亡則亡矣〈監本則存下多一矣字〉莊七年列星不見則何以知夜之中星反也〈監本脫則字〉九年其言取之何〈監本脫言字〉　二十七年通季子之私行也〈監本通下多一乎字〉　二十八年曷為先言築㣲而後言無麥禾〈監本作後書〉　僖元年貶必於其重者〈監本脫其字〉　二十年西宮災何以書記災也〈監本災作異〉　二十一年吾不從子之言以至乎此〈監本作以至此乎〉　文十三年周公用白牡〈監本牡作牲〉　十四年淫乎子叔姬〈監本乎作於〉　成十六年成公將會晉厲公〈監本脫晉字〉　襄二十七年子苟欲納我〈監本脫欲字〉　二十九年僚惡得為君乎〈監本惡作焉〉　昭二十一年春王三月〈監本作二月〉　二十五年終弒之而敗焉〈監本脫之字〉定二年主災者兩觀〈監本主作時〉
　　〈已上並當依石經〉
　　穀梁傳
　　隱元年珠玉曰含〈監本珠作貝〉　四年與於弒公故貶之也〈監本脫之字〉　八年日入惡入者也〈監本惡下脫入字〉　而祭泰山之邑也〈監本脫也字〉　桓九年則是放命也〈監本放作故〉　莊二年為之主者卒之也〈監本脫主字〉　六年春王三月〈監本作二月〉十四年單伯㑹齊侯宋公衞侯鄭伯於鄄〈監本脫宋公衛侯四〉
　　〈字〉　十九年其逺之何也〈監本脫之字〉　僖十年吾若此而入自明則驪姬必死〈監本明下更多一明字〉　文五年賵以早而含以晚〈監本作已晚〉　八年不至復〈監本復上多一而字〉　宣七年來盟者前定也〈監本脫者字〉　九年楚子伐鄭〈監本子作人〉　公孫寧儀行父亦通於其家〈監本脫於字〉　成十三年遂會晉侯齊侯宋公〈監本脫齊侯二字〉　十六年存意公亦存焉〈監本焉作也〉襄二年六月庚辰〈監本辰作寅〉　十八年非大而足同與
　　〈監本與作焉〉　昭元年三月取鄆〈監本作二月〉　四年為齊討也〈監本討作封〉　五年以地來也〈監本地上多一其字〉　八年弟兄不得以屬通〈監本作兄弟〉　不與楚滅閔之也〈監本作閔公〉　十一年一事注乎志〈監本注作註〉　定元年此大夫〈監本此下多一其字〉　四年一事而再會〈監本作後而再㑹〉　哀元年子不志三月卜郊〈監本志作忘〉
　　〈已上並當依石經〉
　　〈凡監本有筆誤顯然易見者不録其與石經異文而兩通者亦不録〉












　　九經誤字
