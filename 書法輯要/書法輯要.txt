隸書敘論
秦並六國一天下，欲愚黔首，自我作古，往往非昔而是，故以李斯變大篆，程邈作棣文種種，有不勝言者，然而或足以垂法而利民，宜後世有取焉。此隸所由，起初邈以罪系雲陽獄，覃思十年，變篆為隸得三千字，一日上之始皇，稱善，釋罪，用為御史。當時此書雖行，獨施於隸佐，故名曰隸，又以赴急速官府刑獄間用之，余尚用篆，此天下始用隸字之初也。然而後世人發臨溜篆得齊太公六世孫胡公之棺，棺上有文頂起字同今隸，稱胡公先始皇時已四百餘年，何為已有隸法，豈是書元與篆籀相生，特未行於時也。若邈者既知此體，乃自作一家法而上於秦，特以解雲陽之難耳，不然胡公之棺何有是哉。其後漢有蔡邕、魏克當時得其遺法，筆筆飛動，點畫間一一成形，斷筆墨本幾滿天下歷千餘年，精神如在，學者仰之，如景星鳳凰，爭靚為快，豈可多得歟。然斯道高古，非世俗通行之書，以故闕然不講久矣。唐開元年時，主懕然知隸字不傳，無以矜式後學，乃詔作字統四十捲，專明隸書，於是間得人以應其求，乃韓擇木之徒是矣，然則學之興廢，系其時哉。
——宣和書譜
　
古隸今隸
古帖隸書自是今之楷書。孫過庭謂元常專工於隸書，伯英尤精於草體，彼之二美，而逸少兼之。所指元常隸書即今所傳力命宣示二貼，是以真行為隸（李贄穎語）。
陳隋間，正書結字，斷尚方而不尚圓，猶依摹漢隸一二，唐初亦爾也，及歐陽率更、虞永興乃易為長，漢款遺意無存矣。（同上）
今之楷書不宜謂之楷，只謂之今隸，而漢之隸為古隸，後人論隸書形勢，曰蠶頭燕尾，斬釘截鐵，又雲摧鋒折劍，落點星垂，皆是吳文定公跋褚遂良書雲，書家謂作真字，能寫篆隸法則高古，今觀褚公所書益信。（同上）
隸書人謂宜扁，殊不知妙在不匾，挑撥平硬，如折刀頭，方是漢隸書體，括雲方勁古，斬釘截鐵備矣。
——吾丘衍學古編三十五舉之一
　

篆書敘論
篆書者，從來遠矣。其古文科斗之書，已見於鼎彝金石之傳，期間多以形象為之，而文彩未血也。自上而下，文科斗之法發達而後世易以大篆，實出史籀也。籀在周宣王時為太史氏其書，今之所存者，石鼓是也。以其籀之所創，故名之曰籀書，以其為太史氏而得名，故又謂之曰史書。若夫小篆則又出於大篆之法，改省其筆畫而為之。其為小篆之祖，實為李斯始。然以秦穆公時，詛楚文考之則字形真，是小篆，疑小篆已見於往古而人未之宗師，而獨李斯擅有其名。
按：秦初並天下，丞相李斯考其不與秦文合者，當時字畫惟古文與大篆耳，至李斯別為小篆，以異之耶。自斯而漢，至漢得以許慎，魏得一韋誕，而風流文物猶足以追法古而名一世，信斯文出特非小補。至漢魏以及唐室千載間，寥寥相望而終，唐室三三百年間，又得一李陽冰，篆跡殊絕，自謂倉頡後身，觀其字，真不愧古作者。五代時南唐偽主李煜割據江左，輕如鴻毛，有一徐鉉，篆畫高古，人亦為之改觀，信此學之，在世其存亡，與人為輕重也，至於今益端獻王及章友直皆以篆學得名，傑然成一家法令，得其自唐以來七人，隸之於左，曾非濫竽以進者，若羅英之徒，為種種形似，遠取名以流世，如所謂仙人務光偃薤之篆，是皆不經之語，學者羞之，故不錄。
——宣和書譜
　
大篆
按：大篆者，周宣王太史籀所作也，或曰柱下史始變古文或同或異謂之篆。篆者，傳也，傳其物理，施之無窮，甄豐定六書。三曰篆書八體書法，一曰大篆，又漢藝文志史籀十五篇，以史官制之，用以教授，謂之史公，凡九十字，秦趙高善篆，教始皇少子胡亥書。又漢文帝主遵嚴延年並工史書是也。秦楚書惟易與史篇得全呂氏春秋雲，倉頡造大篆，非也，若倉頡造大篆，則置古文何地。所謂籀篆，蓋其子孫是也，史籀即大篆祖也。
籀文
按：籀文者，周太史籀所作也。與古文大篆小異，後人以名稱書謂之籀文。《七略》曰：史籀者，周時史官教學童之書也，與孔氏壁中古文體異。甄酆定六書二曰：奇字是也。其跡有石鼓文存也，蓋諷宣王畋獵之所作，今則陳倉李斯小篆兼采其意，史籀即籀文之祖也。
　
小篆
按：小篆者，泰始皇丞相李斯所作也。增損大篆籀文異同，謂之小篆，亦曰秦篆。始皇二十年，始並六國。斯時為廷尉，如奏罷不合秦文者，於是天下行之，畫如鐵石，字皆飛動，作楷隸之祖，為不易之法，其銘題鐘鼎及作符印，至今用焉。則離之六二，即離遠吉得中道也。斯雖草創，遂造其極矣。李斯即小篆之祖也。
——以上皆懷瓘《書斷》 

八分書敘論
為八分之說者多矣。一曰東漢上谷王次仲以隸字改為楷法又以楷法變八分，此蔡希綜之說也。一曰去隸字八分取二分，去小篆二分取八分，故謂之八分，此蔡琰述父中郎邕語也。前世之善書類能言其道矣。然自漢以來至唐千百載間，金石遺文所載，特存篆隸行草。所謂有八分者何有，至唐則八分書始盛，蓋典型、蓋類隸而變方，廢非得勢不古不嚴，豈在唐始有之耶？杜甫作八分歌，盛稱李潮、韓擇木、蔡有粼，是皆唐之諸子，而今所存者，又皆唐字，則希綜蔡琰之論安在哉。蓋古之名稱與今或異，今所謂正書則古所謂隸書，今所謂隸書則古所謂八分，至唐則猶有隸書中別八分以名之，然則唐之所謂八分者，非古之所謂八分也。御府所藏八分者四人，曰張彥遠，曰貝冷（缺），曰於僧翰，曰釋靈溪，是四子皆唐明矣，故不得不辯，以詔後世雲。
——宣和書譜
又
篆勢有轉無折隸筆有折無轉分則兼之。　
學八分書法
童子二十四至二十五歲當學八分。其法先大後小，當法唐明皇泰山碑銘（書本不古不嚴易學故錄之）北海相景君碑鴻都石經堂道令費鳳碑陰
——徐謂《筆道通言》
字原七辯
八分者，漢隸之多有挑法者也，比秦隸則易識，比漢隸則微似篆，若用篆筆作漢隸字即得之矣。八分與隸，人多不分，故言其法。又漢隸者，蔡邕石經及漢人諸碑之字是也，此體最為後出，皆有挑法，與秦隸同名其實異，寫法載前。
——吾丘衍三十五舉之中不再述。

行書敘論
自隸法掃地而真幾於拘，草幾於放，介乎兩間者，行書有焉。於是兼真則謂之真行，兼草則謂之行書。遠自西漢之末，有穎川劉德升者，為此體，而其法蓋貴簡易相間，流行，故謂之行書。德升而下復有鍾繇、胡昭者，同出於德升之門，然昭用筆肥重，不若繇之瘦勁，故昭卒於無聞而繇獨得以行書顯。當時謂繇善押書者，此也。及晉王羲之、獻之，心得神會處，不由師授，故並臻其極，蔚為翰墨之冠。晚有王玟復善此學而議其書者，有峻如、崧高爛若列宿之況，信乎行書之在字學非富規矩，有來歷不能作此，譬之千里之足，屈伏櫪下，助優劣何在，及其緩轡闊步，爭馳蟻封間，於是駑驥遂分。書之有行若是也。今得其自晉以來至於本朝，以行書名世者，凡為十有八人焉，其間如晉之王蒙，宋之薄紹之，唐之虞世南、歐陽詢、李邕、蘇靈芝之徒，各自具一體，傑然出於其類者多矣。本朝則有李逢中、蘇舜欽陸經、王安石、蔡京，筆勢奕奕，足以進配古人，名垂後世，有可觀者，於是類而裁之，為一家法。
——宣和書譜
　
學行書法
凡童子十七至二十歲須學行書，先右軍《蘭亭序》（取定武本鉤填習如宣示之功）及右軍開皇等貼又懷仁集右軍書三藏聖教序及薦福寺碑亦足觀覽，又集書陰符經，獻之行書諸貼。
——明徐渭《筆道通言》
　
論行書
行書者，不真不草，晨雞踉蹡而將飛，暮鴉聯翩而欲下，貴其承躡不絕，氣候通流。逸少則動合規儀，調諧金石，天姿神縱，無以為羈。子敬不能純一，或行草雜糅，則神會之間，其鋒不可當也。宏逸遒健過於家尊，可謂子敬孟，逸少為仲，元常為季。
——唐張懷瓘書斷
行書之體略同於真，至於頓挫磐礴若猛獸之搏噬，進退鉤距，若秋鷹之迅擊，故覆筆搶毫乃按鋒而直行，其腕則內旋外拓而環轉紓結也，旋毫不絕，內轉鋒也，加以掉筆聯毫，若石瑩玉瑕自然之理，亦如長空游絲，容曳而來往，又似蟲網絡壁，勁而後虛。右軍雲遊絲斷而能續，皆契以天真，同乎自然。又雲每作一點畫，皆懸管掉之，令其鋒開自然勁健矣
——宋朱長文《墨池編》
劉正夫，三衢人也，喜書學，多作行法，好與人論字，常謂字美觀則不古，初見之則使人甚愛，次見則得其不到古人處，三見之則偏旁點畫皆不合古者歷歷在眼矣；字不美觀者必古，初見之則不甚美，再見之則得其到古人處，三見之則偏旁點畫歷歷在眼矣，故觀今人之字如觀文繡，觀古人之字如觀鐘鼎，學古人字，期於必到，若至妙處，如會於道，則無愧於古人矣，人以為知言。
——清人論書 

正書敘論
（本人上世紀80年代收藏的一本小書，原為豎排繁體，無句逗，經掃瞄句逗後上傳給公社，請朋友共賞）
字法之變至隸極矣，然猶有古焉，至楷法則無古矣。在漢建初，有王次仲者，始以隸字作楷法。所謂楷法者，今之正書也。人既便之，世遂行焉，而或者乃謂秦羽人王次仲作此書，獻始皇以赴急疾之用，始皇召之本至，欲加刑，而次仲化禽飛去。此語載於志怪，學者之所不道，然亦不載其事以別之也。此書既始於漢，於是西漢之末，隸字不刻，間雜為真書，若屬國封陽茹君等碑，亦斑斑可考矣。降及三國鍾繇者，乃有賀剋捷表，備盡法度，為正書之祖。東晉聿興風流，文物度超前世，如王羲之作樂毅論、黃庭經，一出於世，遂為今昔不貲之寶。後日雖有作者，詎能過之。東晉而下至宋齊，爰及李唐至本朝，其中得魏晉風氣者，亦落落有人焉。皆是豪傑之士，尚友於千載之上者也。今得其真書者，凡四十有四人。在魏則有鍾繇，在宋則有蕭思話，在齊則有王僧虔，在唐則有元稹、褚遂良、柳公權、顏真卿、徐浩輩二十有八人，在五代則有薛貽矩輩五人，以至本朝，則有八人其間，如宋駿、蔡襄、石延年之徒皆與古作者並驅爭衡為一代法，故皆不復其實，而以時次之。
——宣和書譜
　
學楷書法
學者須先楷法，作字必先大字。八歲即學大字，以顏為法，十餘歲乃習中楷，以歐為法，中楷既熟，然後斂為小楷，以鍾王為法。楷書既成，乃縱為行書，行書既成，乃縱為草書。學草書者先學章草，知偏旁來歷，然後變化為草聖。凡行草必先小而後大，欲其專法二王，不可進放也。學篆者亦必由楷書，正鋒既熟，助易為力。學八分者，先學篆，篆既熟，方學八分，乃有古意。
——徐渭《筆道通言》
　
大楷
童子八歲至十歲學楷書，其法必先大而後小，如顏魯公大唐中興頌。（在永州）東方朔碑德州。按此二碑，當用薄紙鉤出填作墨字，褙成影本，每日習五十字，四年之功可得七萬字。則他日作題匾大字有法。又宋蔡君謨萬安橋記，閩中有刻亦可看。若題匾字，需求灑落，不可竟學寫碑字面他的法拘著手在匡子裡，況碑字小，不足為匾字用也，須如虞歐作碑，凡長短大小周狹皆隨形體為之，四旁尚有餘地，庶不拘，拘更見古意，顏之滿塞，斷不可學，且顏柳稍變其體，大小側背，略存大勢而偏旁清勁，亦復可喜，或者賞其奇妙耳。（他字如偏旁相照應者）須拆開看各自成字，又不可各自成了一邊點，亦如之皆欲有照應方有意思。大凡大字須先顏次王，若米老寫匾，多是行書，傾欹不正，便難入格，以須字之灑落則善矣。
中楷
童子十一歲至十三歲當學中楷，書以歐陽詢九成宮及虞恭二碑為法。俱在西安府。鉤填俱如前法，影為字，三年之功可得十萬字，熟此則八法具備，思過半矣，進而魏晉如堂，構已成丹鸌何有歐陽詢書姚恭公墓（西安）佛遺教經（唐人書結構四方少古意，故習遺教漸近乎古意）皆可學。
小揩
童子十四歲至十六歲須學小楷。如王羲之臨繇宣示表（見淳化閣貼）戎路表（見星鳳樓貼）力命表、樂毅論、曹娥碑（以上俱徐渭論書）
真書
古無真書之稱，後人謂之正書楷書者，蓋即隸書也。但自鐘元常之後二王變體，世人謂之真書。執筆之際，不知即是隸法，別為構體流傳，即久失其本原，乃至日趨嫵媚惡俗之，卻不可追，改今觀歐顏而上往，皆從隸書，學者但不詳察耳。吾衍字原七辯，謂隸有秦隸、漢隸灼是正論。今當以晉人真書，謂之晉隸，則自然而曉矣。
——張紳法書迪釋
釋真
筆長不過六寸，提管不過三寸，真一行二草三，指實掌虛，右軍云：書弱紙強，筆強紙弱，筆強者弱之，弱者強之，遲速虛實若輪扁斬輪，不疾不徐，得之於心，應之於手，口所不能言也。佛掠輕重若浮雲蔽於晴天，波蹩鉤截，若微風搖於碧海，氣如奔馬，亦如（上乃下木）鉤，輕重出乎心而妙用應乎手，然則體約八分，勢同章草，而各有趣，無問鉅細，皆有虛散其鋒員毫蕝按轉易也，豈真書一體，篆草章行八分等，當覆腕搶掠毫下開牽摯撥趣鋒轉，行草稍助指端，鉤距腕轉之狀矣。
——陳思《書苑菁華》
　
楷書
自秦易篆為佐隸至漢世，去古未遠。當時正隸體尚有篆意，厥後魏鍾元常及士季哥王氏逸少子敬作小揩法，皆出於遷就漢隸運筆結體，既圓勁淡雅，字率扁而弗橢。今傳世者若鍾書力命表、尚書、宣示、世將上一首元帝二表、逸少曹娥帖、大令洛神貼，雖經摹拓而古隸典型俱在。至江左六朝若謝宣蕭挹輩，雖不以書名世，若其小楷，若齊海陵王志、開善寺碑，猶有鍾王遺範。至陳隋間，真書結字漸方，唐初猶爾，獨歐陽率更虞永興易方為長，以就姿媚，後人競效之。遞不及二人遠甚，而鍾王楷法猶遠矣！
——黃伯裡東觀余論
又
楷書雖出於漢魏，未見於三代，其原要從篆隸而變，故其點畫波折，橫縱直曲，員銳端側，豈徒然而為哉，其中必有法矣。夫分上而分下，辯左而辯右，宜偏宜中，或藏或露，有起而有止，當向當背，其俯仰其收駐，其推讓其回折，先後開合之法序，大小長短之類聚，必使其相稱相應然後體始成，而少合乎古人變楷初意耳，不然字勢雖可愛而無法之可，尚不過一楷書俗吏，如涪翁所云。此編名書法三昧，不知作者誰氏，子其言或本於古人之已言，而書則未有能盡知也。前元時，見於都下館閣名臣，家漁陽吳興巴西康裡，常寶愛之。參政周伯琦來吳中，久久而入，方知其有是編。其歸鄱陽也，人始得而相傳之，乃知諸公之寶愛果然也。古人論書云：一須人品高，師法古，是書之法，學者習之固當熟之於手，必先修諸德以熟之於身，德而熟之於身，書之於手，如是而為書焉，其容止之可觀，進退之可度，隱然自見於亳楮之間，端嚴不刻，溫厚而難犯，如鄧志宏之論蔡端明可以為善書矣。臨池君子其謂然乎，金華胡翰仲伸識（元陳驛曾書法三昧）按玉海自唐以前皆謂楷為隸，至歐陽集右錄，誤以八分為隸書，自是漢刻皆目為漢隸，不觀大覺寺碑題曰：隸書蓋今楷字也。

