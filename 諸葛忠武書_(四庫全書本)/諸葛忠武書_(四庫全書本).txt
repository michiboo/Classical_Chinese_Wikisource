　　欽定四庫全書　　　　　史部七
　　諸葛忠武書目錄　　　　傳記類二〈名人之屬〉卷一
　　年譜
　　卷二
　　傳略
　　卷三
　　紹漢
　　卷四
　　連吳
　　卷五
　　南征
　　卷六
　　北伐
　　卷七
　　調御
　　卷八
　　法檢
　　卷九
　　遺事
　　卷十
　　雜述
　　附記
　　王冏伯武侯全書十六卷目錄
　　一鼎立　二繼統　三連呉　四南征　五北伐六遺命　七調御　八法檢　九用人　十世系十一異同　十二遺事　十三八陣　十四綱目十五評論　十六碑銘　又紀言三巻
　　右冏伯是書實創竒作觀其□採旁雜訂證疑誤可謂先哲之功人後學之嘉惠雖繁複悤冗略不校勘而朗識沖襟故當不朽用特紀其篇名願與好學深思者共披覽焉
　　陳壽進諸葛氏集目錄
　　開府作牧一　　　　權制二
　　南征三　　　　　　北出四
　　計筭五　　　　　　訓厲六
　　綜覈上七　　　　　綜覈下八
　　雜言上九　　　　　雜言下十
　　貴和十一　　　　　兵要十二
　　傳運十三　　　　　與孫權書十四
　　與諸葛瑾書十五　　與孟達書十六
　　廢李平十七　　　　法檢上十八
　　法檢下十九　　　　科令上二十
　　科令下二十一　　　軍令上二十二
　　軍令中二十三　　　軍令下二十四
　　右二十四篇凡十萬四千一百一十二字又按本集雖亡倖存題目而一切譌託者又幸其別立篇名絶不攙溷然則存羊辨雁正賴古書不惟裴世期王冏伯有功史籍而陳志益不朽矣
　　臣等謹案諸葛忠武書十巻明楊時偉編時偉字去奢吳縣人初王士騏撰武侯全書十六巻時偉病其蕪累更撰是書存其連呉南征北伐調御法檢遺事六巻而増年譜𫝊畧紹漢雜述四巻共十卷昔陳夀所進諸葛亮集二十四篇其文乆佚惟其目尚見亮𫝊末今世所𫝊亮集四巻由後人採摭而成文多依託如梁父吟乃禇亮之作見於唐歐陽詢藝文𩔖聚乃因與亮本𫝊好為梁父吟事相合又禇亮姓名與諸葛亮字相近遂訛為亮作又黃陵廟記稱昭烈帝為劉氏亮之忠藎斷不敢輕蔑其主如是且其中亂石排空驚濤排岸之語乃剽襲蘇軾大江東詞其偽妄尤不待言時偉此編於此類多所釐正較諸家頗為精審其排比事跡亦具有條理可以見亮之始末其書本與陶潛集合編蓋寓言進則當為亮退則當為潛意然潛之詩文自為別集之流亮之事跡自為𫝊記之𩔖難以併為一書故今錄此書於史部潛集則仍別著録於集部焉乾隆四十二年六月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉陸　費　墀








　　諸葛忠武書引
　　按陳壽志所載諸葛氏集二十四篇開府作牧等書具存目錄而裴松之註時引亮集云云至蘇東坡葉水心迺有不見全書之歎則侯集之亡久矣追惋散軼彌深艷羨近歳婁東王冏伯重輯武侯全書匪特在侯不容少此至於𢎞濟世業勸奨忠孝鬱為大觀而世多不見見亦不賞嗟夫枕中鴻寳帳內論衡豈可為不知者道哉今余是編實本冏伯更張位置僅三之一增損事辭殆十之九蓋因合刻而自成別本匪掩前書而故立同異也互考當自悉之又味傳言好為梁父吟不言自作若今所傳步出齊城門意義庸淺奚取而好吟之黃陵廟記亦絶不類當時語氣別有附乙以竢明者又按傳封武鄉侯諡忠武而後人止稱武侯不解何義因題其端曰諸葛忠武侯書言書不言集不忘原集也原集既亡安得雲全而取贋慁真疑誤後學如新書將苑等類則匪必陳裴不載冏伯不取而始辨也是用商之同志寧覈毋濫雲萬厯已未夏至楊時偉識














