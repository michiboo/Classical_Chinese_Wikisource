　　欽定四庫全書　　　　經部四
　　周禮註疏　　　　　　禮類一〈周禮之屬〉
　　目録
　　周禮正義序　　　序周禮廢興
　　周禮註疏原目
　　卷一
　　天官冢宰第一　　〈治官之屬合六十三人〉
　　卷二
　　天官　　〈大宰之職〉
　　卷三
　　天官　　〈小宰之職　　宰夫之職　　宮正宮伯〉
　　卷四
　　天官　　〈膳夫　　庖人　　內饔　　外饔亨人　　甸師　　獸人　　䱷人
　　鼈人　　臘人〉
　　卷五
　　天官　　〈醫師　　食醫　　疾醫　　痬醫獸醫　　酒正　　酒人　　漿人
　　凌人　　籩人〉
　　卷六
　　天官　　〈醢人　　醯人　　鹽人　　冪人宮人　　掌舎　　幕人　　掌次
　　大府　　玉府　　內府　　外府司㑹〉
　　卷七
　　天官　　〈司書　　職內　　職歳　　職幣司裘　　掌皮　　內宰　　內小臣
　　閽人　　寺人　　內豎　　九嬪〉
　　卷八
　　天官　　〈世婦　　女御　　女祝　　女史典婦功　典絲　　典枲　　內司服
　　縫人　　染人　　追師　　屨人夏采〉
　　巻九
　　地官司徒第二　　〈教官之屬合七十八人〉
　　卷十
　　地官　　〈大司徒之職〉
　　卷十一
　　地官　　〈小司徒之職　鄉師之職鄉大夫之職〉
　　卷十二
　　地官　　〈州長　　黨正　　族師　　閭胥比長　　封人　　鼓人　　舞師
　　牧人　　牛人　　充人〉
　　卷十三
　　地官　　〈載師　　閭師　　縣師　　遺人均人〉
　　卷十四
　　地官　　〈師氏　　保氏　　司諌　　司救調人　　媒氏　　司市〉
　　卷十五
　　地官　　〈質人　　廛人　　胥師　　賈師司虣　　司稽　　胥　　　肆長
　　泉府　　司門　　司關　　掌節遂人　　遂師　　遂大夫　縣正鄙師　　酇長　　里宰　　鄰長〉
　　卷十六
　　地官　　〈旅師　　稍人　　委人　　土均草人　　稻人　　土訓　　誦訓
　　山虞　　林衡　　川衡　　澤虞跡人　　卝人　　角人　　羽人掌葛　　掌染草　掌炭　　掌荼掌蜃　　囿人　　場人　　廩人舎人　　倉人　　司祿　　司稼舂人　　饎人　　槁人〉
　　卷十七
　　春官宗伯第三　　〈禮官之屬合七十人〉
　　卷十八
　　春官　　〈大宗伯之職〉
　　卷十九
　　春官　　〈小宗伯之職　肆師之職　　鬱人鬯人〉
　　卷二十
　　春官　　〈雞人　　司尊彝　司几筵　天府典瑞〉
　　卷二十一
　　春官　　〈典命　　司服　　典祀　　守祧世婦　　內宗　　外宗　　冢人
　　墓大夫　職喪〉
　　卷二十二
　　春官　　〈大司樂〉
　　卷二十三
　　春官　　〈樂師　　大胥　　小胥　　大師小師　　瞽矇　　眂瞭　　典同〉
　　卷二十四
　　春官　　〈磬師　　鍾師　　笙師　　鎛師韎師　　旄人　　籥師　　籥章
　　鞮鞻氏　典庸器　司干　　大卜卜師　　龜人　　菙氏　　占人簭人〉
　　卷二十五
　　春官　　〈占夢　　眂祲　　大祝　　小祝〉
　　卷二十六
　　春官　　〈䘮祝　　甸祝　　詛祝　　司巫男巫　　女巫　　大史　　小史
　　馮相氏　保章氏　內史　　外史〉
　　卷二十七
　　春官　　〈御史　　巾車　　典路　　車僕司常　　都宗人　家宗人　神士〉
　　卷二十八
　　夏官司馬第四　　〈政官之屬合七十人〉
　　卷二十九
　　夏官　　〈大司馬之職〉
　　卷三十
　　夏官　　〈小司馬之職　　　軍司馬　輿司馬行司馬　司勲　　馬質　　量人
　　小子　　羊人　　司爟　　掌固司險　　掌疆　　候人　　環人挈壺氏　射人　　服不氏　射鳥氏羅氏　　掌畜〉
　　卷三十一
　　夏官　　〈司士　　諸子　　司右　　虎賁氏旅賁氏　節服氏　方相氏　大僕
　　小臣　　祭僕　　御僕　　隸僕〉
　　卷三十二
　　夏官　　〈弁師　　司甲　　司兵　　司戈盾司弓矢　繕人　　槀人　　戎右
　　齊右　　道右　　大馭　　戎僕齊僕　　道僕　　田僕　　馭夫〉
　　卷三十三
　　夏官　　〈校人　　趣馬　　巫馬　　牧師廋人　　圉師　　圉人　　職方氏土方氏　懐方氏　合方氏　訓方氏形方氏　山師　　川師　　邍師匡人　　撢人　　都司馬　家司馬〉
　　卷三十四
　　秋官司宼第五　　〈刑官之屬合六十六人大司寇之職　小司宼之職
　　士師之職〉
　　卷三十五
　　秋官　　〈鄉士　　遂士　　縣士　　方士訝士　　朝士　　司氏　　司刑
　　司刺　　司約　　司盟　　職金司厲　　犬人　　司圜　　掌囚掌戮　　司隸　　罪隸　　蠻隸閩隸　　夷隸　　貉隸〉
　　卷三十六
　　秋官　　〈布憲　　禁殺戮　禁暴氏　野廬氏蠟氏　　雍氏　　萍氏　　司寤氏
　　司烜氏　條狼氏　修閭氏　冥氏庶氏　　穴氏　　翨氏　　柞氏薙氏　　硩蔟氏　翦氏　　赤犮氏蟈氏　　壺涿氏　庭氏　　銜枚氏伊耆氏〉
　　卷三十七
　　秋官　　〈大行人　小行人〉
　　卷三十八
　　秋官　　〈司儀　　行夫　　環人　　象胥掌客　　掌訝　　掌交　　掌察
　　掌貨賄　朝大夫　都則　　都士家士〉
　　卷三十九
　　冬官考工記第六　〈三十工總敘　輪人為輪輪人為蓋　輿人為車〉
　　卷四十
　　冬官考工記　　〈輈人為輈　　築氏為削冶氏為殺矢　桃氏為劍
　　鳧氏為鍾　　㮚氏為量段氏　　　　函氏為甲
　　鮑人之事　　韗人為臯陶韋氏　　　　裘氏
　　畫繪之事　　鍾氏染羽筐人　　　　㡛氏湅絲〉
　　卷四十一
　　冬官考工記　　〈玉人之事　　楖人雕人　　　　磬氏為磬
　　矢人為矢　　陶人為甗旊人為簋　　梓人為筍虡
　　梓人為飲器　梓人為侯廬人為廬器　匠人建國
　　匠人營國〉
　　卷四十二
　　冬官考工記　　〈匠人為溝洫　車人之事車人為耒庛　車人為車
　　弓人為弓〉
　　〈臣〉等謹按周禮註疏四十二巻漢鄭元注唐賈公彥疏元有易注已著録公彥洺州永年人永徽中官至太學博士事跡具舊唐書儒學傳周禮一書上自河間獻王於諸經之中其出最晚其真偽亦紛如聚訟不可縷舉惟橫渠語録曰周禮是的當之書然其閒必有末世増入者鄭樵通志引孫處之言曰周公居攝六年之後書成歸豐而實未嘗行葢周公之為周禮亦猶唐之顯慶開元禮預為之以待他日之用其實未嘗行也惟其未經行故僅述大畧俟其臨事而損益之故建都之制不與召誥洛誥合封國之制不與武成孟子合設官之制不與周官合九畿之制不與禹貢合云云〈案此條所云惟召誥洛誥孟子𩔰相舛異至禹貢乃唐虞之制武成周官乃梅賾古文尚書王制乃漢文帝博士所追述皆不足以為難其説蓋離合參半〉其説差為近之然亦未盡也夫周禮作於周初而周事之可考者不過春秋以後其東遷以前三百餘年官制之沿革政典之損益除舊布新不知凡幾其初去成康未逺不過因其舊章稍為改易而改易之人不皆周公也於是以後世之法竄入之其書遂雜其後去之愈逺時移勢變不可行者漸多其書遂廢此亦如後世律令條格率數十年而一修修則必有所附益特世近者可考年逺者無徴其増刪之跡遂靡所稽統以為周公之舊耳迨乎法制既更簡編猶在好古者留為文獻故其書閲乆而仍存此又如開元六典政和五禮在當代已不行用而今日尚有傳本不足異也使其作偽何不全偽六官而必闕其一至以千金購之不得哉且作偽者必剽取舊文借真者以實其贋古文尚書是也劉歆宗左傳而左傳所云禮經皆不見於周禮儀禮十七篇皆在七畧所載古經七十篇中禮記四十九篇亦在劉向所録二百十四篇中而儀禮聘禮賔行饔餼之物禾米芻薪之數籩豆簠簋之實鉶壺鼎甕之列與掌客之文不同又大射禮天子諸侯侯數侯制與司射之文不同禮記雜記載子男執圭與典瑞之文不同禮器天子諸侯席數與司几筵之文不同如斯之類與二禮多相矛盾歆果贋託周公為此書又何難牽就其文使與經傳相合以相証驗而必留此異同以啟後人之攻擊然則周禮一書不盡原文而非出依託可概覩矣考工記稱鄭之刀又稱秦無廬鄭封於宣王時秦封於孝王時其非周公之舊典已無疑義南齊書稱文惠太子鎮雍州有盜𤼵楚王冢獲竹簡書青絲編簡廣數分長二尺有竒得十餘簡以示王僧䖍僧䖍曰是科斗書考工記則其為秦以前書亦灼然可知雖不足以當冬官然百工為九經之一共工為九官之一先王原以制器為大事存之尚稍見古制俞庭椿以下紛紛割裂五官均無知妄作耳鄭注隋志作十二卷賈疏文繁乃析為五十卷新舊唐志並同今本四十二卷不知何人所併元於三禮之學本為専門故所釋特精惟好引緯書是其一短歐陽修集有請校正五經劄子欲刪削其書然緯書不盡可據亦非盡不可據在審別其是非而已不必竄易古書也又好改經字亦其一失然所注但曰當作某耳尚不似北宋以後連篇累牘動稱錯簡則亦不必苛責於元矣公彥之疏亦極博核足以𤼵明鄭學朱子語録稱五經疏中周禮疏最好葢宋儒惟朱子深於禮故能知鄭賈之善雲乾隆四十二年三月恭校上
　　總纂官〈臣〉紀昀〈臣〉陸鍚熊〈臣〉孫士毅
　　總　校　官〈臣〉陸　費　墀

