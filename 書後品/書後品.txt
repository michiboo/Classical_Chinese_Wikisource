《書後品》一卷，《新舊唐志》、《崇文總目·小學類》、《書錄解題·雜藝類》、《通志略》等均作《書後品》，而《說郛》本作《後書品》，誤倒一字。李嗣真因庾肩吾《書品》，更分十等，各為評贊，此書所載八十一人，各有敘錄，條理姝然，今本乃有八十二人，文中「登逸品數者四人」、可能僅指張、鐘、二王，不包括李斯，故有一人之誤。稱《後品》是因為前有王愔、王僧虔、袁昂、庾肩吾之《書品》。本篇上上品之上更列逸品，為嗣真所創，明其在九等之上。《書後品》作於初唐，是繼梁庾肩吾之後的又一部書法著錄。全書評述了秦至初唐的81名書家，按十品分十個等級加以評述，依次為逸品、上上品、上中品、上下品、中上品、中中品、中下品、下上品、下中品、下下品，在品評中亦有理論闡述，條理中然。
昔倉頡造書，天雨粟，鬼夜哭，亦有感矣。蓋德成而上，謂仁、義、禮、智、信也，藝成而下，謂禮、樂、射、御、書、數也。吾作《詩品》，猶希聞偶合神交、自然冥契者，是才難也。及其作《書評》而登逸品數者四人，故知藝之為末，信也。雖然，若超吾逸品之才者，亦當絕終古，無復繼作也。故斐然有感而作《書評》，雖不足以對揚王休、弘闡神化，亦名流之美事耳。與夫飽食終日，博奕猶賢，不其遠乎？項籍云：「書足以記姓名」此狂夫之言也。嗟爾後生，既乏經國之才，又無干城之略，庶幾勉夫斯道。近代虞秘監、歐陽銀青、房、褚二僕射、陸學士、王家令、高司衛等亦並由此術，無所間。然其中亦有更無他技而俯措朱紱，如此則雖慚君子之盛烈，苟非莘野之器，箕山之英，亦何能作誡凌雲之台，拂衣碑石之際邪！今之馳騖，去聖逾遠，徒識方圓，而迷點畫，亦猶莊生之嘆盲者，《易·象》之談日中，終不見矣。太宗與漢王元昌、褚僕射遂良等皆授之於史陵，褚首師虞，後又學史，乃謂陵曰：「此法更不可教人。」是其妙處也。陸學士柬之受於虞秘監，虞秘監受於永禪師，皆有法體。今人都不聞師範，又自無鑑局，雖古蹟昭然，永不覺悟，而執燕石以為寶，玩楚風而稱珍，不亦謬哉！其議論品藻，自王愔以下，王僧虔、袁、庾諸公已言之矣；而或理有未周，今采諸家之善，聊措同異，以貽諸好事。其前品已定，則不復銓列。素未曾入，有可措者，亦復雲爾。太宗、高宗皆稱神札，吾所伏事，何敢寓言！始於秦氏，終於唐世，凡八十一人，分為十等。
李斯小篆之精，古今妙絕。秦望諸山及皇帝玉璽，猶夫千鈞強弩，萬石洪鐘。豈徒學者之宗匠，亦是傳國之遺寶。
張芝章草。
鐘繇正書。
王羲之三體及飛白。
王獻之草、行書，半草行書。
右四賢之跡，揚庭效伎，策勳底績。神合契匠。冥運天矩，皆可稱曠代絕作也。而鐘、張筋骨有餘，膚肉未贍，逸少加減太過，朱粉無設，同夫披雲睹日，芙蓉出水，求其盛美，難以備諸。然伯英章草似春虹飲澗，落霞浮浦；又似沃霧沾濡，繁霜搖落。元常正隸如郊廟既陳，俎豆斯在；又比寒澗豁，秋山磋峨。右軍正體如陰陽四時，寒暑調暢，岩廊宏敞，簪裾肅穆。其聲鳴也，則鏗鏘金石；其芬郁也，則氤氳蘭麝，其難征也，則縹緲而已仙；其可覿也，則昭彰而在目。可謂書之聖也。若草、行雜體，如清風出袖，明月入懷，瑾瑜爛而五色，黼繡摛其七采，故使離朱喪明，子斯失聽，可謂草之聖也。其飛白也，猶夫霧繫卷舒，煙空照灼，長劍耿介而倚天，勁矢超騰而無地，可謂飛白之仙也。又如松岩點黛，蓊鬱而起朝雲；飛泉漱玉，灑散而成暮雨。既離方以遁圓，亦非絲而異帛，趣長筆短，差難縷陳。子敬草書逸氣過父，如丹穴風舞，清泉龍躍，倏忽變化，莫知所自』或蹴海移山，翻濤簸岳。故謝安石謂公當勝右軍，誠有害名教，亦非徒語耳。而正書、行書如田野學士越參朝列，非不稽古憲章，乃時有失體處。舊說稱其轉研去鑑，疏矣。然數公皆有神助，若喻之製作，其猶《雅》、《頌》之流乎。
評曰：元常每點多異，羲之萬字不同、後之學者恐徒傷筋膂耳。然右軍肇變古質，理不應減鐘，故云：「或謂過之。」庾翼每不服逸少，曾得伯英十紙，喪亂遺失，常恨妙跡永絕。及後見逸少與亮書，乃曰：「今見足下答家兄書，煥若神明，頓還舊觀。」方乃大服羲之。又曾書壁而去，子敬密拭之，而更別題。右軍還觀之曰：「吾去時真大醉。」子敬乃心服之矣。然右軍終無敗累，子敬往往失落，及其不失，則神妙無方，可謂草聖也。
贊曰：倉頡造書、鬼哭天廩，史籀堙滅，陳倉籍甚。秦相刻銘』爛若舒錦，鐘、張、羲、獻，超然逸品。

上上品二人
右程君首創隸則，規範煥於丹青、崔氏爰效李斯，點畫皆如鐫石。傳之後裔，闕功亦茂。此外鐫勒，去之無乃藑乎，若校之文章，則《三都》、《二京》之比也。
上中品七人
右白王、崔以降，更無超越此數君。梁氏石書，雅勁於韋、蔡，皇、衛草跡，殆亞於二王。鐘、索遺蹟雖少，吾家有小鐘正書《洛神賦》，河南長孫氏雅所珍好，用子敬草書數紙易之。索有《月儀》三章，觀其趣況，大力遒竦，無愧珪璋特達。猶夫聶政、相如千載凜凜，為不亡矣。
又《毋丘興碑》，雲是索書，比蔡，《石經》無相假借。蔡公諸體，惟有《范巨卿碑》風華豔麗，古今冠絕。王簡穆云：「無可以定其優劣。」此亦何勞品書者乎！
上下品十二人
逸少謂領軍「弟書不減吾」，吾觀可者有數十紙，信佳作矣，體裁用筆似逸少，虛薄不淪。右軍藻鑑，豈當虛發！蓋欲假其名譽耳。措之中下，豈所謂允僉望哉!崔、衛素負高名，王、庾舊稱拔萃，崔章草甚妙，衛正體尤絕。世將楷則遠類羲之，猶有古制，稚恭章草頗推筆力，不謝子真。郗、李超邁，過於羊欣。歐陽草書，難於競爽，如旱蛟得水，毚兔走穴，筆勢恨少。至於鐫勒及飛白諸勢，如武庫矛戟，雄劍欲飛。虞世南蕭散灑落，真草惟命，如羅綺嬌春，鵷鴻戲沼，故當子雲之上。褚氏臨寫右軍，亦為高足，豐豔雕刻，盛為當今所尚，但恨乏自然，功勤精悉耳。
評曰：蟲篆者小學之所宗。草隸者士人之所尚，近代君子多好之，或時有可觀耳。然許靖之跡，殆不減小令，常嘆曰：「鐘書初不留意，試作之，乃不可得。研之彌久，如有彷彿。乃知有畫龍之惑耳，安可厚誣乎?此群英允居上流三品，其中銓鑑，不無優劣。
贊曰：程邈隸體，崔公篆勢，梁、李、蔡、索、郗、皇、韋、衛，羊習獻規，褚傳羲制，邈乎天壤，光闕來裔。
中上品七人
右文舒《西嶽碑》但覺妍冶，殊無骨氣，庾公置之七品。張翼代羲之草奏，雖曰「小人幾乎亂真。「更乃編之乙科，涇渭混淆，故難品會。至於衛、杜之筆，流傳多矣，縱任輕巧，流轉風媚。剛健有餘，便娟詳惟，諒少儔匹，書賔與王庾相捋。是則高手顏黃門有言：阮交州、蕭國子、陶隱居各得右軍二體，故稱當時之冠絕。然蕭公力薄，終不能逮。阮漢王作獻之氣勢或如劍舞往往勝幾。
中中品十二人
右謝公縱任自在，有螭盤虎踞之勢。康昕巧密精奇，有翰飛鶯弄之體。桓玄如驚蛇如草，銛鋒出匣。劉玟比顛波赴壑，狂澗爭流。隱居穎脫得書之筋髓，如麓景霜空，鷹隼初擊。道護謬登高品跡乃浮澷。陸柬之學虞草體用筆則青出於藍。故非子雲之徒，子雲正隸功夫恨少不至高絕也。智永精熟過人，惜無奇態矣。房司空含文抱質，王家令碎玉殘金，房如海上* *，王比松間孤* 。
中下品七人
右，孫皓，吳人酣暢，驕其家室，雖欲矜豪，亦復平矣。張如郢中少年，乍入京輦，縱有才辯，蓋亦可知。謝韞是王凝之之妻，雍容和雅，芬馥可玩。宋帝有子敬風骨，超縱狼藉，翁煥為美。康樂往往驚遒，齊帝時時合興，知慕韓、彭之豹變，有異張、桓之拾青。宗炳放逸屈懾，頗斅康、許，量其直置孤梗，是靈運之流也。
評曰：古之學者皆有規法，今之學者但任胸懷，無自然之逸氣，有師心之獨任。偶有能者，時見一斑，忽不悟者，終身瞑目，而欲乘款段，度越驊騮，斯亦難矣。吾當告勉夫後生，然自古嘆知音者希，可謂絕絃也。
贊曰：西嶽張昶，江東阮研，銀鷹貞白，鐵馬桓玄，衛、杜花散，安、康綺鮮。元昌、柬之，名後身先。
下上品十三人
右士衡以下，時然合作，踳chuan駁不倫，或類蚌質珠胎』乍比金沙銀礫。陸平原、李夫人猶帶古風，謝吏部、庾尚書創得今韻。邵陵王、王司空是東陽之亞，房司隸、張隘州參小令之體。藺生正書甚為鮮緊，亦有規則。錢氏小篆、飛白，寬博敏麗，太宗貴之。斛斯筆勢，咸有由來，司隸宛轉、頗稱流悅，皆著名矣。殷氏擅聲題榜，代有其人。嗟乎！有天才者或未能精之，有神骨者則其功夫全棄，但有佳處，豈忘存錄！
下中品十人
右，范如寒雋之士，亦不可棄，蕭比遁世之夫，時或堪采。思光要自標舉，蓋無足褒；簡文拔群貴勝，猶難繼作。劉黃門落花從風，王中書奇石當徑。彥倫意則甚高，跡少俊銳。崇素時象麗人之姿，智果頗似委巷之質。虞綽鋒穎迅健，亦其次矣。
下下品七人
右數君亦稱筆札，多類效顰，猶枯林之春秀一枝，比眾石之孤生片琰。就中彥回輕快，練倩有力，孝元風流，君理放任，亦後來之所習，非先達之所營。吾黨論書，有異於是。
評曰：前品雲「蕭思話如舞女回腰，仙人嘯樹」，則亦曰佳矣，又雲「張伯英如漢武學道，憑虛欲仙」，終不成矣。商榷如此，不亦謬乎?吾今品藻，亦來能至當，若其顛倒衣裳，白圭之玷，則庶不為也。後來君子，倘為鑑焉。
贊曰：蚌質懷珠，銀鋼蘊礫，陸、謝參蹤，蕭、張繼跡。思話仙才、張融賞擊，如彼苦秀，眾多群石。
