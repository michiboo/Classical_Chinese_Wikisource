
人生如夢耳。人生果如夢乎？抑或蒙叟之寓言乎，吾不能知。趨而質諸蜉蝣子，蜉蝣子不能決。趨而質諸靈椿子，靈椿子亦不能決。還而叩之昭明。
昭明曰:「昨日之我如是，今日之我復如是。觀我之室，一榻，一幾，一席，一燈，一硯，一筆，一紙。昨日之榻、幾、席、燈、硯、筆。紙若是，今日之榻、幾、席、燈、硯、筆、紙仍若是。固明明有我，並有此一榻，一幾，一席，一燈，一硯，一筆，一紙亡。非若夢為烏而厲乎天。」
然則人生如夢，固蒙叟之寓言也夫！吾不敢決，又以質諸杳冥。
杳冥曰:「子昨日何為者？」對曰:「晨起灑掃，午餐而夕寐，彈琴讀書，晤對良朋，如是而已。」杏冥曰:「前月此日，子何為者？」吾略舉以對。又問:「去年此月此日，子何為着？」「強憶其略，遺忘過半矣。」「十年前之此月此日，子何為者？」則茫茫然矣。推之二十年前，三謂之如夢，蒙更豈欺我哉？
夫夢之情境，雖已為幻為虛，不可復得，而敘述夢中情境之我，固儼然其猶在也。若百年後之我，且不知其歸於何所，雖有此如夢之百年之情境，更無敘述此情境之我而敘述之矣。是以人生百年，比之於夢，猶覺百年更處於夢也！嗚呼！以此更虛於夢之百年，而必欲孜孜然，斤斤然，駸駸然，狺狺然，何為也哉？雖然前此五十年間之日月，固無法使之暫留，而其五十年間，可驚，可喜，可歌，可泣之事業，固歷劫而不可以忘者也。夫此如夢五十年間可驚，可喜，可歌，可泣之事，既不能忘，而此五十年間之夢，亦未嘗不有可驚，可喜，可歌，可泣之事，亦同此而不忘也。同此而不忘，世間於是乎有《老殘遊記續集》。
鴻都百煉生自序
