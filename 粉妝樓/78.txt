

　　話說那一騎馬飛奔法場，口稱聖旨下，李、柏二位老爺慌忙前來迎接。天使開讀，原來是著李逢春傳令馬成龍，將人馬紮入沈謙的滿春園，權且安歇，靜候封贈；又著李逢春起造各家的府第；又令柏文連發放眾犯家眷，前去充軍；二位老爺接過聖旨，送過天使，李爺即同羅爺等一同往大營去了。柏爺捧了首級進朝回旨，即將各犯的老小議定邊關各處充軍，起解發配，不提。
　　且表羅爺同李爺來到營中，馬爺接進中軍，行禮已畢，李爺將聖旨說了一遍，眾人聽了大喜，道：「咱們在此營中不便，且到滿春園去了，安歇安歇！」馬爺同三軍拔寨起營，都到滿春園內紮駐。正是：
　　　　玉堂金屋難存己，畫棟雕梁總屬人。
　　話說二位公爺同眾英雄進了滿春園，吩咐備宴，留李爺一同飲酒談心。次日天明，李爺領了眾人入朝見駕。天子傳旨，令合朝文武陪眾功臣到飛雲殿飲宴，候旨加封，眾人領旨，到飛雲殿，團團坐下。自有司禮監伺候，擺上御宴，奏起鼓樂，祇候駕來。不一時，掌扇分開，金燈引路，天子駕臨。眾人跪迎天子。天子人座，令禮部侍郎展開一幅黃緞封官的丹詔，掛於正中，令禮部宣讀旨意。眾文武靜聽上諭，禮部向前宣讀道：
　　　　詔曰：古昔帝王賞功罰罪，約法昭明，咨爾眾臣，忠義可嘉，合宜封功賜爵，以示朕體恤功臣之意。
　　　　今將封號書名於左：
　　　　越國公羅增，被害流沙，忠心不改，義節可嘉，封為義節武安王；
　　　　定國公馬成龍，平定沙漠，忠勇可嘉，封為忠勇成平王；
　　　　衛國公李逢春，靖共爾位，燮和國家，有古大臣之風，封為智略安平王；
　　　　擭國公秦雙，見難不避，義節可嘉，封為褒城郡王；
　　　　鄂國公尉遲慶，見難不避，義節可嘉，封為鄂州郡王；
　　　　鄯國公段式，見難不避，義節可嘉，封為鄯城郡王；
　　　　酇國公徐銳，見難不避，義節可嘉，封為酇邑郡王；
　　　　英國公李全，教子有方，一心為國，封為英城郡王；
　　　　都院柏文連，歷任封疆，忠心不貳，封為淮東郡王；
　　　　魯國公程鳳，無辜受害，寧守臣節，封為東平郡王；
　　　　義使章宏，為主忘身，為國忘家，封為宣城亭候；
　　　　裴天雄首倡義師，征寇有功，封為安定亭侯；
　　　　羅燦忠孝雙全，邊功第一，封為寶城亭候；
　　　　羅焜孝勇可嘉，邊功最多，封為昌平亭侯；
　　　　胡奎征寇有功，封為山陽亭侯；
　　　　魯豹雄征寇有功，封為靈寶亭侯；
　　　　秦環征寇有功，封為永定亭侯；
　　　　馬瑤征寇有功，封為綠林亭侯；
　　　　程瑰征寇有功，封為寧海亭侯；
　　　　謝元征寇有功，封為應城亭候；
　　　　李定征寇有功，封為澤水亭侯；
　　　　龍標征寇有功，封為銅山亭候；
　　　　孫彪征寇有功，封為邵武亭候；
　　　　趙勝征寇有功，封為歷城亭候；
　　　　王坤證寇有功，封為思恩亭侯；
　　　　李仲征寇有功，封為武進亭候：
　　　　盧宣征寇有功，封為海門亭侯；
　　　　洪恩征寇有功，封為瓜州亭侯；
　　　　洪惠征寇有功，封為鎮海亭候；
　　　　戴仁征寇有功，封為靖江亭侯；
　　　　戴義征寇有功，封為六合亭侯；
　　　　齊紈征寇有功，封為真州亭侯；
　　　　齊綺征寇有功，封為青山亭侯；
　　　　盧龍征寇有功，封為廣陵亭侯；
　　　　盧虎征寇有功，封為蕪城亭侯；
　　　　徐國良征寇有功，封為宛平亭侯；
　　　　尉遲寶征寇有功，封為大興亭侯；
　　　　史忠征寇有功，封為彰德亭侯；
　　　　王越征寇有功，封為永樂亭侯；
　　　　章琪征寇有功，封為孝感亭侯；
　　　　張勇征寇有功，封為清浦亭侯；
　　　　楊春征寇有功，封為金壇亭侯；
　　　　金輝征寇有功，封為平山亭侯；
　　　　王俊征寇有功，封為南安亭侯；
　　　　王宗征寇有功，封為揚子亭侯；
　　　　王寶征寇有功，封為蜀岡亭侯；
　　　　王宸征寇有功，封為狼山亭侯；
　　　　柏玉霜、祁巧雲、謝靈花、馬金錠、程玉梅，其受婚者俱襲夫爵，晉夫人，其未婚者候擇配另贈；其秦、羅諸家命婦，俱加封一品太夫人；其餘俱榮封三代。
　　禮部讀完了聖諭，眾人一齊俯伏謝恩。天子又傳旨新封眾王侯，各大臣俱留殿內飲宴；又令各命婦、夫人，俱在內宮飲宴。眾人領旨，忽見羅增出班奏道：「臣有下情，意求陛下俯察！」天子道：「賢卿有何奏章？」羅增道：「臣次子羅焜，昔年曾訂柏文連之女玉霜為妻；後因避難山東，蒙程鳳恩養，願以女玉梅妻之。特稟聖上，臣思次子既受程府大恩，此事豈容拒卻，祇得向柏文連商之，蒙柏文連許可，願同伊女雁行班別。昨雲南總督馬成龍云：臣子羅焜昔日進宮護駕，是祁子富之女祁巧雲挈領入內；據馬成龍雲，此女亦與臣子有姻緣之分，曾於謝應登遺書見之，事雖荒謬，亦係天緣，況臣常施恩於彼，亦有恩於臣子，此事不為無因，望陛下定奪。」天子道：「以德報德，理所當然，未知柏卿意下如何？」柏文連奏道：「臣婿若非程鳳撫救，焉有今日？程氏之婚，臣斷無不允之理。又臣女昔日擊死沈廷芳，祁子富之女曾奮身替死，此誠千古義烈之裙釵！若得與臣女一門相聚，臣之幸也，又何不可之有？」天子大喜，因問道：「祁子富何人也？」柏文連道：「前河南府祁鳳山之子也，其父為沈謙所害，彼因流落長安。其人正直不阿，古道自許，乃當世之君子也。」天子又問道：「謝應登何人也？」馬成龍奏道：「此謝元之高祖，謝靈花之高高祖也，生在隋朝，因功名不遂，退而修道，遂得升仙，今太行山仍有遺跡。曾暗贈羅燦寶劍，又贈祁巧雲天書，前破番降妖，皆賴其暗佑之力。」天子欣然，遂宣柏玉霜、程玉梅、祁巧雲上殿面諭道：「柏玉霜奔走江湖，終能完節，當世之烈女也，與羅焜為首妻；程玉梅次之，祁巧雲又次之。」
　　三人謝恩畢，柏玉霜又奏道：「臣妾奔走江湖，全賴義婢秋紅周旋患難，乞陛下旌獎！」天子道：「婢女能仗義如此，亦屬難得，不可令其失所，即與羅焜為側室可也。」眾人歡喜，各謝恩畢。天子又降恩旨道：「祁子富古道可風，著為東宮教授，其隨行張氏賜黃金千兩，以旌義節，謝應登默佑皇國，著於太行山重塑廟宇，春秋二祭，其謝靈花之父，恩賜三品職衙，奉祀香火。又章宏妻王氏，替主盡節，情殊可憫，著將沈謙府第改為烈義祠奉祀。」眾人從新謝恩。
　　天子又賞從徵兵卒，每人白銀十兩、糧米三擔、美酒三壇、肥羊一口；外將番邦所得金銀彩緞，照人數分給，著令回家養息一月，免其差役，聖旨一下，歡聲如雷，然後眾人領宴。
　　不知後事如何，且聽下回分解。
