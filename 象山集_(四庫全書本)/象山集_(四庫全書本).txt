　　欽定四庫全書
　　象山集
　　提要
　　〈臣〉等謹案象山集二十八卷外集四卷附録四巻宋陸九淵撰九淵字子靜金谿人乾道八年進士紹熙初年累遷至奉議郎知荊門軍卒於官事績具宋史本傳據九淵年譜集為其子持之所編其門人袁燮刋於江西提舉倉司者凡三十二巻宋史藝文志文獻通考並作象山集二十八巻外集四巻總而計之與燮所刋本巻數相符獨年譜稱持之所編外集為六巻殆傳寫訛四為六數此本前有燮序又有楊簡序燮序作於嘉定五年簡序作於開禧元年在燮序前七年而列於燮後蓋刋板之時以新序弁首故翻刻者仍之又有嘉定庚辰呉傑序稱是集為建安陳氏所刋而年譜未載此本蓋持之偶未見歟前十七巻皆書十八巻為表奏十九巻為記二十巻為序贈二十一巻至二十四巻為雜著二十五巻為詩二十六卷為祭文二十七卷二十八巻為墓誌墓碣墓表外集四巻皆程式之文末為諡議行狀則呉傑所續入也其語錄四巻本於集外別行正德辛巳撫州守李茂元重刻是集乃並附集末以成陸氏全書其
　　説與集中論學諸書互相發明合而觀之益足勘證今亦仍附於末不別著錄焉乾隆五
　　十四年二月恭校上
　　總纂官〈臣〉紀昀〈臣〉陸錫熊〈臣〉孫士毅
　　總校官〈臣〉陸　費　墀



　　象山集原序
　　天有北辰而衆星共焉地有泰岳而衆山宗焉人有師表而後學歸焉象山先生其學者之北辰泰岳與自始知學講求大道弗得弗措久而寖明又久而大明此心此理貫通融㑹美在其中不勞外索揭諸當世曰學問之要得其本心而已心之本真未嘗不善有不善者非其初然也孟子嘗言之矣鄉為身死而不受今為宮室之美妻妾之奉所識窮乏得我而為之此之謂失其本心其言昭晣如是而學者不能深信謂道為隠而不知其著謂道為邈而不知其近求之愈過愈湮鬱至先生始大發之如指迷塗如藥久病迷者晤病者愈不越於日用之間而本心在是矣學者親承師訓向也跂望聖賢若千萬里之隔今乃知與我同本培之溉之皆足以敷榮茂遂豈不深可慶哉嗚呼先生之惠後學宏矣先生之言悉由此出上而啓沃君心下而切磨同志又下而開曉黎庶及其他雜然著述皆此心也儒釋之所以分義利之所由別剖析至精如辨白黒遏俗學之橫流援天下於既溺吾道之統盟不在茲乎爕識先生於行都親博約者屢矣或竟日以至夜分未嘗見其少有昏怠之色表裏清明神采照映得諸觀感鄙吝已消矧復警䇿之言字字切已與先生之歿餘二十年遺言炳炳精神猶在敬而觀之心形俱肅若親炙然臨汝嘗刋行矣尚多缺畧先生之子持之伯㣲裒而益之合三十二巻今為刋於倉司流布寖廣書滿天下而精神亦無不徧言近而指逺雖使古人復生莫之能易嗚呼茲其所以為後學之師表與先生諱九淵字子靜撫州金谿人也嘗講學於貴溪象山學者尊為象山先生雲嘉定五年九月戊申門人四明袁燮謹書
　　有宋撫州金谿陸先生字子靜嘗居貴溪之象山四方學者畢至尊稱之曰象山先生先生冢嗣持之字伯㣲集先生遺言為二十八巻又外集六巻命簡為之序簡自主富陽簿時已受教於先生因言忽覺澄然清明應用無方動靜一體乃知此心本靈本神本明本廣大本變化無方奚獨簡心如此舉天下萬世人心皆如此易曰百姓日用而不知孔子曰二三子以我為隠乎吾無隠乎爾吾無行而不與二三子者大戴記孔子之言謂忠信為大道忠者忠實信者誠信不詐偽而先儒求之過求諸幽深故反不知道孔子又名大道曰中庸庸者常也日用平常也孟子亦謂徐行後長即堯舜之道又謂以羊易牛之心足以王先生諄諄為學者剖白斯㫖深切著明而學子領㑹者寡簡不自揆度敢少致輔翼之力專敘如右開禧元年夏六月乙夘門人四明楊簡敬書
　　右象山文安先生文集二十八巻外集四巻先生行狀附焉傑　聞建安狀元陳公子孫喜與人同其善敬送上件文集請用刋行以與世之志學志道之士共之仍以二賢謚議次於目録之後傑末學小子竊以謂二議一以為學得孟氏一以為學非伊洛此真得先生之心至論也二賢可謂知人矣覆議末章伊川之言與孔孟不類謂有子之言支離謂太極之上不復更有無極未悉其用意何如然其至論在此嘉定庚寅秋九月盱水吳傑謹識












　　欽定四庫全書
　　象山集目録
　　卷一
　　書
　　與邵叔誼　　　　與曾宅之
　　與胡季隨〈二首〉　　　與趙監〈二首〉
　　與鄧文範〈三首〉　　　與姪孫濬
　　與李省幹〈二首〉
　　巻二
　　書
　　與王順伯〈二首〉　　　與趙然道〈四首〉與陶贊仲〈二首〉　　　與吳顯仲〈二首〉與李宰
　　巻三
　　書
　　與童伯虞　　　　　與劉深甫
　　與張輔之〈三首〉　　　與曹挺之
　　與曹立之〈二首〉　　　與黃日新
　　與黃元吉　　　　　與喬徳占
　　與諸葛受之
　　巻四
　　書
　　與李徳逺　　　　　得解見提舉
　　得解見權郡　　　　得解見通判
　　與諸葛誠之〈三首〉　　與王得修
　　與劉淳叟〈二首〉　　　與趙宰
　　與胡達材　　　　　與潘文叔
　　與彭世昌　　　　　與曾敬之
　　與符舜功〈二首〉　　　與符復仲
　　與周亷夫
　　巻五
　　書
　　與呂伯恭　　　　　與呂子約
　　與戴少望　　　　　與舒西美
　　與髙應朝　　　　　與楊敬仲
　　與項平甫　　　　　與舒元賔
　　與徐子誼〈二首〉　　　與趙子直
　　與辛㓜安
　　卷六
　　書
　　與傅全美〈二首〉　　　與傅子淵〈三首〉與傅聖謨〈二首〉　　　與包詳道
　　與包顯道〈二首〉　　　與包敏道〈二首〉
　　與吳伯顔　　　　　與吳仲時
　　與吳叔有
　　巻七
　　書
　　與勾熈載　　　　　與彭子夀
　　與邵中孚　　　　　與顔子堅
　　與張季忠　　　　　與胥必先
　　與朱元晦　　　　　與吳仲良
　　與詹子南〈二首〉　　　與陳倅〈二首〉
　　與包顯道〈四首〉　　　與周元忠
　　與蘇宰　　　　　　與程帥
　　巻八
　　書
　　與張春卿　　　　　與宋漕
　　與陳教授〈二首〉　　　與趙推
　　與蘇宰〈三首〉
　　巻九
　　書
　　與王謙仲〈二首〉　　　與錢伯同〈二首〉
　　與楊守〈三首〉　　　　與黃監
　　與林叔虎　　　　　與陳君舉
　　巻十
　　書
　　與李成之〈一首〉　　　與應仲實
　　與張季海〈一首〉　　　與張元鼎
　　與黃康年　　　　　與胡無相
　　與朱益叔　　　　　與路彥彬
　　與凃任伯　　　　　與董元錫
　　與倪濟甫　　　　　與黃彥文
　　與劉志甫　　　　　與邵叔誼
　　與江徳功　　　　　與曾宅之
　　與周元忠　　　　　與詹子南〈二首〉與吳顯仲
　　巻十一
　　書
　　與朱濟道〈三首〉　　　與吳子嗣
　　與傅季魯　　　　　與陳宰〈二首〉
　　與李宰　　　　　　與邵景昭
　　與王順伯〈二首〉　　　與尤延之
　　與豐宅之
　　巻十二
　　書
　　與朱元晦〈四首〉　　　與趙詠道〈四首〉與陳正已〈二首〉　　　與張誠子
　　與張輔之　　　　　與饒夀翁〈七首〉
　　與倪九成　　　　　與張季悅〈二首〉
　　與劉伯協　　　　　與黃循中〈二首〉
　　巻十三
　　書
　　與郭邦逸　　　　　與郭邦瑞
　　與李信仲　　　　　與潘文叔
　　與朱子淵〈三首〉　　　與薛象先
　　與羅春伯　　　　　與鄭溥之
　　與馮傅之　　　　　與朱元晦〈二首〉
　　巻十四
　　書
　　與包詳道　　　　　與包敏道〈二首〉與嚴泰伯〈三首〉　　　與傅子淵
　　與羅章夫　　　　　與廖幼卿
　　與傅齊賢　　　　　與胥必先
　　與蔡公辯　　　　　與張徳清
　　與髙應朝　　　　　與姪孫濬
　　巻十五
　　書
　　與孫季和　　　　　與唐司法
　　與傅克明　　　　　與章茂獻
　　與羅春伯　　　　　與薛象元〈二首〉
　　與朱子淵　　　　　與劉漕
　　與吳斗南
　　巻十六
　　書
　　與章徳茂〈五首〉　　　與張元善〈二首〉
　　巻十七
　　書
　　與張監　　　　　　與豐叔賈
　　與鄧文範　　　　　與致政兄
　　與張伯言　　　　　與仙清
　　與沈宰
　　巻十八
　　表奏
　　刪定官輪對劄子　　荊門到任謝表與廟堂乞築城劄子
　　巻十九
　　雜著
　　敬齋記　　　　　　宜章縣學記
　　荊公祠堂記　　　　經徳堂記
　　貴溪重修縣學記　　武陵縣學記
　　本齋記　　　　　　臨川簿㕔壁記
　　巻二十
　　雜著
　　送毛元善序　　　　送宜黃何尉序
　　送彭子夀序　　　　送楊通老
　　贈吳叔有　　　　　贈俞文學
　　贈二趙　　　　　　贈僧允懷〈二首〉
　　贈曾友文　　　　　贈汪堅老
　　贈丁潤父　　　　　贈黃舜咨
　　贈汪彥常　　　　贈陳晉卿
　　示象山學者　　　　贈金谿砌街者
　　贈湯謨舉　　　　　贈陸唐卿
　　贈疎山益侍者　　　贈劉季蒙
　　題新興寺壁　　　　題翠雲寺壁
　　朱氏子更名字説　　二張名字説
　　矯格齋説　　　　　䟦資國寺雄石鎮帖
　　祚徳廟始末　　　　鄧文苑求言往中都
　　巻二十一
　　雜著
　　易記〈四〉　　　　　　易數〈為張叔權書〉叄伍以變錯綜其數
　　學説　　　　　　　論語説〈二首〉
　　孟子説
　　巻二十二
　　雜著
　　史評〈二首〉　　　　　雜説
　　巻二十三
　　雜著
　　白鹿書院論語講義
　　大學春秋講義　　　荊門軍皇極講義
　　巻二十四
　　雜著
　　䇿問〈十六首〉
　　巻二十五
　　詩
　　少時作　　　　　　聞鸎
　　鸎〈六言〉　　　　　　晚春出箭溪〈二首〉
　　子規〈六言〉　　　　　蟬
　　贈化主　　　　　　疎山道中
　　鵞湖和教授兄韻　　挽石子童
　　挽張正應　　　　　和黃司業喜雪遊湖分韻得西字　　和楊廷秀送行送徳麟監院歸天童和楊廷秀韻〈二首〉送勾熙載赴浙西監
　　題慧照寺　　　　　贈畫梅王文顯簡朱幹叔諸友　　　書劉定夫詩軸玉芝歌
　　巻二十六
　　祭文
　　祭呂伯恭文　　　　代致政祭姪槱之文代教授祭神文　　　石灣祈雨文
　　謝雨文　　　　　　荊門祈雨文
　　望壇謝雨文　　　　東山禱雨文
　　東山刑鵝禱雨文　　上泉龍潭取水禱雨文
　　巻二十七
　　行狀
　　教授陸公行狀　　　宋故吳公行狀
　　巻二十八
　　墓誌墓碣墓表
　　黃氏墓誌銘　　　　張公墓誌銘
　　陸公墓誌銘　　　　黃公墓誌銘
　　黃夫人墓誌銘　　　楊承奉墓碣
　　葛致政墓誌銘　　　吳伯顒墓誌銘陸修職墓表
　　外集
　　巻一
　　程文
　　庸言之信庸行之謹閑邪存其誠善世而不伐徳博而化解試
　　黃裳元吉黃離元吉
　　使民宜之
　　聖人以此洗心退藏於宻吉凶與民同患神以知來知以藏往省試
　　天地設位聖人成能人謀鬼謀百姓與能首出庶物萬國咸寧
　　巻二
　　程文
　　孝文大功數十論〈解試〉
　　天地之性人為貴論〈省試〉
　　智者術之原論
　　房杜謀斷如何論
　　劉晏知取予論
　　政之寛猛孰先論
　　常勝之道曰柔
　　巻三
　　程文
　　制科〈解試〉
　　料敵〈解試〉
　　賑濟〈解試〉
　　唐取民制兵建官〈省試〉
　　徳仁功利〈省試〉
　　漢文武之治〈省試〉
　　巻四
　　程文
　　好學近乎智
　　學問求放心
　　主忠信
　　毋友不如已者
　　人不可以無恥
　　思則得之
　　里仁為美
　　則以學文
　　人心惟危道心惟㣲惟精惟一允執厥中學古入官議事以制政乃不迷
　　汝分猷念以相從各設中於乃心
　　養心莫善於寡慾
　　取二三䇿而已矣
　　保民而王
　　續書何如於漢
　　䇿問對
　　文安謚議
　　覆謚
　　行狀
　　語録
　　巻一
　　巻二
　　巻三
　　巻四







　　象山集目録
