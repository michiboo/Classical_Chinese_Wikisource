
<目錄>卷之六十三長集·痘疹詮古方
<篇名>痘疹
屬性：\x保元湯\x（一）治痘瘡氣虛塌陷者。 
人參（二三錢） 炙甘草（一錢） 肉桂（五七分） 黃 （二三錢，灌膿時酒炒，回漿時蜜炙） 
水一鍾半，加糯米一撮，煎服。此藥煎熟，或加人乳，好酒各半盞和服更妙，酌宜用之。 
頭額不起，加川芎三五分。面部，加升麻三四分。胸腹，加桔梗三四分。腰膝，加牛膝四分。 
四肢不起，加桂枝。嘔惡，加丁香三四分。元氣虛寒，加大附子七八分或一錢。 
\x調元湯\x（二）按∶此即保元湯無肉桂者，名為調元湯，即東垣之黃 湯也。東垣用為小 
兒治驚之劑，魏桂岩用以治痘多效，因美之名保元湯也。蓋小兒元氣未充，最易傷殘，用此 
保全，誠幼科王道之妙方。但能因此廓充，則凡氣分血分虛寒虛陷等症，皆可隨症增減用之， 
無不可奏神效也。 
\x內補湯\x（三）治痘瘡中虛等症。 
人參 黃 當歸 白朮 川芎 甘草 茯苓 陳皮 濃朴 
上等分，水煎服。 
\x托里散\x（四）治痘毒元氣虛弱，或妄行克伐，不能潰散，用之未成自消，已成自潰，並 
治癰毒內虛，不能起發。 
人參 黃 （炒，各二錢） 當歸（酒洗） 白朮 熟地 芍藥（炒） 茯苓（各一錢半） 
炙甘草（五分） 
上每用三五錢，水煎服。《外科樞要》方有陳皮一錢半，無甘草。 
\x解毒內托散\x（五）治痘癰。 
金銀花 黃 當歸 赤芍藥 防風 甘草節 荊芥 連翹 木通 
上水煎。入酒少許服。 
（陳氏）\x托里消毒散\x（六）治痘毒瓦斯血虛弱，不能起發腐潰收斂，或發寒熱，肌肉不生。 
人參 黃 （炒） 當歸（酒洗） 川芎 芍藥（炒） 白朮（炒） 茯苓 陳皮（各一錢） 
金銀花 連翹 白芷（各七分） 炙甘草（五分） 
上每服三五錢，水煎服。《外科》方無陳皮。 
\x參 內托散\x（七）治痘瘡里虛發癢，或不潰膿，或為倒靨，及瘡癰膿毒不化，膿潰作痛等證。 
人參 黃 （蜜炙） 當歸 川芎 濃朴（姜制） 防風 桔梗（炒） 白芷 紫草 
官桂 木香 甘草（等分） 
入糯米一撮，水煎服。色淡白者，去防風、紫草、白芷，多加粘米。一方有芍藥。 
\x參 四聖散\x（八） 治痘瘡已出，至六七日不起發，不成膿。 
人參 黃 （炒） 白朮（炒） 當歸 川芎 芍藥（炒） 茯苓（各五分） 紫草 
防風 木通（各三分） 
上用水煎服。 
（陳氏）\x四聖散\x（九）治痘瘡出不快及倒靨因內實者。 
紫草茸 木通 炙甘草 枳殼（麩炒） 黃 （等分） 
上每服二錢，加糯米一百粒，水煎待米熟。溫服。 
\x加味四聖散\x（十） 治痘瘡黑陷倒陷。 
人參 黃 （炙） 川芎 甘草 紫草 木通 木香（等分） 蟬蛻（十個） 
上加糯米百粒，水一盞，煎服。 
\x如聖湯\x（十一）治毒盛不起。 
芍藥 升麻 干葛（各一錢） 甘草 紫草 木通（各三五分） 
水一鍾，姜一片，煎七分。溫服，不拘時。 
\x人參固肌湯\x（十二） 治痘瘡發表太過，致肌肉不密，或痘痂久粘者。 
人參 黃 當歸（酒洗） 甘草 蟬蛻（去土，等分） 
水一鍾，入糯米一撮，煎服。 
\x人參透肌散\x（十三） 治痘瘡虛而有熱，雖出快而不齊，隱於肌膚間者。 
人參 紫草（如無，紅花代之） 當歸 芍藥 茯苓 甘草 木通 蟬蛻 糯米（等分） 
上每服三錢，水一盞，煎半盞。徐服之。 
\x十宣散\x（十四）一名托里十補散。調氣補血，內托瘡毒，五日後必用之方也，亦治癰疽。 
人參 黃 當歸（各二錢） 川芎 防風 桔梗 白芷 甘草（炙） 濃朴（各一錢） 
桂心（三分） 
上為細末。每服一錢，或二錢，木香湯下。 
\x芎歸湯\x（十五）亦名活血散。大能養營起痘。 
當歸（倍用） 川芎 
上為細末。每服一錢，紅花湯調服。 
\x活血散\x（十六） 治痘疹血虛血熱，已出未盡，煩躁不寧，腹痛。 
白芍藥（酒炒） 
上為末。每服一匙，糯米湯調下，或荔枝湯亦可。此湯對四君子湯加歸、 ，名參歸活血散。 
\x當歸活血散\x（十七）治痘色淡白。 
當歸（酒焙） 赤芍（酒炒） 川芎 紫草 紅花（各五錢） 木香（二錢） 血竭（一錢） 
上為末。每五歲者服一錢，十歲以上服二錢，酒下。 
\x養血化斑湯\x（十八）治白疹白痘。 
當歸身 人參 生地 紅花 蟬蛻（等分） 
水一盞，生薑一片，煎六分。溫服，無時。 
\x人參胃愛散\x（十九）治痘疹已發未發，吐瀉不止，不思飲食等證。 
人參 茯苓 甘草 丁香 藿香 紫蘇 木瓜 糯米 
上每服三錢，姜、棗、水煎。 
\x二仙散\x（二十） 治體寒肢冷，腹痛口氣冷，陰盛陽衰，嘔吐泄瀉難發等證。 
丁香（九粒） 乾薑（炒，一錢） 
上為細末。每服五七分，白湯送下，被蓋片時，令脾胃溫暖，陰返陽回，則痘變潤矣， 
量大小加減與之。 
（陳氏）\x木香散\x（二一）又名十一味異功散。治小兒痘疹虛寒多滯者宜此。 
木香 丁香 大腹皮 人參 桂心 炙甘草 半夏（制） 訶黎勒 赤茯苓 青皮 
前胡（等分） 
上每服二三錢，姜、水煎。 
《薛按》曰∶前方治痘瘡已出未愈之間，其瘡不光澤，不起發，不紅活，五七日內泄瀉作 
渴，或肚腹作脹，氣促作喘，或身雖熱而腹脹，足指冷，或驚悸，或汗出，或寒戰切牙，或 
欲靨不靨，瘡不結痂，或靨後腹脹，泄瀉作渴，此皆脾胃虛寒，津液衰少，急用此藥治之。 
若誤認為實熱，用寒涼之劑，及飲蜜水、生冷瓜果之類，必不治。 
（陳氏）\x十二味異功散\x（二二）治元氣虛寒，小兒痘疹色白，寒戰切牙，泄瀉喘嗽等證。 
人參 丁香 木香 肉豆蔻 陳皮 濃朴（各二錢半） 白朮 茯苓 官桂（各二錢） 
當歸（三錢半） 制附子 半夏（各錢半） 
上咀。每服二三錢，姜、棗、水煎服。愚按∶陳氏此上二方溫性有餘，補性不足，用治 
寒證則可，用治虛證則不及也，用者更當詳酌。 
（陳氏）\x人參麥門冬散\x（二三）治痘瘡微渴。 
麥門冬（一兩） 人參 炙甘草 白朮 陳皮 濃朴（姜制，各五錢） 
上每服三四錢，水一大盞，煎至六分。徐徐溫服，量兒增減。 
薛氏曰∶前方治痘瘡熱毒瓦斯虛宜用之，若因氣虛作渴，宜人參白朮散。 
\x柴胡麥門冬散\x（二四） 治痘瘡壯熱，經日不止，更無他證者。 
柴胡（二錢半） 龍膽草（一錢） 麥門冬（三錢） 甘草（炙） 人參 玄參（各錢半） 
上 咀。每服三錢，水一大盞，煎至六分。不拘時徐徐溫服，量大小加減。 
按∶此方解表之功居六，清火之功居四，養營退熱，此方最宜。 
\x升均湯\x（二五）治痘瘡已出不勻，或吐瀉發熱作渴。 
升麻 干葛 人參 白朮（炒） 芍藥（炒） 茯苓 甘草 紫草（如無，紅花代之） 
上每服三五錢，姜、水煎。 
\x升麻葛根湯\x（二六）亦名升麻湯。解發痘毒之良方。 
升麻 葛根 芍藥 甘草（等分） 
上 咀。水一盞，煎七分。溫服，無時。 
萬氏曰∶古人治痘以升麻葛根湯為主，後世好奇，多立方法，法愈多而治癒難矣。苟能 
通變，則痘疹諸證皆可增減用之，不特發表解肌而已。今以葛根湯為主治，隨證立增損法於後∶ 
初發熱，解表加柴胡、羌活、白芷、桔梗、防風；口乾渴，內熱也，加葛粉、天花粉、麥門冬； 
自利，加條實黃苓；嘔吐，加半夏、生薑；腹中痛，加木香、青皮、枳殼、山楂肉；腰痛， 
加獨活，北細辛；頭痛，加羌活、 本、蔓荊子；驚搐，加木通、生地黃、燈心；小便少， 
加木通、車前、瞿麥；大便秘，加大黃；衄血，加山梔仁、玄參、生地黃；發熱三 
四日，熱甚不減，須解其毒，加大力子、連翹、紫草；瘡不出，加防風、蟬蛻、荊芥穗、紅花子； 
目痛，加 
龍膽草、密蒙花、柴胡；瘡出太稠密，加人參、當歸、木香、紫草、大力子、防風、桔梗； 
咽痛，加桔梗、連翹；瘡干或帶紫，或太赤者，血熱也，加當歸梢、生地黃、紅花、地骨皮、 
牡丹皮；痘平陷、灰白色，氣虛也，加人參、白朮、防風、木香、官桂；手足瘡不起，脾胃不 
足也，加人參、黃 、防風、官桂；泄瀉者，里虛也，加人參、白朮、訶子、白茯苓；瘡不着 
痂者，濕也，加黃 、防風、官桂、白芷。 
愚謂前方乃胃經發表之劑，萬氏增減之法，大意已悉。但此方性味清涼，純於疏泄，必 
陽明多實多熱者，乃宜用之。然小兒氣血體質，大都虛弱平和者十居七八，故凡痘瘡初起，乍 
見發熱，用藥最貴和平，兼養營氣，則庶乎盡善。若預用清涼，未免傷其胃氣，全用解散， 
未免虛其表氣，二者受傷，變患有不可測矣。故余制柴歸飲為治痘之先着，所當酌宜用之。 
若治麻疹，則多屬火證，此方乃所宜也。 
\x蘇葛湯\x（二七）初熱未見點，發表之劑暫用之，分兩宜酌兒大小以為增減。 
蘇葉（二錢） 葛根（二錢） 甘草（一錢） 白芍藥（錢半） 
連須蔥白三根，生薑三片，水鍾半，煎七分。熱服。原方有陳皮、砂仁各五分，此 
惟氣滯腹痛者宜用之，否則不必。 
\x連翹升麻湯\x（二八）散毒清火。 
連翹（一錢） 升麻 葛根 桔梗 甘草（各七分） 白芍藥（五分） 薄荷（少許） 
上加淡竹葉，燈草，水一盞半，煎一盞。溫服，無時。 
\x柴胡橘皮湯\x（二九） 
柴胡 橘皮 人參 半夏 茯苓 黃芩（等分） 
上加竹茹一團，水一盞，煎七分。溫服，不拘時。 
\x人參敗毒散\x（三十）方在散陣三六。治時疫斑疹。 
\x荊防敗毒散\x（三一）亦名消風敗毒散。發散痘疹俱可用，及時氣風毒邪熱。 
柴胡 荊芥穗 防風 羌活 獨活 前胡 川芎 枳殼 人參 甘草 桔梗 茯苓（等分） 
上切細，加薄荷葉，水一盞，煎七分。去滓，溫服。 
\x柴葛敗毒散\x（三二）疑似傷寒，以此解散。 
柴胡 干葛 人參 羌活 防風 荊芥 桔梗 蘇葉 甘草 
上用生薑三片，水煎服。 
\x參蘇飲\x（三三） 方在散陣三四。治傷風咳嗽，傷寒痘疹。 
\x加減參蘇飲\x（三四） 初熱見點解利之藥，但表邪未達而元氣強壯者，宜暫用之，或 
前後感冒風寒，俱可暫用。 
蘇葉（一錢） 干葛（錢半） 前胡（八分） 陳皮（七分） 枳殼（六分） 桔梗 甘草（各四分） 
水一鍾半，加生薑三片，煎服。 
\x麻黃甘草湯\x（三五）冬月痘毒熾盛，表實者宜用之。 
麻黃（一二錢） 生甘草（減半） 
水煎服。 
\x柴葛桂枝湯\x（三六）表散痘熱。 
柴胡 干葛 桂枝 防風 甘草 人參 白芍藥 
水一盞，加生薑三片，煎七分。溫服。 
\x桂枝葛根湯\x（三七）解散寒邪。 
桂枝 葛根 升麻 赤芍藥 防風 甘草（各一錢） 
上加生薑三片，淡豆豉一錢，水一鍾，前七分。溫服，無時。 
\x十味羌活散\x（三八）此初熱見點解利之劑，若小兒身壯力強者，可用蘇葛以行表，其 
次者宜此和解疏利之藥，若 
虛而宜補者，必當兼顧元氣，不得單用此類。 
羌活 前胡 防風（各一錢） 荊芥 獨活（各八分） 細辛 白芷（各三分） 柴胡 
炙甘草 蟬蛻（各四分） 
水一鍾半，加薄荷三葉，煎五分。不拘時服。發搐及熱盛不遏者，調入制過硃砂末 
服之，神效。 
\x十三味羌活散\x（三九）解熱散毒，治風壅欲作痘疹者。 
羌活 獨活 防風 桔梗 荊芥 柴胡 前胡 地骨皮 炙甘草 蟬蛻 川芎 天花粉 
天麻（等分） 
上為細末。每服二三錢，水一盞，入薄荷葉三片，煎四分。溫服。 
\x羌活湯\x（四十）解發痘瘡，兼治肝熱驚狂。 
羌活 川芎 防風 山梔仁 龍膽草 當歸（等分） 甘草（減半） 淡竹葉 薄荷葉 
水煎。溫服，無時。 
\x雙解散\x（四一）痘疹表里俱實者，非此不解。 
防風 川芎 當歸 連翹 芍藥 薄荷 大黃（各五分） 石膏 桔梗 黃芩（各八分） 
荊芥穗 白朮 桂枝（各二分） 滑石（二錢四分） 甘草（二錢） 
水二鍾，加生薑三片，煎一鍾。溫服，無時。此即防風通聖散減去麻黃、芒硝、梔子， 
外加桂枝也。 
\x柴胡散子\x（四二） 治痘瘡表里俱實良方。 
柴胡 防風 當歸 人參 白芍藥 甘草 黃芩 滑石 大黃（等分） 
上加生薑一片，水煎服。 
\x桂枝大黃湯\x（四三） 治腹痛，大便不通良方。 
桂枝 白芍（各二錢半） 甘草（五分） 大黃（一錢半） 
上銼細，加生薑一片，水一鍾半，煎八分。食前溫服。 
\x防風芍藥甘草湯\x（四四） 解痘毒，及陽明經痘出不快。 
防風 芍藥 甘草（等分） 
上每服一二錢，水煎服。 
\x荊芥防風甘草湯\x（四五） 解痘毒，及太陽經痘出不快。 
荊芥 防風 甘草（等分） 
上每服一二錢，水煎。 
\x蟬蛻膏\x（四六） 治痘瘡虛陷不起。 
蟬蛻 當歸 川芎 甘草 升麻 防風 荊芥穗（等分） 
加人參 白芍藥 
上為末，煉蜜丸，如芡實大。每服一丸，薄荷湯下。 
\x消毒散\x（四七） 亦名消毒飲。治痘瘡六七日間，身壯熱，不大便，其脈緊盛者， 
用此藥微利之。 
荊芥穗 炙甘草（各一兩） 牛蒡子（四兩，杵炒） 
上為粗散。每服三錢，水一盞，煎七分。不拘時徐徐服。 
\x四味消毒飲\x（四八）治痘瘡熱盛，毒瓦斯壅遏，無問前後皆可服。 
人參 炙甘草 黃連 牛蒡子（等分） 
上為粗末。每服一錢，加姜一片，水一盞，煎四分，去滓。溫服，不拘時。 
\x六味消毒飲\x（四九）解痘毒。 
牛蒡子 連翹 甘草 綠升麻 紫草 山豆根（等分） 
水一盞，煎七分。溫服，不拘時。 
\x消毒化斑湯\x（五十） 消風散毒，清眼目咽喉。 
升麻 柴胡 桔梗 甘草 連翹 龍膽草 牛蒡子 防風 蟬蛻 密蒙花 
水一鍾半，加淡竹葉十片，煎服。 
\x解毒湯\x（五一）治一切熱毒腫痛，或風熱瘙癢。 
黃連 金銀花 連翹 
上水煎服。 
\x真人解毒湯\x（五二） 治痘母。 
忍冬花（半斤） 甘草節（一兩） 木通 防風 荊芥 連翹（各三錢） 
上分作三劑，用水、酒各一鍾煎服，以腫消痘出為度。 
\x葛根解毒湯\x（五三） 解痘毒止渴良方。 
葛根 升麻（減半） 生地黃 麥門冬 天花粉（等分） 甘草（減半） 
上取糯米泔水一盞，煎七分，入茅根自然汁一合服之。 
\x實表解毒湯\x（五四） 
人參 黃 當歸梢 生地黃 甘草 白芍藥 柴胡 升麻 酒片芩 玄參 地骨皮 
上入薄荷葉少許，淡竹葉十片，水煎服。 
\x溯源解毒湯\x（五五）解胎毒之良方。 
當歸身 川芎 生地黃 白芍藥 人參 生甘草 黃連 連翹 陳皮 木通（等分） 
水一盞，加淡竹葉十片，煎半盞。溫服，無時。 
（陳氏）\x解毒防風湯\x（五六）治痘瘡毒瓦斯熾盛。 
防風 黃芩 地骨皮 白芍藥（炒） 荊芥 牛蒡子 
上每服四五錢，水煎服，或為末，白湯調下。外科解毒防風湯方見本門六三。 
\x化毒湯\x（五七） 治痘未出腹痛者。 
白芍藥 炙甘草（各一錢） 木香 青皮 枳殼（各七分） 山楂肉 連翹 肉桂（各五分） 
水一盞，煎七分。溫服，不拘時。 
\x消風化毒湯\x（五八） 
防風 黃 桂枝 荊芥穗 升麻 白芍 牛蒡子（等分） 甘草（減半） 
上加薄荷葉七片，水一盞，煎七分。溫服，無時。 
\x涼血化毒湯\x（五九）治痘瘡初出，頭焦黑。 
歸尾 赤芍藥 生地黃 木通 連翹 牛蒡子 紅花 紫草 桔梗 山豆根 
上水煎服。或加童便一小盞亦可。 
\x犀角化毒丸\x（六十）治諸積熱，及痘疹後餘毒生瘡，口舌牙齦糜爛等證。 
犀角屑（鎊） 生地黃 當歸 防風 荊芥穗（各一兩） 牛蒡子（炒杵） 赤芍藥 連翹 
桔梗（各七錢） 薄荷 黃芩（炒） 甘草（各五錢） 
上為末，煉蜜丸，芡實大。每服一丸，薄荷湯下。 
\x五福化毒丹\x（六一）治胎毒，及痘後頭面生瘡，眼目腫痛。 
生地黃 天門冬 麥門冬 玄參 熟地黃（各三兩） 甘草 甜硝（各二兩） 青黛（兩半） 
上為末，煉蜜丸，芡實大。每服一丸，白湯或薄荷湯化下。 
（《外科》）\x五福化毒丹\x（六二） 方在外科七六。治一切熱毒瘡癤。 
\x犀角散\x（六三） 治痘瘡、癰毒、時毒熱盛，煩躁多渴，小便赤澀，或赤斑。 
犀角（鎊） 甘草（炙，各半兩） 防風 黃芩（各一兩） 
上為粗末。每服二錢，水一小盞，煎五分。溫服，無時。 
\x紫草化毒散\x（六四）解實熱毒發痘。 
紫草 升麻 炙甘草（等分） 糯米（五十粒） 
水煎服。 
\x紫草散\x（六五） 治痘疹黑陷，氣血虛弱，瘡疹不起。 
紫草 黃 （炙） 炙甘草 糯米（各錢半） 
上水煎服。 
\x紫草飲\x（六六） 治痘瘡黑陷不起。 
紫草 當歸 芍藥 甘草 麻黃（等分） 
水一盞，煎。不拘時服。 
\x紫草飲子\x（六七） 治倒陷腹脹，大小便秘。 
紫草 人參 枳殼 山楂 木通 穿山甲（土拌，炒） 蟬蛻（等分） 
水一盞，煎五分，作三四次溫服。 
\x紫草快斑湯\x（六八） 一名紫草湯。治痘疹血氣不足，或血熱不能起發，色不紅活， 
不灌膿等證。 
紫草 人參 白朮 當歸 川芎 芍藥 茯苓 甘草 木通（等分） 糯米 
上每服三五錢，水煎。 
\x紫草木香湯\x（六九） 治痘瘡里虛，癢塌黑陷悶亂。 
紫草 木香 人參 白朮 茯苓 甘草（炙） 糯米 
上每服三錢，水煎。 
\x紫草木通湯\x（七十）治痘疹出不快。 
紫草 人參 茯苓 木通 甘草（減半） 糯米（等分） 
上每服二三錢，水煎服。 
\x紫草膏\x（七一）紅紫黑陷者，暫用之。 
紫草茸 白附子 麻黃（去節，湯泡，去黃沫，曬乾用） 甘草（炙，各半兩） 
僵蠶（炒） 全蠍（炒，各八個） 
上為細末，用白蜜一兩，好酒半盞，先將紫草煎熬成膏，旋入各藥丸，皂子大。每服 
一丸，紫草煎湯化下，就用補藥調理。如治驚搐，以金簿為衣，薄荷湯下。 
\x紅棉散\x（七二） 亦名天麻散。治痘疹身有大熱，面赤氣粗，無汗而表未散者可 
服之。此藥以麻黃、天麻發表為主，有汗者不可服。蓋腠理已開，不可再發汗也。若有汗而 
熱，則當以惺惺散為和解之劑。故仲景之治表證，有宜發汗者，有宜和解者，有宜調和 
營衛者。若有汗而熱者，則和解為宜；虛而熱者，則調和營衛為宜，如和中散寒之類是也。 
麻黃（去節） 天麻 荊芥 炙甘草（各二錢） 全蠍（全者七枚） 
上為末。每服一錢，以水半盞，薄荷葉二片，入酒四五滴，煎二三沸。帶熱服之，如疹 
未出，再進一服，次又一服，即傷風寒證，服亦無妨。 
\x快斑湯\x（七三）治起發遲。 
人參（五分） 當歸 防風 木通（各一錢） 甘草（三分） 木香 紫草 蟬蛻（各二分） 
水一盞，煎七分。溫服，不拘時。 
\x快斑越婢湯\x（七四） 治痘瘡手足不起發。 
黃 （炙） 白芍藥 桂枝 防風炙甘草 
上加生薑一片，棗一枚，水煎服。 
\x快透散\x（七五）治痘出不快。 
紫草 蟬蛻 木通 芍藥 炙甘草（等分） 
上每服二錢，水煎。 
王海藏先生雲∶身後出不快，足太陽經也，用荊芥甘草防風湯。身前出不快，手陽明 
經也，用升麻葛根湯。 
四肢出不快，足陽明經也，用防風芍藥甘草湯。此皆解毒升發之藥也，不可不知。 
\x鼠粘子湯\x（七六） 治痘稠身熱毒盛，服此以防青干黑陷，並治斑疹稠密。 
牛蒡子（炒） 歸身 黃 炙甘草 柴胡 黃芩（酒炒） 連翹 地骨皮 
上等分，水煎。熱退則止服。 
\x射干鼠粘子湯\x（七七）治痘瘡壯熱，大便堅實，或口舌生瘡，咽喉腫痛，皆餘毒所致。 
鼠粘子（四兩，炒杵） 甘草（炙） 升麻 射干（各一兩） 
上每服三錢，水一大盞，煎六分。徐徐溫服。 
薛氏曰∶前方若痘疹初出，發熱 痛，根盤赤盛，或咽喉口舌疼痛，作渴引飲者宜用。 
若因胃氣虛弱發熱而致前症者，宜人參麥門冬散。 
（錢氏）\x獨聖散\x（七八） 治痘瘡倒靨陷伏。 
用穿山甲取前足嘴上者，燒存性為末。每服四五分，以木香湯入少酒服之，或紫草湯 
亦可。 
\x無價散\x（七九）治一切痘瘡倒陷，焦黑危急之症。 
人牙 豬牙 狗牙 貓牙 
上以炭火燒去煙存性，等分為末。每服三分，熱酒調下。如癢塌寒戰泄瀉，煎異功散 
調下。一方，人牙散∶只用人牙燒去煙存性，為末，酒調服。 
\x三酥餅\x（八十）治初發熱用以表汗解毒稀痘，神效。 
辰砂 擇上好明淨無砂石者，以絹囊盛之，用麻黃、升麻、紫草、荔枝殼同煮一日夜， 
研細，仍用前湯飛 
過，曬乾，再研極細，用真蟾酥另調作餅子。 
麻黃去節，湯泡過，曬乾為極細末，亦用蟾穌另調作餅。 
紫草研極細，亦用蟾酥另調作餅。 
蟾酥於端午日捉蟾取酥，捻前三餅，每餅加麝香少許，微炒。 
上方如遇時行痘疹，小兒發熱之初，每三歲者，將三餅各取半分，熱酒化下，蓋覆出汗， 
如不能飲酒，用敗毒散煎湯化下更好。若痘已出滿，頂紅紫色，為熱毒之盛，宜煎紫草紅花湯， 
或化毒湯，將辰砂、紫草二餅調下少許以解之，但痘出之後不可服麻黃餅也。蓋辰砂能解毒， 
紫草涼心火，制過亦能發痘解毒，麻黃能發表發痘，蟾酥能驅臟腑中毒瓦斯從毛腠中作臭汗而出， 
此四藥誠解毒稀痘之神方也。 
\x神應奪命丹\x（八一）治風邪倒陷及痘毒入里。 
辰砂（擇牆壁鏡面者，以白紗囊盛之，用升麻、麻黃、紫草、連翹四味同入砂罐， 
以新汲水、桑柴火煮一晝夜，取出將砂研細，仍將煮砂藥汁去滓飛取末，待干聽用二錢） 
麻黃（連根節，酒蜜拌炒焦，八分） 蟬蛻（洗淨去足，三分） 紫草（酒洗，五分） 
紅花子（五分） 穿山甲（酒炒，五分） 真蟾酥（三分） 
上共研細末，用FS 酒杵丸，分作千粒，周歲者半丸，二歲者一丸，服止三丸，熱酒化服， 
濃蓋取汗汗出痘隨出也。擇天醫生氣日修合。此方與三酥餅功同。 
（萬氏）\x奪命丹\x（八二） 治倒陷解發痘毒。 
麻黃（蜜酒炒焦） 升麻（各五錢） 山豆根 紅花子 大力子 連翹（各二錢半） 
蟬蛻 紫草 人中黃（各三錢） 
上研細末，酒、蜜和丸，辰砂為衣。薄荷葉煎湯下。 
（東垣）\x涼膈散\x（八三）解痘疹里熱良方。 
黃芩 連翹（為君） 甘草 梔子 薄荷 桔梗 竹葉 
上水煎服。 
\x退火丹\x（八四）治痘中狂妄，神方。 
滑石 硃砂（飛，各一錢） 冰片（三厘） 
共為細末。冷水調一分服。得睡，少時神安氣寧，痘轉紅活矣。 
（陳氏）\x通關散\x（八五）通心經，降心火，利小便良方。 
山梔仁 大黃（炒，各一分） 木通 甘草（炙） 車前子（炒） 赤茯苓 人參 瞿麥 
滑石（各三分） 扁蓄（炒，五分） 
上用水一盞，燈草十根，煎半盞。溫服。 
\x玄參地黃湯\x（八六） 治痘疹衄血。 
玄參 生地黃 牡丹皮 梔子仁（各錢半） 甘草 升麻（各半錢） 白芍藥（一錢） 
蒲黃（炒，五分） 
水一鍾，煎七分。溫服。愚謂此方宜去升麻以塞上沖之源，勿謂但屬陽明即宜用升麻也。 
（萬氏）\x清肺飲\x（八七）治肺熱喘嗽聲啞。 
麥門冬 桔梗（各二錢） 荊芥穗 天花粉 知母（各一錢） 石菖蒲 訶子仁（各八分） 
上水煎服。此當與清肺湯參用，方在後一四五。 
\x導赤通氣散\x（八八）治心虛聲不揚者。 
木通 生地黃 人參 麥門冬 當歸身 石菖蒲 甘草 
上加燈心，水煎服。 
\x甘桔清金散\x（八九）治肺熱咽痛，聲不清。 
桔梗（一兩） 甘草 連翹（各半兩） 訶子皮（三錢） 牛蒡子（炒，七錢） 
上為細末。每服一錢，薄荷葉少許同前服。 
\x加味甘桔湯\x（九十）咽喉腫痛暫用。 
桔梗（八分） 甘草（錢二分） 牛蒂子 射干（各六分） 防風 玄參（各四分） 
水一鍾，煎服，或加生薑一片。熱甚者，加黃芩，去防風亦可。 
\x大如聖飲子\x（九一）治瘡疹痘毒攻咽嗌，腫痛熱渴，或成腫毒不消等證。 
桔梗 甘草 鼠粘子（炒，各一兩） 麥門冬（五錢） 
上每服二錢，水煎。 
（萬氏）\x橘皮湯\x（九二）行滯消痰止嘔吐。 
橘皮（半去白，炒，二錢） 半夏（一錢） 白茯苓（錢半） 
上加生薑三片，水一盞，煎七分。溫服。 
\x勻氣散\x（九三） 行氣化滯。 
木香 青皮（各五錢） 山楂肉（二錢半） 
上為末。每服一錢，甘草湯調服。 
\x前胡枳殼湯\x（九四）治痰實壯熱，胸中煩悶，大便堅實，臥則喘急。 
前胡（一兩） 枳殼 赤茯苓 甘草（炙） 大黃（各半兩） 
上 咀。每服三五錢，水一大盞，煎至六分。不拘時溫服。此方宜量大小加減， 
如身溫脈微並瀉者，不可服。 
薛氏曰∶前症苦屬肺胃實熱，氣鬱痰滯，大便秘結，小便赤澀，煩渴飲冷，身熱脈實者，宜 
用之以疏通五內，使邪無壅滯，則痘瘡輕而易愈也。 
\x當歸丸\x（九五） 治便堅三五日不通者。 
當歸（半兩） 紫草（三錢） 黃連（錢半，炒） 炙甘草（一錢） 大黃（二錢半） 
上以當歸、紫草熬成膏，下三味研為細末，以膏和為丸，如胡椒大。三歲以下兒服十丸， 
七八歲兒二十丸，食前清米飲下，漸加之，以和為度。 
\x百祥丸\x（九六）治痘瘡紫黑干陷，熱毒便秘里實等症。紅芽大戟不拘多少，用漿水煮 
極軟，去骨，日中曬乾，復內原汁中煮，汁盡焙乾研末，水丸，粟米大。每服一二十丸，研赤 
芝麻湯下。 
\x棗變百祥丸\x（九七）治同前而稍緩，可代百祥丸。 
紅芽大戟（去骨，一兩） 青州棗肉（三十個） 
上用水一碗，同煎至水盡為度，去大戟不用，將棗焙乾，可和作劑，或搗爛為丸。從 
少至多，以木香湯吞服，至利為度。 
\x排毒散\x（九八）治痘毒發癰。 
大黃 當歸梢（各一兩） 白芷 沉香 木香（各半兩） 穿山甲（七片，土炒焦） 
上為細末。看虛實大小加減，長流水煎沸調服。 
（錢氏）\x苦參丸\x（九九）治痘後潰爛，瘡毒瘡癩。 
苦參（一兩） 白蒺藜 何首烏 牛蒡子 荊芥穗（各半兩） 
上為末，酒調麵糊為丸。竹葉湯下。外科苦參丸見本門八八。 
\x稀痘方\x（百） 
用老鼠去皮取肉，水煮熟，量兒大小與食數次，出痘甚稀，未食葷時與食尤效， 
屢試屢驗。 
\x稀痘酒\x（百一） 最能散毒稀痘。 
麻黃（去節，泡） 紫草（各二兩） 
上二味，細切，布囊盛之，浸無灰酒一小壇，泥封固，凡遇天行小兒發熱時，與半 
杯或一杯，量兒大小服之，出微汗為佳。 
\x三痘湯\x（百二） 痘發時預服之。 
大黑豆 赤小豆 綠豆（等分，淘淨） 
上用甘草浸水去渣，以甘草水煮豆熟為度，逐日空心任意飲其汁，自然出少。此方冬 
月煮熟，令兒常食豆尤妙。 
\x絲瓜湯\x（百三） 解瘡毒。一方無山楂。 
絲瓜 升麻 芍藥（酒炒） 生甘草 山楂 黑豆 赤小豆 犀角（鎊、等分） 
上為粗散。每服三錢，水一大盞，煎至六分。不拘時徐徐溫服，量大小加減。 
\x辰砂散\x（百四） 預解痘毒。 
好辰砂（一錢，飛） 老絲瓜（近蒂三寸，連子燒灰存性。此物發痘瘡最好） 
上研末。蜜水調服，多者可少，少者可無，或以紫草甘草湯調服尤佳。 
\x保嬰丹\x（百五） 稀痘。 
纏豆藤（或黃豆，或綠豆梗上纏繞細紅藤是也。於八月生氣日擇取，陰乾聽用，二兩） 
防風 荊芥穗 牛蒡子（炒） 紫草茸（去根，酒浸，一兩） 新升麻（鹽水炒） 
甘草（去皮，各五錢） 天竺黃（真者三錢） 蟾酥（真者一錢） 牛黃（真者一錢） 赤小豆 
黑豆 綠豆（各三十粒，略炒勿焦） 好硃砂（用麻黃、紫草、荔枝殼、升麻同煮過，復 
以此汁飛過，三錢） 
上另用紫草二兩，入水二碗，煎膏至少半碗，入沙糖一小鍾，將前各藥為細末，同紫 
草膏丸如李核大，即以硃砂為衣。於未痘之先，濃煎甘草湯每磨服一丸，大者二丸；若已 
發熱，用生薑湯磨服，蓋被睡而表之， 
多者可少，少者可無，大有神效。一方無紫草茸，仍有經霜老絲瓜一個，連藤蒂五寸燒 
存性同用。 
\x洗肝明目散\x（百六） 治痘後目疾。 
當歸 羌活 柴胡 密蒙花 川芎 防風 木賊 山梔仁 龍膽草（各等分） 
上為末。每服一錢，淡沙糖水調服。 
\x洗肝散\x（百七） 翳膜遮睛暫用。 
歸尾（錢二分） 防風（八分） 大黃（八分） 羌活 川芎 薄荷（各四分） 梔子（錢半） 
甘草（三分） 
水一鍾，姜一片，煎服。熱盛便秘加芩、檗。 
\x羊肝散\x（百八） 治痘毒入眼，或無辜疳氣入眼。 
密蒙花（二錢） 青葙子 決明子 車前子（炒，各一錢） 
上為末，用羊肝一大葉，薄批摻上，濕紙裹煨熟。空心食之。 
\x蒺藜散\x（百九） 治痘瘡入眼腫痛。 
白蒺藜 谷精草 防風 羌活 生蛤粉（等分） 
上為細末。每服二錢，溫水調服即退。 
\x蟬菊散\x（百十）治痘疹入目，或病後生翳障。 
蟬蛻（去土淨） 白菊花（等分） 
每服一二三錢，水八分，加蜜少許，煎四分。食後溫服。 
\x秦皮散\x（百十一）治大人小兒風毒赤眼，痛癢澀皺，眵淚羞明。 
秦皮 滑石 黃連（等分） 
湯泡熱洗，日二三次。 
\x通神散\x（百十二） 治痘瘡入眼，生翳膜。 
白菊花 谷精草 綠豆皮 
上為末。每服一錢，用柿餅一個，米泔水一盞同煎，候水干。只吃柿餅，每日三五次不 
拘，至七日效。 
（錢氏）\x黃柏膏\x（百十三） 用此護眼，可免痘毒入目。 
黃柏（一兩） 綠豆末（二兩） 生甘草（三兩） 
上為細末，以麻油調成膏，用塗耳前、眼角、目下四五遍，若早塗之，痘出必稀，若既 
患眼，塗之必減。 
\x痘疔散\x（百十四） 
雄黃（一錢） 紫草（三錢） 
上為細末，胭脂汁調、用銀簪腳挑破黑痘，入藥在內。此下二方皆治痘疔之良方也。 
\x四聖丹\x（百十五）治黑疔。 
牛黃（錢二分） 兒茶（錢七分） 硃砂（八分） 珍珠（二分） 
上為極細末，以棉胭脂汁或油胭脂調勻。先用銀針挑破黑疔，拭去惡血，乃點藥疔上。 
（萬氏）\x四聖散\x（百十六） 治痘不起發，變黑而痛者，痘疔也。亦名鬼痘。 
綠豆（四十九粒） 豌豆（四十九粒，各燒存性） 珍珠（一分） 油頭髮（燒存性，一分） 
上為細末，用胭脂水調，先以簪腳撥開黑痘，以此塗之。 
\x神效隔蒜灸法\x（百十七） 治痘疔毒瓦斯熾盛，使諸痘不能起發，已起發者不能灌膿， 
已灌膿者不能收靨，或大痛，或麻木，痛者灸至不痛，不痛者灸至痛，其毒隨火而散。其法用 
大蒜頭切三分濃，安痘疔上，用小艾炷於蒜上灸之，每五壯易蒜再灸，若紫血出後，腫痛不 
止，尤當用灸，治者審之。愚在京師，嘗見治痘疔者，即以線針挑破出毒血，諸痘隨即灌膿。 
若挑破不痛，不出血者難治，若用此法灸之，即知痛，更用針挑破，紫血 
隨出，諸痘隨灌，亦有生者。 
\x胡荽酒\x（百十八） 辟穢氣，使痘疹出快。 
用胡荽一把，以好酒二盞，煎一兩沸。令乳母每含一兩口，噴兒遍身，或噴頭面。房 
中須燒胡荽香以辟除穢氣，能使痘疹出快。煎過胡荽懸房門上最妙。或用棗炙之，兒聞棗香， 
尤能開胃氣，進飲食，解毒瓦斯。按∶ 
此酒惟未出之前，及初報之時宜用之，若起脹之後，則宜避酒氣，亦忌發散，皆不可用也。 
\x茵陳熏法\x（百十九） 
用干茵陳研末，搗棗膏和丸，如雞子大，曬乾，用烈火燒煙熏之。 
\x水楊湯\x（百二十） 治倒陷之良方。 
水楊，即忍冬藤也。春冬用枝，秋夏用枝葉，生水邊，細葉紅梗，枝上有圓果，滿果 
有白須散出。切斷，用長流水一大釜，煎六七沸，先將三分之一置浴盆內，以手試其適可， 
仍先服煎藥，然後浴洗，漸漸添湯，以痘起發光壯為度，不拘次數。洗畢照視，若累累然起處 
覺暈，暈有系，此漿影也。如漿不滿，宜再浴之。 
若弱者，只浴頭面手足亦可。此則不厭多洗，洗後如無起勢，乃氣血敗而津液枯， 
多不可治。 
\x秘傳茶葉方\x（一二一） 鋪床蓆用。 
茶葉要多，楝去粗梗，入水一煮取起，再楝去梗，濕鋪於床上，用草紙隔層，令兒睡 
上一夜，則膿水皆干。 
\x豬髓膏\x（一二二） 治痘疹不靨，及痂靨不落者，塗之即落。 
豬骨髓 白蜜 
上二味，以火熬一二沸，退涼，用雞翎掃上即落。 
\x百花膏\x（一二三） 治痘燥痂皮濺起作痛，或瘡痂欲落不落者。 
蜜不拘多少，略用湯和，時時以鵝翎潤痛處，瘡痂亦易落，無痕。 
\x蕎麥散\x（一二四） 治痘瘡潰爛，以此敷之。 
蕎麥一味，磨取細面，痘瘡破者，以此敷之；潰爛者，以此遍撲之，絹袋盛撲，或以此襯 
臥尤佳。 
\x胭脂汁\x（一二五） 治黑痘之良方。 
先用升麻一味，煎濃湯，去滓，卻用棉胭脂浸於湯內揉出紅汁，就以本棉蘸湯於瘡上拭 
而塗之。 
\x敗草散\x（一二六） 治痘瘡撾搔成瘡，膿血淋漓，謂之斑爛。用蓋屋蓋牆爛草，多年 
者佳，或曠野自爛者尤佳，為末搽摻之。或氣血虛，熱不愈而遍身患者，須多摻席鋪上，令兒 
坐臥其上，其瘡即愈。 
\x白龍散\x（一二七） 治爛痘及抓破者。 
用干黃牛糞在風露中多久者，火 成灰，取中心白者為末，以薄絹囊盛裹，於瘡上撲之。 
\x救苦滅瘢散\x（一二八） 治爛痘以此敷面，如誤抓破者，用之敷貼最良。 
密陀僧 滑石（各二兩） 白芷（半兩） 
上為細末。濕則干摻之，或用好蜜調敷。 
\x滅瘢散\x（一二九） 治痘後面瘡，以此敷之。 
密陀僧 白附子 白僵蠶 白芷 鷹矢白（等分） 
上研極細末，以水調搽面 ，神效。 
\x辟邪丹\x（百三十） 用燒於房中，能辟一切穢惡邪氣。 
蒼朮（以黃連代之更妙） 
乳香 降真香 甘松 北細辛 芸香（各等分） 
上為末，水丸，如豆大。每焚一丸熏之，良久又焚一丸，不可太多，只是略有香氣，使 
之不斷可也。 
\x砭法\x（一三一） 治丹瘤。 
用細瓷器擊碎取鋒 者，以箸一根，劈開頭夾定，用線縛住，兩指輕捻箸梢，令瓷鋒正對 
毒頂，懸高寸許，另用一箸輕擊箸頭，令毒血遇刺而出，即可解散。 
\x蜞針法\x（一三二） 治痘癰及丹瘤。 
用水蛭大者五六根，放腫毒頭上吮去惡血，可以消丹瘤，決癰腫。 
\x雄黃散\x（一三三） 治痘後牙齦生疳蝕瘡。 
雄黃（一錢） 銅綠（二錢） 
上為末，干摻之。 
\x綿繭散\x（一三四） 治痘瘡餘毒，肢體關節生疳蝕瘡，膿水不絕。 
出蛾綿繭（不拘多少） 生白礬（入繭內，以炭火 枯） 
上為細末，干貼疳瘡口內。此總治瘡毒膿水淋漓，收斂之外劑。 
\x搽牙散\x（一三五） 治痘後餘毒攻牙生疳，一日爛進一分，急用此搽之。 
銅綠 雄黃 五倍子 枯礬 胡黃連 北細辛 烏梅（同褐子包固，火 存性） 
上等分為末搽之。 
\x吹口丹\x（一三六） 治疳。 
黃連 青黛 兒茶 片腦 
上等分為末吹之。 
\x生肌散\x（一三七） 痘後癰毒不收口，用之神效。 
枯礬（三錢） 海螵蛸 赤石脂（ ，各二錢） 龍骨（ ） 黃丹（飛炒） 乳香（出汗） 
沒藥（出汗，各一錢） 血竭（五分） 輕粉 麝（各二分） 
為細末，摻瘡口內，外以太乙膏貼之。 
\x馬鳴散\x（一三八） 治走馬疳良方。 
人中白（即尿缸底白 也。以物刮取，新瓦盛之，火 如白鹽乃佳，半兩） 五倍子（生者一 
錢，另用一錢同礬 之） 馬鳴蛻（即蠶蛻紙也。火燒過，二錢半） 枯白礬（二錢。即用五 
倍子一錢，入礬於內 枯者） 
上為極細末，先以濃米泔水浸洗瘡口，以此敷之。 

<目錄>卷之六十三長集·痘疹詮古方\痘疹
<篇名>以下麻疹方
屬性：\x升麻湯\x（一三九） 解散疹毒。 
升麻（去須） 葛根（去皮，各一錢） 芍藥（酒浸，二錢） 炙甘草（一錢） 
水一盞，煎五分。食遠稍熟服，量人大小加減。 
予按∶此方即升麻葛根湯也，麻疹之證多屬陽明火毒，凡欲解表散邪，但表實邪盛者最宜 
用此。然愚謂以柴胡代升麻用之更妙。若血氣稍虛而邪有未解者，惟柴歸飲為最妥。 
\x升麻透斑湯\x（百四十） 治疹瘡初見紅點一日至三日。 
升麻 枳殼（麩炒，各五分） 柴胡（錢半） 桔梗 前胡（各一錢） 干葛 川芎 茯苓（各七分） 
陳皮 半夏 甘草（各四分） 
上加生薑一片水一鍾，煎五分，作十餘次徐服之。 
\x葛根麥門冬散\x（一四一） 治小兒熱毒斑疹，頭痛壯熱，心神煩悶。 
葛根（三錢） 麥門冬（四錢） 人參 川升麻 茯苓 甘草（各二錢） 石膏（半兩） 
赤芍藥（一錢） 
上 咀。每服三錢，水一大盞，煎至六分。不拘時徐徐溫服，仍量兒大小增減。 
薛氏曰∶前方足陽明胃經之藥也，外除表邪，內清胃火，兼補元氣，若非發熱作渴，表 
里有熱者不可用。 
若表里俱虛而發熱作渴者，宜用人參麥門冬散。 
（萬氏）\x麥門冬湯\x（一四二） 治表邪內熱，咳嗽甚者。此即前方去人參者，但分兩稍異耳。 
麥門冬 葛根（去皮，各一錢） 升麻（去須，四分） 赤芍藥（酒炒） 茯苓（各六分） 
炙甘草（四分） 石膏（ ，一錢半） 
上水煎服。 
（萬氏）\x柴胡四物湯\x（一四三） 治疹後餘熱。 
柴胡 當歸身 川芎 生地黃 白芍藥 人參 麥門冬 知母 淡竹葉 黃芩 地骨皮 
上銼細。水一盞，煎七分。不拘時溫服。 
\x生地黃散\x（一四四） 治小兒斑疹，身熱口乾，咳嗽心煩者。 
生地黃（半兩） 麥門冬（七錢） 款冬花 陳皮 杏仁（各三錢） 炙甘草（二錢半） 
上每服三五錢，水一大盞，煎六分。不拘時徐徐溫服，量大小加減。 
\x清肺湯\x（一四五） 治斑疹咳嗽甚者，或二母散，或麥門冬湯。 
桔梗（去蘆） 片芩 貝母（各七分） 防風（去蘆） 炙甘草（各四分） 知母（七分） 
上水一鍾，煎五分，入搗碎蘇子五分，再煎溫服。 
\x清肺消毒湯\x（一四六） 治疹瘡收完，不思飲食，鼻干無涕。 
防風 枳殼（各五分） 連翹 前胡 黃芩 桔梗（一錢） 荊芥 炙甘草 
上水一鍾，煎至五六分，作十餘次徐服之。 
\x門冬清肺湯\x（一四七） 治疹後咳嗽不止。 
天門冬（去心） 麥門冬（去心） 款冬花 知母 貝母 桔梗 牛蒡子 地骨皮 
杏仁（去皮尖） 馬兜鈴 甘草（等分） 
水一鍾半，前七分。食後溫服。 
\x清肺消毒化痰湯\x（一四八） 治疹後喘嗽，聲音不清，不思飲食，眼目不清，唇口乾燥。 
牛蒡子 防風 荊芥穗 貝母（各五分） 連翹 黃芩 前胡 茯苓（各七分） 桔梗 
枳殼（各一錢） 甘草（三分） 
上水一鍾，煎五分，作十餘次徐服之。 
\x清金降火湯\x（一四九） 治疹後肺熱聲啞咳喘。 
當歸 白芍藥（酒炒） 生地黃（酒洗） 栝蔞仁 白茯苓 陳皮 貝母（去心） 
甘草 麥門冬 桑白皮 枯芩（酒炒） 山梔（炒） 玄參 杏仁（去皮尖） 蘇梗 
天門冬 黃連（炒） 石膏 
上等分，加姜一片，水煎服。 
\x二母散\x（百五十） 方在寒陣四九。治肺熱咳嗽，及疹後嗽甚者。 
\x透斑和中湯\x（一五一） 治疹瘡二三日泄瀉。 
升麻 干葛 豬苓 澤瀉 陳皮 半夏 川芎 茯苓（各七分） 前胡 桔梗（各一錢） 
柴胡（錢半） 甘草（三分） 
上加生薑三片，水一鍾，煎至五分，作數次徐服之。 
\x解毒化滯湯\x（一五二） 治疹後吃食太早，咬指甲，撕口唇，FS 眼毛，看手，咬人等證。 
防風 荊芥 枳殼 神曲（炒） 麥芽（炒，各五分） 連翹 黃芩 茯苓 前胡（各七分） 
桔梗（一錢） 山楂 甘草（各三分） 
上水一鍾，煎五分，作十餘次徐徐服之。 
\x大青湯\x（一五三） 解斑疹大毒良方。 
生地黃 石膏 玄參 地骨皮 知母 木通 甘草 青黛 荊芥穗（各等分） 
上水一盞，加淡竹葉十二片，煎七分。溫服，無時。 
\x羚羊角散\x（一五四）治小兒斑疹後，餘毒不解，上攻眼目，羞明雲翳，眵淚俱多， 
紅赤腫閉。 
羚羊角（鎊） 黃 黃芩 草決明 車前子 升麻 防風 大黃 芒硝（等分） 
水一盞，煎半盞，稍熱服。 
\x羌菊散\x（一五五） 治痘疹熱毒上攻，眼目生翳並暴赤羞明。 
羌活 甘菊花 蟬蛻 蛇蛻 防風 谷精草 木賊 甘草 白蒺藜 山梔子 大黃 黃連 
沙苑蒺藜（等分） 
上為末。每服一錢，清米湯調下。 

<目錄>卷之六十三長集·痘疹詮古方\痘疹
<篇名>以下通用方
屬性：\x人參理中湯\x（一五六） 方在熱證一。 
治脾胃虛寒諸證。 
\x六物煎\x（一五七） 方在新因二十。 
治痘疹血氣不足，隨證加減用。 
\x六氣煎\x（一五八） 方在新因二一。 
治痘瘡氣虛，癢 倒陷。 
\x九味異功煎\x（一五九） 方在新因二二。 
治痘瘡虛陷，寒戰切牙，虛寒諸證。 
\x柴歸飲\x（百六十） 方在新因十五。 
治痘瘡初起，托散妙劑。 
\x柴葛煎\x（一六一） 方在新因十八。 
治痘瘡表里俱熱，散毒養陰。 
\x疏邪散\x（一六二） 方在新因十六。 
治痘瘡初起，表邪強實者。 
\x五積散\x（一六三） 方在散陣三九。 
溫散寒邪。 
\x四順清涼飲\x（一六四） 方在攻陣二五。 
治血脈壅熱，大便秘結。 
\x涼血養榮煎\x（一六五） 方在新因十七。 
治痘瘡血虛血熱，地紅熱渴。 
\x搜毒煎\x（一六六） 方在新因十九。 
解痘疹熱毒，紫黑乾枯。 
\x犀角地黃湯\x（一六七） 方在寒陣七九。 
治痘疹血熱諸證。 
（仲景）\x黃芩湯\x（一六八） 方在寒陣百五。 
治熱利。 
\x透邪煎\x（一六九） 方在新因二三。 
治痘疹初熱未出者，宜此蘇表達邪。 
\x化斑渴\x（百七十） 方在寒陣三。 
治陽明熱渴，化斑除煩。 
\x小柴胡湯\x（一七一） 方在散陣十九。 
散肝膽經表邪，往來寒熱。 
\x益元散\x（一七二） 方在寒陣百十二。 
解煩熱，止渴，利小水。 
\x四苓散\x（一七三） 方在和陣一八七。 
利小水，去濕滯。 
\x導赤散\x（一七四） 方在寒陣一二二。 
降心火及小腸熱證。

