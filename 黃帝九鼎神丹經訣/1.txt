
黃帝九鼎神丹經訣卷之一
黃帝受還丹至道於玄女。玄女者，天女也。黃帝合而服之，遂以登仙。玄女告黃帝日：凡欲長生，而不得神丹金液，徒自苦耳。雖呼吸導引，吐故納新，及服草木之藥，可得延年，不兔於死也，服神丹令人神仙度世，與天地相畢，與日月同光，坐見萬里，役使鬼神，舉家昇虛，無翼而飛，乘雲駕龍，上下太清，漏刻之問，周遊八極，不拘江河，不畏百毒。
黃帝以傳玄子，誠之曰：此道至重，必以授賢者。苟非其人，雖積金如山，地方萬里，亦勿以此道洩之也。得一足仙，不必九也。傳受之法，具以金人一枚重九兩，金魚一枚重三兩，投東流水為誓，金人及魚皆出於受道者也。先齋沐浴，設一玄女座，於水上無人之地，燒香上白，欲以長生之道，用傳某甲，及以丹經著案上，置座在此，今欲夾道。向北伏一時之中，若天晴無風，可受之。受之共飲白鸚血為盟，並傳口訣合丹之要，及投金人金魚於水。萬兆無神仙骨之者，終不得見此道也。
黃帝日：欲合神丹，當於深山大澤，若窮里曠野無人之處，若於人中作之，必於高墻厚壁，令中外不見亦可也，結伴不過二三人耳。先齋七日，沐浴五香，置加精潔，勿經穢汙、喪死、嫁女之家相往來。
黃帝日：欲市其神藥，必先齋七日，以子丑日沐浴，以執日市之，當於月德地坐，勿與人爭貴賤。玄女日：作藥以五月五日大良，次用七月七日。始以甲子、丁巳、開除之日為善，甲申、乙巳、乙卯次之。作藥忌日：春戊辰、己巳，夏丁巳、戊申、壬辰、己未，秋戊戌、辛亥、庚子，冬戊寅、己未、癸卯、癸酉，及月殺及支天季、四孟仲季、月收、壬午、丙戌、癸亥、辛巳，月建、諸朔望皆凶，不可用以起火合神藥。慎不得與俗問愚人交通，勿令嫉拓多口舌人、不信道者，聞知之也，神藥不成。神藥成，便為真人，上天入淵，變化恍惚，可以舉家皆仙，何但一身。俗人惜財，不合丹藥，及信草木之藥。且草木藥埋之即朽，煮之即爛，燒之即焦，不能自生，焉能生人。可以療病益氣，又不免死也。還丹至道之要，非凡所聞。
黃帝曰：起火時，當於釜邊施祭，以好白酒五升，牛羊脯各三斤，黃粱米飯二升，大棗三升，梨一斗，熟雞子三十枚，鯉魚三頭各重三斤，凡用皆三案，案皆用二杯，燒香，再拜。祝曰：小兆臣某，共誠惟大道君、老君、太和君。一辰小兆臣某貪生樂道，某令藥不飛不亡，皆使伏火。藥已好善，隨手變化，黃白悉伏，服藥飛仙，朝於紫宮，命長無極，得至真人。行酒起，再拜畢，諸赤果木橘柚皆上之訖，然放火如法。
黃帝曰：欲作神丹，皆先作玄黃。玄黃法：取水銀十斤，鉛二十斤，納鐵器中，猛其下火，鉛與水銀吐其精華，華紫色，或如黃金色。以鐵匙接取，名日玄黃。一名黃精，一名黃芽，一名黃輕。當納藥於竹筒中，百蒸之，當以雄黃、丹砂水和飛之。〈雄黃丹砂水，在《三十六水中》。〉
黃帝曰：又當作六一泥。泥法：用礬石、戎鹽鹵鹹、譽石四物，先燒，燒之二十日命東海左顧牡蠣、赤石脂、滑石。凡七物分等。多少自在，合擣萬杵，令如粉。於鐵器中合裹，火之九日九夜。猛其下火，藥正赤如火色。可復擣萬杵，下絹篩，和百日華池以為泥。當開。以泥赤土釜，土釜令可受八九升，大者一斗。塗之令內外各厚三分。畢之於日中，十日，令乾燥。乃取胡粉燒之。令如金色。復取前玄黃各等分，和以百日華池，令土釜內外各三分，暴之十日。令大乾燥。乃可用飛丹華矣。又法：作藥釜及六一泥訖之時，著瓮內蓋口陰乾，瓮去地三四尺，勿令濕。
作之法用真砂一斤。亦可二斤。亦可十斤。多少自在，隨人富貧。納釜中。〈雲以鹵鹹覆，擣之。〉以六泥塗釜口際會，無令洩也。謹候視之，勿令有拆如髮，則藥皆飛失其精華，但服其糟滓，無益也。塗訖；乾之卡餘日，乃可用。〈不乾燥。不可火之也。〉先以馬通糠火。去釜五寸，溫之九日九夜，推火附之，又九日九夜。以火囊釜半腹，又九日九夜。凡三十六日，可止火一日寒之，藥皆飛著上董，如五彩琅玕。或如奔星。或如霜雪，或正赤如丹，或青或紫。以朋掃取，一斤減四兩耳。若藥不伏火者，當復飛之，和以玄水液、龍膏澤，拌令浥浥。復置玄黃赤土釜中，封其際如始法，猛火飛之。三十六日藥成。凡七十二日畢矣。欲服藥，齋戒沐浴五七日，焚香。乃以平旦，東向禮拜長跪，服之如大黍粟，亦可如小豆。上士服之，七日乃升天。中士服之，七十日得仙。愚人服之，以一年得仙成。以其丹華，釜飛第二之丹，及九丹、一切神丹，大善也。玄女曰：作丹華成，當試以作金。金成者藥成也金不成者藥不成。藥未伏火，而不可服也。或塗釜不密，或是犯禁所致。雲更准前飛之試之。龍膏丸之如小豆者。致猛火上，鼓囊吹之食頃，即成貧金。又以二十四銖丹華，點粉汞一斤，亦成黃金。黃金成，以作筒盛藥；又以一銖丹華，投汞一斤，若鉛一斤，用武火漸令猛吹之，皆成黃金也。斤與銖慎勿多，多則金剛，少則金柔，皆不中槌也。又云：金若成。世可度。金不成，命難固。徒自損費，何所收護也。
取無毒水銀。多少自納在六一泥釜中，封之乾訖，一如調治丹華伕也。飛之九，上下寒發，掃取和以鯉魚膽。復封塗如初，復飛之九。上下寒發，掃取和以龍膏。名曰神符。取鉛黃華十斤，量器中，以炭火之，即又取水銀七斤，投鉛中，猛火之須臾，精華俱上出，狀如黃金，又似流星。紫赤流珠。五色玄黃。即以鐵匙接取之。得十斤，即化九轉。名曰丹華之黃。一名玄黃之液，一名天地之符。即擣治汞，化為丹，名曰還丹。聖人祕之。非凡俗道士之所知見也，非殊達者不能知也。火名子明。汞亦名子明。一者，鉛精也。一名太陰。一名金公，一名河車，一名奼女，一名立制石。下愚治調，直用山中立制石，實非也。真人曰：石膽皆出鉛中。凡人愚昧，治調神藥，反用羌里石膽，非也，去道萬里，為藥故不成也○真人曰：以丹砂精化為流珠霜雪，鉛精化為還丹，黃白乃成，服之神仙矣。不用此二物調治，藥雖得丹，服之猶候死矣。太陰者鉛也，太陽者丹也。取汞九斤，鉛一斤，合置赤土釜中，猛火上從平日一至日午上哺。一云：日下時水銀與鉛精俱出，如黃金色，名曰黃精。一名黃芽。一名黃輕，一名黃華。以井華水火之，名曰黃華池。一名黃龍，一名黃服，一名立制石。取玄黃和以玄水液，合如封泥，丸之，納赤、上、釜中，以六一泥內，伏之令各厚三分，令乾十日，無令泄。以馬通若糠火，火之八十日，當成金藥。取玄黃一刀圭，納猛火，以鼓囊吹之食頃，皆消成黃金。黃金若不成，藥仍生，未可用也。當更納赤土釜中，如前封泥，火之八十日，藥乃可用服矣。玄黃一名伏丹，一名紫粉。欲服之，當以甲子日平旦，向束再拜，服如小豆，吞一丸，日一，百日神仙，萬病皆愈，大癲大癩並愈，無所不瘧。即服以百日華池，和玄黃令如泥，以置直兩赤土釜中，內外各厚三分，納水銀一斤，亦可十斤。作藥多少任意，三斤可以仙一人耳。可得玄黃精十兩，取汞三斤，納土釜中，復以玄黃覆其上，厚二寸許，以一土釜合之，封以六一泥，外內固濟，無令泄。置日中暴令大乾，乃火之。濕者不可，得火即坼破。如調丹華法，以馬通若糠火，火之九日夜，寒一日，發之藥皆飛著上釜，狀如霜雪，紫紅朱綠五色光華，厚二分寸餘，以羽掃取之，和以黃狗大膽，亦可以河伯餘魚者。訣云：是鯉魚膽和之。一云：以此玄黃，令如封泥。注云：其所丸之物，訣雲是水泉也。復丸納土釜中，已下同。丸納土釜中，復以玄黃覆之，令厚一寸。一云：釜合蓋之，以六一泥封之，如初法暴十日令大燥，乃火之，濕者不可也，得熱釜即拆也。復火九日夜，可止，一日寒之，發開，以羽掃取著上釜精飛，若但紫名日神符還丹，和以龍膏，丸如小豆。常以甲子平旦，束向再拜長跪，服之，百日與仙人相見，玉女來至，於是從諸神方而飛行矣。欲渡大水，和神符以龍膏，若河伯，餘以塗足下，行水上足不沒溺也。欲入火，服一丸即不熱也。服藥百日，三屍九蟲皆自敗壞，長生不死也。
先以六一泥，泥兩赤土釜內外，令厚各三分。又取牡蠣、赤石脂、磁石，法無磁石，存本不改。凡三物分等，調治之萬杵，令如粉。和以百日華池，令浥。一云：以直釜中，塗釜內服，又以玄黃華，著此直上，令厚一寸許。乃取帝男二斤，雄黃也帝女一斤雌黃也先以百日華池，小沽之濡之，乃即上不敢飛。乃鐵臼中調檮之萬杵，令如粉。上釜中，復蓋以黃粉，令厚一寸許，以一釜合之，封以六一泥，勿令泄氣，乾之十日。乃以馬通糠火，火之九日夜，火去釜邊五寸也。以推火擁之，九日夜也。推火至釜一日，猛火九日夜，以大壅至釜半腹，火之九日夜，止。凡三十六日。一日寒之。以羽掃飛精上著者，和以龍膏，通納釜中也。復泥封之，乾之，復火之三十六日。一云：二十七日。止，一日寒發之，以羽掃取之，名日飛精，治之者曰神丹。上士服之一刀圭，日一，五十日神仙。中士服之百日，愚人服之一年，乃神仙矣。凡夫男女小兒奴婢六畜，以與服之，皆仙而不死矣。辟五兵，帶繫之，夫神多所衛護，辟兵。服丹百日，諸神仙來迎之，即玉男，即玉女，即玉童。山卿澤尉皆來侍從，見形如人。度代無種，事在人耳。
取礬石、譽石、代赭、戎鹽、牡蠣、赤石脂、土龍矢、雲母、滑石，凡九物。皆燒之一日一夜，猛其火，皆合治檮，令如粉。和以左味，令如泥。以直一釜中，納汞一斤。次以帝男，次以曾青，次以礬石，亭脂，次以鹵鹹，次以太一禹餘糧，次以礬石。譽石在上，而水銀獨在下也。凡七物，各異器調檮之，令如粉。以水銀一斤』獨在下，餘先乃以次納之。以一釜合上，以左味和六一泥，泥之封令密，暴之十日。置鐵弋三柱上，令高九寸，以馬通糠火，火之，去釜底五寸，候其火九日夜沒。增火至釜半腹，九日夜。常以濕布加釜上，令藥不飛。視布乾，取復濡濕之。凡八十一日止，寒之一日，發之藥皆飛著上釜，釜出五色，飛法一同，藥之要也。以鸚羽掃取之，合以百草花，以井華水一服之，一百日朱雀鳳凰翔覆其上，神人玉女至。二百日登天入地，仙人來侍。一年，太一以雲車龍馬迎之矣。服此丹令人不飢不渴，百歲。輒飲石泉，食棗栗二十枚，牛羊脯五寸。又以還丹塗錢，用市物，錢即日皆自還。至以還丹書人目匡郭上，百鬼皆走避去。又以藥一刀圭，粉水銀一斤，火之立成黃金。一法以龍膏和藥，火之九日夜，乃成真金也。
取汞一斤，置六一釜中。又取帝男一斤，檮之如粉，加汞上，禹餘糧一斤，檮之如粉，加帝男上。以六一釜合之，封其際，以六一泥泥之，令乾。加馬通糠火，火之九日夜止。更以炭火燒之，九日夜乃止。火寒之一日，發之藥皆飛著上釜，如霜雪。以羽掃取之，和以龍膏、少室天雄分等，乃鸚子服。一雲鸚子血。一刀圭，三十日羽飛仙矣，萬神來侍衛，玉女皆可役，神仙迎之，上昇天矣。百鬼社稷神，風伯雨師，皆來迎之，可使役。
取八石而成之。八石者，取巴越丹砂、帝男、帝女飛之，曾青、礬石、譽石、石膽、磁石，凡八物等分，多少在意，異檮令如粉，和以土龍膏。乃取土龍矢二升，以黃犬肝膽，合為釜。牡蠣、赤石脂各三斤，檮令如粉。以左味和為泥，塗釜內外，各厚三分，乾之。一法八味多少自在，以土龍膏、土龍矢一升，以和黃狗膽，合土龍矢二升，牡蠣、赤石脂末之如粉，和以為泥，塗釜內外，各厚三分，乾之。八石各異末之如粉者，乃納丹砂在下，次以帝男，次以帝女，次以曾青，次以礬石，次以譽石，次以石膽，次以磁石，磁石獨在上。以六一釜合之，以六一泥封其會際，乾之如上法。乃以馬通糠火，火之三十六日止。寒之一日，發之藥皆飛上著如霜雪。羽掃取之，和以龍膏，丸如小豆。食後服一丸，日一，十日仙矣。鬼神來侍衛之，役使。亦可以作服黃金。非但男子，女人亦得飛仙。若欲辟穀，常絕房事，但飲水，勿交接也。此丹下滓，可療百病。一法鉛合之成黃金，以鍊丹，刀圭合水銀一斤，火之成黃金也。一雲柔丹與鍊餌丹相似，滑澤易食之。
用汞三斤，以左味和玄黃合如泥，以塗土釜內外，各厚三分。乃納汞合以一釜，用六一泥塗其際會，乾之十日。乃火之，如太丹華法，三十六日止。寒之一日，發之，以羽掃取上著釜者，和以龍膏，服如小豆，日三，令人神仙不死。以敵瓷汁和之，九十歲老翁服之，更二十日，白頭黑，益陽精陰氣，雖交則生子無數。以柔丹畫梧桐，為人也。以柔丹書字，奴婢終不逃走。八十婦人服之，皆有子。長吏服之，得遷。與鉛合火成金銀，一名黃金。
其色頗黑紫，如有五色之彩。取汞一斤，亦可多之。以玄黃華直其土釜，令內外各厚三分。復檮曾青、磁石，令如粉，以著玄黃華，及曾青、磁石末，覆汞，上以一｀釜合，以六一泥塗其會際，乾之十日。乃以馬通糠火，火之九日夜，轉以上釜為下釜，復火之九日夜。又復以下釜為上釜，火之九日夜。如是九上九下乃止。寒之一日，發之，以羽掃之，取其飛著上者。和以龍膏，後還納釜中，更火之一旬，乃止。寒一日，發之，以羽掃取飛上著者，檮之如粉，盛以金銀筒，若生竹筒中。常平旦，面束向日，再拜長跪，以井華水服一刀圭，便為神仙也。以如棗核大，著手中而行，百鬼銷滅。以此柔丹書門戶，百邪眾精，魑魅魍魎不敢前。又辟盜賊，乃至虎狼皆避之。若婦人獨守、責持如大豆者，百鬼盜賊遠避不敢來。
法用赤土釜，以六一泥泥其內外，令各厚三分，乾之如治丹華法。取帝男、帝女、曾青、譽石、磁石各一斤，異檮之如粉。先以玄黃，直以六一釜，如丹華法。乃內流珠一斤於釜中，次以帝男加流珠上，次以帝女，次以曾青，次以譽石，次以磁石，磁石最上。以一釜合之，以六一泥塗其會際，令厚三分。復以土龍矢、黃土各半斤，令為泥。一云：以牡蠣、赤石脂塗其上，厚三分。又以土龍矢塗，厚三分。暴之十日令乾。乃微火，先文後武，九日夜。寒一日，發之，以羽掃取著上者。和以龍膏、黃犬膽，丸如小豆許。平旦，以井華水，向日再拜，吞一丸，令人身輕，百日百病除愈，玉女來侍，司命消除死籍，名著仙錄，飛行上下，出入無問，不可拘制，坐在立亡，輕舉乘雲，昇於天矣。
