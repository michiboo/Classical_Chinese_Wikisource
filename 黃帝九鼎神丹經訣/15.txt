
黃帝九鼎神丹經訣卷之十五
臣按：石流黃能化金銀銅鐵器物，仙經頗用之。燒有紫姻，而黃白以為切物，故車法中之所要也。伏水銀者，乃號此藥為黃穠沙也。得硝石能化為水。此法出於三十六水中經也。又取石流黃檮末，納竹筒中，削其表令薄。埋馬糞中，二十日化為水。以此水漬丹，謂之流黃液也。
作法取上上光明砂，酒漬鍊訖，末之，以流黃掖於銅器中漬丹，微火煎之，重湯煮之，最佳。七八日色變，十日如泥，丸如梧桐子，日服三丸，漸漸加至四『十丸。久而輕舉，亦可昇仙。此乃流黃之功力也。
石流黃主療
臣按：石流黃味酸而溫，有毒，主治婦人陰蟲，疽痔惡血，堅筋頭禿，心腹積聚，邪氣玲癖，並飲逆上氣，『腳玲疼弱無力，及鼻鈕惡瘡，下部暨瘡，療瘡止血，煞疥蟲。俗方用之，偏療腳弱及癥玲，惟良。
臣又按：石流丹者，石之赤精，蓋石流黃之類也，非石流黃也。皆浸溢於崖岸之問，。其濡濕者，可丸服，其已堅者，散服。此一色石，是百二十種石芝之數，雖有其名記，不睹其目，亦仙藥之上也。五嶽有，而箕山為多。其方言、許由就服之而長生，故不復以富貴累意。不受堯禪。
石流黃出處
臣按：石流黃生於束海牧陽山谷中，及泰山，及河西山。礬石液也。束海屬徐州，而箕山亦有。今第一出扶南林邑，如鸚子初出殼，名崑崙黃，色深而佳也。此色尤為俗方療腳弱疝玲所要。若以入大丹，此林邑者必不及徐州及箕山者。且南方無礬石，不知何以稱為礬石液也。
鍊石流黃入長生藥法
臣按：九霄君作九轉鉛丹，鍊石流黃入長生藥法，四味大藥，雖各別鍊，皆同用酒湯上煎之。其法硃砂、雄黃、雌黃、流黃四味之藥，皆令作末，各一銅器，好酒沃之，即於浮湯上煎之。率酒五升，可漬五兩，恆使浥浥，勿使頓添之，方可入用，此入長生之藥。又方：碎如大豆，並醋納竹筒中，三日夜煮之，欲休半日，加水也。此入變化用之不如酒煮也。
臣按：曾青亦仙藥方上品也，久服令人輕身不老。化銅鐵鉛作金也。
曾青主療
臣按：曾青味酸，小寒，無毒，主療目痛，止淚出，風痺，利關節九竅，破癥堅積聚，養肝膽，除寒熱，煞白蟲，療頭風腦寒，止煩滿，補不足陰氣。
明曾青出處
臣按：曾青出蜀山谷，及越雋，採無時。畏蟲絲，主療與空青亦相似。今同官，便無曾青。惟出始興，今出蔚州、鄂州也。然蔚州者，勝於鄂州也，餘州皆惡。其形如蚯蚓糞，又如黃連者，佳。滑者好。色理小勝空青。難得而貴。仙經用之亦要，而陶隱居乃言少也。化金之法，事同空青也。
鍊曾青法
臣按：曾青以好酒漬之，置銅器中，以紙蓋鎮，於日中暴。若夏日，待七日亦得，唯多日益有力矣。若無日，以火暖之，調暴乾訖。以瓷器玉槌研之，令極碎。釅醋拌使，乾濕得所任用。又以絹厚密者為袋。盛曾青，置瓷缸中，率曾青十兩，用醋一升，懸其藥袋於醋缸中，十日一易，醋盡，一百日用醋一斗，而止也。其懸絹袋不得到底。又法：曾青與金精鍊一種，皆以瓷器，各別漬之，檮藥為末，以三轉左味漬之，二百日出，暴乾，以瓷盆玉槌研之極甚。又法：鍊法與石流黃同，碎如大豆，並醋納竹筒中，水煮三日三夜，欲休半日，又添火煮之。此法非不知之，但是迫急小道，不足據也。又法：碎之為末，三轉左味煮之，一斤曾青，微火盡醋五斗，止。暴乾研訖，堪入藥用矣。
鍊磁石法
亦同曾青，此是九霄君九轉鉛丹法，雖有典據，亦不如狐子上件鍊金精曾青之上法也。
臣按：空青久服輕身，延年不老，老人不忘，志高神仙。又以合丹，成則化鉛為金矣。神農云：化銅鐵鉛作金也。其主療亦同曾青相似，大同小異，今錄如左。
空青主療
臣按：空青味甘酸，大寒，無毒，主療青盲耳聾，明目，利九竅，通血脈，養神，益肝氣，療目赤痛膚醫，止淚出，利水道；下乳汁，通關節，破堅積矣。
空青出處
臣按：空青生益州山谷，及越雋，今出同官者色最鮮深，出始興者不如益州也。凍州西平有空青山亦甚多，但並圓實如鐵珠，無空腹者，皆並鑿於土石中取之，採無時。今聖德多感，物無不至。故蔚州、簡州、宣州、梓州皆出。然宣州者最上。其蔚州者無孔，塊大色深也。
鍊空青入長生藥法
臣按：空青檮為末，同曾青法，以酒漬滿一百日，訖出暴，更檮以醋拌，暴十遍止。大都消息，與曾青同也。若鍊絳礬者，直爾同其空青一遍，持暴之法則不煩，以酒漬之也。
鍊石碌法
臣按：今合大丹，不須此物。但以太一神精小丹方云：若無曾青，以崑崙石碌，研沙取用。又按《本草》：石碌出空青中，相帶而生。本法謂之碌青，其味酸寒，無毒，主益氣，治肝鼻，止洩利，生山陰空中，色青白。此則用畫綠色，畫工呼為碧青，而喚空青為綠青矣。欲替曾青而入用者，當水飛。取精粹十兩，可得三兩。然以其精鍊之，同空青法。此於小丹則可，若入大丹，必不得代以他物也。
