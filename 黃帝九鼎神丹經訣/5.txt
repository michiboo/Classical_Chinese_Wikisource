
黃帝九鼎神丹經訣卷之五
臣聞欲求長生久視，與天地相畢，若未得其至要之大者，則小者不可不知，蓋道之共成長生也。大而喻之，猶人主之治國焉，文武相代，無一不可也。小而喻之，亦如為車焉，轅軸輞轄，莫可虧一也。所謂道者，內修形神，使延年疾愈，外攘邪惡，使禍害不干。比之琴瑟，不可以一絃求音也。方之甲冑，不可以一紮待鋒也。養生者欲令多聞而貴要，博見而擇善，編修一事，不足必賴也。又患好事之徒，各從所長。言玄素之術者，必曰唯房中可以度世也。明吐納之道者，必日唯行氣可以延年矣。知屈伸之法者，必曰導引可以難老矣。知草木之方者，必曰其藥可以無窮矣。學道之不成者，皆由偏恃之。若此大丹一就，則一切無復用也。未就之問，則無不須也。譬如田家作事家業者，事不俟用多物者，謂有金銀珠玉在於懷抱之中，自量足以供累代之費，故自安之。苟至無此，何可不廣播百穀，多儲菜蔬。是以斷穀辟兵，厭剋鬼魅，集禦百毒，救病療疾，入山則使猛獸不犯，涉水則令蛟龍不害，蛇不能螫，疫不能加，此皆小事，而攝生者不可不知，倪過此者乎。神丹者，長生之大事，可緩之哉。昔黃帝涉王屋而授丹經，登崆峒而問廣成子，求道養生，則聞玄素之說。竅窮神怪，則記以白澤之詞。故窮盡道真，畢該秘奧，飛伏九轉於荊山之下，變化流珠於鼎湖之上，服神丹之力，久視之功，遂勒昇龍高躋，與天地乎罔極。道成之後，始無所為。未成之前，無不為者。自古莫不由多識博達，至勤而成者也。
臣聞按上入山合丹，求道潔靜，《三皇文》及五嶽真形圖，所召山神，及按鬼錄，召里社及山卿澤尉問之，則知木石之怪，山川之精，不敢來試人也。亦如釋法中有《般若經》所置之處，當知此則為是塔，凡諸邪物自然遠匿。道士有此文，專主攝效，故云道書之至重者，不輒授也。受之者四十年乃一傳之。傳者敵血為盟，委質為誓。名山五嶽皆有此書，但藏於石室幽隱之地。應得道者，入山精誠，則山精自開出令見之。若有此書，當置之處。凡有所為，必先知如奉君父焉。其經日：家有《三皇文》，辟一切邪惡鬼，毒疫瘟氣，橫殃飛禍，若有困病垂死而令信道者，至心以此書責之，即活也。夫道士欲求仙，責此書入山，辟虎山精，五毒百邪皆不敢近人。可以涉江海，卻蛟龍風波。其法可以變化起功，不問宜便，元咎殃也。有此文而求驗者，當潔齋百日，乃可依法召諸神司命，太歲、日遊、五嶽、四漬、社稷之神，皆見形如人。可得問吉凶安危，及病者禍出爾之所由也。道士之中，如有得之者，若不能仁義慈心而不清正者，雖得之必速禍其身，不可輕也。故昔黃帝束到青丘，過風山見紫符先生，受《三皇內文》，以勑召萬神，即此書也。
臣按：入山合丹，欲辟山川廟社百神鬼之法，最以符為切要。神丹大藥，亦資符力而辟衛也。符法者，於老子皆天文也，老子於神人授之者也。令人用之而少驗者，由出於不歷文傳寫多誤，又信心不篤，徒施用之。且俗經文同字，識春秋之錯，杜預非之，以五門。《史記》之謬，則子夏正之為巳亥。故諺曰：書三寫，魚成魯，帝成虎七。學士但以音相涉，長短之問，輒致舛也。況符上點畫非字，錯不可識，誤不可覺，故莫知其定與不定也。然凡求長生，制之在藥，不由符力，而能致之仙也。然不可廢者，藉其卻鬼辟邪，以丹之漸。
入名山齎召高山君符
此符齋十日，召高山君使，除虎狼之害。其符以丹書繒上一尺二寸，長亦如之。若書時不得中息而語也。書畢，燒香，夜於靜室之中，隨月建立，著新衣服而召之，其字向下。凡用符，以大字著左右心前，恆正思慕其象之宜，旁在六甲直符，並玉女名字，責所召之書，仰視面想，思八方之外，存神長五尺，衣服如《六甲經》。
此登山符，仙人陳安世入山，甲寅日書白素上，夜向北斗，祭以酒脯，自說姓名，以著衣領中，辟邪精百鬼，老物虎狼毒蟲，帶之，置案上，面向北斗。
此符一本書點畫如此，用法如前同。只點畫大同小異，與前不別，其功效一種，故兩存之。
此符以丹書絹書，各異之，帶著肘後，男左女右，亦可以書白素帶之，可以著所住處，四方各四枚。若移徙，當先令人拔取。此符大神，勿妄傳之。
此符亦是登山，功效不異。是老君黃庭三十九真秘符，辟百鬼，合仙藥。和合之處住，必須名山極探之處，無人畜行跡，仍有束流水，大石巖室之中。若無巖石室，可於探林之中無人邇處作室，怛須近水。非其處，勿措意合作神藥。大山無束流水，西流亦得。
此符居山住處安，以丹書栢板上，大文書令彌滿其板上，著門上四方四隅，及所行道之處安之，並五十步，辟諸精也。
此符是去虎狼之符，與前同移徙板，將辟山精，道側用。
臣按：為道者多在山林之問，乃是虎狼毒蛇、精怪魍魎之窟穴也。不深防辟，損害藥也。昔者圓丘多大蛇，又生好藥。黃帝將登山而求好藥，是蛇為毒。廣成子教黃帝佩雄黃，而眾蛇皆去。故入山之士欲合大藥，不知入山之法，多虞患害。諺曰：太華之下，白骨狼籍者，以其偏知一事，不能博備。雖欲求生，而反速趨死也。而道士徒知大方，不曉入山辟禁之法，亦非小事也。蛇雖種類至多，唯蝮蛇及青蛞二蛇中人，最為至急，一日不救則殺人。救者以刀割去其所傷處瘡肉，投之於地，狀如火炭，須臾焦盡，人得活也。然此二蛇至秋是毒盛之月，不得物齧，乃以其牙吸咬其大竹木，即皆焦枯，此是自欲洩毒，故所以上入山，懼蛇可畏，必預止家中，先學禁法。思存日月及朱烏、玄武，青龍、白虎，以衛其身。乃到山草中，左取三氣而閉之。以次山草，而意思令屯氣赤色，如雲霧彌滿數十里中。若同伴從人，無限三五人，皆令羅列，皆令以氣吹之，則雖踐蛇，蛇不能動。又亦略不逢見。又令帶雄黃五兩，已上入山，亦不畏蛇。若中人，以雄黃末塗之即愈。又帶乾雄黃、附子於肘後，或燒牛羊鹿角以專，或以野堵耳中垢，及麝香丸之於足爪中著，皆有效也。
辟百蛇印及能卻虎狼不犯符
此二神印，取棗心剋之，方之二畢，設祭再拜，請佩帶之，甚有效。
此黃首朱宮玉女簡房教導之印，而卻虎狼不敢前。此亦可為符，朱書，吞之、入山辟虎狼。亦可為印。出《玉胎經》也。
此符卻鬼，合藥時懸安四面，制諸鬼，大神驗。
一本中心有七曲，餘並同，不知誤者
此山居符，書之於相板上，安門四角，虎狼不至。
已上三符並朱書。
此符有一本，下如此
此開山符，以千歲虆為之，長尺二寸，以丹書此符，以印大石名山，山門即開，寶書出。亦金玉皆見我之。千歲蒙者，天慈也，如鼠耳，卻鬼制魅也。
右於深山靜處作丹屋，四角懸鈴子，並作卻鬼藥、卻鬼符，安四面，然後可合藥。若不然者，鬼神吸其藥精華，盡或變卻。是以須作符厭禳之。卻鬼藥法，以光明砂、雄黃、雌黃、麝香、附子、白木、鬼臼、鬼箭，各二等，蜜九之帶。
黃帝玉台篇圖符
臣按：昔黃帝到峨媚山，見皇人於玉堂，請問真道，又求長生。故皇人，昔黃帝之師也。皇人日：凡道士求仙，欲造大藥，鎔鑄五石，要秘居山，無容得在俗間穢污之處。若違者，所合之藥，終不可成。又不得吾玉台秘一符者，縱使有他法，一切不成。皇人一曰：凡道士求仙，得吾此文者，不久獲一道。
凡欲入山求仙學道，合丹起火，造長生藥，皆齋一百五十日，乃然後以王相日、五合日，日辰不相剋，以之香湯、井華水，白糧粉一斗二升，硃砂一兩，白蜜一斗，桑薪灰一斗。先取五香湯一斗，然後以粉硃砂蜜灰，併合之以牡荊杖子，長三寸，順楊杖攪之三七遍，然後置之靜室。取台符，以靜解明者，隨方座新筆畫之，置湯盆邊，當相方面。又取銅器一枚，以中央符懸湯上，去水三尺置之訖，調息出戶，作禹步，閉氣，還入室中，至湯盆徐徐放氣，調一息使定，閉目，合掌，正立端身，先向東方符禮七拜，次南方符禮二七拜，次西方符禮三七拜，次北方符禮五七拜，正向戶並足立面，向湯盆上符禮七七拜，然後以湯水，從頭至足沐浴，令內外香潔。向湯使盡，然後便著新衣，取東方符左臂佩之，西方符置右臂上，南方符心前著，北方符背上，中央符吞之。然更潔齋七日，安身靜室，必五雲神威降光照室，遍耀內外，慎勿驚恐，守一不移，神人見形，必有逼迫，須臾影沒，此為上驗。或隨人語問道訣，直爾光明為證。但有此徵，必便合得道。從此已後，任意皆成。
凡欲求長生度世，變鍊五石，服奇異藥，還年卻老，飛騰羽化者，不依符法，一切所作，必不得成。徒喪其功，萬無一就。於是誹謗反生，謂無仙法。雖種種別術雜法，或用禁呎，或欲單符，或服諸藥，不得此法，一切不得成，無有疑也。又所造之藥，不求道養真，欲俗利榮華，而造黃白，亦無成理。致使靈衹不祐，鬼神忽患，眾橫加多，以致不祥。非但徒棄藥物，更置貧窮，何足為益，夭枉傷年，探宜慎之。諸道士不得妄傳非人，亦不得談說向人也。非同志者，不得輕出洩之也。
此第一皇老玉台神符，主南方。用絆為地，白華為文。
第二皇老玉台神符，主西方，素為地，黃華為文。有一本中心下父字，作此欠，餘並同。
第三皇老玉台神符，主北方，皂為地，青華為文。
第四皇老玉台神符，主中央，以黃為地，黑華為文。
第五皇老玉台神符，主束方，以青為地，朱華為文。
皇人曰：凡道士欲事此符，以五色為座，隨方置之，各須解潔。唯中央神丹置銅湯盆，以黃為座，懸之湯盆上，去水三尺，一雲七尺。凡座法各令方圓一，複面等隨座為囊之帶如上法。中央一方並座燒之為灰，和水服之。皇人曰：山中合丹及修爐火，要須得吾此符，求道即成。山中置爐鼇者，以王相支幹不相剋日，去爐四面，各三尺，入地五寸埋之，又取中央符埋之爐下，入地七尺，然後於上置爐處，兼中央符吞之。然後帶隨身符，則靈仙祐助，祕之。諸大名山皆有神芝靈草、神仙妙藥。如無祕法，取之難得。設使見之，亦須臾變化。道士求仙此藥者。當齋戒沐浴香湯，帶此玉台五色神符，所逢神芝，隨意所欲，諸神芝靈草，皆有虎狼龍蛇，大蟒百毒護之，道士出入，皆須帶。則一切山神百靈，皆悉隱沒，轉視其人，亦增加衛護。
