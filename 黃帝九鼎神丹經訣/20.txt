
黃帝九鼎神丹經訣卷之二十
明合丹忌諱敗畏訣
〈所明者，謂合丹忌諱敗畏。九鼎九丹不盡訣，開釜試藥訣，服餌真護訣。〉
臣按：夫大丹者，則金石之華精，真人之所珍。是故服之者，神仙變化，長生久視，役使百靈，上昇太清者也。俗人徒知其丹經之篇目，而不知合丹之忌諱，雖得其方，而無成者。夫神丹欲合者，有五忌、三諱、四敗、六畏也。若犯之者，丹精飛散，靈華墮落，神光沉遁，霜煙損失，服之無益，不可不慎也。所以真人請問其目。玄師答曰：五忌，一者合藥及發火時，無用五石死日也，謂春壬辰，夏癸未，秋丙戌，冬丁丑。以其日造神丹，起爐火，則石精伏結，飛花不起，霜煙合毒，服之無益也。二者忌市具神藥，及論說丹事，無用五邪生日。所謂春九轉，雲齋起日，先投清酒五斗，於所止之流水中。若地無流水，當作好井，亦投酒於井中，以清地氣，令齋者飲此水。投酒雖無禮祝之辭，亦是投獻之義。上丹高絕，故假設有饌之祭，醮請之禮，下法所須。是以元君云：不在祭祝事鬼神也。明矣。藥未合成，不可不志誠也，故祭者正願藥成耳。若合之以竟，而更祭者，事理一則非允也。夫祭者，或太一下臨之，或遣玉女下冀，神氣所加，令藥有驗，使人得仙而延年也。合丹在深山靜處，東流水側，立壇屋，百事土釜，訖。藥精鍊畢，炭物並足，以開除日齋百日，同志契誓，不過三人，試釜知密，方可舉火。臨欲合藥，更齋七日，以甲子開除之日，釜邊祭之。其祭法用清酒、白酒各五升，羊脯、鹿脯各三斤，黃糧米飯二斗，大棗二升，熟雞子二十枚，鯉魚主頭重三斤，用三案，案三盃，燒薰陸香，再拜，祝曰：小兆臣某甲，調藥合黃帝九鼎神丹，惟神明仙玉女、玄女素女、青腰玉女，共成之。惟大道君、太和君、太上君，今小兆臣某甲，貪生樂神仙，合神仙藥願成。行酒起再拜，九拜畢，咒曰：惟大道君、玄女，欲合神丹，不飛不亡，皆悉伏火，藥色佳好，隨手變化，黃白悉成，服之命長生無極，得至真人。因上藥實棗橘等，皆上之訖，然火如法。
太一聖座，用新床方三尺六寸，高二尺八寸，敷以新席，西向，以三尺絳繒安席上，以起火日設祭文。
九丹祭法，於合丹之所，黃土為壇，方九尺，四面藩之，中方四尺，四面開門，爐在壇西，去壇六尺，於壇所設席，祭以白茅。為席長一尺，壇上五藉，藉別一片，脯酒一杯。東座九藉，藉兩片，脯酒二杯，用黃米二升為飯，用牛羊脯各三斤，或五斤，用鯉魚三頭重三斤，蒸之。用煮雞子二十枚，大棗三升，用梨一頭。若有橘柚及諸赤色木果，燒香，酌酒，拜座，以上法發火訖。收爐旁祭，更以新別酒脯，常安三案，各三杯酒，三斤脯。自此以後，常施三處酒脯，晝夜勿收。每三日一易脯，一日三易酒。酒輒當拜如常，自始立祭，便就燒香，晝夜勿絕，務加潔肅
恭敬，勿怠。至藥成，當復祭如初，唯加猜肉三斤，在壇東一座，加白米一升為飯，雄雞一頭蒸之，乾魚鮮等。祝云：神藥已成，今請開釜，隨意所言。祭畢，及開釜耳。
凡合神丹之始，皆必禮酒河源，故以鎮地氣。又應大祭神明，以賽八石。若得九老玉券，以檢萬氣，辟卻凶魔，欀諸弒賊，神明扶護，火靈自伏，不復須陳禮醮，而成功也。
（圖片）
按此《九老玉券》云：以始齋日，先朱書碧素。此素一名八素真籙，一名太清上符，方九寸，二枚。畢，東向咒曰：八素真符，九老玉券。天神檢地，上護丹精。九源鎮塞，八河寶盈。殺賊伏滅，琳華曜明。金醴玉霜，八石之靈。七化五變，九轉十成。祝畢，取一枚盛青錦囊中，以擊背心前。以一枚當井剪破，以一半投所居水中，一半埋六一竈中，當藥釜下投流水中，可以石擊沉之，埋釜下者，可深三寸。
（圖片）
按此玄鎮，是妙州寶鎮符。一名仙伯太一檢，一名八寸素書。當日以始齋日，若甲子、甲寅之日中時，面向東，青筆書六一釜上。又以白素方八寸，書此一枚。書畢，咒曰：上化春壬寅，夏癸巳，秋壬申，冬癸亥。以其日入山合神藥，皆無所成，神靈不祐，鬼邪敗人。三者忌造合神丹入名山，忌五嶽傷絕日。謂春庚寅，夏癸未，秋丙申，冬丁丑。以其日入山合藥，及採芝草，神靈錄人魂魄，丹藥則壞，身傷病。四者忌合神丹爐釜，及封泥神藥，無用天開地破日。春丙戌、丙辰，夏辛未、辛丑，秋壬辰、壬戌，冬癸未、癸丑。以此日合神丹，竈爐釜則室自開，丹精散洩，五石飛揚，霜華皆敗。五忌者，合丹男忌七月三日，及七月甲寅日，女合
丹忌正月七日，及正月庚申日。此四日是石精交戰合鬼之日，以其日執事起火，則丹精不發，神靈不感。邪鬼來入，皆為凶敗。此所謂五忌。言三諱者，一者諱合丹之時，泣淚悲惡也。二者諱犯丹弒賊名字也。三者諱凶衰殗穢，死產乳也。
臣按：犯此三諱，則石精難結，五華不曜，其丹必毒，入口殺人。凡八石至忌憂慼泣淚，及臨屍凶殗之人，皆不可厠預飛鍊霜雪，造爐火等之事也。此是神丹，尤所禁忌。又丹有弒賊惡鬼，謂所名石蔥子，字混泥洗，合丹始火之日，慎呼此名字也。若再犯之者，則煙霜墮落，鬼兵來入，神爐破碎，精華散出。
四敗，一者合丹之處，地多震動，謂之車馬行處。二者見嫉妬之人，謂惡眼人也，見神藥則致鬼殃也。三者雷不釜震，丹精墮落，精華不飛。四者五辛臰物，及燒雞犬毛也。
臣按：此四敗者，八石之所大忌，不可犯。犯則精華不飛，作丹不成。
若合丹日數未足，聞雷霆之時，急當以
濡布覆於釜上，令藥伏精，飛煙不起。
六畏者，一初封藥之日，及始火之時，畏遇風雨雷霆也。二者合丹之日，畏聞喚魂魄聲。元本脫三四也五者合丹，畏聞悲哭聲也。六者畏見一切血腥污穢之事也。
臣按：此六畏者，皆神丹之所禁忌，有聞而犯之，則飛精驚擾，華煙損也。
夫真人經訣，即九鼎丹之訣也。第一之丹名丹華。此一丹中有二名，一名流珠九轉，二名丹華。
第一之丹作流珠九轉法
依本經，先作玄黃訖。取雄黃、丹砂水各一斤，和之。
臣按：此訣雖料二各一斤，不盡玄黃多少，又不言和沒稀稠之法，致使或得訣，作亦不成。今按第二丹名神符法，中乃有四法。其第二法云：作玄黃訖，以上流珠九轉玄黃水，和之令赤，但與火蒸法雖殊，如泥之狀，固無二也。又三十六水法中，實有玄黃水法。然丹華與九轉流珠，曾不用之。既言已上流珠九轉玄黃水者，正是玄黃所用，丹砂、雄黃二水和之，百蒸之物也。納青竹筒中，薄削其表，內中蒸之，剋白木塞筒中，覆以黃沙細沙也。若廳者氣易洩，所出細者，雜土而黃色者。是令沒同蒸之，食頃成水。即下凝，復上為水，如是百上百下。又以雄黃、丹砂二水，各一斤，以搜玄黃j納釜密封飛之，如此九遍飛之，玄黃精下，訖出之。取此玄黃一斤，分為九分，而分之也。復取一分，又分為二分。又當先作二釜，一如太清丹白雪土釜法，備在上秩第六卷釋訖。此不重載。次以牡蠣二十斤，合赤石脂七十斤，檮之如粉，以百日醞和為泥，復檮三千杵，塗土釜訖，乃取水銀二斤，納土釜中，以玄黃二分，覆薦上下。復以牡蠣、赤石脂泥，泥兩釜綠上，乃合之令密，陰乾十日。立鐵鍋上，腳高九寸，以馬糞火若和稻等糠火，火之三日夜，寒之一日。寒訖，發取飛精，去其滓。其滓燒試有姻，是藥氣未盡。當更如上法，飛取令盡。以後則以意消息，增日飛之令盡也。復取玄黃一分，分為二分，覆薦上下土釜，飛之封閉如前。如是九遍飛訖，發取飛精。次取土龍七枚。臣訣日：經中或單言龍膏，或言土龍膏。無二義也，皆是白項曲蟮也。於器中以鹽塗覆之，皆消為水。以沒飛精，復飛之。如上法三日夜，寒之一日，發掃取之，五色霜雪，名曰流珠九轉。
臣竊謂曲蟮微蟲，亦霑動植。殘彼微軀之命，成已駐年之壽。仁者側隱，義所不為。又合丹三十六水之中，不欲聞傷殺六畜之聲，悲哀哭泣之音。又三諱之中，復諱憂慼。故含蠢之類，咸惜其生。刀仗所加，孰不憂怖。必不得已，以大義有滅親之道。如可安全四網，有開三之義。
余按第二之丹，名曰神符之丹。四中經其第一法，以玄液和之如泥，用此為替可也。又按第一之丹名丹華法，藥若不伏，以玄水液龍膏澤，和之令濕浥浥，更飛之，如此三十六日伏矣。明此二物，不藉於曲蟮汁也。且西龍膏者，桑上露也。以曲蟮之蟲汁，皆秋晨之露，絞汁優劣，不可比方，存古之法，不敢刪改，以替代臨事商量，其玄水液自具訣如後。
服第一之丹，流珠九轉，及丹華二丹功能者，以甲子日平旦，向日再拜，長跪，服之如黍粟，即時神仙，上昇九天。服半黍粟，即為地仙，入水不濕，入火不燒，萬惡不中，兵刀不傷，變化自在，出入無問，役使鬼神，壽同天地。若欲去代，更有半黍粟，即時昇天。欲度俗人，服如小豆，即日昇仙。服半小豆，即為地仙。及六畜令服如大豆，即時昇天。故日：烏得之為鳳，獸得之為麟，蛇得之為龍，鬼得之為神，女得之為玉女，男得之為仙也。以蛇脂和為四丸，如彈丸許，埋所居宅處四角，即變為赤龍。舉宅昇天，去地七千尺，變為金玉，任情所適。埋一丸如雞子黃，隨所近遠，方圓千里，下徹九泉，其中所有江河山林，皆悉昇天矣。取黃土堅實細理者一斤，細檮篩，沸湯煮之三沸，以一銖投中，熟攪合和，煎令水盡，變成金。
臣按此訣曰：乍聞法，誠不可信也。聖人所說義，或難誣。昔八公謂淮南王曰：我能一煎泥成金，凝汞成銀，固即此丹之力也。然以公之只授淮南王以五靈之法，殊不與九鼎之事也。是以劉安叩頭，竟不得之故。知之道難聞見者也。但赤銅黑鐵，加之以丹力，鼓以成糖，自然與常質不同，實不可懸非之矣。又以鉛，若錫，若水銀，若銅鐵一斤消之，投以一銖，皆成黃金也。此張天師至禁，故本經不具載也。
第二之丹丹華法
其丹華唯作土釜，一如白雪法，內藥封塗，立三鐵鍋上火之，一如本經第二之丹神符，丹訣中有四法。
第一法以上經，用丹華之釜，飛二神符，具大善也。此神之丹一固，九上九下而不開也。以水銀納釜中，以牡蠣、赤石脂泥，泥兩土釜口，乃合之。陰乾之，立三鐵鍋上，去地九寸，以糠火火之一日夜，以下釜為上，不須開之，復一日夜。如是九上九下，乃寒之一日，開取之飛精，和以鯉魚膽，令濕浥浥，復納土釜中，封塗以六一泥，如封丹華之釜法，令乾，火之如前法，一日夜。凡九上九下訖，和西龍膏。西龍膏者，桑上露也。令浥浥。又別取鉛黃華，合水銀火之，如經、法，以作流珠五色玄黃。訖得十斤，分為九分。取一分復為二分。先作土釜三合六枚，訖乃取前九飛水銀，納土釜中，以五色玄黃二分，覆薦上下，以釜蓋之。封塗合際，以六一泥，令厚三分，陰乾十日。乃以糠火火之九日夜，寒一日，取上飛精，復納故土釜中。復取五色玄黃一分，分為二分，覆薦上下，封塗火之，一如前法。如是九轉。其第三轉輒易二新土釜，如太清丹九鼎極曜土釜法。九轉合用三合六枚。故本經云：三作九轉，即此是也。藥力節度，與流珠九轉同等。此神符丹，亦可變化汞為丹。其法取汞一斤，鐵器中火之，乃取神符丹一銖，投其中，攪之即化為神丹。名日還丹。故其經云：即治汞化為丹者是也。服之如丹華法也。
又第二法神符，別作玄黃，一如本經，作玄黃訖。此玄黃者，謂水銀九斤，鉛一斤之玄黃，非如此華法中三玄黃也。乃取上流珠九轉玄黃水。
臣按：張天師《玄黃水本經》云：丹華明是第一華，為水也。審細詳之，非丹砂、雄黃之水。其玄黃水法，三十六水中無正法。其水是蒸之水、不疑也。和之令如泥，以鐵器中火之令赤，乃和以玄水液。玄水液者，一名玄水澤，即是磁石水也。作之法磁石一斤，雄黃一兩，石膽精一兩，合檮納竹筒中，漆固如上，納華池中，三十日成水也。本方削竹如謙，戎鹽著中，埋之並中，不至水三尺，二十日成水。復納硝石，二十日水成矣。納雲母，二十日成水。常遲若不化者，更納埋之。言赤龍血，以丹砂納中。言青龍血，以曾青納中。言玄水液，以磁石納中。此法皆以井中埋之，臨事兩法，試取好者也。令如泥，納土釜中，封閉火之，一如經法。
又第三法神符，取上流珠九轉中玄黃，和華池為泥，塗土釜訖，令乾。乃納水銀其中，以一釜蓋之，封塗以六一怩，陰乾十日。立三鐵鍋上，火之九日夜，寒之一日。發取服之，如丹華法。此之水銀，皆是成去毒九飛之水銀也。自餘皆不堪用。
又第四法所用玄黃，亦是流珠九轉中玄黃也。下訖九丹所用土釜，皆如太清白雪土釜訣法，無異也。
第三之丹神丹訣
檮調雄黃、雌黃，一如本經。當先以玄黃，和醱為泥，以塗兩土釜內，令r瞥•厚三分，陰乾十日。納雄雌二黃於其'中，復以玄黃泥塗其兩土釜口，乃合之封塗，六州泥於合際上下釜外，通令厚＇革一三分，令乾。立三鐵鍋上，火之如前法。
第四之丹還丹訣
先以譽石、礬石，合九物等，燒之於炭火中。訖合檮飾，納土釜中，以玄黃一斤，布其上一水銀一斤，置玄黃上。次以雄黃一斤，檮千杵，布水銀一斤，置七物各一斤，檮之布上，一如經說。封塗火之，亦如經法：勿失節度。
第五之丹餌丹訣
先以玄黃泥塗兩土釜裹，厚三分，令乾，乃納諸藥封塗。訖立三鐵鍋上，高九寸，火之如經法。
第六之丹鍊丹訣
以土龍膏、土龍矢，合黃狗膽、牡蠣、赤石脂為泥，塗釜訖。以玄黃布釜底，厚半寸，乃納諸藥封閉，火之一如上法。餘說如經。土龍膏者，蚯蚓汁也。
第七之丹柔丹訣
法如經，以水銀納釜中訖，以玄黃泥塗兩土釜綠上，乃合令密封，以六一泥，泥厚三分。立三鐵鍋上，火之如法。
第八之丹伏丹訣
如經法，以六一泥泥塗釜訖，以玄黃若鉛白一斤，布釜內底。以水銀內置玄黃上。以曾青磁石各一斤，別檮細篩。先以曾青布水銀上，次以磁石布曾青上，又以玄黃一斤布磁石上，其玄黃當先以龍膏搜令浥浥，乃覆薦。上下封閉，火之如法。法如經說也。又飛之九上九下，訖復搜龍膏，令浥浥，復飛之，
第九之丹寒丹訣
如經法，先以玄黃一斤，布釜底，乃納諸藥，如次第也。封閉如法。又雲子明者，火也。
上第二神丹中，作玄黃是別法，餘丹皆同流珠九轉玄黃法也。
開釜法
臣按鼎釜堅密，號曰神室。兩釜之際，固以中黃，得火彌堅，其泥甚厚。理不宜槌鑿扣振，正應作利鋸兩三枚，遞用截之，亦可斷麤礪石之狀，如刀口以磨之。須至釜質，方可以鐵物漸漸值開。仍作空格，仍仰上釜，著上釜，拂取飛精也。方用雄雞羽，雞是酉禽，意謂用白羽為宜。先預置覓白雌雄雞，養生卵伏出，純取其白雄鶴兩三頭，孤養於他處，至二年可用。當拔取兩翅頭料風毛，各三枚，勿水洗拭之，以掃飛霜華也。以丹納金筒中，密塞口，以錦囊盛之。方云：帶肘後者，正是。寶貴不欲離身，亦恐未服之問，脫能神化去故也。
試藥法
臣按丹經云：藥當先試造金，金成即丹成也。金若不成，丹亦未成。更須飛之，以成金為候。分兩雖有正訣，臨試須以餘法詳驗。按九轉法，鉛十斤，著鐵器中，猛火炊之三沸，九轉之華一銖，投鉛中攪之，須臾成黃金九斤。又取錫七斤，著鐵器中，猛火火之三沸，投九轉之華一銖，於中攪之，須臾成白銀。所得之華，先秤之。若千人服之有餘，便可試金。不可一法望風輕賣也。其濃丹滓，乃將作銀，亦可。依此以滓試之矣。臨時節度，自依本經。
服餌將護法
臣按：諸丹成而服者，乃多格人。以三品言，上中下。上士服之，七日登真。下士服之，七十日得仙。愚人服之，一年乃仙。若還志誠，便敢頓服刀圭者，皆暫死半日許，乃生如眠覺狀。此乃險之至矣，必須依方，以半黍粟為度。
臣按：凡服療病之藥，以食前服之。若服養性之藥，以食後服之。是知以藥攻病者，宜及未食內虛，令毒氣未行。若行後服之，則藥但攻穀力而盡矣。若欲食養性，而食前則藥力未，穀驅之以下去矣。不得除上，無益。神丹雖有大益，當依正經節度，不拘常塗小禁也。
臣按：人之年命各有所屬，若命屬土者，不宜服青色藥。他皆放此。並以拘忌剋順之小禁。若丹金大藥，神化奇妙，不復論宜與不宜也。
