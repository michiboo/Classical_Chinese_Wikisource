
黃帝九鼎神丹經訣卷之十
臣按：彭君曰：古之聖人，皆以丹藥保骨長生。後之學者，以丹藥朽骨害命。所謂今古不同也。此由古人淳樸殊深，末代澆浮，不得真訣。雖有好生之始，而無久固之終。不自調鍊其心，焉能調其藥性也。假有古注經法，據而合作，雖似丹藥，其毒不去，服之即死，故云害命。
臣又按彭君曰：但耳中雖聞金石等藥，若不先飛伏火藥，即有姻散失無定，滓在精華去，驗何所憑，是以皆須先伏火也。
臣今訣之，夫神丹者，上品石藥粹也。至如硃砂打破，其光洞徹曜目，是其精也。譬道之杳杳冥冥，其中有精。悅悅惚惚，其中有物。不可急取，難以緩求。似有而無，似無而有。欲速必不達，取之自有法也。喻以牛食水草，得成於乳，因乳成酪成酥，展轉而熟酥成醞酬，初雖因乳，非酪非酥，亦無醞酬，不可以無謂之不有，不可以有謂之不無，巧取之則不無，拙取之則不有。巧拙之義，取類驅鸚，緩之則不行，急之則四散。鸚散有後呼之法，藥失無卻收之理。故云唯有康滓，無復精微。精微既無，以何變化，成神丹也。
凡鍊諸石，破之如豆，或如暮子，或作麻米，以絹袋納鐵鐺中，以醉浸之，纔令役藥，使人謹守伺候，滅即著火，而去離鐺底五寸，其火勿偏，遍底平，擬藥氣上抽，微抽端直，火猛則氣奔亂，火弱則其氣停，使醉溫和，勿令洋溢，常如人體玲暖即調。故經云：一切飛鍊，皆當溫熱，不甚湯人手，藥即白雪，是養法之謂。譬如春陽之月，萬物發生，皆因和暖，萌芽甲拆，若清明以度，雨水以時，百，卉滋榮，潛增青翠。不可以因水，而長浸之以寒池。不可以因暖，而生燻之以烈火。不以樹條不直，掘而復栽。不可以根芽不淨，洗而還種，則津洵斷絕其生理，浸潤先適於時和，如鑽火之人，將乘熱而頓息。厭寒之士，投沸湯而取暖。俱失生遂之節，咸乖鍊養之道，訣以斯道盡矣。
臣聞彭君之法，各依陰陽自製煞諸藥，使訖，即合諸藥，訣即合丹，不問大小，皆即成就，服之皆仙。諸求大道大藥，不得此訣，終自勤苦，徒費萬金，白骨狼藉者。
臣按：《易》云：二女同居曰革，乾坤交會曰泰，故天地氤氳，萬物化淳，男女媾精，萬物化生。陰陽不測之謂神，一陰一陽之謂道。故能陶鑄萬品，涎壇生靈。此並造化之神功，陰陽之妙力。神丹祕要，亦同此義。太陰者鉛也，太陽者丹砂也。二物相生，成其大藥。九鼎之法，長生之道，原始要終，莫不皆以丹鉛二物為主也。
故《真人歌》九鼎第一，定外丹之華曰：
父在神山母在河，本在南越亦在巴。出於武陵會長沙，先祖昆弟豫章家。
道士將我遊五華，子明配鉛與赤蠡。變化生彼玄黃多、流珠炤耀內懷河。
合彼雄水及丹砂，轉相會合成一家。牡蠣赤石使不邪，霜雪紫色忽若華。
後若相感兩性和，日暮復動否臧佳。嬉戲光彩色勿華，陰陽令會系不過。
二氣生子加積沙，鸚羽掃取土龍和。一銖一斤元少多，食以黍粟飛相過。
坐觀天地遠見遐，忽然萬里渡江河。以龍為馬雲為車，光同日月所欲何。
諸天賢聖相對羅，靈龜駢輜轉暇暮。伯牙鼓琴玉女歌，青腰起舞悲相和。
由身服食食丹華，邪氣不生疾不過，即得久視吉無他。此真人之至言也。
又《狐子歌》雲:草得陰陽，精氣常青。石得陰陽，精氣常形。天得陰陽，精氣常生。故化萬物者，莫不以陰陽為父母也。陽氣為天，陰精為地，天氣為靈，地精為寶，二物成丹，服之長生。又五石者，丹砂太腸之精也，磁石太陰之精也，曾青少陽之精也，雄黃石上之精也。感陰陽之正氣，配五方之正位，能相制伏，無所發動，調鍊去毒，故能令人不死者也。
又伏鍊水銀，要用陽月陽日陽時。假得餘法，失此是即毒亦不盡。但問三陽，雖失小法，其毒亦盡。鉛汞者一，陰陽精也。若不得此三陽時，日月陰氣之精，不可制也。黃白者，太陽之精氣也。左味者，朝陽之津洵也。金賊者，夕陽之筋髓也。用三陽之氣味，以制鉛汞，萬無不盡。俗不解此耳，和合服即煞人，不可不慎。直用醉煮之，去道愈遠矣。此並陰陽相制之義也。
凡鍊一切藥石，經雲皆齋戒，忌婦人、六畜、喪孝、產乳。
臣按：真人飛丹，忌愚人、女人、小兒、嫉拓、多口舌人。其不信道者，知之見之，神藥不成。勿令婦人、朋友、賓客，在藥邊過。欲得家靜隱僻無人聲無人處，深山石室之中，神藥一成，舉家仙矣。
臣按：黃帝一千二百女，又未升仙之時，於荊山之下，鼎湖之上，鍊九丹成，乘龍登天，於時鼎火之問，事資人力，侍執事者，豈非女人近臣乎。
又按：昔漢黃門侍郎程偉，好黃白術，娶妻，妻乃知方之妙也。偉方扇炭燒火，莆中有水銀。偉按披中鴻寶，作金不成。妻曰：吾欲試作之一兩，乃出其囊中藥，少少投之，食頃發之成銀。偉大驚曰：道近汝處也。而不早告我何哉。妻曰：得之須有命者。偉設百計逼之，欲取其法。妻曰：告偉言道而合傳，雖道路相逢付之。若非其人，口是心非者，雖寸斷支解，猶不出也。偉復威脅不已，妻乃發狂裸走，以泥自塗，遂卒死以化去。由是言之，丈夫成道，不能在婦人之先也。故玄女、素女、青腰女、西王母等，皆婦人之仙者也。
又天上真人，以玉女為儀使也。故曰玉女者，凡人之女，服藥而得仙。是以黃帝九鼎神丹真人訣云：凡合神丹法，欲得真素，姿容好，髮色調，心腹唯信道者，與師共傳丹，祭之曰玄女也。欲得不死，與師一志。欲得度世，與師同契。欲得昇天，二十四賢。共同金經，未得仙路。
又經云：合丹不過三人，今煮鍊之功，未入神鼎，故不即拘嚴禁也。消息火作，值須調適。若非直心顓性，細意小眼，口元擇言，身元擇行，不躁不妬，不謂不邪，不可預於此役也。若刑餘之人，六根不具，耳聾眼瞎，痼瘵尫殘，雖有景行，亦不堪也。
常於福德地坐立，勿與人爭貴賤，勿買兇服者物。當以收執日，仍以子丑日沐浴，先齋七日，乃推天德法，正月起未，二月起申，以順行十二辰也。推日福德法，甲日德在申，乙日德在庚，餘倣此市藥。
