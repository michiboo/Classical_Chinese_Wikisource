
黃帝九鼎神丹經訣卷十六
明鍊諸石由致皆有長生之用
臣按：磁石入五石之數，太陰之精，其味辛鹹寒，無毒，煞鐵毒，為硃砂水銀之所畏惡，仙丹方黃白多用之。
臣按：磁石主治風痺風濕，百節中痛，不可持物，洗之酸疼，除大熱煩滿，及耳聾，養腎藏，強胃氣，益精，除煩，通關節，消癱疽鼠瘦，項強喉痛，小兒驚癇，鍊水飲之，人有子。一名玄石，一名處石，柴胡為之使，惡牡丹、莽草，畏黃石脂也。
臣按：磁石生泰山川谷中，及磁山山陰有鐵者，則生其陽。採無時。其好者能懸吸針，虛連三四為佳，今最生相州也。
磁石一斤，入長生用，檮為末，以左味煮之，微火盡五升止，出暴，餘不堪用。
宜與曾青者，即盡五升醋也。非關須漬之。一法云：以磁石作麤末，以苦酒煮之，三日夜可用。
臣按：礜石少陰之精，入五石之數，鍊而服之。令人不老不死。丹經及黃白，皆多用此善能。柔金生礜石內水中，水不冰。一名青介石，一名立制石，一名固羊石，一名白礜石，一名太白石，一名澤乳，一名石鹽。
臣按：礜石味辛甘，大熱，有毒，主療寒熱，鼠瘻蝕瘡，死肌，風脾，腹中堅，邪氣，除熱，明目，下氣，除膈中熱，止消渴，益肝氣，破積聚，酒痼，冷腹痛，去鼻中息肉，久服令人筋癴，得火良，畏水，惡毒公，細辛、虎掌為之使。
臣按：礜石生漢中山谷，及少室，採無時。蜀漢亦有。而好者出南野，及彭城界中，洛陽南垣。墼其少室，生礬石最熱。若用者似黃泥色，厚半寸，炭火燒之一日夜，解破，可用療冷結，不堪入大丹也。丹家所用，謂此白礜石，非特生礜石也。
臣按：礜石有毒，復大熱得火良。故《本草》云：須火鍊百日，生服刀圭，煞人及百獸。若化為水，偏有伏水銀之功。鍊法取好者，細末，紙裹為顆，然以作瓦家黃土泥，泥厚半寸，作筒爐，壘以炭火，火之二七日，中入藥用，藥用滿百日，彌佳，堪入黃白。
一法：以堵脂煮七日夜，出暴乾，檮為末，以苦酒溲之，作團，猛火鼓之，得銅。然後檮為末。和凝水銀末，依方使用。
檮為末，牛糞汁和團，入爐火之，一日夜出。置臼中更檮研之，即得入代。以水二斗，煎臧五升，出寒一宿，當微凝以出之。以三年苦酒一斗，煮三沸，密器貯之，泥頭，二七日開，看上作稜厚二分。以此朴硝漿之精，覆太一招魂丹，凝水銀之上，以鍊精入長生用，必勝於不鍊者也。
臣按：芒硝者，鍊朴硝作之。故《神農本經》無芒硝，正有硝石，芒硝耳。然有變化之能。故彭君曰：其硝石、戎鹽、石膽、芒硝真者，雖有陰陽正質作者，變化功效乃神。若有求仙，不得此道，徒損萬金，終無一二。就明是仙家之功味也。其主療與硝石正同，疑此即是硝石。故《神農本草》無別芒硝也。其正質者，舊出寧州，白，粒大，味極辛苦。若醫家煮鍊作者，色絕白而粒細，而味不甚烈也。依此生於朴硝，而作者亦好也。又按春嘐華池法：取七轉春嘐，三石色正黑者，中用五山脂三斗，所謂五色山脂一解，即雲昊黃礬是也，非別五種之物也，芒硝、朴硝各五斤。今按二硝，即有各字，五脂惟雲三斗，蓋明五山脂是一物也。華池方云：各異檮，納春嘐中，封三七日成矣。諸有變鍊黃白，改易五金，皆用此華池。最秘萬金不傳。但芒硝是鍊朴硝所作，此方用其二物，成彼神化之力，其明芒硝之力，其功大也。
臣按：芒硝味辛苦，大寒，主五臟積聚，人熱胃閉，除背氣碎留血，腹中痰實結聚，通經脈，利大小便，及月水五淋，推陳致新。石葦為之使，畏麥句、薑。若以芒硝煮成硝石，煮療熱腹中飽脹，養胃消穀，去邪氣，亦得水而消，其主療與真硝石同，鍊法在硝石法中已具。
臣按：芒硝生於朴硝，生益州山谷。硝石，又雲與朴硝同山，明三物功力及出處略同也。又朴硝，硝石朴也。雖非一物，大同小異。腦腦如握鹽雪，不冰強，又燒之紫青姻焰起l，仍成灰，不沸無汁者，是硝石也。若沸而有汁者，即是朴硝也。若重據色理，則不可造次而分辨也。生山之陰地，有盥鹹苦之水，則朴硝生其陽也。出寧州者，雲是正質也。
臣按：芒硝雖有陰陽正質，其變化功效造者乃神。既是朴硝而成者，已是經鍊之物，更不可以成鍊之物又鍊之也。今以朴硝鍊作芒硝法者，朴硝多少無在，檮篩廳研，以暖湯淋朴硝取汁，澄清，煮之多少，恆令臧半。出置掙木盆，以玲水漬盆，經宿即成，狀如白石英大小，皆有八楞。起作之，勿令污穢。特忌雜人臨視，即壞精氣，變化不成。惟換玲水漬木盆，成即疾也。不得使不玲，此變化諸水盡效也。
臣按：此是造八種硝石所須。又八種硝石之中，有石脾、硝石。擬化三十六水，石脾亦是造物，然猶不能獨成，必須得此鍊朴硝。雲芒硝相助，方可成其變化諸水，盡效之功也。今人見芒硝方下，有此盡功效之語，乃謂芒即能成水，惑之甚矣。石脾一味，無人識者。不得此物，硝石水無成理。能造得之者，功用乃神。所以其方之用，此作硝石，無有不效驗，神道畢矣。其芒硝方又雲，此變化作諸外水，盡效也。
造石脾消，又須戎鹽。戎靈方又變鍊，與真不異，共成硝石，以化諸水。雖並備於硝石法中，今因芒硝，重以注顯。
真白礬石一斤，戎鹽一斤，二物各別檮作末，取苦水二升，著鐺中，煮四五沸，即下二物，煎令半在。以物濾卻滓，復煎令盡。即著鐺中沸起，成石脾，色白如雪。用此作硝石，無有不驗，神極畢矣。
用明淨石鹽多少，無在鐵器中鎔，使沸，投著白礬石末中，復鎔鹵水中，復鎔投著乾靈末中，盥覆之，如是三鍊，成戎盥也。變鍊與真無異。
彭君日：此盛眾藥之主，若作此五色神鹽。以五帝精作之，即成五色神盥也。
鹹精多少無在，以苦水著土釜中，煮鹹精十沸許，灑出澄清，納若骨草鹹汁中，漬經二日，即取若骨草汁著銅釜中，煎令汁盡，即凝白成芒硝。若欲令作楞起，勿使汁盡，盛瓷中玲，陰地著經三日有楞起，成作大壘也。謂芒硝。與真無異，亦能玲利人也。
訣曰：苦骨草者，苦參也。其苦入骨，故以為目。其草極玲，又苦。芒硝味又辛苦，以之為成，故言亦能玲利也。然可以入主療之用，不可以之變化也。或疑苦水是醋，所以必須。若欲變化者，非鍊朴硝，而成元正質者，不堪也。勝用真物也。作石脾硝石法，此中苦水，又不合是法，合藥偏宜玲水，醋既大熱，不合交叉也。
石脾一斤，芒硝一斤，朴硝一斤。臣於硝石訣中，雖已備載此法，然於失下更錄者，彼卷辯明真偽，並雜諸法，按而取一，或失指歸。今芒硝、戎盥、石脾，俱是合成。彭君又言變化功效，不劣正質。又令求仙之人，須依此法。故硝石之法，即附於後。物各檮研作末，取苦水三斗，銅鐺中煎十沸，即下三物末，煎之半在，去滓澄清，煎之文園起，即瀉著瓷器中，以瓷器玲水中，漬經一日，即成硝石，如霜雪成，如凍稜。以水投之，立即為水。復以火煎之，文圓起，瀉瓷器中，還玲水漬之，即作硝石。如此三轉。鍊其方有徵。不得穢處作，勿使風日觸之。其脾者，陰陽結氣，五盥之精，因礬而長，託石而生，峨崛山多有之。俗人無一識者，用處少，人不覓，惟求道術士須用也。往以四方分隔，莫能得者，所以古人作代用，乃勝真物也。石脾者，陰陽之結氣也。苦水極玲，礬性又寒，二物同煎，因火結聚。五盥之精者，因戎靈堪作五色鹽，主者成也。因礬而長，託石而生，即白礬石。而成就者也。
