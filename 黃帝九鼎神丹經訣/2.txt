
黃帝九鼎神丹經訣卷之二
明神丹之由致取人貴法
臣按還丹之九法也，蓋九天元道君九方之上經。上古真人王喬、赤松子、黃帝，受之於玄女。玄女者，天女也。第一道明真人之道，素女真人者，神仙之主也。天地之師，位日真人，則神仙皆師焉。真人先天而生，後地而死，水不能漂，火不能燒，毒不能傷，兵不能害，神通變化，任己由心，役使眾仙，靡不成就，曉鑒靈藥，通於神明，故經曰真人焉。服丹者身則神仙，為真人矣，能召風伯使雨師也。仙人者位昇百鬼，身壓萬精，所謂服食小丹，雲母八石草芝藥所致也。青腰玉女者，風伯之女也。殊卑於玄女、素女也。玉女者，凡人之女也。學得道號為玉女，並神仙之妻妾儀使也。此《九丹經》，本是王喬、赤松子、黃帝受於玄女，非餘小仙之所傳受也。
臣按葛洪云：按《黃帝九鼎神丹經》日：黃帝服之，遂以昇天。若以呼吸導引，及服草木之藥，可延年，終不免於死也。若服神丹，令人壽無窮也，與天齊畢，乘雲駕龍，上下太清。故黃帝以傳玄子，誠玄子曰：此道至重，必以授賢者，苟非其人，雖積金如山，勿傳之也。受之者以金人金魚，投於流水，以為盟誓，敵血為盟。若無神仙之骨者，亦不可得聞見也。得聞見者，有此道之分矣。夫合丹者，求於名山之中，無人之地，結伴不過三人，先齋百日，沐浴五香，致加精潔，勿經穢污，及俗人往來，不信道者勿令知之，此人謗毀神藥，藥即不成。成即舉家皆仙，不但一身。俗人不合神丹，及只信草木之藥。且草木藥埋之即腐，煮之即爛，燒之即焦，停之即朽，不能自生，何能生人。不能自堅，何能堅人乎。此九丹者，長生之要也。非凡人之所聞見之矣。
第一丹名曰華丹。經云：此丹服之，七日得仙。以玄膏丸，置猛火上，須臾成黃金。又以此丹二百四十銖，合水銀百斤，火之赤即成黃金，金成者藥成也。金不成，更封其藥，而火之，日數足。經云：元不成也。
第二丹名曰神符丹。經云：服之百日，仙也。行大水，以此丹塗足下，即可步行水上不沒溺。服去三屍九蟲，皆即自消亡，百病自愈也。
第三丹名曰神丹。經云：服一刀圭，百日仙也。以六畜吞，亦終不老不死。又辟五兵。服之百日，得仙人玉女，山川鬼神視之，皆如人形也。
第四丹名日還丹。經云：服一刀圭，百日仙也。朱雀鳳凰翔覆其上，玉女來侍。以一刀圭，取水銀一斤，火之立成黃金。以此丹塗錢物，用之即日卻還。以此丹書凡人目上，百鬼皆走避之矣。
第五丹名曰餌丹。經云：服之四十日神仙，鬼神侍，玉女至也。
第六丹名日鍊丹。經云：服之十五日仙也。又合汞火之，成黃金也。
第七丹名日柔丹。經云：服一刀圭，百日仙也。以秋覆盆汁和服，九十歲翁皆有子。與鉛合之火，即成黃金也。
第八丹名日伏丹。經云：服之即日仙也。以丹如棗核者帶之，百鬼避走。以此丹書門，邪精不敢前，又辟盜賊虎狼也。
第九丹名日寒丹。經雲一刀圭服，百日仙人，玉女來侍，飛行輕舉。經云：凡此九丹，得合一丹，便仙矣。不在悉作之，在人所好耳。凡欲服九丹，欲昇天則亦隨心，如欲且止人問亦任意，便能出入無問，不可害矣。
臣按金液還丹法合成者，依經服一兩便昇仙。若未欲去代，且住世為地仙者，齋一百日，服半兩，則長生不死，萬害百毒不能傷，可以畜妻子。若居官秩，在意所欲無所禁。若後欲昇天者，乃齋更服九丹滿一兩，便即飛仙矣。凡欲昇天，皆先斷穀過一年，方服之也。
臣又按《真人九昇經》云：凡服九丹欲昇天者，如正經上法所服日數也。若欲地仙者，可如上之半者，以數臧之，雖臧亦長生無問，不可得害。後若欲昇天者，更服上藥。臣按此說，凡服神丹大藥，依經日數，即輕舉昇天。臧半服之，即長生不死，即是地仙，無疑也。
臣聞學道不成，所由有八。一者偶知一事，便言已足，劬勞鼎火，皓首無成。二者雖奇方，謂非實法，求之不已，遂至蓋棺。三者真偽不分，無師取訣，意無一定j消棄光陰。四者恃所聰明，忽略知法，自言已得，不盡師心。五者真方祕訣，非易見逢，謂在名山，歷險損命。六者家無擔石，飢寒切逼，得如不得，知如不知。七者性不專精，復無蓄積，明師已訣，疑而不行。八者所遇之師，師素狹劣，惜其淺短，不盡教之，雲道不多，嬌生寶祕，謂以為實，遂至守株也。
夫道不在多，莫謂小法者，即是大丹之中，莫過九鼎之道，出自真人。真人以傳玄女，玄女以傳黃帝，帝得之以傳玄子，自時厥後，得法為真人。不聞真人更親指授，得至者則為可尚。後代貴耳賤目，棄近遂遠。則秦皇睹安期而失道，漢武求少君而不盡，別尋方丈，遠涉滄波，卒可成功，虛摩爵賞。善求者不在任用，巧取者不勞蹴迫。軒轅之臨天下，廣成不與焉，德政不以為損也。唐堯之有四海，而巢由不佐焉，後德不乏也。四皓鳳戢於商洛，而不妨大漢之多士也。周黨鱗詩於林藪，而無虧於孝文之刑措也。
寵貴不能動其操，心安靜默，性惡誼譁，以縱逸為懼，以榮任為滯；蕭索艦縷，茹草操耜，以芳林為臺榭，以峻岫為大廈，以翠蘭為茵褥，以綠葉為帷喔，荷裳以代衰服，葵蕾以當嘉膳，匪躬耕不以充腸，匪妻織不以蔽身，守常待終，骯其三樂，不憚速死，不營苟生，辭千金之重聘，忽卿相之貴位，蕩然自縱，無所修為，咸為當時稱尚高逸。此輩上不能益國，下無以利人。良史之談，猶稱人物，瓦有求長生之上道。
蓋學神丹之大法，不肯役身於俗，唯以藥物自助，使外患不及，內疾不生，舊身改容，久視不死，精心不息，校練眾方，得其效驗，審其優劣，必有以後，骯其塵壤，以聲為朝露，八極之內，將詛幾人，其志遠矣，其益大矣。攻務要藉，不此一二三人，若逼迫之則不成矣。夫景風起而裘爐息，王化隆而、奇士退。今宇內寧謐，休牛放馬，烽燧臧影，干戈載戢，繁弱既韜，盧散停廢，子房出玄帷而返問巷，信布釋甲冑而修魚釣。死宇宙之內，篤好玆道而能者，萬無一也。
昔黃帝垂衣裳而理天下，飛流珠而化霜雪，昇平致政，百一十年道成，服餌白日仙去。蓋因廣成、玄女之力，非自然而得之者也。昔昊王伐石以營宮室，而於合石之中得紫文金簡之書，不能讀之，使者以問仲尼，日：昊王閑居，有赤雀嘴書，以置殿前，不知其義，故遠咨呈。仲尼觀之，日：此是靈寶之方，長生之法，禹之所服，年齊天地。禹將先化，封之名山石函之中。今乃雲赤雀嘴之，始天授也。
是知自古帝王銳思於長生者，未有行年不永者也。縱求而不得，猶愈於不求者，亦有之矣。不患心之無道，但患不勤，勤而不已，必有所得。又人之求道，如憂居家之貧，如愁處位之卑者，道豈有不得耶。但患志之不篤，務近忘遠，聞之則悅以前席，未久則忽然若遺。毫釐之益未周，丘山之失已及，安得窮至言微妙，成思極之後匱乎。然雖志勤苦，不遭明師，亦無由成也。
夫長生學者在藥，藥之大者在訣，訣在神丹。道同德合，誓以俱取，可以義獲，難以抑求。昔夏禹不迫伯成子高，尊其長也。仲尼不假蓋於子夏，護其短也。豐草淺水，廣野探澤，狐鹿所遊，窮巖絕岫，幽徑茅楝，仙士所居也。若以華堂豢狐鹿，是其檻穿矣。若以榮秩罷仙士，是所榣役矣。故覽正經者，如對真人。受真訣者，如得其身。假使有毒競來，安期爭至而言異，經訣不可信也，必有小同異者。伏願聖主，詳擇從之。臣聞凡草春剪，芝莫不秀，傾巢覆卵，鸞鳳不集耳。
