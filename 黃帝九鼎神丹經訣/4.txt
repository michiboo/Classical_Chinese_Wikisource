
黃帝九鼎神丹經訣卷之四
明防辟惡邪魅守神保身
臣按：凡學長生，須事神丹。若不得金丹大藥，而但能餌草木之藥者，可以賒死，不得仙也。或但服藥，而不得房中之要，則終無久生之理矣。或曉帶神符行禁，加思神守真一，則止可內疾不起，風濕不犯。若卒有惡鬼彊邪，山精水毒害之，則便死也。或不得入山，令山神為之作禍，則妖魅試人，猛獸傷之，蛇蝗螫之矣。
臣按：房中陰陽之道，高可以愈小疾，次可以免虛損。必不能移災解罪，去禍召福，安身全神，長生久視者也。人問謂黃帝以千二百女昇仙，便以黃帝單以此事長生也。而不知黃帝於荊山之下，鼎湖之上，飛九鼎神丹成，乃乘龍登天也。黃帝自可有千二百女耳，而非得仙之所由也。凡養性之保命者，雖服千味之藥，三牲之膳，而不知房中之要者，亦無所益。若縱情肆慾，不知能節宣，則伐命本也。是玄素喻之水火，水火殺人，又能生人，在於用也。明自古合作神丹，必依名山。
臣按：昔者黃帝受丹經於王屋，訪至道於崆峒，然後於刑山之下，鼎湖之上，飛化九轉。道成仙去。又昔之左元放，於天柱山中，精思而感神人，授之以金丹仙經。會漢末大亂，不遑合作，而避地江束，志造名山，以修此道。乃以《九鼎神丹經》等，授弟子葛仙公。又以其法，授弟子鄭君。鄭君家貧，無以買藥。而葛洪者，鄭君之弟子，親事勤苦矣。鄭君乃於馬邇山中立壇，盟授洪丹經，並具諸口訣，訣不書也。洪得此道二十餘年，資無擔石，無以為之始。鄭君謂洪日：吾承先師左君之誡曰：諸小山中，不可居作金及神丹也。且小山之中，無有正神，皆是木之精，千歲老物，血食之鬼，此輩皆是邪氣，不念為人修道作福，但欲於禍人也。夫齋潔之士，雖以術數辟身，而鬼魅或能壞人藥也。今合醫家佳藥好膏，皆尚不欲令鸚犬，及婦人小兒等見之。如藥被見者，用便不驗。又染綵物者，遇惡目見之，皆失其色也。配神仙長生之大藥乎。以古之道士，合作神藥，必入名山無人之地，終不止於小小凡山中，正為此也。又按仙經，可以精思，合於仙藥山者，有華山，泰山，霍山，恆山，嵩高山，少室，太白，終南等山。此中皆有正神，其中有地仙，又生芝草，可以辟大難大水，不但堪合藥也。若有道者登之，則此山神必助之為福也，至藥必成。
臣按：天地之情狀，陰陽之吉凶，實難詳也，不可謂之必無。是以黃帝、太史，皆所信伏也。又經傳有政曆，明時剛柔之日，吉日惟成，有自來矣。所以王者立太史官，封置拜立，有事宗廟，郊祀天地，皆擇良辰。而有賢才庸夫，自許脫俗，舉動所居，恥簡善日，不亦偏見者也。凡登山不擇時日，校有其驗，不可輕入也。夫山大小，皆有神靈，山大則神大，山小則神小，無防避之道，必有思害也。或被疾病，或遭驚怖，或患傷刺，或聞異聲，或逢變異，或見光景，或大木不風而摧折，或巖石無辜而自墮，或令人迷亂狂走墜落坑谷，或猛獸毒蛇犯傷人，故不可輕入也。凡入山，當擇四時王相，支幹相生之日，吉也。又依遁甲良時，佳也。又當擇其月中吉日佳時也。若至急不得徐待吉日，要須此月者，但少選日時，束嶽歲月忌，不可以甲乙、寅卯之歲，正月、二月入也。南嶽歲月忌，不可以丙丁、己午之歲，四月、五月入也。中嶽歲月忌，不可以戊巳、辰戌、丑未之歲，四季之月入也。西嶽歲月忌，不可以庚辛、申酉之歲，七月、八月入也。北嶽歲月忌，不可以壬癸、亥子之歲，十月、十一月入也。右不必五嶽忌此歲月。但所之此山，屬其嶽之者，方面皆悉禁此歲月也。《靈寶經》云：入山當以保日，及義日、專日，大吉。若以制日、伐日，必死也。保日者，謂支幹上生下之日，若甲午、乙巳是。甲者木，午者火，乙者木，巳者火，火生於木故遣法文，兼符數道，最驗。故以符法後卷次之。
