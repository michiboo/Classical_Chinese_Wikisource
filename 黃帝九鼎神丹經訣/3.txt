
黃帝九鼎神丹經訣卷之三
明擇[1]師受訣不藉真人法
臣聞師無常師，主善而師之。三人同行，必以善者。孔子之道，一以貫之。黃帝省方，無求不往，若以真人道訣，非真人不傳；元君之經，非元君不授，何異胃子侍宣尼以講習，虞政俟皋陶以弼諧，消失光陰，永無成日。所以九鼎之道，長生之方，若此營之，與取死無異也。生可戀也，死可懼也。日失一日，比速逝川，晨露夕光，吁嗟易盡。今但遇知方之人，指摘其意，求而不已，復自參驗，結以良伴，同契不移，此自能成之，固有之矣，則必無真人玄女藉助之也。藥成之後，清腸服餌，即玉女來侍，或青龍將迎。未成之前，不聞有感。故元君日：慎無以神丹告人，令之笑道謗真。傳丹經不得其人，必受其殃。若有篤信者，可得合丹藥分人，莫以經雲傳與。此之真人。實以秘惜，與親傳口訣無異也。若言獲見真人，及知方士不爾，而得道也。昔殷家之遇彭祖，周室之逢老子，秦皇之睹安期，漢武之任少君，不聞皆得道。
夫學道之人，尤惡誼譁，不欲人雜言，不欲見俗人，固易路而行，異處而坐，慢貽毀辱，味道獨居。所好不同，必招誹謗，恨不絕邇軌以逃遁，隔千里以嫌疑。又彼真人，何求以至。夫真人者，蹈炎颼而不灼，躡玄波而不傾，鼓翮清虛，雲軒風駟，仰凌紫極，俯柄昆崙，假令或遊人問，匿真隱異，比肩接武，外若庸流俗人，何以察之，安能覺也。自有子晉躬御白鶴，黃帝親驚赤龍，或鱗身蛇軀，或金車羽服，非洞視不能觀其事，非徹聽不能聞其聲，俗不見聞，則多疵毀，所以真人嫉之，益潛遁也。常人之所愛，上士之所僧。常人之所賤，至人之所貴。英儒偉器，猶不願雜風塵。玄女真人，何急遽參人事。俗人怪之，不爾乎謬。凡人目察百步，不能了了，而欲以己所見為有，己所不見為無，則天下之不見者實亦多矣。猶如蠡測海而雲水盡，惑之甚也。真人自不見，不得謂之無也。不得以有之）而可求。知法人不可要待真人也。一知法者皆知口訣而受。
臣開丘明之傳《春秋》，尋經者知褒貶在於一字。仲尼之翼訓《周易》，觀卦者知吉凶存乎一象。儒書尚非法不明，仙道神丹，豈按經能盡。故黃帝登崆峒，訪自然之道，涉王屋，求說丹之經，錄在方吝，傳之口訣、訣隨口滅，方不逐經。所以求者似牛毛，獲者如麟角。雖曰難得，代不絕人。法既有人得之，身豈非人者矣。上聖念將來之可教易駕信者，故使思而得之，脫死亡之禍患。凡俗不信，謂為虛文，此之真人，誹議先聖。故欲合神丹，必不使不信者知之，知之藥即不成。此之一忌，非小禁也。皆由不得真訣，變化不成，作既無成，謗從此起。由如田家，或水旱不收，謂不可種也。水旱以詩，穀稼收矣。經訣若真，神丹成矣。夫訣法有二也。一者文訣，可以文傳者，紙墨能傳。口訣者，非口不宣。故《易》云：書不盡言，言不盡意。立身行道，可以盡傳也。陰陽變化，不可言詮。硃砂本赤，燒之變成水銀。水銀至白，燒之又成丹色。凡情淺識，自不得知之。亦如燒胡粉以如金，白鉛而類火。言無此道，曾不修求者足，皆不及俗人哉。俗人乃防儻其不得，為凡人之所笑。不知儻至有得，為智者之所嗤心皆曰不得真經正訣，之所致也。傳不得人，復貽咎累。所以法之隱沒，而不可聞也。故葛洪雲一代之中，不過二三人得之。又云：八極之內，將詛幾人見知，祕訣難聞，得之者少，必立盟誓，方事相傳。長生神仙之藥，千方萬術，所不得此訣，終不能成也。神祕至重，萬金不傳。若有傳者，依本經一二口授，不得頓以傳之。法依於盟經，用黃金八兩，黃布四十尺，白銀八兩，白絹四十尺，為信，限百年內得傳一人，敵血為盟。若後為識傳至人，違負漏泄，天帝謫譴，永謝玄路，太玄仙都使盟者心迷意亂，所傾敗死。即仙君使精神昏濁，所學不成，太一司錄，三天司命，臧算伐年，所作不成，受罰於太玄都。此太清諸丹等，張天師訣文。
狐剛子日：吾昔慕長生之道，數十年中，飢苦寒凍，莫問遠近，曾無一得，心恆不變，學志轉深。太極感吾之心，遂以此訣就未央谷授吾，得之依按合作，無不成者，吾道從此起。吾常祕之玉函，藏之名山。若俗中有人得吾此訣，不問賢愚，但精專按而合作，無不成，必得道也。
葛洪曰：余雖生於末代，頗慕古風，考集仙經八十餘歲，雖聞此訣，目未曾睹，求亦不已，余師鄭君也，始授余此訣。余自得之，精思清齋，齋滿百日，依按合作，無不成者。吾始轉清氣息，服餌之五神泉，即得住命法後，敢憑驗者，方道術自在。若後有人同餘得此訣者，必須心知口默，不得輒授人，及告不是心腹之人，即反受其殃，眾神不護，作者不成。余今所以誓告後生，必無妄傳。此是領帶之中，歷代神要秘密之道，貴在質，不能廣說，使俗人知也。其傳授法在粉訣中，此是玄珠訣文也。
狐剛子曰：五金神粉，非獨服餌長生。用以摩身，俗疾不能幹，眾災莫由害也。此法本出玉皇秘藏隱文，非俗所有。自非稟其仙線者，終不能見。吾本故訣隱文，以開後聖。若得此訣者，必須依傳授法受之，不得輕吾告，授非其人也。非所受作不成，亦萬劫學仙道，絮不得成也。粉圖云：授法不得輕告。傳法日取王相日，結齋立壇，師與弟子並在壇前，日夜恆燒寶香，奏帝析請，所願長生棄錄名目，稱某少好長生上道，萬劫以來，常蒙道福。今得奉思一聖允，蒙師慈念，許受訣文。某今不敢許納，一一·奏請皇君師，言弟子某求道，日夜無怠，某今欲授某訣文，不敢自許，一一奏請皇君，如此謹心，滿七日夜，然香登壇，飲血為盟，分金環投於束流水中，請師傳授諸神金丹，及口訣圖線，皆同此法傳授。若不依傳法，諸受師與弟子，所造不成。是粉圖中訣文也。
狐丘先生授葛仙公日：命屬仙星，名錄繼我。今故授汝萬金訣等，及修仙法，汝依而用之。汝若傳之，自非庾志山巖，不規俗利者，敵血分環，立壇為誓，終不得妄傳。傳非其人，名削福薄，殃及累代，慎之勿妄傳也。此是萬金訣也。
臣按：五金三汞，九鉛八石，皆有毒。若不得古人舊訣，假有新知方者，口傳三數十句，終無成理。故狐子云：五金盡火毒，若不調鍊其毒作粉，假令變化，得成神丹大藥，其毒未盡去者，久事服餌，少違誠禁，即返殺人。是故具訣圖錄鍊煞，並作粉法，以示將來。
狐子萬金訣，
五金粉圖訣，
伏玄珠訣，
張天師口訣。
臣按：上件四訣，皆是先賢寶重，流俗有真能見之，假令或逢一卷，亦終不知其初終之意。其文錯亂，問廁諸法，假令俗人悉得，莫知用處，所以萬劫誠傳授之。
受口訣儀法：先敷儀，置坐訖，以白絹四尺五寸為籍，清酒一斗，鹿脯若牛羊脯七胸，胸方三寸，酒杯七枚，置槃案上，脯各置杯後，以信物置酒杯左邊。燒香長跪曰：
謹請太清玉陛下太上大道君，太微天帝君，太玄仙都九老仙君，太一司錄司命神君。下降某郡某里人某甲，就坐尚饗。〈尚饗一作嘗香〉。〈某〉雖凡愚，宿有道綠，遇蒙先師受大訣，祕之在心，未曾發洩。雖知天禁至重，又不可使神道永秘。今有某甲，雖處世俗，心慕道門，不貴金玉，不尚榮華，仰希玄路，志登紫雲。故臧削自身，以備信物。詣臣某請受大訣，某不敢自專，輒敢啟白，唯願照知〈一雲照明〉為之訖，乃再拜，上香酒三。上香酒訖，乃曰：勞屈玄尊，來臨下土，枉蒙降顧，心喜意悅，當聽某所陳，慈恩相慾，君以醉飽。持其酒食，請收餘福，見物永書。訖，乃再還，取酒脯，共所受人飲食之，勿與他人食。
