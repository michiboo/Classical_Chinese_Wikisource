
黃帝九鼎神丹經訣卷之九
臣聞金銀二寶，能鎮心腑。所以狐剛子服玄珠法，以之為鉤留也。然金之善惡，不可不擇。若銀雜則其色青黃，若金雜則其色紫赤，燒之有黑燻在肌上，並不可用也。若好金者，其色黃赤，百鍊不耗。求雖得之，猶應打為薄，依俗問法，以鹽土炮之一日夜，又出之，更鎔更打炮，燒取不耗乃止。是知金以欲用，不可以市得之物，即任服食也。古者狐剛子作七轉鍊金粉法，皆甩𨥥金。今合神丹，亦宜𨥥金，新出者為上。
凡服金銀，金銀多毒，必須鍊毒盡，乃可服之。是以狐剛子立五金盡有毒，若不鍊令毒盡，作粉，假令變化，得成神丹大藥，其毒若未去，久事服餌，小違禁戒，即反殺人。是故狐剛子其有出金𨥥圖錄，今取其要者，列之如左。
凡金𨥥，或在水中，或在山上水中者，其如麩片、暮子、棗豆、黍粟等狀，入沙石土下＝一寸，或七寸，此為水南北流金，在東畔。入沙石土下五寸或九寸，此謂水東西流金，在南畔生，皆是第一上金也。山中者，其形皆圓，根脈向陽，入地九尺，或九十尺，雜沙夾石土而生，赤黃色，細膩滑重，折之不散破，以火消鎔，色白如銀，以藥攪和，合入八風淘石鍊成之，此謂山東西者金。在北陰中，帶水雜沙挾石出而生，深淺如上也？入雜沙挾土下，根脈向陽，或七尺，形質如上，此謂山南北者金。在西陰中生也，此謂第二金也。變白攪和，入八風爐淘石鍊如上。其金𨥥若在水中，或在山上，浮露出形，非束西南北陰陽質處而生，大小皆有稜角，青黃色者，盡是鐵性之𨥥，其似金，不堪鼓用。
用甘土作鍋，火燻使乾，用松木炭置鍋爐中，即下金𨥥堝中，即排囊火炊之使，即下鹽末合攪，看鎔盡，以荊杖掠去惡物，更下盥末更攪。掠去惡物，盡瀉脂膜中，出入打看，若散裂，即以鐵醋濾為屑，和牛糞灰鹽未等分，還用牛糞火中，養之還沙，取更鎔打，看若柔軟，即打使薄。用黃礬石、胡同律等分，和鎔和泥，塗金薄上，炭火燒之赤，即罷。更燒，如此四五遍，即成上赤金。以餘藥投之。別作方法者，而皆是不實，故淫人耳。若欲作金薄金泥塗飾物者，即更鎔金一斤，與石硫黃、曾青等分一兩，入堝中合攪，即柔軟隨意打用之。若一遍入牛糞灰食鍊猶不好者，重食鍊，即惡物無不盡。
黃礬、胡同律、鹽等分，和醋煎為泥。今此無鹽及醋，直言鎔之出山石。
金精、石膽、硃砂、雄黃、石硫黃、朴硝、砲砂、白礬、駭鱗竭等各二兩，唯麒鱗竭研作末，瓷器中以醋浸之，著糠火中，勿令沸即爛，從辰至未，出用蜜陀僧、紫石英、已上各五兩，鹽一斤。
凡十二物藥，各檮為末。別用水銀八兩，於小銅鐺中，以醋沃水銀，鐺下小猛火。別鐵器中鎔錫，瀉著水銀中，即合相得。看醋欲盡，更添一斗，如此盡二斗罷矣。即取諸藥，著瓷器中，並水銀一時與藥合研，半日成藥也。即取細膩𨥥打令使碎，如黍豆等。十斤𨥥與藥二兩，與黃礬石末十兩，相合入八風沃爐中，用程柳木炭。剛柔兼好裝𨥥，勿使不均，即火不徹，盡＇火力止。若𨥥熟即停，如不熟更一遍入爐，即無有不熟者，.o用沙盆中精沙，取熟金如麩片，或如細沙糖屎，自與金別。沙託取牛屎灰一斗，鹽末半升，與二兩熟金沙，一時和攪，以玄精水和，團如雞子，燻乾，還入牛屎火，食之若好，一遍即罷。未好＇更一遍，入食。沙取堝中消之，瀉脂膜中，打薄，用胡同律、黃礬石等分，醋和塗薄蜓，燒出色一如水𨥥金法，即成上金。若作薄泥塗飾物者，還依前法，一斤金，黃礬、曾青等分一兩，堝中令鎔攪，即柔軟隨意打用矣。若𨥥『金稱無楞角者，十斤𨥥加前藥一兩，黃礬石末加前十兩，元不得者。若𨥥非真體物，強鼓造徒費功也。藥力得星化氣消即為鐵，悔終無銖兩，真物可得。其藥分中麒鱗竭不可得者，以紫𨥥代用，亦得矣。
次作八風沃爐形樣
（圖片）
先以甘堝中，鍊鉛錫二十遍，用三斤鍊錫，著熟鐵鍋中，鎔使赤沸，即納金錫碎者一斤合相得，掠去糖屎，瀉出。別鍊殺熟炭。以土墜壘作方爐，其中安鍊灰作壞模，以金錫著灰逐中，上安鐵繚，上布剛炭火，於爐上用一孔，於爐前開一小孔，候之須臾，錫與金雜物相利，取其金，狀似銀，即以熟雌黃和好酒，銅器中煮之殺之，還復本性。若不徹好者，即打薄鍊食出色，一同上法。真錫鍊訖，著鐵繚上，以胡同律、黃礬石、鹽等分，和醋煎為泥，塗金錫蜓上，用牛糞火四周壘之，於錫蜓上用牛屎火，四周食錫盡，唯有金在，取著熟銅鐺中，以黃礬石和盥，煮之半日許，出鎔作蜓。錯鑪屑食鍊用藥斤兩，一同上法也。
此是鍊金灰逐形樣
（圖片）
錫投牛脂、赤土中，又投蒲挑汁芥子中，又投梨茗灰汁中，又投黑盥岩白酒中，又投浪岩子胡酒中，各七遍，即好。
黃礬石一斤，石鹽八兩，並儔作末，鐵器中消鎔，看色赤足，即停下成赤盥，研為末用。狐子曰：其藥分中金精、曾青、硃砂、雄黃，若不鍊殺，用之者徒費千金，元閏金之分毫也。石膽亦須鍊取精華用之。金精、曾青二物，一種於瓷器中，以三轉左味漬之，二百日出，暴乾研搗甚可用。硃砂、雄黃二物，瓷器中，以好春酒漬一百日，出暴乾，研令細，甚可用。　　鍊石膽取精華法
以土塹壘，作兩箇方頭爐，相去二尺，各表裹精泥，其間旁開一孔，亦泥表裹使精，燻使乾。一爐中著銅盤，使定即密泥之。一爐中以炭燒石膽使作姻，以物扇之，其精華盡入銅盤爐中，卻火待玲，開取任用入萬藥，藥皆神。狐剛子金爐之法，都有六種，隨𨥥性，隨多少，用一爐即得，不須盡作，虛費人功矣。今以二法最勝，具圖如前。
有銀若好白，即以白礬、石砲末火燒出之。若未好白，即惡銀一斤，和熟鉛一斤，又灰濾之，為上白銀。
作灰逐火屋中，以土塹作土增，高三尺，長短任人，其中作模，皆得逐中細鍊灰，使滿其中，以水和柔使熟，不濕不乾？用之小抑灰使實，以刀鈹作逐形，灰上薄布鹽末，當逐內𨥥，各以黃土鍊覆，上裝炭使訖，還以塹蓋爐上，當逐上各開一孔，使大氣通出，周泥之。逐前各別開一孔，看時時瞻候以鐵鉤，鉤斷糖屎使出。須臾火徹錫𨥥，沸動旋迴，與銀分離，錫盡銀不復動，紫綠白艷起。艷起以杖擊少許布水濕沾之，其銀得玲，即起龍頭，以鐵匙按取，名日龍頭白銀。
作土爐灰逐形樣
（圖片）
先打鐵壞，大小在人，其問參差開孔，孔容箭等，孔多唯甚怕差土增，土增中如似鼇形，鐵壞中薄布鍊灰，極抑之，以刀鈹使高下均平，還布鹽末覆繚，裝灰、鉤爐屎、瞻候節度，一同前法。唯鐵壞下多著猛火，使錫分離下過速疾耳。
（圖片）
狐剛子云：出銀𨥥爐，凡有三法。看𨥥多少，作一爐用，即不須盡費功力。今取要者二法，立樣如前。
取銀訖，急以油脂和石硫黃末，從出銀孔中瀉脂，令入灰逐中，看焰火起，即以鐵條從𨥥下孔刻之，急攪灰中，錫還出流下為團矣。
其出銀灰，必須蒸淋去滑汗，錘打使令甚熟，得銀倍多。灰鍊不熟，得銀倍少。中道裂破，錫還倒土，漫卻銀也。會須精打甚熟，燒桑灰之好炭灰，亦得。
生雄黃　白石英　砲砂　戎盥石膽　白礬　已上各一兩　青礬十兩
訣日：出銀藥，特雲用生雄黃。若依出金𨥥中所有雄黃，即同鍊丹砂法鍊之。明知雄黃即無定性，生用發銀色也，熟用發金色也。凡此七種藥各末，取水銀四兩，錫二兩，小鐺中，以醋沃水銀，鐺下猛火，別鐵器中鎔錫，瀉水銀中相合，煮二斗醋，盡罷矣，出著瓷器中。取前七種藥，一時合研，令相得。看灰逐中錫不動，文園起，即以此藥如棗等散著中，錫須爽動，文園不起，得錫甚疾。
金用種柳木炭、松梧石炭、土堰木炭、乾牛糞等，逐堅濡性，以火出之。唯有柴木似種乾之，直用燒金𨥥，金即流出，用功甚少，得金最多。銀銅鐵一種，用剛木炭。錫用松木燒之亦得，剛炭出亦得。
取蜀地白梅子、烏梅子，檮之使熟，銅器中，以水一斗，梅二升，醋一升，鹽末一升，一時煮使極熟。取銀先打薄者，著炭火燒赤，以木杖壓著梅漿中，承赤入槳也。更煮之，更燒更入，可半日，莫問好銀，表裹盡白矣。火燒不異，復有一種出色法，直爾取掙者，用砲砂和水燒銀著中，銀即白色矣。
消鑠上金，悴於荊酒中十，上下因漬釀其荊酒中，一日即柔潤。若以作金液者，先應柔之為上矣。
取未經用者，甘堝消，投好清酒中三百遍，即不沸，握之堪指問出，名日鍊金。但能精心鍊餌者，亦昇太清。鍊銀亦同。以此柔質，打為薄，作金液，用彌良。
消新出𨥥金銀，投清酒中，淳醞中，若真蜜中，二百度，皆得柔潤，握之亦出指間。直漬之多日，亦堪服餌爾。消投猜脂中二百遍，亦得成柔金。打為薄，細剪下，投無毒水銀為泥。率金一兩，配水銀六兩，加麥飯半盞許，合水於鐵臼中檮千杵，候細好傾著盆中，以水沙去石，詳審存意，勿令金隨石去。以帛兩重絞去半汞一』取殘汞泥，置瓷器中，以白鹽末，少少漸著，研令碎，著鹽可至一盞許，即止研訖，篩廳物更研令細J忽置土釜中，覆薦以鹽末。飛之半日許，飛去汞訖，沙去鹽即自然成粉。以此金粉一兩，和鍊丹砂五兩。丹砂取光明映徹者。以上醋，微火煮之，數添勿令醋竭。宜用鐵器，三十六日成也。鍊訖，仍檮研以水烹取細者，和棗膏為丸。
大乾棗三升，以水六升，煮之令棗爛。又納三升水，更煮和用九升，絞去滓，清澄之，令得三升。乃納好羊髓六小合，微火更煎如飴，乃此膏。亦可長服，令人填滿，有美色。可分為三，許九日服一九。亦云以此膏合前藥，丸如小豆，日三服，經三十日，無復寒暑，役使神靈。金柔元毒，雖加少多畏也。銀亦伺金法。其劣金，取壯荊根煮汁，釀赤黍為酒，以漬金，金亦消化。其金屑入漬，以雄黃納此酒中，亦消也。何但宜柔金。
又法：取好磁石能引鐵者，碎之，淳醋漬之出之，又漬卒出之，更好檮篩，取金屑元毒成鍊，陳著手中，磨之立消。石水服一藥汁，油至再，不飢不渴，長生久視。
臣按：金粉金水方，服之五兩·以上，雖亦壽同天地，然尤禁房室，又忌食肉。精心鍊行，·貴在山林。此匹夫之所尚，非萬乘所重。豈比太一金液之藥。
黃帝九鼎之丹，須昇即昇，須住即住，元妨妻子，不廢官榮者也。
