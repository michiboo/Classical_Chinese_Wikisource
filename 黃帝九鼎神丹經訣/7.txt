
黃帝九鼎神丹經訣卷之七
臣按：昔黃帝受丹經於玄女，訪真一於皇人。故云長生仙方，則唯有金丹。守形卻惡，獨有真一。以古人尤重焉。仙經日：九轉金丹經、守一訣，皆在崑崙五城之內，藏以玉函，刻以金札，封以紫芝，印以中章，此蓋上聖寶祕之法也。夫人所以死者，其害有六也。一者損也，二者老也，三者百病所加，四者毒惡所中，五者邪氣所傷，六者風玲所犯。今凡欲卻惡之者，導引行氣，還精補腦，食飲有度，興居有節，欲服藥物，思神守一，帶佩符印，不觸禁忌，此可以去邪惡而杜木祥，必不能延壽而消萬疾也。若遇暴鬼狂惡，橫夭，疫毒之流行，大藥未成，則非此以卻之矣。譬除甲冑積蓑笠者，為兵為雨也。若時無攻戰，天不陰沉，則有之與無正同也。若矢石霧合，鋒刃姻交，則如赤體者之同。若洪爾傾注，素雪彌天，則知露立者之凍也。身疾未愈，神丹未就，年命未定，眾邪未遣，守一之道，不可不知也。入山守一，則百毒不敢近人。不須諸法，百邪自去。
其法如後，為其法在皇人三一法卷中，故不抄錄。
先擇得深山臨水懸巖靜處，人畜絕遜。施帶符印，清心潔齋，除去地上舊土三尺，更納好土，築之令平。又更起基，高三尺半，勿於故丘墟之問也。屋長三丈，廣一丈六尺，潔修護，以好草覆之，泥壁內外，皆令堅密。室正束、正南開門二戶，戶廣四尺，暮閉之。視火光及主人止。室中以其鼇安屋中心央，密障蔽施，籬落令峻也。舍若不峻不辟，天大雨，籬落亦然。
此皆舊法，今意不然。若臉絕懸崖，流水勝地，既是深山，不可多得人功，恐只除其朽壞，實以好土，當釜下埋符訖，堅築令實，即後充得。又丹經云：欲合神丹，當於深山大澤。若窮里廣野無人之處，若人中作，必須作高墻厚壁，令中外不相見聞。其問亦可結倡，不過二人至三人耳。先齋七日，沐浴五香，致加精潔，勿經穢汙喪葬之家往來耳。
凡住山居止，怖懼邪鬼，當以左手，取青龍上物，折半置蓬星下，歷明堂，入陰中，禹步步畢，祝日：諾皋太陰將軍，獨開曾孫某甲，勿開外人。使見甲者，以為束薪。不見甲者，以為非人。即折所將草物置地，於是左手取土，以傳人中，右手持草自蔽，左手著心前，禹步而行，到六癸丁立，閉氣而住，令鬼不能見。六甲為青龍，六乙為蓬星，六丙為明堂，六丁為陰中。
凡合仙藥，用四時王相日，日辰不相剋，見天晴，日月精明，氣色靜，可起手。
凡服丹藥時，勿以天陰、雪寒、風雨、大露五日，服藥須在靜處，得力大速。服藥須慎口味，五辛葷臭，房中污穢，臨喪視孝，並大禁也。此是狐剛子造大藥禁慎符室法。庭前其室方十二步，高二丈四尺。南門著扉門前，使有束流水。束日西月。表裹香泥泥之，四方各作主丹符也。於室中立五嶽、三台，西方壁下別立層壇，置諸藥草及神丹經訣目錄，並布於上。即有生藥使者護之，萬邪不能幹也。
屋下中央作竈，口令向束，以好博石繕修之，以苦酒及束流水搗和細白土，並蒲臺泥泥之。竈內安鐵三腳，其腳器以生鐵為之，佳。以藥釜置三腳上，訖使釜置在竈中央，勿傾邪也。四邊去竈壁各主寸半，令竈出釜上二寸，繞釜四邊，宜恆下糠續火增之，恐火之彊弱不均也。
先立五嶽形，當中別三台。以瓦器石壘之，以香泥泥之。諸經亦有作法。若令鍊丹，不能立五嶽三台，即須符室。符室中立鼇，四周廣七尺，以瓦石壘之，黃丹為泥，泥表裹也。
量釜大小周圓一等，著三腳，高一尺六寸。
臣按：飛藥合丹神器，以土為釜，不用鐵者，古豈不知，摸立圖樣，一鑄便成。特以五金有毒，不可輒用。故丹大法，未有一處用鐵器者。又以土為釜，其法最難，毛髮參差，藥總奔洩。自古施功積累年歲，終老而不成者，莫不由此物也。古人重之不傳授。然作土釜，用六一泥者，六與一合為七也。聖人秘之，故云六一。
礬石、譽石、戎鹽、鹵鹹，先燒之二十日。又取束海左顧牡蠣、赤石脂、滑石。凡七物，或多少者自在，搗一萬杵，細篩下之，以百日苦酒和為泥丸。諸丹用者，皆雲六一，亦有不皆七種，各自有法，唯有取牢密耳。以左元放所授狐剛子七寶未央丸，其泥釜藥，乃用紫石英、白石、赤石脂、牡蠣粉、白滑石，各二十斤為泥，搗波法亦妙，錄付於六一數內，唯用三味。
且六一之目，雖充泥用，論其功力，堪助年燾o礬石乃輕身堅骨，增年不老。譽石則明目下氣，益肝止渴。戎鹽則能去毒蟲，使堅肌肉。鹵鹹則去藏中留熱，除嘔喘滿。赤石脂則益聖智，不飢，輕身延年。白滑石則輕身年長，耐飢止渴。以此為釜，直取釜氣之藥，已有長生之功力焉，故古人用之，不元意全賴作釜，先成赤土釜為骨體，次以六一泥重塗之，又以玄黃華傅之。故編之，其次第相類如後。
取鸚肝赤土黃色者，細搗絹篩蒸之，從日一至日中下之，取薄酒和之為泥，搗令極熟，以作土釜三合六枚者，正用數也。又別作三合六枚者，旁試乾與不乾之作也。隨藥多少，任意作之。通令厚五分許，陰乾三十日，小者容八九升，大者容一斗半。亦云厚三分，曬燒極令大乾。次用懈樹白皮三十斤，細判，以水三石煮之一日，去滓煎取一升，其色赤黑，名曰懈漆。釜數若多，隨數若多少，加增塗土釜表裹，即堅勁不破，入火不裂，此是神丹土釜祕訣。
取東海左顧牡蠣三百斤，剝取肉，於大鐵臼中搗，絹篩於盆中，水澆如白飲狀，攪數百遍，停一宿，去下滓，先傾卻水也，接取細徒曝乾。其下鷹者，更搗篩，如前法納鐵器中，加露鼇上，木柴猛火燒之二十日，常與火同色。寒之一日，更以絹篩之，以百日藥池和之為泥，以羊鬚筆染取，以塗土釜表裹。次取特生譽石、礬石、滑石、赤石脂、戎盥、鹵鹹各分等，合搗不篩，亦燒之二十日。乃分取向牡蠣粉合七種，醋和為泥，以塗釜表裹。牡蠣粉可一百斤，此七種各用二斤耳。
取好黃土如脂臘者，曝乾搗篩水汰，如作牡蠣粉法。曝乾，破之如梅李大，猛火燒之三日，令通赤如丹。畢寒之，更搗篩三斤，納黃丹一斤，紙一斤，漬令爛，以酒和煮阿膠五斤汁足，以紙土為泥，搗三千杵，於瓷器中蒸之半日，以塗六一泥上也。
取赤土釜，先以牡蠣泥，泥其兩赤土釜表裹，表厚五分，裹厚三分，陰乾十日令極燥。又次以六一泥塗之，厚二分，表裹各厚五分也。據此則是六一泥塗裹，不塗表也。
當稍塗十日中，令厚五分耳。塗訖，更陰乾十日，乃曝之十日，此內外各厚五分，於例亦薄，只二十日耳。
亦當一塗六一之日數也
納藥訖，先以六一泥塗兩釜口，乃合之。乃以六一泥塗外際，以漸增之。乾燥復塗之，令厚寸餘，務令堅密也。又以中黃神泥通塗，上厚六七分，乃佳。封令釜形如覆盆，此形當正鵝卵形也。此謂密固法。若不為此，黝六一泥得火力，其精皆散則裂疏，疏財丹精奔洩也。昔安期師廣成丈人三十餘年，雖得丹經，及注說眾訣，而未傳此要，九鍊不成，重更請乞，乃賜此神泥之要，一合便成，上昇太清也。
臣按：此說有理，常疑諸丹用馬羊毛為泥，毛得火便焦，焦則其處空虛，虛則泥不密，藥氣洩出也。更詳之所塗，須泥極乾，乃可起火。若猶小濕，得熱即坼。亦可以屯泥別塗他物，如釜節度時作，復剝其別試之釜，視之看其徹裹燥與不燥，亦可詩試燒之，以為釜候也。此法最要，前陰乾後，須更曝之十日。已燒之者，訣須如是。瓦物雖經陰乾數百日後，得火及必帶柔潤，今泥中有醋彌，是潤物必須塗小釜，數燒試之。
先塗裹，乃泥外，別作欄格安處之，並為尺度模樣，知其厚薄。若作圓規之取泥令調，當於欲乾未乾之時，恆以手摩，將令就手乾，不得一直放乾，宜停置，停即拆開。若天雨陰於屋中，然火使暖，日數既有準限，不得待其自乾，則失期候。
當令潭悼，以羊鬚為筆，取泥塗之，當以灰沐洗淨鬚，安管作數枚用之。
和六一等泥，直用好淳醉，不須華池。若作金沙，當依諸經作之，此不須也。經云：百日者，不可不滿日也。若得多日多年者，彌佳。
凡搗藥之細篩者，好絹篩為佳，不須研也。
取南方赤黃土澄沙，惡物令盡，調理使熟，剛柔得所。先作釜，令深七寸，廣一尺二寸，勿令際會不均，四周不等，厚一寸，上下一等。自餘丹釜，亦准此作。大小隨所藥多少，並一時作。訖著陰中乾一月，然後作陶鑪，釜著中，先文後武候也。稍微罷火，出之，置淨室不得穢矣。其釜不燒，時將息稍難也。
紫石英、白石脂、牡蠣粉、白滑石各一斤，此是仙丹大藥釜也。各異搗下篩，然後和陰獸玄精汁為泥，各團之如鸚子，暴乾，然壘鑪燒之十日夜，火盡更蓋十日罷矣。玲便團，更納鐵臼中，各異搗令粉細，以戎鹽下鹵鹹，以水和令浥浥，復和華池煎為泥，泥釜乾更上之，每上率以一分為度，三遍即罷也。土釜裹玄黃泥泥之，每泥一遍，厚只一分，最是神妙。常看視泥上，勿令有毛髮開裂，謹固使密為要耳。
狐剛子用玄銀十斤，鉍白一斤，三轉鉛黃華五斤，藉覆升置土釜中，猛火從日一至日沒，鉛精俱出，如黃金，名曰玄黃。一名飛輕，一名飛流。取胡粉，亦鐵器中熬之如金色，與玄黃分等，搗萬杵，和以左味，搗令成泥也。
右此仙釜泥藥等法，非九丹正訣所用。臣以各試是至妙，故存之。一切別法，莫過此最上耳。
