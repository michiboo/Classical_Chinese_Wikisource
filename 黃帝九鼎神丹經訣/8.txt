
黃帝九鼎神丹經訣卷之八
明化石為水並硝石法
明化石序
臣聞凡合大丹，未有不資化石神水之力也。此水之法，雖自黃帝，至於周備，則是八公三十六水之道也。八公者，漢淮南王安之師。劉安者，漢高祖之親孫，其父厲王也。於時天下貴人，莫不以都邑畋獵犬馬為事也。王獨愛仙道，偏崇秘衛，論仙之道。聞有變化道術之士，雖遙千里，卑辭厚幣請致之，莫不集之，如雲數千人也。所撰《內書》二十一篇，《中篇》八卷，《鴻寶方》三卷。而又布遠近，遂降八公，感之願為之師也。初門吏不納八公，八公現以老少之質，門人以聞之，王足不暇履，肘步而前，延公登思仙之臺，設錦綺之帳，進金玉之機，執弟子之禮，請長生之訣。八公曰：修學仙道，先作神丹，乃可長生不死耳。我能煎泥成金，凝汞成銀，水漬八石，飛騰流珠，轉化五金，凝變七寶。服之者能乘雲龍，浮遊太清，出入紫闕，宴寢玄都矣，此是雲騰羽化之妙事也。王宜修之。安重叩頭流涕，乞長生之訣。公遂哀
矜，授《五靈神丹上經》，及三十六水法與安。安即登壇立盟，畝血跪金，以受神丹方，起鑪火也。遂獲藥成。安為五利所潛於帝，帝怒，乃遣宗正執節收安。八公難曰：阿安今可去矣。夫有神仙之籍者，謀之者死，犯之者滅門。其五利未幾，是八公言也。謂安日：天遣如此，王足為恨。公乃與安登山大祭，即日昇天。所踐大石人馬之邇，千古見存焉，是以雞嗚天上，犬吠雲問矣。
昔太極真人以此神經，及水石法，授束海青童君，君授金樓先生，先生授八公，八公授淮南王劉安，安昇天之日，授左昊。左昊者，安所念也。臨去告左昊日：欲求長生，當作神丹。神丹若成，恣意所為也。然此諸仙傳神丹，乃是五靈神丹也。合之謹慎，揀藥石亦與九鼎相似，至於功用，乃劣於黃帝九鼎神丹力。但化石水法出自八公，故具列由致如後。
黃礬石水法
造九鼎神丹，所用水銀，皆須去毒。去毒之法，不得礬石水，其毒不盡。今作按諸法，皆以五十日成。存古依舊，日數不輒加也。取礬石一斤，無以馬齒者，盛於青竹筒中，薄削其筒表，以硝石四兩覆薦上下，係漆固其口，納華池中，四十日成水，以華池和塗鐵鐵銅色。諸法皆用，每十筒得斗許水，計藥數作之，加石膽三兩者。
又法：礬石三斤，置生竹筒中，薄削其表，以細約筒口，埋之濕地，五日成水。
又法：先以淳醉搜礬，令浥浥，乃盛之，以硝石二兩漆固口，埋地中深三尺，十五日成水。
玄珠法
礬石一斤，石膽三兩，薦覆上下納筒中，以漆固口，納華池中，五十日成水。三法同用玄珠一之。
三精六液法
白礬石一斤，納青竹筒中，薄削其表，以硝石二兩，覆薦上下，漆固口，納華池中，四十日成水矣。
又造九鼎神丹。第一之丹丹華之法，先作玄黃訖，即須雄黃水、丹砂水，和玄黃竹筒中，薄削其表。
為百蒸九飛法
雄黃一斤，納竹筒中，即加硝石四兩，漆固如法，納華池中，四十日成水。
又法：用硝石二兩，塘悌盛苦酒筒內，中塞蓋，埋中庭，入土三尺，二十日成水。其水甘美，其色黃濁也。
作丹砂水法
丹砂一斤，納生竹筒中，加石膽、硝石各二兩，塘悌盛苦酒筒內，中覆蓋，埋中庭，入地三尺，二十日成水，其水甘美，其色黃濁也。
又法：丹砂一斤，納生竹筒中，加石膽二兩，硝石四兩，漆固如上，入華池中，三十日成水。
又法：加石膽、硝石各二兩，塘悌盛埋，如上法，三十日成水，其味苦，其色赤。
臣按：礬石、雄黃、丹砂，化之為水，一依八公三十六水正經。其法皆用硝石，乃成之。又化丹砂，即須石膽。諸大丹中有戎鹽，當今四海清通，諸藥皆足。唯硝石一藥，不能得之。俗人乃有不假硝石成水者，亦有假以別藥，合成硝石，仍雲變化成者，其力乃神。
臣竊尋究其方，必恐不及真者，故疏出，假以別藥，合成如左。
假別藥作礬石水法
礬石三斤，搗末，以桑薪木盤一面，取炭燒爭地，可盤面經宿燒之，以苦酒灑熱地上，布礬石末，可盤下合之，著地四邊，以白灰擁之，待地熱盡去四邊灰，開盤取著上者，出羽掃之，納三斗苦酒中，率一斤華料，一斗苦酒，漬之七日，急用火好，待一百日，始大佳也。作法斤兩與苦酒如前，臨時任人。
作朴硝硝石法
假別藥成，此謂芒硝石也。非硝石也，取朴硝、硝石，無用檮篩贏研，以暖湯淋朴硝，取汁清澄者，煮之多少，恆令臧半。出置掙小盆中，以玲水漬盆中，經宿即成狀，如白石英大小，皆有楞角。起作之，勿令污。若雜人臨視，則損精氣，變化不成。唯換玲水，漬水盆中，成即疾也。不得使不玲，此變化諸水立效。
假別藥作戎盥法
用明淨石盥多少，安在鐵器中，復鎔使沸，投於白礬石末中，復鎔投著鹵鹹中，復鎔投著乾盥末中，覆之，如是三鍊，成戎盥也。變化與真同不異也。此盥眾藥之主。若作五色神鹽，五帝精，投之即成。
假別藥作石膽法
青礬石二斤，黃礬一斤，白山脂一斤，大鐵器銷鑠使沸，即下真曾青末二斤，急投攪瀉出作蜓，成好石膽。看礬石等剛鎔不盡，即投曾青末，和苦水使相得，瀉著礬石中消鎔，瀉出作艇，亦得也。
假別藥作硝石法
石脾一斤，朴硝一斤，芒硝一斤，三物各搗研作末，取苦水三斗，於銅鐺中煎十沸，即下三物末，煮之半在，澄取清，緩火煎之，文𡈗起即罷，瀉著瓷器，著玲水中，漬經一宿，即成硝石如霜雪，成如凍凌，以水投之，立即為水。復以火煎之，文𡈗起還瀉瓷器中，還以玲水漬之，即作硝石。如此之轉鍊之，其力即微。不得穢處作，又勿使風日觸之。其石脾者，陰陽結氣，五鹽之精，因礬而長，託石而生。峨媚山中有之，俗人無一識者，所處小人亦不見。唯有求道之士，時須要用也。古人以四方分隔覓不可得，使作代用，乃勝真者。
假別藥作石脾法
真白礬石一斤，戎鹽一斤，二物各搗未，取苦水二升，著銅鐺中，煎四五沸，即下二物，煎令半在，以物除卻滓後，煎令盡，即鐺中沸沸起，石脾色白如雪。用此作硝石，無不效，神驗之道畢矣。
彭君日：其硝石、戎鹽、石膽、芒硝真者，雖有陰陽正質作者，變化功效乃神。若有求仙，不得此道，徒損萬金，終無一就。其石脾一種，流俗莫能辯識，所造之代用，並出其性，庶以濟事。葛洪長生之神藥，功效變化，道極寶重者，莫先此訣也。洪今撰錄，示之後同志。非其人乃至父子，萬金不傳耳。
太一日：余聞三十六水，患在硝石。黃白之中，礙乎戎盥。今具得之，道無以妄傳之。後學共寶守，勿示非人。
假別藥作束野硝石法
此藥入河車，用不關丹所用也。恐合鍊之際見現，俱別藥成，謂便通用。今故別疏出，唯入河車。若作河車，此硝石其藥無力。今作之法，取鹵鹹末五斗，取三年不食井水七斗半，煮之十沸，灑取清三斗，加芒硝十兩，煎至一斗，再以朴硝二斤末之，投此汁中，朴硝皆消。乃下火，澄去滓，取上用此合河車，乃諸藥皆有效驗耳。
訣日：言束野者，束野鹹味所出，河束之地也。河車法中言晉硝者，是此束野物也。此東野法，亦是太一於元君邊，聞八種硝石法中一法也。行各偶對，不得錯以河車之藥，誤者是神丹之硝石也。
速成水法
狐剛子注《珠經》末云：其神泉亦中。
諸水法
自有正本三十六水方，更無別作。若欲令神泉速成，即須著華池甕炊寵上鐵圈，承底以馬通火若糠火，去甕底七寸，置筒於甕中，溫之七十日，但令纔溫，好謹伺候。若作諸金石之水，盡著中同作無妨。合此藥人，不過二三，必著新淨衣，不得血食在旁，即觸藥精，服之不得道矣。切須秘慎之。神泉就變化難識，此謂上聖之功力。
作三轉酒法
用赤黍米一石，釀如酒法，待熟插取，用漬夠二斤，經三日許後，炊一石黍米，令至爛，更和乾夠末，一時納著甕中，封口，三七日成兩轉。復取其牡荊根莖，合其中，微火煎之，令可五斗許，即去滓。更用七月七日神夠末，和之一時，入甕中，封口，還三七日，成
也。可鍊諸毒，能令剛者亦變為柔，此名三轉酒。
又三轉牡荊酒，大丹所要能柔，又能去銀毒，與黃礬相資成因也。好弱不畢備，金與水銀等毒，不可輒盡。所以凡作九轉九鼎大丹，必須先覓三年淳醞大醉，其味驗重，謂之左味。投藥和釀，轉作硝石華池水。又別須作金藥華池。金藥華池以驗五石之精，令精不揚。又須別作三轉黃白左味，煮泊水銀。仍須轉此轉，更投五栽華池，若不得五栽華池，煮伏水銀，餘並非正法。但牡刻三轉好酒，及諸華池，並諸石水。有一或闕，無以成煮鍊之功也。煮鍊不了，毒則未盡，急事爐鼎，其丹食毒，不堪服也。然此其毒諸物，不得硝石，必無成理。故先須得真好硝石，與朴硝相似，奇難別識。若得者，必須試作雄黃、雌黃、丹砂、礬石等水者，是硝石也。
按硝石味苦辛，實無毒，其五臟積熱，腹中止、熱，止煩滿，消渴，利小便，久服輕身，天地至神之石。一名芒硝。出益州山谷，及武都、隴西、西羌，採無時節。
陶隱居云：主療與朴硝相似，經多用此硝化諸石，竟無正別。識者頃來尋訪，猶雲與朴硝同山，所以朴硝、硝石名朴硝也。如此則非一種也。先時有人得一種石，其色理與朴硝大同小異，朏朏如握鹽雪不殊，燒之紫青煙起，仍成灰不停沸，如朴硝者，雲真硝石也。一名芒硝。今芒硝乃是鍊朴硝作之，與皇甫說，並亦未得。窮研其驗效，當文證記耳。
化硝石法三十六水方
隴西屬秦州，在長安西羌中，今鞏昌以北，山有鹹土處，皆有之。皇甫士安說方無朴硝，可以硝石替之。硝石生山之陰，鹽之膽也。取石脾與芒硝，以水煮之，一斛得一二斗，正白如雪，以水投中，即硝石。其味苦，無毒。三月採於赤山，朴硝亦得水即消。主療與硝石小異。按此說即是芒硝煮成真硝石，但不知石脾復是何物。皇甫既是安定人，又明醫藥，或當詳鍊之。今益州人乃鍊礬石作硝石，雖服柔白而味，猶是礬石也。
《孔氏解散方》又云：熬鍊硝石，令汁盡沸定，如此硝石，猶是有汁也。今仙家所用硝石，須能化石為用，於理未盡。又朴硝生於益州，故庾山郡西川蠶陵二縣界山崖之中，色多青白，亦雜異斑，時人擇取白軟者，當硝石用之，燒汁沸出，狀如礬石也。仙經數雲，硝石能化他石。今此又雲能化石，必爾。可各試之。此朴硝經雲，化七十二種石，鍊之如白銀，服之輕身神仙。已有寒熱澀滑辛苦鹹酸八種，又更能化石，即此朴硝之功，何異於硝石也。訣日：硝石難得好者，不好則不能化雄黃、丹砂為水也。若得真物，少先出數兩硝石，試化雄黃及他石，視之成與不成，若不能化石者，不可用，非真物也。形極似朴硝小虛軟，當先以一片子置火炭上，有紫煙出，仍成灰者為上，若沸良久者，由是朴硝也。難得其真，亦宜必須先作雄黃、丹砂水試之，不然不可定也。
