
黃帝九鼎神丹經訣卷之六
明神丹功能求皆有益之道
臣聞肖形天壤，人最為貴。限以速老則死，善養則生。生可惜也，死可畏也。是以道家至祕而重也，莫過此長生之方也。若長生之藥方法，莫過此神丹之道也。若此道修而不長生，則古無長生矣。夫生之在己，其利實大。論至貴賤，雖爵為公候，不足以論。比其輕重，雖賞有封畿，不足以易。百年之壽，三萬餘日，幼弱則未有所知，衰邁則歡樂無味，童豪昏耄，除數十年，平和喜笑，八九千日，颱飛電激，顧盼以盡，今百年者，萬中一焉，假或終之。一及憂迫擾，所以上士之務，先營長生事定，可以任意，不祈羽化，取樂人問，同彭祖之享年，比少君之遐壽，可以畜妻子，可以居官秩，無虧上下之節，不失人理之歡，實盛事矣。然長生之道，必資於藥，藥之上者，訣在神丹，百不易之法，黃帝所云。而學者錯學，求者妄求。謂道在文字之方，丹在生飛之藥，率心按造，百無一成。此由神無方，非神藥患，道之不成，要道不書。
故劉向不成於漢朝，陶明靡驗於梁代。自非聰明大智，才堪贊務，累歷勤苦，積之艱危，內解修身，外善調鍊，有始有卒，不傾不邪，不朝為夕待其成，不坐而立望其效，不廢敗於讒嫉，不厭怠於時長，受至苦於初勞，成久視於終逸。譬如人君理國，戎將待敵，外以武略剋定，內以謨猷經緯。故一人之身，一國之象，胸腹猶宮室也，四支之列猶百官也，神猶君也，血猶臣也，氣猶人也。修身之道，猶理國也。愛其人所以保其國，固其氣所以全其神。全其神者，不可使氣竭。保其國者，不可使人散。人氣難養而易危，難清而易濁也。故審威德以保社稷，割嗜慾以固血氣，乃能有剋終義。成長生之功，百害卻焉，年壽長焉。
故欲與長生，務內養之，失理不免喪生。比夫木僅楊柳，易生之物，倒之所生，橫之所生，生之易者，莫過斯木。然埋之既淺，栽未得久，乍剋乍剝，或搖或拔，雖壅以膏壤，浸以春澤，而不兔枯。以其根朽，不暇吐其萌芽，津液
不得結其生氣也。人之為體，易傷難養。方之二物，不及遠矣。攻毀之者非一條，過剋剝劇乎搖拔，精靈固於憔擾，榮衛消於數用，，煎熬形器，剋削平和，飲食失宜，榮逸過度，當風臥濕，變起膏育，方託命於草木之醫，或投誠於祭祀之助，猶渴穿井於高阜，若飢起耕於石田。草木之藥，何所補之。神鬼之力，曷能濟之。若命可以草木延，病可以祭祀除，則醫人悉長生，巫師永不病。故經云：不在祭杞事鬼神，不在誓願多語言，長生之道，唯在神丹。知之不易，行之實難。而學道之人，少進多退。競知者眾，克終者鮮，如井不達，泉猶不進。
故非長生難聞，道行之為難，非行之難，終之難也。非至明不能察也，非勤至不能學也。若易得，則漢武遇少君已得之矣。易明，則劉向按枕中已明之矣。故黃帝登崆峒訪道，夏禹封金簡於玉函，或功就而上昇，或道成而仙去，事昭故實，法茂前修者。長生之法，唯有神丹，以丹為金，以金為器，以器為貯，服食資身，漸潰腸胃，霑溉榮衛，籍至堅貞，以駐年壽。然金之為物，雖稱上寶，優劣之品，損益、不同。一者金帶毒，生成必傷人也。二者鉚金之本性剛毒，亦損人也。三者丹金神化妙，力致延年。但上品諸石，多含毒氣，成物必致傷人。譬如渴飲鳩漿，飢餐毒脯，欲益反損，為害實徑。今時多士，異人問出，容成宦炎之日，彭祖司主藥之年，所見不同，或未盡善，有金而不知去毒，而不解成金。縱其有成，成亦無用。若不精加詳擇，一切無益。時不可失，不俟終日。生前之一切，唯有長生可重。伏願聖聰營之，與天地相畢。九丹目開列如後。
第一名丹華，第二名神符，第三名神丹，第四名還丹，第五名餌丹，第六名鍊丹，第七名柔丹，第八名伏丹，第九名寒丹。
右九丹，此略錄名，其義解釋，並在後卷耳。
