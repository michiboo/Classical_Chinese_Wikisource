
黃帝九鼎神丹經訣卷之十四
明鍊雄黃法
其雄黃之功，能致長生之用。
臣按：雄黃者，與雌黃同山，雌黃之所化也。天地大藥，謂之雌黃。經八千歲，化為雄黃，一名帝男精。又經千歲，化為黃金，一名真人飯，此乃至神之石也。但求齒不落，髮不白，續筋堅骨，輕身目明者，莫過此藥也。又能辟虎狼百毒，不使近人，入水不畏蛟龍，一切毒蟲妖魅不能加也。又辟五兵，甚有威武。耳目聰明，役使百靈，乃神變之獨紀，長生之上藥，攻病之要味，還年之功，物無所不入也。故昔圓丘多大蛇，又生好藥。黃帝將登焉，廣成子教之帶雄黃，而眾蛇皆去。明其力用大矣。又仙經之大藥，乃以雄黃為一味者也。
雄黃主療
臣按：《本草》：雄黃味苦而甘平寒，有毒，主治寒熱，鼠瘓，疽瘡痔，死肌，疥蟲，匿瘡，目痛，鼻中息肉，絕筋破骨，百節中大風積聚，癖氣中惡腹f痛，鬼注殺，精物惡鬼，邪氣百蟲毒，勝五兵殺，諸蛇虺毒，悅澤人面，鍊食之輕身神仙，餌服之皆飛入腦中，勝鬼神，延年益壽，保中不飢，一名黃食石也。
雄黃出處
臣按：雄黃生武都山谷，燉煌山陽，採無時，好者作雞冠色，不臭而堅實也。若黯黑及虛者，不好也。燉煌在凍州西數千里攤古以為藥最要，奇難得也。昔與赤金同價。今聖朝一統寰宇，九域無虞，地不藏珍，山不祕寶。武都崇岫，一日一山崩，雄黃曜日，令馱運而至京者，不得雇腳之直，瓦石同價。此蓋時明主聖，契道全真，福祥大藥，不求而自至。其色濁赤者不佳。唯赤徹者為上。
雄黃調鍊去毒法
臣按：雄黃雖是長生上藥，然有大毒，去不盡，不可入大丹。夫石藥之毒，得火彌烈，縱百飛之伏火，毒仍未除。凡人不妙究其理，乃謂代火之物，是無毒也，失之遠矣。是故必先煮鍊，然後伏之。此與伏汞耿築相似，夫伏雄黃有醋煮者，有油煮者。若有所為，用處不同，列如左。
雄黃用酒漬浮湯上鍊法
取雄黃上者十斤，打去石脈，檮如小暮子大，或末之如沙，或碎之如粉。若以油煮，即如暮子。若以酒煮，檮之令碎，以好酒於銅器中拌漬之，伺盡更添，盡二石止。更以油煮，去油檮碎，入大丹，用苦酒煮訖。慾單服者，末之如粉，納竹筒，加石盥一斤，為之覆薦，密其口，沙中蒸之七日夜，出之有水，瀉取別用也，取其不為水者，以絹袋盛，納蜜瓶中，封固勿洩，埋馬糞下七日滿，藥成，名紫宮飛丹。以白蜜丸之如豆，服久久延年。
雄黃醋鍊法
雄黃以醋鍊，取好雄黃一斤，檮之如粉，以好苦酒和之，於銅器中相和，微火煎之，不得急火，盡一石止，如膠成藥。
訣日：此苦酒者，非是醋也。煮訖，檮為末，納竹筒中，蒸之一日夜。欲熟時氣當青赤，出置水中，引之如綿，丸如梧子，先食服一丸，日三，神仙。若以雄黃和漆服之者，亦以好清酒，緩火煎之，令如膠卒。雄黃一斤，料漆二斤，其漆必須青，煮絞去滓，合著銅器中，攪令相和，藥成矣。丸如黍米，日三。若丸如小豆，日一。常先食服之，咽去汁，二七日，百病皆愈。二十日，身浮死肌脫，此是藥力。夜行如晝，行如飛龍，時寒則熱，時熱則寒，百日腸中堅厚，皮膚血脈盛強，骨節耳目聰明。三百日漸可加至吞如黍粟，三丸為常。此方神秘，不妄傳洩。雖日小丹，絕勝餘石及諸上草木也。大丹未成，必須先以此藥豫填骨髓，自支持也。若以此鍊入大丹者，則宜煮滿百日，不得如膠為度也。
雄黃鍊入長生藥法
凡漬訖出之，皆暴乾，皆抽研作用，取赤光映徹者，細末，新瓦瓶中，漬之以酒，密塞口，重湯煮百日，以酒著釜中，煮瓶最佳。此入長生，合丹藥用也。直以好春酒一升，納瓷缸中，以白袋盛雄黃十兩，納酒缸漬之，十日一易，百日止。
雄黃鍊入變化銅鐵
取好雞冠色者，於銅器中，以好淳醋，煮之百日，試以伏火無姻，成，名日伏火。可變化立成。
雄黃油煮重鍊去處法
取好雞冠上色者，打擇精，去石脈，碎之如小暮子許大，油鐺中煮之。皆須先以酒鍊日足，然入油煮之，滿九日夜，無懈，謹伺候緩急，可即脂焰必發，緩即毒氣不消。以瓦器蓋鐺，怛令湯手為候。日數滿足極熱，傾油用意瀝，當使油並盡，玲即凝住不下，必須極熱傾之，瀝盡正鐺以均率，取以絹袋，可容二斤，五袋十斤，各長九寸。又作土鼇，高可一尺，其口八寸，向上。鼇上四面各堅一壑，狀如土甌，於上著沙，沙上布其藥袋，使袋隙問相去一寸，填沙布滿。上亦一寸，下著柴火，可限七束，看袋有脂，沙吸自然漸盡矣。
遷伏雄黃法
取上砂蒸鍊訖，雄黃以新瓦器盛之，瓦瓶以甘土泥裹之，厚半寸，炙令乾。且以爭物蓋口，權置一處，先以黃泥捏作一形，如瓶缸是狀。此泥形口厚如側掌，高若堅拳，填以白沙，捺使滿實，統爐使乾。然以瓶口倒覆形上，瓶口塞以亂髮，沙上鋪紙一重，以小鐵釘橫口礙髮，務欲油氣下洩，藥不亂墜也。安置瓶訖，伺乾，以馬糞實捺了，從上放火，火從上熱向下燒，瓶油氣滴沙被，逐俱盡。經一日夜，待玲，取之。承熱以鉗夾瓶使正，摘其瓶口，穿一孔子，藥在瓶中，狀如濁水，鑄之作器，任所方圓，此謂無姻，辟邪之物。瀉若不盡，打破收之，油去藥存，毒氣絕矣。直爾服之，即得者當檮篩入飛，取三轉雪，蒸之三日，以白蜜丸之，然服如彈丸。日三服，稍臧之，去三蟲，長生。以鍊松脂和之，亦佳。此可多作而服也。
鍊松脂法
若桑灰，若石灰汁，煮之多遍，復以水煮之，令苦盡止。
鍊雌黃法
臣按：鍊雌黃法，與雄黃不殊。然據《本草》云：主療則與雄黃有異，若合大丹，特須此味，故列如左。雌黃味甘辛而平，有毒，療惡瘡、頭禿、癬疥，殺毒蟲虱，身癢，邪氣諸毒，食鼻中息肉，下部暨瘡，身面白駮散，皮膚死肌，及恍惚邪氣，煞蜂蛇毒。鍊之服輕身，增年不老，令人腦滿。
雌黃出處
雌黃與雄黃同山，俱生武都山谷，其陰也。山有金，金精薰則生雌黃。採無時。出於武都仇池，黃也，其色小赤。若出扶南林邑者，謂為真崑崙，黃也，色如金，而似雲母錯，而為畫家所重。但丹家合化，多共雄黃同飛，既有雌雄之名，即是陰陽之義。復與雄黃同山用者，必宜以武都為上也。擘破中有白堅文者，最佳也。
