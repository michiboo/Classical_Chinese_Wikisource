
上清眾經諸真聖秘卷之七
髮神蒼華字太元，腦神精根字泥丸，
眼神明上字英玄，鼻神玉壟字靈堅，
耳神空閑字幽田，舌神通命字正倫，
齒神崿鋒字羅千。
右面部七神名。
心神丹元字守靈，肺神皓華字虛成，
肝神龍煙字含明，腎神玄冥字育嬰，
脾神常在字魂庭，膽神龍曜字威明。
右六府真神名。
無真諱。
歲星真皇君澄瀾清凝，夫人寶容飛雲。
熒惑星真皇君維渟散融，夫人華瓶玄羅。
太白星真皇君寥凌振尋，夫人飆英靈恩。
辰星真皇君肇咺精源，夫人玄華龍娥。
鎮星真皇君藏睦躭延，夫人空瑤非賢。
右五星君、夫人名字。
第一名台光，第二名爽靈，第三名幽精。
右三魂名。
第一名屍狗，第二名伏矢，第三名雀陰，第四名吞賊，第五名非毒，第六名除穢，第七名臭肺。
右七魄名。
第一太星精名玄樞，第二元星精名北台，第三真星精名九極，第四紐星精名旋根，第五綱星精名天平，第六紀星精名命機，第七關星精名玄陽，第八帝星精名高上玉皇，第九尊星精名太微帝君。
右存祝九星名。
修明堂玄丹法
日月中央有女子，頭巾紫華芙蓉靈冠，朱錦帔裙，自稱太玄上玄丹霞玉女，諱纏旋，字密真。
頭有九宮，第一明堂宮，左有青房，神名正心，字切方；右有黃闕，中有紫戶，神名平靜，字法王。其七分中，左有明童真君，名玄陽，字少青；右有明女真官，名微陰，字少元；中有明鏡神君，名照精，字四明。
二寸為洞房宮，左有無英君，右有白元君，中有黃老魂。
三寸為上丹田，號泥丸宮，左有上元赤子帝君，名玄凝天，字三元先；右有帝君，名肇勒精，字仲玄生。
四寸為流珠宮，有流珠真神，經法未行於世。
五寸為玉帝宮，有玉清神母居之。
明堂上一寸為天庭宮，有上清真女居之。
洞房上一寸為極真宮，有太極帝妃居之。
泥丸上一寸為玄丹宮，有中黃太一真君，名規英，字化玄。
流珠上一寸為太皇宮，有太上君後居之。凡四宮，名雌一，經法並未傳世。
中丹田號絳宮，從心尻尾下一寸，卻入三寸許，方一寸，左有絳宮真人，名神運珠，字子南丹；右有輔卿，名中光堅，字四化靈。
下丹田號命門黃庭宮，對臍卻入三寸許，方一寸，左有嬰兒，號黃庭元王，名始明精，字元陽昌；右有弼卿，名歸上明，字谷下玄。
黃室中在兩乳中間，心上一寸，方一寸，號黃室，有神名黃寧。
飛琅牙之華，而方營丘墓者，衍門子、高丘子、洪崖先生是也。
高丘子，道成入玄洲，受書為中嶽真人。
衍門子，今在大洞黃金之庭，受書為中元仙卿。
洪崖先生，今為青城真人。
漱龍胎而死決，飲瓊精而叩棺者，先師王西城、趙伯玄、劉子先是也。
服金丹而告終，臧延甫、張子房、墨狄子是也。
挹九轉而屍臭，吞刀圭而蟲流者，司馬季主、寧仲君、燕昭、王子晉是也。
周穆王北造崑崙之阿，親飲絳山石髓，食玉樹之寶。
夏禹詣鍾山，啖紫柰，醉金液，服靈寶符。
九真、北戎長、胡大王、獻帝、舜，以白琅之霜十轉紫華。
右此諸君，並已龍奏靈阿，鳳鼓雲池矣。而猶屍解託死者，正欲斷死生之情，示民有終始之限耳。豈肯腐骸太陰，以肉餉螻蟻者哉。
常當清齋沐浴，燒香入室，夷心棄累遺塵，豁然無滯，注念不眠，然後真形可睹，遊神可還。每以平旦，東向平坐，臨目內存形色朗然，呼其正諱還鎮本宮，叩齒三十六通，乃存：
髮神名蒼華，字太元，形長二寸一分。
腦神名精根，字泥丸，形長一寸一分。
眼神名明上，字英玄，形長三寸。
鼻神名玉壟，字靈堅，形長二寸五分。
舌神名通命，字正倫，形長七寸。
齒神名崿鋒，字羅千，形長一寸五分。
右面神七人，同衣飛羅裙，並嬰兒之形。
心神名丹元，字守靈，形長九寸。
肺神名皓華，字虛成，形長八寸。
肝神名龍煙，字含明，形長七寸。
腎神名玄冥，字育嬰，形長三寸六分。
脾神名常在，字魂庭，形長七寸三分。
膽神名龍曜，字威明，形長三寸六分。
右六府真神，同著丹錦飛裙，處五臟之內，六府之官，形若嬰兒，色如華童。
次思精血三真，名元生君，名黃寧，字子玄，鎮人兩乳之下源。
骨節二真，名堅玉君，字凝羽珠，鎮人太倉之府五腸之口。
心中一真，名天精液君，字飛生上英，鎮人胸中四極之口。
九元之真男，名拘制，字三陽，鎮人左耳，伏晨之戶。
皇一之魂女，名上歸，字帝子，鎮人右耳，伏晨之戶。
紫素左元君，名翳鬱無刃，字安來上，鎮人頭面之境。
黃素中元君，名圓華黃刃，字太張上，鎮人胸腹之境。
白素右元君，名啟明簫刃，字金門上，鎮人下關之境。
日中司命，名接生，鎮人左手。
月中桃君，名方盈，鎮人右手。
胎中一元白炁君，名務玄子，字育尚生；太一精魂，名玄歸子，字盛昌。二神鎮人五臟之上，經喉之本。
結中青炁君，名案延昌，字合和嬰；元君精魂，名保谷童，字明夫。二神鎮人五臟之下，大胃之上。
節中黑炁君，名斌來生，字精上門；帝真精魂，名幽臺生，字灌上生。二神鎮人九腸之口，伏源之下。
胞中黃炁君，名初明車，字神無極；天帝精魂，名理維藏，字法珠。二神鎮人小腸之內，二孔之本。
血中赤炁君，名混離子，字叔保堅；司命精魂，名發紐子，字慶玄。二神鎮人百關之血，絕節之下。
上玄元父君，名高同生，字左迴明。
下玄元母，名叔火王，字右迴光。
帝皇太一君，名重冥空，字幽寥無。
九帝尊，名日明真，字衆帝生。
大帝精魂，名陽堂玉，字八靈。
九關魂，名綠迴道，字絕冥。
天紀帝魂，名照無阿，字廣神。
右七神，鎮人本命之根，塞人死路之門。
雌一洞房三素高元君者，是太素三元君之子也。虛豁九霄，洞暢龍玄，散華玉空，苞胎靈津，神氣流於明暉，清景秀於液間，三女俱誕，號曰三素元君。
紫素元君，諱翳鬱無刃，字安來上，貌少如嬰孩，上著虎錦紫華帔，下著紫華龍文裙，頭建紫晨芙蓉冠，御紫晨雙珠蓋，腰帶流金火鈴，又佩神金、月明二虎符，左手執太上消魔經，右手執金真玉光章。
黃素元君，諱圓華黃刃，字太張上，受生為女子，號曰黃素高元君。曜形有黃金之質，貌如嬰兒之狀，上著黃錦雲帔，下著黃羅飛華裙，頭建紫華芙蓉冠，腰帶神金二虎符，左手執流金火鈴，右手執大洞真經。
白素元君，諱啟明簫刃，字金門上。是乃憑玄積感，協氣幽初，凝寶五道，受胎空虛，而結形為女子，貌常如嬰孩之狀，上著龍文白錦被，下著白錦華裙，頭建紫華芙蓉冠，腰佩神金二虎符，左手執流金火鈴，右手執文。
太一諱務猶收。
無英公子諱玄元叔。
白元君諱鬱靈標。
命門桃君諱孩道康。
中央司命君諱理初明。
迴神飛霄登空招五星上法
右經中有諸星真皇諱，前篇俱已具載，此不重出。
五方帝諱
東方青帝，諱通明，字蓋卿，巾青巾，衣青衣，冠青冠，履青履，帶通光陽霞之章。肝中四真君，青明君，字明輪童子。
南方赤帝，諱太陽，字幼林，巾赤巾，衣赤衣，冠赤冠，履赤履，帶四玄朱碧之章。絳宮中一元丹皇君，名神運珠，字子南丹，一名生上伯，一名史雲拘。
西方白帝，諱通陰，字元起，巾白巾，衣素衣，冠素冠，履素履，帶皓靈扶希之章。肺中六真，名上元素玉女君，字梁南中童。
北方黑帝，諱通神，字子規，巾蒼巾，衣皂衣，冠蒼冠，履蒼履，帶鬱真簫鳳之章。腎中七真君，名玄陽君，字冥光先生。
中央黃帝，諱萬福，字太倉，巾黃巾，衣黃衣，冠黃冠，履黃履，帶中元八維玉門之章。脾中五真君，名養光君，字太昌子。
上玄元父君，諱高同生，字左迴明。
下玄元母，名叔火王，字右迴光。
東方歲星真皇君，諱澄瀾，字清凝，夫人諱寶容，字飛雲。
南方熒惑星真皇君，諱維渟，字散融，夫人諱華瓶，字玄羅。
中央鎮星真皇君，諱藏睦，字躭延，夫人諱空瑤，字非賢。
西方太白星真皇君，諱寥凌，字振尋，夫人諱飆英，字靈恩。
北方辰星真皇君，諱肇咺，字精源，夫人諱玄華，字龍娥。
右儀中有面部六府真神諱，已在《鎮神養生內思飛仙上法》中具載，此不復重出。
金明氏，諱七真子，屬金相桐明玉國九真卿。
右儀中有五帝及夫人，並七星之名，九星之名，及內妃等諱，已在《空常訣要》中具載，此不復重出。
右此卷中有百八道君諱，已在《高上元始玉皇譜錄》卷中具載，此不復重出。
天皇君，諱(門督)閡𨳕(門陰)，四字。
地皇君，諱閘(門加)𨳳𨳕(門太)𨵈(門陰)，七字。
人皇君，諱(門上)𨵈閶𨳕𨵴，五字。
東嶽君，諱區更生。
南嶽君，諱祝昌中。
中嶽君，諱玉精。
西嶽君，諱辱曲正。
北嶽君，諱玄月豐。
武齒成，　佛由肅，　天門波狂，
赫張布，　徐直事。
洞真君姓諱（原缺）。太素闕，諱瑩，字元康。黃素厥，諱林，字大濟。
白素厥，諱晃，字虛玄。
甲乙殺鬼都伯史，姓宋，名臣暎。
丙丁殺鬼都伯史，姓支筒，名法生。
戊己殺鬼都伯史，姓帛，名西子留，一名庚辛。
庚辛殺鬼都伯史，姓黃。名安正理，一名戊己。
壬癸殺鬼都伯史，姓鄭，名玄丘伯。
太元真人大茅君，諱盈。
玄洲上卿蘇君，諱林。
清虛真人小有天王，姓王，諱褒。
右此卷中有日月內五帝及夫人真諱，已在前篇具載，此不復重出。
日中赤氣上皇高真道君。
月中黃氣上皇神母。
太微天帝君，名(符文)，字山淵。
六天大鬼，內名辟乾毒王。
北帝魔王，隱諱震拾羅𣃠。
北酆鬼相，魂名四天皛●。
上清高聖太上大道君，字上開元。
蒼帝名錄豐子。
中微赤帝名定無彥。
紫微白帝名渠淵石。
玄微黑帝名齊元旋。
始微上帝名接空子。
靈微中帝名秉尼文。
宣微下帝名蜜膚子。
洞微真帝名泗澄攄。
九微內帝名申明閑。
青童君諱梵湄，八節日存之。
右卷中有諸高真上聖、女真、洞宮主職仙真名諱，或備或略，並已在《登真隱訣》卷中具載，此不復重出。
上清真人總仙大司馬長生法師主三天君，姓栢成，名欻生，字芝高。
上清高聖太上大道君。
上清金闕帝君，姓李，諱弘元，字山淵。
青要帝君。
太元真人，姓茅，諱盈，字叔申。
清靈真人裴君，字玄仁。
玄洲上卿，姓蘇，諱林，字子玄。
紫陽真人，姓周，字義山。
清虛真人，姓王，諱褒，字子登。
南嶽夫人，姓魏，諱華存，字賢安。
九晨真人日行飛步之道，當思九星中夫人名諱。
第一天樞星，號魁精玄上真皇夫人，姓碧爛，諱瓊瓮艽，頭作飛雲華頹之髻，餘髮散至腰，衣紫黃青錦三色之●，帶九鈴之綬，口常吐青氣之光，以注於陽明星上，以明星之煥也。
第二天璿星，則陰精星之魂神也。其星則號靈精上玄皇夫人，姓大暉，上諱流暉艽，頭作飛雲華頹之髻，餘髮散至腰，衣飛錦羅羅●，鳳文錦帔，帶靈飛紫綬，口常吐黑氣之光，以注於陰精星上，以明星之暉也。
第三天璣星，則真人星之魄精也。其星則號靈妃元皇夫人，姓元洞精，諱明雲徵，頭建晨嬰寶冠，衣飛雲明光錦●，帶火山飛是之綬，口常吐黃氣之精，以玄注真人星上，以明星之暉也。
第四天權星，則玄冥星之魄精也。其星則號上靈神妃華皇夫人，姓安玄，諱九曜津，頭建七稱之冠，衣腓羅鳳文之●，帶金真玉光之章，口常吐赤氣之精，以注玄冥星上，以明星之煥暉也。
第五玉衡星，則丹元星之魄靈也。其星則號北上金蓋中皇夫人，姓促無，諱運珠，頭建紫晨飛華之冠，衣九色之●，帶神虎玉文，口常吐白氣之精，以注丹元星上，以明星之曜暉也。
第六闓陽星，則北極星之魄靈也。其星則號安上晨華元皇夫人，姓幽光，諱無靈究，頭建玉晨進賢之冠，衣飛青羽●，帶流金火鈴，口常吐綠氣之精，以注北極星上，以明星之曜暉也。
第七瑤光星，則天關星之魂大明也。其星則號玉華靈皇夫人，姓天明真，諱上歸來，頭建飛雲華頹之髻，餘髮散至腰，衣七色夜光雲錦之●，九色錦帔，帶九天威靈玉策，口常吐赤氣之精，注於天關星上，以明星之大光也。
第八洞明星，則輔星之魂精陽明也。其星則號太明常皇夫人，姓廣芒，諱長庚曜，頭作飛雲華頹之髻，餘髮散至腰，衣飛羅文●，帶九光之綬，口常吐青氣之精，以注於輔星之上，以明星之大光也。
第九隱元星，則弼星之魂明空靈也。其星則隱息華蓋之下，號空玄變靈上皇夫人，姓幽虛，諱大華伏，頭建飛天七稱玉冠，衣青文錦●，帶九光夜燭，口常吐黑氣之精，以注於弼星之上，以明煥隱洞之光也。
陽明星，天之太尉，司政主非。上有青城玉樓據斗真人，號曰九晨君，姓上雲，諱據上明，頭建九晨玉冠，衣青羽飛裳，手執斗中玄圖，坐玉樓之上。
陰精星，天之上宰，主祿，上總天宿，下領萬靈，星有五門，門有四光芒爓，照九億萬里中，上有五色玉樓攀魁真人，號曰北上晨君，姓育嬰，諱隱明光，頭建玄精玉冠，衣玄羽飛裳，手執五色羽節，坐玉樓之中。
真人星，天之司空，主神仙，星圍七百七十里，有十二門，門有四光芒爓，照九億萬里中。上有黃臺玉樓真人，號曰主仙華晨君，姓歸●，諱通勃光，頭建飛晨寶冠，衣青羽飛裳，手執斗中青籙，坐玉樓之中。
玄冥星，天之遊擊，主伐逆，上總九天鬼神，中領北帝三官，下臨監萬兆，伐逆不臣，諸以凶勃，莫不隸焉，星圍八百里，有三門，門有四光芒燜，照九億萬里中。上有朱臺玉樓步斗真人，號曰玄上飛蓋晨君，姓冥樞，諱冥巡光，頭建三華寶晨冠，衣丹錦飛裳，手執命靈之節，坐玉樓之中。
丹元星，天之斗君，主命錄籍，上總九天，星圍七百二十里，有七門，門有四光爓，照九億萬里中。上有素臺金樓躡紀真人，號曰金剛七晨君，姓上開，諱明曜精，頭建七寶飛天冠，衣白錦飛裙，手執青元錄籍，坐金樓之中。
北極星，天之太常，主昇進，上總九天，星圍七百七十里，有八門，門有四光芒爓，照九億萬里中。上有玄臺玉樓步綱真人，號曰北晨飛華君，姓明靈，諱幽關元，頭建飛精華冠，衣紫錦飛裳，手執九斗玉策，坐於玉樓之中。
天關星，天之上帝，主天地機運，星圍九百里，有一門，門有九光芒，總運九天之氣爓，照九億萬里中。上有九層玉樓乘龍真人，號曰總靈九元北蓋晨君，姓玄樞，諱巡七，頭建九元寶冠，衣九色錦裳，手執暉神之章，坐玉樓之中。
輔星，天尊玉帝之星也。曰常，常者常陽，主飛仙，上總九天，星圍九百九十里，有八門交通八氣，門有四光芒爓，照九天之上。中有紫氣玉樓遊行三命真人，號曰帝尊九晨君，姓精常，諱精靈覺，頭建飛精玉冠，衣九鳳衣，手執火鈴，坐玉樓之中。
弼星，太帝真星也。曰空，空者常空隱也，主變化無方，星圍九百九十里，有九門交關九天，門有四光芒爓，照八極之外，無央之中也。中有玉臺紫館徘徊三陽真人，號曰帝真元晨君，姓幽空，諱變空輪，頭建飛天玉冠，衣九天龍衣，手執帝章，坐於紫館之中。
西方皓帝少陽明皇，諱金上精。
中央元皇五帝隱名，號曰步常門。
南方赤皇五帝明靈，諱遊光曜。
東方青晨玄上君，諱太明。
北方太皇五帝尊，諱陰元煞。
