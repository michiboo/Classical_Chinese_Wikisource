　　欽定四庫全書　　　　　史部十三
　　明諡紀彚編目録　　　　政書類二〈儀制之屬〉卷一
　　功令
　　㑹典事例〈近日事例附〉
　　卷二
　　諡法
　　卷三
　　諡法
　　卷四
　　尊諡
　　帝後
　　卷五
　　尊諡
　　皇妃諡六字
　　卷六
　　尊諡
　　皇妃諡四字
　　卷七
　　尊諡
　　皇妃諡二字
　　卷八
　　尊諡
　　東宮
　　卷九
　　尊諡
　　公主
　　卷十
　　尊諡
　　親王
　　卷十一
　　尊諡
　　郡王
　　卷十二
　　尊諡
　　郡王
　　卷十三
　　尊諡
　　王妃
　　卷十四
　　臣諡
　　文臣
　　卷十五
　　臣諡
　　文臣
　　卷十六
　　臣諡
　　文臣
　　卷十七
　　臣諡
　　武臣
　　卷十八
　　臣諡
　　武臣
　　卷十九
　　臣諡
　　異流
　　卷二十
　　臣諡
　　夫人淑人
　　卷二十一
　　臣諡
　　追贈前朝臣
　　卷二十二
　　臣諡
　　外夷〈附〉
　　卷二十三
　　臣諡
　　近題准諡諸文臣
　　卷二十四
　　議論
　　卷二十五
　　考誤
　　〈臣〉等謹案明諡記彚編二十五卷明郭良翰撰良翰字道憲莆田人官太僕寺寺丞茲編輯有明一代諡法最為詳備首曰功令凡子目二曰㑹典事例曰近日事例次曰諡法無子目次曰尊諡凡子目九曰帝後曰皇妃諡六字曰皇妃諡四字曰皇妃諡二字曰東宮曰公主曰親王曰郡王曰王妃次曰臣諡凡子目九曰文臣曰武臣曰異流曰夫人淑人曰追贈前朝臣曰外夷曰近題准諡諸文臣曰議論曰考誤其近題准諡一條即當代文臣未經散入各類者明至神宗百務廢弛其事在萬厯三十七年尤荒昏之末造故已允禮臣之請准給以諡及擬諡已上而沉閣不報者凡二十九人不予不奪莫知所定故附存名姓別為一門也其議論一門則採擇明人諸説如李東陽以有黨諡文正彭韶以孤立諡惠安之類持論頗公其考誤一門以閣籍正野史異同尤為可據亦考典故者所宜資矣乾隆四十三年六月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀


　　明諡紀彚編原序
　　竊惟諡以易名節以壹惠國家盛典人品定論莫鉅於茲法所繇來舊矣我明代興清議尤毖列朝之聖神功徳文武之節㮣勲猷內而宮禁外而藩封與諸異世遐服維是袞龯以為不朽顧謚議舊藏內閣文淵邃密外庭罕窺而亦向無刻本傳刻無慮數家故多訛漏是編得之閣籍稍為銓訂勘其帝虎補其闕略増其續議裒自功令迄於考誤合凡二十有五卷總之一準閣籍㕘覈史傳以為信標曰皇明諡紀彚編尊尊親親善善惡惡憲今監古徵往毖來昭代鉅典蓋亦燦然備矣一時同事遂共剞劂以廣其傳祖徳宗功在天對越孝子慈孫奕世羮牆是編也固為闡颺興起一助而不肖小子獲執鞭校閱有餘榮矣一二闕文尚俟惇史有徵掌故或備公案雲爾萬厯四十二年甲寅嵗端午吉太僕寺寺丞莆中郭良翰序
