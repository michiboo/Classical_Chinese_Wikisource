高尚處士劉皋謂：「士大夫以嗜欲殺身，以財利殺子孫，以政事殺人，以學術殺天下後世。」非神仙中人，不能發此言也。而士大夫乃僥幸一日而為仙，豈理也哉！
唐《異聞集》載沈既濟作《枕中記》云：「開元中，道者呂翁，經邯鄲道上邸舍中，以囊中枕借盧生睡事。」此之呂翁，非洞賓也。蓋洞賓嘗自序，以為呂渭之孫。渭，仕德宗朝；今雲開元中，則呂翁非洞賓，無可疑者。而或者又以為開元想是開成字，亦非也。開成雖文宗時，然洞賓度此時未可以稱翁。案，本朝《國史》稱：「關中逸人呂洞賓，年百餘歲，而狀貌如嬰兒。世傳有劍術，時至陳摶室。」或以《國史》證之，止雲百餘歲，則非開元人明矣。《雅言系述》有《呂洞賓傳》云：「關右人，咸通初，舉進士不第。值巢賊為梗，攜家隱居終南，學《老子》法」雲。以此知洞賓乃唐末人。
呂洞賓嘗自傳，岳州有石刻。云：「吾乃京兆人，唐末，累舉進士不第。因遊華山，遇鐘離，傳授金丹大藥之方；復遇苦竹真人，方能驅使鬼神；再遇鐘離，盡獲希夷之妙旨。吾得道年五十，第一度郭上灶，第二度趙仙姑。郭性頑鈍，只與追錢延年之法。趙性通靈，隨吾左右。吾惟是風清月白，神仙會聚之時，常遊兩浙、汴京、譙郡。嘗著白衣闌角帶，右眼下有一痣，如人間使者箸頭大。世言吾賣墨，飛劍取人頭，吾聞哂之。實有三劍：一斷煩惱，二斷貪嗔，三斷色慾，是吾之劍也。世有傳吾之神，不若傳吾之法；傳吾之法，不若傳吾之行。何以故？為人若反是，雖握手接武，終不成道。」嗟乎，觀呂之所著，皆自身心始。而學者不能正心修身，徒欲為僥倖之事，可乎？
滕待制宗諒，謫官秋浦。時州吏有劉某者，妻有美色。俄病死，浴裝在櫬，未及釘蓋。忽然化為異狀，皮青髮紅，若世所畫鬼將之類。州吏悲而畏之，既葬，即棄家為道士，入九華山不返。宗諒後在北方，猶寄以詩，所謂九華劉道人是也。
樞密安公洞厚，元棠┪江東漕使。因遊廬山太虛觀，未至數里間，有道士紫衣皂巾，領徒七人迎謁。既而不知所在，問左右皆無見者。至觀謁陸修靜仙師遺像，則宛然其人也。元符庚辰，公再到，賦詩曰：「昔年游歷訪霓旌，多謝仙師數里迎。今日重來知有意，此身應不為公卿。」
臧論道郎中知洪州日，有老兵為園子，能致非時果菜。臧氏子弟稍異之，問之，則紿以得於市。使他人求之，終不得也。察其所為，則無棲息，獨臥圃中草舍。往往夜定有語笑聲，及迫而近之，則又寂然。其後論道從容撫接，蓋久而才略告曰：「今夜三鼓漏點中半，公能獨步至園中，則老兵當有一言授公。苟少差遲，則遂成虛矣。」論道其夕不寐，夜分具袍笏將出。其妻苦問之，不得已，以實告，其妻不測，而強制之。漏向盡，論道亟趨草舍，則老兵已死矣。使人舉而瘞之，屍如輕泡。論道歎恨彌日。
王子高遇仙人周瑤英，與之遊芙蓉城，世有其傳。余案，《歐陽文忠公詩話》記石曼卿死後，人有恍惚見之者，云：「我今為仙，主芙蓉城。」騎一青騾，去如飛。又案，太常博士張師正所篡《括異志》，記慶歷中有朝士，將曉赴朝。見美女三十餘人，靚裝麗服，兩兩並行，丁度觀文案轡其後。朝士問後行者：「觀文將宅眷何往？」曰：「非也，諸女御迎芙蓉城主。」俄而丁死。故東坡詩云：「芙蓉城中花冥冥，誰其主者石與丁。」韓子蒼言：「王荊公嘗和東坡此詩，而集不載。止記其兩句云：『神仙出沒藏杳冥，帝遣萬鬼驅六丁。』」
王筌，字子真。有道之士，富鄭公嘗客之於門。元豐中，神宗賜號沖熙處士。元符三年，遊茅山，受《上清篆》。先是，茅山中峰石洞忽開，案其域，乃真誥所謂華陽洞天便門也。自左元放仙去，即閉，閱千歲矣，至是復開。又前期累日，甘露薦降。道士劉混康曰：「似此必有異。」無何，先生至。受篆之夕，仙樂聞於空浮之上。山中刻石，為記其事。而給事中龔深之，亦為之詩曰：「華陽新報便門開，應為高人受篆來。試問玉門砂遠近，未饒元放是仙才。」先生留洞玄庵久之，若有所待。嘗書壁云：「身佩《上清寶篆》，心持《大洞真經》。入靜敷坐靈鎮，神遊金闕玉京。」
熙寧初，王迪為洪州左司理參軍。一日，有道人來磨鏡，因俾迪，乃自照，乃見星冠羽帔，縹緲現鏡中。迪問其故，曰：「此汝前身也。由汝誤念，墮此。免自修證，勿淪苦海。」既去，迪具以告妻，妻然之，遂棄官，與妻隱去。郡僚挽留不可，咸作詩以餞行。時新建主簿劉純臣有詩，雖非警拔，可以紀其實。云：「鬢如抹漆左參軍，脫卻青衫去隱淪。世上更無羈絆事，壺中別有自由身；鼎烹玉兔山前藥，花看金鰲背上春。莫怪少年參決裂，藍田夫婦總登真。」後歸姑蘇，不知所終。
周貫，自言膠東人，常稱木雁子。善屬文，游於洪州西山，嗜酒不羈。布褐粗全。人或贈之，則詣酒家取一醉，餘皆散墜不顧。西山人見貫往來者五十餘年，而顏色如故。有以道術訪之，則必報以惡聲，使人親近不得也。熙寧元年，至豫章石頭市，遇故人張生，因託宿焉。生為具酒食而臥。中夜，逆旅之主人，聞戶外有車馬合沓聲，起而視之，無有也。惟貫所臥室戶正開，猶奄奄然喘息。就而察之，貫已死矣。明日，告新建縣，尉吳杲卿往案之，柔潔如生。扶而轉之，腹中汩汩如浪鳴焉。縣主簿劉純臣使人棺殮，埋於其地雲。張生還家，其弟迎門曰：「周公凌晨見過，今往雙嶺矣。」眾乃知貫非實死者也。貫所著《華陽三篇》，坐臥不離懷袖，人莫得見者。死之日，純臣得而有之，稱其文險絕而有條理。純臣以詩紀之曰：「八十西山作酒仙，麻鞋孔斷布衣穿。形骸一脫塵緣盡，太極光陰不計年。」洪覺範《冷齋夜話》嘗言其略，然亦有不同也。
傅霖，張乖崖之密友也。開寶中，嘗會於幹城，終日談話。鄰有病瘧者，為之不作。每有書與傅，必先夢之。故其詩有云：「劇談驅夜瘧，幽夢得鄉書。」敘實事也。
劉禹錫《嘉話》謂：「唐延英殿，即靈芝殿也，謂之小延英。」餘見《雲齋廣錄》載：「王平甫熙寧六年冬，直宿崇文院。夢有邀至海中，宮殿甚盛，其中樂作。題其宮曰靈芝。平甫有詩紀之，略云：『萬頃波濤木葉飛，笙簫宮殿號靈芝。』」則靈芝之號，不特世間有也。餘又觀平甫女名茂者石刻雲。曾子固舊有夢記以述其事。然子固之筆，竟無有蓄之者。
仁宗時，光祿卿呂，少為漳州漳浦令，為政得人心。邑人為立生祠。方在邑時，民有死於虎，者。哀之，於其死處施一阱，守其旁閂：「害民者速陷此中。」明日，阱有虎陷焉。時又有邑媼之子，戲於陳將軍廟，盜其所供之果。出門，而媼子仆於階下而死。媼哭之甚哀，聽者惻然。因以文訟於廟，引盜宗廟酒食律罪當黥。而將軍人臣，宜處以等殺，則盜食供果蓋不當死。且蠢愚者，法所宜赦，不廢公直也。文既焚，而媼子復蘇。
曾子固之祖曾易占，南豐人。知信州玉山縣，坐法失官。閒居十餘年，執政憐之，諷令至京師。行次，至洪州憔舍僧寺，題詩屋壁云：「今朝才是雪泥幹，日薄雲移又作寒。家山千里何時到，溪上梅花正好看。」是時慶歷七年六月二十日也，人怪其寫景不侔。既而行次睢陽而卒。其孫子固載柩還鄉，復過樵舍，乃臘中雪日梅芳。然此詩乃蔡君謨詩，易占偶書之耳。
東坡記秦少遊言：「寶應民有以嫁娶會客者。酒半，客一人徑赴水，曰：『有婦人以詩招我。』詩云：『長橋直下有蘭舟，破月衝煙任意游。金玉滿堂何所用，爭如年少去來休。』」然余讀張君房脞說楚小波事，其詩一同，但有二首為異耳。別一詩云：「妾貌君才兩不常，君今休更旨思量。兒家自有清溪水，飲著方知氣味長。」
仁宗始誕之夕，榻下生芝草一本，凡四十二葉。故即位四十二年，應此之數也。
左班殿直張櫸，為父置棺。鋸解之，而杉木有泗州普照王之形，眉目衣座皆具，隱然如畫。郭功父為文以紀其事。
宣和間，新喻傅侯初為蘄春蔡氏婿。登第之歲，婦家簇蠶不繭，緣屋吐絲，自然成段，長丈餘，廣數尺，奕奕正黃，厚薄若一，如有邊幅然。鄉人以為祥，賦詩盈軸。有一聯云：「園客有絲難比甕，鮫人無杼自成綃。」號為絕出。洪駒父亦有一篇云：「公子青衫得意朝，閨門異事喜成謠。星河牛女支機石，泉室鮫人暗織綃；園客憑虛誇獨繭，冰蠶志怪豈同條？細看霞綺驚群眼，詎減霓裳下九霄。」
熙寧八年，陳州大霜。城內外數里間，厚冰上皆有綾紋，隱起如鐫琢，彷彿成攀枝孩兒。好事者以墨塗而印之，傳視其枝葩婉妙，與吳、蜀所織爭工雲。郡守陳襄述古歌以上聞，或曰，奇異不許輒進，乃止。
狀元畢漸，有惡之者，於登科記碑上刻去水旁。未幾，趙諗伏誅，方悟畢斬趙諗之讖。
趙少師，應天府人，初名洹Ｃ紊袢順置簿，視其上有金書趙概字，遂更名，字叔平。以太子少師致仕卒，及殮，棺中生紫芝。
蔡嶷文饒，與許光凝嘉謨俱為尚書。因會茶，嘉謨歎簿書之煩曰：「吾儕外望雖重，然日困刀筆，反與村縣長官無異。思典外藩，擊大鼓，享厚味，豈易得也？」文饒曰：「擊大鼓，享厚味，在公優為，及駁枚有之？」嘉謨歸，怪其語謬。未幾，嘉謨出知成都，文饒落職宮祠。
鄒志完言：「在嶺外，見惠州太守方君，謂其家人素奉佛，一旦夢泗州大聖宋別，雲將送蘇子瞻過海。遂詰之曰：『幾時當去？』答曰：『八日去。』果如所言。」故參寥以詩誌之曰：「臨淮大士本無私，應物長於險處施。親護舟航渡南海，知公盛德未全衰。」
李似權《記夢》詩云：「碧玉山頭碧玉泉，宴聲裏數流年。不知曾與何人到，笑想丹題似昔緣。」蒸二云：「石壁蒼苔露未幹，小池射日石團團。弄泉漱玉歸何暮，風捲橫雲細細看。」
東坡元棠┪禮部尚書，《夢人送喜雪》詩云：「是王仲至所與。」覺後唯記一聯，仲至因是以成章云：「曉雪誰驚最後時，土膏方得助甘滋。歲功已覺三元近，春事何憂一覺遲此一聯乃得於夢中；不漕寒梅容觸冒，半留紅杏惜離披。神交彼此無勞辨，更為公題述夢詩。」
仁宗晚年久不豫，漸復康平，御朝。忽一日，命宮嬪妃主遊後苑。乘小輦東向，欲登城堞。遙見一小榜曰「迎曙」。仁宗不悅，即時回輦。翌日上仙，而英宗登極。
真宗朝，黃震知亳州永城縣。時大旱，王丞相欽若為郡ヘ，至邑祈雨。夜祭祠下，王默禱：「他日如至台輔，四更當雨」。黃密知之，私戒鼓吏，促其更籌，遽擊四鼓，而雲未應。王亦自信之重，莊嚴而待，及期果雨，竟如所望。
寇萊公善飲酒，人罕能敵。迨罷相，判永興，官吏賓客之能飲者，不限位貌，常令陪飲席。時處士魏野、僧夢英亦常預坐。有ヘ連困於酒，已疾，而公尚促之不已，其妻乃叩公庭而訟焉，遂免。後有一道人上謁，自言能劇飲，一引可盡鬥瓶。索公以瓶為對，公喜如其請。既而道人舉瓶，一引而盡，公則不能。道人強之，公笑曰：「量不可加。」遂止。道人因謂公曰：「今後少勸人酒。」公悟，自爾勸酒減矣，道人遂不復見。
張相公齊賢，洛人。布衣時，嘗春遊嵩嶽廟，飲酒，醉臥於巨石。夢人驅群羊於前，謂曰：「張相公食料羊。」後張每食，數斤方厭，世無比者。
章郇公守洪州，嘗因宴客，擲骰賭酒。乃自默占：「如異日登台輔，即成貴采，一擲得佛面浮圖」。遂緘秘其骰，至為相猶在。
章郇公初入樞府，以所賜鞍繡文疏略，命市工別繡之。既就來上，視其花乃宰相所用，不旋踵遂大拜。
余左丞靖嘗夢人告己云：「官至八座，死在秦亭。」常自思曰：「然則我不過為天水郡將耳。」其後靖過江寧，泊舟秦淮亭下，得疾而亡。
豐城李仲武告余：「熊謙罷丹徒，嘗言：『丹徒令以捕寇徙官。令初尉臨海，有寇魁年八十，筋力絕人。盛寒臥地飲冰，了不為異，人皆以妖妄疑之。既就捕，令訊無他。自言：年三十許時，有道人告己雲，凡物經火，乃能壽。土赴水即潰焉，瓦礫乃至千年；木仆地即朽，炭之埋沒更堅致。人之灼炙，猶是也。用其語，歲灸丹田百炷，行之蓋四十餘年。其盜坐棄市，令密使人決腹視之。有白膜總於臍，臍若芙蕖狀，披之蓋數十重。豈一歲一膜耶？』」
仁宗朝，江沔，建州人。以布衣遊場屋三十年，未成名。在京師，殊無聊。忽一日，支彊，屢欠伸猶不快。偶持重物，乃微快。因漸取重物持之，滋重滋快。嘗過貴侯門外，見大扁石，沔試捧之，舉甚易。又遊相國寺，與眾書生倚殿柱觀倡優。沔陰抱殿柱，柱即與礎相離；沔以腳撥一書生衣尾入柱下，從而壓之，俄頃書生欲去而不能。沔笑曰：「相戲耳。」沔為起柱而脫之。於是都下相傳，沔有神力。或勸沔應武舉者，曰：「他人壯勇，自少得之。今君得於中年，蓋天所贊，必有大功名也。」沔從之，遂中第，然官止殿直。
夏侯公素好術數，陰陽山水古說，無不收造。其薨於洛中，得善地以葬。時其子龍圖安期，已貴顯。當開塋域，不自督役，委之乾者。其地乃古之一侍中葬穴也，其故郭碑刻具在。乾者以大事迫期，遂諱不白而易之，取棺碑於旁近埋之。既葬，未幾，龍圖死。其婦挈家資數萬改適，其次子又得罪廢。
李參政昌齡家，女多得貴婿。參政范公仲淹、樞副鄭公戩，皆自小官布衣選配，為連袂。及都官公晉卿，有二女，其長子太廟齋郎逖，與前岳州判官王陶樂道，布衣滕甫元發相善，多會於許之長葛。一旦李死，附家人語云：「吾二女，長者配樂道，次者元發。我家得二婿，足矣。」然時二君，一雖仕，一尚在場屋，皆非常士也。而李陰有所知，家人及二君亦樂從，遂皆連袂。次舉，元發第三人登科，而王尚幕職。不日進擢，相繼為翰林學士，已而遂為兩府。故世多傳李氏之門女多貴焉。
梅尚書和勝執禮，嘗序《送吳仲儀提點江西路刑獄》：「劉夔侍郎，自負有道術功行。一旦上章解組，徑入武夷山，棲居遐想，日俟仙去。俄有神降之曰：『罪莫大於殺人。夔抱大罪，奈何興妄念於帝所？』夔叩頭，自列生平修謹，雖物無敢殺，而況於人？神曰：『昔提點某路刑獄時，某縣入某死罪，州如之。夔弗察也，其罪實均。』夔於是悵然，悔咎不可及。又聞陳睦嘗提點兩浙路刑獄，會杭民有妾夏沉香者，浣衣井旁，其嫡子適墮井。妻訟於州，必以謂沉香擠之墮井也，三易獄不合。睦怒劾掾，別委官攝治之，許獄具即以才薦。遂逐三掾而殺沉香。東坡詩所謂『殺人無驗終不快，此恨終身恐難了』，蓋有激雲。他日，睦還京師，久之無所授。聞廟師邢頗從仙人游，乃密叩以未來事，邢終拒弗之答。尋語所親曰：『如沉香何？』睦為之震汗，廢食者累日。」
元豐中，武陵太守蔣深之幼女，忽夢神人燎蒼楮若虯龍狀，強使吞之，自是辟穀，間誦《大洞諸仙經》。復言：「上帝以我補花童。」繼夢二童挈玉匣與之，所占如響。上元醮罷，語及死生之際，翌日坐蛻。先是，有二鶴至，女子曰：「此仙人之良驥也。」至是復來，父母以為不壽。清逸居士潘興嗣延之為作長歌道其略云：「蔣家女兒始笄齡，道與之貌天與形。自從一被虯龍驚，胸中落落明珠生。眾人任醉我獨醒，恍然忘味聞韶英。又夢二童攜玉匣，置之懷袖心轉靈。」又云：「玉皇有詔補花童，為仗東風齊著力」云云。
世所傳呂先生詩：「黃鶴樓邊吹笛時，白蘋紅蓼對江湄。衷情慾訴誰能會，惟有清風明月知。」此呂先生非洞賓，乃名元圭者也。其詩元題於石照亭窗上，仍記歲月云：「乙丑七月二十六日」，當元豐間。喻陟為湖北提刑，題詩其後云：「黃鶴樓邊橫笛吹，石亭窗上更題詩。世人不識還歸去，江水雲山空渺彌。」或曰：「元圭，乃先生之別字也。」
本朝開寶中，真州有漁者，釣得一木刻婦人，背刻「丁氏」二字。既歸，神事之，輒有靈驗。立廟江上，舟過其下者，必祠而後濟。州為保奏，封安濟夫人。廟在長蘆崇福禪院之西。
沈遼睿達言：「嘉討校其兄文通自越移杭，所經諸堰，皆集牛以運舟。是時方夏暑，監官堰上露宿以俟之。夜久人靜，或聞以行相呼云：『今吾輩有何生活？』或答曰：『明日沈幾兒子過來，赴任杭州也。』又云：『沈幾早有子知杭州乎？』歎息不已。使臣者審其聲，甚雄重，非人聲。又深夜野次，更無外人，其言氣非俗流。因熟察之，乃堰上數牛也。」張芸叟聞其事而言曰：「既以行呼，豈非沈之親朋者耶？」又云：「因果之說，凡祿厚而無功澤於民者，死即轉生為象牛駝馬，復以大力償眾生爾。然事關幽顯，理未可知。假或可知，其中宵牛語之事，亦可知矣。」
林靈素開講於寶篆宮，一道民怒目立於前。靈素問：「爾何能？」道民曰：「無所能。」靈素曰：「爾無所能，何以在此？」道民曰：「先生無所不能，何以在此？」徽宗異之，宣問：「實有何能？」道民對曰：「臣能生養萬物。」遂下道院，取可以布種者，得茴香一掬，命道民種於艮岳之趾，仍遣禁衛監宿於道院中。是夜三鼓，失所在。翌日，視嶽趾，茴香已成林矣。
柴文元，本綿州彰明縣弓手。沿乾山樊睹一鷹，帶綠絛，胸絆於林間。柴喜其俊異，又疑豪子所蓄，遂取以歸。道遇少年，就索，柴即與之。少年愧謝，傳以符術，授丹筆一枝，曰：「遇人疾厄，當書符以救之。」柴歸縣，不喜執役。遂竄跡西蜀，遊荊渚。每書符以治疾，亦時得金，以助行橐。後遊太華，見陳希夷，問：「子何處得太乙真君筆乎？」方知所遇乃太乙洞主。柴即求披戴，住閿鄉縣觀中。真宗西祀回，召對賜坐，問以無為之要，賜茶藥束帛。時已百餘歲，善服氣，能長嘯，精彩如中年人。觀即唐軒遊宮，有明皇詩及所書《道德經》二碑。真宗作詩賜之，改賜祥符觀額，邑人至今呼為柴先生觀。
洪州豐城寶氣亭側，居民數夕聞呼朱僕射，而不見其人。翌日，新虔州守馮季周殿撰泊舟亭下，朱秀溺死，時建業三年八月四日也。
婁道者，漣水人。生有奇相，右手中指凡七節，父母異之，令出家，依文殊院。即院之隅雙檜間，一席當空，為棲隱地，強名曰藥師庵，其實無屋廬也。蓬首裸身，不問寒暑，雖積雨雪，宛轉泥淖間。所藉席，非甚敗不輒易。隆冬則臥雪浴冰，盛夏或擁毳附火。傍有物，若虺狀，動止與俱，逮師示滅，亦不復見。庵絕人跡，蕪穢不治。有顏翁者，日來掃除，師亦聽焉。獨庵旁十步，禁不聽治。每事已告去，師必指一磚謂曰：「下有錢可取。」翁發磚，輒得之。日易其處，止五十文。他日，覬其多也，兩手掬之，其數自若也。師既絕物，願見者足纔踵門，輒悸睿疏其隱諱，皆探其不聞於人者發之，無不慚退。雖不得見，恥心且格矣。有民婦贄幣求見，師厲聲曰：「若事姑不謹，何見我為？不用汝物也，可抱柱著。」婦意其使之聽命也，既及柱，則旋柱疾走，若有牽制，足不得輟，自晨達午不解。鄰人祈師，師曰：「今縱汝去。」鄰人曰：「是嘗苦其姑推磨，殆坐此乎？」久之，名聞京師。太宗召見，賜以偈焉，加禮遣還。祥符中，章聖復召，館於開寶寺造塔道者院，與石頭道者同對。上用明皇飲張果故事，賜酒，師引飲無難色。侍者下咽輒僕，師摩其頂，擊以三掌，平愈如故。上益異焉。昭陵為皇子，師撫之曰：「他日為四十二年太平天子。」復命宮中同妝服，畢出修敬。師閉目端坐，閱數十人。內至一人，遽起曰：「願善待此人，他日為陛下作得家主。」乃章獻明肅太后也。既辭歸，上賜兩偈，並金器等物。師復有一目，生於掌中，不以示人，惟二聖親覽焉。淮、楚多水患，而漣、泅尤被其酷。泗、鐘、淮、汴，下流二川，率眾水而東至泗。蓋千里而合，復道漣而入于海。納潮吐潦，漣當其咽。師之未滅，與滅之後，屢顯功力，以禦水災，漣人尤德之。議者謂僧伽居泗，以制潦水之衝；師居漣，以禦潮波之害，非偶然也。師法號證因大師。
偶讀臧榮緒《晉書》稱：「郭璞，有人見其睡形變鼉，雲是鼉精也。」予乃知前輩張乖崖浴為猿，蔡君謨睡為蛇，其說不誣也。
建炎四年五月，楊聞炎漵山ò部薴悠健５萊魴〕４澹掠一婦人，逼脅欲犯之。婦人毅然誓死不受污，遂遇害，橫屍道旁。賊退，人為收瘞之。而其屍枕藉處，痕跡隱然不滅。每雨則其跡干，晴即濕，宛如人影，往來者莫不嗟異。鄉人或削去之，隨即復見；覆以他土，而其跡愈明，今三十年矣。與順昌軍員范旺事略同。但范現跡街磚，而此現於土上。范死以忠，婦死以節。小常村去劍浦縣治二十里。
真州人許叔微，父以能醫稱。叔微未第時，其父夢人以偈語贈之云：「藥餌陰功，樓陳間許。殿上呼盧，喝六得五。」初不悟其旨。其後叔微以張九成榜中第六名，遂以太學恩例，陞第五名。而上名乃陳祖言，下名乃樓材，方悟其事。
廣德軍祠山廣德王，名渤，姓張，本前漢吳興郡烏程縣橫山人。始於本郡長興縣順靈鄉發跡，役陰兵導通流，欲抵廣德縣，故東自長興、荊溪，疏鑿河瀆。先時與夫人李氏密議為期，每餉至，鳴鼓三聲，而王即自至，不令夫人至開河之所。厥後因夫人遺飧於鼓，乃為烏啄，王以為鳴鼓而餉至。洎王詣鼓壇，乃知為烏所誤。逡巡，夫人至，鳴其鼓，王以為前所誤而不至。夫人遂詣興工之所，見王為大豬，驅役陰兵，開鑿河瀆。王見夫人，變形未及，從此恥之，遂不與夫人相見，河瀆之功遂息。遁於廣德縣四五里橫山之頂，居民思之，立廟於山西南隅。夫人李氏，亦至縣東二里而化，時人亦立其廟。由是歷漢五代以至本朝，水旱災，禱之無不應。都人以王故，呼豬而曰烏羊。
京東父老相傳：「東嶽天齊仁聖帝有五子。惟第三子，後唐封威權大將軍，本朝封炳靈侯。哲宗元符二年六月，始詔四子，長為塘楹睿次為惠靈侯，第四子為靜鑒大師，第五子為宣靈侯。南嶽司天昭聖帝，每春首必換襆頭，須本郡通判換之。一換而正者，歲必大熟；否則歲必大歉。」
國初，剡人葉簡善卜筮，凡有盜賊，皆知其姓名。有村人失牛，卜之，曰：「所占失牛，已被家邊載上州。欲知賊姓，一斤求。欲知賊名，十幹頭。」乃鄰人邱甲爾。又有合貯橘子令占者，簡曰：「圓如珠，赤如丹。倘能擘破分吃了，爭不慚愧洞庭山。」又有以巾子令占者，簡曰：「近來好裹束，各自競尖新。稱無二三兩，因何號一斤？」又有以兩雞子令占者，簡曰：「此物不難知，一雄兼一雌。請將打破看，方明混沌時。」他皆類此。
韓待制子蒼言：「青城山一道士，俾小師持鐵湯瓶出觀買酒，以待檀越。小師中道奏廁於林下，以瓶掛樹端。瓶重木弱，為風所搖，木葉揩磨，所著處皆成金色。徐以木葉再揩未至處，則表裏黃赤。既鍛以火，赴市貨之，得上金之價。自是識化金之木，因走四方，未始乏絕。年逾六十，不能去，寓滑州天慶觀，以老病不出幾十年，龍鐘為甚。同觀道士，平日固以物色疑之。其人慾傳其術，而未有可付者。陰視觀前一老人，以賣米為業，不問歲之荒歉，一斗求息一文。意其為行有常，或可以傳。一日招至酒肆，密告以欲傳之意。老人曰：「某能是久矣。」其人曰：「未必然也，明日可過我共試之。」詰旦，老者至，因扃戶。而同觀道士居鄰房者，似有所聞，穴壁視之。見二人破一釜，各以火鍛，次下藥物。少間，傾注於地，則赤金爛然。遞相把玩稱嘆，以為世不可謂無人也。同觀道士數人，駭其所為，推壁而入。二人倉皇，收拾不及。因之喧呶爭奪，卒壓死二人，眾道士竟因是坐獄。蓋天地寶貨，鬼神所祕，而二人輒私用之，宜於不免也。」
大觀間，鄉人王耕，被貢西上。入辟雍，丐夢於二相祠。是夕，夢在一樓上顧視，賦詩曰：「樓上虛懷待月時，寫景應難不賦詩。一天列宿坐中見，萬里青山雲外歸。」明春，耕以上舍二十八名釋褐，再任筠州司理，以旅櫬歸，豈雲外之應耶？
龔侍郎，邵武人。布衣時，在京師，以祖未葬，就一道人課之。得詩云：「烏軍山畔走紛紛，餘分際上照一墳。但請塗、樊二師下，兒孫朱紫入朝門。」暨還家，家已葬祖訖，地名餘分際，近烏軍山，乃塗、樊二道士為遷穴。信乎諺曰：「生有時，死有地」也。
嘉貪四輳豐城李君儀為袁州軍事推官。明年，被臺符，權知萍鄉縣事。居數月，一夕，臥室中燈，忽引焰高數尺，如是者再三。俄而得疾不起。
熙寧間，駕部郎中徐師回記其所親官於河朔。夜見司理院獄屋高處有光駭人，明日而赦下。州人怪之，上尋光處，得文字三十八。其詞曰：「觀世音，南無佛。與佛有因，與法有緣，佛法相因。行念觀世音，坐念觀世音。念念不離心，念佛從心起。」有張氏子病目，念此得瘥。
治嚴四年三月，汀州軍事解桐木為板，心有文，成四字，曰：「天下太平」。州將遣人詣闕獻之。
建昌軍南城悲猿驛東十里，曰周壺，進士許公岳家其間。皇趟哪輳公岳被鄉薦，覆試在南宮，家人未知榜信。夏四月，公嶽門前溪漲，里人龔文遂見溪中有兩青竹，雙合逆流而行，文遂怪之，沿岸隨而觀焉。竹行不已，可半里許，文遂觀之已饜，乃投一石擊之。兩竹被擊，忽化為龍，頭角嶄然駭人。文遂驚仆，移時始蘇，不知龍之所在。周壺之人，皆以為公岳必登第，然是歲乃不為有司所取。嘉倘年，公岳再預薦。是秋未考試以前，公岳夢至池上，顧見池中有七魚，而一魚最巨。公岳下捕之，志取最巨者，然捉搦不得，止得大魚中一最小者。公岳寤而歎焉。是時，間歲開科場，建昌解額止七人，公岳名次第七，此最小魚之驗也。而陳光道第一，明年光道及第，此最巨魚之驗也。
元豐中，光祿卿危拱辰為進士。時遇五臺山僧，號稱知人。拱辰以前程問之，僧以手帕裹一大錢贈之曰：「謹守終有所見。」拱辰祕而俟之。其後登第，死於饒州鑄錢監。
晏元獻公晚年，夢乘白馬渡長橋。中渡橋斷，白馬奔逸，公墮橋上，馬獨登天。俄而公薨。次年，公婿楊侍郎察，夢與公對飲，七行而罷。楊公起，視庭下奏樂人擁從，皆紙人也。寤而告其夫人，因曰：「我必棄世。」未幾果薨。
撫之臨川北郭二十里，有地名曰虎頭洲。郡人死不能葬者，必詣其所焚之，因揚骸灰於水中。治平元年，撫人李權，夢親朋張樂送至洲上。甚不悅，告人曰：「吾其死乎。」俄而權被鄉薦，遂登第，調虔州司理。乃悟虎頭為「虔」字。
嘉祥中，臨川人伍十八者，以善裁紗帽入汴京，止於鄉相晏元獻宅前，為肆以待售。一日，至保康門，遇五少年雌球，伍生素亦習此，即從少年趣之。少年見伍生頗妙，相與酬酢不已。時日西，四少年將去，曰：「大哥不歸乎？」其一人曰：「汝先去，吾與球士飲酒耳。」乃邀伍生上房家樓飲之，盡四角，問生本末甚詳。飲罷，取筆寫帖付生曰：「持此於梳行郭家取十千錢，與汝作業。」生受之，繫衣帶間。少年又曰：「夜久矣，汝勿歸，且隨我至吾家宿可也。」伍生從之，至一處，引生於三室前，指一明亮者曰：「汝臥此中，終夕勿出戶。雖有溲溺，亦於壁隅也。」又戒曰：「慎勿窺此二室，將驚汝。」生唯然，心疑其言。未曉輒起，推二室戶扉閱之。一室四壁，皆釘婦人嬰兒甚眾；一室有囚無數，方拷掠號泣。生畏而退，復就臥室。俄聞宰相入朝傳呼聲，生不復寐，待旦而去。及天明，乃在保康門內西大石上，甚怪駭。顧視筆帖仍在，遂持詣郭家取錢，郭如數與之。生自是謀運稍遂，其後家於楚州。五少年，京師人謂五通神也。
王冀公微時，薄遊臨川，寄食蔡為政門館。天寒，冀公無被，夜中凍甚，竊入僕魁陳超被中睡定。超方夢有數人叱曰：「宰相睡，何得同床耶？即舁致戶外。」超甚驚愕，不敢近冀公，乃取他被蓋之。自此謹待冀公，公有所乏，超盡力助之。公後貴顯，所以存問於超者甚至。超子亦舉進士。
熙寧二年，葉祖洽得國子學解。其兄著作佐郎誼知建昌軍南城縣，寄書與祖洽，託邑人免解進士傳翼持之。翼夜夢人頭在篋中，夕夕如此。乃徙誼書於別篋，則又夢人頭在其中。到京納書於祖洽，然後無復此夢。明年，祖洽狀元及第。
分寧黃滋，嘗行山中，遇道士騎白驢。顧見滋，為下鞍相語。將別，以所乘驢與滋。戒曰：「善視之，汝自此有貴男子矣。」滋受之，行數里，復追及。乃以手捺抉驢顙間，得大珠如拳而去。既而滋生子，曰庠，穎悟異常。天聖中，應國學舉第一。明年南省，復冠群士。時俊聲滿四方，未殿試而屬疾，仁宗手自封藥賜之。有旨特展試期一日，以俟庠起。然竟淪殂。論者以為取珠之祥。
裴煜，臨川人。少時讀書於金谿縣疏山佛屋，嘗夜聞虎嘯於窗外。煜撫幾大言曰：「裴君終不貧賤乎？可更三嘯也。」言訖，虎複三嘯而去。慶歷六年，煜試禮部第一。熙寧初，煜知揚州，以老而死。郡人黃醇，與煜故舊，當為眾誦之曰：「當煜在疏山間，以虎嘯事語人，人之不誚煜者鮮矣。」自煜慶歷六年為省魁，至紹興四年，汪華復為禮部第一，然未有為狀元者。撫州讖詞曰：「金石臺高丞相出，文昌堰合狀元生。」金石臺者，江口水中之洲也。其後潮沙積歲而高，故晏、王相繼大拜。文昌堰近年水道稍狹而未合，狀元之出，計亦不遠矣。
盧相多遜南行，過瓊州，入萬安州界，宿一山館。時雨霽，月色明徹，盧徘徊月下久之。就枕，忽夢有人扣門曰：「知相國到此，奉謁耳。」問何人？曰：「唐宰相李德裕。」盧拒之曰：「彼此被罪，且異代，何面相見？」須臾，聞月下長謠，聲甚悲惋。其略曰：「萬里孤魂歸未得，春風腸斷洛陽城。」覺而惡之。盧竟終于海南。
袁天綱，本蜀郡人。隋末，於閬州蟠龍山前築宅居之。岐陽李淳風聞其名，齎金自遠，事以師禮。一日，二人郊行，見一牛跡，袁語淳風曰：「此雖牛跡，能知其牝牡否？」淳風曰：「餘安能知。」袁曰：「乃牝而有孕者，又左目必傷，當產一犢。」淳風尋問之，皆然，未幾產一犢。淳風曰：「從學久矣，未聞此術，何也？」袁曰：「非術也。牛之有孕，左重，牡也；右重，牝也。吾視牛跡，左足深，必產牡也。惟食右邊草，必左目傷也。」淳風嘆曰：「兄之術可及，其智不可及也。」孟子謂：「大匠能誨人以規矩，不能使人巧。」以袁之於李，孟言益可信矣。
