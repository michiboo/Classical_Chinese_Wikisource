
祿放跡異端，偏荒事同蹇。
苟忘風波累，俱會雲壑踐。
險式壓西湖，僑廬對南峴。
夜樓江月入，朝幌山雲捲。
山勢遠濤連，江途斜漢轉。
坐嘯予多暇，行吟子獨善。
並轡躧郊郭，方舟玩遊演。
虛聲萬籟分，水色千里辨。
不知岸陰謝，再見春露泫。
綠壤發欣顏，華年助蟲篆。
上世時難接，古人情可選。
泊渚煩爲媒，多才怨成褊。
長沙鵩作賦，任道可知淺。
請從三已心，榮辱兩都遣。

