　　欽定四庫全書　　　　　史部六
　　潘司空奏疏　　　　　　詔令奏議類二〈奏議之屬〉提要
　　〈臣〉等謹案潘司空奏疏七巻明潘季馴撰季馴字時良烏程人嘉靖庚戌進士官至總督河道工部尚書兼右都御史事跡具明史本傳此集凡巡按廣東奏疏一巻督撫江西奏議四巻兵部奏疏二巻季馴巡按廣東在嘉靖三十八年奏疏後有其子大復附記稱原稿幾三寸許散佚不存僅從掖垣覓之故所録止此其督撫江西在萬厯四年奏疏之前有李遷萬恭二序其為南京尚書則在萬厯九年舊本列在兵部之後編次誤也季馴雖以治河顯而所治皆有治蹟集中如查議弓兵工食及損益南京兵政諸䟽皆足補明㑹典所未備又查解兵衛存留糧餉濟邉諸奏亦深切當時𡚁政足與史志相㕘考雲乾隆四十六年九月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀











