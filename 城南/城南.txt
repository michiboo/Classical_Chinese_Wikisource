
漾漾南澗水，來作曲池流。
言尋參差島，曉榜輕盈舟。
萬繞不再止，千尋盡孤幽。
藻澀訝人重，萍分指魚游。
繁苗毯下垂，密箭翻迴輈。
曝鼈亂自墜，陰藤斜相鉤。
臥蔣黑米吐，翻芰紫角稠。
橋低競俯僂，亭近閑夷猶。
目爲逐勝朗，手因掇芳柔。
漸喜游來極，忽疑歸無由。
氣狀雖可覽，纖微諒難搜。
未聽主人賞，徒愛清華秋。

