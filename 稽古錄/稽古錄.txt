臣等謹案，稽古錄二十卷，宋司馬光撰。光既撰通鑑，又舉要歷，有目錄有歷年圖，有百官表歷年圖，仍依通鑑。起於三晉終於顯德百官表止著。宋代是書則上溯伏羲，下訖有宋，靡不備載。而爲書不過二十卷，蓋以各書，卷帙繁重又歷年圖刻於他人，或有所增損亂其卷帙。故芟除繁亂，約爲此編，而諸論則仍歷年圖譜之舊。陳振孫書錄解題曰：「越本彚聚諸錄於一卷，譚本則分係於各代之後。此刻次第蓋依譚本，較越本易於循覽。」朱子甚重其書，嚐曰「可備講筵續六經。讀之雖推之未免少過，然觀其諸論於歷代興衰治亂之故，反覆開陳，靡不洞中。得失其言，誠不悖於六經。通鑑文繁猝不易究，是編言簡而意該，洵讀史者之圭臬也。」南渡以後，龔頤正嘗續其書。今永樂大典所載尚有全本，然頤正人品遜光甚遠，持論未允，是非頗乖。於公議，陳振孫不取其書，誠非無見。蓋視光所做不可同日語矣。       

乾隆四十三年六月恭校
臣光言：窮以九州四海，一日萬機，將察知民物之性情蓋布在文武之方策，雖歷年多而舉其大要，而用力少而見夫全功。恭以皇帝陛下，富有春秋，敉寧方夏，念終始典，於學於緝。熙單厥心，延登老成，親近觀講。發論語章句，探經藝之同歸。誦寶訓丁寧，憲祖宗之不易有。本如是寶，惟濫觴，惟稽古堯舜之舊章，惟信史春秋之成法。高山可仰，覆轍在前。其興亡在知人，其成敗在立政。或當艱難之運而不能師用賢知，或有惻隱之意而無以照知忠邪。載籍之編患於太漫，鑒觀之主力不暇遑。敢用芟夷，略存體要，由三晉開國訖於顯德之末造。臣既具之於歷年圖，自六合爲宋接乎？
熙寧之始元，臣又著之於百官表，乃若威烈丁丑。而上伏羲書契以來對越神人可用龜鏡，悉從論纂，皆有憑依。總而成書名爲稽古錄二十卷。因仍書局繕寫奏篇，茲冒昧以上，陳助聰明之遠覽，臣光中謝恭，惟太皇太后陛下定九鼎以守天下之重器，秉六龍以御古今之正權。思齊之功，啓佑聖學。過物之濟，燕及宗祧。至於法弊，於涼而改。爲官非其人而變，置御戎之策，上下措國之勢，安危據舊。覽新去彼而取此陶成萬化簡，兩宮七廟乘無疆之休。微臣於不朽之業，幹冒宸扆無任。

司馬光進表
