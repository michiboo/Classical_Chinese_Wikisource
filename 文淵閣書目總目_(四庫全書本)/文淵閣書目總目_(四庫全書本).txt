　　欽定四庫全書　　　　　史部十四
　　文淵閣書目總目　　　　目錄類一〈經籍之屬〉卷一
　　天字共五㕑三百二十一號
　　國朝
　　地字共四廚五百五十五號
　　易　　　　　　　　書
　　詩　　　　　　　　春秋
　　周禮　　　　　　　儀禮
　　禮記
　　𤣥字一廚一百四十九號
　　禮書　　　　　　　樂書
　　諸經總類
　　黃字共三廚四百七十四號
　　四書　　　　　　　性理
　　附　　　　　　　　經濟
　　卷二
　　宇字共六廚二百七十二號
　　史
　　宙字共二廚三百十六號
　　史附　　　　　　　史雜
　　洪字一廚一百九號
　　子書
　　荒字一廚二百七十六號
　　子雜　　　　　　　雜附
　　日字共三廚七百四十五號
　　文集
　　月字共二廚五百六十八號
　　詩詞
　　卷三
　　盈字共六廚二百六十六號
　　類書
　　昃字一廚一百七十六號
　　韻書　　　　　　　姓氏
　　辰字共二廚三百六十四號
　　法帖　　　　　　　畫譜〈諸譜附〉
　　宿字一廚二百二十八號
　　政書　　　　　　　刑書
　　兵法　　　　　　　算法
　　列字共二廚五百五十二號
　　陰陽　　　　　　　醫書
　　農圃
　　卷四
　　張字一廚一百九十九號
　　道書
　　寒字共二廚四百六號
　　佛書
　　來字一廚一百六十八號
　　古今志〈雜志附〉
　　暑字共三廚五百八十四號
　　舊志
　　往字共三廚
　　新志
　　〈臣〉等謹案文淵閣書目四卷明楊士竒編士竒有三朝聖諭録已著録是編前有正統六年題本一通稱各書自永樂十九年南京取來一向於左順門北廊收貯未有完整書目近奉㫖移貯於文淵東閣臣等逐一打㸃清切編置字號寫完一本總名文淵閣書目請用廣運之寳鈐識備照庻無遺失蓋本當時閣中存記冊籍故所載書多不著撰人姓氏又有冊數而無卷數帷畧記若干部為一櫥若干櫥為一號而已考明自永樂間取南京蔵書送北京又命禮部尚書鄭賜四出購求所謂鋟板十三抄本十七者正統時尚完善無缺此書以千字文排次自天字至往字凡得二十號五十櫥今以永樂大典對勘其所收之書世無傳本者往往見於此目亦可知其儲庋之富士竒等承詔編録不能考訂撰次勒為成書而徒草率以塞責較劉向之編七畧荀朂之敘中經誠為有愧然考王肯堂鬱岡齋筆麈書在明代已殘缺不完王士禎古夫於亭襍録亦載
　　國初曹貞吉為內閣典籍文淵閣書㪚失殆盡貞吉檢閲見宋槧歐陽修居士集八部無一完者今閲百載已放失無餘惟藉此編之存尚得畧見一代秘書之名數則亦考古者所不廢也舊本不分卷數黃虞稷千頃堂書目作十四卷不知所據何本殆傳寫者以意分析今約畧篇頁釐定為四捲雲乾隆四十六年四月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀













　　文淵閣書目題本
　　少師兵部尚書兼華葢殿大學士臣楊士竒等謹題為書籍事查照本朝御製及古今經史子集之書自永樂十九年南京取囘來一向於左順門北廊收貯未有完整書目近奉聖旨移貯於文淵東閣臣等逐一打㸃清切編置字號寫完一本總名曰文淵閣書目合請用廣運之寳鈐識仍藏於文淵閣永逺備照庶無遺失未敢擅便謹題請旨正統六年六月二十六日少師兵部尚書兼華葢殿大學士臣楊士竒行在翰林院侍講學士臣馬愉翰林院侍講臣曹鼐當日早於奉天門欽奉聖旨是欽此次日於左順門用寳訖右文淵閣書目壹冊用廣運之寳鈐縫壹百叄拾陸顆外葢總數壹顆通壹百叄拾㭍顆


