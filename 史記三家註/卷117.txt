〈【索隱】右不宜在西南夷之下。〉
　　司馬相如者，蜀郡成都人也，字長卿。少時好讀書，學擊劍，〈【索隱】《呂氏春秋》劍伎云：「持短入長，倏忽縱橫之術也」。魏文典論云：「余好擊劍，善以短乘長」是也。〉故其親名之曰犬子。〈【索隱】孟康云：「愛而字之也。」〉相如既學，〈【索隱】案：秦宓云：「文翁遣相如受七經」。〉慕藺相如之為人，更名相如。以貲為郎，事孝景帝，為武騎常侍，〈【索隱】張揖曰：「秩六百石，常侍從格猛獸。」〉非其好也。會景帝不好辭賦，是時梁孝王來朝，從遊說之士齊人鄒陽、淮陰枚乘、吳莊忌夫子之徒，〈【集解】徐廣曰：「名忌，字夫子。」【索隱】案鄒陽傳云：「枚先生、嚴夫子，此則夫子是美稱，時人以為號爾。」而徐廣雲字爲非。漢書作「嚴忌」者，案忌本性莊，避明帝諱改姓嚴也。〉相如見而說之，因病免，客游梁。梁孝王令與諸生同舍，相如得與諸生游士居。數歲，乃著《子虛之賦》。
　　會梁孝王卒，相如歸，而家貧，無以自業。素與臨邛令王吉相善，吉曰：「長卿久宦遊不遂，而來過我。」於是相如往，舍都亭。〈【索隱】案：臨邛，郭下之亭也。〉臨邛令繆為恭敬，日往朝相如。相如初尚見之，後稱病，使從者謝吉，吉愈益謹肅。臨邛中多富人，而卓王孫家僮八百人，程鄭亦數百人，二人乃相謂曰：「令有貴客，為具召之。」並召令。令既至，卓氏客以百數。至日中，謁司馬長卿，長卿謝病不能往，臨邛令不敢嘗食，自往迎相如。相如不得已，彊往，一坐盡傾。酒酣，臨邛令前奏琴曰：「竊聞長卿好之，願以自娛。」相如辭謝，為鼓一再行。〈【索隱】案：古樂府長歌行、短歌行，皆曲引也。此言「鼓一再行」，謂一兩曲。〉是時卓王孫有女文君新寡，好音，故相如繆與令相重，而以琴心挑之。〈【集解】郭璞曰：「以琴中音挑動之。」【索隱】張揖云：「挑，嬈也。以琴中嬈之。」挑音徒了反，嬈音奴了反。其詩曰「鳳兮鳳兮歸故鄉，游遨四海求其皇，有一艷女在此堂，室邇人遐毒我腸，何由交接為鴛鴦」也。又曰「鳳兮鳳兮從皇棲，得托子尾永為妃。交情通體必和諧，中夜相從別有誰」。〉相如之臨邛，從車騎，雍容閒雅甚都。〈【集解】韋昭曰：「閒，讀曰「閑」，甚得都邑之容也。」郭璞曰：「都，猶姣也。詩曰『恂美且都』。」〉及飲卓氏，弄琴，文君竊從戶窺之，心悅而好之，恐不得當也。既罷，相如乃使人重賜文君侍者通殷勤。文君夜亡奔相如，〈【索隱】郭璞云：「婚不以禮為莭也。」〉相如乃與馳歸成都。家居徒四壁立。〈【集解】郭璞曰：「言貧窮也。」【索隱】案：孔文祥云：「徒，空也。家空無資儲，但有四壁而已，言就此中以安立也」。〉卓王孫大怒曰：「女至不材，我不忍殺，不分一錢也。」人或謂王孫，王孫終不聽。文君久之不樂，曰：「長卿第俱如臨邛，〈【索隱】文穎云：「第，且也。」郭璞云：「第，發語。如，往也。」〉從昆弟假貸猶足為生，何至自苦如此！」相如與俱之臨邛，盡賣其車騎，買一酒舍酤酒，而令文君當鑪。〈【集解】韋昭曰：「鑪，酒肆也。以土為墮，邊高似鑪。」〉相如身自著犢鼻褌，〈【集解】韋昭曰：「今三尺布作，形如犢鼻。稱此者，言其無恥也。今銅印言犢紐，此其類矣。」〉與保庸雜作，〈【集解】駰案方言曰：「保庸謂之甬，南方奴婢賤稱也。」〉滌器於市中。〈【集解】韋昭曰：「瓦器也。每食必滌溉者。」〉卓王孫聞而恥之，為杜門不出。昆弟諸公〈【集解】郭璞曰：「諸公，父行也。」〉更謂王孫曰：「有一男兩女，所不足者非財也。今文君已失身於司馬長卿，長卿故倦遊，〈【集解】郭璞曰：「厭遊宦也。」〉雖貧，其人材足依也，且又令客，獨奈何相辱如此！」卓王孫不得已，分予文君僮百人，錢百萬，及其嫁時衣被財物。文君乃與相如歸成都，買田宅，為富人。
　　居久之，蜀人楊得意為狗監，侍上。〈【集解】郭璞曰：「主獵犬也。」〉上讀《子虛賦》而善之，曰：「朕獨不得與此人同時哉！」得意曰：「臣邑人司馬相如自言為此賦。」上驚，乃召問相如。相如曰：「有是。然此乃諸侯之事，未足觀也。請為天子遊獵賦，賦成奏之。」上許，令尚書給筆札。相如以「子虛」，虛言也，為楚稱；〈【集解】郭璞曰：「稱說楚之美。」〉 「烏有先生」者，〈【集解】徐廣曰：「烏，一作惡。」〉烏有此事也，為齊難；〈【集解】郭璞曰：「詰難楚事也。」〉「無是公」者，無是人也，明天子之義。〈【集解】郭璞曰：「以為折中之談也。」〉故空籍此三人為辭，〈【索隱】籍音假，假與積同音。〉以推天子諸侯之苑囿。其卒章歸之於節儉，因以風諫。奏之天子，天子大說。其辭曰：
　　楚使子虛使於齊，齊王悉發境內之士，備車騎之眾，與使者出田。田罷，子虛過詫烏有先生，〈【集解】郭璞曰：「詫，誇也。音託夏反。」【索隱】過音戈，詫音敕亞反。〉而無是公在焉。坐定，烏有先生問曰：「今日田樂乎？」子虛曰：「樂。」「獲多乎？」曰：「少。」「然則何樂？」曰：「僕樂齊王之欲誇僕以車騎之眾，而僕對以雲夢之事也。」曰：「可得聞乎？」子虛曰：「可。王駕車千乘，選徒萬騎，田於海濱。列卒滿澤，罘罔彌山，〈【集解】郭璞曰：「罘，罝也。音浮。」【正義】說文云：「罘，兔罟也」。今幡車罟也。彌，竟也。〉揜兔轔鹿，射麋腳麟。〈集解徐廣曰：「轔音吝。」駰案：郭璞曰「腳，掎足。轔，車轢」。【索隱】腳麟，韋昭云：「謂持其一腳也」。司馬彪曰「腳，掎也」。說文云：「掎，偏引一腳也」。〉鶩於鹽浦，割鮮染輪。【集解】郭璞曰：「鹽浦，海邊地多鹽鹵。鮮，生肉也。染，擩也。音而沿反，又音而悅反。擩之於輪，鹽而食之。鶩，馳也。音務。」【索隱】李奇云：「鮮，生肉也。染，濡也。切生肉濡鹽而食之。」染或為「淬」，與下文「脟割輪淬」意同也。射中獲多，矜而自功。顧謂僕曰：『楚亦有平原廣澤遊獵之地饒樂若此者乎？楚王之獵何與寡人？』【集解】郭璞曰：「與猶如也。」僕下車對曰：『臣，楚國之鄙人也，幸得宿衛十有餘年，時從出遊，游於後園，覽於有無，然猶未能遍睹也，又惡足以言其外澤者乎！』齊王曰：『雖然，略以子之所聞見而言之。』
　　「僕對曰：『唯唯。臣聞楚有七澤，嘗見其一，未睹其餘也。臣之所見，蓋特其小小者耳，【索隱】郭璞云：「特，獨也。」名曰云夢。【索隱】赭詮音亡棟反，又音莫風反。裴駰云：「孫叔敖激沮水作此澤」。張揖云：「楚藪也，在南郡華容縣」。郭璞曰「江夏安陸有雲夢城，南郡枝江亦有雲夢城。華容縣又有巴丘湖，俗雲即古雲夢澤也」。則張揖雲在華容者，指巴湖也。今安陸東見有雲夢城、雲夢縣，而枝江亦有者，蓋縣名取此澤，故有城也。雲夢者，方九百里，其中有山焉。其山則盤紆岪郁，隆崇嵂崒；岑岩參差，日月蔽虧；【集解】漢書音義曰：「高山壅蔽，日月虧缺半見。」【索隱】案：漢書注此卷多不題注者姓名，解者雲是張揖，亦兼有餘人也。交錯糾紛，上干青雲；罷池陂紘，下屬江河。其土則丹青赭堊，【集解】徐廣曰：「一作『瑕』。」【索隱】張揖云：「赭，赤土，出少室山。堊，白堊，，本草雲一名白墡也。」雌黃【正義】藥對曰：「雌黃出武都山谷，與雄黃同山。」白附，【集解】徐廣曰：「音符。」駰案：漢書音義曰「白附，白石英也」。【索隱】張揖曰：「白石英也，出魯陽山。」蘇林音附，郭璞音符也。錫碧【正義】顏云：「錫，青金也。碧謂玉之青白色者也。」金銀，眾色炫燿，照爛龍鱗。【集解】郭璞曰：「如龍之鱗采。」其石則赤玉玫瑰，集解郭璞曰：「赤玉，赤瑾也。見楚辭。玫瑰，石珠也。」琳渼琨珸，【集解】漢書音義曰：「琳，球也。珉，石次玉者。琨珸，山名也，出善金，屍子曰『昆吾之金』者。」【索隱】琨珸，司馬彪云：「石之次玉者」。按：河圖云：「流州多積石，名昆吾石，鍊之成鐵，以作劍，光明昭如水精」。案：字或作「昆吾」。瑊玏玄厲，【集解】徐廣曰：「瑊音古咸反，音勒，皆次玉者。」駰案：漢書音義曰「玄厲，黑石可用磨者」。萩石武夫。【集解】徐廣曰：「石似玉。」駰案：漢書音義曰「萩石出雁門，武夫出長沙也」。其東則有蕙圃【索隱】司馬彪云：「蕙，香草也。」本草云：「蕙草一名蕙。」廣志云：「薰草綠葉紫莖，魏武帝以此燒香，今東下田有此草，莖葉似麻，其華正紫也。」衡蘭，芷若【集解】漢書音義曰：「衡，杜衡也。其狀若葵，其臭如蘼蕪。芷，白芷。若，杜若。」【索隱】張揖云：「衡，杜衡，生下田山」。案：《山海經》云：「天帝之山有草，葉如葵，臭如蘼蕪，可以走馬」。《博物志》云：「一名土杏，其根一似細辛，葉似葵」。故藥對亦為似細辛是也。蘭，張揖云：「秋蘭」。芷若，張揖云：「若，杜若；芷，白芷也」。本草云：「一名茝」。埤蒼云：「齊曰茝，晉曰[B241]」。字林曰「茝音昌亥反，又音昌里反。[B241]音火嬌反」。本草又曰「杜若，一名杜衡。」今杜若葉似姜而有文理，莖葉皆有長毛。古今名號不同，故其所呼別也。射干，【索隱】《廣雅》云：「烏蓬，射干」。本草名烏扇。穹窮【索隱】芎藭。司馬彪云：「芎藭似藁本。」郭璞云：「今歷陽呼為江離。」《淮南子》云：「夫亂人者，若芎藭之與本。」昌蒲，江離麋蕪，諸蔗猼且。【集解】徐廣曰：「猼音匹沃反。」駰案：漢書音義曰「江離，香草，蘼蕪，蘄芷也，似蛇床而香。諸蔗，甘柘也。猼且，蘘荷也」。【索隱】《吳錄》曰「臨海縣海水中生江離，正青似亂髮，即《離騷》所云者是也」。《廣志》云：「赤葉紅華」，則與張勃所說又別。案：今芎藭苗曰江離，綠葉白華，又不同。孟康云：「麋蕪，蘄芷也，似蛇床而香」。樊光曰「藁本一名麋蕪，根名蘄芷」。又藥對以為麋蕪一名江離，芎藭苗也。則芎藭、藁本、江離、蘼蕪並相似，非是一物也。諸柘，張揖云：「諸柘，甘柘也」。搏且，上音並卜反，下音子余反。《漢書》作「巴且」，文穎云：「巴蕉也」。郭璞云：「搏且，蘘荷屬」。未知孰是也。其南則有平原廣澤，登降紘靡，【集解】音移糜。案衍壇曼，【索隱】司馬彪云：「案衍，窳下；壇曼，平博也。」衍音弋戰反。緣以大江，限以巫山。集解郭璞曰：「巫山今在建平巫縣也。」其高燥則生葴蓇苞荔，【集解】徐廣曰：「葴音針，馬藍也。蓇，或曰草，生水中，華可食。荔音力詣反。草，似蒲。」駰案：《漢書音義》曰「苞，藨也」。【索隱】葴析。音針斯二音。孟康曰「葴，馬藍也」。郭璞曰「葴，酸漿，江東名烏葴」。析，《漢書》作「斯」，孟康云：「斯，禾，似燕麥」。埤蒼又云：「生水中，華可食」。《廣志》云：「涼州地生析草，皆如中國燕麥」是也。薛莎青薠。【集解】徐廣曰：「薛音先結反。」駰案：《漢書音義》曰「薛，賴蒿也。莎，鎬侯也。青薠，似莎而大也。音煩」。其卑濕【索隱】其庳濕。庳音婢。庳，下也。則生藏莨蒹葭，東薔【集解】徐廣曰：「烏桓國有薔，似蓬草，實如葵子，十月熟。」駰案：《漢書音義》曰「藏，似{艹亂}而葉大。莨，莨尾草也。蒹，薕也。葭，蘆也」。【索隱】藏莨，郭璞云：「狼尾，似茅」。蒹葭音兼加。孟康云：「蒹葭似蘆也」。郭璞云：「蒹，茀也。似雚而細小，高數尺，江東人呼為蒹蒿」。又云：「葭，蘆也。似葦而細小，江東人呼為烏蓲」。{艹亂}音五患反。茀音敵。東薔，案《續漢書》云：「東薔似蓬草，實如葵子，十一月熟」。《廣志》云：「子色青黑，河西語雲『貸我東薔，償我白粱』也」。雕胡，【索隱】彫胡。案謂菰米。蓮藕菰蘆，【集解】徐廣曰：「生水中。」【索隱】郭璞云：「菰，蔣也。蘆，葦也。」菴{艹閭}軒芋，【集解】漢書音義曰：「奄閭，蒿也。軒芋，蕕草也。」【索隱】郭璞云：「菴閭，蒿，子可療病也。軒芋生水中，今楊州有也。」物居之，不可勝圖。【集解】郭璞曰：「圖，畫也。」其西則有湧泉清池，激水推移；外發芙蓉菱華，內隱鉅石白沙。其中則有神龜蛟鼉，【正義】郭注山海經云：「蛟，似蛇而四腳，小頭細頸，有白嬰，大者數十圍，卵生，子如一二斛甕，吞人。鼉，似蜥蜴而大，身有甲，皮可以冒鼓。」玳瑁【正義】似觜觿，甲有文，出南海，可飾器物也。鱉黿。其北則有陰林【集解】郭璞曰：「林在山北陰地。」巨樹，楩棻豫章，【集解】郭璞曰：「楩，杞也，似梓。棻，葉似桑。豫章，大木也，生七年乃可知也。」【正義】案：活人云「豫，今之枕木也。章，今之樟木也。二木生至七年，枕樟乃可分別」。桂椒【正義】郭璞云：「桂，似枇杷葉而大，白花，花而不著子，叢生岩嶺間，無雜木，冬夏常青。」案：今諸寺有桂樹，葉若枇杷而小，光靜，冬夏常青，其皮不中食，蓋二色桂樹。木蘭，【集解】駰案：郭璞曰「木蘭，樹，皮辛香可食」。【正義】廣雅云：「似桂，皮辛可食，葉冬夏榮，常以冬華，其實如小柿，辛美，南人以為梅也。」離硃楊，集解徐廣曰：「音扶戾反。」漢書音義曰：「離，山梨。硃楊，赤楊也。」【索隱】硃楊，郭璞云：「赤莖柳，生水邊」，爾雅雲檉河柳是也。楂梸甹栗，【集解】徐廣曰：「甹音郢。」駰案：漢書音義曰「甹，甹棗也」。橘柚芬芳。【正義】小曰橘，大曰柚。樹有刺，冬不凋，葉青，花白，子黃赤。二樹相似。非橙也。其上則有赤猿蠷蝚，【集解】徐廣曰：「音劬柔。」【正義】蠷音劬，蝚音柔，皆猿猴類。鵷雛孔鸞，騰遠射干。【集解】郭璞曰：「鵷雛，鳳屬也。孔，孔雀；鸞，鸞鳥也。」漢書音義曰：「騰遠，鳥名。射干，似狐，能緣木。」索隱孟康云：「騰遠，鳥名」，非也。司馬彪云：「騰遠，蛇。」郭璞云：「騰蛇，龍屬，能興雲霧。」張揖云：「射干，似狐，能緣木。」其下則有白虎玄豹，蟃蜒貙豻，【集解】郭璞曰：「蟃蜒，大獸，長百尋。貙，似貍而大。」漢書音義曰：「豻，胡地野犬，似狐而小也。」【索隱】郭璞云：「蟃蜒，大獸，長百尋。」張揖云：「貙，似貍而大。豻，胡地野犬，似狐而小，黑喙。」應劭音顏，韋昭一音岸。鄒誕生音苦奸反，協音，是。兕象野犀，【正義】兕，狀如水牛。象，大獸，長鼻，牙長一丈，俗呼為江猿。犀，頭似猿，一角在額。漢書無此一句。窮奇獌狿。
　　「『於是乃使專諸之倫，手格此獸。楚王乃駕馴駁之駟，【集解】漢書音義曰：「馴，擾也。駁，如馬，白身，黑尾，一角，鋸牙，食虎豹。擾而駕之，以當駟馬。」乘雕玉之輿，靡魚須之橈旃，【集解】郭璞曰：「以海魚須為旒旌，言橈弱也。通帛為旃也。」曳明月之珠旗，【集解】漢書音義曰：「以明月珠綴飾旗。」建幹將之雄戟，【集解】漢書音義曰：「幹將，韓王劍師。雄戟，胡中有郿，幹將所造也。」【索隱】應劭曰：「幹將，吳善冶者姓。」如淳曰：「幹將，鐵所出。」晉灼曰：「闔閭鑄幹將劍。」應劭說是。方言云：「戟中小孑刺者，所謂雄戟也。」周處風土記云：「戟為五兵雄也。」郿音巨。案：周禮「冶氏為戈，胡三之」。注云「胡其孑」也。又禮圖謂「戟支曲下為胡」也。左烏嗥之雕弓，【索隱】烏號之雕弓。黃帝上仙，群臣舉弓抱之而號，見封禪書及郊祀志文。韓詩外傳雲弓工之妻曰「此弓大山南烏號之柘」。案：淮南子云「烏號，柘桑，其材堅勁，烏棲其上，將飛，枝勁復起，號呼其上。伐取其材為弓，因曰『烏號』」。古史考、風俗通皆同此說也。右夏服之勁箭；【集解】徐廣曰：「韋昭雲夏，夏羿也。矢室名曰服。」呂靜曰：「步叉謂之服也。」【索隱】案：夏羿，善射者。又服，箭室之名，故云「夏服」。又夏後氏有良弓名「繁弱」，其矢亦良，即「繁弱箭服」是也。陽子驂乘，纖阿為御；【集解】漢書音義曰：「陽子，仙人陵陽子。纖阿，月御也。」韋昭曰：「陽子，古賢也。」【索隱】服虔云：「陽子，仙人陵陽子也。」張揖云：「陽子，伯樂也。孫陽字伯樂，秦繆公臣，善御者也。」服虔云：「纖阿為月御。或曰美女姣好貌。」又樂產曰：「纖阿，山名，有女子處其岩，月曆岩度，躍入月中，因名月御也。」案節未舒，【索隱】郭璞曰：「言頓轡也。」司馬彪云：「案轡徐行得節，故曰案節，馬足未展，故曰未舒之也」，亦得也。即陵狡獸，轔邛邛，槅距虛，【集解】郭璞曰：「邛邛，似馬而色青。距虛即邛邛，變文互言之。穆天子傳曰『邛邛距虛，日走五百里』也。」軼野馬而湜騊駼，【集解】徐廣曰：「湜音銳。」駰案：郭璞曰「野馬，如馬而小。騊駼，似馬。湜，車軸頭」。【索隱】鱠騊駼。上音衛。鱠，車軸頭也。謂車軸衝殺之。騊駼，野馬。乘遺風而射游騏；【集解】漢書音義曰：「遺風，千里馬。爾雅曰巂，如馬，一角。不角者，騏也。」【索隱】呂氏春秋云：「遺風之乘。」古今注云：「秦始皇馬名。」韋昭云：「騏如馬，一角。」爾雅云：「巂無角曰騏。」非麒麟之騏。巂音攜。儵眒淒浰，【集解】徐廣曰：「淒音七見反。浰音力詣反。」駰案：漢書音義曰「皆疾貌」。雷動熛至，星流霆擊，弓不虛發，中必決眥，【集解】韋昭曰：「在目所指，中必決於眼眥也。」洞胸達腋，絕乎心系，獲若雨獸，揜草蔽地。於是楚王乃弭節裴回，【集解】郭璞曰：「或雲節，今之所杖信節也。」【索隱】司馬彪云：「弭猶低也。或雲節，今之所言杖信也。」翱翔容與，【索隱】郭璞曰：「言自得。」覽乎陰林，觀壯士之暴怒，與猛獸之恐懼，徼𧮬受詘，【集解】徐廣曰：「𧮬音劇。」駰案：郭璞曰「𧮬，疲極也。詘，盡也。言獸有倦遊者，則徼而取之」。【索隱】徼鵩受詘。司馬彪云：「徼，遮也。鵩，倦也。謂遮其倦者。」鵩音劇。詘音屈。說文云：「鵩，勞也。燕人謂勞為鵩。」徼音古堯反。殫睹眾物之變態。
　　「『於是鄭女曼姬，【集解】郭璞曰：「曼姬謂鄧曼。姬，婦人之總稱。」【正義】文穎云：「鄭國出好女。曼者，其色理曼澤也。」如淳云：「鄭女，夏姬也。曼姬，楚武王夫人鄧曼。」被阿錫，【集解】漢書音義曰：「阿，細繒也。錫，布也。」【正義】按：東阿出繒也。揄紵縞，【集解】徐廣曰：「揄音臾。」【正義】揄，曳也。韋昭云：「紵之色若縞也。」顏云：「紵，織紵也。縞，鮮支也。」櫜纖羅，垂霧縠；【集解】郭璞曰：「言細如霧，垂以覆頭。」襞積褰縐，紆徐委曲，郁橈谿谷；【集解】漢書音義曰：「襞積，簡齰也。褰，縮也。縐，裁也。其縐中文理，茀郁曲，有似於谿谷也。」【索隱】小顏云：「襞積，今之裙俵，古謂之素積。」蘇林曰「褰縐，縮蹙之」是也。縐音側救反。齰音叉革反。裁音在代反。郁橈谿谷，孟康曰「其縐中文理，茀郁曲，有似於谿谷也」。，字林音丘亦反。衯衯裶裶，【索隱】郭璞云：「衣長貌。」【正義】上芳雲反，下方非反。揚袘恤削，【集解】徐廣曰：「袘音迤，衣袖也。」駰案：漢書音義曰「恤削，裁製貌也」。【索隱】揚袘戌削。張晏曰：「揚，舉也。袘，衣袖也。戌削，裁製貌也。」蜚纖垂髾；【集解】徐廣曰：「纖音芟。」駰案：郭璞云：「纖，衣飾；髾，髻髾也」。扶與猗靡，【集解】郭璞曰：「淮南所謂『曾折摩地，扶與猗委』也。」【正義】輿音餘。猗，於綺反。謂鄭女曼姬侍從王者，扶其車輿而猗靡。吸呷萃蔡，【集解】漢書音義曰：「吸呷，衣裳張起也。萃蔡，衣聲也。」【索隱】孟康曰：「吸呷，衣起張也。」韋昭云：「呷音呼甲反。」萃蔡，孟康云：「萃蔡，衣聲也」。郭璞曰「萃蔡猶璀偓也」。【正義】呷，火甲反。萃音翠。蔡，千賄反。下摩蘭蕙，上拂羽蓋，錯翡翠之威蕤，【集解】徐廣曰：「錯音措。或作『錯粉翠蕤』。」繆繞玉綏；【集解】郭璞曰：「綏，所執以登車。」【正義】顏云：「下摩蘭蕙，謂垂髾也。上拂羽蓋，謂飛襳也。玉綏，以玉飾綏也。」言飛襳垂髾，錯櫜翡翠之旌幡，或繞玉綏也。張揖云：「翡翠大小一如雀，雄赤曰翡，雌青曰翠。」博物志云：「翡身通黑，唯胸前背上翼後有赤毛。翠身通青黃，唯六翮上毛長寸餘青。其飛則羽鳴翠翡翠翡然，因以為名也。」縹乎忽忽，若神仙之彷彿。【正義】彷彿，言似神仙也。戰國策云：「鄭之美女粉白黛黑而立於衢，不知者謂之神仙。」
　　「『於是乃相與獠於蕙圃，【集解】郭璞曰：「獠，獵也。音遼。」【索隱】爾雅云：「宵獵曰獠。」郭璞曰：「獠，獵也。又音遼也。」媻珊勃窣【索隱】盤潾勃猝。韋昭曰：「盤潾，匍匐上下也。」猝音素忽反。上金隄，揜翡翠，射鵕璘，【集解】漢書音義曰：「鵕璘，鳥，似鳳也。」【索隱】司馬彪云：「鵕璘，山雞也。」許慎云：「鳥也。」郭璞曰：「似鳳，有光彩。音浚宜。」李彤云：「鵕璘，神鳥，飛光竟天也。」微矰出，纖繳施，【集解】徐廣曰：「繳音斫。」弋白鵠，連駕鵝，【集解】郭璞曰：「野鵝也。駕音加。」【索隱】駕鵝。爾雅云：「舒雁，鵝也。」郭璞曰：「野鵝也。」【正義】鵠，水烏也。駕鵝連謂兼獲也。抱朴子云：「千歲之鵠純白，能登於木。」雙鶬下，玄鶴加。【集解】郭璞曰：「詩云『弋言加之』是也。」【正義】司馬彪云：「鶬似雁而黑，亦呼為鶬括。韓詩外傳雲胎生也。」相鶴經云：「鶴壽二百六十歲則色純黑。」案：弋雙鶬既下，又加玄鶴之上也。怠而後發，游於清池；浮文鷁，【集解】漢書音義曰：「鷁，水鳥也。畫其象於船首。淮南子曰『龍舟鷁首，天子之乘也』。」揚桂枻，【集解】徐廣曰：「音曳。」駰案：韋昭曰「枻，楫也」。張翠帷，建羽蓋，罔玳瑁，釣紫貝；【集解】郭璞曰：「紫質黑文也。」【正義】毛詩蟲魚疏云：「貝，水之介蟲。大者蚢，音下郎反。小者為貝，其白質如玉，紫點為文，皆成行列。當大者徑一尺，小者七八寸。今九真、交阯以為杯盤實物也。」貨殖傳云：「貝寶龜」是也。摐金鼓，吹鳴籟，【集解】漢書音義曰：「摐，撞也。籟，簫也。」榜人歌，【集解】郭璞曰：「唱棹歌也。榜，船也，音謗。」聲流喝，集解徐廣曰：「烏邁反。」水蟲駭，波鴻沸，湧泉起，奔揚會，礧石相擊，硠硠潏潏，若雷霆之聲，聞乎數百里之外。
　　「『將息獠者，擊靈鼓，【集解】郭璞曰：「靈鼓，六面也。」起烽燧，車案行，騎就隊，纚乎淫淫，班乎裔裔。【集解】郭璞曰：「皆群行貌也。」於是楚王乃登陽雲之台，【集解】徐廣曰：「宋玉雲楚王游於陽雲之台。」駰案：郭璞曰「在雲夢之中」。泊乎無為，澹乎自持，勺藥之和具而後御之。【集解】郭璞曰：「勺藥，五味也。」不若大王終日馳騁而不下輿，脟割輪淬，自以為娛。【集解】徐廣曰：「淬，千內反。」駰案：郭璞曰「脟，膊；淬，染也。脟音臠也」。臣竊觀之，齊殆不如。』於是王默然無以應僕也。」
　　烏有先生曰：「是何言之過也！足下不遠千里，來況齊國，【集解】郭璞曰：「言有惠況也。」王悉發境內之士，而備車騎之眾，以出田，乃欲戮力致獲，以娛左右也，何名為誇哉！問楚地之有無者，原聞大國之風烈，先生之餘論也。今足下不稱楚王之德厚，而盛推雲夢以為高，奢言淫樂而顯侈靡，竊為足下不取也。必若所言，固非楚國之美也。有而言之，是章君之惡；無而言之，是害足下之信。章君之惡而傷私義，二者無一可，而先生行之，必且輕於齊而累於楚矣。且齊東陼巨海，【索隱】陼，蘇林音渚。小洲曰陼。謂東有大海之陼也。南有琅邪，【集解】郭璞曰：「山名，在琅邪縣界。」【正義】山名，在密州東南百三十里。琅邪台在山上。觀乎成山，【集解】徐廣曰：「在東萊不夜縣。」【索隱】張揖云：「觀，闕也。於山上築宮闕。」郭璞云：「言在山下游觀，音館也。」【正義】封禪書云：「成山斗入海」，言上山觀也。括地誌云：「成山在萊州文登縣東北百八十里也。」射乎之罘，【集解】漢書音義曰：「之罘山在牟平縣。射獵其上也。」【正義】括地誌云：「罘山在萊州文登縣西北百九十里。」言射獵其上也。罘音浮。浮勃澥，【集解】漢書音義曰：「海別枝名也。」【索隱】案：齊都賦云：「海傍曰勃，斷水曰澥」也。游孟諸，【集解】郭璞曰：「宋之藪澤名。」【正義】周禮職方氏「青州藪曰望諸」，鄭玄云：「望諸，孟氵豬也」。邪與肅慎為鄰，正義邪謂東北接之。括地誌云：「靺鞨國，古肅慎也，亦曰挹婁，在京東北八千四百里，南去扶餘千五百里，東及北各抵大海也。」右以湯谷為界，【正義】言右者，北向天子也。海外經云：「湯谷在黑齒北，上有扶桑木，水中十日所浴。」張揖云：「日所出也。」許慎云：「熱如湯。」秋田乎青丘，【集解】郭璞曰：「青丘，山名。亦有田，出九尾狐，在海外矣。」【索隱】郭璞云：「山名。出九尾狐也。」【正義】服虔云：「青丘國在海東三百里。」郭璞云：「青丘，山名。上有田，亦有國，出九尾狐，在海外。」傍徨乎海外，吞若雲夢者八九，其於胸中曾不蒂芥。【索隱】張揖曰：「刺鯁也。」郭璞云：「言不覺有也。」若乃俶儻瑰偉，異方殊類，珍怪鳥獸，萬端鱗萃，充仞其中者，不可勝記，禹不能名，契不能計。【正義】禹為堯司空，辨九州土地山川草木禽獸。契為司徒，敷五教，主四方會計。言二人猶不能名計其數。然在諸侯之位，不敢言遊戲之樂，苑囿之大；先生【索隱】指子虛也。又見客，【索隱】如淳曰：「見賓客禮待故也。」李善曰：「言見先生是客也。」是以王辭而不復，【索隱】郭璞曰：「復，答也。」何為無用應哉！」
無是公聽然而笑【集解】郭璞曰：「聽，笑貌也。」【索隱】說文云：「聽，笑濬。」曰：「楚則失矣，齊亦未為得也。夫使諸侯納貢者，非為財幣，所以述職也；【集解】郭璞曰：「諸侯朝於天子曰述職，言述所職。見孟子。」封疆畫界者，非為守御，所以禁淫也。【集解】郭璞曰：「禁絕淫放也。」今齊列為東籓，而外私肅慎，捐國逾限，越海而田，其於義故未可也。且二君之論，不務明君臣之義而正諸侯之禮，徒事爭遊獵之樂，苑囿之大，欲以奢侈相勝，荒淫相越，此不可以揚名發譽，而適足以貶君自損也。且夫齊楚之事又焉足道邪！君未睹夫巨麗也，獨不聞天子之上林乎？
「左蒼梧，右西極，【集解】郭璞曰：「西極，邠國也。見爾雅。」【正義】文穎云：「蒼梧郡屬交州，在長安東南，故言左。爾雅雲西至於豳國為極。在長安西，故言右。」丹水更其南，【集解】漢書音義曰：「丹水出上洛冢領山。」紫淵徑其北；【集解】郭璞曰：「紫淵所未詳。」【正義】山海經云：「紫淵水出根耆之山，西流注河。」文穎云：「西河穀羅縣有紫澤，在縣北，於長安為北。」終始霸滻，出入涇渭；【索隱】張揖云：「灞出藍田西北而入渭。滻亦出藍田穀，北至霸陵入灞。灞滻二水盡於苑中不出，故云終始也。涇渭二水從苑外來，又出苑去也。涇水出安定涇陽縣幵頭山，東至陽陵入渭。渭水出隴西首陽縣鳥鼠同穴山，東北至華陰入河。」酆鄗【索隱】豐鎬。張揖云：「豐水出鄠縣南山豐谷，北入渭。鎬在昆明池北。」郭璞云：「鎬水，豐水下流也。」潦潏【集解】郭璞曰：「皆水流貌，音決。」【索隱】應劭云：「潦，流也。潏，湧出聲也。」張揖云：「又有潏水，出南山。」姚氏云：「潦，或作『澇』也。澇水出鄠縣，北注渭。潏水出杜陵，今名沇水，自南山皇子陂西北流注昆明池入渭。」案：此下文「八川分流」，則從涇、渭、灞、滻、豐、鎬、潦、潏為八。晉灼曰：「從丹水下則有九，從灞以下則七。」案：今潏既是水名，除丹紫二川，自涇渭以下適足八川，是經營乎其內也。又潘岳關中記曰「涇、渭、灞、滻、豐、鎬、澇、潏，上林賦所謂『八川分流』」。，紆餘委蛇，經營乎其內。蕩蕩兮八川分流，相背而異態。【集解】郭璞曰：「八川名在上。」東西南北，馳騖往來，出乎椒丘之闕，行乎洲淤之浦，【集解】郭璞曰：「椒丘，丘名，言有岩闕也，見楚辭。淤亦洲名，蜀人云，見方言。」【索隱】服虔云：「丘名，楚詞曰『馳椒丘且焉止息』也。」案：兩山俱起，象雙闕。如淳云：「丘多椒也」。徑乎桂林之中，【集解】郭璞曰：「桂林，林名也，見南海經也。」過乎泱莽之野。集解漢書音義曰：「山海經所謂大荒之野。」汨乎渾流，順阿而下，【集解】郭璞曰：「阿，大陵。」赴隘陝之口。觸穹石，激堆埼，【集解】郭璞曰：「穹隆，大石貌。堆，沙堆。埼，曲岸頭，音祁。」【索隱】郭璞曰：「堆，沙堆；埼，曲岸頭也。」沸乎暴怒，洶湧滂晞，【集解】洶音許勇反。涌音勇。滂音浦橫反。晞音浦拜反。【索隱】洶湧澎湃。司馬彪云：「洶湧，跳起貌。澎湃，相戾也。」涌，或作「容」。澎，或作「滂」。滭浡滵汩，【索隱】司馬彪云：「滭沸，盛貌。滵汩，去疾也。」【正義】畢渤密三音。汨，於筆反。湢測泌瀄，【集解】郭璞曰：「逼側筆櫛四音。」【索隱】司馬彪云：「湢測，相迫也。泌瀄，相楔也。」郭璞云：「逼側筆櫛四音。」橫流逆折，轉騰潎洌，【索隱】蘇林曰：「流輕疾也。」澎濞沆瀣，【索隱】滂濞沆溉。溉，亦作「瀣」。司馬彪云：「滂濞，水流聲也。沆溉，徐流。」郭璞云：「鼓怒郁鯁之濬也。」正義澎，普彭反。濞，普祕反。沆，胡朗反。溉，胡代反。穹隆雲撓，【索隱】穹崇雲橈。服虔云：「水旋還作泉也。」郭璞云：「水隴起回窳也。」蜿灗膠戾，【索隱】司馬彪云：「蜿灗，展轉也。膠戾，邪屈也。」音婉善交戾四音也。【正義】蜿音婉。蟬音善。逾波趨浥，【集解】徐廣曰：「烏狹反。」【索隱】隃波趨浥。司馬彪云：「隃波，後陵前也。趨浥，輸於深泉也。」浥音焉浹反。蒞蒞下瀨，【索隱】司馬彪云：「蒞蒞，水聲也。」音利。批壧旻壅，【正義】批，白結反。壧，岩。司馬彪云：「批，反擊也。壅，曲隈也。」餎揚滯沛，【索隱】滯沛，郭璞云：「水灑散濬」。滯音丑制反。臨坻注壑，【正義】坻音鷃。坻，水中沙微起出水者也。爾雅云：「小沚曰坻」。壑，墟也。瀺灂【索隱】上音士湛反，下音士卓反。說文云：「水小聲也」。霣墜，【正義】霣音隕。隧，直類反。湛湛【集解】徐廣曰：「湛音沈。」隱隱，砰磅訇潏，【正義】砰，披萌反。磅，蒲黃反。訇，呼宏反。潏，苦蓋反。皆水流鼓怒之聲也。潏潏淈淈，湁潗鼎沸，【集解】郭璞曰：「湁音敕立反。潗音緝。」【索隱】潏淈湁潗。郭璞雲，皆水微轉細涌貌。潏淈音決骨。湁音敕力反。潗音緝。廣雅云：「淈淈，決流也」。周成櫜字云：「湁潗水沸之濬也」。馳波跳沫，【集解】徐廣：「一雲『吸呷』。」汩槃漂疾，索隱槃，晉灼曰「華給反」，郭璞云：「許立反」。汩槃，急轉濬也。悠遠長懷，【正義】放散貌也。寂漻無聲，肆乎永歸。然後灝溔潢漾，【正義】晃養二音。郭云：「皆水無涯際也」。安翔徐徊，翯乎滈々，【索隱】翯音鶴。滈音鎬「白鳥翯々」。郭璞云：「水白光濬」。翯音皛，滈音昊也。東注大湖，太湖在蘇州西南。衍溢陂池。於是乎蛟龍赤螭，【索隱】文穎曰：「龍子曰螭。」張揖云：「雌龍也。」【正義】螭，丑知反。文穎云：「龍子為螭」，張揖曰「雌龍也」，二說皆非。廣雅云：「有角曰虯，無角曰螭。」案：虯螭皆龍類而非龍。靧嚲螹離，【集解】徐廣曰：「螹音漸。」駰案：郭璞曰「靧嚲，鮪也。」音■瞢。螹離未聞。【正義】靧，古鄧反。嚲，末鄧反。李奇云：「周洛曰鮪，蜀曰靧嚲。出鞏山穴中，三月逆河上，能度龍門之限，則為龍矣。」鰅騄鰬魠，集解徐廣曰：「鰅音娛匈反。皮有文，出樂浪。鰬音虔。魠音託，哆口魚。」駰案：郭璞曰「騄似鰱而黑」。漢書音義曰「鰬似鯉而大」也。禺禺鱋魶，【集解】徐廣曰：「禺禺，魚牛也。鱋，一作『魼』，音榻。魶音納，一作『鰨』。」駰案：漢書音義曰「魼，比目魚也。魶，鯷魚」。揵鰭【正義】揵音乾。鰭音祁揵，舉也。鰭者，魚背上鬣也。擢尾，振鱗奮翼，潛處於深岩；魚鱉讙聲，萬物眾夥，明月珠子，玓瓅江靡，【集解】郭璞曰：「靡，崖也。」【索隱】旳皪江靡。應劭曰：「靡，邊也。明月珠子生於江中，其光耀乃照於江邊。」張揖曰：「靡，涯也。」郭璞曰：「旳皪，照也。」蜀石黃鶗，【集解】郭璞曰：「鶗石黃色也。」水玉磊砢，【集解】郭璞曰：「水玉，水精也。」磷磷爛爛，采色霅旰，叢積乎其中。鴻鵠鷫鴇，磻蠨鸀，【集解】郭璞曰：「鷫，鷫霜。禜，似鴨而大，長頸赤目，紫紺色也。」【索隱】鴇音保。郭璞云：「鴇似雁，無後指。」毛詩鳥獸疏云：「鴇似雁而虎文也。」【正義】禜，燭玉二音。郭云：「似鴨而大，長頸赤目，紫紺色。辟水毒，生子在深谷澗中。若時有雨，鳴。雌者生子，善斗。江東呼為燭玉。」【正義】郭云：「似鳧而腳高，有毛冠，辟火災。」鴂目，【集解】徐廣曰：「鴂音環。」【索隱】縠目。郭璞雲未詳。小顏云：「荊郢間有水鳥，大如鷺而短尾，其色紅白，深目，目旁毛長而旋，此其旋目乎？」縠音旋。煩鶩鷛醁，【集解】徐廣曰：「煩鶩，一作『番鸏』。鷛音容。」駰案：漢書音義曰「煩鶩，鳧也。鷛醁似鶩，灰色而雞足」。索隱煩鶩鷛渠。郭璞云：「煩鶩，鴨屬。鷛渠，一名章渠也。」澥昉鸕，【集解】徐廣曰：「澥音斟。水鳥也。昉音斯。鳼音火交反。」駰案：漢書音義曰「澥昉，蒼黑色」。郭璞曰「，魚也，腳近尾。鸕，鸕甪也」。【索隱】葴赬。張揖云：「葴赬似魚虎而黑」。鄒誕本作「鴟昉」也。群浮乎其上。汎淫泛濫，【索隱】郭璞云：「皆鳥任風波自縱漂濬。」汎音馮。泛音芳劍反。廣雅云：「汎汎，氾氾，浮也。」隨風澹淡，與波搖蕩，掩薄草渚，【索隱】張揖云：「掩，覆也。草叢生曰薄也。」【正義】掩，覆也。薄，依也。言或依草渚而遊戲也。唼喋【正義】唼，疏甲反。喋，丈甲反。鳥食之聲也。菁藻，【集解】郭璞曰：「菁，水草。呂氏春秋曰『太湖之菁』也。」【索隱】郭璞云：「菁，水草；藻，叢也。呂氏春秋曰『太湖之菁』。左傳雲『蘋蘩蘊藻』。蘊即聚。」咀嚼菱藕。
　　「於是乎崇山巃嵸，崔巍嵯峨，【正義】巃，力孔反。鷁，子孔反。崔，在回反。巍，五回反。郭云：「皆峻貌。」深林鉅木，嶄岩嵾嵯，【正義】嶄音咸，又仕銜反。嵾音楚林反。珪楚宜反。顏云：「嶄岩，尖銳貌。嵾珪，不齊也。」九嵏、嶻嶭，南山峨峨，【集解】漢書音義曰：「九嵏山在左馮翊谷口縣西。嶻嶭山在池陽縣北。」【正義】嵏，子公反。嶻，才切反。嶭，五結反。岩紘【集解】音鷃。甗錡，嶊崣崛崎，【集解】郭璞曰：「紘，崖際。甗音魚晚反。錡音蟻。嶊音作罪反。」索隱嶊崣崛崎，郭璞云：「皆崇屈窳折濬。嶊音作罪反。崛音掘。崎音倚。」振谿通谷，【索隱】張揖云：「振，拔也。水注川曰溪，注溪曰谷。」郭璞曰：「振猶灑也。」蹇產溝瀆，【集解】漢書音義曰：「蹇產，屈折也。」谽呀豁閜，【集解】郭璞曰：「皆澗谷之形容也。谽音呼含反。呀呼加反。閜音呼下反。」【索隱】娀呀豁閜。司馬彪云：「娀呀，大濬。豁閜，虛也。」轗陵別島，【正義】高平曰陸，大陸曰阜，大阜曰陵，水中山曰島。崴磈岧瘣，【正義】崴，於鬼反。磈，魚鬼反。岧，烏罪反。瘣，胡罪反。皆笭貌。丘虛崛嶮，【正義】虛音墟。崛，口忽反，又口罪反。嶮，力罪反。皆堆壟不平貌。隱轔郁鵾，【正義】鵾音律。郭云：「皆其形勢也。」登降施靡，正義郭云：「施靡猶連延。」陂池貏豸，【集解】郭璞曰：「貏音衣被。豸音蟲豸也。」【索隱】郭璞曰：「陂池，旁穨兒。陂音皮。貏音『衣被』之『被』。」沇溶淫鬻，【索隱】郭璞云：「游激淖衍兒。」【正義】溶音容。鬻音育。張云：「水流谿谷之間。」散渙夷陸，【索隱】司馬彪曰：「平地。」亭皋千里，靡不被築。【集解】郭璞曰：「言為亭候於皋隰，皆築地令平，賈山所謂『隱以金椎』也。」掩以綠蕙，【正義】張云：「綠，王芻也。蕙，薰草也。」顏云：「綠蕙，言蕙草色綠耳，非王芻也。」爾雅雲菉一名王芻。被以江離，糅以蘼蕪，【正義】糅，女又反。雜以流夷。【集解】漢書音義曰：「流夷，新夷也。」尃結縷，【集解】徐廣曰：「尃，古『布』字，一作『布』。」駰案：漢書音義曰「結縷似白茅，蔓聯而生，布種之者」。欑戾莎，【集解】徐廣曰：「草，可染紫。」揭車衡蘭，本射干，【集解】徐廣曰：「揭音桀。」駰案：郭璞曰「揭車，一名乞輿。本，茇；射干，十月生：皆香草」。【索隱】本，案桐君藥錄云：「苗似穹窮也」。茈姜【索隱】張揖云：「子姜也。」案：四人月令云：「生薑謂之茈姜，音紫」。蘘荷，【正義】蘘，人羊反。柯根旁生筍，若芙蓉，可以為菹，又治蠱毒也。葴橙若蓀，【集解】郭璞曰：「葴，未詳。橙，柚。若蓀，香草也。」【索隱】張揖云：「葴，持闕。」郭璞云：「橙，柚也。」姚氏以為此前後皆草，非橙也。小顏云：「葴，寒漿也。持當為『符』，符，鬼目也。」案：今讀者亦呼為登，謂金登草也。張揖云：「蓀，香草。」姚氏云：「蓀草似昌蒲而無脊也，生溪澗中。蓀音孫。」鮮枝黃礫，【集解】郭璞曰：「皆未詳。」【索隱】鮮支黃礫。張揖云：「皆草也，未詳。」司馬彪云：「鮮支，支子。或雲鮮支亦香草也。」小顏云：「黃礫，黃籙木」，恐非也。蔣芧青薠，【集解】徐廣曰：「芧音佇。」駰案：漢書音義曰「蔣，菰也。芧，三稜」。【索隱】蔣，菰也。郭璞芧音佇。又雲三稜芧。薠音煩。布濩閎澤，延曼太原，麗靡廣衍，應風披靡，吐芳揚烈，【集解】郭璞曰：「香酷烈也。」鬱鬱斐斐，眾香發越，肸蠁布寫，餔苾勃。【正義】餔，奄愛二音。皆芳香之盛也。詩云「苾苾芬芬」，氣也。
　　「於是乎周覽泛觀，瞋盼軋沕，【集解】徐廣曰：「瞋音醜人反。盼，一作『緡』。」駰案：郭璞曰「皆不可分貌」。芒芒恍忽，視之無端，察之無崖。日出東沼，入於西陂。【索隱】張揖云：「日朝出苑之東池，暮入於苑西陂中也。」其南則隆冬生長，踴水躍波；獸則偁旄敠犛，【集解】徐廣曰：「偁音容，獸類也。犛音貍，一音茅。」駰案：郭璞曰「旄，旄牛。敠似熊，庳腳銳頭。犛牛，黑色，出西南徼外也」。【索隱】郭璞云：「偁，偁牛，領有肉堆，音容。」案：今之犎牛也。張揖云：「旄，旄牛，狀如牛而四節生毛。敠，白豹也，似熊，庳腳銳頭，骨無髓，食銅鐵。音陌。犛音貍，又音茅，或以為貓牛。犛牛黑色，出西南徼外，毛可為拂是也」。沈牛麈麋，【集解】漢書音義曰：「沈牛，水牛也。」【正義】麈似鹿而大。案：麋似水牛。赤首圜題，【集解】郭璞曰：「題，額也，所未詳。」窮奇象犀。【集解】漢書音義曰：「窮奇狀如牛而蝟毛，其音如嗥狗，食人也。」【索隱】張揖云：「窮奇狀如牛而蝟毛，其音如嗥狗，食人。」郭璞云：「象，大獸，長鼻，牙長一丈。犀，頭似豬，庳腳，一角在頭也。」其北則盛夏含凍裂地，涉冰揭河；【集解】郭璞曰：「言水漫凍不解，地坼裂也。揭，褰衣。」獸則麒麟【索隱】張揖曰：「雄曰麒，雌曰麟。其狀麇身，牛尾，狼蹄，一角。」郭璞云：「麒似麟而無角。」毛詩疏云：「麟黃色，角端有肉。」京房傳云：「有五采，腹下黃色也。」角湲，【集解】郭璞曰：「角湲，音端，似豬，角在鼻上，堪作弓。李陵嘗以此弓十張遺蘇武也。」【索隱】張揖云：「音端。角湲似牛。」郭璞云：「似豬，角在鼻上。毛詩疏雲可以為弓。李陵曾以此弓遺蘇武。」騊駼橐扆，蛩蛩驒騱，駃騠驢騾。【正義】騊駼，桃徒二音。橐音託。駝，徒河反。蛩音其恭反。驒騱，顛奚二音。駃騠音決啼。
　　「於是乎離宮別館，彌山跨谷，【正義】彌，滿也。跨猶騎也。言宮館滿山，又跨谿谷也。高廊四注，重坐曲閣，【集解】郭璞曰：「重坐，重軒也。曲閣，閣道曲也。」華榱璧璫，【索隱】韋昭曰：「裁玉為璧，以當榱頭。」司馬彪曰：「以璧為瓦當。」輦道纚屬，步朓周流，長途中宿。【集解】郭璞曰：「途，樓閣間陛道。中宿言長遠也。」夷顒築堂，累台增成，岩穾洞房，【集解】郭璞曰：「顒，山名。平之以安堂其上。成亦重也。周禮曰『為壇三成』。在岩穴底為室，潛通台上者。」索隱服虔云：「平此山以為堂。」如淳云：「顒，山名也。」張揖云：「重累而成之，故曰增成。禮曰『為壇三成』也。」郭璞曰：「言在岩穾底為室，潛通台上。」穾音一弔反，釋名以為穾，幽也。楚辭云：「冬有穾廈夏屋寒」，王逸以為衤復室也。俯杳眇而無見，仰攀橑而捫天，奔星更於閨闥，宛虹拖於楯軒。【集解】徐廣曰：「楯音食尹反。」【正義】拖音徒我反。顏云：「宛虹，屈曲之虹。拖謂中加於上也。楯，軒之闌板也。言室宇之高，故星虹得經加之。青虯蚴蟉於東箱，【正義】蚴，一靃反。蟉，力靃反。象輿婉蟬於西清，【集解】漢書音義曰：「山出象輿，瑞應車也。」郭璞曰：「西清，西箱清淨地也。」【正義】婉蟬，宛善二音。顏云：「蚴蟉婉蟬，皆行動之貌也。」靈圉【集解】郭璞曰：「靈圉，淳圉，仙人名也。」【索隱】張揖云：「眾仙號。」淮南子云「騎飛龍，從淳圉」，許慎曰「淳圉，仙人也」。燕於間觀，偓佺【集解】漢書音義曰：「偓佺，仙人名也。」【索隱】韋昭曰：「古仙人，姓偓。」列仙傳云：「槐里採藥父也，食松，形體生毛數寸，方眼，能行追走馬也。」之倫暴於南榮，【索隱】應劭云：「屋檐兩頭如翼也」。故鄭玄云：「榮，屋翼也」。七誘云：「飛榮似鳥舒翼」是也。暴，偃臥日中也。醴泉涌於清室，通川過乎中庭。槃石裖崖，【集解】徐廣曰：「裖音振。」【索隱】盤石裖厓。如淳曰：「裖音振，盛多也。」李奇曰：「裖，整也，整頓池外之厓，音之忍反也。」嶔岩倚傾，嵯峨磼酺，【集解】徐廣曰：「瓘，一作『池』。磼音雜。酺音五合反。」【索隱】磼酺，埤蒼云：「高濬也」。上士劫反，下魚揖反。又字林音磼，才匝反。酺，五匝反。刻削崢嶸，【正義】郭云：「言自然若彫刻也。」玫瑰碧琳，珊瑚叢生，【正義】郭云：「珊瑚生水底石邊，大者樹高三尺餘，枝格交錯，無有葉。」渼玉旁唐，【索隱】郭璞云：「旁唐言盤薄。」璸斒文鱗，【集解】徐廣曰：「璸音彬。斒音班。」赤瑕駁犖，【索隱】赤瑕駮犖。說文云：「瑕，玉之小赤色。」張揖曰：「赤玉也。」司馬彪曰：「駮犖，采點也。犖音洛角反。」雜臿其間，集解徐廣曰：「雜，一雲『插』。臿，一雲『遝』。」垂綏琬琰，和氏出焉。集解徐廣曰：「垂綏，一作『朝采』。」駰案：郭璞曰「汲冢竹書曰『桀伐岷山，得女二人，曰琬曰琰。桀愛二女，斫其名於苕華之玉』。苕是琬，華是琰也」。
　　「於是乎盧橘夏孰，【集解】郭璞曰：「今蜀中有給客橙，似橘而非，若柚而芬香，冬夏華實相繼，或如彈丸，或如拳，通歲食之，即盧橘也。」【索隱】應劭曰：「伊尹書『果之美者，箕山之東，青鳥之所，有盧橘，夏孰』。」晉灼曰：「此雖賦上林，博引異方珍奇，不系於一也。」案：廣州記云：「盧橘皮厚，大小如甘，酢多，九月結實，正赤，明年二月更青黑，夏孰」。吳錄云：「建安有橘，冬月樹上覆裹，明年夏色變青黑，其味甚甘美」。盧即黑是也。黃甘橙楱，集解徐廣曰：「音湊，橘屬。」枇杷橪柿，【集解】徐廣曰：「橪音而善反，果也。」【索隱】張揖曰：「橪，橪支，香草也。」韋昭曰：「橪音汝蕭反。」郭璞云：「橪支，木也。橪音煙。」徐廣曰：「橪，棗也，而善反。」說文曰：「橪，酸小棗也。」淮南子云：「伐橪棗以為矜。」音勤也。楟柰厚朴，【集解】徐廣曰：「楟音亭，山梨。」【索隱】張揖云：「楟柰，山梨也。」司馬彪曰：「上黨謂之楟柰。」齊都賦云：「楟柰愔熟」也。厚朴，藥名。甹棗【集解】徐廣曰：「甹音弋井反。甹棗似柿。」【索隱】上音弋井反。甹棗似柿也。楊梅，【索隱】張揖云：「其大小似穀子而有核，其味酢。出江南。」荊楊異物志：「其實外肉著核，熟時正赤，味甘酸。」櫻桃【索隱】張揖曰：「一名含桃。」呂氏春秋「為湋鳥所含，故曰含桃」。爾雅云為荊桃也。蒲陶，【集解】郭璞曰：「蒲陶似燕薁，可作酒也。」隱夫郁棣，榙濛荔枝，【集解】徐廣曰：「郁，一作『薁』。榙音荅。」駰案：郭璞曰「郁，車下李也。棣，實似櫻桃。榙濛似李。棣音逮。濛音沓。隱夫未聞」。【索隱】荅遝離支。郭璞云：「荅遝似李，出蜀。」晉灼曰：「離支大如雞子，皮粗，剝去皮，肌如雞子中黃，其味甘多酢少。」廣異志云：「樹高五六丈，如桂樹，綠葉，冬夏青茂，有華硃色。」離字或作「荔」，音力致反。羅乎後宮，列乎北園。崒丘陵，【集解】郭璞曰：「崒猶延也，音施。」【索隱】崒丘陵。郭璞曰：「崒，延也。」下平原，揚翠葉，杌紫莖，【集解】郭璞曰：「杌，搖也。」發紅華，秀硃榮，煌煌扈扈，照曜鉅野。沙棠櫟櫧，【集解】漢書音義曰：「沙棠似棠，黃華赤實，其味如李。呂氏春秋曰『果之美者沙棠之實』。櫟，果名。櫧似柃，葉冬不落也。」華氾弇櫨，【集解】徐廣曰：「氾，一作『楓』。」駰案：漢書音義曰「華，木，皮可以為索也」。索隱華楓弇櫨。張揖曰：「華皮可以為索。」古今字林云：「櫨，合樺之木。楓，木，厚葉弱支，善搖。」郭璞云：「似白楊，葉圓而岐，有脂而香。犍為舍人曰『楓為樹厚葉弱莖，大風則鳴，故曰楓』。」爾雅雲一名翃。弇枰即平仲木也。櫨，今黃櫨木也。一雲玉精，食其子得仙也。留落胥餘，仁頻並閭，【集解】徐廣曰：「頻，一作『賓』。」駰案：郭璞曰「落，檴也。胥餘似並閭。並閭，棕也，皮可作索。餘未詳」。索隱留落胥邪。晉灼云：「留落，未詳。」郭璞曰：「落，檴也，中作器索。胥邪似並閭。」司馬彪云：「胥邪，樹高十尋，葉在其末。」異物志：「實大如瓠，系在顛，若掛物。實外有皮，中有核，如胡桃。核里有膚，厚半寸，如豬膏。里有汁斗餘，清如水，味美於蜜。」孟康曰：「仁頻，棕也。」張揖云：「並閭皮可為索。」姚氏云：「檳，一名棕，即仁頻也。」林邑記云：「樹葉似甘蕉。」頻音賓。欃檀木蘭，豫章女貞，【集解】漢書音義曰：「欃檀，檀別名也。女貞，木，葉冬不落。」【索隱】欃音讒，檀別名也。皇覽云：「孔子墓後有欃檀樹」也。荊州記云：「宜都有喬木，叢生，名為女貞，葉冬不落。」長千仞，大連抱，誇條直暢，實葉葰茂，攢立叢倚，連卷累佹，崔錯癹骫，【集解】古「委」字。阬衡閜砢，【集解】徐廣曰：「癹音拔。」駰案：郭璞曰「骫音委。閜音惡可反。砢音魯可反」。【索隱】崔錯癹骫，郭璞云：「蟠戾相摎」。楚詞雲林木。癹音跋。骫音委。阬衡閜砢，郭璞云：「揭孽傾欹兒」。垂條扶於，落英幡纚，【集解】郭璞曰：「扶於猶扶疏也。幡纚，偏幡也，音灑。」【索隱】張晏云：「飛揚貌。」纚音所綺反。紛容蕭蔘，旖旎從風，【索隱】張揖云：「旖旎，阿也。」瀏蒞芔吸， 【集解】徐廣曰：「蒞音栗。」【索隱】劉蒞■歙。郭璞云：「皆林木鼓動之聲。瀏音留。蒞如字，又音栗也。」蓋象金石之聲，【正義】金，鍾。石，磬。管籥之音。【正義】廣雅云：「象篪，長一尺，圍一寸，有六孔，無底。籥謂之笛，有七孔。」說文云：「籥，三孔籟也。」柴池茈虒，【集解】徐廣曰：「柴音差。虒音豸。」【索隱】張揖曰：「柴池，參差也。茈虒，不齊也。柴音差。虒音惻氏反。」旋環後宮，雜遝累輯，【集解】徐廣曰：「雜，一作『插』。」被山緣谷，循阪下隰，視之無端，究之無窮。古
　　「於是玄猿素雌，蜼玃飛鸓，【集解】徐廣曰：「蜼音於季反。」駰案：漢書音義曰「蜼似獼猴，仰鼻而長尾。玃似獼猴而大。飛鸓，飛鼠也。其狀如兔而鼠首，以其珣飛也」。【索隱】張揖曰：「蜼似獼猴，卬鼻而長尾。玃似獼猴而大。飛蠝，飛鼠也。其狀如兔而鼠首，以其珣飛。」郭璞曰：「蠝，飛鼠也。毛紫赤色。飛且生，一名飛生。蜼音遺。蠝音誄。玄猿，猿之雄者色也。素雌，猿之雌者色也。」玃音。蜼似猴，尾端為兩岐，天雨便以尾窒鼻兩孔。郭璞云：「玃色蒼黑，能攫搏人，故云玃也。」蛭蜩蠗蝚，【集解】徐廣曰：「蛭音質。」駰案：漢書音義曰「山海經曰『不咸之山有飛蛭，四翼』。郭璞曰『蠗蝚似獼猴而黃。蜩未聞』」。【索隱】蛭蜩蠼蝚。司馬彪云：「山海經雲『不咸之山有飛蛭，四翼』。」蜩，蟬也。蠼蝚，獼猴也。郭璞云：「蛭蜩未聞。」如淳曰：「蛭音質。」顧氏云：「玃音塗卓反。山海經曰『皋塗山下有獸，似鹿，馬足人首，四角，名為玃』。玃猱即此也。字作『厔』。郭璞雲玃，非也。上已有蜼玃，此不應重見。又神異經雲『西方深山有獸，毛色如猴，能緣高木，其名曰蜩』。字林蠗音狄，蛭音質，蛭蜩二獸名。」螹胡豰蛫，【集解】徐廣曰：「螹音在廉反，似彀猿，黑身。豰音呼谷反。蛫音詭。」駰案：漢書音義曰「豰，白狐子也」。【索隱】獑胡豰蛫。張揖曰：「獑胡似獼猴，頭上有髦，腰以後黑。」郭璞曰：「豰似鼯而大，腰以後黃，一名黃腰，食獼猴。豰，白狐子也。蛫未聞。」姚氏案：山海經「即山有獸，狀如龜，白身赤首，其名曰蛫」。又說文云：「獑胡黑身，白腰若帶，手有長白毛，似握板也」。棲息乎其間；長嘯哀鳴，翩幡互經，【正義】郭云：「互經，互相經過。」夭蟜枝格，偃蹇杪顛。【正義】夭音妖。蟜音矯。杪音弭沼反。郭云：「皆猿猴在樹共戲恣態也。夭蟜，頻申也。」於是乎隃絕梁，【正義】張云：「絕梁，斷橋也。」郭云：「梁，厚石絕水也。」騰殊榛，【正義】榛，仕斤反。雅云：「木叢生為榛」也。殊，異也。捷垂條，【正義】捷音才業反。張云：「捷持懸垂之條。」踔稀間，【集解】郭璞曰：「踔，縣蹢也，託釣反。」【索隱】踔，懸蹢也。牢落陸離，爛曼遠遷。【正義】郭云：「奔走崩騰狀也。」顏云：「言其聚散不常，雜亂移徙。」
　　「若此輩者，數千百處。嬉遊往來，宮宿館舍，庖廚不徙，後宮不移，正義說文云：「庖，廚屋。」鄭玄注周禮云：「庖之言苞也。苞裹肉曰苞苴也。」後宮，內人也。言宮館各自有。百官備具。
　　「於是乎背秋涉冬，天子校獵。乘鏤象，六玉虯，【集解】徐廣曰：「以玉為飾。」駰案：郭璞曰「鏤象山所出輿，言有雕鏤。虯，龍屬也。韓子曰『黃帝駕象車六交龍』是也」。拖蜺旌，【正義】拖音徒可反。張云：「析毛羽，染以五采，綴以縷為旌，有似虹蜺氣。」靡雲旗，【正義】張云：「畫熊虎於旌似雲氣也。」前皮軒，後道游；【集解】郭璞曰：「皮軒，革車也。或曰即曲禮『前有士師，則載虎皮』者也。道，道車；游，游車：皆見周禮也。」孫叔奉轡，衛公驂乘，【集解】漢書音義曰：「孫叔者，太僕公孫賀也。衛公者，衛青也。太僕御，大將軍驂乘也。」【索隱】孫叔，鄭氏雲太僕公孫賀。衛公，大將軍衛青也。案：大駕出，太僕御，大將軍驂乘也。扈從橫行，出乎四校之中。【集解】郭璞曰：「言跋扈縱恣，不安鹵簿矣。」【索隱】晉灼曰：「扈，大也。」張揖曰：「跋扈縱橫，不案鹵簿也。」文穎曰：「凡五校，今言四者，一校隨天子乘輿也。」鼓嚴簿，縱獠者，【集解】漢書音義曰：「鼓嚴，嚴鼓也。簿，鹵簿也。」駰謂鼓嚴於林薄之中，然後縱獠也。【索隱】張揖曰：「鼓，嚴鼓也。簿，鹵簿也。謂擊嚴鼓於鹵簿中也。」江河為阹，泰山為櫓，【集解】郭璞曰：「櫓，望樓也。因山谷遮禽獸為阹，音去車反。」【索隱】郭璞曰：「因山谷遮禽獸為阹。櫓，望樓也。」車騎雷起，隱天動地，先後陸離，離散別追，淫淫裔裔，緣陵流澤，雲布雨施。」
　　「生貔豹，【集解】郭璞曰：「貔，執夷，虎屬也，音毗。」搏豺狼，正義搏，擊也。杜林云：「豺似，白色。」說文云：「狼爪。」手熊羆，正義張云：「熊，犬身人足，黑色。羆大於熊，黃白色。皆能攀沿上高樹。冬至入穴而蟄，始春而出也。」足野羊，【集解】郭璞曰：「野羊如羊，千斤。手足，謂拍蹹殺之。」蒙鶡蘇，【集解】徐廣曰：「蘇，尾也。」【索隱】孟康曰：「鶡尾也。蘇，析羽也。」張揖曰：「鶡似雉，斗死不卻。」案：蒙謂覆而取之。鶡以蘇為奇，故特言之以成文耳。鶡音曷。決疑注云「鳥尾為蘇」也。絝白虎，【集解】徐廣曰：「絝音袴。」駰案：郭璞曰「絝謂絆絡之」。【索隱】張揖曰：「著白虎文絝。」郭璞曰：「絝謂絆絡也。」被豳文，【集解】郭璞曰：「著斑衣。」【索隱】被斑文。文穎曰：「著斑文之衣。輿服志雲『虎賁騎被虎文單衣』，單衣即此斑文也。」跨野馬。【索隱】跨埜馬。案：埜音野。跨，乘之也。陵三顒之危，【集解】漢書音義曰：「三顒，三成之山。」下磧歷之坻；【集解】郭璞曰：「磧歷，阪名也。」【正義】坻音鷃。磧歷，淺水中沙石也。坻，水中高處。言獵人下此也。俓鷟赴險，越壑厲水。推蜚廉，【集解】郭璞曰：「飛廉，龍雀也，鳥身鹿頭者。」【索隱】椎蜚廉。郭璞曰：「飛廉，龍雀也，鳥身鹿頭，象在平樂觀。」椎音直追反。弄解豸，【集解】漢書音義曰：「解豸似鹿而一角。人君刑罰得中則生於朝廷，主觸不直者。可得而弄也。」【索隱】張揖曰：「解豸似鹿而一角。人君刑罰中則生於朝，主觸不直者，言今可得而弄也。」解音蟹。豸音丈妳反，又音丈介反。格瑕蛤，鋋猛氏，【集解】漢書音義曰：「瑕蛤、猛氏皆獸名。」【索隱】格蝦蛤，鋋猛氏。孟康曰：「蝦蛤、猛氏皆獸名。」晉灼曰：「蝦蛤闕。」郭璞曰：「今蜀中有獸，狀如熊而小，毛淺有光澤，名猛氏。」說文云：「鋋，小矛也」，音蟬。罥騕褭，射封豕。【集解】郭璞曰：「騕褭，神馬，日行萬里。兩音窈裊。封豕，大豬。」箭不苟害，解脰陷腦；【索隱】張輯云：「脰，頸也。」陷音苦念反，亦依字讀也。弓不虛發，應聲而倒。於是乎乘輿彌節裴回，翱翔往來，睨部曲之進退，覽將率之變態。然後浸潭促節，【索隱】浸潭猶漸頲也。漢書作「浸淫」。或作「乘輿案節」也。潭音尋。儵夐遠去，集解郭璞曰：「夐音詡盛反。」流離輕禽，槅履狡獸，轊白鹿，捷狡兔，【集解】徐廣曰：「轊音銳。一作『惠』也。」【正義】轊音衛。抱朴子云：「白鹿壽千歲，滿五百歲色純白也。」晉徵祥記云：「白鹿色若霜，不與他鹿為群。」軼赤電，遺光燿，【集解】徐廣曰：「超陵赤電，電光不及，言去速也。」追怪物，出宇宙，【正義】怪物，謂游梟飛虡也。張揖云：「天地四方曰宇，往古來今曰宙。」許慎云：「宙，舟輿所極也。」案：許說宙是也。彎繁弱，【正義】上烏繁反。文穎云：「彎，牽也。繁弱，夏後氏良弓名。左傳雲『分魯公以夏後之璜，封父之繁弱』。」滿白羽，【正義】文穎云：「引弓盡箭鏑為滿。以白羽羽箭，故云白羽也。」射游梟，櫟蜚虡，【集解】郭璞曰：「梟，梟羊也。似人，長脣，反踵，被發，食人。蜚虡，鹿頭龍身，神獸。櫟，梢也。」擇肉後發，先中命處，弦矢分，藝殪僕。【集解】徐廣曰：「射準的曰藝。僕音赴。」
　　「然後揚節而上浮，陵驚風，歷駭梠，【正義】梠音必遙反。爾雅雲扶搖暴風，從下升上，故曰梠。乘虛無，與神俱，【正義】張揖云：「虛無寥廓，與天通靈，言其所乘氣之高，故能出飛鳥之上而與神俱也。」轔玄鶴，【集解】徐廣曰：「轔音躪。」【正義】轔音吝。鶴二百六十歲則淺黑色也。亂昆雞。遒孔鸞，促鵕璘，拂鷖鳥，捎鳳皇，【集解】漢書音義曰：「遒，秦由反。鷖，烏雞反。張雲『山海經雲九疑之山有五采之鳥，名曰鷖鳥』也。」【正義】捎，山交反。京房易傳云：「鳳皇，雁前麟後，雞喙燕頷，蛇頸龜背，魚尾駢翼，高丈二尺。」東山經云：「其狀如鶴，五采，而首文曰經，翼文曰順，背文曰義，膺文曰仁，股文曰信。是鳥自歌自舞，雄曰鳳，雌曰皇。」捷鴛雛，掩焦明。【集解】焦明似鳳。【索隱】張揖曰：「焦明似鳳，西方鳥。」樂葉圖徵曰：「焦明狀似鳳皇。」宋衷曰水鳥。正義案：長喙，疏翼，員尾，非幽閒不集，非珍物不食。
　　「道盡塗殫，回車而還。招搖乎襄羊，【索隱】消搖乎襄羊。郭璞曰「襄羊猶仿佯。」降集乎北紘，【集解】郭璞曰：「紘，維也。北方之紘曰委羽。」率乎直指，闇乎反鄉。「道盡塗殫，回車而還。招搖乎襄羊，降集乎北紘，率乎直指，闇乎反鄉。蹶石，歷封巒，過乂鵲，望露寒，【集解】徐廣曰：「乂音支。」駰案：漢書音義曰「皆甘泉宮左右觀名也」。下棠梨，【集解】漢書音義曰：「宮名也，在雲陽縣東南三十里。」息宜春，【正義】括地誌云：「宜春宮在雍州萬年縣西南三十里。」西馳宣曲，濯鷁牛首，【集解】漢書音義曰：「宣曲，宮名，在昆明池西。牛首，池名，在上林苑西頭。」登龍台，【集解】漢書音義曰：「觀名，在豐水西北近渭。」掩細柳，【正義】郭云：「觀名，在昆明南柳市。」觀士大夫之勤略，鈞獠者之所得獲。【集解】徐廣曰：「鈞，一作『診』也。」徒車之所轔轢，【正義】轔，踐也。轢，輾也。乘騎之所蹂若，集解徐廣曰：「蹂音人久反。」人民之所蹈騃，與其窮極倦<谷凡>，【集解】徐廣曰：「音劇。」驚憚慴伏，不被創刃而死者，佗佗籍籍，填阬滿谷，揜平彌澤。
　　「於是乎遊戲懈怠，置酒乎昊天之台，【索隱】張揖云：「台高上干皓天也。」張樂乎轇輵之宇；【集解】徐廣曰：「輵音葛。」【索隱】郭璞云：「言曠遠深貌也。」撞千石之鐘，立萬石之鉅；建翠華之旗，樹靈鼉之鼓。【集解】郭璞曰：「木貫鼓中，加羽葆其上，所謂樹鼓。」奏陶唐氏之舞，聽葛天氏之歌，集解漢書音義曰：「葛天氏，古帝王號也。呂氏春秋曰『葛天氏之樂，三人操牛尾，投足以歌』。」【索隱】張揖曰：「葛天氏，三皇君號也。呂氏春秋雲『其樂三人持牛尾，投足以歌。八闋：一曰載人，二曰玄鳥，三曰遂草木，四曰奮五穀，五曰敬天常，六曰建帝功，七曰依地德，八曰總禽獸之極』。」千人唱，萬人和，山陵為之震動，【集解】徐廣曰：「一作『勛』。」川穀為之盪波。巴俞宋蔡，淮南於遮，【集解】郭璞曰：「巴西閬中有俞水，獠人居其上，皆剛勇好舞，漢高募取以平三秦。後使樂府習之，因名巴俞舞也。」漢書音義曰：「於遮，歌曲名。」【索隱】郭璞曰：「巴西閬中有俞水，獠人居其上，好舞。初，高祖募取以平三秦，後使樂人習之，因名巴俞舞也。」張揖曰：「禮樂記曰『宋音宴女溺志』。蔡人謳，員三人。楚詞雲『吳謠蔡謳』。淮南鼓，員四人，於遮曲是其意也。」文成顛歌，【集解】郭璞曰：「未聞也。」【索隱】郭璞云：「未聞。」文穎曰：「文成，遼西縣名，其縣人善歌。顛，益州顛縣，其人能作西南夷歌。顛即滇也。」族舉遞奏，【集解】徐廣曰：「舉，一作『居』。」金鼓迭起，鏗鎗鐺剸，洞心駭耳。【集解】郭璞曰：「鐺剸，鼓音。」荊吳鄭衛之聲，韶濩武象之樂，陰淫案衍之音，鄢郢繽紛，激楚結風，【集解】郭璞曰：「激楚，歌曲也。列女傳曰『聽激楚之遺風』也。」【索隱】文穎曰：「激，衝激，急風也。結風，迴風，回亦急風也。楚地風氣既自漂疾，然歌樂者猶復依激結之急風以為節，其樂促迅哀切也。」俳優侏儒，狄鞮之倡，【集解】徐廣曰：「韋昭雲狄鞮，地名，在河內，出善倡者。」所以娛耳目而樂心意者，麗靡爛漫於前，【索隱】郭璞云：「言恣其觀也。列女傳曰『桀造爛漫之樂』。」靡曼美色於後。【索隱】張揖曰：「靡，細；曼，澤也。韓子『曼服皓齒』。」
　　「若夫青琴宓妃之徒，【集解】漢書音義曰：「皆古神女名。」【索隱】伏儼曰：「青琴，古神女也。」如淳曰：「宓妃，伏羲女，溺死洛水，遂為洛水之神。」宓音伏。絕殊離俗，【索隱】郭璞云：「俗無雙。」姣冶嫺都，【索隱】姣冶閒都。郭璞云：「姣，好也。都，雅也。」詩云：「姣人兮。」方言云：「自關而東，河濟之間，凡好或謂之姣。」音絞。說文曰：「嫺，雅也。」或作「閒」。小雅曰都，盛也。靚莊刻飭，便嬛綽約，【集解】郭璞曰：「靚莊，粉白黛黑也。」柔橈嬛嬛，【集解】徐廣曰：「音娟。」【索隱】郭璞曰：「柔橈嬛嬛，皆骨體耎弱長艷濬也。」廣雅云：「嬛嬛，容也。」張揖曰：「嬛嬛猶婉婉也。」嫵媚佺弱；【集解】徐廣曰：「佺音乃厓反。弱音弱。」【索隱】嫵媚姌弱。埤蒼云：「嫵媚，悅也。」通俗文云：「頰輔謂之嫵媚。」郭璞云：「姌弱，弱濬。」埤蒼曰：「姌弱，謂容體纖細柔弱也。」抴獨繭之褕袘，【集解】徐廣曰：「抴音曳。襜褕。」【索隱】褕騧。張揖云：「褕，襜褕也。騧，袖也。」郭璞曰：「獨繭，一繭絲也。」埤蒼云：「騧，衣長兒也。」眇閻易以戌削，【集解】徐廣曰：「閻易，衣長貌。戌削，言如刻畫作之。」【索隱】眇閻易以恤削。郭璞曰：「閻易，衣長濬。恤削，言如刻畫作也。」編姺徶蘋，【集解】郭璞曰：「衣服婆娑貌。」【正義】媥，白眠反。姺音先。徶音白結反。蘋音籙。與世殊服；芬香漚鬱，酷烈淑郁；皓齒粲爛，宜笑旳皪；【索隱】郭璞曰：「鮮明濬也。」楚詞曰：「美人晧齒以姱。」又曰：「娥眉笑以旳皪。」皪音礫也。長眉連娟，微睇釂藐；【索隱】郭璞曰：「連娟，眉曲細也。綿藐，遠視濬也。」娟音一全反。睇，大計反。藐音邈。色授魂與，心愉於側。【索隱】張揖曰：「彼色來授我，我魂往與接也。」愉音逾，往也。愉，悅也。二義並通也。
　　「於是酒中樂酣，天子芒然而思，似若有亡。曰：『嗟乎，此泰奢侈！朕以覽聽餘「於是酒中樂酣，天子芒然而思，似若有亡。曰：『嗟乎，此泰奢侈！朕以覽聽餘間，無事棄日，順天道以殺伐，時休息於此，恐後世靡麗，遂往而不反，非所以為繼嗣創業垂統也。』於是乃解酒罷獵，而命有司曰：『地可以墾闢，悉為農郊，以贍萌隸；隤牆填塹，使山澤之民得至焉。實陂池而勿禁，【正義】實，滿也。言人滿陂池，任采捕所取也。虛宮觀而勿仞。【正義】仞音刃，亦滿也。言離宮別館勿令人居止，並廢罷也。發倉廩以振貧窮，補不足，恤鰥寡，存孤獨。出德號，省刑罰，改制度，易服色，更正朔，與天下為始。』
　　「於是歷吉日以齊戒，襲朝衣，乘法駕，建華旗，鳴玉鸞，游乎六藝之囿，【正義】六藝，雲言田獵訖，則遍游六藝，而疾驅於仁義之道也。騖乎仁義之塗，覽觀春秋之林，【集解】郭璞曰：「春秋所以觀成敗，明善惡者。」射貍首，兼騶虞，【集解】禮射義曰：「天子以騶虞為節，諸侯以貍首為節。騶虞者，樂官備也。貍首者，樂會時也。」弋玄鶴，建干戚，載雲鶒，【索隱】張揖云：「鶒，畢也。」文穎曰：「即天畢，星名。前有九旒雲鶒之車。」案：說者以雲鶒為旌旗，非也。且案中朝鹵簿圖云：「雲鶒駕駟」，不兼言九旒，鶒車與九旒車別。揜群雅，【集解】漢書音義曰：「大雅、小雅也。」【索隱】揜，捕也。張揖曰：「詩小雅之材七十四人，大雅之材三十一人，故曰群雅也。言云鶒載之於車，以捕群雅之士。」悲伐檀，【索隱】張揖曰：「其詩刺賢者不遇明主也。」樂樂胥，【索隱】毛詩云「君子樂胥，受天之祜」。言王者樂得賢材之人，使之在位，故天與之福祿也。胥音先呂反。修容乎禮園，【正義】禮所以自修飾整威儀也。翱翔乎書圃，【正義】尚書所以明帝王君臣之道也。述易道，【正義】易所以絜靜微妙，上辨二儀陰陽，中知人事，下明地理也。言田獵乃射訖，又歷涉六經之要也。放怪獸，【正義】張揖云：「苑中奇怪之獸，不復獵也。」登明堂，坐清廟，【正義】明堂有五帝廟，故言「清廟」，王者朝諸侯之處。恣群臣，奏得失，四海之內，靡不受獲。【正義】言天下之人無不受恩惠。於斯之時，天下大說，鄉風而聽，隨流而化，喟然【索隱】喟，漢書作「芔」，音許貴反。興道而遷義，刑錯而不用，德隆乎三皇，功羨於五帝。【索隱】司馬彪云：「羨，溢也。」音怡戰反。若此，故獵乃可喜也。
「若夫終日暴露馳騁，勞神苦形，罷車馬之用，抏士卒之精，【索隱】扌元音五官反。費府庫之財，而無德厚之恩，務在獨樂，不顧眾庶，忘國家之政，而貪雉兔之獲，則仁者不由也。從此觀之，齊楚之事，豈不哀哉！地方不過千里，而囿居九百，是草木不得墾闢，而民無所食也。夫以諸侯之細，而樂萬乘之所侈，僕恐百姓之被其尤也。」
於是二子愀然【索隱】郭璞云：「變色濬。」音作酉反。改容，超若自失，逡巡避席曰：「鄙人固陋，不知忌諱，乃今日見教，謹聞命矣。」
賦奏，天子以為郎。無是公言天子上林廣大，山谷水泉萬物，乃子虛言楚雲夢所有甚眾，侈靡過其實，且非義理所尚，故刪取其要，歸正道而論之。【索隱】大顏云：「不取其誇奢靡麗之論，唯取終篇歸於正道耳。」小顏云：「刪要，非謂削除其詞，而說者謂此賦已經史家刊剟，失之也。」
相如為郎數歲，會唐蒙使略通【索隱】張揖曰：「蒙，故鄱陽令，今為郎中，使行略取之。」夜郎西僰中，【集解】徐廣曰：「羌之別種也。音扶逼反。」【索隱】夜郎、僰中，文穎曰皆西夷。後以為夜郎屬牂柯，僰屬犍為。音步北反。發巴蜀【索隱】案：巴、蜀，二郡名。吏卒千人，郡又多為發轉漕萬餘人，用興法【集解】漢書曰「用軍興法」也。誅其渠帥，巴蜀民大驚恐。上聞之，乃使相如責唐蒙，因喻告巴蜀民以非上意。檄曰：
告巴蜀太守：蠻夷自擅不討之日久矣，時侵犯邊境，勞士大夫。陛下即位，存撫天下，輯安中國。然後興師出兵，北征匈奴，單于怖駭，交臂受事，詘膝請和。康居西域，重譯請朝，稽首來享。移師東指，閩越相誅。右吊番禺，太子入朝。【索隱】文穎曰：「番禺，南海郡理也。吊，至也。東伐閩越，後至番禺，故言右至也。」案：姚氏吊讀如字。小顏云：「兩國相伐，漢發兵救之，令吊番禺，故遣太子入朝，吊非至也」。南夷之君，西僰之長，常效貢職，不敢怠墮，延頸舉踵，喁喁然【正義】喁，五恭反，口向上也。皆爭歸義，欲為臣妾，道里遼遠，山川阻深，不能自致。夫不順者已誅，而為善者未賞，故遣中郎將往賓之，【索隱】賈逵云：「賓，伏也。」發巴蜀士民各五百人，以奉幣帛，衛使者不然，靡有兵革之事，戰鬥之患。今聞其乃發軍興制，【索隱】張揖曰：「發三軍之眾也。興制，謂起軍法制也。」案：唐蒙為使，而用軍興法制也。
驚懼子弟，憂患長老，郡又擅為轉粟運輸，皆非陛下之意也。當行者或亡逃自賊殺，亦非人臣之節也。
夫邊郡之士，聞烽舉燧燔，【集解】漢書音義曰：「烽如覆米鸂，縣著桔槔頭，有寇則舉之。燧，積薪，有寇則燔然之。」【索隱】輈燧。韋昭曰：「輈，束草置之長木之端，如挈皋，見敵則燒舉之。燧者，積薪，有難則焚之。輈主晝，燧主夜。」字林云：「鸂，漉米籔也，音一六反。」又纂要云：「鸂，淅箕也。」此注是孟康說。皆攝弓【索隱】上音奴頰反。而馳，荷兵而走，流汗相屬，唯恐居後，觸白刃，冒流矢，義不反顧，計不旋踵，人懷怒心，如報私讎。彼豈樂死惡生，非編列之民，而與巴蜀異主哉？計深慮遠，急國家之難，而樂盡人臣之道也。故有剖符之封，析珪【索隱】如淳曰：「析，中分也。白藏天子，青在諸侯也。」而爵，位為通侯，居列東第，【索隱】列甲第在帝城東，故云東第也。終則遺顯號於後世，傳土地於子孫，行事甚忠敬，居位甚安佚，名聲施於無窮，功烈著而不滅。是以賢人君子，肝腦塗中原，膏液潤野草而不辭也。今奉幣役至南夷，即自賊殺，或亡逃抵誅，身死無名，諡為至愚，恥及父母，為天下笑。人之度量相越，豈不遠哉！然此非獨行者之罪也，父兄之教不先，子弟之率不謹也；寡廉鮮恥，而俗不長厚也。其被刑戮，不亦宜乎！
陛下患使者有司之若彼，悼不肖愚民之如此，故遣信使曉喻百姓以發卒之事，因數之以不忠死亡之罪，讓三老孝弟以不教誨之過。方今田時，重煩百姓，索隱重猶難也。已親見近縣，恐遠所谿谷山澤之民不遍聞，檄到，亟下縣道，集解漢書百官表曰：「縣有蠻夷曰道。」【索隱】亟音紀力反。亟，急也。使咸知陛下之意，唯毋忽也。
相如還報。唐蒙已略通夜郎，因通西南夷道，發巴、蜀、廣漢卒，作者數萬人。治道二歲，道不成，士卒多物故，費以巨萬計。【索隱】案：巨萬猶萬萬也。案：數有大小二法。張揖曰「算法萬萬為億」，是大數也。鬻子曰「十萬為億」，是小數也。蜀民及漢用事者【索隱】案：謂公孫弘也。多言其不便。是時邛筰之君長【索隱】邛笮之君長。文穎曰：「邛者，今為邛都縣；笮者，今為定笮縣：皆屬越巂郡。」聞南夷與漢通，得賞賜多，多欲原為內臣妾，請吏，比南夷。【索隱】謂請置漢吏，與南夷為比例也。天子問相如，相如曰：「邛、筰、厓、駹者近蜀，道亦易通，秦時嘗通為郡縣，至漢興而罷。今誠復通，為置郡縣，愈於南夷。」【索隱】張揖曰：「愈，差也。」又云：「愈猶勝也。」晉灼曰：「南夷謂犍為、牂柯也。西夷謂越巂、益州。」天子以為然，乃拜相如為中郎將，【索隱】張揖曰：「秩四百石，五歲遷補大縣令。」建節往使。副使王然於、壺充國、【索隱】案：漢書公卿表太初元年為鴻臚卿也。呂越人馳四乘之傳，因巴蜀吏幣物以賂西夷。至蜀，蜀太守以下郊迎，縣令負弩矢先驅，【索隱】案：亭吏二人，弩矢合是亭長負之；令縣令自負矢，則亭長當負弩也。且負弩亦守宰無定，或隨輕重耳。案：霍去病出擊匈奴，河東太守郊迎負弩。又魏公子救趙擊秦，秦軍解去，平原君負麑矢迎公子於界上。蜀人以為寵。【索隱】蜀以為寵。華陽國志云：「蜀大城北十里有升仙橋，有送客觀也。相如初入長安，題其門雲『不乘赤車駟馬，不過汝下』也。」於是卓王孫、臨邛諸公皆因門下獻牛酒以交驩。卓王孫喟然而嘆，自以得使女尚司馬長卿晚，【索隱】小顏云：「尚猶配也。」本或作「當」也。而厚分與其女財，與男等同。司馬長卿便略定西夷，邛、筰、厓、駹、斯榆【索隱】斯，鄭氏音曳。張揖云：「斯俞，國也」。案：今斯讀如字，益郡耆舊傳謂之「斯臾」。華陽國志邛都縣有四部，斯臾一也。之君皆請為內臣。除邊關，關益斥，【索隱】張揖曰：「斥，廣也。」西至沬、若水，索隱張揖曰：「沬水出蜀廣平徼外，與青衣水合也。若水出旄牛徼外，至僰道入江。」華陽國志漢嘉縣有沬水。音妹，又音末。南至牂柯為徼，【索隱】張揖曰：「徼，塞也。以木柵水為蠻夷界。」通零關道，【集解】徐廣曰：「越巂有零關縣。」橋孫水【集解】韋昭曰：「為孫水作橋。」以通邛都。【索隱】橋孫水通笮。韋昭曰：「為孫水作橋也。」案：華陽國志云：「相如卒開僰道通南夷，置越巂郡。韓說開益州，唐蒙開牂柯，斬筰王首，置牂柯郡」也。還報天子，天子大說。
相如使時，蜀長老多言通西南夷不為用，唯大臣亦以為然。相如欲諫，業已建之，【索隱】案：業者，本也。謂本由相如立此事也。不敢，乃著書，籍以蜀父老為辭，而己詰難之，以風天子，且因宣其使指，令百姓知天子之意。其辭曰：
漢興七十有八載，【集解】徐廣曰：「元光六年也。」德茂存乎六世，正義高祖、惠帝、高後、孝文、孝景、孝武。威武紛紜，湛恩【索隱】韋昭云：「上音沈。」汪濊，群生澍濡，洋溢乎方外。於是乃命使西征，隨流而攘，索隱攘，卻也，汝羊反。風之所被，罔不披靡。因朝厓從駹，定筰存邛，略斯榆，舉苞滿，【索隱】服虔云：「夷種也。」「滿」字或作「蒲」也。結軼【索隱】下音轍。漢書作「軌」。張揖云：「結，屈也」。還轅，東鄉將報，至於蜀都。
耆老大夫薦紳先生之徒二十有七人，儼然造焉。辭畢，因進曰：「蓋聞天子之於夷狄也，其義羈縻【索隱】案：羈，馬絡頭也。縻，牛韁也。漢官儀「馬雲羈，牛雲縻」。言制四夷如牛馬之受羈縻也。勿絕而已。今罷三郡之士，通夜郎之塗，三年於茲，而功不竟，士卒勞倦，萬民不贍，今又接以西夷，百姓力屈，恐不能卒業，此亦使者之累也，竊為左右患之。且夫邛、筰、西僰之與中國並也，歷年茲多，不可記已。仁者不以德來，彊者不以力並，意者其殆不可乎！今割齊民以附夷狄，弊所恃以事無用，鄙人固陋，不識所謂。」
使者曰：「烏謂此邪？必若所云，則是蜀不變服而巴不化俗也。余尚惡聞若說。【索隱】張揖曰：「惡聞若曹之言也。」包愷音一故反。又音烏。烏者，安也。然斯事體大，固非觀者之所覯也。余之行急，其詳不可得聞已，請為大夫粗陳其略。
「蓋世必有非常之人，然後有非常之事；有非常之事，然後有非常之功。非常者，固常之所異也。【索隱】案：常人見之以為異。故曰非常之原，黎民懼焉；【索隱】張揖曰：「非常之事，其本難知，眾人懼也。」及臻厥成，天下晏如也。
「昔者鴻水浡出，氾濫衍溢，民人登降移徙，陭麕而不安。夏後氏戚之，乃堙鴻水，決江疏河，漉沈贍菑，【集解】徐廣曰：「漉，一作『灑』。」【索隱】漉沈澹菑。漉音鹿。菑音災。漢書作「澌沈澹災」，解者云：「澌作『灑』，灑，分也，音所綺反。澹，安；沈，深也。澹音徒暫反」。東歸之於海，而天下永寧。當斯之勤，豈唯民哉。【索隱】案：謂非獨人勤，禹亦親其勞也。心煩於慮而身親其勞，躬胝無胈，膚不生毛。【集解】徐廣曰：「胝音竹移反。胈，踵也。一作『腠』，音湊。膚，理也。胈音魃。」【索隱】躬奏胝無胈。張揖曰：「奏，作『戚』。躬，體也。戚，腠理也。」韋昭曰：「胈，其中小毛也。」胝音丁私反。莊子云：「禹腓無胈，脛不生毛」。李頤云：「胈，白肉也，音蒲末反」。故休烈顯乎無窮，聲稱浹乎於茲。
「且夫賢君之踐位也。豈特委瑣握麀，【索隱】孔文祥云：「委璅，細碎。握麀，侷促也。」拘文牽俗，循誦習傳，當世取說雲爾哉！必將崇論閎議，創業垂統，為萬世規。故馳騖乎兼容並包，而勤思乎參天貳地。【索隱】案：天子比德於地，是貳地也。與己並天為三，是參天也。故禮曰「天子與天地參」是也。且詩不云乎：『普天之下，莫非王土；率土之濱，莫非王臣。』【集解】毛詩傳曰：「濱，涯也。」是以六合之內，八方之外，浸潯【索隱】浸淫。案：浸淫猶漸浸。衍溢，懷生之物有不浸潤於澤者，賢君恥之。今封疆之內，冠帶之倫，咸獲嘉祉，靡有闕遺矣。而夷狄殊俗之國，遼絕異黨之地，舟輿不通，人跡罕至，政教未加，流風猶微。內之則犯義侵禮於邊境，外之則邪行橫作，放弒其上。君臣易位，尊卑失序，父兄不辜，幼孤為奴，繫纍號泣，內鄉而怨，曰『蓋聞中國有至仁焉，德洋而恩普，物靡不得其所，今獨曷為遺己』。舉踵思慕，若枯旱之望雨。盭夫為之垂涕，【集解】徐廣曰：「盭音戾。」【索隱】張揖曰：「很戾之夫也。」字或作「戾」。盭，古「戾」字。況乎上聖，又惡能已？故北出師以討彊胡，南馳使以誚勁越。四面風德，二方之君【索隱】謂西夷邛、僰，南夷牂柯、夜郎也。鱗集仰流，原得受號者以億計。故乃關沬、若，【集解】漢書音義曰：「以沬、若水為關。」徼牂柯，鏤零山，梁孫原。創道德之塗，垂仁義之統。將博恩廣施，遠撫長駕，使疏逖不閉，【索隱】逖，遠。言其疏遠者不被閉絕也。阻深闇昧【索隱】曶爽闇昧。三蒼云：「曶爽，早朝也。曶音昧。」案：字林又音忽。得耀乎光明，以偃甲兵於此，而息誅伐於彼。遐邇一體，中外提福，集解徐廣曰：「提，一作『禔』，音支。」【索隱】禔福。說文云：「禔，安也。」市支反。不亦康乎？夫拯民於沈溺，奉至尊之休德，反衰世之陵遲，繼周氏之絕業，斯乃天子之急務也。百姓雖勞，又惡可以已哉？
「且夫王事固未有不始於憂勤，而終於佚樂者也。然則受命之符，合在於此矣。【索隱】張揖云：「在於憂勤佚樂之中也。」方將增泰山之封，加梁父之事，鳴和鸞，揚樂頌，上咸五，下登三。【集解】徐廣曰：「咸，一作『函』。」駰案：韋昭曰「咸同於五帝，登三王之上」。【索隱】上減五，下登三。李奇曰：「五帝之德，漢比為減；三王之德，漢出其上：故云『減五登三』也。」虞憙志林云：「相如欲減五帝之一，以漢盈之。然以漢為五帝之數，自然是登於三王之上也。」今本「減」或作「咸」，是韋昭之說也。觀者未睹指，聽者未聞音，猶鷦明已翔乎寥廓，而羅者猶視乎藪澤。悲夫！」
於是諸大夫芒然喪其所懷來而失厥所以進，喟然並稱曰：「允哉漢德，此鄙人之所原聞也。百姓雖怠，請以身先之。」敞罔靡徙，【索隱】案：敞罔，失容也。靡徙，失正也。因遷延而辭避。
其後人有上書言相如使時受金，失官。居歲餘，復召為郎。
相如口吃而善著書。常有消渴疾。與卓氏婚，饒於財。其進仕宦，未嘗肯與公卿國家之事，稱病間居，不慕官爵。常從上至長楊獵，【正義】括地誌云：「秦長楊宮在雍州盩厔縣東南三里。上起以宮，內有長楊樹，以為名。」是時天子方好自擊熊彘，馳逐野獸，相如上疏諫之。其辭曰：
臣聞物有同類而殊能者，故力稱烏獲，【索隱】張揖曰：「秦武王力士，舉龍文鼎者也。」捷言慶忌，【索隱】張揖曰：「吳王僚之子」勇期賁、育。正義賁音奔。孟賁，古之勇士，水行不避蛟龍，陸行不避豺狼，發怒吐氣，聲音動天。夏育，亦古之猛士也。臣之愚，竊以為人誠有之，獸亦宜然。今陛下好陵阻險，射猛獸，卒然【索隱】猝然。廣雅云：「猝，暴也，音倉兀反。」遇軼材之獸，駭不存之地，【索隱】謂所不慮而猛獸駭發也。犯屬車之清塵，【集解】蔡邕曰：「古者諸侯貳車九乘，秦滅九國，兼其車服，故大駕屬車八十一乘。」輿不及還轅，人不暇施巧，雖有烏獲、逢蒙之伎，力不得用，【集解】吳越春秋曰：「羿傳射於逢蒙。」【索隱】孟子云「逢蒙學射於羿，盡羿之道」也。枯木朽株盡為害矣。是胡越起於轂下，而羌夷接軫也，豈不殆哉！雖萬全無患，然本非天子之所宜近也。
且夫清道而後行，中路而後馳，猶時有銜橛之變，【集解】徐廣曰：「橛音巨月反。鉤逆者謂之橛矣。」【索隱】銜鬘之變。張揖曰：「銜，馬勒銜也。鬘，騑馬口長銜也。」周遷輿服志云：「鉤逆上者為鬘。鬘在銜中，以鐵為之，大如雞子。」鹽鐵論云：「無銜鬘而御捍馬。」鬘音巨月反。而況涉乎蓬蒿，馳乎丘墳，前有利獸之樂而內無存變之意，其為禍也不亦難矣！夫輕萬乘之重不以為安，而樂出於萬有一危之塗以為娛，臣竊為陛下不取也。
蓋明者遠見於未萌而智者避危於無形，禍固多藏於隱微而發於人之所忽者也。故鄙諺曰「家累千金，坐不垂堂」。【索隱】張揖云：「畏檐瓦墮中人。」樂產云：「垂，邊也。恐墮墜也。」此言雖小，可以喻大。臣原陛下之留意幸察。
上善之。還過宜春宮，【正義】括地誌：「秦宜春宮在雍州萬年縣西南三十里。宜春苑在宮之東，杜之南。始皇本紀雲葬二世杜南宜春苑中。」案：今宜春宮見二世陵，故作賦以哀也。相如奏賦以哀二世行失也。其辭曰：
登陂阤【索隱】登陂紘。陂音普何反。紘音徒何反。之長阪兮，坌入【集解】漢書音義曰：「坌，並也。」【索隱】上音步反。曾宮之嵯峨。臨曲江之隑州兮，【集解】漢書音義曰：「隑，長也。苑中有曲江之象，泉中有長洲也。」【索隱】案：隑音祈。隑即碕，謂曲岸頭也。張揖曰：「隑，長也。苑中有曲江之象，中有長州，又有宮閣路，謂之曲江，在杜陵西北五里。」又三輔舊事云：「樂游原在北」是也。望南山之參差。岩岩深山之谾々兮，【集解】徐廣曰：「谾音力工反」【索隱】谾音苦江反。晉灼曰：「音籠，古『豅』字。」蕭該云：「谾，或作豅』，長大濬也。」通谷魌兮谽谺。【索隱】呼含呼加二反。汩淢噏【索隱】上音於筆反。淢音域，疾濬也。噏音許及反。漢書作「靸」，靸，輕舉意也。習以永逝兮，注平皋之廣衍。觀眾樹之塕兮，【索隱】音，謂隱也。覽之榛榛。東馳土山兮，北揭石瀨。【索隱】說文云：「瀨，水流沙上也。」彌節容與兮，【索隱】容與，遊戲貌也。歷吊二世。持身不謹兮，亡國失埶。信讒不寤兮，宗廟滅絕。嗚呼哀哉！操行之不得兮，墳墓蕪穢而不脩兮，魂無歸而不食。夐邈絕而不齊兮，彌久遠而愈鬐。精罔閬而飛揚兮，拾九天而永逝。【正義】太玄經云：「九天謂一為中天，二為羨天，三為從天，四為更天，五為晬天，六為廓天，七為減天，八為沈天，九為成天。」嗚呼哀哉！
相如拜為孝文園令。【索隱】百官志云：「陵園令，六百石，掌案行掃除」也。天子既美子虛之事，相如見上好仙道，因曰：「上林之事未足美也，尚有靡者。臣嘗為大人賦，未就，請具而奏之。」相如以為列仙之傳居山澤間，【索隱】列仙之傳居山澤。案：傳者，謂相傳以列仙居山澤間，音持全反。小顏及劉氏並作「儒」。儒，柔也，術士之稱，非。形容甚癯，【集解】徐廣曰：「癯，瘦也。」索隱韋昭曰：「癯，瘠也。」舍人云：「癯，瘦也。」文子云：「堯癯瘦。」音巨俱反。此非帝王之仙意也，乃遂就大人賦。其辭曰：
世有大人【索隱】張揖云：「喻天子。」向秀云：「聖人在位，謂之大人。」張華云：「相如作遠遊之體，以大人賦之也。」兮，在於中州。宅彌萬里兮，曾不足以少留。悲世俗之迫隘兮，【索隱】如淳曰：「武帝雲『誠得如黃帝，去妻子如脫屣』，是悲世俗迫隘也。」朅輕舉而遠遊。垂絳幡之素蜺兮，載雲氣而上浮。建格澤之長竿兮，總光耀之采旄。【集解】漢書音義曰：「格澤之氣如炎火狀，黃白色，起地上至天，以此氣為竿。旄，葆也，總，系也。系光耀之氣於長竿，以為葆者。」垂旬始以為幓兮，抴彗星而為髾。【集解】漢書音義曰：「旬始氣如雄雞，縣於葆下以為旒也。髾，燕尾也。抴彗星，綴著旒以為燕尾。」掉指橋以偃蹇兮，【集解】漢書音義曰：「指橋，隨風指靡。」【索隱】棹音徒吊反。指音居桀反。橋音矯。張揖曰：「指矯，隨風指靡。偃蹇，高濬。」應劭云：「旌旗屈撓之濬。」又旖旎以招搖。攬欃槍以為旌兮，【正義】天官書云：「天欃長四丈，末銳。天槍長數丈，兩頭銳，其形類彗也。」靡屈虹而為綢。【集解】漢書音義曰：「綢，韜也。以斷虹為旌槓之韜。」【索隱】綢音籌，或音韜。屈虹，斷虹也。紅杳渺以眩湣兮，【集解】漢書音義曰：「旬始，屈虹，氣色。紅杳渺，眩湣，闇冥無光也。」【索隱】紅杳眇以泫湣。蘇林曰：「泫音炫。湣音面。」晉灼曰：「紅，赤色濬。杳眇，深遠；泫湣，混合也。」紅，或作「虹」也。猋風涌而雲浮。駕應龍象輿之蠖略逶麗兮，驂赤螭青虯之鞮蟉蜿蜒。低卬夭蟜據以驕驁兮，【索隱】張揖曰：「據，直項也。驕驁，縱恣也。」據音據。驕音居召反。驁音五到反。詘折隆窮蠼以連卷【索隱】躩以連卷。韋昭曰：「龍之形濬也。」躩音起碧反。連卷音輦卷也。沛艾赳螑仡以佁儗兮，【集解】漢書音義曰：「赳螑，申頸低卬也。佁儗，不前也。」【索隱】孟康曰：「赳螑，申頸低頭。」張揖曰；「赳螑，牙跳也。」赳音居幼反。螑音許救反。張揖曰；「仡，舉頭也。佁儗，不前也。」佁音敕吏反。儗音魚吏反也。放散畔岸驤以孱顏。【索隱】服虔曰：「馬仰頭，其口開，正孱顏也。」韋昭曰：「顏音吾板反。」詩云「兩服上驤」，注云「驤，馬」是也。跮踱輵轄容以委麗兮，綢繆偃蹇怵鞨以梁倚。集解徐廣曰：「跮踱，乍前乍卻也。跮音丑栗反。踱音敕略反。輵，烏葛反。轄音曷。綢，一作『雕』。鞨音他略反。」駰案：漢書音義曰「怵鞨，走也。梁倚，相著也」。【索隱】跮踱輵磍。張揖曰：「跮踱，疾行濬。輵磍，前卻也。」跮音褚栗反。踱音褚略反。輵音烏葛反。磍音曷。蜩蟉偃蹇。蜩音徒吊反。蟉音敕吊反。張揖曰：「偃蹇，卻距也。」廣雅曰：「偃蹇，夭矯之濬。」張揖曰：「怵鞨，奔走。梁倚，相著。」韋昭曰：「鞨音笞略反。相如傳雲『倏鞨遠去』，鞨，視也。」糾蓼叫奡蹋以艐路兮，【集解】徐廣曰：「艐音介，至也。」【索隱】蓼音了。奡音五到反。小顏云：「叫奡，高舉濬。」踏音徒答反。艐音屆。三倉云：「踏，著地。」孫炎云：「艐，古『界』字也。」蔑蒙踴躍騰而狂趡。集解漢書音義曰：「蔑蒙，飛揚也。趡，走。」【索隱】篾蒙。張揖曰：「篾蒙，飛揚也。趡，走濬。」蒞颯卉翕熛至電過兮，煥然霧除，霍然雲消。
邪絕少陽而登太陰兮，與真人乎相求。【集解】漢書音義曰：「少陽，東極；太陰，北極。邪度，東極而升北極者也。互折窈窕以右轉兮，橫厲飛泉以正東。【正義】厲，渡也。張云：「飛泉，谷也，在昆崙山西南。」悉徵靈圉而選之兮，部乘眾神於瑤光。【集解】漢書音義曰：「搖光，北斗杓頭第一星。」使五帝先導兮，【正義】遵，導。應云：「五帝，五畤，帝太皓之屬也」。反太一而從陵陽。【集解】漢書音義曰：「仙人陵陽子明也。」【正義】天官書云：「中官天極星，其一明者，太一常居也。」列仙傳云：「子明於沛銍縣旋溪釣得白龍，放之，後白龍來迎子明去，止陵陽山上百餘年，遂得仙也。」左玄冥而右含雷兮，【集解】漢書音義曰：「含雷，黔嬴也，天上造化神名也。或曰水神。」前陸離而後潏湟。【集解】漢書音義曰：「皆神名。」廝征伯僑【集解】徐廣曰：「燕人也，形解而仙也。」【索隱】應劭曰：「廝，役也。」張揖曰：「王子喬也。」漢書郊祀志作「正伯僑」，此當別人，恐非王子喬也。而役羨門兮，【正義】張云：「羨門，碣石山上仙人羨門高也。」屬岐伯使尚方。【集解】徐廣曰：「岐伯，黃帝臣。」駰案：漢書音義曰「尚，主也。岐伯，黃帝太醫，屬使主方藥」。祝融驚而蹕御兮，【正義】張云：「祝融，南方炎帝之佐也。獸身人面，乘兩龍，應火正也。火正祝融警蹕清氛氣也。」清雰氣而後行。屯余車其萬乘兮，綷雲蓋而樹華旗。【索隱】綷音祖內反。如淳曰：「綷，合也。合五采云為蓋也。」使句芒其將行兮，【正義】張云：「句芒，東方青帝之佐也。鳥身人面，乘兩龍。」顏云：「將行，領從者也。」吾欲往乎南嬉。
歷唐堯於崇山兮，過虞舜於九疑。【正義】張云：「崇山，狄山也。海外經雲『狄山，帝堯葬其陽』。九疑山，零陵營道縣，舜所葬處。」紛湛湛【索隱】音徒感反。其差錯兮，雜遝膠葛【索隱】膠輵。廣雅云：「膠輵，驅馳也。」以方馳。騷擾沖蓯【索隱】上昌勇反，下息{宀兒}反。其相紛挐兮，滂濞泱軋灑以林離。鑽羅列聚叢以蘢茸兮，衍曼流爛壇以陸離。【集解】徐廣曰：「壇音坦。」徑入雷室之砰磷鬱律兮，洞出鬼谷之嚬礨嵬靺。【集解】漢書音義曰：「鬼谷在北辰下，眾鬼之所聚也。楚辭曰『贅鬼谷於北辰』也。」【正義】靺，口骨反。礨音力罪反。嵬音烏回反。靺音回。張云：「嚬礨嵬靺，不平也。」遍覽八紘而觀四荒兮，朅渡九江而越五河。【正義】顏云：「五色之河也。仙經雲紫、碧、絳、青、黃之河也。」經營炎火而浮弱水兮，【正義】姚丞云：「大荒西經雲崑崙之丘，其外有炎火之山，投物輒然。」括地誌云：「弱水有二原，俱出女國北阿鱣達山，南流會於國北，又南歷國北，東去一里，深丈餘，闊六十步，非乘舟不可濟，流入海。阿鱣達山一名昆崙山，其山為天柱，在雍州西南一萬五千三百七十里。」又云：「弱水在甘州張掖縣南山下也。」杭絕浮渚而涉流沙。【集解】漢書音義曰：「杭，船也。絕，渡也。浮渚，流沙中渚也。」奄息總極氾濫水嬉兮，集解漢書音義曰：「總極，蔥領山也，在西域中也。」使靈媧鼓瑟而舞馮夷。集解徐廣曰：「媧，一作『貽』。」駰案：漢書音義曰「靈媧，女媧也。馮夷，河伯字也。淮南子曰『馮夷得道，以潛大川』」。【正義】姓馮名夷，以庚日溺死。河常以庚日好溺死人。時若々將混濁兮，召屏翳【正義】應云：「屏翳，天神使也。」韋云：「雷師也。」誅風伯【正義】張云：「風伯字飛廉。」而刑雨師。【正義】沙州有雨師祠。西望崑崙【正義】張云：「海內經雲崑崙去中國五萬里，天帝之下都也。其山廣袤百里，高八萬仞，增城九重，面九井，以玉為檻，旁有五門，開明獸守之。」括地誌云：「崑崙在肅州酒泉縣南八十里。十六國春秋後魏昭成帝建國十年，涼張駿酒泉太守馬岌上言：『酒泉南山即崑崙之體，周穆王見西王母，樂而忘歸，即謂此山。有石室，王母堂，珠璣鏤飾，煥若神宮。』又刪丹西河名雲弱水，禹貢崑崙在臨羌之西，即此明矣。」括地誌云：「又阿鱣達山亦名建末達山，亦名昆崙山。恆河出其南吐師子口，經天竺入達山。媯水今名為滸海，出於崑崙西北隅吐馬口，經安息、大夏國入西海。黃河出東北隅吐牛口，東北流經濫澤，潛出大積石山，至華山北，東入海。其三河去山入海各三萬里。此謂大崑崙，肅州謂小崑崙也。禹本紀雲『河出崑崙二千五百餘里，日月所相隱避為光明也』。」之軋沕洸忽兮，直徑馳乎三危。【集解】三危，山名也。【正義】括地誌云：「三危山在沙州東南三十里。」排閶闔而入帝宮兮，【正義】韋昭云：「閶闔，天門也。淮南子曰『西方曰西極之山，閶闔之門』。」載玉女而與之歸。【正義】張云：「玉女，青要、乘弋等也。」舒閬風而搖集兮，正義張云：「閬風在崑崙閶闔之中。楚辭雲『登閬風而緤馬』也。」亢烏騰而一止。【集解】漢書音義曰：「亢然高飛，如烏之騰也。」低回陰山翔以紆曲兮，【正義】張云：「陰山在大崑崙西二千七百里。」吾乃今目睹西王母鱇然白首。【集解】徐廣曰：「鱇音下沃反。」【索隱】鱇音鶴也。【正義】張云：「西王母，其狀如人，豹尾，虎齒，蓬鬢，鱇然白首。石城金穴，居其中。」載勝而穴處兮，【集解】郭璞曰：「勝，玉勝也。」【正義】顏云：「勝，婦人首飾也，漢代謂之華勝也。」亦幸有三足烏為之使。【正義】張云：「三足烏，青烏也。主為西王母取食，在昆墟之北。」必長生若此而不死兮，雖濟萬世不足以喜。
回車朅來兮，絕道不周，【集解】漢書音義曰：「不周山在崑崙東南。」會食幽都。呼吸沆瀣餐朝霞，噍咀芝英兮嘰瓊華。【集解】徐廣曰：「嘰音祈，小食也。」駰案：韋昭曰「瓊華，玉英」。嬐侵潯【集解】徐廣曰：「嬐音孅。」【索隱】漢書「嬐」作「僸」。僸，仰也，音襟。嬐音魚錦反。而高縱兮，紛鴻涌而上厲。貫列缺之倒景兮，【集解】漢書音義曰：「列缺，天閃也。倒景，日在下。」涉豐隆之滂沛。【正義】張云：「豐崇，雲師也，淮南子云『季春三月，豐崇乃出以將雨』。」案：豐崇將雲雨，故云「滂沛」。馳游道而脩降兮，正義游，游車也。道，道車也。脩，長也。降，下也。騖遺霧而遠逝。迫區中之隘陝兮，舒節出乎北垠。遺屯騎於玄闕兮，軼先驅於寒門。【集解】漢書音義曰：「玄闕，北極之山。寒門，天北門。」下崢嶸而無地兮，上寥廓而無天。視眩眠而無見兮，聽惝恍而無聞。乘虛無而上假兮，超無友而獨存。【集解】徐廣曰：「假音古下反，至也。」
相如既奏大人之頌，天子大說，飄飄有凌雲之氣，似游天地之間意。
相如既病免，家居茂陵。天子曰：「司馬相如病甚，可往從悉取其書；若不然，後失之矣。」使所忠【索隱】張揖曰：「使者姓名，見食貨志。」【正義】姓所，名忠也。風俗通姓氏云：「漢書有諫大夫所忠氏。」往，而相如已死，家無書。問其妻，對曰：「長卿固未嘗有書也。時時著書，人又取去，即空居。長卿未死時，為一卷書，曰有使者來求書，奏之。無他書。」其遺札書言封禪事，奏所忠。忠奏其書，天子異之。其書曰：
伊上古之初肇，自昊穹兮生民，歷撰【集解】徐廣曰：「撰，一作『選』。」【索隱】歷選。文穎曰：「選，數之也。」列辟，以迄於秦。率邇者踵武，【集解】徐廣曰：「率，循也。邇，近也。武，跡也。循省近世之遺跡。」【索隱】案：率，循也。邇，近也。言循覽近代之事，則繼跡可知也。逖聽者風聲。【集解】徐廣曰：「逖，遠也。聽察遠古之風聲。」【索隱】風聲，風雅之聲。以言聽遠古之事，則著在風雅之聲也。紛綸葳蕤，【索隱】紛綸威蕤。胡廣曰：「紛，亂也。綸，沒也。威蕤，委頓也。」張揖云：「亂濬。」堙滅而不稱者，不可勝數也。續昭夏，崇號諡，略可道者七十有二君。【集解】漢書音義曰：「昭，明也。夏，大也。德明大，相繼封禪於泰山者七十有二人。」【索隱】七十有二君，韓詩外傳及封禪書皆然。罔若淑而不昌，疇逆失而能存？【集解】徐廣曰：「若，順也。」駰案：韋昭曰「疇，誰也。言順善必昌，逆失必亡」。
軒轅之前，遐哉邈乎，其詳不可得聞也。五三六經【索隱】胡廣云：「五，五帝也。三，三王也。六，六經也。」案：六經，詩、書、禮、樂、易、春秋也。載籍之傳，維見可觀也。書曰「元首明哉，股肱良哉」。因斯以談，君莫盛於唐堯，臣莫賢於后稷。后稷創業於唐，公劉發跡於西戎，文王改制，爰周郅隆，【集解】徐廣曰：「『郅』蓋字誤。皇甫謐曰『王季徙郢』，故周書曰『維王季宅郢』。孟子稱『文王於畢郢』。或者『郅』字宜為『郢』乎？或為『胵』，北地有郁郅縣。胵，大也，音質。」駰案：漢書音義曰「郅，至也」。【索隱】爰，於，及也。郅，大也。隆，盛也。應劭曰「郅，至也」。樊光云：「郅，可見之大也」。徐及皇甫之說皆非也。以言文王改制，及周而大盛也。大行越成，集解漢書音義曰：「行，道也。文王始開王業，改正朔，易服色，太平之道於是成矣。」【索隱】案：行，道也。越，於也。以言道德大行，於是而成之也。而後陵夷衰微，千載無聲，【集解】徐廣曰：「周之王四海，千載之後聲教乃絕。」駰案：韋昭曰「無惡聲」。豈不善始善終哉。然無異端，慎所由於前，謹遺教於後耳。故軌跡夷易，易遵也；湛恩濛涌，易豐也；憲度著明，易則也；垂統理順，易繼也。是以業隆於繦褓而崇冠於二後。【集解】漢書音義曰：「繦褓謂成王也。二後謂文、武也。周公負成王致太平，功德冠於文武者，道成法易故也。」揆厥所元，終都攸卒，【集解】漢書音義曰：「都，於；卒，終也。」未有殊尤絕跡可考於今者也。然猶躡梁父，登泰山，建顯號，施尊名。大漢之德，逢涌原泉，【集解】韋昭曰：「漢德逢涌如泉原也。」【索隱】逢源泉。張揖曰：「逢，遇也。喻其德盛若遇泉源之流也。」又作「峰」，讀曰烽。胡廣曰：「自此已下，論漢家之德也。」沕潏漫衍，旁魄四塞，雲尃霧散，【集解】徐廣曰：「尃音布。」上暢九垓，下溯八埏。【集解】徐廣曰：「音衍。」駰案：漢書音義曰「暢，達；垓，重也。溯，流也。埏音延，地之際也。言其德上達於九重之天，下流於地之八際也」。懷生之類霑濡浸潤，協氣橫流，武節飄逝，邇陝游原，迥闊泳沫，【集解】漢書音義曰：「邇，近；原，本也。迥，遠；闊，廣也。泳，浮也。恩德比之於水，近者游其原，遠者浮其沫。」首惡湮沒，闇昧昭晢，【集解】漢書音義曰：「始為惡者皆湮滅。闇昧，喻夷狄皆化。」昆蟲凱澤，回首面內。集解韋昭曰：「面，向也。」然後囿騶虞之珍群，徼麋鹿之怪獸，【集解】漢書音義曰：「徼，遮也。麋鹿得其奇怪者，謂獲白麟也。」鰜一莖六穗於庖，集解徐廣曰：「鰜，瑞禾也。」駰案：漢書音義曰「謂嘉禾之米，於庖廚以供祭祀」。【索隱】鰜一莖六蕙。鄭玄云：「鰜，擇也。」說文云：「嘉禾一名鰜。」字林云：「禾一莖六蕙謂之鰜也。」犧雙共抵之獸，【集解】徐廣曰：「抵音底。」駰案：漢書音義曰「犧，牲也。，角也。底，本也。武帝獲白麟，兩角共一本，因以為牲也」。獲周餘珍收龜於岐，【集解】徐廣曰：「一作『放龜』。」駰案：漢書音義曰「餘珍，得周鼎也。岐，水名也」。【索隱】餘珍，案謂得周鼎也。招翠黃乘龍於沼。【集解】漢書音義曰：「翠黃，乘黃也。龍翼馬身，黃帝乘之而登仙。言見乘黃而招呼之。禮樂志曰『訾黃其何不來下』。余吾渥窪水中出神馬，故曰乘龍於沼。」【索隱】服虔云：「龍翠色」。又云：「即乘黃也。乘四龍也」。周書云：「乘黃似狐，背上有兩角」也。鬼神接靈圉，賓於間館。【集解】徐廣曰：「言至德與神明通接，故靈圉為賓旅於間館矣。」郭璞曰：「靈圉，仙人名也。」奇物譎詭，俶儻窮變。欽哉，符瑞臻茲，猶以為薄，不敢道封禪。蓋周躍魚隕杭，休之以燎，【索隱】杭，舟也。胡廣云：「武王渡河，白魚入於王舟，俯取以燎。隕，墜之於舟中也。」微夫斯之為符也，以登介丘，不亦恧乎！【集解】漢書音義曰：「介，大；丘，山也。言周以白魚為瑞，登太山封禪，不亦慚乎！」進讓之道，其何爽與？【集解】徐廣曰：「爽，差異也。」駰案：漢書音義曰「進，周也。讓，漢也。言周未可封禪而封禪為進，漢可封禪而不封禪為讓也」。【索隱】何其爽與。爽猶差也。言周未可封而封，漢可封而不封，為進讓之道皆差之也。
於是大司馬進曰：「陛下仁育群生，義征不憓，【集解】漢書音義曰：「大司馬，上公也，故先進議。憓音惠，順也。」諸夏樂貢，百蠻執贄，德侔往初，功無與二，休烈浹洽，符瑞眾變，期應紹至，不特創見。【集解】徐廣曰：「不但初顯符瑞而已，蓋將終以封禪之事。」【索隱】文穎曰：「不獨一物，造次見之。」胡廣云：「符瑞眾多，應期相繼而至也。」意者泰山、梁父設壇場望幸，索隱設壇場望幸華。案：諸本或作「望華蓋」。華蓋，星名，在紫微太帝之上。今言望華蓋、太帝耳。且言設壇場望幸者，望聖帝之臨幸也，義亦兩通。而孟康、服虔注本皆云：「望幸」下有「華」字，而摯虞流別集則唯云：「望幸」，當是也，於義易通。直以後人見「幸」下有「蓋」字，又「幸」字似「華」字，因疑惑，遂定「華」字，使之誤也。蓋號以況榮，【集解】徐廣曰：「以況受上天之榮為名號。」【索隱】案：文穎曰「蓋，合也。言考合前代之君，揆其榮而相比況而為號也」。大顏云：「蓋，語辭也。言蓋欲紀功立號，受天之況賜榮名也」。於義為愜。然其文云：「蓋」，詞義典質，又上與「幸」字連文，致令有「華蓋」之謬也。上帝垂恩儲祉，將以薦成，【集解】徐廣曰：「以眾瑞物初至封禪處，薦之上天，告成功也。」【索隱】薦，案漢書作「慶」，義亦通也。陛下謙讓而弗發也。挈三神之驩，【集解】徐廣曰：「挈猶言垂也。」駰案：韋昭曰「挈，缺也。三神，上帝、泰山、梁父也」。【索隱】案：徐氏云：「挈猶垂」，非也。應劭作「絕」，李奇、韋昭作「闕」，意亦不遠。三神，韋昭以為上帝、太山、梁父，如淳謂地祇、天神、山嶽也。缺王道之儀，群臣恧焉。或謂且天為質闇，珍符固不可辭；【集解】漢書音義曰：「言天道質昧，以符瑞見意，不可辭讓也。」【索隱】孟康曰：「言天道質昧，以符瑞見意，不可辭讓也。」若然辭之，是泰山靡記而梁父靡幾也。【集解】漢書音義曰：「太山之上無所表記，梁父壇場無所庶幾。」【索隱】案：幾音冀。亦各並時而榮，咸濟世而屈，【集解】漢書音義曰：「屈，絕之也。言古帝王但作一時之榮，畢代而絕也。」【索隱】言自古封禪之帝王，是各並時而榮貴，咸有濟代之勛；而屈者，謂言抑屈總不封禪，使說者尚何稱述於後代也，如上文云：「七十二君」者哉？說者尚何稱於後，【集解】徐廣曰：「若無封禪之遺跡，則榮盡於當時，至於歷世之後，人何所述？」而雲七十二君乎？夫修德以錫符，奉符以行事，不為進越。【索隱】文穎曰：「越，逾也。不為苟進逾禮也。」故聖王弗替，而修禮地祇，謁款天神，【集解】漢書音義曰：「款，誠也。謁告之報誠也。」勒功中嶽，以彰至尊，舒盛德，發號榮，受厚福，以浸黎民也。皇皇哉斯事！天下之壯觀，王者之丕業，不可貶也。原陛下全之。而後因雜薦紳先生之略術，使獲燿日月之末光絕炎，以展采錯事，【集解】徐廣曰：「錯音厝。」駰案：漢書音義曰「采，官也。使諸儒記功著業，得睹日月末光殊絕之用，以展其官職，設厝其事業者也」。猶兼正列其義，校飭厥文，作春秋一藝，【集解】徐廣曰：「校，一作『祓』。祓猶拂也，音廢也。」駰案：漢書音義曰「春秋者，正天時，列人事，諸儒既得展事業，因兼正天時，列人事，敘述大義為一經」。將襲舊六為七，【集解】韋昭曰：「今漢書增一，仍舊六為七也。」攄之無窮，【集解】徐廣曰：「攄，一作『臚』。臚，敘也。」【索隱】廣雅云：「攄，張舒也。」俾萬世得激清流，揚微波，蜚英聲，騰茂實。【索隱】胡廣曰：「飛揚英華之聲，騰馳茂盛之實也。」前聖之所以永保鴻名而常為稱首者用此，【索隱】案：謂用此封禪。宜命掌故悉奏其義而覽焉。」【集解】漢書音義曰：「掌故，太史官屬，主故事也。」
於是天子沛然改容，曰：「愉乎，朕其試哉！」乃遷思回慮，總公卿之議，詢封禪之事，詩大澤之博，廣符瑞之富。【集解】漢書音義曰：「詩，歌詠功德也，下四章之頌也。大澤之博，謂『自我天覆，雲之油油』。廣符瑞之富，謂『斑斑之獸』以下三章，言符瑞廣大富饒也。」乃作頌曰：
自我天覆，雲之油油。【集解】漢書音義曰：「油油，雲行貌。孟子曰『油然作雲，沛然下雨』。」甘露時雨，厥壤可游。滋液滲漉，【集解】徐廣曰：「滲音色廕反。」【索隱】案：說文云：「滲漉，水下流之濬也」。何生不育；嘉自我天覆，雲之油油。甘露時雨，厥壤可游。滋液滲漉，何生不育；嘉穀六穗，我穡曷蓄。【集解】徐廣曰：「何所畜邪？畜嘉穀。」
非唯雨之，又潤澤之；非唯濡之，氾尃濩之。萬物熙熙，懷而慕思。名山非唯雨之，又潤澤之；非唯濡之，氾尃濩之。【集解】徐廣曰：「古『布』字作『尃』。」【索隱】胡廣曰：「氾，普也。言雨澤非偏於我，普遍布散，無所不濩之也。」萬物熙熙，懷而慕思。名山顯位，望君之來。【集解】韋昭曰：「名山，大山也。顯位，封禪也。」君乎君乎，侯不邁哉！【索隱】李奇云：「侯，何也。言君何不行封禪之事也。」案：邁訓行也。如淳云：「侯，維也」。主
般般之獸，樂我君囿；白質黑章，其儀可；旼々睦睦，君子之般般之獸，【索隱】案：般般，文彩之濬也，音班。胡廣曰「謂騶虞也」。樂我君囿；白質黑章，其儀可；旼旼睦睦，君子之
能。【集解】徐廣曰：「旼音旻，和貌也。能，一作『態』。」駰案：漢書音義曰「旻和穆敬，言和且敬，有似君子」。索隱旼音旻。蓋聞其聲，今觀其來。厥塗靡蹤，天瑞之徵。【集解】徐廣曰：「其所來路非有跡，蓋自天降瑞，不行而至也。」茲亦於舜，虞氏以興。【索隱】文穎曰：「舜百獸率舞，則騶虞亦在其中者已。」
濯濯之麟，【索隱】詩人云「麀鹿濯濯」，注云「濯濯，嬉遊濬」也。游彼靈畤。孟【集解】漢書音義曰：「武帝祠五畤，獲白麟，故言游靈畤。」冬十月，君俎郊祀。馳我君輿，帝以享祉。三濯濯之麟，游彼靈畤。孟冬十月，君俎郊祀。馳我君輿，帝以享祉。三代之前，蓋未嘗有。
宛宛黃龍，【索隱】胡廣曰：「屈伸也。」興德而升；采色炫燿，熿炳煇煌。【集解】徐廣曰：「熿音晃。煇音魂。」正陽顯見，【索隱】文穎曰：「陽，明也。謂南面受朝也。」於傳載之，雲受命所乘。【索隱】如淳云：「書傳所載，揆其比類，以為漢土德，黃龍為之應，見之於成紀，故云受命所乘也。」
厥之有章，不必諄諄。【集解】徐廣曰：「諄，止純反。告之丁寧。」駰案：漢書音義曰「天之所命，表以符瑞，章明其德，不必諄諄然有語言也。依類託寓，諭以封巒。厥之有章，不必諄諄。依類託寓，諭以封巒。【集解】漢書音義曰：「寓，寄也。巒，山也。言依事類託寄，以喻封禪者。」
披藝觀之，天人之際已交，上下相發允答。聖王之德，兢兢翼翼也。故曰「興必慮衰，安必思危」。是以湯武至尊嚴，不失肅祗；舜在假典，【集解】徐廣曰：「假，大也。」顧省厥遺：此之謂也。
司馬相如既卒【集解】徐廣曰：「元狩五年也。」五歲，天子始祭后土。八年而遂先禮中嶽，【正義】嵩高也，在洛州陽城縣西北二十二里。封於太山，正義在兗州博城縣西北三十里。至梁父禪肅然。【集解】徐廣曰：「小山，在泰山下趾東北。」
相如他所著，若遺平陵侯【集解】徐廣曰：「蘇建也。」書、與五公子相難、草木書篇不採，采其尤著公卿者雲。
太史公曰：春秋推見至隱，【集解】韋昭曰：「推見事至於隱諱，謂若晉文召天子，經言『狩河陽』之屬。」【索隱】李奇曰：「隱猶微也。言其義彰而文微，若隱公見弒，而經不書，諱之。」韋昭曰：「推見事至於隱諱，謂若晉文召天子，經言『狩河陽』之屬。」易本隱之以顯，【集解】韋昭曰：「易本隱微妙，出為人事乃顯著也。」【索隱】韋昭曰：「易本陰陽之微妙，出為人事乃更昭著也。」虞喜志林曰：「春秋以人事通天道，是推見以至隱也。易以天道接人事，是本隱以之明顯也。」大雅言王公大人而德逮黎庶，【集解】韋昭曰：「先言王公大人之德，乃後及眾庶也。」【索隱】文穎曰：「大雅先言大人王公之德，後及眾庶。」小雅譏小己之得失，其流及上。【集解】韋昭曰：「小雅之人志狹小，先道己之憂苦，其流乃及上政之得失者。」【索隱】文穎曰：「小雅之人材志狹小，先道己之憂苦，其末流及上政之得失也。故禮緯雲小雅譏己得失，及之於上也。」所以言雖外殊，其合德一也。相如雖多虛辭濫說，然其要歸引之節儉，此與詩之風諫何異。楊雄以為靡麗之賦，勸百風一，猶馳騁鄭衛之聲，曲終而奏雅，不已虧乎？余采其語可論者著於篇。
〈索隱述贊曰：「相如縱誕，竊貲卓氏。其學無方，其才足倚。子虛過吒，上林非侈。駰馬還邛，百金獻伎。惜哉封禪，遺文卓爾。」〉
