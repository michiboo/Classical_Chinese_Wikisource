情者，是非之主，而利害之根。有是必有非，能利亦能害。是非、利害存於衷，而彼此還相疑。故無情以接物，在遇而恆通；有情以接人，觸應鸞成礙。由此觀之，則情之所處，物之所疑也。是以媒揚譽人，而受譽者不以為德；身膚強飯，而蒙飽者不以為惠。兒傷人，而被傷者不以為怨；侏儒嘲人，而獲嘲者不以為辱。何者？挾利以為己，有情於譽飽，雖蒙惠而非德；無情於傷辱也，雖獲毀而無憾。魚不畏網，而畏鵜；複讎者不怨鏌鎁，而怨其人。網無心而鳥有情，無情而人有心也。使信士分財，不如投策探鉤；使廉士守藏，屎如閑局全封。何者？有心之於平，不若無心之不平也；有欲之於廉，不若無欲之不廉也。今人目若驪珠，心如權衡，評人好醜，雖言得其實，彼必嫌怨；及其自照明鏡，摹倒其容，醜狀既露，則內慚而不怨。向之評者，與鏡無殊，然而向怨人今之慚者，以鏡無情，而人有心也。三人居室，二人交爭，必取信於不爭者，以辯彼此之得失。夫不爭者未必平，而交爭者未必偏。而信於不爭者，何也？以爭者之心，並挾勝情故也。瓦擊人，虛心觸己，雖有忮心而不怒者，以彼無情於擊觸也。是以聖人棄智以全身，遣情以接物。不為名屍，不為謀府。混然無際，而俗莫能累矣。
