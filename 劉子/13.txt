君以民為體，民以君為心。心好之，身必安之；君好之，民必從之。未見心好而身不從；君欲而民不隨也。人之從君，如草之從風，水之從器。故君之德，風之與器也；人之情，草之與水也。草之戴風，風騖東則東靡，風騖西則西靡，是隨風之東西也；水在器，器方則水方，器圓則水圓，是隨器之方圓也。下之事上，從其所行，猶影之隨形，響之應聲。言不虛也。上所好物，下必有甚。詩雲：「誘人孔易。」言從上也。昔齊桓公好衣紫，闔境盡被異采；晉文公不好服羔裘，群臣皆衣牜羊羊；魯哀公好儒服，舉國皆著儒衣；趙武靈王好鵕壽鳥*>，國人鹹冠鵕冠。紫非正色；牜羊非美毳；儒非俗服；鵕非冠飭，而競之者隨君所好也。楚靈王好細腰，臣妾為之約食，饑死者多；越王勾踐好勇而揖鬥蛙，國人為之輕命，兵死者眾。命者，人之所重；死者，人之所惡。今輕其所重，重其所惡者，何也？從君所好也。堯、舜之人，可比家而封；桀、紂之人，可接屋而誅。非堯、舜之民，性盡仁義，而桀、紂之人，生輒奸邪；而善惡性殊者，染化故也。是以明君慎其所好，以正時俗；樹之風聲，以流來世。或為上化而下不必隨，君好而人未必同也。故唐堯之世，而四凶縱；殷紂之時，而三人貞；漢文節儉；而人庶奢；齊景奢，而晏嬰儉。此未達之詞也。何者？冬之德陰，而有寒炎蕭丘；夏之德陽，而有箱。以天地之德，由不能一於陰陽，況其聖賢，豈能一於萬民哉？故權衡雖正，不能無毫釐之差；鈞石雖平，不能無抄撮之較。從君之譬，以多言之。唐堯居上，天下皆治，而四凶獨亂，猶曰堯治，治者多也；殷紂在上，天下皆亂，而三人獨治，猶曰紂亂，亂者眾也；漢文節儉，而人有奢，猶曰世儉，儉者多也；齊景太奢，而晏嬰躬儉，猶曰國奢，奢者眾也；水性宜冷，而有華陽溫泉，猶曰水冷，冷者多也；火性宜熱，而有蕭丘寒炎，猶曰火熱，熱者多也；迅風揚波，高下相臨；山隆穀窪，差以尋常，較而望之，猶曰水準，舉大體也。故世之論事，皆取其多者以為之節。今觀言者，當顧言外之旨，不得拘文以害意也。
