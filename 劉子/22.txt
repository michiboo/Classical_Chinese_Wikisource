二儀之大，可以章程測也；三綱之動，可以表衤裡度也；雷霆之聲，可以鍾鼓傳也；風雨之變，可以音律和也。故有象可觀，不能匿其影；有形可見，不能隱其跡；有聲可聞，不能藏其響；有色可察不能滅其情。夫天地陰陽之難明，猶可以術數揆，而耳目可至；至於人也，心居於內，情伏於衤裡，非可以筭數測也。凡人之心，險於山川，難於知天。天有春夏秋冬旦暮之期，人者厚貌深情，不可而知之也。故心有剛而色柔，容強而質弱，貌願而行慢，性懁而事緩。假飭於外，以明其情，喜不必愛，怒不必憎，笑不必樂，泣不必哀，其藏情行，未易測也。日在天之外，而心在人之內。物亦照焉。照之於外，不可而偽內者也，而偽猶生焉；心在人之內，而智又在其內，神亦照焉。外之於內，無所取徵也，而欲求其情，不亦難乎！不潔在面，人皆恥之；不潔在心，人不肯愧。以面露外，而心伏內，故善飭其情，潛奸隱智，終身不可得而見也。少正卯在魯，與孔子同時，孔子門人，三盈三虛，唯顏淵不去，獨知聖人之德也。夫門人去仲尼而皈少正卯，非不知仲尼之聖；亦不知少正卯之佞。子貢曰：「少正卯，魯之文人也，夫子為政，何以先之？」子曰：「賜也還！非爾所及也。夫少正卯，心逆感憸，行僻而堅，言偽而辯，詞鄙而博，順非而澤。有此五偽，而亂聖人。以子貢之明，見不能見，知人之難也！以是觀之，佞與賢相類，詐與信相似，辯與智相亂，愚直相像，若薺苨之亂人參，蛇床之似蘼蕪也。俗之常情，莫不自貴而嚌物，重己而輕人。觀其意也，非苟欲蟲愚勝賢，以短加長，由於人心難知，非可以准衡乎。未能虛己相推，故有以輕抑重，以短淩長。是以嫫母闚井，自謂媚勝西施；齊桓矜德，自稱賢於堯、舜。若子貢始事孔子，一年自謂勝之，二年以為同德，三年方知不及。以子貢之才，猶不識聖人之德，望風相崇；奚況世人，而能推己耶？是以真偽綺錯，賢愚雜揉，自非明哲，莫能辨也。
