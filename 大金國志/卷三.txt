
太宗文烈皇帝，初名吳乞買，又雲吳乞馬，後改名晟， 楊割太師第二子也。生時有白雉之祥。既長，方頤隆準， 身長八尺，立髮垂地。為兒童時，不喜嬉戲，落落有大度。 曾存道人以所佩劍授之，光彩殊常，曰：「佩此可辟惡兵， 除不祥。」受訖，道人不見，遂寶祕之。凡太祖用兵，時密謀祕計皆其所與。性特果決，抑服旁近部族，説以甘言，不服，則以只加之。攻遼時，三數大戰書親犯矢石為部衆先。金國自胡來以諳版孛極烈為儲副，太祖之時，以弟吳乞買為之。後太祖歸燕山，北追天祚，以疾死於軍中。時天輔六年五月。
太祖有八子，不立其子而立其弟吳乞買。吳乞買立，就是年改元天會。賜文武官爵秩有差，親從兄弟各加一等。其諳版孛極烈又以弟斜也馬為之，務欲兄弟相傳， 都帥之權歸儲副耳，不論年也。是時大功臣如粘罕、斡離不、兀朮、蒲路虎、兀室、撻懶之徒，國人謂之「郎君」，皆 有大功。既滅遼，駸駸氣燄，虎視中原。自張㲄平州之叛，而南北釁啟矣。
天會元年夏，燕人張㲄畔。㲄仕遼，知契丹必亡， 盡籍丁壯，潛練兵為備。國兵下燕，粘罕謂康公弼曰：「我欲擒張㲄何如？ 」公弼曰: 「是趨之畔也。」親見㲄，諭金國之意。㲄曰 ：「契丹八路，今特平州存耳，敢有異志？所以未釋甲者，防蕭幹耳。」公弼達其語於粘罕，粘罕信之，改平州為南京，加㲄同平章事。至是，國主新立，遂遣左企弓等歸。時燕人患速徙，私訴於㲄曰: 「企弓不謀守燕，而使吾民流離至此。近聞天祚復振，若明公仗義興復，先責企弓罪而殺之，縱燕人歸南朝，宜無不納。如金國復來，內用平州之兵、外借宋朝之援，何懼乎？」㲄以其事問李石，石以為然。遂拘企弓，數其辜殺之，遂以平州附宋。
八月辛巳朔，日當食，陰雲蔽之小見。
是時，宋已得燕山之地。先是金人克燕京時，蕭幹據奚王府，自立為神聖皇帝，國號大奚，改元天嗣，寇掠燕城，其鋒甚銳，有涉河犯京師之意，人情洶洶，頗有謀棄燕者。宋童貫移文王安中、郭藥師，切責之。已而，安中命藥師大破其衆，幹循去，尋為其下所殺，傅首京師，皆藥師之功也。藥師在燕山，凡有請宋朝，無不從。
十一月，國兵破平州，得宋朝所賜㲄詔。㲄挺身走燕山，其弟懷宋詔書走，又為國兵所獲。自是歸曲宋朝，未幾入侵。
張㲄遣其弟來通款宋朝，宋朝授㲄節度，世襲平州。 令李安弼賫詔，仍以金花箋御筆付其弟，授㲄。惟燕山路轉運趙良嗣力爭，以為不可，恐必招金人之兵，宋朝不從。㲄聞安弼至，率官吏郊迎。金人知之，以千騎襲破平州，得宋詔書，乃歸曲宋朝。累檄宣撫司取㲄，朝廷不得已， 命王安中縊殺，函首送至。未幾，金太子窩里孛由平州入侵矣。
十二月，國使初往宋賀正旦。
天會二年春正月，慶陽府環、徑州大水，漂居民三千餘家，詔於大定府置廣積倉。上京府之宜春有狗生角。
三月，國主之豹子河避著。是月，遣使往宋丐糧。先是良嗣使金時，許金人借糧二十萬斛。至是詣宣撫司來索所許。潭積曰：「 二十萬斛豈易致邪？兼宣撫司未嘗有片紙隻字許糧之文。」金使曰 : 「去年四月間，趙良嗣 已許矣。」積曰「口許豈足憑邪？」終不之與。由是怒及舉 兵，亦以此為辭雲。
五月，國使往宋告嗣位，宋以著作郎許亢宗為賀登位使。亢宗至淶流河。金國素無城郭、宮室， 就以所居館燕，悉用契丹舊禮。如結綵山、作倡樂、尋幢角觝之伎、鬥鷄擊鞠之戲，與中國同。但於衆樂後飾舞女數人，兩手持鏡上下，類神祠中電母所為者，莫知其説。
其國初無城郭，四顧茫然，皆茅舍以居。至是方營大屋數千間，日役萬人，規模亦宏侈矣。
七月，國兵破應、蔚等州。
天會三年，先是遼主天祚竄入陰、夾山，國兵以力不能入，恨其不出，謂出必得之。天祚亦畏粘罕兵在雲中， 故不敢出。至是，聞粘罕歸其國，以兀朮代戍雲中，乃率韃靼諸軍五萬並攜其后妃、二子秦王、趙王及宗屬南來。 大石林牙諫之，不聽。遂越漁陽嶺，而粘罕已回雲中，故 為國兵所敗。又畏中國不可仗，乃謀奔西夏。未至，國兵擒之，削封海濱王，送長白山東，築城居之。逾年而卒，遼國遂亡。
十二月，斡離不、粘罕分道入侵南宋。東路之軍斡離不主之，建樞密院於燕山，以劉彥宗主院事；兩路之軍粘罕主之，建樞密院於雲中，以時立愛主院事。國人呼為 「東朝廷」、「西朝廷」。於是斡離不之軍自燕山侵河北，粘罕之軍侵河東，克朔、武、代、忻等州，直趨太原。
先是，金人既獲天祚，連遣三使聘宋：初曰報謝通好也；次曰告慶得天祚也；乂次曰賀天寧節也。使傳繼來， 河朔至京供億疲敝。其實覘道路，使之不疑。及三使北歸，宋禮部郎中陳桷為送伴使至境上，虜人已宣言大舉，公為掠奪無常儀，桷懼馳還。時粘罕已蓄南侵之謀， 會義勝軍三千畔奔之，具言中國虛實；又易州常勝五百人亦畔歸粘罕，由是劉彥宗、余覩、蕭慶力勸粘罕言南朝可圖，仍不必衆，因糧就兵可也。粘罕遂決意入侵，然尚未顯然渝盟。宋朝以故事命史部員外郎傅察為接伴賢正旦使，行至境上，值斡離不入侵，遂執察等，責使投拜。自副使蔣噩以下皆羅拜臣服，察獨不屈。金人以兵脅之，察 亦不顧。金人曰：「我以南朝天子失徳，故來弔伐。」察曰：「胡欲敗盟，以此為兵端，有死而已，膝不可屈也。」金人怒執而殺之。
宋朝聞其南侵，詔童貫再行。貫又遣馬擴往使，且交蔚、應州及飛狐、靈邱縣。至境，嚴兵以待，止許吏卒三人從。乃趣庭參，擴等力爭不可，皆拜之如見國主禮。首議山後事，粘罕曰：「大聖皇帝帝初與趙皇跨海交好，各立誓書，萬世無斁。不謂貴朝陰納張㲄，收燕京逃去官民。本朝累牒追還，第以虛文兌紿，今當略辨是非。」擴曰 ：「本朝緣譚稹昧大計，輕從張㲄之請，上毎悔之，願相國存舊好， 不以前事置懷。乞且交蔚、應州，飛狐、靈邱兩縣。」粘罕 笑云：「爾尚欲兩州兩縣邪？山前、山後，我家地，尚復奚論！汝家別割數城，來可贖罪也。」擴自雲中回至 太原，具以粘罕所言告貫，貫驚。未幾，金使撒盧拇、王介儒來，同日進軍，直薄馬邑而營。撒盧拇至太原，貫曰：「如此大事，何不預告我？」答曰：「兵已至，何告為？」擴微言以撼之。撒盧拇曰：「國相若以貴朝可憚，不長驅也。莫若勸童太師速割大河以北。」貫聞之，憂懣不知所為。即與 其屬宇文虛中等赴闕稟議。至太原諭帥臣張孝純以赴闕 之意。孝純愕然曰：「金人渝盟，大王當會諸路將士極力支吾。今大王去，人心搖，是將河東與敵，河北亦豈能保？」貫怒目曰「貝受命宣撫，非守土臣。必欲留貫，置帥臣何為？」孝純撫掌歎曰「平時童太師作多少威重，臨軍乃畏怯如此！身為大臣，不能以死排難，止欲奉頭鼠竄，何面目見天下士乎？」貫翊日遂行，用九日止京師。
冬十一月，斡離不軍至燕山府鹽場。
十二月初，破檀、薊州。時郭藥師已屯東郊，蔡靖出金帛犒軍，行至三河，藥師之兵戈甲鮮明，步仿擯肅，金人初見亦懼。斡離不乃東向望日而拜，號令諸部而進。藥師鏖戰三十餘里，金人已北，張令徽等先自遁，金人力 追之。是役也，令徽與剌史皇賁陰約開門內應。初八日， 靖見藥帥，共議死守。晡時，藥師招靖等計事，會藥師家，藥師迎謂靖曰 : 「令徽初無戰意，已遁矣。太學不得已，姑降如何？ 」靖曰: 「誓死報關，此何言哉！ 」引佩刀欲自刎，衆共抱持之，軍官方驅運使呂頤浩等出。藥師曰 : 「不必，爾 聚而鏁之，並其家。」斡離不至，藥師率衆降。金人曰 : 「太子有令，南官不殺，令悉降。」靖曰 : 「既就執矣，尚何降？」十一日，斡離不遣蕭室奴、王芮、張願恭來謂靖曰: 「太子語諸軍勿恐，此坐南朝渝盟耳。」曰: 「太學南朝賢臣，將大用。」靖曰 : 「靖一書生，身位宰執而不能守一路，何足 用？」次日，斡離不遣人議相見之禮，靖曰:「兩朝兄弟之國，望闕之拜，靖不敢辭。拜見太子，不可。」藥師曰: 「太學與部使者拜堂上，衆官拜堂下可也。」靖乃曰 : 「太子能議和，靖一屈膝何所惜？ 」遂如藥師議。既退，斡離不使王芮來取和議之書，中山府連三奏至京師，宋朝失色。
金人初於漠北，為契丹苦虐幾二百年，一旦乘忿而起，重以遼主失馭，國人怨離，無事之日不親兵革， 往往聞風而潰。武元稱兵之始，成敗未保，推心用人，苦樂同之。有得其勝計者，恣所剽掠，故貪婪輕生之 徒聞風四起，多殺守將，據郡邑，脅軍伍以應之。以至渤海酋長大撻不也、高永昌，契丹副都統耶作章奴、耶律余覩亦率衆而歸之。於是，金人之埶遂莫禦。先是，遼主天祚數起燕雲之人入遼東、長春等路討賊，自累戰累敗，多為所虜、不得西歸鄉里。乃金人於天輔六年驅燕山上庶，多有歸中京、遼水者，雲我與中國約，同取燕，中國得其地， 我得其人，故被驅，失業人皆歸怨於朝廷。及金人已立劉 彥宗、時立愛為金國相，二人皆燕人也，以墳壠、田園、親戚之故，愈勸金人南侵。兼契丹舊臣降金人者，如余覩、 締里、稿里、特離不、王芮、鐸剌、乙信、特可、九哥、馬五、 耶律暉、毛曷魯、三寶奴、楊天吉、蕭庭珪之徒，已得用卓，又二太子之妻金輦公主乃遼主天祚之女，粘罕之妻蕭氏乃遼主天祚元妃，各因間可入，內外勸 之南侵，陰報宋朝助兵攻遼之隙。乃四來番漢烏合之衆，蟻聚蠭起，燕雲陷北之人，皆欲西歸，故金人驅率其衆，假以平州張㲄為名，渝盟入侵。時藥師所統「常勝軍」 復乃遼水之人，亦欲乘埶東歸，故金人南佼也，驅久勝貪忿之徒，乘契丹報怨之執，率陷北燕雲之人，燕山之失，其理必矣。粘罕自雲中遣女真萬戶溫敦郎若蒲魯虎、 賽里，絜丹都統馬五東侵居庸關，以應斡離不同取燕山。
遼主天祚自天慶親征敗績之後，退保長春州，又退保廣平甸，又退保中京，繼走燕山，既而西走雲中，至於夾山，以保四部族衙。武元及粘罕、兀室以契丹畔臣余覩為鄉導，自中京由平地松林徑趨雲中路以追之，後于山金司獲天祚，於是媯州、儒州、歸化、奉聖、弘州、雲中、寧州、德州、東勝、天德、雲內，皆為金人之有。後武元帝死，粘罕 專制軍事，遂據罷中，已違元議，不肯歸雲中地。至是，以斡離不來征燕山之境 。粘罕遣兵攻居庸關以應之。慮居庸難取，遂分兵由紫荊口、金坡關攻易州，及出奇取鳳山， 沿皇太妃嶺道以入昌平縣。既至昌平，則反顧居庸矣，於是居庸亦潰，金人遂入居庸。
初，藥師之備金人也，嚴於東北而弛於西何哉？蓋東北乃金人來路也。燕山之東，以韓城鎮為界，東北以符家口為界，韓城、符家口去燕山皆四百餘里。斡離不既侵東北，探騎、潰軍洛繹而來，燕山得預聞之，故藥師出「常勝軍 」屯於燕山之東白河以待敵，西則屈庸為絶邊，去燕山無百里之遠，徂閉關而已，更無他備。不意粘罕間道取居庸，一夕攻城，故預無警備焉。設若白河之戰藥師果能全勝，追敵而東，則西亦為粘罕乘虛矣，況戰復不利，何以禦 之？
斡離不留蔡靖守燕，引兵向闕。以藥師為先驅，攻保州安肅軍，不克，圍中山府，宋詹度禦之？
藥師既畔，金使詣宋國具言擁兵來因，辭頗不順。徽宗引咎歸己，連下哀痛之詔，國人讀之，有流涕者。沈琯是時留守在營，聞斡離不初告靖議講和事，請將文字來。至慶源府，太史局占帝星復明，怪之，已而徽宗內襌，大驚欲回。藥師曰：「南朝未必有備，不如姑行。」至信德府，不移時遂克，執守臣楊信功。斡離不登城，撫諭居民。
金人以斡離不據燕山，以圖入攻河北；以粘罕守雲中，以圖入攻河東。然粘罕不敢由太原深入，而斡離不越三鎮，直至輦轂者何哉？蓋是時河東邊外，宋朝雖得朔、武、蔚、應四州，而未盡得雲中之地，故舊邊尚不失備。粘罕所以不敢輕至雁門石嶺之險，越太原之重地也，河北邊外，宋朝便以燕地為新邊，竭舊邊之力以禦之，故新邊一失，舊邊亦莫之禦也。由是斡離不乘隙可入焉。然亦有説斡離不所以易中國之太甚，在藥師不得無謀，何以見之？觀夫斡離不與粘罕始則分路以圖入攻河東、河北而已，非有直造京闕之志。以粘罕之雄，尚且遣撒母使夏國，許割地以為牽制、猶不敢輕舉，況斡離不者，才居粘罕之下，豈敢直越大河以至宋關邪？此蓋燕山之陷，藥部隸斡離不之軍，藥師欲自結知，必告以方今童貫在并州，以圖雲中，貫之所也，重兵係焉。粘罕既自雲中入 侵，貫必與之相持。今京畿內虛，河朔無備，可因粘罕以為牽制也。斡離不信而行之，故是歲入侵中原，功居粘罕上，其為藥師之謀明矣。
粘罕進兵取朔、武、忻、代四州，進距石嶺關，遂圍太原。代州安撫史抗父子迎戰，死之。
初，宋宣撫司招燕雲之民，置之內地，如義勝等単，皆山後漢兒，勇悍可用。其在河東者十餘萬，官為為贍給。久之，倉廩不足，因飢而怒出不遜語。時官軍所請皆陳腐，亦怨。每語漢軍曰「汝番人也，而食新，我官軍也，而食陳。吾不如番人？吾誅汝矣！」漢兒聞之懼。至是，金人至朔、武之境，朔州守將孫翊者，勇而忠，出戰，勝負未決，漢兒開門，進至武州，漢兒亦為內應，遂失朔、武。 長驅至代州，守將李嗣本率兵拒守，漢兒又擒嗣本以降， 時十二月初九日也。忻州守賀懽度埶不敵，開門張樂以迓之，粘罕大喜，下令不得入城，遂距石嶺關。關猶險隘，太原帥張孝純謀守關之人，命冀景，崴辭，孝純不許。復命耿守忠以本部八千助之，景復辭，孝純曰：「第如我語！」景不得已而往，使守忠當其前。及至關，守忠啟而獻之，景單騎還。
金人至太原。太原既受圍，提舉保甲鄭誼自城中出， 傳檄諸郡，使為備。義勇將劉嗣初領衆四千先屯平陽，有欲降心，會金人已圍太原，其餘黨謀襲京師，嗣初聞之，密遣造人間道獻平陽於大金，於是偽為入城貿易者，既入，則殺守關者，啟關以納其軍，其徒大譟，取器甲，分隊而出，士民股慄，馳而呼曰：「奸臣置漢兒內地，今果墮其計中。」其徒輩宿憤，縱兵屠城，城中人悉出避之。嗣初入城，裒金銀，掠婦女，然後投金。_於是金人益熾，留數萬人曉守太原，而去半趍宋闕。粘罕遇城必攻，故比斡離不其行稍緩。
粘罕自雲中由懷仁河陰將侵代州之境，嚴成部伍，整肅器甲，慮家計寨雖取，遂分兵由胡谷寨入焉。謂其徒兀室、余覩曰 :「今日至代州與南軍必有數戰，初戰不無勞力，其餘可乘勝破矣。」既行，越家計寨直至代州，並無一戰。無何，代州三日失守，守臣李嗣本率吏民請命，忻州石嶺關聞風皆降，於是金人如入無人之境，直趨太原，粘罕始有輕中國之心。
是年冬，宋徽宗傳位於皇太子，是為欽宗，改明年曰靖康，仍令李鄴來使，告內禪，且求和。
