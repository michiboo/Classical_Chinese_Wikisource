
大會九年春，粘罕、兀室、余覩居雲中，窩里㬈居燕山，撻懶攻淮東。
時宋張榮據通州，糧且盡，殺人為糧。又以地勢不利，率舟船入縮頭湖，作水寨以守。撻懶在泰州，謀再渡江，欲先破水寨，以舟師直犯之。榮亦出數十舟，載兵與之遇，倉皇欲退不可，覘金兵只有戰艦數舟在前，餘皆小舟，水退阻隔，不得前，乃捨舟而陸，大呼而攻之。金師不得騁，舟中自亂，溺水陷淖者不可勝計，獲其壻盆輦，撻懶率餘兵奔還楚州，遂退師。蓋金本無全勝之理，但南軍多自望風而潰，如陳思恭勝兀朮於姑蘇，張榮勝撻懶於泰州。此乃全勝之時，夫何難勝之有？
粘罕自雲中以燕雲漢軍、女真軍一萬人付右都監耶律余覩，北攻耶律大石林牙、耶律佛頂林牙於漠北曷董城。既行，拘余覩妻子於女真城。
大石、佛頂，天祚之族也。「林牙」者，契丹之官也。揭董城者，契丹之北土也。使余覩北行、以覩乃契外族類，知其巢穴，止付以女真、漢軍，又質其妻子，宜乎余覩之蓄憾也。
起燕雲民兵北攻曷董城，仍起燕雲、河東夫運糧，隨余覩行。
曷董城自雲中由貓兒莊、銀甕口北去地約三千餘里，盡沙漠無人之境。是行也，三路之夫死不勝計，車生於一二得還。
夏，撻懶之衆自淮東歸淮北，休兵於宿遷縣樂馬湖。
撻懶自天會八年攻淮南，至是方渡淮，休兵於宿遷。是行也，攻戰之久，人馬疲弊。既至宿遷，復值馬災，死亡殆盡，金兵食之不盡，往往棄擲道路。時新為張敵萬所敗，銳氣沮喪，又南兵已復淮東，去金兵不遠，且多傅南兵襲之，軍中每夜無故而驚，加之寇盜乘時蠭起，東北大恐。撻懶不敢遽回，故自是歲四月屯宿遷，至七月率衆北歸。以劉豫請兵戍邊，因留太乙於孛堇屯劉伶莊，訛里也屯淮陽而去。
完顔沒立與烏魯折合以數萬騎分為兩道南征，一自鳳翔，一自階成出散關，約日會和尚原。宋吳玠、吳璘歃血誓衆，為備甚力。已而，烏魯折合先期而至，陣於原北，玠率諸將列陣待之，更戰迭休，烏魯折合大敗，由他道遁去。沒立方攻箭筈關，玠復別選將擊退之，二軍卒不得合。
渤海萬戶大撻不也過淮陽，知軍張渙置酒於舟中，渙因語及劉豫即位，撻不也撫掌嘆曰：「某大遼之大姓氏也，大金初招某，許開國遼東，其後被堅執鋭，從軍爭戰，積有年矣，雖一郡安閒未可得也。豫山東一郡守耳，勢孤援寡，出降而已，今當是任，豈不負某也？」
大金用兵，惟以和議佐攻戰，以僭逆誘叛黨，如許撻不也開國遼東，而役于軍旅：高永昌誓為鄰壤，而殺于海島；余覩嗣守大遼，而罪及夷族；折可求列士西秦，而害以酖毒；杜充許之中原，而囚諸囹圄是也。
粘罕禁竊，盜及一錢者罪死。
此高慶裔勸以重刑止盜也。為盜者知劫竊均於一死，故竊盜息而劫盜盛。
高慶裔請於粘罕，令諸州郡置地牢，深三丈，分三隔，死囚居其下，徙流居其中，笞杖居其上。外起夾城，重塹以圍之。粘罕行其說。
河東南路都總管蕭慶招降太行紅巾首領齊實、武淵、賈敢等送於粘罕，罕盡殺之於獄。然殺降不祥，自齊實之徒被害，無復降者也。
初，婁室死，兀朮遂會諸道及女真兵合數萬人南征，宋張浚命吳玠先據鳳翔之和尚原以待之，兀朮造浮梁於寶鷄縣，渡渭攻原，與兄玠連三日，戰三十餘陣，大敗，兀朮中流矢，僅以身免。於是，兀朮始自河東還燕山。
.
兀朮自天會七年秋離燕山率衆南征，既而回攻陝右以侵劍外，至是歲冬山河東歸燕山。是行也，宋陳思恭戰於姑蘇，韓世忠戰於大江，劉錫戰於富平，吳玠戰於劍外，凡四戰，惟世忠與錫失利。然南軍亦大戰久之，軍不無損，加之往返萬里，首尾二年，其徒銷折十存三四，往往伕舁呻吟而歸。至於兀朮，尚以箭瘡帛攀其臂。兀朮始行，有從馬數百，至是僅六馬而還，平陽守蕭慶以三馬奉之，兀朮之衆自是不振。
粘罕以撒離曷為陝西路經略使，屯軍於鳳翔。
黑鋒既死，兀朮且回，故粘罕除撒離曷是職也。是時，劉豫已立逾年矣，陝西之地割屬劉豫，而大金於陝西尚設官屯衆何哉？時以翟興之軍守伊陽，東西路阻；吳玠之軍，又保和尚原，陝西強敵之地，人心未安，豫雖有得之之名，未暇保之，故金師未能去也。
天會十年春，粘罕、兀室、余覩居雲中，窩裡㬈、兀朮居燕山，撻懶居祁州。除兀朮為元帥府左都監。
粘罕論樞密院：磨勘文武官出身、轉官、冒濫，以雲中留守高慶裔參主之，奪官爵者甚衆。劉豫遣人之元帥府，議遷東京及會大金兵共破西京翟興山寨，興沒於陣。
自去年冬，劉豫弟益守東京，益迎合豫意，遣在京官屬併父老史平、僧録德真、道録王從問之東平，邀豫遷居東京。豫以翟興大軍見屯西京伊陽山寨，相去不遠，又陝西道久為興所斷，豫深惡之，故力請於粘罕，期必破興。會興將楊偉降，具陳破興之計，於是發女真萬戶茶曷馬渡河陽，張聲勢，揚言將欲攻興，興盡發兵以應之。楊偉潛引大軍由間道以襲興營，興兵既出，衆寡不敵，遂力戰而死，興之餘軍無復能振。時三月也。至四月，豫乘勢遷居東京。是日，大風飛瓦拔木，都人震恐，豫因曲赦之。
夏，粘罕試舉人於白水泊，磁州胡礪為魁。
是舉也，粘罕密誡試官，不取中原人，故是歲止試詞賦，不試經義。礪係被擄，以知制誥韓昉燕人也，用昉鄉貫，故誤取之。初開試日，粘罕立馬場中，呼舉人年老者，意謂免試，爭走馬前跪之。粘罕以鞭指揮，令譯者報：「爾無力老奴，何來應試？爾等若有文章，何不及第少年？爾等今苟得官，自知年老死近，向去不遠，必取贜以為身後計，行樂以少酧晚景，安有補於國？又聞爾等之來，往往非為己計，多有圖財假手後進者，如此，則我所取老者、少者皆非其人也！我欲殺爾等，又以罪未著白，復欲遂爾等，亦念爾等遠來，故權令爾等終場，當小心以報國，不然苟有所犯，必殺無赦！」於是諸生伏地叩頭，愧恐而去。是歳，胡礪之餘，中原人一例黜之，故少年有作賦譏者，其略云：「草地就試，舉場小公，比榜既出於外，南人不預其中。」由是士子之心失矣。
秋，國主如中京。時諸將邀上觀遼土及雨河池，故有是行。諸將會於燕山，將欲迎上於中京。兀室獵居庸關，遇馳遞者，得余覩反狀。
余覩之降大金，以為西軍大監軍，久不遷，常怏怏。其軍合董也，失其金牌，大金疑其與林牙暗合，遂質其妻子。余覩有叛心，明年九月，約燕京統軍反。統軍之兵皆契丹人，余覩謀誅西軍之在雲中者，盡約雲中、河東、河北、燕京郡守之契丹、漢兒，令誅女真之在官、在軍者。天德知軍偽許之，遣其妻來告。時兀室為西監軍，自雲中來燕，微聞其事而未信，與通事漢兒那也回行數自百里，因獵居庸之東，憩于山上，遙見二騎馳遞交，相遇於道，立馬交談，久而不去。兀室疑之，命數騎追一人至，詣曰：「爾何人也？」曰：「余覩使者，以軍事詣燕山槁里統軍司。兀室曰：「爾適相遇者何人？」曰：「此乃槁里統軍使之餘覩者。」兀室曰：「爾等適立馬，話及何事？」曰：「問候。」兀室曰：「非也，問候之語無許久。」又曰：「話別。」兀室曰：「亦非也，話別之語無許久。」又曰：「敘家事。」兀室曰：「家事故非立馬敘。」又曰：「敘往事。」兀室曰：「往事亦非立馬敘。」馳者詞窮而顫，又且戰慄不已。兀室察其言色，兼素疑余覩、槁里皆契丹反覆之徙，因以詐折之曰：「我知你二人為余覩議反者，近有人密告余覩、槁里反期，於今日各有使至，我故來此伺之，果得爾董，夫何隱焉？」其人謂兀室果知，不敢隱，余覩之叛由是敗。兀室多計皆此類，粘罕之下，諸將皆莫及之。
族誅契丹統軍槁里，元帥府諸將分捕余覩叛黨，仍令諸路盡殺契丹，諸路大亂，月餘方止。
河東八館五百戶、由金司乙室王府、南北王府、四部族衙，諸契丹相溫酋首率衆蠭起，亡入夏國，及北奔沙漠。契丹附大金者，由此一亂，幾成灰爐。兀室至雲中，余覩微覺，父子以遊獵為名，遁入夏國。夏人問以「兵幾何」？雲「親兵三二百」。遂不納。投韃靼，韃靼先受兀室之命，其首領詐出迎，具食帳中，密以兵圍之。韃靼善射，余覩出敵不勝，父子皆死。兀室馳至雲中，盡誅其殘黨，仍擅殺粘罕次室蕭氏而還。
粘罕自燕山令兀室西捕余覩，及至雲中，余覩已走，余覩盡誅其殘黨，及擅殺粘罕次室小氏。回至燕山，請罪於粘罕曰：「蕭氏本契丹天祚元妃也，與兄實乃仇讎，不以已而從，彼素忍死以事兄者，將有待於今日也。今既見事無成，恐或不利於兄。且兄橫行天下，萬夫莫當，而此人帷幄之間，可以寸刃害兄於不測矣。事當預防，某以愛兄之故，已擅殺之。」粘罕起謝，既而泣下。噫，兄弟同心若是，宜乎其能成功也。蔚州守遍特毛可殺粘罕使者，貺叛而獲之。平州守郭藥師、河東南路兵馬都總管蕭慶下元帥府獄，既而獲免，皆困女真之域。粘罕謂「財可聚衆」，以藥師家富，盡奪之。
郭藥師，南北反覆人也。藥師以契丹降將，被南宋寵遇，錫賫之厚，不可殫言。或引之出入宮禁，驕恣浸生。是時，宋中山帥臣謂其狃功怙寵，放縱士卒，居處服用率傚遼儀，至僭帥之禮，如置差遣司、禮樂司，用龍鳳旗鼓之類，皆非人臣之分。既而藥師外叛，導之圍京，大金雖以權宜用之，其心豈不疑之哉？始奪其「常勝軍」並器甲鞍馬散之，繼奪其家財沒入之，藥師得不死幸矣。
冬，雲中副留守李處能以預余覩之叛，族誅。主以余覩逆謀，乃元帥不能撫之，粘罕以下各決柳條有差。既獲余覩，降赦。主欲自中京而之燕雲，以余覩之亂，復還闕。
宋叛臣杜充知相州，以其孫自江南逃相，充不聞官而擅納之，為節度副使胡景山告於粘罕，誣充陰同南宋，粘罕遣詣相州，以鐵鎍鎖充，付元帥府獄鞫之。
充知相州，尚肆作威福，篾視同僚，人多憾之，故為景山乘余覩之亂發之。充之付獄，鞭箠炮烙，備履重刑，凡幾年而後脫。初，粘罕問充曰：「爾欲復歸南朝邪？」充曰：「元帥敢歸南朝，監軍敢歸南朝，惟充不敢歸也。」粘罕顧諸將笑之，無恥之言一至於此，背君負國，宜乎大金所不容。
元帥府諸將以上已回，分歸本所。
內樞密院國相楊朴以病死。
