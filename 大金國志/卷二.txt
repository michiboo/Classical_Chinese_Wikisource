
天輔四年春三月，始於渤海遼陽等州置榷筦庫， 歲課稍重，商人疑惑，金人但一切取辦於所在官場，他不恤也。
是春，日有眚，忽眚黑無光，其中洶洶而動，若胚金而湧沸狀。日旁青黑，正如水波，周迴旋轉，將暮而 稍止。
四月，韓州千戶皮兀室帥其衆謀入漠北以畔，伏誅。
五月，遣使烏曷魯等如宋，宋詔司業權邦彥、內侍童師禮館之。未幾，師禮傳旨邦彥曰：「大遼已知金人海上往還，難以復如前議。渝金使令歸。」邦彥驚曰：「如 此，則失其懽心，曲在朝廷矣。」師禮人奏，復傳旨侯童貫回議之。二使留宋國凡三月餘，方遣人送歸國書，只付其使回，不復遣使。後曷魯等自海上歸至其國，國主得書, 意宋朝絶之。乃命其弟國相孛極烈吳乞買並粘罕、兀室等悉師度遼而西，用遼降人余覩為先鋒，以趨中京。
天輔五年，春正月，知樞密院內相楊朴權知行營留守事。先是國主出征，骨捨留守。既而有中京之行，召骨捨共謀。蓋骨捨在諸將中最有智而黠猾者也。朴為人慷慨有大志，多智善謀。建國之初，諸事草創，朝儀制度皆出其手。
三月，金兵攻破中京。中京，奚國也，遂引兵至松亭關。已與宋朝有各不過關之約，止引兵由其西而過。遼主天祚震驚，率騎兵五千奔雲中，留宰相張琳、李處溫與燕王耶律淳守燕。天祚至雲中，遂取馬三千匹奔入夾山。 淳守燕二十年，得人心。天祚既奔夾山，李處溫與其弟處能及子奭、都統蕭幹挾「怨軍」謀立淳，乃率燕京數萬人勸進，淳即位，改「怨軍」為「常勝軍」，自號天錫皇帝，改元建福，降天祚為湘陰王。淳主燕雲，平上中京、遼西六路，而沙漠以北諸番部天祚主之，猶稱保大二年，遼國自此分矣。金兵追至雲中，蕭查剌降。進追天祚，幾及，凡行帳、 輜重、寶貨及其幼女盡俘獲之。
五月，國主用楊朴議，始合祭天地於南北郊及褅享太 廟，頒賜番漢羣臣以下有差。宋師與遼人遇，戰失利。六月，退保雄州。
未幾，耶律淳死，蕭幹與大石林牙立其妻蕭氏為太后，改元德興。
時宋童貫為宣徽使，蔡攸副之，同復燕雲。趙良嗣遺書開論燕王淳，使納上。大略云：「吳越錢俶、西蜀孟昶等歸朝，世世子孫不失富貴，況遼之與宋權好百年，誠能舉國內附，恩數有加。茍執迷失機，恐彭寵之禍。 淳得書，斬其使，又令董寵兒遣人説易州上豪史成獻城， 復執送燕京斬之。宋种師道、辛慶宗總東時路軍至白溝， 意請燕人有簞食之迎。初至蘭溝甸，為遼大石林牙所襲而敗。既而淳益帥二萬人渡白溝挑宋師，宋師遇之，又北。燕王死於六月間，國人立蕭太后。
八月，國主追襲天祚於國崖，禽其都統蕭規，天祚脫身去。及夏國引兵數萬襲天德軍，國主遣偏師七千擊破之。於是乘勝，遂因秋成竝邊牧馬休兵，屯奉聖州之東。
九月，遣孛堇烏歇、高慶裔等使於宋。初，宋朝回書附其使還，不遺報使，國中疑宋有謀。兼又未嘗先報師期，輟進兵取中京，移單泉泊，襲破天祚行帳。既占雲中府山後州縣，忽聞宋童貫舉兵。國主與羣臣議，恐爽約自我。或南朝徑取燕，則歲賂不可得，遂專遣使來。烏歇等奏：「聞知貴朝遣童貫舉大兵，不報本國，故遣臣來聘。」館伴趙良嗣答曰：「聞貴朝取西京，雖不得報，已令童貫舉兵，以應夾攻之約。彼此不報不必較也。」宋徽宗待烏歇等甚厚，賜予不貲，至輟御茗調膏賜之。引登明堂，入龍德宮、蕃衍宅、籞別館、離宮，無所不至，禮過契丹敷倍。 而慶裔渤海人，桀黠知書，雖外為恭順，稱藩頌德，而屑屑求故例不已。烏歇等又詣王黼第計事，面授回書。略曰：「所有漢地及夾攻竝如昔議。」慶裔曰：「夾攻一段且莫是， 候本國兵來否，良嗣曰:「縱本朝乘勝下燕，亦與巳許歲幣，初不必計先後也。」趙良嗣報使，馬擴副之。
冬十月，宋師再舉伐遼，高鳳、郭藥師以易、涿二州 降。
時蕭後管「常勝軍」，郭藥師聞宋師忽自燕來進涿州， 藥師以為圖己，召所部曰：「天祚失國，女政不綱，宋天子重兵應境，此男兒取金印之時。」於是萬口響應，囚監軍蕭餘慶，遺使奉表來降。時高鳳亦以易州來歸。
宋師劉延慶、郭藥師等自雄州趍新城，劉光世、楊可世自安肅軍出易州，遂會於涿州。時兵衆五十萬，駐盧溝 河，攻燕京。蕭後密遣人招盧溝河四軍馳騎自南門入，殊死戰，宋師連戰敗績。
十一月，金國遣使於宋，議割燕山地。初，宋朝與金人約，但求石晉故地，初不思平、營、灤，三州乃劉仁恭以遺契丹，故不肯割。至是，趙良嗣、馬擴見國七主於奉聖州，主令其弟國相蒲結與計事。蒲結以往歲不遣報使，今歲遣兵失期為言云：「今更不論元約，特與燕京六州二十四縣。」六州謂薊、景、檀、順、涿、易也。良嗣答以「兩 朝皆以信義為主，元約山後、山前十七州，今乃如此，信義安在」？辨論數四，卒不從。下是以國書付良嗣等，使與其使偕來，仍留馬擴于軍前。未幾，趙良嗣送金使還，且求營、平、灤三州。
十二月，童貫密使其客王瓌禱國主，具言貫兵已壓燕境，乞如約夾攻。國主遣瓌先歸，遂分三道進兵：粘罕趍南暗捷口；撻懶駙馬趍北牛口；國主親趍居庸關。分三路入燕。蕭後既敗，延慶獻捷於金，奉表稱藩請和，不許。自媯、儒二州進兵，抵居庸關，遼人棄關走。時馬擴隨軍行，國主謂擴曰：「契丹疆土我得十九矣，止燕京數州之地，留與汝家。我以大軍三面掩之，令汝家俯拾亦不能 取。初聞南軍到燕，我心亦喜。縱令汝家取之，我亦將斂兵歸國。近卻聞劉延慶一夜燒營而遁，乃至此邪？似此喪師，有何誅賞？」擴答云：「兵折將死，將折兵死。劉延慶果敗，雖貴亦誅。」國主云：「若不行法，何以使人？ 一兩日到關，汝觀我家用兵有走者否。」
是月初六，入居庸關，晡時到燕。蕭後聞居庸失守， 夜率蕭幹等出奔。未行五十里，國兵遊騎已至城，遼相左企弓、虞仲文等迎降。出丹鳳門，毬場內投拜，國主戎服坐萬歲殿，皆拜伏，待辜於下。譯者曰:「我見城頭炮繩蓆角都不曾解動，是無拒我意也。」竝放辜。纔撫定燕山，即遣馬擴歸獻捷。國兵之入燕也，大石林牙以蕭後歸遼主於夾山。天祚殺蕭後，蕭幹以奚、渤海人入奚。
良嗣至軍前，時諸帥列館燕京郊外，獨置南使一廢寺中，以氊帳為館。是時國主營已立，閤門官吏皆服袍帶如漢儀，贊引拜舞悉用遼人規式。每日人氊帳門，謂之上殿。
天輔六年春，陞「皇帝寨」曰會寧府，建為上京，其遼之上京改作北京。先是女真之初無城郭，止呼曰「皇帝 寨」、「國相寨」、「太子莊」，至是改焉。置三省六部、尹貳曹屬，仍命左丞相陳王兀室撰女真字以行。大宴番、漢羣 臣於乾元殿。大合樂擊鼓百戲為樂，至夕有沾醉匍匐於殿之側者。詔諸州積粟峙芻，備軍前支給，不許雜以糠土。
正月，遣李靖、寧朮割、王度剌、撒盧母使於：宋。宋趙良嗣報使。先是趙良嗣至軍前，國上曰：「平、灤等州若必欲取，並燕京小與汝家矣。」以國書副本示良嗣， 讀至「燕京自我得之則當歸我，大國其熟計之。若不早見與，請速退涿、易之師，無留我疆。」於是遣李靖、王度剌、 撒盧母與良嗣偕來。靖既對，遂見王黼。黼謂靖曰：「租稅非約也。上意以交好之故，欲以銀絹充之。」靖復請去年歲幣，上亦時許，遂命良嗣與靖再使。良嗣偕靖抵燕京，見國主曰：「本朝徇大國多矣，豈平、灤一事不能相從邪？」國主曰:「平、灤欲作邊鎮，不可得也。」遂議租稅。國主曰: 「燕祖六百萬，止取一百萬。不然，還 我涿、易舊疆，『常勝軍』亦當還我。吾且提兵按邊。」良嗣曰：「本朝自以下涿、易，今乃雲爾，豈無曲直邪？ 且言本朝許十萬至二十萬，不敢擅增。」乃令良嗣歸報，「過半月不至，吾提兵往矣」。時左企弓為國主謀，嘗以詩獻之曰：「君王莫信捐燕議，一寸山河一寸金。」故索南朝不已。然國中自以分軍護送擄獲東歸，又山後告急，以天祚謀復故地，而張㲄據平州，不能無懼。自南使過盧溝，悉斷橋梁， 焚次舍，亦恐宋不從而自防也。良嗣等留雄州，以國書遞奏。其略云：「貴朝兵不克夾攻，特因己力下燕，所以拘稅。今據燕管內每年租六百萬貫，良嗣等稱御筆許二十萬，以上不敢自專。其平、灤等州不在許限。倘務侵求， 難終信義，仍速追過界之兵。」宋復遣良嗣自雄州再使。 國書略曰: 「本朝與貴朝通和，每曲從所欲以成交 契。今代稅之物悉如來諭。」國主大喜，遂議雲中地。兀室曰：「皇帝言趙皇大度，我增百萬，一言不辭，今求西京， 何辭以拒？然其民卻待遷去。」良嗣曰：「若止空城，安用之？」兀室笑曰：「此無他，皇帝意欲南朝犒賞諸軍耳。」
三月，郊，合祭天地，依天輔年間例施行。車騎填咽， 諸大臣骨捨之屬躑躅其前，仗衛不肅，無復中朝儀制矣。 寧朮割、王度剌、撒盧母持誓書再同良嗣等至宋， 求西京犒賞金帛。引對，徽宗許以二十萬。乃遣兵部侍郎盧益等持國書及誓書議交割燕京日。良嗣與寧朮割皆言國主許還西京，且求犒軍物二十萬，而國書並誓書乃無一語及西京者，蓋良嗣與寧朮割共為欺罔，卒啟兵端。
夏四月，以燕京六州歸於宋。先是盧益與國使寧朮割至燕山，金人止之，以候犒師金帛已。乃得見，兀室等先索誓書觀之，斥字畫不敬，屢卻回，令至京師易之。 益等論以南朝皇帝親御翰墨，示尊崇大國之意，猶不聽。 凡改更三四，宋朝皆曲意從之。且言近有燕人趙溫訊、李處能等逃去，南朝須先見還，方可議交燕地。趙良嗣諭宣撫司，縛溫訊等與之。既至，粘罕釋其縛，以為用，遂遣楊朴以誓書及燕京、涿、易、檀、順、景、薊六州歸於宋，且索米二十萬石。自是，童貫、蔡攸入燕。先曰交割，後曰撫定。凡燕之金帛、子女、職官、民戶，為金人席捲而東，宋 朝捐歲幣數百萬，所得者空城而已。粘罕猶欲止割涿、 易，國主曰：「海上之盟不可忘也。我死，汝則為之。」蓋海上初約燕人歸南朝，奚、契丹、渤海人皆屬金國也。
燕雲之地，易州西北乃金坡關；昌平之西乃居庸關； 順州之北乃古北口 ;景州東北乃松亭關；平州之東乃榆關。榆關之東乃金人之來路也。凡此數關，乃天造地設以分番漢之限，--夫守之，可以當百。當時南宋之割地也，若得諸關，則燕山之地可保。然關內之地，平、 灤、營三州f，後唐為契丹阿保機陷之，後改平州，為遼興府，以營、灤二州隸之，號平州路。至石晉之初，耶律德光又得燕山檀、順、景、薊、涿、易諸州，建燕山為燕京，以控六郡，號燕京路，與平州自成兩路。昔宋朝海上密議割地，但云燕雲兩路而已。蓋初謂燕山之路盡得關內之地， 殊不知關內之地平州與燕山異路也。由是破遼之後，金 人復得平州路。既據平州，則關內之地番、漢雜處，故斡離不後自平州入攻，此當時議割燕、雲不明地理之誤也。
國主以徽宗建中初元立，歷崇寧、大觀至政和，凡十二 載，疑遼主天祚知其意志，始謀叛。逮政和四年初，屠寧江州，再敗蕭嗣先於出河店。繼而張琳四路之師敗，又繼而天祚親征，敗。高永昌據渤海，而女真屠之。遼東怨軍畔燕王，而女真殪之。遼東、長春兩路以次克捷, 而國主始稱帝矣。
當盧益奉使時，國主賜益等花宴。是日，國主坐行帳，前列契丹伶人作樂。每舉酒輒謝漢兒。左企弓已下悉搢築捧觴稱壽，一如契丹之儀。時國主自入燕以後，所擄中原士大夫之家姝姬、麗色、光美、娟秀凡二三千 人，北歸其國，酣歌宴樂，惟知聲色之娛。至此，形神巳病。 中觴，令盧益便辭，全不及交燕事。
國主有子八人：一曰阿母；二曰室曷；即亶之父；三曰設設梁虎，與室曷冋母，乃正宰所生；四曰斡離不，昔誤呼 「二太子」；五曰窩里㬈，昔誤呼「三太子」，宋紹興四年冬，曾至江上者；六曰兀朮，昔誤呼「四太子」；七曰窩里混，昔誤呼「五太子」，今號「自在郎君」；八曰阿骨保，邢王是也， 與兀朮同母。蓋國主稱兵之初，長子阿母在世，呼作「大 太子」，而第二、第三子已亡 ，所以斡離不人誤呼為「二太子」，如兀朮亦誤呼為「四太子」也。國主立其弟吳乞買為之後，除諳版孛極烈，為都兒帥。
是年五月，國主旻殂，上諡曰大聖武元皇帝，廟號太 祖。建國登皇帝位，首末凡六年。
