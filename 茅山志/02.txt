
茅山志卷之二
上清嗣宗師劉大彬造
誥副墨
太宗賜王法主詔
先生操履夷簡，德業沖粹。屏棄塵雜，棲志虛玄。吐故納新，食芝餌木。會眾妙於三清之表，返華髮於百齡之外。道邁前烈，聲高自古。非夫得秘訣於金壇，受幽文於玉岌者，其孰能與此乎？朕昔在藩朝，早獲聞道，眷言夙範，無忘寤寐。近覽來奏請歸故山，已有別敕，不違高志。並許置觀甩表，宿心未知。先生早晚以屆，江外所營楝宇。何當就功？佇聞，委曲，副玆引領。近已令太史令蔭頤往宣朕意。貞觀九年，事見舊唐書本傳。
高宗贈王法主誥
門下故玉清觀道士王遠知，性含幾跡，跡徇幽玄。體玆縣解，見稱先覺。自締構之初，迄光華之旦。綢繆恩遇，事昭綸脖。仙化不追，英靈浸遠。眷言留烏，宜有褒崇。可贈太中大夫，謐日：昇真先生。主者施行。調露二年二月七日。
勸旨潤州太平觀道士宜準七寺等例，度滿七七人。如後有缺，隨即簡度訖申。調露二年二月一十五日。
武后加贈王法主誥
門下子喬羽化，或留連於故祠。康成道存尚延，佇於舊邑。蚓夫蹟膺仙錄，名偶聖朝，追想遺塵，載殷遠念。故玉清觀道士贈太中大夫昇真先生。王遠知性與道合，神從化游，初窮帝解之微，自得天倪之理。時歷三代，報秘術以韜光；年逾十紀，屬睿圖之啟運。藏往知來，察幽鑒遠。亟符先渥緬，惟贈恤之恩。聿申後命，宜峻褒崇之禮，可贈金紫光祿大夫升玄先生。餘如故主者施行。嗣聖兀年正月二十八日
玄宗賜李玄靜先生敕書凡二十四通
敕丹陽郡太守林洋，及道俗父老百姓等。朕遠遵玄妙，載想靈仙。眷玆茅山，是為天洞。瑤壇舊觀，餘址尚存。道要真經，散落將盡。永言法寶，良用憮然。今為黎元，大崇道本。故令清修之士，建立真儀，訪邇靈山，以新觀宇。庶使玄宗再闡，瞻奉知歸。降福寰瀛，致之仁壽也。又比年以來，每遵清靜官吏，有修良之美，農桑屬豐稔之期。百姓之間，庶無乏絕也。微寒卿及道俗、父老百姓等，並平安好。遣書指不多及。
勸江東道採訪處置使，晉陵郡太守董瑰：山嶽上疏分野，下鎮方隅。降福祐於人，施雲雨之惠。且茅山神秀，華陽洞天，法教之所源，草仙之所宅。固望秩之禮，雖有典常而崇敬之，心宜增精潔。自今以後，茅山中，令斷採捕及漁獵，四遠百姓有喫葷血者，不須令入。如有事式申祈禱，當以香藥珍鎰，亦不得以牲牢等物。卿與所由存心，檢校漸寒，卿得平安好。敕廣陵李鍊師，上清品人也。抗志雲霞和光，代俗為予修福，靈邊將赴金壇。故賦詩寵行，以美其志。
紫府煙霞士，玄宗道德師。心將萬籟合，志與九仙期。絕俗遺塵境，同人喜濟時。訪經游玉洞，敷教入瑤墀。茅嶺追餘邊，金壇赴遠思。陰宮看舊記，陽觀飭新祠。緬想埋雙壁，長懷採五芝。真靈若可遇，驚鶴佇來玆。
尊師抱一守中，探微昭遠。能回貞潔，發揮道門，遂與太和。先生啟是仙宗，起予虔奉，崇飭靈邊，廣求真經。則詩以寵行，物將厚意。永慰岐路，以彰禮賢也。所謝知。
勸鍊師李含光，道高紫府，學總黃庭，貴然來思，式敷至妙。既而屬念茅嶺，言訪真經。近出咸秦，遠遊方外。朕載懷仙境，延佇勤修。將使九有之人，同歸玄教。三清之眾，俯鑒遵行。豈徒夢寐華胥，馳誠碧落而已。想尊師建立真儀，所修壇宇，初至經構，殊用勞心。甚寒，得平安好，遣書指不多及。
敕鍊師李含光：昨程元暹，至得所進，圖具規矩矣。然崇飾仙觀，祈望真游，若不幽邃清閒，豈降霓裳羽蓋，且在科儀，猶有差降。至於仙真道眾，故亦不可同居所置紫陽觀大院內，更不須著人居止。但作虛廊四合，清潔殿堂，以修香火，用候雲駕。其道眾等別院安置。今具作圖，往應所添加，亦入支料矣。尊師體真遠識，含和內融，必能上合靈仙之心，下副欽崇之意也。甚寒，得平安好，遣書，指不多及。
敕鍊師李含光：尊師，遠訪名山，精求至教，建立壇宇，載寫真經。庶事用心，殊勞倦也。朕志求道要，緬想真仙，將憑潔誠，以修玄妙。今以十八日清齋潔壇，以受經誥，靈仙降祐，祈有證明。今將詞及香信等往，尊師當為宣揚科儀，奉詞陳謝，庶上達仙宮，下垂昭應。甚暄。尊師得平安好，遣書指不多及。
勸李鍊師：道者是萬有之宗，法者是九真之契。大聖以垂教後學，以進修弟子，比欲敬受經法以未詳嚴秘。又真經散逸紕繆處多，近訪得天真遺蹟，至於科儀無不條備，加以摹寫一依戒旨。喜夙志之見遂，荷真靈之降恩。以今月十八日仰啟三清尊君、太師、玄師、真師，潔齋受訖，載捧真文，恭披鳳篆，將以運心太虛之境，以養穀神之壽也。其脆信具依經傳造足，今並投詞封以附往，尊師體道之要，含光之和，清簡無為，與予合志。請為弟子以前件詞及脆信，投茅山華陽洞天金壇靈府以為明信，用證勤精。夫有德者尊以美號，則葛洪著抱朴之稱，陶君有貞白之名。永言前修事實不遠，今號尊師為玄靜先生，以昭懿德彰高行也。故令使往。甚暄，尊師平安好，遣書，指不多及。
尊師秉德之和，探德之要，為弟子親藏脆信以啟靈真。且加號以表精修，衣服者所以展誠敬，是申崇尚之意式，贊仙階之美也。所謝知。
尊師所奏靈芝，信殊祥也。若彩雲繁布，比芳蘭芬馥，當紫陽之福地。升丹誠之吉徵，遠與大同玉芝，遙為合應。斯仙真上祐尊師潔誠，是降休徵，用深慶慰。今令將詞及香投謝天洞式，憑高德以達虔心也。
靈芝者，和氣以生，真仙監植。昔軒轅至道三秀屢芳，永惟禎符載瑞。玆日黃輝朱釆八十一莖，色吁金方，數應陽吉。或連駙並萼，或雙本同枝，出天洞以敷榮，就藥壇而結秀。實曠代嘉既，至感殊祥。尊師既陳詞達誠，遠致真錫，弟子敬受。元吉，當服餌焉。甚熱，平安好。
敕：眷古。仙府旁連洞宮，青壇舊居，緬然靈邊。紫臺新宇，煥啟真宗。式彰崇奉之誠，爰置茸修之戶。尊師等副朕，玆意清靜寶持也。
敕：尊師道德之重，仙真所欽。是以修齋必有精感，況山惟地肺，會司命之福，庭壇，邇天宮，則真人之舊館。演●●弟子勤志，致蒼生壽域。迢遙東望，日夕傾心。至於開春，佇迴風馭，以慰渴賢之想，來敷玄妙之教也初秋尚熱，尊師平安好，遣書指不多及。
敕：爐開仙藥，九真示傳。院合靈芝，三茅監植。徵之玄錄，蓋未曾聞。唯魏伯陽豫兆於前。今李越成效之於此。朕當齋心以伺專使往迎，與尊師同承道錫也。所賀知。
敕：朕每重清真，親乎有道而覽。玆誠請義在難違，俾遂迺懷以就醫藥，亦既痊損當早來旋。
詩送玄靜先生暫還廣陵並序
玄靜先生稟和清真，樂道虛極。頃來城闕，善利同人。緬思林泉，洗心外俗。予嘉焉重焉，式遂其意，言念於邁，賦詩寵行。
楊許開真錄，夫君密契傳。九星連紫蓋，雙景合丹田。玉簡龜臺職，金壇洞府仙。猶期御風便，朝夕候泠然。
敬問玄靜先生，先生秉潔白之節，得黃中通理。學遍九流，逾守玄默。心游八景，益混光塵。則密行高邊，良可歎矣。然能屈獨往之心，廣弘濟之道。緬迪真祐，深啟淳源。知前後所修功德，皆有感應。瞻望東南，馳心日夕。今附物及香棗等，尊師更為九度修功德也。庶使蒼生承日用之福，外化有歸順之心。天下和平，惟道所庇。修功德了，當暫迂風馭。一至京來，甚寒。尊師比清暢唐師回，遣書指不多及。
齋醮之儀，顧有模楷。將致誠懇，必仗精修。故屈尊師敬申，妙旨，知己事畢，良多愧也。所謝知。
尊師思慮就精，虔心齋潔。致福利物，其功實多。況擇高流，同勤至道。精修不息，嘉尚彌深。香信之資，用昭誠意也。
尊師以至道妙用，精誠感真。薦福朕躬，居寧寰宇。俯及長至，來慶休祥。履端之吉，是與同也。遲至來春當●●，共尊師相見。
敬問玄靜先生，昨弟子唐若倩至。具知去月十一日，功德事畢。夫以至誠之心，精修之感。壇在仙境，宜按沖科。下庇蒼生，上資宗社。永求福應，玄感昭然。及知天地至和，人神胥慶。以降甘露，以表休符。則視履考祥，其旋元吉。今歲律云：暮璿璣運行不愧，再勞事綠萬姓。今附香信往，至年下且請尊師，於所居修功德以助履新。至來載春和復請尊師，於茅山上為宗社，下為黎元修河圖大齋。應緣功德之物，觸新再造。無以多勞，所利者廣。又道德相親，氣味縣合。諸山聖蹟，多有異人。若有訪尋，尊師當為弟子招致也。甚寒，尊師道體安和。唐若倩還，遣書指不多及。
尊師上清真修，下弘仙教。為朕致福，以庇蒼生。三皇祕文，已承嘉應。河圖內記，祈延福祥。虔誠之心，遙屬茅嶺。所寄少物，豈答勤勞。春景漸和，尊師比如宜也。
詩送玄靜先生歸廣陵並序
鍊師氣遠江山，神清虛白。道高八景，而學兼九流。每發揮玄宗，啟迪仙錄。延我玉皇之祚，保我以金丹之期。敬焉，重焉。深惜仳別，因賦詩以餞行雲耳。
默受王倪道，逾深尹喜師。欣同八景會，更吁九丹時。鸞鶴遙煙境，江山渺別思。當遷洞府日，留念上京期。
尊師以道樞弘濟，以真宗啟迪。來致玄妙，去還雲山。詩以見懷，用彰惜別也。所謝知。
肅宗賜玄靜先生勸書
敕李含光師，久契真要，深通玄微。游逍遙之境，得朝徹之道。上皇疇日，順風見知。今迺鍊質名山，良多景慕也。況茅君洞穴，仙經所稱。靈化往來，神藥斯秘。師當閱金錄之秘訣，祈玄宮以清修。驗消災之方，效長年之術，尤宜精勵庶表齋功。夏熱，師得平安好。遣書指不多及。
敕李含光師，深通道妙，久著名聞。昔茅君之山，今洞真之奧。以師德行，良景慕之。朕頃總干戈，掃除凶匿。保全萬姓，克定兩京。上皇聖駕，迎還官闕。得此定省，慶慰自天。仰荷玄元之祐，再成宗社之業。亦師精修願力，有以助之。必須加意壇場，潔精香火。廣上皇之福壽，俾六合之康寧。靜正道門，當在師也。所謝知。
修造紫陽觀敕牒
茅山紫陽觀右臣奉敕與修功德使玄靜先生李含光、內謁者監程元暹等，同檢校修造前件觀並了，並設齋謝上訖。去年九月二十二日，錄奏奉敕，宜付所司修造觀，迴殘錢1一百四貫二百八十五文，右修造外，有前件迴殘。為造觀成，附奏奉勸，便賜觀家充常住郡司，已準數分付三綱訖。臣又與觀主道士劉行矩等商量，請於便近縣置一庫收質，每月納息，充常住其本。伏望長存觀額，及徒眾先受地頃畝，並足，今載所收納苗子支，來載糧亦充並觀內。先有奴婢四人，小·牛六頭，車一乘，見在。右臣今對所管縣官及三綱，檢責觀內，先有前件產業，數，勘覆，並同，其糧食已有歲支，來春請加營種觀內什物，五行等。右觀家先貧，什物數少，昨修功德，使程元暹奉敕支供黃線齋外，有迴殘銀一百兩，令臣分付觀內徒眾，將回市所欠什物等，並令充足。觀內松竹果木等，右臣伏以觀在茅山，草仙所集，院宇雖則華壯，松竹先多欠少，比為非時，未由種植，請至開春專令栽蔭，並於南池種藕，庶望周遍，謹具以聞。丹陽郡太守林洋奏仲狀如前。
中書門下牒：丹陽郡牒奉敕宜依，牒至準敕故牒。天寶八載正月八日，左相兵部尚書陳希列、左僕射兼右相林甫。
玄靜先生等表奏附
道士臣含光言：今月十八日，品官王遊仙宣口勸，賜臣法衣六副。又今日，將軍高力士宣旨，賜臣御製詩一首，縑二百疋，並香鑪等。臣雖在道流，素無深識，因遇聖代，仍荷國恩，霓裳羽服出自天府，神筆睿藻頓集微軀。臣·之叨受，實瑜涯分。臣自嬰風疾十載有餘，形衰力弱，觸事俱廢，惟願香爐致福，上答聖躬，終此餘生，不敢有二，無任恐懼之至。天寶六載九月二十五日。
道士臣含光言：今月二十四日，中使啖庭瑤及道士唐若倩查脆物並詞至山，即以二十五日與庭瑤，若倩於華陽洞門燒香讀詞，兼藏脆信，至暮事畢。臣又奉敕書錫號，並賜法衣。忽承聖旨，進退惶懼。臣以僥倖，頻忝國恩，功微德薄，寄情靡所，不勝，悚荷之至。因投脆已了，謹遣楊慎奢奉表陳迷，並謝以聞。天寶七載三月二十六日
臣含光言：竊見紫陽觀束、隱居先生奮合丹所忽生芝草八十一莖，形狀環奇，光采秀麗，根憑松石，氣鬱蘭荃，斯實曠代希有，當今罕見。伏惟陛下推誠洞府，展敬無虧，踡言紫陽，載興修茸，是以神物繁植，用表吉祥。幾與知聞，會雲聖德所感，莫不喜悅。臣不勝欣躍之至，謹遣楊慎奢先奉表以聞，今圖寫芝形委曲，詳辨事畢之日，別差使上聞。天寶七載五月二十日。
臣含光言：今月十八日，中使啖庭瑤齋御詞並香至山，臣即以十九日與庭瑤及同法劉行矩等，詣紫陽觀束大橫山右燒香，啟真密，宣詞旨。以今月依法探芝，其芝草大小八十一莖，龍盛如列。無任喜懼之至，因庭瑤謹奉表以聞。天寶七載六月二十。道士臣礪俗等言：伏奉五月十三日恩制，紫陽觀取側近百姓二百戶，太平、崇元兩觀各一百戶，並鐲免租稅差科，長充修茸灑掃者。實以光昭洞府，永構玄門，掃飾開清靜之場，施力增人戶之福。伏惟開元天寶聖文神武應道皇帝陛下，廣崇道化，克著真宗，重闡徽猷，彝倫法要，遂使靈山祠宇載茸頹綱，茅許仙居咸蒙創進。臣等愚昧，濫在法流，叨沐殊恩，曲霑需澤，所以遠馳丹禁，跼路天庭，無任感荷喜撲之至。謹躍龍門，奉表陳謝以聞。天寶七載八月十一。。丹陽郡紫陽觀道士楊礪俗、葛沖虛，太平觀道士徐元沼等上表。
臣含光言：臣弟子唐若倩與前句容縣令李越成進芝並奏，以今日到伏，承芝生藥院數表千莖，丹化神爐，光瑜九轉。自非聖德至重希代，神物無由卒至。謹按參同，契論此丹雲，帝王永御，千秋常存，既未聞於往日，實有徵於聖代。不勝慶躍之至，謹奉表陳賀以聞。天寶十載八月二十七日。
臣含光言：臣雖服膺道法，而拙於理身，久患風疾，腳膝無力，入秋以來，漸覺贏弊。物性所習，南北異宜。伏望天恩，許還本土，冀漸醫藥，稍延視息。無任區區之至。天寶十載九月十日。
臣含光言：昨十四日，內侍袁思藝宣口敕，以御製送臣歸廣陵詩一首見賜。伏惟陛下虛己應物，巨細無遺，爰寄睿懷，降玆神筆，翰兼雲篆之妙，詞發玉晨之音。顧慚優渥，捧對無倦。臣行裝已辦，即日戒途。違遠闕廷，但深愧戀。天寶十載九月十五日o
臣含光言：季夏毒熱，伏惟聖躬起居萬福。去月八日，中使啖庭瑤至山宣口敕，以所齋縑二百疋並香三合，令臣於茅山用施齊醮，並賜臣衣兩副。臣謹承聖旨，於紫陽觀東鬱岡山右別立靜院，剋取今月二十七日人定啟齋，二十八日寅時為正齋之始。自此之後，以漸遵行。計至冬閒法事迺畢，務盡心力，以求感通。但臣無功，每蒙賜及，伏增戰慄，今供擬已辦。饉遣弟子唐若倩隨中使齊令說，奉表以聞。天寶十一載六月十九日。
臣含光言：晷度環周，日長南至，伏惟陛下膺納乾祐，慶無不宜。臣等今於茅山為國焚修齋醮，無任欣悅之至。饉遣中使啖庭瑤起居，謹奉表以聞。天寶十一載十月二十五日。
臣含光言：前所奏請紫陽觀東鬱岡山右奉修齋醮，自六月二十七日起首，行道至今月七日冬至日初出時，綠是齋人及中使齊令說等，咸見齋壇四遠松樹悉有甘露，其色白，其氣香，其味甘，其松去壇漸遠者而露亦漸少。計今幾降甘露松樹，都有二百三十株。謹按《道德經》稱，天地相合以降甘露，人莫之令而自均焉。玄聖著經，以為嘉瑞。齋醮遇此，又為吉祥。敢不以聞，謹遣弟子唐若倩隨中使齊令說，奉表供進甘露二合。
臣含光言：孟春猶寒，伏惟聖躬起居萬福。去載十二月二十五日，中使啖庭瑤及臣弟子唐若倩等至，伏奉恩敕勞問，臣蒙賜絹百疋，行道道士賜絹二百疋，又奉聖旨以本命紫紋七十疋、五方紋繒各二十疋、銀五百兩，令臣依《河圖內篇》奉修齊謝並餘功德。臣爰以去載十二月晦及今載元正之日，先於廣陵郡大唐廣業大龍興觀饉修歲節吉齋，以助履新之慶。今又於茅山紫陽觀中銓舉同法有戒行者，共營齋具講習之儀，務令合法，然後施用。至夏齋畢，隨事上聞。但臣自顧非材，謬參道法，不以庸淺頻荷國恩，雖竭愚誠，豈酬萬一？無任悚懼之至。天寶十三載正月二十五日。
臣含光言：仲夏炎熱，伏惟聖躬起居萬福。臣先奉聖旨，令於茅山修奉河圖齋謝，頻屬霖雨，遂闕施行，至今月八日夜始就宿啟次，九日、十日夜依法正齋，並伸禮獻次，十二日江中投璧，以望日設齋飯賢。自始及終，頗為周悉。但臣等學非師授，材愧聰明，雖饉按成規而所疑未洗，不勝惶懼之至。謹遣唐若倩奉表以聞。天寶十三載五月二十五日。
臣含光言：昨十日，中使孟遊仙齋敕至茅山修功德所。仰感聖恩，伏增恐懼。先於此山與諸道士能戒行者共遵香燈之務，庶以助國扶教，消災致福。但臣等雖班法任，愧乏感通，區區之心，不敢有二。因孟遊仙使回，謹奉表上謝以聞。至德二載六月十二日右勃書並表奏，唐貞元十四年刻石。
大和禁山敕牒
潤州三茅山。大茅山，西面到平地路三里內有太平觀，南面到平地路三里內有華陽洞南門崇元觀道祖院，束面到平地路四里，東北長嶺綠嶺腳不斷接連，並平路是界，北面連積金嶺，內有華陽洞西門及祠宇。中茅山，西面到平地路三里內有三茅廟及祠宇，束面到平地路三里，南面連積金嶺，北面連小茅山。小茅山，西面到平地路三里，西北至雷平豢龍池，郭真人塘、紫陽觀，南面連中茅山，東面到平地三里，北面連大橫山，內有燕口洞並祠宇，北至大橫山鍊丹院三里。
右茅山三觀威儀道士孫智清等狀，華陽洞天眾真靈宅，先奉恩旨，禁斷戈獵。樵蘇秋冬放火，四時祭祀咸絕牲牢。自經艱難，失去元敕，百姓不遵舊命，侵佔轉深，探伐山林，妄稱久業。伏請重賜禁斷準法，護持差置所由，切加檢察。庶得真場嚴整，官觀獲安，具元禁疆界如前。
中書門下牒：茅山三觀等奉敕，句曲靈山洞宮所在，恭惟列聖嘗亦欽崇，宜禁樵蘇以申嚴敬。其茅山界內，並不得令百姓戈獵採伐及焚燒山林。仍委州縣切加禁止。牒至，準敕故牒。大和七年十月四日，中書侍郎平章事李德裕，檢校右僕射平章事牛使。
