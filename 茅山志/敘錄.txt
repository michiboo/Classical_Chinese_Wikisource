
句曲有記尚矣。宋紹興二十年，南豐曾徇孚仲昭臺道士傅霄子昂修山記四卷，所書山水祠宇，粗錄名號而已，考古述事則猶略焉。大彬登壇一紀，始克修證傳宗經錄，又五載而成。是書凡十二篇十五卷，題日：《茅山誌》，載惟玆山察靈，異於開闢之初，應帝王於虛無之表。夏禹巡幸，秦始登崇。漢元壽二年太帝九錫茅君白日神仙，其名益大顯於天下。及晉宋經道之興，梁唐尊尚之篤，真人道士代為帝者師，龍文鳳札，積如雲霞。慨乎年世曠邈，璽書罕存。追錄見聞百餘一二，暨我皇元混一區宇，世祖聖德神功，文武皇帝首降明韶。召嗣宗師蔣君宗瑛詣闕，縣是累朝大護其教，迺延祐三載，加號三君，改觀三峰，光掩前古，聖人以神道設教有自來矣。作誥副墨第一加封明詔若日：玆山之靈，以氏為號。茅君真冑，盍先傳焉。按《登真隱訣真傳》例，列聖道君稱紀，餘真稱傳。夫以三茅秦漢道君，今日下士仰述聖蹟，何得稱傳？作《三神紀》第二。金壇華陽洞天，金陵地肺福地，桐相真人所謂養真之福境，成神之靈墟，雖百世可知也，集諸山水洞穴，作《括神區》第三。觀方平海中揚塵之諭，令威華表去家之語，是知仙聖按行民問，亦嘗咄咄古今之異，玄蹤所在，不與陵谷遷變者幾希。作《稽古蹟》第四。上清經法下教出世，始晉興寧二年，紫虛魏元君降餵瑯琊王公府舍人楊君，作隸字寫出，以傳護軍長史許君父子。其圖錄秘，非盟跪不傳。今疏篇目，使學真之子略見曉焉。書論附名其左。作《道山冊》第五。初元始七傳而至紫虛，自紫虛積於今四十五代。苟非其人，道不虛行，河東柳識故云：道門華陽，亦儒門沬泗。作《上清品》第六。劉向云：天有神司，仙人充之。洞宮官僚，自《真誥》、《玄通記》傳出。時運變易，應有遷補。譬如周禮漢儀，不復相同。神道幽遠，非世所知。作《仙曹署》第七。山源曲而有容，高尚求誌之士棲遁其問，不可嬋紀，所采古今卓行之著明者。若夫深晦無為，潛升晨景，則曷得而名作《采真游》第八。魏晉六朝綰宇，散居林麓。唐宋始劫改官觀之盛，奉祠祝釐，此其地也。作《樓觀部》第九。丹砂寶氣，金玉華津，人服之而引年易質。其漬潤積久，發於芝英草木，神異而靈長信，物理之固然。作《靈植檢》第十。碑銘書刻，載道之舟車也。真人手澤，猶得模楷。而立德立功立言者，文亦在玆乎？作《錄金石》第十一。古人采詩，蓋有關名教，山中賦詠，散逸既多，此皆絕妙好辭，足麗於飛空謠歌之末。作《金蓬編》第十二。終焉。是誌之作，不問今昔，一行一言，錄其至善。其或傳事調謬，撰辭蕪惡如指桓，記之屬一無所取，非脫遺也。於戲，太史公稱天下名山，南華稱博大真人。若句曲兼二者，蓋千數百年纂懿流光，未有若斯之盛者也。後之學士無狹其所居，無厭其所生，無小無大。臺是皆以清靜為本，尚有徵於斯文哉。大元天曆元年歲在戊辰十二月二日，嗣上清經錄四十五代宗師洞觀微妙玄應真人劉大彬序。
