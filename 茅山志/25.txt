
茅山志卷之二十五
上清嗣宗師劉大彬造
錄金石篇
宋碑
《茅山記》云：雷平池火院宮池，並有小黑龍游其中，今少睹者。又有郭真人池，池中常有之，靈物變化，所處不一，人或取之出山，雖緘閉於器皿中，皆潛失焉。近遣中使任文慶醮祭名山，為民祈福。文慶檮取一龍來獻，因將二龍以行，中路風雨，果失其一。持一龍至闕下，細觀其形，誠有可異，故為歌以紀之。歌日：
四靈之長惟此龍，此龍變化固難同。三茅福地旱仙宅，靈物港形在此中。池內仙人馴擾得，至今隱顯誰能測。乘雲蠢動獨標奇，行雨嘉生皆荷力。常人競取暫從心，纔出山楹兮無處尋。中使勤求深有意，欲獻明廷兮
陳上瑞。初檮一龍朝魏闕，偶抱二龍離洞穴。人心龍心若符契，一去一住何神異。我睹真龍幸不驚，至誠祝龍龍好聽。但期風雨年年順，庶使倉箱處處盈。大中祥符三年六月。
上清大洞宗師賜紫臣朱自英撰，御書院祇候臣孟應之奉聖旨書並篆額。
皇宋應運之四葉，聖君在宥之三年，聖母皇太后劉氏九靈分粹，三元毓神，流光開泰之期，握符聖明之化，內以肅雍九族，外以緝熙庶政。萬機之暇，宅心虛無之表，凝神太漠之鄉，金妃拂筵於琳碧之堂，玉華散馨於虛白之室，而又澄神澹思，誦《黃庭二景經》，志意內修，晨夕忘倦，豈獨拘魂制魄，上符高聖之言，蓋亦務本還淳，下蔭普天之眾。於以觀三素，思九真，揖儀璘，玩噹珮。南真依稀而密盼。西母彷彿以宴觀。胖蜜之應，繼日而昭，積累之功，卜年而進。信乎，仙可學而道不虛行矣。仍念研精尚鮮，未臻道源，聞南嶽紫虛元君魏夫人，昔以東晉興寧甲子歲先農日，以小有天王清虛真人所授上清大洞寶文，下教於茅山東華真人楊君，洎上清仙侯許長史。迄後，靈源真系，接武華陽，道葉仙枝，流芳寰海，縣是迺詔玉清昭應官沖妙大師皇甫希及尋績王、魏之文，研楊、許之邊，得上清三品神經、玉清隱書、九清眾秘、與金神二虎八景玉錄、上皇玉諱元始譜錄，流金火鈴，迴車畢道、三元玉檢，九鳳靈章、紫文白帶，太微黃書，譎宮靈飛等錄凡十卷，金仙玉馬等一十五券。依科備辦金龍、玉魚、金羊、銀鴉、青絲金鈕，雲錦鳳文，碧霞拂塵之羅，絳章落屍之帛，四規明鏡，景震靈劍，五色綵繒上清法服，盟文禮物，莫不周悉。先遣中使責密詞詣南嶽，致告於紫虛元君，默允冥旨。續命入內內侍省西頭供奉官臣康從政、入內內侍省內侍殿頭勾當御藥院臣江德用，並韶右街副道錄、知玉清昭應宮事、同管勾左右街教門公事、沖真大師賜紫臣李知損、左街都監壽寧觀住持明真大師臣石知章、玉清昭應宮副直歲宣教大師賜紫臣周遂良、玉清昭應宮住持沖妙大師賜紫臣皇甫希及、玉清昭應宮同住持沖祕大師賜紫臣薛清和等，同責青詞黃素，一行禮信，就江寧府茅山崇禧觀開建上清黃壇，預啟玉錄道場七晝夜，散日設醮三百六十分位，依科傳度訖，別設謝恩道場三晝夜，設闔山道士女冠大齋一中，投送金龍玉簡、金環玉魚於華陽洞、燕洞、金山水府，於以告盟七聖，於以致誠九清，伸授受之儀，罄師資之禮。始以輸軒至日，靈鶴低迎於羽葆，當建齋之夕，商雲遠布於層霄，宿露真文以祈感，預陳精檮以伸款，蘭膏晃爾，璧月集然。百神受釐以效祥，五嶽衛靈而薦祉，中夜靈風颯至，嘉雨需然，須臾之頃，銀漢森列，星斗爛如。咸雲風伯掃壇，雨師灑席，觀其所以，不亦宜乎。及啟傳之旦，九霞流光之輝，炤爍而凝照；三素飛煙之氣，縹緲以浮空，颼欽萃焉，霓旌煥焉，習儀恍焉，萬靈肅然q當分金列契之際，皓鶴復翔於壇上，絳霞紛繞於山中，蕙風襲人，靈芬郁野。蚓夫眾妙多門而學則有序，至神無方而感則無待，斯以見我後用心之精誠也。符健順服，人神降靈，仙契冥奧，非浩劫累崇之德，積生致尚之果，其孰能臻於此焉？是知令乎善始則美克有終，謀之以道，何患不臧，若然者，八景飛霞之輩，主元流雲之宴，九色鳳腦之僎、十精徊水之漿，靡日而致之矣。恭惟聖念，奉若秘文，蓋欲昭事昊穹，保寧真主，固宗枋於億載，福民庶之三登，永戢干戈，同承富壽者也。至於後天之算、無疆之祚、金枝之遠、蒼生之賜、不其宜哉？觀一代之能事，考百王之未書，用敢直筆，以記之雲耳。時天聖三年甲子歲四月戊午朔，二十三日庚辰謹記。臨壇保舉上清大洞法師臣張紹英、臨壇監度上清大洞法師茅山道正真寂大師臣蔣元吉、臨壇度師上清大洞宗師賜紫臣朱自英。
樞密使開府儀同三司檢校太尉行刑部尚書同中書門下平章事上柱國臨淄郡開國公食邑九千五百戶食實封二千七百戶晏殊撰。
丞相冀文穆公即世之明年，其小君許國夫人聞於內朝，請建道館於茅山之南麓，以為公棲神之所。聖上追念大臣，一及伶時思，特命郡守舊相李公迪主其營繕，又劫公門下吏、右侍禁張得一董其力役。後十四年，夫人以制度之未備，申命公之猶子、右班殿直士顯往增茸焉，始賜名日五雲觀。倨工於天聖之丙寅，已事於康定之庚辰。其廣裹因崖嗽之回抱，其奧昨視科文之品第，崇堂以宅肖像，秘殿以嚴真供，層閣崛起，廣除環構，脩廊蔓衍，高源濬開，庖廚有方，屬庫有次。其外則壇場著前朝之蹟，洞穴表靈峰之蘊。喬松夾植，蔭行旅之勞；良田外營，資猴糧之給。妙擇勤士，恭修秘式。其所以尊奉遺貌，妥安淨眾者，罔不周具。惟道家者流，有清靜沖虛之說，歸真復朴之教，後代悅其風者，觸類而長，於是乎幽經祕訣之敷演，清都洞臺之照臨，三雲八景之鍊修、童初廣寒之游集，上自後辟，迄於臣民，用資化源，著在彝典，初，真宗皇帝既偃武節，聿修文事，封泰山，款后土，謁仙里，建靈宮，務輯一王之儀，邈追前代之盛。公於是時，都將相之重，極風雲之遇，與一二元老、鴻儒碩生，內則栩贊宸猷，外則討論經禮，用□削藥之□，密荷沃心之賞，借前著而謀定，申巽風而令行。至如檢玉介丘、座繒睢壤、近甸巡豫、嘉壇裒對，咸遵祕錄，聿彰勤任，用三洞之科式，先八鑾而啟行，公則參儀衛之職焉。寅受天瑞，欽崇祖烈，五嶽陞號，靈泉效祉，並敞真宇，茂昭元既，公又歷置使之任焉。總集髦侍，紛披載籍，擷百世之龜鑑，述方來之矩擭，復詔公典領焉。公又以混元之法，有助亨會，函岌所蘊，源流皇繁，欣逢盛明，用得論次，迺復選通達其學者，校儼而辨正焉。名山洞室之藏，金簡玉文之萃，多所刊定，訖無調謬。本至性之沖漠，益聖朝之參會，徜徉乎叢霄太霞之境，諷詠乎廣韶曲素之篇，寤寐赤松之游，沉酣金匕之藥，間接真士，高談妙樞，由是偷然有乘雲縿颺、離人拔俗之想。每出沐休暇、元辰令吉，特屏世事，虔修掙醮。壇宇嚴邃，旌嬸颯儷，杳塵寰之不接，疑景象之有聞，綿襖寢久，積精忘疲。乾興壬戌歲，分符秣陵，眷言玆山，實邇郊次。俄奉中詔，即伸嘉薦，注慕靈壤，徘徊諍域，道肅自得，澹乎忘歸。隱士朱自英者，肥逛中巖，載更年所，公樂其素約，宛若石友，還朝秉鈞之再歲，以其名聞。召至都下，宴語細繹，異於常倫。及其還山，又約他日卜鄰洞府，音旨隆密，朱君異之。後數月而公捐館舍，且有遺語，卜玆締構，前後所費私帑凡百五十萬，官給不預焉。續詔朱自英往來臨蒞之，皆從公之素誌也。按《真誥》言，句曲地肺，土良水清，謂之華陽洞天，可以度世種民，是處三災不干。又言，至忠至孝之人，皆先受靈職，次為列仙，歲登降其幽明，如人問之考績。則公之結思崇岫，歸誠妙象，豈徒然哉？蚓夫出應賢運，越登極位，佐時勳大，用物精多，非持受靈氣，廈瑜群品，曷以協昌辰之偉任，非默契仙錄，往階真格，曷以顯太和之挺生。質於前聞，其有冥合。嗚嘻，乘時奮庸，握文武之柄，尊主庇物，罄其蘊懷，執方持衡，不疚風議，垣赫輝耀，以功名自終，然後脫遺世氛，與羨門僱佺之徒，相期於煙靄之際，不其盛與？惟夫人恪奉治命，無忘適追，其嗣子、殿中丞寅亮，瞿瞿協心，克終勝築，足播徽範，永光圖史。謂殊夙以文翰游公館宇，見託撰述，著之金石，是用拜禮命之辱，而忘其陋蕪。公姓王氏，諱欽若，字定國，夫人姓李氏。公之邑里世系，歷官差次，上載史牒，下刊碑誌，此得略而不書。慶曆二年，歲次壬午，十月乙卯記。山門道判兼管觀事賜紫孟子宣、雷平胡恢書丹，將仕郎守句容縣尉陸絳勾當立石。
雲陽南郭陳輔造，七閩西山蔡仍書並題額。
先生姓朱氏，諱自英，字隱芝，句曲朱陽里人也。生八九歲，牧牛郭干村，兒曹卷蘆吹茄，鞭角馳牛，陸降為戲，先生辭不能，牧兒哈焉，先生笑日：爾騎牛曷若我騎鶴？徐徐出笛袖問，裂竹而鶴舞空下，先生跨背，鶴騰輒墜，牧兒駭呼。自是從牧，時能致鶴。或謂不祥，父母遂棄之入道，師玉晨觀道士朱文吉。訓篤隸業。先生過目掩卷日：熟矣。師蓋未能，奇也。十有一歲，度為道士，仙標玉骨，固已稜稜迥出風塵外。先生幼生村野，未始目吾儒經史與夫道家仙籍，問焚香誦六經、百子、三乘三十六部，一表衰不絕口，四遠老人夙學，願見眉宇。先生坐一室，閉目溫繹，聽者按無一字遺。及長，把筆為文章，混然天成，尤精風雅，句句警策，發藥契經，如空洞之音焉。金陵牧馬公亮遣吏持書，置而弗問，其師恐，告以未善，先生日：不然，勞我矣。自爾，偕明真張鍊師紹英，捫蘿上積金峰，密天市壇寵火院而棲。二人卻穀，以至骨立，餐沆塵，奔三景，修儀璘噹佩之法，以速輕舉。居無何，戶外之屨滿，顧謂張日：如何，比期絕邊而躡我眾，不泰多事乎。張日：子勿羶，人將擲子之不暇，如其羶天下，斷有不嗅者，何必行。先生日一住一行，亦各其誌，奚必同。於是旦疊壇而夕渡江，將拜混元於毫社，禮天師於青城。方其歷關而西抵劍門，道逢一叟，脩臂鶴髮，方目犢瞳，踞坐咄曰：少冠奚自？日：自華陽。復而日：奚適？日：如蜀。如蜀奚求？日：求大藥。叟仰天大笑日：少冠不聞陶隱居乎？可人也，五鍊而丹弗就，困然後發三朝浮名之嘆，遂不成白晝騰踏，迺從狗寶一過。況汝骨法未就，道僅小成，若不潛晦光曜，將桁揚汝以仁義，劓刖汝以禮樂，為天戮民，良可哀。先生曰：投吾鑿窒，吾竅命之矣。叟於是箔指暝想日：隱居告余，七百年後，當有赤子出於茅山，殆此應。已此語應登真隱訣雲命先生閉目日：謹執余倨。唯覺林梢拂足，開目，迺坐青城山下，遂啞以金鼎九轉、飛精劍法。事竟，先生日：血胎肉目，不識丈人，他日容進履如穀城影像可乎？叟曰：世號陳鐵腳，即吾也。頃年先帝太宗命遣求藥海上，適有但佺安期之滯，至無及矣。言訖，失叟所在。先生出關，欲遂東歸，復思三茅道藏缺調，迺載游瀨鄉，校嫌太清古本。居歲餘，常日有丐徒武姓，提弊筐就齋堂石盤倒餘食而去，眾訶不動，候先生滌器已，即相訊問。黃衣初臘，競舉手椰榆之日：朱茅山等類此丐索伍仙，遂捨去，約先生旦會旗亭酒家話心焉。顧謂先生日：汝真法器，第故習未除，不灑濯，終汝累，能往否？先生日：敢不從命藏睛。少選，觸耳鬨然，忽睹閱闔，顧謂先生日：此河中府也。侵尋及河，截流安涉，先生踵之，若蹈平陸。接岸，武欣欣日：信士可教乎，吾水星童子也。汝此一行，已抵度形太陰，然須幽屏，不厭深眇。大匠勿示人以璞，不爾未易知也。殊時，復會審究夷微，遽背而去，先生愴恨。暨還故山，剖心剔志，寶二師之誨，存三守一，追楊許之烈。未幾，玉清昭應宮成。詔選名行。工部侍郎薛公映以先生名上，朝廷遣使召先生，表辭，尋而官車晏駕，章聖上仙，仁廟嗣服。明肅太后垂簾，丁晉公謂、王冀公欽若，並薦章三上，使兩至，先生復辭。謝表溫雅，有儒臣高世之風，朝廷嘉之，故晉公簡詩曰：大隱何妨混朝市，三天澄諍謁元君。冀公簡詩日：何事故人違舊約，負琴擔鶴待相隨。先生繼答，詞極清妙，二相上之，皇太后追懷華陽洞天為先帝祈嗣感應之地，故特喻二重臣強起先生，府縣敦迫，且言得罪。先生不得已，遂受命劫。朱自英未經朝見，百官禁不得通謁，雖梁器、陶景、唐禮、昊筠，未足方萬分。尋奉旨，登寶符閣觀天書。累表乞退，二聖眷遇方隆，以重違雅尚，先生得請東歸故鄉，決志精思，心馳太空之境矣。朝廷賜勞，車蓋相望。先是中，貴人傳上與太后慰藉，語山中百須，時上恩許一新諸靖。先生對：道士當巖居穴處，勤修上法，遵保大茅司命之苦行，庶可報國恩。若效西方土木裝嚴，非老氏慈儉之教。唯乞近山立常寧一鎮，為遊客行商息肩之所。朝廷從之。道藏三洞四階靈文寶岌，實金繩玉檢之秘傳大法，自魏南嶽以降，逮先生，凡二十有三代。明肅太后欲踵紫虛故事，祈授畢法，遙尊朱、張為度保師，賜號觀妙明真，建乾元、天聖兩觀，以旌師資，先生於斯不辭。當是時，琅訐飛精，神景三鑪，方四轉火矣。居一日，江寧府遞得蜀州守蕭貫傳所謂道士武抱一書者，先生執書，泣數行下，弟子莫測所以。書責姓名顯耀，天機暴露之咎，意警先生避俗藏身，中宵引去，猶為可救。文緻藻練，綽有可觀。縉紳先生簪裳諍倡，警其風聲，有繪像刻石傳於世，所謂武仙童者。天聖七年，大丹成，鼎輒覆，丹寵弟子毛奉柔密啟先生視丹，歎息日：桑榆既迫，狗竇一過，信矣。至其年十一月解駕，春秋五十有三。即夕掩關，劫弟子毋入，頗異常時。夜將半，弟子擁爐壇房，候警歡穴窗，朱衣使者執冊立庭下，雖儀容甚都，光燦鑑人，童子輒誰何，徐徐答日：真官下盧文秀，帝遣迎朱真人耳。弟子輩牢肩惕息，不復出。頃之，先生問夜，對日：視星三鼓。須臾又問玉晨鐘聲已否？答日：未也。連問者數四，鐘既聲，先生呼侍衛日：吾行矣。弟子入，但見危坐，手執祥符所賜玉如意儼然。是夕天苦寒，先生項生圓光，溫融一室，玉體汗浹若珠徘然。大斂際，有聲隱隱自其棺出，法固謂之屍解。舉木，疑空衣耳。前一日，陶真人坐日無故震者三，大眾咸異，先生日：若何與汝事。繼夕遷神，鶴唳旋壇，谷鳴若簫，凡三日。句容權令，酷吏也，丞相李公迪出鎮，遣屬官致詞、邀先生，俾縣加道脩肅。候先生過邑，不顧而去，令陰銜之，還又不少留。左右日：縣令朝服道左，當下車一見。先生日：非不願也，顧血腥苦難近耳。今聞益患，至是按負租，迺盡逐先生徒弟。逃離不暇而嘉祥異瑞為其所抑，誣，以中丹毒死。九重寥廓，亦無從而達。越明年，令去任，始克葬反真之宅，卜鬱岡西麓，方隅洞之東，距李真人丹井若干步，高三尺者是已。嗚呼！以先生夙淨基脩，宜無不圓，猶有不幸，況悠悠之徒。後五十有九載，歲在丁卯，徐先生侍香弟子石致柔，年過八十，即崇簡，得西劍州道客任懷一錄先生事，頗為疏略，漫滅過半矣。跪而泣日：先生之道，可扼於一時，庸拒鬱於千載。念可以發潛德之幽光，非夫子而誰？其意以僕九十歲，偏親先生三景弟子，謂得之詳。僕歸以告吾親日：石氏子之謂，迺吾素誌，汝盍表大宗師奉命藻雪，涓辰而書，迺拜手稽首而獻頌日：繁高陽氏之遺裔兮，誕已字之靈墟。幼紫陽之羽褐兮，應赤子之識符。度劍嶺之危峨兮，執鐵腳之長裙？憑黃河以徒涉兮，躡星童之雙亮。方帝三葉之慶祥兮，屬春宮之位虛。祀高襟以詔弓鐲兮，洞天輟司命之友於。膺玉女之受度兮，續元君之紫虛。館昭應之隱几兮，閣寶符而觀天書。上方遵崆峒順下風兮，俄泠然而及歸途。攀帝恩而戀戀兮，奈仙期之敢瑜。朝辭絳闕而暮復繡嶺兮，真官已降於庭除。足三乘圓七果兮，將聳身而凌空。無揖颼輪御六氣兮，竟歸神於清都。系日保深息兮，煙霞結廬。邈玄游兮，龍虎膠輿悵超遙，其無蹤存桐梧之丹鑪。青牛谷玲兮，石壇蘚合。白榆風肅兮，玉棺劍孤。俱虛皇之在宥，綿寶錄於宗圖。
上刻仙童小像，道士戴道成畫。
抱一啟：嘯傲昇平，輕欺富貴，扶疏丹桂，難藏明月之光，峭絕青山，莫滯白雲之跡。言之不足，道在其中。名姓已彰，四海形神別隱三山。歲月何定？鉛汞何求？如或因循，空成僚倒。真珠圓而美之為美，絳雪凝而自然而然。在市孰非，入山孰是。水積成海，氣積成神。匪我相知，少言休語。抱一貨藥而利名何有？和光而道俗寧殊？輕舉行修，長生道在，多是逍遙於雲水，未嘗暴露於天機。知者誰言？行者自見。聊舒懇梱，以代笑譚。】日三秋，咫尺萬里，陽氣如煙，荒效似水，更保沖和，別休清問。今因魚鴉，聊附寸心，書到山前，已申鶴望。謹狀不宣。
故交道士武江上
道者之右　　二月二日
聖主搜羅物外人，總來金闕見靈真。餘余不願彰名姓，別得田元道可親。我知已有好名傳世，早須速別隱深山。他時異日相看，去也。夕婷吵。觀妙先生曩嘗邂逅武仙童，後先生於仁廟時應詔還山，忽接仙童書，殷勤誨諭，意警先生，韜光晦邊，世不耀名。其真墨蹟，政和四年八月間，聖上道君皇帝搜羅天下奇異之文，遂為本邑句容令黃學士唐傅索取以進。於戲，斯本舊偶摹寫，今命工刊於石，庶永其傳焉。時政和八年，歲在戊戌，仲秋望日，茅山乾元觀住持知觀道士楊守程題誌。
朝諳郎新權知洪州軍州事、兼管內勸農事、充江南西路兵馬鈐轄、賜紫金魚袋張商英撰，朝散郎、會書榮州軍州事、判官廳公事、輕車都尉、賜誹魚袋王古書，朝請郎充寶文閣待制、知廣州軍州事、兼廣南東路安撫使、護軍、賜紫金魚袋王鞏篆額。
東南之望曰句曲山，蓋華陽洞天地肺福地，易遷含真之所宅，司命童初之所治。晉宋以來，得道之士二許、楊、陶遺壇故宅猶有存者。宮觀十二，忠不禧總之。國家靈承天心，敷錫民福，鍾金之兒，鏤玉之簡，妙真之香，丹素之詞，歲修常典。間遣王人，設官以提其綱，賜田以贍其眾，宜其宮闕壯麗，列聖下居，廊麻深嚴，萬靈侍衛，至者悚然，有以移其視聽，居者肅然，有以洗其心志。仙科祕範之所出，寶章靈篆之所宗。而希夷淡泊之門，寂寞無為之教，學士大夫，未之或講，州縣政事，又非所先，田租所入，悉籠於官，道倡計口而賦糧，有司互券而出納，方斗質之鉤考，孰土木之暇議，上下顧望，歲月因循，屋顛而不持，梭故而不革，圯廢而不興，垣頹而不作。寶文待制何公君表，在元祐中以趣向背時，提舉西京崇福官，居金陵，嘗至山中，熟知其弊。紹聖親政，召對便殿，明年移鎮於此，伸發曩志，議營善之。會商英謫蒞管庫，公伴圖以授商英日：子於道家之學，博且久矣，凡向背與開闔之不如經者，其悉據古考正之。商英視圖，南面三門則道俗出入之所由也，三清、北極、本命三殿相直，而玉皇殿迺在東隅。商英謹按老子之書日：天法道，道法自然。自然者，清氣之始也。其天為清微，其境為玉清，其天尊為元始，其帝為玉皇。所謂道者，氣之純清也，其天為禹餘，其境為上清，其太上為大道玉晨君，其帝為天皇。所謂天者，氣之積清也，其天為太赤，其境為太清，其太上為老君，其帝為北極。本命者，支幹之神，以統於北極者也。北極者，天中之樞，以承玉皇者也。今以北極次三清，以本命次北極，而玉皇居左，非道之序也。神而來格，亦莫安於其位矣。請先玉皇而後北極，而左本命。三門者，神靈之所由也，非祠醮則闔之。東建道院，西設賓館，如此則尊卑不相亂，道俗不相淆，人神不相雜矣。公日：善乎論也，玆山宮宇，古今廢置不一。道衛之士有在於是者，亦已多矣。曾亡一人以三氣、三天、三尊、三帝之說辯正升降者，豈崇無而復靜者？或闕於掌有之用，造有以致動者？或昧於至無之體。代正移句容縣，如子之議。因而完之矣。越明年五月，玉皇殿成，奉安之日，有雙白鶴終日徊翔，，遠唳其上。於是，上清大洞法師劉混康與其授錄弟子日：異時白鶴常以三月十八日來集，或有或無，亦不常也。今殿成而鶴降，非何公崇敬之誠，默與真契，其何以召此祥？請繪公像於別室，以永我邦人之思。已事而求記於商英，迺序而系之以頌日：
一氣之先，強名自然。致虛為道，運道成天。三彰一隱，一立三全。分為九氣，列為八涎。峨峨茅峰，東南之望。帝居道祠，于山下上，厥初經管，先後錯爽。何公正之，靈報如響。儀儀者鶴，來自雲霄。誰其駕之，於焉逍遙。氣合太沖，神遊沈寥。鑒觀在下，德馨孔昭。宮室絢絢，巖谷煥煥。風馬霓旌，侯止侯燕。維山有祥，維國有良。天子萬年，責及四方。何公於藩，百治皆具。神之聽之，亦惟公故。錫爾嘉穀，宜其邦人。介爾多祐，耆寧厥身。邦人感仰，繪公之像。配山久長，以對景既。紹聖三年＋月八日，山門都道正上清三景法師、住持、賜紫笞一摩之，江寧府觀察推官提舉修造丁維，承奉郎知江寧府句容縣事兼管勾茅山崇禧觀武騎尉社紹、朝奉郎充寶文閣待制知江寧府軍府事充江南東路兵馬鈐轄柱國賜紫金魚袋何正臣立石。
宣和御製化道文碑
大道無方，微妙莫測，包含造化，陶育乾坤，是以國家虔奉上天，欽崇至道，恢闡化元，咸歸正教。眷惟厥初生民以來，皆未知其向道之方者，日固久矣。每念至此，則惻然興歎，以謂道者聖人體之以為用，百姓日用而不知，由是存心秘檢，思有篤厚人倫，訂正調俗，故發諄諄之誨，俾其來者，皆得嚮明歸道也。今夫擾擾掌動，不知妙道之生育，而反事象教之殊風，既習其風，復師其法，雷同以寂，滅為真樂，使暗識之民動甘死地，迺為常理，可不憫此沉迷乎。且人生天地之問，處最靈之首，當受生於胞胎之中，三元育養，九氣結形，戴天履地，莫不本乎道者也。其有上智之人，夙察靈秀，不待學而自然嚮道者，千萬之中或三數人而已。逮失中智以上者，區區於名教利祿之問，雖知道之慈育，姑徇親愛之累，尚滯聲色之娛，故若亡若存也。其下智之民，甘食美服，安居樂俗，悉皆懵然冥其向，偽背真殊，不知我之形氣，皆道之所生也。且人在道，猶魚之在水，魚失水則死，人失道當何如哉！凡百掌倫，固宜守道也。夫道也者，虛無之總，造化之源，浩曠莫得其端，杳冥莫窮其奧，萬象以之而生，五音以之而成，故六合雖巨，未離其內，秋豪雖小，待之成體，其杳邈也，不可階升，其應感也，不疾而速，謂之渾淪。渾淪太極之宗也。故太極生兩儀，兩儀者，天地也o清氣升而天，濁氣降而地，沖和結而為人，故五緯宣精，三光下濟，而成三才也。其施化也，則有炎凍燥濕之候，有方圓形器之名，有盈虧消息之度，故日月麗乎天，星辰行其紀，鼓之以雷霆，潤之以風雨，播時百穀，以養民人，蕃殖孳育，以阜常產，然後人各成材，物遂其性，故得耕而食，織而衣，欣樂乎太平之世者，一皆妙道生成養育之所致也。觀夫伏羲、三代而降，雖稱號不同，其於尊道事天則一也。今夫蔽蒙倒置之民，宜究其理，欽而奉之，不亦善乎！況昭昭然在上者，可畏也。今發明訓諭，宣救積習之調，弘益天下之福，庶使遷善貴生，柴然曉悟，一新其志，歸奉道真，上以協天心之享，下以副膺乾紹述之意，如此則皇極休光之美，綿亙乎道德之鄉，浹洽乎仁壽之域，豈不偉歟？大觀庚寅先天節日，宣和殿製。政和二年＋一月己未、守靜凝和法師笞一掙之立石，嗣漢三十代天師張繼先書
