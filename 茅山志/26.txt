
茅山志卷之二十六
上清嗣宗師劉大彬造
錄金石篇
承務郎知江寧府句容縣事兼管勾茅山崇禧觀臣鮑慎辭撰。
維宋受命百有四十六年，天人和同，萬物盛多，重光累休，越於古初。哲宗皇帝推輯福應，報禮上下，游心道真，側席異人。於是，茅山上清三景法師劉混康以道業聞於東南，迺遣中謁者致禮，意欲必起之。混康不得辭，既朝，遂住持上清儲祥、官，恩數頻煩，為國廣成。已而求還故山，許之，賜所居為元符觀。今皇帝既親萬機，遵復先志，治人事神，誠意感格而尊德樂道，猶恐不及，復遣使迎致先生於京師。待遇之禮，悉用元符故事有加焉。未幾告歸，賜號葆真觀妙先生，詔刻九老仙都君玉印，及白玉念珠、燒香簡、紅羅龍扇諸物，又親御毫楮，為書《度人》《清靜》《六甲神符》三經以寵責之，皆驚世駭目，不可名之。寶皇帝若曰：先帝所以經營元符於名山，蓋將揭虔妥靈，祈天永命，用輔相我國家。朕既嗣事，而觀之基構有未備，其敢皇寧？迺命江東轉運司，凡土木、工費，悉為之調度，別降御前空名祠部度牒百道，以助其用，委官護作。仍增崇三茅君位號，司命君日司命太元妙道真君，定錄君曰定錄沖靜真人，保命君日保命沖惠真人。又劫尚方取金玉瑞物，依天之命作為九錫，以顯揚三君之景光於無窮。部使者與郡縣吏虔上之命，夙不敢懈，經始於崇寧二●年正月九日，粵崇寧五年八月十五日告成。重門夾道，中為天寧●萬福殿，以祠三茅君，東為景福萬年殿以祠皇帝本命星君，西為●飛天法輪，以藏恩賜之書，傍為崇寧閣，以奉□□□□□□□參□列，多勒宸翰。虹光寶氣，仰薄璿極，天龍共瞻，林壑□□。至於鐘閣、醮壇、齋房、燕室，亦無一不協於度。總四百有餘區。高明傑大，工盡其技o金碧丹堊之飾，熒煌昭爛於崇岡秀嶺之上，煙霞霏微，草木蔥情，望之若神變幻化，莫可圖寫，即之肅然，若雲車風馬，往來於空曠有無之問，不可得而知也，可謂盛矣。臣謹按句曲山，於仙經為金壇華陽之天，山川神秀，據東南一都會，漢晉以還，世著靈蹟，往往禁樵牧，營館御以祈福祥。本朝尊奉之儀，務隆典則，而山為見符命，靈光仙籟、慶雲紫氣，合於圖牒者，史不絕書。然臣嘗謂寶玉神鼎、金菌紫芝，皇天上帝實藏之玆山，所界付後世太平有道之主。苟匪其時，不虛其應，而歷代方士隱人，弗揣其本，徘徊巖阿，冀幸遭遇，良足憫笑。至聞華陽有司命之庭，則又築室廬，欲據其勝，結構相望，而終莫得其處。逮元符既建，巖然居積金之下，深崎長谷，蒼崖翠壁，隱見斷續，臣僕而朝，然後知天作而地藏之，蓋有待也。恭惟皇帝陛下，聰明睿智，得於天縱，孝悌之行，通於神明，自初紹服，駿惠前烈，改元命曆，具著聖意。延登同德，以熙天功，罷黜奇裹，用勸多士，朝廷既治，蠻夷率服，頌聲已作，協氣自應，天高地下，日星明潤，河不怒溢，委蛇而流，坤靈效珍，成我帝鼎，薄海內外，獲蒙豐年，盛德大業，顯著如此。方且精思於清靜無為之學，屈己於巖穴有道之士，增築殊綰以迎三神之釐。是宜無疆之祚，集於一人，億萬斯年，永作民主。所謂寶玉神鼎、金菌紫芝，始將薦於帝廷，享於宗廟，以昭明應。而積金清淑之氣，蜿壇扶輿，磅磚鬱第，亦欲產祥儲休，膚寸而合，燕及四海有若時雨，彰示方來，為國福地。嗚呼，斯實聖時，甚盛之舉，萬方黎庶，瞻望罐呼，不能嘿己者。臣愚不勝倦倦，忘其固陋，昧死上獻，元符觀頌。頌日：
於皇上帝，傅臨萬國，分奠山川，以相有德。巖巖積金，曲水之游，仙聖所宅，望彼昊楚，河圖幽贊，我不敢誣。達時休明，迺錫之符。秦人矜誇，鼓鐘山顛，神不報享，座璧而旋。降及近世，祠祝日勤，颼馭寥寥，亦莫或聞。我營元符，冠冕林麓，欽崇三真，百靈懷服。乘彼白雲，陸降帝所。無以致之，孰為來者，崇寧之政，視古無前。有不吾信，酌民之言。乾運其剛，離麗其明。先訓是若，大猷是經，校姦屏偷，賞信刑威。旱公庶尹，千載一時，士敏於學，吏恪其職。除我戈矛，長我黍稷，外攘內修，咸底厥緒。嚐啦草生，式歌且舞，彼蒼匪高，有聽在下。申命百神，錫以純緞。華陽之天，密邇靈囿，流慶績祉，益不敢後。卿雲之下，靈芝煌煌，嗚鶴飛舞，來獻其祥。太史占之，實應壽考，媚玆一人，後天難老。皇帝日嘻，朕何私焉？斂時五福，播之黎元。掌臣拜手，天子萬壽，越彌億年，作民父母。明朋天子，事帝以實，有道是遵，無文咸秩。符既荐臻，不忘齊栗。明明天子，景命維新，置我神器，不震不騫，德音孔臧，與世永延。山積而高，川至而增，並受福祿，日維不勝，垂拱儲神，監於太清。
鮑慎辭上進茅山元符觀頌狀
右臣所領邑居茅山之下，元符觀實隸焉。經營之際，得以職事，自效於斤築之末，因獲究見朝廷所以製作之本意。臣愚，不佞，恭惟皇帝陛下天神天明，經緯萬事，文德既暢，武功亦昭。上自京師，下逮海表，勝衣之子，知趣經術，絃誦之音，如昔鄒魯，偏師西指，闢國萬里。名王貴人，浮獻兩觀，治功巍巍，曠代未有。至於懷柔百神，盡誠備物，靈既昭答，臣庶頌歎。維元符之建，實紹先志，不惑於飛舉靈化之說，無取於黃冷變幻之事，清靜無為，深達道妙。載營恭館，以格真馭，尊異高行，風厲四方。歷選列辟，孰知今玆，固宜仙聖捲懷，蒙福無極，瑞鶴翔集，以示民信。聞之邑人父老，華陽自崇寧以來，慶雲醴泉、紫芝瑤草，蓋多有之，然可聞而不可見，可見而不可致，惟是瑞鶴之應，上薄九霄，萬目所瞻，不得而掩。臣前與部使者，已具列上景命之符，莫此驗白。竊意草公庶尹，禮官博士，因符瑞之既富，刻六藝之可玫，抗章而請，有事於泰山樑父，以繼七十二君之絕業，以揚我祖宗之休功，則玆山之靈，皇兆厥祥。臣觀古帝王，既有殊尤特絕之績，必有非常能言之士，鎗張本末，比次律呂，勒之金石，著在簡冊，以光明於本朝。臣游泳太平，拭目盛事，而暗未聞聲詩，不可非其人故休缺，迺擇日齋戒沐浴，撰成茅山元符觀頌一首。詞義鄙淺，無足簡錄，而臣之區區，厥有攸在。倘蒙萬機之暇，俯賜乙覽，雖以狂斐誅死，臣所榮幸。所有元符觀頌一本，謹隨狀上進。干冒宸嚴，臣無任隕越兢慚、跼踏俟命之至。謹錄奏聞，伏候勁旨。
後序
崇寧五年八月十日，茅山元符觀落成，臣拜手稽首，作頌以獻。·於時九鼎既新，大樂既備，諸福之物，遠邇創見。凡厥臣庶，推瑞應、陳賦頌奏御者，蓋千有餘篇。上命大臣論定，居選中者十有八人，而臣實辱在第二。八月十五日，伏奉制書，進快一等。臣竊洎思念，束髮就學，即覃思於經術，在朝廷，雅有師承，不敢輒著書，書成亦博士弟子所餘棄，獨以餘力，琢磨文章，妄有意於古人之域。然連試有司，不中程。晚以父任得官，吏道先法律，又不敢貳事，退食有問，亦未忍遂廢翰墨。擊轅叩角，窮愁無聊，用以自慰。會國家築宮玆山，以尊有道，以交神靈。土木之功甫畢，羽毛之祥適至。臣子之心，區區有不能已者，輒不自揆，原大推功，播於頌詩，以祝千萬歲壽。顧雖臣之極思，而材力駑下，訓詁不博，言之所載，經緯失緒，大懼以狂狷獲戾。今玆猥蒙明詔寵綏之，遂使疵賤姓名，附見於崇寧第頌之列。臣雖死，骨不朽。然犬馬微命，恐終無以仰報天覆，謹取所獻頌副本，刻之樂石，以風示四方，使承學之臣，知如臣之昧陋，猶以文字當褒嘉。海宇之廣，必有高明博大，不世出之士，形容德業，具載雅頌，咸五登三，告功神明，垂之無極，以示得意。其於始院之義，則臣或庶幾焉。大觀元年四月一日，宣德郎充淮南江浙荊湖制置發運司勾當公事臣鮑慎辭謹記。大觀1兀年丁亥歲八月，守靜凝和法師、充住持江寧府茅山元符萬寧宮、臣篁諍之立石。
茅山元符萬寧宮記
資政殿大學士、金紫光祿大夫、醴泉觀使、兼侍讀上柱國、南陽郡開國公、食邑四千戶、食實封一千戶臣蔡卞奉劫撰。
崇寧五年秋，有司言茅山元符萬寧宮成，有詔臣卞為之記。臣卞拜手稽首而獻文曰：德莫崇於尊道，業莫大於昭功，臣伏睹皇帝自踐祚以來，苑囿之觀無所增飾，外物之玩無足以累其心者，而探觀化原，探索道妙，澹然無為以御旱有，心既得此矣。且曰道之所在，聖人尊之，是故山林之士，寂寞之濱，槃嘗有聞於是者，必有以寵嘉之，況其上者乎。夙興夜寐，因任原省以昭前人之光，凡己事之未就，雖其小者，必緝熙之。蓋所以尊道而昭功，可謂至矣。而斯宮之成，二美並焉，將以詔後世而垂無窮，臣是以受命而不敢辭也。謹按金陵句曲山，在西漢時有真人居焉，抱神以靜，超然遺物，仙聖降而與之言，以登雲天，推其緒餘，以化二季，而二季亦以仙去，是為三茅君，而世因號其山日茅山。自時厥後，光景之異、雲鶴之祥、笙簫之響震，見于山椒者，歲嘗有之。而方外之士，慕道聞風而來者，亦莫可勝數。熙寧初，常州道士劉混康者，始誅茅結菴于山之積金峰。其始至也，拾橡栗以為食，焚橋實以為香，久而甘之不厭，於是人稍信異，往往負薪裹糧以給之。先生躬有妙行而濟之以常善救物之心，每以上清符水療治眾病，服之輒愈，縣是遠近輻賡，而先生之名益著矣。哲宗召至京師，燕見便殿，賜號洞元通妙大師，且命即其故居，易而新之，會改元元符，因號其處曰元符觀。先生屢辭歸，許之。然終哲宗世，元符觀猶未訖功。皇帝二年秋，遣中貴趣召先生來朝，且詔守臣監司，委曲敦諭，勿聽其有所辭。先生至自茅山，入對久之，語有以當上心者。他日，訪以三茅君事，具奏所聞，迺韶加錫茅君號，而即山構殿以禮祠焉。先生又請建皇帝本命殿於東南隅之長生地，從之。於是鐘有樓，經有閤，歲度人有數，日給眾有田，而官之眾事畢具矣。仍降誥以為葆真觀妙沖和先生，而度其弟子為道士者十餘人，其上皆錫紫衣、師名以寵之，所以尊禮之甚至。先生再謁還故山，皇帝又為書道藏經數卷，及親畫老子像賜之，以榮其歸。宮將成，御題其膀日元符萬寧宮，雲漢之章下賁巖谷，是將有神物守護，垂之億年，與道無極也。且以謂是宮經始於元符而落成於今，故因其舊名而增之，以彰繼志述事之意。睿聖相承，紹隆真風，所謂一宮之成而二美並焉者，此也。臣既序其事，使後世得以覽觀，而又繫之以詩。其詞曰：
琦嗟三茅，得自初成。氣合於無，與形俱昇。孰希其風，必靜必清。寥寥久哉，迺發先生。帝用尊之，載召來廷。迺親其人，燕見妙語。迺錫命書，迨其儔倡。因其故廬，啟此新宇。像圖仙真，上肖帝所。神筆膀之，龍鳳軒翕。天錫皇帝，聰明孝友。抱一用中，以綏九有。遐邇率從，尊道熙功。有欲求之，與在斯宮。作為好歌，以詔無窮。
皇帝以新宮告成，親題其記之額，刻碑以賜。聖筆神畫，妙絕古人，龍章鳳書，輝映祕殿。既而申命有司，填之以金，蓋以護持祕藏，永為斯宮之寶，又以示其不可傳玩於民庶也。臣淨之伏睹聖上所以協成先志，繕此棟宇者，甚寵甚渥。資政之記，鋪張閎休，發揮睿意者，甚文甚煥。此而不揚，天下何觀焉？臣夙傳師訓，累預賜對，比綠慶成，錫加異號，聖恩隆重，無以為報，是用別刊佳石，以廣其傳，庶使內外遠近，皆得究知聖上作宮之意，先生成道之跡，洗心滌慮以趣真風者，區區之願也。大觀元年二月十五日，特賜守靜凝和法師、上清經錄二十六代嗣教宗師、充住持元符萬寧宮事，臣笞一淨之謹題。咸淳七年、歲次辛未、二月旦日、賜紫觀妙大師、劫差茅山上清經錄四十二代嗣教宗師、管轄元符萬寧官事、臣翟誌穎重立石。
茅山華陽先生解化之碑
觀文殿學士、金紫光祿大夫、提舉亳州太清宮、上柱國南陽郡開國公、食邑四千三百戶、食實封一千一百戶、臣蔡卞奉劫撰並書。
大觀二年春，詔華陽先生來朝京師。夏四月丁亥，先生至自茅山，上命道士二百人具威儀導迎，館於上清儲祥宮新作元符之別觀。先生病，不能朝，勞問之使不絕於途。是月十日，車駕幸儲祥宮，因召見先生，與語久之。前兩夕，先生夢侍天帝所，相論說《大洞真經》，覺而一異之。及見上，迺以平日所寶《大洞經》以獻，上覽之動色曰：朕潔齋書此經甫畢，及親繪三茅真君像，適欲以授先生。是日，遂並賜之。先生既授經，與上意合，則釋然以喜。車駕將還宮，復召見先生，所以撫存之甚厚。後七日丁酉，有司以先生解化聞，上震悼，命中貴人賜金營喪，特贈太中大夫，使一使護其柩以還。葬有日，詔臣卞作為墓碑，以詔無窮。臣既受命，竊惟古之全德之人，本在於道，以資物而不匱，貴在於己，以順人而不失，是故頫仰酬醉，無適而非真也。及至後世，一曲之士知為己而已，而其弊至於絕物，抱虛守寂，老死於巖穴之中，自以為得矣，而功不加諸人，道不行於世，始以自為，而所以自為者實少，此昔之隱者所以有往而不反之論也·。若華陽先生則不然，方其棲真深巒，人邊罕至，則以上清符水愈人之疾，至不可勝數，其功利博矣。及遭聖上，以天縱大智，作新斯民，本原道真，宗尚有德，則頻年之問，數承命造朝，召入宮廷，燕見終日，造膝所談，多所謂天下妙理。向也雲泉之為娛，而今也名顯於朝廷，向也樵牧之與俱，而今也道信於官壺，天下方士聞其風者，翕然化之，豈可與彼枯槁一曲之士同日而語哉！先生姓劉氏，諱混康，常州晉陵人也。其上世皆不仕，崇寧中，以先生故，始詔贈其父守真宣德郎、母朱氏蓬萊縣太君。先生少則虛澹不掌，仁宗時試經為道士，脫略世故，日閱道書，而於洞經妙旨，獨心得之。患世無明師，迺散髮登壇，以天為宗。已而聞三茅道士毛奉柔者有道行，名聞一時，遂往依焉。毛一見而奇之，悉授以大洞經錄。其後迺結菴于山之積金峰，居一日，有三羽人者，莫知其所從來，同造其廬，亟出指菴之東隅謂之日：汝即此以居，抱神守中，德惠及人，當無愧於前人矣。又顧先生額間日：此無作之地，道之所尚，非可以有疵。以手捫之。明日，瘢滅不復見。而求所謂三羽人者，終莫能得也。先生縣是刻意勤行，而於接物利人，日益不懈，遠近宗仰之。哲宗時召至京師，賜號洞元通妙大師，而以所居菴為元符觀。未幾，謁還故山。上之元年，復召赴闕，其明年又告歸，許之，賜以九老仙都君玉印，又詔增廣殿宇，而命近侍總其事，於中都得專達焉。尋降誥，賜號葆真觀妙先生。先生雖居山，而手劫詢勞無虛月。觀將成，請朝天廷以謝上恩，有韶敦勉其來，召對宣和殿，賜御書畫，於是增改觀名曰元符萬寧宮，而宮之正門及景命萬年、天寧萬福兩殿，太平飛天法輪之膀，皆上自書。昭回之章，焜曜萬古。三茅崇奉之嚴，未有盛於斯時也。明年夏四月，先生又告歸，韶賜所居菴以港神為名，而加先生以沖和二字，居數月，又作慶成頌，及賜歸山詩以寵之。大觀改元，詔屢趣召，先生固辭，許之。於是有旨，命其傳錄大弟子守靜凝和法師笞一諍之入見，喻德意焉。其明年，先生迺來朝，將行之前一日，菴中平時所養鶴輒飛去，先生聞而歎日：鶴去，吾殆不還乎。已而果卒京師。即其年七月壬申，葬山南疊玉峰，詔特謐靜一，而以其墓之祠宇為藏真觀。先生專氣致柔，不與物性，淵淳雲行，動靜兩得，眷待終始，身名尊榮，可銘也已。銘日：
芒乎道初，未始有物。自氣求之，則已芒苗。昔之得者，造乎其先。逮後沉冥，迺始無傳。泯泯膠膠，轉徙之塗。貌象樊然，心與之俱。何以更之，俟靜俟虛。奇矣先生，與古為徒，純氣是守，靡所營趨。帝命造廷，翩然來思，敢告所聞，妙入無為。糜之高名，樂此巖棲，乘化而盡，形則如斯。纔石道周，後人之請。
先師被遇聖朝，恩榮終始，如藏真建觀，前所未有。詔宗工述解化之邊，上親題額以賜焉。鉅碑泥金艱於傳本，謹再模刻，以廣施雲。時政和元年四月十七日，上清三洞弟子、二十六代守靜凝和法師竺淨之謹題。持節昌州諸軍事、昌州刺史、充本州防禦使、文水縣開國子、食邑五百戶、食實封一百戶、上柱國王植篆額，皇叔武安軍節度、潭州管內觀察處置等使、檢校司空開府、儀同三司持節潭州諸軍事、潭州刺史上柱國華原郡王食邑九千戶、食實封二千四百戶、仲御立石。
二通
臣淨之遺表上言皇帝陛下：臣自違闕庭，屢更晦朔，仰慕聖顏，日深馳想。本圖再出山林，一瞻天表，無何大數有限，志與願違，辜負皇朝，不勝痛恨。然臣雖世緣淺薄，仙路殊途，曷敢忘陛下終始眷遇之厚，伏願陛下精固邦本，善保聖躬，上以副皇穹寶曆之恩，下以慰社稷生靈之願。臣無任瞻天望聖之至，謹奉表以聞。政和三年七月二日，茅山經錄二十六代守靜凝和法師，充住持元符萬寧宮、臣笞一淨之上表。
臣自惟至愚至昧，伏自先師遭遇陛下以來，興建宮祠，敷弘教法，而臣凡所請求，實為過分，上瀆天聽，罪所不容。本期盡犬馬之勞，以報萬一，不期偶染脾疾，飲食自滅，雖勉強醫藥，殊無退候。近因設醮祈恩上天，迺獲報應，當須謝世。去住之理，臣實無憾，但恨終天永訣，無綠再覲天顏，及別中宮皇子諸王，不勝悵望之極。陛下天聰聖哲，尊道崇德，自古帝王未有過者。然念帝王奉道，迺與臣庶不同，一言一動，上合天心，則萬方蒙福。幸毋以華麗蕩真，以虧聖典。太上五千言以去奢、去泰、慈儉為先，迺陛下之師寶、致道之津梁也。伏願陛下清心寡欲以保聖躬，節財儉用以固邦本，聽納忠良以廣言路，天下幸甚。如臣下愚，固不當冒死陳詞，實念先師付託之重，嘗令臣以盡忠報國為先。當今之際，不進一言以裨聖德，則臣違天負師、抱恨泉壤矣。臣傳宗法錄、真經玉印、及陛下前後所賜書畫，並已付本宮徒弟俞希隱收掌訖，更願陛下重念先師扶教宣道之心，曲垂恩祐，終始無替於宗門，則臣雖不獲再瞻天顏，死無憾矣。操筆陳情，伏增感愴，臣諍之再言押。
沖隱先生墓誌銘
檢校少保、鎮東軍節度使、開府儀同三司中、太一官使兼侍讀修國史臣蔡卞奉劫撰並書。
先生氏竺，名淨之，字清遠，金陵人。父得一，少不事事，晚好道術，鄉里號笞一翁。餘杭有杜道士者，自匿其名，常從翁游。先生方在娠，一·日，翁夙興見杜道士入其門，俄失所在，心異之，有頃先生誕焉。先生生而淳澹，識度深遠，幼不茹葷，六七歲，日誦書數百言，從草兒嬉，輒畫地為道家像。父攜之游茅山，時靜一先生劉混康結茅積金峰，一見稱之日：是子他日人天師也。示之以輕舉之法，先生躍而大喜，願留師事，誓不復歸，父亦欣然許之。服勤左右累年。王安石閒居金陵，聞靜一高行，遣書致禮邀之。先生奉杖屨以從，試與之語，率皆造理，屢稱善焉。元祐中，臣守宣城，靜一遣先生持書過之，館之後園西室，前有華果。林木疊蟑樓臺之勝，近俯城市，遠望百里問，而先生終日靜坐，未嘗出門，心竊奇之，迺出縉錢度為道士。先生志益精篤，靜一悉以三洞經界之。書符呎水以彌疾除邪，率多驗。蓋累年之問，盡得靜一之道，深居山林之幽，而聲名暴著一時。哲宗皇帝在宥天下，搜求道衛之士，首召靜一來朝京師。從師入見，顧其貌，異焉，錫師名以寵之。元符初，賜所廬為觀，號元符。今天子躬體妙道，以臨萬邦，命守臣敦遣靜一造朝，勿聽其有所辭。先生與之俱來，禮遇尤至，劫有司大新厥字，親書宮名以賜，更號守靜法師，領住持事。又明年，復召入朝，暨進見，弟子從行者皆有恩數及之。久之，得請還山，又加號凝和，賜御書畫以寵其行。大觀四年，復至自茅山，天子命即所館建壇席，俾倡其教以示學者，遣中使責之，縉紳士大夫多從聽受，復固辭還山。上更以御書及畫靜一遺像付之。先是，九幽黃錄久廢，世罕道者，先生發明之，二科儀式方大顯於時。凡深山絕嬌，學者棲處其問，時或淫雨積雪，徑路阻絕，先生必亟往餉之。歲稍不登，輒令臧田租之入，以麋粥食飢者，不幸俘嬋，衣裊座之。居數年，一日召其徒，謂之日：吾今年四十有六，昔吾先師記吾之數不逾於此，吾將化矣。荷國重恩，不得面見天子，迺索筆自草遺表以聞。翌日，具湯沐，易衣冠而逝，時政和三年七月三日也。表聞，天子嗟悼，詔贈沖隱先生，責之縉錢。以其年十一月封窮於大茅峰之陽華蓋峰下，受業弟子數十人，其上首日傅希列、徐希和。希和為養素法師，繼踵住持，而希列被召為右街都·監。後三年，又詔贈先生之父為承事郎，母周氏為孺人。蓋自先生少時，臣已識之，及其將終，亦令人喻意於臣，雲寫遺表畢，屬期已至，不得書數言以別。既葬數年，有詔，使為之銘。銘日：
識道之真，則遺其形。初成得之，上入太清，靜一慕焉。少也無營，結廬峰顛，以逮於成。誰其嗣之，允矣先生。天子嘉之，薦錫休名，召語於前，理暢而明。形雖有逝，神則常升，緒餘之傳，粵在斯銘。
茅山疑神庵記
句曲名山，三茅勝地，靈宮閥宇，突兀炳煥，甲於江左數千百里。凝神菴居其問，林槽蔽虧，氣象深穩，宜高人逸士之所廬也。紹興癸亥，祠宇宮道士張樁齡，與其徒相攸於中峰之下，誅茅結菴，擺落世紛，怡神葆光，為物外之游。性真內融，道腴外豐，秀骨山峙，神鋒玉舉，望之，真蓬萊方壺中人。學者稍趨歸之。聲聞帝聰，有詔召對，控辭弗獲。既見，上顧勞甚寵，解御服以賜，且命圖形於神仙閣，固請還山。先生起草萊，受知聖明，前後六至闕下，壬午視師，亦賜對於行在所，每見加厚。初，太上皇欲易菴為觀，先生辭以有觀額則事煩，非幽居之宜，故止賜今名，實乙亥六月也。庚辰歲，建三清殿，像設供具，皆上方所製。其後以行宮賜銀建天祥閣，奉藏宸翰，又為層屋，置內府賜鐘。雲漢在上，光被草木，寶器所鎮，神鬼守護。凡二紀責錫，悉充棟宇費，齋庫庖淄，位置不瀆，於是豐約中度，規制具體矣。乾道壬辰，賜田三百三十畝有畸，仍命漕浙除其稅，德至渥也。居之高下，皆因其山之勢，妥帖邃密，不晦不露，白雲峰擁其左，小峰拱其右，面抱赤山，大羅源平遠當胸，而昇元頂亦逐逐在目也。紫翠環繞，四山如屏，晨光陸離，篆影浚亂。宵籟閒寂，琴聲清圓，恍若與塵世隔。匹夫而能動冕旎之高聽，享山林之至樂，其必有以也夫。噫，老佛之教，與孔氏鼎立，後世紛紛，矛盾異同，真人御辯，融三為一，恭己正南面，而儒術行於天下，刑政修，禮樂興，二家翼之，使民心一於為善。薰陶漸漬，風俗淳厚，兵寢刑措，日躋仁壽之域，庸非助乎！先生訪對之際，言不得聞，若夫方士誣虛之說，治道清靜之要，將奚擇焉？天實聞之矣。其能動高聽，享至樂，宜哉。先生，常州晉陵人。少為人也，名行義，字達道，度為道士，改今名，而世先以其字行。既歿之九年，住菴弟子茅見獨以僕疇昔與先生有一日之雅，而與其兄王見志從游荊溪之上垂四十年，屬為之記，故獨取其菴之顛末，係於興創者，識之。其被遇兩宮、榮寵光顯，當有紀錄，以侈眷異，玆不具載雲。淳熙十年九月朔，朝散大夫新權發遣處州軍州事、贊皇李處全記並書。
嘉定皇后受錄之記
皇帝妙毓至神、鑽承大統，薄海內外，晏然無事。皇后道合坤寧，光齊日耀，彌綸帝德，輔贊化原，而內助餘閒，貴道清靜，宅心虛白。迺嘉定庚午午節，命左街監義臣上官德欽，緘封寶黑，肅將中旨，用章獻明肅皇后故事，至華陽洞天上清宗壇，傳受大洞畢法寶錄、金龍玉璧、質信禮儀，罔不畢備。上清經錄宗師臣薛汝積實臨壇度師。臣汝積恭承教令，潔己齋心，馳誠南嶽，結想上靈，建置玉錄道場、羅天大醮，廣修齋設，延供羽衣。是夕，玉繩金波，昭回遊漢，祥諷瑞靄，紛郁宮庭。翼日，笙鶴翱翔，飛舞呈瑞，靈芝異草，迭產於林炯問。四方來觀，莫不敬歎，琦歟盛哉！臣先覺曩以微賤遇孝宗皇帝，蒙恩放還山林，與臣汝積從游，目擊盛事，欣喜踴躍。竊考經錄之自來，求流傳之所在，巍巍至妙，蕩蕩難名，誠求道之津梁，登真之道路。至於光顯流衍，囑付帝後，俾承天而行，與道合真，則我朝之盛，又非前代所及也。氣結九天，自然成文，火鍊太空，皇人按筆，此寶錄所由始也。太平下教，小有天王，紫虛元君，流播人問，此寶錄所由傳也。元君初降句曲，命楊羲以隸古定其文，傳上清仙翁許劍寶岌琅函，鳳羅金鈕，割敵有儀，盟誓甚重，得之者，必名書金簡，自在丹臺，苟非其人，不在此族。歷代帝後，佩服崇尚，用以延洪祚，用以益永年，發祥嘖祉，如鼓應桿，然足以知其教，不足以見其盛也。自元君二十二傳觀妙先生朱自英，是為章獻明肅皇后臨壇之師。兩傳而至沖和先生劉混康，時在宣和，徽宗皇帝命先生總括三洞四輔，為盟傳之師，仍賜白玉印以續宗壇之系。九傳而至臣汝積，又復恭遇聖后，下屈崇尊，增賁經錄，其道益以光顯，其事益以流衍。聖子神孫，奕葉相承，不忘道化，用躋世於仁壽，此千載一遇，萬世之下，不可尚矣。天降其祥，地不愛寶，未足見皇天之所以眷顧我聖后者，億萬斯年，與帝並尊，為天下母，此降精三境，流光十極，付囑於我聖后者，其在玆乎！恭惟皇后殿下，聰明天稟，慈慧日隆j百神敷祐，瑞氣騰空，國家寶曆過期，流芳億兆之祥也。臣不敢自默，敬為之記，姑錄始末，不敢為文。嘉定三年庚午歲，五月十有六日，右街道錄凝神齋高士臣劉先覺拜手稽首恭記。臨壇保舉師、太上靈寶無上洞玄法師、元符萬寧宮知官、沖妙大師臣任元阜，監度師閥、臨壇度師茅山經簽三十四代嗣教宗師、上清三洞法師、管轄元符萬寧官明一大師、賜紫臣薛汝積、承議郎、知建康府句容縣事、兼管內勸農營田公事、臣朱拱臣建並書。
徽猷閣學士、正議大夫、提舉佑神觀、兼太子詹事、兼修國史、兼實錄院修撰戴溪撰，朝奉郎、守起居郎、兼國史院編修官、兼實錄院討官、兼侍講黃中書，正奉大夫、守吏部尚書、兼修國史、兼實祿院修撰、兼太子詹事曾映篆額。
句曲江左名山，洞天福地，以茅君隱而仙，是稱茅山。有積金峰當西一面，積金之支，右轉而特起者，白雲之峰也。道俗相傳，嘗見其草木後凋J煙霞在望，然東西兩山，靈宮閥宇，各奠所宜，玆曠弗卜，顧有待耶？紹興中，華陽道士王景溫披榛棘，鑿巖崖，室於峰之下。俄以行誌修潔聞，迺即其居錫崇福觀額，暨白金、莊田饒益之，俾展其成。於是璧壇場、班像設，有門鼎峙，有亭暈飛，堂皇深密，廊應裹延，重樓傑閣，雲層巍峨，前闢端逵，松杉行列，如蓋如幢。有赤山湖，軒豁面勢，崇岡秀巒，左顧右揖，鬱鬱杳杳，映帶清深，而居而游，如脫紛挈，如蹈仙墟。中問方壺丈室，上親灑翰，揭以虛靜，與夫紹興以來四朝錫予，寶鎮泉石人問世事，待有大福德力作興風雲，會合殊勝，然後底迺績。今其徒居之，思有以稱，亦反其初而已。大林、丘山之善於人也，亦神者弗勝，然而道者託焉。昔之為道術者，棄絕乎名勢利慾，精專乎身心性命，唯恐入焉不深且密也。待其行成，一朝蛻去，人方競競然持其所棄，邊其所蛻，以餅矇其隱約，鼓鐘其沈潛，影響其清風素節，而冀得其人如初，迺亦甘心焉。豢其養，屍其居，美其衣食寢處如世俗，轉復為名勢利慾所愚，而道術安在！是山不特茅隱、二許、楊、陶之遺，地不改址，往往蓬戶桑樞，霞飧梧食，託於人之所不堪顧，自有丹臺絳宮、抱玉懷珠在，開白雲者，必不專以外境遺子孫也。溪之從子涎，往來山中，人境俱熟。道士周觀復，景溫高弟，求記其師之功緒甚力，迺俾涎序次其見聞，因附見吾說。觀復持歸，告語其徒，庶有警焉，以復其初。嘉定四年九月望日記。
洞陽館記
宣和問，道士沈洞元鍊大藥，人知神其醫而已。侍郎王公漢之帥金陵，為人擇地，迺之華陽之南、四平之北，修築館舍，仍舊號日洞陽，並祠其先世。蓋道書稱洞陽為朱陵昇度之館，又以據洞府之陽而名焉。思陵在御，歲遣使清真觀建萬道齋，齋時旱鶴翔集，蓋三月十八日稱鶴會始此。淳熙初，洞元之徒皆遠游，貳車王光國克承先志，為地擇人。道者王介叔草衣木食，主天市壇，遂邀至來洞陽。介叔之徒日丁道存，相與刻志道業，招徠四方之士，而鶴會之盛，既無前代賜予，不在清真，而在洞陽矣。三十四代宗師薛君汝積強以祠牒衣冠之，以表其容，眾俾為善，日益不怠。環陵推官湯喬年施田二頃，以續歲供，意亦以增冥福，為報本地。其手澤付予，周防甚至。未幾，為湯後者肯穫功虧，田不能久，而歸洪氏。洪氏有名秉鈞，長且賢，四中鄉選，投筆高蹈，士類因以真隱稱。真隱知田之自，迺集子姪議舉半入延慶飯僧，其百畝復施洞陽，若將使湯推官少償夙願於地下。吁，湯君之施出於有心，而真隱未始容心，此豈周防思慮所及哉？洞陽既再入田，迺紹定庚寅，予偕諸姪成存道之志，為建齋寮，大隸題榜，並識始末，以傳永久，且為賢不肖子孫之世鑒雲。嘉熙丁酉日南至，丹陽張提撰並書，朝奉大夫監行在左藏西庫丁宗魏篆額。
宋羅天感應碑山人校遺文
元符萬寧宮經藏記秦口撰
右闕文
宋重修華陽宮記郭衡撰
元陽觀記朱拱臣撰
玉液菴記劉宰撰
右不錄文
