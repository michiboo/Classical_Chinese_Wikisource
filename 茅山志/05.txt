
茅山志卷之五
上清嗣宗師劉大彬造
三神紀
大司命君姓茅，諱盈，字叔申，咸陽南關人也。姬冑分根氏族於茅，積德累仁，祚流百氏。高祖諱濛，字初成，一字本初，深識玄遠，察覽興亡，知周之衰，不仕諸侯，迺師於北郭北阿鬼谷先生，長往華山，道成以秦始皇三十年九月庚子，乘龍白日昇天。時邑童謠歌日：神仙得者茅初成，駕龍上昇入太清。時下玄洲戲赤城，繼世而往在我盈。帝若學之臘嘉平。始皇聞之，詢諸父老，具封日：此仙人之謠，勸帝求長生之衛。於是始皇聽然有尋仙之志，因改臘日嘉平。曾祖偃，字泰能，濛之第四子，仕秦昭王，為舍人，遷車騎校尉長平恭侯。祖諱憲，字世倫，仕莊襄王，為廣信侯。始皇即位，以為德信侯。生六子，並知名於時。其第六子諱祚，字彥英，不仕不學，志慕農桑，生三子，長即大司命君也，次子諱固，字季偉，第三子諱衷，字思和。司命君生於漢景帝中元五年丙申歲，二弟於戊戌。庚子歲。三君少稟異操，天才穎悟，嬌志蕭抗，獨味清虛。嘗謂二弟日：世務紛錯，履冰臉職，當慕高祖之逸舉，唯願肥遁之利貞耳。年十八，棄家辭親入恆山中，讀《道德經》《周易傳》，釆木服餌，潛景絕崖，積六年。精思誠感，夢見太玄玉女把玉札而攜之日：西城有王君，得真道，可為師，君子奚不往尋而受教乎？明晨覺悟，徑造西城，心齋三月，沐浴向新，卒見王君駕神虎之餅，控轡神嶺，翱翔繡巖。於是投軀越阻，歸命道真，不覺而至君所，王君默使衛官見攝，將還玉宮洞臺之中。良久引進，叩頭頓首，求乞長生，匐匍肘行，重陳無已。王君顧謂左右日：形景空苦，似有志矣。迺得接引誘問，戒以勿息，遂留洞宮。執巾履之役者十七年，王君見君謹密，稍使主領衣書圖錄。復三年，命駕，造白玉龜山，因擔君同詣王母於青琳宮。母曰：總真挾肉人以登靈臺，不亦勞乎？王君笑而不答，目君再拜，請乞奇要，迺叩頭自陳日：盈小醜賤，生枯骨之餘，敢以不肖之軀慕龍鳳之年』朝菌之質求積朔之期，雖仰遠流，莫之能濟。常恐一旦死於鑽訪之難，取笑於世俗之夫。遭遇王君，一反盈丹苦，粗受冶身之術，豈圖今日一睹聖姿？恍惚大象，如淪神夢，救生護死，歸之乞丐，願賜長生之要，暫悟行屍之身。母日：子心至到哉。吾昔師元始天王搏桑大帝，君遺我要言，所謂玉佩金噹之道、太極玄真之經，實天人之殊珍，上帝之奇祕。汝今日願聞之耶？言畢，劫王君解釋玄真之經，自敷玉珮金噹之文。復向說元始天王大帝君，言是太霄二景隱書又有陰陽二景，內真符與本文相隨。太上法，惟令受諸司命。子玉札玄挺，素書上清，當為上卿之君、司命之任，此道後當別付於子也。然不先聞明堂玄真之道，亦未由得太霄隱書。玄真之道，是食日月之法，鍊五神之衛耳，非總真弟子，不教司命之挺，不傳受命。言訖，王君與君還西城，依承真訣，按而行之。三年，目有神光，面生玉澤。王君賜九轉還丹一劑、神方一首，立壇結誓，不許宣洩，迺使君歸，仍告之曰：子道已成，後百年求我於南嶽，授子仙任於昊越矣。君既辭師，帶索混邇，不嬌於世，自說入怛山北谷學儒俗之業。時年四十九，君父母尚存，父見怒曰：為子不孝，不親供養，遊走四方，吾當喻汝為不生之子。欲杖罰之，君長跪謝日：盈受命，應當得道，道法遁世。事不兩濟，雖違遠供養，無旦夕之益，能使家門平安，父母老壽。盈已受聖師符錄見營助者，天丁之兵不可打擊，恐三官考察，非小故也。父意未釋，亦欲驗君情狀，示眾不惑，於是舉杖向君，杖即摧折，段段飛揚，穿柱陷壁。父悟不凡，迺止君日：所啟正慮如此，邂逅中人即有所傷耳。父又日：子言得道，能起死人否？封日：人有天祿終及，積惡罪重者不可更生，其橫受夭折，則可令起。君迺召社公，父聞，在中庭問社公日：此村中已死者，誰可召還？社公答云：某甲李乙。君日：速約敕所關，由使發遣之，須事了詣來白狀。至日入後，社公來白事，某甲李乙事已決了，便可發出。遂告死者家人掘地發棺，死人氣息但不能語，舉而出之，三日能坐語言，了了如是。發數人塚，皆遂生活，更數十歲迺復死耳，遠近咸稱為神明之君。後日，貴盛諸侯互有所請，君擁閉神關，塞妙杜驗，告之曰：我昔學道，精思深山，山靈附我，因協以驅使之耳，非己自達其神，能死生於萬物也。或迫之不已，君亦佯自篤病，以至於始矣。淵池括囊，變適無淪。時人雖奇其有道，亦不能測其有為也。後十餘年，君父母壽考而終，居喪盡禮，停家凡五十三年。仲弟即定錄君，漢景帝時察孝廉，元朔元年舉賢良，拜五官郎，正和二年轉太子太傅，元鳳元年，拜破胡校尉武威太守。季弟即保命君，少以節行著名，隱華陰山，武帝建元三年舉方正不就，徙梁國，為孝王上賓，宣帝地節二年，遷洛陽令，轉拜西城校尉上郡太守。元帝即位，拜五更大夫，轉西河太守，仲弟時為執金吾，並當之官，鄉里父老少長祖送者數百人。君亦在坐對賓日：吾雖不作二千石卿相，亦當有神靈之職。天帝見選補東嶽上卿震林司命君，總統昊越死生之籍，領拔學道，試校旱仙，此亦上真宗師神宮之要位也。來年四月三日，當昇舉。諸君能來顧如今日否？若見省者，亦不須有所損費，吾自當有以相供待也。眾賓皆相然。至期，君門前數頃地忽自平，治青縑帳屋，屋下鋪白氈數重，容數百人坐。遠近相語，此家得道當去。小大並集，來者塞道，客迺數倍於送弟時。但見金槃玉杯、奇餚珍果自至人前，光景翕赫，不可名狀。絲竹金石，聲動天地、芳香之氣，達於數里。飲食隨益，六百餘人莫不醉飽。明日，迎官來至，君迺與家辭，次語宗族子弟日：夫真仙道隱，貴在邊翳，不應表光曲飾、動耀視聽。吾所以不得默遁藏景、潛舉空同者，蓋欲以此道誘勸二弟之追慕也，亦何但固、衷之反迷耶？天下有心者，盡當注向神仙之冀獲耳。季偉、思和雖見事，晚必能自悔，釋官委祿來尋於我。我今此去，權停江水之束、句曲之山，此山內有靈府，眾洞相通，穴岫長連，真洞仙館也。昔與聖師期，宜先於此以自清勵，恭伺天命，然後鎮彼大霍，居於赤城矣。言畢周辭，即登羽車，參駕龍虎，浮空而去。東行十餘里，忽然不見。時元帝初元五年丁丑，君年一百二歲矣。遂過江暫治句曲，內游洞官、推拔真仙外，立茅舍於山之北，即今下泊官是。領統地官屬籍，關決生死。黑虎馴衛，白鵠交往，靈著江左，道惠百邑，昊越之境競為臣僕，邦人因改名此山為茅君山。二弟在官，聞兄白日神仙著於民口，始信仙化可學，神靈可致，然後明松喬不虛，鼎湖有實耳。於是各棄官還家，以日仄之年修糟粕遺事，未有補益，迺相謂日：家兄得道，非他人也，何不往從，親稟口訣而迺按云云，方書以規度世乎？縱往而不達終，不使吾等死於非所。遂以元帝永元五年壬午三月六日度江，求兄於束山相見，悲聽流涕。君告二弟日：悟何晚矣？二弟謝日：固衷頑下，不達道德，流湎風塵，希世臭味，垂纓漢朝。闔門完全，位至守相，享年壽考，皆兄神祐覆護之恩。蒙蔭以來，日用不覺，一旦失兄，若無天地。人非金石，命當有盡，年已朽仄，常慮奄忽，呼吸寄生，不朝則夕。昔日歸家，修兄遺事，不受真訣，未獲其效。越江來侍，規稟訓誨，願賜長生，濟弟無死。君日：卿已老矣，難可補復。縱得真訣，適可成地上仙耳。上清昇霄大術，非老夫所學於是教。二弟服青芽始生咽氣液之道，亦停年不死之法也。後語季偉日：卿宜服黃帝四扇散，我昔受之於高丘先生，今以相傳耳。又語思和日：卿宜服王母回童散，思和體中損少於季偉，故宜服此，以填精補腦耳。夫此二方，皆妙法也。二弟具受教勸，迺服藥咽氣，勤精靜思，又施行諸為生生之戒慎者，如是十八年，色如處子。君曰：藥已行矣。迺受以上道，使存明堂玄真之氣，以攝運生精，理和魂神。三年之中，神光始現。君又各賜九轉還丹一劑，神方一首，仙道成矣。君迺啟王君，自陳二弟蒙天恩濟度，得為地仙。仙法，要當佩錄受策，帶真極之符，然後書署處官，掌領所司，乞願推恩，平其覆蓋。王君日：子少學道德，勤心不懈。吾憫汝至志，是以相成，堅心關奏，為子保舉之主，太上垂許，賜命神仙。二弟賴卿蔭祐，享年富貴，驕淫敗氣，止存視息，年出一百，非復學道時也。得神散、靈方，變化久視足矣，詛宜便受職署，為地上之仙位乎？且曠古以來，兄弟俱仙亦為少矣。然子高祖得道，仁加萬物，積德所及，迺鍾子身。慈心仁和，每修陰功，誠可愍也。子屢請乞二弟仙官之職，今重賜玄水玉液丹，可使長齋而服之。慎他宣示，別宜關啟太帝，而保效之信，子當自將以來。於時二弟雖內通神靈，外攝六丁，至於天真大神，如王君之儔，猶未肯降見，明高卑不倫矣。君使二弟清齋服藥食芝畢，復相與心齋三月。詣青童方諸宮，書名金簡，次詣西城洞官，朝見總真上宰，南詣衡山朱臺，謁太虛赤真人，歸方諸，請地仙三真之策，造赤城，受真變神符，又之羅霍，求華旌繡幡，迺上登九宮詣金闕，受聖君之書，頓首於闕下者三月。聖君迺命九微太真上相王大司命，高晨師青童君，使上詣太上大道君、協晨宮中請朱官使者，下拜固、衷於金闕下。須臾，使者二人及侍從數千人俱。使者手授紫素之書，以付固、衷。紫素策文，二見誥副墨篇。受書訖，君劫二弟辭，還所治，是以季偉有地真上仙定錄神君之號，思和有司三官保命仙君之位焉。各依紫素之命封蒞所治，神宮上府亦隨事而資給於二君矣。大司命君住句曲四十三年，至哀帝元壽二年庚申歲，年一百四十有五。是歲八月十八日己酉，南嶽赤真人、西城王君、龜山王母、方諸青童君同造君于山中。時天皇大帝遣逸域宮繡衣使者，授君以神璽，玉章。太微天帝君遣三天左宮直御，賜八龍錦輿、紫羽華衣。太上大道君遣協晨大夫，賜金虎真符、流金之鈴。金闕聖君命太極真人使正一上玄玉郎，賜以四節、燕胎、流明神芝，長曜靈飛夜光洞草，使拜而食之。佩璽服衣、正冠北首、帶符握鈴畢，使者告君日，食太極四節隱芝者，位為真卿。食金闕燕胎玉芝者，位為司命。食束官流明金英，則有司錄之任。食長曜靈飛夜光洞草，則當為真伯，兼主總左右御史之任。子今日盡食之矣，壽同天地，位為司命上真東嶽卿君，都統昊越之神靈，總帥江左之山元也。言畢，使者各去。須臾，五帝君各乘方面色車，從官來下，銜大帝之命，授君九錫冊文，九錫文見誥副墨篇位為司命束卿上真君，文以紫玉為版，黃金刻之。君伏受書署，再拜畢，靈官上真五帝各去。唯師王君、西王母留後，為君大設天廚，王母命諸侍女作樂，復歌玄雲之曲曰：大象雖雲寥，我把九天戶。披雲汎八景，鯈忽適下土。空同口玄音，至靈不容冷。大帝□□□，□悟風塵苦，頤神三元中，納精玉闕下。遂乘萬龍樁，落鳳盼九野。又曰玄圃遏北臺，五城煥嵯峨。啟彼無涯津，汎此織女河。仰上昇絳庭，下游日窟阿。顧盼八落外，指點九空遐。忽已不覺勞，豈悟少與多。撫墩命眾女，空遐忽已和。妙暢自然同，是為玄雲歌。靈韶肆天韻，真音辭無邪。歌訖良久，俱詣二君之宮。二君頓首奉迎，北面稱小臣之敬。王母告之日：汝道雖成，所聞未足。我當為汝二人有所要以受汝於此矣。須臾，遣侍女郭密香與上元夫人相聞，二君亦不知上元夫人是何神也。云：西龜九靈太真王夫人。敬謝，但不相見，已千餘年，天事勞我，致以愆面。茅固、衷道成，適來視之。久不向人問，主客對坐，邑邑不樂。夫人能暫來否？答能屈駕，當停相須，侍女既去，少頃而返。上元夫人亦遣侍女答相聞云：阿環再拜，上問起居，遠隔絳河，擾以官事，仰戀光潤，情系無遺。密香至承降尊茅固、衷處，聞命之際，登當整駕，先被太帝君劫，使詣希林，枝定三元錄，正爾暫往，如是當還，遂便束帶，願暫小留。二君因問王母不審上元夫人為何真也？王母日：三天真皇之母，上元之高真，統領十方玉女之名錄也。當二時許，上元夫人生來時，聞雲空之中簫鼓之音，龍馬之嗚也。既至，從官數千人，皆女子，年齊十六七許，形容明逸，多服青綾紋衣，光釆耀目。夫人年可十八九，靈儀絕整，服赤霜之袍，披青毛錦裘，頭作三角髻，散餘髮至腰，載九晨耀日之冠，帶六出火玉之珮，腰鳳文琳華之綬，佩流黃輝精之劍。入室，向王母拜，王母止之，呼與同坐。北向上元夫人設廚，迺不異王母所設。王君劫二君再拜，自陳日：固、衷受性頑鄙，生長濁亂，面墻不啟，無聞道真。然貪生畏死，宗奉師元。今日成拔，此迺天願，唯垂衷告。夫人愍二君之向真，惟靈妙之未啟，迺敕侍女宋辟非出《三元流珠丹景》、《道精》、《隱地》、《八術太極綠景》，凡四經，以傳於二君。王母復敕侍女李方明出《玉珮金鐺》、《太霄隱書》、《洞飛二景內符傳》。司命君上元夫人有言於王母日：阿母，隱書之妙，上真內經，封之，金臺，佩入太微，迺徑輸而前衛；文大武卻，伏抱關出，登上清則振身瑤房；左遨希林，長招仙公；右棲白山，下盼太空；汎彼天津，則乘雲騎龍游此名山，則真人詣房；萬神奉衛，山精司迎；動有八景玉輿，靜則宴寢金堂。此文妙矣，所謂玉佩金噹也。環有《三元流珠丹景》、《道精》《隱地》、《八術太極綠景經》，能返老還少，卻白迴嬰，摧折千魔，驅策百靈，致明月之黃華，得白日之赤精，藏軀翳景，萬物化生，出水入火，叱叱幽冥，收束虎豹，呼召六丁，隱淪八地，顛倒五星，久視在身，與天相傾耳。安及太霄隱書，八會之奇文乎？用之眇邈，可以登玉京之宮，紛紛飄飄入流霞之堂，臣五嶽之主，坐司命之床，抱鳳腴之醴，漱藥丹之觴，駕八龍以凌空，御虛落紫雲而高浮遠翔。於是上元夫人下席起立，左手執四部經，右手執受書盟，仰天向二君祝日：九天浩洞，太上曜靈，神照玄微，清虛朗明。登希者妙，守氣者生。至心道臻，寂感真成。役神形辱，安精年榮。石精金光，藏景錄形。左右招神，天元策靈。可以步虛，可以淪形。長生久視，與天同明。違盟泄漏，禍必族傾。各宜慎禍，敢告茅生。祝畢，二君拜受靈書，抱之肘腋焉。王母亦下座，手執太霄隱書，復命侍女張靈子把交信之盟，對司命君啟手授書，向天而祝日：天高地卑，五嶽鎮形。元精激氣，滄澤玄清。天回九道，六和長平。太霄隱書，玉佩金噹，玉景八會，寶洞上章。登行太極，上清瑤房。泄則受考，身獲天殃。受者慎之，敢告茅盈。君伏受隱書，宴集受事粗畢，西王母、上元夫人各去，唯王君復留。於是君與二弟央別，而與王君俱之赤城玉洞之府也。道次諸山川有司迎啟引者將以千萬矣。臨去，告二弟日：吾今去，便有局任，不得數相往來，日一夕相見。要當一年，再過來於此山。三月十八日、十二月二日期要吾師及南嶽太虛赤真人游盼於二弟之處也。將可記識之有好道者，待我於是日，吾自當料理之，有以相教訓於未悟。於是二君留治此山，洞內立官，結構於外，將道著萬物，流潤蒼生，德加烏獸，各獲其情，神驗禍福，罪惡必明。內法既融，外教坦平。爾迺風雨以時，五禾熟成，疾癘不起，暴害不行，境無災青，邑無賊兵。時父老認歌日：茅山連金陵，江湖據下流。三神乘白鵠，各治一山頭。召雨灌旱稻，陸田亦復柔。妻子咸保室，使我百無憂。白鵠翔青天，何時復來游？三君往，曾各乘白鵠集山之三處，時人互有見者，是以發於歌詠矣。迺復因鵠集之處，分句曲之山為大茅君、中茅君、小茅君三山焉。統而言之，盡是句曲之一山耳，無異名也。父老雖外承茅君仙真之靈祐，而實未睹溫顏於膝下。茅君亦港閑洞宮，頤神葆真，忽臭味之交馳，遠凡俗以靜身，故不復外接眾庶耳。唯好道骨挺之子，時得抽引相見。至於澤溉萬物，德加兆民，已陰為用也。時人惟此靈德之洋溢，同於天地大神，亦顯聖道之無心，因民情而為感矣。遂迺相率，扶老攜幼，挈糧壺漿，共起壇積基，立廟觀于山中。窮工肆巧，結構連阿。圖三君之像於丹青之膀，書神靈之德於能宣之筆。播殖百果，竹梧成林。決利清流於毗陵之元。虎豹衛災，巨狩備關，素鴻玄烏，翰飛戾天。勇者懾其武，仁者懷其文。農夫感敬於洪澤，萬物宗庇於靈信。垂死者必獲其生，學道者棲慕於墻岸矣。明帝永平二年，韶劫郡縣，修靈山大澤能興雲雨有益百姓者廟，如陳國老子廟、會稽夏禹廟、丹陽句曲茅真人之廟，長沙湘水黃陵二妃、屈原之廟，有是此之比者，皆德遺黎民，道匠萬物。或標聖母之高軌，或範聖賢之靈蹟。是故象以銘器，廟以期神，皆當因而營護，使守而修之。時邑人通呼此廟為白鵠廟，而實不知司命君早已東之赤城也。昔人有至心好道入廟請命者，或聞二君在帳中與人言語，或見白鵲在帳中。白鵠者，是服九轉還丹使能分形之變化也，亦可化作數十白鵠，或可乘之以飛行，而本形故在所止也。二君性好音樂，其有所持念人每入廟者，二君常從方諸官及西城請天妓。天妓來時，皆聞虛空之中有音樂之聲來下稍近。既到，管絃歌音，非人世所聞，清一及激洞而不可名。終日迺遣妓，妓去亦復並作，並去漸遠，良久迺不聞。夫此之神者，是能變化假景因百姓之心，以順其情耳。本真定形，故自燕逸洞臺，頤光潛輝乎定錄。君日：句曲自是司命之別宮，吾人亦不得為洞臺之正主也。東卿司命監泰山之眾真，總括昊越之萬神，可謂道淵德高，折衝旱靈者也。賈玄道、李叔升、言城生、傅道流，並受司命君之要也。玄道，河東人，周威王之末年生。叔升，涿郡人，漢元帝時生。道流，北地人，漢靈帝殿中將軍也。城生，昊人，後漢劉聖公時為武當郡尉也。受學至勤，並得真道，後入泰山友子小白陽山中，此所謂地真者也。李翼，字仲甫者，京兆人也。與司命君俱事西城王君，仲甫為入室弟子，司命君為北牖弟子，但仲甫所受業異，恆服水玉，有效，能步斗隱形，晝夜行三綱六紀之法，又作白虎七變，百餘歲，轉更少壯，與司命君同受還丹一劑，服而歸家。仲甫相識人相去五百里，常以張羅為業，當晨張羅獲一大烏，視察之，迺是仲甫。語畢別去，言已，復是日還家，在民問二百五十年。漢靈帝時，入西嶽去，亦有迎官如司，命君初發時也，受書為西嶽副司命，每自歎云：吾受業，少不如茅叔申，此亦吾之命也。仲甫曾以七變神法傳左元放，元放修之亦變化萬端矣。
