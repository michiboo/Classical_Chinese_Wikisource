
茅山志卷之十二
上清嗣宗師劉大彬造
上誌品篇
二十七代宗師：太中大夫凝神殿侍宸養素觀妙先生，姓徐諱希和，字仲和，金陵溧水人。祖父樂施與，笞一君尤為徐君所敬慕，命師以侍巾烏，嘗從入朝。上嘉其道才誌素，勁就陛前承恩為道士，沖隱解化，奉御筆嗣宗壇。政和四年，召請闕，及秋還山，賜丹臺郎，轉太素大夫凝神殿校籍。宣和三年，復被召內廷，建別綰處之。四年，授前職，請歸故山，勃有司禮送。五年三月十八日，降御封香入山，有白鶴天燈之應。每坐大靜接降仙真，侍者窺之，唯聞其語。師預知世，故常若隱憂。靖康之初，閉靖不食。一日集徒眾日：吾仙期已迫，不得見聖人治世也。以建炎元年七月二十五日若坐忘長往矣。贊曰：
古先聖真，鍊質返始。往來無方，聚散無體。我神甚真，故與之遇。外戶何人，欲聞其語。
二十八代宗師：元觀先生，姓蔣諱景徹，字通老，金陵句容。人眉目秀異，面有鬥文。十一歲侍沖隱公，及聞三洞俞先生入蜀，往見於峨眉山。俞嘉其意，益其所學。臨別謂師曰：三十五代，我當如阜及山，嗣掌大法。建炎寇起，燬元符宮，師獨保經籌、印劍。左街道錄傅希烈聞於朝，高宗賜金重建宮，師復行化至京師。前一夕，和王楊公存中、夫人趙同夢天尊降其第。明日，師謁王門，王大敬信。今宮山門，王所建者。嘗歎日：吾以土木事虧損仙業，不得白日昇翕。師有白玉天尊像，甚秘，比至解化，像亦亡去。紹興十六年四月二十九日也。贊日：
土木之崇，時息時興。我行無為，彼夢有徵。峨峨象帝，玉質天粹。臨化俱返，孰執其契。
二十九代宗師：崇德先生，姓李諱景合，字靈運，句容人。幼師元觀，該練經法。南渡之後，壇席典儀缺落，賴師潤色之。一日，遊雷平山，得古劍一，以獻元觀，元觀曰：此陶公墓中物也，神物不可泄，合歸之故地。果得隱居墓，卓劍墓上。須臾雷電大風晦冥，明日往視，其劍無有，墓上復得二青李。元觀聞之日：劍去李出，予當避席。即奉師登壇，是日，虎嘯鹿嗚，鸞鶴交至。師好施藥，人一疾安，今投一錢井中，積錢盈井，人呼日藥錢井，所活人可知矣。紹興二十年九月十五日，不疾而逝，葬歸真山中。贊日：
神物之還，雷電與俱。青李何來，報徵神墟。發藥韋疾，泉流林注。以無盡施，待有綠者。
三十代宗師：靖真先生，諱景瑛，字靈暉，崇德宗師弟也。早喪父，事母至孝，年四十不娶，母卒，從兄著黃冠。崇德公日：吾昔得二李陶公墓下，子來驗矣。因作二李亭於白李溪。師至性澹泊，深寶慈儉，一入大靜，彌月不出。高宗累召，辭疾不起，即山中賜號靖真先生。紹興二十五年夏旱，留守詣師請雨，大應，守聞之。朝使一再至，師辭疾愈力。明年，為秦夫人王氏拜章，知檜擊鄧都事。隆興二年正月一日，謂侍者日：吾將觀化矣。遂閑靜危坐不食，至六日午時化。贊曰：
太一好生，法容禱祠。而所福禍，則不敢私。迷國當誅，猶冀冥報。玄獄之警，亦輔名教。
三十一代宗師：保寧沖妙先生，姓徐諱守經，金陵溧水人。母夢流星降其室而生，十歲不能言，有道人言自茅山來，服其丹，遂能言。母迺令入山師事靖真。守一抱道，不求人知。隆興二年，嗣主壇遺，朝廷累召，守靖真之教，確然不起。每有檜禳，遣使即山修事，輒獲嘉應。及得江陰秦先生，手印劍付之，退藏於密。慶元元年三月九日，辭眾而逝。贊日：
流星之光，下而為人。斂精含輝，忘言絕塵。神丹之來，道不苟授。應物泊然，是善玄守。
三十二代宗師：明教先生，姓秦諱汝達，字通遠，江陰人。家貧苦學，常拾廢紙遺筆學書，強記過人。訪道東南名山，保寧宗師闢綰西洞，以書致之。先生來，與語通夕，明日以印劍奉先生登壇，眾望見先生眉宇若神，皆服保寧公擇賢之密、知人之明也。紹熙二年，朝廷遣使封香營金錄齋，有白鶴綵雲之異，賜先生號。慶元元年十月九日，句容簿沈來謁，比別，至山橋，聞鐘聲，人曰：秦宗師仙去。沈大駭，還望先生，趺坐凝然，體猶溫澤，因歎曰：相逢茶已罷，一笑便昇仙。入室弟子邢汝嘉時在京，為太一宮高士左街道錄，是日還山，奉劫嗣教。贊日：
仙學所能，非人問書。示假豪素，何妨棄餘？幾動於微，我感以虛。謂我預知，孰究玄樞？
三十三代宗師：真應先生，姓邢諱汝嘉字子嘉，建康溧水人。七歲能綴文，善談名理，身長七尺，手垂過膝。孝宗召為御前高士，師蚤年寡髮，不勝冠，特賜巾裹上殿，並御製詩日：朕親命製華陽巾，賜與茅山得道人。戴此不妨朝玉陛，免教五嶽受埃塵。慶元元年十月三日，得秦宗師書日：吾近得真誥，將有回車之期，宗教甚重，子可速請劫，歸領印劍，期以九日。至山奏聞，上深異之，劫送還山，為嗣宗師。嘉定元年重建藏室，獲施與金帛數萬計。謂門人日：吾非好此，明年將歲大饑矣。嘉定二年三月二十二日，不疾而化。是歲，秋歉甚，眾賴以安，有餘濟困頓者，活人無算，其存心如此。贊曰：
於皇阜陵，躬動孝理。爰尚誌靜，詢於真士。手製華巾，俾那冠塵。疇克稱玆，玉立長身。
三十四代宗師：沖玄明一先生，姓薩諱汝積，字德夫，常州晉陵人。性簡儉，學《周易》《老莊》，與真應先生意甚相得，真應以高士主祠尚方，音問不相涉二十餘年，後卒為師友，傳其道統。嘉定六年癸酉地臘日，寧宗皇后楊氏用明肅太后故事命左街鑒義上官德欽責香幣受大洞畢法，遙禮先生為度師，修羅天醮。甘露降，靈芝生，白鶴綵雲，嘉瑞非一。高士劉先覺撰《傳錄記》。七年十二月十八日，解真。先生初名克昭，字明夫，及傳華陽之學，更前名，著其世德之由起也。贊日：
發書啟玄，託易著明。出日入月，道正不傾。瑞露密降，芝英自生。白鶴起飛，遂超太誌。
三十五代宗師：通靈至道先生，姓任諱元阜，字山甫，溧水人。幼負奇質，察理幽深，神貌超然，綽有仙氣。薛宗師夢童子揭其坐席日：俞先生來，子慎避席。俞即元觀蔣公峨眉山見之，有三十五代如阜之語，蓋蜀中仙去數十年，薛公嘗聞斯語矣。及師入山，薜公日：華陽再來客也。即授以玉書，學者駢踵而至。嘉定十六年，淫雨，寧宗召至闕，修大醮。師勁水至坤隅，向艮戶躡歪，若有禁劫。上亦先夢其地有妖異，人所不知也。因賜號通靈。明年，復召檮雨，加至道，賜象簡冠被，皇后賜之執扇，親書特賜妙相真人。於上。其他賜予，悉散貧者，上益加敬。嘉熙三年三月十八日，建齋罷，白眾日：吾將佐司命君，理忠孝之任，宜珍重焉。鯈然而逝，壽六十四。贊日：
孰謂仙真，遺世去之。受職於天，忠孝是司。地道無成，含章為美。俾揚皇風，是用錫爾。
三十六代宗師：明微先生，姓鮑諱志真，字淳夫，慄水人。家業儒而貧，父道中得遺金，有遠吏泣至，問所遺，即歸之。夕夢羽人謂父日：汝有陰德，生子當仙。父母以歲疫命入山受道，是年疫，惟鮑氏一門免焉。趙葵開闖束方，請師醮拔灑城戰歿之士，羽童鸞鶴見於雲中。葵深敬異之，復於口義家獲南嶽景震劍。淳祐三年，上表解職，居陪真館，日誦《太丘隱書》。十一年辛亥，其四月十七日，靜一先生解真之日也。燒香作禮，召大眾日：我當從祖師去矣。是夕蛻去。贊日：
千萬之一，人保純德。萬億之一，純德之極。純極而仙，人化而遷。父不拾遺，仙許子為。
三十七代宗師：靈寶先生，姓湯諱志道，鎮江丹陽人。讀書負奇氣，髦髻跌足，坐大茅山頂三十年，誓不出山。趙善湘帥金陵訪山中高道，一見奇之，使禮明微宗師，始聞大道之要。淳祐三年，傳印劍。五年秋，大旱，召赴闕檮雨。師曰：雨不須檮。上日：亢旱奈何？師曰：臣聞民者，天之赤子。陛下憂民若此，雨當旋至。臣行不足格天，臣心有足知天。是夕果雨。上大悅，民舉手日湯仙雨。召住太一宮，力辭還山，賜責特厚。十一年四月，上表退席。寶祐六年正月三日，說愒有云：笑入寥天一，迺一笑辭世。贊日：
冠巾裳衣，人飾其外。我量以游，返質非怪。桑林之憂，釋以甘需。而不自神，日天所溉。
三十八代宗師：沖妙先生，姓蔣諱宗瑛，字大玉，毗陵人。幼習舉子業，長游四方，居越之金庭山二年。嘗於石壁問得《登真隱訣》一書，私甚異之，遂挾書來華陽，從湯先生游。一昔夢天門開，見游玉海仙人五字。明日傳度登壇，因以為號。朝廷行郊祀禮，久雨，召詣闕禱，迺大霽。理宗賜御書上誌宗壇、聖德仁祐之殿、景福萬年之殿，凡三膀，賜錢十萬縉，繕修宮宇。還山，累表乞謝事，不允。開慶改元，託疾游廬山，遇鄂渚之亂，迺過天目山，往來永嘉山水問，註《大洞玉經》十六卷。上聞其高尚不可回，地主之任不可缺，遂勁高士景元範代之。大元至元十八年，世祖皇帝降特韶，便安就道，不得辭。比至燕都，六月二十七日無疾化，弟子奉冠履歸葬藏真之山。贊日：
得書石室，古仙所留。具釋隱言，以鎮丹丘。天門廣開，韋真畢來。匪夢伊真j萬方其新。
三十九代宗師：架巖先生，姓景諱元範，字仲模，句曲人。幼依任宗師，為侍者。脩髯廣顆，如古列仙，生平不知酒肉味。嘉熙間，從任公詣都，出住建康天慶觀。開慶改元，召為龍翔宮高士，歷左右街鑒義。未幾，劫充上誌宗師。理宗後謝氏如先朝故事，尊以師禮，受大洞畢法，其詞略日：為天下母，敬持坤順之符，尊道中師，庸受頤真之錄。時師以元陽觀為外靖居焉。景定壬戌十二月二十五日化。贊日：
偉乎架巖，誓遺世塵，食地徇形，完滯昇真。處高非危，守潔非介。飛步神京，接軌玉海。
四十代宗師元靜先生，姓劉諱宗和，溧水人。師事玉海蔣公，公弟子數十輩，師年獨幼，卑順自牧，冥心道域。寶祐問，從蔣公造朝，復從游廬山，宿紫極官。夜聞呼茅山道士日：天王校錄洞中劉子可歸矣。師心怪之。明日，別蔣公去，至金陵。父卒，終喪迺還句曲。一夕芝生滿山，浥浥不樂，人問之，終不言。明年，北兵破四川，朝廷累徵不起，深晦其道，以終天年。贊日：
世運向微，海二將塵飛。仙人知幾，暫至迷歸。山靈夜呼，芝英晝映。我保玉書，以請民命。
四十一代宗師一空真妙先生，姓王諱志心，金壇人。棄家學道，師元符知官湯元載。唯上誌宗壇主其法者，世以甲乙次，蓋自靜一先生始。時開慶宦者董宋臣私於婆之道士朱知常，挈印劍於赤松官。師詣闕，上言暴其惡。韶如舊次，劫取印劍還山，眾推登壇，揮手謝之。寒暑一納而已。每凝坐而起，兩袖常拂火光。咸淳癸酉九月二日，說愒解去，大眾追禮，為復正宗師，以補系代之失。贊日：
道之所傳，天且弗違。孰睥睨之，問以人為。苟可問者，斯非其道。告示真士，善守神保。
四十二代宗師：觀妙先生，姓翟諱志穎，字同叔，丹陽人。年十三，入華陽洞之西便門，遇道士坐石上，指石壁題名謂師日：汝姓名在崇師之列。因顧石壁，失其人。及長，果嗣法主之任。誌容慈儉，唯道是從，始自永嘉迎玉海度師還山。北兵乙亥歲下江南，明年丙子化去。時至元十三年六月二十四日也。贊曰：
華陽之洞，壁以玄瓊。千歲一開，列見仙名。仙之為道，有化無進。人躬火傳，我返真極。
四十三代宗師：凝和宣靜真應法師，姓許諱道杞，字祖禹，句容人，上誌仙侯之裔也，宋端平三年丙申十二月二十七日生。幼事蔣度，師性行方矢，不輕然諾。國初，兵革之餘，歲旱饑疫，淮邦惟，甚。時省治在維揚，省臣避堂請師至檮，雨足而疾已，遂給驛敦，送於朝。世祖以臂疾，召見大都香殿，令試以法，愈。復命祈雪止風，皆奇驗。賜寶冠法服降•璽書，大護其教。佩印南還，三茅山悉統隸之。至元二十八年二月三日，微示疾握固，促召王君道孟，授之經法，謝別而逝，壽五十六。贊日：
上誌之宗，世以賢受。景運肇新，仙裔迺復。噓和嗡精，保衛聖躬。翼以星斗，導之雷風。
四十四代宗師：養素通真明教真人，姓王諱道孟，字牧齋，句容人。方面豐頤，容止莊厲。年十四，師事元符道士沈宗紹，不飾偽而行益高，不求譽而名愈出。未四十，人以先輩屬焉。比嗣教朝京師，蒙恩數，一如許先生。大德戊戌歲饑，兩至維揚驅蝗請雨，大驗。特賜號稱真人，行業見翰林直學士元明善所撰華陽道院碑文。至大辛亥，請老而傳，迺命入室弟子劉大彬襲其教，年七十有三，蛻於華陽，實宋寶祐壬寅生人。贊日：
養素以朴，通真以誠。內接玄同，外佐昇平。輩螟伏藏，年穀成遂。少見其微，已足名世。
四十五代宗師洞觀微妙玄應真人，姓劉名大彬，號王虛子，昊郡錢唐人。皇慶改元賜號延祐四年，得九老仙都君玉印，有司聞於朝仁宗皇特旨還賜宗壇，以傳道統。贊日：
山嶽昂藏，湖海浩湯。玄徵備至，植宗華陽。承光紫闕，敷肌朱方。九老都君，錫爾寶章。
