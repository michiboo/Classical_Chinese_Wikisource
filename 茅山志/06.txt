
茅山志卷之六
上清嗣宗師劉大彬造
括神區篇
句曲山《太元真人內傳》日：江水之東，金陵之左右，問有小澤，澤東有句曲之山。此山洞虛內觀內有靈府，洞庭四開，穴岫長連，古人謂為金壇之虛臺，天后之便闕，清虛之東窗，林屋之隔杳。眾洞相通，陰路所適，七塗九源，四方交達，真洞仙館也。山形似已字，故以句曲為號焉，隱居六小澤，即今赤山湖，從江來，直對望此山。又日句曲山。源曲而有所容，故號為句容里。周時名其源澤為曲水之穴，秦時名為句金之壇，以洞天內有金壇百丈，因以致名也。外又有積金山，亦因積金為壇號矣。漢有三茅君來治其上，時父老又轉名茅君之山。三君往，乘白鵠，各集山之三處。時人互有見者，是以發於歌謠，迺復因鵠集之處分為大茅君、中茅君小茅君三山焉。統而言之，盡是句曲之一山耳。《隱居》云：句曲從山嶺分界，西及北屬句容，東及南屬延陵。山去石頭江水步道一百五六十里。句容，延陵，唐並屬潤州，宋分句容屬江寧府，熙寧中廢。延陵山東及南今屬錢江金壇縣。
華陽洞天《太元內傳》日：大天之內，有地中之洞天三十六所，其第八是句曲山之洞。周迴一百五十里，名日金壇華陽之天，洞虛四郭，上下皆石也。上平處在土下，正當十三四里而出地上耳。東西四十五里，南北三十五里，正方平，其內空虛之處一百七十丈，下境猶有原阜攏偃，上蓋正平也。其內有陰暉夜光日精之根照此，空內明並日月矣，陰暉主夜，日精主晝，形如日月之圓，飛在空玄之中。句曲之洞宮有五門，虛空之內皆有石階曲出以承門口仙人卒行出入者，即若外之道路也。日月之光既自不異，草木水澤又與外無別。飛烏交橫風雲蓊鬱，亦不知所以疑之矣。所謂洞天神宮，靈妙無方，不可得而·議，不可得而罔也。句曲洞天，東通林屋，北通岱宗，西通峨媚，南通羅浮。其有小徑雜路、阡陌抄會，非一處也。漢建元史左元放既得道，聞此神山，遂來山勤心禮拜，五年許，迺得其門，入洞虛，造陰宮。三君授以神芝三種，元放周旋洞官之內經年？官室結構，方圓整肅，甚惋具也。嘆日：不圖天下復有如此之異，神靈往來，推校生死，如地上之官府矣。
金陵地肺福地，按《洞天福地記》，福地有七十二，地肺福地為第一，即金陵之地是也。金陵之地出於內傳，其地水至即浮，故又比之於肺《抱朴內篇》別有地肺山，迺玉溜嶼。又商山亦名地肺，今以內傳為正保命君受言金陵者，洞虛之膏腴，句曲之地肺也。履之者萬萬，知之者無一。人又日：金陵者，兵水不能加，災厲所不犯。《河圖中要元篇》第四十四捲雲：句金之壇，其問有陵，丘病不往，洪波不登，正此之福地也。《太元內傳》曰：句曲山，其問有金陵之地，地方三十七八頃，是金陵之地肺也。土良而井水甘美，居其地必得度世。《河圖要元篇》亦曰：迺有地肺，土良水清。句曲之山，金壇之陵，可以度世上昇。曲城定錄君受言，金陵之土似北郁。及北谷關，土堅實，而宜禾穀，掘其問作井，正似長安鳳門外井水味，是清源幽瀾洞泉遠沾耳。水色白，都不學道，居其土，飲其水，亦令人壽考也。《內傳》又日：金陵之左右有決谷溪，源陵之左有山，右有源沃，名柳谷，陵之西有源濟，名陽谷。又《名山內經福地誌》日：伏龍之地，在柳谷之西，金壇之右可以高棲。《孔子福地記》日：岡山之問，有伏龍之鄉，可以避水、辟病長生，本所以名岡者，亦金陵之質也。是以百代百易，非復本名，良可歎也。右弼王真人受言，越桐梧之金庭、昊句曲之金陵，養真之福境，成神之靈墟也。五倍堯水東海傾，人盡病死武安兵。其如矛何由我帶，近洞臺之幽門，恃此而仿佯耳。
大茅山，在元符官南，獨高處是司命君白鵠所集處。定錄君受言，大茅山有玄帝時銅鼎，鼎可容四五斛許，偃刻甚精好，在山獨高處，入土八尺許，上有磐石掩鼎上，玄帝時命東海神埋藏於此。又言，玄帝者，昔軒轅子昌意聚蜀山之女，生高陽，德號顓項，父居若水之鄉，項身陶七河之津，是為玄帝也。山頂常現神光，謂之丹光，一日天燈。舊有石壇、石屋、今為殿宇，祀三茅君古石像。歲以三月十八日、十二月二日為司命游盼之會，四方之人來山禮覲，盛作靈寶齋事，今古弗渝也。
中茅山，在積金山北，長嶺獨高處。定錄君受言，中茅玄嶺上，司命君埋西胡玉門丹砂於此，深二丈許，堵上四面有磐石鎮其上。其山左右當泉水下流，皆小赤色，飲之益人。山下左右有小平處，可堪靜舍。今三陽百姓問得長壽者，謂朱陽、太陽、北陽三村也。
小茅山，在中茅北。《太元內傳》日：王莽地皇三年七月戊申，遣使者章邕齋黃金、白玉、銅鍾五枚贈於句曲三仙君。光武建武七年三月丁巳，遣使者昊倫齋黃金玉帛獻三仙君。
積金山，元符宮之陰，定錄君受言，大茅後、中茅前相連長阿，中有連石，古時名積金山。其處宜人住，可索有水處為屋室靜舍，迺佳快。可合丹以修上道，隱居日此即隱居，今所住處，東面一橫壟純是石，石形甚瓖奇，多穿穴。西南有大石壁聳而坼開，內有洞，入數丈漸狹小，不復容人，迺颼颼而有風。
金菌山，積金東凹獨小山，是定錄君餵言句曲支山，有名菌山。此山至佳，隱居日：今人不復知有菌山者，此山形當如菌孤立，亦或是倉困之困，形如困也。按大茅後長阿、積金東，凹地有一山子獨秀，如博山鑪，又近積金，正此是矣。＇
華姥山，在崇禧宮南。昔女仙人孫寒華修道於此，有廟久廢。此山夜中多見光景，或以為丹芝靈氣，居人常望見之。
丁公山，崇禧宮之陰。相傳漢初丁令威仙舉其上，不知遼東，何得遠來此山？豈道成分身，任意之所至也？
丁山在拱辰峪東。
虎爪山在丁山西。
雷平山，在雷平池上，定錄君受言。許長史今所營屋宅，對東面有小山名雷平山，周時有雷氏養龍來此。
鬱岡山，在小茅東北，一名大橫山。林木蔽翳，望之鬱然，故名。定錄君受言，雷平山之東俗人呼為大橫山，其實名為鬱岡山也。《名山記》所謂岡山是矣。昔李明於此合神丹而升玄。洲水邊，今猶有處所，其地古名鍊丹院。
方隅山《真誥》雲，雷平山之東北，良常山之東南，其問有燕口三小山相隅，名方隅山。古人曾合九鼎丹於此，幽人在世時心嘗樂居焉，今常游此。《隱居》日：前雲，李明合丹，即此是矣。幽人者，許緣去世後，不欲顯名，故自稱幽人耳。
三公山，在燕口洞東南。
青山，在鬱岡東，其西一山名西青山。
麻姑山，在鬱岡西。
銜珠山，在雷平南。《玉匱記》雲，俗呼獨女山。
獨公山，在小茅北。
小竹山，在小茅東。
良常山，《太元內傳》日：茅山北垂洞口一山，名良常山，亦句曲相連，都一名耳。始皇三十七年十月癸丑出遊，十一月行至雲夢，祠虞舜於九疑，浮江下觀，籍柯度梅渚，過丹陽，至錢塘、臨浙江，水波惡，迺至西百二十里，從狹中度上會稽，祭夏禹，望於南海，而立石刻頌秦德於會稽山。李斯請書，迺還諸山川，遂登句曲北垂山，埋白璧一雙，於是會旱臣，饗從官。始皇歎日：巡狩之樂，莫過山海。自今以往，良為常也。爾迺草臣並稱壽，喚日良為常矣。又嗚大鼓，擊大鍾，萬聲齊唱，洞駭山澤，讚樂告兆，大小咸善，迺改句典北垂日良常之山，良常之意從此而名。又日：良常山西南垂有可住處，是司命君往時別宅處也，亦可合丹。又日：良常東南，又有可住處，其問當累石如寵形，問或有寄生樹，樹形如曲蓋形，此處正好，但恨淺耳，雖爾自足，洞口西北有一地，小危不安，要自足立外舍也。
泰望山，在丁角路良常東北，小尖，山上下俱路者是也。始皇亦駐此山，顧望丘阜。
龍尾山，大茅一嶺直至山東金壇界，宛如外龍。
三角山，在華蓋峰北。
海江山，在慶雲洞上。
雲堆山，在皇甫峪南。
仙菲山，《真誥》：姜叔茂種五辛菜以市丹砂。《隱居》日：今呼為韭山，在大茅西，甚多大韭，俗呼石龍山。
鼇足山，在仙韭山西。
大靈山、小靈山，並在鼇足山西。
竹山，在疊玉峰南。
昊山，《隱居》日：自大茅南，復韭山、竹山、昊山、方山，從此疊蟑，達乎昊興天目諸山矣。
方山，《真誥》：大茅之西南有四平山，俗中所謂方山者也。《隱居》云：此山去大茅可二十許里，下有洞穴。
颼輪峰，大茅東連峰是也。事見《稽古蹟篇》。
五雲峰，積金東南對山。昔三茅君各乘飛雲現於峰頂，人民共睹，藩鎮上聞。有詔若日：故得卿雲煥爛，仙相分明，能均五色之光，褊覆三茅之頂。時許長史在都，常向方遙禮，每云：遙瞻三秀，冥運一心，故得感通，高真用意也。
道祖峰，在積金之陰。
疊玉峰，在大茅東。
華蓋峰，在疊玉東。
白雲峰，在中茅西。
抱朴峰，大茅北連峰是也。
長隱岡，一名伏龍岡。《隱居》曰：岡在郭真人池南岸，一壟長緩而隱蟑，故名。此岡上純是細石，非可居，唯近東南取長史宅至雷平問，甚有可住處。義興蔣負芻等並立日舍於岡下。近長史宅四五里。
梧枝壟，在華陽南洞。
桃華崎，在小茅北，林壑幽邃，春時花卉紛敷，不異武陵源也。
拱辰峪，一名拱辰寨，在中茅東北。劉先生際遇元符宮為建宮，仍敕江寧兵士二百人以充巡邏、灑掃，因立寨峪中，詳具宋史。
皇甫峪，在三角山。
植子峪，在三角山北。
黑虎谷，在中茅、小茅問長阿之西。
真人曰：天無謂之空，山無謂之洞，人無謂之房，山腹中空虛謂洞庭，人頭中空虛謂洞房，是以真人處天、處山、處人，所謂出入無問。蓋天地之有山洞，猶人身之有臉穴，神氣之所行焉。《太元內傳》日：句曲之洞宮有五門：南兩便門，東西便門，北大便門，合五門也。《隱居》云：今山南大洞即是南面之西便門，東門似在梧枝壟中，北良常洞即是北大便門，而東西並未顯。定錄君受言：東便門在中茅東小阿口，則西便門應在，今呼作石墳處也。
華陽南洞，在大茅山下相枝壟中。唐越州刺中裴肅，字中明，造松子石案，用以朝真。
茅洞，在元陽觀石壇下，即南面之西便門。定錄君受言，大茅山有小穴，在南謂之南便門，但精潔齋，心向於司命，又常以二日望山延迎請祝，自然得見吾也。誠之至矣，陰宮何足不觀乎？左慈復何人耶？
華陽洞，東便門。定錄君受言，中茅山東有小穴，纔如狗竇，劣容人入耳，愈入愈闊，外以磐石掩塞穴口，故餘小穿如杯大，使山靈守衛之。此磐石穴時時開發耳，謂之陰宮之阿門。子勤齋戒尋之，得從此而入，易於良常洞口。良常洞多沙路，曲僻經水處，不大便易，又道路遠，不如小阿。穴口直下三四里，便徑至陰宮東玄掖門。自非已成仙人，不得其門而入也。
華陽西洞，在積金山東嶺下《隱居》所謂積金山洞，颼颼有風者是也。累朝金錄，投龍簡於此，即西便門也。
良常洞，華陽北大便門也，是為保命君所治。定錄君受言，良常北垂洞口直山嶺南行二百步，有秦始皇埋藏白壁一雙，上有小磐石在嶺上以覆堵處。李斯刻書壁，其文日：始皇聖德，平章山河。巡狩蒼川，勒銘素璧。始皇所履山川，皆禮以玉璧，不但句曲而已。洞北石壇，即許真人緣燒香禮拜解化之處。《真誥》所謂北洞告終以此。
羅姑洞，在金菌山西，即九疑山女仙人羅郁也。
高居洞，與羅姑洞並石限界之。
玉柱洞，在華陽西洞南，中積石乳，四面僅容人行。
華姥洞，在華姥山，以孫寒華得名。
鄧都洞，在紫陽觀，事見樓觀部篇。
小青龍洞，在小茅西硃砂泉上。
天窗洞，在積金山。
碧巖洞，在崇壽觀後，洞頂為嶔豈亭，古木危基存焉。
女仙洞，在碧巖洞東三十步，穴口下視如普井然，相傳任真人女得道變遁於此。
梧枝洞，在金牛穴南。昔人探入，聞太湖風濤鼓楫之聲。
慶雲洞，在海江山下。
黑虎洞，在華陽南洞九錫碑之左。
黃龍洞，在九錫碑之右。
南斗洞，在三角山女官妙法庵。
海泉洞，在皇甫峪，泉源深不可測。
水龍洞，在白雲峰下。
燕口洞，在方隅山南，有洞室。女仙人錢妙真遁化其中。淳祐五年，巡檢使夏侯嘉貞與建隆觀道士詣洞投龍簡，是夕雷震，洞戶開，一廳吏深入，遇道士與來禽一，食之絕粒。
方隅洞，在方隅山上。《真誥》方隅洞有二門，其一即燕口洞也，洞名方源館，南通大茅南之方山，亦有二洞口見於外。
夫子洞，在良常對山。孔子未嘗入昊，不知何以得名。
方臺洞，在方山下，有洞室，兩口見外，與華陽通號為別宇幽館，得道者處焉，世人呼為白石洞。
青龍洞，在給幀山，去方山十餘里。給積山，今人呼為丫頭山，在溧陽州界。《隱居》日：有大口見外，昔有人深入，見一大青蛇，因相與呼為青龍洞。其洞弘廓深委，凡邇可至也。
華蓋巖，在石墨池上。宋末，詔舉邑令張壎卜居其前。
候仙巖，在碧巖洞東數武。
霧豹巖，在碧巖洞下。
碧玉巖，在丹谷泉上。
眾真巖，在茅洞側。
錢真人誦經巖，在燕口洞上。
金牛穴，在梧枝洞東，秦時採金，獲金牛，為女子所觸，遂擲而出，取之不可，逐牛至丁角，地名因日上欄、下欄。又有曰轟牛，牛輯入海，不復睹之也。《輿地誌》亦一石。
曲水穴，在碧巖下。
