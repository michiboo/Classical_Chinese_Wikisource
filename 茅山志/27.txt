
茅山志卷之二十七
上清嗣宗師劉大彬造
錄金石篇
翰林直學士、朝列大夫、知制誥同修國史元明善撰，翰林侍讀學士、中順大夫、知制誥同修國史趙孟頫書。
道家者流，有符錄之法，謂能呼吸風雷，役召神鬼，或者疑焉。天人一也，寒則體慄，暑則體燠，是形吾者天也，周吾形者無非天也。故曰天人之際，感與應而已。惟其人氣之戾，始與天乖，愚夫愚婦，一念之烈，猶能有動，況高人德士，棲身孤廈，鍊行精純，志之所在，天必不違。昔在世祖皇帝時，句曲許宗師來朝，有檮輒應，上異之，特詔主其諸官觀，紹傳符錄。許宗師將化，手印待今王君至而傳之。大德二年，淮南蝗，本道宣慰使禮請君至江都，醮而禳焉，俄而未羽者噎於雨，羽者，有驚蔽空而至，啄食之，食而復吐，吐之復啄，如是連日，蝗不為災。先是，早檮而雨，淮南人大駭悅，爭持金帛拜而酵之，卻之不退，送者填道。歸日：吾豈必夫景既哉？第竭吾誠以濟吾法。至於兩獲捷應，全活數郡者，實三茅君有相其往，且寶運方隆，不當有餓民耳。其所酬金帛，苟蠹裝之，是幸功也。吾以別館三君而祝釐於國，兼祀二親以報其私，庶乎稱也。是年，遂營於元符萬寧宮之東，仰抱楓輪，俯瞰金菌，山得所峙，永得所經。限靈即秀，巧適地宜，儉不至陋，奢不瑜制，凡為屋五十餘楹，象三茅君於主殿，依其考妣於翼室。肇基訖工盡六年，號華陽道院。至大三年夏，天子命玄教嗣師昊真人醮祀江南，始於句曲。君出近京口，真人日：香幣上所祝而手以授余，余將之無敢不恪。暑雨方淫，請朝當抵元符，雨悼或霑，亦惟神羞。君曰：敢敬諾。翌日，雨垂不下，既奠香幣，大雨行事，之日復止。真人還朝，為余縷言王君如右，因為求銘華陽。余聞王君簡而章，莊而和，靜方而動圓，蓋有道君子也，故出言而災彌，有檮而神彰，功成而不宰，德充而愈約。由是制授養素通真明教真人。夫句曲之為名山，舊矣。高人德士，游息其問者，以其幽深隔世，囂紛絕邇，駐靈光而資悟賞也。既紀其事，仍繫之辭，依倣步虛之聲，寫其閒遠之思。君名道孟，號牧齋，建康句容人，嗣四十四代宗師。辭日：
句曲嵯峨窈昤塋，神仙所宅閥雲肩。
霓旌羽蓋博紫清，鯈來忽逝何杳冥。
通真真人鍊元精，餐霞服氣方瞳青。
棲遲陽谷吹玉笙，瑤裝駐鶴崑崙庭。
鐲災彌變翼世平，揚休儲慶奉天明。
遠心絕物思蓬瀛，手持青芝對丹經。
瓊都琳綰吾此營，大招真倡捫幽靈。
爰清爰靜無勞形，無搖爾精可長生。
下觀塵囂百憂嬰，醉生夢死悲短齡。
重陰無罈窺日星，有欲從之視此銘。
句曲山洞泉銘
泰定甲子歲玉虛子造。
茅山三山、羅絡諸峰。大魁小杓，象斗七宮。上清有壇，高居其中。山曲而容，水斯朝宗。我修華池，內景合同。在艮之止，塞兌之空。丹井西注，石樑亙東。玄師有作，兆玆靈綜。藏錄玉漿，向用奚窮。善利萬物，道不言功。
惟蕭有臺，曲水之濱，井梵不改，我思若人。若人伊何，桐梧其儔。稟教華陽，振邇丹丘。百世之澤，式如金玉。是謂正明，並受其福。
上清真人潘尊師體玄，建弘道壇於嵩之陽；句曲外史，基石儀道，迺復古初，迺奉聖神，永作憲矩。上清宗師劉大彬作篆鎮壇，大洞法師倪天奎協誠購石。
從仕郎、鎮江路錄事、致仕王去疾為文，前翰林學士、承旨榮祿大夫，知制誥兼修國史趙孟頫書並篆題。
華陽洞天，自三茅君以神道設教，瑞人神士不可梯接者，代有其人。歷考其問，惟隱居陶真人立館以處高弟，所以啟佑其後人者為最盛。今之崇禧觀，隱居曲林館也。唐貞觀問，太宗以昇真王真人有港藩之舊，且嘗師事隱居，遂建太平觀以居之，賜田與山，贍其學者，飧錢鋪粟用給，所轄宮觀十有二。宋政和三年，始分田以給之，使自養其弟子，具載山志。宋改太平觀為崇禧，揭虔妥靈，有盛無教，式克至於今日，廣殿脩廊，弘弘轍轍，檢題牖槐之飾，嬸華香火之供，千餘年問，其崇奉未有如此之盛者也。於皇三君，威神在天，陰隱默相，華陽道振，如魯沬泗。世有升降，道無升降，時有顯晦，道無顯晦，陶真人之於三君也，神交沈寥之上。王真人之於隱居也，心授問答之間。綿綿延延，往過來續，千載如一日。皇元肇興，天兵南渡，神明所扶，壇宇如故。心遠鄒君道元，若造物者，擬其人為時而出，叫聞闔於九天之上。上方偃武修文，以清靜為壇，以慈儉為宇，垂意玄教，命鄒君道元掌教事，盡護諸山。厥後東澗洪君宗源、復陽楊君元澈、碧泉蔡君德溥，繼繼承承，用保有累朝之寵命。皇慶初元春，南嗚陳君志新入覲，上觀天光於清都.紫微之問，承九重之殊渥，荷真人之美名，上賜金欄道衣以為身章。延祐四年，南院君私竊自念：崇禧道場自昔總轄諸山，實為上帝垂休儲祉之所，不有以表章之，何以名有尊？乞陞崇禧為宮，白之集賢諸公，以其事聞於朝。嗣歲陛辭還山，上復降香以榮其歸。延祐六年八月二十二日，玉音自天而下，賜號日崇禧萬壽宮。玄教大宗師上卿大真大張公、嗣師掌教真人昊公興有功焉。是日也，榮光異氣，上燭層霄，崇山峻嶺，咸有矜色，真人陳志新率羽士稽首再拜於道之左，對揚休命曰：明明天子，萬壽萬年。實與太元司命君自混沌瞑津開關之始。赤明龍漢浩劫之前，俱以願力，裁成輔相，以左右民。雖今昔殊時，幽顯異邇，其受命於皇皇后帝，則異世而同符也，於摩休哉。既而冠巾之眾，如出一●而祝之日：陳真人自隱居陶真人立館以來，既嘗為太平觀矣，又嘗為崇禧觀矣，上賜今額，甚盛舉也。他日秉國史之筆者，繫年擊月擊日，大書之日：改觀為宮，自真人陳誌新始。其皇恩如天，將何以報塞耶，惟我真人在帝左右，必敬必恭，蚤夜以思，弼成玄功，庶其有以答君師寵綏之造，而真人亦有無窮之聞。真人日：三君之靈也，吾皇之賜也，臣何力之有焉？敢不敬恭以從祝規。延祐七年夏四月，南隖君俾去疾紀其事，以傳方來。去疾謂必有山玄卿其人，而後為新宮銘，草野之文何足以紀盛事。辭不獲命，迺舉前說為之記，而又黑沐繫之以詩。日：
自有宇宙有此山，開山者誰高辛氏。
耿耿祉哉太元君，天之輔相民估恃。
曲林舊館陶真人，潛德幽光發千祀。
山圖飛上天皇家，雲漢分章來萬里。
煌煌崇禧萬壽官，巨扁鸞飛羲獻字。
鳳歌鶴舞鏘鈞韶，山川鬼神共歡喜。
物不疵癘年穀豐，乾坤清夷風日美。
皇帝怡愉奉太皇，萬年億載自今始。
元至治元年正月十有五日建
崇壽觀碑
承德郎國子司業蜀郡虞集撰並書丹題額。
大茅峰之下，當華陽南洞之便門，有崇壽觀者，本晉洞天館主任敦故宅，宋元嘉十一年路太后始建壇宇。太始中，廬陵太守孔嗣之重立，以奉曲阿高士華文賢。齊建元二年，勸句容王文清仍立而主之，名崇元館，武帝以太子時至焉。唐貞觀初，勸改為崇元觀。有太極元年所樹碑，石完而文泯、，可識者，左拾遺孫處玄文、楊幽經書數字而已。天寶七年，李玄靜先生奉劫重修，復民百家備修茸。寶曆三年，主者有賀思寶，則因器物銘識而考見者也。宋大中祥符七年，劫賜今名。大元至治二年，句曲外史張君嗣真始來主之。顧瞻方臺近對南面，左峰疊玉，右引大茅之支而回合焉。定錄君餵言：大茅山下有泉水，近水口處可立靜舍。陶隱居雲，近南大洞口有好流水而多石，少出便平，比有王文清居之。則此觀是矣。迺歎日：山中館宇，自齊、梁、唐、宋至於今，代有增益。求諸晉人之舊，惟此與玉晨許長史宅耳。而吾所治，迺傾廢隘陋持甚，豈不在我耶，於是度材鳩工，更後堂為太元殿，以復舊規，象三茅君於中，東為任、華、王、李、賀五君祠，西為陶隱居祠。充前殿基為弘道壇，自製銘其上。壇東為玄武祠，西為廣惠祠，後為文賢講堂，而前為都門。門外浚古玉津池，盡受大茅南面諸原之水。循池西南，得昭明太子讀書臺。臺東有井日福鄉井。福鄉者，因昭明道館名也。出諸榛莽，著文刻石，覆之以亭，而巖洞泉石之勝，近在百步內者，皆按圖表之可以觀覽。泰定元年，上清四十五代宗師劉君大彬朝京師，授予始末，俾為之次第焉。張君，昊郡人，名天雨，內名嗣真，字伯雨，別號貞居。年二十，棄家入道，褊游天台、括蒼諸名山。，昊人周大靜先為許宗師弟子，得楊、許遺書。張君從而以為師，悉受其說，嘗從開元王君壽衍入朝，被璽書賜驛傳，顯受教門擢任，非其誌也，即自誓不希榮進，因從三茅之招，追奉任君而下五君，為文而告之，願畢力玆宇，所著《外史山世集》三卷、《碧巖玄會錄》二卷、又《尋山誌》十五卷，考索極精博雲。嗚呼，自任君始居此，餘數百年，纔五人傳焉，其自致於久遠者，果何託也，豈若後世各誘門人，系以私屬、如家人父子者哉？故寧希闊而有待。今張君無前代賜予之助，徒草衣木食以營此，而曠然思與四方之士共為千載之期，豈非豁落丈夫也哉，予故與君為方外友，奇其能先予遠舉也。故擊之詩，日：
大茅南垂元氣積，陰關闔扉陽洞闢。
曲穴流泉保靈宅，任君來餌黃赤石。
天一召錫太元冊，曲阿受養良有擇。
構宮方嚴自王伯，清蹕臨止靈響格。
虛林森爽化赫奕，福鄉帝子發甘液。
不食何年喪遺臂，白雲映空玉清客。
開元全盛煩百役，持節旁午致燻璧。
爾來蕭條世代隔，石鏡刻文土漫畫。
誰其啟之規古昔，句曲外史美冠烏。
研書千卷視貞白，天真景隨玄系繹。
玉室金堂萬無教。
