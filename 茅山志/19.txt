
茅山志卷之十九
上清嗣宗師劉大彬造
靈植儉篇
《太元內傳》：句曲山有神芝五種。二君見道士有合仙者，亦以與之。求芝法，當以三月、九月開日登山，責金環二隻，啟以奉誓。二君如此者，三以為盟也，投環於石問，勿顧念之，仙道貴青環之物，以為效信也。
第一龍仙芝，似交龍之相負也，以葉為鱗，根如蟠龍。
第二參成芝，色朱，有光燦燦然，扣其柯葉，如金石聲，折而續之，亦復如故。·
第三燕胎芝，如葵葉而色紫，上有燕形如欲飛舉，光明洞徹。
第四夜光洞草，其色青，其葉似相實，正白似李，高三四尺。夜視其實，如月光洞照一室，一株九實，墮地，須臾轉大，如徑七寸，鏡盤，著地厚一二寸許，夜視，如牛目動盼以視人也。
第五白蔣苦過切玉芝。
熒火芝，《真誥》曰：良常山有熒火芝，此物在地如熒火狀，其實似草而非也。紫華大如豆，夜視有光。得食之，心孔明，可夜書。
九莖紫菌琅葛芝、丹珠、玉漿，並見《周氏玄通記》。
前件丹芝，按仙傳所錄，自非已成仙人求之，弗得見也。
石腦，定錄君餵言，出方山北穴下，繁陽子姜伯真昔嘗取服，北坤一中亦有此物。石勝，故如石，但小斑色而軟耳，所在有之。服此，時時使人身熱，又使人不渴，《真址嬰雲療風痺。
石鍾乳，《本草》茅山土石相雜，乳色稍黑而滑潤，謂之茅山乳，性微寒。
禹餘糧，《本草》：茅山甚有好者，狀如牛黃，重重甲錯，其佳處迺紫色，泯泯如緬，噴之無糝，然用之宜細研，以水陶取汁澄之，、勿令有沙土也，《隱居》：茅山鑿地得之，極精好，迺有紫華，靡靡服食用之。
南燭《清虛真人內傳》日•其樹似木，而葉似草，故號南燭草，木一名侯叔草，一名男續，一名惟那木之王。小許真人日：方山大有侯叔草，異佳，葉乃大，昊越問亦呼染叔。《登真隱訣》雲，三茅四平山迺不多，而樹大，其子如茱萸，八九月熟，酸美可食，葉不相對，似茗而圓，厚味小醉，冬夏常青，枝莖微紫，大樹亦高四五丈，而甚脆，易摧折。沈存中良方所謂即南天燭，非也。
木本草，《隱居》日：出白山、蔣山、茅山者為勝。《真誥》：紫微夫人木，叔盛稱其益，服餌數方傳焉。芍藥本草，《隱居》日：出白山、蔣山、茅山最好，白而長大。餘處亦有而多赤。又芍藥譜有茅山冠子、紫樓子、茅山紅三種。
黃精、九蒸九曝，服之駐顏。《隱居》云：為仙經所貴，根葉華實，皆可餌服，酒散隨宜，茅山者佳。
何首烏，《本草》因祖能嗣，服之有益，唐元和七年，僧文象遇茅山老人，遂傳其事，李翱，因著方錄雲。
附子，山中名茅附，比蜀產者實小，而氣劣，性大去濕。
烏頭。性同附子。
莒蒲。出莒蒲潭中，一寸十二節。
茯苓、白術、枸杞、澤瀉、黃連、決明、茅芍、桔梗、細辛、前胡、具母、防風、罌粟、玄胡索、天南星、黃獨、山藥、玉蕈、紫芋、金罌子。鍊為膏、煎酒和服，味如飴。
名木異卉
左紐檜，晉許長史手植，在玉晨觀。
鶴頂松，一名九枝松，在鶴廟頂，相傳茅君任亦城時昇舉，其上丫然雙幹，疑非舊物。
九陽松，在金菌山北，虹枝柱地，蒼古冠絕。
隱居松，在玄洲精舍方壇上。
臥龍松，在清真觀側。
經臺植，在崇壽觀太元殿前。宋末有道人自咸陽老君說經臺移本植此，檀樂翠碧，非凡木也。
棠梨樹，在下泊宮。大司命君初入山，止此樹下，結廬以候二弟。今餘丹井，樹不復存。下泊所藏廢鼓，腔一木剖成，徑三尺餘，相傳迺古樹身所作。
福鄉古木，梁昭明太子植福鄉井上，半心摧朽，生意逾茂。山桃、側相李，衛公平泉《草木記》並出茅山。白李，展仙人遺種。
福鄉奈，似來禽而小，可去疾癘。
鴛鴦樹在穀牛槽，兩木杪合為一，無有罈脈。溪蓀，平泉記芳蓀，生茅山東溪《隱居》稱蓀花紫色，生淺水中，相傳女仙人錢妙真所種。玉蘭蘭芽刻，玉氣甚幽，亦芝英之別種也。
蘭　　　蕙　　　　茗　　　瑞香
