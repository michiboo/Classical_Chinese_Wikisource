
茅山志卷之二十
上清嗣宗師劉大彬造
錄金石篇
九錫真人三茅君碑文
九錫玉冊文見誥副墨篇。
梁普通三年，歲在壬寅，五月壬辰朔，十五日丙午，三洞弟子領道士正昊郡張繹立，茅山道士孫文韜書，袁道與刻字。
太元真人司命君，諱盈，字叔申，咸陽南關人，以漢景帝中元五年，太歲丙申誕生茅氏之胤。年十八，棄家學道，入恆山六年。時年二十五。感道通神，遂師西城王君十有七年。時年四十。又三年，與王君同乘駕詣龜山，王母授經，仍隨王君還西城。修法三年，時年四十七。顏如玉童，體有光照。王君復賜九轉還丹一劑，君道迺成。時年四＋有九，武帝天漢四年。還家侍養父母，而役使鬼神。人有橫死久葬，皆令更活。停家凡五十三年。父母既歿後，至漢元帝初元五年，太歲丁丑，四月三日，迺顯乘雲駕，來江左句曲之山，時年一百二歲。停住凡四十三年。至哀帝元壽二年，太歲庚申，八月十八日己酉，受錫畢，迺從眾官，乘雲駕往霍山赤城玉洞之府也。臨去，告二弟日：吾今去便有局任，不得數相往來，當一年再過來此山。三月十八日、十二月二日，期要吾師及南嶽太虛真人游盼。若有好道者，吾自當料理之。有心相教訓於未悟也。
定錄真君，諱固，字季偉，太元君之次弟，景帝後元元年，太歲戊戌，誕明於世，以英輝仁睿，貞孫霞舉，察孝廉，舉賢良，拜五官郎、武威太守。以孝元四年，太歲丙子四月，轉執金吾卿。司命對賓之日，時年一百歲。
保命仙君，諱衷，字思和，太元君之小弟。後元三年庚子歲誕，少以節行顯名，貞高著稱。隱居華嶽五十餘年，以學優可任，宣帝地節二年為維陽令，轉西城校尉。四年四月拜上郡太守，五更大夫，即與定錄君同日就路。司命對賓之日，時年九十有八。二君到丁丑年並解任還家，修學積五年。元帝永元五年，歲在壬午，過江來尋兄。中君時年一百五歲，小君時年一百三歲。修行蔥劬二十四年，迺賜九轉還丹一劑，服之成道。
若夫有無之莫辯、陰陽之不測，故自無得而稱之，今且談其轍邊，述其攸處。君迺咸陽南關人也。始冑之興，則姬於黃帝，周公之次子，分職致宗，氏茅族焉。高祖濛，深識玄覽，絕塵華嶽，及君入山，顯乘雲駕，控龍南嶺。祖憲，才兼方員，智通文武，掃定刻揚，秦皇嘉悼，贈以相國之禮。父祚，懷淳古之氣，抱上皇之真，不學不仕，確然而不可改也。君稟元靈於妙始，挺至德於玄符，生知獨穎，天情孤脫。深念促生之不淹，悟仙齡之可永，故能棄纓紱於宰門，服紉苣於丘壑。年十八J隱居恆山，以從其道。心業二篇，口談十翼，茹芝木以堅糧，攘薜蘿而為服。在山六年，翹勤精苦，遂仰感西城王君，親躬執事十有六年，進近衣書，預同輿駕。迺泛白水而造龜山，登青琳而詣王母，受玉珮金噹之文、太霄隱書之道，遂得還形玉狀，反少天姿。王君迺告君日：子道已成，可以反矣。復百年求我於南嶽，授爾仙任於吳越
也。君迺停雲駕於天衢，止羽車於漢路，短褐布衣，歸寧父母。於是父欲杖而罰之，君怡顏跪謝，溫恭盡禮，杖即碎斷，飛揚四濺，如電擊焉。父又令君生屍起死，君即面召神祇，口斷枉關。死而活者，不可稱數。君之二弟，並仕漢朝，爾時俱被國命，同日引道，遠近餞送數百餘人。君親自儐接，初不異俗，迺日：吾雖不作二千石卿相，亦當有神靈之職。天帝見選補東嶽上卿霍林司命，總昊越生死錄籍，亦神官之要位也。到來年四月三日當之官，諸君復能來顧如今日否？於是眾賓會懷欣允，咸欲責持禮既，君並止之。及至期，戒日一忽有自然，門列賓亭，路筵客宇，土潤脂容，地平鏡色，神官星羅，天騎雲滿，海頓龍輿，山停風蓋，姻來而霧至者，靡不充溢。當賓接客，並以虛空而至甘餚旨酒、珍奇美果之徒，皆非眾賓所識也。金案寶卮靈童漢女之屬，故非言象所述也。於時三天請駕，九錫催陳，君迺瞻羽蓋而整神容，念將離而斂玉色，於是舉手言乖，無不周褊，迺告眾人日：真道隱邇，迺不應表顯動耀視聽，吾今所以不得默爾者，欲以勸誘二弟之追慕也，亦何待二弟之反迷。天下有心者，盡當注向神仙耳。今去，當停江水之東，句曲之山，以自清勵，然後受事也。於是聳雲耕而安動，進羽駕而徐迴，鸞嗚鳳嘯，虎躍龍騰，紫蓋成霞，朱旅起電，既神駕之不淹，轡仙輪而易遠。於是人相視獻歌不禁。君迺奮龍轡而來翔，指句曲而留憩，朱官懸列，紫綰虛成，總任璿璣，褊司昊越。千里而至者，不可稱也。二弟聞君得道，各解秩還秋，停家修習，積有五歲，渡江尋兄。君迺教以黃帝四扇神散之方，青芽變枯潤骨之法。精勤丹至，積感幽靈。君又啟王君於二弟，艱難勤苦，備加嫌到，遂皆降以神天高聖之授，俱晏虎耕矣。君然後乘九錫之駕，轡三天之輪，汎景浮空於南嶽耳。猶且哀黔首之顯顯，愍黎元之不救，故期諸一歲，再降金陵，料別有善，載之玉牒。惟君道德仁智之深，孝悌通神之至，感幽徹靈之誠，震天動地之業，自古及今，莫能擬者。若夫望景奔月，控龍轡鵲之徒，尚不能以喻其盛，況羊潛鹿處，水行火變之儔，其可喻君之巍巍耶？有道士張繹，欣聖邇之預聞，慨真顏之不睹，念至德之日遙，懼傳芳之消歇，故敬攜同志，謹鐫傳錄。雖復羅衣之屢拂，冀巨石之不糜，面千齡而瀝腎，對萬古以披心，但恨言不足以盡意，庶冥鑒之匪尤。迺仰銘日：玄玄妙始，寶官靈端。智明不體，慧寂何言。心期絕路，指測無源。一及此黔首，念彼飛喧。流連永夜，波迸長昏。促生電逝，短晷星奔。異生天世，俱為夜魂。從迷既往，望反無門。誰哀誰悼，惟聖惟賢。應逐規矩，感任方員。以師以友，作輔作天。惟我真人，厥誕茅裔。孤貞獨秀，邈爾霞際，如彼玉京，迢迢天外，如彼河清，千年一世。惟君聖德，獨立孤貞，耽玄味道，舍秩辭榮。千年一世，如彼河清。迢迢天外，如彼玉京。秋威春澤，日暄月明。金剛玉潤，水潔冰清。長懷萬古，虛仰千齡。芳音既遠，傳石流聲。
此碑有如玄孱宿構，略有四事。一者，工人鑿山，唯得此碑一石有如現成。二者，眾石悉不堪作趺，唯所指安碑處一石有如伏龍之狀。三者，密石連環，唯安柱處有自然焰。四者，事竟，洞內飛泉忽涌。碑陰及兩旁褊刻齊梁諸館高道姓名，略見釆真游篇石柱篆刻。自然弟子徐楷敬謁華陽洞天。唐宋刻題多漫缺矣。
上清真人許長史舊館壇碑
弟子華陽隱居陶弘景謹造
悠哉曠矣，宇宙之靈也，固非言象所傳，文邊可記，默然則後之人奚聞乎？含吐萬有，化育旱生，本其所由，義歸冥昧。至於形域區分，性用殊品，事限觀聽，理窮數識者，倘或可論山之高、海之廣，夫何故以其有容焉？大天之內復有小天三十六所，並拓寓地空，亙徐水脈，闢闈風岫，通氣雲轍。此山本號句曲，其下是第八洞官，名曰金壇華陽之天，周迴一百五十里，分置三府。前漢元帝世，有咸陽三茅君得道，來掌此任，故稱茅山，具詳傳記。至晉太和元年，句容許長史在斯營宅，厥邇猶存。宋初，長沙景王就其地之東起道士精舍。天監十三年，劫買此精舍，立為朱陽館，將遠符先徵，定祥火曆，於綰西，更築隱居住止。十四年，別創鬱岡齋室，追玄洲之蹤。十七年，迺繕勒碑壇，仰述真軌。真人姓許，諱穆，世名謐，字思玄，本汝南平輿人。後漢靈帝中平二年，六世祖光，字少張，避許相諛俠，迺來過江，居丹陽句容都鄉之吉陽里，後仕昊為光祿勳，識宇亮拔，奕葉才明。祖尚，字元甫，有文章機見，昊中書郎。父副，字仲先，器度淹通，風格清簡，晉刻令、寧朔將軍、下那太守、西城侯。長史，副第五子也。正生少知名，簡文在藩，為世表之交，起家太學博士，朝綱禮肆，儒論所宗。出為餘姚令，勤恤民隱，惠彼鄰邑。徵入凱闈，納言帝側。昇平末，除護軍長史、本郡中正，外督戎章，內詮茂序，遐邦肅律，鄉釆砥行。太和中，遷給事中、散騎常侍，蟬口輝華，事歸尚德。簡文踐極，方優國老，鯈值晏駕，於焉告退，專靜山廬，以修上道。君雖捂紱朝班，諷議庠塾，而心標象外，志結霞門。第四兄遠游，永和四年，嘉遁不反。君尚想幽奇，歲月彌翰，恆與楊君深神明之契。興寧中，眾真降楊，備令宣諭，龍書雲篆，會然褊該，靈謨奧旨，於玆必究，年涉懸車，遵行愈篤。太元元年，解駕違世，春秋七十有二。子孫禮定，虛柩於縣西大墓，京陵之蹤未遠，飛劍之鄭在焉。謹按《真誥》，君挺命所基，綠業已久，周武王世，九宮上相長里薛公之弟也，兼許肇遺功，復應垂祉後胤，故乘運託生，因資成道，玉札所授，為上清真人，爵登侯伯，位編卿司，理仙撫治，佐聖牧民矣。真傳未顯於世，莫能具述。楊君諱義，事具《真誥》。長史第三子，諱玉斧，世名都，字道翔。正生母陶威女，先亡，已得在洞府，易遷宮中。君清穎瑩潔，特絕世倫，郡舉上計緣，不赴。枇糠塵務，研精上業，即弘景玄中之真師也。怛居此宅，繕修經法。楊君數相從就，亟通真感。太和五年，於玆告逝，時年三十。《真誥》云：後十六年當度東華為上相青童君之侍。帝晨受書，為上清仙公，與谷希子並職。帝晨之任，比世侍中。君長兄揆，世名甽，次兄虎方，世名聯，並亦得道。揆今有玄孫靈真在山，勸立嗣真館，以褒遠祖之德。皇上乘弘誓本力，來君此土，燾育蒼祇，範鑄旱品，導法開俗，隨綠啟教，以隱居積蘊，三真經誥，久棲華陽，宜還舊宅，供養修理，迺勸工匠，建玆堂靖。即仰祇帝則，兼闡大猷。東位青壇，西表素塔，壇塔之問，通是基址。埋錕拚瓦，投鐳便值，紫姻白霧，纏徊蔭蓋。宅南一井，即長史所穿，井南大塘，迺郭朝遺製，源出田公之泉，路通姜巴之軌，旁枕雷平，前瞰下泊，東際連岡，北橫長嶺，柳沃陽谷，俱會西垂。四域之內，皆謂之金陵地肺者也。長史所居，尤為標勝。方將駟雲虹而高騁，驅奔鶴以追風，望洪濤之浩汗，捲故都以浸遠。古人有言，匪作奚傳？敢刊石頌，永屬來賢。
渾樞騖氣，方祇吐靈。依性分境，傳識賦形。化通八宇，功浹四淇。巡跡電滅，測體淵停。旋區嶽立，一旦海雲舒。搏風泳水，蹶實馮虛。亦有幽匠，開石架廬。情高身遠，天府地居。縈巒已曲，畫壤肺浮。五闈面啟，九徐環周。長陽旁嶺，交沃比流。迺稱龍伏，皇謂金丘。昔在西漢，三茅來賓。爰暨東晉，二許懷真。裁基浚井，棲道接神。允膺輔聖，錫玆侍宸。參差年代，綑組名氏。書誥具宣，精華未弭。甄他為切。梵將淪，沉階已毀。拱樹霜摧，脩庭草委。肇倌華陽，歲纏二紀。永觀前猷，聿遵洪軌。帝日林哉，爾焉斯止。經之營之，輸乎奐矣。勝殿密響，瀉瓶揚芬。瑤宮碧簡，絢釆垂文。瑪函玉檢，綺幕繡巾。蘭缸迥耀，金鑪揚黑。桐梧雙教，方諸兼學。並證心清，俱漏身濁。離有離無，且華且朴。結號虛皇，荃法正覺。藥徵質瑩，禪感慧通。飛行欽悅，捫景帶虹。振苦排郭，還明反聰。物言是力，我見無功。紛紜今古，汗漫兩儀。三相幻惑，舟壑自移。緣來則應，不慮不為。式題龜錄，人天鑒知。
此碑梁普通三年太歲壬寅金石刊。至唐大曆十三年太歲戊午，凡二百六十六年，文字將湮，中山劉明素字嘆微重加洗刻也。
華陽隱居陶弘景，丹陽秣陵西鄉下里人，宋孝建三年丙申歲夏至之日未曉時生。仕齊高武世諸王侍讀，奉朝請。永明十年壬申歲，投紱棲山，住中茅嶺上，立為華陽綰。至梁天監四年，移居積金東澗。七年，往永嘉楠江青蟑山。十年，涉海詣霍山。十一年夏，還木溜嶼。其年十月，奉劫迎還舊山。十三年正月，至茅山，入住東澗。十四年冬，徙來此綰。十五年，移鬱岡齋室靜齋。
上清弟子華陽前館主昊郡海鹽陸逸沖、
上清弟子宗元前館主東海刻縣楊超遠、
上清弟子朱陽綰主丹陽湖孰潘淵文、
上清弟子華陽前館主晉陵丁景達、
上清弟子華陽前綰主晉陵馮法明、
上清弟子嗣真館主丹陽句容許靈真、
上清弟子四明山綰主會稽山陰潘文盛、
上清弟子太平山館主昊郡錢唐楮仲儼、
齊世祖武皇帝、
太宗明皇帝、
衡陽王簫筠、
揚州刺史始安王蕭遙光、
荊州刺史聞憲公蕭遙欣、
尚書令太子少保丹陽尹建昌侯沈約、
開府儀同三司平固忠敬公呂僧珍、
侍中吏部尚書昊興太守謝覽、
南梁州刺史豫章王司馬季延冑、
交州刺史始興王司馬阮研、
臨海太守伏曼容、
晉安太守謝答、
晉熙太守紀僧猛、
梁武皇帝、
太尉揚州刺史臨川王蕭、
開府儀同三司南平王蕭偉、
南平王世子蕭恪、
侍中豫章內史太尉長史謝舉、
臨川正世子前羅平侯蕭立正、
廷尉卿虞權。
右王侯朝士刺史二千石，過去見在受經法者。普通三年五月五日略記。
