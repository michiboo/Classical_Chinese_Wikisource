
茅山志卷之一
上清嗣宗師劉大彬造
誥副墨
天皇太帝授茅君九錫玉冊文
漢哀帝元壽二年，太歲庚申八月十八日己酉。
惟盈虛挺，遠朗幽耽。妙玄爰自，童蒙散髮。北山靜心，林澤積思。求神登峻，履谷艱尋。師門擲形，絕娉投軀。萬津丹誠，率往肆其天然。遂造明匠，迺受靈篇。蓊發祝跪，殘首截身。帶索自樂，不恥飢寒。所適惟道，所保以真。情昭上帝，感激太玄。今敬授盈位，為太元真人，領東嶽上卿司命神君。君平心格正，秉操金石。丹心嬌眾，棲神高瑛。今故報以玉鐵綠旌八威之策，使征伐邪源，折衝萬神其一。君寒凍林谷，味玄仰真。思激窮岫，啟心精誠。今故報心紫髦之節，藕敷華冠，使君招驅千靈，封山召雲其二。君棄家獨往，離親樂仙。契闊瞼試，冬袒山川。今故報以繡羽紫被，丹青飛裙。使君從容霄階，攜命玉真其三。君步驟林藪，足履危仞。心耽志尚，曾不愆憚。今故報以班龍之輿，素虎之耕。使以浮宴太空，飛輪帝庭其四。君披榛併景，寒露霜雪。心求明真，不戰不慄。今故報以曲晨寶蓋，瓊闈綠室。使君游盼九宮，靜神溫密其五。君遠遁秀榮，無疲於心。潛形幽嶽，精思萬林。今故報以執神流火，靈珠月明。可以上聞太極，通音上清其六。君貞心高靜，淫累不經。素挺皓瑛，內外垣平。今故報以錦旌繡磨，白羽玄竿。可以呼召六陰，玉女侍軒其七。君慈向舉物，陰德萬生。蠢動之毛，皆念經營。今故報以鳳鸞之嘯，金鐘玉磬。可以和神虛館，樂真憐靈其八。君飢渴養神，艱辛求真。萬物不能致其惑，千邪不能毀其淳。今故報以紫琳之腴，玉漿金罌。可以壽同三光，刻簡丹瑪其九。君標領清玄，紫緯八瑛。心暉重離，神躍太霞，實真人之長者。故以太元為號，九德既備積感太微，天人虛因，不期同歸。今酬九事，以報往懷。君心神方朗，四靈所棲。丹真啟煥，秉直不回。正任全固，鑒無照微。今屈宰上卿，總括東嶽。又加司命之主，以領錄圖。籍給玉童玉女各四十人，以出入太微，受事太極也。治宮赤城，玉洞之府。盈其蒞之，動靜以聞。
太上遣資紫素之書策中君文日
永始三年歲在丁未。
太上有命，天真書言。咸陽茅固，家於南關，厥字季偉，受名當仙。位為定錄，兼統地真。使保舉有道，年命相關。勤恭所蒞，四極法全。宮綰洞臺，治丹陽句曲之山。固其勗之，動靜察聞。
紫素策小君文日
盈固弟衷，挺素該清。雖晚反正，思微徹誠。斷誠六天，才穎標明。今屈司三官，保命建名。總括岱宗，領死記生。位為地仙，九官之英。勸教童蒙，開導方成。教訓女官，授諸妙靈。治法百鬼，典祟校精。關察水源，江河流傾。封掌金谷，藏錄玉漿。監植龍芝，洞草夜光。治良常之山，帶北洞之口，鎮陰宮之門。衷其勉之，動靜以聞。
右文梁普通三年刻石，華陽南洞九錫碑，見聞金石篇。
表奏附
齊武帝答陶隱居入山詔
卿遣累卻粒，尚想清虛山中。閒靜得性，所樂當善，遂嘉志也。若有所須，便可以聞。仍賜帛十疋燭二十挺。
又別劫
朕月給上茯苓五斤，白蜜二斗，以供服餌。
隱居解官表
臣聞堯風沖天，穎陽振飲河之談。漢德括地，商陰峻養芝之氣。臣棲遲早日，簪帶久年。仕豈留榮，學非待祿。怛思縣纓象闕，孤耕壟下。席月澗門，橫琴雲際。始奉中恩，得遂丘壑。今便滅影桂庭，神交松友。一出束關，故鄉就望。踡言興念，臨波瀉淚。臣舟棹已迷，無緣躬詣。不任攀戀之誠，謹奉表以聞。
梁武帝答隱居論書
近二卷欲少留，差不為異紙。卷是出裝書，既須見，前所以付耳。無正可取備於此，及欲更須細書。如論箴例，逸少書無甚極細。書《樂毅論》。迺微廳健，恐非真蹟。《太師箴》小復方媚，筆力過嫩，書體乖異，二者已經至鑒。此外便無可付也。
隱居與武帝論書表
奉旨左右中書，復稍有能者，惟周喜贊。夫以含心之黃，實伺夾鍾吐氣。今既自上體妙，為下理用成工。每惟申鍾王論於天下，進藝方興。所恨臣沉朽不能鑽仰高深，自懷欺慕。前奉神筆三紙，並今為五。非但字字注目，迺畫畫抽心。日覺勁媚，轉不可說。以酬昔歲，不復相類。正此即為楷，何復多尋鍾王。臣心本自敬重，今者彌增愛服。俯仰悅豫，不能不以啟適。伏蒙二卷，伏覽標帖。皆如聖旨，既不顯垂允少留，不能久停。已就摹索者，一段未畢。不赴今信，紙巷先已經有。兼多他雜，無所復取。亦請伺俱了，日奉送。兼此諸書，是篇章體。臣今不辮，復得修習。惟願細書，如《樂毅論》、《太師箴》例。依倣以寫，經傳永存。冥題中精要而已。
再答後啟
又省別疏云：故當宜微以著，賞此既勝事，口風訓非嫌，云云。然非所習，聊試略言。夫運筆邪，則無芒角。執手寬，則書緩弱。點畫短，則法臃腫。點撇長，則法離撕。畫促，則字橫。畫疏，則形慢。拘則之勢，放又少，則純骨無媚，純肉無力。少墨，浮澀。多墨，笨鈍。比並皆然任之所之，自然之理也。若抑揚得所，趣舍無違。值筆連斷，觸勢峰鬱，揚波折節，中規合矩。分問下注，濃纖有方。肥瘦相和，骨力相稱。婉婉曖曖，視之不足。稜稜凜凜，常有生氣。適眼合心，便為甲科。眾家可識，亦當復貫串耳。六文可工，亦當由習耳。一聞能持，一見能記。且古且今，不無其人。大抵為論終歸是習，程邈所以能變書體，為之舊也。張芝所以能善書工，學之積也。既舊既積，方可以肆其譚。吾少來迺至不嘗口畫甲子，無論於篇紙。老而言之，亦復何謂，正足見嗤於當今，貽笑於後代。遂有獨冠之言，覽之背熱。隱真於是乎，累真矣。此直一藝之精，非吾所謂勝事。此道心之塵，非吾所謂無欲也。
《樂毅論》，愚心近甚疑是摹，而不敢輕言。今旨以為非真，竊自信頗涉有悟。箴贊過為淪弱，許靜素段遂蒙永給。仰銘矜獎，益無以喻。如此書雖不在法例，而致用理均，背問細楷兼復兩玩，先於都遇得飛白一卷，雲是逸少好蹟。臣不嘗別見，無以能辨。唯覺勢力驚絕，謹以上聖。於臣非用，脫可充閣，願仍以奉上，臣昔於馬澄處見逸少《正書目錄》一巷，澄云：右軍勸進《洛神賦》諸書十餘首，皆作今體。唯急就章二篇，古法緊細近脫。憶此語，當是零落已不復存。澄又云：帖註出裝者，皆擬安諸王及朝士。臣近見三巷。首帖亦謂已久，分本不敢識。此正復希，於三卷中一二條，更得預出裝之例耳。天旨遂復，頓給先卷，下情益用悚息。近初見巷，題雲二十三四已。欣其多，今者賜書第至二百七十。惋訝無已，天府如海，非一餅所汲。良用息心，前後都已蒙見大小五卷於野拙之分，實以過幸。若非殊恩豈可鴃望。愚固本博涉而不能精，昔息書不可看，迺願作主書史。晚愛隸法，又羨典掌之人。嘗言人生，數紀之內。識解不能周流。天壤區區，唯充恣五欲，實可愧恥。每以為得作才鬼，亦當勝於頑仙，至今猶然。始欲翻之，自無射以後國政方股。山心歉默，不敢復以虛閒塵觸。饉於此題事，遂成煩黷。伏願聖慈，照錄誠嫌。
省區別諸書，良有精賞。所異同所未可知，悉可否耳。給事黃門二紙。為任靜書。觀所送靜書諸字，相附近二紙，靜書體解雜，便當非靜書。復當以點畫波撇，論極諸家之致。此亦非可倉卒運於豪楮，且保拙守中也。許任二蹟並摹者並付反。
第一卷中有雜蹟，謹疏注如別。恐未允，愚衷並竊所摹者，亦以上呈。近十餘日精慮悚悸，無寧涉事。遂至淹替不宜，復待填畢，餘條並非用，唯《叔夜》《威筆》二篇是經書體式。追以單部為恨，伏按卷上第數，甚為不少。前旨唯有四卷，此似是宋元嘉中撰集。當由自後多玫散失，逸少有名之迸不過數首。《黃庭》《勸進》《像贊》《洛神》此等，不審令猶得存者。
第二十三巷今見有十二條在別紙，按此卷是右軍書，惟有八條前《樂毅論》書，迺極勁利而非甚用意，故頗有壞字。《太師箴》《大雅吟》用意甚至，而更成小拘束，迺是書扇頭屏風好體，其餘五片無的可稱。臣濤言一紙，此書項不惠而非右軍，又不識誰邊，又似是摹。給事黃門二紙，治康瀝一紙，是子敬書，亦似摹邊。後又治瀝狸骨方一紙。是子敬書亦是摹邊。
右四條非右軍書
第二十四卷今見有二十一條在按此卷是右軍書者；唯有十一條。皆非甚合，進兼多漫，抹於華起，難復委曲。前黃初二年一紙，是後人學右軍謬襲告墓文一紙，是許先生書抱懷幽痛一紙，是張澄書五月十一日一紙，是摹王泯書被油尚想黃綺一紙，遂結滯一紙，凡一篇並復人所學，甚拙恩。不復展一紙，是子敬書便復改月一紙是張翼書五月十五日孫白一紙，亦是王泯書治欽方一紙。是謝安書
右十條非右軍書。
伏恐未垂許以區別，今饉上許先生任靜書，如別比方。即可知王泯張澄張翼謝安書，公家應有。
鍾王迺有一卷，傳以為真。意謂悉是摹學，多不足論。有兩三行許，似摹微得鍾體。逸少學鍾的，可知近有二十許首。此外字細畫短，多是鍾法。今欲令人帖裝，未便得付。來月有竟者，當遣送也。
啟伏覽書，前意雖止二六。而規矩爻周，後書不出二百亦褒貶大備，一言以蔽便書情極。頓使元常老骨更蒙榮造，子敬懦肌不況泉夜。唯逸少得進退其問，則玉科顯然可觀。若非聖證品析，恐愛附近習之風永遂淪迷矣。伯英既稱草聖，元常亦自隸絕論。旨所謂殆同一機，神寶曠世莫繼。斯理既明，諸畫虎之徒，當日就輟筆。反古歸真，方弘盛世。愚管見預聞，喜佩無屆比，世皆尚子敬。元常繼以齊代，名實脫略海內。非唯不復知有元常，於逸少亦然。非排棄所可黜，涅而不淄，不過數族。今奉此論自舞自跳，未足逞泄。願以所摹，竊示洪遠思曠。此二人皆是均思者，鈴當贊仰踴躍，有盈半之益。臣與洪遠雖不相識，從子栩以學，往來因之有會。但既在閣，恐或已應聞。知摹者所裝字大小不堪，均調郭看迺尚可，恐筆意大殊。此篇方傳千載，故宜令跡隨矣。所奉三紙，伏循字跡，大覺勁密。竊恐既以言發意，意則應言，而心隨意運手與筆會。故益得諧。稱下情歡。仰寶奉愈，至世論咸雲，江東無復鍾蹟。常以欺息，皆片望中原廓清太丘之碑，可就摹探。今論旨雲，真蹟雖少，可得而推。是猶有存者，不審可復幾字。既無出見，理冒願得工人摹填數行，脫蒙見賜，實為過幸。又逸少學鍾，勢巧形密，勝於自運。不審此例，復有幾紙。垂旨以黃庭像贊等諸文，可更有出給。理自運之蹟，今不復希。請學鍾妙，仰惟殊恩。
又啟
逸少合吳興以前，諸書猶未稱。凡原好進，皆是向會稽時永和十許年中者。從失郡告靈不仕，以後略不復自書，皆使此一人，世中不能別見，其緩異呼？為末年書，逸少亡後，子敬年十七八。全倣此人書，故遂成與之相似。今聖旨標顯，足使眾識頓悟於逸少無。末年之譏阮研，近聞有一人學研書，遂不復可別。臣比郭摹所得，雖粗寫字形，而無復其用筆跡勢。不審前後諸卷一兩條，謹密者可得在出裝之例。復蒙垂給至年末問，否此澤自天，直以啟審，非敢鈴覬。
武帝答進玄通記手詔
省疏並見周氏遺蹟真言，顯然符驗前誥二三，明白益為奇特。四卷今留之，見淵文並具一二，唯增讚歎十二月二十日。
隱居進周氏玄通記啟
某啟去十月將末，忽有周氏事。既在齋禁，無由即得啟聞。今謹撰事蹟，凡四卷。如別上呈，但某覆鄴疑網，不早信悟。追自咎悼，分貽刻責淵文，口具陳述。伏願宥以閤惰，饉啟。
