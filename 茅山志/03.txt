
茅山志卷之三
上清嗣宗師劉大彬造
誥副墨
敕禁山
訪聞茅山界內祠宇宮觀之側樹木，多有諸色不顧修法，擅行樵採，及放野火焚燒山林。須議，專行指揮。國家方延景既，以祐需民。眷彼名山存於方志，或仁慈所治，或真倡攸依，是為降福之場，允謂棲神之所，故宜加禮敬答儲休，豈可斤斧競臻，樵蘇無節，致嘉生之罔植，使靈蹟以何觀？爰伸禁止之文，用表肅恭之意。今下潤州、昇州，候宣命到於茅山四面，立定界址，嚴行指揮斷絕，諸色人並本山官觀祠宇主首以下，自今後不得輒有樵採斫伐及放野火焚熱。常令地分巡檢、官吏、耆老、壯丁覺察檢校，如有違犯，即便收捕，押送所屬州縣，勘斷訖，令眾半月，滿日疏放。如斫伐數多，情理難恕，即仰收禁，奏候指揮，當行決配。如是逐處宮觀祠宇之外，無有供燒柴薪，不係古蹟之內久來存留樹木，即仰本縣官吏與宮觀等主首同共指定界址堅立標記，方得採取。若是已有斫伐延燒，到樹行疏處，亦仰隨處州縣勒定數目去處，常依時栽種補填，務要別無空闕。即不得輒便搔擾，仍將此宣命指揮於宮觀門首及往來要路，鑄石曉示知委。大中祥符二年奉敕如右。
明肅劉太后賜朱宗師御札
金注子底水一副，共重三十兩，是皇帝小時使底，與道者充買田土，供贍道眾齋糧，兼逐日持課，祝延皇帝聖壽長命安樂，永離災障。與彼處知州同共商量，買田土、好莊子，令任文慶與知州同共收買，回日畫取圖子來。
崇寧加封三茅君誥
詔敕門下：句曲洞天有真人焉，變化無方，靈妙不測。秦漢而降，歷千餘年，隨祉發祥，澤＇於生民，而隆名微稱猶或未備，非所以極崇奉之誠也。茅山大茅君，今號太元真人東嶽上卿司命神君，可進號太元妙道真人東嶽上卿司命神君。中茅君今號定錄右禁真人，可進號定錄右禁沖靜真人。小茅君今號三官保命真人，可進號三官保命沖惠真人。庶幾導和氣，獲嘉應，以助我國家太平無疆之福。故玆詔
一不，想宜知悉。崇寧元年四月二十七日。
徽宗賜劉宗師敕書並詩
崇寧凡四十一通大觀凡三十一通
敕劉混康：自別以來，必守安靜。爾沖和養氣，得其妙道；學術精深，博通奧旨；救危難以積善，觀德業以養高；小大之事，常所訪問；盡規極慮，頗勤忠恪；濟人利物，功莫大焉。近覽所奏，並皆惟允。已差郝隨專董其事，餘地土等亦一一應副。更有所需，依前奏來。崇寧工兀年七月六日降到。
敕劉混康：修真務本，高道有常之士，學業為心，去執忘貪之德，特守去病之術，普設濟人之方。爾自離闕下，將周歲紀。近覽來奏，喜聞安靜。所乞立木事，已降指揮修建本觀所，要疾速選定日期興工。如逐旋有闕，一一奏來。春氣漸和，自加調適，謹奉天時，以滋妙道。崇寧二年正月九日。
敕劉混康：爾自別京師，倏改歲華。完修祠殿，備悉勤勞。近覽奏章，具知安裕。所云殿名，以天寧萬福可也。其清靜經，並依所奏。爾肅恭祀事，達於上境，所見災祥，何不具奏？此者，牟麥發生之際，惟藉膏澤之力。迺自春首以來，頗愆時雨，未濟四郊之農，甚慘千箱之望。朕心憂懼，夙夜匪遑。爾當悉心體予至懷，用斯懇切之誠，精加祈檮之意。以名非高道，豈達清都？餘宜將愛，愈探妙理。山林幽靜，更保真常。崇寧二年三月二十一日。
勸劉混康：爾自別京師，屢經歲時。撫宣之意，惟常累遣。逮於仲夏，畏日永長。想爾山居清凍高爽，道妙之餘，動止臻常否？修嚴秘宇構茸，必已成就。崇奉至真，付委加於有德。事更有闕典，可縷縷敷陳。如所見災祥，須一一具奏。時正暑炎，宜自保鍊，餘勤道業，體予至懷。崇寧二年五月二十三日。
敕劉混康：卿昔寓處都闕，延對禁廷，每陳忠道之誠，開益朕躬之志。虛心釆納，豈泯嘉言？賜號越常，用昭褒顯，所有誥一軸，今遞付卿，至可領也。秋氣爽肅，燕居練養之餘，宜加保護。持賜葆真觀妙先生誥。
敕江寧府句容縣茅山道士洞元通妙大師劉混康：朕執古之道以御今之有，嘉與希夷守一之士，以正澆漓之習，惟爾專氣致柔，敦其若朴，雖道尊德貴，莫之能爵，而名實稱謂，其可已乎？宜申錫於命書，庶激揚於後學，尚推爾素以輔善民，可特賜號葆真觀妙先生。崇寧二年七月二十五日中書舍人白時中行。
朕以卿道備德隆，陳誠助國，特頒異號，故顯高仁。若以恤物濟功未嬋嘉稱，址閣命宜當祇受，勿復固辭，想宜知悉。
敕劉混康，自建京國，屢改歲華。所思一德之可嘉，在我三秋而不忘。近收來奏，喜知寧謐，章繼先猷緝熙，秘宇殿成，寶錄慶　　以臻嚴閣聳崇，寧仰上真之來格。卿素守虛無，超然高尚，齋持祕宇，能順育於炎凍靜樂，茅峰自安怡於泉石。來奏具悉，已降指揮差御藥、蘇珪提舉管勾應合，須索，一一申稟，自可奏裁，應副不致有闕也。霜秋屆候，氣律初寒，更臻道妙，言不多及。如見有何災異，一一奏來。前者祈求事，至今未得感應，今次如何也？崇寧三年九月十五日。
勸劉混康：自別京畿，屢更歲籥。棲三茅而浩志，潔一已以全真，寓邊山居，潛心物外，緬想道妙沖靜，植性清夷，順穹壤以養高，脫塵寰而悟理。玆覽來奏，良載悉所懷。涉冬而來，動止安否：知中春詣闕，已差使臣張栩津置其行，備委官司一切應副。或尚有闕，詳具奏來，可期觀爾，預積欣棕。方屆隆冬，將迎朔易更，在博施真教，協濟草生餘，加保練之功，用體眷勤之意。姑此書諭，指不多及。崇寧三年十一月二十三日。
敕劉混康：省覽來奏，備悉懇誠。隆寒歲暮，喜獲安常。茸構葆真，尚闕繪用，已降指揮，應干官吏責以近限，併力就功。上樑等事，各有司存，何必告成？迺離淵室，及漕運經畫，一一去訖。首春氣暖，當先詣闕，勿為稍稽，以多高慮，坤聽舟楫，來赴閩閣。已差諸司官沿路管勾。在理，當然難為寢罷，體予眷待宜悉至懷。崇寧四年正月十二日。
敕劉混康：薦覽來奏，備悉懇情。春首峭寒，喜知寧謐。爾心志通博，絕塵慮以保真常，識達精微，養靈臺而臻妙道。自建三茅，縈爾一心。玆者，修完之役已，至丹臢之工，委付有司，必早周備。沖靜是守，毋勞神用。迺眷爾益，欲宣趨對之懷，厥意惟堅，宜遂告成之請。可依所奏，纔候工畢日，速赴闕下。其張斕已降指揮專一催督、應辦去訖，並本命神像遷入法堂，權行奉安。如更有闕，一一奏來。春寒屆候，宜加保毓，用昭優渥，體予至懷。崇寧四年正月二十四日。
勸劉混康：覽卿來奏，備悉懇懷。欣富涉春，益聞保福，中前赴色之書，繼有告成之約。以謂君子不可以力致，方士不可以拘縈，載詳爾意，宜遂厥求。俾從達者之逍遙，式副高人之所請。固非少拒，勿致深疑。況卿洞鑒真元，默垂道蔭；植性衍沖淵之意，稟材多介恪之仁！，神符有濟，順天地之生成，法力無窮，贊陰陽之化育；清高可尚，塵俗難羈；浩然守志於林泉，潔素以安於壽考。宮宇修完，應辦可集。已令促役，必無緩時。纔有畢工之奏，速期赴闕之行。未即對問，更希加愛，故玆語示，想宜知悉。崇寧四年閏二月三日。
勸劉混康：卿宅心道妙，顯邇神功，順四序以凝和，寓一身而永福，靈符法水，久推濟物之仁，保氣存神，自得養生之主。涉此畏景，想集殊禧。比詢入覲之期，力有告成之請。畢工在邇，重諾難渝。宜促行裝，正風帆可乘之便，早登畫鵲，當江水善利之時。暑炎在候，更切保頤。故玆書示，言不多及。崇寧四年五月二十九日。
敕劉混康：省觀來奏，備悉所懷。涉夏之中，提身益福。歷知工築僅及於告成，將伺舟維屆臨於近甸。其如服勤職事，幹集善能顧惟激勵之風，當允誠忱之請。指期良觀，促日戒行。敷善利於草生，享微名於大道。副玆至禮，體我眷懷。夏熱，卿比平安好。遣書，指不多及。崇寧四年六月十七日。
敕劉混康：卿法大道之自然，稽真詮之典則。順時樂性，正一己之貞心，闡教濟人，保千齡之上壽。睽闊滋久，懷想良多。累召待來，逮今改歲。尚有力難之奏，猶壓固避之言。況予疊命有司，當遂責成，董集其工，但勿貽慮，餘者完繕，悉付規模，漸可慶全，夫何多遜？宜速登舟之備，佇聆飛櫓之音。仙帆風靜，秋水波平，乘玆清景，勿辭來對。薦頒詔諭，示我眷隆，將遂觀言。遣書，指不多及。崇寧四年七月十八日。
敕劉混康：自遠皇都，屢周星歲。居名山而崇秘殿，竭丹懇以奉高真；闡揚大道之源，昭答上靈之既；茸興觀宇，廣集休祥；壯一伐之弘規，衍萬年之景祚；凡所陳述，皆盡公忠。顯須來對，從便船居。其如退材，已行處分。畢役雲初，慶成就緒，當斯秋景，促棹安流。天高雲靜，蘸晴光千里之平波；水翠煙淇，蕩素色一帆之輕吹。尚測氣力，自養清高。故此詔示，宜悉眷懷。非晚觀言，玆惟簡及。崇寧四年八月二十日。
敕劉混康：省所奏修造已就緒，欲於九月中乘船赴闕朝謝者。欣聆畫鵲容與秦淮，顯伺仙亮翱翔魏闕，佇聽希夷之妙誨，欽敷慈儉之淳風。治念烹鮮，動趨正道。霜秋屆候，涉履良勤。爰命使華，往加撫勞。體玆眷異，益固沖和。宜速進舟，慰予跤望。秋玲，卿比平安好，遣書，指不多及。崇寧四年九月十二日
敕劉混康：心存道要，夙契真元，久處逍遙之場，自得沖和之旨。昨迂芝蓋來叩楓宸，遂款秘奧之名。言乞還茅峰之舊隱，志堅意切，勉從所陳。違遠以來，倏爾經月，每一思念，寤寐不忘。扁舟高臥。諒及淮楚之畿，三秀棲真，獲出塵寰之表。高風遐舉，良景慕之。時當拌暑，卿比平安好，遣書，指不多及。
先生自離闕下，倏忽閱月。想以道妙動止沖和，每一南望，愈增戀慕。向者所託奏章之事，伺有天意，可速奏來。及求傷風符子數十道，附遞封進。時方炎暑，清虛自重，想已到宮，所修如何？潛神庵了與未，一一奏來崇寧五年五月十三日。
勸劉混康：所奏拜章事，具知。夫至誠必通，精修有感，事具存於真典，儀昭著於真科。卿虔心請禱，齋潔馳神，默契高真，獲通祕旨。非夫公忠之內充，何得精誠而上達？郵音忽至，嘉歎良深。昨懇辭上京，丐還舊里。三茅勝槃，允資高尚之居；列聖所棲，克時潛神之志。更宜保練，以副虛懷。畏暑在序，卿比平安好。遣書，指不多及。崇寧五年六月二十日
先生離闕下來，又復累月，比日炎暑，想以道妙清勝。所奏祥章，不勝嘉歎，自非先生高道洞達，何以臻此？如更有所見，附黃希叟來奏，得無隱幸也。本宮所闕，亦可一一縷細開陳。潛神之役，未見告功，不知所修可意否。同前。
勸劉混康：徒弟傅希列資到表章，具知刻意虛無，宅心清靜，得無為之妙理，通大道之淵源。自抵萬寧，蚓多餘裕。三茅紫府，列聖福庭，真仙所棲，靈答如響。卿寶金錄而練氣，祕玉簡以清修。想得優游，必資香火，上祈宗社之謐寧，下濟黎元於仁壽。所馳至意，宜亮悉之徒眾。忽臨封章來上，深嘉遠懇，益表勤誠，驟爾睽違，但渴名理。褥暑尚熾，善衛是宜，卿比平安好。遣書指不多及。
傅希列等資到表章，知卿已至元符萬寧宮。及知拜章事，蒙上天慈恤。敷錫嘉祥。卿道慕三茅，行遵二許，暫來魏闕，還駐故山，鶴馭難留。每深引嚮，近煩慈念，通拜寶章，祇荷蒼昱，俯垂淵鑒，丁寧天訓，警悟不忘，夙夜欽崇以酬昭既。炎暑方隆，保愛是宜，餘具詔意。所奏事，逐一降指揮訖。如更有所闕，但一一見示。提舉官已差楊戮，題額已書，知之蔡卞，亦已撰文。先生自來贛直，有所聞見災福，但詳細密奏，花木已收瑞香，尤佳。傅希列回
付詔書等，及賜祠部，餘各賜紫衣師號，親書畫扇，暑熱可以召風。鎮心符子，告求數貼。傅希列等回，附物下項：沉檀箋香各二十斤，生熟龍腦五斤，降真香十斤，四味果子二十菴，御書畫扇頭十箇，香藥二分。崇寧五年七月初四日。
敕劉混康：卿夙臻要妙，志尚清虛。朕遐想高風，無忘朝夕，載披貢牘之勤心，益表公忠於王室。言念及斯，良深嘉歎。所陳情捆，並即施行。永勝先塋，許焚修之徒眾；潛神官屬，第推賞於階資。成命已頒，可悉亮也。朕欽崇大道，景仰靈蹤，是述志以昭功，故開山而建宇。畢工來上，欣澤交懷所期。大闡真風，錫蕃禧於黎庶；精治法錄，永協贊於丕基。諄誨尚遙，沖襟善護。秋凍，卿比平安好，遣書，指不多及。崇寧五年七月二十日。
敕劉混康：省所上表乞差官撰述宮記事，具悉。茅嶺幽棲，積金舊址。眷念靈邇，旁連洞宮，敞瑤臺之新府，大啟煥於真風。宮宇落成，豐碑可俟，命碩儒以製文，及親題於碑額。非特為一時之盛事，抑以彰前人之休聲。卿當慎擇高流，同勤至道，精修不懈。迺情所瞻，每思心要，常憶儀刑。顧川塗之脩阻，想會晤之尤賒。其親書碑額及蔡卞所撰書記，今差使臣管押前去，至可領也。秋凍，卿比平安好，遣書，指不多及。
先生養素金壇，策名紫府。昨自仙舟束下，日探懷想。邇來秋氣頓清，緬惟道體和裕。未涯訪道，惟切傾思。保練潛神，副予捲矚。其碑額等，今已書畢，遣人降賜。餘有所陳，俱具奏章。崇寧五年月八月二十日。
敕劉混康：棲真有素，守道無渝，功行益隆，聲華夙著；即萬寧之燕處，奉大錄以精勤；博濟掌生，咸趨善化。擴爾無為之妙，相予可致之祥。蓋名以實彰，禮緣德稱，宜錫褒嘉之寵，用延弘遠之休。法號增崇，會言惟允。往即欽承，毋或遜避。所有誥命，今附遞賜，至可領也。時當素秋，卿比平安好，遣書，指不多及。
朕以先生棲真句曲，養素潛神，符水施功，慈濟遠邇，嘗招鶴馭，論道宣和，啟迪無為，輔民靜治，欽承微妙，寤寐不忘。近以宮宇告成，持加先生沖和二字。其誥已入遞附賜，當體眷遇。時貢至言，造闕未涯。尤希保嗇。
笞一師所奏宮門、墻宇等事，乞修治，已令有司火急慶副。物料、材木等，責立近限，速令畢集，無致逗遛稽緩，去訖。如先生更有所闕，但具奏無隱也。傷風符、鎮心壓驚佩帶符子，各求數十道。幸甚。
加沖和先生誥
敕江寧府茅山元符萬寧官葆真觀妙先生劉混康：三茅靈境，仙聖所棲。比建新宮，用伸崇奉。以爾心游澹漠，道合元微，俾宅其問，闡揚至化，宜加美號，以示眷懷。可特授葆真觀妙沖和先生。崇寧五年八月二十三日，中書舍人李圖南行。
敕劉混康：卿奉教玄元，宅心清靜，造洞真之奧，隱茅峰之顛，，迺捲舊居，緬然靈異，構崇新宇，大壯宗風。丹臺鮮麗，演崆峒之道樞；紫府鼎新，追汗漫之高躅。按圖顯敞，皇稱真游。益彰崇奉之勤，用慶落成之美。益增欣沃，當形詠歌。御製慶成頌一軸，今入遞賜，至可領也。高秋氣肅，比平安好，遣書，指不多及。
御製元符萬寧宮慶成頌
茅山之麓，元符中，即隱者劉混康所廬建觀，號元符觀。經始於元年秋，至崇寧五年秋宮成。大書其榜，更號元符萬寧宮。蓋以協成哲宗之志，以安妥明靈，欽崇妙道，昭示後世，迺為之頌日：
句曲之山，有居其顛，誰氏之子，象帝之先。啟迪後人，淑修其身。守靜而篤，是為葆真。在昔元符，作室其下。經始勿亟，以遺來者。我應受之，嗣紹厥緒。我儀圖之，繕此楝宇。考彼官宇，因心而友，不日成之。克相其後，迺益其名，日維萬寧，書以揭之，用妥明靈。道大無方，體用有常。以德則帝，以業而王，坐進此道，與道無極。神之聽之，洽此萬國。崇寧丙戌歲宣和殿書。
初夏之別，幾半載矣。坐阻顏角，迺情惰想，每引領之動，思阻修途而興歎。還山以來，景仰何啻：有詩寫懷，今同附遞到，並檢領。極思晤語，邈未有期。金風向敕，天和善保。符子已收，更求佩帶符數道。推恩事已施行，希知之。
葆真觀妙沖和先生歸山以詩送之
當年問道屬高人，曾攬霞衣到紫宸。身是三山雲外倡，心無一點世問塵。征鴻望極幽棲遠，賀燕歸飛洞府新。多謝為傳心法妙，此真真外更無真。崇寧五年九月一日，御製並書。
勸劉混康省：累上表，具悉。卿道高二許，德貫三茅，為教法之宗師，擴真風而濟物，懇辭輦轂，裕處名山，闊清標之晤會，思綺褥之奧言。每覬貢章，良嘉勤意。所陳乞事，皆已施行。徒弟師名，錫凝和之美號。豐碑刊勒，許漕幕之總提。今者，方外父寧，雨暘時若，荷上帝之降康，亦焚修之有助。霜秋屆候，良晤未期，勉加保頤，用慰傾想。笞一序之敕，今同遞附，至可領也。卿比平安好，遣書，指不多及。崇寧五年十月十二日。
睽阻以來，復見窮秋。引領南顧，徒切坐馳。每得郵音，大慰傾渴。山林虛靜，想神遊沖漠，以適安耳。所賜還山詩、慶成頌，並許刊模、自餘手詔等，不可上石乍玲，保持法錄外，倍萬珍嗇。
敕劉混康：省所進天寧節功德疏，具悉。卿養浩山樊，棲真方外，忠惟體國，志在愛君。屬厥月之誕，彌被清場而薦祉，疏言來上，嘉歎良深，故玆詔示，想宜知悉，冬寒。卿比平安好，遣書，指不多及。崇寧五年十月二十四
日o
敕劉混康：省所上表陳乞事，具悉。卿潛心淵靜，造道粹全，涉玆冬律，克保天倪。薦覽貢囊，』備悉來懇。蓋事功之就緒，皇推賞之未周，敷陳是宜，銓次匪檻，並可其奏，已即施行，宣義營田。特從本官之所請丹陽塘灞，不許他司之占留。事悉綠公，物無私己，載披勤至，用歎忠嘉，宜樂真常之餘，擴推上清之法，相予福祉，永庇寰區，更在精衷，明體朕意。初寒，卿比平安好，遣書，指不多及。
睽異以來，日月如馳，景仰何及？偃賽白雲，想多佳致。近陳乞所賜詩、頌上石，並自刊模頒降次真本，一一自收，別有陳請，附遞奏來。胥會未期，引向彌深。冬序漸寒，為道保育。
敕劉混康：省所上表本官開建慶成道場有仙燈現事，具悉。卿心游蓬島，坐揖崆峒，守修真抱一之奧，洞歸根復命之源，是以慶成寶齋，仙燈示瑞。蓋精衷之上達，由至誠之內充，嘉祥荐臻，靈既昭答。含生均被，美利難雲。省覽以還，良深歎獎。兼聞仲冬擇日親詣永勝焚黃，時當沍寒，不無勞勣，計想鶴馭，今已還山，俯邇迎長生經善衛。崇寧五年十二月十八日。
睽異以來，俄經冬序。每思清誼，時唯引領。知道場有聖燈現於颼輪峰，誠為奇異。自非先生精誠昭格，孰能臻此？伏紙增歎，未期胥見。尤積惘企，唯加自頤，良副所望也。聞先生往常焚黃，時當凝凜，道途保愛。歸庵日符子，更求數十道。同前。
勸劉混康：卿克持真教，慎保天倪，棲巖穴以逍遙，奉法錄而寧燕。顧其淵懿，宜有褒崇。既頒諭於詩篇，復形容於善頌。抗章來上，刊石是期。嘉爾丹誠，勤於翠玫。已令舟御真彼宮垣。傳弟子而彰不泯，昭眷禮而示無窮。當體朕心，益崇法訓。臘殘春及，氣易序遷，更勤保練之功，頻示沖虛之訣。已差使臣專一管押刻石前去，至可領也。凝寒，卿比平安好，遣書，指不多及。大觀1兀年正月二十七日。
敕劉混康：卿秉心無妄，執道不回，總持法源，旱生所賴，功庸昭著，揭如日星，使上清之教益隆而弗替者，皇有力焉。比以道釋混淆，理宜區別，斷自朕心，重訂調謬。至如三清混居於水陸，元命反祠於梵宮，繪塑無倫，不可槃舉。朕方圖叔彝倫，講明教法，稽考後先之理，推原積習之端，申飭有司分別崇奉，庶蒙休祉，溥祐含生。諒在淵沖，必惟允議。更新歲律，尚冀保綏，故玆示諭，想宜知悉。寒沍，卿比平安好，遣書指不多及。大觀元年二月九日
敕劉混康：卿提身沖粹，有道淵深，秉志不回，推心篤善。省觀奏牘，備悉至懷。仍聞新歲以來，法履泰定。所進木煎靈方，夙授仙餌，今存雖神鼎金丹之妙，無以加諸長生之理。玆其大致乎披繹，勤志聽愜於中。妙術恭持，必無畔戾。時傳郵命，副以好音。春序雲初，天和善護。睽異晤言，俄經新律。渴想儀刑，朝夕弗替。近降敕書，所諭道釋混淆，已付外施行。事恐未詳盡，今錄元降全文，付卿一看。卿教門綱領，人所視效，其諸傳授，保執持之，無吝忽也。所修石橋道路事，已委發運使曾孝蘊專一應副施行。益遠會見，千萬加慎。鎮心神符子，告求數十道。恐有所見災福，告先生示及。直師，初春可令至。昨降物往彼道場，已到否：
有天下者尊事上帝，敕命惟幾，敢有弗虔？而釋氏之徒修營佛事，妄以天帝次於鬼神之列。瀆神瑜分，莫此之甚。其能克享上帝之心乎？可令有司檢會削除，以稱朕嚴恭寅畏之意。大觀元年二月十五日。
敕劉混康：朕祗奉三元，欽崇至道。每念靈承之重，庶臻可致之祥。凡在幅員，率興觀宇，捲三茅之名封，集殊方之勝槃。倚毗師法，以召蕃釐。卿夙資淵妙之功，屢獲嘉休之應，累迂鶴馭來叩楓宸，款名理之至言，詢心法之要妙，保神清靜，闡闈厭聞，旅寓儲祥，殆非宜稱。已令董治鳩工構宇，即上清之束隅建萬寧之別觀。庶專靜綰，延處雲耕，可預擇徒弟來此住持，故玆示諭，想宜知悉。
領所奏道教未便洎陳乞事。卿道門宗師，教法綱領，凡所陳請，皆合朕志，睽違高論，日馳南顧，遐想香火之餘，高棲雲表，保神練氣，所得多矣。竺師爭之候黃冕到山，可同赴闕。春序將暄，為道加慎。大觀元年二月十九日。
敕劉混康：省所奏辭免赴闕事，具悉。朕欽奉真元，夙崇高道。眷彼棲真之倡，常形夢寐之思。佇瞻每渴於儀刑，睽闊倏更於歲籥。再款話言，庶資妙理。是用載馳使傳，敦趣造朝。忽露封章，引疾懇避。夫豈不懷，義非可強。當止召命，更伺歲年，尚慎寢甕，以副眷渥。春和，卿比平安好，遣書指不多及。
相別周歲，引領尤勤。兩披奏牘，以疾力辭赴闕，已具別敕，可其所請，宜亮悉之。安處潛神，以保壽康，想綽有餘裕也。道場事，前已報知。笞一師陳請，皆契勘施行，候指揮到，止，可令竺師赴闕會晤，尚賒對時自衛。治百病傷風符子，告求數十道。夜分燈下，發慮先生，意不安故也。大觀元年四月七日o
敕劉混康：省覽累奏，具悉卿檳棄人事，遠去塵寰。既嬋懇迫之誠，勉徇便安之請。遐想邇來怡神昭曠，持法崇高，處寂以絕營，葆光而不曜，臨風束望，一及緒益，不無傾渴之勤也。竺爭之便，可發來赴闕。或有奏陳，詳具無隱。初夏漸熱，卿比平安好，遣書指不多及。大觀元年五月二十七日。
別來一周，星律傾渴，話言未嘗替也。志趣高尚，厭絕囂紛，得以澄神靜慮，為沖漠之游。良多慰洗，愈遠高論，徒深引向。首夏清和，為道保育。月末忽目青，連發疏以書問笞一師，可令速至。有經數卷，伺笞一師到，令附去，皆親書。
