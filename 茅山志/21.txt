
茅山志卷之二十一
上清嗣宗師劉大彬造
錄金石篇
梁元帝造
昔太和中，有許遠游者，迺雲霄之勝友，太虛之選客。先生規同矩合，實踵高步，曩基先構，即架胥宇。千尋危聳，憑牖以望奔星；百拱高懸，倚闌而觀朝日。飛流界道，似天漢之橫波；觸石起雲，若奇峰之出岫。銘日：肇彼冥默，翻成協贊。身託外臣，心同有亂。重道遵德，爰積截衷。顧懷汾射，璽問遙通。朱陽鬱起，華構方崇。靜臺冠月，輕榭迎風。瞧曉高楝，杳靄脩攏。極望山川，周觀京陸。碧蟑千嶺，清流萬谷。景落崖重，姻生岫復。闕文
華陽陶隱居撰。
夫萬象森羅，不離兩儀所有，百法紛賡，無越三教之境。播紱之士，飾禮容於闈閣，耿介之夫，歇旌麾於山裔。銘曰：大哉乾元，萬物資始。皇王受命，三才迺理9惟聖感神，惟神降祉。德被歌鍾，名昭圖史。友於兄弟，敬惟西宣。言追茂實，用表遺先。敢循舊制，有革雜章。刊石弗朽，奕代流芳。
華陽陶隱居撰。
層嶺外峙，邃宮內映，仄穴旁通，縈泉遠鏡。尚德依仁，祈生斕命，且天且地，若凡若聖。連甍比楝，各謂知道。參差經衛，跌岩辭藻。孰如曲林，獨為勁好。掩邇韜功，守玆偕老。
元帝在藩，送碑入山，今猶在朱陽綰東。又有南平王蕭偉所造清遠之綰，即弘景弟子桓清遠所居。桓師名法閒，缺二字公之師也。其桓師初入山，作詩日：寒谷夜將晨，置賞復尋真。方壇垂密葉，徹水波朱鱗。杏林雖伏獸，芝田詛俟人。丹成方轉石，鑪變欲銷銀。當知勝地遠，於此絕囂塵。邵陵王曾入茅山尋桓清遠，迺題壁詩日：荊門丘壑多，甕牖風雲入。自非棲遁情，誰堪霜露濕。朱陽館西又有長沙嗣王所造長沙之綰，基址存焉。梁昌侯又造石碑，弘景製文，今亦在朱陽綰。北二里有處士周弘讓宅。雷平山有水日柳谷濟，又名田公泉。今按《茅傳》云：在山之左，濟名柳谷，在陵之西，日陽谷。昔有田叔居之取水，因以為號，此泉是玉津砂，飲之益人，今有水院衣，不須灰也。弘景石頌日：左帶柳濟水，右浚陽谷濟。土懷北郁色，井出風門泉。又有郭於池者，昔燕國郭朝兄弟四人，皆雲得道，亦任洞中之職。四朝居長，初至山，種植於此，郭干號因斯兆焉。
石刻前製隱居小像，初真蹟藏建安徐閎中家。宋宣和癸卯十二月，道士芳南華摹刻傳世。
隱居先生遣總事弟子戴坦，秉茉執簡膝授前學弟子吳郡陸敬游，建連石之邑，為棲靜處士。策文曰：
咨爾敬游，昔我紆紱帝闈，侍筍梁席，雖邇混教塗，而心標逸境芝田之想，無忘曉夜濠穎之志。歲月已深，至德有鄰，風雲相會，爾之來也，爰移兩春。於是褫帶青墀，掛冠朱闕，擁手東驅，創居玆嶺。脈潤通水，徙石開基，登崖斷幹，越壟負卉，筋力盡於登築，氣血疲乎趨走。肌色憔悴，不以暴露為苦，心魂空嫌，寧顧飢寒之弊？棟宇既立，載罹霜暑，於時七稔，經始甫訖。今日之安，爾有勤焉。君子不獨居其榮，仁人必與物同泰。是用邑爾長阿北阪積金山連石之鄉，方七十步，澗水屬焉。茂爾嘉業，永為華陽上賓，爾其花之。
其一爾以誠慇為性，恬澹為情，質直居本，沉重樹志。不邀世才，高謝接俗，權謀詭譎，非意所欲，今故查爾為棲靜處士，可謂因德立號，克終斯美。
其二爾基架綰境，營劃援域，堂壇弘敞，樓路通嚴，官私行止，並有棲憩。繕築之勞，莫匪爾力。今故責爾四霤飛軒、廂廓側屋，可以安身靜外，顯祇遐福。
其三爾奉上惟勤，接下以惠，稼穡艱難，備嘗勞苦，貨殖之宜，允贍糧服，手足胼胝，未獲告休，櫛風沐雨，於焉尤切。今故責爾蒼頭一人，厥名多益，可以傳代薪水，省息劬劇。
其四爾族惟舊緒，身迺邦聞，道雖一貫，事望宜分，今故責爾鋼鐵如意，可以揮對賓僚，即名立事。
其五爾崇教惟善，法無偏執，器服表用，爰寄玩習，今故責爾竿竹錫杖，可以振動三界，精祇憚響。
其六爾期誠玄契，遐想靈風，至懷所詣，因心則通，今故責爾香爐一枚，專陸副之，可以騰姻紫閣，昭感上司。
其七爾澡形潔藏，餚糧既去，宣導松木，實資芳醋，今故責爾杯盤一具，可以夕抱桂漿，朝承菊露。
其八爾敬事經誥，遵尚楷模，翰墨之用於是乎在，今故責爾大硯一面，紙筆副之，可以臨文寫字，對真餵言，
其九爾貞心內固，清行外彰，滌蕩紛穢，表裹雪霜，今故責爾蝓石澡灌，手巾為副，可以登齋朝拜，出入盥漱。
其十今責爾十事，事準前史，可對揚嘉策，循言求理，無或驕情，以騫斯旨，援筆申懷，敢告處士。
邵陵王蕭綸撰
夫夜光結綠，非胱筐之恆珍，逸羽翔鱗，豈園池之近玩？寧期心於遠大，蓋不知其所以然也。是以穎陽高蹈，洗耳於唐朝，漢陰貞棲，滅邇於周代。盛德流風，有自來矣。應期而耀質者，其在玆乎。先生名弘景，字通明，本冀州平陽人。其先出自帝堯陶唐氏之後，堯治冀州平陽，故因居此。龍馬見五色之符，欽明表八釆之瑞，光被於天下，允釐於庶職，洪源廈遠，系緒綿長。漢興，於舍為高祖右司馬。子青翟，位至丞相。後漢末南渡，始居丹陽。七世祖濬，仕昊為鎮南將軍、刑州刺史。祖隆，宋南中郎參軍事。父貞寶，司徒、建安王國侍郎。並立履清約，博涉文史。先生含元精之和氣，蓄凌颼之雅姿，兼宣七善，總修九德，行仁蹈義，嶽峙淵停，墻仞無以睹，清濁不能測，道風與星漢俱高，勝氣與姻霞共遠。六歲便解書，能屬文，七歲讀《孝經》、《論語》、《毛詩》數萬言。曼倩幼習墳典，公幹少誦詩賦，方之於古，彼有多慚，是以岐疑流聲，中黃著頌。有鄉人得葛洪《神仙傳》，見淮南八公諸仙事，迺歎日：讀此書使人有凌雲之氣。於是寢興諷誦，晨昏不輟。年二十七歲，為宜都王侍讀，總知管記事。膀道求賢，禁林招士，朝難其選咸日得人。阮璃之書記，不足扶衡，孫楚之辭才，何以捧轂，齊代好治宮室，方修苑囿青溪舊館，更就起築，仍奏表上頌詞，事兼美邁，彼樂職之篇，瑜乎景福之製。帝省覽久之，益以為善，除奉朝請。恪居官次，夙夜惟夤，春朝秋請，是謂械樸者也。先生本不希榮，常欲辭退，迺與親友書日：疇昔之意，不願處人問。年登四十，畢誌山藪。今已三十六矣時不我借，知幾其神乎，毋為自苦也。明年遂拜表自解，抽簪東郭之外，解組北山之阿，同稷丘之棲隱，慕留侯之卻粒，便具舟橄，永言東邁。朝廷錫問，時賢餞別祖以二疏括玆四隱，超然輕舉，異代同符。爾迺杖策遐征，游踐名嶽，既而到於句容，登於茅嶺以此地神仙之官府，靈異之棲託，往而不返，遂卜居焉。先生日：夫子云：隱居以求其誌，行義以達其道。吾聞其語，未見其人。今我義達，無復其方，請同求志之業，故自稱隱居，亦由稚川之抱朴，士安之玄晏。倚巖棲影，依林遁邊，交柯結宇，刻徑為門，懸崖對溜，悲昤灌木，深壑峭嶺，組織姻霞，枕石漱流，山禽無撓，採藥偶從，野獸不亂。逍遙閒曠，放浪丘陵，俗然若喪，確乎難拔。屬齊末道喪，天命既否，水國洛谷，地震甲辰，先生靜思冥數，預識其兆，於是遠近書問一皆杜絕。昔迺聞之夏甫，今則見之先生。我大梁休運應期，受天明命，三辰開朗，四海寧謐。先生奉表稱慶，於是信問復通。自天監以來，常有劫旨供給藥餌不乏，歲時渥澤深恩，莫之與比。先生七年暫游南嶽。玆山也，闢闈風之地軸，若崑陵之天鎮，八表旁臨，九純間設，樹有琅牙，草生車騎，遺世獨往，是用忘歸。十一年，有勁遣左右司徒慧明徵先生還茅山，別給解宇。軒君之降情天老，漢帝之致禮河上，況於玆日，弗能尚也。養志山河，多歷年所，攝生既至，冥祥亦降，猛獸不據，魑魅莫逢，庭無刻棘，遠同闕里，階吐神泉，遙扶疏勒。於是羽人徘徊，仙客上下，鸞鳳游集，芝英豐潤矣。以大同二年，歲在丙辰，三月壬寅朔，十二日癸丑，告別遷化，春秋八十有一。天子嗟惜，儲皇翰悼，有詔稱譽，追贈中散大夫，謐日貞白先生，禮也。以其月十四日定于丹陽郡句容縣之雷平山，若軒轅之葬衣冠，如子喬之藏劍烏，比於玆日，可得符焉。先生器宇凝深，思議精贍，含章貞吉，不修廉隅。年將中壽，匪瑜於矩，眉目疏朗，儀貌鮮潔，皇忘勸沮，多行德惠。寶惜光景，愛好墳籍，篤志勵節，白首彌至。若迺淮南鴻寶之訣、隴西地動之儀、太乙遁甲之書、九章曆象之術、幼安銀鉤之敏、允南風角之妙、太倉素問之方、中散琴操之法，成悉搜求，靡不精詣。爰及羿射、荀棋、蘇卜、管筮，一見便曉，皆不用心。張華之博物、馬均之巧思、劉向之知微、葛洪之養性，兼此數賢，一人而已。門人桓法閱等慕遙風於維氏，結遺想於喬陽，勒玄碑而相質，騰絳霄而流芳。迺作銘日：
留烏表化，棄劍凝神。徘徊紫黑，照耀丹林。厥邇猶在，餘風可遵。
誰其嗣此，淵哉淑人。高行邁種，盛德日新。朗猶懸鏡，鬱似貞筠。
身以弘道，行不違仁。昔游纓紱，頡頑縉神。厭乎匡救，勞彼問津。
亦既解組，迺襲山巾。遠尋丘壑，高蹈風塵。情無緬世，隱不隔真。
結宇崇巖，貞棲茂草。冰玉留年，精華卻老。迺有令聞，榮躋壽考。
白水過庭，危峰臨洞。露綴蘭階，蕾買生桂楝。日斜簷席，花落窗壅。
尚平未遠，王孫不旋。海桑變易，陵谷貿遷。豐碑有堅，遺芳萬年。
梁昭明太子撰。
維大同二年，龍集景辰，克明三月壬寅朔，十二日癸丑巳時，華陽洞陶先生蟬蛻於茅山朱陽館。先生諱弘景，字通明，春秋八十有一，屈伸如常，顏色不變。有制，贈以中散大夫，鎰日貞白先生。遣舍人主書監護喪事，十四日定於雷平之山。若夫真以歸空為美，道以無涯為真，不知悅生，大德所以為生，不知惡死，穀神所以不死，妙矣哉，隱顯變化，物莫之測，既而岫開析石，天墜玉棺，銀書息簡，流珠罷鼇，九節麗於中天，千和焚於地下。仙官有得朋之喜，受學振空谷之悲。余昔在粉壤，早逢圯上之術，今篷元良，屢察浮丘之教，握留符而惻愴，思化杖而酸辛。迺為銘日：
無名之道，不死為仙。亦有元放，兼稱稚川。逃形解化，自昔同然。琦歟夫子，受錄歸玄。黎傳宛吏，書因賈船。虎車煦景，蛻拂凌姻。餘花灼爍，春澗潺湲。鬱鬱茅嶺，修修洞天。三仙白鵠，何時復旋？
邵陵王撰，闕。
