
茅山志卷之二十四
上清嗣宗師劉大彬造
錄金石篇
朝議郎、守尚書祠部郎中、知制誥武騎尉、賜紫金魚袋徐鉉撰並篆額。
原夫至道之先，邈哉希矣，書契以降，可得而雲。黃帝、堯、舜澄其源，故垂衣恭己，在宥天下。伯陽、仲尼道其用，故建言立德，憲，章無窮。赤松、羨門神而明之，故輕舉上賓，留侯、商皓變而通之，故解景滅邇。順是而下，莫不由之。故有縉紳端委，利萬物於廟堂之上；葛巾蕙帶，全陰功於塵埃之外。隱顯殊志，趣舍同歸。其人有終，其魄不死。闈風玄圃，草帝之密都；赤城華陽，仙聖之治所。光靈肝蠻，若在左右，仁人君子，往往至焉，見之於貞素先生矣。君諱棲霞，字玄隱，華宗繼世，積德所鐘。生於齊，得泱泱之風；長於魯，習徇徇之教。七歲神童及第，十五博綜經史，閩黨童子，靡敢並行，東方諸侯，為之前席。而仙才靈氣稟於自然，塵纓世網，不可拘繫。每名山獨往，神契感通，奇怪恍惚，眾莫能測。天祐丁卯歲，避亂南渡，至於壽春，感四海之分崩，想八公之遺跡，於是解巾名路，委質玄門。問政先生聶君見而奇之，授以法線。是日有彩雲皓鶴，翔舞久之。既而窮若士之遨遊，得東卿之勝境。道無不在，善豈常師，又從威儀鄧君啟遐受《大洞真經》，玄科秘旨，動以諮詢。福地仙源，因而棲託，誅茅穿徑，枕石漱流。身既隱而名愈彰，道己寂而節彌苦。桑田自改，桂樹長留。烈祖孝高皇帝方在賓門，實來作鎮。紫黑表真人之應，青雲符好道之占。君鵠書被徵，褐衣來見，談天人之際，講道德之源，靡勞牧馬之迷，自契順風之請。因從敦禮，來止建康。有玄真觀者，陳宣帝為藏矜先生之所作也。殿堂岑寂，水木清華，游焉息焉，以遂其好。每竹宮望拜，玉牒秘詞，叩寂求真，必君是賴，嘉祥靈應，世莫得聞。聖曆中一興，恩禮殊重，賜金印紫綬，號玄博大師。烈祖嘗從容謂君日：吾不貪四海之富，惟以蒼生為憂。君對日：夫古聖人，修其身而後及天下，天下得一人安而後安。今天子動勞萬機，忘寢與食，身且不能自治，豈能治蒼生哉？帝善其言，以百金為之壽。其識度亮直，又如此焉。今上嗣清靜之基，尊玄默之化，諮課賓敬，有瑜於前，而君茅嶺夙心，老而彌篤。比年抗表，請歸舊山，優詔惜之，又加貞素先生之號。既而玉棺有命，紫素告期，葛洪見留，不成大藥，少君捨去，先夢繡衣。保大壬子歲夏四月甲寅，隱化於玄真觀，春秋六十有二。恩旨痛惜，賻錢二十萬，道俗嗟慕，會葬數百人。初，君之及茅山也，即良常洞之前，相雷平山之下，披榛蓊穢，面壑臨流，除地為壇，表朝真之位，因丘設隧，卜安神之室。至是歸葬，符夙願焉。六月丙申，發自京師，沂淮而上。時畿內久旱，川塗可揭，是日大雨洪注，騰波卻流。驀長堤，瑜重堰，飄然利涉，人不知勞。昔周君有樂水之朝，宣尼有泗水之應，校靈比德，其殆庶乎？君傳法度人，數逾累百。有若玄真觀主朱懷德，名先入室，道極嚴師。首座孫仲之，章表，大德劉德光，參受經法，預聞玄秘。永懷在三之義，願垂不朽之風。威儀王可德、首座陳希聲，並仰高山，共刊貞石。鉉也不佞，夙承教義，雖復仙凡異邇，靜躁殊途，而誠以所感，素交斯在，徘徊祠宇，邈若山河，敬書峴首之悲，以伺遼城之歎。其詞日：
於鑠子晉，上賓於天。亦有胤孫，窮神體玄。昔我來斯，世稱其賢。今我往矣，人謂之仙。至道希夷，熟知其然？華陽洞府，句曲風姻。林芳橘葉，地即芝田。披文相質，億萬斯年。文林郎守拾遺充集賢院直學士徐楷書。銀青光祿大夫行右千牛衛兵曹參軍兼監察御史上柱國王文秉刻字。
朝議郎守太子右諭德武騎射賜紫金魚袋臣徐鉉奉制撰，朝議郎守尚書虞部郎中武騎尉賜紫金魚袋臣楊元鼎奉制書並篆額。
臣聞太初之氣，其生也無始；眾妙之門，其本也無名。積而成形，散而為氣，乾坤運之，而兩儀位；王侯受之，而天下貞。是故斷鼇鍊石之功，絕地通天之業，衣裳軒冕之後，干戈揖讓之君，雖復遭罹異途，步驟殊致，莫不協契於神明之域，飲和於道德之原，廣無為之為，執無象之象。萬物恃生而不有，百姓日用而不知。其邇也，則格天光表，化人而成俗，其本也，則收視返聽，全真而養身。至其玉檢登封，蘿圖啟後，游神象外，脫屐區中，鑄金鼎而乘白雲，登寒門而立玄極，閥宮清廟，式嚴觀物之場；玉洞金壇，別啟下都之所。靈符綜集，金錄岐分，三元八會之文，潛通彷佛；七映九華之室，密擬形容，足以徽福應於含生，致孝思於時事。聖人繼作，靈構相望。故茅山紫陽觀者，今上塭敬，為烈祖璟孝高皇帝、元敬皇后之所重修也。爾迺星紀儲精，下為峻極；河圖著錄，縣示禎期。自道氣融明，真科流演，治化弘開於赤縣，符圖廣被於名山。而華陽洞天，實草仙之都會；金陵地肺，又三茅之福鄉。左憑柳沃，姻霞韜映；右帶陽谷，川源隱鱗。伏龍靡迤，鎮以雷平之嶺；鬱岡回合，浸以護軍之潭。郭真人叩舷之池，不遷留岸；許長史鍊丹之井，自冽寒泉，白霧紫姻，照映其上，颱車鶴馭，往來其中。高真七人，四處玆地。其後貞白真人以玄德應世，肇開朱陽之館；以玉書演秘，爰立昭真之臺。堂靖疏基，玄洲之蹤可擬；生徒廣業，白龜之邇斯存。＇金紐鳳羅，代相傳授；龍車虎駕，世有飛昇。及玄靜先生以沖氣含和，體庚桑之歲計；玄宗皇帝以尊師重道，屈軒後之順風，由是天眷遐臨，皇心密契；維新舊館，再易華題；丹鼎洞經，潔修無倦；芝泥龍簡，投奉相望，戶邑之民，豈止奉『明之縣，樵蘇之禁，寧唯柳下之墳。故得雲物告祥，芝英表瑞，小周王之瑤水，徒詠空歌；異漢帝之琦蘭，唯陳甲帳。自玆厥後，代有修崇，上士名人，時時解蛻；雲軒羽蓋，往往降靈，皆著之金石，播於謠頌。嗟乎！四時代謝，天道盈虛，雖九氣長存，歷劫以資其融結；而三階有象，隨時因表其晦明，則斯觀也，將世運以汙隆，與皇圖而昇降。赤明未啟，猶多閒戶之悲；白水方興，始漸高門之慶。孝高皇帝猶龍孕德，指樹垂陰，應樞電之殊祥，肖中天之奇表。甘盤就學，和光於百六之初，庖正分官，利見於九三之際，賓門納揆，有大造於當時；彤矢盧弓，允至公於四海。於是法堯受命，祀夏中興，補西北之不周，應東南之王氣，御明堂而揖草後，輯瑞玉而覲諸侯。既治定而功成，更憂深而思遠。乘奔御朽，不以黃屋為尊；吁食宵衣，惟以蒼生是念。知無為之無敗，體上德之不德，凝神姑射，端拱穆清，政舉其中，事至而應，愛民重法，敦本訓農。偃革銷兵，守好戰必危之戒；卑宮菲食，懼以人從欲之譏。故得百寶效靈，三辰薦祉，遠無不屆，邇無不安。少康光武之功，獨高帝錄；真觀開元之業，更啟孫謀。今上承積德之基，法自然之道，變化無方之謂聖，神武不殺之謂仁。學洞精微，守謙光而沖用；明昭隱伏，體大度以包荒。動則蔽民，不矜功而尚智；靜惟修政，恆務嗇以勸分。聞善若驚，每察秋毫之細；容光為照，寧違行葦之微。化浹風隨，時和俗厚。嘗以為天下者烈祖之天下，憲章者升元之憲章。垂裕無窮，永懷罔極，衣冠原廟，未足盡思；聲樂娛神，良非致敬。緬慕在天之駕，因嚴訪道之宮。尋屬長樂上仙，濯龍興感，載詠生民之頌，思弘止亂之功，迺眷靈巖，誕敷明詔，發虞衡之吏，集般爾之工，執藝駿奔，飾材唐至。粟園之奈供其龔斷，北郁之土給其圬慢。迺新秘殿，秘殿孔碩，黯其霪霧，屹其穹窿，縱題互照以晶熒，珠網交疏而窈窪，震殷雷於滴瀝，拖宛虹於循軒，忽陰闔以陽開，乍霞駁而雲蔚。儼若虛皇之御，穆然太上之容。疑御氣以迥躋，眇陵雲而遐觀。迺立高門，高門有閱，擬金闕之鱖稜，洞朱扉而煥照，龍章風篆，以之題署，霓旌絳節，玆焉出入。迺建兩序，紛邐迤而重深，迺起層樓，邈曹亭而顯敞。北彌郭干之路，南亙姜巴之衢。赫光景以燭坤，麗丹青而藻野。速如神運，恍若化工。每至日薄星迴、歲之雲暮，桐華萍合，春聿載陽，赤城旋翰之初，白鵠會朝之際，都人士女，舉袂成帷，襲靈風而共洽人和，仰雲構而方知帝力。豈止百年猶畏，獨識軒轅之臺，三壽作朋，永悶姜蠣之廟，大哉至矣，無得稱焉。夫妙本太無，名垂不朽，挺窮神知化之盛，然後顯通幽洞靈之微，立尊道貴德之教，然後致還淳返樸之理。漸於人為富壽，被於樂為聲詩，告於太史為典冊，著於豐碑為銘篆，耿光顯被，其在玆乎？爰命下臣，敬書令德。詞日：邈矣至道，悠哉妙門。甩眼無物，綿綿若存。是生清濁，爰闢乾坤。迺生之民，迺作之君。德盛惟皇，功高日帝。訪道崆峒，求珠赤水。下或稱有，時稱至理。三正循環，鴻圖資始。於惟基命，赫矣皇唐。運啟再造，天垂百祥。玄德升聞，既壽永昌。時乘白雲，至於帝鄉。穆穆嗣君，雄雄下武。禮極配天，教先尊祖。明發盡思，熙然若睹。敬佇仙遊，式嚴庭宇。庭宇何在，句金之陵。丹霞夕映，白霧朝凝。重屋四注，崇臺九層。雲生窈篠，日麗飢稜。三秀交陰，五便分徑。丹砂流液，玄洲立靖。柳谷組姻，雷池瀉鏡。彷彿九華，依稀七映。至誠則感，有應斯來。含真上客，蕭閒逸才。颼輪倏忽，晨蓋徘徊。浮黎認上，方文疑臺。昔有聖人，建言敷教。救物以慈，奉先以孝。敬佩真契，恭聞大道。顯妙用於言象，鼓淳風於億兆。薦純緞於無窮，仰皇猷於克邵。時歲己未十二月一日建。
徐鉉為文
華陽洞天，金陵福地，旱仙之所都會，景福之所興作，故其壇館之盛、薦享之殷、樵牧之禁，冠於天下，其所由來舊矣。聖曆中微，官失其守，望拜之地，多所榛蕪。若迺真靈翔集、玄既肝饗，興復之蹟，必假異人。天祐丁丑歲，貞素先生王君棲霞，始來此山，恭佩上法，徘徊地肺，偃息朱陽，永懷舊規，期在必復。先生潛德內映，符釆外融，名士通人，道契冥合。凡縞紛之贈，脆信之資，悉奉山門，以成夙志。於是由良常洞至雷平山十里而近，入於氓隸者，盡購贖之。芻莞不得輒至，墟墓不得雜處。藝樹蔽野，植松為門，川梁必通，榛穢必剪。建方壇於雷平之上，造高亭於良常之前，朝修有致誠之地，游居有稅駕之所。姜巴古陌，秦望舊封，肅然清光，復如開元、天寶之盛矣。先是紫陽之右有靈寶院焉，真臺故基，鞠為茂草。先生嬋罄資用，克構殿堂，有開必先，無遠弗屆。都督武陵康王奉錢百萬，梁王造殿一區，向道之徒，咸助厥事，曾未周歲，惟新舊宮，皆先生之力也。昔大限致襄城之駕、庚桑化餵場之人，是知道心唯微，其應如響。時則有若道士經若虛，協規同志，是攝是贊，幹事以恪，感物以誠，績用不愆，斯實尤賴。先生以保大壬子歲夏四月，悉書夫屋室之數、疆畔所經，請命於京師，申禁於郡縣，以授茅山都監鄧君棲一。能事既畢，數日而化。期命玄應，昧者不知。夫仙階感召，一諷非一揆，若迺神清氣靈，骨錄標映，受之於天也；心虛器沖，玄德充蔚，基之於性也；昭真垂教，啟煥靈邇，行之於勤也。故策名紫素，飛步黃庭，流功儲慶，必相參合。然則先生之道，其殆庶乎？雖颼駕不留，冥升日遠，而高風可述，遺範在人，進而紀之，翰墨之職也。鄧君企慕前躅，見托直書。己未歲秋八月日記。
上清真人許長史丹井銘碑
徐鉉文並書。
長史含道，棲神、九天，人非邑改，丹井存焉。射玆谷駙，洌彼寒泉。分甘玉液，流潤芝田。我來自西，尋真紫陽，若愛召樹，如升魯堂。敬刊翠談，永識銀床，噫嗟後學，抱此餘光。
賜紫道士王棲霞撰，昊諸道副都統鎮海軍節度使檢校太尉守中書令東海徐公重建。
粵靈寶者，空洞赤書之秘號也。講勃自然，生天地先，運無為德，被有為作，是以太上立德，其次立功。德者乾坤之大生，功者生三中利益也。苟德以潤身，功能濟物，即示輕舉，如躡歸徑，革喧囂於蛻脫耳。且校籍所載，真跡所存，有非常人，立非常功，遂歷古今，芳猷不絕。茅東卿棣萼，以直道仕，愷悌立身。周物者智，樂靜者仁，雲黨咸陽，初依恆嶽，尋棲此山，介然掩躁，克奉玄寂，陶然若朴，惟德動天。遽繡衣持九錫之丈，芝蓋導三清之路，玄鵠下盤，感應無昧，斯積業夙習之感哉。緬惟異代同途，繼踵美蹟者，諒我公矣。公以踐履德業，游泳忠信；松高韻遠，玉真芒寒；景鐘麟史，堂構襲蹟；風池龍節，馬序分寵；致君一匡，錫我所履；威臨鐵審，貴擁朱輸，智發未萌，道了得一，蒲鞭舉而過改，桑附謠而政遐。謂我無欲民朴，我無為民化，法黃老而熙帝載，考始制而弘象教，迺顧名都，更植世福。靈寶院者，梁天監歲貞白陶先生弘景所創也，始本昭真其號焉。紫陽觀，即長史宅，界於東小茅嶺雷平山，列於南鐘山西朝焉、良常北徹焉。其餘勝槃草阜，若眾星之環拱，不可嬋論。先是，迥臺層漢，攸閣匝雲，秘三洞譎文，集丹丘羽客，門人周仙君子良勤修於是，崇習玄風，鍊金石身，騰姻霞轍。時移代廈，瓦木之功寢泯。及唐太和中，太尉贊皇李公每膽遺躅，屢構遐綠，門師道士孫智清復討前址，再建是院，尋諸舊號，額日靈寶。爾後既偶兵焰，靈致煨燼，刑棘相森，凡材圍長，狐兔往焉，芻莞往焉，弗芟弗蘿，歷五十載矣。棲霞冑叨素業，幼專不息，雖童卯獲名，而屢厄兵難，跡不遑處，遺構殆空，斷梗杳泊，自北祖南，幸托玄化，遐欽玆境。聿諧所適，迺勵畚鐘，忘鏨勞，砌壇植松，結茅庇拙，紉蘭餌木，願言終遁。俄奉先齊王旨，·命出居會府，齒朝修事，沐浴恩遇，揚歷館，仞甄道，銜表命服，再琯再籥，是涎是鎔。洎我公移鎮是邦，自以風痺，厥躬告從，谷隱公遂捨俸錢一百萬，俾於舊基，別崇利有。稟命之際，賽晝勉勵，夙夜匪懈，思竭克勤，冀荷恩教。噫，事難謀始，智寡周防，且虎視非一雀之圖，而雀終噪，蟾盈非片雲可同，而雲或掩。時哉？理非契也，非台曜覽幽，幾止終廢。縣是度揆經營，月期日就，博邀執斷，量材取制，墻茨必襄，圖蔓必確，平瓦礫以等阜，屏豺狼而斷草，力工約萬，綿歲靡期，制劂督奇，丹擭猶妙，造正殿三問，中塑靈寶天尊，景從，砌壇三級，三門三問，環繞廊應一十六問，並茸壞整頹，降真堂續連於內，重新沼址，再築垣墻。東北隅即忠義太保公之季弟，先於舊閣基建瑞像殿三問，兩廈中塑羊角山應現老君。西南隅向日三官堂二〕問，塑像岌岌其狀，亭亭其勢，金碧其飾，輸奐其映，瓦疊鴛翠，甍差鳳翹。碎容禮而若鈣，侍衛瞻而乍愕。旌幢翻翻，雲鶴轎耕。對俾崛起，異疑飛來。非我公願力斯應，像教斯感，即荒菌之域，安欽睹壯麗乎？足使真風永布，靈致恆芬，配天地而齊壽，總山川而介福，噩噩烈烈，可久可大。棲霞智慚絕妙，才非述作，蓋受恩於始，受命於此，竭誠竭慮，迨玆成功，聊實紀於質文，呈台覽而刊於將來也。時大和三年重光單關歲，九月乙酉朔，九日癸巳，謹記。銀青光祿大夫檢校左散騎常侍行句容縣令知鎮事黃鸞虔，奉台旨周備成仁。勾當道士經若虛、朱懷德、雲水道士呂子元書，並篆額。正一弟子沈德謙盡心助善。
右拾遺陳子昂撰。
尊師業尚沖密，勤瑟幽深，理心事天，所寶惟嗇；絕聖棄智，不耀其光，故真感冥期，珍圖秘學，性與天道不可得而聞也。若迺崇標曠邊，遐情遠思，志摩青雲，蓬視紫闔。高宗每降鸞輩，親詣精廬，尊師身不下堂，接手而已。迺歎日：大丈夫業於道，不能投身霄嶺，滅影雲林，而疲瘋此山，以煩世主，吾之過乎？遂欲東求蓬萊，狐舟入海。屬天皇敦篤斯道，祈款逾深，遲跚山隅，絕策未往。既而金格有命，鏈轡遺區。於戲，昔姑射有神人，堯輕天下；崆峒有至道，軒屈順風，玄真高蹤，萬古同德，何其盛哉1尊師有弟子十人，並仙階之秀，然鸞姿鳳骨、眇愛雲松者，唯穎川韓法昭、河內司馬子微，皆稟命瑤庭，密受瓊室，專太清之業，遺下仙之儔，谷汲芝耕，服勤於我，蓋歷歲紀也。始尊師受錄於茅山，昇玄王君，王君受道於華陽隱居陶公，陶公至子微，二百歲矣，而玄標仙骨，雅似華陽。夫階真蹈冥，鍊景游化者，其心必有類乎。昭等永惟尊師靈邊洞業，高深邁古，而棄世往矣，其若之何！迺斷石幽山，申頌玄德。頌日：
觀元化兮，求古之列仙，得瑤圖與金鼎，信元符之自然，神與道而為一。天與人兮相連，苟精守以專密，必駕景而凌姻。丹丘不死兮羨門子，黃宮度世兮吾體玄。休玄至德兮洵淑美。沖心養和保元始，初學茅山濟江水，迺入華陽洞天裹。道逢真人昇玄子，授以寶書青台旨，令守嵩陽玉女峰，雲棲窮林今五紀。聖人以萬機為貴，而我以天下為累，聖人以大寶為尊，而我以天下為煩，是以冥居於餵蝙，寄遺邊於軒轅。有唐高宗兮，天子之光，好道樂仙兮，思彼雲鄉。千旌萬騎兮翠鳳凰，遨遊汝海兮箕山陽。朝拜白茅夕紫房，齋心潔意緬相望。祈問玉真及玉皇，何以得之受天昌。黃庭中人在子身，窈窈冥冥精甚真，去汝驕氣與淫神，勤能思之道自親。遂解形而遺世，乘白雲而上賓。弟子不知其所往也，迺刻石以思真。
隴西李白撰
嗚呼，紫陽竟天，其志以默化，不昭然白日而昇九天乎？或將潛賓皇王，非世所測，缺十一字挺列仙明拔之英姿，明堂平白，長耳廣顆，揮手振骨，百關有聲，殊毛秀釆，居然逸異，缺十字而直達，何龜鶴早世，媳蛄延秋！元命乎！遭命乎？余長息三日，懵於變化之理。先生姓胡氏，缺六字族也。代業黃老，門清儒素，皆龍脫世網，鴻冥高雲，但貴天爵，何徵閥閱？始八歲，經仙城山，缺十一字有清都紫微之遐想。九歲出家，十二休糧，二十游衡山，雲尋洞府，水涉瞑壑。神王缺八字召為威儀及天下採經使。因遇諸真人，啞赤丹陽精、石景水母，故常吸飛根，吞日魂，密而修之，缺六字所居苦竹院，置飧霞之樓，手植雙桂，棲遲其下，聞金陵之墟，道始盛於三茅，波乎四許。華陽缺七字陶隱居傳昇玄子，昇玄子傳體玄，體玄傳貞一先生，貞一先生傳天師李含光，李含光合契乎紫陽、缺五字於神農之里，南抵朱陵，北越白水，稟訓門下者，三千餘人。鄰境牧守，移風問道，忽遇先生之宴坐，缺五字隱機鴉行而前，為時見重，多此類也。天寶初，威儀元丹丘，道門龍鳳，厚禮致屈，傳錄於嵩山東京大唐缺二字宮、三請固辭，偃外未幾而詔書下責，不得已而行。入宮一革軌儀，大變都邑。然海烏愁臧文之享，諼狙裂周公之衣，志往邇留，稱疾辭帝，剋期離闕。臨別自祭，其文日：神將獻余，余非馱世。迺顧命姪道士胡齊物，具平肩輿，歸骨舊土。王公卿士送及龍門，入葉縣。次王喬之祠，目若有睹，泊然而化。天香引道，屍輕空衣。及本郡太守裴公以幡華郊迎，舉郭雷動缺四字開顏如生，觀者日萬，草議駭俗。至其年十月二十三日，葬於郭東之新松山，春秋六十有二。先生含弘光大，不修小節；書不盡妙，講有崩雲之勢，文非夙工，時動雕龍之作。存也宇宙而無光，歿也浪化而蟬蛻。豈缺八字乎！有鄉僧貞倩，雅仗才氣，請余為銘。余與紫陽神交，飽飧素論，十得其九。弟子元丹丘等咸思鸞鳳之儀羽，想珠玉之雲氣，灑掃松月，載揚仙風，篆石頌德，與玆山不朽。詞日：
賢哉仙士，六十而化。光光紫陽，善與時而為龍蛇，固亦以生死為晝夜。有力者挈之而趨劫運，頹落終歸於無。惟元神不滅，湛然清都，延陵既歿，仲尼嗚呼。青青松梧，離離山隅。篆石頌德，名揚八區。右二碑附錄體玄潘宗師、復有碑在嵩山。雍州司功王適撰，弟子司馬子微耆，大周聖曆二年所建。
王法主碑唐鳳閣侍郎劉緯撰、明皇受錄碑玄宗御製、經藏碑檢校尚書彭漬奉劫撰、潤州茅山崇元觀碑左拾遺孫處玄撰，楊幽經書、孫先生碑三傳籌記侍御馮寬撰、祠宇宮碑柳識撰、白鵠廟記柳識撰，張從申書、徐法師碑大理評事張隹素撰、鄧威儀碑徐楷撰、玉霄菴碑和州史君盧士牟撰、下泊宮記桃源黃洞元撰、凝和陳先生碑。
