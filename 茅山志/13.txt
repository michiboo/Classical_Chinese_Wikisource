
茅山志卷之十三
上清嗣宗師劉大彬造
仙曹署篇
華陽洞天三宮五府：日易遷宮、含真宮、蕭閒宮，日太元府、定錄府、保命府、童初府、靈虛府。其太元、定錄、保命，為三茅君所治。易遷、含真，則女子成道者居之。餘官府皆男真也。保命間用女宮。東海青童君一年再游，校此諸宮觀，見群輩
前司三官保命真人
郭四朝真人，燕國人也。兄弟四人，秦時居伏龍之地，並得道。四朝是長兄，真法，其司三官者六百年，無違坐超遷之。四朝職滿，上補九官左仙公，領玉臺執。蓋郎中問久缺無人，後以茅小君代四朝耳。
定錄府左右理中監
定錄官僚有左、右理中監，準世長史、司馬職。又有北河司命主水官。考些二職，常領九宮禁保侯職，主領應為種民者。洞宮自二君而下，便次此三職為大矣。
左理中監，準大府長史。昔用韓崇以居之，名不字長委，昊郡毗陵人。少好道，林屋仙人王璋玄曾授之以流珠丹一法，崇奉而修之，大有驗。璋玄語之：子行此道，亦可以出身仕宦，無妨仙舉也。崇遂積仕至宛陵令，遷汝南太守，秩中二千石。在郡積十四年，化政洽著，舉天下最。年七十四，璋玄迺授以隱解法，得去入大霍山，復受璋玄遁化泥丸紫戶術，以度世來在洞中也。《漢書有傳》。
右理中監，準職如司馬。有劉斕，字子翔者，居之《漢書》作字子相。斕本穎川人，少好道德，常能周施而不以為惠，洫死救窮，非一人矣。舉上計緣，拜郎中，遷陳留太守。遇馬皇先生告斕日：子仁感天地，陰德神鬼，太上將嘉子之用情矣。使我來擁汝以長生之道。斕叩頭自搏乞，願侍給因將入桐梧山中，授以隱地八術、服五星之華法，得度名東華，受職洞中也。
北河司命
北河司命，須闕無人，昔以姚俊兼之耳。俊，錢唐人，受業太學，明經衛，災異，仕至交FJt太守，漢末棄世入增城山中學道。遇東郭幼平，幼平，秦時人，久隱增城，得道者也，教俊行九鍊精氣輔星在心之術。修之道成，來洞中兼北河司命，主水官之考罰。此位雖隸定錄，其實受事於東華官中節度。姚俊，字訪仲者也。《隱居》日：有塚在錢唐，臨平墳壇，歷然苗裔猶在鄉近，時聞鼙角之響，故人不得侵毀之。皆知呼為姚司命塚。
張激子，河內張奉也，字公先，少時名激子耳。棄世入刻山，遇山圖公子，授楝玉法，修之得道。進東華宮，行當為太極仙侯。或領九宮尚書，與北河侯對職治水。考《北河司命》，或為禁保侯，亦並共業故也。治在洞天之中。
定錄府典柄執法郎
淳于斟，字叔顯，主試有道者。斟，會稽上虞人，漢桓帝時徐州縣令。少好道，明衛數，服食胡麻黃精餌。後入昊烏目山中隱居，遇仙人慧車子授以虹景丹經，修行得道，職任洞中。
保命府明晨侍郎
俟命府多女官，司三官，官屬有七人，四女三男。明晨侍郎七人，如今世上御史中丞之職，並隸東華方諸宮，保命君總關之。周爰支者，漢河南尹周暢（字伯持）之女也。暢，汝南安城人，好行陰德，功在不覺。永初二年夏旱，收葬洛陽城旁客死骸骨萬餘人，為立義塚祭祀之，應時大雨豐收，所行多類此。陰行聞於太上，令爰支從南宮受化得仙，來在洞中。爰支少亦好道，服袂苓三十年，後遇石長生教以化遁。化遁，上屍解也。《隱居》云：暢，周嘉從弟也，殤帝時為河南尹，至光祿勳。
張桃枝，漢司隸校尉朱寓季陵母也。寓母行陰德，久聞在易遷，始得為侍郎耳。《隱居》云：朱寓，沛人，桓靈時八俊。
夏馥，字子治，陳留人也。少好道，服木餌，和雲母。後入昊山，從赤須先生受鍊魂法，又遇桐相真人餵以黃水雲漿法，得道來在洞中。馥，少時被公府辟召，懸壁書著桑樹迺去，其用懷高邁如此。《隱居》云：後漢及高士傳並云：馥，陳留圉人。桓帝時舉直言不就。《真誥》云：例皆取平貞、正直、體隱、神清即侍郎之才，不限男女也。餘數人不能一一道之。
保命府理禁伯
張玄賓，定一襄人也。魏武帝時舉茂才，歸鄉里，師事西河薊公，受服木餌，兼行洞房元白之事。後遇真人樊子明於少室，啞以遁變隱景之道。昔在天柱山，後來華陽內，為理禁伯。理禁伯者，主雨水官也，亦保命之監國也。玄賓善談空無，迺談士，常論：無者，大有之宅，小有所以生焉。積小有以養小無，見大有以本大無，有有亦無焉，無無亦有焉。所以我目都不見物，物亦不見。無寄有以成無，寄無以得無，於是無則無宅也，太空亦宅無矣。我未生時，天下皆無無也。自雲昔曾詣蓬萊左公宋晨生，與其論無，廳得人意，桐梧諸真且不能折之。過此以去，尚未能本有，安能本無耶？其高氣秉理如此。
保命府丞
趙威伯，束郡人也。少受業於那鄹張先生，行抱日月之景，服九靈明鏡之華。晚在中嶽受《玉珮金噹經》於范丘林。丘林，迺是漢樓船將軍衛行道婦也。《河圖》云：昊楚多有人得見太平者。常語人云：此言不虛，此驗不久。其所存明鏡，非世問常法。得道來在華陽內，為保命丞。保命有四丞，趙主仙籍及主暴雨水，領五芝金玉草。欲致洪雨者，可將詞詣之也。
其一丞是咸陽樂長治，東卿司命君鄉里人也。為茅小君所舉用漢桓帝中書侍郎。晚從中嶽李先生受步七元法，得仙。長治主災害。
其一丞是孟君入室弟子鄭稚正也。孟君所屬用鄭，主考注。
其一丞是西山唐公，房蜀人。奉事李八伯者也。唐主生死。
《周氏玄通記》：黃元平，東海人，年可三十許，白布垮褶。平上績執手版，版黑色，散在保命趙丞問，無位任。
河九李整，昔受守一法，井行洞房得道。初在陽洛山，後來入華陽中，又主諸考祟民問之事。整往嘗為常道鄉公傅，受道入山時，已年六十。《隱居》云：整居四平山及大茅東，採石勝，服之得道。今猶有採處。
周子良，字元穌，內諱太玄，字虛靈，永嘉人，隱居高第弟子也。挺命降真以梁天監十四年十月二十七日白日屍解，時年二十。隱居檢集平日真降事邊，類為四卷，進之武皇帝，即《周氏玄通記》也。記中載二君選為保籍丞，此位迺始立以助領諸簿錄。其任數小而高清為美，後當度名東華，更奏上位，為保晨司，知天下神仙功夫之事、教學之方也。
保命府鬼帥
王延、傅晃、范彊、徐衛，此四鬼帥，本亦道家之祭酒也。得下解法，受書為鬼帥耳。
華陽洞玉童
《周氏玄通記》：華陽之天，司晨玉童姓景，名上期。
蕭閒宮仙人
《周氏玄通記》：蕭閒仙卿張子安，芙蓉冠，絳繡衣，侍者三人。子安，名孝，榮陽架井人也。
童初府上帥
劉文饒，弘農劉寬也。年七十三，一旦遇青谷先生降之寢室，授其杖解法，將去入華山，行九息服氣，又授以爐火丹方。修之道成，後來洞中，主始學道者。寬仕漢，位至司徒太尉，好行陰德，拯寒困，萬民悅而附之如父母焉。《漢書》有傳。
童初府監
范幼沖，遼西人也。受太素胎化易形之道，常旦日一存青、白、赤三氣各如艇，從束方日下直入口中，抱之九十過，自飽便止，行之十年得道。其法約，其事驗，太素秘道也。范監者，即其人也，昔為童初監，今在華陽中。
童初府仙人
童初府有王少道、范叔勝、李伯山，皆童初之標者。少道，漢時人，王逐兒也。運，漢時山陽太守。范叔勝，北地人也。魏文帝黃門郎。李伯山，李沖父也。沖，漢時為白馬令，行陰德，或積世有道，仁行所鍾。此之仙人，皆一進再進，得入此府，未必盡徑來也。
三官大理
范帥云：三官有獄官，不名廷尉，名大理。李豐，今為大理都餘一守缺，以擬王附子，不以與許虎也。《隱居》云：李豐，字安國，改字宣國，馮斕人。李義子，本寒微，有才志，遂仕魏為尚書僕射。大理即古之獄官，前漢洎魏時廷尉亦名大理。此職是仙官也，王附子是王缺之小名，許虎即虎牙也。
地下主者
鮑說，字太玄，陳留人也。仕晉，累徵為黃門侍郎，出為南海太守。洞監幽玄，學通經緯，人莫知之。師左元放，受中部法及三皇內文，能役使鬼神，封山制魔。復於蔣山遇真人陰長生，授刀解之衛。按《真誥》說，及妹並是七世祖積行陰德，故令福逮於說等，今並作地下主者。在洞宮中，說所受學，本自薄淺，質又澆滯，故不得多也。《隱居》云：鮑用泰清屍解法，當是主者不最高品矣。說女鮑姑，散騎常侍葛洪之妻也，姑與稚川亦相次登仙。有鮑姑艾曾灼龍女，見別傳。
