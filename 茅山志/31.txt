
茅山志卷之三十一
上清嗣宗師劉大彬造
金薤編
客游華陽天，山徑肩竹輿。首登大茅頂，天市神仙居。回觀喜客泉，稽首孫仙姑。方池鑑止水，湛湛涵太虛。仙君驅驪龍，為吐萬斛珠。袞衰出石底，拍手相歡呼。有情感無情，此理妙鼓檸。泉喜客亦喜，主人當何如。我願蚪一勺，萬物同霑濡。歌詩謝山靈，臨風重躊躇。
境界全清地位高，山中盡日樂陶陶。
旋劃白石開三徑，可是青山厭二豪。
眼底浮榮看草露，耳根清韻起松濤。
明朝疋馬西湖路，回首靈峰聳巨鼇。
別茅山
長松古道翠深深，回首層巒聳積金。
鶴語雲峰人換世，鳳迢仙路客來今。
連朝晴雨隨人意，到處煙霞感帝心。
如此山川歌不足，行看褒衰出詞林。
並序
至大庚戌秋，百餘鶴集大峰一宿，宗師劉君以其明年入覲，嘗圖以獻。玆以上命再祀宗壇，比至下泊，有鶴十二若相迎導，遂賦二絕紀之。
一雨三峰分外青，巖華澗草共欣榮。
茅君聞道天香至，先遣西山羽駕迎。
圖寫丹青上九天，秋風百鶴駐山前。
誰知六轡重來日，又見排空十二仙。
重登大峰頂，曉色正蒼凍。華構煙霞壯，幽居日月長。碧雲浮洞戶，清露沁衣裳。水淺玄龍躍，林深黑虎藏，去天疑咫尺，勝地豈尋常。屏俯金峰畫，鑪分玉案香。會仙猶有市，濟世得無方。藥圃多春意，丹房耿夜光。何時結茅屋，稽首禮華陽。
壇高青石古，峰小白雲多。樂奏仙君喜，茶香使客過。神丹藏蘊岌，清露滴松蘿。路接金鼇背，回餅發浩歌。
三峰琳宇狀，松老鶴知還。江白南徐月，樓青北固山。浮雲通地肺，古洞敞天關。寄語尋仙者，蓬萊只此問。
萬珠寒涌碧琉璃，山色天光湛一池。
客本喜泉泉喜客，闌干倚褊立多時。
前度題詩重拂塵，泉迎熟客喜津津。
主人不負當年約，為把殊庭總一新。
曉起南窗看白雲，道心如水鬢絲銀。
當時宣室前釐席，此日仙壇得主人。
方外煙霞知有喜，掌中雷雨信如神。
夜來親見茅君說，五百年問再世身。
閒閒真人奉旨代祀三茅，攻事既歸，以行卷示予。為詩若干首，並集庚戌代祀詩，援先虛靖書、劉靜一詩例，求予並書，將以傳焉。矛不見瓢葉久矣，讀之釋然，於登高能賦問而有歸美報上之心，又皆以王事而從方外之樂，真如坡翁所稱羨者，是皆宜書也。故為行筆，亦以想象同游之意雲耳。若日擬虛靖、則不敢。延祐第一重九日，嗣天師張與村敬題。
雲開三茅古洞天，借風一舵荊溪船。
所思綿綿長在夢，此行冉冉如登仙。
汲泉淨洗黃獨雪，彫石深耕瑤草煙。
蕙帳香凝蒲坐暖，共讀南華秋水篇。
三首　　　　　釋覺恩
白雲明月本無期，君子長吟有所思。
蕩向石頭城畔過，寄書安用牧鵝兒。
憶昔昊門商子家，小樓吹雪賦蘭花。
人問百番金波滿，一番清愁百洛叉。
抹電浮嘔豈足憑，餘生只合付騰騰。
華陽書出金籠首，好是瀉山某甲僧。
文溪書到千峰閣，報道良常已上升。
共我偶然成百歲，知君久已伐三彭。
社中不見丹元子，世上空傳白石生。
猶憶去年長別處，一蓬春雪讓王城。
僧大訢
平生不必行萬里，不必讀盡萬卷書。
願為茅山十日客，山僧坐列軍仙個。
大峰揚奢出天闕，小峰萬馬爭奔趨o
俄頃彼濤忽破碎，木末飛上金畢通。
青書畫馳壇室靜，玉鞭夜擊聞傳呼。
去年獨宿丹井下，天風掃地迎麻姑。
今年許入玉柱洞，誰遣旅食隨檣烏o
懷人弔古夜寂莫，寒江月落號駐鼯。
祖龍埋金王氣歇，梁宮晉苑沉煙蕪。
想見雲林映朝日，山中宰相良非迂。
僧智圓
茅氏初成子，三分地肺斯。丹光時隱見，石徑逆盤旋。黑虎嘯清月，斑龍馭紫姻，陶公如可作，欲問普通年。
僧惟則
白雲剪作瑤臺雪，級旭蒸開玉洞花。
山北山南看更好，炊煙朵朵是仙家。
天市危闡倚碧空，兩京山水見冥濛。
東來十貝風霜路，近在寒嵐一抹中。
一片松林又一官，開門面面看茅峰。
意行恍惚廬山路，歸飯僧分上下鐘。
馮子振
花分石徑蝶衣裳，蜂惱晴檐燕雨香。
解事野桃吹綺片，誰教賺到鵠仙鄉。
脫摔斑筠綠節明，霖收梅子麥寒輕。
諸峰隔截高低樹，忽報初歸第二聲。
月濕流螢歇懶煙，西南峰缺露原田。
冰簾不倩匡山瀑，萬丈銀演瀉玉天。
嘉平臘釀渴茶鐺，直待龍沙雪水烹。
舞徹播畫千歲翮，鶴丹回施范長生。
倪天奎
斯泉定何神，客至榮然喜。水何預人事，是亦氣機使心坐看百徘珠，生滅了無已。客問從何來，如雷起處起。
三首　　　　　　　王弁輔
三峰伯仲行，玆峰獨雄尊。神霄開黃庭，坐受淮江奔。華蓋垂地肺，蔚藍抱天根。＇稽首大司命，泠風假騰騫。
大峰肩摩天，中峰胸蕩雲。無樹不古色，有花皆仙芬。縱目略淮甸，游心遺世紛。誓將拂金案，畢願從茅君。
仙仙三神君，鼎峙三峰顛。小君保民命，萬靈奉周旋。風清石壇月，天近香鑪煙。安得控丹鶴，遨遊接飛仙。
褚環中
向陽松下雪泥乾，野簇催春上客盤。
一勺紅泉人換骨，春風莫作舊年看。
二首
流綺平雲徹夜開，月明峰頂見樓臺。
珊數聲裹天燈近，知是三真謁帝回。
山繞天壇桂月凍，鬥牛斜掛曲闌傍，
清吟未徹金鐘奏，催上朝元午夜香。
白挺
驚羽穿林看細碎，健輿繞石聽敵斜。
道人住近茅峰北，一簇樓臺五色霞。
二首揭　　俱斯
天書三聘出山來，南望三茅日幾過。
每說浮名先氣短，常因佳客暫眉開。
逢迎半是琴書典，留滯空驚歲月催。
自笑山問林下客，四年風雪與塵埃。
知君用意世難聞，常恐山門汙白雲。
方朔豈能遺漢主，魯連曾是卻秦軍。
已無豪傑平生夢，賴有神仙不死勳。
早晚蒙恩遂歸計，青山多處禮茅君。
吳善
道人野服鹿皮冠，曾約茅君駕紫鸞。
天外至今風露好，人問何處水雲寬。
陰陰木葉藏經榻，簌簌林華綴石壇。
欲趁歸舟下昊越，凌風飛佩不堪攀。
元明善
句曲山高奠楚氛，神仙初祖大茅君。
遙天歸鶴吟秋月，幽壑潛蛟引夜雲
丹鼎神光松桂室，酒壺春色宣溪芹。
一從待韶西清閣，石髮梳香得夢聞。
趙孟頫
琴心玉文洞玄玄，金鈕朱錦迺汝傳。
子能得之可長年，黃素鎮果完且堅。
橫理如髮約兩邊，從有赤道如朱弦。
文居其問走玄蛾，飛雲卷舒相終始。
大道甚夷非力使，無為自然有至理。
誰能精專換骨髓，明窗之塵不瑕穢。
目中有神迺識真，白玉為朝裝車輸。
裹以天上翠織成，仙人樓居儼長生。
鸞鵲翔舞猿揉輕，子能得之慎勿驚。
宮室之中夜自明，上清真人楊與許。
焚香清齋接神女，手作此書留下土。
千年留轉子為主，東方蒼龍右白虎。
廉不子求貪勿予。
並序
句曲外史張嗣真學道茅君山，所居玄洲精舍左右多真仙古跡，日菌山、羅姑洞、霞架海，鶴臺、玄洲桐華源、紫軒火梡壇、隱居松等。與趙孟頫同賦小詩，以記其處。至治二年壬戌歲四月二十三日，道昊與溪上，復還句曲，書使刻石，以為山中故事。
靈丘狀三秀，紫雲覆其顛。易我朝生質，閱彼大樁年。　　張嗣真
結茅依菌山，焚香候芝蓋。真靈幸憫我，冠佩時來會。　　趙孟頫
事見真詁
九疑得道女，受事易遷家。詩贈金條脫，人逢鄂綠華。　　張嗣真
蒼梧眇天末，聞有綠毛仙。卻遇華陽路，人問九百年。　　趙孟頫
日芒界金色，虹梁飲鳳阿。直把天孫袂，烏鵲詛填河。　　張嗣真
眾水會一壑，天近發霞光。晨興新沐竟，晞髮向朝陽。　　趙孟頫
靜夜颯靈風，神君語帳中。至今雙白鵠，時下五雲峰。　　張嗣真
上有白鶴翔，下有幽人居。幽人道當成，白鶴來不虛。　　趙孟頫
華林清散景，丹水碧凝脂。落葉秋無數，宜都懶寄詩。　　張嗣真
伊誰植斯桐，萋萋滿幽谷。嗚鳳久不聞，何當一來宿。　　趙孟頫
梁周處士弘讓題桓真人壁，不別撰。
李基遺故鼎，趙嘯絕風雲。悠悠千載下，更復屬夫君。
子有鸞鶴想，甘同麋鹿游。懸榻應待我，分我半玄洲。　　趙孟頫
玄窗太霞氣，赤書洞古文。借問軒中主，莫是紫陽君。　　張嗣真
林君已仙去，紫軒名尚存。丹光時或現，藥鼎夜常溫。　　趙孟頫
