
皇慶改元，制賜茅山四十五代宗師劉大彬洞觀微妙玄應真人。後五年，褒封三茅真君，徽號各加二字：日真應，日妙應，日神應。仍劫三峰為觀，曰聖祐，日德祐，日仁祐。明年，傳壇之玉印久湮，至·是復出。有司上其事，奉旨嘉昇本山。於是渙渥杳臻，靈芝挺瑞，神人以和。凡經錄楝宇，百廢之宜飭治繕完者，宗師得以悉其心力焉。又病，夫山志前約而後闕也，迺囑諸入室弟子釆集成書，來徵予序，閱其所載，詔誥之隆，仙真之異，洞府之邃，壇錄之傳，人物之偉，樓觀之盛，山水之清，草木之秀，碑刻之紀，題詠之工，莫不妒分類析，集然大備。按茅山本句曲山，第八華陽洞天，第一地肺福地，漢茅君昆季棲遁登晨於此，山因氏茅。迨晉魏，元君大暢厥緒，真風靈蹟綿綿延延，鬱為寰宇之名山，神靈之區奧也。皇元治尚清靜，自版圖歸職方氏，主壇席者，徵至闕下，優降璽書金湯。其教至宗師始顯，被恩數度，越前躅。於戲懿哉，蓋山川之氣，發舒於休息。既久，亦宗師之道行，升聞。寂通之妙，其在斯乎。顧山志不可不輯，而丕既不可無述也。昔唐玄宗問理化於李玄靜，玄靜對日：《道德經》，君王之師也。漢文帝行其言，仁壽天下力又諮以金鼎，日：道德公也。輕舉公中之私耳。後之人盍體玄靜之格言，踵宗師之誠感。則庶幾休應，是又可續志與玆山為無窮也。泰定甲子日南至集賢大學士，光綠大夫西秦趙世延序。
欽惟皇元之有天下也，首崇清靜之道以開泰平之基。是以方外祠臣特蒙簡注，恩輝炫悼，表章山林，若不著為成書，後世何以考，見顧余斯語名山實聞。至大庚戌，予以祀事至茅山。因閱其山之舊志，遺闕甚多，嘗以語之四十四代宗師牧齋王真人，未幾真人傳真，山志無所聞。後五年復祀其山，又以語之嗣宗師劉真人，十又三年為泰定丙寅。天子用故事醮其山，予實代禮，始獲睹其成書。凡十有五卷，自漢晉而下及齊梁唐宋之書，搜括無遺。噫，何其詳哉。其首篇日誥副墨，則國朝所封三真君制詞，三峰觀賜額劫書具在，皆予所奏請者。其末篇曰雜著，則有仁皇用先開府張公所奏還賜玉章始末。嗚呼，是書前後凡二十年始成，仙靈誠有所待耶。不然，國朝褒封錫額、還賜玉章諸異恩，又將補闕拾遺於成書之後，作者不無憾焉。平章趙公既為之序，予嘉是書之傳有益斯道，而予言之勉成者不徒然也，故為之書。泰定丁卯春正月特進上卿玄教大宗師昊全節序。
