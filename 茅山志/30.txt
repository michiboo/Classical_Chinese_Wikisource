
茅山志卷之三十
上清嗣宗師劉大彬造
金薤編
盧摯
聞句曲山舊矣，迺至元戊子春，縣宣部行郡溧陽省俗，其墟距山麓一舍而近，凡隆阜勝川曰洞天福地、登諸杞秩者，部使者至焉，禮也。予於是有三茅之行，至所謂崇禧觀。崇禧主人鄒姓，以心遠自命，賓予精舍。規構若相第燕室，邃潔藻絢。過之，亭翼然水、樹、竹、石問，為此山麗璋勝絕。吾二人彷徉相與，不覺日之夕也。遠師衣冠褒然，清辯有奇趣，又多藝，能託意繪素以幾物化，出所畫鶴，工緻詣極，雖古之善史，略無見瑜，而神韻超拔則又得諸方外者，如此因舉觴為疏翕壽。羽流之宇於上峰者，日元符萬寧宮，亦日宗壇。占不壇師許君翼日肅予為神明之觀，揮杯倚空，引娣無極，恨昔之隱居者，不獲，仍丹丘以從予游也。下探華陽洞穴，玉膏泓停，石髮紛鉗，涓流赴壑，浮花與俱。過喜客泉，泉方井如澈鑑，如承以石砥，如廣裹丈許深衰尋之半，繚以四麻，固以肩鐳，闢闔唯謹。壘齊豆簫，於以揭虔以祇其泉，客至，客喜泉則喜，沸沫胎漢，若躍蚌胎而貫龍髯者，始不可稱數，謂之泉笑，否則否，異哉。予何以見笑，歸復憩遠師所。留山問者既信宿矣，主人捲客殊未艾也，予誦樂不可極，為解賦詩，為別序以貽之。
馬上微風散薄陰，玉笙吹客過華林。
山中宰相杳何許，日暮碧峰雞犬音。
澗邊瑤草洞中花，細水流春帶碧沙。
昨夜山瓢酒初熟，道人不暇讀南華。
竹杪飛亭枕石泉，松壇香霧趁茶煙。
烏聲記得夜來雨，鹿夢驚回別有天。
遼天有客訪髯龍，好事仙人畫者儂。
笑卷雲煙收拾去，長教函丈在三峰。
山君滿意為山留，故遣清泉笑不休。
萬斛珠璣三尺玉，要隨詩句過宣州。
翕粉昂丹筆有神，道人無夢到雞草。
何時醉村蒼髯客，喚起茅山萬里雲。
戊子歲除復如茅山。己丑春正月朔，舉祝釐之典，曉登天市壇，遂偕崇禧主人過積金中峰，留飲松溪方丈，復歸遠師玉氣凝潤之室。海風吹曉上三山，手把韶華滿意看。偶向仙家逢歲朔，不知人世有春寒。梅邊杖屨香隨步，雲際樓臺玉作闌。萬古椒花一杯酒，醉來騎鶴問還丹。
五首
霜袍行客再來時，不獨青山慰所思。
咽路黃冠定奇士，半能歌我步虛詞。
碧溪風日隔人問，催出梅花鏡裹看。
莫為朝車太幽獨，剩分香玉照春寒。
山頭羽客曉相擁，踏破蒼雲北斗梯。
偶向茅君巖畔宿，卻隨猿鶴過松溪。
袖裹丹砂腳底雲，堯天甲子漢時春。
只今句曲遊仙夢，無復商顏避世人。
揖雲聊與許君辭，月下歸來訪遠師。
半夜竹聲瞋客去，又教勞動歲寒枝。
陳鈞
積金高處擁髯蒼，下有深清護石房。
渴虎速林巡琥珀，伏龜隨鶴闖滄浪。
驚濤兩岸作寒雨，明月一灘流翠霜。
頗似九層臺上坐，空青樹樹落圓光。
粱棟
杖華絕頂窮追尋，青山世路爭嶇嶔。
碧雲遮斷天外眼，春風吹老人問心。
大君上天寶劍化，小龍入海明珠沉。
無人更守玄帝鼎，有客欲問秦皇金。
顛崖誰念受辛苦，古洞未易潛幽深。
神光不破黑暗惱，山鬼空作離騷吟。
我來俯仰一慨慷，山川良昔人民今。
安得長松撐日月，華陽世界收層陰。
一聲長嘯下山去，草木為我留清音。
張珪
久矣厭朝市，心棲巖壑幽。今朝復何朝，陸此蒼峰秋。玉宇正寥廓，風籟寒颼颼。平生獲壯觀，萬里供寸眸。煙嵐縲緲中，青原問平疇。琳官一何麗，突出寒巖陬。茅君此仙去，遐想希前修一胡為塵土蹤，歲＇月徒悠悠。何當乘霎亂，八表同周流。念念竟忘言，凝神入冥搜。彷佛鸞鶴音，還來故山游。
昔聞喜客泉，今來欣見之。俯檻一凝盼，珠璣拂清池。山靈蘊神秀，出此天下奇。嗟予時所忌，而泉喜何為？丹忱天自知，顧玆諒弗疑。
晉代王氣終，劫灰今幾時。獨餘此蒼檜，鬱擊貞秀姿心探根盤厚地，雲漢參高枝。風霜固久歷，雨露無偏滋。一笑媚時榮，朝盛夕已衰。
仙人修鍊地，玉井著神功。日月雙輸見，陰陽兩竅通。可堪清徹底，那更施無窮。尚冀丹砂力，當澆塵念空。
趙世延
豢龍人去水平池，樓廢壇荒有所思。
落日迴廊秋家寂，摩挈晉檜讀梁碑。
因觀長史陰陽井，始悟混元玄牝門。
一勺三田勤灌溉，無根靈草自春溫。
覽蘇後湖待月南軒墨蹟白雲觀即
凍颼集庭柯，秋氣殊未肅。抉雲度崇岡，訪古瞰巖谷。午茶琳宇琴，清致超冰玉。愧爾白雲人，幽棲非碌碌。
秀石鑽巒泓水清，雲松雪竹護危亭。
一壺天地開仙境，百里風煙簇畫屏。
華表柱頭人易換，槐安國裹夢初醒。
何當借我束偏屋，靜掩巖扉學鍊形。
白雲送我出山蹊，來宿葛公丹井西。
莫道歸途清興喊，夜來和月飲刀圭。
梁大柱
一聲兩聲松子落，三片五片楓葉飛。
夕陽下山新月上，道人相送一僧歸。
菴廬占勝倚巖肩，中有高人謝俗名。
書卷獨存標月指，松風疑聽喝潮聲。
納摩銀鼠花生頜，墨酒金鸞草問行。
回首浮榮空一夢，湖光蘸碧遠山橫。
林德芳
兩峰明月各天涯，限以具區天渺瀰。
秋聲合在颼輪頂，借我王輪鐵笛吹。
昊全節
星馳六轡過華陽，晉檜蒼蒼古道場。
夜鶴唳風清地肺，曉龍閣雨護天香。
三峰恍惚蓬萊境，萬象昭回草木光。
青石壇高天咫尺，綠章封事答吾皇。
第一福地第一峰，玉臺積翠摩蒼空。
大君成道二弟從，還丹返老顏如童。
繡衣趣召凌天風，此事萬古將無同。
山高有仙水有龍，龍腹如篆硃砂紅。
蜿蜓變化理莫窮，作霖濟旱年屢豐。
神仙為市壇朝宗，真人渙號芝泥封。
猿鶴相語千載逢，葵心耿耿通宸楓。
萬里六轡馳花聰，香飄龍篆江雲東。
瑞凝草木氣鬱蔥，稽首峰頂歌玄功。
他時歸奏明光官。
午夜瑤壇謁帝還，苟輿衝雨兩山問。
客來似覺茅君喜，淨掃浮雲出好山。
石徑松雲入步輕，垂垂空翠雨初晴。
風來山閣凍如水，小倚闌干聽鹿嗚。
曲林古觀水西流，天遣皇華駟玉此。
高士遠分龍虎派，哲人久伴鳳凰游。
樓臺山色三峰曉，池綰泉聲五月秋。
雲案凝香浮洞府，坐令和氣藹丹丘。
鼇載三峰擁客搓，釆真訪古意無涯。
雲山夜雨棠梨樹，宇宙春風棣萼花。
龍洞遠分丹井水，鶴松高映赤城霞。
宗師應帝光前緒，仙綰新開第一家。
山泉漱玉雨浪浪，停蓄深開一畝塘。
若向動中知靜體，湛然泰宇發天光。
