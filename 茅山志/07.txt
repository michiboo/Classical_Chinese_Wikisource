
茅山志卷之七
上清嗣宗師劉大彬造
括神區篇
東西楚王澗，舊記崇禧觀東二澗是也並華陽西洞三水合流，直至崇禧觀前。昔楚威王遊憩於上，故名。《隱居》云：隱居今所住之東面一橫壟，西南有大石壁，內有洞，外數步便有一湧泉水，冬夏清流，即下解所資。近外洞口又有一湧泉，水勢迺駛上者，冬溫夏玲，正對邏前小近o下復有一穴湧泉，特奇，大水大旱未嘗增損，色小白而甘美，柔弱灌注無窮，但恨盡在山西，自不得東流耳。按，橫壟即洞嶺，下解即崇禧觀，此水迺楚王澗也。
鶴臺澗，《隱居》雲，度積金壟，東南有一石穴，水東流極好，其處隱障，甚可合丹，正菌山之前，陶塘澗。
宜春澗，在中茅東，任真人就東流水合丹，正古洞天綰之前也。
九曲澗，支流自大茅左臉而下達於萬蒲潭也。
大澗，在金菌山東。
流杯僩，在雷平山西。
碧標澗，在大茅西二里，郭四朝真人嘗於其處種棣。
白李溪，在小茅北，展上公種白李處。
蒼龍溪，在良常山西，俗呼玲水澗。
喜客泉，在大茅北垂方池，數尺。客至，泉即踴躍津津然，或臨以聲勢，則凝不為動，亦一奇也。一庵事孫寒華香火。
益人泉，在大茅東嶺上《登真隱訣》雲，天市壇左右有泉，皆金玉之津，飲之益人，。故名。
玉蝶泉，在颼輸峰，西垂，二口貯泉，至冬一冰一溫，又名陰陽井。
白玉泉
靈泉，在積金山上。
洞泉，通仙橋一池是也。
玉砂泉，在中茅西。司命君埋西胡玉門丹砂於中茅玄嶺，泉水飲之益人。
硃砂泉，在小茅西。
鹿跑泉，大羅源之左，古人精修，仙鹿為發此泉。
百丈泉，在拱辰峪。
鎖飲泉，在大茅南垂，泉作乳色。
海眼泉，有二，舊記一在楊尚書山房，泉湧能應潮候，當積金中茅之西，今西園一泉是也。一在石墨池西。
丹谷泉，慶雲洞之東。昔有道人取水合丹，童子易他水，道人識之，由是得名。
田公泉
陶公泉在皇甫峪。
玉液泉，有二。其一在仙人捧石之北，其泉甘香，微若乳色，能已腹中諸疾，今見其正白，亦呼為白泉。一在三角山玉液庵。
撫掌泉，一名冬溫泉，在昭明讀書臺下，聞擊掌聲，泉湧如沸，方池常湛如也。
一勺泉，在昭明讀書臺後巖上。
天池，在大茅頂，神龍所都，大旱不涸。
豢龍池，在天聖觀，大中祥符問勸取龍子，御製歌送還山。
碧玉池，在天聖觀碧玉天帝殿前。
放生池，在常寧鎮東。
石墨池，即莒蒲潭。漢費長房學道於此。書符滌硯，澗石悉為墨色，至今用池水合藥，有奇驗。
玉津池，在崇壽觀前。
周真人池，隱居弟子周子良池，在靈寶院。
雷平池
郭干塘，在長隱山東數里，村名郭干，迺郭四朝真人外解，有一塘水常滿，鄉人涸之，輒有雷電。至今請雨有驗，每朝真日，異香襲人。定錄君受言。四朝往曾使人種植於此地，年年四朝每行，皆過詣此山，以造思和，游看原阜。
赤石塘
梅家塘，在海眼泉西。
陶塘，在雷平山西。
護軍潭，在丁角路傍許長史之外解。每自外還，先於此沐浴、齋潔，方入山，其精虔如此。
白龜潭，在銜珠山前。梁天監中，隱居弟子周子良築靜室朱陽館，因積茅覆屋，後有殘茅，周往斂積，見一白龜，長可六七寸許，身形皮甲，通白如滑石，唯靨上有黑文，狀如符書，不可識，捉取玩弄，復放之潭，去數百步外，來此積茅中，是表真瑞也，。詳見《周氏玄通記》
大羅源在中茅西。
桐華源，在鶴臺澗上。
霞架海，在桐華源上。
丹砂泓，在燕口洞東。
陽谷沂《太元內傳》金陵福地詳之矣。《隱居》雲陽谷沂，源出中茅前，大茅後，數水相注，合為一濟。諸水無註者，事見稽古蹟篇。
壇石橋亭
九層壇，有二。其一在乾元觀，朱觀妙所築。一為上清宗壇。
禮師壇，在雷平頂，南唐王貞素建。
火院壇，在玄洲精舍。
八卦臺，在茅洞東。
仙女臺，在疊玉峰。
釣魚臺，中茅嶺南危石是。
鶴臺，在金菌山後。
鶴廟頂，在中茅西。
鳳凰阿，在鶴臺前。
金星峴，在疊玉峰南，金沙布地。
青玉峽，在丁公山東，奇石林丘，即深秀軒故址。
捫霞磴，在碧巖下，徐楷大篆石上。
陶公醉石，在中茅嶺。
仙人捧石，若有人山阿，當大茅西垂也。
雲根石，在白雲峰下。
棋盤石，在白雲峰上。
動石，在中茅頂，一人可撼，多人不能動。
降真橋，在小茅西句容路三十里。
通仙橋，直元符宮嶺下。崇寧間，劉先生建宮時創。
常寧橋，在常寧鎮。
燕洞石，橋橫絕兩崖，形如按劍。
繡衣亭，相傳但云是大司命君受九錫處。今指大茅西嶺，上二三大石危立向西，南崖下小平處，為故基也。
九錫亭，在南洞，以覆九錫文碑石柱篆，刻自然弟子徐楷敬謁華陽洞天，唐宋題名餘皆缺折。
碧巖亭，在碧巖洞下所，存宋相史公浩□書榜。
嶔蚩亭，在碧巖洞上。
繡羽亭，在福鄉井，上覆井銘碑。
朝真亭，在華陽西洞門。
朝山亭，在大茅北垂。
半山亭，在大茅半嶺。
宜春亭，在拱展峪。
彤霞亭，在中茅前。
白雲亭，在中茅北。
西龜亭，在柳沃上。
迎恩亭，在常寧鎮北。
常寧鎮，在句容縣東南五十里、金壇縣西六十五里。宋天聖問，朱觀妙請於朝，為遊人行估憩息之所。
北鎮，在玉晨觀西。
西園，在積金山西平地。
鹿墳，在山南大路傍，事見《劉先生傳》。
