
茅山志卷之十四
上清嗣宗師劉大彬造
仙曹署篇
易遷宮仙人
易遷館、含真臺皆官名也。易遷中都有八十三人。又有協辰夫人者，九宮之真女也。太上往遣來教此輩法，皆以保命授書，協辰夫人主教領之也。夫人，漢司空黃瓊女黃景華也，師韓終，授以岷山丹，服之得仙。
趙素，臺者，在易遷中己四百年，不肯徙，自謂天下無復樂於此處也。素臺是趙熙女。漢時熙為幽州刺史，有濟窮人功，河中救王惠等於族誅，行陰德數十事，故其身得詣朱陵，兒子並在洞天中。熙怛出入定錄府，素臺數微服遊行道巷，盼山澤以自足矣。《玄通記》云：易遷領學仙妃趙夫人，字素臺，年三十餘，綠繡衣。易遷中有高業而蕭條者，有寶瓊英、韓太華、劉春龍、王進賢、李奚子、郭叔香，此數人並天姿鬱秀，清澄眇邈，才文擬勝，儀觀駭眾，此則主者之高輩仙官之奇才。其次及得張姜子輩耳。竇瓊英者，竇武妹也。其七世祖有名峙者，以藏枯骨為業，活死為事，故祚及英身。韓太華者，韓安國子，漢二師將軍李廣利之婦也。廣利宿世有功德，今亦在南宮受化。劉春龍，漢宗正劉奉先之女。李奚子，李忠之祖母也。忠，晉初東平太守，忠祖田舍人耳，而多陰德，遇大雪寒凍而不覆所積，嘗露穀於園庭，惟恐烏雀餓死。其用心如此。王進賢，王衍女。郭叔香者，王脩母也。又進賢有婢名六出，本姓田，漁陽人，浚儀令田諷之孫，年二十二三許，體貌亦整，善有心節，同在易遷。
易遷左嬪王夫人，改字太英，年二十許，紫衣。
易遷右嬪劉夫人，字玄微，年二十許，綠衣。
易遷都司學陶夫人，改名智安，年四十許，上綠下紫。許緣母名科斗，改名，恐此即是。
易遷受學李飛華，淮陰人，來易遷中已九十四年，年可二十許，通青衣。
易遷中有柳妙姬孫芳華、阮惠香，此三子學有功夫，得度方諸第八朱臺中受書，並為仙妃。
張姜子，西州人，張濟妹也。李惠姑，齊人，夏侯玄婦也。施淑女，山陽人，施績女也。鄭天生，鄧芝母也。此數女子，昔世有仁行令聞。並得在洞中。
含真臺仙人
含真臺，是女子已得道者居之，隸太元東宮，近有二百人。定錄君餵言：含真臺，洞天中皆有，非獨此也。此一臺偏屬太元府，隸司命耳。其中有女真二人總之。其一張微子，漢昭帝將作大匠張慶女。微子好道，得屍解法，常服霧氣，受其法於東海東華玉妃淳文期。青童之妹也。雲霧是山澤水火之華，金石盈氣，服之，能散形入空，與雲霧合體。其一傳禮和，是漢桓帝外甥侍中傅建女也。其家奉佛精進，女常旦夕灑掃佛前，勤勤祝誓，心願仙化，神靈鑒其心，亦得來＇此，久處易遷，後始得為含真臺主也。常服五星氣以得道，禮和善歌，歌則烏獸飛聚而聽聲焉。
茅山仙人
展上公，高辛時人。定錄君餵言：展先生昔學道於伏龍，地植李，彌滿所住之山。先生今為九宮右保司，其嘗向諸仙人云：昔在華陽下食白李，味異美，憶之未久，忽已三千年矣。秦巴陵侯姜叔茂，得道於句曲山，種五果、五辛菜，貨之以市丹砂。叔茂曾作書與太極官僚云：昔學道於鬼谷，得道於少室，養翮於華陽，待舉於逸域，時乘颼車宴於句曲。悟言永歎代謝之速，物存人亡，我勞如何。
周太賓，有才藝，善鼓琴，昔教麋長生、孫廣田即孫登也，獨弦能彈而成八音，真奇事也。
杜契契，字廣平，京兆杜陵人。建安初，來渡江依孫策，後孫權用為立信校尉。黃武二年，漸學道，遇介玫先生授以玄白衛，久久能隱形。居中茅，後去，來良常山。契與徐宗度、晏賢生三人俱在茅山之中，時得入洞耳。或自採伐，貿易衣糧於墟曲，而人自不知耳。徐宗度，晉陵人，作孫皓左典軍，呂悌司馬，受風谷先生氣禁衛。晏賢生，是步驚外甥，即宗度弟子也。《隱居》云：契音薛，契字四畫，契三畫，分豪有異也。契弟子二人。其一人，孫賁孫女寒華也。賁迺昊大帝權之同堂兄，為昊豫章太守。父諱奚，封山陰王。寒華先入建安。晚來茅山，行玄白法，有少容。其一弟子是陳世京。世京，孫休時侍郎，少好道，數入佛寺中，與契鄉里，故晚又授法。此數子處茅山之外，非常在洞之客也。亦時得入耳。世京服澤瀉，寒漢無所服，並已三百餘年，正玄白之力也。
左慈，字元放。漢建安之中，齋戒登山，入洞虛造陰官，三茅君授以神芝，復就司命君乞玉門丹砂，得十二斤耳。《隱居》云：元放當是為魏武所逼後仍來，所請丹砂合爐火九華丹也。定錄君啞言：左慈今在小括山，常行來，數在此下，尋更受職也。慈顏色甚少，正得鑪火九華之益。又雲。慈初來，亦勤心禮拜靈山五年許，迺得深進東西宮耳。即李仲甫弟子、葛玄之師。
蒲先生，失其名字，常乘白鹿采芝草於茅山。許先生，名邁一，名瑛，字叔玄，丹陽句容人，上清真人長史穆之兄。總角好道，從郭璞筮卦，遇泰，其上六爻發謂日，君元吉自天，宜學道。初師鮑說，未忍違親，謂餘杭懸溜山近延陵之茅山，是洞庭西門，港通五嶽，陳安世、茅季偉所嘗游處，於是立精舍於懸溜，而往來茅嶺之洞室，朔望時節還家定省而已。父母既終，迺遣婦孫氏還家，改名玄，字遠游。永和二年，入居臨安西山，與王右軍父子周旋。後移臨海赤山，遇王世龍、趙道玄、傅太初，遂師世龍，受解束反行之道，服玉液朝腦精之法，臨應得道。三官都禁左郎遣典柄侯周紡、主非使者嚴白虎，出丹簡罪簿各一通，詁瑛諸愆，如其無答，便當執之。先生怖懼，強長嘯叱咚而答日：大道無親，唯善是與；天地無私，隨德迺矜，是以圾泉流血，無違龍髯之舉；三苗丹野涿鹿絳草，豈妨大聖靈化高通上達耶？吾七世祖許子阿者，積仁蘊德，陰加烏獸。凶荒疫癘之年，人民百遺一口，子阿散財拯救，自營方＂藥，垂死得濟者四百八人。德墜我等，應得登昇者三人，度世者五人，錄名太上，策簡青官，豈是汝輩所可豫乎？言畢，會定錄君遣中候李遵握火鈴而至，紡等笑而走，即得度名東華，為地仙之中品。復遷蓋竹山中，故後與長史書日，恨吾遭良師之太晚，反滯性之不早，吾得道之狀艱辛情事。定錄真君當已說之矣。崇賴成覆救濟之恩，天地不能膾也。任真人，名敦、字尚朴，樂安博昌人。少學道羅浮山，晉永嘉初游岱宗，後居華陽南洞，修步斗道及洞玄五符，能役鬼召神，隱身分形。飲酒，服木黃精餌。鑿地入七尺，取赤壇土，狀如赤石脂，日吞九丸時復出入人問。手執經科，教示愚人，遠近穆然從化。永昌元年壬午歲，大雪盈丈，烏獸半死，施食山中，虎鹿數十同拿而游。每出，掌虎垂耳弭尾從之。一日，忽見一人身長丈許，著五彩玄黃衣，至前揖問日：卿是何鬼神？何為來此？其人稱是和那老君使來，問信，公名已上丹簡矣。真人嘗為洞天綰主，鍊大丹成，語弟子日：吾當尋括蒼、蓋竹諸山去矣。其故宅即今崇壽觀。《雲岌七籤》、《赤城志》俱有傳。
桃源黃尊師，法錄甚高，於茅山修天尊殿，講說教化，日有數千人。時講筵初合，忽有一人排闖叫呼，人貌廳黑，言辭鄙陋，腰插騾鞭，如隨商客騾馱者，罵曰：道士，奴正熱時聚眾作何物？不向深山學修道，還敢作漫語耶？黃尊師不測下講筵遜詞，眾人悉懼，不敢抵捂。良久，辭色稍和，日：豈不是修臺殿，都用幾錢？黃日：要得五千貫。日：盡搬破鐺釜及雜鐵來。約八九百斤，掘地為鑪，以火銷之，探懷中葫蘆，瀉兩丸藥，以物攪之。少頃，出火已成上銀。日：此合得萬餘貫，修觀計用有餘，講則所獲無多，但罷之。黃與徒眾深相謝，問其所欲，笑出門去，不知所之。後十餘年，黃奉召來京，忽於長安街西遇插騾鞭者，肩一袱子，隨騎驢老人行，全無茅山氣色。黃欲趨拜，迺撥手指騎驢者，復連
叩頭，黃但遙磕禮而已。老人髮盡白，
視之十四五女子也。事見逸史。
