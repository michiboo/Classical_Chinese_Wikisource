
●序一 
　　名山藏序 
　　少司空晉江何公穉孝起家萬曆中行一日德洽聞蔚為大儒慨國史之無成書也敡搉典謨勾稽掌故發憤盡氣編摩數十年遂告成事公既歿其書始大行於世仲子南戶部郎九說詒書謙益使為其序謙益竊謂公之為是書也有三難焉亦有三焉東漢以後之史皆成於異代今以昭代之人作昭代之史忌諱弘多是非錯不公羊托指於微詞韓愈戒心於顯禍一難也遷固之書討論於再世晉唐之史假借於眾手今以一人一時網羅一代之事既非端門服習之學又無史局纂修之助二難也龍門之采世本也涑水之修長編也述作之源流筆削之先資也今之紀載紛如其可資援據者或寡矣遠無征於杞宋近或指乎隱桓三難也公之為書也果斷以奮筆采毫貶芥以黨枯讎腐為嫌此一也專勤以致志年經月緯不以頭白汗青為解此二也介獨以創始發凡起例不以斷爛蕪穢為累此三也公盛年遷謫讀書講行一日無聲色貨利之好無榮名膴仕之慕顓精□思窮年繼晷故其著作之成就如此嗚呼本朝學士大夫從事於史者眾矣以海鹽之志焉而弗史以太倉之力焉串弗史以南充之位與局焉而斗克史國家重熙累洽度越漢唐而史事闕如此亦士大夫之辱也後有徵明史者舍公何適矣雖然書成而署之曰名山藏隱史名也其總而稱記也則本紀志傳闕焉記大事則年表闕焉終篇則敘傳闕焉削史體也一再登庸官至卿貳藏棄篋衍不敢繕寫進御避史職也公葢未嘗自以為史也謙益竊取其書讀之開天之創業月表具在其可委諸陳跡乎開國之重典丹書未其猶問諸故政府乎朱墨之錄豈無取於是正而丹青之俗說豈無待於刊削者乎公之史既有成書而不攻以史自命豈士也哉曳啟中余承乏右坊公與祥符王損仲皆官光祿時峕過從商略史事損仲告公曰古之為史者記鼎記書鼎書史鼎史公之稱斯名也何居公蹴然起謝曰喬遠固陋守其樸學藏諸鏡山之下傳諸家塾僭矣敢國史之名詒本朝三百年史屍句之羞乎余與損仲嘆此達言以為美譚繇今觀之非公之道德洽聞具有三者不能史非公之好學深思信而好古不能不自以為史也然則今之大書深刻發名山之藏而傳諸通邑大都者以征於後世則可矣其無乃非公之志也歟 
　　崇禎十三季庚辰閏正月舊史官常熟錢謙益操手譔
