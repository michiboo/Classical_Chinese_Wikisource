
●名山藏卷之一百六 
　　晉江何喬遠　譔 
　　王享記二 
　　◆王享記二 
　　東南夷二 
　　○東南夷二 
　　琉球 
　　安南 
　　真臘 
　　暹邏 
　　琉球　　安南　　真臘　　暹邏 
　　△琉球 
　　琉球國居東海唐宋皆不賓貢高皇帝使行人楊載持詔其國國凡三曰中山曰山南曰山北中山王名察度山南王名承察度北山王名怕充芝皆以尚為姓皆遣使入貢貢上嘉之使使賜三王印與皮弁冠服至則三王治兵相攻上復使諭之使其息兵養民於是中山王遣世子及國相子來學又有女師生始魯妹二人者亦來上賜之裘葛瓮餼視中國儒生加一等居頃之世子國相子與雲南生非議詔書上怒皆治罪死久之中山王復遣使貢上賜之閩中舟工三十六戶察度卒子武寧嗣武寧卒子思絡嗣思紹卒子巴志嗣而承察度卒無子其從弟能撫其國人承察度意屬之永樂中封為山南王其後山北山南皆為中山所兼自巴志以後為尚巴為尚忠為思達為金福為泰久為德為圓為真為清為元為永莫不內奉唯謹薨必計封必請其國故磽瘠民儉僿少勤不知禮節文字入明以來戶慕尚華風革其舊俗從我聲教其國立法司官察度官司刑者也遏闥官那灞港官司儲者也耳目官司訪者也三官者武臣也以上世及所豁地為姓名大夫官長史官通事官司貢者也文臣也以通中國書及閩三十六姓之後人為之王並日視朝日三朝群臣搓手膜拜有慶則觴王王與之坐歡卑者跽俟檻陛外移時王所居甚高貫陶珠五色為簾出乘肩輿人二八前後人百數左右擁武士蒙藐如蒙倛以五色陶珠為蓋又珠為小團扇集大鳥羽為大團扇其賦斂稍合中國古井田制上下有分土國有大事暫鳩而加征焉其法令簡嚴不責少文其文章亦能明佛而通經其武事刀劍弓矢皆嚴利削直射可至二百步禮尚跣敬則跣樂用弦歌童子擊柝舞親喪數月不肉食無釜爨用螺殼無絮織麻有布釜與絮者必白王不則罪用日本錢如宋季鵝眼錢也 
　　△安南 
　　自廣西憑祥南行四百瑞安南國也東抵海西界老撾南入占城於唐虞為南交秦屬象郡漢平南越置交趾刺史馬援立銅柱焉其名安南自唐始也皆置州縣長吏唐亡交人曲承美據其地其後篡奪不常而安南為夷國然皆內稱臣中國亦用爵號羈縻之斬宗王朵朵失里擒承旨百家奴進至氈帽山破斬魯王及司徒荅海俊等其秋遣崇禮侯北歸明年擴廓蛅木兒卒久之愛猷識里達臘亦殂是為洪武十一年上遣祭之文以不失待亡國禮虜人諡愛猷識里達臘曰昭宗立其次子益王脫古思帖木兒其丞相驢兒蠻子哈刺章及國公脫火赤平章乃兒不花樞密知院愛足等時時寇塞下十三年命西平侯沐英往討擒脫火赤全部以歸明年大將軍達與副將軍友德征乃兒不花至北河襲灰山大克獲而納哈出猶據金山寇遼東聚眾至二十萬輜重饒虜主二十年春上命宋國公馮勝為大將軍率穎昌侯友德永昌侯玉南雄侯庸定遠侯弼將兵二十萬往擊之獲納哈出盡諭降其眾俘元官屬遺臣千有餘人上曰吾老矣今不滅虜後未弭也其秋即軍中拜玉為征虜大將軍率延安侯勝宗武定侯英都督忠都督恪定遠侯弼等復征之玉與延安侯窮入沙漠其冬獲元將九百餘人上察知虜勢不久存其明年復遣申國公鄧鎮等從玉師倍道兼進覆其巢穴蓋從者七侯王深入至捕魚海穴地爨薄之破殺其太尉蠻子脫古思帖木兒與其太子天保奴知院捏怯來數十騎遁獲其次子地保奴及妃主部酋三千男女七萬餘人馬駝牛羊十萬餘盡焚其鎧仗返於是漠北一空邊庭無警上大悅而賦平胡之詩脫古思妃既至至道與玉私慚懼自殺而地保奴出怨言上投之琉球脫古思帖木兒既遁欲往和林依丞相咬住行至土刺河為其臣也速迭兒所襲眾復散獨與捏怯來等十六騎偕適咬住來迎欲共依闊闊帖木兒雪不得發也速迭兒襲執縊殺之並殺天保奴捏怯來等遣使來降居之全寧應昌諸處未幾為失烈門所襲殺部落遂潰而咬住與太尉乃兒不花知院阿魯帖木兒時寇邊上命穎國公友德等以燕兵從燕王定遠侯弼等以晉兵從晉王往征燕王出古北口謂諸將曰虜地曠絕無閒諜難功也發騎詗知乃兒不花處雪抵其迤都營仗與雅故者指揮童往說乃兒不花迫偕之來燕王慰接遣歸度將至營復召之如此者三虜不能測悉收其部落馬駝牛羊捷奏上喜曰清沙漠者燕王也明年夏燕王督穎國公出塞捕番將阿失里等而和林之西有哈梅里者元屬兀納失里大王居之往來患苦西域貢使燕王覆命都督劉真宋晟等攻破其城走之虜益衰終高皇帝世脅息不敢大為寇而上亦封壯王鎮邊為邊藩虜自脫古思帖木兒後大臣紛挐蓋五傳至坤迭木兒咸未幾被弒不復知帝號矣文皇帝初鬼力赤立稱可汗去國號復稱韃靼獨所部大酋稍稍仍故漢官名迎元後本雅失里於失八里居之帝遣使齎書幣往諭鬼力赤並敕其太師右丞相馬兒哈咱太傅左丞相也孫台太保樞密知院阿魯台使往來通好鬼力赤不從頃之寇遼東懿路塞官軍頗失利尋引去帝復書諭之先時虜酋猛可帖木兒者據有西部瓦刺地猛可帖木兒死酋分為三曰馬哈木曰太平曰把禿孛羅以鬼力赤弒其主不肻與朝會鬼力赤與阿魯台戰敗之明年夏文皇帝遣使招馬哈木等馬哈木等方失利遂遣使入貢上封瓦刺馬哈木為特進金紫光祿大夫順寧王太平為特進金紫光祿大夫賢義王把禿孛羅為特進金紫光祿大夫安樂王而所使往鬼力赤者皆不返鬼力赤立數年復為阿魯台所殺立本雅失里為王七年上遣都指揮金卜歹給事中郭驥往諭本雅失里本雅失里謂我封其三強酋殺之上大怒發精騎十萬命淇國公丘福為征虜大將軍率武城侯王聰同安侯火真靖安侯王忠安平侯李達往擊之而本雅失里已為瓦刺所襲破與阿魯台徙臚朐河矣福率千餘人先至臚朐遇虜游兵擊敗之軍未集福乘勝絕幕軍至虜眾奄圍之五將軍皆沒上益怒明年自將五十萬眾出塞及虜干難河本雅失里來拒戰上摩先鋒逆擊之本雅失里棄輜重物畜以七騎遁輸難河者元太祖興地也班師至靜虜鎮阿魯台復來上率精騎衝擊之亦敗走請降君臣始各部而居又明年馬哈本等乘本雅失里弱滅之立荅里巴阿魯台遂內附請為本雅失里復讎馬哈木亦來言請征阿魯台且言傳國璽在阿魯台所欲取獻上兩置之然心嘉阿魯台義封為和寧王馬哈木怨自是朝貢不至留我使人上怒命中官海童切責之十二年自將往討三酋掃境來戰上率鐵騎大敗之殺其王子十餘人斬首數千級追至土刺河馬哈木遁去班師至飲馬河阿魯台稱病遣其大酋以下來朝會上賜阿魯台米百石驢羊各百別賜其部落米五千石明年春馬哈木等貢馬謝罪送還所留使詞卑上曰虜禽獸也不足較受其獻館其使者明年春阿魯台與瓦刺戰破之吏使來獻俘未幾馬哈木死先是海童責瓦刺歸言所以拒命者順寧王順寧死賢義安樂可撫也於是上復遣海童往勞賢義安樂二王十六年春海童及瓦刺貢使至馬哈木子脫歡請嗣爵上復封脫歡為順寧王而使海童及都督蘇火耳灰等以彩幣往賜太平把禿孛羅及其弟昂克別使使祭故順寧王自是瓦刺復奉貢而阿魯台貳初台魯台內附以迫瓦刺窘甚南保塞自歸上納而封之既得休息生聚畜牧數歲蕃富遂慢我使者拘留之彼使歸行劫掠其部落往往寇塞下二十年春大入興和於是上復欲自將征阿魯台阿魯台聞兵出其母妻罵之曰明皇帝何爾爾入援其塞吾屬虜矣阿魯台盡棄其馬駝牛羊輜重於闊灤海側與其孥直北徙上命焚其輜重收其馬駝牛羊遂班師明年七月虜降者言阿魯台將入寇上諭諸將虜意朕不復出先出塞待之諸將皆曰善部分行寧陽侯陳懋為先鋒追至宿嵬山不見虜遇王子也先土於率妻子部屬來降上封為忠勇王賜姓名曰金忠忠勇王至京師數請擊虜自効上曰漢過不先姑待之明年春正月開平守將奏虜盜邊羣臣勸上如忠勇王言遂親征出塞數千里至荅口闌納木兒河不見虜還崩於榆木川文皇帝凡五出合兵濟江襲破之於籌江柵又破之困枚山萬劫山普賴山斬首三萬七千三百九十級進破之木丸江奪其艘百餘斬首萬級莫邃與耆老沛等千百二十人詣軍門言伏見黎賊不臣天朝興吊伐之師詔書必獲惟其父子及所同惡脅從無辜具釋不治訪求陳後立之甚大惠也安南本古中華地久淪夷俗不聞聲教幸遇聖明掃孽除凶惟陳氏子孫為黎季氂殲夷已盡無有孑遺臣等咸願復古郡縣永為編戶輔等納而代奏之季氂復自悶海口入富良江以水陸數萬合戰新城侯與西平侯以舟師橫擊之會都督柳升兵亦至斬殺無筭江水為殷季氂父子僅乘舼遁新城侯輔復追之興臾海門涇鵲淺涸不可舟雨遂乘漲循舉厥江追之奇羅海口卒口柴胡等七人生擒季氂及其子偽推誠守正翊贊弘化功臣雲屯鎮兼歸化鎮嘉興等鎮諸軍事節度大使洮江管內觀察處置使等使持節雲屯歸化嘉興等鎮諸軍事領東路天長府路大都督府特進開府儀同三司入內簡較左相國平章軍國事賜金魯袋上柱國衛國大王黎澄而土人武如卿等亦擒獲黎蒼及其弟偽大原鎮兼天開鎮驃騎上將梁國王黎潡偽新安鎮驃騎大將軍新興郡王黎注其子偽太子黎芮偽郡嗣王黎鹵偽郡亞王黎泥其叔父偽臨安鎮兼大海鎮驃騎大將軍特進開府儀同三司入內相國平章事賜金魚袋上柱國唐林郡王黎季貔其諸弟侄偽郡亞公黎原咎偽平陸縣上侯黎子騂偽御輦署一局正掌卿侯黎叔華偽清亭侯黎駿石塘鄉侯黎廷燀偽永祿亭侯黎廷爌與其偽將相胡杜黎景琦等安南悉平詔曰惟皇考太祖高皇帝混一天下懷柔遠人安南陳日煃慕義向風率先職貢遂封為王世有其土比者賊臣黎季氂及子蒼殺其國王戕及合家詭易姓名自謂陳甥誑言陳絕請求襲爵幸遂奸謀肆無忌憚僭國大虞紀年元聖自稱兩宮皇帝陽奉正朔陰朝儀覬覦南詔窺伺廣西據思明之數州侵寧遠之七寨欺弱占城奪之土疆逼與章服要其貢賦安南王孫奔竄來訴黎賊謬陳誠款乃伏兵要殺拒辱明使蠢茲凶豎敢橫大邦爰命總兵官征夷將軍新城侯輔等率師討之生擒季氂及子蒼澄與其家屬偽將相官僚季貔杜等遍求陳後立之其國吏民咸稱陳氏子孫被害巳盡無可嗣繼安南本古中國郡縣願復內向朕俯狥輿情從其所請置交址都指揮使司承宣布政使司提刑按察使司及軍民衙門設官分理故安南國王為黎賊所弒宜與贈諡慰厥幽冥仍為立祠治塜墓給祭掃三千戶子孫宗族為所害者各贈以官其郡縣官吏皆陳舊人脅於黎賊良非得已詔到悉仍其故有司敦禮耆碩養濟鰥寡孤獨放弛鉗徒囚系者有懷才抱德之士敦遣至京朕將量才用焉遂開設交州北江諒江三江太原宣化建平新安建昌奉化清化鎮蠻諒山新平又安順化升華十七府威蠻等州四十七州各領縣有差以都督僉事呂毅掌都指揮使司事以黃中為副以尚書黃福兼掌布政按察二司事置參政參議副使僉事等官而以裴伯耆為右參議莫邃為諒江知府其它府州縣吏以下使新城侯自置改雞陵關為鎮夷關莫邃者陳氏之臣也以其祖父世事陳故不從季氂其後累遷交址布政使卒與其子嵩皆死季氂難安南人謂莫氏世忠義之家雲是為永樂五年其年九月乙卯上御奉天門受露布獻俘下季氂及子蒼偽將相胡杜等獄釋澄芮械繫赦之澄故善槍至是獻神槍法上使諸將受其術官焉 【 澄后土至工部侍郎至今軍中祭兵哭並祭澄也】 六年新城侯輔西平侯晟等班師上進封輔英國公晟黔國公其餘論功有差初輔之受降也有陳氏故臣簡定者在籍中與其黨陳希葛中道亡去大軍既還交人阮師鄧悉等復推簡定為主往來又安化州山中出攻盤灘咸子關扼三江寇近城諸州縣稍應之賊勢復盛上復以黔國公為征夷將軍討之使兵部尚書儁仍贊其軍黔國公至生厥河戰敗儁與都督呂毅參政劉昱都指揮柳琮皆沒而阮師等復推簡定為偽上皇別立其從子季擴詐其民以陳氏七年上覆命英國公輔佩征虜副將軍印充總兵官清遠侯友充副總兵益發師與晟會其明年英國金進兵慈廉州攻喝門江枌社營柵皆破之以划船敗其黨阮世每於咸子關又敗鄧景異於大平海口季擴懼使自始致書曰故安南王孫也英國公曰陳無人矣奉命討賊不知其他殺之遂進擒簡定及希葛等械送京師伏誅是冬上征虜召英國公還敕黔國公晟與雲陽伯旭征餘黨晟追剿之虞江斬首三千餘級季擴遁其明年遣人上表降上赦之以為交址布政使阮帥鄧景異等皆授官有差季擴陽奉順實弄兵如故明年覆命英國公率眾轉戰連年乃盡獲之交址復平十三年英國公班師還命鎮之置郡縣焉英國公之下交址恘凡三獲偽王威震西南夷中而尚書黃福則數詔其郡邑吏新造之邦新附之民母輕虐也問疾周貧禮賢雪罪一切政令並從寬簡交人悅之輔善用兵福善字民威惠併流交相得也十五年復召輔還代以豐城侯彬遺內官馬騏為鎮守太監又安知府潘僚俄樂縣廵簡黎利者皆故季擴之人有反側心馬騏黷貨煩苛常折辱之僚利皆怨十六年春利僭稱平定大王攻劫四出彬遣都督朱廣方政先後討之多失利交址布政使司左參政馮貴右參政侯保皆死之而潘僚亦反於衙儀又安衛土指揮路文律從之妖僧范玉自言天降劍印令為安國主亦僭稱羅平王反塗山其它盜賊四起豐城侯遣裨將誅討雖有斬獲竟不得其首惡於是請屯田益兵守之利乃亡之老撾久不出會是時豐城侯薨而上方征虜車駕崩榆木用朝廷無暇遺大將仁宗即位乃使榮昌伯陳智領其軍以黃福老臣久在外召之還代以兵部尚書陳洽於是福撫交十九年矣交人扶攜攀號如失父母也其時利久匿老撾已為老撾人所逐出復還瑰止俄樂官軍追之出其男女四百人降竟身不至麾下都督方政指揮同知伍雲陳忠復與戰又安清化諸處皆敗沒雲忠並死之內官山壽曰臣於黎利有故願往諭降之上曰可使代騏赦利罪與自新授清化知府會上崩宣宗即位益命方政與陳智山壽持敕往諭利利益攻剽自如圍茶籠州凡七月智敢進戰敗績交址人琴彭者以土官知府為假州亡其軍三之一固守不殆竟死焉而芙蒥縣賊潘可利者從利益劫略蓋太原宣人屬縣號紅衣賊勢益熾上乃命大發楚蜀二王護衛軍及便附諸省馬步軍六千人往討之選調便附諸府土兵三千餘人以為向道使太子太保成山侯王通佩征夷將軍印充總兵官都督馬瑛充參將尚書陳洽贊其軍削智政爵使立功自贖宣德元年也初智懦政勇素不相能內官壽一意招撫擁兵不捄故至於敗而中國之兵老交址者至是十年再世而不能平天子亦厭之矣上謂蹇義夏原吉楊榮楊士奇曰昔我高皇帝混一天下平均四裔安南臣服最先其後黎氏篡陳奪之故太宗皇帝為陳討賊求陳子孫使復王及其無後乃俯狥民心許為郡縣豈有意勞師求之哉寇比蛇豕逐鹿於其黨中而交址苦兵連歲一方生靈屠戮盡中國之人亦疲奔命先帝居守南京時惻然愍之嘗以謂朕高皇帝太宗皇帝之意朕心藏之及先帝即位慈仁之言形於詔旨且高皇帝有訓四方諸夷及南蠻小國限山隔海其地不足供給其民不足使令若不自量來撓我邊彼惟不祥彼不為中國患我伐之亦受其不祥昨者遣將出師通夕不寧茲博求支裔令為藩臣即欲如洪武永樂初故事使為自國歲奉常貢以全一方民亦以休息我中夏卿謂何如義原吉對曰太宗皇帝平定茲方勞費巨矣若以二十年勤力棄之一旦謂國威何榮士奇對曰交址於唐虞二代不屬皆置之荒服之外堯舜禹湯文武不以貶帝王漢唐之後雖為內郡縣然喪師費財不可殫紀曾不得其一錢一兵之力昔者楚子從申叔時之諌而止縣陳漢元帝納賈捐之之議而罷朱前史至今用為稱說彼國君中主猶能服義包荒陛下偃兵息民哀念元元誠大惠也犬豕■〈豸寸〉狼寧足治耶上曰朕心如此矣第觀之乃下詔大赦交址罪罷交中採辦諸雜賦王通至與黎利戰勝負相當及寧橋陷淖敗績陳洽死焉賊遂圍東關先是通所遣人奏事皆為賊所遮留至是詭與和使政平州知州何忠千屍柱勝與其酋長入謝實欲請益兵至昌江其酋知之執忠勝酌忠酒說之降忠奪杯擊酋面遂與勝及其子皆死之黎利益率眾攻圍所向猖獗於是通無復固志棄清化以南屬利獨清化知州羅通與其指揮打忠力戰賊引去轉攻隘留百戶萬琮亦擊走之宣化土官同知陶季容等追廢清波縣賊獲其丞使還招季容季容亦罵賊不為動上復以賊勢猖獗命安遠侯升佩征虜將軍印充總兵官保定伯銘充副總兵都督聚充右參將出廣西黔國公晟佩征南將軍印充總兵官興安伯亨充左副總兵新寧伯忠充右副總兵出雲南兩道並進敕兵部尚書慶贊其軍以黃福有惠於交復使撫之二年通大敗賊交址城下諸將請乘勝追擊之通猶豫不決賊益堅與都指揮李任指揮顧福劉順相持昌江者九月任等大小三十餘戰力不支竟與福順及知府劉子輔中官馮智皆自殺賊轉圍諒江知府易先亦死之於是利詭言陳氏遺嗣有曰暠者竄身老撾二十年國人求得願王之為暠表求通轉奏通既數戰不利許之而安遠侯升至獨與其百數十騎自隘留關馳渡倒馬橋橋斷陷淖中鏢死後隊皆不得前崔聚斂升兵戰昌江亦為所獲與郎中史安陳鏞李宗昉皆死之黎利之守者得黃福於支棱關羅拜曰公交父母也福欲自殺守者力止之黎利曰治交者人人如公不有今日矣護還之龍州而黔國公新寧伯進至歸化等處亦為賊所阻利因送還所鹵掠萬三千三百九十一人鑄金人銀人代身使人奉暠表陳情謝罪以其寶貨獻通置酒為壇盟通乃遣人偕使入京而還師南寧曰暫出生地圖再戰也表至上示諸大臣英國公輔曰詐耳先帝勞師有年矣當益發兵蹇義夏原吉對如初楊勞士奇亦對如初上曰止戈為武乃遣禮部左侍郎李琦工部右侍郎羅汝敬等持詔赦父址使黎利與其頭目耆老具暠實以聞召通等悉班師三年通還天子下通與馬瑛李安陳智方政山壽馬騏吏贈諸死事者官其子孫是時利已殺暠篡之矣琦汝敬至黎利曰暠死別無有陳後國人共推利守國敢自為之也汝敬怒及宴有女樂汝敬曰吾等往來數月耳暠安得遽死且爾即言暠死爾國嗣亡豈用吉禮時耶因盡擊破其尊壘樂器是時天晴忽陰大雷雨震焚利居室利懼起謝汝敬復進代身金人銀人上表求哀天子業與諸大臣有成言因使復求之凡再往返報如前乃許利權署安南國利遣使請歲貢金三百斤以拜明賜宣德六年也利上表稱署臣而在其國中實私自帝數誘脅我叛民侵盜邊界羅貼浪如昔二都及斯凜古森金勒丫葛四洞者故欽州治漢時有中州人黃姓者從馬援南征留居之有子七人為七洞長元時以殺賊功授世官入明皆廢久角央望及利作賊洞長黃金廣者因以二都四洞叛附利利納焉授之以偽官八年利死十年封其子龍代龍偽名麟麟事朝廷恭英宗正統元年求去其署號為真王上以陳氏支裔絕不若正麟位號順而撫之遂封麟為安南國王自後其王死皆告哀求封為故事麟死子基隆嗣基隆偽名浚久之為其庶兄琮所殺國人誅琮立浚弟思誠偽名灝孝宗即位翰林侍讀劉戩持詔其國灝獻戩金不受灝為戩立卻金之亭 【 劉戩字景元安福人成人乙未廷試第二人先是使外國者多治巨艦重載浮海與為市戩關封安南知陸道南寧甚徑乃乘肩輿從兩僮忽抵其界夷人傾駭至日頒詔明日燕畢遂行國王恐竦金珠犀象饋貽錯落一不顧王復遣人追授諸途不與交一語安南遣使入謝表有延臣清白之語戩博學多識典故嫉邪守正氣豪論卓遇事直前意見捷出尤精倫鍳見表洞裡分劑參停十不失一權門勢豪庭無行跡獨與王鏊相善病革鏊往視之語及國事會劉文穆罷壽寧侯卒時不能言忻然索筆為詩有天留老眼待三月之□】 其王國中三十餘年頗桀驁匿保樂逋逃侵龍州界加兵占城緬甸灝死子鏳嗣鏳偽名暉鏳死子滈羊嗣偽名敬尋卒弟浚嗣偽名誼誼居國其母黨阮種阮伯勝用事屠戮宗親鴆殺祖母國人皆怨亡何種逼誼自殺且擁立伯勝頭目黎廣等討平之立濚濚偽名睭初灝生二子長暉次玿暉生敬誼玿生灦晭灦子二曰椅曰椿玿灦俱先死以嫡當立椅而國人謂晭叔父立之晭既立多行不義國人惡焉諒山都將陳玄孫者乘國人惡晭也與其子昺升作亂鄭綏鄭惟代鄭惟鏟等攻玄孫誅之遂弒晭立椅椅偽名譓鄭氏者譓母與妻之族也故典兵至是諸大臣攻鄭氏綏等亡之清華而昺升猶據諒山作亂大膜登庸者故為玄孫參督自拔歸譓譓借其力以討昺升封為武川伯登庸勇有力本都齋漁人也以安南人世忠義莫氏之家詭言元為莫邃後賄賂譓諸左右大臣諸大臣方惡諸鄭專喜登庸起微陋因請盡屬以國中兵加封太傳仁國公登庸權日盛乃銷九鼎為兵器竊耴庫藏金寶潛使其弟橛燒宮室人居殺傷吏民若它盜者因言寇急請為自興安王填之謀鴆殺譓兄弟召卜卜與之誓使勿泄卜者泄焉登庸搜譓宮殺卜者譓床下垣閉譓垣尚缺一角築人范繇在譓曰爾君也從我者富貴繇曰諾密約杜溫潤夜候之白虎門下夜雨譓詐游宮中令下皆酣飲盡醉遂與繇溫潤從缺垣亡去還遣人迎母及母弟椿與其幼男守者見椿等電光下急追下譓巳縋城出百姓聞譓所在皆為譓拒殺追者諸州兵亦稍稍至護之復入譓既入按誅其大臣之舉登庸者登庸因殺譓幼男立椿拒守椿偽名廣心以舟師襲譓大江而譓宿將皆死兵竟敗鄭綏乃迎譓居清華有其四府地譓德綏之迎巳也封其子惟土凵八為敘恩侯以攻登庸登庸鴆廣心並譓母殺之偽為廣心禪文篡其位建號大越改元稱詔頒大誥誥自比湯武削奪黎利所據二都四峒長禁其國中無得語黎氏者尋傳國子方羸自稱太上皇於都齊都齋故其打魚處也其地濱海淤塗十餘里登庸以為險築壕塹排三層柵下布鐵槍上坌泥草而居之時時凌波而飛持劍下刺魚得巨魚則其下皆噭謼助登庸樂以示武海島上是時譓在清華益不支其妻淑寶為登庸執而投諸江而惟土凵八與譓脫身亡人老撾竟死黎氏至是有國一百十年傳十世矣故臣因立其子檉以兵八千人保漆馬江求老撾為外援檉偽名寧七歲耳其群臣為寧浮海請命以莫登庸罪狀告世宗嘉靖十五年也先是上即位頒詔四夷使者至安南界聞亂還至是哀決太子生復頒諸夷詔禮部尚書夏言言安南不貢二十餘人矣其國中有篡臣宜罷遣上乃問言故曰如此胡可不討罪也會其冬黎寧浮海之使至下羣臣議皆言登庸殺主絕貢罪當誅發兵擊之便兵部左侍郎潘珍曰黎氏篡逆之國也不貢者又二十餘年誠不足與為樹且其地非可郡縣置也今北虜滋蕃烽警屢報而我士伍不充芻糧耗匱釋門庭之寇事島夷之鄉非計之急者臣請先擇一二望臣調兵至交廣界上借之威勢令黎寧自討之不勞成功亦一策也是時總督兩廣侍郎潘旦廵按御史餘光廉州知府張岳皆請勿擊者疏亦先後至上方銳意討罪褫珍官召旦還使蔡經代之會安南夷人鮮蘇登庸偵事者以聞並上其所偽造大誥上以登庸篡辛本或復僭擬天朝益督趣發兵而莫方瀛亦上表乞降上命威寧侯仇鸞為征蠻將軍毛伯溫為兵部尚書兼都察院右副都御史贊其軍按兵境上審視方瀛所以乞降意從便宜撫剿之時嘉靖十八年也廉州知府張岳者恩信素着廉中而梧州知府翁萬達廣州知府鄒守愚二人故並以才略聞伯溫至則皆致之幕下岳曰岳固請勿擊也蔡經曰空言罷兵可塞明詔乎岳曰宜畏約因與萬達募死士入交察之使語登庸曰天子誠怒公不臣故誅公耳豈有利哉不如自歸天子上印章去僭號朿身軍門遣子請罪獻遇黎利時所竊據三都四峒如故因奉正朔世世為臣天子必謂公即不順於其君猶知順中國大皇帝則天兵可罷公等可生也登庸猶豫未決巳聞岳在曰有張太守要我瑾如教乃盡籍其人民土地送表投降伯溫予之期即關除壇設黃帷葆羽纛如車駕將相監司以班列登庸面縛組系頸徒跣入關北面坐伯溫受之稱詔解組與其人馳奏天子天子曰莫登庸不服中國禮義之教稱亂國中朕不能為海外夷赦不臣子是用興師問罪責以大義大軍壓境登庸面縛軍門納土請罪稍與先朝一黎有間交人禍亂相尋亦為名位是生人心可去王號為安南都統使司毋輒稱國安南有海陽山南山西交址安邦諒山太原宣光興化清華父安順化廣南十三路路置宣撫司設宣撫同知副使僉事各一員以登庸為都統使統之秩二品銀章世世歲入明界上受正朔貢以三歲期二都四洞諸夷為莫登庸所苦常蓄歸心悉割入欽州如故黎寧果黎氏子孫與之所保漆馬江四境否則巳之其它土地人民朝廷無所利焉制下登庸方瀛皆巳死登庸將死時巳聞都統使命謂其孫福海曰天朝生我恩厚矣即死勿葬留俟命上聞矜悼之使福海受職毛伯溫等班師論功有差嘉靖二十年也先是登庸以石室人阮敬為義子敬復以方瀛次子敬典為壻通方瀛妻其後福海死子宏瀷方五歲阮敬因持其國中事自恣有范子儀者因教登庸別子莫正中篡其位黎氏故臣黎伯驪護全之正中因與子儀等亡走欽州控於朝曰宏瀷巳為阮敬所殺詔撫臣核實久不報子儀乃為寇欽界上有眾三萬以匡復正中為辭廣東都司僉事俞大猷用舟師擊之俘斬千百獨子儀脫走大猷追至海東雲屯責宏瀷捕之函首來獻上命襲封都統使宏瀷竟為伯驪所逐出死海陽安南復不貢者二十餘年今上即位宏瀷子茂洽始入修其故事而黎氏自寧死其舊臣鄭撿等共立寧子寵於西都寵死無子撿等共推立黎暉四世孫維邦維邦死次子維潭立撿子松輔之擒殺茂洽復據有安南莫氏支屬奔竄欽州憑祥間而黎氏叩關求款督臣陳大科言莫氏篡黎其事逆黎氏復讎其名正先朝既赦莫氏之愆則今日宜許其順以夷治夷祖宗成法於是維潭復為都統使而莫氏支屬別居之高平府萬曆二十五人扦安南王所居國都及其宮室郡縣耴士養兵之制皆竊擬中國或仿漢唐宋名號所設十三道道實不及中國一府夷人割裂猥多自誇大耳其國歲再稻八蠶有魯鹽金珠之利永樂中以金珠賦又有蜈蚣采之可得明珠者人性輕悍富者役屬貧弱平居徒跣不冠帶遇節序及其主生日有爵者乃冠帶尊者具履綦好浴善水溪之酋酉皿蚳卵以薦土客別有窟居獠人用鼻吸酒擊銅皷為樂其山佛跡勾漏江則富良最大三江以西多險阻士馬精強器甲犀利黎氏盛時藉以威占城諸夷及其衰也猶以以數州抗莫氏而今□張地則然矣 
　　△真臘 
　　真臘國本安南之屬國在占城西南宋時其酋長滅占城役屬之號占臘其國自號曰甘孛智後訛為甘破蔗閩人賈其國方言曰東埔寨也洪武初詔告即位其王忽兒那遣使表賀獻方物賜國王明歷及彩段等物忽兒那卒參合甘正者持達志立屢入貢給銀印黃金塗王及陪臣皆有賜二十年行人唐敬使其國國王貢象五十九香六萬斤自後不常至永樂初告即位御史尹綬往王見綬綬辭情慷慨威信並伸既歸圖山海所經國都所有以上上悅參考甘武者持達志之後為參烈毘牙參烈毘牙之後為參烈照平牙景泰以後不常至真臘風土元時有周達觀者使其國載列甚詳且怪多怪異大抵地邇印度謹奉佛 
　　△暹邏 
　　暹邏在南海古赤土地後漢赤眉遺種本名暹羅斛暹一國羅斛一國居真臘南其音聲似東粵翦發穿耳跣而繚腰及骭前後珍寶之國也暹土瘠不五榖羅斛莽平宜稼暹人仰給之元末羅斛人降暹並稱斛暹邏明初大理少卿聞良輔持詔其國其王參烈昭毘牙遣使奉表入貢錫明歷參烈昭毘牙以懦廢從父參烈寶毘牙口思哩哆囉祿代立以高帝九年遣其子昭祿群膺修世見上遣禮部員外郎恆齎詔送之歸稱其內齊家而外睦鄰賜暹羅國王印自是始稱暹邏也參烈寶毘牙口思哩哆囉祿卒昭祿群膺立二十八年遣使祭其故王賜昭祿群膺雜繒諸物敕曰朕即位以來命使出疆周於四外諸蠻夷邦國君浙中二三貴官家所不樂先是言官業請改廵撫為廵視以輕紈權以消浙人角央望之意至是御史九德劾紈專擅濫殺詔罷紈下鏜喬吏遣都給事中汝楨即訊訊報則滿刺加夷來市非佛郎機行劫者專擅濫殺誠如御史言詔鏜喬論死系獄逮紈至京師訊之紈驚仰藥自盡從此當事者以紈為戒三十一年直王倭人突入定海關移洎烈港烈港去定海數十程而其四月駕船千餘有眾萬餘寇溫破黃巖縣流劫餘姚山陰諸處朝廷以王忬提督軍務廵視福浙許便宜從事以俞大猷湯克寬為分守參將克寬請募徐邳盜為兵其明年春破其寇溫倭閏三月大猷入烈港火賊營王直突圍去更集餘黨掠嘉定劉家河揚帆西六合知縣董邦政追及於吳淞直值采陶港賊與合遂復大紏入寇羽書狎至浙東西及蘇松淮北諸郡直於是更造巨船連舫柵木為樓櫓入倭據薩摩洲庂松浦津偽稱徽王部署宗滿惟學東為將領汝賢滶為腹心而三十六島之夷皆其指使矣是月倭攻破昌國衛屯之五日四月丙戌犯太倉燒關廂公私廬舍蘇州同知任環夜追之賊反追環環宰夫佩為環死之戍子倭有失舟者四十人突至白石地濕上疏惡嵐熱無常候國中有塔曰西塔其始造時值鄭和王削其合尖後屢合之不能尖也王所居宮用黃金塗帽金帽若白抹首罽周於身以受明封獨不剪髮臣民遙見王合掌偃僂捫王足三乃自捫首三謂之頂上恩用周正蝦蟇生則拜月曰母使食也教用釋旁行為書記大刑用烹鋸男子聽決於婦人謂其多智許其私也為樓居貫檳榔於藤四維之亦削檳榔之干為鏢以吳牛之革為鍎行錢用■〈貝八〉不用■〈貝八〉則國必大疫其屬國曰亦坤
