
高帝既平定天下，詔諭諸夷。諸夷君長或使或身，悉隨使者來朝貢。則高麗、日本、大小琉球、安南、真臘、暹邏、占城、蘇門荅刺、西洋瓜哇、彭亨、百花、三佛齊、浡泥凡十五國臣服最先而最恭順。高帝作祖訓，列諸不征，且示母勤遠略之意，既則撫綏懷柔，令其三年一朝。國王嗣立，世見而已。高帝之言曰：「地廣非久安之計，民勞乃易變之源，斯謨訏矣。」已而，日本通，胡惟庸不軌，乃命絕之，惟念北虜為元餘孽，時時繋心，遣將鏟絕窮追乃巳至其嚴邊尤廑。晚歲成祖有天下遠慕唐宗賓服四夷之盛近纘高帝繋心胡元之切北征犂庭於斯為烈西戎之夷吏部員外郎陳誠銜命往使歷國十七首尾往返者數於是降胡達軍盡居內地酋長部領悉署官封至夫才具可用誠心足托者往往爵之公侯布在左右雖至掖庭內宮亦有外夷之女所以示招徠之大明鞭韃之威也海中諸國則命黃頭二萬望日占風指針墜繂無一不至與是功者即非斬首選法不得減革葢太監鄭和與王景弘侯顯輩領之有歲當是時四夷君長執贐獻琛頂踵相望賜宴之日有忭舞天日稽首闕庭嘆未嘗有譯鞮之館充牣旁皇奕然壯觀巳然而往來使送接伴賞賚費亦不貲仁宣之間氐羗之享如常昆夷之喙猶故正統以後東南海上夷以濤波難航貢使漸稀而西北胡戎貪利賞賜增人增賞莫可阻遏我惠漸薄彼信斯疏陵夷至於北虜也先之禍其時雖禽獸之心鷙健難馴亦繇我無以應其求且內武不張徒耴空言威而怒之自是以往惟有朝鮮恭順靡懈餘皆聽其不時自至而我所捍禦專北虜矣在南曰倭雖其猝黠善戰來有時也至觀交南終棄哈密煩圖地廣難安民勞易變神聖之雲亶其然歟 
　　朝鮮，箕子所封國也。漢以前曰朝鮮，其國有汕水焉；又曰近日本，日之所出，朝景鮮明也。唐以後，其王姓高，曰高麗，又曰高句麗，具見諸傳記矣。余讀其國書有詳略，顧不甚異；讀《元史》，遺漏甚多因采而記之朝鮮之國北與契丹鄰其西女真其南日本王居松都有東西二京其姓王名目育者朝鮮人號為高宗元太祖既平契丹使人索其國贐太祖之十九年是為王目育之十二年元使者齎國贐還度鴨綠江盜殺之元人疑絕高麗者六歲元太宗三年是為王目育之十八年遣將撒禮塔往征之至鐵州虜其將文使呼州人阪抆反呼勿降元人斬之圍鐵州甚急判官朱希績火州城中婦老小兒率丁壯自刎死至州將金慶孫率死士十二人出戰射元兵先鋒流矢中慶孫臂血淋漓手皷不止卻走之整陣吹雙小笒還元人至益攻城至以人膏漬薪縱火為焚州守將朴犀與慶孫力御之元人焚掠既慘力大不支王遣其世子侹詣元講和朴犀尚守州不下數以大於浦擊其攻城雲梯 【 大於浦者朝鮮人謂大刃大兵也】 其明年世子侹命朴犀降而降而慈州將崔椿命亦守城不下侹命之降不從王將斬之以謝元人椿命辭色不變元將曰此爾家忠臣使釋之高麗既得和元所遺元使者齎送黃金七千斤白金千三百斤襦衣千領馬百七十匹遺撒禮塔金銀及金銀酒器縑繒獺皮鞍子若馬又分贈其妻子麾下亦復不貲元乃置京府縣以達魯花赤七十二監之既班師目育乃盡殺元人所置達魯花赤於是高麗若元人無寧歲矣高麗王相崔瑀請王遷都江華以避元江華者高麗海曲地俞升旦曰小事大禮也竄海曲棄城郭捐社社非計夜別□指揮金世沖排門入詰瑀曰松京祖宗之都舍此安之瑀引出斬之遂請其王往江華王尚未決瑀怙而違眾刻日發送時秋雨彌旬泥行沒脛人馬僵仆國人號哭乳聞而松都人戶十萬金碧相望悉棄委之亡何而撒禮塔復至攻處仁城有僧避兵城下射撒禮塔殺之高麗王授僧上將軍僧辭居二年其國人洪福源叛歸元元以為東京總管使領高麗降元隨元兵來寇攻高麗者五年高麗王乃入朝貢元定宗時為王目育之三十四年故使其將阿母侃屯高麗之鹽州民避匿山谷中悉悉驅之出廿州海中有葦島平衍可十餘裏海潮出入舊時兵馬判官金方慶使民堰為大澤墾闢種稈其始民殊怨及是民驅出山谷者乃藉葦島活王保江華元人來責王出陸迎詔書王不出元憲宗即位詔王朝還居松京而崔瑀子沆為相亦怙如瑀止王行元使至王使其子佺出迎使入館王乃見元使怒居二年阿母侃洪福源言於憲宗高麗無出陸意憲宗使其弟也窟王率兵一萬入東界阿母侃洪福源趨北界屯大伊州□古和州高麗人入保山城海島先是高麗王以其族子綧為巳子質於元也窟使之隨軍綧貽沆書請王出陸迎沆執不肻也窟陷西海道掠山城男口十歲以上皆殺之婦女小兒分與士卒王遣使致書祈哀也窟與為期期六日王復遣其將持遺金銀酒器羅紬紵布等物請以明年也窟陷高麗城若州若縣以八所既得疾北還留阿母侃洪福源守之高麗人遣人追送之舊京且乞退兵也窟責王必迎江外遣蒙古大等十人與其使偕還見王王度江以迎蒙古大謂王曰何早不如此與酣飲別而也窟復欲坼王所居城王復遺子淐如元祈哀凡進奉及饋遺元宮人及諸公妃王妃不可勝計居一年元使車羅大主東國車羅大問王曰王雖出陸侍中尚書等官尚未為真降邪王使其將長贈車羅大金銀酒器皮幣車羅大雲君臣百姓出陸盡剃其發否則以國王還王懼復遣其臣崔璘往請罷兵車羅大曰相沆奉王出陸兵乃罷是歲元虜高麗男女亡慮二十餘萬殺戮不可勝計所過煨燼高麗受元之苦莫譬說也明年車羅大還師人民入保山城海島者悉出陸而車大羅復來高麗使其臣慎執平往見車羅大曰王出迎世子親朝兵可罷也王使復曰自大兵還後小邦惟命是從矣車羅大曰若從命何多殺我兵屠其忠州攻山城山城人登月岳神祠避之忽雷雹大作元兵以為神乃退高麗復使其臣金守剛從憲宗入和林城乞罷兵憲宗尚以不出陸為辭守剛曰比諸逐獸持弓矢當窟穴獸敢出耶憲宗乃命車羅大班師又二年復遣車羅大往曰王親來我回兵王子入朝永無後患高麗王曰大軍回世子即朝乃許之其明年車羅大復責高麗如前言而高麗王已老病乃使其世孫僖及其臣金寶鼎如車羅大所元將餘達愁謂寶鼎曰必世子世子竟不往達愁縱兵侵掠車羅大焚燒廬舍殺掠其人民益甚高麗人暉等遂以和州迤北降元其明年高麗王誅其相立宣使世子倎奉表如元而車羅大暴死立宣者崔沆子高麗之相皆世官以故立宣父祖世相高麗而皆不忠於高麗繼車羅大領兵者曰松吉大王盡壞高麗江華內外城督役刻急城廊摧折聲如疾雷高麗人皆悲泣憲宗崩元世祖即位方南攻宋世子南見之驚喜曰高麗萬里之國唐太宗親征而不能服今自來可與俱至開平會目育卒命倎歸為王 
　　明興王高麗者王顓高帝即位之元年遣使賜璽書明年顓表賀願世世備外屬上喜賜之明歷封為王予金印送還其國流人其秋王遣其總部尚書成惟德千牛衛大將軍金甲兩表貢方物謝並賀天壽節中宮及皇太子皆有獻並請祭服制度上召問使者政俗城郭甲兵居室之詳所以教王修德治民守國備御之意甚至賜王冠服藥器陪臣冠服及六經四書通鑑漢書三年正月癸巳上齋七日御撰祝冊署名授香使者往祀王國山川之神是歲頒科舉詔其國明年入試者三人登第一人以不通華言厚遣之頃之其貢使洪師範鄭夢周等百五十餘人來師範等三十九人失風溺死夢周與百十三人存上召恤之上以高麗貢使頻繁且涉海艱虞遣故元樞密使延安荅里諭之母數而高麗使者門下贊成事姜仁復來上悉遺還因謂中書省臣曰方諭高麗無繁今一歲間複數至既困敝其民又使者艱涉海即如鄭夢周輩倖免覆溺能歸言故不然不疑端耶夫古者諸侯於天子比年小聘三年大聘九州島之外世見而巳今高麗去中國稍近人知經史文物其令遵三年一聘禮或以比年所貢方物第以其所產布布十疋安南占城西里嗩里瓜哇浡泥三佛齊暹邏真臘等國新附遠邦凡來朝者亦告朕此意六年高麗王復遣使金甲兩等貢馬五十匹甲兩至言道亡其二及進馬則五十問之葢足以私馬問安所得私馬則雲欲自進於東宮者上惡其不誠卻之曰且人臣私交非春秋義賜顓璽書自後無遣浮詐人為使明年王顓遣其監門衛上護軍周誼鄭庇等表貢方物表五通其二謝前後所賜兩璽書其一請歲一貢其一請貢繇遼入陸無涉海其一謝賙恤失風人上返其貢賜書曰使至貢陳敷王極情聽言覧表事大之心甚矣朕觀上古之君甸侯綏服之外不治體天弘仁欲民安耳所以不寶遠物不勞夷民聖人之心弘哉朕雖不才敢不寶王之臣忠卻來誠之美貢朕欲王自今以往薄來而情厚王宜聽之周誼者上宮人兄也宮人幼育元宮中上以為宮人故高麗使誼來是年王顓卒顓之卒也蓋其權相李仁人弒之顓無子子其寵臣辛肫之子■〈示禺〉於是仁人立■〈示禺〉明年遣判宗簿事崔原來告哀言王以去秋卒嗣王■〈示禺〉立業遣訃盜阻之又有貢使義遇朝使斌主事實周於只與之構義殺斌執實周還王今巳誅義籍其家上巳聞顓為權臣所弒怒其誅朝使按拘原審詢王顓所以死狀而遣使往弔祭十年顓被弒三年矣使來請諡敕中書省臣曰高麗國王卒巳久始來請諡朕甚疑之夫其私殺其君詭殺朝使豈能長奉邊圉篤守憲章者哉好禮來者勿彼與知因釋原歸其冬使復來敕中書曰高麗王被弒奸臣來者皆雲嗣王拘而詢之不得要領朕不忍來使父母妻子之懸望特敕遣歸未幾復至卻之復來如是者五朕觀高麗之於中國自漢至今其君臣多不懷恩惟挾詐構禍爾中書其遣人詣問嗣王與其政令何似若政令守前則當令歲貢馬千匹執政陪臣以半來朝明年貢金百斤銀萬兩良馬百匹細布一萬歲以為常所留我遼東邊民悉送至境上乃見王之嗣位信而政令行也否則弒賊之為必有禍矣其明年如約貢執政大臣不敢稱嗣王曰高麗國王世子■〈示禺〉詭曰嬖臣洪倫弒顓仁人誅倫立■〈示禺〉也上遣其執政大臣歸敕諭之曰汝承奸臣之詐以來誑我則不得已我今爾歸其兼言朕意於首禍之人曰殺中國無罪使罪深矣非爾朝貢如約且不能免問罪之師十三年不如約詔問之居頃之高麗數遺邊臣金帛復遣周誼入遼東計事上敕守將都指揮使潘敬葉旺曰吾故不令高麗朝乃堅請與之約又不如今又使誼入我邊雖曰夷性輕薄亦深有機自今無令彼人擅入來者止之首將無見有貢母得獻召誼來吾處之及誼至居之京師曰母使得以我宮人故輒使來掩惡於我十六十七年使兩至修賄諸朝臣甚厚賄有等上得其籍惡其侮瀆復諭遼東守將唐勝宗絕之然高麗終不敢不如約十八年進馬五千匹金五百斤銀五萬兩布五萬疋自是則共命者八年上諭諸臣曰朕即立以來高麗王顓首先臣順朕推誠待之大要欲三韓之人舉安豈意被弒而殞其臣欲自掩惡輒來請命朕數不許聽之自為聲教而益勤不懈索彼歲貢豈富天下哉試其誠偽耳既聽命宜約削之令三年一朝貢馬五十匹至二十一年正旦乃貢乃賜顓諡曰恭愍王封■〈示禺〉為高麗國王二十一年高麗千戶陳景來降言是年四月王■〈示禺〉欲寇遼東使其都軍相崔瑩李成桂繕兵西京成桂使景屯艾州以糧餉不繼退師王怒殺成桂子成桂率兵還逼攻王城囚王及瑩景懼及不敢歸是以降居二年來告王瑤嗣位曰王氏裔敕禮部曰三韓之地其君臣悖亂二紀矣然而其國晏然今遣使勞瑤而觀之是為二十四年其明年高麗知密直司事趙胖等持其國都平議司奏言本國自恭愍王薨逝無嗣權臣李仁人以辛肫子■〈示禺〉主國事昏暴多殺至欲興師侵犯遼東大將李成桂以為不可而返軍■〈示禺〉自知負罪惶懼遜位其子昌國人弗順啟請恭愍王妃擇立宗親定昌國院君瑤權國事已及四年亦復昏迷信讒離間勛舊其子奭復痴駿縱酒色與■〈示禺〉黨玄禹寶等潛謀復■〈示禺〉守門下侍中鄭夢周者以前欲攻遼東為李成桂及趙俊阻止以此譖瑤謀害成杜及俊國中多被殺戮群臣國人謂瑤不足主社稷今年七月以恭愍王妃命退瑤私第擇宗親輿望無當僉謂成柱可臣等與國人耆老共推主國伏望聖裁俯從輿意上以高麗僻夷非我所治事情回隱未可為信令禮部移諭聽其自為聲教但耴母釁邊使命往來而已成桂李仁人子也其冬成桂來請更國號上命仍古號曰朝鮮其明年請更名旦從之朝鮮國書載但驍勇善騎射自恭愍時已為金吾衛上將軍東北南上萬戶威力侔其王矣是以其國人皆畏服之亡何遼東都指揮使司諜知其招引女直五百餘人潛度鴨綠江欲人寇以奏聞上遣使敕責之曰朕有天下蠻夷率服奈何朝鮮屢懷不靖詭詐慢侮誑誘小民潛通海道朝廷命將鎮守遼東輒金帛誘之王顓被弒殺及朝使往歲請令王昌入朝朕不之許瑤後主國遂使子奭來朝奭還而瑤已廢矣爾篡臣也朕徒聽爾自為君朕封爾王爾表至仍稱權知國事爾又先遣使遼王寧王所逾月方朝謝何其不知父子尊卑爾方聽我約束旋陰誘女直人潛渡鴨綠江夫昔在有漢高麗寇邊漢兵致討繇是敗滅曹魏之時陰懷二心與吳通好魏再加兵晉以爾國恃慢焚爾宮室俘爾男女隋兵再伐高麗之民死傷塗地唐討爾逆平爾土地為九督府遼金至元爾國造釁屢殺其信使繇是討伐屢加宮室焚盪民庶斬虜國滅君誅朕視爾國不啻彈丸歷代中國所加征伐者非好吞併皆爾前王自耴之朕又聞金世宗時爾國表賀稱進玉帶啟函但小石數枚世宗繇是興師破爾城數十爾比入貢複雜十數空紙圈表函中以小事大體豈如是朕混一六合騎射舟師水陸畢備區區朝鮮何足待朝食誠欲全福所覆示爾福幾開爾新路爾重違天則不可悔旦懼恐陳謝尋亦遣了入貢終高皇帝之世委心臣服矣而高皇帝終以旦為弒君之臣着祖訓絕之建文初旦老請以子芳遠襲亡何旦卒賜諡康獻成祖元年賜芳遠金印誥命冕服九章圭玉佩玉妃珠翠七翟冠霞帔金墜給象牙犀角及中國書籍東南夷中藥物六年使其世子禔來朝及歸上制詩送之遣中官儼護之行賜王朝祭服二白金千兩絨綺紗羅百餘疋是時朝鮮納女後宮得為妃嬪者四人十七年芳遠老請以子裪襲此時國家遷都北京朝鮮益近而亦益恭中或有慶率遣使表賀貢獻其它慶慰謝恩無常期或前使未還後使已至而朝廷亦厚待之每有大事頒詔其國告哀請封遣近臣若行人往優禮賜賚他夷不敢望焉芳遠卒賜諡恭定宣德初賜裪五經四書性理大全通鑑綱目正統間賜王遠游冠絳紗袍翼善襲袞玉帶景泰元年裪卒子珦嗣珦卒賜諡恭順子弘暐幼其叔瑈以襲位請七年封瑈為王天順初王瑈與女直毛憐衛讎殺廷議遣使問罪僉舉禮科給事中張寧及中軍都督同知武忠往朝鮮請寧忠閱兵忠耴其弓矢挽之並張兩弓皆折既有鴈橫空而過國人請射忠援弓應弦而落國人大懾服民因與寧宣示威德禍福王瑈使陪臣謝復遣子入學引咎解兵未幾諜報女直建州酋長董山潛結朝鮮謀叛朝廷命廵撫遼東都御史程信察之信廉得王瑈所授董山為中憲大夫中樞密使偽制書以還報上命一給事中往朝鮮一錦衣譯者往建州急問之皆不承出偽制書示之王瑈驚服謝罪成化四年征女直建州夷王瑈遣其中樞府知事康純統兵萬餘渡鴨綠潑豬二江攻破兀彌府諸寨斬賊酋李滿住及其子古納哈等三百餘級生擒二十餘人獲牛馬等畜二百餘焚其積聚遣使獻俘命禮部厚賞之五年瑈卒諡惠莊子晃嗣六年晃卒諡襄悼晃子病廢其見子折女嗣折女復出兵助擊建州以捷聞弘治十八年卒諡康靖正德元年子隆立隆病風無子遜其弟懌嘉靖二十三年懌卒賜諡恭僖明年子山告立未踰年卒賜諡榮靖弟峘立二十五年命朝鮮貢楮代席二十六年以朝鮮王恭慎特許其使臣同書狀官及從人於郊壇及國子監游觀設館伴以寵之初嘉靖八年朝鮮陪臣來言臣國祖李旦繋出本國全州二十八世祖翰仕新羅為司空新羅亡六代孫兢休入高麗十三代孫安社仕元為南京千戶所達魯花赤世其官元季兵興安社曾孫子春率成桂避地東還至正辛丑當恭愍王之十年有紅巾賊入境成桂擊卻之授武班職事時尚未知名春者成桂父成桂非李仁人子李仁人京山府吏長庚之裔也請以世繋付史館改正以洗祖訓所載弒逆之謬許之顧末行萬曆初遂與焉其國置八道有府有州有縣其王國平壤其設官銜名稍仿中華而義近於古其俗柔謹絕淫盜通詩書尚大一日律飲食用俎豆官吏閒威儀兵器疏簡無刻刑箕子之遺風也 
　　郎曰予讀朝鮮國書所載李成桂善射射至精豈非誣哉成桂嘗與納哈出戰三斃其追將二十餘人最後一人追旦及之舉槊欲刺旦側身若墜仰射其腋又一人當旦射之旦起立馬上矢出胯下旋躍馬射中其一人膝其一人面甲別作頤甲護面旦射中其馬馬躍其一人力引轡頤甲張旦射正中其面又嘗擊元將高安慰困其東寧城射七十餘發皆中高安慰面國書明載成桂為金吾衛上將軍矣後世請改曰其時授武班職事尚未知名蠻夷亦能夸詐邪要以高皇帝之明威雖阻以遠豈能遁情予載元所以加兵朝鮮益元史之缺見胡人凶忍而高皇帝惡成桂弒君悉索其賦八年而罷逆而難之聽而收之大聖人之操舍也 
　　日本古倭國在東海中綰波而宅自玄菟樂浪底於徐聞東筦所通中國處無慮萬餘里其地東高西丁勢若蜻蜓古亦曰蜻蜓國也國君居山城以王為姓以尊為號徐福齎五百童男女入海為秦始皇求仙無所得懼不敢歸避居焉今其裔也所統五州七道三島為郡五百有奇皆依水嶼大者不過中國一棧落而巳戶可七萬餘課丁八十八萬三千有奇而攝摩依勢若佐博德其民相矜以賈積貲或百萬和泉一州鼎食擊鍾謠俗有中國之風也薩摩之鸚哥里其民備禮重為邪獨伊紀之頭陀僧三千八百房頗羯羠嗜殺而薩摩肥後長門三州之人最喜入寇諸州郡統于山口豐後出雲三軍門三軍門相揃剽國分為三而總屬山城君以後豐後獨強國人服之愈于山城其朝貢始末具載前史元時世祖遣黑的趙良弼等諭之不至使將將十萬兵往征風覆其舟於蛇海終元世不相通也高皇帝即位方國珍張士誠既誅服諸豪亡命往往紏島夷入寇山東旁海諸郡帝以即位之二年使行人楊載諭其國王良懷賜之璽書曰上帝好生而惡不仁我中國自趙宋失馭北夷據之凡百有心莫不興憤辛卯以來中原擾擾原時來寇山東乘胡衰耳朕本中國舊家恥前王之辱師旅掃蕩垂二十年遂膺正統間者山東來奏倭兵數寇海邊生離人妻子損害物命故修書特報兼諭越海之繇詔書到日臣則奉表來庭不則修兵自固如必為寇朕當命舟師揚航捕絕島徒直抵王都生縛而歸用代天道以伐不仁惟王圖之良懷不奉詔復寇山東轉掠溫台明州傍海民遂寇福建沿海郡上復使萊州同知趙秩責讓之良懷語秩曰小國雖遠曷不慕中夏惟蒙古與我等夷輒小國我我先王不服蒙古使其使趙姓者訹我好語語未既兵列海涯矣以天之靈雷霆波濤一時為盡今使者雲中國有新天子顧使者亦趙姓其後邪豈亦將訹我欲兵之秩徐曰今大明天子神聖生中夏而帝中夏不比蒙古人蒙古人所為大明天子不為且吾非元使後能兵兵我王氣沮禮秩有加遣其臣僧祖來隨秩奉表稱臣上賜文綺帛若僧衣遺僧仲猷克勤等八人護送還國賜良懷明歷雜繒是為洪武四年然其人時時剽掠海濱不絕官軍乏舟不能追擊五年命浙江福建瀕海諸衛造海舟德慶侯廖永忠請增造多櫓快船來則大船盪之快船逐之上曰善是時日本國中有持明者與良懷爭立不定七年使來無表其臣號征夷將軍者且有私貢並卻之九年貢有表語謾責讓之而是時丞相胡惟庸得罪懼誅謀借倭不軌奏調金吾衛指揮林賢備倭明州陰遣宣使陳得中諭賢送日本使出境則誣指為寇以為功賢聽惟庸計事覺惟庸佯奏賢失遠人心上謫居之倭中既惟庸請宥賢復職上從之惟庸以廬州人李旺充宣使召賢且以密書奉日本王借精銳人為用王許之賢還王遣僧如瑤等率精銳四百餘人來詐獻巨燭燭中藏火藥兵器比至惟庸巳敗上猶未悉賢通惟庸狀發四百餘人者雲南守御遣責其不恭示以欲征之意日本王奉丞相書不遜其文曰臣聞三王立位五帝禪授豈謂中華之有主焉知夷狄之無君乾坤浩蕩非一王之獨擅宇宙洪荒乃萬民之紏首臣遠疆小國城池不滿六十座封土不足二千里常存知足心陛下作中華主為萬乘君城池數千封土數萬尚萌不足起意滅絕天發殺機神鬼號哭地發殺機龍蛇走陸人發殺機天地反覆堯湯有德四海來賓周武施仁八方拱手臣聞大國有興戰之謀小邦亦有卻兵之法肻肅遵軌途拱奉天顏自古及今講和為上罷兵為強儻免生靈之矢苦用捄黎庶之艱辛年年稱貢歲歲稱臣上怒安置其所遣僧於川陝番寺其明年王復遣僧如瑤等貢方物及馬自解前罪上以其前語慢仍卻其貢設禮部為書責問其國王曰禮部尚書致意日本國王鳴呼王罔知上帝賜奇甸於滄溟之中命世傳而福黔黎王居滄溟不奉帝命妄尊大肆侮縱盜禍有日矣吾奉至尊命移王書王審圖之又設禮部復書責問其征夷將軍曰前將軍奉書我朝丞相書辭悖慢將軍與寸軍之君自造禍者大明明皇帝初復中華加惠爾國爾國人至者雲使則加禮雲商則與之貿遷故遣克勤仲猷二僧護送爾使二僧至王不禮焉洪武十有二年將軍奉書肆侮今年秋僧如瑤來陳情飾罪我群臣合辭請誅至尊不允曰小人亡知彼實使之殺何益吾不敢以中國自大本部既聽聽音遣人涉海特問如瑤之來王誠與否使者臨行群臣復奏天將更日本君臣而弭其惠乎其詭詐不誠縱民肆寇不不但巳至尊又不允曰我生民何罪足下畜無徒沙門忘中國之寬大構是非於兩端將謂元氏艨艟覆於蛇海此往事矣夫元生紫塞長騎射短舟楫日本先王非元仇讎不作患害天厭元武亦固其宜然當此之時元師方盛亦謂滄溟小島失微利而不爭今乃以敗元為長勝以蕞爾為強大故非將軍福我至尊必欲較勝見是非辨強弱將軍自知之十五年惟庸事覺上追怒惟庸誅賢磔之於是名日本曰倭下詔切責其君臣暴其過惡天下着祖訓絕之而命信國公和江夏侯德興經略海上郡命魏國公輝祖江陰侯高練兵命都督暠文德戰命都督顯出海廵又數年命南雄侯庸招撫沿海漁丁島人盜徒蛋戶籍為水軍以數萬人防禦之至其末年始靖亡患成祖即位倭丑劫掠對馬台岐暨諸小島百戶馬興拒戰死之尋寇蘇松諸處是時國王名道義者獲魁丑以獻蒸之海上上嘉之四年以俞士吉為都御史齎賜之鈕命印誥命封為日本國王名其國之山曰壽安鎮國上親制文勒碑其上其文曰朕惟麗天長久者日月之光華麗地長久者山川之流峙麗兩間而長久者賢人君子之令名也朕皇考高皇帝納天地於範圍古今之統紀九州島嘉俗萬國同風朕承鴻業際天所覆衣裳冠帶咸造闕廷邇者對馬台岐暨諸小島有盜潛伏爾源道義能服朕命咸殄滅之屹為保障誓心朝廷海東之國未有賢王朕稽唐虞之世五長廸功渠搜即敘成周之隆髳微盧濮率遏亂略爾之賢名有光前哲朕繼古封山特封日本鎮山號為壽安鎮國錫以銘詩勒之貞石榮示千萬世遂給勘合百道令十年一貢貢道繇寧波船無過二隻人無過二百倭狡易叛其明年復入寇平江伯陳瑄遇於沙門島追至朝鮮洋盡焚其舟斬獲亡筭九年以後貢一再至而其寇松門沙園諸處時有之十九年犯遼東之馬雄島都督劉榮殲焉其後朱亮祖破之於溫州徐忠破之於桃渚侯端破之於金山稍戢矣 【 請精騎射刀槊有膂力能一手挽石狻猊行十餘步策馬坊門交手擁楣以足挾馬懸之倭寇金山衛端時以指揮同知與主帥分兵出戰主帥出南門軍覆端以孤軍馳東門眾不能繼與戰巷戰數十合被矢如蝟轉戰益奮賊驚以布橫街欲生致之端以一劍挑布一劍截而斷之賊仆地而笑繇是得出鳴皷招散卒得百人適潮退舟膠下令人持束草與炮俱進至海灘焚賊船十餘艘遂大破之當端巷戰時一劍忽墜地所乘馬口嗛授端其異如此】 而其時我方招徠海外諸夷頗得給賚互市倭國入貢亦時踰額宣德初復增例船三隻人三百八年道義死子源義持立來請封頃之我兵獻海上賊俘其俘皆倭人群臣請誅之上赦歸下璽書義持爾父畏天事大職貢不愆先烈之不圖而輕犯上國朕所不誅未忘爾父義持奉表謝是時倭往往載方物戎器行海上為詐欺得間則張其戎器不得則陳其方物無所不得利至其小小□盜或不絕其主良不知也要以利給賚互市其貢常先期至至正統中乃入桃渚犯大嵩劫倉庾燔舍發塜朿孩於竿沃之沸湯視其號為笑捕孕婦忖男子刳中否海濱人絕苦於是朝廷命重帥恆鎮要地增城堡謹斥堠大修戰艦合浙東諸衛分番戍守以備之按堵者且十餘年成化二年復詐來稱貢遂破大嵩諸處舟汐官兵夜圍之倭立篙沙中懸燈疑我因乘潮而遯十一年使貢及歸閫帥用金鼓送之出海隨以炮銃擊其舟多沉者正德中鄞人朱縞變姓名為宋素卿亡入其國國王源義澄悅之遣入貢素卿與其故族人耳目為奸利厚賂閹瑾得賜飛魚服以歸居久之國王為源義植孱不能制諸島諸島競利先貢嘉靖二年其西海道大內誼興國遣僧宗設入貢居數日素卿復為南海道海川高國所遣與僧瑞佐以來皆止寧波江下故事番使止寧波有宴先至者居上素卿賄市舶太監義先閱貨宴之坐上坐宗設眾不平攻瑞佐殺之追逐素卿抵紹興城下素卿竄入慈谿縱火大掠指揮劉錦與戰死遂蹂躪寧紹間宗設奪舟遁擄指揮璡去事聞上切責鎮廵等官督兵追捕下禮部儀倭夷宜貢與否遣戶科右給事中穆按視區畫巳浙江鎮廵官捕得素卿而宗設黨中林望古多羅等漂入朝鮮界朝鮮國王擒以獻穆與廵按御史道鞫之具上俱論死繋獄四年琉球貢使歸使轉諭其國王捕送宗設及佐謀倡亂者會琉球使溺死九年國王源義晴復附琉球使來言為素卿乞宥罪並請復修貢獻是時夏言為兵科給事中言夷人仇殺之禍皆起市舶禮部請罷之而日本貢使絕矣十八年復以修貢請許之期以十年人無過百船無過三然諸夷嗜中國貨物至者率遷延不去貢若人數又恆不如約是時市舶既罷貨主商家商率為奸利虛值轉鬻負其責不啻千萬索急則投貴官家夷人候久不得頗構難有所殺傷貴官家輒出危言撼當事者兵之使去而先陰泄之以為德如是者久夷人大恨言挾國王貲而來不得直曷歸報因盤據島中並海不逞之民若生計困迫者糾引而歸之時時寇沿海諸郡矣朝議請置大臣兼廵浙福海道詔以廵撫南贑汀漳都御史朱紈為之是為二十五年紈至則嚴勾連主藏禁犯者戮無少假上章鐫暴二三責官家罪浙人口語藉藉罪及建議主議之臣而歙八王直者少任俠多略一時惡少若葉宗滿徐惟學陳東王汝賢王滶等樂與游而滶為直義子直奸出禁物歷市西洋諸國致富不貲夷人信服之貨至一主直為儈紈禁既嚴諸奸商藉是益負倭競責直直無所出召亡命千人逃入海推許二者為帥引倭結巢霩衢之雙嶼港閩浙蠭起之徒益附之浸淫蠶食海上聚保矣紈居浙二年盛集舟師雙嶼挑之不出會夜風雨將逸去紈火攻之多所斬捕更令福建都指揮膚鏜搗之俘斬溺死者數百人餘黨遁福建之浯嶼紈帥鏜剿平之躬督兵眾填塞港口令不得復入倭舟當鏜破雙嶼時許二逸不得王直收合其餘眾更泊他嶼而廣東有海賊陳四盻者自為一黨直計殺之扣關獻捷以求關市官司弗許賜米百石而巳直大詬投米海中益入盜此時有佛郎機夷者來商漳州之月港泣民畏紈厲禁不敢與通捕逐之夷人憤起格鬬漳人擒焉紈語鏜及海道副使柯喬無論夷山從若我民悉殺之殲其九十六人謬言夷行劫至漳界官軍追擊於走馬溪上擒得者紈業以厲禁為長履境者三十六聲聞者三十一大國十有八小國百四十九唯暹入中華最近亦唯最好禮守德故王巳逝王紹緒有道於家邦明使者往來具言朕甚嘉之茲特遣人祭故王賀王登於新敬之哉成祖即位遣使人賀十三年昭祿群膺卒子三賴波摩札刺的賴立數侵凌滿刺加國滿刺加以告制解之暹邏自永樂中貢不絕上謂暹邏謹有所賜皆及其妃仍命三年一貢許市會同館一再貿易所挾貲無稅使還廣東有司宴境上章睿以後不常至然未嘗絕也正統二年王悉里麻哈賴九年王谷戎有替下十一年思利波羅麻惹智刺成化間有汀人謝文彬者販鹽遇風飄入其國界遂入仕焉易名美□為貢使嘉靖中遣使貢白象象道死使使者耴象牙鑲以金石珍寶留貯白象尾為證尾置金□□一此時其王名勃略坤息利尤池牙隆慶初年東蠻牛求婚暹邏拒之東蠻牛恚圍暹邏破之王自經死虜其世子及中朝所賜印以歸次子攝國奉表請印上命給予暹邏既敗其後頗為東蠻牛所制萬曆間其國王引兵迎擊東蠻牛殺東蠻牛宵遁暹邏遂移軍攻降真臘從此年年用兵雄于海外其國方千里峰巒峭峻山色如浙江乍浦所往來平湖海寧境上殺把總一指揮四千戶百戶七縣丞一所傷官兵亡慮數百人癸巳破上海丁酉破屠吳淞南匯二所分掠江陰庚子掠海州壬寅破浙江臨山衛犯松陽知縣羅拱辰御卻之大猷以舟師擊其歸 【 拱辰廣西人是時官吏多不知□惟拱辰閒武藝挾悍勇家丁數十人自衛所在有功】 甲辰陷福建之山秦■〈山與〉所五月巳酉攻海鹽不克縱火焚城樓及民舍癸丑復入上海殺指揮尚文縣丞鰲焚毀官民廬舍廒倉壬戌陷乍浦流劫奉化寧化等縣獨克寬追圍於獨山民家火爇之倭賊勇而戇每戰赤體舞刀前不復別生死閩浙亡人助者十七大率皆狡悍善設伏能以寡擊眾而內地久寧目不見寇遇輒靡潰沿海諸郡僅僅保孤城賊往來聚散如入無人之境吳越中村落市井故稱繁盛殷富者半為丘墟而柘林川沙窪二處陳東屋聚之矣此時忬請添設海防副總兵總督金山等處以克寬為之出盧鏜為福建備倭都指揮詔如忬言復改忬為廵撫而應天鳳陽山東廵撫都御史各敕兼防海務六月倭留內地三月飽載出海而酋曰蕭顯者領眾三百人失風不能去屯崇明之南沙克寬及僉事任環列守之復有倭繇華亭漴缺登岸流劫金山衛等處移泊寶山海警復作而南沙倭復出海轉掠上海嘉定等處克寬御之敗既引舟師擊其登漴缺岸者斬首七十三級生擒十四克寬竟坐南沙敗革職立功任環守如故困顯者五月餘會歲除守卒懈顯逸其明年正月倭攻嘉定圍上海時上海新城城環馳捄敗之習家墳其三月敗之大門墩賊奔慈谿王忬設伏邀擊之顯眾既滅而克寬亦以其月擊敗采陶港倭斬首百餘寇復入海趨江北薄通泰焚掠鹽場有漂入青徐界者山東遼東大震而鏜擊倭嘉興失利倭陷嘉善犯海寧夜襲崇明五月大掠蘇州轉掠崇德上命南京兵部尚書張經不妨原務兼右副都御史總督南直隸浙江山東兩廣福建等處遣御史主事各一人調山東民兵及青州等處水陸搶手六千人使參將李逄時許國督赴揚州聽征經故總督二廣有威名諸蠻信服之奏調田東蘭諸州狼土兵及永順保靖二土司兵備前行許之會大同患虜上復用忬大同而升徐州兵備副使李天寵代忬七月蘇州倭流劫至嘉善趨松江出海俞大猷擊敗之吳淞所都指揮任錦敗之新涇橋追敗之羅店而國從間道襲賊至采陶港陷伏兵潰溺死者千人事聞逮故應天廵撫屠大山下詔獄黜為民逄時國皆論死山東兵遣還更改經右都御史兼兵部侍郎專一督軍母無妨原務者是月有倭萬餘掠樂清黃岩東陽永康諸縣復有三千餘繇金山突至西海口登岸分掠十一月倭犯松江屯據柘林突犯嘉善嘉興秀水歸安都指揮劉恩至與戰烏程不利賊亦頗有損失十二月突犯嘉善新市百戶賴榮華者福建義夫長也自汀州征至大破賊鋒會嘉善令植棄城走無傳餐者諸兵退食賊掩殺之榮華中鳥銃死賊入城恣屠掠三十四年正月犯乍浦海寧陷崇德轉掠塘棲新市等處復攻德清殺把總指揮八人時諸將號令不一偏裨各自為進止其敗者率坐背約銳進經念所奏調兵未至持重不發而江南人苦倭久口語籍籍罪經玩寇矣上怒切責剋期剿賊命工部侍郎趙文華出視師四月文華祭告海神於松江會田州土官岑猛妻瓦氏東蘭等州土官韋世用等各領狼兵至經屬總兵克寬副總兵大猷分領之大猷遣游擊泫等嘗賊稍有斬獲文華方至意甚銳謂狼兵果可用厚犒而厲之狼兵貪亦數請戰諜漕涇猝遇倭皆敗倭肆掠如故分其黨與三千餘過金山衛而大猷與瓦兵遮擊之亦敗遂奔犯浙江乃文華尚直謂倭易平數趣經以狼兵戰經念狼兵貪剽未可猝用即漕涇金山敗衂已可明度保請永順兵且至寧少待圖犄又念兵事秘不以語文華文華謂經輕已而浙江廵按御史胡宗憲者有才略豪爽跅與文華善文華劾經閩人也慮賊入其鄉故養寇糜財惑克寬誑言俟賊滿載去乃追擊庂海上今獨御史胡宗憲與臣時時擐甲行間耳先是徐惟學者貸夷人金以其侄子海為質惟學死夷求海金令耴償於寇掠海乃偕酋辛五郎聚舟結黨入南畿浙西諸路合陳東之眾於柘林乍浦遂增人至數萬五月海率眾數千水陸奄至突犯嘉興時張經方領浙兵搗巢於松江兵空胡宗憲使人載酒兩船毒之官領船曰送官酒見賊至佯棄去賊酋得酒喜偕來痛飲高會已亦潛令村市酒皆置毒漬藥於米賊往往有飲餟死者其時保靖永順兵已至先破倭於川沙窪倭懼而出海東遯矣經聞賊犯嘉興即以其兵分屬鏜等水陸擊之保靖宣慰使彭藎臣與遇石塘灣大戰敗之賊北走平望大猷以永順宣慰司官舍彭翼南兵邀擊之賊奔王江涇保靖兵復急擊其後所擒斬千九百八十有奇溺死走死者甚眾自有倭來未嘗捷若此然文華劾經疏已至上前詔逮經及克寬以應大廵撫都御史周珫為兵部右侍郎兼僉都御史代之既則王江涇捷至業為文華所攘上亦反恚曰令文華不言經肻戰耶其冬論死西市經在江南雖受有司供意僭侈然為人闊達安詳死而朝論冤之珫至見文華氣勢風生不敢有所為經所調狼土兵亦緣經逮泮渙而新倭日益來是時任環為蘇公兵備副使矣頗與俞大猷殺倭有功其它犯常熟犯上虞犯會稽流劫杭州西曆於潛昌化至殺縣令鄉官莫御者文華欲委罪自解復陰言珫病天寵侍酒怠廢上黜兩人為民改南京戶部右侍郎楊宜代琉升宗憲代天寵焉七月浙中有倭自紹興高埠奔竄突入歙流劫績溪旌德徑南陵無阻者蕪湖丞陳一道偕其同官領軍來援賊悉手來接我所射箭皆相顧愕眙一道麾一軍與仆子義死之 【 一道晉江人】 轉入市市商登屋持瓦石灰罐下擊生縛其二斬首十餘賊趨太平逼其郛官兵御之敗遂趨南京賊酋紅衣黃蓋騎而犯大安德門沿城窺覘我獲其諜乃引去八月自秣陵關過溧水縣丞珠臣署縣棄城走賊信宿之巳復趨宜興武進一日夜抵無錫我兵追及急擊之奔滸墅會柘林倭三百餘人出海失風還進據陶宅港蘇松廵撫都御史曹邦輔慮二寇且合身督副使王崇古等急擊之時僉事董邦政把總婁宇守陶宅以兵來會賊且逃且戰欲奔之太湖我兵追及於楊橋匿橫涇田禾中武生張大綱捫所殺人肉尚未寒曰必伏是令眾大呼賊驚出悉擒之大綱手刃數人被創死我軍盡殲之是自高埠奔竄賊也始起六十七人而巳而行數千里流劫數郡入二縣殺一御史一縣丞二指揮二把總戮及傷亡慮四五千人歷八十餘日始滅九月文華與宗憲親將浙直兵四千人營松江磚橋約邦輔以直隸兵分七道會剿陶宅倭倭盡銳沖浙營皆潰擠溺相蹂踐損軍千餘直隸兵亦陷賊中死者二百始文華聞邦輔擊滸墅倭且滅趣赴蘇復欲攘之至則邦輔巳奏捷銜甚猶謂陶宅寇殘孽可剪也至是大敗此時江南人稱邦輔功不容口文華慚憤疏劾邦輔邦政避難趨易儌幸功捷而楊宜懲張經之禍亦言邦政雖功實違節制當罪兵部覆言文華所謂易者蓋滸墅所謂難言者蓋言陶宅顧滸墅寇滅則陶宅勢孤第令邦政戴罪自效事平之日絜功罪而總之得旨下邦政於總督都御史逮問總督大臣明知邦政與婁宇功不敢言苟且論報而巳是月也備倭指揮王沛擒賊於螺門參將盧鏜以大兵與合生得真倭八十餘人斬首三十八級十月陶宅倭走周浦屯永定寺中邦輔身督兵攻之兵潰溺死者數百人而柘林賊有開洋去者亦復回登岸巢川沙窪如故是月也又有倭二百人自樂清岐頭登岸流劫黃岩仙居臨海過慈谿餘姚繇上虞犯會稽十一月復有二百餘人犯福建莆田縣鎮海鎮東等衛而閩中倭犯自此始矣是時浙中又有倭二千餘人先後入川沙與舊倭合犯平陽諸處殺指揮等官而閩中倭犯平海犯福清其犯平海者十戶丘環死之其犯福清者指揮童干震死之閏十一月官兵攻圍周浦倭甚急倭夜悉眾東北奔為游擊曹克新所擊敗遂入川沙窪復與巢賊合諸兵日夜伺擊之賊乃焚巢出海總兵俞大猷與王崇古合追之及於老鸛嘴勝之餘賊奔上海之新場越數日克新與倭鏖戰於嘉定之高橋所領酉陽兵先潰諸軍繼之又二日克新復整兵大擊之客兵眾多進退無律又律大敗士卒死者十四文華知倭未易猝圖謾語歸朝矣十二月任環率永順保靖兵追剿新場倭陷伏中土舍彭翅等與其所部俱死之而其自樂清岐頭登岸者官軍殲之於嵊縣典史吳成器剿之於龕山是歲立賞格有擒斬王直者封伯爵賞萬金遣生員蔣洲陳可願充市舶提舉入海先是賊來寇輒謬詭曰某島某倭東南人盡知王直叛而不知寇來皆直所坐遣宗憲為御史按浙時獨心疑之收直母妻及子於徽州寄之金華獄至是出焉豐其居奉得洲可願知可使疏請入海伺誘直名為移諭國王者宗憲謂洲可願曰君語王直第來歸立功自贖母妻子可保也吾厚遇之矣諸國酋種遍示之國家威德則直黨自攜直勢自孤是冬洲可願至見直五島直騎從簇擁款鄉舊洲等從容言曰總督胡公使鮿生敬勞足下風波忘恙直避席曰直海介逋臣督公不尺纆牽鞫之遠勞信使死罪死罪洲等曰總督公言足下偉人也稱雄海曲撫有諸夷而何為盜行直曰督公誤聽直非為盜為國家驅盜者洲曰是何言歟足下合亡命糾諸夷殺人剽貨坐而分之而為之辭曰我非為盜者是何異昏夜操罟立人池上執之則曰我非盜魚為君護魚者三尺童子知不然矣直言塞洲曰總督公統軍十萬益以他郡驍健募土之兵亦不下數萬水陸戒嚴號令齊一足下以區區小島與之抗衡豈不猶螳臂哉顧總督公拔出足下壽母令妻館榖甚厚此其心事可知總督公推心置腹任人不疑當世豪傑也而又公鄉人公乘機立功以保全骨肉轉禍為福上策也直默然罷初直念犯金華篡耴母妻獄中及聽洲言竊竊喜意欲降而葉宗滿以為非計其下皆不欲直行直有姬少華曰君謂海中王沉沉可百年哉兵久不解沿海州邑皆收保則安從得庚癸常主夷也妾為君計莫如降降則得官有功無禍矣少華者故金陵娼在直虜中直嬖之海上少年有善歌者沈郎故與少華通亦沒島中為賤作直使少華歌枕郎聞而竊聽之少華見沈郎相目浹睫直察得之衣沈郎善衣使與少華隔帷夜歌直時時與少華計事少華陰幸直敗冀與沈郎歸也直聞少華言留洲為質使葉宗滿王汝賢與義子滶養子毛烈同可願入報謝請殺賊自贖求關市通貢者宗憲從便宜為宜奏詔許之而是時徐海巳擁薩摩洲夷入寇矣三十五年正月文華還朝言楊宜不稱上遂以宗憲為兵部右侍郎兼僉都御史代宜而邦輔亦為文華論劾詔逮問之是月福建倭流入浙江界欲渡曹娥江官軍殲之而山東兵御倭大敗於四橋四月倭自浙江觀海衛登岸陷慈谿江北倭流劫至金山殺鎮江千戶二人於江中而徐海擁倭分道來矣海所入寇一繇定海關入略慈谿等縣一繇淞江入掠上海抵無錫江陰武進一繇海門入略揚州控京口眾各數千人海則自擁萬餘人逼乍浦登岸焚舟今人殊死戰導陳東所部故窟柘林者攻乍浦城且下杭州宗憲分遣聲援自引兵壁塘棲賊聞解乍浦圍略峽石越皂林出烏鎮以北宗憲提兵衡擊之稍稍引去賊縱數百人來嘗輒復敗益前廵撫御史阮鶚方欲趨乍浦急入保桐鄉佐擊將軍宗禮及裨將霍貫道河朔驍將也以九百人與戰崇德三里橋三戰三斬首首以三百餘級海傷焉大驚阻稱神兵會橋陷軍潰禮與鎮撫何衛等死之賊遂圍鶚桐鄉城此時毛烈巳助官軍擊賊自効矣烈間過海招之海不聽宗憲因厚遺烈所送諜使復齎金數萬與海因諜使而說之三里橋之役海業巳奪氣則亦遣酋來謝約罷桐鄉圍宗憲厚遺遣之明日復遣來謝復如之又謝又如之海悅轉說東東竊竊疑海得督府賄未之從也顧海巳先解圍去則亦解繇是海東有隙宗憲微知之會吳淞江賊萬餘人西引且與海合宗憲恐使人啖海金帛而說之曰公許胡公歸矣顧公登岸時巳焚舟今欲歸當無所得舟何不勒兵與胡公共擊吳淞賊且可篡奪其輜掠舟歸之為利也海諾引諸酋逆吳淞賊於朱冱斬首若干級吳淞賊夜出海遯俞大猷遮擊連破之斬首千五百級海以吳淞賊遯不得舟屯海鹽平湖界上曠絕處將造舟歸宗憲所以供給傳送不絕海心附矣獨其書記葉麻者數阻之宗憲使人間海縛麻歸而尚欲得東海有兩侍女其一名翠翹其一名綠姝宗憲陰使持簪珥璣翠與之兩侍女日夜說海縛東海猶豫未決東者薩摩王弟帳下書記也部最強宗憲使葉麻為書於東令反兵殺海書故不遺東以陰泄之海海益德會趙文華復以總督尚書視師至宗憲則與文華約令文華部署欲擊海者召故所遣諜詰責之轉為好語令其縛東斬賊級以獻則亦且疏釋之海因厚賂薩摩王弟請東代為巳書記薩摩弟送東海所海遂縛獻之海諸酋皆疑且怨而宗憲復遣諜私海曰公獻陳東矣即再艤艘海上俘斬如趙尚書語胡公以寬公於尚書前不益便乎海自念諸酋疑怨反故島必見殺且或我兵出劫之業內附又不敢壘拒俛思良久約期去乍浦手旗而麾從諸軍之所擊之於是率五百餘人離乍浦別營梁庄官軍遂圍乍浦火攻之俘斬數十百人焚溺甚眾餘賊走出海者指揮鄧城追及之盡沉其舟於是海自以數有功內附益固顧尚疑未敢即來宗憲使浙人中書羅龍文趣之海宿龍文壘中夜半躡其足曰公何入虎穴者龍文曰爾我一家堂奧也何穴之有因遂說海公何不見胡公胡公所急見公者以報天子官公公官而尚何旦暮乞貸蠻夷為不信質我海因與龍文為期至期海則先一日擁數百人冑而陣平湖城外自率酋百餘人冑而入見宗憲平湖人皆大驚宗憲坦然受之與文華若廵撫都御史若御史坐堂上以次受海謁海至宗憲前一款再稽首宗憲下堂摩海頂撫諭之曰我兒也與之大盆酒而先嘗之皆大喜宗憲念此時方集兵陰收陳東餘黨度海必不安復使諜童華出解之海見華迎罵曰官家又集兵矣紿我耶若何來叱左右縛殺之華大笑海曰何笑華曰笑公不知人耳麻與東也陽附公而陰仇公也胡公心愛公□公入其彀中故以兵收東特遣仆相聞奈何仇所愛愛所仇乎海因求華請於宗憲得自舍便地宗憲為擇沈家庄使居沈東庄故有東西兩處中綰河為塹宗憲因說海居東庄而以西庄居東餘黨海謂宗憲親巳輸金二百請為市酒米宗憲稍稍置毒遺之而令東詐為書遺其餘黨曰徐海約官兵夾剿汝矣東黨果疑夜伏邏卒東庄瞰之海聞使人挾兩侍女間道投詣軍門邏卒歸報東餘黨東餘黨勒兵過海所罵曰俱死耳何陷我為矟而鬬海中矟眾大亂而宗憲所密召永順諸兵亦至四合攻之宗憲擐甲大呼入壘會風烈炬焚之海沉海死斬首千級其中酒米毒虜首色黑者三百餘問兩侍女海安在兩侍女泣而指其沈處遂斬海級以歸飲至轅門諸公令翠翹歌行酒醉翹宛轉悲怨諸將吏皆憐之宗憲曰是為我說徐賊以配諸永順酋長不殺之翠翹嘆曰誘殺一酋復屬一酋何面目去之錢塘江上投水死是為是年之八月遂俘辛五郎葉麻等於京師上祭告天地宗廟社稷加文華少保宗憲右都御史兼兵部右侍郎而先時寇自黃浦七丫出海者俞大猷敗之自仙居趨彭溪鎮者盧鏜敗之分掠海門者把總張成敗之流入常鎮者總兵徐玉玉等敗之惟定海舟山倭據險結巢時出劫掠定憲簡所調川貴兵九百人隸總兵俞大猷會雪甚大猷四面攻之賊敗擁柵自固我兵以椶櫚之蓑卷火擲柵焚之賊潰出斬首百餘餘悉焚死而江南倭寇盡矣三十六年四月甲午倭犯江北諸州縣者以兩月六月淮揚兵備副使於德員參將劉顯大敗之安東賊乃駕舟投洋去而宗憲念徐海巳死顧未得王直至是葉宗滿等至宗憲悉子畜之親挾滶與居起飲食如布衣交滶歸報直曰胡公忠信可托也少華亦從旁泣曰如此人也而不往歸亡無日矣直遂與蔣洲若宗滿等同來初直留洲者久洲因得遍諭諸島豐後太守源義鎮者亦遣酋德陽附舟具方物奉表入謝十月直來顧未即人見泊岑港自嚴衛宗憲夜馳之寧波使夏正為死間正見直而說之曰公欲保全家屬關市求官可不降得之乎嚴衛而稱降孰信公公有大兵於此即往見軍門軍門敢留邪夫人亦有命慮死降者戰亦能死也而況胡公大欲生公直遲回久之復遣滶來見宗憲與滶連寢飲大醉出出寐凡諸將前後請戰書十餘通悉置之几上夜作寱語曰吾欲生汝故禁無戰汝不就活勿怨我也滶乘宗憲寐竊觀諸請戰書且聞寱語則益喜陰報直直尚疑滶使其子澄齧指血寓書而決之此時直泊岑港五旬矣宗憲時時開關揚帆也直聞徐海巳敗沒度亦無脫計乃請宗憲使滶歸守舟留少華視其帳中寶貨身詣軍門少華度直遠私出寶貨賂客使効直書為直章傳諸帳下諸帳下稍稍散去而遂與沈郎亡歸直見宗憲好慰之令自繋獄待命因以狀聞請姑許諸夷貢市曲貸直等用繋番夷心俾經營自贖廵按御史王本固力謂不可江南人洶洶言宗憲大得夷金宗憲恐乃易疏言直等死在不赦唯上所處分本固復言諸奸逆意叵測請敕宗憲相機審處永絕禍源有旨切責宗憲擒剿宗憲乃大集兵艦環夷舟守之時倭酋德陽居丹山道隆觀毛烈輩聞直擒怒宗憲紿之與諸夷殺夏正焚觀以德陽去宗憲疏入廷議直元兇不可赦命坐梟示宗滿汝賢發戍邊加宗憲太子太保餘遷賞有差而毛烈輩與諸倭據丹山沮岑港守之諸軍攻之不克巳復巢於柯梅自是竄入閩中首尾巢閩中者七八歲連犯吳越所破滅城十餘掠子女財物不可勝計官吏軍民戰及俘死不下數十萬轉漕軍食橫賞賜乾沒入槖中者費以巨萬東南膏髓竭矣是冬倭犯福建福州洪塘南台等處廵撫都御史阮鶚賂以布政司庫銀數萬及絹數百匹金花千枝遺巨舟六艘買之去為言官所劾上械問鶚京師鶚厚賂相嵩得罷為民三十七年四月辛巳倭大至犯浙江台溫福建興泉等府丙申陷福清殺縣令劫庫獄擄男婦千餘攻惠安殺知縣林咸五月戊申入南安甲戍倭自福清海口出港參將尹鳳等擊之斬獲溺死者甚眾六月丙戍浙西倭寇分掠樂清永泰等縣指揮劉茂等戰死督兵致仕僉事王德亦死之南京御史李瑚言倭所以猖獗不巳皆宗憲私誘王直故御史王本固等亦劾其老師縱寇上令在廷集議皆言宗憲功當切責留用上從之十一月柯梅倭駕舟出海泊福建浯■〈山與〉而毛烈復移眾南粵山造屋而居福興潮廣問紛紛以倭警聞矣三十八年倭犯象山縣海道副使譚納敗之四月倭船數百轉掠揚州海門等處屯廟灣又有倭二十餘艘泊三河廣東饒平海豐海陽倭笑至者一千餘大掠去又大至福建攻福寧州不克攻福安寧德破之福興泉漳無地非倭矣江北倭趉通州據白蒲鎮副使劉景韶擊殲之再擊印庄倭又殲之廟灣倭合眾攻淮安廵撫都御史李遂督參將曹克新等御之大戰於姚家盪賊敗走姚庄我兵焚之前後斬首百餘級餘眾復保廟灣通政唐順之攻之不克而江南三河倭復繇海門登岸犯江北景韶督參將丘升等擊敗之於鄧庄追至鍋團馬蹶見殺五月宗憲遺總兵劉顯來援遂檄江北諸兵盡屬顯連戰大敗之賊眾盡殄三十九年三月倭寇六千餘流劫潮州等處是歲福建倭寇充斥破永定城又破寧德縣殺參將王夢麒知縣李堯卿興泉漳三郡城以外皆為賊藪貧民亡賴者竄入賊中□□謀主羽翼掠行人發墳塜量其家貲索贖諸將帥功飾敗賊滿載歸者指為逐遁阻風旋者指為□擊上下相蒙遂成故事先後廵撫王詢以避難引疾去而劉燾貪縱欺誕厚賄嚴氏言官交章論詆猶得以風土不便調外矣四十一年八月新倭大至犯福清羅源連江等縣殺游擊將軍倪祿十一月攻興化府陷之殺一同知據城中者三月分兵攻陷壽寧政和是歲宗憲為給事中陸鳳儀論劾逮繋竟死獄中浙直總督罷不補四十二年福建廵撫都御史游震得具陳失事狀上從部議起丁憂參政譚綸統浙兵三千人往以副總兵戚繼光統義烏兵一枝則令撫臣自擇良將星馳應緩震得尋被論罷升綸為儉都御史代之二月興化倭結巢崎頭都指揮歐陽深率兵追剿陷伏中死之賊乘勝陷平海衛引舟出海把總許朝光率輕舟鈔之賊焚舟遇屯平海衛四月繼光與總兵劉顯俞大猷來攻大破之斬首二千二百餘級墮崖溺水死者亡筭縱所掠男婦二千餘人是戰也賊與顯及大猷對壘日久頗懈謂繼光遠來疲乏未能軍而繼光兵至如風火擒殺無遺興化人德繼光如親父兄四十三年繼光復擊仙遊殘倭破之賊趨同安繼光追至王滄泙又追及於漳浦之蔡丕嶺斬首千餘級其殘寇得脫者流入廣東令兩廣南贑徵調土兵大集急擊之賊掠漁舟入海遇風多覆溺乃復登岸屯海豐金錫都總兵俞大猷率兵圍之相守且二月賊食盡將遁報効副總兵湯克寬設伏待之擒斬二千餘人四十四年二月倭犯通州呂四場官軍御之賊敗遁轉掠至江南三河副總兵郭成等迎擊之海中沉其舟斬首百餘級自是倭寇絕隆慶間海上逋寇曾一本等復勾倭入犯我亦嚴為備非如嘉靖季矣 
　　郎曰朱紈精嚴勇任張經持重好謀皆及於禍胡宗憲跅也揮霍審機定變如吐雷風亦以不免邊疆之臣任事豈不難哉世譏宗憲內結嚴嵩外比趙文華以自固身沒既久浙人思之不忘自古未有權臣在內而大將能立功於外者道在委蛇夫
