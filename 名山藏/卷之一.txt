
太祖高皇帝，御諱元璋，字國瑞，濠州人也。姓朱，其先句容人，世農桑。皇祖始渡淮家泗，皇考徙鍾離，皇妣陳生四子，帝季也。日章天質，鳳目龍姿，聲如洪鐘，奇骨貫頂。元時，太史言聖人生江淮，帝實應之。當皇妣娠夢黃冠，授一丸有光，吞之覺而口尚聞香，明日生於土地神祠中，白氣貫空，異香經宿。祠中神驚，避數里。時元大曆元年戊辰九月十八日也。浴汲河水，水浮紅羅，遂取爲衣。所居尚有神光，里人競呼朱家火，往視無有。〈帝所生神祠地至今丈餘莖草不生。浮羅之河水判二色一紅一白。〉 已數日不乳，皇考出求醫，有僧坐門告之，愈期良久不見，皇考心捨帝出家。 
年十七歲，饑疫，皇考、妣同月沒，三兄亦先後棄世。帝孤無依，託身皇覺寺爲寺僧養鵝，溺圍之之他所游戲，鵝終日不敢出圍。別鵝色爲隊，鵝皆分隊立居。兩月，歲荒，僧散，帝游食江淮，金斗光息間，至潁道病，有二紫衣同寢食，病已辭去，莫知所在。夜陷麻胡中，遇羣童言迎駕，叱之不見。三載，仍還皇覺寺。 
元至正十一年辛卯歲，妖言生徐潁蘄黃兵起，徐李芝麻、蘄黃徐壽輝、潁劉福通與其黨。杜遵道而泰州張士誠、台州方谷珍皆相煽動，惟福通、士誠爲盛。元人發兵討士誠士，誠自泰高郵走渡江，據蘇杭湖、江陰、長興、常諸州縣，號周王。而徐壽輝據江池、蘄黃、瑞漢、興國、武昌、饒信、徽諸州縣，號蘄王。李芝麻據徐泗、武安、沔陽、蕭諸州縣，號沔陽王。劉福通則立韓山童爲宋王，號紅巾軍據汴梁、潁安、豐廬、確陽、羅山、真陽、武陽、葉諸州縣。是時羣盜四起，鍾離、定遠間皆棄農趨凶。定遠人郭子興與其黨孫德崖，率賓客子弟閉濠守之。元丞相脫脫攻福通於汴梁，韓山童出走，竟死。進擊徐州，李芝麻亦遁入沔陽，脫脫則使其將攻子興。將掠俘良民，絳其首，民驚恐皆奔入濠。帝在皇覺寺，欲出從，將慮絳以俘不則紅巾軍入傷命。祝珓伽藍神數，祝皆陰，帝曰：「莫不容予舉大事否？」請復陰，筊陰，帝曰：「舉大事恐凶，請陽筊」筊仍陰，再決之，筊躍然立則再決，則復陰乃叩，濠求入門者欲兵之子興免焉。召與語，大悅，取爲親兵，妻以所育馬氏女，是爲馬皇后。郭氏軍中呼帝曰朱公子。 
至正十二年春也，歲爲壬辰，脫脫被讒去，繼者賈魯魯以其明年死城圍解，公子歸收里中殘健七百餘人獻子興，子興以屬公子，授公子鎮撫。先時李芝麻餘黨有彭早住、趙均用來奔，子興納以爲帥。二帥暴，公子屬七百餘人於他，將率其二十四人南畧定遠，定遠人毛麒掖令降。二十四人者：徐達、湯和、吳良、吳禎、花雲、陳德、顧時、費聚、耿再成、耿炳文、唐勝宗、陸仲亨、華雲龍、鄭遇春、郭子興、郭英、胡大海、張龍、陳植謝、謝成、李新、張赫、張銓、周德興，皆濠種也。復有義旅來歸三千，率練之。又明年降義兵秦把頭於豁鼻山、繆大亨於橫澗山，得精兵餘二萬，遂取泗及滁。迎子興於滁，率兵取銕佛岡，攻三汊河口，破張家口堡，收全椒、六合、大柳樹諸寨。元人來圍六合，公子與、耿再成壘瓦梁禦之，以覆兵破元，攻滁之師，是爲甲午歲。明年乙未，擊羣盜於雞籠山，與韓把頭戰，直搗烏江。湯和、張天祐從取和陽。子興使公子總和陽，公子悉取軍中所得，婦女還人，人悅遂城焉。元兵十萬來攻，公子與天祐以萬人拒卻之，復與諸將擊走元太子禿堅及樞密副使絆住馬、民兵元帥陳埜先於高望、新塘、青山、雞籠。元乘公子出則復來，李善長擊卻之，元兵皆走渡江。蓋戰三月乃解。於是趙德勝等乘勝取真州，略平含山諸縣。是春子興卒，劉福通、杜遵道等復求得韓山童子林兒，迎立之，爲小明王，國號宋，改元龍鳳。署子興子爲元帥，張天祐爲右副元帥，公子爲左副元帥。公子不受，許用其年紀。是時鄧愈自虹來，常遇春自懷遠來，公子喜遇春勇，以爲先鋒。公子駐和陽，久謀東渡江，無舟。左君弼據廬州，巢人廖永安、俞通海、合肥人張德勝、無爲人桑世傑、含人華高方結水軍巢湖與君弼戰，不勝，五月使韓成求附，於是公子得舟，乘漲與元將中丞蠻子海牙戰黃墩及峪溪口，敗之，遂還和陽。六月，公子率諸將乘舟渡江，常遇春奪采石磯先登，乘勝取太平路，豫書禁士略入其城，遂張禁。耆儒李習、陶安率父老迎，改路曰府，置太平興國翼元帥府。諸將奉公子爲大元帥，公子以李善長爲帥府都事，以陶安參幕旗志及將士戰衣皆上赤。元將用巨舟截採石，閉姑孰口，絕我歸路，陳埜先率眾數萬來攻大元帥，遣徐達、鄧愈、湯和出姑孰，東迎戰，以別將潛繞其後，轉戰至城北雙龍。見障端，元人愕仰視，達等因來擊之，埜先大敗。大元帥釋埜先，擒使，招其軍則皆降。是月，徐達克溧水州。七月，命張天祐與埜先攻集慶，埜先陰語其故，部曲毋力戰，遂不克。大元帥怒，縱埜先歸，埜先發大誓固願附，收其餘眾屯板橋，陰與元將御史大夫福壽合。白大元帥書曰：「集慶左環大江，右枕崇岡，不利步戰，晉隋之取江左皆效於舟師矣。元人復盛兵守之，聯綴三十里餘，進虞斷後，守憂乏餉，未可攻也。莫若南據溧陽，東搗鎮江，絕其糧道，持久而勝之。」 大元帥報曰：「歷代克江南，長江限之。吾今已渡江據上游，與晉隋勢異步，戰足克，公毋再圖。」是月克溧陽州、蕪湖縣。九月，命張天祐等復攻集慶，至方山攻破，元左荅納識里營走之。埜先叛歸，福壽拒戰秦淮，我師失利，天祐與子興子皆沒。埜先追我溧陽，溧陽民兵百戶盧德茂佯降以殺埜先，是冬，元人圍亳，劉福通以韓林兒奔安豐，元將蠻子海牙復大扼水軍於採石，埜先子兆先繼爲將，屯方山，與海牙相望。 
龍鳳二年丙申二月，大元帥率常遇春擊蠻子海牙，炮碎其舟大破之，盡得所扼軍。蠻子海牙走集慶。三月，進攻兆先，復大破之，降其眾三萬六千。大元帥召其驍健五百人夜置帳下，獨使馮國用執寢戈，大元帥解印鼾寢，三萬六千人皆安。庚寅，進兵集慶，未及五里大鼓譟，元人皆驚。福壽出督戰，擊敗之，反閉城，大軍傳城，遂克之，巷戰兵潰。或謂福壽曰：「公且遁。」福壽叱殺之，遂死。元平章阿魯灰參、政伯家奴集慶路達魯花赤、達尼達思等皆戰死，獲其御史稷等三百餘人。蠻子海牙遁歸，張士誠元帥康茂才等率眾降，召官吏父老曰：「元失其政，所在紛擾，兵戈竝起，生民塗炭。吾爲民除亂耳。各守生業，賢人君子，吾禮用之；舊政不便，吾除焉。」名集慶路曰應天府，置天興建康翼統軍大元帥府，以廖永安爲統軍元帥。置上元、江寧二縣，錄用儒士夏煜、孫炎、楊憲等十餘人， 〈孫炎字伯融，句容人。跛而雄辨，常窮一座，人人莫不畏其口。長於歌詩，雅好飲酒，常與夏煜對飲賦詩，各務出奇相勝。每得一雋語，槌案大呼，譁聲撼四鄰。所與交，皆當時豪傑。輕視章句，儒眾中常自許曰：「孫炎豈齪齪輩伍耶！」處下公以處付炎，聽炎自辟。任時天下方戰爭，秀民伏匿山谷中不肯出，炎鉤致一二人，問有才者爲誰，今皆安在，錄其姓名以書招之，而薦劉基章溢於帝使者再往還，基不起復，爲書數千言，開陳天命諭基，基無以答，逡廵就見炎，炎置酒與飲，論古今成敗，基深嘆曰：「基始自以爲勝公，觀公論議乃大不如。」上方征伐，無一兵與炎，炎以口舌安反側郡。壬寅二月，苗將賀仁德、李祐之叛，襲炎，而所練卒亦應之，炎無援被擒，幽空室中，列卒環守，脅炎降。炎紿之曰：「若生吾吾能成，若事賀、李知非其本心，恐留自遺患。」遇夜，以燖鴈斗酒饋炎曰：「以此與公訣」炎拔佩刀割鴈，舉巵酌酒，仰天歎曰：「嗟乎！丈夫乃爲鼠輩禽。然我死，死義爾；賊死肉臭，狗且不爾食！」卒怒持劍嗔目擬之。炎飲酒自如，卒叱其解衣，炎大罵曰：「此紫衣裘乃主上賜我者，賊勿解，我當服以死！」賊遂害之，年三十又九。事聞，上爲嗟悼土。即帝位，追封冊陽縣男，塑像祠之。〉用元御史大夫禮葬福壽、徐達、湯和、張德麟、廖永安等，攻鎮江，克之。洛陽人秦從龍避亂鎮江，大元帥幣求之，既至，大元帥郊迎治館，召與謀，謀筆於漆。方從龍薦陳遇，亦召禮之，稱先生而不名。〈秦從龍爲元江南行台侍御史。陳遇，字中行，金陵人。沉粹淡約，篤於學問。元末爲溫州路教授，棄官歸，自名靜誠，人稱誠靜先生。太祖既得遇，欲官之，遇辭，爲太祖言：「薄斂任賢，不耆殺人」一奉密命至浙江還奏稱旨賜金疾醫頻來愈入謝太祖望見連呼君子。屢官屢辭，不強也。命其子充宿衛，亦辭。時時宴見、賜坐、侍食，予肩輿旗尉十人，賜賚甚厚。遇於上前稱說正誼往訓，羣臣被譴者率爲救解，年七十餘卒，遣祭及賻賜東圍秘器葬之鐘山。季子恭，累官通政，贈遇大理卿。遇弟中復，永樂初爲翰林待詔，繪事精雅。中復子孟顒善書。〉 改鎮江曰江淮府，立淮興鎮江翼元帥府，以徐達、湯和爲統軍元帥。是月克金壇縣，六月，鄧愈、邵成、湯昌克廣德。七月己卯朔，諸將奉大元帥爲吳國公，置江南行中書省，以李善長、宋思顏爲參議，李夢庚、郭景祥爲左右司郎中，侯原善、楊原果、陶安、阮弘道爲員外郎，孔堯仁、陳養吾、王愷爲都事，王璹爲照磨，欒鳳爲管勾，夏煜、韓子魯爲博士。置江南行樞密院，以湯和攝同僉樞密院事。置帳前總制親兵都指揮使，以馮國用爲之。置左右等翼元帥府，以華雲龍、唐勝宗、陸仲亨、鄧愈、陳先、張彪、王至、陳本等爲之。置五部都先鋒，以陶文興、陳德等爲之。置省都鎮撫司，以孫養浩爲之。置理問所，以劉禎、秦裕爲之。置提刑按察使司，以王習古、王德芳爲之。置兵馬指揮司，以達必大爲之。張士誠來攻鎮江，徐達、湯和禦之，敗其軍龍潭。吳公益達士三萬，使與和攻士誠之常州，達鹵其弟士德已四十餘日不能下，達與諸將並降一官。九月，公如江淮謁孔子廟，勸耕桑、治城塹。十月，以常遇春爲統軍大元帥。十一月，更益徐達士二萬圍常，張士誠攻達和壘常遇春、廖永安、胡大海自其壘來援，夾擊，大破之，虜其將士誠，將珍閉城拒守，達進師圍之。十二月，復名江淮府曰鎮江。 
三年丁酉二月，耿炳文、劉成取長興，改曰長安州。立永興翼元帥府，以炳文爲總兵都元帥守之克常。置毘陵翼，以湯和爲樞密院同僉總管，張赫爲元帥，守之。改路曰府，置京臨、永定二縣，以濟南人高復知府事，〈復有惠政，能安常人。〉四月，公往攻寧國，常遇春中流矢褁創，戰克之。太平、旌德、南陵涇以次下。五月，張士誠遣將原明寇長興，耿炳文擊敗之。江淮分樞密院副使張鑑等克張士誠之泰興，常遇春遣將趙忠、王繼祖攻徐壽輝之青陽縣，破之。繼祖爲冠功銅陵降。六月，趙繼祖、郭天祿、吳良取江陰，徐達據宜興取常熟，擊張士誠兵，敗之。鄧愈、胡大海等取績溪，進取徽州，拔之，追擊元將於遂安。改徽州路曰興安府，立雄鋒翼元帥府，命鄧愈守之。黟祁門皆降。十月，常遇春與廖永安克池州，繆大亨克揚州。十二月，令曰：「干戈未寧，人心初附，犯者縲有司，吾甚憫焉。其自今月二十日昧爽，前無輕重皆釋之。」 
四年戊戌正月，樞密院同僉廖永安，判官俞通海、桑世傑攻張士誠將瑞於江陰，克之，世傑戰死，鄧愈遣部將王弼、汪同、孫茂先取婺源州，克之。二月，以吳禎爲天興翼副元帥，使與其兄良守江陰，以常遇春爲江南行中書省都督，馬步水軍大元帥。三月，鄧愈、朱文忠、胡大海克建德。四月，徐壽輝平章，陳友諒遣其將趙普勝自樅陽寇池州陷之及建德。六月，左副都指揮朱文忠下浦江。元江浙左丞楊完者爲浙江行省丞相達識帖木邇所害。八月，其苗兵部將員成等與其桐廬部三萬餘人來降，使朱文忠往撫之。十月，樞密院判胡大海取蘭溪，進攻婺。徐達、邵榮克宜興。雄鋒翼統管胡天福取開化，元帥羅友賢復取建德，胡大海攻婺久不下。十二月，吳公親征途次召問宣徽間故老耆儒，賜布帛。前學正朱升對曰：「高築牆，多積糧，緩稱王。」吳公悅。朱升字允升休寧人幼師同郡陳櫟博洽羣書聞資中黃楚望講道湓浦偕趙汸往學以元鄉貢進士爲池州學正秩滿歸蘄黃兵起升避居歙石門山研精覃思著述不輟太祖即位召授翰林學士禮樂征伐之議多所贊畫一日庭陳樂器上手擊磬命升辨五音升對忤旨上大怒起居注熊鼎從傍論救上乃解升出謝曰微君吾屬幾殆洪武二年以老乞致仕許之升所著有易詩書周官儀禮禮記四書孝經小學旁註批註及書傳補輯注傳於世學者稱風林先生子同爲禮部侍郎  
https://ctext.org/library.pl?if=gb&file=20363&by_title=%E5%90%8D%E5%B1%B1%E8%97%8F&page=43
至婺約降不聽圍焉胡大海與其子德濟縱擊元將石抹宜孫於梅花門大破之元將安慶開門納師遂入婺斬取民財者以狥先一日城中望見城西有五雲絪媼如車蓋及是乃知公所駐兵地置中書分省於婺州設官屬立金華翼元帥府改曰寧越府以王宗顯知府事賑貧民禁酒辟儒士范祖干葉儀召儒士許元葉瓚玉胡翰吳沈汪仲山李公常金信徐孳童冀戴良吳履張起敬孫履等十餘人會食省中日令二人進講 范祖干字景先金華人少從許謙學與葉儀並辟人持太學進見高帝問治道何先對曰不出此書因並命爲咨議以疾辭祖干以親老辭祖干父母皆年踰八十卒家貧不能葬鄉里爲營塜悲哀三年如一日帝表其所居曰純孝　翰字仲申金華人博覽經史登計謙之門南北士在講下者皆願與交復以所著文呈黃縉柳貫皆稱贊不容口其於當世名公卿所交接惟余闕貢師泰號知己遭時多虞避地南華山中著書自樂太祖駐兵金陵遣使聘翰授衢州教授洪武乙酉春奉旨纂修元史事竣賜白金文幣以歸翰文章簡潔清峻性嚴毅寡酬應未嘗輕有所毀譽暮年請文者踵門不苟隨也□吳沈字浚仲金華人博學能文被薦至京授翰林侍制未幾以事降編修久之復侍制以奏對誤左遷渭源教諭未行改興籍洪武戊午進東閣大學士受命輯精誠錄所援引上敬天忠君孝親皆述五經四書語上覽之大悅仍命譔序又譔千家姓以進見一統之盛以進講後期考功劾其怠事降侍書尋改國子博士是時文治大興沈獨謂兵不可廢因言武經七書多依託之言惟司馬法與孫吳爲可信昔者齊□王使其大夫追論古司馬兵法附以田穰苴之說今所傳者非齊之全書矣宜孫吳之盛行也聖人之兵昭文德而威不軌者也所以生人也非以殺人也御亂也非爲亂也尚義也非尚詐也孫曰兵詭道也吾恐非聖人意也間嘗以易詩書禮論孟諸經詞義□涉於師征者輯而類之定爲五肩曰兵象曰兵用□兵禮曰兵詩曰兵訓總而題之曰六經詩律而兵□一論尤確十九年卒沈富蓄遠覽志負經濟三仕□己無喜慍人以此多之 浦江州民可大以民兵降鋒翼元帥王遇成狥下昌化五年己亥正月諭諸將曰今雖得婺浙東諸郡尚多未下吾破建康秋毫不犯遂以大定克城以武安民以仁諸將勉之平章邵榮破周餘杭方國珍奉書獻金繒願比而攻周許之僉院胡大海取諸暨以爲諸全州命王宗顯開郡學宗顯聘葉儀宋濂爲五經師載良爲學正吳沈徐源爲訓導喪亂之餘聞弦誦焉周士誠復寇江陰吳良與其弟禎破之三月宥獄囚陳友諒將趙普勝寇太平總制胡惟賢使萬戶程允同義士汪炳叔擊敗之四月徐達使俞通海與普勝戰復池立樞密分院於寧越府以常遇春爲鎮國上將軍同僉樞密分院事守之張士誠寇建德朱文忠兩破之六月吳公圜使胡大海守寧越與常遇春規取衢處紹興八月元帥朱文遜秦友諒取無爲州九月常遇春克衢十一月胡大海克處六年庚子正月復名寧越府曰金華三月征宋濂劉基章溢葉琛至建康陳友諒以舟師攻太平太平陷守將花雲朱文遜王鼎知府許瑗皆死之 文遜上養子　王鼎儀真人　許瑗樂平人上取婺州瑗以儒士進謁因言上曰方今元祚垂盡四方鼎沸豪桀材勇之士勢不能獨安夫有雄畧者乃可馭雄材有奇識者然後能知奇士合下欲掃除僭亂平定天下非攬英雄難以成功上然之授博士留帷帳中參預議謀以太平爲股肱郡遂命爲知府 友諒遂弒徐壽輝自稱漢王與周士誠合謀圖建康吳公使指揮康茂才誘致之龍江公總大軍盧龍山諸將夾擊大敗之追擊又敗之友諒棄太平遁去余元帥進取安慶守之胡大海克信州六月樞密院判官耿再戊擊元將石抹宜孫於慶元縣石抹宜孫力戰死吳公曰忠臣也祭之處州民祠宜孫吳公命毋毀七年辛丑春二月改分樞密院爲中書分省三月改樞密院曰大十督府命兄子文正爲大都督節制中外諸軍事七月公視事東閣汗更衣衣皆故參議宋思顏曰主公儉德儷禹臣願始終如此以示子孫公曰善賜之幣思顏更進曰句陽虎主公捕獲之日食一犬此益費也公欣然殺一虎二熊分肉於諸將漢將張定邊陷安慶八月庚寅公御龍驤巨艦率師伐漢建弔民伐罪納順招降之旗於艦中有烏數萬翼檣以飛蛇蟠於舵辛卯來牛渚與蛇會戊戌克其安慶水寨壬辰常遇春擊退漢舟於湖口追至江州公與友諒遇大破之友諒夜遁武昌公使徐達追扼於漢陽之沌口遂克南康康茂才等引兵狥下蘄黃興國沔陽廣濟饒瑞建昌諸郡軍聲大振十月周士誠以公在江州使其將伯升寇長興耿炳文兵少被圍月余公使常遇春往擊走之鄧愈取撫州八年壬寅正月漢丞相胡廷瑞與其平章祝宗同僉康泰以龍興降上入龍興拜廷瑞母己竭孔子廟過鐵柱觀宴滕王閣諸儒咸賦存恤無告召父老子弟曰爾輩苦陳氏久矣人自爲生軍需供億吾不相勞皆大悅改龍興曰洪都府以葉琛知府事守吉安土軍元帥孫本立曾萬中與其弟粹中來降袁州龍泉諸郡縣次第降二月以鄧愈爲江西行省參政留守洪都公還三月土誠圍諸全守將謝再興與胡德濟破之祝宗康泰復以洪都叛葉琛死焉 葉琛麗水人博學多才與同郡劉基章溢抗名上下婺州延見宋濂因聞琛與基溢皆國士以幣聘之琛與基溢濂四人同至建康處之禮賢館講明經史訪論治道時有裨益土嘗問左司郎中陶安四人者何如安對臣謀畧不及劉基學問不及宋濂冶民　才不如章溢葉琛擢琛爲管田僉事上置洪都府以琛知府事 四月徐達從漢陽還追斬宗泰復其城命大都督朱文正統軍元帥趙德勝等同鄧愈鎮之苗帥李佑之賀仁德據處州叛平章邵榮及王佑胡深攻復之六月復名永定縣曰武進七月公閱兵三山邵榮與參政趙繼祖欲爲變有疾風吹旗觸公衣公易服從閒返事覺皆伏誅漢將熊左瑞寇吉安守將孫本立戰死於永新十一月朱文正還取之元將擴廓帖木兒使人通書獻馬九年癸卯正月遣中書省都事汪河往報被留 汪河龍舒人倜儻有大志行省掾史事高帝屢陳時務帝高其才識參謀帷幄贊畫兵政大有規裨擢爲大都督府都事元察罕帖木兒先圍福通於汴梁復之兵威甚振其明年察罕子擴廓帖木兒自河南遣使尹煥章來通好帝遣河與俱往荅其意河至擴廓帖木兒拘留之高帝爲河故三遺書擴廓帖木兒而三不報高帝既定大下常遇春追擴廓大同擴廓懼西走定遇春始女庂河還河自歸元凡六年既歸帝嘉重之升吏部侍郎河備陳虜中事上方畧遷御史台侍御史數犯天威陛陳讜論內外諸政補甚多之拜爲晉王相居數歲晉大治 二月張士誠將珍與左君弼攻殺劉福通於安豐公往捄大破之使徐達常遇春還圍廬四月諸全守將謝再興叛漢友諒大舉圍洪都復分遣其將攻陷吉安五月置禮賢館漢兵陷無爲州知州童曾不屈縛而沈之江徐達常遇春攻廬三月不下公命罷兵從征漢以解洪都圍七月公率舟師二十萬征漢有大魚二夾公舟自新河口過小孤丙戌友諒東出鄱陽湖迎戰丁亥遇於康郎山大戰五晝夜八月友諒大敗死公入洪都幸學見諸生與諸將登滕王閣飲酒賦詩宵張燈縱旄倪聚觀改洪都府曰南昌九月公還告廟飲至賜常遇春廖永忠田余將士論功有差是月友諒子理奔武昌襲位公復征理於武昌張士誠稱吳王十月公至武昌湖北諸郡皆降十二月公還十年甲辰正月丙寅朔諸將奉吳公爲吳王建百司官屬以李善長爲中書右相國徐達爲中書左相國常遇春俞通海爲平章政事汪廣洋爲右司郎中張昶爲左司郎中上曰卿等共推戴予今當恊心成治建國之初先正紀綱紀綱先禮元氏之亂主荒臣專今儀鑑之 汪廣洋字朝宗高郵州人少從於闕學游寓太平上渡江首召儒士廣洋入見與語大悅留幕下洪武元年自陝西行省參政召拜左丞右丞楊憲專權嗾侍御史劉炳等奏廣洋事母不孝上切責令還鄉憲恐其復入惎炳奏遷之海南上覺憲奸誅憲召廣洋還是冬進封忠勤伯誥辭比之子房孔明四年命代李善長爲右丞相在位畏懦迂猾公務廢格六年黜爲嶺南行省參政七年復召爲御史左大夫二年復進右丞相上廣洋甚厚廣洋沉湎不事事與胡惟庸同相知其奸而不言浮沈守位而已尋以不對惟庸毒死劉基狀貶居海南舟次太平賜劍死廣洋善篆隸大書工於詩歌爲人寬和自守而無所建明 二月以陳理久不下復往視師理降漢沔荊岳郡縣相繼降王謂諸將曰諸公久從吾勞苦矣勞者逸恨苦爲甘機若農耕田以庸有秋必先懲乎暇豫三月吳王至建康封陳理歸德侯置起居注給事中悉罷諸翼統軍元帥府置十七衛親軍指揮使司江西行省進漢金鏤床王曰此何異孟昶七寶溺器亟毀之侍臣曰未富而驕未貴而侈所以亡也上曰此覆車也富亦豈可驕貴亦豈可侈四月像祀戰漢死事之臣三十六人於康郎山故樞密院同知丁普郎 普郎初爲陳友諒將守子孤王師徵友諒迎降仍用爲將以功授行樞密院同知至是戰死身被十餘劍首脫猶執兵若戰狀植立不什 故樞密院判張志雄 志雄趙普勝故將善戰號長張陳友諒害普勝志雄爲友諒將庚子從友諒犯龍灣上命將擊敗友諒志雄隊降志雄嘗怨友諒故龍灣之戰無鬬志既降盡獻取安慶之策王師遂克之 故左副指揮韓成故統軍元師宋貴陳兆先 兆先元將也先之子韓成有 故左副元帥俞昶昌文貴故右副元帥王勝李信陳弼劉義徐公輔故同知元帥李志高故元帥副使王咬住故萬戶程國勝故千戶姜潤後明王德朱鼎汪清常德勝王鳳顯丁宇王仁汪澤王理陳冲裴軫王喜先袁華史德勝故鎮撫常惟德曹信逮德山故都尉鄭興羅世榮皆贈勳爵有差復像祀守南昌者於南日府故平章趙德勝故樞密判官李繼先故左副指揮使劉齊故統軍元帥許圭故右副元帥趙國昭故同知元帥朱潛故元帥副使牛海龍故千戶張子明張德山故百戶徐明故總管夏茂成故江西省都事葉思誠故洪都府知府葉琛故臨江府同知趙天麟凡十有四人皆有贈核諸將所部兵有五十人者爲指揮千人者爲千戶百人者爲百戶五十人爲總旗十人爲小旗悉罷樞密平章元帥總管萬戶等名征商三十而稅一七月徐達常遇春克廬州命常遇春會鄧愈及金大旺兵討江西上流未附郡縣徐達按行荊湖等處九月繪塑功臣像於卞壺蔣子文廟改長安州曰長興州立死戰故守將劉成廟於州中十一年乙已正月常遇春克漢故將熊天瑞於贑州賜書獎其不殺遇春進師南安招諭嶺南諸郡南韶皆降王閱將士將經理淮甸焉二月參軍胡深下浦城徐達降下湘潭辰衡寶慶諸郡及靖州安撫司諸長官司命班師張士誠遣其將大圍新城李文忠率諸將大敗之三月胡深克松溪命常遇春曰安陸襄陽跨連巴蜀控扼南北古必爭地汝其往取夫堅城之下緩則頓師急則驅死相機招輯是在賢將軍復召江西行省右丞鄧愈爲湖廣行省平章政事使謂之曰今遣遇春取安陸襄陽汝兵繼之所得州郡撫其降附近聞擴廓帖木兒集兵汝寧以若所爲如防壅水惟恐滲於外汝往愛軍恤民仁聞而人歸猶水奏下若穴滲其防惟爾代之命廣信衛指揮朱亮祖繇鉛山建昌右丞王溥繇杉關會胡深取崇安以圖閩中常遇春克安陸執其將至襄陽其將張德山以城降六月元帥王國寶等克安福州胡深克樂清朱亮祖克崇安進攻建寧胡深死焉以儒士滕毅楊訓文爲起居注命曰諸臣有言予雖信宿切磋究之況若職左右若毋苟容若毋改守譬之馳驅戒險則不顛肆夷則驟蹶予常自警故以勖若復命毅訓文集古暴君之行曰政鑑也可以知喪亂之繇 滕毅莫詳何處人元未亂流寓江南太祖征偽吳以儒士入見言事稱旨留徐達幕下嘉其久而無過命毅與宋濂等日侍左右甚見眷遇吳元年以湖廣重地升按察使又命與李善長等定律令洪武元年升吏部尚書掌一切選除尋爲出江西省參加政事卒官□楊訓文四川潼川州人故元淮海書院山長乙己年以儒士見留侍左右五月拜起居註上嘉其謹厚尋遷中書省左司郎中洪武元年升太常卿二年出知湖州三年移知汀州四年升戶部尚書 七月命元降將德山還歸招徠未附山寨賜鄧愈書汝戍襄陽法度己定宜謹守之未附者業遣德山招徠舊籍民兵悉如其故軍人□較令甘屯種戰且耕爾所戍地判擴廓帖□兒若爾愛加干民法行于軍彼之脅從脫虎就乳惟我賴汝實如長城成事甚艱僨事甚易嗚呼念哉以劉基爲太史令八月指揮李琛取竹山縣降之九月置國子學十片命左相國徐達平章常遇春胡廷瑞知樞密院馮國勝左丞華高等率馬步舟師並取偽吳士誠之淮泰閏十月平章湯和克漢故將周安於永新指揮副使王宗寶取餘干州徐達圍泰州敗偽吳湖北之援兵偽吳以舟師出大江次范蔡港小舟別往來江中王至江陰水寨觀之既還達遇春遂克泰安分置泰俘五千人於潭辰二州賜男女衣履衣帛針線室家完皆大悅呼萬歲十一月徐達進攻高郵王恐其深入命馮國勝帥所部節制諸軍援之達還軍泰以圖淮濠張士誠寇宜興徐達引兵渡江擊敗之還攻高郵十二月士誠將以八萬兵寇吉安守將費子賢用三千人擊卻之十二年丙午正月張士誠駐舟師君山復出兵馱沙以窺江陰王督軍往救寇遁命康茂才等追之於大江大敗其兵於浮子門議按察憲綱命按察司僉事周湞等曰神明能福鬼魅能妖風憲紀綱之司法清弊革人則神明陰詭蠧國乃鬼魅矣禁種糯以塞酒源徐達拔高郵使乘勝取淮安四月淮安降遂取興化王謂劉基王禕曰四方凋瘵吾欲紓之基曰方今用武殆未可王曰吾將定賦焉定賦則用節節則民不困定賦則未兼兼則國常裕皆對曰善濠州李濟以城降元守將陸聚以徐宿降以聚爲江淮行省參政守徐如故諭其吏民曰胡元失政亂起汝潁閒天下皆謂豪傑奮興太平立見乃惟妖言是庸元之將舊師行甚寇中原板蕩十餘年矣咨爾士民勞苦日深自歲丙午始賦役軍需參政聚議於有司毋系以苛爾安無悸聚遣將攻魚台之下邳蕭宿遷睢寧諸縣皆降王如濠州素冠白纓衫絰而朝墓濠父老皆來見勞苦如平生宴罷且別王曰濱淮諸郡尚有寇兵鄉人耕作交易且無遠出徐達取安豐克之五月王還王讀魯論節用愛人使民以時愛其語與侍臣誦之王召諸臣計討士誠右相國李善長對曰張氏勢雖屢屈兵力未衰土沃多儲殆未可也王曰長淮東北吾皆有之臨以勝師何憂不拔徐達曰張氏橫暴侈汰此天亡庂時也其將李伯升呂珍輩齪齪亡數蔡葉三參軍居中書生耳臣奉威德可計日定王喜曰惟達與我意合八月出兵將以舟師繇常入江委曲通太湖王告大江曰伏聞民欲安聖人一民欲愁伯主多予心在安民決戰於張氏請天判聖焉惟神奉天告神鑑之遂合徐達爲大將軍常遇春爲副將軍帥師二十萬往誓戒曰毋虜掠毋妄殺毋發丘壟毋毀廬捨張氏母葬城外毋傷之已問諸將曰是行也師孰先常遇春曰先姑蘇上曰不然張氏杭湖惛有守將先姑蘇必來援莫若先湖遇春曰臣聞逐梟者覆巢去鼠者熏穴王作色曰攻湖失利吾自當之攻蘇而敗固不貸汝已已常遇春擊敗偽吳兵湖州港遂次洞庭山癸酉進至毘山擊擒其二將又進敗之三里橋進圍其城絕其援道於舊館士誠身與達戰皂林之野虜其帥及甲士三千人九月命朱文忠攻杭以疲其應戰常遇春焚其赤龍船於平望十月遇春攻其將於烏鎮追破之升山顧時薛顯奮擊之降其五太子及朱暹呂珍等得兵六萬十一月湖州守將李伯升出降朱文忠攻下桐廬富陽餘杭杭州將潘原明以城降紹興嘉興海寧皆降改路爲府名諸全州曰諸暨縣遂開淛江行中書省於杭州以文忠爲平章政事賜復其故姓曰李修公子書以教公卿貴人子弟務農技藝商賈書以教四民羣臣請營建廟社立宮室許之營繕進圖王去其奇麗者曰芧茨而聖雕峻而亡以明年爲吳元年 
　　元年正月有一老人告省局匠曰吳王即位三年當平一天下匠驚問之曰我太白神也去不見王曰吾昔在軍中嘗空腹出戰歸得一食即粗糲甚甘今飲膳豐美未嘗忘之太平應天宣城諸郡吾渡江開創地供億先勞其免太平府租稅六年應天宣城諸郡一年沅嘉定二州降二月元將擴廓帖木兒遣其左丞李二侵徐指揮傳友德破之王曰餌我也謹備之毋惰左君弼自廬州歸元元使守陳王以書招之足下予鄉人憣然而來當與更始君弼猶豫不決君弼之母質於王所王歸之於陳敕徐達曰帝王之興必有命世將軍有謀有武遏絕世畧消弭羣凶乞剋期稟命不違造次此賢臣事君之道吾甚嘉焉夫將在外君不御自後便宜行之澧石門降三月設文武科取士錢塘衛指揮同知袁洪取崇德州五月下令曰予本市衣因天下亂集眾渡江撫定江左十有三年中原之民流離顛頓尚無所歸吾乃積粟而控弦徐濠泗壽邳東海安東襄陽安陸郡及今後新附人民中書省其命有司免賦徭三歲六月丙午朔日有食之書晦久旱及戊辰大雨下令免今年田租命朝賀母女樂七月除郡縣官定賜予道里之費賜及其父母妻子甲申羣臣勸即皇帝位不許皆力請吳王曰吾常笑陳友諒未也而稱帝天命在我有時也已甘雷震宮門獸吻得物斧形而石質王藏之出負駕前朝置幾以恭左戒遂赦中外獄囚諭羣臣曰古之賢君常憂治世其臣亦憂治君然賢臣之憂治君者君常安賢君之憂治世者世常治今土宇日廣人民雖蕃久困未蘇予心未嘗忘憂卿同吾憂國輻至矣不然禍敗隨之不可捄藥入月圓方二丘及社稷壇成定樂律乙丑大風雨丙寅吳王祀山川畢將還宮顧世子曰國家初定民始息肩汝知人勞乎夫人貴則驕逸則忘勞若夫貴而不驕逸而知勞心體眾情能爲君者也今將士中夜扈從至此皆未朝食汝可步歸征江西儒士顏六奇蕭飛鳳劉於等欲官之俱以老病辭賜帛遣還九月命參政朱亮祖討方國珍於台州諭之曰國珍皆窳偷生往討必下顧其民疲睏已甚下之日母殺一人太廟成命民有犯母連坐大將軍徐達克姑蘇執張士誠通州狼山降朱亮祖進攻台州方國瑛出拒戰擊敗之制磬琴瑟取石磬於靈璧采桐梓於湖論平偽吳功封李善長宣國公徐達信國公常遇春鄂國公諸將皆賞賚有差謂之曰破漢滅吳皆公等功公等何忝古名將今當北定中原矣各努力明入謝吳王曰公等還家皆置酒爲樂否對曰荷上恩有之王曰吾亦欲置酒一歡中原未平尚非其時張氏君臣飲食宴樂今竟亡公等所知也朱亮祖古台州遂狥下僊居諸縣王謂偽吳諸故將曰今列爾等將較無異顧爾等爲張氏將多取子女玉帛加以淛饒雅富貴吾所用諸將皆濠泗汝潁壽春定遠諸州人勤勞而苦約今當如我將革去其舊習命博士熊鼎編類古人行事可鑑戒者書壁間 熊鼎見臣林小注 又書大學衍義於兩廡將甃地有請琢文石於瑞州王曰作宮厲民矣更琢右於遠耶王謂太史令劉基學士陶安曰南方既平今宜致力中原以一天下基曰土廣人眾正可席捲王曰惟廣與眾不可恃也吾起兵以來臨小敵若大以有成功今雖垂就一或不戒成敗關焉基曰近減張氏乘勝長驅此其時也王曰彼方自相犄角豈得遽去長驅必吾持勝道俟彼亡機加慎重焉十月出幣帛求遺賢於四方徙蘇州富室以實濠王語給事中吳去疾等吾以布衣起兵李徐及湯皆叵相近君臣相遇殊非偶然今掃除羣雄撫有江南終夜思之恆不安枕人心易動事機易壞撫之失宜施之失當亂今方生命百官禮儀俱尚左敕禮官曰元右丞相余闕守安慶屹然當南北之沖援絕力窮舉家皆死江州總管李黼身守孤城力抗強敵與闕同義自古忠臣義士見褒後代以勵風也宜令有司建祠肖像歲時祀之置御史台以湯和爲御史左大夫鄧愈爲右御史大夫劉基章溢爲御史中丞諭之曰國家新立三大府總天下政中書政本也都督府掌軍旅御史台察百官詩不雲乎剛亦不吐柔亦不茹諭和曰今居文職宜親近儒生再命湯和爲征南將軍吳禎爲副將軍討方國珍於慶元吳王曰毋殺當如徐達下姑蘇定律令宴功臣於西樓既罷諭之曰吾賴諸將以有今日顧勞甚矣大將軍達平章遇春等出死力成功一代元勛也張氏之滅惟大將軍財寶無所取婦女無所近心謂中原未平不敢安志爾等皆當學大將軍皆頓首謝考正四廟雅樂定樂舞之制是時元將在中原者山東則有王宣宣子信河南則有擴廓帖木兒關隴則有李思齊張思道吳王將伐之問計徐達常遇春遇春對曰搗元都王曰都焉必固逾越州郡頓師堅城下如無後繼何吾欲先取山東旋師河南拔潼關守之然後進兵元都鼓行而西雲中九原以及關隴可席捲也諸將皆曰善甲子命達爲征虜大將軍遇春爲征虜副將軍率甲士二十五萬與諸將繇淮入河以取中原命中書平章胡廷瑞爲征南將軍江西行省左丞何文輝爲副將軍率繇江西取福建以湖廣參政戴德隨征命湖廣平章楊璟左丞周德興參政張彬率軍取廣西王曰今諸將非不健鬬然持重有律莫如大將軍達至當百萬之眾摧鋒陷陣所向披靡則遇春也顧吾第患遇春輕吾向見遇春武昌跳而赴數騎非大將體今達主中軍毋輕動遇春領前鋒趨大敵敵強即與馮宗異分擊之諸將若薛顯傳友德皆勇略冠軍此可當一面諭達曰茲始山東次第進取山東古雲山河十二師行毋輕主威者勝任勢者強威立則士用命勢重則敵難攻夫將三軍司命也命廷瑞曰汝故從陳氏嘗爲陳攻福建知其形便故命汝往文輝德皆吾故人也然不可以故廢吾法命楊璟曰使胡廷瑞取閩閩平就以其師航海趨廣東爾率荊湘之眾進取廣西兩軍合勢何征而不克是日祭上下神祇於北門七里山祝畢大諭諸將士曰城下勿妄殺人勿奪民財毀民居勿廢農具勿殺耕牛勿掠子女獲有遺孤幼□還之 胡美初名廷瑞避御字改今名漢沔人太祖稱王命爲征南將軍率安吉寧國南昌袁贑滁和無爲等衛軍繇江西取福建使江西左丞何文輝爲副湖廣參政戴德隨征諭之曰聞汝往年嘗政閩中必深知其地理險易今總大軍進征凡攻圍城邑必擇便利可否爲進退無失機宜克定之功全賴於汝十一月以兵渡杉關畧光澤縣下之十二月至邵武元守將李宗茂以城降得將士五千四百餘人至建陽降其守將曹俊疇命指揮沈友仁守之洪武元年正月太祖即帝位功臣進秩詔美以榮祿大夫中書平章兼同知詹事院事是月壬午率師至建寧元守將同僉達里麻參政陳子琦集僚佐謀曰聞大明軍驍勇自入杉關諸鎮兵皆望風瓦解鋒不可當今吾城中軍士亦不下萬余儲蓄尚富可以拒守不可與戰彼攻吾城不克必將自退吾因而乘之或可得志眾皆曰然繇是備御甚堅美等進兵數與挑戰達里麻等固守不出我師環四門攻之壬辰克建寧時美督兵攻城益急達里麻不能支夜潛至文輝營維款詰旦總管翟也先不花亦率眾請降美乃整軍而入申嚴號令秋毫無□執陳子琦送京師獲將士九千七百九十餘人馬二百七十三疋銀一萬六千三百兩糧九萬八千六百四十石命指揮費子賢領兵守之二月克興化遣建陽降將曹俊疇招諭汀州寧化連城等縣元汀州路守將陳國珍納款泉州郡縣相繼降附時王師已取福州延平諸路福建悉平統兵守御後封爲臨川侯○何文輝滁人年十三太祖取養鞠之賜姓未其與胡廷美下建寧元將達里麻翟也先不花詣降文輝送款美怒二人不先詣已遂欲屠城文輝止之曰吾與公同受命至此爲安百姓耳今城降以忿殺人可乎廷美乃止　戴德盱眙人太祖命胡廷美取福建以德隨征諭堥美曰德故吾昵毋廢軍法德斤斤稟承以有成功封譙郡伯 遣世子次子詣臨濠陵墓擇輔行以少牢祭所過郡邑城隍山川諭之曰命汝遊歷旁郡縣因道途險易以知鞍馬之勤勞觀小民業作以知依生之艱察民好惡以知其情即祖宗陵墓訪見父它問吾起兵渡江時事知吾創業不易也檄齊魯河洛燕薊秦晉人曰自古帝王臨御天下由或居內夷狄居外未聞夷狄治中國也宋祚傾移胡元踐位其初君明臣良維綱天下然冠履倒置志士尚或羞之自其後人蔑厥典常有如大德廢長立幼泰定以臣弒君天曆以弟酖見至於弟刃兄妻子烝父妾瀆亂甚矣延及嗣君沈荒失道加以宰相專權憲台報怨有司毒虐人心叛離天下人起使我中國民死者肝腦塗地生者骨肉不相保雖因人事實天厭其德而棄之之時也天運循環中原氣盛億兆之中當有聖人出而捄之一紀於茲未之有聞今河洛關陝雖有四雄忘中國祖宗之姓反就胡虜禽獸之民其始皆以捕妖爲名用得兵權怙權相吞反爲民害予本淮右布衣因天下亂爲眾所推率師渡江居於金陵十有三年西抵巴蜀東連滄海南控閩越湖山漢沔兩淮徐邳皆入版圖奄及南方盡爲我有目視中原赤子茫無歸依深用疚懷予恭天命用率羣英廓逐胡虜慮民未知反爲我讎挈家北走陷溺尤深兵至勿避予無秋毫之犯惟我由或民則中國之人君安夷狄焉能用爲治十朱亮祖自岩進擊方國珍部將於溫州克之王宣宣子信以沂降十一月湯和克慶元方國珍遁入海王宣降復叛除達進克之嶧莒海沐陽日照贑榆諸縣皆降命中書平卓廖永忠爲征南副將軍帥師自海道會湯和討方國珍於海上國珍降使諭徐達曰聞將軍巳下沂未知勒兵何向如向益都當扼河之要斷其援兵若益都未下宜進取濟寧濟南吳王沐浴觀於圜丘世子從使導之農家觀其居處飲食器用還謂之曰汝審農勞乎終歲勤動居不過草茅服不過練衣食不過羹糲國家經費皆其所出故令汝知復指道傍荊示之曰是惟榎楚古人以爲朴刑也能愈風孺子識之上謂侍臣慕容超郊祀時有赤鼠如馬之異成公綏以爲信奸佞害賢良重賦役之占妖繇人興吾常以此警警平章韓政使千戶趙實畧滕州克之徐達克益都狥下壽光臨淄昌樂高苑等縣濰膠博興等州遂進師濟南十二月癸卯日有食之律令成般陽路總管主等詣徐達降其屬淄用新城諸縣皆降大都督府同知張興祖師至東平元平章德棄城遁追至東阿東阿降元衍聖公孔希學率曲阜尹迎見兗以東皆降徐達至章丘降之遂進降濟南胡廷瑞至邵武邵武降張興祖取濟寧諭徐達常遇春曰將軍已下齊魯諸郡矣屢勝之兵易驕久勞之師易潰尚慎戒之又諭曰元省院官來降者今俱遣來處我官屬閒習而後用之夫人藏其心不可度也吾慮或晝敵而夜盜密州安東蒲台鄒平降吳王夢人置璧於項項肉隱起有異骨焉癸已羣臣勸進吳王辭固請固卻之明日又請許之胡廷瑞至建陽建陽降敕湯和廖永忠吳禎帥舟自明州海道以取福州廣信衛指揮沐英破分水關畧崇安克之甲子祭告上帝皇祇於新宮曰惟我中國人民之君自宋運告終帝命真人來自沙漠百有餘年今運亦終天下紛爭於豪傑惟帝賜臣英賢遂勘定之今輿地周回二萬里臣下曰生民無主必推臣帝臣不敢辭亦不敢不告是用明年正月四日設壇鐘山之陽惟帝祇之簡在如臣可君祭日天澄氣和臣若不可當示異焉賜諸子麻履行縢令出城稍遠馬行三步行一參政傳友德取萊徐達自濟南還益都登萊福山諸州縣皆降湯和克福州命官往撫山東郡縣曰新民望治猶疾望醫醫有攻有保攻者伐邪保者扶衰民脫喪亂外邪已去今望扶衰休養生息在賢守令分三等以定縣
