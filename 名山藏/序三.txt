
●序三 
　　序 
　　古今邈矣孰綱維是宇宙遼矣孰櫽括是史為之也慨自左辨乎寗馬誚於班荀袁反范史而作漢紀鑿齒正陳志以續春秋繇是而降人我互異彼此交譏縱抑一家之事使典故參差法守無據斯人其辜可比於不道苶法之律而三長五難庂說猶末減之餘論也第世所稱良史才恆不獲處史局如韓昌黎陳同甫輩當時巳有不盡其才之嘆即　　本朝弇州北地諸公亦僅僅充簿書奔走蘭台石室不得一托足焉有識者惜之因憮然於　　田或家歷示冀幾三百年迄今成史無聞問其所用傳信者不過曰　　累朝之實錄至考實錄所紀止書美而不書刺書利而不書弊書朝而不書野書顯而不書微且也序爵而不復序賢避功而巧為避罪文獻之不足征久矣維余視草禁中學識未充心手相迂轉喉觸諱更有隱憂余　師大司空何匪莪先笁資詣絕倫質文相副誠三代以上人歷官最久則隨地赴功著作日充而立言合度仕恥躁途家無私廩間嘗斑窺師之為人輒鰓然生克見不克繇之懼生平以正　　王道明大法為巳任上取　　　列聖之典謨旁及六曹九鎮臣僕士女殊方羣藝之有補益者分事別類細大必稽為記三十有七於是師歾矣余得從次君舅悌索而讀之讀典謨諸記可紹衣　　　祖考讀天因諸記可寅畏　　上帝讀禮樂諸記可陶淑性情讀刑法諸記可明慎出入讀河漕諸記可恊國而安民讀兵馬茶鹽諸記可興利而蠲害讀臣林諸記可進君子讀雜林諸記可退小人讀列女高士諸記可揚幽貞而將廉靜讀方外貨技諸記可抑淫巧而服要荒篇終輒稱郎以衡量焉郎者云何不敢失厥官也儼若奉　　天主於上書外令掌方志凡辨法者考之詔治者登之以竊附於姬官外史之職不為越冠而典衣雖然懼矣而勞實甚積累思惟編之一手較彼十志成於馬續十志補自中郎者不猶百里之聽與千里之聽乎哉師之疏大學商誥俾聖道沛若江河記名山藏俾　　王章炳如星日雖詩文奏議相輔以行而名山一書更屬深切而着明一時大觀察為峽江曾公講性命學為八閩所宗而大中丞則雲間沈公直指使則曲周路公悉同心齊德一道生風知是書足不朽相與捐俸而剞劂之欲藏之名山者倏忽懸之國門矣其藏之者師之志其不終藏者詎非數君子之功與昔裴駰之注史記劉昭之注漢書皆以後人而操弟子之業其果為弟子者何似蘇端明恨不及親事魏公幸載名籍中以附於門下士列其果為弟子者又何似此余序之之職也至若綱維古今櫽括宇宙盡性以明道述史而翼經則自有一代之鼎鍾千秋之爼豆在泰曷敢知左春坊左諭德　　　經筵　　　日講官門人曲沃李建泰頓首拜譔 
　　學問之道大矣哉博則不陋敦則不怠玫治則永勷傾則寧格主則牗徹盈明進止之機則頺瀾砥而四維張於萬斯年聖統王猶弗之有逾也而從事寥寥齷齪者無論已卓焉者酣興墨醨恣毫雲露腸厭其蠧梨涕其災日憧憧髯枯頭皓而不知底究於身若世絲髮焉裨吾　師鏡山先生則可謂終身於斯而已余出其門讀其書已得其名山一集更孳孳嘆備美無以加而誠服夫子之修詞居業非無本而然也大都士大夫之病在親利名遠經史故躋通膴有術而決帷幄無術摧異巳有據而搉古今無據或驕語逖稽而當代瞢如或哆口寅恭而救時束手為問我　　國家祥浚何源祜秩何派　　　二祖
