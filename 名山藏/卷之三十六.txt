
●名山藏卷之三十六 
　　晉江何喬遠　譔 
　　分藩記一 
　　◆分藩記一 
　　宗室諸侯王之患厚則驕溢薄則困辱無計劃鑒之前世如出一轍明興高皇帝以宋為懲內域削弱邊圉弗威使胡人得逞中原而居閏位於是大封諸子連邊陲北平天險為元故都以王燕東歷漁陽盧龍出喜峰包大寧控葆塞山戎以王寧東度渝關跨遼東西並海被朝鮮聯開原交市東北諸夷以王遼西按古北口瀕於雍河中更上谷雲中鞏居庸蔽鴈門以王谷若代鴈門之南太原其都會也表里河山以王晉逾河而西曆延慶韋靈又逾河北保寧夏倚賀蘭以王慶兼殽隴之險周秦都圻之地牧垌之野直走金城以王秦西渡河領張掖酒泉諸郡西屍向嘉峪護西域諸國以王肅此九王者皆塞王也莫不傅險陿控要害佐以元侯宿將權崇制命勢金撫軍肅清沙漠壘帳相望其它周楚濟潭魯蜀諸王護衛精卒萬六千餘人牧馬數千疋亦皆部兵耀武並列內郡當其時承一帝為諸子兄弟之國土地雖大名位雖崇無斧斤芒刃之憂高皇帝既厭羣臣太孫御歷二十二王者皆叔父行以意行國中自如齊黃進鼌大夫之謀凌逼既深猜忤遂積文皇因燕成資奪戈南向三載而易大物然而不以其故貶湯武何哉高帝雖棄羣臣尚在陟降乃周王錮齊王逮湘王焚代王囚岷王流一年之內諸王懍懍惴惴吹毛之求無窮舐糠之憂已及不貶湯武不亦宜耶靖難以後諸王不察文皇所以興師之故競生異心至煩撟枉鑒覆慰諭璽書及於再四而齊谷之事又見焉凌夷以及趙王若是者非直強弱勢殊固順逆之理異也嗣是天子攬權結網阿藏器諸王分封后不得再入朝出其王城必請護衛不置亡繇臣一切吏民為左官者不得復任天子吏諸王衣租食稅比君有庳以故八十餘年閒有圜土之未聞甸師之戮迨武宗之末寘鐇狂狡卒起窮邊宸濠凶奸久窺神器皆不逾旬朔身殞國除不亦宜與然而生齒日繁邸祿歲窘尚爾浮系一城仰口待哺於是裨王莫知南面之愉支子更起齊民之慕雖大司馬九伐無所施功而司農宗伯技殫筴絕乃有減歲祿限年封額媵妾婚無力而不告子逾期而後請冤越關而自訟者一切奪祿削封當事者至幸其觸禁犯網幾得省祿之利若是者不亦持申韓之法以治堯舜之家哉今上二十一年禮部尚書羅萬化請稍弛其禁亦用諸臣言開科舉之路三十四年皇孫生復申明之然拘攣巳極奉行竟格夫君子之澤五世而斬天子之澤七世以觀諸宗皆以袒免之殺尚爾耗費大農即均予以歲祿亦如豕圈獸檻集蠅嘬蛄愛而不教未有如此甚者昔者棗陽王佑楒願棄祿應舉近時鄭世子載堉請辭爵入山恥於抱才具無所得為而自虛其也也其它強者武斷恣睢弱者竊竊至盜賊博塞姦淫夫人生天地閒無四民仕宦之業坐姇而不得自聊羣臣百工猶狃憲章不敢破積格此真變窮通久時矣 
　　高二十五子一 
　　○高二十五子一 
　　高二十五子 【 懿文太子成祖而外凡二十三王】 
　　秦王　　晉王　　周王　　楚上　　齊王　　潭王　　趙王　　魯王 
　　△秦王 
　　秦愍王樉國西安高后生洪武三年封封九年之國耿炳文為王作宮王見宮瓦碧將殺之高帝聞召王還至方食擢髮綰以箸予以紅杖紅桊　居久之王市人浙江上責長史輔導奈何不諫悉誅之追念故長史文原吉善輔王賞而賜之敕曰昔爾原吉輔王政清民樂一旦致仕政煩民擾羣小憸邪導王為非奸宄忠良昭然可見使朕念爾不忘其所以賜原吉白金二錠楮幣百文錦帛三十復召王還上春秋高念塞甚責諸王備虜行邊二十七年王率平羗將軍寗正克平西番於洮州明年薨冊諡曰朕封建諸子爾以年長首秦期在永保祿位夫何不良竟殞厥身嗚呼哀痛者父子至情追諡者天下公論朕何敢私特諡爾愍王王二十六年年四十王妃以死殉諡愍烈妃王保保妹也子尚炳立是為隱王王和厚廉素成祖初即位使者至王國王屢不出迎詔不見使者成祖械長史紀善典儀以下賜王書曰昔齊桓拜胙遂以霸國晉侯惰玉見譏無後王勉之禮其後來朝而恭上悅賜從官長史以下有差王十八年薨子志■〈土桓〉立是為僖王王齕而能立稍長溫恭孝敬王十三年薨亡後渭南王志均以庶兄進封是為懷王王三年薨亡後富平王志潔用懷王弟進封是為康王王好古強學章帝二年以護衛軍嵩等言其府中事奏辭三護衛章帝褒之還予以一衛然亦數聽細人誣奏鎮守都御史陳鎰陵辱官屬棰死軍尉王二十八年薨子公錫立是為惠王王好文睦族時時開閣張宴招延士大夫以賢名諸藩王二十九年薨無適子立庶長子鎮安王誠泳是為簡王王哲德箴身比於古人折節士大夫閒郡王以下望而畏之都御史雍泰罷居韋曲王出入溫泉時駕過之好為詩詩以質楊一清王十一年薨長史強晟裒王遺行載以美王王亡後從弟臨潼王誠澯子兼欆立是為昭王追贈其祖公銘為安王父誠澯為庄王昭王王二十年薨庶子惟焯立是為定王定王事祖母至孝每旦焚香望闕為天子祝壽世宗二十年太廟災上萬金助工上益王祿歲石二百賜玉帶襲衣王三十六年薨亡後以再從侄鎮國中尉懷埢嗣是為宣王追贈其父奉國將軍惟燫為端王王善為宮詞世宗朝奏辭本祿千石以給蕃宗賜敕獎諭王十八年薨子敬鎔立是為靖王王八年薨子誼澏立是為敬王王十四年薨亡後弟紫陽王誼漶立萬曆二十三年薨 
　　秦愍王六子 
　　隱王 
　　永興王尚烈母寧河王女太祖幼育之禁中愛之成祖初入朝過鳳陽棰楚留守司官以下成祖居之鞏昌使講學練武王薨子志墣立墣薨子公鉐立鉐薨子誠瀾立瀾薨從侄秉櫸繇奉國將軍封薨子惟耀立萬於王以自舉王止其身有宗室 
　　保安王尚煜與永興王同母王薨子志垌立垌薨子公錬立錬薨子誠潢薨亡後弟誠淥以鎮國將軍進封亡後弟誠教以鎮國將軍進封王事母孝薨子秉棧立棧薨以先世櫱止不嗣有宗室 
　　興平王尚烐烐薨子志■〈土臬〉立■〈土臬〉薨子金鑠立亡子除永壽王尚灴灴薨子志埴立埴薨子公錠立錠薨子誠淋立淋薨子秉欓立欓為詩壽劉瑾用泥金書瑾誅籍得之武宗大怒李東陽楊廷和捄解罷王亡適子有庶子八人鎮國將軍惟耀長先王卒有孫懷墡王嬖內助邵生子惟燱妃沒王請邵為妃王薨惟燱求嗣懷墡爭曰其初則皆庶也乃長懷墡墡薨子敬鏞立鏞薨立誼況立 
　　庶人尚炌初封安定永樂十六年護衛百戶誠持王募士檄告王反削爵安置泗宣德十年放歸守愍園除 
　　秦隱王四子 
　　僖王未妃薨 
　　懷王自渭南進王未妃薨 
　　康王自富平進王 
　　宜川王志堢堢薨子公鋺立鋺薨子誠灌立灌薨子秉櫟立亡子除有宗室 
　　秦康王五子 
　　惠王 
　　公鍵卒亡後 
　　臨潼王公銘銘薨子誠澯立澯薨子秉欆立欆進王為昭王郡爵除有宗室 
　　合陽工公鏜鏜薨子誠泓立亡子弟誠澮以鎮國將軍進封澮薨子秉檄立亡子除有宗室 
　　汧陽王公鏳鏳薨子誠洌立王事父及繼母孝居喪如古禮追為母服喪喪夫人不再娶其祥也萱草華雪中弘治十四年旌表薨子秉楱立亡子除有宗室 
　　秦惠王一子 
　　簡王先封鎮安 
　　秦昭王一子 
　　定王 
　　秦宣王一子 
　　靖王以隆德王進封郡爵除有宗室 
　　秦靖王三子 
　　敬王亡子 
　　鎮國將軍誼夕 
　　王誼漶以紫陽王封 
　　臣為郎時秦自王而下凡三千三十有二宗 
　　△晉王 
　　晉恭王棡國太原高后生年十三封封七年之國王之國中道撻膳夫高帝示之敕曰聞爾中道撻膳夫吾甚恐吾氣雄志壯率羣英平禍亂犯者無輕重不姑息姑息獨徐興祖為吾膳夫二十三年矣未嘗輕折辱吾以保吾命小子識哉王修目美髯顧盻有威多智數嘗裂人於奔馬坐廢得懿文太子調護其始以桂彥良為相王為彥良造安車其後又以待御史龍舒人汪河為相 【 汪河龍舒人少有大志倜儻傑出從太祖渡江為行省椽屢陳時務太祖高其謀識擢大都督府都事出入左右元察罕帖木兒克復汴梁兵威甚振上命河使察罕結援議論稱旨察罕子擴廓帖木兒遣使來通好上遣河與俱往河至擴廓拘留之洪武九年王師下河洛擴廓懼始還河河被拘凡六年抗厲不屈上嘉重之即升為吏部侍郎河備陳虜中事上方畧擴廓竟繇是敗二年升御史台侍御史陛陳讜論補益甚多九年上封晉王於太原簡河為傅河在王所以賢稱】 洪武二十六年命王總宋國公勝兵出塞捕虜代王率護衛軍從而亦命燕王出塞自以其護衛軍燕王深入虜王不及還第築城於下水帝責王不能王二十八年薨諡恭子濟熺立為帝王成祖初以王縱下黜其長史龍潭別選之晉王懼欲上護衛不許曰皇祖賜也初王弟濟熿戾恭王弗愛王即位濟熿追憾王不解於恭王數使人誣王不軌王與世子美圭坐廢幽恭園而濟熿王濟熿既王鴆殺其嫡母逼烝恭王侍兒裁絕王飲食王困恭園十年恭王故府中媼一能平訴之成祖以故承奉征為證征者濟熿嘗誣其佐王為逆久械繫京師獄成祖出征問之得其狀即使徵召王征馳入空室中解王糾纆相持哭時府中傅言征系丁久矣及至皆大驚王入見憊甚成祖憫之封美圭平陽王使奉王居平陽予之故連伯灘田濟熿怨成祖崩弗服也使寺人代縗臨幕巾仁宗即位念嘗與王同學敕濟熿善遇之與王故王冠厚賜之加給之歲米濟熿益怨望仁宗崩亦不服喪漢反詞連濟熿濟熿恐益陰治輿械發屯儲應漢廣致妖巫書章帝祿命魘呪之府中人言濟熿者數十輩濟熿恐請辭王召免為庶人幽之高牆誅所與同謀妖巫官屬悉械繫論死奉祠成敬坐謫戍自頌冤章帝下之腐刑 【 成敬永樂中以進士選庶吉士改晉府奉祠既下腐刑得為內官監侍景帝甚見親敬不招權不乞恩澤子凱登進士初第即病且死景帝諭敬曰爾子平時志何官敬泣對曰凱願出人禁闥犬馬自効奈薄福何上嘆息授凱吏科都給事中聞命遂卒凱俊才善詩賦冱陽人御史李錦見凱作輒藏之有孫瓊為舉人】 而晉國久廢英宗即位乃立美圭為王是為憲王王和厚易直恭事朝廷久愈篤王十年薨庶長子鍾鉉立是為庄王庄王仁厚恭謹日致拜於天地宗廟博古喜法書摹絳帖而廣之表於朝孝宗賜書嘉嘆王王六十一年世子奇源及其子表榮皆弗及王表榮子知烊立是為端王追封奇源為靖王表榮為懷王奇源好學有至性母妃病徒步禱神及薨乞廬墓孝宗止之端王孤七歲耳而能知哀居母喪嘔血三年芝生其寢宮王好儒斥佛老王三十一年薨亡子以靖王次子表槏之孫新■〈土典〉為王是為簡王追封表槏為安一父知心節為王王母太妃尚氏教王嚴時跽王床下尚疾王叩頭露禱請醫與均禮左相朋數陳善王輒下拜王以時勞苦國中吏士賜予加自奉王無內道時樂酒與詩人作嬰兒戲自解其疕也以弟新墧子慎鏡攝王薨慎鏡亦薨王凡立三十九年弟慎鋷以輔國將軍進封是為惠王追封慎鏡為敬王惠王立一年薨子敏淳立敏淳請於朝追封新墧為和王立二十六年薨今王求桂立求桂有賢聲 
　　晉恭王七子 
　　定王 
　　高平王濟燁亡子除 
　　庶人濟熿先封聞喜後封平陽以通漢廢正統中絕慶成王濟炫始生之日高帝方御慶成之宴喜曰長封王以號國故他王率系地而王獨號慶成王成祖時王數以圖書擅給驛馬被譙讓成祖令諸王子練武他州縣王得潞州護衛軍人玉等為強盜王不以聞遣捕曲芘之坐召還王薨子美埥立令其總旗誘妓與之奻奏升旺為典仗有欲告者王假他事杖死之二小旗為盜王隱焉而奸其妻為人所告埥薨子鍾鎰立王妃妾可二十人四十四子百六十三孫五百十有曾孫當王之身子孫百人多不能相識王自喜世宗朝圖上家慶世宗不悅曰不費吾祿米哉王薨子奇湞立孝宗初王以長子代父理府事棰死亡辜七人孝宗冠王諸生冠使讀書久之乃以孝聞年八十餘薨子表欒立王訥好禮年亦八十餘子知燫立燫薨子新■〈土提〉先王卒長孫慎 
　　寧化王濟煥正統已已之變欲率其子六人從軍以報國煥薨子美壤立壤薨子鍾鈵立炳姬其父妾多通姦衛軍妻不從輒殺之死者八人孝宗冠王書生冠革具歲祿於凶淫益甚九年幽高牆卒子奇隱未王卒子表樔立樔薨子知爧立爧薨子新壟立薨 
　　永和王濟烺烺有內使誠自宮不淨與王宮人通王夫人杖死所通宮人誠以他事請王毆死夫人及其母后有欲發其事者王輒杖死以滅口千戶為王治私宅居王所奸妓妓生女珙求以其子為儀賓為守墳軍所告誠坐斬烺薨子美塢立美塢烝庶母亂其妹致軍舍人八人入宮同奸其宮人翠兒致死勒其妃與所愛者通妃絕之其所烝庶母生一子詭為宮人所育請名於朝事聞英宗召美塢京師覆得實誅軍人八人削美塢為庶人留之京師子鍾錸立錸薨子奇淯立淯子表木巾薨子知■〈火粵〉立■〈火粵〉薨子新墥立墥薨今王慎鐳立 
　　廣昌王濟熇熇薨子美堅立堅薨亡子除有宗室 
　　晉定王八子 
　　憲王 
　　交城王美垸王妃悍妬數棰死宮人母妃居定墳以避之以不孝賜自盡而王亦自與平陽知府轅相惡誣奏之上為治其儀賓瑛罪王薨子鍾鐻立鐻薨子奇淐立淐薨亡子弟奇滽子表木立木亡子從從表木田立以孽除有宗室 
　　陽曲王美垙垙薨子鍾鍑立成化中以罪除有宗室 
　　西河王美埻埻薨子鍾鑅立鑅薨子奇溯立王三歲而孤而能孝母病渴祝天甘泉涌渴愈薨子表相立亦能孝薨今王知燧立 
　　方山王美垣垣薨子鍾鋌立老無子以所產女與其外家易男卅爵除封正德中奪其諡有宗室 
　　臨泉王美塎塎薨子鍾鏶立鏶薨子湒立湒子表柃未王卒柃子知炪立亡子除有宗室 
　　雲丘王美堣堣薨子鍾鋋立鋋薨子奇渲立渲薨子表梓立亡子除有宗室 
　　寧河王美堛王所居府成化十七年有妖為崇夜或為神像或為王侯舉火將焚宮至次年冬宮果焚冠服器用皆盪盡憲宗所以賜王良厚堛薨子鍾鏤立鏤薨子奇沄立沄薨子表楠立孝且仁國人稱之薨子知屍火立 
　　晉憲王四子 
　　庄王先封榆社後為王 
　　徐溝王鍾鐸絕除 
　　河東王鍾鏸鏸薨子奇淮立淮嗜學能文氣和色溫道德仁義談吐充然薨子表枋未王卒枋子知烱立烱薨子新墤立王富而儉約而有禮薨子慎鍵立長子敏淴 
　　太谷王鍾鋐絕除 
　　晉庄王四子 
　　追封靖王世子奇源 
　　義寧王寄渶渶薨子表櫬立櫬薨子知爀立爀薨子新■〈土鼎〉立■〈土鼎〉薨子慎鑠立鑠薨今王敏漽立 
　　河中王奇溶溶薨子表■〈木亨〉立■〈木亨〉薨子知炬立炬薨子新塗先卒今王慎鑌立 
　　襄陰王奇瀴瀴薨子表楗立絕除有宗室 
　　晉靖王六子 
　　追封懷王世孫表榮 
　　安王表槏以鎮國將軍進封封新化王追封王爵者之子故不得封為郡王正德中劉瑾擅政竟予封后以孫簡王追諡安子知■〈火節〉又以子簡王追諡康康王秉禮樂善有著述例除有宗室 
　　安溪王表■〈木菊〉以鎮國將軍封亡子除 
　　靖安王表柣以鎮國將軍封有道氣能詩薨子知焝立焝薨今王新土立三世俱能詩子慎金役其宗王傳生也 
　　旌德王表栺以鎮國將軍封薨子知■〈火敖〉立絕除有宗室 
　　榮澤王表檈檈薨子知■〈火量〉立亡子除 
　　晉懷王二子 
　　鎮國將軍知爍夭 
　　端王亡子 
　　晉惠王一子 
　　今王 
　　臣為郎時晉自王而下凡二千有五宗 
　　△周王 
　　周定王橚高皇后生初封吳國錢塘高帝以吳為賦藪改封周國開封府於宋故宮王之國高后遣慈母從賜所御袍若杖一曰王有過披袍植杖坐責之如我在也王好學能詞賦工書從上所賜元嫗得聞元宮中事制元宮詞百章時人以比之三輔黃圖書又以國土夷曠庶草蕃蕪辨察其可佐饑饉者種植四百餘種繪而疏之名捄荒本草請得周是修為其府奉祠是修病數問之及愈為是修加一餐久之來居鳳陽高帝謂王擅離國謫雲南尋復之建文初齊泰黃子澄獻翦燕之謀以王燕母弟易取取周即翦燕王亦自為備相王翰諫王不納翰斷指佯狂去 【 王翰子時舉夏台人元季隱居中條山至明始出為周王相王有異志翰正諫弗納度不可為即斷指佯狂亡去王叛官屬皆就理翰竟無所坐復起為翰林編修謫廉州教授值夷獠作亂城陷翰抗節死】 會有告王反者建文帝陰使曹國公備兵於邊假道圍王宮執王竄蒙化別安置其諸子已復召還錮之靖難師入金川王與齊王槫見拜且哭成祖並王按轡登樓相勞也永樂元年復王封如故二年進頌九章及佾舞其年騶虞見鈞王朝以獻上宴賜甚厚既還馳賜以外夷頁珍若羊百牽酒千瓶久之復有告王反者使都御史王彰馳按獻還三護衛上悅王辟東書堂以教世子辟長史劉淳為之師王端禮門之槐枯數干淳陳咎於王王自修省干復榮王名其槐為攄忠之槐 【 劉淳祥符人元季寓洛陽不求聞達博物洽聞操行峻介洪武中以薦為原武教諭亟謝去茅屋土垣杜門掃軌既為長史復辭歸邑子來學庭舍至不能容】 王五十六年薨子有燉立是為憲王王博學善書為世子時嘗有東書堂帖行世所制樂府新聲大梁人歌舞之王十四年薨亡子臨沒乞喪葬於近地葬從儉妃夫人以下母從死年少有父母者遣歸家王薨妃鞏氏以死殉夫人施氏歐氏陳氏韓氏張氏李氏亦同死英宗賜諡厚葬之弟有爝自祥符王封是為簡王王十四年薨子子垕立是為靖王王二年薨亡子弟子埅以通許王立是為懿王王二十九年薨子同■〈金麀〉立是為惠王王十二年薨子安橫先王卒孫睦■〈木審〉立是為恭王追封安橫為悼王王三十八年薨子勤熄先王卒孫朝堈立是為庄王追封勤熄為康王王十二年薨子在烶立是為敬王王三十二年薨今王肅溱立長子恭枵 
　　周定王十五子 
　　憲王母馮氏宋國公勝女 
　　庶人有爋初封汝南故善漢庶人定王見告反有爋為之靖難後得白乞誅有爋成祖赦居之大理定王老始歸歸與其弟有熺不睦於祥符王欲誣祥符王反詐為王報趙反書竟覺免庶人守陵神烈山除是為宣德三年 
　　順陽王有烜亡子除 
　　簡王故封祥符 
　　庶人有熺封新安嗜人腦肝膽常以日昳揜人殺而占之新安之門無行人竟坐與有爋謀構祥符削王守陵神烈山除 
　　永寧王有灮灮薨子子場立場薨子同釾立釾薨子安法立法薨子睦橪立橪薨子勤燭立燭薨子朝堛立堛薨今王在鏜立 
　　汝陽王有煽煽薨子子壆立壆薨子同銍立銍薨子安澓立澓薨子睦槿立槿薨子勤丞火立丞火薨子朝誰土立誰土亡子除有宗室 
　　鎮平王有爌德善多材亓詩歌書畫及於騎射球毛匊作道統論歷代賢王傳以壽終子子堠立堠薨子同彌金立彌金薨子安泭立泭薨亡出除有宗室宜陽王有炥亡子除 
　　遂平王有熲熲薨子子墌立墌薨子同鐎立鐎薨子安洛立王言論英發臨事有斷以壽終子睦檗斗及王子勤■〈火麗〉嗣朴而貧薨子朝墦孫在■〈金矢〉弗及嗣今王肅漽立 
　　封丘王有熅熅薨子子堼立王隆凖虬髯其聲如鍾薨子同鉻立其髯類父英雄有材畧好夜宴竟薨子安湜立湜薨子睦□立端儉多賑舍薨子勤王立亡子除有宗室 
　　羅山王有熼熼薨亡子妃殉諡貞烈除 
　　內鄉王有烱子子■〈土戔〉先王卒王薨孫同■〈金具〉立■〈金具〉薨子安湩立崇儉省嗜子睦樶立薨今王勤烰立長子朝甾 
　　胙成王有燆燆薨子子壉立壉薨子同廠羊金立廠羊金薨子安瀏立瀏薨子睦槴立槴薨子勤燇立燇薨今王朝矛土立 
　　第十五子殤贈固始王 
　　周簡王十二子 
　　靖王亡子 
　　懿王故封通許 
　　原武王子塒塒薨子同■〈金微〉立■〈金微〉薨子安淇立淇薨子睦瀕立瀕薨子勤爚立爚薨長子朝埨長孫在■〈金皁〉 
　　鄢陵王子塈塈薨子同鋖立鋖薨子安沅立沅薨子睦枸立枸薨長子勤炡長孫朝■〈土從〉 
　　河陰王子壇壇薨妃殉諡貞烈子同鑣立鑣薨子安坵立坵薨子睦橘立橘薨今王勤■〈火午〉立長子朝走乍 
　　項城王子堰亡子除 
　　宜陽王子垗亡子除 
　　潁川王子墟墟薨子同■〈金亶〉立■〈金亶〉薨子安潪不及封孫睦棌立薨長子勤木匆火卒 
　　義陽王子圪圪薨子同鍱立鍱薨子安汥立汥薨今王睦楪立 
　　子墩封未冊卒亡子 
　　汝陰王土亡子除 
　　臨汝王子■〈土尃〉■〈土尃〉薨子同銜立銜薨今王安洔立長子睦楚 
　　周懿王八子 
　　惠王封睢陽仕進世子竟王 
　　沈丘王同鏺鏺薨子安涪立涪薨子睦栲立栲薨子勤■〈火禺〉立■〈火禺〉薨今王朝■〈土旬〉立 
　　上洛王同■〈金朵〉■〈金朵〉薨子安瀼立瀼薨子睦■〈木盛〉立■〈木盛〉薨今王勤言火立長子朝日盍 
　　魯陽王同鈮鈮薨子安汞立汞薨子睦杫不及封今王勤灰立長子朝■〈土共〉 
　　臨湍王同鈞鈞薨子安瀺立瀺薨子眭檠立檠薨子勤緂立王無適子有濫妾子朝土不封降奉國將軍除有宗室 
　　堵陽王同鉣鉣薨子安驛孫睦台不及封曾孫勤炈立炈薨今王朝■〈土簿〉立 
　　清河王同鐪王嘗挾姬夜遊廵甲止王王使姬截甲耳孝宗降敕切責王薨子安沈立亡子弟鎮國將軍安囗九子睦棱立棱薨今王勤熛立竟以伯父封例除有宗室 
　　新會王同鏘鏘薨子安渤立渤薨子睦樒立睦樒文而恣睦■〈木挈〉以學舉為宗正樒妬之誣其以獻女得譏以艷曲使府中習謌之萬曆初上以宗室多無所出祿遣給事中萬象春行議諸王府限制贍貧宗睦樒嚄曰是齊泰黃子澄復出聚宗室千餘人盟誓周府門出飛章造睦■〈木挈〉羣摮之盡其鬚髮曰皆爾謀而羣上書抗詔坐廢幽高牆除有宗室 
　　周惠王二十三子 
　　世子安橫追封悼王 
　　義寧王安涘惠王無嫡弓立庶長子安橫為世子安橫薨恭王立而幼安涘誣恭王母出不正不可嗣冀得自為王夕治三年坐革爵正德初復王薨子睦櫸立櫸薨子勤示火立長子朝墷不及封今王在金谷心立 
　　庶人安泛封平樂惠王世子其庶長子安橫安泛與安涘以次受封惠王安靜不事事安橫專權嗜利與安涘安泛等競置囹圄刑具集亡賴為私人擊斷無諱而安泛為甚惠王戒安橫不從王怒安泛因而傾安橫奏請廢之安橫亦持安泛不法事欲上告惠王薨羣小惡安泛於安橫安橫奏安泛私壞宗廟社稷儀仗染作諸壇庫奸庶母毆死人安泛亦誣奏世子以膳毒惠王通惠王芒服中作戲下鎮廵官案驗赦頃之安橫死安泛侵陵安橫妃殊甚孝宗十三年命太監魏忠邢部侍郎何鑒往案安泛恐益持世子毒殺惠王事並誣安橫妃淫亂所連逮千餘人鑒等還奏上削安泛爵降為庶人幽高牆除其封 
　　崇善王安宮宮薨子睦槤立槤薨子勤爁弗及封孫朝墉亦夭除有宗室 
　　鎮國將軍安漨追封海陽王子睦杲立薨今王勤炵立長子朝升 
　　安沈未封卒 
　　安泙未封卒 
　　定安王安渳亡子除 
　　曲江王安葉葉薨子睦梒立梒薨今王勤爟立 
　　鎮國將軍安瀣未王卒 
　　博平王安戈惠王男子二十餘平樂義寧諸王交門兒皆以及難獨王備車馬盛賓客客莫不造門教授蕭雅勸不讀書王曰善日從雅讀書也雅年八十餘且卒王為治後事其卒也使人視殯殮三日王親臨奠焉周自定憲以來率諱死凡喪葬事無敢王聞者死則曰老曰干王獨親臨奠教授人謂王修義慕□有 
　　終始王薨子睦柯立柯薨子勤■〈火矣〉立■〈火矣〉薨朝基立長子在銁 
　　鎮國將軍安浰未王卒 
　　聊城王安潧亡子除 
　　汾西王安漕漕薨子睦桍立桍薨子勤■〈火雋〉立■〈火雋〉薨子朝垧立亡子除有宗室 
　　魯山王安潀潀薨子睦欏立欏薨子勤火而立亡子除有宗室 
　　信陵王安滓滓薨子睦楃立楃薨子勤熩立亡子除有宗室 
　　邵陵王安潿潿薨子睦木宇立木宇薨子勤爃封鎮國將軍 
　　軍萊陽王安潏潏薨子睦桄立桄薨子勤火而火立火而火薨長子朝馬垂 
　　東會王安瀉瀉薨子睦柊立子勤焭先王卒孫朝堡立 
　　富陽王安濯濯薨子睦桴立桴薨子勤煋立萬曆元年革為庶人除有宗室 
　　會稽上安茦茦薨子睦杉立杉薨子勤焱立焱薨子朝要隹 
　　浦江王安巫巫薨子睦栮立栮薨子勤火熒立長子朝郢 
　　麗水王安汾亡子除 
　　周悼王九子 
　　恭王 
　　鎮國將軍睦梠未王卒 
　　鎮國將軍睦栜未王卒 
　　應城王睦桎撝謙下士以忠孝旌薨子勤火景立火景薨子朝均立均薨子在錠立 
　　益陽王睦楮楮薨子勤煜不及王孫朝壇立 
　　奉新王睦榴榴薨子勤械立子朝埏 
　　庶子睦槏 
　　庶子睦楤 
　　南陵王睦楧博學該物廉介節儉無聲色之好所居瓦屋不綠嘉靖季上書請立宗學以崇德教設選科以省祿費嚴保勘以杜冒濫革冘職以除素餐戒奔競以息饕餮許拜掃以廣孝思立憂制以省祿費上 
　　嘉納之竟老亡子除 
　　周恭王十四子 
　　世子勤熄追封康王 
　　京山王勤炫子朝璧先卒王薨王在銖立長子肅沛 
　　華亭王勤熂熂薨今王朝垣立長子在金脊 
　　寶坻王勤炬炬薨今王朝坮立長孫在鈐 
　　湯溪王勤烶烶薨今王朝型立長子在ù金 
　　瑞金王勤煥煥薨子朝土六立土六薨今王在鈉立 
　　商城王勤文式文式薨子朝土尚立土尚薨長子在釴 
　　勤烇未封卒 
　　勤烷封臨安天亡子除 
　　柘城王勤煫煫薨今王朝埢立長子在鍲 
　　修武王勤火庭火庭薨今王朝堋立 
　　安吉王勤火勃火勃薨今王朝堤立 
　　汝寧王勤秋火王病腫幾殆妾劉焚香祝天衣單三衣以分王災王愈王薨劉氏自經從隆慶中賜旌表 
　　勤焞封彰德長子朝土茲 
　　周康王四子 
　　庄王 
　　朝埴封順慶 
　　保寧王朝堵堵薨子在鍜立 
　　朝墀未封卒 
　　周莊王四子 
　　敬王 
　　儀封王在鑾鑾薨子肅必皿立 
　　在金共封安昌萬曆中以孝義旌 
　　在金王封遂寧子肅廌 
　　周敬王二子 
　　今王 【 一闕】 
　　今王四子 
　　恭枵余未名 
　　臣郎曰臣為郎時周自王以下凡三萬二千八百九十七宗其宗獨眾而人貧甚嘉靖中有代宗室越關訴糧者言臣從開封來目擊周宗動作有禁無產可鬻無人可依數日之中曾不食有年踰三十不能婚者有暴露十餘年不能葬者有行乞市井傭作民閒流移它鄉餓死道路者諸府宗室誠貧於周為甚上覽而憫焉 
　　△楚王 
　　楚昭王楨國武昌母昭敬太充妃胡氏生時高帝破漢武昌報至帝喜問羣臣武昌古何地也對曰楚上曰子長予楚及分封王齊鑄齊寶三鑄三虧帝乃記之曰昔予心許楚乃封楚高帝賜王經史王錄御注洪範及大寶箴於座右時觀警十四年令率江夏侯德興討散毛諸洞蠻夷明年討大庸諸洞蠻夷銅鼓五開蠻為亂出沒不常聞王師至輒竄匿退則復出十八年命王與信國和討之王與信國公分屯諸洞立柵與雜耕以狎之久之計擒其渠魁餘黨悉潰二十年討雲南阿魯禿遁走武關至鄜州擒之二十四年往征西番二十七年道州杜回子叛承命討平之是年復討全州叛猺二十八年討桂陽山寇平之二十九年盧溪黔陽諸洞蠻夷叛王出師自沅州伐山踰阻至天桂山入苗寨平之三十年熒惑入太微高帝以太微楚分敕王戒慎玉書十事以無忘大訓其十事曰尊朝廷守祖訓敬神明作藩屏順人心友兄弟防邊境練軍士謹錢榖畜馬乘王每討平諸叛高帝喜謂王有略及子巴陵王薨帝予敕曰劉向雲人君候五星出入所舍何分進退休咎務必知之是以自古有土有眾者謹身心觀天道察人情不敢自暇逸分茅胙土之君亦自有一國休咎可不審與吾諭爾久矣前與爾天文書一帙望爾知星象慮禍福修人事也舊歲熒惑入太微太微天庭居翼軫楚分也五星無故入災必甚焉徑入東往猶不為害今順入逆出八十日矣在內庭十日有死君者有死後者死宰相者況八十日爾子疾逝災非止此爾尚省慎以回天意其冬王妃薨葢高帝之精天文如此是年古州蠻叛使王與湘王柏率師十萬往征王不親蒞軍措糧糗無方上心乃謂王不武也王居國樂善奉法無有隃越成祖即位召為宗正八年入朝上美王賢亦與其官屬能輔導褒賜之王五十五年薨子孟烷立是為庄王章帝時平江伯瑄密奏湖廣東南大藩襟帶湖湘控引蠻越交廣黔蜀之會人民蕃庶商賈輻聚楚立國三護衛自始封至今齒繁積充兵強國富魁於異藩護衛之官交姻連婭櫱枝延蔓小人行險或生其心惟陛下借乏餉名選其健銳使轉漕京師因而留之章帝曰楚故無過不可庄王懼請內兩護衛自留其一帝勞而聽之令王自選其一而後歸兩衛於朝王小心敬慎敏而好學所招引管時敏貝翱雷貫等皆文學之士王十六年薨子李堄自武陵王立是為憲王王事母妃鄧至孝鄧疾幾殆王吁大願代躬侍湯藥不解帶者幾月英宗賜書獎諭母妃鄧鄧愈孫女也王亦以文稱所著東平河閒圖贊士林誦之王四年亡子薨弟季埱自黔陽王進封是為康王正德初疏論逆瑾罪王五十九年薨亡子以庄王庶子東安王子均鈋嗣是為靖王王四十六年薨子榮戒立是為端王王仁且孝徒跣送葬武宗表之彰孝之坊王二十三年薨子顯榕自長樂王立是為愍王王居端王喪遇生辰郄羣臣之賀儀賓寶者靖王壻也與其弟貢多營利王踈之宗室訟寶王弗庇也而收其賜田寶怨使貢誣奏王幸臣玉海與其府中人呼王萬歲誘王演武設水戲習水軍書上肅帝下都御史御史治都御史御史具言王居喪卻賀能知禮不坐削寶為編民然王亦時有不法事初王娶於吳生英耀收宮人王生英■〈火僉〉英耀長封為世子見王宮人方兒悅之私烝之外舍王知之禁方兒北園笞其狎人陶元死之居亡何王與諸王泛湖登湖台娼麼兒侍英耀又悅庂通庂於湖亭明日英耀具筐通中使其卒金與卒良輔筐麼兒致之館王怒甚發聲死二卒二卒懼如元也告英耀曰王怒世子之位不可知矣英耀曰然不如我先會元夕世子與二卒謀置酒享王煞之以力士王至世子匿力士堂後曰炮可舉也酒數進犒從人王從人下受犒英耀示力士炮力士出以銅瓜撾王王瞿然曰耀耀腦出死耀取銅鞭鞭王屍迎麼兒為新妃處端王之宮遷端王主事聞逮英耀夜斬之焚其屍王曰愍楚楚人稱愍王為破頭王肅帝二十四年也於是英■〈火僉〉嗣是為恭王王謙抑名於楚王二十一年薨今王華奎立 
　　楚昭王十子 
　　巴陵王孟火忽亡子除 
　　永安王孟烱烱薨子季塾立塾薨子均金栗不及封孫榮澹立澹薨子顯梧立梧薨子英焌立焌薨子華土末立土末薨今王蘊鍾立 
　　庄王有二兄皆庶也故庄王王 
　　壽昌王孟焯焯薨子季土予立土予薨子均鑯立亡子除有宗室 
　　崇陽王孟煒煒薨子季堞立堞薨子均鐓立鐓薨子榮羅不及封孫顯休嗣王王及奉國將軍榮湑鎮國中尉顯櫸顯蘽為愍王主宗祿出息以惡金及祿權子母償精金取盈焉宗人皆怨鎮國將軍顯桍與其舍人虎言之朝格之愍王怒笞顯桍斃虎罰顯桍千金月旦顯桍將朝於愍王王與榮湑顯蘽顯櫸袖鐵尺權錘待之甓郛羣斃之王竟賜死湑蘽櫸幽高牆降襲鎮國將軍 
　　通山王孟爚有賢聲爚薨子季垟立垟薨子均金茦不及封孫榮毫嗣毫薨子顯木禺立木禺薨子英炊立愍王之及也世子逼脅諸王諸王皆為世子閉惡唯王直奏聞王薨長子華埌先卒孫蘊鉉立長子盛決 
　　通城王孟燦有賢聲燦薨子季土堂立土堂薨子均钃先卒孫榮渡立渡薨子顯櫃先卒孫央焀立焀薨今王華塒立長子蘊銶 
　　景陵王孟照亡子除 
　　岳陽王孟爟爟薨子季境立亡子除有宗室 
　　江夏王孟炬炬薨子號土立號土薨子均鋷立鋷薨子榮漠立漠薨子顯桔立桔薨子英熼立為今王長子華土宣 
　　楚莊王四子 
　　憲王 
　　康王 
　　東安王季塛塛薨子均鈋進嗣楚王次子土上鈽立鈽薨子榮淑立淑薨子顯梡立老成忠厚薨子英燧立為今王 
　　大冶王季堧亡子除 
　　楚靖王二子 
　　端王 
　　縉雲王榮淋亡子除 
　　楚端王三子 
　　愍王 
　　保康王顯樟 
　　武崗王顯槐英耀之弒也王奔捄愍王鏦傷臂事聞賜白金三斤彩幣玄黃四襲嘉靖末請立宗學以教諸宗高下其月餼為升黜廷臣多采用之然為人陰毒亡人理嘗被逮長子英煪 
　　楚愍王二子 
　　逆凶英耀 
　　恭王 
　　楚恭王二子 
　　今王 
　　宣化王華璧與今王一乳生母胡氏 
　　臣為郎時楚自王而下凡二千一百三十有一宗 
　　△齊王 
　　齊庶人槫母達定妃高帝三年用皇子封為齊王國青州王以武自雄數以上命練兵於邊為恣肆建文初府中人曾名深告變建文帝征王廢為庶人與周王橚同系護衛指揮真等皆伏誅靖難師入金川使兵護二王二王卒不知所以伏地哭已知為靖難兵乃大喜成祖與王齊如故封王子賢烶為樂安王賢焌為長山王賢完日火為平原王王之國無能改前過益陰養刺客奸人築王苑並城使其護衛守城人不得登城夜廵王朝帝曰戒之戒之母記伏地哭時耶王益自疑謗毀呪示虘私僭號闇結勇士通邊夷上不忍賜之諭書王亦上表悔過因請朝謝既至羣臣交劾王王厲聲曰奸臣喋喋又欲效建文時耶會盡斮此輩上聞不懌削其護衛官屬留居京師吏部尚書蹇義請罪其教授垣等上曰齊王凶悖出天性朕拔王危難安全之誠心溫詞尚不得其聽況肻遜於下置不問久之益怨言上乃遍諭齊過於諸王王與其子俱削為庶人除封幽王西內宣宗三年福建建陽男子樓濂詭稱齊王子謀舉事令覺之捕誅其黨數百人槫及其子賢烶等皆暴卒今獨其少子賢爀有後以庶宗居南京 
　　△潭王 
　　潭王梓國長沙母達定妃洪武三年用皇子封二歲耳十八年之國王慧而文數設醴召府僚賦詩品高下金繒賞之治亭殿東掖置琴酒書研洪武二十三年妃與民家坐事上召王王驚闔宮焚死在位二十一年無子除亦聞曰達定妃故陳友諒姬上妃之妃居常為語所以為妃故王不勝忿閉城反竟自焚 
　　△趙王 
　　趙王杞高帝大封諸子秦晉燕吳楚五王皆任衣冠齊潭趙魯在襁褓王封二歲耳明年殤 
　　△魯王 
　　魯荒王檀國兗州母郭寧妃封時生兩月耳年十五之國在位二十年薨王好文禮士而餌丹以至眇竟薨高帝戾之所以冊之如秦王子肇輝立為靖王王恭謹下士以奉法聞王六十四年薨子泰堪立為惠王王七年薨子陽鑄立為庄王王四十八年薨子當漎孫健杙不及王曾孫觀烷立為端王追封當漎懷王健杙悼王端王為王幼狎其典膳信等淫戲亡渡為復屋曲房於東園離宮挾娼樂飲裸男女雜浴左右有忤立斃之或炮烙刑信等咄啐殺人有抉眼截唇死者世宗念王幼革其祿三之二逮信等誅之王二十年薨子頤坦自寶慶王立為今王王事端王病嘗藥請代喪葬遵禮衰絰三年捐田及湖數頃以賑貧民世宗獎之世子壽■〈金爵〉先王卒 
　　魯荒王一子 
　　靖王 
　　魯靖王六子 
　　惠王 
　　巨野王泰墱墱薨子陽鎣立事繼母孝薨子當涵立涵薨子健木立木薨子觀燖立燖薨亡後除有宗室鄒平王泰塍塍薨子陽鎕立鎕薨子尚潩立潩薨子健檔不及嗣其子觀爁立潩檔皆以孝聞爁薨今王頤在 
　　安丘王泰土寧土寧薨子陽鐆不及封孫當澻立澻薨子健朴立朴薨子觀燫立燫薨今王頤堀立長子壽鍏藥陵王泰壆壆薨子陽錧立錧有三子曰當菏曰當奈曰當一錧延秀才滕滋教之菏一鈍奈敏滋告王王屬心奈菏一恨杖殺滋並降為庶人以奈嗣錧薨奈不及封孫健概立概薨子觀燔立燔薨子頤■〈土戔〉立■〈土戔〉薨子壽鎬 
　　東阿王泰壄壄薨長子陽鐔卒亡子弟陽鏢以鎮國將軍進封孝友能詩善楷書薨子當澆立薨亡子除有宗室 
　　魯惠王一子 
　　庄王 
　　魯庄王十字 
　　懷簡世子當漎以孫端王追封懷王 
　　東甌王當沘沘薨子健楸立楸老亡子言宗室所以蕃繇其詐以妾媵子為嫡子臣今六十亡息胤所受府第廠請以身後盡歸魯府待給新封省民財萬一乞着為例報可王薨爵除有宗室 
　　郯城王當滋亡子除 
　　館陶王當淴凶淫亡子除 
　　翼城王當濡濡薨今王■〈木鼎〉立長子觀火 
　　滋陽王當漬漬薨子樀不及嗣孫觀煒立煒薨長子頤堄先卒今王壽鍑立 
　　陽信王當昔昔薨子健杫立杫薨子觀燃立燃薨子頤埔立埔薨今王壽鈔立 
　　高密王當湄湄薨子健栻立栻薨子觀煐立煐薨子頤封立亡子除有宗室 
　　庶人當冱故封歸善正德中流賊攻兗庶人借護衛盔甲弓弩率家眾乘城射卻之朝廷降敕褒諭遂以健武弭庶人數數召袁質射與其舍人趙岩縱酒庄王有較尉智庶人愛之屬長史魁啟庄王以為家人魁不應密靖庄王重繩之庄王謫智為樂工庶人怒欲縛辱魁魁匿不見乘醉言庄王庶人慾反王質者東平人居鄉侮斷鄉人惡之吏部主事梁榖者亦東平人其微時凶戾倚諸惡少年既貴惡少年尚往來其門厭苦之榖又與千戶高幹□有怨其邑人西鳳竹入京師造榖言□□紏眾且為逆榖意動訪於屈昂昂亦亡賴子□書愈誑榖同邑劉升者嘗為千戶王鑕所辱會亦自東平來復誣鑕預謀於榖榖因告變於楊一清言質岩且通當冱反攝乾等與其所厭苦惡少年為從內廷權貴聞之欲徼封拜如寘鐇故事遂密聞於武宗兵部尚書陸完請下山東密捕令總兵官劉暉以遼東軍駐濟寧伺變魁因奏庄王不發禍且先內廷權貴亦示意迫庄王庄王懼遂亦奏當冱反有旨遣司禮太監祥大理少卿鈍錦衣衛指揮端往執之益發兵布置德州大名淮徐間京師洶洶旬日震動既至圍庶人宮庶人方醉臥與質等朿手就縛曰我何罪索其兵器則向射賊弓弩也廵按御史翰臣効奏榖報怨邀功長史魁譖子惑父並宜寘法詔以翰臣為謀叛者隱匿下錦衣獄降為州判官御史啟充等極論榖鼓煽流言啟小人生事喜功之心致大臣輕信寡謀之失死不足盡法豈宜與翰臣異罰不報於是下廷臣議當冱罪無所坐獨以乖違祖訓降為庶人幽高牆質及宗屬戍肅州鳳竹昂□徙口外魁亦妄誣坐斬余所連逮多瘐死者中官護送當冱之高牆當冱猶未知所坐中官曰當之鳳陽謁祖陵耳比至問曰何地也曰高牆乃大慟曰冤乎觸牆死聞者傷仔健木田立亡子除 
　　新蔡王當泘泘薨子健櫛立櫛薨今王觀煃立長子頤土卦 
　　魯懷王一子 
　　世子健杙以子端王追封悼 
　　魯悼王一子 
　　端王 
　　魯端王二子 
　　今王以寶慶王進封 
　　今東原王頤埨 
　　今王八子 
　　溫肅世子壽■〈金爵〉 
　　福安王壽鉁夭亡子除 
　　富平王壽鏳 
　　常德王壽鋐今為魯王 
　　寧德王壽鋮 
　　泰興王壽鏞 
　　長泰王壽錥薨 
　　永福王壽巨 
　　臣為郎時魯自王而下凡七百六十有五宗
