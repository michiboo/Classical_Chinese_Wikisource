
　　建文君者，懿文皇太子次子，而高皇帝孫也。懿文太子先高帝薨，高帝崩，君以太孫嗣，紀年建文。畏諸王強大，用齊泰、黃子澄計誅鋤之。諸王皆恐，燕王曰：「奸臣害我！」乃以叔父興師誅泰、子澄，師名靖內難。四年，靖難師入都，君闔宮自焚，臣民推燕王爲皇帝。擯君年紀不用，以未改元之年屬之洪武，令稱建文君也。 
　　君名允炇，生而偏顱，高帝弗喜。成童聰穎，能詩使賦，新月曰庶其免乎。初懿文太子仁柔亡武，君亦文弱，好詩書，不任法律。太子薨，高帝屬心燕王，以學士劉三吾言，乃立君爲太孫，使預政。太孫時時尚寬大，中外有欣欣之心。高帝末年，其諸子存而壯者成祖若周王橚皆與太子同出，高皇后胡妃子楚王槙達妃於齊王榑郭妃子蜀王椿代王桂谷王橞胡妃子湘王柏郜妃子肅王楧韓妃子遼王植余妃子慶王㮵楊妃子寧王權周妃子岷王楩。始高帝王諸子多國邊陲以爲陲固，令置三護衛其王中原者亦皆有土大方太孫既立諸王以兄子易之太孫以爲憂嘗謂其傳黃子橙曰諸王皆尊屬擁重兵即陛下千秋萬歲後曷制之黃子澄曰諸王雖有三護衛僅足自固明兵滿天下其孰能當太孫曰善高帝大漸以齊泰爲兵部尚書受遺詔洪武三十一年閏五月辛卯太孫即皇帝位以其明年爲建文元年大赦天下其日葬太祖高皇帝孝陵止諸王會葬是月也以兵部尚書齊泰太常寺卿黃子澄參軍務七月召漢中府教授方孝孺爲翰林院侍講賜禮部右侍郎董倫髹幾玉鳩 【 董倫字安常宛平人爲自儒士處山林閒服褐茹藜國初以爲資善大夫事懿文太子其所陳多忠厚之言太祖聞而善之超遷左春坊大學士太子薨出爲河南參議】 周王子有爋告其父橚反使曹國公景隆執王及世子京師詔諸王議其罪燕王爲周王請寬君語泰子澄莫若且止泰子澄出相語縣官婦人之仁耳乃廢周王爲庶人徙蒙化置世子臨安十二月朔省牲郊壇詔求直言舉山林岩穴材德之士齊府人告變召齊王還京君晏朝監察御史尹昌隆諫君曰朕過心示昌隆諫書天下與天下明知朕不德釋所在黥徒還鄉元年正月將有事於南郊奉太祖高皇帝配戊寅御奉天殿誓百官夕齋於文華已卯舍皇邸庚辰子夜脫舄行禮昧爽還朝受賀詔養老賜高年米絮帛有差命官贖民粥子減田租告即位於天下神祗敕修太祖實錄征處士楊士奇二月諡太祖高皇帝孝慈皇后高皇后追尊皇考爲孝康皇帝廟號興宗皇妣懿敬皇太子紀爲孝康皇后冊妃馬氏爲皇后封弟允熥吳王允熞衡王允𤐤徐王立皇子文奎爲太子詔曰祖宗廟諡稱號所以褒顯功德薦之天下後世不宜諱自今諱廟諱廟諡稱號勿諱山林岩穴有才德廉能之士有司以實聞軍民年八十以上亡男女者賜一石米十斤肉二斗酒九十者加一帛一斤綿犯杖以上及嘗爲隸優者不與鰥寡孤獨貧無告者歲給米三石親戚養之無親戚者里鄰相恤田荒不可治者除其賦義夫節婦孝子順孫及同居五世以上者有司以聞不能嫁娶喪葬者部伍鄰族相資助民罹災者速賑濟軍中孤兒廢疾無養及老有代者一體撫綏還鄉自便者聽前代兵後骸骨春時揜埋毋令其露衛所軍戶絕者除勿勾是時齊泰黃子澄言自今親王有罪者請輒除其國諸藩猜雍甚而君日與孝孺輩稽古用周官變更高帝制定品官階勛正一品更特進資政上卿從一品更資政卿其餘各爲大夫士有差正一品以六部尚書處之尚書以下增左右侍中各一人位侍郎上省戶刑二部司爲四戶部民司度支司金帛司倉庾司刑部祥憲司比議司職門司都官司罷稱司爲清吏罷左右都御史設都御史一人副僉都御史各一人更通政司曰寺使曰通政卿通政參議曰少卿封丞增置左右補缺左右拾遺各一人更置大理寺曰司卿曰大理卿左右寺正曰都評事副曰副都評事司務曰都典簿更太常寺卿曰太常卿少卿寺丞分左右更天壇祠祭署曰南郊祠祭署泗州祠祭署曰泗濱祠祭署宿州祠祭署曰新豐祠祭署更光祿寺卿曰光祿卿少卿寺丞分左右升少卿秩從四品省署丞二人更太僕寺卿曰太僕卿增少卿寺丞各一人增典廄典牧二署署隸二羣曰驈騻十五羣曰遂生三羣更鴻臚寺卿曰鴻臚卿少卿寺丞分左右增翰林院承旨一人學士一人省侍講侍讀學士置文翰文史二館餘六科左右給軍中除左右布政使設布政一人更按察司曰肅政按察司增親王官賓輔二人秩三品伴講伴讀伴書各一人郡王賓友二人教授一人見王郡王坐禮焉如賓師贊謁名不臣是月也燕王與其世子諸子來朝行皇道登陛不拜監察御史曾鳳韶戶部侍郎卓敬上劾不報三月丁亥帝祀先師聽講太學賞師生幣鈔有差命戶部右侍郎夏原吉等二十四人充採訪使行天下問民疾苦興廉黜貪得便宜行事是月燕王還國燕世子及諸子高煦高燧留京師北平按察僉事湯宗告按察使陳瑛密受燕府金錢詞連右布政使昱按察副使璉俱逮系詔獄譴削有差燕王護衛百戶倪諒上變連府中官旗諒鐸等皆逮迅伏誅敕都督宋忠調邊軍三萬屯開平悉選燕護衛隸其戲下召燕胡騎指揮童等還京調北平永清二衛軍於彰德順德以都督徐凱練兵臨清都督耿巘練兵山海關皆以備燕四月齊王告變事連相王柏君使讓之湘王怒焚宮赴火死遂廢齊王爲庶人幽之誅其護衛指揮真等亡何代王桂岷王楩皆得罪復並廢爲庶人並幽之諸王既多得罪燕王最長名最盛亦被詰讓齊泰黃子澄與魏國公徐輝祖等日夜謀防燕矣君因以工部侍郎張昺爲北平布政使謝貴爲北平都指揮監燕燕王佯狂爲澀舌稱病甚燕指揮盧振長史葛誠常告燕陰事於昺貴昺貴入問燕王病王重裘擁爐見之猶顫因上表臣久病無侍於請遣臣子之留京師者齊泰曰盍焉黃子澄曰不可疑而備之殆也乃皆遣篢居頃之燕王使其百戶庸詣闕奏事齊泰請執訊之庸誣服因飛符昺貴令與都指揮張信密擒王官較昺貴等約盧振葛誠居內都督宋忠居外舉事有日張信以爲憂信母疑而問之驚語曰不可不聞而父之言乎王氣在燕分燕王當有天下六月昺貴圍王城珊端禮門殺王卒矢入於城中未幾詔削燕王爵密敕昺貴等王張信請見王三不可乃乘輜軿入王見其白身來許之信入拜床下王爲瘖信曰殿下無然有事當語臣王搖首指腹信曰殿下猶不誠語無意乎上擒王矣當就執如有意請告臣也王下拜曰一家之命皆在子矣七月壬申王稱疾愈出會宮僚盡如中朝所坐宮較縛置庭中召昺貴曰罪人得矣則取去昺貴至門者內之呵止其從入王杖見昺貴會進瓜王食瓜怒且詈曰今編戶齊民兄弟宗族尚相恤身爲天子令親屬繼父旦夕莫必其命縣官待我如此天下何事不可爲乎因擲瓜於地護衛軍皆怒前擒昺貴捽盧振葛詐等下殿王投其杖曰我何病迫於若奸臣耳我何病遂曳斬昺貴等夜攻下九門北平指揮俞瑱走居庸馬宣走薊宋忠自開平率兵至居庸聞事敗退保於懷來留填守之燕王上書曰臣聞書曰不見是圖又曰視遠惟明今事幾甚着陛下畧不垂察臣竊惑之當元之末生民塗炭羣雄角逐皇考太祖皇帝披霜露東征西伐赴矢石被創痍艱難百戰然後定天下封建諸子鞏固宗社爲盤石之安不幸賓天陛下嗣登大寶奸臣齊泰黃子澄輩包藏禍心爲謀以誤陛下橚槫柏桂楩五弟雖有懸愆未聞不軌重可裁減護衛輕可賜敕誡厲乃動見削奪轉徙流離行道嗟嘆柏尤可傷不得良死今尚未厭又以加臣臣守藩二十餘年事君之誠明於皎日奸臣跋扈蔽明害公執臣奏事之人棰榜棘■〈蓻上火下〉迫其告變分佈宋忠張昺謝貴於內外圍守臣府臣之一家如臨湯火已而貴昺爲護衛所執始知其出奸臣之謀臣聞伐木樹者必先翦旁枝危君室者必先除公族朝廷孤立社稷危矣不待明者而後見也高帝祖訓曰凡新天子即位朝無正臣內有奸惡則親王訓兵待命天子密詔入誅之臣謹領鎮兵俯伏待命以遵皇祖之訓惟陛下念之周廣同姓綿祚八百秦人孤獨二世而亡明鑑斯在詩曰價人維藩大師維垣大邦維屏大宗維翰懷德維寧宗子維城無俾城壞無獨斯畏易曰大君有命開國承家小人勿用惟陛下念之書上不報丁丑燕王大諭將吏起兵靖難次通指揮勝等以通降王使其將指揮能等攻薊指揮安等攻居庸皆拔之生擒馬宣俞瑱走依宋忠於懷來王與其將馬雲徐祥攻之宋忠佯言怒其將士曰公等父兄家北平燕盡殺之矣速報仇諸軍或疑或怒燕王使其前鋒用家幟先登城中子弟望見幟皆喜無鬬心忠敗奔入城急匿廁燕軍捕出之並獲瑱兵勢大振於是山後諸州皆不守而開平龍門上谷雲中守將往往降附矣谷王橞震驚率眷屬奔於京師是時遵化密雲永平指揮皆以城降都督劉貞陳亨都指揮卜萬引大寧兵出松亭關以攻遵化萬借而勇貞巽而懦而亨有二心於燕王獲二卒遣之爲書置一卒衣中多予之金使獻書於萬若與通者而其一卒無所賞卒恚歸訐於貞貞搜卒書執萬以聞君籍萬家下之獄是月也告天地宗廟社稷削燕屬籍詔天丁以長興侯耿炳文爲征虜大將軍駙馬都尉李堅都督寗忠爲左右副將軍帥師三十六萬北進安陸侯吳傑江陰侯吳高都督指揮盛庸潘忠楊松顧成徐凱李文陳暉平安等益出偏師佐炳文置平燕布政司於真定刑部尚書暴昭掌之八月炳文師至真定徐凱次河間潘忠楊松守鄚忠松使其先鋒九千餘人屯雄燕王屯樓桑日甫食士度白溝夜雄雄人登陴罵北軍遲明燕緣雄屠之忠松來援燕將譚淵領兵千餘過橋蒙茭伏水中使勇士要戰於路隅伏出水據橋二將無所退保皆被擒燕王遂自將百餘騎趨鄚盡降南軍還軍白溝自引精騎直趨真定西門下破其二營炳文覺起門橋橋紖斮於北軍乃出戰王以奇兵擊炳文背炳文奔北入城卒門賓門不得入自相斮乃入燕騎士祿刺駙馬堅墮馬獲之寗忠顧成及都指揮劉遂俱見執死者三萬入炳文入城堅壁北軍攻之不下引還君大怒曰老將也而摧鋒黃子澄對曰亡憂勝敗兵家之常耳君曰雖然孰堪更將子澄曰曹國公景隆可比用景隆今破矣乃拜景隆大將軍其行也帝親餞之江渚賜諸將犀玉帶有差齊泰言遼寧地近燕請召還二王從之遼王至寧王不至君怒削寧王護衛監察御史韓郁上言曰臣聞人主親其親不獨親其親臣嘆陛下愛諸王之至侍諸王之厚而諸臣不體也凡見藩封太重疑慮太深者豎儒耳諸王親太祖遺體也而貴孝康皇帝手足尊陛下叔父也太祖遺體則不可使賤親之手足則不可使缺陛下叔父則不可使也絕高皇帝孝康皇帝爲天子子與弟以爲戮在天之靈安乎臣念至此未嘗不流涕也夫亡唇寒齒舐糠及米言者曰二叔流言周未嘗不誅也六國反叛漢未嘗不削也遂使周王播遷父子流離於是齊王廢湘王焚代王遣岷王又見告矣諸王爲自計必曰兵不舉禍必結是陛下激之也燕王舉事兩月矣前後調兵不下五十餘萬有一矢之獲乎經營已久軍興輒乏將士挺敗徒令中原赤子困□輸戰九重之憂方深帷幄之計彌礉日甚一日語曰親者割之不斷疏者續之不堅臣恐陛下不察不待十年必有噬臍之釁伏惟興滅繼絕釋齊代岷之囚封湘王之墓還周王京師迎楚蜀爲周公俾各命世子持書勸燕罷兵守藩以慰宗廟之靈明詔天下撥亂反正篤厚親親宗社幸甚不聽前斷事高巍請得自使燕說燕王君使參贊景隆軍九月景隆至德州炳文敗卒得五十萬進營河間江陰侯吳高都督耿瓛楊文以遼東兵圍燕永平燕王出師援永平而誡世子居守曰景隆來堅守毋戰也燕王猝至永平吳高不及軍退保于山海十月燕王將出師南向慮寧王躡其後乃自永平北攻天寧時劉貞陳亨悉兵守松亭關燕王徑道卷斾登山從後攻度關至大寧城西門崩克之獲都指揮房寬殺卜萬於獄而都指揮朱鑒戰死貞等引軍還援燕王已入城平定其眾與寧王置酒高會陳亨竟夜襲破劉貞營率其眾降燕燕王居大寧數日欲得胡酋兀良哈等助戰陰令帳下士說之與俱西諸胡酋長皆喜王班師寧王餞之郊兀良哈之酋擁寧王入關寧王三護衛軍皆歸於燕燕王置寧王軍中分隸諸胡若護衛爲五軍使諸將張玉朱能等將之而勢逐盛景隆聞燕之攻大寧也自河間移軍薄燕壘其九門別遣將攻通自營鄭壩待王南軍攻麗正門急燕盡出婦女乘城轉藺石都督瞿能與其二子帥騎千餘戰入張掖門景隆密止之退十五里而軍燕世子令夜汲水澆城留於塘南軍無復能登者而景隆所遣別將亦敗於通十一月燕王自大寧還景隆軍鄭壩陣而待王白遂之西白遂之河流王心禱曰河則天相燕也其日雪河燕王盡以其師度南將陳暉追躡之王還擊暉暉敗跳遁乃皆解王連破南軍七營與景隆戰午及酉景隆大敗燕斬南軍十餘萬降如之都督火真焚敝韉以暖燕王鎧者趨焉楯人呵之燕王曰止是皆壯士其夜景隆遁德州燕王還攻南軍之圍九門者破其四營遂入北平是時君論岷王罪流之漳州誅其府典膳世英等燕王既還北平復上書白心傳檄天下檄曰惟父皇太祖高皇帝一統華夷爲生民主天下底定立長子爲皇太子餘子無嫡庶皆裂土封王爲子孫不拔之計豈期數年以來太子薨逝秦晉二王繼卒父皇念太子早世立其次子爲太孫不幸父皇賓天太孫即位我諸王表奏稱賀頓首頓首百拜萬死謹言不敢居叔父沖年信惑邪蠱任用貪墨猾吏爲左班文臣盡屏棄典刑殘害骨肉穢德感怒於皇天京師地震十月山崩水溢火焚其土庫二月霹靂大風雨髮屋拔木蝗蟲生隴畆占書曰地德至靜不宜動搖若主弱臣強則必震動臣下擅權則土不寧變怪生焉陽伏不能出陰出不能入陰陽相激地必震動動於宗廟宮殿者人君失信國無忠臣誅伐不以禮上下不相親也山崩水溢者五行失序也此公輔之象賢人退小人進則山崩山無故自崩國易政人主失值民流散也天火焚上庫者賞罰不明也燒宮室者君不思道厥妖火燒宮也霹靂大風雨髮屋拔木者讒言殺正士也蝗蟲生隴畆者邪臣在位則蟲食苗葉君用才不當臣不任職則蟲食苗莖佞臣在朝則蟲食田苗任用奸賊則蟲食苗根也天弁甚明猶不恐懼此皆齊尚書黃太卿左班文職佞君殃民專事滅親以致於此忠也父皇不豫敕召我奸臣齊尚書匿之及大漸數數問第四子來未至陟遐又不即計我諸子至今不知父皇得何病嘗何藥濱於大故禮三日而斂冀復生也父皇亥時崩寅時斂不知何此速也禮太子七月而葬父皇停棺不中殿七日葬不知何此速也宮車宴駕遺詔一月始至是我親王與庶民同也宮車未葬壞宮掘地五尺改移之不知父皇何過也齊尚書奏曰凡朝凡筵揖不拜小祥節祭帝不用親行眾王遣奠京師囚系其使者鍜煉令誣王何禮也高皇帝祖訓曰王月閱士或十過或七八過或五六過王朝從行文武官吏馬步騎軍亡筭旗幟甲仗皆上鮮明以壯臣民之觀洪武二十五年春父皇召諸王入宮親受敕王歲訓將練兵周視封疆作軍器必精良敕尾記洪武年月日帝御奉左門口占翰林院修撰練子寧許觀煸修吳言信三員執筆書孫允炆親目之曰吏奸邪不得口舌惑聽太祖皇帝命守藩諸子歲振伍繕士豈導之他不利哉褒廣輔拂防虜遏邊令帝業萬世也奸臣齊尚書黃太卿左班文臣不遵祖敕恣行奸宄誣陷親王以流言破滅周王父子異竄未旋踵而罪代王出其妤娥皆配於軍誰讓湘王賜之赭死齊王亡罪窘在囚拘私持金帛啖岷王之人趣爲飲章以御魑魅嗚呼齊尚書黃太卿奸臣小人昔事父皇幸逭天誅備於左班恣奸用謀殺我父皇子孫我父皇能復几子更須幾歲月不盡於虔劉齊尚書等又使惡少年貴昺監燕誘我長史誠圍我蕭牆截我端禮行門殺我城卒使我坐食不安我飲注如弗聞上秋之旬約來攻我我懼要領之不沒我護衛之士同心爲我擒逆都指揮忠等又領兵二萬三千次於懷來約來攻我我懼要領之不沒我精騎八千同心助戰大敗忠軍獲馬六千生擒三將降其餘黨奸臣又行矯詔俾長興侯炳文等領軍三十萬次雄真定約來攻我我懼要領之不沒我軍士同心迎敵遂以八月中旬破雄斬首九千餘級獲馬三千生擒都督忠指揮松居九日大破炳文真定斬首五萬獲馬五萬二千餘匹生擒左副大將軍駙馬堅右副大將軍忠左軍都督成都指揮遂余將悉下歸之於故伍江陰侯高都督瓛都督文領軍遼左入自永平約來攻我我懼要領之不沒我騎士三萬九千同心並行高等聞風夜遁追斬首級千餘於百里之外我臨大寧諭以太祖皇帝舊恩房寬歸命鑒萬授首我精騎三萬襲破都督貞都督亨於松亭大寧以平奸臣又行矯詔使曹國公景隆領兵五十餘萬入逼北平攻我我懼要領之不沒我士同心以寡敵眾戰敗景隆斬首一十五萬九千餘級餘眾悉下歸之於故伍景隆夜遁去余無孫吳之畧然所向克捷者天地祖宗鑒予忠孝本心憐而估之也昔靖江王守謙其父文正身多愆違王復不改父皇篤念懿親尚行爵出祿與同亨之周齊湘代岷五王合氣同天風聞無實齊尚書等助君爲虐必欲盡劉之必將圖天下也余太祖高皇帝孝慈高皇后親子皇太子親弟而眾王親兄禮曰父讎不共天兄弟讎不反兵奸臣齊尚書黃太卿實讎余父讎余兄弟余用帥領精兵三十萬誅討余父兄弟讎天下臣吏尚追念高皇帝同心戮力共行擒捕獻俘干玄祖使我父皇子　基業以萬世十二月燕王間江陰侯吳高於朝削高爵安置廣西燕王出師攻大同至廣昌降其將勝薊州鎮撫曾璠起兵攻北平死之衛官張倫等盟兩衛軍勤王是月也從軍中加李景隆太師賜璽書專征之鈇鉞使者失船璽書鈇鉞皆沉於江以茹常爲兵部尚書罷齊泰黃子澄報燕建省躬殿藏古經聖訓使方孝孺銘遷肅王楧蘭州法司奏今歲論囚減往十之三使者還自西方得雪山青玉二年正月燕王攻蔚降之轉攻大同李景隆出援紫荊關王從居庸還甲子詔曰頃以庶獄煩興易御史台曰都察院分章刑部宗廟神靈民服於孚爭訟頗簡其視漢制更都察院爲御史府御史員可省王二十八人紏貪殘舉循良匡政事宣助教化務忠厚以底治平二月戊辰賜御史衣移御史府便朝謁四月燕王出師南向癸丑李景隆自德州進河間郭英平安吳傑自真定進保定合軍六十萬期於白溝燕王自固安度拒馬河營蘇家橋雨甚王坐胡床待旦兵端有光光余鐵弓弦皆鳴已未燕王祝天出軍有五色雀飛駐旗竿之首遂率軍循河西北行平安與瞿能出伏要戰北軍皆卻王自夾擊其後敗南軍及白溝景隆與燕王遇自暮至瞑兩軍從火光中苦戰軍燕王迷所居處下馬視河流乃辨方從王者三騎庚申燕復渡河瞿能與其子搗房寬陣平安翼之擒斬北軍數百人燕將丘福以萬騎沖南軍殊堅王以精騎突入南軍左掖南軍復繞出王后連戰百餘合南軍矢如雨燕王馬三創三易王射矢盡三櫜提劍左右擊劍缺瞿能迫焉阻於重堤王馳逆之佯提鞭後招能軍疑乃稍已不前平安創陳亨劍及徐忠兩指忠自斷擲之褁亡皿而戰高煦帥精騎數千與王合彼此相扼至日中瞿能大呼滅燕入北軍斬其數百騎越雋侯俞通淵指揮滕聚亦前會旋風起折大將之旞南軍相視而動燕王乃與高煦乘南軍乃斬能父子於陣平安與朱能戰乃亦不利通淵聚亦沒於陣中景隆軍大潰喪師殆三十萬人還奔德五月拔其眾奔濟南燕王入德德降使將旭守之追擊景隆濟南城下大敗之遂圍濟南堤水灌城參政鐵鉉令軍中詐降燕迎燕王入約其壯士懸鑌楗伏城上闉則使守陴之卒晝夜哭曰濟南魚矣亡無日矣乃撤守具出居民伏地請曰奸臣不忠使大王冒霜露爲社稷憂誰非高皇帝子誰非高皇帝民臣其降也然東海之民不習見兵大軍壓境不識大王安天下子元元之意或謂聚而殲之請大王退師十里單騎入城臣等具壺漿而迎大王燕王大喜如濟南民言馬過城下城下呼千歲聲聞於闉楗及王馬首王驚改馬而馳濟南人挽梁梁則堅燕王竟從梁馳去復圍濟南城六月增改詹事府增少卿寺丞各一人賓客二人增置資德院設資德一人資善二人其屬贊讀贊書著作郎各二人掌籍典簿各一人增司業各二人省博士學正學錄增助教十七人是月也以李景隆屢敗遣尚寶司丞李得成媾燕燕王泣曰吾兩上書矣而不見報親王下天子一等吾何求哉直自捄耳得成不得書還口報君怒其辱命囚之已乃釋召景隆還以左都督盛庸爲平燕將軍右都督陳暉平安爲左右副將軍馬溥徐真爲左右參將帥師征燕平安出兵二十萬奪北軍之餉於單橋遣沒者五千渡河與盛庸合攻德燕將旭遁歸復有德諸縣八月燕聞德破引濟南之師還是月也承左門災詔求直言九月重成焉改曰皋門遂改午門曰端門端門曰應門前門曰路門改謹身殿曰正心殿置學士一人罷華蓋殿文華殿武英殿文淵東閣大學士各設學士一人改侍讀學士爲文學博士以方孝孺充之十月論守濟南功擢鐵鉉山東布政使兵部部尚書封盛庸歷城侯李景隆還黃子澄曰景隆觀望喪師當誅御史大夫練子寧執而數之朝以哭請卒不問景隆閟機以應燕故其戰不善也平安次定州與燕將陳亨戰華人斬之徐凱陶銘次滄盛庸次德燕王下令曰攻遼東至通令士皆循河南北軍疑曰征東何南也燕王曰夜有白氣二道自東北指西南占書曰利南乃自直沽疾行三百里至滄城下掩擊之凱銘皆降燕燕渡河南至德王殿軍盛庸覘之堅壁待師過襲之燕王還擊殺百餘人遂自臨清移軍館陶取糧焚舟至冠向東平山西戍卒羅義扣燕投書請罷兵復詣闕上奏天子當篤親親厚諸父已北征之役君不悅下之獄而詔曰得燕王者母傷也使朕有殺叔父名十二月盛庸營東昌先鋒霖以軍五千營滑口燕王使其將朱榮劉江襲破霖遂至東昌已卯盛庸椎牛亨士背城而陣前其火器精兵燕王突入其左翼旁空北軍鼓譟繼之盛庸盡乘以火器北軍大亂庸與平安麾旗大戰斬燕將張玉圍王數匝燕將朱能朱長率胡騎從東北角奮擊南軍南軍萃東北燕王從西南遯去閒道還北平三年正月辛酉疑命神寶成君親定其文曰天命明德表正德□邦一執中□□□昌初君爲太孫夢帝致寶焉既即位得青玉雪山二年齋郊宮夕夢若有寤乃命玉人琢爲大璽至是以告天地宗廟下詔百官稱賀大宴奉天門賞四夷朝使辛未大祀南郊明日行慶成禮令羣臣賦詩頒天下歷城侯庸來獻東昌捷丁丑告郊廟名齊泰黃子澄還燕王歸而爲無遮之會以薦亡士王蒞會大哭解袍焚之曰雖其一絲以識余心乃復募士南向三月盛庸以兵二十萬出德吳傑平安出真定自單橋進營來河燕王亦從保定緣滹沱去盛庸四十里而舍以數騎覘庸軍庸覺追之王射殪其一人又追又殪之及戰庸軍蔽盾自堅北軍投以木𥎝𥎝貫丁寧有旋鈎焉南軍盾罥於鈎皆棄之北軍乘之都指揮庄得殺燕大將譚淵及其部將數人死之楚智亦死之張皂旗亦死之張皂旗者常以皂旗先登北軍畏焉呼曰皂旗張及死猶手其皂旗壬午盛庸軍西南燕王軍東北弓戰自辰及未疲坐地息起復戰忽東北風起北軍乘風橫擊南軍昏不辨死者十萬萬人燕王追奔至滹沱盛庸復還德戰之夕也燕王迫南軍而次晨鳴角穿營徐去無敢犯者以詔母使有殺叔父名也是月也逐齊泰黃子澄籍其家吳傑引兵至聞庸敗乃復還真定閏三月自真定出藁城已亥大戰矢集王旗如蝟平安登陣譙望戰見其軍勝鼓之燕王趨之平安下譙而遁會大風起髮屋拔樹南軍死者六萬餘人燕狥順德廣平大名君使告燕王曰齊泰黃子澄賊臣無功雖皇帝亦惡之已竄逐籍其家皇帝所以爲燕王足矣可罷兵燕王上書曰臣聞虞舜首去四凶殷湯改過不吝帝王之盛美萬世所師法也臣奉藩二紀不敢違越干臣齊泰黃子澄懷莽操子逆圖志傾宗社造滔天之釁翦藩輔之親屬削諸王次及於臣欲陷臣家並寘死地臣瀝懇號天天聽甚高古雲大杖則走陛下所以杖臣大矣以兵自防非臣得已上賴天地宗廟鑒臣衷誠憫臣非辜大軍見臨輒自摧衂臣不敢爲喜輒用傷悼誠念皆呈考之民橫被奸臣驅之白刃彼實何辜是以夙夜控籲天地祖考之靈冀開聖明助震威斷比聞二奸皆已竄逐臣之一家鼓舞更生臣下令三軍將士天其悔禍可以釋憾三軍將士且恐且喜合慮同詞前告於臣二奸雖逐大兵未退名爲格佞實用弛謀亦人事之或然者也臣恐陛下未推豚魚之□尚惑樊棘之聽此非獨撤其藩籬抑將傾夫堂室莽操之事前鑒甚明惟陛下力斷行之書至文學博士方孝孺侍中觀曰燕終不罷兵矣暑雨方沴燕軍久駐大名不戰自困永北二平燕王根本地若密調軍士爲攻擾之計陽示報書往復閒度二三月號令既集燕且歸援我大軍可躡其後矣君曰善乃使大理寺少卿薛嵓往赦燕王罪薛嵓至燕軍中曰皇帝使臣啟大王釋甲還燕南謁孝陵朝至暮軍矣燕王曰嚄是不可紿三尺兒而指諸將曰有丈夫者矣因連營列隊馳射觀之遣之還而語之情嵓還報君曰誠如卿言曲乃在我五月燕軍餉大名吳傑盛庸平安扼其道燕王使指揮勝入奏日有詔解兵傑等復倍先發也君亦悔曰燕王朕叔父奈何須兵哉方孝孺對曰兵戢難張也燕不罷兵長驅犯闕胡以御之君乃下勝獄召齊泰黃子澄還治兵如故六月燕將李遠領騎兵五千人衣裝如南軍人沛大焚漕船河沸魚鱉皆浮死七月燕襲敗彰德軍破瓦尖寨平安自真定向北平王使劉江還戰殺南軍數千初燕世子與其季弟高燧居守王次子高煦從軍高煦高燧弗恭於世子燕閹人儼亦數相與短世子燕王孝孺曰師老矣漕道又絕臣聞燕父子兄弟可閒也閒世子燕王必疑疑必歸北平燕不得爭中原而我師通漕襲其後此一策矣因爲君具道世子可閒狀乃使人函世子書書至世子弗發封致燕王軍中高燧果乃嚴馳見高煦其短世子語未既世子之函書來燕王驚曰幾殺吾予壬寅大同將房昭引兵入紫荊狥下保定諸邑寨西水王旋師歸援八月燕王渡滹沱次完圍四水使別將榮圍定與南將花英鄭琦戰峨嵋山下大敗南軍竟破西水還十一月遼東將楊文圍燕將亮永平燕使劉江捄之南軍敗於昌黎是月也皇少子文垚生十二月太祖高皇帝實錄成燕王復出師南向使駙馬都尉梅殷守淮安左右府都督僉事徐真馬溥率偏師北出以御之四年正月召周王蒙化居之京邸命魏國公徐輝祖領京衛軍援山東燕王使其將李遠朱能覘南軍德州將葛進遇李遠於藁城指揮賈榮遇朱能于衡水皆戰敗燕王軍繇館陶渡河至東阿拔之遂連拔東平汶上降沛沛知縣顏伯瑋與主簿子清典史謙死焉晦北軍至徐徐堅壁不出燕王使軍辰心之二日徐人怒渡河追北軍燕王馳斷其歸徑皆潰進攻宿平安躡之以精騎四萬燕王伏二萬騎於淝待之燕將白義王真劉江與平安戰佯卻引之入淝伏起平安轉戰圍王真數重創之十餘創真自刎馬上平安遇王於北阪戭幾及王馬騺胡將火耳灰之鈗亦距王十步之燕內胡將信射踣火耳灰馬乃擒焉戰之夕燕王夢厄於平安有白馬將自西馳斷安馬足問焉對曰臣莘之神也四月北軍斷徐餉道轉攻蕭至小河燕將陳文橋河沖守之都督總兵何福引兵循河而東遇燕王騎斬文奪所守橋燕將長武突出林閒與王合乃擊卻南軍南軍據橋南北軍據橋北相持累日魏國公輝祖來援陣齊眉山下與燕大戰自午至酉兩軍相當輝祖斬燕將斌等十餘人還營掘塹於是南軍再捷北軍再敗燕諸將皆懼說燕王曰軍深入矣暑雨連綿淮土蒸濕恐有疾疫小河之東平野多牛羊二麥將熟若渡河擇地休士息馬觀釁而動可持久也燕王曰兵事有進無退勝形成矣而復謀退士不怠乎公等所見拘攣耳令曰欲渡河者恣公等所之朱能曰諸君勉矣漢高十戰而九不勝卒有天下葢燕王於是不解甲者數日南軍樹碑相慶也廷臣有曰燕且北矣京師固不可無良將帝因召輝祖還何福等無援乃引兵會平安靈壁平安以六萬人爲方陣褁餉護行燕王遮之平安突至殺北軍千餘矢如雨燕王摩兵斷南軍爲二南軍大敗何福出壁與平安共殺傷北軍北軍乃卻而高煦又以其伏至王還掩擊其後復大敗南軍盡得其餉挽福入壁壘門私令士曰旦聞炮三而突圍燕王望見之曰南軍其遁旦使諸軍緣壁入之發炮三南軍謂其炮也爭開門遁已知爲北軍皆大亂平安陳暉等三十七人禮部侍郎陳性喜等百五十人皆見執燕王謂平安曰淝河之戰公馬不騺何以遇我曰纍臣不佞敢效鉛刀燕王曰壯士五月楊文以兵十萬自遼東南下與鐵鉉合勢絕北軍至直沽遇燕將宋貴皆戰死燕王至泗泗守將景初以城降王曰不戰而降而憊也景初曰泗有神民禱焉曰降吉其日王謁祖陵將渡河盛庸軍淮南燕王軍淮北王使士檥舟編筏若涉者潛遣丘福朱能等濟淮而西鼓出庸後庸軍大驚遂濟下揚州揚指揮王禮執其守將崇剛御史彬降高郵通泰諸州皆潰遂底江北詔曰燕禍日深旦夕犯闕中外臣民能不獎予文武吏士宜克日勤王予出於苦不忘爾報詔下臣民聞庂無不慟哭者乃遣禮部侍中黃觀國子祭酒張顯宗翰林修撰王叔英分道徵兵而齊泰黃子澄亦皆四出方孝孺曰事急矣許之割地猶可以待勤王之師乃使燕王從姊慶成郡主見王軍門王哭曰忍心至此乎我父陵土未乾我兄弟瀕見殘害讒臣之言如漆投膠懿親之言如水灑石今日之來豈得已哉郡主亦泣下因問曰周王安在曰召還矣未爵也齊王安在曰猶囚燕王噓唏不勝郡王徐以君言告王王曰凡所以來欲得奸臣耳皇考所分吾地尚不能保何望割也六月癸丑燕王軍至浦子口盛庸等迎戰大敗之燕王幾議割地和會高煦搏胡兵至大喜盛庸軍緣江上下待王高資港乙卯王渡江及岸高煦先登王麾精騎繼之庸軍大潰追奔數十里都督僉事陳瑄以舟師降遂入鎮江鎮江人望見海舶之黃幟曰海濱應矣則皆降庚申王進次龍潭君急而悸方孝孺曰今城中勁兵二十萬城高池深糧食充足尚可以守請下清野之令城西南隅崩築未竟又崩其東北方孝孺曰終無如割地郡主婦人耳若使大臣往或庶幾焉今左下惟蜀王不背朝廷其地四塞決死不利則士幸蜀萬一可圖也君乃使曹國公景降尚書茹瑺往燕王軍命諸王閉諸門景隆瑺至伏地叩頭而已燕王曰勤勞公等有言乎景隆稍稍及割地事燕王笑曰公等遊說邪初吾無過輒坐大不韙削辱之今捄死不贍曷以地爲吾故有地矣凡所以來爲奸臣耳景隆瑺還報命君再使諸王與之偕曰奸臣逐矣執而得之且用釁鼓癸亥王見諸王涕泣相勞竟曰欲得奸臣諸王還報君會羣臣慟哭或勸君幸淛江或曰不如從湖湘入蜀孝孺請堅守待援議不決乃遣魏國公輝祖開國公升分道御戰甲子出蠟書促勤王燕盡獲之軍薄都城徐增壽謀爲應大理丞鄒瑾御史冕知焉與同官十八人者毆增壽殿前呼聞大內居拘增壽禁中乙丑燕王至金川門下谷王橞從城上望見王鉦鼓與景隆開門迎入王馳千餘騎衛周齊二王周王曰吾死矣曰燕王之騎兵也乃喜入見拜且哭燕王亦哭已並轡握手登樓相慰藉君手劍斷增壽腰徘徊無所出乃火其宮與馬皇后自燔死燕王望宮焰使中使馳捄不及還白燕王哭曰小子何唉吾來輔爾耳遂爲發哀治喪越三日即皇帝位是爲成祖乃復周齊二王爵下令建文中所改易洪武政令條格悉如其故稱其年爲洪武三十五年稱帝建文君越四日禮葬之遣致祭輟朝三日又七日遷興宗孝康皇帝主陵園仍稱懿文太子宮之焚也太子文奎不知所在文垚方二歲送中都廣安宮降封吳王廣澤王居漳州衡王懷恩王居建昌徐王敷惠王從母呂氏居懿文園追封徐增壽武陽侯居頃之以廣澤懷恩二王不能匡輔建文俱免爲庶人改封敷惠王爲甌寧王或言高祖始嘗問後嗣事於劉基知建文君不終與之藏函函一僧牒一剃七一緇衣牒曰楊應能宮之火也建文君削髮披緇懷牒從御溝出郊壇亡成祖使中使捄宮中使出馬皇后之燼曰建文君遂以葬之建文君既葬或言其亡或言蜀王迎之西皆參差莫實成祖亦心疑之其時有異人張玄玄者以術重已去莫知所之乃使禮部尚書濙行天下名訪玄玄實私察建文君竟莫得其要領其言建文君亡者謂羣臣多爲僧而從之入湖湘四川雲南最後往來廣西貴州蠻峒八番響木瓜諸處漸會集者三十六人三十六人事建文具君臣禮人見所誦經皆尚書古文英宗中建文君年八十餘矣出自雲南直入布政司堂南向跏趺坐地曰我建文皇市也朝使求張玄玄天下而實爲我彼傳四朝事定矣老夫不言一東遺骨更瘞何地耶有司驚致之朝莫辨也有閹老矣逮事建文君知其左趾有黑子摩視之持其踵心謂是而不敢言下錦衣不數月卒葬西山不封不樹雲
