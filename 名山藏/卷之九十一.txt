
●名山藏卷之九十一
　　晉江何喬遠　譔 
　　臣林雜記（一） 
　　◆臣林雜記（一） 
　　紀岡 
　　門達 
　　○紀岡 
　　紀岡臨邑人為諸生燕王初起兵度臨邑綱叩馬首王與語悅之綱善騎射頗目法家言便辟應對刻精詭秘耐逆鈎人意向輒先發之王日益幸綱以為千戶既即位擢為都指揮僉事治錦衣親兵典詔獄天子既繇蕃國起內不無自疑綱布其私距日夜操切陰計聞上上大以為忠謦欬無間即淇成諸公見綱自匿引而綱遂窮意為非行指揮敬江千戶謙春等故無賴曲奉綱相緣借奸利多端上久亦頗疏之中貴九綱者白髮其端上令給事御史廷劾下御史院按驗俱有狀即日捕誅磔於市夷三族而令御史院狀綱罪其略曰謹按故都指揮綱儇薄駔儈陰斂陽郄擋必蠆尾包藏虺心前後使腹心干偽為詔下諸司鹽場勒鹽四百餘萬還復稱詔奪官舶二十艘牛車四百輛載入私第弗予僦人牛立槁即獄喝持大賈數十百家家索賂不等為黃金三百五十兩白金二千兩鈔四十五萬貫帛千五百疋挾詐耴交址使黃金八十兩金盆一異寶二十枚奪民人貴等第舍庄宅十七所直金三十餘萬匿縣官序民地八所二十餘萬從籍故晉王乾沒黃金五百兩金盆一寶釧二百金鞍轡二從籍故吳王沒琴瑟御龍服王冠還輒衣故王冠服坐高坐置酒命優童真保道真吉祥等效伎樂奉觴上壽呼萬歲徐勞卿等無恙敬舉卿之觴諸所用金裝八寶環八寶帽飾玉盞玉水池硯珊瑚犀毗玉朿帶紅輔床玉石馬幾咸飾交龍日月星斗度如乘輿副又上所怒內侍右班當下綱論棄市者輒將至家具洗沐好食之陽為言見上赦若誘金帛且盡更數日將至市煞之先日以行刑報嘗喜道姑陳姿首欲買置媵為都督祿所先綱遇祿大內持钁钁祿首腦裂祿懾噤不敢語恚都指揮啞失帖木不避道誣持其賞事捶死之綱家蓄養亡命耗山劉等多造鐵甲弓弩萬計腐耴良家子十八以下數百人充左右役詔選婕妤才人既試可令出待歲綱輒簿錄尤者內之別以次塞莫敢問吳人故大豪沈秀高皇帝籍沒其家所漏貲尚富秀子文度頗為人把持因綱舍人蒲伏見進黃金百兩白金千兩龍文被一床龍角一株奇寶十具異繒綺四十疋願得從贄御列為外府外廄歲致粲六百石鈔二十萬貫醞百石布帛以時進食餌羞果以月進綱許之仍語文度吾後庭未充為我征吳中好者不為數文度因是挾綱什五而分民間室誰亡何者綱自唯重且迫當端午上射柳私其司射鎮撫瑛曰我故射不中子折柳鼓譟以觀兵部尚書御史既射綱謬不中瑛折柳鼓譟竟射無敢糺者綱咤曰無能難我矣綱為天子腹心臣負委任忘意不軌擢綱發不足數綱罪罪萬死指揮敬江千戶謙春鎮撫瑛等比周為誣罔亦當死並諸應從坐人以輕重受條詔曰可頒示於天下 
　　○門達 
　　門達豐潤人弱冠襲父職為錦衣百戶機警深沉正統十四年用指揮呂貴薦以鎮撫理刑有浙人謝通者為達僚佐而達善之通頗讀書知事凡事務寬厚達與同心一時大獄如阮浪徐有貞輩多所左右中外罪系者率幸下禁獄久之升都指揮僉事掌衛事旗較逯杲數捕告謗訕達嫉而逐之時論翕然以達為賢然杲巳為英宗所知尋得復用杲為人陰賊懻害亡所避事為上緝察中外摭拾羣臣細故濫及無辜上用杲言誅一知州械死三御史論指揮李斌謀反死者二十餘人而弋陽王母子賜自盡天下騷然不安杲退食杜門謝客非素昵者不敢於以私上益德之其官與達並杲念故為達所逐棄時時欲害達達惴惴幸自保而巳杲既為上伺察石亨曹吉祥兩家罪石彪坐誅而曹吉祥從子昭武伯欽殺杲以叛杲死達治鎮撫如故始達用平反得中外稱及其繼杲乃亦欲學杲所為以自媚於上曹欽誅後上居常不自安內借達為強而呂貴言於達曰逯杲激叛曹欽以有東華門之變武臣不易察也公欲以督責之術求親於上則文臣易裁耳達以為然分遣官較行緝中外搜求幽隱吹牛批根及於僚庶上以為能至與學士李賢並委矣上朝左顧則命賢右顧則命達達所系罪囚獄隘不能容至別置獄舍囚不承輒稱奉旨殘酷特甚又多縱子弟為奸利念一時能言巳於上者惟李賢與袁彬以計害傷之語具彬賢記達鍜錬殘酷既甚中外重足他日風什錦衣之門扉中外喧傳曰錦衣門倒矣居有間憲宗即位以典璽局局丞王綸事坐達與交通調之邊衛達既得罪訴冤者紛然刑科都給事中金紳率六科疏論達罪浮於謫譴上命都察院會九卿科道官廷鞫之左都御史李賓等上言達恃恩藐法玩弄威權文網苛細大獄屢興內直垂簾別舍置系假託上旨恣行忍貪官較驛騷子弟交通為奸利科道官所劾言一一是上命達坐斬追其家私以萬計其黨指揮張山罪亦如之餘黨都指揮循等俱謫戍降調有差後當審錄詔謫戍南丹而達死
