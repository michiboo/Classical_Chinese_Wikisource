
●名山藏卷之五十五
　　晉江何喬遠　譔 
　　鹽法記 
　　◆鹽法記 
　　劉彝曰鹽產不同有刮地而得者有風水而成者有熬波而出者有汲井而為者有積鹵而結者夫刮地而得則今寧夏之鹽也風水而成則今解州之鹽也熬波而出則今淮浙之鹽也汲井而為則今用滇之鹽也積鹵而結則今閩粵之鹽也鹽者天地所以養人也予聞蠻夷中不得鹽利者必雜干牛馬糞為和調故管子曰饋食之國無鹽則腫守圉之國用鹽獨甚先王塞人之養隘其利途予奪貧富無不在君後儒鄙其論以為桑弘羊劉晏之所出而不知天下之物無主乃爭爭則亂弱者弛惰強者知專唐之黃巢王仙芝元之張士誠所以階禍也先王塞養隘途非為利也亦有已亂之術焉明有天下置鹽官轉運之司六提舉之司七鹽課之司百七十有奇又非徒攬天下利權使歸上而已軍卒屯田塞下使商人鬻其粟實邊官給鹽與引貨買以償其勞名曰開中夫非為無人無粟可以輸邊也微征商人之邾而實借其力以儲時吾塞下芻粟出自商入則塞下實有其利可無乾沒廢弛之虞而軍卒為我屯田且亦可為我守邊萬世之利也蓋高帝之初籍灶丁征商稅灶丁煎鹽每引與工本鈔一貫五百文商人一引征白金八分酌所在米價貴賤道里遠近險易而重輕之使灶不為我困而商樂為我輸於是始嚴私鹽之禁論法至死其後定律通變猶至徒杖高帝所以禁如是嚴者明未嘗虛役於灶而厚征於商也引有小大大引斤四百小引斤二百永樂中引輸邊粟二斗五升加重矣猶本六而息七八當此之時鹽價平賤食鹽之民並受其賜而富商大賈自出財力招遊民就塞丁墾荒種藝自為保伍塞下之人其勤者亦力耕歲收以待貿易邊無不足於粟豆者而邊備亦壯此國初鹽法之善也江以北解之鹽大江以南兩淮之鹽大解鹽之法一定無所加損而淮地據南京之閒行鹽界域皆人物蕃阜之處天下引鹽共二百十萬右奇兩淮居一焉鹽法之屢變也皆淮鹽也商人實粟塞下歸而支鹽故無資次其後中納數多守支日久有老死不得者又令於他處搭配兌支及淮浙兼中而商人有奔命之勞其後存積常股之法興而鹽法一變矣每歲額十分為率八分以給守支商人歲終如次予之謂之常股官存二分之鹽邊儲有急使人倍價開中越次放支謂之存積常股猶常行也存積則若居貨罔利然是法立於正統之四年存積開中價倍矣顧商人樂有見鹽報中殊多行之既久滯無以異常股而口復困弘治初戶部尚書葉淇淮人也淮商皆其鄉舊言於淇曰塞下所輸者粟商人實粟亦須齎金而歸又有守支之困孰若增鹽之直輸金縣官縣官出金送邊不兩邾哉淇以其言奏行得歲輸金解屍部名曰折色而鹽法又一變矣此時鹽一引輸白金至三四錢有奇計其得粟之直視國初數倍一時太倉之藏充羨至百餘萬舉朝之人謂淇為能然自是塞下商人撤業自歸田作坐廢塞下之人亦用惰耕屯田廢失邊守自此呰窳矣金下軍士經手既眾朘削之弊十耗六七倉庫空虛輸鹽之直雖貴而粟豆貴亦視昔以數倍兩無利也又自弘治末年以及正德之世皇親閹宦以余鹽為名輒多請買補兩淮長廬鹽引又夾帶影射不可詰治至則買鹽而窩之商人報中必索其利息私鹽逾賤官鹽逾貴鹽法壞矣正德十五年瀋王府缺祿戶部請於解額之外另撈二十萬引召商中納芻粟實邊而出倉場所派芻粟以給瀋於是余鹽法立而所在仿行之然故無一定額數嘉靖中言鹽法者謂余鹽納價每鹽一小引至征金一兩其價視成化時復一倍有餘干是私鹽之禁益嚴以致開中無商國計不充欲盡去余鹽惟開正課戶部臣言商人所以病困者以一引之鹽其價十倍國初之舊今第令次第隨方量減免其別處搭配以省奔命之勞而歸重於專責邊方廵撫修舉屯政以復祖宗之舊然竟付之空言而已其後戶科都給事中管懷理請盡收余鹽屬之於官立額開中戶部臣覆奏煎鹽之法歲春夏若孟冬為旺煎之月余月則為衰閉鹽之多寡繇天不可必也必欲立額屬官恐難耴盈要聽廵鹽御史因時酌處而巳二十年兵部尚書張瓚等請如先朝高明王瓊故事選精通有心計都御史一員專一整理長蘆山東兩淮四運司鹽法以實邊儲戶科給事中郭鋆言其不便罷巳鋆復言鹽法之壞起於多耴余鹽銀兩失朝廷飛挽大計戶部覆勘上盡革罷之一如祖宗之舊都御史周用復言灶丁煎鹽辨課即民戶種田辦糧也民戶辦糧余米聽其變易灶丁辦課餘鹽乃名私鹽嚴而禁之則委棄而巳乎蓋國初煎鹽資本盡給在官其後稍以余鹽准折資本其後令人有餘鹽送官收買給與米麥今此法盡廢矣而余鹽猶以為私而禁之奈何不夾帶滲漏影射引目令民益私也私則鹽益賤而官鹽益不行私則興販鹽徒亡命興焉私則官司吏胥生通縱之弊不如開之便而余鹽價銀久之以虜警乏儲命運司解部如故故事又有官民戶口食鹽皆計口納鈔自行關支在京各衙門歲遣撥辦吏一人下場收買至嘉靖末年積弊巳久往往藉官司勢倍蓰收運錦衣衛官較至連舟數百擁塞而上沿道私販莫敢捕詰鹽法為壅廵鹽御史乃請令運司具百官食鹽較官定斤兩築包以俟支鹽人至輒數包與之夾帶及自行下場者論如律於是錦衣之私販頓息乃各衙門吏既無所獲而一應納鈔僦挽之費悉其私出多坐累不支貧者至棄役逃去驗封司郎中陸光祖言於尚書嚴訥疏請革之自後百司遂停食鹽不支唯十三道歲支如故 
　　兩淮鹽運司泰州分司鹽課之司十淮安分司鹽課之司十通州分司鹽課之司十一批驗之所二一在儀真一在淮行鹽之地淮安鳳陽廬汝寧南陽河南陳州則行淮北鹽揚應天寧國太平安慶池州滁和南昌南康南安臨江九江建昌廣信撫饒瑞吉安袁贛武昌常德寶慶長沙襄陽漢陽德安承天荊永辰衡黃岳興國沔陽靖則行淮南鹽歲解金於太倉所派邊甘肅延綏寧夏宣府大同遼東固原山西神池等堡淮南之鹽煎淮北之鹽曬場近海堧其鹽曬場遠斥鹵其鹽煎曬鹽形顆曰鹽鹽煎鹽形散曰末鹽末品上鹽次之灶置亭場以曬灰坑之汲鹵而淋之聚之於鹵池展轉淋曬之鹽入於灰入於鐵盤而前之周塗蜃泥盡十二時謂之一伏火凡六干育鹽六盤盤百斤四盤之斤為大引二盤之斤為小引是火鹽也謂之煎築土咸鹻潮灘之地曬之為土池盛土舀所曬土實之汲水淋鹵如淋灰然為磚池晴出滷水而曝之辰而上鹵而掃鹽是曬鹽也謂之曬凡煎鹽尚久灰其入潤也多也投之以石蓮石蓮浮立滷麵者■〈鹵嚴〉鹵也浮而側者與沈而下者淡■〈鹵嚴〉也淡不可以煎煎鹽■〈鹵嚴〉鹵也煎成投之皂角而收之浮雨日工暘海氣降不咸也秋冬海氣衰不咸也自仲春之月至於季夏謂之旺月旺月雨暘時鹵乘濕氣上晴而出之其得鹽也豐 
　　兩浙鹽運司鹽課之司二嘉興分司鹽課之司五松江分司鹽課之司八寧紹分司鹽課之司十二溫台分司鹽課之司八批驗之所四杭紹嘉溫行鹽之地杭紹興寧波台衢處嘉興湖嚴金華溫蘇松江常鎮徽廣信廣德歲解金於太倉所派邊甘肅延綏寧夏固原山西神池等堡 
　　長蘆鹽運司滄州分司鹽課之司十二青州分司鹽課之司十二批驗之所二一在長蘆一在小直沽行鹽之地順天永平保定河閒真定順德廣平大名延慶保安彰德衛輝歲解金於太倉所派邊宣府大同薊 
　　山東鹽運司膠萊分司鹽課之司七濱樂分司鹽課之司十二所額永阜新鎮王家岡寧海四場之鹽煎永利利國豐民豐國四場之鹽曬余場則征金凡征金者灶丁不諳煎法也名曰水鄉銀批驗之所一在洛口行鹽之地濟南青兗東昌登萊東平開封徐邳宿解金於太倉所派邊遼東山西神等堡 
　　福建鹽運司鹽課之司七行鹽之地福州興化泉汀漳邵武建寧延平歲解於太倉余為泉州軍餉 
　　河東鹽運司凡場三中條山之北麓有鹽池焉鹽鹽也西距解州東門東距安邑南門黑龍堰長六十里廣七里周百二十里近解州者為西池曰西場近安邑者為東池曰東場近路村者為中池曰中場是池也嶞若腰盆矣鹽根泥生如水晶然暑風結板光潔堅厚板上水約三寸翻騰浪花落板成粒時雨月永少雨色愈明鮮謂之顆鹽虞舜所以歌南熏也鹽池之左虞坂在矣青石之槽則騏驥困鹽車所也崔敖曰鹽池乃黃河陰潛之功浸淫中條融為巨寖呂柟曰大河北自蒲州折而東向轉曲之間漸漬蓄匯有此奧衍今陝西花馬鹽池亦近黃河折流之處理或然也中池北有淡泉甘冽鹽得此水成其西北七里許有女鹽池焉生鹽淡苦更有旁近池澗溢而趨女鹽池則能敗鹽籍牆堰也額故四十二萬以十二萬六千引為存積二十九萬四千引為常股行鹽之地西安漢中延安鳳翔懷慶河南汝寧南陽平陽潞安澤沁遼解金於太倉宣府鎮余輸布政司抵逋賦又以供潘代之宗祿 
　　陝西靈州鹽課司有大鹽池小鹽池漳縣鹽井西和縣鹽井行鹽之地臨洮河歲解邊寧夏延綏固原 
　　廣東鹽課提舉所司十四海北鹽課提舉所司十五行鹽之地廣州肇慶惠韶南雄潮廉雷高瓊諸府及德慶一州又永郴桂木柳浯潯慶遠南寧平樂太平思明鎮安龍泗城奉議利桂陽歲解金於太倉 
　　四川鹽課提舉司鹽課之司十五鹽井衛鹽課之司二曰黑鹽井曰白鹽井皆井鹽也行鹽之地成都嘉定敘潼川順慶保寧廣元夔廣安雅歲解陝西滇 
　　雲南黑鹽井鹽課提舉司鹽課之司三白鹽井鹽課提舉之司一安寧鹽井鹽課提舉之司一五井鹽課提舉之司八行鹽即其地歲解於太倉 
　　鹽引統計大小二百二十餘萬解太倉銀百萬有奇輸各鎮銀三十萬有奇 
　　郎曰葉淇始變鹽法世論以為罪顧國家承平日久百凡征賦折色者亦多變法非其人則以為罪其人則以為功也以今內官之侵漁戶部胥吏之耗蠧邊廵撫兵備郎官之墨邊將之債法烏能無弊哉法乎法乎惟高皇帝能創之亦惟高皇帝能行之
