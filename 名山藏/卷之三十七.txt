
●名山藏卷之三十七 
　　晉江何喬遠　譔 
　　分藩記二 
　　◆分藩記二 
　　高二十五子二 
　　○高二十五子二 
　　蜀王　　湘王　　代王　　肅上　　遼王　　慶王　　寧王　　岷王 
　　△蜀王 
　　蜀獻王椿國成都母郭惠妃滁陽王女也王狥慧能文一目五行下辟西堂延攬名士李叔荊蘇伯衡等商搉文史高帝呼為蜀秀才既之國聘方孝孺為世子傳表之曰正學令國人師之造安車以賜長史陳南賓分成都學博士以月餼曰後世子孫皆如我餼博士 【 陳南賓茶陵人洪武二年應聘至京師除棣丞轉膠州同知所至先教化十一年遷國子助教入見高帝命講洪範九疇上大喜稱善書其姓名於殿柱二十二年擢蜀府長史隨事規諫王甚敬禮之】 王守西陲施惠而崇教西陲之人安焉天下言忠孝仁義必歸王成祖即位來朝辭歸賜敕獎慰賜鈔二萬從官皆賜宴鈔有差王有所獻荔枝艾虎聚扇香囊彩花諸物賜荅曰送至荔枝諸物具見厚意惟賢弟抱明達之資敦忠孝之義秉心存誠好學不惓東平河閒無以過也引睇遐邈朝夕不忘勉自愛重谷王穗王母弟圖不軌私告王王驚大怒罵谷王不從密奏之成祖悅賜王黃金二百兩白金千兩鈔四萬錠玉帶一圍袞衣九襲綺繡五十匹錦糹剡十匹彩絹千匹兜羅綿十條高麗布百匹米千石胡椒千斤馬十匹鞍二曰以旌周公久之王來朝又賜白金□千兩鈔六萬錠米萬石雜繒五百匹紗羅二百五□匹絹千匹兜羅綿六十條蘇木五千斤胡椒三千斤馬百五匹鞍二火者百其從官皆賚有差王四十三年薨子悅熑不及王諡悼庄世子孫有堉立是為靖王王八年薨亡子妃李侍姬黃自經以從弟友塤以羅江王進封是為僖王王淳謹無過章帝重之疾使醫視王三年薨亡子保寧王悅劭火進封是為和王王節儉飭禮王二十年薨繼女巳徐氏年二十六死以從賜諡靜節子友垓立是為定王王工詩善草書王一年薨子申鈘立是為懷王王八年薨亡子弟申鑿以通江王進封是為惠王王好學能文亦善書王二十二年薨子賓瀚立是為昭王王仁好儒王十五年薨子讓栩立是為成王王好學善書肅帝時以忠孝賢良旌二十年建太廟獻黃金六十斤白金六百斤王三十八年薨子承爚立是為康王王以仁孝稱王十年薨今王宣圻立蜀世多賢王也 
　　蜀獻王六子 
　　悼庄世子悅熑 
　　華陽王悅耀放肆不順獻王惡之王有所愛卒王除為千戶獻王大怒捽罵之曰不朝命反耶杖之百將械於朝世孫友堉為請乃釋之而猶囚縶之數月會太宗召冠友堉於京師己行獻王薨悅耀竊發帑藏悉取之友堉歸不問悅耀反誣奏友堉數十事意在奪其王成祖召入廷辯會晏駕仁宗即位遣按察副使信廉之得其誣遂命友堉嗣王召悅耀悅耀至猶誣奏上怒抵其奏地下遷之武岡其後以徙岷王武岡徙澧王薨子友堚立堚與其弟鎮國將軍友壁弗友也天順閒訟於朝上兩戒諭之錄其罪狀遍示宗室諸王堚薨子申煃立煃薨子賓涎立涎薨子讓核不及封孫承爝立爝薨今王宣墡立長子奉銳 
　　悅燇封崇寧不得於蜀王逃之谷王穗所谷王匿之令自稱為建文君共舉大事王不從竟歸夭除 
　　悅炘封崇慶夭除 
　　和王先封保寧進為王 
　　永川王悅烯薨亡子王妃何殉王諡貞順除 
　　悼庄世子三子 
　　靖王 
　　黔江王友坿夭除 
　　僖王自羅江王封 
　　蜀和王六子 
　　定王 
　　內江王友墦墦薨子申金弗不及封孫賓沚立沚薨子讓枌亦不及封孫承火薨今王宣堮立 
　　德陽王友土威土威薨子申銈立銈薨子賓灉立亡子除有宗室 
　　石泉王友墴墴薨子申鎛立鎛薨子賓清立清薨子讓機立機薨今王承■〈火禺〉立 
　　汶川王友土詹土詹薨子申銷立銷薨子賓沙立沙薨子讓杝不及封今王承烱立長子宣票隹 
　　慶符王友墂墂薨子申鐓立鐓薨子賓沾立沾薨今王讓檥立長子承火勿 
　　蜀定王三子 
　　懷王 
　　惠王自通江王封 
　　南川王申鋸鋸薨長子賓淴與其孫讓檐先卒亡後王次子賓灠子讓樨嗣王樨薨子承火果先卒今王宣鹵翟立 
　　蜀惠王二子 
　　昭王 
　　庶子賓溥未封卒 
　　蜀昭王一子 
　　成王 
　　蜀成王一子 
　　康王 
　　蜀康王二子 
　　今王 
　　今王宣址封江安長子奉鑈 
　　今蜀王五子 
　　世子奉銓 
　　奉■〈金戊〉封新寧未婚薨 
　　三子奉銘未封 
　　四子未名 
　　五子未名 
　　臣為郎時蜀自王而下凡二百四十有七宗 
　　△湘王 
　　湘王柏母胡順妃豫章侯美女而王玘則江陰侯高女也洪武十一年用皇子封國荊讀書能韻篝燈警枕囊書自隨被服儒雅兼有神仙之氣望之如玉山晴霞而武力過人有俠氣數從楚王將兵有功建文初坐偽造寶鈔虐殺人降敕切責朝議發兵討之王怒焚其宮室美人乘馬執弓躍入火中死凡王二十二年諡戾國除成祖即位追諡獻 
　　△代王 
　　代簡王桂初封豫後封代國大同王與蜀王同母蜀賢而王暴建文時廢為庶人使如蜀觀蜀王之法成祖即位復位王返國不悛永樂元年賜王書曰鄂久懷思聞吾弟縱戮取財國人甚苦告者眾矣果若其言吾弟大謬夫天下之人皇考四十人辛勤保養以遺子孫其罪合死猶當請命況乃實無吾弟審思拘囚木辱不記建文時邪已條王三十二罪敕讓之召王朝王不朝再召乃朝至中道敕曰爾傲狠悖慢朕念同氣不遽絕面召訓爾爾拒不至再命始就道今其歸國省愆改行遂革去其三護衛留較尉三十人從王王老矣尚時時與其子遜炓遜焴短衣小帽袖錘斧傷人市中誘納軍民婦女入宮移怒其子遜煓母子出居外舍於山西行都司甚困王有妃徐甚妬王寵其侍女二人妃糞其口漆其身傳藥潰爛之復潛令衛卒仲謙誘之亡去王六十九年薨遜煓先王卒諡悼戾世子其子仕爅立是為隱王隱王立追封悼戾世子為戾王英宗五年以代隘徙封懷仁於霍山陰襄垣於蒲靈丘於絳宣寧隰川於澤王惡其子定安博野二王請亦在徙中定安王上書不忍遠王英宗曰王遠子胡越人哉不許王十八年薨子成錬立是為惠王王二十四年薨子聰禾為世子時先封武邑主以使酒毆樂工革爵已居惠王喪益酗淫召妓歌舞內使諫輒栲掠之或觸其怒以石鼓壓胸囊沙覆口死者數人坐降為庶人遷太原久之惠王夫人為禾理乃使以革爵武邑王稱於代亡何薨子俊木火立是為懿王追封武邑為思王嘉靖初大同卒叛圍王宮王避之宣府已乃還王二十九年薨子充耀立是為昭王王十八年薨子建埼立是為恭王王二十五年薨今王鼐鉉立 
　　代簡王十一子 
　　戾王以悼戾世子追封 
　　廣寧王遜火民火民薨子仕土茲立土茲薨子成金疑金疑薨子聰漢立漢薨子俊槻薨子充煡立煡薨今王廷塒立長子鼐鈖 
　　潞成王遜火寧火寧薨子仕埬立埬薨子成金畾立金畾薨子聰蒗立蒗薨子俊棱立棱薨子充熀立熀薨今王廷堛立長子鼐鑏 
　　山陰王遜煁居蒲王薨子仕堸立堸薨子成鍪立鍪薨子聰澍立澍薨今王俊柵立王多才藝好佛數上書求開示藩應舉之路長子充巳火 
　　襄垣王遜燂居蒲景泰初以孝旌而有鷹犬之好王薨子仕土匱立土匱不孝不友有淫行成化中廢為庶人弘治中以淫暴賜死國除凡以罪除者弟侄母得繼爵王有曰弟仕坯其子成鍨多設財為仕坯求王仕坯得王未封薨成鍨立竟坐封除 
　　靈丘王遜烇居絳為人驕侈而聰敏多能精通醫道歲疫施藥活病遇井投之民皆德王王薨子仕土立土事父母一日三問安父亡哀毀頓絕水漿不入口者四日成化十三年賜敕獎諭土薨子成鈠立鈠事土謹沒廬墓以孝旌王薨子聰滆立滆亦以孝旌年八十餘薨子俊格孫充熼曾孫廷址皆不及王世宗好壽考以聰滆壽特予封址子鼐鎌為玄長孫以寵之俊格嗜學善屬文聚書萬卷尤好古篆籀墨跡鼐鎌為王隆慶中坐淫刑戮死曾叔祖降庶人除爵有宗室 
　　宣寧王遜炓居澤正統中王府教授楊普言王甲軍人武賓棰殺軍人武保兒與賓博戲唯日不足朝廷杖治賓下書責戒王薨子仕土嬴立土嬴薨子成金右立金右薨子聰獻立獻薨子俊相立相薨今王充燦立 
　　懷仁王遜焴居霍王與宣寧王同出母徐氏徐數入王宮盜其財物與二王詭言盜劫乃威逼世孫以求免王薨子仕土尞不及封孫成鈀立鈀薨子聰淑立亡子以弟聰洌子俊榭嗣竟以除封有宗室 
　　遜熩未封卒 
　　隰川王遜熮居澤簡王之宮人劉生一女封壺關郡主劉愛之時以祿米給儀賓秦安王數阻之已而簡王出一合封識賜石啟之則無首麫人及羊肝等物事聞出劉王□魅虜奉英宗駕至大同王進衣衾飲饌王薨子仕燧立燧薨子成釣立釣薨子聰羨立羨薨子俊柏立柏薨亡子除有宗室 
　　遜燔未封卒 
　　代戾王二子 
　　隱王 
　　昌化王仕壇壇薨子成鍰立鍰薨子聰濜立亡子除有宗室 
　　代隱王七子 
　　惠王 
　　定安王成鏻居忻王薨長子聰潏不戚坐尼封子以下皆為奉國將軍 
　　博野王鐭鐭薨子聰溙立溙薨子俊櫍立亡子除有宗室 
　　和川王成鏝鏝薨子聰潪立潪薨子俊龍木立龍木薨子充烰立烰薨子廷鹼立鹼薨今王鼐金亥嘉靖二十四年府中奉國將軍曰有充灼者聚兇徒淮等酗酒作奸坐奪祿怨望乃與襄垣府中中尉充火晱謀引虜入大同殺代王以舉事淮密告其黨仲太仲太曰我師羅廷璽來濟矣廷璽應州人故與其黨王廷策以白蓮教惑眾淮遂因仲太見廷璽廷璽入見稱充灼有天分充灼大喜因為畫計約奉虜小王子入大同居之遂攻鴈門取平陽立充灼為王將胡兵四討事定然後計殺小王子充灼然之先遣人陰持火箭焚大同積芻五六所事敗伏誅大同總督侍郎翁萬達疏言大同土產狹瘠祿餉不支代宗胤育日繁眾聚而貧且地近胡易生反側請量遷和川昌化諸府化山陝隙地禮部複議改遷於山西詔曰可 
　　寧津王成鉖鉖薨子聰滴立滴薨亡子弟聰泠立泠薨子俊椂立俊除以父兄封除有宗室 
　　棗強王成釨釨薨子聰滋立滋薨子俊棶不及封孫充爄立爄薨今王廷坑立 
　　饒陽王成鋈鋈薨子聰微立微薨子俊榬不及封孫充弓吉立才辯盛黨與嘉靖中數以事侵恭王恐得罪世宗念邊乃以陳言邊事為名先暴揚鎮廵官之惡世宗為逮系廵撫何思總兵徐仁等充弓吉益驕遂與恭王互相訐奏累疏自訟利口捷給前後勘官莫能鄰廵撫侯趙奏奪其祿充弓吉怒不承出不遜語出宗遣司禮少監王瑜即訊乃知充弓吉誣奏下法司錮高牆 
　　代惠王四子 
　　思王 
　　樂昌王聰涓居朔王薨子俊楅不及封孫充火熏立火熏薨今王廷壖立 
　　吉陽王聰注注薨子俊槿立二王皆以壽終今王充煟立 
　　溧陽王聰軌軌薨子俊椐立椐薨子充回火不及封 
　　代思王二子 
　　懿王 
　　進賢王俊樻樻薨子充炨立炨薨子廷堷立亡子除有宗室 
　　代懿王五子 
　　昭王 
　　河內王充燨燨薨子廷堄嗣亡子除 
　　富川王充煜煜薨子廷垶立垶薨子鼐鍵不及封子鼐金新 
　　寶豐王充火允亡子除 
　　碭山王充火川亡子除 
　　代昭王一子 
　　恭王以泰興王進封 
　　代恭王四子 
　　今王以太平王進封 
　　新寧王鼐釣 
　　【 萬曆三年罪革半祿】 
　　永慶王鼐鈺銍薨 
　　四子幼 
　　臣為郎時代自王而下凡二千七百有三宗 
　　△肅王 
　　肅庄王楧母曰郜氏初封漢二十五年改寺肅國甘建文初移國蘭王四十二年薨子瞻焰立是為康王宣德八年王上二護衛天順三年求府中馬備邊予之直不受自具上好馬五百上強直之致書褒美王四十一年薨子祿埤立是為簡王王十二年薨子貢錝立是為恭王王五十年薨子真淤博雅好文善為詩不及王諡安和世子孫弼桄立是為定王追封安和世子為靖王定王王二十四年薨世子縉烔不及不孫紳土耆立是為懷王追封世子為昭王懷王王二年薨年十七年耳亡子靖王季子弼柿之子縉■〈火貴〉以鎮國將軍攝己求為真許之祿則仍鎮國是為懿王追封弼柿為安王懿王王十八年薨今王紳堯立 
　　肅庄王一子 
　　康王 
　　肅康王一子 
　　簡王以洵陽王封 
　　肅簡王一子 
　　恭王以汾川王封 
　　肅恭王六子 
　　靖王 
　　淳化王真泓泓薨子弼果立果薨長子縉勛長紳坑 
　　鉛山王真瀞瀞薨子弼干立干薨今王縉向立 
　　金壇王真洵王比小人橫於外事覺下獄當死越獄其子弼楏酉句酒多犯法無禮於王王離之坐廢為庶人幽高牆除有宗室 
　　會寧王真潤潤薨子弼楹不及封今王縉炎舛立 
　　延長王真滰滰薨子弼棟不及封今王縉火受立 
　　肅靖王七子 
　　長子弼桓不及封亡子 
　　定王 
　　鎮國將軍弼木面 
　　鎮國將軍弼柿以子懿王追諡安 
　　鎮國將軍弼栲 
　　今王弼枳封開化子縉燧封長子孫紳誰火封長孫 
　　今王弼棟封會昌 
　　肅定王二子 
　　昭王 
　　延安王縉焮亡子除有宗室 
　　肅懿王一子 
　　今王 
　　臣為郎時肅自王而下凡二十有八宗 
　　△遼王 
　　遼簡王植母韓妃洪武十一年封衛王二十五年改封遼國廣寧廣寧邊虜初至樹柵而已已命郭英為王宮城英督工下上為罷役三十年命都督楊文率遼東諸衛士為之令高壯其城門以嚴虜上圖西北沿邊地里諭王曰自東勝以西至寧夏察罕腦兒東勝以東至大同宣府開平又東南至大寧又東至遼東又東至鴨綠江又北去不知幾千里至大漠又自鴈門關外西抵黃河渡至察罕腦兒又東至紫荊關又東至居庸關及古北口又東至山海衛凡軍士屯種地慎母牧放諸王駙馬往來營駐練習防胡特示此圖子孫世守之王諳練兵務屢樹奇功上多褒賞建文中坐罪奪祿戊祖靖內難王有翊衛功及即位改封王自請荊州別給一護衛而故三護衛留防邊王四十一年薨子貴烚立王不友於諸弟侍庶母寡恩奸郡主捶死長史述居國多過正統三年為廵撫湖廣禮部右侍郎吳政所奏召王京師明年廢為庶人守簡園而政亦以言王奸狀不盡坐調官王在位十五年弟貴火受以興山王進封是為肅王王三十三年薨子豪墭立是為靖王靖王長子死亡子乃請以其妃妾殉憲宗曰豈不聞先帝之顧命耶王何戾也王六年薨子恩金稽以申澤王進封是為惠王弘治五年王散宗祿松滋王府鎮國將軍恩鑡恩錍恩鎗等闌入府王禁拘之皆怨欲奏王王先發己儀賓鏞復誘恩鑡等招納羣小奪軍民商賈利王又發之則又怨謀殺王孝宗覆按實幽恩鑡等鳳陽謫戍諸羣小百餘人方送戍王陰使人挾刑牿死之斃者八十餘人不數日王長子無疾死歲余王亦疽發背薨凡王十五年子寵涭立是為恭王王恭默孝友王二十五年薨子致格立是為庄王庄王病不視事委政毛國妃毛妃通書史沈毅有斷承奉王大用者佐之府中□肅妃賢聞天下庄王王十四年薨子憲■〈火節〉以句容王進封遼庶人也庶人為王讀書能文肅皇帝好道王亦奉道謹賜號清微忠教真人予金印道經王好近婦女至腐鼻以赫蹏代凖愛騎黑驢微服入人舍遊戲為禽行屢炮烙輝炙人知人所恐物則輒以所恐迫苦之輕辱郡國守相然實無反謀施篤臣者好氣多計監司荊州初朝王王羽冠見之篤臣出問宦官曰茲吾朝而不見王一羽士據上首何也宦官曰王也羽冠上賜也王府中有石紅戶張文明者時以取石紅不中王笞焉 【 紅戶系張鎮鎮子文明為生員居正父未知笞鎮或文明也】 王悅伶人妻與生子召入宮為姬為其子請爵狎伶人異日饗諸大夫篤臣與王使宦官獻諸大夫酒而伶人亦冠宦者冠迭獻篤臣離席曰敢問髯而閹者□也王曰寡人所狎亡八官也諸大夫皆變酒數廵盡起久之遇萬壽節王假宮遙拜雨甚拜殿上故立諸大夫雨中良久諸大夫冠衣漬出皆更篤臣不更也服歸舍曰不更王有如此衣乃數數與諸大夫齮齕王隆慶二年廵按御史郜光先奏王大罪十三庄帝使刑部侍郎洪朝選按之朝選知王虐故無他志欲出王於反篤臣乃詐王書饋朝選而因持之王建白纛曰訟冤之纛篤臣驚曰王反矣纛為之招使卒五百人日夜圍王宮朝選竟歸報王不反也獄具廢庶人幽高牆除封而王所笞張文明者其子居正方以大學士貴用事嗛朝選不反王甚久之朝選廢家居居正竟屬都御史勞堪羅織朝選盆死獄中居正穿父塜夷入湘獻王墳園又久之居正死遼王母訟王冤天子竟籍居正家而篤臣亦死亡子 
　　遼簡王十八子 
　　貴煐母妃武定侯女夭 
　　庶人貴烚以長陽王進封坐罪廢子豪土立土薨子恩鈉立鈉薨子寵游立游薨子致楹不及封今王憲煥立 
　　庶人貴火爕初封遠安王嘗與其弟巴東王貴瑄上變誣簡王反簡王薨昭帝即位並削爵降庶人守簡園翰林學士倪謙者其妻與貴爕母皆出武定侯謙嘗奉使遼貴爕因饋謙謀復爵而庶人之壻魏玉武縉周遠亦詣謙請為復儀賓謙為玉等草奏得復貴爕雖未復亦德謙寓謙物為謙受業生章黼所知謙為順天府考試官黼不中銜焉惎緝事較尉言之謙坐戍玉等削儀賓如舊貴爕竟除有宗室 
　　肅王 
　　庶人貴煊初封巴東與遠安同免 
　　貴燉封潛江絕除 
　　貴燯封宜都絕除 
　　松滋王貴烆烆薨子豪堙立堙薨子恩鈳立鈳薨子寵洌立洌薨子致棣立棣薨今王憲■〈火量〉立長子朮赤巠 
　　益陽王貴烰烰薨子豪土幾薨子恩銅立銅薨子寵淄立淄薨子致橏立橏薨子憲熽立熽薨子術域以媵子降封奉國將軍爵除有宗室 
　　襄陰王貴火冒火冒薨子豪壧立壧薨子恩鍖立鍖薨子寵湳立湳薨子致梠立梠薨今王憲煙立 
　　衡陽王貴火火薨子豪土集立土集薨子恩鏏不及封孫寵淹立薨亡子除有宗室 
　　應山王貴火茲火茲薨子豪土立土薨子恩鎦立鎦薨亡子除有宗室 
　　宜城王貴■〈火節〉■〈火節〉薨子豪坅立坅薨子恩銑立銑薨子寵濱立濱薨子致棖立亡子除有宗室 
　　枝江王貴熠熠薨子豪壂立壂薨子恩錢立錢薨子寵潤立潤薨子致樨立樨子憲燇不及封亡子除有宗室 
　　沅陵王貴燏燏薨子豪塶立塶薨子恩鈰立鈰薨亡子弟恩鈼以鎮國將軍進封薨子寵淶立薨子致枇立貧而德 
　　麻陽王貴燠與遼王貴烚飲酒嬉戲走馬出入小巷避不及者輒非禮棰擊或害傷之亡子除 
　　衡山王貴煘亡子除 
　　蘄水王貴熡熡薨子豪坴立坴薨子恩巨立巨薨子寵澍立澍薨子致■〈木盛〉立有賢聲薨子憲煾立薨今王術車堂立 
　　遼肅王一子 
　　靖王 
　　遼靖王四子 
　　榮穆世子恩鏋 
　　惠王 
　　肅寧王恩鉹鉹薨子寵汕立汕薨子致並立王有德善薨今王憲火聚立 
　　長垣王恩鉀鉀薨子寵泑立亡除有宗室 
　　遼惠王三子 
　　恭王 
　　光澤王寵寰恭王友王飲食服御珍玩文繡與王共凡事必咨王王博文而謹德世宗制燕弁以居賜羣臣冠名忠靜王疏請並賜諸宗冠世宗制冠名保和王所積書萬卷世賜堂名曰博文王自構樓其中名樓曰慎獨薨子致榞立榞薨今王憲爟立 
　　寵淀夭 
　　遼恭王三子 
　　致樠殤 
　　庄王 
　　廣元王致椹椹薨子憲爀立爀薨今王術土周立遼上廢諸宗隸楚藩王為宗理 
　　遼庄王一子 
　　庶人憲■〈火節〉 
　　臣為郎時遼凡七百有七宗 
　　△慶王 
　　慶靖王木方舟母余妃初封慶陽徙韋建文初徙寧夏寧夏卑濕水泉惡韋清涼宣德初詔得往來韋避暑方孝孺言王好學有文章忠孝出天性正統中寧夏總兵官史昭言王每受鎮守等官朔朢朝王必賜酒醉之遲留出非度語且常沮訕邊務煽惑土達官民盡占靈州草場放牧孳畜遣使不從驛道反繇綏德草地往還亡何有告王閱兵造戎器購天文書王懼歸惡於昭欲徙國避之睿帝屢慰以手書在位四十八年薨諡曰靖子秩煃嗣在位三十一年薨諡曰康子邃雝以平涼王嗣在位九年薨諡曰懷亡子弟邃塀以岐陽王嗣在位十一年薨諡曰莊子寘錖以落交王嗣在位五年薨諡曰恭弘治中虜入塞發王墳子台浤嗣正德於年王坐安化王反時稽首行君臣禮削三護衛之阞嘉靖三年王賄於鎮守太監昕總兵官勛求解昕勛不納王銜之會寧夏衛指揮欽指揮錦指揮傑各以事獲罪廵撫都御史璇因藉王謀殺璇昕勛事覺捕治欽等誣王不軌上使覆按都御史璇□王淫暴誘致降虜凶人王內危奪門欲訟闕璇遮止王竟削為庶人留邸已復坐殘虐長子鼒櫍徙西安十五年以恩詔還王凡四十九年薨世子鼒櫍不及嗣庶子鼒枋以桐鄉王主封追諡台汯曰定王鼒枋好學樂善能以禮飭諸宗世宗賜之敕齎金幣坊表之王在位二十四年薨諡曰惠子倪■〈火貴〉嗣在位十二年薨諡曰端子伸域以綏德王嗣其年薨諡曰憲又其明年寧夏賊哱拜反王妃方氏抱其子師鋅匿窖自縊死 
　　慶靖王六子 
　　康王秩燾封靖寧亡子除 
　　真寧王秩爃燊薨子邃垿嗣垿薨子寘金曉嗣金曉薨子台涍嗣涍薨子鼒木畢嗣木畢薨子倪火安嗣絕除有宗室安化王秩炵炵薨子邃墁先卒墁之卒也其夫人餓死殉子寘鐇嗣寘鐇狀貌魁梧素狂誕自喜負相者言當大貴使覡降神輒呼寘鐇天子寘鐇悅寧夏指揮周昂千戶何錦丁廣儒生孫景文史連等往來寘鐇所時時與飲酒酒中言我當有天下正德初劉瑾用事遠近流言將不利於社稷寘鐇益喜且以誅瑾為名廵按寧夏都御史安惟學者苛刻人也數杖辱將士妻將士怨之會瑾遣少卿周東履度屯田東希瑾意增賦責逋計醵資為瑾賂寧夏諸屯皆怨寘鐇使景文飲諸武人酒酒半景文言曰縣官日遊戲亡度任用中貴人瑾煬灶而意在舉火於原也今又遣使履核軍實為不軌資使者增賦醵賂敲扑聲相聞縣官寧知之乎設瑾舉大事公等皆武弁若國家何諸客曰然今使者追征急吾等又多逋不知計所出耳景文曰安化王日夜為國家焦心久矣其人非常人也今縣官委政弄閹意者天開之乎事成公等行藏在張玉朱能閒矣諸客皆曰善何魚肉於酷史為且可望富貴於是歃血相盟計使寘鐇飲諸鎮廵酒因而殺之會其時寧夏總兵選卒六十人備虜以屬周昂寘鐇因使昂與六十人通及置酒昂佯言虜至率六十人者甲而馳入寘鐇府殺總兵官及鎮守太監於席上是為五年四月五日是日惟學東不否則皆分殺之遂焚案籍釋囚犯絕黃河之渡其明日寘鐇僭大號而副總兵楊英游擊將軍仇■〈金戊〉者兩人屯堡在外寘鐇召英■〈金戊〉入使歸所部兵皆佯許之■〈金戊〉先至寘鐇使單騎還舍奪其軍英聞寘鐇反則不至又二日寘鐇鑄討賊大將軍印一為黃旗二十傳檄內地偽署何錦討賊大將軍周昂左副將軍丁廣右副將軍張欽先鋒將軍又十三日總兵曹雄者自固原趨至與總兵英指揮黃正副總兵侯春參將時原日大會靈州約■〈金戊〉為內應密布所親信卒城中又一日雄與靈州守備史鏞奪寘鐇所絕渡處焚大壩卷埽草若為決河灌城者寘鐇懼盡出錦等御官軍城外獨昂廣留又二日昧爽寘鐇祭蚩尤於郊召■〈金戊〉從■〈金戊〉念寘鐇諸將在安化城中者獨昂若稱疾必來視則殺之遂稱疾昂果自往■〈金戊〉遂刺殺昂廣號召英卒馳入府殺景文連等十餘人拘寘鐇於宮為寘鐇令召錦還密諭錦部下□等擊殺其部將而使使殺所應寘鐇將洗擒錦欽於賀蘭山外寘鐇舉事葢十八日而敗敗而後明所遣內臣張永涇陽伯神英都御史楊一清帥師至乃械送之京師賜死其黨皆伏誅論■〈金戊〉功封咸寧伯而賜罵寘鐇反者都督姜漢都指揮楊忠李睿百戶張欽等有差初寘鐇之敗也以其孫鼒材托僧大千者與俱亡鼒材時年十七削髮走河南居永寧山中未幾大千死鼒材為土僧所陵復走故縣鎮詣官言狀官送之慶王所王與鎮守官以狀聞命傳致京師寘鐇府中人下浣衣局者使驗之已不能辯識法司會官審訊抗言曰我高皇帝七代孫義不辱齊民歸命君上上念鼒材雖在不宥之列既自歸送鳳陽高牆安置之 
　　岐山王煉亡子除 
　　安塞王秩炅亡子除 
　　慶康王六子 
　　懷王 
　　庄王 
　　弘農王邃■〈土典〉信用羣小多不法■〈土典〉薨子寘鑭嗣鑭薨子台泙嗣薨子寘木孕嗣木孕薨子倪火魚嗣火魚薨今王伸糹堇嗣 
　　邃場殤 
　　邃墢殤 
　　豐林王邃土兌土兌薨子寘鏷立鏷薨子台瀚嗣瀚薨子鼒■〈木盛〉嗣■〈木盛〉薨長子倪榮先卒 
　　慶庄王二子 
　　恭王 
　　庶人寘銂封鞏昌子台清先卒銂麀其妻生二女焉慶王台浤廢銂視其府事裁慶王宮眷薪祿取其□中金帛萬計慶王二子■〈木鼎〉櫍鼒枋皆幼王愛枋惡櫍銂造王謀逆之謠使寺人引誘櫍口熟之常吟於府中欲圖陷王自為豐林王台瀚仇銂訐焉坐廢幽高牆賜台清妻死庶人其二女而慶王所以徙西安時為世宗十一年爵除有宗室 
　　慶恭王二子 
　　慶定王 
　　壽陽王台濠濠薨子鼒■〈木昂〉立■〈木昂〉薨今王倪爋嗣哱拜之亂脅王求降王叱之被拘圈城賊平乃出 
　　慶定王六子 
　　端和世子鼒櫍亡後惠王以桐鄉王封 
　　延川王鼒檟長子倪煋 
　　鼒木夭 
　　鼒札 
　　鼒木愛 
　　慶惠王三子 
　　端王 
　　倪墧夭 
　　華陰王倪土卓土卓薨子伸堣幼 
　　慶端王二子 
　　憲王 
　　鎮原王伸土宣哱拜之亂王欲發兵襲賊弗克賊殺王之較尉數十人 
　　慶憲王二子 
　　師鋅 
　　二子幼未名 
　　臣為郎時慶自王而下凡二百六十有一宗 
　　△寧王 
　　寧獻王權母楊妃洪武二十四年用皇子封大寧古會州也東連遼左西接宣府為要鎮高帝諸子燕王善戰王善謀王以高帝命與諸王歲秋行塞成祖以燕王會王塞上甚歡王所統塞上城九十帶甲八萬革車六千諸胡騎若朵顏諸夷皆驍勇善戰而其三護衛率中州閭左北地苦寒日夜思歸也燕王始起時兵少又慮寧王扼其後則嘆曰安得有大寧兵斷遼東助我以諸夷哉時建文帝恐王與燕王合使人召王王不至坐削三護衛李景隆來攻燕燕王為書通王請得一至寧府中若謂窮蹙不能戰而求王草表請解者王許之燕王從千餘騎直趨大寧從松亭關後攻關王止燕王騎城外使王單騎入燕王執王手大慟具言所為起兵故因求王草錶王置酒與燕王為驩會居數日燕王令親信吏士稍稍入郛陰結諸夷酋長示意閭左思歸人皆密喜如約燕王行王祖之郊燕千餘騎擁王入關諸夷酋閭左一呼皆戰守將朱檻死之於是王府妃妾世子皆攜其財寶隨王還北平而大寧城一空王至燕燕王以其軍與景隆戰王居帳中時時為燕王草檄燕王謂王曰事成分天下半及燕王為天子王求移封請蘇曰圻內也請錢塘曰賦藪皇考以與五弟竟不果而封之周若他惟意王不能無望出飛旗令有司治馳道欲有所之上大怒王懼從數騎馳入南昌稱病止城樓上上乃以南昌封王巳人告王誹謗巫蠱事竟已自是不敢有求請覆殿瓴甋用瓦而已不琉璃而構精廬一區蒔花藝竹鼓琴讀書其閒用是得終成祖世仁宗宣宗朝王自謂尊叔父數有請然數見拒他日求鐵笛焉宣宗曰笛滌也與之王白晢美髯負氣好奇嗜學博古自其髫齕時自稱大明奇士老號癯仙弘獎風流儒雅之士並得游從高帝時奉敕輯通鑑博論三篇他又作家訓國范垂示子孫盟諸社稷山川之神不守訓范明神殛之所論著及於卜筮修煉琴奕諸書手制博山爐及古瓦硯皆極精緻凡王五十八年薨子盤烒孝友仁厚有淵騫之譽不及封諡庄惠世子孫奠培嗣是為靖王追封盤烒為惠王靖王敏學贍才恣睢罔利嘗有所囑於布政使崔恭恭不從誣奏之恭奏王慘酷貪淫私二王所遺宮人護衛軍生女不令嫁長之逼內官璧使自盡覆案實坐奪護衛天順二年也成化十一年又與石城王奠堵交惡互訐奏奠堵言王焚毀祖父有出宮人二屍不修祖廟公姑子婦同案奉安於齋宮迫死郡主使女四人事皆實被敕責王四十三年薨子覲鈞立是為康王王六年薨子宸濠立是為寧庶人庶人母馮針兒故娼也將生靖王夢蛇啖其室旦鴟鳴惡焉曰舉子邪溺之庶人母易庶人以他女久之詭言王他姬生男見庶人於王庶人輕佻無威儀鷙吉多智烝淫奸暴而善以文行自飾既為王多養方士邪人出入府中蓄謀為不軌術者自然言庶人祿命骨相天子也庶人輒喜堪輿人日芳言城東南有天子氣庶人造陽春書院僭號離宮當之西山龍口穴故禁營塜庶人葬母焉毅皇帝末年未子羣臣數請召宗室子預子之庶人子疏非次顧深結左右上前稱其賢庶人念府中護衛久失行金中貴人劉瑾復之瑾誅復失府中閹劉吉前都御史季士實為庶人謀行金兩嬖人錢寧臧賢及兵部尚書完等復護衛如故庶人令諸文武吏以臣見不輒困辱之大出息民閒責子錢繹騷強奪人田產主奸為盜按察副使胡世寧言庶人過於朝庶人怒行金中貴人及諸津要世寧坐系再經冬減死謫戍李士實言舉人劉養正於庶人庶人招之養正為庶人密語臣近者見帝星明江漢心竊疑幸得奉大王之風命世撥亂才也善自愛因子數為庶人講論宋時陳橋事 【 養正安福人嘗舉奇童會試時誤入飛語遂不復應服隱士服部使慕其高名候門得面為幸聞宸濠變就縊為羣妾所守不得】 庶人益招納亡命財勇暗通狼兵峒蠻入廣多市革張造甲作器械後園益養鵝鴨以亂椎鑿之聲庶人有求不得必使盜屠其家佃戶增等不出額外稅殺其家至百餘人火其室都御史孫燧副使許逵捕盜系之庶人劫獄取去途遞津關布置船馬偵上動靜旬日一報聞盤驗有言其府中事者截不得奏典寶閻順內官陳宣劉良閒行詣闕上變庶人疑其承奉儀典仗武教之殺儀武家數百人南昌人御史儀欲上變不敢庶人數橫虐之庶人謂上之數廵游也後宮之未子也吏其卒華饋錢寧臧賢金求取中旨召其子司香太廟錢寧言上用異色龍箋加金報賜異色龍箋者故事所賜監國書箋也寧別私報庶人金玉帶各二鬧裝七寶帶一奇鏳彩一詭曰上賜庶人大喜列牙受賀令其國僚衣緋四十餘日乃復開館講學求諸生父老奏闕下稱其孝且勤當是時邊將江彬新得幸太監張忠欲附彬傾兩嬖人乘閒言上錢寧臧賢盛稱寧王者陛下謂何如也上曰薦文武百執事可任使也薦藩王何為者張忠曰陛下言之是雖奴輩亦知之且賢等稱寧王孝譏陛下不孝耳稱寧王勤譏陛下不朝耳兩人所譽王萬方臣不能測其意上曰然下詔索逐王府入母留闕下寧卒華匿臧賢所賢家故重轑屏廚鑰空後達巷華從廚後亡去孫燧謂許逵曰寧着矣朝廷不省奈何許逵曰寧之先謀行路知之公文武重臣得號召所部羽翼未其先發擒之即以成功天下之人莫不相信豈待剖心折肝哉孫燧曰事未發治有詞謹備而已乃繕城隍儲糧糗徙兵仗外局會南昌人儀者出入張銳所為銳言庶人反狀銳使授意御史蕭淮淮遂上章劾庶人上使太監賴義駙馬崔元都御史顏頤壽奉詔入寧使獻還故所復護衛屯田與所侵奪官民田土斷絕亡命賊毋出入府中武宗十四年六月也始宸濠為逆謀徒幸宮車日夕晏駕子得嗣又意車駕幸江南至南昌計犯乘輿不欲已出叛逆名及聞義等且至大驚召吉養正等謂曰昔荊王有過明使使征之王竟死西內其及乎不如先也劉養正曰月十三日是為大王覽揆之旦鎮廵三司官且入壽王有燕旦且謝因其入謝擒之彼恐誅必服不服即誅之耳而發兵反皆曰善既燕諸官旦謝宸濠盛設兵衛出露台奮膺高足曰高皇帝不血食十四年於茲矣孝宗無子誤子民間子以莒滅鄫豈義也哉皇太后女中湯武也有密旨詔我起兵伸大義天下若等知之乎都御史燧曰旨安在出觀之庶人曰母多言我往南京爾保駕否燧曰天無二日民無二王又誰駕副副使許逵挺而前曰賊妄言求死孫公孫公何不罵遂大罵庶人戟手怒曰是不知大義使縛燧逵曰孫都御史朝廷大臣爾得縛耶顧燧曰昔公不先今乃後矣連聲罵反賊反賊力士折燧臂曳燧逵殺之惠民門外懸首城杆其時同謝者或從或默庶人皆械繫之參議黃宏促鐐絕脰戶部主事馬思聰發憤不食皆死宸濠因自立為皇帝偽授李仕實太師劉養正國師劉吉太監其它各拜偽職有差改年順德移檄內外指斥乘輿宣言所以起兵意王妃婁氏泣止不聽集兵四萬餘號稱十萬命其將欽與素所蓄羣盜略九江南康破之時江西守臣或執或遇害或獨守孤城不能軍寧兵益焚劫屠戮會福建卒叛汀贑都御史王守仁奉敕往撫道豊城聞變乃與吉安知府伍文定便且檄諸郡兵於是臨江知府戴德孺袁州知府徐璉贛州知府邢珣瑞州通判胡堯元等及諸縣令皆以兵來赴宸濠已使宜春王拱樤守南昌而自將兵攻安慶守仁大會於樟樹約急攻南昌使宸濠反捄之遂引兵出豊城別使奉新知縣劉守緒破其伏兵墳廠乘勝抵南昌城下梯絙入宜春王與太監銳等千餘人皆就擒寧眷屬自焚死宸濠聞之果欲棄安慶歸李士實曰大王起兵固將據南京循淮泗上中原為南面之規今已自脫窟穴又反顧焉小哉王之行師也宸濠不能用竟歸王守仁謂諸將吏曰宸濠軍鋒雖銳所過徒焚劫屠戮未嘗遇大敵與奇正相角所以鼓動其下人者不過以進取封爵啖而餌之今師出輒歸士心攜沮乘而逆擊之將不戰自潰諸將吏皆曰善乃使五文定等各以精兵五百人分道進指揮余恩以精兵四百誘致之湖上繼至者撫州知府陳槐使以精兵百餘與胡堯元等張疑設伏宸濠軍樵舍伍文定前之餘恩繼之邢珣繞之徐璉戴德儒翼之既戰文定之兵之佯北寧追恩邢珣從後中斷寧兵為二文定恩乘之璉德孺合勢夾攻四面伏兵呼噪大起寧遂大潰擒斬二千餘級溺者萬數其夜宸濠以不利退保黃石磯問篙工曰何也也對曰黃石磯宸濠惡其音斬之黃石磯者王失機也明日宸濠出金厲士盡發九江南康守城兵以益師而是時饒州知府林珹廣信知府周朝佐建昌知府曾嶼亦先後引兵至守仁乘閒使陳槐合林珹攻九江曾嶼合周朝佐攻南康而身與宸濠遇明兵稍卻守仁斬卻者頭伍文定立銃炮之閒須燎不退炮及宸濠之舟遂大敗擒斬二千餘人宸濠夜退保樵舍旦復大出金勞士責不受命者將斬之爭論未決諸道兵奮擊已集焚其貳舟煙焰漲天死者蹈藉宸濠與其妃嬪泣別皆赴水死水淺宸濠不死萬安知縣王冕執之並其世子郡王將軍儀賓及李士實等數百人斬獲三千餘級溺者約三萬餘衣甲財物與浮屍積聚橫如洲當宸濠之舉事也索兵南昌局無有乃括民閒釜耒為兵哭二十日始就而進賢安義諸縣故無城怕以孫燧先繕城得保雲宸濠自舉事至敗蓋五十餘日其始刑牲祭天幾折牲覆封宸澅為九江王使前驅舟發雷雨震宸澅死焉是時天子自稱大將軍廵邊聞宸濠反下詔暴寧罪告宗廟革宸濠為庶人逮系尚書完嬖入寧賢等籍其家議親征諸臣諫不聽江彬張忠皆從上上自稱奉天征討威武大將軍鎮國公邊將江彬許泰朱暉中貴張永張忠等皆稱將軍至良鄉守仁之捷至卻不受使還至南京以聞車駕入南京忠泰等請再縱宸濠鄱陽湖上親遇擒之而後奏凱使張永先行止寧俘守仁己至杭以俘與永獻行在天子竟已再縱之命使永受俘杭州張忠許泰朱暉等皆欲掩守仁功請領北軍萬餘再入南昌至則忠自稱天子十兄弟泰曰我威武副將軍天子同官也曰暉我姓朱天子子伍文定出迎忠叱縛系之於是誣守仁故黨逆勒兵夜備以疑動朝廷造飛語怒北軍北軍皆呼守仁名謫罵亡忌守仁視舍賜食急病弔喪乃皆喜它日忠泰為守仁置酒閱射南軍射多不中強守仁三中之北軍皆為守仁嚴鼓忠泰乃罷酒班師張永之俘至天子出國門從車具軍甲楯弓劔隊俘駕前若為親征也而奏凱者其冬車駕還京囚庶人檻車送車之卒從容嘆曰吾儕小人朝得錙銖夕則無所復思大王剖符裂土號親藩富貴矣何反也宸濠仰天郗歔曰悔之後矣而待公言而待今日哉吾家婦人亦能知之夫紂用婦言亡我以不用婦言亦亡因為卒具道婁妃所為止反狀泣數行下天子既至通賜庶人自裁燔屍揚灰諸預謀者皆系獄即江西以王守仁為真都御史伍文定按察使邢珣右參政餘論敘有差肅皇帝即位誅所系獄者繪形示天下而贈孫燧許逵為禮部尚書賜之諡祠胡世寧積資兵部尚書守仁積資南兵部尚書封新建伯而寧國遂除嘉靖四年弋陽王拱樻等上言獻王惠王四服子孫所共祀非宸濠一人自出如臣等俱得甄別職守如故而二王以臣等祖不獲廟享臣竊痛之疏三上上命弋陽王以郡王奉祀獻惠樂舞齋郎之屬半給之 
　　寧獻王五子 
　　庄惠王 
　　庶人盤熚封臨川天順四年以僭侈壓呪為其子奠埨所告坐發守鳳陽祖陵以奠埨告父亦發守寧獻王墳奠埨生宸米頁宸米頁生拱檤皆不敘嘉靖十五年許敘為鎮國中尉旋以罪除 
　　宜春王盤烑烑薨子奠坫嗣坫薨子覲鐏不及封孫宸澮嗣澮薨子拱樤嗣坐為宸濠監軍自殺除有宗室 
　　新昌王盤炷薨亡子除 
　　信豐王盤火莫年十九薨亡子女巳劉氏自經以殉賜諡貞烈除 
　　寧惠王五子 
　　靖王 
　　瑞昌王奠墠墠薨子覲鐊嗣鐊薨子宸靚不及封孫拱栟嗣宸濠黨除有宗室 
　　樂安王奠壘壘薨子覲鑉不及封宸湔嗣湔薨子拱欏嗣湔樸訥鮮慧而欏有文辭薨今王多火庚嗣石城王奠堵與寧王奠培交惡王薨子覲鏑孝友慈惠不及封孫宸浮嗣浮有母弟宸浦庶母兄宸潣弟宸澅皆淫縱多殺人而潣澅以異母弟故與浮浦不相能弘治十二年互訐奏與潣並降為庶人澅浦革祿米嘉靖二十四年予浮冠帶歲祿三之一卒亡子除而宸浮之弟有鎮國將軍宸浫者為人方正宸濠欲屈之不得數使人私火其居而諷諸宗資佐之以示惠宸浫辭不受宸濠敗宸浫得免有宗室 
　　弋陽王奠壏故與靖王有嫌天順閒錦衣指揮逯杲數使較尉察事中外較尉妄言王烝其母英宗貽書靖王特遣右副使廣駙馬都尉栢與杲按勘靖王外奏亡有而內實嫌王上怒責問杲杲言有之上賜王母子自盡舁屍出焚雷雨大作平地深數尺父老驚愕皆歸罪杲而不知王志也然王亦嘗予府中典膳策金毒死其內使二人策不敢以聞故被譙讓子覲鐰幼以父得罪久不敢請封憲宗即位復庂薨子宸丙嗣薨子拱樻嗣樻以賢聞宸濠伏誅朝命統府事薨子多焜嗣多焜和孝文雅亡子除有宗室 
　　寧靖王三子 
　　康王 
　　鍾陵王覲錐弘治中自陳驍勇善騎射願備將帥身報國兵部尚書馬文升奏弓馬騎射非宗藩所宜鍾陵王誠自愛宜讀書近儒生上可其奏十八年為宸濠所陷以罪除有宗室 
　　建安王覲鋉善名理寧庶人叔父也庶人數召王隅坐而與之言王為庶人言樂屢遷其坐至前他口庶人針坐而召王言樂遷前不得他日又使召之曰王席之根深請辭庶人反王不及於禍王薨子宸潚嗣潚薨子拱榐嗣薨今王多櫛嗣長子謀圭龍 
　　臣為郎時寧□□□□□□□□□□□□□□□ 
　　△岷王 
　　岷庄王楩母曰周妃以洪武二十四年封國岷州二十八年以雲南新附必親王往鎮改雲南上以國新民勞為椶亭居王待時節力而後作王宮建文初削諸王護衛西平侯沐晟伺王過言於朝坐廢為庶人囚之流漳州其輔導護衛皆誅死靖難初復王王謂西平侯媒孽之與之交惡上賜書諭王召戒晟王收印章殺官吏激蠻夷人驕橫不改上怒奪王冊寶尋念王建文中久幽復之賜之敕曰昔皇考封建諸子賜之冊寶建文時爾被收拘囚困久矣朕復爾爵召還京師爾宿留不至乃恣行威福擅拘方面印信殺戮官屬使軍民蠻夷驚疑不安召至京師語言悖慢殊無敬君事長禮有事宗廟之日沉湎酣酗無所顧藉至對閹豎則俛首下氣如此尚可有爵土耶特略爾過俾守舊疆尚改行易慮進學修德母作匪彛敬哉岷王終不改已革其三護衛仁宗即位徙王武岡弘治中訐奏武岡州劉遜賴徐漙捄免王在位六十三年薨世子徽焲不及王次子徽煣立是為恭王凡十二年薨子順王音垽主凡十六年薨子簡玉膺鉟立膺鉟居順王喪日與羣小飲博承奉劉忠輒禁制之他日膺鉟醉碎忠首痛毆之鎖之膳房二旬謀於較尉義較尉寧毆殺之事聞並得其奸父妾母狎羣小索賄賂等事革冠帶停封是為成化十九年居四年乃得立立凡十三年薨庶長子彥汰以弘治十七年自江陵王嗣王王能詩畫嘉靖四年坐幽囚嫡母革為庶人十二年與冠帶十五年以恩詔復王是為靖王凡四十一年薨子康王譽榮立凡七年薨今王定耀立世子干 
　　岷庄王五子 
　　世子徽焲焲與奄告其弟煣誣毀仁廟宣宗召質之皆虛斬奄而遣焲歸國 
　　恭王 
　　江川王徽煝居寶慶薨子音坄嗣音坄無子弟音墊嗣墊薨今王膺鐩嗣 
　　庶人徽煠封廣通庶人府中家人友洪者數以技術進庶人為庶人言致仕後軍都事於利賓善相庶人見之邾賓言庶人有異相當主天下今歲舉事大利庶人悅之遂造轟王金寶靈武欽武二侯銀印改元玄元作敕書分遣友洪及蒙能陳添齎印金幣入苗蠻峒封都廒塞苗首楊文伯為靈武侯天柱寨苗首金龍為欽武侯並力銀牌賜橫嶺峒苗首吳英頭等誘使起兵來攻武岡文伯等不敢受友洪等為鎮南王徽煣所執廵撫都御史李實以聞遣駙馬都尉敬內官琮征庶人京師而湖廣總兵官保定伯瑤亦言陽宗王徽焟與通謀亦征入方煠焟被征時峒苗至為官軍所擊敗既廷鞫並降為庶人幽高牆除為景泰二年 
　　庶人徽焟封陽宗 
　　岷恭王二子 
　　順王 
　　南渭王音戠土居永州薨子膺鑼封長子次子膺鉙封鎮國將軍膺鑼陰賊不道烝王宮人常棰死人或縛柱射之讎諸弟殺庶弟膺鈔母通其妻趙王使膺鈔別居以避之膺鑼誣趙通他人逼使自縊圍膺鈔踰垣免從永州守奏聞覆按實幽膺鑼高牆王宮人所與烝者皆賜死弘治四年也亡何王薨膺鉙視府事正德中以膺鉙子彥濱嗣王世宗聞彥濱賢書名御屏薨子譽橎嗣譽橎讀行誼湖南飢有數十人盜王囷王捐囷以與盜絕除 
　　岷順王六子 
　　簡王 
　　建昌王膺鋪以孝聞成化十年賜獎諭王薨子彥滵嗣滵薨子譽櫛嗣櫛薨子定烷以鎮國將軍未封卒孫干理 
　　充城王膺錕王凌母擊兄居父喪酣飲禱城隍不驗棰毀之有忤者輒翦其鬚髮成化二十二年廢為庶人幽高牆除 
　　黎山王膺鉖鉖薨子彥汕莫嗣汕莫薨子譽枚嗣薨子定差火嗣差火薨長子干石壘 
　　沙陽王膺刨刨薨子彥濎嗣絕除 
　　唐年王膺錄錄薨子彥淍嗣長子譽欒絕除有宗室 
　　岷簡王三子 
　　靖王 
　　南安王彥泥嘉靖四年坐內亂呪咀魘魅通苗夷行劫奪降庶人幽高牆爵除彥泥既久幽其子譽木永請棄祿入養上寢其奏 
　　南豐王彥激激薨今王譽棡長子定並馬火 
　　岷靖王六子 
　　康王 
　　善化王譽桔以賢聞王薨子定焌嗣焌薨子干土嗣長子企鋀 
　　建德王譽梴梴薨子定火句嗣火句薨長子干墡長孫企金亭 
　　漢川王譽榛以賢聞王薨子定烰嗣 
　　遂安王譽木翠絕除 
　　長壽王譽木喜絕除 
　　岷康王六子 
　　宋煊未封卒 
　　今王 
　　綏寧王定光長子干址 
　　南漳王定燑絕除 
　　祁陽王定煠長子干土圭 
　　廣濟王定火業長子干腫 
　　今王三子 
　　青林王干垣絕除 
　　世子干跬以南昌王改封 
　　常寧王干坤 
　　臣為郎時岷自王而下凡百九十六宗
