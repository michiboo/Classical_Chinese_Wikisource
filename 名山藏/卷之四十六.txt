
　●名山藏卷之四十六 
　　晉江何喬遠　譔 
　　輿地記一 
　　◆輿地記一 
　　南京 
　　○南京 
　　南京古金陵地周秦時巳有天子氣吳晉宋齊梁陳及南唐都此而皆偏安太祖混一天下以為京師永樂中遷都北京正統中以北京為京師遂以此為南京城盡鐘山之麓周回九十六里門十三南曰正陽南之西曰通濟又西曰聚寶西南曰三山曰石城北曰太平北之西曰神策曰金川曰鍾阜東曰朝陽西曰清涼西之北曰定淮曰儀鳳其外城則因山控江周回百八十里別為十六門曰麒麟曰仙鶴曰姚坊曰高橋曰滄波曰雙橋曰夾岡曰上方曰鳳台曰馴象曰大安德曰小安德曰江東曰佛寧曰上元曰觀音內城曰皇城太祖初宮曰舊內之城壇則天地山川社稷廟則太廟文廟陵曰孝陵苑囿則漆園桐園椶園樹三種樹以備造舟以為海運防倭之用以省耴民之費官署則文武臣周列焉 
　　應天府 
　　鳳陽府 
　　蘇州府 
　　松江府 
　　常州府 
　　鎮江府 
　　揚州府 
　　准安府 
　　廬州府 
　　安慶府 
　　太平府 
　　寧國府 
　　池州府 
　　徽州府 
　　親軍 
　　△應天府 
　　應天府禹貢揚州之域分野斗周為吳春秋屬越城於長干江東人謂山耴間曰於楚滅越埋金以壓王氣曰金陵邑秦始皇改曰秣陵又以壓金陵漢曰丹陽郡孫權定都曰建鄴晉曰秣陵尋分秣陵北為建業改鄴為業建興初為建康東晉宋齊梁陳並以為都陳廢郡更置蔣州於石頭城漢蔣子文尉秣陵逐盜死蔣之為州蓋耴其姓唐為揚州為蔣州為江寧郡為昇州南唐李氏復為都宋昇州江寧府建康府元建康路集慶路皇朝丙申年為應天府領縣七上元江寧為赤縣溧陽溧水句容江浦六合為畿縣弘治五年折溧水置高淳縣領縣八山曰鐘山水曰長江鐘山蔣子文死處吳大帝廟祀之避其祖諱改鍾為蔣又曰紫金山晉元帝渡江以其山有紫氣又曰北山齊周顒所隱孔璋所為作移文者也皇朝以孝陵在焉封為神烈山鐘山之陰則中山王開平王岐陽王諸功臣之墓靈谷寺在山東覆舟之山臨於玄武之湖雞籠山在覆舟山西皇朝測象其上名欽天山麓列十廟曰北極真武廟曰都城隍廟曰祠山張渤廣惠廟曰五顯靈順廟曰忠臣蔣子文廟曰漢壽亭侯關羽廟曰忠貞卞壼廟曰武惠王曹彬廟曰南唐忠肅王劉仁瞻廟曰元衛國忠肅公元臣福壽廟而帝王廟功臣廟亦在焉石頭山諸葛亮曰石頭虎踞者也獅子山在都城內太祖所欲建閱江樓而罷者也戚家山在城南五里前為大報恩寺聚寶山細石如瑪瑙鳳台之山是為凰鳳之台白山之石石可碑礎攝山之草草可攝生土山謝安賭墅焉亦名東山墎曰謝公牛首山一名天闕山三山濱於大江謝眺所為賦淨練李白所為詠青天者也長江天所限南北也河曰上新舟檝所聚水曰秦淮水始皇斷方山長壟為瀆名秦淮焉又水曰八功德山龍沸泉以予梁時胡僧玄武湖太祖貯天下圖籍其中以絕火患圖籍又患鼠有老人入見請多畜貓守之老人姓毛貌類貓精上曰煩乃公老人葬此湖絕鼠矣井曰景陽亡國之井也湖曰莫愁麗人之湖也台曰雨花異僧之台也樓曰來賓曰重譯曰清風曰石城曰鶴鳴曰醉仙曰樂民曰集賢曰謳歌曰鼓腹曰輕煙曰澹粉曰梅妍曰翠柳太祖所建以來遠人者也關曰大勝曰龍江曰石灰橋曰大中曰淮清附郭上元江寧二縣 
　　上元縣 
　　江寧縣 
　　句容縣 
　　溧陽縣 
　　溧水縣 
　　江浦縣 
　　六合縣 
　　高淳縣 
　　上元縣 
　　上元縣凡編里二百有三 
　　江寧縣 
　　江寧縣凡編里七十四 
　　句容縣 
　　東九十里曰句容縣以縣有句曲山句曲山茅山也形如巳字句曲而有所容故名句容是為三茅居所居山石次玉禹貢之瑤琨也茅山北有良常山秦始皇登此曰廵狩之樂莫過山海甚繼自今良以為常又山曰秦望仙韭山姜叔茂種五辛菜以易丹砂今多大韭青焉龍山高三十八丈周回五里洞曰青龍與金壇句曲諸洞通絳岩山一名丹山丹陽所耴名也華陽洞洞有五門三顯二隱中有陰暉夜光日精之根陰暉主夜日精主晝形如日月之李白李溪上有白李食之得道高辛時展上公所種縣西二十里曰通德鄉有朱家巷皇朝自德祖而上族居世葬焉太祖渡江訪求宗族得數十人與敘親親西去有古塋故塜相傳為臥龍岡朱家塜百姓至今呼為皇陵嘉靖中邑人王暐為江西廵撫都御史請建園廟其地下南京禮部侍郎崔銑江西廵撫都御史夏邦謨等覆核曰太祖未嘗言也議遂罷顏真卿墓在縣東凡編里二百五十一 
　　溧陽縣 
　　東南二百四十里曰溧陽縣秦置以在溧水之陽山曰■〈巳上山下〉山昔■〈巳上山下〉姥於此得道石屋山歐冶所鑄劍也三王山一名三省山楚王與眉間尺並一客三首葬此眉間尺干將之子也湖曰洮湖東連于震澤五湖之一也千里湖陸機所謂末下鹽鼓者也投金瀨擊綿女子以食子胥有李白之碑江曰中江禹貢之三江也城曰平陵凡編里二百二十六 
　　溧水縣 
　　東八十五里曰溧水縣中山一名濁山濁者獨也免毫可筆匚贑船山一名感泉山其陰有青絲洞之泉東廬山嚴子陵嘗廬焉臙脂湖在縣西十里國初命崇山侯穿流通運侯煅石鑿之其石盡赤遂名湖曰臙脂丹陽湖李白所常游也周左伯桃之墓在縣南凡編里二百五十二 
　　江浦縣 
　　西四十里曰江浦縣本楚棠邑是為烏江縣地洪武九年以邇於京師割六合縣及和滁二州地折置二十四年復割江寧縣一鄉益之定山沈約所為晚蒞之詩也四潰山項羽敗垓下走至東城從二十八騎依山拒兵此山也陰陵山項羽所迷失道者也凡編里二十四半 
　　六合縣 
　　西北百三十里曰六合縣楚棠邑瓜步山有鮑照揭文小帖山鮑照銘險焉凡編里十七 
　　高淳縣 
　　二百四十里曰高淳縣古金縝也弘治四年都御史佀鍾府尹樊王以地曠難治奏置縣遊子山孔子適楚所經秀山在縣東南路有四之字痕仙人以鞭晝路為之字形四面皆應山中松栢伐之旋生湖曰丹陽凡編里四十 
　　△鳳陽府 
　　鳳陽府徐揚豫三州境古塗山氏國春秋鍾離國嬴姓徐子之別封后為楚邑秦九江郡漢鍾離縣唐豪州以地枕豪水後旁加水宋為團練州後屬淮南路皇朝為帝鄉鍾離西鄉太祖所生地吳二年為濠州尋改臨濠府洪武二年為中立府定為中都立宗社建宮室以泗邳徐宿壽和光六安信陽九州島為屬而將定鼎焉既不果七年知府張遇林言信陽道遠艱期會請易他州遂以滁州並來安全椒二縣隸本府以徐州並碭山蕭沛豐縣為直隸以邳州並睢寧宿遷縣隸淮安以六安縣並英山縣隸廬州府以光州並光山固始信陽息隸河南汝寧府遷府治萬歲山鳳凰山之陽名府曰鳳陽府十九年以滁並來安全椒為直隸領州四縣十四仁祖淳皇帝後陵在西南太平鄉號皇陵皇陵碑太祖御製西北二十五里曰白塔墳十王四妃在焉十王四妃太祖諸父諸兄諸母也別見中山王徐達永豐鄉射子口人東甌王湯和廣德鄉東湖村人其餘從太祖定天下諸功臣是府為多 
　　鳳陽縣 
　　臨淮縣 
　　定遠縣 
　　懷遠縣 
　　五河縣 
　　虹縣 
　　泗州 
　　宿州 
　　壽州 
　　潁州 
　　亳州 
　　鳳陽縣 
　　附郭曰鳳陽縣萬歲山在皇城北城垣經其上山東峰曰日精西峰曰月華皇朝建都所名也山曰鏌金邪昔人鑄劍焉焉水曰淮曰濠凡編里三十六 
　　臨淮縣 
　　東北二十里曰臨淮縣雲母山山生雲母彭祖所服鍾乳山濠源出焉濠有二源一出上屯一出鳳陽縣之鏌釾山二水合流歷鳳陽縣東境至本縣西南有石絕水謂之濠梁凡編里四十九 
　　定遠縣 
　　南九十里曰定遠縣梁名韭山多韭矛山多芽大紅之山是多紅石漆園在縣東莊周所吏古陰陵城以項羽名滁陽王郭子興是此縣人凡編里三十三 
　　懷遠縣 
　　西七十里曰懷遠縣荊山在縣西有玉坑有抱璞岩祝和父方輿勝覧皆雲卞和得玉乃南漳之荊山舊志在此蘇軾詩注云荊山下有卞氏采玉坑石色如玉不受鑱刻耴山山下輒變色不復溫瑩塗山在縣治東南八里禹會諸侯娶於塗山氏女有禹會之村啟母之廟淮水出荊塗二山間禹所鑿也渦河在縣北一里洛河淝河皆與渦河入於淮常遇春花雲朱能是此縣人晉則桓溫凡編里四十 
　　五河縣 
　　東北百一十里曰五河縣宋名以沱澮漴潼交流與淮河合名凡編里十五 
　　虹縣 
　　東北二百五十里曰虹縣漢名王莽名曰貢虹貢同首水曰蘄水鄧愈是此縣人漢則朱買臣凡編里十六 
　　泗州 
　　東二百十里曰泗州楚世家曰越巳滅吳不能正江淮楚東侵廣地至泗一有徐城古徐子國蠙城禹貢徐州蠙珠是也珠母名蠙義城在州西管鮑於此分金吳季札掛劍台在城東北安河西岸唐西域僧伽來此州建寺是名泗州佛熙祖裕皇帝後陵曰祖陵在州東北十三里凡編里四十五領縣二 
　　眙縣 
　　天長縣 
　　眙縣 
　　州南七里曰盱眙縣秦名張目曰盱舉目曰眙以縣在山上可張舉望遠春秋屬吳為善道魯襄公五年仲孫戊衛孫林父會吳於善道劉項共立楚懷王孫心於此今其城曰小兒城第一山米芾所書書梁山隋羅離宮曰都梁是生都梁之香下山在縣東北三十里岳瀆經雲禹治水至桐栢獲淮渦水神巫支祁形猶獼猴力踰九象乃命瘦辰制之其時木田兒友水靈山妖木奔號叢繞幾以千數瘦辰持戟逐去遂鎖于山之足淮水乃安河曰池曰津里曰木場皆發源此縣淳皇后父陳揚王居此縣□英亦此縣人凡編里三十一 
　　天長縣 
　　州東南百五十七里曰天長縣唐曰千秋銅城鎮吳王於此鑄錢其人朱壽昌凡編里十二 
　　宿州 
　　西北二百三十三里曰宿州宿國風姓男爵春秋庄公十年宋人遷宿是為閔子之鄉孝慈高皇后是此鄉新豐里人打鼓山山如鼓嗚歲則大稔淝水源出於龍山蘄縣城在州南四十里陳勝吳廣起兵於此有古符離城城北十里曰徐王墳高皇后父墳也春秋秦蹇叔銍人銍是此縣稽康徙家銍稽山遂以為氏凡編里七十領縣一 
　　靈璧縣 
　　靈璧縣 
　　州東百二十里曰靈璧縣以縣有磬山名禹貢雲泗濱浮磬孟山在縣東北孟子嘗游有桫欏之樹伐之有聲枝葉先發之方其方則豐洨水在縣東故漢洨縣漢志洨水所出南入淮東漢書洨有垓下聚凡編里三十八 
　　壽州 
　　西百八十里曰壽州春秋楚附庸州來之地左傳成公七年吳人州來楚春申君建□曰壽春淮南王劉安都焉元末糹劉通所據峽石山在下蔡西南兩崖相對石有禹鑿跡八公山淮南王八公也符堅伐晉望此山草木皆兵矣西南有安豐城地有芍陂楚孫叔敖所作有倚相墓宓子賤墓甘茂梅福召信臣呂夷簡米芾皆此州人凡編里五十四領縣二 
　　蒙城縣 
　　霍丘縣 
　　蒙城縣 
　　州北百八十里曰蒙城縣東漢山桑侯國曰山桑縣是為莊周之鄉有范蠡之墓凡編里十八 
　　霍丘縣 
　　西南百二十里曰霍丘縣隋名周公封霍叔監殷縣西有霍叔故宮遺址文獻通考以為晉州霍邑殷在今河南縣去河南為近當此是也縣東有紂王城西漢曰蓼縣蓋古蓼國偃姓皋陶之後澧豐二河之源出焉龍池張路斯與其九子變龍處也凡編里二十二 
　　潁州 
　　西四百四十里曰潁州隋名周為胡國媯姓伯爵春秋魯定公十五年楚滅胡其地屬楚秦滅楚為潁州郡地兩漢為汝南郡之汝陰縣潁河在州西夷陵在州東春秋楚子陳侯鄭伯盟於辰陵杜氏曰辰陵陳地潁川長平縣東南有廢郪丘縣廢沈丘縣廢平輿縣廢鯛陽縣廢永安縣有沈諸梁黃霸墓漢何比干陳蕃范滂晉畢卓皆此縣人蕃平輿人卓鯛陽人歐陽修終老此州蘇軾蘇轍並知此州凡編里七十領縣二 
　　潁上縣 
　　太和縣 
　　潁上縣 
　　州東百二十里曰潁上縣隋名管夷吾是此縣人甘城驛甘羅之鄉也隋張路斯家此縣之百社村凡編里十三 
　　太和縣 
　　州西北八十里曰太和縣宋萬壽縣凡編里三十 
　　亳州 
　　西北四百五十里曰亳州周武王封神農後於焦此縣也春秋陳國焦邑西漢譙縣魏譙郡元末韓林兒所都洪武初為縣弘治九年廵撫都御史李蕙奏改為州桑林湯所禱雨也桐宮太甲放焉縣東百二十里曰流星園老子所生地曹操亦此縣人陳搏縣之真源人有城父村古城父縣左傳僖二十三年楚成得臣率師伐陳遂耴焦夷注焦譙縣夷城父也大饗堂魏文帝幸譙父老於帝故宅立大饗碑曹植文梁鵠鍾繇書篆富弼歐陽修皆嘗知此縣凡編里四十六 
　　△蘇州府 
　　蘇州府揚州之域分野斗宿自周太伯始號勾吳武王克殷封其後闔閭城之曰吳都後亡于越楚滅越以其地封春申君秦置會稽郡世稱吳門為吳會謂其地本吳會稽二縣也漢高立從兄賈為荊王都吳更會稽為荊國十二年封兄子濞為吳王后國除復為郡順帝時分浙西為吳東為會稽孫吳分置吳興郡晉置毘陵郡東晉為吳國隋曰蘇州吳州吳郡唐蘇州吳郡黃巢之亂沒於錢鏐南唐代之宋改平江軍平江路元平江路後為張士誠所據曰隆平府皇朝吳二年為蘇州府直隸京師領州一縣七附郭吳長洲山曰天平水曰震澤 
　　吳縣 
　　長洲縣 
　　崑山縣 
　　常熟縣 
　　吳江縣 
　　嘉定縣 
　　太倉州 
　　吳縣 
　　吳縣天平山吳鎮也橫山四面皆橫巫咸山巫咸所葬香山吳王種香焉支硎山晉支遁所隱何山樑隱士何求何點葬處靈岩山有館娃宮西施洞響屧廊香山溪遺蹟胥山吳人以祀伍子胥姑蘇山姑蘇台在其上穹窿山赤松子采赤石脂焉太湖三萬六千頃禹貢曰震澤周禮曰具區曰五湖洞庭山在太湖中四面水包之亦名包山或雲仙人鮑靚所居亦曰林屋山林屋洞靈威丈人得羽書焉莫厘山一名胥母視包山差小山西之石清以潤山東之石黃以燥西宜梨東宜枇把西有免無雉東有雉無免石湖在縣西南范蠡從入五湖處三江口在縣東南三十里松江婁江東江也有銷夏之灣錦帆之陘雞陂鴨城皆吳王遺蹟有孫武干將慶忌要離之塜凡編里五百一十一 
　　長洲縣 
　　長洲縣陽山在縣西北三十八里高百五十餘丈浽迤二十餘里以其背陰面陽故名陽山亦名秦餘杭下令威宅在此山虎丘山吳王闔閭葬其上殉以黃金珠玉扁諸之劍魚腹之干越三日白精結為白虎踞其上白石山春申君所名也澹臺湖澹臺子羽南遊至焉河曰運河長洲苑在西南七十里凡編里七百四十一 
　　崑山縣 
　　東七十里曰崑山縣梁名本婁縣地吳張昭陸遜並封婁侯有崑山故城吳子壽夢所築天女之墩墩皆茅葦中貫一路若經行雖植之草不生世傳有天子女葬此江曰新洋湖曰澱山凡編里三百三十八 
　　常熟縣 
　　北百五里曰常熟縣南北朝夕山曰虞山亦曰海虞上有言偃墓仲雍墓在山北有拂水岩江曰大江港曰白茆凡編里五百十四 
　　吳江縣 
　　東南四十五里曰吳江縣五代梁名吳江在縣東禹貢三江之一曰吳淞江古笠澤江也春秋時越伐吳軍笠澤有睡龍之灣宋高宗所駐蹕泉曰六品為江南第六泉鬬鴨闌陸龜蒙之闌鴨能人言凡編里五百六十二 
　　嘉定縣 
　　東百四十里曰嘉定縣宋名以年紀寶山在縣東南八里永樂中平江伯陳瑄督海運築土山為表望烽火在其上高三十餘丈周回十五里有御製碑文江曰青龍塘曰練祁凡編里六百六十八 
　　太倉州 
　　東白六里曰太倉州本崑山常熟嘉定三縣地吳元年立太倉衛洪武十二年立鎮海衛弘治十年為州穿山石洞前後通徹昔有海行者舉帆經其中凡編里三百十二領縣一 
　　崇明縣 
　　崇明縣 
　　州東二百八里曰崇明縣在海中凡編里百一十 
　　△松江府 
　　松江府揚州之域分野斗周吳地後為越為楚秦婁縣地屬會稽郡漢因之唐華亭縣以吳子壽夢之亭名宋為嘉興府屬邑元為松江府以府北有松江皇朝直隸京師領縣三山曰九峯水曰松江 
　　華亭縣 
　　上海縣 
　　青浦縣 
　　華亭縣 
　　附郭曰華亭縣壽夢築華亭蓋亭留宿會之所後吳封陸遜為華亭侯陸機陸雲是此縣人機山以機名橫雲山以雲名平原村以機為平原內史縣名雲閒以有雲閒陸士龍之稱崑山之下為陸氏先塜機雲既生人以比琨玉故名山曰昆簳山以竹箭名澱山在淀湖中坡名鶴坡以華亭之鶴華亭之鶴足有龜紋者貴江曰松又江曰滬瀆又江曰青龍湖曰柘曰淀三泖之水有上泖中泖下泖冬溫夏涼是生鱸魚蓴菜厥鱸四腮五色泉葛洪投丹而涌五色崑山南有奏皇馳道陸機宅在城南有黃耳塜凡編里八百二十 
　　上海縣 
　　東北九十里曰上海縣以居海上洋宋為上海鎮石筍灘沙中有石如筍赤烏碑在靜安寺凡編里六百三十 
　　青浦縣 
　　西北四十里曰青浦縣嘉靖二十一年設後革隆慶六年復設 
　　△常州府 
　　常州府揚州之域分野斗周為吳延陵季子采邑後屬越後又屬楚秦會稽郡地漢因之東漢分屬吳郡二國吳分無錫以西為屯田置典農挍尉晉毗陵郡東晉晉陵郡隋常州唐常州晉陵宋常州皇朝為府直隸京師領縣五山曰三茅水曰太湖 
　　武進縣 
　　無錫縣 
　　江陰縣 
　　宜興縣 
　　靖江縣 
　　武進縣 
　　附郭曰武進縣三國吳名漢丹徒曲河二縣地三茅山舊名橫山晉將軍曹橫葬此黃公山春申君黃歇所封山與黃公山對宋楊時寓其下江曰大江太湖之湖連武進無錫宜興三縣界震澤也中有馬跡山以秦皇得名又湖曰陽湖河則運河瀆曰孟瀆唐刺史孟簡所開有奔牛之鎮漢時有金牛出人柵之牛驟奔凡編里四百有八 
　　無錫縣 
　　東南九十里曰無錫縣漢名泰伯始封地其墓尚存錫山在縣西周秦間產鉛錫古銘曰有錫兵天下爭無錫寧天下清有錫沴天下弊無錫又天下濟漢光武以後錫絕故名縣慧山泉泉為天下第二龍山在縣西越絕書縣西有龍尾陵道春申君所築夫椒山在太湖濱夫差敗越處也歸山夫差投子胥江中而吳人望其歸胥山吳人祠胥焉湖曰蠡曰濠蠡湖范蠡伐吳所開河曰弓河溪曰梁溪有秦觀之墓凡編田三百六十 
　　江陰縣 
　　東北九十里曰江陰縣梁名國初為連洋州尋為江陰州後為縣君山黃山皆以春申君名秦望山秦皇所登亦曰秦履稷山唐薛稷別業延陵季子墓是孔子題碑蕭山瀕江是生河鮑子鱭子鱭之魚以薦大廟幾編里三百七十四 
　　宜興縣 
　　南百二十里曰宜興縣宋名吳荊溪地秦陽羨縣隋曰義興荊南山在荊溪之南亦曰銅棺山木漢袁玘為陽羨長一夕死亡其柩邑人夜聞此山有千人聲往觀則柩在尋成塜蒿山產茶唐貢山茶唐時以貢頤山唐陸希聲所隱潛虬之泉是生異魚四足蜀山故名獨山蘇軾改曰蜀以其類蜀中國山故離里山吳孫皓時山大石自立封為南嶽改曰國山山山漢封蔣澄為山亭鄉侯張公洞張道陵所修道也善卷洞在國山東南周幽王時山忽開裂自露奇怪鬲河昔有得龍卵其地者陷而為河東□溪又名罨畫溪又溪曰洑曰竹瀆曰百瀆其人曰周處凡編里三百四十 
　　靖江縣 
　　東北百三十里曰靖江縣本馬馱沙地成化七年置在江中山曰孤山凡編里五十五 
　　△鎮江府 
　　鎮江府揚州域分野斗春秋吳地後屬越屬楚秦會稽郡漢初荊國後屬江都國後屬會稽郡東漢吳郡三國吳始都於上忣遷秣陵乃置京口鎮爾雅絕高為京是城因山為壘緣江為境故名鎮京口隋潤州以州東有潤浦唐潤州丹陽宋鎮江軍鎮江府皇朝初為江淮府後改鎮江府直隸京師領縣三山曰北固小曰楊子 
　　丹徒縣 
　　丹陽縣 
　　金壇縣 
　　丹徒縣 
　　附郭曰丹徒縣秦始皇以地有王氣使赭衣三千鑿陷京峴山縣以此名丹徒北固山是京峴山之支在城北以下臨長江其勢險固梁武帝嘗幸之改曰北顧山有甘露寺吳甘露中所建有石如羊曰狠石金山一名浮玉山在江中唐裴頭陀開山得金因賜名申冷之泉是為天下第一焦山在江中後漢焦光隱焉有瘞鶴刻銘銀山直金山元人表之曰銀山蒜山多蒜亦曰周瑜與諸葛亮於此籌筭拒曹黃鶴山有鶴林寺宋武帝微時所游招隱山戴顒所隱也馬跡山是為四十九福地曹山太祖駐蹕焉城曰鐵瓮吳大帝所築言其堅也江曰大江亦曰京江有葛洪井丁卯橋唐許渾皇朝楊一清之所隱也凡編里二百七十 
　　丹陽縣 
　　東六十里曰丹陽縣秦雲陽縣始皇鑿北固使其阿曲改名曲阿吳曰云陽晉曰曲阿唐雲州簡州後為丹陽縣練湖亦曰練塘亦曰曲阿後湖馳道在城北秦馳道之一也縣東五十里曰呂城呂蒙所築是生香草薺苨凡編里百六十 
　　金壇縣 
　　東南一百三十里曰金壇縣本秦曲阿縣之金山鄉唐曰金山復為金壇茅山一名勾曲山華陽第八洞天也山西屬句容縣界顧龍山太祖題詞寺璧有御亭荊溪在縣北有荊王廟漢荊王劉賈與鯨布戰死人廟之石墨池在縣西費長髣於此書符滌硯澗石盡墨凡編里百三十六 
　　△揚州府 
　　揚州府禹貢維揚分野鬥牛春秋屬吳後屬越戰國時屬楚秦九江郡漢廣陵郡漢高王英布淮南屬進南王從兄賈荊王屬荊王兄子濞吳王屬吳漢景徙汝南王為江都王屬江都漢武立子胥廣陵工屬廣陵東漢廣陵唐南兗州刊州揚州廣陵宋屬淮南東路皇朝初為淮海府後為淮揚府後改揚州府直隸京師領州三縣七按古揚以地近陽位又江南之氣燥勁厥性輕揚亦曰州界多水水水揚也廣陵以地多陵阜名揚之為字漢書從手晉書新唐書從木舊唐書通典從阜今從手如禹貢王恕嘗知此府山曰蜀岡水曰揚子 
　　江都縣 
　　儀真縣 
　　泰興縣 
　　高郵州 
　　泰州 
　　通州 
　　江都縣 
　　附郭曰江都縣河曰官河亦曰漕河是吳刊溝夫差穿以通江淮有刊溝蕪城吳王濞城也以其荒蕪曰蕪城鮑照有蕪城賦崗曰昆崗鮑照賦軸以昆崗又甓社湖露筋廟弘治中戶部侍郎白昂開湖堤之以避舟患賜名康濟人曰秦觀凡編里八十領縣二 
　　儀真縣 
　　西七十里曰儀真縣宋名宋人鑄玉皇聖祖太祖金像於建道觀若謂得其真儀故名儀真山曰瓜步江曰揚子江心之水是名南泠唐歲五日鑄鏡則於江心蕩曰黃天凡編里十四 
　　泰興縣 
　　東南百四十里曰泰興縣南唐名以自泰州折置本隋唐海陵縣凡編里百十一 
　　高郵州 
　　北百二十里曰高郵州秦築郵亭因名秦郵漢置高郵縣以地據揚楚之脊東晉曰三阿劉宋以產嘉禾名神農郡宋為承州後為軍皇朝為縣洪武元年為州神君之山有排牙之石莫得而數也數之必差有岡曰蜀岡上有蜀井洞曰玉勾洞有道士持畫謁帥守字皆雲章帥守使躡之則入后土祠井中帥守使人入井視之見洞額曰玉勾復入則水漫莫睹埭曰召伯謝安作鎮人比召棠故名埭召伯鎮曰瓜州以沙磧如瓜觀曰瓊花樓曰文選又樓曰迷彎曰茱萸橋二十有四邵陵是此縣人縣故有東陵亭白紗湖岸有浣紗女投江而死以明不泄伍員之奔其後伍員訪女不得留雞祭之今其山曰雞留山是陵有聖母廟聖母生而人妖之脫桎梏蛻去井曰董井仲舒傳江都時居宅井也有孔融墓凡編里百一十八 
　　興化縣 
　　寶應縣 
　　興化縣 
　　州東百二十里曰興化縣揚吳名平望之湖嘗有古劍出於湖阜之墓中屈之首尾相就識者曰是為繞指柔洲曰百花縣人宗臣所游賞也凡編里七十二 
　　寶應縣 
　　州北百里曰寶應縣唐名以上元中獲定國寶漢平安縣東漢安定縣范仲淹嘗知此縣湖曰白馬又湖曰范光禽則產鶴凡編里三十四 
　　泰州 
　　東百二十里曰泰州南唐名漢海陵倉元狩為海陵縣唐曰吳陵曰吳州曰海安鹽場所聚白駒場張士誠於此起事中洲山是范仲淹所築繅絲井天孫為董水織錦耴水此井韓琦知此州有捧天之夢禽則產鶴幾編里七十八領縣一 
　　如皋縣 
　　如皋縣 
　　州東南百四十五里曰如皋縣賈大夫所射雉所凡編里四十二 
　　通州 
　　東四百里曰通州後周名狼山在楊子江邊五山相屬高五十三丈周四百三十六丈其形如狼有狼山廟以祀江神正德七年流賊劉宸等舟蔽江下遇風盡壞窮而匿殿後總兵官劉暉郄永攻之不得火廟不燃糹壽於江神返風焚溺遂殲之朝命更作新廟焉山頂有始皇鞭石之跡凡編里百有七領縣一 
　　海門縣 
　　海門縣 
　　東一百里曰海門縣以在海濱名島曰海門島凡編里三十七 
　　△准安府 
　　准安府揚州之域分野鬥牛春秋屬吳後屬越戰國屬楚秦九江郡漢屬臨淮郡為廣陵國東漢廣陵郡下邳國唐淮陰郡未楚州泗水州漣水軍淮安軍淮安州皇朝為直隸領州二縣九 
　　山陽縣 
　　鹽城縣 
　　清河縣 
　　安東縣 
　　桃源縣 
　　沐陽縣 
　　海州 
　　邳州 
　　山陽縣 
　　附郭曰山陽縣山缽池其形如缽草木不生王子喬所錬丹也河曰淮河運河故沙河皇朝平江伯開通曰清江浦湖曰射陽漢高封項羽為射陽侯廣陵王胥坐罪此湖見敓堰曰高家當□泗合流之沖東北與黃河會入于海甘羅城甘羅所築時有小錢出土中狀如鍾篆文不可識人名甘羅錢公冶長枚皋於定國墓皆在縣境韓王庄韓信生處也凡編里百有一 
　　鹽城縣 
　　東南二百三十里曰鹽城縣漢射陽鹽瀆水曰海河曰新運河舊運河凡編里九十三 
　　清河縣 
　　西五十里曰清河縣古泗口有大清河小清河源出山東泰安州凡編里三十六 
　　安東縣 
　　東北九十里曰安東縣漢襄賁昌慮水曰漣水湖曰石濩湖面約三萬四千五百有餘丈與海州沐陽贛榆接境凡編里四十九 
　　桃源縣 
　　西北百六十里曰桃源縣本唐宿遷之桃園鎮厥河泗凡編里四十三 
　　沐陽縣 
　　北百七十里曰沐陽縣後魏名漢厚丘陰平建陵不其河曰沐河周禮職方青州之浸曰沂沐沐至縣境分為五道凡編里六十七 
　　海州 
　　北三百七十里曰海州春秋郯子國秦胊縣漢戚胊孔望山孔子問官剡子登此山以望海羽山舜殛鯀焉禹貢羽畎夏翟曾氏注山雄五色出於羽山之畎山名羽以上山下曰羽潭左傳鯀為黃能入於羽淵罘山在縣東秦始皇射蛟焉巨平山北有孝婦廟東海孝婦也魚骨廟以鯨魚之骨為梁以祀宋人之有道術者河曰薔薇源出於羽山於公浦漢於公所居凡編里九十三領縣一 
　　贛榆縣 
　　贛榆縣 
　　州北七十里曰贛榆縣唐名漢東海縣祝其之城是為夾谷公會齊侯者也紀鄣城春秋傳莒子奔紀鄣山河曰清河口曰朱稽曰廟灣於沙河凡編里五十六 
　　邳州 
　　北四百五十里曰邳州後周名夏邳薛二國秦下邳縣磬石山近於泗書曰泗濱浮磬艾山產艾左傳齊侯會於艾良城春秋晉侯會吳子於良榖城山貴石所葆祠也沂河出於沂武河泇河入於黃河圯橋在城東隅凡編里四軋領縣二 
　　宿遷縣 
　　睢寧縣 
　　宿遷縣 
　　州南百二十里曰宿遷縣唐名春秋鍾吾子國亦宿國所遷秦下相縣項羽生焉河曰木河河旁有馬陵山即春秋同盟地凡編里五十六 
　　睢寧縣 
　　州南六十里曰睢寧縣古郯子國鄫國漢蘭陵繒承睢寧睢水出焉凡編里二十六 
　　△廬州府 
　　廬州府揚州之域分野斗周以前廬子國春秋時屬舒戰國時屬楚秦九江郡地漢廬江國東漢合肥侯國三國魏唐廬州廬江郡未保信軍皇朝為府直隸京師領州一縣四洪武七年益以六安英山二縣弘治七年置霍山縣凡領州一縣六出山大蜀其水巢湖 
　　合肥縣 
　　舒城縣 
　　廬江縣 
　　無為州 
　　六安州 
　　合肥縣 
　　附郭曰合肥縣漢舊縣黃山有峰三百六十周回約二百里大蜀山蜀之為言獨也此山單椒特峙矣青陽山余闕讀書焉頂山魏伯陽煉丹所也龍穴山張路斯與蓼人鄭祥遠並為龍戰於水鄭不勝投合肥西山以死龍穴山是也河曰金斗水曰肥水天文一星在南斗曰合肥對九江星夾輔黃道而合肥入斗度最多爾雅歸異出同曰肥肥水之流一東南入巢湖一西北入淮水浦曰箏笛曹操溺妓浦中漁入夜聞箏笛聲焉嗟虞墎項羽別虞姬於此左路城項羽失道漁父糹左台之同食館唐刺史路應求所建韓愈為記凡編里六十四 
　　舒城縣 
　　西南百一十里曰舒城縣唐名本舒國春秋時群舒叛楚漢龍舒縣漢高兄子羹頡侯之食邑梅福山福所隱也鼓樂山樑武帝未子寶志雲有高人隱此山中三生前為伶官作樂可致後生昭明太子名山曰鼓樂春秋山有宋李公麟讀書堂龍眠山公麟以為號多智之山飲泉能智縣東南六十里曰六城皋陶後所封河曰石塞有石塞於河中七門堰惠跡堰皆羹頡侯所築渚曰鵲尾左傳楚伐吳吳人敗諸鵲岸杜預注舒城鵲尾渚也人曰文翁包拯凡編里四十五 
　　廬江縣 
　　南百八十里曰廬江縣梁名冶父之山其山獨尊故名為父左慈井慈置丹焉水簾洞慈嘗喝石以塞洞口湖曰白湖人曰毛義凡編里十九 
　　無為州 
　　東南二百八十里曰無為州元名商時巢國漢居巢臨湖襄安三縣地毛公山有毛公洞石壁盡刻毛詩紫芝山宋皇佑間生紫芝三百五十本笑泉呂洞賓卓劍而涌人有笑漫泉涌益甚官廨石宋知軍米芾所拜墨池芾鑿也寶晉齋芾所建墨池鬧蛙芾押瓦投之蛙遂永息禾孫樓芾出觀禾田則獲矣又若有秋老農曰禾孫也濡須塢神禹所鑿萬卷堂宋景仙藏書之堂書多於秘閣凡編里四十七領縣一 
　　巢縣 
　　巢縣 
　　州北九十里曰巢縣隋名古巢伯國成湯放桀焉奏居巢縣半湯山有二泉一寒一溫金庭山道書十八福地也踟躕山左傳楚子觀兵於坻箕坻箕踟躕音近也亞父山在縣東北二十四里八公山八公所居巢湖在縣西十五里周圍四百餘里港大小三百六十占巢合肥舒城廬江四邑地廖永安渝通海諸將結水軍湖中扞盜而歸舟於太祖者也有會吳城春秋哀公會吳於槖皋者也有拓皋之河回車巷孔子回車處也釣魚台浮丘伯釣魚焉關曰東關在縣東南四十里天下有事必爭之地也凡編里二十 
　　六安州 
　　西百八十里曰六安州古六國禹封皋陶後於此春秋六蓼國漢六安國治六指封山漢武南廵見其峻拔指封為霍岳之副武陟山漢武所陟是生六安之茶凡編里六十七領縣二 
　　英山縣 
　　霍山縣 
　　英山縣 
　　州西南四百五十里曰英山縣本蘄州羅田縣東鄉地山曰英山塘曰潤州潤州水漲則塘水滿不流水消則塘水淺不竭凡編里二十七 
　　霍山縣 
　　霍山縣本六地故埠鎮弘治間刑部尚書鄭時以六安英山相離險遠奏立縣霍山高七千七百七十丈漢武南廵以衡山遠阻移祀岳神於此山又名南嶽山河曰化龍三灣凡編廿里二十 
　　△安慶府 
　　安慶府揚州之域分野斗春秋皖國亦為舒桐二國戰國時屬吳繼屬越後屬楚秦屬九江郡漢初淮南王國文帝時分為廬江郡唐東安州舒州盛唐郡同安郡宋德慶軍安慶軍安慶府皇朝改寧江府後復為安慶直隸京師領縣六其山潛山其水長江 
　　懷寧縣 
　　桐城縣 
　　潛山縣 
　　太湖縣 
　　宿松縣 
　　望江縣 
　　懷寧縣 
　　附郭曰懷寧縣東晉名晉陵之坂累累十餘里皆疑塜也二此有陵晉人闢田見石門而止莫辯何代矣太子墩魏武至此生子令三軍聚土為記盡忠之井余闕死處也風節之井於闕妻子死處也長風沙見李白長干之詩凡編里四十二 
　　桐城縣 
　　東北百五十里曰桐城縣春秋時楚附庸桐國漢樅陽縣呂蒙城在樅陽城門外浮山之山三十六岩七十二峰可居可游盛唐山漢武過此作盛唐之歌魯石共山魯肅所居射蛟亭漢武南廵登天柱山自潯陽浮江射蛟江中舳艫千里自樅陽而出凡編里六十三 
　　潛山縣 
　　西北百二十里曰潛山縣元名潛山在縣西二十里一名皖伯台或曰漢武所封霍岳曰南嶽者是此山也是華子期樂長子左慈之所游遁也上有二十七峰二岩四洞二池迭嶂層峰為長淮捍蔽皖山與潛山連一名皖公山皖伯始封地天柱山與潛山連漢武登封焉三祖山有三祖塔山谷寺在其南梁寶志所卓錫也黃庭堅愛其山水之勝讀書於此因號山谷道人應夢泉唐玄宗夢遊而賜之名潛水合皖水入於江有漢喬玄故居舒台在縣南王安石嘗居此後封舒王凡編里六十七 
　　太湖縣 
　　西二百三十里曰太湖縣宋名司空山在縣西北一百六十里二祖傳衣三祖之地李白讀書於此是生常春之藤獨阜山石刻隴西李白所避地也太湖在縣西南今為陸矣河白後部曰馬路凡編里六十八 
　　宿松縣 
　　西南二百七十里曰宿松縣晉名響石之山履如鼓響子孤之山獨跨於江中分經台高百餘丈昭明太子分佛經於此湖曰鰔湖鰔魚生焉凡編里五十四 
　　望江縣 
　　西南百二十里曰望江縣隋名孝感山唐徐仲源所居孟宗台孟宗為漁官居此臥池在縣南王祥與母弟於此避地池雖極寒不中如人臥之形邑人重祥而異此水遂以名池凡編里十七 
　　△太平府 
　　太平府揚州之域分野斗春秋吳地繼為越戰國屬楚秦屬鄣郡漢丹陽郡地宋太平州元太平路太祖渡江首得此路遂改為元帥府後為府直隸京師領縣三山橫望水曰丹陽 
　　當塗縣 
　　蕪湖縣 
　　繁昌縣 
　　當塗縣 
　　附郭曰當塗縣晉湖縣東晉時以江北當塗流民南渡者眾乃僑立當塗縣於湖橫望山春秋楚子重伐吳所至地其山四望皆橫上有陶弘景隱居石門古祠白紵山桓溫隹冏妓而聽白紵之歌靈虛山丁令威飛升於此青山謝眺築室李白所葬也黃山浮丘翁放雞於此有宋離宮及凌歊懷古二台採石山昔人於此採石臨江磯曰采石磯常遇春所先登者也牛渚山有牛渚磯溫嶠燃犀焉連磯山謝眺所賦詩金山出銅類金名丹陽銅九井山桓溫鑿也井殷仲文九日從溫登山賦詩湖曰丹陽溪曰姑熟人則陶安凡編里一百六十九 
　　蕪湖縣 
　　西南六十里曰蕪湖縣漢名以其地卑水生蕪藻晉曰逡遒赤鑄干將鑄劍焉赭山在縣西北五里郡以名丹陽蟂磯山在大江中有石穴蟂居焉蟂老蛟也有上黨郡城淮南郡晉時僑立以處上黨淮南民之南渡者江曰魯明河曰長河凡編里三十五 
　　繁昌縣 
　　西南百六十里曰繁昌縣東晉名東漢春榖縣地浮丘山浮丘翁所名隱靜山杯渡禪師道場也三山磯宋陳堯佐泊舟磯下有老叟先言風堯佐如言避之明果大風行舟盡溺叟見堯佐某江之游奕將也公他日當相故來相語凡編里十三 
　　△寧國府 
　　寧國府古揚州之域分野斗宿春秋屬吳後入越戰國為楚秦屬鄣郡漢置丹陽郡治宛陵東漢丹陽郡唐宣州宣城郡宋宣州寧國府皇朝直隸京師領縣六山曰敬亭水曰宛句 
　　宣城縣 
　　寧國縣 
　　涇縣 
　　太平縣 
　　旌德縣 
　　南陵縣 
　　宣城縣 
　　附郭曰宣城縣敬亭之山謝眺李白所詠也又山曰陵陽又山曰華陽高數百仞跨宣涇寧旌間厥河珍珠厥溪宛與句凡編里二百一十六 
　　寧國縣 
　　東南百里曰寧國縣文春山高數千仞周廣二百里晉瞿硎先生所居脊之北曰鴉山產茶焉石鏡山上有石鏡黃巢過上鑒之若獮猴怒而燒之石昧之乃光厥溪東與西凡編里五十六 
　　涇縣 
　　西南一百里曰涇縣漢舊縣以涇水名大城山晉郭璞嘗鑿泉山椒以觀潮候琴高山琴高所隱承流山竇子明所隱也厥溪賞溪亦曰涇溪凡編里六十八 
　　太平縣 
　　南三百十里曰太平縣唐名黃山歙之黃山也其隅在縣南厥溪富凡編里十九 
　　旌德縣 
　　南二百二十里曰旌德縣唐名石柱山程靈洗起兵討侯景於此誓眾徽水出於徽領厥溪豐與東凡編里四十 
　　南陵縣 
　　西一百里曰南陵縣梁名漢春榖縣山曰工山高數百丈盤據七十里射的山石璧有玉莫得耴居人之謠曰射的白米斛百射的玄米斛千凡編里八十四 
　　△池州府 
　　池州古揚州域分野斗宿春秋屬吳滅于越後屬楚秦鄣郡漢丹陽唐宋池州皇明直隸府領縣六山曰齊山水曰大江 
　　貴池縣 
　　青陽縣 
　　銅陵縣 
　　東流縣 
　　建德縣 
　　石埭縣 
　　貴池縣 
　　附郭曰貴池縣齊山在東南群峰齊等故齊等故曰齊山或曰唐刺史齊耿好此山空岩靈異響石飛泉不可具記也秀山有梁昭明太子墓太子生而悅之既卒降於民上帝賜我矣民請太子衣冠葬此名其廟曰文孝之廟其城曰石城以東西兩石夾河如城高獲墓在城西獲與漢光武有舊舉孝廉不就河曰池口浦曰秋浦隋以名縣唐李白杜牧皆有詩凡編里四十二 
　　青陽縣 
　　東八十里曰青陽縣九華山在縣西南四十里高數千丈延袤百八十里合諸峰凡九十有九舊名九子山李白易此名河曰五溪源出九華曰池曰龍曰漂流曰雙曰瀾合流入於江凡編里十六 
　　銅陵縣 
　　東北百二十里曰銅陵縣銅官之山其下有泉烹鐵浸銅於是乎耴之河曰銅陵凡編里十六 
　　東流縣 
　　西有八十里曰東流縣凡編里六 
　　建德縣 
　　西南百八十里曰建德縣有茹蘭堯城二溪凡編里九 
　　石埭縣 
　　南百六十里曰石埭縣陵陽山漢竇子明所飛升也溪曰貢源凡編里十 
　　△徽州府 
　　徽州揚州之域分野斗春秋屬吳繼屬越戰國屬楚秦置黟歙二縣屬鄣郡漢屬丹陽吳分置新都郡晉新安隋歙縣唐歙州新安郡宋徽州皇朝初為興安府後仍曰徽州直隸京師領縣六山曰黃山水曰新安徽之為言美也村曰徽村嶺曰徽嶺溪曰徽溪 
　　歙縣 
　　休寧縣 
　　婺源縣 
　　祁門縣 
　　黟縣 
　　績溪縣 
　　廣德州 
　　和州 
　　滁州 
　　徐州 
　　歙縣 
　　附郭曰歙縣秦名謂山川翕聚也山曰烏聊黃山舊名黟山盤據宣池江浙諸郡為鎮於徽蜂二十六泉三十六溪二十四洞十二黃帝與容成子浮丘公游焉山有陽泉色如丹砂浴之巳疾趙汸曰黃山隤然屠中委和四表有坤道焉故名黃山紫陽山朱熹父松愛此山故熹以紫陽名其堂相連南山有許真人丹池魚四足有翼色蒼如蝘蜓玉屏山太祖跓蹕焉新安江之源一出歙之黟山一出休寧之率山一出績溪之大鄣一出婺源之浙嶺皆達於歙浦會流至嚴州合金華水入浙江為灘三百有六十水清流見底揚之水源出於績溪湖曰篁墩程靈洗射蜃焉少保井是薛稷所鑿稷嘗為黟令李善長雲是此縣人藏修縣之靈山兵亂流寓於定遠得謁見於太祖巳編里二百有八 
　　休寧縣 
　　西六十里曰休寧縣山曰率山水曰率水山海經曰浙江出三都山在率東蓋此山也酈道元水經改率山曰蠻中又溪曰漸溪漢書陳嬰定豫章浙江都漸顏師古曰漸在黟縣南蠻中白岳之山齊雲之岩學仙者居之嘉靖中改岩為山建玄天太素之宮山曰善山曰惡山善山為君惡山為夫人分祭則災合祭則福凡編里一百六十 
　　婺源縣 
　　西南二百四十里曰婺源縣以婺水繞城名婺星乘鯨上天是以名水今縣有大鯨嶺是也石耳山界浙衢州不可仞計浙源山其水會於歙浦入於浙婺水西入於鄱陽龍尾山一名羅紋山唐開元中蒙氏獵山中見石可研琢之遂名天下是地有朱熹闕里井曰韋齋熹父松生時井氣白熹生時井氣紫凡編里百二十八 
　　祁門縣 
　　西百八十里曰祁門縣山曰祁門其山如旗西南對峙如閭門新安山靈氣清淑為邑勝壤是以名郡赤嶺之溪有魚能飛化而為石雨則石赤故名赤嶺有梅鋗城凡編里四十七 
　　黟縣 
　　西北有四十里曰黟縣以縣居黟山之陽或曰以墨嶺出石墨又元新安貢柿心黑木因以名縣山曰吉陽水曰吉陽碧山李白所棲也凡編里二十六 
　　績溪縣 
　　東六十里曰績溪縣縣界乳溪與徽溪相去一里離而複合有如績然大鄣山秦立鄣郡焉大敖大山山產異菜其形如玉食之可仙蘇轍嘗知此縣凡編里二十四有半 
　　廣德州 
　　廣德州揚州之域分野斗宿春秋屬吳名桐汭後屬越戰國屬楚秦鄣郡地漢丹陽郡故鄣地鴻嘉初封中山靖王后為廣德國東漢分置廣德縣隋綏安縣唐置桃州後為綏安縣至德初為廣德縣宋廣德軍建平縣皇朝初為府置廣陽縣洪武中為直隸州以廣陽建平屬之十三年省廣陽入州靈山有泉石之奇橫山有張渤廟其神最靈載祀典水曰桐川皇朝名臣遷謫多在此州凡編里百二十七 
　　建平縣 
　　建平縣 
　　州西北九十里曰建平縣伍牙山伍員伐楚還吳建牙於此馬履澗伍員之馬過此水涌鴉山產茶凡編里百一十 
　　和州 
　　和州揚州之域分野斗春秋屬吳戰國屬楚秦歷陽縣和州之名起於北齊以與梁人盟於江北兩國以和元領歷陽含山烏江三縣國初以三縣省入洪武二年為歷陽縣隸廬州尋改為和州復折置含山縣以州直隸歷陽山山石文理成字四潰山項羽敗垓下走東城從者二十八騎依山為陳漢兵追之四潰陰陵羽所失道也瀝湖在州西三十里周七十里淮南子歷陽之都一夕化而為湖橫江在州東南二十里李白所為詞也桐江古濡須江也亞父城范增所營凡編里四十一領縣一山曰瀝陽水曰瀝湖 
　　含山縣 
　　含山縣 
　　州西五十里曰含山縣濡須山吳魏相拒地劉禹錫陋室在州治禹錫為此州刺史禹錫州廳壁記玄元有台彭鏗有洞異有血閫祥有沸井昭關伍子所乞食也凡編里十七 
　　滁州 
　　滁州揚州之域分野斗宿春秋吳楚之交秦漢屬九江郡東晉北譙郡隋滁州唐永陽滁州宋滁州國初隸鳳陽府後直隸琅琊山晉元帝為琅琊王避地於此有歐陽修醉翁亭豐山在州西南沛豐人常居之下潭曰栢子太祖微時洗冑潭中龍為蝘蜓群集干皇胃免而下之為龍天飛皇道山秦皇所經河曰滁河有滁陽王廟關曰清流宋太祖擒皇甫暉焉凡編里十二領縣二 
　　全椒縣 
　　來安縣 
　　全椒縣 
　　州南五十里曰全椒縣九鬬山項羽敗與漢兵一日九戰於此酇湖魏置酇縣焉水曰襄水凡編里十二 
　　來安縣 
　　州北三十五里曰來安縣河曰龍尾凡編里七 
　　徐州 
　　徐州見禹貢古大彭氏國是顓頊之後彭祖封焉春秋宋地戰國屬楚秦置彭城縣屬泗水郡項羽自立為西楚霸王都此漢高為沛郡又分沛置楚國後為彭城郡復為楚國東漢彭城國晉武於淮南僑立南徐州以處渡江者安帝分淮北曰北徐州淮南但為徐州劉宋改北徐州曰徐州加淮南徐州曰南徐州唐徐州彭城郡武寧軍感化軍宋武寧軍徐州皇朝初隸鳳陽府後為直隸州桓山桓魋所作石槨也楚王山有楚元王墓山皆赭土禹貢所貢惟土五色境山古徐封境界於此山呂梁山下有二洪皇朝主事費瑄王儼先後剗治無復孔觀之險 【 蘇琰雲孔觀原不在徐州徐州之洪於萬曆癸卯洪底得石有唐尉遲敬德之題雲亦呂梁今之相傳忘其亦字矣】 城東南二里曰百步洪平江伯陳瑄侍郎杜謙主事郭升亦先後剗治以便河運水曰泗曰汴曰睢曰榖項羽敗漢睢水上水為不流楚破漢軍漢軍走入榖城曰迷劉項羽敗漢軍漢軍夫高帝所在又城曰舞陽樊噲所對監曰利國漢置鐵官台曰戲馬項羽之台也樓曰黃樓蘇軾所作城東南五十里曰雍門是為雍門之琴發孟嘗之哀有華陀塜凡編里百有五領縣四 
　　蕭縣 
　　碭山縣 
　　豐縣 
　　沛縣 
　　蕭縣 
　　州西五十里曰蕭縣隋名古蕭子國春秋楚人滅蕭遂為宋吧左傳宋群公奔蕭綏輿山劉宋高祖是綏輿里人杼秋城在縣西北光武封劉般為杼秋侯有子張墓凡編里四十六 
　　碭山縣 
　　州西百七十里曰碭山縣東漢名秦碭縣漢高微時隱芒碭山兩山也凡編里二十 
　　豐縣 
　　州西北八十里曰豐縣漢縣大澤在治北漢高母夢與神遇西澤在治西漢高送徒驪山止飲於此厭氣台在城內秦始皇所築以厭王氣枌榆社漢高鄉社也漢高故宅在豐水東九十里朱陳村在縣東南一百里凡編里十九 
　　沛縣 
　　州西北百二十里曰沛縣秦縣古偪陽國春秋晉悼公滅偪陽沛宮在縣東南泗水亭漢高亭長於此歌風台台在泗西岸水曰柤水春秋會吳於柤後漢書彭城國偪陽縣湖曰昭陽鴻溝在縣治東十里仲虺是此縣人凡編里三十八 
　　△親軍 
　　金吾前衛 
　　金吾後衛 
　　金吾後衛 
　　金吾後衛 
　　羽林左衛 
　　羽林左衛 
　　羽林左衛 
　　府軍衛 
　　府軍左衛 
　　府軍左衛 
　　府軍後衛 
　　虎賁左衛 
　　錦衣衛 
　　旗手衛 
　　江淮衛 
　　濟川衛 
　　孝陵衛 
　　犧牲千戶所 
　　在京 
　　留守左衛 
　　鎮南衛 
　　水軍左衛 
　　驍騎右衛 
　　龍虎衛 
　　英武衛 
　　龍虎左衛 【 舊為成都右護衛宣年改調】 
　　龍江右衛 
　　審陽左衛 
　　審陽左衛 
　　虎賁右衛 
　　留守右衛 
　　水軍右衛 
　　武德衛 
　　廣武衛 
　　留守中衛 
　　神策衛 
　　廣洋衛 
　　應天衛 
　　和陽衛 
　　留守前衛 
　　龍江左衛 
　　龍驤衛 
　　飛熊衛 
　　天策衛 
　　豹韜衛 
　　豹韜左衛 【 舊都右護衛宣德六年改調】 
　　留守後衛 
　　橫海衛 
　　鷹揚衛 
　　興武衛 
　　江陰衛 
　　在外直隸 
　　蘇州衛 
　　太倉衛 
　　鎮海衛 
　　金山衛 
　　新安衛 
　　安慶衛 
　　泗州衛 
　　壽州衛 
　　宿州衛 【 舊為宿州千戶所】 
　　武平衛 【 舊屬河南都司】 
　　淮安衛 
　　大河衛 
　　邳州衛 
　　揚州衛 
　　高郵衛 
　　儀真衛 
　　滁州衛 
　　徐州衛 
　　沂州衛 
　　歸德衛 【 舊屬河南都司】 
　　鎮江衛 【 此下各衛所後設】 
　　廬州衛 
　　六安衛 
　　徐州左衛 【 以舊武昌中護衛改】 
　　建陽衛 
　　嘉興中左千戶所 
　　吳淞江千戶所 
　　寶山千戶所 
　　劉河堡中千戶所 
　　崇明沙千戶所 
　　松江中千戶所 
　　青村中前千戶所 
　　匯觜中後千戶所 
　　東海中千戶所 
　　海州中前千戶所 
　　鹽城千戶所 
　　興化千戶所 
　　通州千戶所 
　　泰州千戶所 
　　汝寧千戶所 【 舊為衛屬河南】 
　　莒州千戶所 
　　中都留守司 
　　鳳陽衛 
　　鳳陽中衛 
　　鳳陽右衛 
　　皇陵衛 
　　留守左衛 【 舊無後設】 
　　留守中衛 
　　長淮衛 
　　懷遠衛 
　　洪塘千戶所
