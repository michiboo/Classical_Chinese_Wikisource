
●名山藏卷之九十九 
　　晉江何喬遠　譔 
　　本行記（上） 
　　◆本行記（上） 
　　人具五常之性達之於天下也所為喪失其心而不自知者自輕其身而富貴功名之念錮之是以賢士君子專其行若夫不目書史具足至性天生是人維世道也陋巷耕鑿傭販之徒吾尤重之天下大矣生於偏州僻邑當不絕人無有文字為之記則其故老鄉人一時道說久無聞矣吾尤悲焉據吾所知謂之本行我所不知人其舍諸是編也蓋士大夫十之一小民閭巷十之九 
　　鄭濂 
　　包實夫 
　　顧黑子 
　　金養 
　　潘連 
　　蔡通 
　　廬陵劉養正 
　　王芳 
　　曹滐 
　　韓巍 
　　阿寄 
　　任良干 
　　鄭　濂　　包實夫　　李得成　　周　炳　　劉　謹　　姚伯華　　陳　圭　　朱　煦　　樂　枅　　孫惟中　　劉　昱　　周敖父子　　洪　祥　　王　原　　容師偃　　顧　復　　張　鵬　　姚伯華　　陳　圭　　朱　煦　　劉　謹　　趙時中　　王　允　　黃　鍾　　蒙景澄　　李　洪　　虞　讙　　田　耔　　潘　選　　杜　蕙　　史載德　　衛　宣　　熊　玻　　馬宗范　　徐　澄　　易　直　　何　垕　　王　濟　　謝　廣　　何　競　　陳大韶　　劉　靜　　傅　檝　　劉　憲　　羅　璋　　蘇　純　　李　豫　　向　化　　蘇奎章　　王　表　　宋顯章　　歸　鉞　　張　鈞　　唐　儼　　楊成章　　周　孝　　周　聘　　劉　和　　何　倫　　彭　寶　　俞　孜　　范運吉　　崔　鑒　　丘　緒　　韋起宗　　潘　寬　　何　孝　　陸尚質　　葉文榮　　殷士望　　李壯丁兒　　伍民憲　　朱玄昊　　梁應策　　陳經孚　　朱　泰　　趙　智　　李學梅　　何茂先　　長興（窶者）　　吳門（乞兒） 
　　○鄭濂 
　　鄭濂浦江人其先綺綺四世孫德珪德璋皆見於宋史自綺時則巳九世同居矣元末珪子德璋曰大和年八十餘為家長尊其先人之訓內外食指二千餘雍睦而和元人表其門而復其家鄭氏家訓井井而其堂則大書曰恪遵祖訓母聽婦言以此持其世濂綺八世孫也大祖即位聞其名而召之得其家指之數獎借者久之人語皇后皇后曰天下紛紛陛下以獨身取天下鄭家人眾多如此而又為義一心夫亦庸可測乎太祖亦疑之召之反而問之曰汝家人多如此而若一心亦有道乎對曰毋聽婦言祖父之訓所從來也太祖大釋然賜之梨一擎出至家出巨罌注水搗梨水中而分飲之皆望闕謝太祖聞復大悅濂兄弟六人有弟曰洧者其時以民間履不實累及巨室洧則代濂坐罪瘐死獄中有弟曰湜者家被誣通胡惟庸反湜與濂爭詣吏濂曰我長湜曰兄老相推者數太祖聞之曰有人如此從人反耶召賜飲食勞勉之擢湜為福建參議賜之冠帶襲衣又有其異弟洪為藏庫提點司同官坐罪連及死獄中妻石氏當配而絕粒從之太祖命廷臣推篤行之士為東宮官屬皆曰無過浦江鄭太祖曰鄭吾固知聞其里人王亦仿鄭家法可召兩家子弟審其有文學者而用之鄭自舉濟王自舉懄遂並用之濟從子干御史楷蜀府教授楷父淵事父母孝急人困宋濂為諡之曰貞孝先生同時又有王氏兄弟曰子覺子麟黃氏兄弟曰逄吉逄昌皆聞義門之風而興起者 
　　○包實夫 
　　包實夫進賢人父希魯博學潔行人稱忠文先生實夫明經力學事親孝謹洪武初館於邑之太常里其冬歸省而復之焉道遇虎進退莫避虎前伏類拜者徐起銜其衣之左腋曳之行至林莽中釋而蹲實夫殯古之道也久之仲傑子行至汴聞其父巳死向梅百戶取父資即還家紿母曰巳買地葬父矣居三年平子實往省平平乃命實送仲傑柩歸信報仲傑子命迎柩仲傑子殊不顧平謫滿歸見柩尚留殯後園嘆曰吾不憚延安數千里為歸柩休寧績溪相去幾何且子紿其母必慚不來即令孫通送其家 
　　○顧黑子 
　　顧黑子揚州人與其主顧圭以戎籍隸泉州洪武初圭坐事系獄累歲黑子採薪給圭圭釋歸復以甘脆為圭養圭死其子宕而窶黑子仍為酒家傭給贍其衣食為娶妻人嘆黑子微賤而有士君子之行 
　　○金養 
　　金養樂清人王華之仆嘉靖中倭寇至華女婦數十人前遁賊望見迫之眾大窘養揮手主第走即扼橋格賊賊刃如林養持孤把出入死鬬良久始仆而主人遠行矣 
　　○潘連 
　　潘連吳縣人農於胥口弘治壬子吳大水方春腐麥及菜穀苗始萌溺湖漲中眾愓號不知所以捄連率諸農土築防桔槔雷運出其敗者於水中絡竹為大櫛疏而立之苗以復長正德庚午吳又水連趣眾急從水底掇苗壅之它洎壤將俟潦怒泄而種之俄而水益洚加壬子者二尺連教多泛水艇取坻京之土循岸址覆之日勞百人然不能尋丈風浪又去之連益令眾編葦卷土復投趾上其趾漸隆稍出水外即復以白茅苫其兩傍以拒風浪遂以成堤因集少壯布桔槔十百具並力排水大出堤外外水浮於內二尺連日久乘艇廵視補缺塞漏增土培堤堤益固則全稔嘉靖辛壬癸甲歲並凶乙酉乃和其秋則蝗生若蠅若蚊叢於禾端連俯視之曰蝗也吳田故病溢不省所謂蝗者連為小網網之括之輕綃奔告縣請轉言之上官縣曰我當言審諦之連奔歸持苗入縣破根視之食者如蠐螬裂節莖視之食者如蠖告縣曰民向者所見螟爾蟘爾今也破其根食如蠐螬則蟊也裂其節莖食者如蠖則賊也蓋四蟲具焉縣以轉白廵按御史御史繪蟲形並櫝之奏乞減租天子戚然下詔吳縣得免什之四 
　　○蔡通 
　　蔡通者為京師府軍老而代時時步行皇城下數磚石自某門至某門凡損而垝者幾千幾百有幾傭書具疏走通政司奏上請修葺下工部寢不行數年復奏復被寢又複數年復欲奏其子諌不可妻苛止之不與出傭書錢通潛脫銀簪傭書奏人遂走以上復下工部工部即惡其瀆擾送法司訊治論贖罪費家貲金妻若子互詬謫而通老病死通素不識書當其具疏時對客舉其詞若流及見沮輒嘆曰朝廷養士歲糜官祿數十萬孰計此者或曰此惡足與計曰正足與計也必待不可計然後計乎李東陽曰通見誠少譬如以管窺天乃真見天有位者不能觸類而大之則誠媿通為作都城遺老傳 
　　○廬陵劉養正 
　　廬陵劉養正仆劉養正者正德中舉人從宸濠反者也養正試京師聞人藉藉言武宗禁中事謂天下必殆焚試卷矢不仕其平生頗通天文讖諱言退見江漢間帝星明是當有王者起即私自納於宸濠養正之仆時時諌養正至涕泣養正家廷一方士北面之一日夜分仆出叩頭方士願有請方士疑曰欲方乎仆流涕言吾主與寧王善仆觀寧王當旦夕反亦當旦夕敗仆竊觀先生有道氣抑吾主北面而事先生先生寧欲禍之耶方士聞仆言大驚旦亡去而久之養正從宸濠反矣養正死獄中仆收之養正家簿錄養正妻在行仆願從吏逐之曰僕從主母豈失也哉徒跣京師饋養正妻獄中養正妻死奉屍合葬歲上塜哭祀 
　　○王芳 
　　王芳太倉人守教不殺雖一蟻必活之嘗訪舊小直活遇慈谿人費廷槐病滯旅舍與語嘆曰奇士奇士困頓塵土移至舍與共寢食撫摩將護有如同生廷槐病漬便溺狼藉手滌除之廷槐感泣生何以報舟次呂城索筆作書曰生平心事百不一申天乎巳矣倘埋道傍乞書慈谿費廷槐不瞑目之匶語脫而逝日果不瞑芳祝曰古今旦暮孰為彭殤費兄達人而怛化耶摩之不瞑舉其首枕之股拊膺而慰曰四海一家誰非兄弟骨肉弗面命也何恫廷槐喉間砉然有聲兩目漸瞑而舟人不知也三日載至虎丘乃出稱貸營棺衾手浴含殮權厝僧寺寄計其父父來舉匶弗前遲明芳至絮酒哭送其匶乃舉廷槐父泣且謝曰雖我為父莫能過君 
　　○曹滐 
　　曹滐句容人生平長厚不與物忤一日游城市遇擔柴者悞以鐵擔頭撞入其目瞳隨擔出血流滿地昏軍中猶強謂其人曰我兒剛直無為若獲亟向西行頃三子至紿之曰其人東行矣追數十里不遇及返 
　　○韓巍 
　　隰川王府鎮國中尉儀賓韓巍沁水人訪兄太康縣賊師尚詔王千斤攻陷歸德乘勝攻太康時縣缺令第一老主簿朿手而城內又有賊應四五十餘人巍率眾抗賊度不能勝登樓聚矢石相持三四日賊縱火焚樓巍力竭被縛賊愛其才勇脅與同事巍大罵不輟賊鈎斷巍舌剖巍腹剜巍心至死神色不變詔書旌表 
　　○阿寄 
　　阿寄者淳安徐氏仆也徐氏兄弟三人其季死僅妻徐氏昆弟別產居伯得一馬仲得一牛寡婦得阿寄年五十餘矣寡婦泣曰馬則乘牛則耕踉蹌老僕徒費我藜羹阿寄嘆曰主母謂我不若牛馬耶乃為寡婦畫策營生寡婦出簪珥委寄得十二金而寄則入山販漆朞年三之謂寡婦曰主母無憂立富矣寡婦年七十餘阿寄為致產數萬金婚嫁其三女二兒齎聘皆以千金其二男入貲為國子生而寡婦阜然雄一邑阿寄見徐氏族雖幼必拜徐氏之人騎阿寄途遇之必控勒數十武也病且死謂寡婦曰老奴牛馬之報盡矣出枕中二楮家計巨細悉剖分之曰以遺兩郎君可世守也既死徐氏諸孫疑有私籍竊啟其篋空一嫗二兒麤食敝衣而巳 
　　○任良干 
　　任良干字直夫桂林人嘉靖中舉鄉試不第就官潛江教諭有鄠人劉姓者為巴縣簿其妻弟王邦相攜幼子曰六兒往訪之簿拒不為禮會亦失官歸邦相不得乞附舟尾又且病簿恚之至潛江推而棄諸路旁簿便逸去邦相父子匍伏乞市中六兒間行乞至良干學舍因告之故良干曰嗟乎吾不為計父子同死矣遂躬詣果處致醫藥館榖邦相病且死泣數行下良干止之曰母憂吾為若治復歸若子既則買地葬邦相石識之數六兒與其弟同臥起而教之讀書翰林王九思者邦相族人也其子為順天府通判因令六兒寓書通判所以掌印書末會通判亦卒書未達而王氏以簿獨歸意見殺訟起成獄居亡何九思簡通判篋六兒掌印書在焉以示邦相妻或疑其贗邦相妻見之泣曰吾兒指缺此當是也使次子持金至潛江取六兒當是時良干行取赴京行時誡家人若鄠人來取子毋留一錢也至則家盡卻其金厚遣之而劉簿之獄解良干後為申陽州守
