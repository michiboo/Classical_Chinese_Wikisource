　　御製讀王充論衡
　　向偶翻閱諸書見有王充論衡喜其識博而言辯頗具出俗之識其全書則未之覽也茲因校四庫全書始得其全卷而讀之乃知其為背經離道好竒立異之人而欲以言傳者也夫欲以言傳者不衷於聖賢未有能傳者也孔孟為千古聖賢孟或可問而不可刺充則刺孟而且問孔矣此與明末李贄之邪説何異夫時命坎坷當悔其所以自致坎坷耳不宜怨天尤人誣及聖賢為激語以自表則己己犯非聖無法之誅即有韙其言者亦不過同其亂世惑民之流耳君子必不為也且其死偽篇以杜伯之鬼為無而言毒篇又以杜伯之鬼為有似此矛盾處不可屈指數予故闢而訶之讀論衡者效其博辯取其軼材則可效其非聖滅道以為正人篤論則不可
　　乾隆戊戌孟秋

　　欽定四庫全書　　　　　子部十
　　論衡　　　　　　　　雜家類三〈雜説之屬〉提要
　　〈臣〉等謹案論衡三十卷漢王充撰充字仲任上虞人自紀謂在縣為掾功曹在都尉府位亦掾功曹在太守為列掾五官功曹行事又稱永和三年徙家辟詣揚州部丹陽九江廬江復人為治中章和二年罷州家居其書凡八十五篇而第四十四招致篇有録無書實八十四篇考其自紀曰書雖文重所論百種案古太公望近董仲舒𫝊作書篇百有餘吾書亦纔出百而雲太多然則原書實百餘篇此本目録八十五篇已非其舊矣充書大㫖詳於自紀一篇葢內傷時命之坎坷外疾俗之虛偽故發憤著書其言多激刺孟問孔二篇至於奮其筆端以與聖賢相軋可謂誖矣又露才揚己好為物先至於述其祖父頑狠以自表所長傎亦甚焉其他論辨如日月不圓諸説雖為葛洪所駁載在晉志然大抵訂訛砭俗中理者多亦殊有禆於風教儲泳袪疑說謝應芳辨惑編不是過也至其文反覆詰難頗傷詞費則充所謂宅舍多土地不得小戶口衆簿籍不得少失實之事多虛華之語衆指實定宜辨爭之言安得約徑者固已自言之矣充所作別有譏俗書政務書晚年又作養性書今皆不傳惟此書存儒者頗病其蕪雜然終不能廢也髙似孫子略曰袁崧後漢書載充作論衡中土未有傳者蔡邕入吳始見之以為談助談助之言可以了此書矣其論可雲允愜此所以攻之者衆而好之者終不絶歟乾隆四十三年十一月恭校上
　　總纂官〈臣〉紀昀〈臣〉陸鍚熊〈臣〉孫士毅
　　總　校　官　〈臣〉　陸　費　墀














　　欽定四庫全書　　　　　子部十
　　論衡目録　　　　　　　雜家類三〈雜説之屬〉卷一
　　逢遇第一
　　累害第二
　　命祿第三
　　氣壽第四
　　卷二
　　幸偶第五
　　命義第六
　　無形第七
　　率性第八
　　吉驗第九
　　卷三
　　偶㑹第十
　　骨相第十一
　　初稟第十二
　　本性第十三
　　物勢第十四
　　怪竒第十五
　　卷四
　　書虛第十六
　　變虛第十七
　　卷五
　　異虛第十八
　　感虛第十九
　　卷六
　　福虛第二十
　　禍虛第二十一
　　龍虛第二十二
　　雷虛第二十三
　　卷七
　　道虛第二十四
　　語増第二十五
　　卷八
　　儒増第二十六
　　藝増第二十七
　　卷九
　　問孔第二十八
　　卷十
　　非韓第二十九
　　刺孟第三十
　　卷十一
　　談天第三十一
　　説日第三十二
　　答佞第三十三
　　卷十二
　　程材第三十四
　　量知第三十五
　　謝短第三十六
　　卷十三
　　效力第三十七
　　別通第三十八
　　超竒第三十九
　　卷十四
　　狀留第四十
　　寒溫第四十一
　　譴告第四十二
　　卷十五
　　變動第四十三
　　招致第四十四〈闕〉
　　明雩第四十五
　　順鼓第四十六
　　卷十六
　　亂龍第四十七
　　遭虎第四十八
　　商蟲第四十九
　　講瑞第五十
　　卷十七
　　指瑞第五十一
　　是應第五十二
　　治期第五十三
　　巻十八
　　自然第五十四
　　感類第五十五
　　齊世第五十六
　　卷十九
　　宣漢第五十七
　　恢國第五十八
　　驗符第五十九
　　卷二十
　　須頌第六十
　　佚文第六十一
　　論死第六十二
　　巻二十一
　　死偽第六十三
　　卷二十二
　　紀妖第六十四
　　訂鬼第六十五
　　卷二十三
　　言毒第六十六
　　薄葬第六十七
　　四諱第六十八
　　⿰時第六十九
　　卷二十四
　　譏日第七十
　　卜筮第七十一
　　辨祟第七十二
　　難嵗第七十三
　　卷二十五
　　詰術第七十四
　　解除第七十五
　　祀義第七十六
　　祭意第七十七
　　卷二十六
　　實知第七十八
　　知實第七十九
　　卷二十七
　　定賢第八十
　　卷二十八
　　正説第八十一
　　書解第八十二
　　巻二十九
　　案書第八十三
　　對作第八十四
　　卷三十
　　自紀第八十五










