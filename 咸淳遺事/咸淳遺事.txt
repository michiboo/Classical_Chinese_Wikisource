景定五年甲子春二月辛未，雨土行都大火，時大元世祖皇帝之至元元年也。秋七月甲戌，彗出柳，芒角燭天，長十餘丈，自更從東方見，日高方斂，如是者月餘。楊棟謂是蚩尤旗，非彗也。遂遭論，去國。已卯，丞相賈似道、參政楊棟、同知葉夢鼎、僉書姚希得奏事，上曰：「彗出於柳彰，朕不德。夙夜疚心，惟切祗懼。」宰臣奏曰：「陛下勤於求怡有年，於茲，寧有（闕失），實臣等輔政無狀所致。上貽聖憂，臣見上疏乞罷免，可以上彌天災。」上曰：「正當相與輔承（闕失），止回天意。」壹臣交章言：「星變災異，皆公田不便，民間愁嘆不平之所致，乞罷公田以答天意。」賈似道亦丏辭右相位。上曰：「言事易，任事難，自古然也。使公田之說不可行，則卿建議之始，朕已沮之矣。惟其上可免朝廷造楮之費，下可免浙西和耀之憂，公私兼濟所以舉意命卿行之，今業已成矣，一歲之軍餉仰始於此。若遽困人言而罷之，雖可以快一時之異議，如國計何？卿既任事亦當任怨，禮義不衍，何恤人言。卿宜安心，毋孤朕倚毗之意。」於是，羣議遂息。
先是，都漕瀏良貴、浙漕吳勢卿、陳堯道、曹孝慶合奏：「限田之法，自昔有之。置官戶踰限田，嚴歸併飛走之弊回。買官田可得一千萬畝，每歲則有六七百萬之入，其於軍餉，沛然有餘。可免和耀，可以杜楮弊，可以餉軍，可平物價，可安富室。一事行而五利興，實爲無窮之利。」上然之。似道遂以自己浙西萬畝爲公田，倡嗣榮王繼之。趙孟奎以自悚投賣，故朝野無敢言者。
初議以官品爲限田，外官買之際，二百畝以下者免除各買三分之一，立價以租。
