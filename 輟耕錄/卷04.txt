
發宋陵寢
吳興王筠庵先生〈（國器）〉，示余所藏《唐義士傳》。讀之，不覺令人泣下，謹錄之。《傳》曰：「辛亥秋，友人端叟倪君，過余溪上，示遊杭雜槁，中有識唐玉潛事一篇。余讀，大驚，頓足起立曰：「異哉！今世乃有此人，有此事。願詳告我。」叟乃言曰：「唐君名玨，字玉潛，會稽山陰人。家貧，聚徒授經，營滫瀡以養其母。歲戊寅，有總江南浮屠者楊璉真珈，怙恩橫肆，執焰爍人，窮驕極淫，不可具狀。十二月十有二日，帥徒役頓蕭山，發趙氏諸陵寢，至斷殘支體，攫珠襦玉柙，焚其胔，棄骨草莽間。唐時年三十二歲，聞之，痛憤，亟貨家具，得白金百星許。執券行貸，得白金又百星許。乃具酒醪，市羊豕，邀里中少年若干輩，狎坐轟飲，酒且酣。少年起請曰：「君儒者，若是，將何為焉？」唐慘然具以告，願收遺骸共瘞之。眾謝曰諾。中一少年曰：「發丘中郎將耽耽餓虎，事露奈何？唐曰：「余固籌矣。今四郊多暴骨，取竄以易，誰復知之？」乃斫文木為匱，復黃絹為囊，各署其表，曰某陵某陵，分委而散遣之。蕝地以藏，為文而告，詰旦，事訖，來集。出白金羨餘酬，戒勿泄。越七日，總浮屠下令裒陵骨，雜置牛馬枯骼中，築一塔壓之，名曰「鎮南」。杭民悲戚，不忍仰視。了不知陵骨之猶存也。禍淫不爽，流傳京師，上達四聰，天怒赫赫。飛風雷號令，ㄏ首禍者北焉。山陰人始有藉藉傳唐氏者，由是唐之義風震動吳越，聲生執長，若胥江掀八月之濤。名雖高，困固自若。明年己卯，後上元兩日，唐出觀燈歸，忽坐殞息奄奄，若將絕者。良久始蘇，曰：「吾見黃衣吏持文書來告曰：『王召君，導我往，觀闕巍峨，宮宇靚麗，殆非人間。有一冕旒坐殿上，數黃衣貴人逡巡降楫曰：『籍君掩骸，其有以報。』唐乃升謁，造王前。王謂曰：『汝受命窶且貧，兼無妻若子。今忠義動天，帝命錫汝伉儷子三人，田三頃。』拜謝，降出，遂覺。罔不知其何也。」躍時，越有治中袁俊齋至，始下車，為子求師，有以唐薦者。一見，置賓館。一日，問曰：「吾渡江，聞有唐氏瘞宋諸陵骨。子豈其宗耶？」左右指君曰：「此是已。」袁大駭，拱手曰：「君此舉，豫讓不能抗也。」曳之坐，北面而納拜焉。禮敬特加，情款益篤。叩知家徒四壁，惻然嗟矜，語左右曰：「唐先生家甚寒，吾當料理，使有妻有田以給。」左右逢迎，愛諏愛度。不數月，二事俱愜。聘婦偶故國之公女，負郭食故國之公田，所費一一自袁出。人固奇唐之節，而又奇唐之遇，雨高之，曰：「二公真義士義士。」爾後獲三丈夫，鼎立頎頎。凡夢中神所許，稽其數，無一不合。咄咄怪事乃如此。唐葬骨後，又於宋常朝殿掘冬青樹，植於所函土堆上，作《冬青行》二首曰：「馬箠問髐形，南面欲起語。野麕尚屯束。何物敢盜取，餘花拾飄蕩。白日哀后土，六合忽怪事。蛻龍掛茅宇，老天鑒區區。千載護風雨。」又曰：「冬青花，不可折，南風吹涼積香雪。搖搖翠蓋萬年枝，上有風巢下龍穴。君不見，犬之年羊之月，劈歷一聲天地裂。」復有夢中詩四首曰：「珠亡忽震蛟龍睡，軒弊寧記憶減情。親拾寒瓊出幽草，四山風雨鬼神驚。一А自築珠丘土，雙匣親傳竺國經。只有春風知此意，年年杜宇哭冬青。昭陵玉匣走天涯，金粟堆寒起莫鴉。水到蘭亭轉嗚咽，不知真帖落誰家，珠鳧玉雁又成埃，班竹臨江首重回。猶憶年時寒食節，天家一騎奉香來。」余客錢唐久，熟悉其事。唐至今無恙。靈卿既具聞始末，謂端麥曰：「江左運窮，天水源涸。宋之亡，非有商辛流毒，為白旄黃鉞之招也。直以千載河清，六合執一，大火運移，衣冠道盡，臥榻側難容他人鼾睡耳。聖朝量包覆燾，恩完犭矞狨，煦育亡國遺胤，坦無驚猜。何物異端，無忌憚敢爾。至今言之，可為痛哭已。抑吾湧無慨，異時會稽近畿，世家林丘，雖蓬萊清淺，陵岸變遷，豈無一二慷慨僅存者。卓哉斯舉！乃出閭里一寒士。何歟？豈所養非所用，而民彜物則獨具於執卑位下者之資稟與。余又怪世之言命者，窮通禍福，罔不在厥初生，一成而不可變。今忠義所感，定命靡常，六極轉移，易若反掌。乃知元命自作，多福自求，樞機由人。雖天有所不能制。聖言豈欺我哉！一分行通神明，捷於影響，況力又有大者，其積彌厚，其澤當彌長。又可以概量乎哉！吾謂趙氏，昔者家已破，程嬰、公孫杵臼強有其真孤。今者國已亡，唐君玉潛匱藏其真骨。兩雄力當，無能優劣，以其緊人倫，關世教，有足多尚。援筆以紀，待編野史者采焉。此雲溪羅先生有開所撰也。先生德興人，董石林〈（吉翁）〉題其後曰：「釋焰熏天，墨毒殘骨，不啻鞭屍刖骸之慘。執張威懾，孰攫其鋒。儒流唐進士，念世籍陽和，生育雨露涵濡之恩，忠憤激發，毀室捐貲，仗義集儔。潛遺骼於暴露之後，拔遊魂於獸髑之中，身首免異處，支體脫烈炎。視漆身隕鉞者盡在下風，精誠動天，奇節震世。錫佳麗偶，送麒麟兒。」陽施陰報，捷若影響，善者勸矣。詹厚齋〈（載道）〉復題曰：「嘗疑武王伐商劍鉞斬擊事，竊意王者之師未必爾也。紂死矣，既擊之，又斷其首註太白，不已甚乎！當時舉天下無非之者，而西山餓夫獨非之。昌黎頌之曰：「若伯夷者，特立獨行，窮天地，互萬古而不顧者也。會稽諸陵，非有商辛之虐，不幸而遭樊崇，當時會無一人動孟陽之哀者。嗚呼痛哉，唐生一寒士耳！其執位非如孤竹君之子，徒以故國遺黎，不忍視其上之人之禍之慘，憤激於中，毀家取義，為人所不敢為。於不可為之時，深謀秘計，全而歸之。智名勇功，足以驚世絕俗。視伯夷固未易同日語。而一念之烈，行之而不顧，豈非韓子所謂千百年乃一人者與？余讀羅君所為傳，為之掩卷泣下。嗚呼！尚忍言哉。天地惟一感應之理，有感必應。其得報固其理耳。不然，天者有時而難必，神者有時而難明，善者怠矣。厥後越有新治中來，聞其事，異其人，下車，首物色得之，亟拜，亟為禮，羅而致之館下，又從而振德之。唐固義士，治中亦偉人，皆出秉彜好德之真。微唐君不能成治中之義，微治中不能著唐君之忠。是大有功於人倫世教者也。此傳之所以不可不作也。皇慶二年夏五月題。及見遂昌鄭明德先生〈（元祐）〉所書林義士事跡云：宋太學生林德陽，字景曦，號霽山。當楊總統發掘諸陵寢時，林故為杭丐者，背竹籮，手持竹夾，遇物，即以夾投籮中。林鑄銀作兩許小牌百十，緊腰間，取賄西番僧曰：「余不敢，望收其骨，得高家孝家斯足矣。」番僧左右之，果得高孝兩朝骨，為兩函貯之，歸葬於東嘉。其詩有夢中作一十首，其一絕曰：「一抔未築珠宮土，雙匣親傳竺國經。只有東風知此意，年年杜宇哭冬青。」又曰：「空山急雨洗巖花，金粟堆寒起草鴉。水到蘭亭更嗚哽，不知真貼落誰家。」又曰：「喬山弓劍未成灰，玉匣珠襦一夜開。猶記去年寒食日，天家一騎捧香來。」餘七首，猶淒怨，則忘之。葬後，林於宋常朝殿掘冬青一株，置於所函土堆上。又有冬青花》首曰：「冬青花，冬青花，花時一日腸九折。隔江風雨清影空，五月深山落微雪。石根雲氣龍所藏，尋常螻蟻不敢穴。移來此種非人間，曾識萬年觴底月。蜀魂飛繞百鳥臣，夜半一聲山竹裂。」又一首有曰：「君不記，羊之年，馬之月，劈歷一聲山石裂。聞其事甚異，不欲書。若林霽山者，其亦可謂義士也已。此五詩與前所錄語句微不同，詩中有雙匣字，則是收兩陵骨之意。得非林義士詩，羅雲溪以傳者之誤而寫入傳中者乎？但曰移宋常朝殿冬青植所函土上而作冬青詩，吾意會稽去杭止隔一水，或者可以致之。若夫東嘉，相望千餘里，豈能容易持去，縱持去。又豈能不枯瘁？作如此想，則又疑是唐義士詩。且葬骨一事，豈唐方起謀時，林已先得高孝兩陵骨邪？抑得唐所易之骨耶？蓋各行其所誌，不相知會，理固有之。載考之齊人周草窗先生密《癸辛雜識》所記云：至元二十二年乙酉八月，楊髡發陵之事，起於天長寺福僧聞號西山者，成於演福寺剡僧澤號雲夢者。初，天長乃魏憲靖王墳寺。聞欲媚楊髡，遂獻其寺。旋又發魏王冢，多得金玉。以此起發陵之想。澤一力替成之，俾泰寧寺僧宗愷宗允等，詐稱楊侍郎汪安撫侵佔寺地為名告詞，出給文書，將帶河西僧及凶黨如沈照磨之徒，部令人夫發掘。時有中官陵使羅銑者，守陵不去，與之極力爭執，為澤痛棰，脅之以刃，令人逐去，大哭而出。遂先記寧宗、理宗、度宗、楊後四陵，劫取寶玉極多。惟理宗之陵所藏尤多。啟棺之初，有白氣班在，蓋寶氣也。理宗之屍如生。其下皆籍以錦，錦之下承以竹絲細簟，一小廝攫取，擲地有聲，乃金絲所成。或對云：含珠有夜明者，乃倒縣其屍樹間，瀝取水銀。如此三日，竟失其首。或謂西番僧回回，其俗以得帝王髑髏，可以厭勝致富，故盜去耳。事竟，羅陵使買棺製衣收斂，大慟垂絕，鄰里為之感泣。是夕，聞西山皆有哭聲，凡晝夜不絕。至十一月，復發徽、欽、高、孝、光五帝陵，孟、韋、吳、謝、四後陵。初，欽、徽葬五國城，數遣使祈請於金人，欲歸梓宮。凡六七年，而後許以梓宮還行在。高宗親至臨平奉迎，易緦服，寓於龍德別宮。一時朝以為大事，諸公論功受賞，費於官帑者不貲。先是，選人楊偉貽書執政，乞奏聞，命大臣取神櫬之最下者斫而視之，既而禮官請用安陵故事。梓宮人境，即承之以槨，仍納冕暈衣於槨中，不改斂，從之，至此，被發掘。欽、徽二陵皆空無一物。徽陵有朽木一段，欽陵有木燈檠一枚而已。蓋當時已料其真偽不可知，不欲逆詐，亦以慰一時之人心耳。而二帝遺骸，浮沈沙漠，初未嘗還也。高宗陵、骨髮盡化，略無寸餘，止錫器數件，端硯一雙，硯為澤所得。孝陵亦蛻化無餘，止頂骨小片，內有玉爐瓶一副，古銅鬲一支，亦為澤所得。昔聞有道之士，能蛻骨而仙，未聞並骨蛻者，真天人也。若光寧與諸後，優然如生。羅陵使亦如前棺斂，後悉從火化。可謂忠且義矣，當與張承業同傳。陵中金錢以萬計，皆為屍氣所蝕，如銅鐵狀，以故諸凶棄而不收，往往為村民所得。聞有得貓睛異寶者，一村翁於孟後陵得一髻，其髻長六尺餘，其色紺碧，髻根有短金釵，遂取以歸。以其帝後遺物，庋置佛堂中，奉事之，自此家道浸豐。凡得金錢之家，非病即死。翁恐甚，亟送龍洞中。而此翁今成富家矣。方移理宗屍時，澤在傍，以足蹴其首，以示無懼。隨覺奇痛一點起於足心。自此苦足疾數年，以致潰爛雙股，墮落十指而亡。聞既得志，且富不義之財，復倚楊髡執，豪奪鄉人產業，後為鄉夫二十人伺道間屠而臠之。罪不加眾，各不過受杖而已。其愷與楊髡分臟不平，已受杖死。尚有允在，據此說。則雲所傳，歲月絕不同。蓋嘗論之，至元丙子，天兵下江南，至己酉，將十載。版圖必已定，法制必已明，安得有此事？然戊寅距丙子三年，竊恐此時庶事草創，而妖髡得以肆其惡與。妖髡就戮，群凶接踵隕於非命。天之所以禍淫者亦嚴矣。但云高宗陵骨髪盡化，孝宗陵頂骨小片，不知唐義士所易者何骨也。林義士所收者又何骨也，惜餘生晚，不及識宋季以來老儒先生，以就正其是非。姑以待熟兩朝典故之人問焉。
相術
國初有李國用者，自北來杭。能望氣占休咎，能相人。其人崖岸倨傲，而時貴咸敬之。謝後諸孫字退樂者，設早饌延致，至即據中位，省幕官皆坐下。坐不得其一言以及禍福。時趙文敏公謂之七司戶，與謝姻戚，屈來司飯。文敏公風瘡滿面，李遙見，即起迎。謂坐客曰：「我過江僅見此人耳。」瘡愈即面君，公輩記取，異日官至一品，名聞四海。方襄陽未破時，世皇命其即軍中望氣，行躍三兩舍，遄還，奏曰：「臣見卒伍中往往有臺輔器，襄陽不破，江南不平。置此人於何地？」噫！李之術亦神矣。國用，登州人，嘗為卒。遇神仙，教以觀日之法。能洞見肺腑，世稱神相。
前輩謙讓
延祐間，興聖宮成，中官李丞相〈（邦寧）〉傳奉太后懿旨，命趙集賢〈（孟頫）〉書額。對曰：「凡禁扁皆李雪庵所書。公宜奏聞。」既而命李趙偕至雪庵處，雪庵曰：「子昂何不書？而以屬吾邪。」李因具言之，雪庵遂不固辭。前輩推讓之風，豈後人所可企哉！
不茍取
胡汲仲先生〈（長儒）〉，號石塘，特立獨行，剛介有守，趙松雪嘗為羅司徒奉鈔百錠，為先生潤筆，請作乃父墓銘。先生怒曰：「我豈為宦官作墓銘邪？」是日，先生正絕糧，其子以情白，坐上諸客咸勸受之，先生卻愈堅。觀此，則一毫不茍取於人，從可知矣。故雖凍餒有所不顧也。先生送蔡如愚歸東陽詩有云：「蒲糜不繼襖不，謳吟猶是鐘球鳴。」語之曰：「此余秘密藏中休糧方也。」
論詩
虞伯先生〈（集）〉楊仲弘先生〈（載）〉同在京日，楊先生每言伯生不能作詩。虞先生載酒請問作詩之法，楊先生酒既酣，盡為傾倒。虞先生遂超悟其理，繼有詩送袁伯長先生〈（桷）〉扈駕上都，以所作詩介他人質諸楊先生。先生曰：「此詩非虞伯生不能也。」或曰：「先生嘗謂伯生不能作詩，何以有此？」曰：「伯生學問高，余會授以作詩法，余莫能及。」又以詣趙魏公〈（孟頫）〉詩，中有「山連閣道晨留輦，野散周盧夜屬橐」之句，公曰：「美則美矣，若改山為天，野為星，則尤美。」虞先生深服之。故國朝之詩，稱虞、趙、楊、范、揭焉。范即德機先生〈（槨）〉，揭即曼碩先生〈（傒斯）〉也，嘗有問於虞先生曰：「仲弘詩如何？」先生曰：「仲弘詩如百戰健兒。」「德機詩如何？」曰：「德機詩如唐臨晉貼。」「曼碩詩如何？」曰：「曼碩詩如美女簪花。」「先生詩如何？」笑曰：「虞集乃漢廷老吏。」蓋先竹未免自負，公論以為然。
賢妻致貴
程公鵬舉，在宋季被虜，於興元版橋張萬戶家為奴。張以虜到宦家女某氏妻之。既婚之三日，卻竊謂其夫曰：「觀君之才貌，非久在人後者，何不為去計？而甘心於此乎？」夫疑其試己也，訴於張。張命棰之。越三日，復告曰：「君若去，必可成大器。否則終為人奴耳。」夫愈疑之，又訴於張，張命出之，遂鬻於市人家。妻臨行，以所穿繡鞋一易程一履，泣而曰：「期執此相見矣。」程感悟，奔歸宋，時年十七八，以蔭補人官。迨國朝統一海宇，程為陜西行省參知政事。自與妻別，已三十餘年。義其為人，未嘗再娶。至是，遣人攜向之鞋履，往興元訪求之。市家云：「此婦到吾家，執作甚勤，遇夜未嘗解衣以寢，每紡續達旦，毅然莫可犯。吾妻異之，視如己女，將半載，以所成布匹儻元粥鏹物，乞身為尼，吾妻施貲以成其志，見居城南某庵中。」所遣人即往尋，見，以曝衣為由，故遺鞋履在地。尼見之，詢其所從來。曰：「吾主翁程參政使尋其偶耳。」尼出鞋履示之，合，亟拜曰：「主母也。」尼曰：「鞋履復全，吾之願畢矣。」婦見程相公與夫人，為道致意，竟不再出。告以參政未嘗娶，終不出。旋報程，移文本省，遣使檄興元路。路官為具禮，委幕屬李克復防護其車輿至陜西，重為夫婦焉。
奇遇
揭曼碩先生未達時，多遊湖湘間。一日，泊舟江涘，夜二鼓，攬衣露坐，仰視明月如晝。忽中流一棹，漸近舟側，中有素妝女子，斂衽而起，容儀甚清雅。先一問曰：「汝何人？」答曰：「妾商婦也。良人久不歸，聞君遠來，故相迎耳。」因與談論，皆世外恍惚事。且云：「妾與君有夙緣，非同人間之淫奔者，幸勿見卻。」先生深異之，迨曉，戀戀不忍去。臨別，謂先生曰：「君大富貴人也，亦宜自重。」因留詩曰：「盤塘江上是奴家，郎若閑時來吃茶。黃土築墻茅蓋屋，庭前一樹紫荊花。」明日，舟阻風，上岸沽酒，問其地，即盤塘鎮。行數步，見一水仙祠，墻垣皆黃土，中庭紫荊芬然。及登殿，所設像與夜中女子無異。余往聞先生之侄孫立禮說及此，亦一奇事也。今先生官至翰林侍講學士，可知神女之言不誣矣。
賢烈
戴石屏先生〈（復古）〉未遇時，流寓江右武寧有富家翁愛其才，以女妻之。居二三年，忽欲作歸計。妻問其故，告以會娶。妻白之父。父怒，妻宛曲解釋，盡以奩具贈夫，仍餞以詞云：「惜多才，憐薄命，無計可留汝。揉碎花箋，忍寫斷腸句。道傍楊柳依依，千絲萬縷，抵不住一分愁緒。捉月盟言，不是夢中語。後回君若重來，不相忘處，把杯酒澆奴墳土。」夫既別，遂赴水死，可謂賢烈也矣。
挽文丞相詩
宋丞相文公〈（天祥）〉，其事載在史冊，雖使三尺之童，亦能言其忠義。翰林學士徐威卿先竹〈（世隆）〉有詩挽之曰：「大元不殺文丞相，君義臣忠兩得之。義似漢王封齒日，忠如蜀將斫顏時。乾坤日月華夷見，嶺海風霜草木知。只恐史官編不盡，老夫和淚寫新詩。」可謂善風刺者矣。虞伯先生〈（集）〉亦有詩曰：「徒把金戈挽落暉，南冠無奈北風吹。子房本為韓仇出，諸葛安知漢祚移。雲暗鼎湖龍去遠，月明華表鶴歸遲。何須更上新亭飲，大不如前灑淚時。」讀此二詩而不泣下者幾希。
禱雨
往往見蒙古人之禱雨者，非若方士然，至於印令旗劍符圖氣訣之類，一無所用。惟取凈水一盆，浸石子數枚而已。其大者若雞卵，小者不等。然後默持密咒，將石子淘漉玩弄，如此良久。輒有雨，豈其靜定之功已成，特假此以愚人耳。抑果異物耶？石子名曰「鮓答」，乃走獸腹中所產，獨牛馬者最妙。恐亦是牛黃、狗寶之屬耳。
廣寒秋
虞邵庵先生〈（集）〉在翰苑時，宴散散學士家。歌兒郭氏順時秀者，唱今樂府，其《折桂令》起句云：「博山銅細裊香風。」一句而兩韻，名曰短柱，極不易作。先生愛其新奇，席上偶談蜀漢事，因命紙筆，亦賦一曲曰：「鸞輿三顧茅廬，漢祚難扶，日莫桑榆，深渡南瀘，長驅西蜀，力拒東吳。美乎周瑜妙術，悲夫關羽雲殂。天數盈虛，造物乘除，問汝何如？早賦歸歟。蓋兩字一韻，比之一句兩韻者為尤難。先生之學問該博，雖一時娛戲，亦過人遠矣。《折桂令》一名《廣寒秋》，一名《天香第一枝》，一名蟾宮引，今中州之韻，入聲似平聲，又可作臺灣去聲，所以蜀術等字皆與魚虞相近。
無恙
《戰國策·趙》，威後問齊使，「歲無恙耶？王亦無恙耶？」《楚辭·九辨》曰：「還及君之無恙。」《說苑》，魏文侯語倉庚曰：「擊無恙乎？」又曰：「子之君無恙乎？《漢書》，元帝詔貢禹曰：「今生有恙？何至不已？」乃上疏乞骸骨。《聘禮》亦曰，公問君，賓對，公再拜。鄭註云：「拜其無恙者，顧愷之與殷仲堪箋，行人安穩，布帆無恙。隋日本遣使，稱日出處皇帝致書日處皇帝無恙。《神異經》曰：「北方大荒中有獸，咋人則疾，名曰纜，纜、恙也，嘗入人屋，黃帝殺之，人無憂疾，謂之無恙。」《爾雅》曰：恙、憂也。應劭《風俗通》曰：「上古之時，草居露宿。恙，噬人蟲也，善食人心。大患苦之，凡相問曰無恙。恙，或以為獸，或以為蟲，或謂無憂。廣幹祿書，兼取憂及蟲，事物紀原，兼取憂及獸。《廣韻》，纜字下云：「纜，獸，如獅子，食虎豹及人。」恙字下雲，憂也，病也，噬蟲，善食人心。是爛恙二義。《神異經》合而一之，則誤矣。
不亂附妾
維楊秦君昭妙年遊京師，其執友鄧載酒祖餞，既而畀一殊色小鬟至前，令拜秦。因指之曰：「此吾為部主事某人所買妾也，幸君便航，可以附達。」秦弗敢諾。鄧作色曰：「縱君自得之，亦不過二千五百緡耳。何峻辭乃爾？」秦勉強從命。迤濫至臨清，天漸暄，夜多蟲蚋可畏，內之帳中同寢。直抵都下，置舍館主婦處，持書往見。主事問曰：「足下與家眷來耶？」曰：「無有。」主事意極不悅，隨以小車取歸。躍三日，謁謝曰：「足下長者也。昨已作答簡附便驛報吾鄧公，且使知足下果能不孤公付託之意矣。」遂相與痛飲，盡歡而散。夫柳下惠夜宿郭門，有女子來同宿，恐其凍死，坐之於懷，至曉不為亂。顏叔子獨居，夜大雨，有女子投之，令其執燭，至明不二志。故千古以為美事。今秦之於此女子也，相從數千里，飲食起居無適而不同，又非造次顛沛者之比，可謂厚德君子矣。後秦之子孫咸至顯宦。
