
淳化閣帖淳化閣帖，非精於鑒賞者，莫能辨其真偽。非博於討論者，不可得其源流。第六卷中，嘗記祖石刻之說。今復究研大略於稽古之書，質正是否於好事之人，用贅於此雲。宋太宗留意翰墨，淳化中，出禦府所藏，命侍書王著臨榻，以棗木鏤刻，厘為一十卷，於每卷末篆題雲：「淳化三年壬辰歲，十一月六日，奉聖旨模勒上石。」至仁宗，又詔僧希白刻石於秘閣。前有目錄，卷後無篆題。世傳以為二王府帖者，非也。蓋元中，親賢宅從禁中借板墨百本，但用潘谷墨，光輝有餘，而不甚黟黑。又多木橫裂紋，時有皴＜昔皮＞失字處，親賢宅、魏王所居。魏王、二王也。又有高宗紹興中國子監本，其首尾與淳化略無少異。當時禦前拓者多用匱紙，蓋打金銀箔者也。自後碑工作蟬翼本，且以厚紙覆板上，隱然為銀挺膀痕以愚人，但損剝，非復拓本之遵勁矣。初，徽宗建中靖國間，出內府續所收書令刻石，即今續法帖也。大觀中，又奉旨摹拓歷代真跡，刻石於太清樓，字行稍高，而先後之次與淳化則少異。其間數帖多寡不同，各卷末題雲：「大觀三年正月一日，奉聖旨摹勒上石。」此蔡京書也。而以建中靖國續帖十卷，易去歲月名銜，以為後帖。又刻孫過庭書譜及貞觀十七帖，總為二十二卷，謂之大觀太清樓帖。絳帖者，尚書郎潘師旦以官帖摹刻於家，為石本，而傳寫字多訛舛，世稱為潘駙馬帖，凡二十卷。其次序卷帖雖與淳化官帖不同，而實則祖之，特有所增益耳。單炳文曰：「淳化官本法帖，今不復多見。其次絳帖最佳，而舊本亦已艱得。嘗以數本較之，字畫多不侔。煒家藏舊本，比之今本，第九卷內，今本多誤，筆法且俗。」曹士冕曰：「帖總二十卷。元無字號及斷眼數目。」單炳文、曹士冕各有模刻本。世傳潘氏析居法帖分而為二，其後絳州公庫乃得其一，於是補刻余帖，名東庫本。第九卷之舛誤，蓋始於此。且逐卷逐段各分字號，以日月光天德等二十字為次第。後避金主亮諱，但庾亮帖內亮字，皆去右邊轉筆，謂之亮字不全本。又有新絳本、北方別本、武岡新舊本，福清、鳥鎮、彭州、資州本、木本前十卷等。類皆絳帖之別也。潭帖者，慶歷中，劉丞相帥潭日，以淳化官帖命慧照大師希白模刻於石，實之郡齋。增入傷寒、十七日、王、顏真卿諸帖，而字行頗高，與淳化閣本差不同。逐卷有「慧照大師希白重模」字，而歲月各異。中間繆處甚多，朱文公譏其「極為可唉者」是也。潭帖之別，則有劉丞相私第本、長沙碑匠新刻本、三山木本、蜀本、盧陵蕭氏本，等類甚多。戲魚，即臨江帖也。元間，劉次莊以家藏淳化閣帖十卷，摹刻於戲魚堂。除去篆題，而增釋文。慶元中，四川總領權安節，又重摹於利州。黔江者，黔人秦世章，於長沙買石摹僧寶月古法帖十卷。寶月，慧照也。謀舟載入黔中，壁之黔江之紹聖院後。題雲：「長沙湯正臣重摹鼎帖板本。」校諸帖增益最多。澧陽石刻散失，僅存者，右軍數帖而已。又有淳熙修內司本，北方印成本，烏鎮張氏、福清李氏本。若此之類，大抵皆法帖一再之翻摹，殊失筆意，無足觀者。汪逵，字季路，衢州人，官至端明殿學士。建集古堂，藏奇書秘跡金石遺文二千卷，著淳化閣帖辨記共十卷，極為詳備。末雲：其本乃木刻，計一百八十四版，二千二百八十七行。其逐段以一二三四刻於旁，或刻人名，或有銀鋌印痕，則是木裂。其墨乃李廷墨。黑甚，如漆。其字精明而豐腴，比諸刻為肥。劉潛夫曰：「近人多不識閣帖。某家寶藏本，皆非真。真者字極豐穰，有神采。如潭絳則太瘦，臨江則太媚，又用李廷墨印造。余始得汪端明所記閣帖行數，恨無真帖參校。晚使江左用二千楮致一本，尤伯晦見之。曰：『寶物也』，夫真帖可辨者有數條，墨色，一也。他本刊卷數在上，版數在下，惟此本卷數版數字皆相聯屬，二也。他本行數字比帖字小而瘦，此本行數字比帖中字皆大而濃，三也。余所得江左本，每版皆全紙，無接粘處。一部十卷，無一版不與端明所記合，乃知昔人裝背之際，寧使每版行數或多或寡。而不肯剪湊合者。欲舊帖之真面目，四也。」
幽圄太師丞相脫脫之死，蓋副樞哈馬與其弟雪雪、並詹事顙哥失裏等、所以擠陷之也。哈兄弟得侍上帷幄，而顙在東宮為近侍，故哈黨顙，而私相誓曰：若太師去位後，我能作右相，則左相必詹事矣。既而入中書，又虞顙來，其權不顓，奏除宣政使，而以弟雪為禦史大夫。顙殊失所望。未幾，哈得罪杖死，雪亦仰藥死。初，顙有侍從人。亦曰桑哥失裏，止桑顙一字之異耳。服勞執事，得顙意，顙舉充院宣使。一日，奄然長逝，經日乃醒。雲：方坐臥室塌上，見二卒自外躍入，導之往都城隍廟，轉發嶽祠。祠吏曰：「來矣，可亟解去。」旋又行，入祠西北隅大林內，有殿宇若王者居。入拜殿下，已，仰視之，則太師也。太師曰：「我所攝者、院使也，於汝無預。」因俾左右引之觀幽圄，見哈兄弟，括發關械，顧桑，泣下。及出，太師謂曰：「汝可即歸，此非人間世也。」退而覺，恍若一夢然。明日，同寅有來約往院使家，桑辭疾。且曰：「君幸毋泄，吾恐院使不久生矣。」眾問其故，告以詳，皆相顧驚愕，曰：「昨日院使將上馬，以體少不安而入。豈遽至此乎？」語未終，有報院使已暴卒。近見浙西憲司經歷何伯大所說甚悉，此特其略耳。
煮豆帖黃山谷《煮豆帖》雲：「庭堅頓首：失牛兒來，終日惘然，至今頭昏眼痛。雖取所喜者為之，亦不能如意也。以是不能修問，辱手誨，喜承日用輕安。所須諸方，既無人可抄、又意緒不佳，畜動耳，煮黑豆法，確豆一升，ソ莎極凈，用貫眾一斤，細М如骰子，同豆斟酌水多少，慢火煮豆香熟，口幹之，翻覆令展盡余法，恤取裏豆，去貫眾，空心日咽五七粒。食百草木枝葉，皆有味，可飽也。世間不強學力行、自致於古人者，不可不畜此方。庭堅頓首。翰禮秘校足下。」
妓妾守節妓妾之以色藝取憐，妒寵於主家者，亦曰我之富與貴有以感動其中耳。設遇患難貧病，彼必戚戚然求為脫身之計，又肯守誌不貳者哉。如金谷園綠珠、燕子樓盼盼、韓香之於葉氏、愛愛之於張逞者，真絕無而僅有也。大元混一以來，得三人焉。李翠娥，維揚名倡也。石九山萬戶、納置別業。石沒，李誓不適他姓以辱身，終日閉閣誦經而已，年及七十餘，萬戶之子若孫，遇歲時鹹往拜之。樂籍中相傳以為盛事。王巧兒，京師上色也，陳雲嶠同知與之狎，攜至杭。陳卒，奉正室鐵氏，以清慎勤儉終其身。汪憐憐，湖州角妓也。涅古伯經歷常屬意焉。汪曰：「君若不棄寒微，當以側室處妾。鼠竊狗偷，妾決不為此態。」涅乃遣媒妁，備財禮，娶之。經三載，死，汪髡發尼寺，時公卿士大有往訪之者，汪故毀其身形，以絕狂念，卒老於尼。若此者，亦可以追蹤前古之懿德矣。
與妓下火文錢唐道士洪丹谷，與一妓通，因娶為室。病且革，顧謂洪曰：「妾死在旦夕，卿須自執薪，還肯作一轉語乎。？夫妾，歌兒也。卿能集曲調，於妾未死時，使預聞之，雖死無憾矣。」洪固滑稽輕佻者，遂作文曰：「二十年前我共伊，只因彼此太癡迷。忽然四大相離後，你是何人我是誰。共惟稱呼秀鐘谷，水聲遏楚雲。玉交枝堅一片心，錦傳道餘二十載，遽成如夢令。休憶少年遊。哭相思兩手托空，意難忘一筆勾斷。且道如何是一筆勾斷。孝順哥終無孝順，逍遙樂永遂逍遙。」聽畢，一笑而卒。因記中吳紀聞載一事雲：崑山倡周氏，系籍部中。張子韶為守時，倡暴亡，適道川來訪，因命作下火文雲：「可惜許，可惜許，大家且道可惜許個甚麼。可惜巫山一段雲，眼如新水點絳唇。昔年繡閣迎仙客，今日桃源憶故人。休記醜奴兒臉子，便須拌擻好精神。南柯夢斷如何也，一曲離愁別是春。大眾還知某人向甚麼處去。這裏分明，會得驀山溪畔，頭頭盡是喜相逢。芳草渡頭，處處六麼花十八。」其或未然，更聽下句：「咦！與君一把無明火，燒盡千愁萬恨心！」其事頗相類，並附於此雲。
賀人妾得子啟陸伯麟側室育子，友人陸象翁以啟以賀之，曰：「犯簾前禁，尋竈下盟。玉雖種於藍田，珠將還於合浦。移夜半鷺鶿之步，幾度驚惶，得天上麒麟之兒。這回喝采，既可續詩書禮樂之脈，深嗅得油監醬醋之香。」蘇東坡詠婢謔詞，有「揭起裙兒、一陣油監醬醋香」之句。
吊四狀元詩平江一驛舟中，有題吊四狀元詩者，不知誰所作。詩曰：「四榜狀元逢此日，他年公論定難逃。空令太守提三尺，不見元戎用六韜。元舉何如兼善死，公平爭似子威高。世間多少偷生者，黃甲由來出俊髦。」元舉、王宗哲字也。至正戊子科三元進士，時為湖廣憲僉。兼善、泰不花字也，時為臺州路達魯花赤。公平、李齊字也，時為高郵府知府。子威、李黼字也，時為江州路總管。此四公者，或大虧臣節，或盡忠王事，或遇難而亡，故雲，若論其優劣，則江州第一，臺州次之，高郵又次之，憲僉不足道也。
雞妖至正丁酉春三月，上海李勝家，一雞伏七雛，一雛作大雞狀，鼓翼長鳴。明年戊戌春正月，錢唐盧子明家，一雞伏九雛，一雛有三足，二足在前，一足在後。三月，諸暨袁彥城家，一雞伏五雛，一雛有四足，二足在翼下。不數日皆死，而各家亦無他異。
胡烈女越嵊縣剡溪胡氏、諱妙端，適同邑祝某。至正庚子春，為苗獠虜至金華縣，將妻之，義不受辱，乘間嚙指血題詩壁上，已，赴水而死，三月廿四日也，獠帥服其節，為立廟祀之。邑人鹹曰烈女廟。詩曰：「弱質空懷漆室憂，搜山千騎入深幽。旌旗影亂天同慘，金鼓聲淫鬼亦愁。父母劬勞何日報，夫妻恩愛此時休。九泉有路還歸去，那個雲邊是越州。」
龜獄盧伯平（文璧）至正初，尹荊山日，忽有一巨蛙登廳前，兩目瞠視，類有所訴者。令卒尾之行，去縣六一裏，有廢井。遂跳入不出，既得報，往集裏社汲井，獲死屍，乃兩日前二人同出為商，一人謀其財而殺之。掩捕究問，抵罪。死者之家屬雲，其在生不食蛙，見即買放。豈一念之善，為造物者固已鑒之。蛙能雪冤，良有以也。
沁園春宋劉改之先生，造詞贍逸有思致，賦《沁園春》二首以詠美人之指甲與足者，尤纖麗可愛，一曰：「銷薄春冰，碾輕寒玉，漸長漸彎，見鳳鞋泥汙，偎人強剔。龍涎香斷，撥火輕翻。學撫瑤琴，時時欲剪，更掬水魚鱗波底寒。纖柔處，試摘花香滿，鏤棗成斑。時將粉淚偷彈。記綰玉、會教柳傳看。算恩情相著，搔便玉體。歸期暗數，畫偏闌幹。每天相思，測沈吟靜處，斜倚朱唇皓齒間。風流甚，把仙郎暗掐，莫放春間。」一曰：「洛浦淩波，為誰微步，輕塵暗生。記踏花芳徑，亂紅不損，步苔幽砌，嫩綠無痕。親玉羅慳，銷金樣窄，載不起盈盈一段春。嬉遊倦，笑教人款撚，微褪些根。有時自度歌聲。悄不覺、微尖點拍頻。憶金蓮移換，文鴛得侶，繡茵催哀，舞鳳輕分。懊恨深遮，牽情半露，出沒風前煙縷裙。知何似，似一鉤新月，淺碧籠雲。」近邵清溪（亨貞）嗣其體調以詠眉目，真雋永有味。一曰：「巧鬥彎環，纖凝嫵媚。明裝未收，似江亭曉玩。遙山拂翠，宮簾暮卷，新月橫鉤。掃黛嫌濃，塗鉛訝淺，能畫張郎不自由。傷春倦，為皺多無力，翻做嬌羞。填來不滿橫秋。料著得、人間多少愁。記魚箋緘啟，背人偷斂，雁鈿膠並。運指輕揉。有喜先占，長顰難效。柳葉輕黃金在否。雙尖鎖，試臨鸞一展，依舊風流。」一曰：「漆點填眶，鳳稍侵鬟，天然後生。記隔花瞥見，疏星炯炯，倚闌凝註。止水盈盈。端正窺簾。夢騰並枕，睥睨檀郎長是青。端相久，待嫣鈷笑，密意將成。困酣曾被鶯驚。強臨鏡、ソ莎猶未醒。憶帳中親見，似嫌羅密。尊前相顧，翻怕燈明。醉後看承，歌闌鬥弄，幾度孜孜頻送情。難忘處，是絞綃婿透，別淚雙零。」
恭敏坊李恭敏公者，所居在江陰之南門。其門首巷坊亦題曰恭敏，不知當日名坊之義。而七八十年來。子孫消削，第宅傾圮殆盡。棄遺故址，竟為裏豪薛得昭所吞。土木一新，鄉閭健羨，忽有人獻諂於薛雲：若不除去舊坊，終非君家利也。薛深然之，指數恭敏之族尊且長者，惟李唐卿可主其事。乃呼至，贈泉百緡。李欣然撤之。一夕，語呻吟甚苦，妻急呼之，覺，問其故，曰：「我夢見袍笏大官，自雲是我祖，責以不能世守其業，又毀其坊，既罵且撻，我負痛叫號，故致此耳。」語既，暴死，莫救。又數年，城毀於兵，薛氏室屋財產悉空，貧無為計，遂執幹役於時貴之家。噫，子孫之不肖，強霸之用心，皆可為後人鑒也。
隱趣余家天臺萬山中，茅屋可以芘風雨，石田可以具粥，雖行江海上，而泉石草木之勝，未嘗不在夢寐時見也。偶讀盧陵羅景綸大經所著《鶴林玉露》曰：「唐子西雲：『山靜似太古，日長如小年。余家深山之中，每春夏之交，蒼蘚盈階，落花滿逕，門無剝啄，松影參差，禽聲上下。午睡初足，旋汲山泉，拾松枝，煮苦茗啜之，隨意讀《周易》、《國風》、《左氏傳》、《離騷》、《太史公書》，及陶杜詩韓蘇文數篇，從容步山徑，撫松竹，與は犢共偃息於長林豐草間，坐弄流泉，漱齒濯足。既歸，竹窗下則山妻稚子作徇筍續供麥飯，欣然一飽。弄筆窗間，隨大小作數十字，展所藏法帖墨跡畫卷縱觀之。興到，則吟小詩。或草玉露一兩段，再烹苦茗一杯。出步溪邊，邂逅園翁溪友，問桑麻，說粳稻，量晴校雨，探節數時，相與劇談一餉。歸而倚杖柴門之下，則夕陽在山，紫綠萬狀，變幻頃刻，恍可入目。牛背笛聲，兩兩來歸。而月印前溪矣，』味子西此句，可謂絕妙。然此句妙矣，識其妙者蓋少。彼牽黃臂蒼、馳獵於聲利之場者，但見袞袞馬頭塵，匆匆駒隙影耳，烏知此句之妙哉？人能真知此妙，則東坡所謂無事此靜坐，一日是兩日。若活七十年，便是百四十，所得不已多乎？」此羅君語也。余蓋亦知此妙久矣。風塵鴻洞，豺虎咬人，幾賦歸與之詩。計無所得，又未知何日可以遂吾誌也。掩卷為之三嘆。
日書三萬字江浙平章子山公，書法妙一時。自松雪翁之後，便及之。嘗問客：「有人一日能寫得幾字？」客曰：「聞趙學士言，一日可寫萬字。」公曰：「餘一日寫三萬字，未嘗以力倦而輟筆。」公號正齋、恕叟，又號蓬累叟，康裏人。
妓出家李當當者，教坊名妓也，姿藝超出輩流。忽翻然若有所悟，遂著道士服。江浙儒學提舉段吉甫先生（天）贈之以詩曰：「歌舞當今第一流，洗妝拭面別青樓。便隨南嶽夫人去，不為蘇州刺留。館月明簫鳳下，綺窗雲散鏡鸞收。卻嫌癡絕潯陽婦，嫁得商人已白頭。」《能改齋漫錄》雲，唐陽郇伯作妓人出家詩曰：「盡出花鈿與四鄰，雲鬟剪落向殘春。暫驚風燭難留世，便是池蓮不染身。貝葉欲翻迷錦字，梵聲初落誤梁塵。從今艷色歸空後，湘浦應無解佩人。」《湘山野錄》乃謂陳彭年作，此不考之過也。籲，二先生之風流余韻，於此可以想見矣。
河南王河南王（十鄰吉歹）為本省丞相時，一日，掾吏田榮甫抱牘詣府請印，王留田侍宴，命司印開匣取印至前。田誤觸墜地，王適更新衣，而印朱濺汙滿襟。王色不少動，歡飲竟夕。又一日行郊，天氣且暄。王易涼帽左，右捧笠侍。風吹墮石上，擊碎禦賜玉頂。王笑曰：「是有數也。」諭令毋懼。噫，此其所以為丞相之量。
妖異至正辛卯夏，松江普照寺僧舍一弊帚開花。又嘉興儒學閽人陶氏磨上木肘發青條，開白花。又吳江分湖裏工一柳樹椿，以安鐵砧者，且十餘年矣，發長條數莖如葦。三家雖有此怪，而皆無恙，豈非關系國家之氣數乎？
塔影入屋平江虎丘閣，版上有一竅，當日色清朗時。以掌大白紙承其影，則一寺之形勝悉於此見之，但頂反居下耳。此固有象可寓，非幻出者，松江城中有四塔，西曰普照，又西曰延恩。西南曰超果，東南曰興聖，夏監運家乃在四塔之東，而小室內卻有一塔影，長五寸許，倒懸於西壁之上。不知從何而來，然不常有，或時見之焉。是又不可曉也。
錢唐懷古詞傅按察者，忘其名，錢唐懷古，嘗作一詞雲：「靜中看，記昔日湖山隱隱，宛若虎踞龍蟠。下襄樊、指揮湘漢。鞭雲綺，圍繞江幹。勢不成三，時當混一，過唐之數不為難。陳橋驛，孤兒寡婦，久假當還。掛征帆，龍舟催發，紫宸初卷朝班。禁庭空、土花暈碧，輦路悄、訶喝聲幹。縱余得、西湖風景，花柳亦雕殘。去國三千，遊仙一夢，依然天淡夕陽間。昨宵也，一輪明月，還照臨安。」蓋鴨頭綠調也。
人命至重後至元間，同知兩浙都轉運鹽使司事趙君伯常，休日，與書吏談官府政事。因曰：「吾曩為中書提控掾史時，夜坐私第一室，忽有兩隸來前，傳都堂鈞旨呼喚，遂即上馬。隸前導，至一官府，樹木陰翳。大官危坐聽事上。問曰：『河南饑，省咨至，乃緩七日不報，彼處死者甚眾，汝知之乎？』吾答曰：『某提控耳，該掾稽遲之罪，已嘗呈舉。」官沈思良久，曰：『非汝過也，汝退。』又命前隸曰：『可急追該掾某人來。』吾遂夢覺也，明日晨起，令人覘之，夜暴死矣。人命至重。爾輩其慎之。」
度量宏深建德路達魯花赤古篤魯丁、字誌道，守贛州路，任滿聽除。時有故吏丘往臨江貼補，介魯尺牘見總管木八剌木，即日錄用，就遣丘持俸鈔五十定饋魯。蓋魯以廉故，家甚貧，朋友間每分財以濟之。丘竟匿其鈔。後木數得魯書，而謝不及此，疑焉，因便使問之，魯知為丘匿有，即具書請失謝之罪。丘聞此，惶赧無地。令兒子奉鈔還魯。終不受，且為隱其惡，未嘗與人言。夫魯西域人也，度量之宏深乃如是，可謂厚德君子矣，若丘者，名教中所不可容，尚孰責哉。
高麗氏守節中書平章闊闊歹之側室高麗氏、有賢行。平章死，誓弗貳適，正室子拜馬朵兒赤說其色，欲妻之，而不可得。乃以其父所有大答納環子獻於太師伯顏。此物蓋伯顏所屬意者。伯顏喜，問所欲，遂白前事。伯顏特為奏聞，奉旨命拜馬朵兒赤收繼小母高麗氏。高麗氏夜與親母逾垣而出，削發為尼。伯顏怒，以為故違聖旨，拜奏命省臺洎侍正府官鞠問。諸官奉命惟謹，鍛煉有慘酷。時國公闊裏吉思於鞠問官中獨秉權力，侍正府都事帖木兒不花數致語曰：「誰無妻子？安能相守至死。得有如此守節者，莫大之幸，而反坐以罪，恐非我治朝之盛典也。」國公悟，為言於伯顏之前，宛曲解釋，其事遂已。帖木兒不花，漢名劉正卿，後至監察禦史而卒。
寒號蟲五臺山有鳥、名寒號蟲，四足，有肉翅，不能飛。其糞即五靈脂。當盛暑時，文采絢爛，乃自鳴曰：「鳳凰不如我。」比至深冬嚴寒之際，毛羽脫落，索然如っ雛，遂自鳴曰：「得過且過。」嗟夫，世之人中無所守者。率不甘湛涪鄉裏，必振拔自豪，求尺寸名，詫九族儕類，則便誌滿意得，出肆入揚，以為天下無復我加矣。及乎稍遇貶抑，遽若喪家之狗，垂首貼耳，搖尾乞憐，惟恐人不我恤。視寒號蟲何異哉？是可哀已。
鄧思賢嘗見人戲呼一謗訐者為鄧思賢。初不可曉，後讀《筆談》，始得其說雲。世傅江西人好訟，有一書名《鄧思賢》，皆訟牒法也。其始則教以侮文；侮不可得，則欺誣以取之；欺誣不可得，則求其罪劫之。蓋思賢、人名也。人傳其術，遂以名書。村校中往往以授生徒。
醫科醫有十三科。考之《聖濟總錄》，大方脈，雜醫科、小方脈科、風科、產科、兼婦人雜病科，眼科，口齒兼咽喉科，正骨兼金鏃科，瘡腫科，針灸科，祝由科則通兼言。
