
敘畫
唐張彥遠著《歷代名畫記》十卷。自軒轅進至會昌元年，能畫者三百七十餘人。其敘畫之源流曰：夫畫者，成教化，助人倫，窮神變，測幽微，與六籍同功。古先聖王，受命應，則有龜字效靈，龍圖呈寶。自巢燧已來，皆有此瑞。庖犧氏發於榮河中，典籍圖畫萌矣。軒轅氏得於溫洛中，史皇蒼頡狀焉。是時也，書畫同體而未分，象制肇創而猶略，無以傳其意，故有書。無以見其形，故有畫。按字學之部，其六曰鳥書。在幡信上書端象烏頭者，則畫之流也。顏光祿雲：圖載之意有三：一曰圖理，卦象是也。二曰圖識，字學是也。三曰圖形，繪畫是也。又周官教國子以六書，其三曰象形，則畫之意也。是故知書畫異名而同體也。洎乎有虞作繪，繪畫明矣。既就彰施，仍深比象。於是禮樂大闡，教化由興，故能揖讓而天下治。《廣雅》雲：畫，類也。《爾雅》雲：畫，形也。《說文》雲：畫，畛也，象田畛畔所以畫也。《釋名》雲：畫，掛也，以采色掛物象也。故鐘鼎刻，則識魑魅而知神奸；章明，則昭軌度而備國制。清廟肅而尊彜陳，廣輪度而強理辨。以忠以孝，盡在於雲臺。有烈有勛，皆登於麟閣。見善足以戒惡，見惡足以思賢。故陸士衡雲：宣物莫大於言，存形莫善於畫。此之謂也。其論畫六法曰：昔謝赫雲：畫有六法。一曰氣韻生動，二曰骨法用筆，三曰應物象形，四曰隨類賦采，五曰經營位置，六曰傳模移寫。自古畫人，罕能兼之。彥遠試論之曰：古之畫、或能遺其形似而尚其骨氣，以形似之外求其畫，此難可與俗人道也。今之畫、縱得形似，而氣韻不生。以氣韻求其畫，則形似在其間矣。上古之功，亦簡意淡而雅正，顧陸之流是也。中古之畫，細密精緻而臻麗，展鄭之流是也。近代之畫，煥爛而求備。今人之畫，錯亂而無旨，眾工之跡是也。夫象物必在乎形似，形似須全其骨氣。骨氣形似，皆本乎立意、而歸乎用筆。顧愷之曰：畫人最難，次山水，次狗馬。其臺閣一定器耳。差易為也。斯言得之。至於鬼神人物，有生動之可狀。須神韻而後全。故韓子曰：狗馬難，鬼神易。狗馬乃凡俗所見，鬼神乃譎怪之狀，斯言得之。至於經營位置，則畫之總要。然今之畫人，粗善寫貌，得其形似，則無其氣韻。具其采色，則失其筆法。豈曰畫也？其論畫體工用榻寫曰：夫畫物特忌形貌采章，歷歷具足，甚謹甚細，而外露巧密。所以不患不了而患於了。既知其了，亦何必了？此非不了也。若不識其了，是真不了也。夫失於自然而後神，失於神而後妙，失於妙而後精；精之為病也而成謹細。自然者為上品之上，神者為上品之中。妙者為上品之下，精者為中品之上，謹而細者為中品之中。余今立此五等，以包六法，以貫眾妙。其間詮量，可有數百等，孰能周知？非夫神邁識高、情超心慧者，豈可議乎知畫？宋郭若虛著《圖畫見聞誌》六卷，自唐會昌元年至神宗熙寧七年，能畫者二百七十四人。其論製作楷模曰：大率圖畫風力氣韻，固在當人。其如種種之要，不可不察。畫人物、必分貴賤氣貌、朝代衣冠。釋門有善功方便之顏，道像具修真度世之範，帝王崇上聖天日之表，外夷得慕華欽順之情，儒賢見忠信禮義之風，武士多勇悍英烈之貌，隱逸識肥遁高世之節，貴戚尚紛華侈靡之容，天帝明威福嚴重之儀，鬼神作＜壽鬼＞＜者鬼＞（尺者反）馳＜走隹＞（幹鬼反）之狀，士女宜秀色委（鳥果反）（奴坐反）之態，田家有醇樸野之真。畫衣紋林石，用筆全類於書。衣紋有重大而調暢者，有縝細而勁健者，勾綽縱制，理無妄下，以狀高側深斜卷摺飄舉之勢。林木有つ枝梃幹，屈節皴皮，紐裂多端，分敷萬狀。作怒龍驚虺之勢，聳淩霄翳日之姿。山石多作礬頭，亦為棱面。落筆便見堅重之性、皴淡即生お凸之形。破墨之功尤難。畫畜獸，全要停分向背，筋力精神。肉質肥圓，毛骨隱起。畫龍，窮遊泳蜿蜒之妙，得回蟠升降之宜。畫水，湯湯若動，使觀者有浩然之氣。畫屋木，折算無虧，筆畫勻壯，深遠透空。畫花竹，有四時景候，陰陽向背，筍條老嫩，苞萼先後，自然艷麗。間野，逮諸園蔬野草，鹹有出土體性。畫禽鳥，識形體各件之異，悟翔舉飛集之態。其論氣韻非師曰，謝赫六法精論，萬古不移。然而骨法用筆以下五法可學。如其氣韻，必在生知，固不可以巧密得，復不可以歲月到。默契神會，不知然而然。其論用筆得失曰：凡畫，氣韻本乎遊心，神采生於用筆。意在筆先，筆周意內，畫盡意在，像應神全。夫內自足然後神閑意定，神閑意定則思不竭而筆不困也，畫有三病，皆緊用筆：一曰版，二曰刻，三曰結。版者，腕弱筆癡，全虧取與，物狀平褊，不能圓混也。刻者，運筆中疑，心手相戾，勾畫之際，妄生圭角也。結者，欲行未行，當散不散，似物凝滯，不能流暢也。其論古今優劣曰：佛道人物士女牛馬，近不及古。山水林石花竹禽魚，古不及近。何以明之？且顧愷之、陸探微、張僧、吳道玄及閻立德、立本，皆純重雅正，性出天然。吳生之作，為萬世法，號曰畫聖，張萱、周、韓、戴嵩，氣韻骨法，皆出意表。後之學者，終莫能到。故曰近不及古。如李成、關仝、範寬、董源之跡，徐熙、黃筌、居き之蹤，前不籍師資，後無復繼踵者。借使二李三王輩復起，邊鸞陳庶之倫再生，亦將何以措手於其間哉？故曰古不及近。鄧椿著《畫繼》十卷，自熙寧七年至孝宗乾道三年，能畫者一百一十九人。其論遠曰：畫之為用大矣。盈天地間者萬物，悉皆含豪運思，曲盡其態，而所以能曲盡者，止一法耳。一者何也？曰傳神而已矣。世徒知人之有神，而不知物之有神。此若虛深鄙眾工，謂雖曰畫而非畫者，蓋止能傳其形，不能傳其神也。故畫法以氣韻生動為第一，而若虛獨歸軒冕巖穴，有以哉。又曰：自昔鑒賞家，分品有三：曰神、曰妙、曰能。獨唐朱景真撰《唐賢畫錄》，三品之外，更增逸品。其後王休復作《益州名畫記》，乃以逸為先，而神、妙、能次之，景真雖雲逸格不拘常法，用表賢愚，然逸之高，豈得附於三品之末？未若復休首推之為當也。又有《畫繼補遺》一卷，不知誰所撰。則自乾道以後至理度間，能畫者八十餘人。爾後陳德輝著《續畫記》一卷，再自高宗建炎初至幼主德乙亥，能畫者一百五十一人。然與《畫繼補遺》則相出入者耳。二書僅可考閱姓名，無足觀也。趙希鵠《洞天清錄集》雲：古畫多值幅，至有畫身長八尺者，雙幅亦然。橫披始於米氏父子，非古制也。河北絹經緯一等，故無背面。江南絹則經粗而緯細，有背面。唐人畫或用搗熟絹為之，然止是生搗，令絲褊，不礙筆，非如今者煉加漿也。古絹自然破者，必有鯽魚口與雪絲。偽作者則否。古畫色墨或淡黑，則積塵所成，自有一種古香可愛。若偽作者，多作黃色，而鮮明，不塵暗，此可辨也。米芾《畫史》雲，古畫若得之不脫，不須背裱，若不佳，換裱一次，背一次，壞屢更矣，深可惜。蓋人物精神發采。花之濃艷蜂蝶，只在約略濃淡之間。一經背，多或失之也。古畫至唐初皆生絹。至吳生、周、韓，後來皆以熟湯。湯半熟，捶如銀版，故作人物精采入筆。今人收唐畫，必以絹辨。見紋粗，便雲不是唐，非也。張僧繇閻令畫皆生絹，南唐畫皆粗絹，徐熙絹或如布。絹素百破，必好畫。裂文各有辨。長幅橫卷、裂紋橫。橫幅直卷、裂紋直。各隨軸勢裂也。直斷，不當一縷。歲久，卷自兩頭蘇。開，斷不相合，不作毛，掐亦蘇、不可偽作。其偽者，快刀直過，當縷兩頭依舊生作毛起，掐又堅紉也。濕染者、色棲縷間，幹熏者煙臭，上深下淺。古紙素有一般古香，真絹色淡，雖百破而色明白，精神采色如新，惟佛像多經香煙熏損本色。染絹作溫香色，棲塵文間，最易辨。仍蓋色上作一重，古破不直裂、須連兩三輕，不可偽作。國朝東楚湯｛後土｝。字君載，號采真子，著《畫鑒》一卷，論歷代名畫，悉有依據。其《雜論》曰：「古人作畫，皆有深意。連思落筆，莫不各有所主。況名下無虛士，相傳既久，必有過人處。今人看畫。出自己見，不經師授，不閱記錄，但合其意者為佳，不合其意者為不佳。及問其如何是佳，則茫然失對。仆自十七八歲時，便有迂闊之意，見圖畫，愛玩不去手。見鑒賞之士，便加禮問，遍借記錄，彷彿成誦，詳味其言。歷觀名跡，參考古說，始有少悟。若不留心，不過為聽聲隨影，終不精鑒也。燈下不可看畫，醉余酒邊不可看畫，俗客尤不可示之。卷舒不得其法，最為害物。至於庸人孺子，見畫必看，妄加雌黃品藻，本不識物，亂訂真偽，令人短氣。古人畫稿，謂之粉本，前輩多寶畜之。蓋其草草不經意處，有天然之妙。宣和紹興所藏粉本，多有神妙。古人作畫，有得意者，多再作之。如李成寒林、範寬雪山、王詵煙江疊障，不可枚舉。看畫如看美人，其風神骨相，有體肌之外者。今人看古跡，必先求形似，次及傳染，次及事實，殊非賞鑒之法也。元章謂好事家與賞鑒家自是兩等。家多資力，貪好名勝，遇物收置，不過聽聲。此謂好事。若鑒賞，則天資高明，多閱傳錄，或自能畫，或深畫意，每得一圖，終日寶玩，如對古人，不能奪也。觀六朝畫，先觀絹素，次觀筆法，次觀氣韻。大概十中可信者一二。有禦府題印者，尤不可信。古畫東移西掇，掃補成章。此弊自高宗朝莊宗古始也。余友人吳興夏文彥，字士良，號蘭渚生。其家世藏名跡，鮮有比者。朝夕玩索，心領神會，加以遊於畫藝，悟入厥趣，是故鑒賞品藻，萬不失一。因取各畫記、圖畫見聞誌、畫繼、續畫記為本，參以宣和畫譜、南渡七朝畫史、齊梁魏陳唐宋以來諸家畫錄，及傳記雜說百氏之書，搜潛剔秘，綱羅無遺。自軒轅時至宋幼主德乙亥，得能畫者一千二百八十餘人，又女真三十人。本朝自至元丙子，至今九十餘年間，二百餘人，共一千五百餘人。其考核誠至矣，其用心良勤矣。所論畫之三品，蓋擴前人所未發。論曰：氣韻生動，出於天成，人莫窺其巧者，謂之神品。筆墨超絕，傳染得宜，意趣有餘者，謂之妙品。得其形似而不失規矩者，謂之能品。古人畫、墨色俱入絹縷，精神迥出。偽者雖極力彷彿，而粉墨皆浮於縑素之上，神氣亦索然。蓋古人筆法圓熟，用意精到。初若率易，愈玩愈佳。今人雖極工致，一覽而意盡矣。唐及五代，絹素粗厚。宋絹輕細，望而可別也。禦題畫，真偽相雜，往往有當時名筆臨摹之作。故秘府所藏臨摹本，皆題為真跡，惟明昌所題最多，具眼自能識也。」籲，可謂真知畫者哉！
記宋宮殿
廉訪使楊文憲公（煥）字煥然，乾州奉天人，嘗作《汴故宮記》雲：「己亥春三月，按部至於汴，汴長史宴於廢宮之長生殿。懼後世無以考，為纂其大概雲。皇城南外門曰南薰，南城之北新城門曰豐宜，橋曰龍津橋，北曰丹鳳，而其門三。丹鳳北曰州橋，橋少北曰文武樓，遵禦路而北橫街也。東曰太廟，西曰郊社，正北曰承天門，而其門五，雙闕前引，東曰登聞檢院，西曰登聞鼓院，檢院之東曰左掖門，門之南曰待漏院。鼓院之西曰右掖門，門之南曰都堂。承天之北曰大慶門，而日精門左。昇平門居其東；月華門右，昇平門居其西。正殿曰大慶殿，東廡曰嘉福樓，西廡曰嘉瑞樓，大慶之後曰德儀殿，德儀之東曰左升龍門，西曰右升龍門，王門曰隆德，曰蕭墻，曰丹墀，曰隆德殿。隆德之左曰東上閣門，右曰西上閣門，皆南向。東西二樓，鐘鼓之所在。鼓在東，鐘在西。隆德之次曰仁安門，仁安殿東則內待局，內侍之東曰近侍局，近侍之東曰嚴只門，宮中則曰撤合門，少南曰東樓，即授除樓也。西曰瓊香亭。亭西曰涼位，有樓。樓北少西曰玉清殿。純和之次曰寧福殿，寧福之後曰苑門。由苑門而北，曰仁智殿，有二大石。左曰敷錫神運萬歲峰，右曰玉京獨秀太平巖。殿曰山莊，莊之西南曰翠微閣，苑門東曰仙韶院，院北曰湧翠峰，峰之洞曰大滌湧翠，東連長生殿。殿東曰湧金殿，湧金之東曰蓬萊殿，長生西、浮玉殿。浮玉之西曰瀛洲殿，長生之南曰閱武殿。閱武南曰內藏庫，由嚴祗門東，曰尚食局，尚食東曰宣徽院，宣徽北曰禦藥院，禦藥北曰右藏庫，右藏之東曰左藏，宣徽東曰點檢司，點檢北曰秘書監，秘書北曰學士院，學士之北曰諫院，諫院之情形上器署，點檢之南曰儀鸞局，儀鸞之南曰尚輦局，宣徽之南曰拱衛司，拱衛之南曰尚衣局，尚衣之南曰繁禧門，繁禧南曰安泰門，安泰西與左升龍門直東，則壽聖宮。兩宮太後位，本明俊殿試進士之所。宮北曰徽音殿，徽音之北曰燕壽殿，燕壽殿垣後少西曰震肅衛司。東曰中衛尉司，儀鸞之東曰小東華門，更漏在焉，中衛尉司東曰祗肅門，祗肅門東少南曰將軍司，徽音壽聖之東曰太後苑，苑之殿曰慶春，慶春與燕壽並。小東華與正東華對，東華門內正北、尚廄局。尚廄西北、曰臨武殿，左掖門正北、尚食局。局南曰宮苑司。宮苑司西北曰尚醢局、湯藥局、侍儀司，少西曰符寶局、器物局，西則撒合門。嘉瑞樓西曰三廟，正殿曰德昌，東曰文昭殿，西曰光興殿，並南向。德昌之後，宣宗廟也。宮西門曰西華，與東華直。其北門曰安貞，二大石外，凡花不得石臺榭池亭之細並不錄。觀其制度簡素，比土階茅茨則過矣。視漢之所謂千門萬戶，珠壁華麗之室，則無有也。然後之人因其制度而損益之，以求其稱，斯可矣。公又有錄汴梁宮人語五言絕句一十九首。雖一時之所寄興，亦不無有傷感之意。今並附於此。詩曰：「一入深宮裏，經今十五年。長因批帖子，呼到禦休前。（右一）「歲歲逢元夜，金蛾鬧簇巾。見人心自怯，終是女兒身。」（右二）「殿前輪直罷，偷去賭金釵。怕見黃昏月，殷勤上玉階。」（右三）「翠翹珠掘背，小殿夜藏鉤。驀地羊車至，低頭笑不休。」（右四）「內府頒金帛，教酬賀節盤。兩宮新有旨，先與問孤寒。」（右五）「人間多棗栗，不到九重天。長被黃衫吏，花攤月賜錢。」（右六）「仁聖生辰節，君王進玉卮，壽棚兼壽表，留待北還時。」（右七）「邊奏行臺急，東華夜啟封。內人催步輦，不候景陽鐘。」（右八）「畫燭雙雙引，珠簾一一開。輦前齊下拜，歡飲辟寒杯。」（右九）「聖躬香閣內，只道下朝遲。扶杖嬌無力，紅綃貼玉肌。」（右十）「今日天顏喜，東朝內宴開。外邊農事動，詔遣教坊回。」（右十一）「駕前雙白鶴，日日候朝回。自送鑾車去，經今更不來。」（右十二）「陡覺文書靜，相將立夕陽。傷心寧福位，無復夜薰香。」（右十三）「二後睢陽去，潛身泣到明。卻回誰敢問，校似有心情。」（右十四）「為道圍城久，妝奩鬥犒軍。入春渾斷絕，饑苦不堪聞。」（右十五）「監國推梁邸，初頭靜不知。但疑墻外笑，人有看宮時。」（右十六）「別殿弓刀響，倉皇接鄭王。尚愁宮正怒，含淚強添妝。」（右十七）「一向傳宣喚，誰知不復還。來時舊針線，記得在窗間。」（右十八）「北去遷沙漠，誠心畏從行。不如當日死，頭白若為生。」（右十九）陳隨應《南度行宮記》雲：杭州治舊錢王宮也，紹興因以為行宮。皇城九裏，入和寧門。左，進奏院玉堂，右，中殿外庫至北宮門，循廊左序，巨幕次，列如魚貫，祥曦殿朵殿接修廊，為後殿，對以禦酒庫、禦藥院、慈元殿外庫、內侍省、內東門司、大內都巡檢司、禦廚、天章等閣。路轉，眾班排列，又轉內藏庫，對軍器庫。又轉便門，垂拱殿五間，十二架，修六丈，廣八丈四尺。檐屋三間，修廣各丈五。朵殿四，兩廊各二十間，殿門三間。內龍墀析檻，殿後擁舍七間，為延和殿。右便門通後殿。殿左一殿，隨時易名。明堂郊祀，曰端誠。策士唱名，曰集英。宴對奉使，曰崇德。武舉及軍班授官，曰講武。東宮在麗正門內，南宮門外，本宮會議所之側。入門，垂楊夾道，間芙蓉，環朱闌。二裏至外宮門節堂。後為財帛、生料二庫，環以官屬直舍。轉外窯子，入內宮門廊，右為贊導春坊直舍，左講堂七楹，扁新益，外為講官直舍。正殿向明。左聖堂，右祠堂，後凝華殿、瞻堂，環似竹。左寢室，右齊安，位內人直舍百二十楹。左彜齋，太子賜號也。接繡香堂便門，通繹已堂，重檐復屋，昔楊太後垂廉於此，曰慈明殿。前射圃，竟百步。環修廊，右轉，雅樓十二間。左轉數十步，雕闌花，萬卉中出鞦韆。對陽春亭、清霽亭。前芙蓉，後木樨。玉質亭，梅繞之。由繹已堂過錦胭廊，百八十楹，直通禦前廊外，即後苑。梅花千樹，曰梅崗亭，曰冰花亭。枕小西湖曰水月境界，曰澄碧。牡丹曰伊洛傳芳，芍藥曰冠芳，山茶曰鶴，丹桂曰天闕清香，堂曰本支百世，聖祠曰慶和，泗洲曰慈濟，鐘呂曰得真，橘曰洞庭佳味，茅亭曰昭儉，木香曰架雪，竹曰賞靜，松亭曰天陵偃蓋。以日本國松木為翠寒堂，不施丹雘，白如象齒，環以古松。碧琳堂近之。一山崔嵬，作觀堂，為上焚香祝天之所。吳知古掌焚修。每三茅觀鐘鳴，觀堂之鐘應之。則駕興。山背芙蓉閣，風帆沙烏履舄下，山下一溪縈帶，通小西湖，亭曰清漣。怪石夾列，獻瑰逞秀，三山五湖，洞冗深杳，豁然平朗，飛翼拱。淩虛樓對瑞慶殿、捐齋。緝熙，崇正殿之東，為欽先、孝思、復古、紫宸等殿。木圍即福寧殿射殿，曰選德。坤寧殿、貴妃昭儀婕妤等位宮人直舍蟻聚焉。又東過閣子庫、睿思殿、儀鸞、修內、八作、翰林諸司，是謂東華門。右二記書法詳贍。宋之宮闕。概可見矣。
廉察徐文獻公任西浙廉訪使日，遇有訴訟者，必歷問其郡邑官吏臧否，分為三等。載諸集，第一等。純臧者，第二等。臧否相半者，第三等。極否者，又用覆察相同，候分司按巡時，遂以畀之。曰：第一等，褒舉之。第二等，勿問。第三等，懲戒之使改可也。慎勿罷其職役。分司遵奉，一道肅清。
宣發人之年壯而發斑白者，俗曰算發，以為心多思慮所致。蓋發乃血之餘，心主血，血為心役，不能上蔭乎發也。然《本草》雲：「蕪菁子壓油塗頭，能變蒜發。」則亦可作蒜。《易》說卦：「巽為寡發。」陸德明曰：「寡，本作宣。黑白雜，為宣發。」據此。則當用宣字為是。
檄書露布檄書露布，何所起乎？漢陳琳草檄，曹操見之，頓愈頭風，遂謂檄起於琳。《說文》：「檄，二尺書。」徐鍇通釋曰：「檄，徵兵之書也。漢高祖以羽檄徵天下兵，有急，則插以羽。」《爾雅》：「木無枝為檄。」註：「檄，擢直上也。」《文心雕龍》有張儀檄楚書、隗囂檄亡新文，《文選》有司馬相如喻蜀檄文，則檄非自琳始也明矣。隋《禮儀誌》：「後魏，每戰克，書帛於漆竿上，名露布。」《世說》：「桓宣武征鮮卑，喚袁粲作露布。倚馬，手不輟筆，俄成七紙。」如隋誌世說所雲，則露布起於後魏，而晉因之。然漢官儀，凡制書皆彌封，唯赦赦贖令司徒印，露布州郡。又《漢書》：賈洪為馬超作伐曹操露布，則漢時已然。及讀《初學記》，引《春秋》佐助期曰：「武露布，文露沈。」宋均雲：「甘露見其國。布散者，人上武。文采者，則甘露沈重。」豈露布布之義當取於此與？
ヒ鞋西浙之人，以草為覆，而無跟。名曰ヒ鞋，婦女非纏足者，通曳之。《炙轂子雜錄》引《實錄》雲：ヒ鞋、舄，三代皆以皮為之，朝祭之服也。始皇二年，遂以蒲為之，名曰ヒ鞋，二世加鳳首，仍用蒲。晉永嘉元年，用黃草，宮內妃禦皆著。始有伏鳩頭履子。梁天監中，武帝易以絲，名解脫履。至陳隋間，吳越大行，而模樣差多。唐大歷中，進五朵草履子。建中元年。進百合草履子。據此，則ヒ鞋之制，其來甚古。然《北夢瑣言》載「霧是山巾子，船為水ヒ鞋」之句，抑且詠諸詩矣，ヒ，悉合切，在颯字韻下，今俗呼與た同音者，誤。
書手世稱鄉胥為書手，處處皆然。《報應記》：「宋ぅ、江淮人，應明經舉。元和初，至河陰縣，因疾病廢業。為監鐵院書手。」蓋唐時已有此名。
