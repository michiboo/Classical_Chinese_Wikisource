

脈人稟天地五行之氣以生，手三陽三陰，足三陽三陰，合為十二經，以環絡一身，往來流通，無少間斷。其脈應於兩手三部焉。夫脈者，血也。脈不自動，氣實使之，故有九候之法。《內經》雲：「脈者，血之府。」《說文》雲：「血理分邪行體者，從，從血，亦作脈。」《通釋》雲：「五藏六府之氣血分流四體也。」《釋名》雲：「脈，幕也，幕絡一體，字從肉，從，音普拜切。水之邪流也。脈字從，取脈行之象。無求子雲：「脈之字從肉，從，又作＜血＞。蓋脈以肉為陽，＜血＞以血為陰。華佗雲：「脈者，血氣之先也。氣血盛，則脈盛。氣血衰，則脈衰。血熱則脈數，血寒則脈遲。血微則脈弱，血平則脈緩。」晉王叔和分為七表八裹，可謂詳且至矣。然文理繁多，學者卒難究白。宋淳熙中，南康崔子虛隱君（嘉彥）以《難經》於六難專言浮沈，九難專言遲數，故用為宗，以統七表八里而總萬病。其說以為浮者為表，為陽，外得之病也。有力主風，無力主氣。浮而無力為芤，有力為洪，又沈為實。沈者為裏，為陰，內受之病也。有力主積，無力主氣，沈而極小為微，至骨為伏，無力為弱。遲者為陰，主寒，內受之病也，有力主痛，無力主冷，遲而少駛為緩，短細為氵嗇，無力為濡。數者為陽，主熱，外得之病也。有力主熱，無力主瘡，數而極弦為緊，有力為弦，流利為滑。他若九道六極之殊，三焦五藏之辨，與夫持脈之道，療病之方，其間玄妙，具在《四脈玄文》，及《西原脈訣》等書。世以為秘授，始由隱君傳之劉復真先生，先生傳之朱宗陽煉師，煉師傳之張玄白高士。今往往有得其法者，學者其求諸？
四司六局俗稱四司六局者，多不能舉其目。《古杭夢遊錄》雲：「官府貴家置四司六局，各有所掌。故筵席排當，凡事整齊，都下街市亦有之。常時人戶，每遇禮席，以錢倩之，四司六局皆可致。四司者：帳設司、廚司、茶酒司、臺盤司也。六局者：果子局、蜜煎局、菜蔬局、油燭局、香藥局、排辦局也。凡四司六局人只應慣熟，便省賓主一半力。」
稽古閣《博古圖》，宋徽廟朝所修書，故世知有博古之名，而不知更有稽古等閣。蔡京《保和殿曲燕記》雲：「宣和元年九月十二日，皇帝召臣京等燕保和殿。臣鰷等東曲水，朝於玉華殿。上步西曲水，循酴架，至太寧閣，登層挾閣。曰妙有，設古人儒書史子楮墨。右曰日宣，道家金櫃玉笈之書，與神霄諸天隱文。上步前行，稽古閣有宣王石鼓。歷邃古、尚古、鑒古、作古、傳古、博古、秘古諸閣，藏祖宗訓謨，與夏商周尊彜鼎鬲爵鹵敦盤盂，漢晉隋唐書畫，多不知識。上親指示，為言其概。
經紀今人以善能營生者為經紀。唐滕王元嬰與蔣王皆好聚斂。太宗嘗賜諸王帛。搬曰：「滕叔蔣兄自能經紀，不須賜物。」韓昌黎作柳子厚墓誌雲：「舅弟盧遵，又將經紀其家。」則自唐已有此言。
龐居士世斥貪利之人。必曰「汝便是龐居士矣」。蓋相傳以為居士家貲巨萬，殊用勞神。竅自念曰：「若以與人，又恐人之我若。不如置諸無何有之鄉。」因輦送大海中，舉家修道，總成證果。又以為居士即襄陽龐德公。釋氏《傅燈錄·龐居士傳》雲：「襄州居士龐蘊者，衡州衡陽縣人也。字道玄，世本業儒，誌求真諦。德宗貞元初，碣石頭遷禪師，豁然有省。後參馬祖，問：『不與萬法為侶者，是甚麼人？』答曰：『待汝一口吸盡西江水，卻向汝道。」遂於言下頓悟玄旨，乃留駐參承。有偈曰：「有男不婚，有女不嫁。大家團頭，共說無生話。」元和六年，北遊襄漢，隨處而居。女靈照、賣竹漉籬以供朝夕。將入滅，謂曰：「視日早晚以報。』靈照遽曰：『日已中矣，而有蝕也。』居士出戶觀視，即登父座，合掌坐亡。居士曰：『我女機鋒捷矣。』更延七日，州牧於公ν聞之，來問居士。謂曰：『但願空諸所有，慎勿實諸所無。好住世間，皆如影響。』言訖，枕公膝而化，寵婆走田中，謂其子龐大曰：『汝父死矣。』龐大曰：『嗄。』停脫去。婆為焚燒畢。自後莫知其所。」按此傳，知非龐德公明矣。但亦不言其富何耶。輦財之說，特恐後人所傅會耳。然今之積金畜谷，倍息計贏，校鬥斛合簽，詐欺不得自。又否則射歉饑發積，授枚識出，布籌會入，窮日疲極而睡者，能以居士之事便作真想，豈不為養生之福哉？
宋朝家法鄭遂昌言：宋巨李太尉者，國亡，為道士，號梅溪。余童時，嘗侍其遊故內，指點歷歷如在。過葫蘆井，揮涕曰：「是蓋宋之先朝位，上釘金字大牌，曰：『皇帝過此，罰金百兩。』」近周申父言：先表叔祖金二提舉，住杭州，暗問其室氏，乃宋內夫人。餘年十四五，尚猶識之，但兩鬢俱禿。問知，在宮中任此職者，例裹巾。巾帶之末，各綴一金錢。每晨，用以掠發入巾，故久而致然也。因曰：「吾為內夫人日，每日輪流六人侍帝左右，以紙一番，從後端起筆，書帝起居，旋書旋卷至暮，封付史館。內夫人別居一宮。宮門金字大牌曰：『官家無故至此，罰金一鎰。』」以二者言之，可見宋朝家法之嚴。
闌駕上書至正乙酉冬，朝廷遣官奉使宣撫諸道，問民疾奪，然而政績昭著者十不二三。明年秋，江右儒人黃如徵邀駕上書，指數散散王士宏等罪狀，且及國家利害。斧鉞在前，有所不避。古之所謂豪傑之士，如徵其人者與？天子親覽其書，喜見於色。又虞如徵必為權豪所中，顧近臣館谷以俟。越數日，特授江西等處儒學提舉。搬侍衛護送出都。如徵感上德意，受命而不領職，天下共賢之。散散王士宏等雖免譴責，終以不顯死。其書略曰：「江西布衣書生黃如徵、百拜上書皇帝陛下：如徵忝生僻土，遭遇明時，用竭愚衷，冒幹天聽，伏望采覽萬一焉。夫皇朝版圖之廣，歷古所無。法制之良，萬世莫易。而水旱災變，連年不息者，實由官皆竽濫，民悉怨咨之所致也，欽惟陛下、憂民之心，日夕孜孜，遂於去年冬，分遣大臣奉使宣撫諸道，正欲其察政事之臧否，問生民之疾苦，禮賢德，振貧乏，信冤抑，起淹滯，俾所至之處如陛下親臨焉。茍能宣布聖澤，各盡職，則雍熙泰和之治，正在今日。然江西福建一道，地處蠻方，去京師萬里外。傳聞奉使之來，皆若大旱之望雲霓，赤子之仰慈母。而散散王士宏等，不體聖天子撫綏元元之意，鷹揚虎噬，雷厲風飛，聲色以淫吾中，賄賂以緘吾口，上下交征，公私■剝，贓吏貪婪而不問，良民塗炭而罔知。閭閻失望，田裏寒心，乃歌曰：『九重丹語頒恩至，萬兩黃金奉使回。』又歌曰：『奉使來時，驚天動地；奉使去時，烏天黑地。官吏都歡天喜地，百姓卻啼天哭天。』又歌曰：『官吏黑漆皮燈籠，奉使來時添一重。』如此怨謠，示能枚舉，皆百姓不平之氣郁結於懷而發諸聲者然也。此蓋廟堂遴選非人，使生民感陛下憂恤之虛恩，受奉使掊剝之實禍。陛下於此而不察，將何以取法於後世哉？如徵、無官守，無言責，所以不憚江河之險，不畏斧鉞之誅而詣闕以陳其事者，正恐散散王士宏等、回覲之日，各飾巧言。妄稱官清民泰，欺詐百端，昏蔽主聽。陛下不悟，為奸邪所賣，擢任省臺，恣行威福，流毒四海，則江西福建一道之痛苦，與天下共之。以此而望陰陽和、風雨時、年歲登、邊隅靜，不亦難乎？倘陛下不棄芻蕘之言，委官察其實跡，責以欺天罔民之罪，投諸遐荒，雪江西福建一道之痛苦，以為百官勸，則天下幸甚。萬世幸甚，如陛下以為誹謗大臣，置而不問，非惟今日禍起蕭墻，抑且天下萬世之不幸矣。如徵鄙語俗言，不知避諱，觸犯清蹕，罪在不赦，請伏以俟命。
錢武肅鐵券吾鄉錢叔琛氏（）乃武肅王之諸孫也。其家在郡城外東北隅。亭臺沼，聯絡映帶，猶是先朝賜第。與余相友善，嘗出示所藏鐵券，形宛如瓦。高尺余，闊二尺許，券詞黃金商嵌，一角有斧痕。蓋至元丙子天兵南下時，其家人竊負以逃，而死於難，券亦莫知所在。越再丙子，漁者偶網得之，乃在黃巖州南地名澤庫深水內。漁意寶物，試斧擊之，則鐵焉，因棄諸幽。一村學究與漁鄰，頗聞賜券之說，買以鐵價。然二人皆不悟其字乃金也。有報於叔琛之兄者，用十斛谷易得，青氈復還，誠為異事。時余就錄券詞一通，叔琛又出武肅當日謝表稿並錄之。昨晚檢閱經笥，偶得於故紙中，轉首已三十餘年矣。人生能幾何哉？謾誌於此。詞雲：「維乾寧四年歲次丁巳，八月甲辰朔，四日丁未，皇帝若曰：咨爾鎮海鎮東等軍節度浙江東西等道觀察處置營田招討等使、兼兩浙鹽鐵制置發運等使、開府儀同三司、檢校太尉、兼中書令、使持節閩越等州諸軍事、兼閩越等州刺史、上柱國、彭城郡王、食邑五千戶、食實封一百戶錢Α，朕聞，銘鄧騭之勛，言垂漢典。載孔悝之德，事美魯經。則知褒德策勛，古今一致。頃者，董昌僭偽，為皆鏡水。狂謀惡慣，渫染齊人，而爾披攘兇渠，蕩定江表，忠以衛社稷，惠以福生靈。其機也，氛清。其化也，疲羸泰。拯甌越於塗炭之上，師無私焉。保餘杭於金湯之間，政有經矣。誌獎王室，績冠侯藩，溢於常，流在丹素。雖鐘繇刻五熟之釜，竇憲勒燕然之山，未足顯功。抑有異數，是用錫其金版，申以誓詞。長河有似帶之期，泰山有如拳之日。唯我念功之旨，永將，延祚子孫，使卿長龍寵榮，克保富貴。卿恕九死，子孫三死。或犯常刑，有司不得加責。承我信誓，往惟欽哉。宜付史館，頒示天下。」表雲：「恩主賜臣金書鐵券一道。臣恕九死，子孫三死者，出於睿眷，形此綸言。錄臣以絲發之勞，賜臣以山河之誓。鐫金作字，指日成文。震動神祗，飛揚肝膽。伏念臣爰從筮仕，迨及秉麾。每自揣量，是何叨忝，所以行如履薄，動若持盈，惟憂福過禍生，敢忘慎初護末，豈期此誌。上感宸聰，憂臣以處極多危，慮臣以防微不至，遂開聖澤，永保私門，屈以常則，宥其必死。雖君親囑念，皆雲必恕必容。而臣子為心，豈敢傷慈傷愛。謹當日慎一日，戒子戒孫，不敢因此而累恩，不敢乘此而賈禍。聖主萬歲。愚臣一心。」按史：唐禧宗乾符五年，王仙芝余黨曹師雄寇掠二浙，杭州募兵使石鏡、都將董昌等、將以討之。臨安人錢Α，以驍勇事昌為兵馬使，中和元年，昌為杭州刺史。光啟二年，昌謂Α曰：「汝能取越州，吾以杭授汝。」Α攻克之，昌遂徙越，以Α知杭州事。三年昌為越州觀察使。Α為杭州刺史。昭宗景福元年，為武勝軍防禦使。二年，為鎮海節度使。乾寧二年，昌僭號。Α遺書曰：「與其關門作天子，與九族百姓俱陷塗炭，豈若開門作節度使，終身富貴耶？」昌不聽，Α以狀聞，削奪昌官爵，委Α討之。三年，昌伏誅。Α令吏民上表，請兼領浙東。朝廷不得已，以為鎮海鎮東節度使，改威勝曰鎮東。天復二年，進爵越王。天元年，更封吳王。梁太祖開平九年，以為吳越王。乾化二年，加尚父。末帝貞明二年，以為諸道兵馬元帥。三年，以為天下兵為元帥。龍德三年，以為吳越王。Α始建國，儀衛名稱多如天子之制，惟不改元。置百官，有丞相侍郎客省等使。唐明宗天成四年，削Α官爵。初，Α嘗遺安重誨書，辭禮甚倨。及朝廷遣奉使烏昭遇韓玟使Α還，Α奏昭遇見Α，稱臣拜舞。重誨奏賜昭遇死。Α以太師致仕。自余官爵皆削之。長興二年。Α卒。Α寢疾，出印鑰授子元瓘。曰：「子孫善事中國。勿以易姓廢事大之禮。」卒年八十一。史稱乾寧三年秋九月。以為鎮海鎮東節度使。而券詞乃四年秋八月何耶？史稱儀衛名稱多如天子之制，惟不改元。程大昌演蕃露雲：寶正六年，歲在辛卯，見封落星石制書。辛卯乃唐明宗長興二年。寶太元年，羅隱記新城縣記，雲癸未歲。癸未乃唐莊宗同光元年，以此知吳越雖稟中原正朔，既長興同光年號。與其寶正寶大，同歲而名不同。知吳越自嘗改元審矣。又僧文瑩《湘山野錄》雲：唐昭宗以錢武肅平董昌，拜為鎮海鎮東節度使、中書令。賜鐵券。羅隱為撰謝表。始莊宗入洛，又遣使貢奉，懇請玉冊金券。有司定議：「非天子不得用。」後竟賜之，Α即以節鉞授其子元瓘，自稱吳越國王，名其居曰殿，官屬悉稱臣。又於衣錦軍大建玉冊金券詔書三樓，遣使冊東夷諸國，封拜其君長，幾極其勢，與向之謝表所陳，處極防微，累恩賈禍之誡，殊相戾矣。禪月貫休嘗以詩投之，有「滿堂花醉三千客，一劍霜寒十四州」之句，Α愛其詩，遣客吏諭之曰：「教和尚改十四為四十。」方與，見休性匾介，謂吏曰：「州亦難添，詩亦不改。然閑雲野鶴，何天而不飛耶？」遂飄然入蜀，Α後果為安重誨奏削王爵，以太師致仕。重誨死，明宗乃復Α爵位，夫武肅之逾越，固莫逃乎二書所論。
射字法有教予射字法，必須麼我二人俱聰明，熟於翻切，優於記問者，方乃便捷。倘遇人以詩詞或言語示我，彼在隔坐，不及知聞，我則拊掌。彼便說出，與所示同。然片段文章皆可成誦，非特一句一字而已。用拊掌代擊鼓，殊無勾肆市井俗態。此天下太平，優遊無事，謾以取一時之笑樂耳。使鼙鼓之聲震天，幹戈之鋒耀日，又能留情於此耶？其法，七字詩十二句，逐句排寫，前四句括定字母，後八句括定葉韻。詩曰：「輕（輕牽）兵（兵邊）平（平便）明（明眠）逢〇〇興（興掀）征（征煎），經（經堅）迎（迎年）俜（俜偏）停（停田）應（應煙）成（成涎）聲（聲膻），清（清千）澄（澄纏）星（星鮮）晴（晴涎）丁（丁顛）檠（檠虔）盈（盈延），能（能〇）稱（稱幹）非〇〇精（精煎）零（零連）汀（汀天）橙（登纏）。東蒙鐘江支茲為，微魚胡模齊乖佳。灰ㄉ真諄臻匡虧，元魂痕寒歡關山。先森蕭宵爻豪歌，戈麻陽唐耕斜榮。青蒸登尤侯車侵，潭譚鹽添橫光凡。」如欲切春字。清諄，清清千春。清字在第三行第一字，諄字在第七行第四字，拊掌則前三後一，少歇，又前七後四。夏字平聲為霞，盈麻，盈盈延霞，盈字在第三行第七字，麻字在第十行第二字，拊掌則前三後七，少歇，又前十後二，少歇又三，蓋夏字去聲，所以又三也。若入聲，則四矣。余仿此。但字母不離二十八字，而葉韻莫逃五十六字，此為至要。後見《賓退錄》一則，與此略同，並誌之。其曰：俗間有擊鼓射字之伎，莫知所始。蓋全用切字，該以兩詩，詩皆七言。一篇六句，四十二字，以代三十六字母，全用五支至十二齊韻。取其上近，便於誦習。一篇七句，四十九字，以該平聲五十七韻，而無側聲。如一字字母在第三句第四字，則鼓節前三後四，葉韻亦如之。又以一二三四為平上去入之別，亦有不擊鼓而揮扇之類，其實一也。詩曰：「西希低之機詩資，非卑妻欺癡梯歸。披皮肥其辭移題，攜持齊進依眉微。離為兒儀伊鋤尼，醯雞篦溪批毗迷。」此字母也。「羅來瓜藍斜淩倫，思戈交勞皆來論。流連王郎龍南關，盧甘林巒雷聯鄰。簾櫳羸婁參辰闌，楞根灣離驢寒間，懷橫榮伴庚光顏。」此葉韻也。
神人獅子松江之橫雲山，古冢累累然，世傳以為多晉陸氏所藏。山人封生業盜冢。至甲辰春，發一冢，冢磚上有「太元二年造」五字。按太元、東晉武帝時也。逆數而上，計九百一十餘年矣。或者謂冢有誌石，但恐事泄，秘弗示人。冢中得古銅勺壺洗尊鼎雜器之物二百餘件。內一水滴，作獅子昂首軒尾走躍狀，而一人面部方大，髭須飄蕭，騎獅子背，左手握無底圓桶，右手臂鷹，人之腦心為竅，以安吸子。吸子頂微大，正蓋胸心。儼一席帽胡人，衣及獅鷹羽毛，種種具備，通身青綠，吸子渾若碧玉。論其製作膚理，則非晉人所能，乃漢器無疑。必其平生寶惜，而以徇葬，約長五寸，高四寸許，誠奇物也。至秋，夏士安偶過生，生出售，以捐錢五十緡買之歸。剔鑿沙土，飾澤蠟石，神氣百倍於昔。韞櫝寶藏，時以示古好雅者。一日，為有勢力時貴奪去。昔鮮于困學公嘗畜一水滴，正與士安者大同小異。相承曰蠻人獅子，愛之，未嘗去手。寓杭州斷橋日，臨湖有水閣，倚闌把玩，偶墮吸子於湖水中，百計求之，不可見。悒怏呶嘆，形神為之雕枯。既他往，逾三年，復來杭。仍居昔所寓舍，追懷故物，往視湖波。適當霜降水靜之時，吸子儼在土內。亟命仆下取，欣然如獲至珍。即易號曰「神人獅子」，遂序述顛末，求館閣諸老，與夫騷人雅士，歌詠以張之，寢成巨軸。公歿，子孫不能世守。水滴與詩卷皆歸婺州陶氏。陶氏亦不能久有，又將求善賈而沽諸。今不知所在。自我朝百餘年來，僅聞公得其一於先，而士安得其一於今。非若他古銅器比，可以屈指數也。
至元鈔樣中書左丞葉公亦愚（李）錢唐人，宋太學生。上書詆賈似道，公田關子不便，專權誤國。似道怒，嗾林德夫告公泥金飾齋扁不法，令獄吏鞫之。雲：「只要你做一個麻糊。」公即口占一詩曰：「如今便一似麻糊，也是人間大丈夫。筆裹無時那解有，命中有處未應無。百千萬世傳名節，二十三年非故居。寄語長安朱紫客，盡心好上帝王書。」遂遭黥流嶺南。及蒙恩放還，與似道遇諸途，公以詞贈雲：「君來路，吾歸路，來來去去何時住？公田關子竟何如，國事當時誰汝誤？雷州戶，州戶，人生會有相逢處。客中頗恨乏蒸羊，聊贈一篇長短句。」歸附後，入京上書言時相，並獻至元鈔樣。此樣在宋時固嘗進呈，請以代關子。朝廷不能用，故今別改年號，而復獻之。世皇嘉納使用，鑄板，以功累官至今任而終。
妓聰敏歌妓順時秀，姓郭氏，性資聰敏，色藝超絕，教坊之白眉也。翰林學士王公元鼎甚眷之。偶有疾，思得馬版腸充饌，公殺所騎千金五花馬，取腸以供。至今都下傳為佳話。時中書參政阿魯溫尤屬意焉，因戲謂曰：「我比元鼎如何？」對曰：「參政，宰相也；學士，才人也。燮理陰陽，致君澤民。則學士不及參政。嘲風詠月，惜玉憐香，則參政不如學士。」參政付之一笑而罷。郭氏亦善於應對者矣。
日無光至正辛丑四月朔日，日未沒三四竿許，忽然無光，漸漸作蕉葉樣，天且昏黑如夜，星鬥粲然。飯頃，方復舊，天再開，星鬥亦隱。又少時，乃沒。按《天官書》、王隱《晉書》曰：「日無光。臣有陰謀。京房《易傳》曰：「臣專刑。茲謂分威，蒙微而日不明。」
松江誌異至正壬寅八月中，上海縣三十四保辰字圍金壽一家，已閹雄狗生小狗八，其一嘴爪紅如鮮血然。犬之為妖，多見於占驗之書，而未有若此者。若男變為女，男子孕育，則嘗聞之古昔。蓋陽衰陰盛，兵戈亂離之兆。今夫牡物而生兒，陽化陰也。又犬屬火，一嘴瓜紅，紅亦火也，豈非主兵主火者與？甲辰四月十五日，華亭縣五保楊巷邵浦雲之西清庵廊屋一十九間，每間屋柱皆有聲，其聲若以桶覆水面而擊其底者。人以手按之，則振掉而起，經時乃止。按《乾坤變異錄》：「人君故有音聲，主兵起，若人家，主家亡。」六月二十三日夜四更，松江近海去處，潮忽驟至，人皆驚訝，以非正候。至辰時，潮方來，乃知先非潮也。後見湖泖人說，湖泖素不通潮，忽平擁起，高三四尺，若潮漲之勢，正與此時同。又聞平江嘉興亦如之。按《五行誌》：「水自盈溢，主兵興。」《乾坤變異錄》：「河水大壅，臣下執政有背叛。」
郡縣君國朝品官母妻，四品贈郡君，五品贈縣君。然古邦君之妻，邦人曰小群。禮士喪，妾不得匹其夫，必曰君，妻曰女君。後世封羊祜妻為萬歲君，則此可謂令甲之原。
面不畏寒人之四支百骸，莫不畏寒，獨面則否。醫書謂頭者諸陽之會，諸陰脈至頸及胸而還，獨諸陽脈上至頭，所以然也。
