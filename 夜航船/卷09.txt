
古者冠禮，筮日筮賓，所以敬冠事也。冠乎祚，以著代也。醮於客位，三加彌尊〈始加緇布冠，再加皮冠，三加爵弁〉，加有成也。已冠而字之，成人之道也。見於母，母拜之；見於兄弟，兄弟拜之，成人而與為禮也。玄冠玄冕，奠摯於君，遂以摯見於卿大夫、鄉先生，以成人見也。
漢叔孫通制禮，徵魯諸生三十餘人。有兩生不肯行，曰：「禮樂必積德百年而後興，今天下初定，何暇為此？」通笑曰：「鄙儒，不知時變者也。」
《莊子》：三皇五帝之禮義法度，不矜於同，而矜於治，譬猶櫨梨橘柚，其味相反，而皆可於口。或禮義法度，應時而變也。晉侯受玉《左傳》：天王使召武公、內史過賜晉侯命，受玉惰。過歸，告王曰：「晉侯其無後乎！王使之命，而惰於受瑞，先自異也已，其何繼之有？禮，國之也；敬，禮之輿也。不敬，則禮不行；禮不行，則上下昏，何以長世？」
叔孫通與其徒百餘人為綿蕞野外，習之月余，禮成。高帝令群臣習肄長樂宮，成。群臣朝賀，莫不振恐肅敬。帝曰：「吾今日知為皇帝之貴也。」
人皇氏始有夫婦之道，伏羲始制嫁娶。女媧氏與伏羲共母，佐伏羲正婚姻，始為神媒。夏後氏始制親迎禮。秦始皇始娶婦納絲麻鞋一取和諧也。後漢始聘禮用墨。漢重墨，今答聘用之。始婚禮用羊取羊者，祥也。巫鹹制撒帳厭勝。京房嫁女，翼奉子撒豆谷穰煞。張嘉貞嫁女，制繡幕牽紅。唐新婦輿至大門，傳席勿履地。晚唐制：新婦上車，以蔽膝蓋面。五代始新婦入門跨馬鞍。北朝迎婚，十數人大呼，催新婦上輿，婦家賓親婦女打新郎，喜拳手交下。
昏禮者，將合二姓之好，上以祀宗廟，而下以繼後世也，故君子重之。是以昏禮納采、問名、納吉、納征、請期，皆主人筵幾於廟，而拜迎於門外。入，揖讓而升，聽命於廟，所以敬慎重、正昏禮也。納采者，納雁以為采，擇之禮也。問名者，問女生之母名氏也。納吉者，得吉蔔而納之也。納征者，納幣以為婚姻之證也。請期者，請婚姻之日期也。五者合親迎，謂之六禮。親迎，父親醮子而命之迎，男先於女也。子承命以迎，主人筵幾於廟，而拜迎於門外。婿執雁入，揖讓升堂，再拜奠雁，蓋親愛之於父母也。降，出禦婦車，而婿受綏，禦輪三周，先俟於門外。婦至，婿揖婦以入，共牢而食，合巹而，所以合體同尊卑以親之也。
夙興，婦沐浴以俟見。質明，贊見婦於舅姑，婦執棗栗、段脩以見，贊醴婦。婦祭脯、祭醴，成婦禮也。舅婦入室，婦以特豚饋，明婦順也。質明，婚禮之次日。贊，相禮之人也。□，竹器，以盛棗栗、段□之贄。□，脯也，加薑桂治之曰「段□」。
厥明，舅姑共饗婦，以一獻之禮奠酬。舅姑先降自西階，婦降自阼階，以著代也。厥明，婚禮之二朝也。舅獻姑酬，共成一獻。阼者主人之階，婦之代姑將以為主於內也。
女嫁，父戒之曰：「謹慎，從舅之言！」母戒之曰：「謹慎，從爾姑之言！」諸母施紳，戒之曰：「謹慎，從爾父母之言。」
是以古者婦人先嫁三月，祖廟未毀，教於公宮；祖廟既毀，教於宗室，教以婦德、婦言、婦容、婦功。教成祭之，牲用魚，之以蘋藻，所以成婦順也。三從，謂婦人在家從父，出嫁從夫，夫死從子。
《左傳》：齊侯請繼室於晉，韓宣子使叔向對曰：「寡君未有伉儷，君有辱命，惠莫大焉。」
白樂天詩：「徐州古豐縣，有村曰朱陳。去縣百餘裏，桑麻青氛氳。一村惟兩姓，世世為婚姻。」
漢武帝李夫人初入宮，坐七寶流蘇輦，障鳳羽長生扇，帝迎入帳中，共坐巹飲。預戒宮人遙撒五色同心花果，帝與夫人以衣裾盛之，雲「得多」，得子多也。故後世有撒帳之遺。
唐韋固旅次宋城，遇老人向月檢書，謂固曰：「此天下婚姻簿也。」因問韋妻何氏，答曰：「爾妻乃店後賣菜陳嫗女耳。」翌日往視，見嫗抱三歲女，甚陋。遂使人刺之中眉。後十四年，相州刺史王泰妻以女，姿容甚麗，眉間常貼花鈿。細問之，曰：「妾郡守侄女也。父卒於宋城。繈褓時為賊所刺，痕尚在眉。」宋城宰聞之，名其店曰「定婚店」。
漢武帝幼時，景帝問：「兒欲得婦否？」長公主指其女曰：「阿嬌好否？」武帝曰：「若得阿嬌，當以金屋貯之。」
袁筠娶蕭安女，言定，未幾，擢進士第。羅隱以詩贈之，曰：「細看月輪還有意，定知丹桂近嫦娥。」
李靖謁楊素，一伎執紅拂侍側，目靖久之。靖歸逆旅，夜半有紫衣人扣門，延入，脫衣帽，乃美人也。靖驚詰之，告曰：「妾楊家紅拂妓也。女蘿願附松柏。」遂與之俱適太原。
《十洲記》：鳳麟州以鳳喙麟角作膠，能續斷□。
唐玄宗寵禮楊氏，其從兄國忠加禦史大夫，鴻臚卿，女兄弟韓國、虢國、秦國三夫人。時謠曰：「男不封侯女作妃，君看女卻為門楣。」
令狐策夢立冰上，與冰下人語。占者曰：「在冰上與冰下人語，為陽語陰，當為人作媒，期在冰判。」太守田豹為子求張徵女，使策為媒，仲春成婚。故稱媒人為冰人。
唐吳隱之將嫁女，謝石知其貧，遣女必率薄，乃令移廚帳助其經營。使人至，見婢牽一犬賣之，此外蕭然無辦。
漢逸民戴良有五女，練裳竹笥木履而遣之。東坡詩：「竹笥與練裳，願得畢婚嫁。」
漢中山靖王封群臣，非有葭莩之親。葭莩，竹上薄衣。
晉楊經，潘嶽作誄文雲：「藉三葉世親之恩，而子之姑，予這伉儷焉。潘楊之睦，有自來矣。
《左傳》：陳公子完奔齊，齊侯使為卿。齊大夫懿氏欲妻以女，蔔之曰：「鳳凰於飛，和鳴鏘鏘。有媯之後，將育於姜，五世其昌。」
《詩》：「之子於歸，皇駁其馬。親結其縭，九十其儀。」縭，婦人之也。
馬超奔蜀，輕視先主，常呼先主字。關羽怒，請殺之。先主曰：「人窮來歸，以其呼字而殺之，何以示天下？」張飛曰：「如是當示之以禮。」次日，大會諸將，請超入，羽、飛並伏刀立直。超顧坐席，不見羽、飛，見其直也。乃大驚，遂尊事先主，不敢呼字。
漢章帝欲定禮樂，班固曰：「諸賢多能說禮，宜廣招集。」帝曰：「諺雲『築舍道旁，三年不成。』會禮之家，名為聚訟。」
黃帝始制棺□。周公制□。周制俑。虞卿制桐人。左伯枕制明衣【新衣襲屍】。史佚制下殤棺衣。夫差為冥帽，而始制面帛。夏制明器。五代制靈座前看果。舜制吊禮。晉制，弔客至喪家鳴鼓為號。巫鹹制紙錢名寓錢。漢鑄神瘞錢。王始喪祭焚紙錢。周制方相先驅。漢制頭□，俗開路顯道神。始嫘祖道死，嫫姆監護因制。商始制銘旌以書姓名。魏始書號。後漢始制墓碑，為文字辨識。黃帝封京觀，始制墓。周公始合葬。周桓王始改葬。秦武漢朝公始人殉葬。宋文公始殉葬用重器。秦稱天子墓為山。漢始為陵。漢文帝始預造壽陵。少康封其子祀。禹始設守陵人。秦始皇制皇寢石麟、辟邪、兕馬，臣下石人羊虎柱罔象，好食亡者肝，因制。宋真宗始給民義冢，制漏澤園。
黃帝始制喪禮。禹始制五服。堯始定三年喪，父斬衰，母齊衰。唐武後制，父在為母三年，同父喪。宋太祖制，舅姑三年喪。周公制，生母齊衰三月。魯昭公制，慈母服【他妾養己】。唐玄宗加母黨服。魏徵制，叔嫂小功服。戴德制，朋友緦麻服。晉襄公制，起復始，伯禽征徐戎卒哭，漢唐沿之。始大臣奪情。漢元帝始令博士丁憂。漢文帝始易月。景帝為三十六日釋服。唐肅宗始定二十七日之服。
斬衰三年，子為父母。女在室，並已許嫁者，及已嫁被出而反在家者。與子之妻同。子為繼母，為慈母，為養母，子之妻同。庶子為所生母，為嫡母，庶子之妻同。為人後者與妻同，嫡孫為祖父母、高曾祖父母，承重同。妻為夫妾，為家長同。
嫡子眾子為庶母，其妻亦如之。子為嫁母，為出母；夫為妻；嫡孫，祖在，為祖母承重。
祖為嫡孫，父母為嫡長子及嫡長子婦，及眾子，及女在室，及子為人後者。繼母為長子，眾子侄為伯叔父母，為親兄弟，及親兄弟之子女在室者。孫為祖父母，孫女在室，與出嫁同。為人後者，為其本生父母。女出嫁，為其本生父母。妾為家長之正妻，妾為家長父母，妾為家長之子與其所生子。齊衰五月，曾孫為曾祖父母，曾孫女同。齊衰三月，玄孫為高祖父母，玄孫女同。
祖父母為眾孫，孫女在室者。父母為眾子婦，及女已出嫁者。伯叔父母為侄婦，及侄女已出嫁者。妻為夫之祖父母，妻為夫之伯叔父母。夫為人後，其妻為夫之本生父母。
為伯叔祖父母，為堂伯叔父母，為再從兄弟，為兄弟之妻，祖為嫡孫婦，為外祖父母，為母之兄弟姊妹。
祖為眾孫婦，曾祖父母為曾孫，祖母為嫡孫，眾孫婦為乳母，為妻之父母，為婿，為外孫，為同堂兄弟之妻。
同居繼父，不同居繼父，從母嫁繼父。諸繼父，謂父死母再嫁他人隨去者，同居有期年服，不同居者無服。隨繼母嫁繼父，有齊衰杖期。
嫡母、繼母、養母謂自幼過房與人、慈母謂生母死，父令別妾撫育者、嫁母謂妾母因父死再嫁他人者、出母謂親母被父所出、庶母父妾之生子女者、乳母即奶母，亦服緦麻。
無子，淫佚，不孝，多言，盜竊，妒忌，惡疾。三不去：與更三年喪；前貧賤後富貴；有所娶，無所歸。
《曲禮》曰：居喪未葬讀葬禮，既葬讀祭禮。
疾革之時，氣尚未絕，目不即瞑，謂之彌留。
屬，付也。纊，綿也。以綿輕而易動，故付置於口鼻上，以驗氣之有無也。
曾子疾病，曾元、曾申坐於足，童子隅坐而執燭。童子曰：「華而皖，大夫之簀與？」曾子曰：「然。季孫之賜也，我未之能易也。元，起易簀！」舉扶而易之，反席未安而歿。
《蘇秦傳》：奉陽君死，捐館舍而去。
魏文帝《與吳質書》：昔年疾病，親故多罹其災，觀其姓名，已登鬼錄。
晉文公奔狄，娶季隗，將適齊，謂隗曰：「待我二十五年，不來而後嫁。」對曰：「我又如是而後嫁，則就木矣。」
晉劉毅雲：「丈夫蓋棺論方定。」
春秋時，蘇韶卒，後從弟節晝見韶，因問幽冥事。韶曰：「顏回、蔔商死，俱為地下修文郎。」
李賀將死，有緋衣人賀赤虬，奉雷版召賀曰：「帝成白玉樓，立召為記。天上差樂，不苦也。」
魏徵卒，帝臨朝嘆曰：「以銅為鑒，可照妍媸；以人為鑒，可明得失。……今魏徵逝，一鑒亡矣。」
謝敷隱居剡中。時月犯少微，占雲「處士當之」。吳國戴逵名重於敷，甚以為憂。俄而敷死，時人語曰：「吳中高士，求死不得。」
鄭玄夢孔子告之曰：「起，起，今年歲在辰，明年歲在巳。」既寤，以讖合歲，知命當終。讖雲：「歲在龍蛇賢人嗟。」
杜牧之夢書「白駒」字，或曰：「過隙也」。俄而悉毀其所為文章詩籍，果卒。
唐薛收卒，秦王曰：「吾與伯褒共軍旅，豈期一朝成千古也！」
孔子遇舊館人之喪，入而哭之哀；出，使子貢脫驂而賻之。
范堯夫舟有麥五百斛，悉與故人石曼卿，以助其葬。
郭林宗有母憂，徐往弔之，置生芻一束於閭前而去之。眾怪不知其故。林宗曰：「此必南州高士徐孺子也。詩不云乎：『生芻一束，其人如玉。』吾有何德足以當之？」
範式巨卿、張劭元伯相與為友。元伯卒。式夢劭呼曰：「巨卿，吾已某日死，某日葬。」式馳往赴之。未及到而劭已發引。將至壙，而柩不前。其母曰：「元伯，豈有望耶？」停柩。移時，乃見素車白馬，號哭而來。母曰：「是必范巨卿也。」式因執紼而引，其柩乃前。
陳堯佐臨終，自誌其墓，曰：有宋潁川生堯佐，字希先，年八十二不為夭，官一品不為賤，卿相納錄不為辱祖，可歸見父母棲神之域矣。
《水經註》：鄗南千秋亭壇廟東枕道，有兩石翁仲。山谷詩：「往者不可言，古柏守翁仲。」
文子曰：「是全要領以從先大夫於九京也。」
漢滕公駕至東都門，馬悲鳴不進。命掘之，得石槨，有蝌蚪書云：「佳城鬱鬱，三千年見白曰，吁嗟滕公居此室。」公嘆曰：「天乎！吾死，其安此乎？」後葬其處。
晉陶侃，初家將葬，忽失一牛，不知所在。遇一老父，謂曰：「前岡見一牛，眠處，其地若葬，位極人臣。」侃尋牛得之，因葬焉。
唐姚崇自立壽藏於萬安山，兆曰：「安居穴以土為床，曰化臺。」
漢高帝時，田橫死，從者不敢哭，隨扳敘哀，故承以為輓歌。漢武時，李延年分為二：《薤露》，送王公貴客；《蒿裏》，送士大夫庶人。
柳永死日，家無余財，群妓合金葬之郊外，每春月上冢，謂之「吊柳七」。
唐沈彬居有一大樹，嘗曰：「吾死可葬於此。」既葬穴之，巧一古冢，其間一古燈，臺上有漆篆文曰：「佳城今已開，雖開不葬埋。漆燈猶未滅，留待沈彬來。」
唐玄宗幸橋陵，見金粟岡有龍盤鳳翥之勢，謂侍臣曰：「吾千秋萬歲後宜葬於此。」及升遐，羣臣依旨葬焉。
《禮記》子夏曰：「昔夫子言之曰，吾見封之若堂者矣，見若坊者矣，見若覆夏屋者矣，見若釜者矣，馬鬣封之謂也。」
東坡《贈章默》詩：「章子親未葬，餘生抱羸疾，朝吟噎鄰里，夜淚腐菌席。願求不毛田，親築長夜室。」
范石湖《重九日行營壽藏之地》詩：「家山隨地可松楸，荷鍤攜壺似醉劉。縱有千年鐵門限，終須一個土饅頭。」
梁鴻卒，弟伯通等為求葬地，乃葬之要離冢傍。曰：「梁鴻高賢，要離烈士，政相類也。」後人遂以其所居名梁溪，今無錫是也。
在吳公臺下，隋煬帝葬宮人處也。唐竇鞏《宮人斜》詩：「離宮路遠北原斜，生死恩深不到家。雲雨今歸何處雲？黃鸝飛上野棠花。」
晉元帝聞郭璞為人葬墳地，微服往觀，謂主人曰：「此葬龍角，必滅族。」主人曰：「璞雲此是龍耳，三年當有天子至。」帝曰：「出天子耶？」曰：「非也，能致天子問耳。」
《周禮》：方相氏毆罔象，好食亡者肝，而畏虎與柏，故墓上列柏樹，路口置石虎，本此。
孔子卒，哀公誄之曰：「昊天不弔，不遺一老，俾屏餘一人以在位，煢煢余在疚。嗚呼哀哉尼父！無自律。」子貢曰：「君其不沒於魯乎！」
《喪服小記》：魯哀公曰：「五穀囊起伯夷叔齊，不食粟而死，故作五穀囊。吾父食味含哺而死，何用此為？」今人遂為五穀瓶。
虞翻字仲翔，放棄海南，自恨疏節，骨體不媚，犯上獲罪，當長歿海隅。生無可與語，死以青蠅為弔客，使天下一人知己者，足以不恨。
《左傳》秦伯使謂褰叔曰：「爾何知？中壽，爾墓之木拱矣。」
唐萊國公杜如晦薨，太宗詔虞世南製碑文。後因食瓜美，愴然悼之，遂輟食，遣使奠於靈座。
宋玉《招魂》曰：「光風轉蕙，汜崇蘭些。」些，語詞。宋玉《招魂》語末皆雲「些」，故輓歌亦曰「哀些」。
《廣記》：鄭尤路逢一塚，有二竹。鄭為詩曰：「塚上兩竿竹，風吹常嫋嫋。」塚中人續曰：「下有百年人，長眠不知曉。」
賻，助也。賵，報也。所以助生送死，副至意也。貨財曰賻，車馬曰帽。玩好曰贈，衣服曰。
銘，明也，以死者為不可別已，故以其旌識之。杜牧之詩雲：「黃壤不霑新雨露，粉書空換舊銘旌。」
太公周公相嗣王，始作謚法。人主謚始黃帝。加謚至十數字，始唐玄宗。太子謚始申生。卿大夫謚始周。處士謚始陶弘景。公卿無爵而謚始王導。宦者謚、方伎謚，始北魏公卿大夫。祖父謚始元。婦人謚始穆天子謚盛妃。哀後謚始漢高祖尊母昭靈。公主謚始唐高祖謚女平陽公主昭。生而賜謚始衛侯賜北宮喜貞，析朱組成。私謚始黔婁。婦人私謚其夫始柳下惠。
《左傳》：獲保首領以歿於地，惟是春秋窀穸之事。
《左傳》：葬定公，雨，不克襄事，禮也。
《左傳》：葬敬嬴。旱，無麻，用葛茀。
《白虎通》：祖載者，始載柩於庭，乘輛車而辭祖禰，故曰祖載。
天子死曰崩，諸侯曰薨，大夫曰卒，士曰不祿，庶人曰死。在床曰屍，在棺曰柩。羽鳥曰降，曰足曰漬。死寇曰兵。
《禮記》：吊於葬者必執引，若從柩及壙皆執紼。
有虞氏黃帝而郊嚳，祖顓頊而宗堯。夏後氏亦黃帝而郊鯀，祖顓頊而宗禹。殷人嚳而郊冥，祖契而宗湯。周人嚳而郊稷，祖文王而宗武王。少昊始制宗廟，周公始為七廟，舜始制廟號。舜受終，文祖始大事告廟。伏羲始制祀先，少昊始制四時廟祭。舜始制祭，帝槐始制不遷宗祭。殷制五年袷祭。周三年文王祭忌日。北齊始制別室，加薦髜味。殷太甲始制功臣配享。禹作世室，始立屍。伊尹制祐【宅也。即今木主，古用石函，故名】。宋真宗制板位貯以漆匣舁床覆縑。左徹刻黃帝制木像。秦始皇始制寢墓側，漢因之，為起居、衣冠象生之備，上飯。天子正月上陵，始祭掃。王導拜元帝陵，始人臣謁陵。祭神，伏羲始於冬夏至郊社，祭皇天後土。殷湯始制祭感生帝。周公始制祭神州地祗。舜始制郊配食。秦始皇制三歲一郊。漢平帝始南郊，合祀天地，位皆南向，地位差東時王莽宰衡主之。神農始制大享五天帝於明堂。堯制五人帝、五人神，配五天帝。舜制五郊，祭五方天帝迎氣。黃帝始制壇。秦獻公制畦畤如韭畦於□中，名為一土封也。秦始皇始制四□，本襄公西□，文公□俱白帝。宣公密□青帝。靈公上下□上黃帝，下炎帝。漢高帝始增制五□。漢武帝始祀太乙五帝之主。自昏至明，始立泰畤。漢文帝始制五帝廟同宇一屋之下為五廟各門。晉武帝始詔五帝同禰昊天，除五帝座從王肅議。秦始皇始制郊祀火，舉也。不同祠所舉火為節而遙拜也。帝嚳始制六宗，祭日月星辰寒暑四時風雨雷雲。無懷氏始封禪。黃帝制四坎，祭川谷水泉，四壇祭山林丘陵。舜制秩，祭四嶽四瀆。黃帝始制社祭五土，制稷於五土之中，特指原隰之祗稷為殳長，旌異其處，能生谷也，非但祭其穀粒。秦制守始郡縣祠社稷。宋真宗始定郡縣祭社稷儀。神農始制蠟。少昊制祭先農蠶。舜制祭四方百物。禹祭司寒冰神。秦德公祭伏。湯旱，始遷稷神柱祀棄。湯始五祀，戶、竈、門、路、中。周公制七祀，加泰厲司命。漢高祖廢戶祭井。漢高祖始祭蚩尤。唐玄宗始祭九宮神【於千秋節設壇修祀】。顓頊制祭。舜制類祭。禹制大旅。神農始制祝文。漢武帝始郊祀，立樂府。黃帝始沐浴，修齋戒。後魏始行香（以香末散行或熏手）禱祈。太康失邦，始日食，始救日。神農始制求子。湯制雩禱旱。周公制大雩祈谷。神農始制請雨之法。湯制土龍祈雨。隋文帝制祈雨斷屠宰，禁施扇。
職掌凡祀大神、享大鬼、祭大祗，師執事命龜蔔日，次位築鬻、省牲、告潔、告備、受□、錫嘏。
《周禮》：太祝掌辦九祭六器。六器者，蒼璧、黃琮、青、赤璋、白虎、玄璜。九祭，一曰命，二曰衍，三曰炮，四曰廟，五曰振，六曰，七曰絕，八曰燎，九曰共。
燔柴於泰壇，祭天也。瘞埋於泰圻，祭地也，用犢。
埋少牢於泰昭，祭時也。祖迎於坎壇，祭寒暑也。王宮祭日也。夜明祭月也。幽宗祭星也。雲宗祭水旱也。
青帝曰密□祠，黃帝曰上□祠，炎帝曰下□祠，白帝曰畦□祠，黑帝曰北□。
春祀戶，夏祀竈，秋祀門，冬祀行，夏季祀中。
王立七祀，曰司命、曰中□、曰國門、曰國行、曰泰歷、曰戶、曰竈。諸侯立五祀，曰司命、曰中□、曰國門、曰國行、曰公歷。大夫立三祀，曰族厲、曰門、曰行。士二祀，曰門、曰行。庶人立一祀，或立戶，或立竈。
天子大蠟八：一先嗇神農，二司嗇後稷，三農田，四郵表田畔屋，王貓食田鼠虎食田豕，六堵蓄水，亦以障水，七水庸溝受水，亦以泄水，八昆蟲螟螽之類。
夫聖王之制祭祀也，法施於民則祀之，以死勤事則祀之，以勞定國則祀之，能禦大則祀之，能捏大患則祀之，是故厲山氏之有天下也。其子曰農，能殖百穀。夏之衰也，周棄繼之，故祀以為稷。共工氏這霸九州也，其子曰後土，能平九州，故祀以為社。帝嚳能序星辰以著眾。堯能賞均刑法以義終。舜勒眾事而野死，鯀障洪水而殛死，禹能修鯀之功。黃帝正名百物以明民共財，顓頊能修之。契為司徒而民成，冥勤其官而水死。湯以寬治民而除其虐，文王以文治，武王以武功去民之，此皆有功烈於民者也。及夫日月星辰，民所瞻仰也。山林川谷丘陵，民所取財用也。非此族也，不在祀典。
天子祭天地、祭四方、祭山川、祭五祀，歲遍。諸侯方祀，祭山川、祭五祀，歲遍。大夫祭五祀，歲遍。土祭其先。
唐玄宗始封孔子王號。宋太祖始詔孔子廟立戟，仁宗始詔用祭歌，徽宗始從蔣靖請時官司業，用冕十二旒、服九章。漢武帝始封孔子後為侯奉祀。成帝始謚孔子後。周始詔孔子後為曲阜令。宋仁宗始詔孔子後為衍聖公。
漢高祖過曲阜，以大牢祀孔子。今制，郡縣祭孔子以鹿。
凡祭，有其廢之，莫敢舉也。有其舉之，莫敢廢也。非其所祭而祭之，名曰「淫祀」。淫祀無福。
天子以犧牛，諸侯以肥牛，大夫以索牛，士以羊豕。
凡祭宗廟之禮，牛曰一元大武，豕曰剛鬣，豚曰肥，羊曰柔毛，雞曰翰音，犬曰羹獻，雉曰疏趾，兔曰明視。脯曰尹祭，槁魚曰商祭，鮮魚曰祭。水曰清滌，酒曰清酌，黍曰薌合，梁曰薌萁，稷曰明粢，稻曰嘉蔬，韭曰豐本，鹽曰鹹鹺，玉曰嘉玉，幣曰量幣。
方諸，大蛤也，摩拭令熱以向月，則生水，古人取以廟祭，謂之「明水」。
祭王父曰皇祖考，王母曰皇祖妣。父曰皇考，母曰皇妣，夫曰皇辟。
天子七廟，三昭三穆，與太祖之廟而七。諸侯五廟，二昭二穆，與太祖之廟而五。大夫三廟，一昭一穆，與太祖之廟而三。士一廟，庶人祭於寢。
天子諸侯宗廟之祭，春曰、夏曰、秋曰嘗、冬曰蒸。天子袷、□袷、嘗袷、蒸袷。諸侯則不□，則不嘗□，嘗則不蒸，蒸則不□。諸侯初□一，□一袷，嘗袷，蒸袷。
天子社稷皆太牢，諸侯社稷皆少牢。大夫、士宗廟之祭，有田則祭，無田則薦。庶人春薦韭，夏薦麥，秋薦黍，冬薦稻。韭以卵，麥以魚，黍以豚，稻以雁。
祭天地之牛，角繭栗；宗廟之牛，角握；賓客之牛，角尺。
冠、婚、喪、祭、鄉、相見。
父子、兄弟、夫婦、君臣、長幼、朋友、賓客。
飲食、衣服、事為、異別、度、量、數、制。
主人拜迎賓於庠門之外。入，三揖而後至階，三讓而後升，所以致尊讓也。盥洗揚觶，所以致潔也。拜至，拜洗，拜受，拜送。拜既，所以致敬也。尊讓潔敬也者，君子之所以相接也。
賓主，天地也。介，象陰陽也。三賓，象三光也。讓之三也，象月之三日而成魄也。四面之坐，象四方也。
祭薦，祭酒，敬禮也。嚌肺，嘗禮也。啐酒，成禮也。於席末，言是席之正，非專為飲食也，為行禮也，所以貴禮而賤財也。
主人親速賓及介，而眾賓自從之，至於門外，主人拜賓及介，而眾賓自入，貴賤之義別矣。
三揖至於階，三讓以賓升，拜至，獻酬，辭讓之節繁。及介省矣。至於眾賓，升受，坐祭，立飲，不酢而降。隆殺之義辨矣。
工入，升歌三終，主人獻之；笙入三終，主人獻之；間歌三終，合樂三終，工告樂備。遂出。一人揚觶，乃立司正焉，知其能和樂而不介流也。
賓酬主人，主人酬介，介酬眾賓，少長以齒，終於沃洗者焉，知其能弟長而無遺矣。
降，說屨升堂，修爵無數。飲酒之節，朝不廢朝，夕不廢夕。賓出，主人拜送，節文遂終焉，知其能安燕而不亂也。
伏羲始紀陽氣之初，為律法。建日冬至之聲，以黃鐘為宮。【黃鐘自冬至始，其餘以次運行，當日者各自為宮，商、徵以類應焉。】黃帝聽鳳鳴，候氣應，比黃鐘之宮，而皆可以相生，始為本令。神瞽協中聲，始為律度。武王伐紂，吹律聽聲，制七律。【各五位三所而用之，一同其數，以律和聲。】漢武帝時，令張倉定音律，訪律呂相生之變於京房，始制六十律。十二律【之外，中宮上生執始，執始上生去減，上下相生，終於南事】。五代錢樂之、沈重因京房而六之，制三百六十律。【日當一管，宮、徵旋韻，各以類從。】黃帝取□谷之竹，斷兩節間而吹律。京房以竹聲微不可度調，始作準以定數。【準狀如瑟，長丈，十三弦，分寸粗而易達。】後魏陳仲儒請以準代律。魏杜夔令柴玉鑄鐘。荀勖較杜夔鐘律，造十有二笛。笛具五音，以應京房之術，【各以其律相因，以本宮管上行，則宮亢，因宮穴以本宮。徵上行，則徵亢。】梁主衍制為四通。【立為四器，名之為通，皆施二弦，因以通聲，轉通月氣。】又用笛以寫通聲。沈重始為子聲，以母命子，隨所多少合一律。【一，部律數，為日，一中氣所有日為子。】為變宮變徵。【羽、宮之間，近宮收一聲，少高於宮。角徵之間，近徵收一聲少下於徵。四清聲。如黃鐘為宮，蕤賓為之商，則減一律之半，為清聲以應之。】隋鄭譯始立七調，以其七調勘較七聲。七聲之外，更立一聲為應。姜寶常始為八十四調，百四十律，變化終於十聲，【率下於譯調二律。】何妥臣用黃鐘一宮。【妥立議非古，旋相為宮之樂。】惟擊七鐘，五鐘為啞鐘。唐張文收與祖孝孫吹調，始十二鐘皆應。唐末【「黃巢之亂」】，工器俱盡。博士殷盈孫鑄鐘十二。處士蕭承訓較定石罄。皆於金石求之。王樸始尋古法，得十二律管，依律準十三弦，以宣其聲。宋太祖命和峴下王樸樂二律。仁宗夏詔李較定。宋禮官楊傑請依人聲制樂，以歌為本。蜀方士魏漢律用夏禹以身為度之文，取帝中指三寸為度。伏羲始作樂。黃帝臣伶倫始制六律、六呂。榮緩鑄十二鐘，協月，以和五音。周禮始奏鼓吹【大樂皆以鐘鼓禮。鐘師，掌金奏】，制九夏。梁武帝本九夏為十二雅。準十二律始定大樂，世世因之。祖孝孫本十二雅為十二和。秦燔《樂經》。漢興，高祖始為樂。武德文帝廣為四時樂。叔孫通始定廟樂。武帝始定《郊祀》十九章。明帝始定四品。【郊廟上陵大予樂，辟雍燕射雅頌樂，燕饗黃門鼓吹樂，軍中短簫鐃歌樂。】漢東京之亂，樂忘。魏武始命杜夔創定雅樂，四箱樂具。晉永嘉之亂樂又忘。梁武帝更制。及周太祖、隋文帝詳定雅樂，頗得其宜。至唐高宗，命祖孝孫考據古音，斟酌南北，始著為唐樂。漢武帝制樂府，始諸調雜舞悉被絲管。陳後主始制《玉樹後庭花》新樂，隋煬帝《金釵兩臂垂》。【雲俱陳後主。】唐玄宗立部伎、坐部伎，三十六曲。隋文帝始分雅俗二部。唐玄宗始法曲，與胡部合奏。漢始立鼓吹署隸，北狄樂分二部。朝會用鼓吹，有簫笳者。軍中馬上用橫吹，有鼓角者。隋以後，始以橫吹用之鹵簿，與鼓吹列為四部【鼓部、鐃鼓部、大橫吹、小橫吹部】，總為鼓吹，供大駕及皇太子王公。張騫入西域，得胡音，始為胡角以應。胡笳本黃帝吹角，戰於涿鹿。魏時減為半鳴始衰。漢唐山姓夫人造房中祠樂，本周房中樂諷，用絲竹遺聲為清樂。隋高祖制房內樂。煬帝始加歌鐘、歌磬，絲竹副之。元魏孝文篡漢，獲南音，始為清商樂，本漢三調。隋文帝篤好清樂，置清商署為七部。煬帝始定清樂九部。唐高祖仍設九部，太宗為十部，俱主清商。唐玄宗始制教坊隸。散樂始周，有縵樂、散樂。秦漢因之，為雜伎。武帝始沿為俳優百戲，總謂散樂。舜調八音，用樂器八百般。至周，改宮、商、角、徵、羽，減樂器五百般。唐又減三百般。周制樂，編懸鐘磬各八，二八十六，而在一虛，半為堵，全為肆。肆，陳也。【堵，猶墻之堵，言一列也。】黃帝始煞夔作冒披，帝嚳作鞀鼓，禹作鼓小鼓，作鼙鼓。周有瓦鼓，漢有杖鼓，唐有羯鼓。母句始作磬。南齊作雲板。梁作方響【制編罄以鐵為之】。黃帝禦蚩尤，作鉦角，學嚳平共工，作塤□、【即控揭。】神農始作鐘，禹作鐸，湯作（以鐘以和鼓）。女媧氏作笙簧，隨作竽，神農作□，伏羲作簫【一雲女媧，一雲舜】，師延作控箜篌，蒙恬作箏，沈懷遠作繞梁【似箜篌】。伶倫伐昆溪之竹作笛，漢丘仲始充其制。女媧氏始作管，唐劉□作七星管。伏羲始作瑟，黃帝始使素女破二十五弦（伏羲瑟五十弦）。梁柳惲作擊瑟擊琴。唐道源作擊甌。李□作水盞【二俱用箸擊】。師曠制月琴。秦苦役弦而鼓之，作琵琶。李伯陽入西戎，作胡笳。黃幡綽侍明皇，譜拍板琴。
伏羲氏始削桐為琴，十弦。神農作五弦琴，具五音。文王始增少宮、少商二弦，為七弦。伏羲始為《琴操》。師延始為新曲。趙定（漢宣時人）始為散操，九引十二操，皆以音相援，不著辭【或雲琴曲皆魏晉人為之】。至梁始琴有辭。
伏羲離徽，黃帝清角，帝俊電母，伊陟國阿，周宣王響風，秦惠文王宣和、閑邪，楚莊王繞梁，齊桓公鳴廉、號鐘，莊子橘梧，閔損掩容，衛師曹鳳嗉，魯謝涓龍腰，魏師堅履杯，魯賀雲龍頷，魏楊英鳳勢，秦陳章神暉，趙胡言亞額【琴額女亞字】，李斯龍腮，始皇秦琴【弦軫徽尾俱黑】，司馬相如綠綺，榮啟期雙月，張道響泉，趙飛燕鳳凰，梁鴻靈機，馬明四峰，宋蒙蟬翼，揚雄清英，晉劉安雲泉，王欽古瓶，謝莊怡神、仙人，莊女落霞，李勉百納，徐勉玉床，荀季和龍唇，牧太古，趙孟震餘【許旌陽手植桐】，吳思懿王洗凡斫瀑布泉亭柱。
雅度五等，伏羲、舜、仲尼、靈關、雲和。十二操：孔子《將歸》、《猗蘭》、《龜山》，周公《越裳》，文王《拘幽》，太王《岐山》，尹伯奇《履霜》，牧瀆《雉朝飛》，商陵牧子《別鶴》，曾子《殘形》，伯牙《水仙》、《懷陵》。九引：楚樊姬《烈女引》，魯伯妃《伯妃引》，晉漆室女《貞女引》，衛女《思歸引》，楚商梁《霹靂引》，樗裏牧恭《走馬引》，樗裏子《箜篌引》，秦屠高門《琴引》。蔡邕五弄：《遊春》，《淥水》，《幽居》，《坐愁》，《秋思》。師涓四時操：春操離鴻、去雁、應蘋；夏操明晨、焦泉、流金；秋操商風、落葉、吹蓬；冬操凝和、流、沈雲。
黃帝作《鹹池》，顓頊作《六英》，帝嚳作《五莖》，堯作《大章》，舜作《大韶》，禹作《大廈》，湯作《大》，武王作《大武》。
黃帝命伶倫作律。伶倫取竹於谷山，其竅厚薄之均者，斷為兩節間作六寸九分而吹之，以為黃鐘之管。制十二以聽鳳凰之鳴，雄鳴六，雌鳴六，以為律呂。
五聲之本，生於黃鐘之律。律有十二，陽六為律，陰六為呂。律以通氣類物，一曰黃鐘，二曰太簇，三曰姑銑，四曰蕤賓，五曰夷則，六曰無射。呂以旅陽宣氣，一曰林鐘，二曰南呂，三曰應鐘，四曰大呂，五曰夾鐘，六曰仲呂。有三統之義焉。職在太常，太常掌之。
隋文帝取律呂，實葭灰以候氣，問於牛弘，對曰：「灰飛半出為和氣，全出為猛氣，不出為衰氣。」
宮為君，商為臣，角為民，徵為事，羽為物，五者不亂，則無□之音矣。宮亂則荒，其君驕；商亂則陂，其臣壞；角亂則憂，其民怨；徵亂則哀，其事動；羽亂則危，其財匱。五者皆亂，疊相陵，謂之慢，如此則國之滅亡無日矣。
鄭衛之音，亂世之音也，比於慢矣。桑間濮上之音，亡國之音也，其政散，其民流，誣上行私而不可止也。
魏文侯問：「何謂溺音？」子夏對曰：「鄭音好濫淫誌，宋音燕女溺誌，衛音趨數煩誌，齊音敖辟喬誌。此四者皆淫於色而害於德，是以祭祀弗用也。」
鐘聲鏗，鏗以立橫，橫以立武。君子聽鐘聲，則思武臣。石聲磬，磬以立辨，辨以致死。君子聽磬聲，則思死封疆之臣。絲聲哀，哀以立廉，廉以立誌。君子聽琴瑟之聲，則思誌義之臣。竹聲濫，濫以立會，會以聚眾。君子聽竽笙簫管之聲，則思畜聚之臣。鼓鼙之聲灌。以立動，動以進眾。君子聽鼓鼙之聲，則思將帥之臣。君子之聽音，非聽其鏗鏘而已也，彼亦有所合之也。
孔子學琴於師襄。孔子曰：「丘習其曲，再習其數，今習其誌，有所穆然而深思焉，有所怡然高望而遠誌焉。又得其人，黧然而黑，幾然而長，眼如望羊，心如欲王四國，非文王，其誰能為此也！」師襄辟席，再拜曰：「師蓋雲文王操也。」
王宮縣【四面宮縣】、諸侯軒縣【去其南面，以避王也】、大王判縣【又去其北面，僅存其半也】、土特縣【又去其西南，以示特立之意也】。
漢武帝時，未央宮殿前鐘無故自鳴。詔問東方朔，對曰：「臣聞銅者，山之子；山者，銅之母。子母相感，鐘鳴，山必有應者。」居三日，南郡太守上書言山崩，延袤二十餘丈。魏帝殿前大鐘，不叩自鳴，人皆異之，以問張華，華對曰：「此蜀郡銅山崩，故鐘鳴應之耳。」尋蜀郡上其事，如張華言。
孝武西遷，雅樂多缺，有於者，近代絕此。或有自蜀得之者，莫識之。斛斯徵曰：「此於也。」遂依幹寶周禮法，以芒筒捋之，其聲極振。
《周禮》：少師以金和鼓。其形象鐘，頂大，腹口，以伏獸為鼻，內縣鈴子，鈴銅舌。作樂，振而鳴之，與鼓相和（狀似佛子鈴）。
樂工廉郊，池上彈蕤賓調，忽聞荷間有物跳躍，乃方響一片（方響以鐵為之，用以代磬）。識者知其為蕤賓鐵也，音樂之相感若此。
伯牙彈琴，而駟馬為之仰秣。仰秣者，仰頭吹吐，謂馬笑也。
郭伯山收唐琴萬壑松，乃宣和禦府物。李白詩：「蜀僧抱綠綺，西下峨眉峰。為我一揮手，如聽萬壑松。客心洗流水，余響入霜鐘。」
蔡中郎赴鄰人酌。至門，有客鼓琴，中郎潛聽之，曰：「以樂召我，而有殺心，何也？」遂返。主人知，自起追之。中郎具以告。客曰：「我適鼓琴，見螳螂方捕蟬，惟恐失之，此豈殺心現於指下乎？」中郎笑曰：「此足以當之矣。」
伯牙鼓琴，鐘子期聽之。伯牙誌在高山，子期曰：「善哉，峻若崧嶽！」伯牙誌在流水，子期曰：「善哉，瀉若江河！」子期死，伯牙破琴絕弦，終身不復鼓琴。
晉師延為紂作靡靡之樂，武王伐紂，師延自投濮水而死。後衛靈公夜止濮上，聞鼓琴聲，召師曠聽而習之。師曠曰：「此亡國之音也！」
蔡中郎在吳。吳人燒桐以爨，中郎聞其火爆聲曰：「良木也。」請截為琴，果有美音。其尾猶焦，因名其琴曰「焦尾琴」。
司馬相如有琴臺，在浣溪正路金花寺北，魏伐蜀，於此下營掘塹，得大甕二十餘口，以響琴也。
雷威作琴，不必皆桐，遇大風雪，獨往峨眉山，著蓑笠入深松中，聽其聲連綿清越者，伐之以為琴，妙過於桐。世稱雷公琴，有最愛重者，以「松雪」名之。
晉雷威、雷玨、雷文、雷迅、郭亮並蜀人，沈鐐、張鉞並江南人，皆斫琴名手。
鮮於伯幾以震餘琴送趙文敏，是許旌陽手植桐，為雷所擊斷，斫以為琴。琴背許旌陽印劍之跡宛然，蓋人間至寶也。
蔡中郎有琴名綠綺，雲是嶧陽孤桐所斫，一時名重天下。
陶淵明不解琴，畜素琴一張，弦徽不具，常撫摩之，曰：「但識琴中趣，何勞弦上聲。」
伯牙學琴於成連，三年不成。乃引之東海蓬萊山之側，刺船迎吾師方子春，旬日不返。伯牙延望無人，但聞海水洞崩折之聲，山林杏冥，群鳥悲鳴，愴然嘆曰：「先生將移我情矣！」乃援琴而歌水仙之操。
馮道之子能彈琵琶，以皮為弦，世宗令彈，深喜之。因號繞殿雷。
孫卿子雲：「匏巴鼓瑟，遊魚出聽。」
箜篌其形似瑟而小，用撥彈之。漢靈帝好之，體曲而長，二十三弦，豎抱於懷，兩手齊奏之，俗謂之「劈箜篌」。
孔子鼓琴，曾子、子貢側門而聽，曲終，曾子曰：「嗟乎！夫子琴聲，殆有貪狼之誌，邪僻之行，何其不仁！」子貢以告，子曰：「向者鼓琴，有鼠出遊，貍見於屋，循梁微行，造焉而避，厭身曲脊，求而不得。丘以琴淫其聲，參以為貪狼邪僻，不亦宜乎！」
築狀如琴而大頭，十三弦，其項細，其肩圓，鼓法以左手抱之，右手以竹尺擊之，隨調應節。
嵇中散常去洛數十裏，有亭名華陽。投宿。一更，操琴。聞空中稱善，中散呼與相見，乃出見形，以手持其頭，共論音聲，因授以《廣陵散》。此鬼名「寇先生」，生前善琴，為宋景公所殺。中散得《廣陵散》，秘不肯授人。後臨刑嘆曰：「《廣陵散》於今絕矣！」
王彥伯嘗過吳，維舟中潛，登亭望月，倚琴歌《泫露》之詩。俄有女郎披帷而進，乃撫琴揮弦，調韻哀雅。王問何曲，女曰：「古所謂《楚明光》也，嵇叔夜能為此聲。自茲以後，得者數人而已。」彥伯請授教，女曰：「此非艷俗所宜，惟巖棲谷隱，可以自娛耳。」鼓琴而歌，歌畢，遲明辭去。
桓大司馬曰：「謝仁祖，企腳北窗下彈琵琶，有天際真人想。」
武後時，有人破古冢得銅器，似琵琶，身正圓，人莫能辨。元行曰：「此阮鹹所作也。」命匠人以木為之，樂家遂名之「阮鹹」。以其形似月，聲似琴，遂名月琴。今人但呼曰「阮」，曰「撥阮」，曰「摘阮」，俱可。
蔡中郎避難江南，宿柯亭，聽庭中第十六條竹椽迎風有好音，中郎曰：「此良竹也。」取以為笛，聲音獨絕，歷代相傳，後折於孫綽妓之手。
李龜年至岐王宅，聞琴，曰：「此秦聲。」良久，又曰：「此楚聲。」主人入問之，則前彈者隴西沈妍，後彈者揚州薛滿。二妓大服。
齊王好竽，有求仕於齊者，操瑟而往，立於王之國三年，不得入。客曰：「王好竽，而子鼓瑟，瑟雖工，其如王之不好何！」
唐明皇不好琴，一弄未畢，以琴者出。謂內侍曰：「速令花奴將羯鼓來，為我解穢。」
禰衡被魏武謫為鼓吏。正月十五，試鼓，衡陽（音孚）為《漁陽摻撾》（音傘查），淵淵有金石聲，四座為之改容。摻，擊鼓法。撾，擊鼓捶。）
王大將軍嘗坐武昌釣臺，聞行船打鼓，嗟稱其能。俄而一捶小異，王以扇柄撞幾曰：「可恨！」時王應侍側曰：「此回帆。」使視之，曰：「船人入夾口。」
蔡琰字文姬，先適河東衛仲道，夫亡。興平中喪亂，為胡騎所獲，沒於南匈奴。左賢王十二年春月，登胡殿，感胡笳之聲，作《胡笳十八拍》，後曹操以金帛贖之，嫁於董祀。（音損巨。橫曰，直曰）《周禮》：梓人為。天下大獸五，脂者、膏者、嬴者、利者、鱗者。雕畫於樂縣之上，大聲有力者，以為鐘，清聲無力者為磬。
周瑜妙於音律，雖三爵之後，少有闕誤，瑜必舉目瞠視。時人語曰：「曲有誤，周郎顧。」
擊壤，石戲也。壤以木為之，前廣後銳，長四尺三寸，闊三寸，其形如履，將戲，先側一壤，於三四十步外，以手中壤擊之，中者為吉。
一千一百三十聲為一通，三千六百九十聲為三通。更鼓三百六十撾為一通。千捶為三通。餘鼓三百三十三為一通。角十二聲為一疊。
晨昏撞一百單八者，一歲之義也。蓋年有十二月有廿四氣，又有七十二候，正得此數。越州歌曰：「緊十八，慢十八，六遍共成一百八。」
塤以土為之，銳上平底，如秤錘，六孔，一雲八孔，大如鴨卵，曰「雅塤」；小如雞卵，曰：「頌篪」，以竹為之，大者長一尺四寸、八孔，小者長一尺二寸、七孔，橫吹之，與塤聲相應。塤篪二器，乃周昭王時暴辛公所作。
柷狀如漆桶，以木為之，方二尺四寸，深一尺八寸，中有權柄，連底撞而擊其傍，所以起樂也。方二尺四寸者，陰數也。敔狀如伏虎形，背上有二十七鉏鋙，刻以木，長尺許，以水戛之，所以止樂也。二十七鉏鋙者，陽數也。柷、敔二器，乃舜時所作。
吳越忠懿王得天台寺中對瀑布泉屋柱，斵二琴，一曰「洗凡」，一曰「清絕」，為曠代之寶。後錢氏獻之太宗，藏於御府。見《輟耕錄》。
《劍器》，乃武舞之曲名。其舞用女妓而雄裝之，其實空手舞也。見《文獻通考》。
唐明皇酷愛法曲，選坐部伎子弟三百人，教於黎園，謂之黎園子弟。居宜春北苑。時有馬仙期、李龜年、賀懷智洞知音律。安祿山自范陽入覲，亦獻白玉簫管數百事，皆陳於黎園。自是樂響不類人間。
唐莊宗自言一日不聞音樂，則飲食都不美。方暴怒鞭笞左右，一聞樂聲，怡然自適，萬事都忘。又善歌曲，或時自傅粉墨，與優人共戲。優名謂之「李天下」。
雍門周以琴見孟嘗君，孟嘗君曰：「先生鼓琴。亦能令文悲乎？」雍曰：「千秋萬歲後，臺榭已壞，墳墓已下，嬰兒豎子樵採者，躑躅其足而歌其上，曰：夫以孟嘗君之尊貴，乃若是乎？」孟嘗君泫然承臉，曰：「先生令文若破國亡家之人矣！」
晉桓伊有柯亭笛，嘗自吹之。王徽之泊舟清溪，聞笛稱嘆。人曰：「此桓野王也。」徽之令人請之，求為吹笛。伊即下車，據胡床，三弄畢，便上車去，主客不交一言。
吳郡臨平崩岸，得石鼓，扣之不鳴。問張華，華曰：「用蜀中銅材刻魚形，扣之則鳴矣。」如其言，聲聞數十裏。
《列子》：薛譚學謳於秦青，未窮青之技，自謂盡之，遂辭歸。青弗止，饒於郊衢，撫節悲歌，聲振林木，響遏行雲。薛乃謝，求反，終身不敢言歸。
秦青曰：昔韓娥東之齊，匱糧，過雍門，鬻歌假食。既去，而餘音繞梁，三日不絕。李詩：「醉舞紛綺席，清歌繞飛梁。」
戚夫人善為翹袖折腰之舞，歌《出塞》、《入塞》之曲，侍婢數百習之。後宮齊音高唱，聲入雲霄。
唐明皇愛水調歌，胡羯犯京，上欲遷幸，登花萼樓，命樓下少年有善水調者歌曰：「山川滿目淚沾衣，富貴榮華不幾時。不見只今汾水上，惟有年年秋雁飛。」上聞潸然曰：「誰為此詞？」左右曰：「宰相李嶠。」上曰：「真才子也。」
