
晉武公伐翼，殺哀侯，止欒子曰：「茍無死矣，吾令子為上卿。」辭曰：「成聞之：『人生於三，事之如一』。父生之，師教之，君食之。」
管仲將兵遮莒道，射桓公，中帶鉤。後魯桎梏管仲送於齊。齊忘其仇以為相。謂桓公曰：「願君無忘射鉤，臣無忘檻車。」
賈誼為長沙王傅，文帝征之至。入見，上問鬼神之事，誼具道所以然；至夜半，文帝前席聽之。
孔光領尚書事，典樞機十餘年，守法度，修政事，不茍合。或問：「溫室省中樹皆何木也？」光答以他語。其謹密如此。
衛靈公與夫人南子夜坐，聞車聲轔轔，至闕而止，過闕復有聲。公問為誰，夫人曰：「此必蘧伯玉也。妾聞禮下公門，式路馬。伯玉，賢大夫也，敬於事上，必不以暗昧廢禮。」視之果然。
諸葛亮謂後主曰：「成都有枯桑八百株，薄田十五頃，子孫衣食自足。臣決不長尺寸，使庫有餘帛，廩有餘粟，以負陛下。」
楚元王敬禮穆生，每食必設醴酒。一日不設，穆生曰：「醴酒不設，王意怠矣。」遂去。
李泌謂肅宗曰：「臣絕粒無家，祿位與茅土皆非所欲，為陛下運籌帷幄，收復京城，但枕天子膝睡一覺，使有司奏客星犯帝座，一動天文足矣。」
張良，其先五世相韓。秦滅韓，良即棄家，求刺客報韓仇，不果。乃佐高帝滅秦。定天下，大封功臣，令良自擇萬戶。良曰：「臣初從帝於留，封留足矣。」尋棄人間事，從赤松子辟穀。呂後強食之，曰：「人生一世間，如白駒過隙，何至自苦如此！」
唐玄宗召李白至見金鑾殿，論當世事，奏頌一篇。帝賜食，親手為調羹。
唐肅宗常夜召穎王等二弟，同於地爐毯上坐。時李泌絕粒，上自燒二梨，手擘之以賜泌。穎王恃恩固求，上不與曰：「汝飽食肉，先生絕粒，何乃爭耶？」
崔浩論事，語至中夜，太宗大悅，賜浩縹醪酒十斛，水晶戎鹽一兩，曰：「朕味卿言，若此鹽酒，故與卿同此味也。」
唐令狐在翰林日，夜入對禁中。宣宗命以乘輿金蓮燭送還院，院吏望見，以為天子來，俄傳呼雲：「學士歸院。」
蘇軾任翰林，宣仁高太後召見便殿曰：「先帝每見卿奏疏，必曰：『奇才，奇才！』」因命坐賜茶，撤金蓮寶炬送院。
唐玄宗於勤政殿，以七寶裝成大座，召諸學士講論古今，勝者升座。張九齡論辯風生，首登此座。
韋綬在翰林，德宗常至其院，韋妃從幸。會綬方寢，學士鄭欲馳告之，帝不許。時適大寒，帝以妃蜀錦袍，覆之而去。
唐開元時，宋為相，朝野歸心。時侍禦宴，帝以所用金箸賜之，曰：「非賜汝箸，以表卿直也。」
唐太宗時，中書高季輔上封事，特賜鐘乳一劑，曰：「卿進藥石之言，故以藥石報之。」
於忠遷散騎常侍，嘗因侍宴，宣武賜之劍杖，舉酒屬忠曰：「卿世執貞節，故恆以禁衛相委。昔以卿行忠，賜名曰忠。今以卿才堪禦侮，以所禦劍杖相錫。」
崔鄲緦麻同爨，兄弟六人，至三品。□、鄲、郾凡為禮部五、吏部再，唐興無有也。居光德裏。宣宗曰：「鄲一門孝友，可為士族法。」因題曰「德星堂」，裏為「德星裏」，以旌之。
曹彬疾革，真宗親問，手為手藥，仍賜白金萬兩。問以從事，答曰：「臣無事可言。臣二子璨與瑋，材器可取。臣若內舉，皆堪為將。」真宗問以優劣，答曰：「璨不如瑋。」
王訓年十六，召見文德殿，應對爽徹。梁武帝目送之，曰：「可謂相門有相。」
劉查為東宮舍人，昭明太子以瓠食器賜之，曰：「卿有古人風，故遺卿古人之器。」
孔光字子夏，經學尤明，舉方正，為諫議大夫。兄弟妻子燕，語不及朝省政事。賜靈壽杖，歸老於第。
李既忠力，帝謂可托大事。嘗暴病疾，醫曰「用須灰可治。」帝乃自剪須以和藥。及愈，入謝，頓首流血。帝曰：「吾為社稷計，何謝為？」
《漢紀》：李大亮為金州司馬，有臺史見名鷹，諷大亮獻之。大亮密表曰：「陛下絕畋獵久矣，使者猶求鷹，信陛下意邪？乃乖昔旨。如其擅求，是使非其才。」太宗報書曰：「有臣如此，朕何憂？古人以一言之重訂千金，今賜胡瓶一，雖亡千鎰，乃朕所自禦。」又賜荀悅《漢紀》曰：「悅議論深博，極為政之體。公宜繹味之。」
馬燧帝賜《宸》、《臺衡》二銘，以言君臣相成之美，勒石起義堂，帝榜其顏，以寵之。
宋之問與楊炯分直習藝館。武後遊終南門，詔從臣賦詩。左史東方虬詩先成，後賜錦袍。之問俄頃獻，後覽之嗟賞，更奪袍以賜之。
淳化中，翰林蘇易簡獻《續翰誌》二卷，太宗賜禦詩二章，又飛白書「玉堂之署」四字賜之。
宋張詠為禦史中丞，時真宗令進所著述，帝稱善，取所執銷金龍扇賜之，曰：「美卿金曰獻文事。」
唐李吉甫盛贊天子。李絳曰：「今日西戎內訌，烽燧相接，正陛下求治之時，何得僅以贊頌為言？」帝入謂左右曰：「絳言骨鯁，真宰相也。」遣使賜酴酒。
宋太祖建元，命毋襲舊號，遂命「乾德」。一日，宮中見古鏡有「乾德」字，怪問臣下，俱不能知。獨竇儀對曰：「昔蜀王有此年號，此必蜀中宮女帶來者。」問之果然。上嘆曰：「宰相須用讀書人。」
宋慶歷中，貝州兵亂，師久無功。參知政事文彥博請行凱旋，上勞之曰：「卿，朕之裴度也。」
唐畢為翰林學士，羌人擾河西，宣宗召訪邊事，論破羌狀甚悉。上曰：「頗、牧近在禁中。」
宋田錫，天性骨鯁，奏經史中治體之要三十篇。真宗手詔褒獎，每見錫，色必矜莊。帝自謂曰：「田錫是朕之汲黯。」
馮異朝京師，光武詔曰：「倉卒蕪蔞亭，豆粥滹沱河，麥飯厚恩久不報。」異曰：「臣欲國家無忘河北之難，臣不敢忘巾車之恩。」
尚書履聲漢鄭宗為尚書僕射，數諫，上納用之。每聞其革履聲，曰：「我識鄭尚書履聲。」
唐郭子儀自同州歸，代宗詔大臣就宅作軟腳局，人出錢三千。
王旦，次子，器誠遠大，真宗嘗目送之曰：「佐朕致太平者，必斯人也。」
明王興宗初為皂隸，洪武特命為金華知縣。李丞相言：「隸也，奈何為令？」上曰：「興宗勤而不貪，又善處事，儒與吏不及也，何有於縣？」後蘇乏守，上曰：「莫如興宗。」用之，有善政。
唐玄宗每訪士，必曰：「風度得如九齡否？」
宋薛奕，興化人，中武舉第一。時同郡徐鐸亦冠文科，神宗賜以詩，有「一方文武魁天下，萬裏英雄入彀中」之句。後於國變死難。
明王來巡按蘇松，奉敕同侍郎周忱考察官吏，制詞有請上裁語，來曰：「貪官汙吏當去，宜即去之。奏請遲留，民益受弊矣。」三楊覽奏曰：「王來明達治體。」遂易與之。由是貪暴望風引去。有巨陳武，奉太後懿旨，散經江南，要索百端，人人畏之。來收其榜，謂與詔書不合，擬劾之。哀祈得免。及還，訴於上。上問顧佐曰：「蘇州巡按為誰？」佐曰：「王來。」上曰：「記之。」及代還，佐引以奏，上加獎諭，賜食光祿。
漢朱邑官至大司農，卒。天子惜之，曰：「朱邑退食自公，無疆外之交，可謂淑人君子。」賜其子黃金百斤奉祀。
韓思復兒時，母為語父亡狀，嗚咽欲死。舉茂才高第，家益貧，杜瑾以百綾饗思復，方並日食，而百綾完對不發。累遷襄州刺史，治行名天下。及卒，上手題其碑，曰「有唐忠孝韓長山之墓」。
明宋訥，士至祭酒，嚴立學規。學錄金文徵嗾冢宰余移文，以老致仕。及陛辭，上訊知其故，誅及文徵，訥居職如故。上恆謂訥骨格必壽，命畫工繪其像。年八十餘，終於官。上自製文祭之。後每思訥，舉為教國子者法。命仍官其子復祖為司業。
昭烈與關羽、張飛，寢則同床，恩若兄弟；而稠人廣座，侍立終日，隨備周旋，不避艱險。
張良聚少年百人，道遇沛公。良數以《太公兵法》說沛公，沛公善之，嘗用其策。良為他人言，皆不省。良曰：「沛公殆天授。」故遂從不去。
劉備見諸葛亮於隆中，凡三往而始得，情好日密，關羽、張飛不悅。備解之曰：「孤之有孔明，猶魚之有水也。」
漢高祖疾甚，呂後問曰：「陛下百歲後，蕭相國即死，令誰可代之？」曰：「曹參可。」問其次，曰：「王陵可。然陵少戇，陳平可以助之。陳平智有餘，然難以獨任。周勃重厚少文，然安劉氏者必勃也，可令為太尉。」
漢武帝以子弗陵年稚，察群臣，唯奉車都尉霍光忠厚，可任大事。乃使黃門畫周公負成王朝諸侯以賜光。上病篤，霍光涕泣問曰：「如有不諱，誰當嗣者？」上曰：「君未諭前畫意耶？立少子，君行周公之事。」
漢刺史郭賀，官有殊政，明帝賜以三公之服黼黻冕旒，敕行部去帷，使百姓見其容服，以章有德。
苻堅自立為秦天王，尚書呂婆樓薦王猛於堅。堅召猛，一見如舊友，語及時事，大悅，自謂如劉玄德之遇孔明也。
《詩經》：吉夢維何？維熊維羆。男子之祥，維虺維蛇。女子之祥，乃生男子，載衣之裳，載弄之璋。乃生女子，載衣之裼，載弄之瓦。
《詩經》：載生載育，時維後稷，誕彌厥月。
《詩經》：崧高維嶽，峻極於天。維嶽降神，生甫及申。
男子生，桑弧蓬矢，以射天地四方，欲其長而有事於四方也。《禮記》：男子生，設弧於左；女子生，設於左，女子生，設於門右。
《離騷》雲：「皇覽揆余初度兮，肇錫余以嘉名。」
唐盧仝生子，名添丁。宋賈耘老，子亦名添丁。耘老生子之妾，名雙荷葉。
生子三朝宴客，曰湯餅會。劉禹錫送張盥詩：「爾生始懸弧，我作座上賓。引箸舉湯餅，祝詞生麒麟。」
曹彬始生周歲，父母羅百玩之具，名曰盤，觀其所取以見誌。彬左手提戈，右手取印，後果為大將封王。
郭祥正母夢李太白，而生祥正，有詩名。梅堯臣曰：「功夫三才如此，真太白後身也。」
張說夢生。一玉燕飛入懷中，有孕，生說，後為宰相，封燕公。
三衢陳主簿妻，夢一偉人來謁，怪問之，告曰：「吾九日山神也。」已而生子，有異征。因合「九日」二字，名旭。後避廟諱，改升之。神宗朝拜相。
《南史》：王曇逸母，夢靈鳳集身，有孕，又聞腹中啼聲。僧寶曰：「生子當如神仙宗伯。」
南昌許遜，母夢金鳳銜珠墮掌而生。晉初為旌陽令，得異人術，周遊江湖，悉斬蛟蜃，除民害。精修山中，年一百三十六。舉家飛升。
宋樂史，母夢異人授五色珠而生。史力學能文，舉進士第一，立朝有聲，著《太平寰宇記》。
田文以五月五日生。其父嬰欲棄之，毋竊舉。及長，謂嬰曰：「君相齊久矣，齊不加廣而私家貲累巨萬，門下不見一賢者。文竊怪之。」嬰乃禮文，使治家，通賓客。
宋範祖禹生，母夢一丈夫被金甲，至寢所，曰：「吾漢將鄧禹也。」祖禹生，遂以為名。
唐張誌和母，夢楓生腹上而產誌和。母亡，不復仕。自號煙波釣徒。
宋宗澤母劉，夢天大雷，電燭其身，翌日舉澤。少有大誌，累功拜副元帥，起兵勤王，大破金兵。
謝靈運父不宜子，乃於杜明甫舍寄養。是夕，夢有賢人至。及曉，乃靈運也。武林山有夢兒亭。
老子姓李，名耳，字伯陽。謚聃。母懷之八十一歲，從右脅生，因號老子。
滕元發母，夢虎行月中，墮其室，而元發生。九歲能詩。舉進士，治邊，威行西夏。
桓溫生，未暮，而溫嶠見之，曰：「此兒有奇骨。」及聞其聲，曰：「真英物也。」父彜以嶠所賞，故名溫。豪爽有風概，累功進大司馬。
李嶠母以嶠問袁天綱，答曰：「神氣清秀，恐不永耳。」請伺嶠臥而候其鼻息，乃賀曰：「此龜息也，必貴而壽。」
李白母娠時，夢長庚星現，幼名長庚，後改曰白。
虞允文產之日，戶外有異光，識者知其為大器。
蘇軾任翰林，宣仁高太後召見便殿曰：「先帝每見卿奏疏，必曰：『奇才，奇才！』」因命坐賜茶，撤金蓮寶炬送院。
唐玄宗於勤政殿，以七寶裝成大座，召諸學士講論古今，勝者升座。張九齡論辯風生，首登此座。
韋綬在翰林，德宗常至其院，韋妃從幸。會綬方寢，學士鄭欲馳告之，帝不許。時適大寒，帝以妃蜀錦袍，覆之而去。
唐開元時，宋為相，朝野歸心。時侍禦宴，帝以所用金箸賜之，曰：「非賜汝箸，以表卿直也。」
唐太宗時，中書高季輔上封事，特賜鐘乳一劑，曰：「卿進藥石之言，故以藥石報之。」
於忠遷散騎常侍，嘗因侍宴，宣武賜之劍杖，舉酒屬忠曰：「卿世執貞節，故恆以禁衛相委。昔以卿行忠，賜名曰忠。今以卿才堪禦侮，以所禦劍杖相錫。」
崔鄲緦麻同爨，兄弟六人，至三品。□、鄲、郾凡為禮部五、吏部再，唐興無有也。居光德裏。宣宗曰：「鄲一門孝友，可為士族法。」因題曰「德星堂」，裏為「德星裏」，以旌之。
曹彬疾革，真宗親問，手為手藥，仍賜白金萬兩。問以從事，答曰：「臣無事可言。臣二子璨與瑋，材器可取。臣若內舉，皆堪為將。」真宗問以優劣，答曰：「璨不如瑋。」
王訓年十六，召見文德殿，應對爽徹。梁武帝目送之，曰：「可謂相門有相。」
劉查為東宮舍人，昭明太子以瓠食器賜之，曰：「卿有古人風，故遺卿古人之器。」
孔光字子夏，經學尤明，舉方正，為諫議大夫。兄弟妻子燕，語不及朝省政事。賜靈壽杖，歸老於第。
李既忠力，帝謂可托大事。嘗暴病疾，醫曰「用須灰可治。」帝乃自剪須以和藥。及愈，入謝，頓首流血。帝曰：「吾為社稷計，何謝為？」
《漢紀》：李大亮為金州司馬，有臺史見名鷹，諷大亮獻之。大亮密表曰：「陛下絕畋獵久矣，使者猶求鷹，信陛下意邪？乃乖昔旨。如其擅求，是使非其才。」太宗報書曰：「有臣如此，朕何憂？古人以一言之重訂千金，今賜胡瓶一，雖亡千鎰，乃朕所自禦。」又賜荀悅《漢紀》曰：「悅議論深博，極為政之體。公宜繹味之。」
馬燧帝賜《宸》、《臺衡》二銘，以言君臣相成之美，勒石起義堂，帝榜其顏，以寵之。
宋之問與楊炯分直習藝館。武後遊終南門，詔從臣賦詩。左史東方虬詩先成，後賜錦袍。之問俄頃獻，後覽之嗟賞，更奪袍以賜之。
淳化中，翰林蘇易簡獻《續翰誌》二卷，太宗賜禦詩二章，又飛白書「玉堂之署」四字賜之。
宋張詠為禦史中丞，時真宗令進所著述，帝稱善，取所執銷金龍扇賜之，曰：「美卿金曰獻文事。」
唐李吉甫盛贊天子。李絳曰：「今日西戎內訌，烽燧相接，正陛下求治之時，何得僅以贊頌為言？」帝入謂左右曰：「絳言骨鯁，真宰相也。」遣使賜酴酒。
宋太祖建元，命毋襲舊號，遂命「乾德」。一日，宮中見古鏡有「乾德」字，怪問臣下，俱不能知。獨竇儀對曰：「昔蜀王有此年號，此必蜀中宮女帶來者。」問之果然。上嘆曰：「宰相須用讀書人。」
宋慶歷中，貝州兵亂，師久無功。參知政事文彥博請行凱旋，上勞之曰：「卿，朕之裴度也。」
唐畢為翰林學士，羌人擾河西，宣宗召訪邊事，論破羌狀甚悉。上曰：「頗、牧近在禁中。」
宋田錫，天性骨鯁，奏經史中治體之要三十篇。真宗手詔褒獎，每見錫，色必矜莊。帝自謂曰：「田錫是朕之汲黯。」
馮異朝京師，光武詔曰：「倉卒蕪蔞亭，豆粥滹沱河，麥飯厚恩久不報。」異曰：「臣欲國家無忘河北之難，臣不敢忘巾車之恩。」
尚書履聲漢鄭宗為尚書僕射，數諫，上納用之。每聞其革履聲，曰：「我識鄭尚書履聲。」
唐郭子儀自同州歸，代宗詔大臣就宅作軟腳局，人出錢三千。
王旦，祐次子，器誠遠大，真宗嘗目送之曰：「佐朕致太平者，必斯人也。」
明王興宗初為皂隸，洪武特命為金華知縣。李丞相言：「隸也，奈何為令？」上曰：「興宗勤而不貪，又善處事，儒與吏不及也，何有於縣？」後蘇乏守，上曰：「莫如興宗。」用之，有善政。
唐玄宗每訪士，必曰：「風度得如九齡否？」
宋薛奕，興化人，中武舉第一。時同郡徐鐸亦冠文科，神宗賜以詩，有「一方文武魁天下，萬裏英雄入彀中」之句。後於國變死難。
明王來巡按蘇松，奉敕同侍郎周忱考察官吏，制詞有請上裁語，來曰：「貪官汙吏當去，宜即去之。奏請遲留，民益受弊矣。」三楊覽奏曰：「王來明達治體。」遂易與之。由是貪暴望風引去。有巨璫陳武，奉太後懿旨，散經江南，要索百端，人人畏之。來收其榜，謂與詔書不合，擬劾之。璫哀祈得免。及還，訴於上。上問顧佐曰：「蘇州巡按為誰？」佐曰：「王來。」上曰：「記之。」及代還，佐引以奏，上加獎諭，賜食光祿。
漢朱邑官至大司農，卒。天子惜之，曰：「朱邑退食自公，無疆外之交，可謂淑人君子。」賜其子黃金百斤奉祀。
韓思復兒時，母為語父亡狀，嗚咽欲死。舉茂才高第，家益貧，杜瑾以百綾饗思復，方並日食，而百綾完對不發。累遷襄州刺史，治行名天下。及卒，上手題其碑，曰「有唐忠孝韓長山之墓」。
明宋訥，士至祭酒，嚴立學規。學錄金文徵嗾冢宰余移文，以老致仕。及陛辭，上訊知其故，誅及文徵，訥居職如故。上恆謂訥骨格必壽，命畫工繪其像。年八十餘，終於官。上自製文祭之。後每思訥，舉為教國子者法。命仍官其子復祖為司業。
昭烈與關羽、張飛，寢則同床，恩若兄弟；而稠人廣座，侍立終日，隨備周旋，不避艱險。
張良聚少年百人，道遇沛公。良數以《太公兵法》說沛公，沛公善之，嘗用其策。良為他人言，皆不省。良曰：「沛公殆天授。」故遂從不去。
劉備見諸葛亮於隆中，凡三往而始得，情好日密，關羽、張飛不悅。備解之曰：「孤之有孔明，猶魚之有水也。」
漢高祖疾甚，呂後問曰：「陛下百歲後，蕭相國即死，令誰可代之？」曰：「曹參可。」問其次，曰：「王陵可。然陵少戇，陳平可以助之。陳平智有餘，然難以獨任。周勃重厚少文，然安劉氏者必勃也，可令為太尉。」
漢武帝以子弗陵年稚，察群臣，唯奉車都尉霍光忠厚，可任大事。乃使黃門畫周公負成王朝諸侯以賜光。上病篤，霍光涕泣問曰：「如有不諱，誰當嗣者？」上曰：「君未諭前畫意耶？立少子，君行周公之事。」
漢刺史郭賀，官有殊政，明帝賜以三公之服黼黻冕旒，敕行部去帷，使百姓見其容服，以章有德。
苻堅自立為秦天王，尚書呂婆樓薦王猛於堅。堅召猛，一見如舊友，語及時事，大悅，自謂如劉玄德之遇孔明也。
《詩經》：吉夢維何？維熊維羆。男子之祥，維虺維蛇。女子之祥，乃生男子，載衣之裳，載弄之璋。乃生女子，載衣之裼，載弄之瓦。
《詩經》：載生載育，時維後稷，誕彌厥月。
《詩經》：崧高維嶽，峻極於天。維嶽降神，生甫及申。
男子生，桑弧蓬矢，以射天地四方，欲其長而有事於四方也。《禮記》：男子生，設弧於左；女子生，設於左，女子生，設於門右。
《離騷》雲：「皇覽揆余初度兮，肇錫余以嘉名。」
唐盧仝生子，名添丁。宋賈耘老，子亦名添丁。耘老生子之妾，名雙荷葉。
生子三朝宴客，曰湯餅會。劉禹錫送張盥詩：「爾生始懸弧，我作座上賓。引箸舉湯餅，祝詞生麒麟。」
曹彬始生周歲，父母羅百玩之具，名曰盤，觀其所取以見誌。彬左手提戈，右手取印，後果為大將封王。
郭祥正母夢李太白，而生祥正，有詩名。梅堯臣曰：「功夫三才如此，真太白後身也。」
張說夢生。一玉燕飛入懷中，有孕，生說，後為宰相，封燕公。
三衢陳主簿妻，夢一偉人來謁，怪問之，告曰：「吾九日山神也。」已而生子，有異征。因合「九日」二字，名旭。後避廟諱，改升之。神宗朝拜相。
《南史》：王曇逸母，夢靈鳳集身，有孕，又聞腹中啼聲。僧寶曰：「生子當如神仙宗伯。」
南昌許遜，母夢金鳳銜珠墮掌而生。晉初為旌陽令，得異人術，周遊江湖，悉斬蛟蜃，除民害。精修山中，年一百三十六。舉家飛升。
宋樂史，母夢異人授五色珠而生。史力學能文，舉進士第一，立朝有聲，著《太平寰宇記》。
田文以五月五日生。其父嬰欲棄之，毋竊舉。及長，謂嬰曰：「君相齊久矣，齊不加廣而私家貲累巨萬，門下不見一賢者。文竊怪之。」嬰乃禮文，使治家，通賓客。
宋範祖禹生，母夢一丈夫被金甲，至寢所，曰：「吾漢將鄧禹也。」祖禹生，遂以為名。
唐張誌和母，夢楓生腹上而產誌和。母亡，不復仕。自號煙波釣徒。
宋宗澤母劉，夢天大雷，電燭其身，翌日舉澤。少有大誌，累功拜副元帥，起兵勤王，大破金兵。
謝靈運父不宜子，乃於杜明甫舍寄養。是夕，夢有賢人至。及曉，乃靈運也。武林山有夢兒亭。
老子姓李，名耳，字伯陽。謚聃。母懷之八十一歲，從右脅生，因號老子。
滕元發母，夢虎行月中，墮其室，而元發生。九歲能詩。舉進士，治邊，威行西夏。
桓溫生，未暮，而溫嶠見之，曰：「此兒有奇骨。」及聞其聲，曰：「真英物也。」父彜以嶠所賞，故名溫。豪爽有風概，累功進大司馬。
李嶠母以嶠問袁天綱，答曰：「神氣清秀，恐不永耳。」請伺嶠臥而候其鼻息，乃賀曰：「此龜息也，必貴而壽。」
李白母娠時，夢長庚星現，幼名長庚，後改曰白。
虞允文產之日，戶外有異光，識者知其為大器。十歲賦詩，多驚人語。
楊，璨子，未生時，將校有夢，神自靖州來，號蜀威將軍者。暨生，貌狀如之。襲職，著邊功。
揚雄之父寓巫山而生雄，論者為鐘十二峰之秀。
陳省華官諫議大夫，陳摶嘗謂省華曰：「君之子皆名將相也」。後省華謝政家居，三子並衣金紫扶杖。長堯叟，世稱賢相；次堯佐，官太子太師；季堯咨，官節度使，善射，世稱小由基。
五代王承肇母崔氏，夢山神牽五色獸逼其衣，遂生承肇。有異僧見而撫之，曰：「老僧所居周公山，佳氣減半，乃孕靈此子耶？」後節制洛州，以功名著。
彭修年十五，侍父出行，為盜所劫，修拔刀向盜，曰：「父辱子死，汝不畏死耶？」盜驚曰：「童子義士，毋逼之。」遂遁去。
劉摯兒時，父居正課以書，朝夕不少間。或謂：「君止一子，獨不加恤耶？」居正曰：「正以一子，不可縱也。」
殷淵剛介多大節，從父宦遊，父行事未當，必辯論侃侃。嘗言事父猶事君，不以諛諾為恭。後死「闖賊」難。
馮勤祖父偃，長不滿七尺，自恥短陋，乃為子伉娶長妻，生勤，八尺三寸。
劉殷有七子，五子各授一經，一子授太史公《史記》，一子授《漢書》，一門之內，七業俱興。北州之學，殷門為盛。
孟子少時，問：「東家殺豬何為？」母曰：「啖汝！」既而悔曰：「吾聞胎教，割不正不食，席不正不坐。今適有知而欺，是教之不信。」乃買豬肉啖之。
趙宣妻杜泰姬生七男，教之曰：「中人性情，可上下也。昔西門豹佩韋以自寬，宓子賤佩弦以自急，汝曹念哉！」後七子皆辟孝廉，而元、稚更以令德著。
鄧禹有子十三人，各守其藝，閨門雍睦。累世寵貴漢庭者，凡百餘人。
王母李氏嘗曰：「兒必貴，未知所與遊者何人？」適玄齡、如晦造訪，母大驚曰：「二客皆公輔器，汝貴不疑矣。」
蘇父同李嶠拜相。一日，召二子進見，帝曰：「蘇有子，李嶠無兒。」
呂昭知沁州，臨行，父老持金相贈。昭曰：「吾無劉寵之愛，敢為父老留一錢哉！」卻不納。子旦初第，昭誡之曰：「茍酌貪泉，死不歆祀。嚙冰茹蘗，是父是子。」
倫文敘弘治乙未會元，三子以諒、以訓、以詵皆成進士。以諒鄉試第一，以訓會試第一，以詵殿試第二。父子居四元，為科名盛事。
範仲淹知耀、邠二州，皆有善政。趙元昊叛，知永興軍時，稱小範老子胸中有數萬甲兵。子純禮，亦知永興，為政一如其父。
鄺仕副使，嘗市一褐寄父。貽書問：何處得此褐，毋以不義汙我。家教嚴，故制行最清謹。
杜詩：「徐卿二子生絕奇，感應吉夢相追隨。孔子釋氏親抱送，並是天上麒麟兒。」
昔有厲人夜半舉子，急持燈燭之，蓋恐肖己也。
孟子少時，居近墓，乃好為墓間之事。孟母曰：「非所以教吾子也。」乃去。居市廛，孟子又好為貿易之事。母曰：「此非所以教吾子也。」復去。居學宮之傍，孟子乃設俎豆，揖攘進退。孟母曰：「此可以教吾子矣。」遂居之。
柳公綽妻韓氏，常命粉苦參、黃連和熊膽為丸，賜其子仲郢等夜學含之，以資勤苦。
歐陽修四歲而孤，母鄭氏教之。家貧，乏紙筆，以荻畫地學字。後成大儒，官至觀文殿大學士。
陶侃孤貧，孝廉範逵嘗過，倉卒無以款待。母湛氏乃截以易酒，又撤所臥草薦，銼以餵馬。逵見盧江守張夔稱之。夔召侃領樅陽令。
竈上有釜，故子過於父，謂之跨竈。蓋父與釜同音，藉以相喻也。
宋謝鳳子超宗，善文詞，作《殷妃誄》。帝嘆賞曰：「超宗殊有鳳毛。」杜詩：「欲知世掌絲綸美，池上於今有鳳毛。」
後漢韋康、韋誕俱有時名。孔融語其父端曰：「不意雙珠近出老蚌。」
曹操見孫權，嘆曰：「生兒當如孫仲謀，如劉景升，兒子豚犬耳！」
楊彪子修為曹操所殺。操後見彪，曰：「何瘦之甚！」曰：「愧無日先見之明，猶懷老牛舐犢之愛。」操為之改容。
鄧攸字伯道，石勒之亂，挈妻子及弟子綏以逃，度不能兩全，乃棄子存侄，後卒絕嗣。時人語曰：「皇天無知，使伯道無兒。」
萱草一名宜男，妊婦佩之即生男。故稱母為萱堂。《詩·伯兮》章：「焉得萱草，言樹之北」。
《莊子》雲：「上古有大椿，以八千歲為春，八千歲為秋。」今人稱父曰椿庭。
喬木高而仰，父道也。梓木實而俯，子道也。故稱父子曰喬梓。
張敷小字楂，父邵小字梨。宋文帝戲之曰：「楂何如梨？」敷曰：「梨是百果之宗，楂何敢比！」
子路曰：「傷哉貧也！生無以為養，死無以為禮也。」孔子曰：「啜菽，飲水，盡其歡，斯之謂孝。」
後漢茅容，郭林宗訪之，留宿。旦日，容殺雞為饌，林宗以為己設。已而，供奉其母。林宗拜之，曰：「卿賢乎哉！」因勸之學，以成其德。
晉趙至年十二，與母道旁看令上任。母曰：「汝後能如此不？」至曰：「可爾耳。」早聞父耕叱牛聲，釋書而泣。師問之，曰：「自傷未遇，而使老父不免勤苦。」
春秋臯魚宦遊列國，歸而親故，泣曰：「樹欲靜而風不息，子欲養而親不在！」遂自刎死。
毛義以孝行稱。府檄至，以義為安陽令。義捧檄而喜動顏色，張奉薄之。後義母亡，遂不仕。奉嘆曰：「往日之喜，蓋為母也。」
穎考叔為封人，鄭莊公賜之食。食舍肉，曰：「小人有母，皆嘗小人之食矣，未嘗君之羹，請以遺之。」
王孫賈事齊閔王，王出走，賈不知其處。其母曰：「汝朝出而晚歸，則吾倚門而望；汝暮出不歸，則吾倚閭而望。汝今事王，王出走，汝不知其處，汝尚何歸？」
王陵歸漢，項羽取陵母置軍中，以招陵。陵母私送使者曰：「漢王長者，吾兒毋以老妾故持二心，妾以死送。」遂伏劍而死。
陶侃少為縣吏，常監魚池，以魚遺母。母封責之，曰：「爾以官物遺我，反增我憂耳！」拒卻之。
劉安世除諫官，白母曰：「朝廷使兒居言路，須以身任國，脫有禍譴，如老母何？」母曰：「諫官為天子諍臣，汝父欲為而弗得。汝幸居此，當捐身報主，勿以母老懼流放耳。」
陸續系洛陽。母往饋食，續對食悲泣。使者問故，曰：「母來不得見耳。」問：「何以知之？」曰：「吾母切肉未嘗不方，斷蔥以寸為度，此必母所饗也。」使者以聞，特赦之。
陳嬰母，東陽少年殺其令，欲立嬰為王。母曰：「吾自為汝家婦，未聞汝先有貴者。今暴得大名，不祥。」嬰乃屬漢。
嚴延年為河南守，母從東海來，適見報囚，乃大驚，不肯入。延年叩首謝。母曰：「天道神明，人不可獨殺。我不意垂老見壯子被刑戮也！」歲余，果敗。
陳堯咨秩滿歸。母問有何異政，對曰：「荊南當孔道，過客以兒善射，莫不嘆。」母曰：「忠孝輔國，爾父之訓也。爾不能以善化民，顧專卒伍一人之技。因擊以杖，墮其金魚。
漢誅黨人，詔捕急。範滂白母曰：「仲博孝敬，足供養，滂從龍舒君九原，存亡得所。惟大人割不忍之恩。」母曰：「汝得與李杜齊驅，死亦何恨！令名壽考，可兼致乎？」
尹焞嘗應舉，發策有誅元祐諸臣議。焞不對而出，歸告其母。母曰：「吾知汝以善養，不知汝以祿養也。」
蘇軾生十歲，母程氏親授以書，聞古今成敗，輒能領其要。程讀《范滂傳》，慨然嘆息。軾請曰：「軾若為滂，母能許之否？」程曰：「汝能為滂，我獨不能為滂母耶？」
虞集母楊氏歸虞汲。宋末兵亂，汲挈家奔嶺外，無書可攜讀。母口授集《左傳》、歐蘇文。卒以文章名世，皆母訓也。
唐宋之問父名令文，富文詞，且工書。有力絕人，世謂之三絕。後之問以文章顯，之悌以驍勇聞，之遜精草隸，各得父一絕。
明倪謙與子同入史局，謙終南禮部尚書，子嶽終南吏部尚書。父謚文僖，子謚文毅。父子謚文，世以為榮。
何遵幼閱範滂母事，告母曰：「兒設為滂，大人能慨然為滂母乎？」母笑而許之。後為工部主事，諫武宗南巡，荷校暴午門外，五日杖死。廷杖日，父鐸在裏，有烏悲鳴而前，心異之。比聞工部有以言獲罪者，父長號曰：「遵其死夫！」已而果然。
三國紀亮與子騭俱仕吳，亮為尚書令，騭為中書令，每朝會，以雲母屏隔座，時論榮之。
周狐突，晉大夫。懷公時，突子毛及偃從重耳如秦。公執突曰：「子來則免。」對曰：「子之能仕，父教之忠，古之道也。今臣子從公子亡，若又召之，教之貳也。」卒就死。
商瞿同年有梁者，年三十，未舉子，欲出其妻。瞿曰：「未也！吾齒三十八無子，吾母為吾更娶。夫子曰：『無憂也。瞿過四十當有五丈夫子。』果然。吾恐子自晚生，且未必妻過也。」居二年，而梁有子。
韋玄成，賢之子，與蕭望之諸儒辯五經同異於石渠閣。漢元帝朝拜相，守正持重不及父，而文采過之。鄒、魯諺曰：「遺子黃金滿，不如一經。」
齊二子之母，宣王時有死於道者，吏執其二子，兄曰：「我殺之。」弟曰：「非兄也，我殺之。」吏以告王，王召問其母，母泣對曰：「殺其少者。王問故，母曰：「少者妾之子。長者前妻之子，其父臨終，囑妾善視。今殺兄活弟，是以私廢公也。背言忘信，是欺死也。」王高其義，皆赦之。
於忠肅父與如蘭為方外交。忠肅彌月，如蘭赴湯餅之會，摩其頂，曰：「此他日救時宰相也。」
宋劉式歿，惟遺書數千卷，夫人陳氏指謂諸子曰：「此乃父墨莊也。」其後諸子及孫並起高第，為時名臣。
宋田行高學博，遊成均二十年，不遇，浩然歸隱。子九人，各授一經，俱登第。時稱義方者，必曰田氏。
《禮記》：良冶之子，必學為裘；良弓之子，必學為箕。
唐崔□為太常卿，親導母輿入太常署，公卿皆避道。
附：各方稱謂蜀人稱父曰郎罷。吳人呼父曰音遮，呼祖曰阿爹，又有呼曰公爹。有呼父曰爺音涯，有呼父曰爸音霸。有呼父曰音播。遼東人呼父曰阿嘛，母曰峨娘。湖南人呼母曰哎祖。有呼父曰阿叭，母曰阿宜。江淮人呼母曰社。李長吉呼母曰。吳人呼母曰音寐。羌人呼母曰姐。江湖有呼母謂音侍。青、徐人呼兄曰阿荒。荒，大也。又曰音選。越人呼兄曰況。楚人呼姊曰，呼妹曰音位。江淮人呼子曰崽音宰，呼女曰音悟。又有呼子曰男，女曰媛音。越人呼子曰。吳人呼子曰音牙。楚人呼妻母曰音氏。東齊人呼婿曰倩。呼賤役曰。婦人呼夫之兄曰兄公，稱夫之姊曰女音中。呼姊妹之子曰出音翠。自稱曰音盎，猶稱我也。稱舅母曰妗。齊人呼姊曰音稍。==夫婦==
【附妾】
梁鴻至吳，依臯伯通廡下，為人賃舂。妻孟光具食，舉案齊眉。伯通異之，曰：「彼傭，能使其妻敬之如此，非凡人也。」以禮遇之。
東方朔割肉懷歸，武帝問之，曰：「歸遺細君。」
糟糠光武姊湖陽公主新寡，欲下嫁宋弘。帝語弘曰：「貴易交，富易妻，人情乎？」弘對曰：「貧賤之交不可忘，糟糠之妻不下堂。」帝顧主曰：「事不諧矣。」
斷機樂羊子遊學，未三月而歸，其妻引刀斷機，曰：「君子尋師，中道而歸，何異斷斯織乎？」羊子乃發憤卒業。
周瑜從孫策攻皖，得喬公兩女，皆有殊色。策自納大喬，瑜納小喬。策謂瑜曰：「喬公二女雖流離，得吾二人為婿，亦足為歡。」
孫權妹，劉先主初在荊州，孫權以妹妻之。妹才捷剛猛，有諸兄之風，侍婢百餘人，皆執刀侍立。先主每入，心常凜凜。
許允婦貌醜，允曰：「婦有四德，卿有幾德？」婦曰：「妾之所不足者色耳。士有百行，卿有幾行？」允曰：「皆備。」婦曰：「君好德不如好色，何謂皆備？」允大慚，禮之終身。
《左傳》：晉太子圉質於秦，秦妻之，將逃歸。嬴氏曰：「寡君使婢子執巾櫛，以固子也。縱子私歸，棄君命也，不敢從。」
單父人呂公好相人，見劉季狀貌，異之，曰：「仆閱人多矣，無如季相！仆有弱息女，願為箕帚妾。」
劉庭式嘗聘鄉人女。及登第，女喪明，家且貧甚，鄉人不敢復言。或勸改聘，庭式嘆曰：「心不可負！」卒娶之，生數子。死哭之慟。蘇軾時為州守，問曰：「哀生於愛，愛生於色。足下愛何從生？哀何從出乎？」庭式曰：「吾知喪吾妻而已。」軾深感其言。
張敞為京兆尹，為婦畫眉。有司奏聞。上問之，對曰：「夫婦之私，有過於此者。」上弗責。
王章家貧無被，臥牛衣中，與妻涕泣。妻怒曰：「京師貴人，誰逾仲卿者，不自激昂，乃反涕泣，何鄙也！」後果之京兆。
房玄齡布衣時，病且死，謂妻盧氏曰：「吾病不起，卿年少，不可寡居，善事後人。」盧泣入帷中，剔一目以示信。玄齡疾愈，後入相，禮之終身。
竇滔妻蘇氏，字若蘭，苻堅時滔拜安南將軍，鎮襄陽，攜寵姬趙陽臺以行。蘇悔恨，因織錦為回文，題詩二百餘首，縱橫反復皆為文章，名曰《璇璣圖》，以寄滔。
宋黃龜年為侍禦史，劾秦檜，遂奪檜職。初，邑簿李朝旌許妻以女。既登第，而朝旌已死，家甚貧，或勸其別娶，不從。
漢廬江小吏焦仲卿妻，為姑所逐，自誓不嫁。其母屢逼之，遂投水死。仲卿聞之，亦自縊。今府境有小吏港，以仲卿名。
韓憑妻封丘息氏，康王奪之，憑自殺。息與王登臺，遂投臺下死，遺書於帶，願以屍骨賜憑。王弗聽，使人埋之，冢相望也。信宿，有交梓本生於二冢之旁，旬日而枝成連理，鴛鴦棲其上，交頸悲鳴。宋人哀之，號曰相思樹。
季敬姜，魯大夫公甫穆伯之妻也。子文伯相魯，退朝。敬姜方績，文伯曰：「以歇之家，而猶績乎？」敬姜嘆曰：「夫民，勞則思，思則善心生；逸則淫，淫則忘善，忘善則惡心生。……吾懼穆伯之絕祀也！」及文伯卒，敬姜朝哭穆伯，暮哭文伯。仲尼聞之，曰：「季氏之婦知禮矣！」
柳下惠卒，門人慾誄之。妻曰：「將誄夫子之德耶？則二三子不如妾知之也。」乃作誄。
黔婁先生卒，曾西往吊，見其屍覆布被，手足不盡斂。曾西曰：「邪引其被則斂矣。」妻曰：「邪而有餘，不若正而不足。死而邪之，非先生意也。」曾西曰：「何以為謚？」妻曰：「先生不戚戚於貧賤，不汲汲於富貴，其謚曰康，可乎？」曾西嘆曰：「惟斯人也，而有斯婦。」
晉大夫伯宗好以直辯淩人，人惡之。妻曰：「危可立待也！何不預結賢士，以州犁托焉。」伯宗乃得畢羊而交之。未幾，伯宗以譖死。畢羊送州犁於荊，倖免。
共姜，衛世子共伯妻。共伯蚤折，父母欲奪而嫁之，以死自誓，作《柏舟》詩。
王霸少與令狐子伯善，後子伯相楚。其子為郡功曹，嘗詣霸。霸子耕於野，投耒見客。顏色慚阻。客去，霸臥不起。妻問故，霸曰：「彼子容服都，兒曹有慚色。父子恩深，不覺自失耳。」妻曰：「子伯之貴孰與君之高？奈何忘夙誌而慚兒女子乎？」霸起而笑曰：「有是哉！」遂共隱，終其身。
鮑蘇仕衛三年，而娶外妻。其妻養姑甚謹。其姒曰：「子可以去矣。」答曰：「婦人從一為貞，以順為正，豈有專夫室之愛為賢哉？」事姑愈謹。宋公表其閭曰「女宗」。
唐賈直言坐事貶嶺南。妻董氏名德貞，年甚少。訣曰：「死生未期，汝可亟嫁。」貞不答，引繩束發，封以帛，使直言署曰：「非君手不可解！」直言貶二十年乃還，帛如故。
羊舌子好直，不容於晉，去三室之邑。邑人攘羊而遺之，羊舌子不受。妻叔姬曰：「不如受而埋之。」羊舌子曰：「何不饗盼與鮒？」姬曰：「不可。南方有鳥為吉乾，食其子，不擇肉，子多不義。今盼與鮒童子也，隨大人而化，不可食以不義之肉。」乃盛以甕，埋壚陰。後攘羊事敗，吏發視之，羊尚存。曰：「君子哉！羊舌子不與攘羊矣。」
晉繁人之妻也。平公使繁為弓，三年乃成。公引射而不穿一劄，將殺之。其妻請見，曰：「妾夫造弓，勞矣！君不能射，反以殺人。妾聞射之道，左手如拒，右手如附；右手發之，左手不知。」公用其言，而射穿七劄，立釋繁人。
晉文公與趙衰子奔狄，狄人隗氏入二女，公納季隗，以叔隗妻衰，生盾。及反國，文公又以女趙姬妻之，生三子。趙姬請迎盾與其母，衰不敢從。姬曰：「得寵忘舊，安富室而棄賤交，不可。君其迎之。」衰乃迎叔隗於盾於狄。
桓氏字少君，鮑宣就少君父學，父奇其清苦，以女妻之，裝送甚盛。宣不悅。少君悉屏去侍從服飾，更布素，與宣共挽鹿車歸裏。拜帖，即提甕出汲，修婦道。
晏子出，其禦之妻從門間窺其夫，意氣揚揚自得。既而歸，妻請去，曰：「晏子身相齊國，名顯諸侯。觀其誌常有以自下者。子為人禦，自以為足，妾是以求去也。」禦者乃重自抑。晏子怪而問之，以實對，薦為大夫。
馬融女適汝南袁隗，禮初成，隗曰：「婦奉箕帚則已，何乃珍麗？」對曰：「慈親愛重，不敢違命，君若慕鮑宣之高，妻亦效少君之事。」
破鏡樂昌公主下嬪徐德言。陳亡，德言與主破鏡，各分其半。後主為楊素所得，德言寄詩雲：「鏡與人俱去，鏡歸人未歸。」樂昌得詩，悲泣不已。素愴然，召德言還之。
杞梁死國事，喪歸，齊莊公遇於途，欲吊。其妻曰：「君以吾夫之死為有罪，則不敢辱君之吊；如以為無罪，則先人有敝廬在，何吊於途？」公乃造其廬而吊焉。
司馬相如與臨邛令善。富人卓王孫聞令有貴客，為具召之。酒酣，令請相如撫琴。時卓王孫女新寡，竊聽。相如以琴心挑之，文君遂夜奔，相如與之歸成都。
司馬相如將聘茂陵女為妾，卓文君作《白頭吟》以自絕，相如感之，乃止。
劉伯玉妻段氏悍妒，聞其夫誦《洛神賦》，投洛水死。後人名其地為妒婦津。有婦人渡此者，必濕其衣妝。
王文穆作「三畏堂」。夫人悍妒。楊文公戲曰：「可改作四畏堂。」公問故，曰：「兼畏夫人。」
陳季常妻柳氏悍妒，客至，或聞詬詈聲。坡公詩戲之曰：「誰似龍丘居士賢，談空說有夜不眠。忽聞河東獅子吼，柱杖落手心茫然。」
謝太傅劉夫人性妒，常帷諸妓作樂，太傅暫見，便下帷。太傅索更一開，夫人拒之，曰：「恐傷盛德。」
梁武帝平齊，獲侍兒千餘，郗後憤恚成疾。左右曰：「《山海經》雲，食庚止妒。」後食之，妒果減半。
百裏奚為秦相，堂上作樂，有浣婦自言知音，援琴歌曰：「百裏奚，五羊皮，憶別時，烹伏雌，炊，今當富貴忘我為？」尋問之，乃其妻也。
謝太傅欲置伎妾，命兄子往勸夫人，因言《關雎》、《螽斯》不妒之詩。夫人問誰為此詩？雲是周公。夫人曰：「周公是男子，周姥撰詩，當無是語。」
桓溫尚南康公主，經年不入其室。一日，溫與司馬謝奕飲，奕以酒逼溫，溫逃入主所。奕遂升廳事，引一直兵共飲，曰：「失一老兵，得一老兵，何怪也！」主謂溫曰：「君若無狂司馬，我何由得見！」
朱買臣刈薪自給，妻求去，買臣笑曰：「我年五十當富貴。」妻恚曰：「如公等，終餓死溝中耳！」買臣不能留。無何，拜會稽太守，乘傳入吳，見故妻從夫治道，載之後車。妻愧死，葬於嘉興，呼為「羞墓」。方正學有詩雲：「青草塘邊土一丘，千年埋骨不埋羞，丁寧囑咐人間婦，自古糟糠合到頭。」
魯秋胡娶妻五日，官於陳。後歸，見採桑女子，下車挑之，曰：「力田不如逢年，力桑不如見郎。吾有黃金，願以與子。」婦不受，歸。及見其夫，乃挑我者也，遂數胡罪，而沈於河。
郭汾陽子曖與昇平公主詬詈，曖曰：「汝倚父為天子耶？我父薄天子而不為耳！」主入奏，子儀囚曖入待罪。代宗曰：「不啞不聾，難做家公。小兒女閨閫之言弗聽。」
唐任環為兵部尚書，太宗賜宮女二人，妻柳氏妒之，欲爛其發使禿。太宗賜酒曰：「飲之立死，不妒不須飲。」柳氏拜敕曰：「誠不如死！」舉卮飲盡。太宗謂環曰：「人不畏死，卿其奈何！」二女令別室安置。
莊子妻死，惠子吊之。莊子方箕踞，鼓盆而歌。惠子曰：「不太甚乎？」莊子曰：「人且僵然寢於巨室，而我且然隨而哭之，自以為不通乎正命，故止之也。」
周武王曰：「牝雞無晨。牝雞之晨，惟家之索。今商王受，惟婦言是用。」
王導懼內，乃以別館畜妾。夫人知之，持刀尋討。導飛轡出門，以左手扳車欄，右手提塵尾柄以打牛，狼狽而前。蔡司徒謨曰：「朝廷欲加公九錫。」王信以為實。蔡曰：「不聞餘物，惟聞短轅犢車，長柄塵尾。」王大羞愧。
桓溫平蜀，以李勢妹為妾，妻聞，拔刀襲之。李方梳頭，發垂委地，姿貌端麗，乃徐結發，斂手向妻，曰：「國破家亡，無心至此。若能見殺，猶生之年！」神情閑正，辭氣淒惋。妻乃擲刀，前抱之曰：「我見猶憐，何況老奴？」遂善視之。
齊侯好內，多內寵，內嬖如夫人者六人。
管仲妾名婧。桓公出遊，寧戚扣牛角而高歌。公使管仲迎之，戚曰：「浩浩乎白水。」管仲不知所謂。婧曰：「古有白水之詩，曰：『浩浩白水，倏倏之魚，君來召我，我將安居？』此戚之欲仕也。」管仲大悅，以報桓公，遂相齊。
關盼盼，張建封侍姬也。建封歿，盼盼獨居燕子樓十餘年。一日，得白樂天和詩，泣曰：「自我公薨，妾非不能死，恐世以我公重色，有從死之妾，而玷公也。」遂怏怏不食而卒。但吟雲：「兒童不識沖天物，漫托青泥汙雪毫。」
周母姓李，字絡秀，父浚，為安東將軍，出獵遇雨，過李氏。會其父兄他出，絡秀與一婢具數十人饌，甚精辦，而不聞人聲。浚怪，使人覘之，獨見一女子美甚。浚固求為侍妾。父兄初不許，絡秀曰：「門戶衰微，何惜一女！」遂許之，生及嵩。
趙淮妾，長沙人。元將使淮招李廷芝，淮至城下，大呼曰：「廷芝，男子死耳，無降也！」將怒殺之，擄其妾。妾偽告將曰：「妾夙事趙運使，今死不葬，不忍忘情。願往埋之，即事公無憾。」乃聚薪焚淮骨，置缶中，自抱骨赴水死。
袁升五旬無子，往臨安置妾。既得妾，察其有憂色，問故。妾曰：「吾故趙太守女也，家四川，且貧，母賣妾為歸葬計耳。」升即送還，並傾橐以贈。妻曰：「君施德如此，何患無子！」次年生韶，為浙西使。孫洪，官郡司馬。
王鐸鎮渚宮，以拒黃巢，兵漸逼。先是赴任，多帶姬妾，夫人不知。忽報夫人離京在道。謂從事曰：「黃巢漸以南來，夫人又自北至，旦日情味，何以安處？」幕僚戲曰：「不如降了黃巢！」
宋夏執中，姊為孝宗後，累官節度。初執中與其微時妻至京，後諷使出之，擇配貴族。執中誦宋弘語以對，後遂止。
南北朝顧協少時，將聘舅女，未成婚，而母亡。免喪後，不復娶。至六十餘，此女猶未他適，協義而迎之，卒無嗣。
陳陶操行高潔，累辟不起。嚴守南昌，欲試之，遣小妾蓮花往持，陶竟夕不納。妾獻詩曰：「蓮花為號玉為腮，珍重尚書遣妾來。處士不生巫峽夢，空勞雲雨下陽臺。」陶答雲：「近來詩思清於水，老去風情薄似雲。已向升天得門戶，錦衾深愧卓文君。」
沈襄父鑠，疏劾嚴嵩父子，被謫。復誣入白蓮邪教，戮之原籍。逮襄部訊，並解其妾。抵山東，起早下於客店，妾密語襄曰：「君至京，必無生理，盍以計脫，以存宗祧。妾拚一死，與之圖賴，或得免落奸相之手。」於是紿之，曰：「此地有吏部某為我父同年，在都時曾貸我父三百餘金，索來可作路費，亦可以餘者贈爾兩人為還鄉需，不識可行否？」二差以其有妾為質，去其手刑，易其衣巾。一差守妾於店，一差押之同往。行不一裏，其差腹疼登廁，襄逸去。差至所謂吏部家，與襄所言迥異。奔回客店，雲襄脫逃，嚇妾吐真。妾乃號叫曰：「我夫妻耐苦到此，京師已近，滿望事白生還。汝受嚴氏囑，潛殺我夫，汝必還我夫屍！我以身殉，決不甘孱弱女流又遭汝之汙辱。」聞者酸鼻，告之。當道亦疑為嚴氏所謀，將妾寄養尼庵，日比二差還屍。拖延二載，嚴氏敗，襄出為父陳冤，恩蒙贈蔭。妾亦受封，與襄白首告終。
嘉靖己醜，瑞州孝廉劉文光、廖暹同上公車，皆下第，欲歸。廖倩媒買妾，拉劉同往選擇，相中一女，下定訂期。其女問曰：「二位相公何者聘妾？」廖暹戲指劉曰：「是這劉相公娶你。」劉亦大笑，女乃對劉肅拜而進。次日備禮往娶，女見儀狀大駭，曰：「劉君娶我，何以帖出廖某？」媒告以實，女變色曰：「作妾雖然微賤，亦關夫妻父子之道，豈可輕指他人以為戲，我已拜劉，名分定矣！」父母婉轉再四，誓死不從。廖追悔無及，勸劉納之。劉力不繼，約以下科。後劉正室逝世，娶女為正。
宋子京夜飲曲江，偶寒，命取半臂，十餘寵各送一枚。子京恐有去取，不敢服，冒寒而歸。
江淮王生善蔔，有賈客張瞻將歸，夢炊臼中。問王生，生曰：「君歸不見妻矣。臼中炊，無釜也。」瞻歸而妻已卒。
姜太公初娶馬氏，讀書不事產業，馬求去。太公封於齊，馬求再合。太公取水一盆傾於地，令婦收水，惟得其泥。太公曰：「若能離更合，覆水豈難收？」
唐郭元振，美豐姿。宰相張嘉貞欲納為婿，曰：「吾五女，各持一絲於幔後。子牽之，得者為婦。」元振牽一紅絲，得第三女。
《南史》：杜廣初為劉景廄卒，及與景語，景大驚曰：「久負賢者！」告其妻曰：「吾為女求婿二十年，不意廄中有騏驥。」遂以女妻之。
唐高祖皇後竇氏父毅曰：「此女有奇相，不可輕許人。」因畫二孔雀於屏，求婿者令射二矢，陰約中目。高祖最後至，各中一目，遂歸於帝。
晉溫嶠姑有女，屬嶠覓婿。嶠自有婚意，曰：「但得如嶠何如？」姑曰：「何敢希汝比也？」復一日，嶠雲：「已得婿矣。門第不減嶠。」因下玉鏡臺一枚，姑喜。婚畢，姑女披紗扇，撫撐笑曰：「我固疑是老奴，果如所蔔！」
歐陽公與王拱辰同為蕭簡肅公婿，歐公先娶其長，拱辰娶其次。後歐公再娶其幼女，故歐公有「舊女婿為新女婿，大姨夫作小姨夫」之戲。
郗鑒使門生求婿婚於王導，導東廂下遍觀子弟門生，歸謂郗曰：「王氏諸子弟，鹹自矜持。唯一人，在東床坦腹臥，食胡餅，獨若不聞。」鑒曰：「此正佳！」訪問，乃羲之，遂妻以女。
後魏劉延明，十四就博士郭學。弟子五百餘人，有女選婿，意在延明。設一座，曰：「吾有女，欲覓一快婿，誰坐此者？」延明奮衣坐，曰：「延明其人也。」遂妻之。
魏黃尚與李元禮俱為司徒，俱娶太尉桓叔元女。時人謂桓叔元女俱乘龍，言得婿如龍也。
青城山為五嶽之長，名丈人山，故稱婦翁曰嶽丈。又雲泰山有丈人峰，故稱泰山。
歐陽永叔常雲：今人呼妻父為嶽公，以泰山有丈人峰。呼妻母為泰水，不知出何書也。
晉衛，妻父樂廣，皆有重名。議者以為婦翁冰清，女婿玉潤。
蒙氏有女，欲為擇配。女曰：「王擇配，非天婚也。我欲倒騎牛背，任牛所之，即嫁之。」王從其請。至一委巷，牛側其角而入，見一樵者，女曰：「此吾婿也。」王怒絕女。一日，婿問：「首飾是何物？」曰：「金也。」婿曰：「吾樵處甚多。」載歸，皆金磚。王難之曰：「汝能作金橋銀路，吾當來訪。」果作以迎王。王嘆曰：「信天緣也。」後名其地曰轆角莊。
張負女孫五嫁而夫輒死，平欲娶之。負曰：「平雖貧，門多長者轍。」卒與之。誡曰：「無以貧故，事人不謹。」
唐楊於陵補句容主簿，時韓節制金陵，楊以屬吏謁，異之。謂其妻柳氏曰：「夫人慾擇佳婿，無有如楊主簿者！」遂以女妻之。
範文正一見富弼器之，曰：「王佐才也。」適晏元獻謂文正曰：「吾一女，煩君為擇婿。」文正曰：「必求國士，無如富弼者！」元獻妻之。後弼與元獻共登相府，蓋異觀也。
宋馬亮知夔州。時呂蒙亨為屬吏，子夷簡在焉，亮一見，許妻以女。妻怒，亮曰：「此必國夫人也。」人服其鑒。
【附子侄】
田真、田廣、田慶兄弟同居，紫荊茂盛。後議分析，樹即枯槁。兄弟不復議分，樹乃茂盛如故。
陸機陸雲兄弟二人，生於華亭，人比之昆岡出玉，因名昆玉。
蔡司徒在洛，見陸機兄弟住參佐廨中，三間瓦屋，士龍住東頭，士衡住西頭。士龍為人文弱可愛，士衡長七尺余，聲作鐘聲，言多慷慨。
陳元方子群，陳季方子忠，各論其父功德，爭之不能決，咨於太丘，太丘曰：「元方難為兄。季方難為弟。」
袁紹二子譚、尚，父死爭立，治兵相攻。王修謂曰：「兄弟者，手足也。人將鬥，而斷其右臂，曰我必勝可乎？」二子不從，為曹操所滅。
吐谷渾阿柴有子二十人。疾革，令諸子各獻一箭，取一箭授其弟慕利延，使折之，利延折之。取十九箭使折之，利延不能折。乃嘆曰：「孤則易折，眾則難摧。若曹識之！」
淮南厲王與漢文帝兄弟，徙蜀道死。民謠曰：「一尺布，尚可縫，一斗粟，尚可舂，兄弟二人不相容。」
宋使晉王有病，太祖親往視之，自為灼艾，晉王覺痛，太祖亦取艾自灼，以分其痛。
羅願兄顥、、頡、頌、弟，皆有文名，朱熹特稱之。
唐秦景通與弟，皆精《漢書》，號大秦、小秦。凡治《漢書》者，非出其門，謂無師法。
劉，弟。嘗隔壁夜呼之，下床著衣立，然後應。兄怪其久，曰：「頃束帶未竟。」其操立如此。
諸葛瑾仕吳，弟亮仕蜀，弟誕魏魏。時謂蜀得龍，吳得虎，魏得狗。
賈敦頤為洛州司馬，洛人為刻碑市旁。弟敦實又為長使，洛人亦為立碑其側，號「棠棣碑」。
晉張載博學，能文章，嘗作《劍閣銘》，武帝命鐫之劍閣；弟協少有雋才，為河間內史；亢亦嫻詞賦。時號「三張」。
魏允中南樂人，兵使王元美賞識之。丙子秋試，元美偕同官飲使院，戒閽吏曰：「小錄至，非魏允中元毋傳鼓。」夜半鼓發，相與歡叫，已，與其兄允貞、弟允孚皆舉進士。時人號曰「三魏」。
王琳年十餘歲，父母俱亡。遭亂，鄉鄰逃竄，惟琳兄弟獨守冢廬，號泣不去。弟季出，遇赤眉，將殺之。琳自縛，請先季死。「賊」矜而放之。
徐伯珍少孤貧，以箬葉學書，杜門十九年，淹貫經史，累召不出。兄弟四人俱白首，時稱四皓。
劉正夫官左司諫。徽宗方究蔡邸獄，正夫入對，引淮南「鬥粟」、「尺布」之謠。上意遂解，謂正夫曰：「兄弟之間，人所難言。卿能及此，不覺感動。」
宋王應辰年九歲，以能誦九經、作《春秋》、《語》、《孟》義，兼通子史，貢於禮部。後數年，其弟應申亦九歲貢禮部。
吳思逵兄弟六人，先以父名析居。及父卒，泣告其母曰：「吾兄弟別處十餘年，今多破產。一母所生，忍使苦樂不均耶？」復共居。
辛攀父，尚書郎，兄鑒、曠，弟寶、迅，皆以才識知名。秦雍為之語曰：「五龍一門，金友玉昆。」
曹丕欲殺其弟植，植賦詩曰：「煮豆燃豆萁，豆在釜中泣，本是同根生，相煎何太急！」
周弟嵩，因醉詈其兄，曰：「兄才不及弟，橫得重名！」然蠟燭投之。顏色無忤，徐曰：「阿奴火攻，誠出下策。」
後漢姜肱與弟重海、重江各娶，兄弟相戀，不忍別。作一大布被，寢則兄弟與共。人稱其友愛。
李義山兄弟俱以文章著，同為一集，號《李氏花萼集》。
後漢賈彪兄弟三人，並有高名，而彪最優。故天下稱之曰：「賈氏三虎，阿彪最優。」
左昭公三年，齊公孫竈卒。晏子曰：「惜也！子旗不免，殆哉！二惠競爽猶可，又弱一個，姜其危哉！」
陸與弟恭之，並有時譽。洛陽令見之，曰：「仆已年老，幸睹雙璧。」
王右軍少時為從伯敦、導所器，常謂右軍曰：「汝是吾家佳子弟，當不減阮主簿。」
晉顧和族叔榮，見其總角誌氣不兒，曰：「此吾家麒麟，興吾宗者，必此子也。」
《北史》：楊幼聰慧絕人，其叔奇之，曰：「也，將相器。」常語人曰：「此兒駒齒未落，已是我家龍文；更十歲，當求之千裏之外。」
盧邁進中書侍郎，再娶無子。或勸蓄姬媵，邁曰：「兄弟多子，猶子也，可以主後。」
苻朗，苻堅從兄之子，堅常稱之曰：「吾家千裏駒也。」
晉王氏子弟多居烏衣巷，一時貴盛。人稱之曰烏衣子弟。
竹林七賢，阮鹹為阮籍兄子，故稱小阮。
東陽王承出守東陽，多惠政。弟幼亦東陽守。時朱異用事，車馬填門。魏郡申英指異門曰：「此中輻輳，惟勢是趨。不能屈者，大小王東陽耳。」
王湛雅抱隱德，不知者以為癡。兄子濟往省，見床頭有《周易》，因共談《易》，剖析精微，出濟意外，乃嘆曰：「家有名士，三十年不知！」武帝嘗問濟：「卿家癡叔死未？」對曰：「臣叔不癡。」又問：「誰比？」曰：「山濤以下，魏舒以上。」
謝玄為叔父東山所器重。安常謂子侄曰：「子弟亦何豫人事？正欲使之佳。」玄曰：「譬如芝蘭玉樹，欲使其生於庭階耳。」
謝太傅與客圍棋，俄而謝玄淮上信至，展書畢，攝放床下，了無喜色，下棋如故。客問之，徐答雲：「小兒輩遂已破賊。」既罷，還內，過戶限，不覺屐齒之折。
宋王之道剛直，尚風節，與兄之義、之深同科名，顏其堂曰「三桂」。嘗夢帝命之曰：「以爾有功，堂錄其後。」子十人，仕者九人。
馬援戒其子侄曰：龍伯高敦厚周慎，吾願汝曹效之。杜季良豪俠好義，吾不願汝曹效之。效伯高不得，猶為謹敕之士，所謂刻鵠不成，尚類鶩者也。效季良不得，陷為天下輕薄子，所謂畫虎不成，反類狗者也。
漢許武以二弟晏、普未顯，欲使成名，乃析產為三，自取肥田廣宅，二弟無後言，人皆稱其克讓。晏、普並舉孝廉，武乃會宗人，泣言析產故，悉以田宅歸晏、普，一郡嘆服之。
何文淵知溫州府。民有兄弟爭財而訟者，文淵判其狀，曰：「只緣花底鶯聲巧，致使天邊雁影分。」兄弟感泣親睦。
張萇年汝南郡守。有兄弟分一牛爭訟不能決者，萇年賜以己牛一頭，使均之。於是境中相戒，鹹敦敬讓。
韓祥與弟補同登進士，俱以德行文章顯名。宋理宗書「翕和堂」以賜之。
唐陸南金官太子洗馬。嘗匿盧崇道，捕當重法。弟璧請抵罪，禦史怪之。璧曰：「母未葬，妹未婦，兄能辦之。我生無益，不如死。」禦史義之，並免。
許荊兄子世，嘗報仇殺人，怨者操刃攻之。荊跪曰：「世無狀，咎在荊。兄惟一子，死則絕嗣，荊願代之。」怨家曰：「許掾郡中賢者，吾何敢犯？」遂委去。
李疾，子弟固以藥進。曰：「我山東田夫爾，位極三臺，年將八秩，非過分耶？」命置酒奏樂，列子弟，謂弟弼曰：「我見房、杜諸公，苦作門戶，為後人計，並遭癡兒破家。我有如許犬，將付汝；若不率教，急即撲殺。」
漢高祖微時至丘嫂家，嫂方食羹，厭叔至，陽雲羹盡釜。已而視釜有羹，由是怨嫂。後乃封其子為戛羹侯。
謝道韞適王凝之。叔獻之與客議論，詞理屢屈。道韞遣婢白獻之，為小郎解圍，乃於帳後與客辯議，客愧服而去。
亦食糠
陳平家負郭窮巷，以敝席為門。或謂平曰：「何食而肥？」嫂曰：「亦食糠耳，有叔如此，不如無有。」伯聞而逐其婦。
蘇秦出遊，大困而歸，妻不下機，嫂不為炊。及為從約長，佩六國相印，秦之妻嫂，俱側目不敢仰視，俯伏侍取食。秦乃笑謂嫂曰：「何前倨而後恭也？」嫂委蛇蒲伏，以面掩地而謝曰：「見季子位高而金多也。」
聶政刺韓相俠累，因自皮面抉目，自屠出腸。韓人暴屍購其名。其姊往哭之曰：「是軹深井裏聶政也。以妾在故，自刑以絕其跡。妾敢畏死以泯賢弟之名！」遂死於政屍之旁。屈原姊女，聞屈原放逐，來歸，喻令自寬。鄉人冀其見從，因名曰姊歸。故《離騷》雲：「女之嬋媛兮，申申其詈予。」
唐李性友愛，其姊病，嘗自為粥，而釜燃輒燎其須。姊戒止之。答曰：「姊且疾，而且老，雖欲進粥，尚幾何？」
漢曹壽妻曹大家，聞超在絕域，妹為上書，乃征超還。
趙匡胤將北征，聞軍中欲立點檢為天子，走告家人。太祖姊方在廚，引麵杖逐之，曰：「丈夫臨大事，可否當自決。乃來恐嚇婦女耶？」太祖即趨出。
姚廣孝以靖難功，封榮國公，謁其姊姚。姚闔門麾出之，曰：「做和尚不了，豈是好人？」終拒不見。
絡統值歲饑減食。姊問故，曰：「士大夫糟糠不足，我何心獨飽！」姊助粟若幹，統一日散盡。
李文姬，固女。聞父危，泣曰：「李氏滅矣！」密遣弟燮詣父門生王成而告之曰：「君執義先公，有古人之節。今以六尺委君，李氏存滅在此矣。」遂變服入徐，而成賣蔔於市，陰相往來。比燮赦還，姊相對而慟，因戒之曰：「先公正直，為漢忠臣，雖死之日，猶生之年。慎勿以一言加梁氏。」聞者悲感。
季兒者，季宗之妹，任延壽之妻也。延壽怨季宗而陰殺之。赦免，季兒振衣求去。延壽曰：「汝其殺我！」季兒曰：「殺夫不義，事兄之仇亦不義。與子同枕席，而殺吾兄，又縱兄之仇，何面目戴天履地乎？」乃告女曰：「吾義不可留，又無所往。汝善視兩弟！」遂自經。
唐崔日用請武甄言《春秋》疑義，甄條舉無留語。日用曰：「吾請北面。」
《禮》：「若非飲食之客，則布席，席間函丈。」
夏與同，山楸木也。形圓，楚形方，以二物為樸，以警其惰慢，使之收斂威儀也。
漢匡衡深明經術，諸儒為之語曰：「無說詩，匡鼎來；匡說詩，解人頤。」
漢馬融教授諸生，常有千數，坐高堂，施絳紗帳，前授生徒，後列女樂。
漢蘇章負笈尋師，不遠千裏。
遊酢、楊時為伊川先生弟子。一日，侍先生側，先生隱幾而臥。二生不敢去，候其寤，則門外雪深尺余矣。
朱公琰，名光庭，見明道先生於汝州。歸語人曰：「光庭在春風中坐了一月。」
漢賈逵通經，來學者不遠千裏，廣有贈獻，積粟盈倉。或雲：「逵非力耕，乃舌耕也。」
後漢孫期少為諸生，通《京氏易》、《古文尚書》。家甚貧，收豕於澤中。學者皆執經壟畔，以追隨之。
賈瓊曰：「文中子十五為人師。陳留王孝逸，先達之傲者矣。然而白首北面，豈以年乎？」
童子魏照求入事郭林宗，供灑掃。林宗曰：「當精義講書，何來相近？」照曰：「經師易獲，人師難遭。欲以素絲之後南，附近朱藍。」
《荀子》：學不可已。青出於藍，而青於藍；冰出於水，而寒於水。
《北史》：李謐初師事孔，後還就謐請業。同門生語曰：「青城藍，藍謝青。師何常？在明經。」
張詠詩雲：「獨恨太平無一事，江南閑殺老尚書。」蕭楚才曰：「恨字未妥，應改幸字。」永曰：「子，吾一字師也。」
漢邴原就學於孫崧，崧曰：「子近舍鄭君鄭玄，而躡至此，豈以鄭為東家丘耶？」原曰：「人各有誌，所向不同。君謂仆以鄭為東家丘，則君以仆為西家之愚夫矣。」崧謝。《家語》：孔子西家有愚夫，不識孔子為聖人，乃曰：「彼東家丘，吾知之矣。」
漢鄭玄事馬融，學有得。及辭歸，融喟然謂門人曰：「吾道東矣！」
宋楊龜山師明道先生。及歸，送之出門，謂坐客曰：「吾道南矣。」
漢蔔寬學《易》於田何，學既有成，寬東歸。何喜謂弟子曰：「吾《易》已東矣！」
後漢楊震明經博覽，為諸儒所宗，號曰：「關西夫子」。
兗州曲阜縣闕里，孔子所居之地。朱熹居建陽，有考亭，明經論道，諸士子號「南州闕里」。
晉王通教授於河汾之間，弟子自遠至者甚眾。累徵不起。趙郡李靖、清河房玄齡、鉅鹿魏徵，一時王佐之才，皆出其門。
古人學問必有淵源，楊惲一囗逈出當時流輩，則司馬遷外甥也。
黃幹字直卿。朱熹曰：「直卿志堅思苦，與之處，甚有益。」遂以女妻之。熹病革，出所著書授幹，曰：「吾道之託在此。」
蔡元定，八歲能詩。及長，登泰山絕頂，日惟啖薺，於書無所不讀。朱熹扣其學，大驚曰：「此吾老友也，不當在弟子列。」
孔融年十歲，聞李膺有重名，造之。膺問：「高明父祖常與仆周旋乎？」融曰：「然。先君孔子與君家老子，同德比義而相師友，則融與君累世通家也。」
《曲禮》曰：「見父之執（執，父同誌之友也），不謂之進不敢進，不謂之退不敢退，不問不敢對。」
李白與韓荊州書曰：「白聞天下談士言曰：生不用封萬戶侯，但願一識韓荊州。何令人之景慕至此哉！
韓昌黎以六經之文為諸儒倡。自愈歿後，其學盛行，學者仰之如泰山北鬥。
老子將度函谷關，關吏尹喜望見紫氣，知有神人來。果見老子騎青牛薄板車過關，喜拜之。老子教喜煉氣，授以《道德》五千言。
蔡邕聞王粲在門，倒屣迎之。粲至，年既幼弱，容貌短小，一座盡驚。邕曰：「此王公孫也，有異才，吾不如也，吾家書籍文章，盡當與之。」
徐字孺子，豫章人。陳蕃為豫章太守，罕所接見，惟設一榻以待孺子，去則懸之。屢薦不仕。郭林宗稱為南州高士。
李膺性簡亢，無所交接。荀爽常謁膺，因為其禦，既還，喜曰：「今日乃得禦李君。」
郭泰遊洛陽，與河南尹李膺相友善。後歸鄉裏，衣冠送至河上，車騎數千。泰與膺同舟而濟，眾賓望之，以為神仙。世稱「李郭仙舟」。
孔北海性寬容好客，及退閑職，賓客日盈其門，常嘆曰：「座上客常滿，樽中酒不空，吾無憂矣。」
晉呂安服嵇康高致，每一相思，輒千裏命駕赴之。
李賀，七歲能文，韓愈、皇甫過之，賀作《高軒過》詩以謝之。
漢陳遵，每大飲，賓客滿堂，輒閉門取客車轄投井中，雖有急，不得去。
《公孫述傳》：蒼蠅之飛不過數步，附托驥尾得以絕群。
晉衛見樂廣，奇之，命子弟造焉，曰：「此人，冰壺濯魄，見之瑩然，若披雲霧而睹青天。」
韓愈遺李勃書曰：「朝廷士引領東望，若景星鳳凰始見，爭先睹之為快。」
漢黃憲，陳蕃嘗謂周舉曰：「旬日間不見黃叔度，鄙吝之私復萌於心矣。」
子祀、子輿、子犁、子來，四人相與語曰：「孰知死生存亡之一體者，吾與之友矣。」四人相視而笑，莫逆於心，遂相與為友。
周宣王將殺其臣杜伯，而非其罪。伯之友左儒爭之於王，九復之，而王不聽。王曰：「汝別君而異友也。」儒曰：「君道友逆，則順君以誅友；友道君逆，則順友以違君。」王殺杜伯，左儒死。」
孔子之郯音談，國名，遭程子於途，傾蓋而語，終日甚相浹洽，顧謂子路曰：「取束帛以贈先生。」
後漢雷義與陳重為友，義舉茂才，讓於重，刺史不聽。遂佯狂，被發走，不應命。鄉裏為之語曰：「膠漆雖謂堅，不如雷與陳。」
季劄見鄭子產，如舊相識，與之縞帶，子產獻衣。後稱交契者，謂之僑劄之好。
後漢公孫沙穆遊太學，無資糧，乃變服客傭，為吳□賃舂，□與語，大驚，遂定交於杵臼之間。
陳餘年少，父事張耳，兩人相與為刎頸之交，後乃有隙。
程普嘗以氣淩周瑜，瑜未嘗有慍色，承奉愈謹。普自慚，投分於瑜曰：「與公瑾交，若飲醇醪，不覺自醉。」
廉範與洛陽慶鴻為刎頸交。時人稱曰：「前人管鮑，後有廉慶。」
管仲與鮑叔相友善。仲曰：「吾困時，嘗與鮑叔賈，分財則吾多自與，鮑叔不以我為貪，知我貧也。生我者父母，知我者鮑叔也。」
陶元亮詩敘：「停雲，思親友也。」故稱知交謂之停雲。
言舊交也。杜工部雲：「臥病長安旅次，多雨，尋常車馬之客，舊，雨來，新，雨不來。」
嵇康與呂安善。後安來，值康不在，嵇喜延之，不入，題鳳字而去。喜以告錄，康曰：「鳳字，凡鳥也。」
魯肅以散財賑窮，結交俊傑。周瑜過肅，並告資糧。肅家有兩□米，各三千斛。肅乃指一□與瑜，瑜驚異之，遂相與結親。
王吉與貢禹為友，蕭育與朱博為友，交相薦達。長安人語曰：「王貢彈冠，蕭朱結綬。」
宋韓億、李若谷未第時，俱貧。赴試京師，僅有一氈一席，割分之。每出謁，更相為仆。李先登第，韓為負箱，至長社，分餞而別。後韓亦登第。
禰衡逸才飄舉，少與孔融作爾汝交。時衡未滿二十，而融已五十，敬衡才秀，共結殷勤。
張鏗有重名，陸贄年十八，往見，語三日，奇之，稱為忘年之交。
戴弘正每得一密友，則書於簡編，焚香以告祖考，號金蘭簿。
華歆與邴原、管寧相善，時號三友為一龍，謂歆為龍頭，原為龍腹，寧為龍尾。
五代時，三人為朋，築壇，以丹雞、白犬歃血而盟，曰：「卿乘車，我戴簡，他日相逢下車揖。我步行，卿乘馬，他日相逢馬當下。」
孫策曰：「公瑾與孤有總角之好，骨肉之分。」
唐魏元同與裴炎締交，能保終始。時人號為耐久朋。
後漢馬援與公孫述同裏相善，以為當握手，歡如平生。
江淹曰：「袁叔明與我，有青雲交，非直銜杯酒而已。」
楚聲子與伍舉相善，遇之鄭郊，布荊於地，共食而言也。
範式、張劭為友，春時京師作別，式曰：「暮秋當拜尊堂。」至期，劭白母，殺雞以俟。母曰：「巨卿相距千裏，前言戲耳。」劭曰：「巨卿信士。」言未畢，果至。升堂拜母，盡歡而別。
季劄出使過徐，徐君好季劄劍，口不敢言。季劄知之，使上國，未獻。還，至徐。徐君已死，乃解劍系其冢樹而去。季劄交情，不以生死易念。
蘧子馮曰：「吾見申叔夫子，所謂生死而肉骨者也，敢忘報哉！」
孟郊詩：「古人形如獸，皆有大聖德。今人表似人，獸心安可測，雖笑未必和，雖哭未必戚，但結口頭交，肚裏生荊棘。」
《莊子》：君子之交淡如水，小人之交甘若醴，群子淡以親，小人甘以絕。
杜詩：「翻手作雲覆手雨，紛紛輕薄何須數？君不見管鮑貧時交，此時令人棄如土。」
顏克誌面交如攜手，見利即解攜而去也。楊子曰：「朋而不心，面朋也；友而不心，面友也。」同類曰朋，同誌曰友。
燕樂毅書：「古之君子，交絕不出惡聲；忠臣去國，不潔其名。」
劉孝標《廣絕交論》，謂勢交、論交、窮交、量交、賄交，此五交皆不能恤貧，故絕之也。
漢應奉嘗詣袁賀，賀閉半戶，出半面視奉，奉即去。故與人曾相見者，曰識半面。
公孫弘食故人高賀脫粟飯，覆以布被。賀怨曰：「何用故人富貴為？脫粟布被，我自有之。」弘內廚五鼎，外膳一殽，詐也。弘曰：「寧逢惡賓，無逢故人。」
彌衡尚氣剛傲，自荊州北游許都，書一刺懷之，字滅而無所遇。或曰：「何不從陳長使者為達乎？」衡曰：「君使我從屠沽兒輩耶！」
藺相如為趙上卿，位在廉頗右。頗曰：「我見相如，必辱之。」相如望見頗，引車避之。左右以為恥。曰：「強秦不敢加兵於趙者，以吾兩人耳。今兩虎相鬥，勢不俱生。吾先國家之急而後私讐。」頗聞之，肉袒負荊，至門謝罪。
《鄭當時傳》：翟公為廷尉，賓客填門。及廢，門外可設雀羅。後復為廷尉，客欲往，翟公大書其門，曰：「一死一生，乃見交情。一貧一富，乃知交態。一貴一賤，交情乃見。」
李孔修自號抱真子，混跡□□，人莫之識。陳獻章見之，曰：「此非俯首當世人也。」平居冠管寧帽，衣朱深衣，惟攻《周易》。一日，輸糧至縣，令異其容止，問姓名，不答，第拱手。令叱曰：「何物小民，乃拱手耶！」再拱手。令怒，笞之五，竟無言而出。令疑焉。徐得其情，乃大敬禮之。吳延舉藩臬於粵，引為布衣交。卒無子，尚書霍韜葬之西樵山。
服虔字子慎，善《春秋》。聞崔烈集門人都講，乃匿姓名，賃諸生作食。每當講時，竊聽。稍共諸生敘其短長。烈疑是虔。明早往，及未寤，便呼：「子慎！子慎！」虔不覺驚應，遂定交。
半角哀、左伯桃往楚，道遇雪，度不能俱生，乃並衣與角哀，伯桃入樹死。角哀至楚，為大夫，王備禮葬伯桃。角哀自殺以殉。
《左傳》：晉侯迎夫人嬴氏以歸，秦伯送衛於晉三千人，實紀綱之仆。
唐肅宗贈高士張誌和奴婢二人，誌和配為夫婦，名曰漁童、樵青。人問其故，曰：「漁童使捧釣收綸，蘆中鼓。樵青使刈蘭薪桂，竹裏煎茶。」
晉陶侃家僮百餘人，惟一奴不喜言語，嘗默坐。侃一日出郊外，奴執鞭隨，胡僧見而驚，禮之曰：「海山使者也。」侃異之。至夜，失其所在。
鄭玄家奴婢皆讀書，一婢不稱指，玄使人曳跪泥中。須臾，一婢問曰：「胡為乎泥中？」曰：「薄言往，逢彼之怒。」
蕭穎士性褊無比，畜一傭仆杜亮，每一決責，便至力殫。亮養創平復，為其指使如故。或勸之去，答曰：「豈不知，但慕其博奧，以此戀戀不能去耳。」
司馬溫公家一仆，三十年，止稱「君實秀才」。蘇學士來謁，聞而教之，明日改稱「大參相公」。溫公驚問，仆實告。公曰：「好一仆被蘇東坡教壞了。」溫公一日過獨樂園，見創一廁屋，問守園者從何得錢。對曰：「積遊賞者所得。」公曰：「何不留以自用？」對曰：「只相公不要錢。」
海岱之間罵奴日臧，罵婢曰獲。蓋古無奴婢，犯事者被臧，沒入官為奴；婦女逃亡，獲得者為婢。
奴婢之稱，有曰廝養，有曰蒼頭，有曰盧兒，有曰奚童，有曰鉗奴，有曰措大。措大者，以其能舉措大事也。
王處仲嘗荒恣於色，體為之疲，左右諫之，曰：「吾乃不覺耳。如此甚易。」乃開後閣，悉驅諸婢出，任其所之。
阮鹹先幸姑家鮮卑婢。及居母喪，姑當遠徙，竟將婢去。鹹借客驢，著重服，自追之，累騎而返，曰：「人種不可失！」婢即阮孚之母。
銀鹿唐顏真卿家僮名曰銀鹿。歐陽公雲：「銀鹿鼎來。」
漢王子淵名褒，從成都楊惠買夫時，戶下有一髯奴，名便了，決賣萬五千，與立券，約從百使役。
韓愈寄盧仝詩雲：「玉川先生洛城裏，破屋數間而已矣。一奴長須不裹頭，一婢赤腳老無齒。」又東坡雲：「常呼赤腳婢，雨中擷園蔬。」
唐潞州節度使薛嵩，有侍婢紅線，嵩使掌箋表，號內記室。
後魏河間王有婢曰朝雲，善吹篪。諸叛，王使朝雲假為嫗吹篪，皆流淚，思鄉而去。
晉王獻之愛妾名桃葉，嘗渡秦淮口，獻之作歌送之。今名曰桃葉渡。獻之有歌曰：桃葉復桃葉，渡江不用楫。但渡無所苦，我自來迎接。
唐李密寵姬名雪兒，每賓客，有辭章奇麗者，付雪兒協律歌之。故號雪兒歌。
韓退之二侍姬，名絳桃、柳枝。退之初出使未歸，柳枝竄去，家人追獲。及鎮州，有雲：「別來楊柳街頭樹，擺亂春風只欲歸，惟有小桃園裏在，柳花不發侍郎回。」自是專屬意絳桃。
白樂天兩婢，一名樊素，一名小蠻。有雲：「櫻桃樊素口，楊柳小蠻腰。」
明太祖駙馬梅殷仆也。譚深、趙曦謀殺駙馬，文皇帝殺此二臣，瓦剌輝取心肝以祭駙馬，痛哭而殉。
衛國主父為周大夫，不歸者三年。其妻巫氏與人通。一日，主父回。其妻慮事敗，以毒酒飲之，命婢葵枝行酒。葵枝知其謀而忖曰：「從主母而殺主人，不可謂義；受主母托而破其狀，則害主母，不可謂忠。」乃故仆於地，而潑其酒。主父反以婢為不敬，而重責之，葵枝受而不怨。
李善，漢李元之蒼頭也。元盡室疫死，惟孤兒續始生數旬，而資財巨萬，諸奴欲謀續，分其財。善潛以續出亡，隱瑕丘界中，親自乳哺。及長，訴叛奴於官，悉殺之。時鐘離意為瑕丘令，上書以聞，光武拜善及續並太子舍人。善還舊裏，脫冠解帶，掃元墓門修祭，泣數日乃去。
王鞏字定國，坐蘇軾黨，貶賓州。軾臨北歸，別鞏，出侍兒柔奴進酒。軾問柔奴：「嶺南應是不好？」柔奴曰：「此心安處，便是吾鄉。」軾因作《定風波》一詞以贈。
