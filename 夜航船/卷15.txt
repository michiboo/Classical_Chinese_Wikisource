夜航船卷十五
撐梨孤塗，匈奴稱天為「撐梨」，稱子為「孤塗」。戎索，夷法也。鞮鞻，夷樂官名。倓，夷贖罪貨也。嘍麗，南方夷語也。象胥，譯語人也。欵塞，欵，叩也。馳義，慕義而來也。區脫，胡人所作以備漢者也。閼氏（音胭脂），單於之後也。裨王，匈奴小王也。藁街，蠻席之館，漢時所立。氀毼，夷服（音兜達）。谷蠡（音鹿厘），匈奴名。雁臣，北方酋長秋朝洛陽，冬還部落，謂之雁臣。天兄日弟，倭國王以天為兄，以日為弟。未明時出聽政，日出便停理務，曰「以委吾弟。」賨幪，蠻夷布也。䩕角，朝鮮列水之間曰䩕角。貗薄，旄牛。僥外，夷地。絶幕，幕，沙漠之地也，直度曰絶。白題，國名。漢穎侯斬白題將一人。戎狄荐居，聚而居也。魋結，匈奴束髮之形也。休屠，匈奴君長。渾邪，亦匈奴之屬。螮林（螮音帶），匈奴祭也。龜茲（音糾慈），國名。（《漢書》作丘慈；《後漢書》作屈沮。）烏孫，國名。（《呂氏春秋》戶孫。）輝粥（音熏育），《五帝紀》：「北逐煇粥。」冒頓（音幕突），匈奴名。日磾（音密底），人名。令支（令音零），國名。烏托（音鴉茶），國名。朝鮮（音招先），日初出，即昭其地，故名。近讀為「潮」，非。可汗（音克寒），匈奴主號也。唐時匈奴尊天子為天可汗。弓閭，出《衛青傳》，即穹廬也。轒轀，匈奴車也。革笥木薦，《治安策》：匈奴之革笥木薦，盾之屬也。左薁健，匈奴王號。強彍，戎夷強彍。彍， 麄惡貌。呼韓邪，漢單于名。屠耆，匈奴俗謂賢曰屠耆。贊普，吐番俗謂強雄曰贊，謂丈夫曰普，故號其君長曰贊普。牙官，戎狄大官之稱。葉護，回紇俗謂其太子曰葉護。南膜，胡人禮拜曰南膜，即今之稱佛號曰「南無」也。徼人，界外之人也。那顏，華言大人也。者華，言大是也。身毒（音捐燭），西域國名。熐蠡（音覔螺），匈奴聚落也。襜襤（音擔藍），一名臨駰，北代胡名。三表五餌，三表，謂仁、信、義也；五餌，謂以聲色、車服、珍珠、室宇娛幸，環其耳、目、口、腹、心也。二庭，謂南北單于也。盧龍，即里永也，屬遼西，今屬永平府。北人呼里為盧，呼永為龍。吐谷渾，慕容廆之庶兄也，後因號其國。丐月，突厥中有丐月城。越裳南蠻，即九真也。殊裔遐圻，言化協殊裔，風衍遐圻。竫人（竫音凈），小人也。柳子厚詩：「竫人長九寸。」海外有竫人國。月氏（音肉支），西域國名。樓煩、白羊，匈奴地名。白登，今在大同，上有白登臺。夜郎，夷地，今屬貴州。蠻煙棘雨，夷地風景也。筰關，西南夷地。邛筰，今屬敘州。冉䮾。西夷二族。羌棘，西南夷地。龍城，西夷。朔方，今屬寕夏。大宛，西域國名。于寘，西域國名。越雋，今屬邛州。玄菟，鮮乾郡名。受降城，漢武帝遣公孫敖塞外築城也。廬朐，匈奴中山名。渠犁，西域國名。樓蘭，西域國名。鬴鍑，《匈奴傳》：多鬴鍑爇炭，重不可勝。比棘，辮髮之飾。徑路留犁，徑路，匈奴寶刀也；留犁，飯匕也。根肖速魯奈奈，榜葛刺國歌舞侑酒者，曰根肖速魯奈奈。堅昆國，其人赤髮、綠瞳。李陵居其地，生而黑瞳者，必曰陵苗裔。陰山，漢武帝奪其地，匈奴過此者，未嘗不哭。邏些城（些音瑣），土番都城。徼外（徼音教）東北謂之塞，西南謂之徼。羸𨻻（音連簍），交趾地名。
周為箕子所封國。秦屬遼東。漢武帝定朝鮮，置真番、臨屯、樂浪、玄菟四郡，昭帝並為樂浪、玄菟二郡，漢末為公孫度所據。傳至淵，魏滅之。晉永嘉末，陷入高麗。高麗本扶餘別種，其王高璉居平壤城。唐征高麗，拔平壤，置安東都護府。後唐時，王建代高氏，並有新羅、百濟，以平壤為西京，歷宋、遼、金皆遣使朝貢。元時，西京內屬。明洪武初，表賀即位，賜以金印，誥封高麗王。後其主昏迷，推門下侍郎李成桂主國事。尋詔更朝鮮，歲時貢獻不絶。萬歷間，關白寇朝鮮，請救於朝，遣兵征復之。
古倭奴國，其國主以王為姓，歷世不易。自漢武帝譯通之，光武間始來朝貢。後國亂，人立其女子曰畢彌呼為王，其宗女又繼之，後復立男，並受中國爵命，歷魏、晉、宋、隋，皆來貢，稍習夏音。唐咸亨初，惡倭名，更名日本，以國近日所出，故名。宋時來貢者，皆禮也。元世祖遣使招諭之，終不至。明洪武初，遣使朝貢，自永樂以來，其國王嗣立皆授冊封，其幅員東西南北各數千里，有五畿七道，附庸之國百餘。
國主有三：曰中山王，曰山南王，曰山北王。漢魏以來，不通中葉華隨。隋大業時，令羽騎朱寬訪求異俗，始至其國，語言不通，掠一人還。歷唐、宋、元，俱未嘗朝貢。至明初，三王皆遣使朝貢。後至中山王來朝，許王子及陪臣子來游太學，其山南、山北二王，蓋為所併雲。
古南交地，秦為象郡。漢初，南越王趙佗據之。武帝平南越，置交阯、九真、日南三郡。建安中改交州，置刺史。唐改安南都尉府，安南之名始此。唐六為土豪曲承美竊據，尋為漢南劉隱所並，未幾，眾推丁璉漣為州帥。宋幹德初內附，尋黎桓篡丁氏，李公蘊又篡黎氏，陳日煚又篡李氏。宋以遠譯，置不問，皆封為交趾郡王。元興討之，遂歸附，封安南國王。初明洪武，初遣使朝貢，仍舊封號，賜金印。權臣黎季犛弒其主而立其子。永樂初，發兵進討，俘黎氏父子，郡縣其地，設府十七，州四十七，縣一百五十七。嗣反叛不常，宣德中，陳氏後陳暠表懇嗣王安南，因棄其地，宥而封之。暠尋死，黎氏遂有其地。嘉靖中，莫登庸篡之，乞降於朝，乃降為安南都統使司，以登庸為使。萬歷間，黎氏復立，莫氏竄居高平，詔以黎維譚為都統使，莫敬用為高平令，世守朝貢，毋相侵害。
古越裳氏界。秦為象郡林邑，漢屬日南郡，唐號占城。至明洪武初入貢，詔封占城國王。
本暹與羅斛二國，暹乃漢赤眉遺種。元至正間，暹降於羅斛，合為一國。明洪武初，上金葉表文入貢，詔給印綬，賜《大統暦》，且乞量衡為中國式，從之。
古闍婆國。劉宋元嘉中，始通中國，後絶。元時稱爪哇。明洪武初朝貢，永樂二年，賜鍍金銀印。
扶南屬國，亦名占臘。隋時始通中國，有水真臘，陸真臘，明洪武初入貢。
前代不通中國，自明永樂初朝貢，賜印，誥封國王。九年，國王率其子來朝後，進貢不絶。
南蠻別種，有十五州。唐始通中國，明洪武初朝貢，賜駝紐鍍金印。
本闍婆屬，所統十四州。宋太平興國中，始通中國。明洪武中，進金表；永樂初，王率妻子來朝，卒於南京會同館。詔諡恭順，賜葬石子岡。命其妻子還國。
前代無考。明洪武中，奉金葉表，貢方物；永樂初，給印誥封之。
國分東西峒，凡三王：東王為尊，西峒二王次之。明永樂間，王率妻子來朝，次德州，卒。葬以王禮，諡曰恭定。遣其妃妾還國。
其前無考。明洪武十一年，遣使表，貢方物。永樂十二年，復入貢。
古無可考。明永樂間，太監鄭和俘其王以歸，乃封其族人耶巴乃那為王，國人以其賢，故封之。正統天順間，遣使朝貢。
古槃國。明永樂二年，遣使朝貢。
亦名左法兒。前代無考。明永樂中入貢。
前代無考。明永樂中，遣使入貢。
前代無考。明洪武中入貢。
一名娑羅，前代無考。明永樂中入貢。
前代無考。明永樂中，同爪哇國入貢。
前代無考。明永樂中入貢。
西洋諸番之會。明永樂中，遣使朝貢，封古里國王。
即土番也。其先本羌屬，凡百餘種，散處河、湟、江、岷間。唐貞觀中，始通中國。宋時，朝貢不絶。元時，曾郡縣其地。明洪武初，詔各族酋長，舉故有官職者至京授職。自是，番僧有封灌頂國師及贊善王、闡化王、正覺大乘法王、如來大寶法王者，俱賜銀印。三年一朝，或間歲赴京朝貢。其地為指揮司三、宣慰司一、招討司六、萬戶府四，又宣慰司二千戶所十七。
漢罽賓國地。明洪武、永樂、正統間，俱遣使入貢。
古西戎部落。於明洪武間通貢，置衛，以酋長鎖南吉剌思為指揮僉事。
韃靼別部。自明洪武中朝貢，賜織金文綺，立安定、阿端三衛。
古西戎部落也。明洪武四年置衛。
西天有五印度國，此東印度也，其國最大，明永樂初入貢。
古筠沖地。一名西域。明宣德中朝貢。
即回回祖國也。初，國王謨罕驀德生而神靈佑，臣伏西域諸國。隋開皇時，始通中國。明宣德中，遣使天方國朝貢。
一名黑魯。四面皆大山。維明洪武中，詔諭酋長，賜金幣。永樂、正統間，遣使貢馬。
居蔥嶺北。自漢至唐，皆入貢中國。明永樂初，遣使貢玉璞。
古伊吾廬地。為西域諸番往來要地，漢明帝屯田於此。唐為西伊州。明永樂初設衞，封克安帖木兒為忠順王，賜誥印。
本漢時車師前後王地。漢元帝時，置戊己校尉，屯田於此，名高昌壘。前涼張駿置高昌郡，唐改為交河郡，後陷於吐番。其地為回鶻襍居，故又名回鶻。宋、元皆遣使朝貢。明朝名曰火州。永樂間、宣德間，俱遣使入貢馬。
地居沙漠間，疑即焉耆，或龜茲地也。自明洪武以來，入貢不絶。
西戎地。戰國時月氐居之，秦末漢初屬匈奴，漢武帝時為酒泉、敦煌二郡地。唐沒於吐番，宋入西夏。明永樂初，故韃靼丞相率所部男婦來歸。詔建千戶所，尋陞衞。正德時衞遂虛。
漢車師前王地。唐置西州交河郡，析以為縣，有安樂城，方一二里，地平衍，四面皆山。明永樂中入貢，至今不絕。然侵奪哈密，犯嘉峪關外七衞，地大人衆，眎昔懸絶矣。
前代無考。明洪武中入貢。
種落不一，歷代名稱各異。夏曰獯鬻，周曰玁狁，秦漢皆曰匈奴，唐曰突厥，宋曰契丹。自漢後匈奴稍弱，而烏桓興，自鮮卑滅烏桓，而後魏蠕蠕獨盛，自蠕蠕滅，而突厥起。自唐李靖滅突厥，而契丹復強。既而蒙古兼併之，遂代宋稱號曰元。至於明興，元主遁歸沙漠，其遺裔世稱可汗。永樂初，有馬哈木、阿魯台奉貢惟謹，因封馬哈木為順寕王，阿魯臺為和寕王。正統間，馬哈木之孫也先大舉入寇。成化中，也先之後稱小王子復通貢，其次子曰阿著者先，子三：長吉囊、次俺答、次老把都，而俺答最獷桀。隆慶間執叛人來獻，乃封順義王，其子黃台吉等授都督官，開市通貢。
古山戎地。秦為遼西郡北境，漢為奚所據，後屬契丹。元為大寕路北境，明洪武間，割錦義、建剎諸州隸遼東，又設都司於惠州，領營興，會合二十餘衛所，北平行都司也。隨封子權為寕王，築大寕、寛河州、會州、富峪四城，留重兵居守，後以北和來降者眾，詔分兀良哈地，置三衛處之，自錦義遼河至白雲山曰「泰寕」，自黃泥窪踰沈陽鐵嶺至開原曰「福餘」，自廣寕前屯歷喜峰近宣府曰「朶顏」，命其長為指揮，各領所部為東北外藩。靖難初，首劫大寕，召兀良哈諸酋長率部落從行有功，遂以大寕界三衛，移封寕王於南昌，徙行都司於保定，自撒藩籬，而朶顏分地尤最險，與北鹵交婚，陰為響導，名曰外衛肘腋之憂。後二衛浸衰，朶顏獨強盛，故稱朵顏三衛雲。
古肅慎地。在混同江之東，開原之北，即金人餘裔也。漢曰挹婁，魏曰勿吉，唐曰靺鞨，元曰合蘭府。明朝悉境歸附，因其部族所居置都司一、衛一百八十有四、千戶所二十，官其長為都督指揮、指揮千百戶、鎮撫等諸職，給之印，俾仍舊族統厥屬，以時朝貢，其地面凡三十八城，二站九口、三河口。
吏部員外郎陳誠所記：洪武間來貢者，則有西洋𤨏里、𤨏里覽邦、淡巴。永樂間來貢者，則有古里班卒、阿魯、阿丹、小葛蘭、碟里、打回日羅夏治、忽魯毋恩、呂宋、甘巴里、古麻剌（其王來朝，至福州卒。賜謚康靖，敕葬閩縣）、沼納撲兒、加異勒、敏真誠、八答黑商、別失八里、魯陳、沙鹿海牙、賽藍、火剌扎、吃刀麻兒、失剌思納失者罕亦思把罕、白松虎兒、答兒密、阿迷、沙哈魯黑、葛達。又有同黑葛達來貢者，共十六國，曰南巫里、曰急蘭丹、曰奇剌尼、曰夏剌北、曰窟察尼、曰烏涉剌踢、曰阿哇、曰麻利、曰魯𡶇、曰彭加那、曰捨剌齊、曰八可意、曰坎巴夷替、曰八答黑、曰日落。至於宣德中曾入貢，曰黑婁、曰哈失哈力、曰討來思、曰白葛達。
