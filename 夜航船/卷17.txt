
大禹即位十年，東巡狩，崩於會稽，因而葬之。有鳥來為之耘，春拔草根，秋啄蕪穢，謂之鳥社。縣官禁民不得妄害此鳥，犯則無赦。
炎帝女溺死渤海中，化為精衛鳥，日銜西山木石，以填渤，至死不倦。
《論語讖》曰：「鳳有六象九苞。」六象者，頭象天，目象日，背象月，翼象風，足象地，尾象緯。九苞者，口包命，心合度，耳聰達，舌詘伸，色光彩，冠矩朱，距銳鉤，音激揚，腹文戶。行鳴曰歸嬉，止鳴曰提扶，夜鳴曰善哉，晨鳴曰賀世，飛鳴曰郎都，食惟梧桐竹實。故子欲居九夷，從鳳嬉。
瑞鳥也。張華註曰：鸞者，鳳凰之亞，始生類鳳，久則五彩變易，其音如鈴。周之文物大備，法車之上綴以大鈴，和鸞聲也，故改為鸞駕。
太史令蔡衡曰：凡像鳳者有五色，多赤者鳳，多青者鸞，多黃者雛，多紫者，多白者鵠。此鳥多青，乃鸞，非鳳也。
鳴清越如笙簫，妙合宮商，能為百蟲之音。《欏嚴經》雲：「迦陵仙音，遍十方界。」
《山海經》：章峨之山，有鳥，狀如鶴，一足，赤文青質而白喙，名曰「畢方」。其鳴自叫。見則邑有訛火。
宋範泰《鸞詩序》：昔賓王結峻卵之山，獲一鸞，三年不鳴。其夫人曰：「嘗聞鳥見其類則鳴，可不懸鏡以照之？」王從其言。鸞觀影悲鳴，沖霄一奮而絕。嗟乎慈禽！何情之深也。鸞血作膠，以續弓弩、琴瑟之弦。
形狀、毛色俱如大雞。天睛淑景，頷下吐綬，方一尺，金碧晃曜，花紋如蜀錦，中有一字，乃篆文「壽」字，陰晦則不吐。一名「壽字雞」，一名「錦帶功曹」。
自愛其尾，遇芳時好景，聞鼓吹則舒張翅尾，盼睞而舞。性妒忌，見婦女盛服，必奔逐啄之。山棲時，先擇貯尾之地，然後置身。欲生捕之者，候雨甚，往擒之。尾沾雨而重，人雖至，猶愛尾，不敢輕動也。
蜀有王曰杜宇，禪位於鱉靈，隱於西山，死，化為杜鵑。蜀人聞其鳴，則思之，故曰「望帝」。又曰杜鵑生子寄於他巢，百鳥為飼之。
劉向曰：「今夫鴻鵠高飛沖天，然其所恃者六翮耳。」夫腹下之毳，背上之毛，去一把，飛不為高下。
五臺山有鳥，名號寒蟲。四足，有肉翅不能飛，其糞即五靈脂也。當盛暑時，文采絢爛，乃自鳴曰：「鳳凰不如我。」至冬，毛盡脫落，自鳴曰：「得過且過。」
嶺南靈鳥。一名「了哥」。形似鵒，黑色，兩肩獨黃，頂毛有縫，如人分發，耳聰心慧，舌巧能言。有夷人以數萬錢買去，吉了曰：「我漢禽不入胡地！」遂驚死。
《月令》：三月，田鼠化為，八月化為田鼠。二物交化，即今所謂鵪鶉也。二月鷹化為鳩，八月鳩化為鷹，亦交化也。
周武王伐紂，渡孟津，有火自上而下，至王屋，流化為烏，其色赤，其聲醜。
即斑鳩。杜詩：「布穀催春種。」張華曰：農事方起，此鳥飛鳴於桑間，若雲谷可布種也。又其聲曰：「家家撒谷。」又雲：「脫卻破褲。」因其聲之相似也。
大如雞，黑色，生南方池澤葭蘆中，其聲如人嘔吐，每一鳴，口中吐出蚊蟲一二升。
一名「竹團」。喜食筍，善匿，不使人見。故杜詩有「筍根稚子無人見」之句。□水鳥，能厭水神，故畫於舟首，舟名「彩」。
魏公子無忌，方與客飲。有□擊鳩，走逃於公子案下，□追擊，殺於公子之前。公子恥之，即使人多設羅，得□數十匹，責讓以殺鳩之罪，曰：「殺鳩者死！」一□低頭，不敢仰視；余皆鼓翅自鳴。公子乃殺低頭者，余盡釋之。
漢高祖廟，臨城鵓鴿井旁，記雲：「沛公避難井中，有雙鴿集井中，追者不疑，得脫。」
唐明皇時，嶺南進白鸚鵡，聰慧能言，上呼之為「雪衣娘」。上每與諸王及貴妃博戲，稍不勝，左右呼雪衣娘，即飛入局中，以亂其行列。一日語曰：「昨夜夢為鷙所搏。」已而，果為鷹斃，瘞之苑中，號「鸚鵡冢」。唐李繁曰：「東都有人養鸚鵡，以甚慧，施於僧，僧教之能誦經，往往架上不言不動。問其故，對曰：「身心俱不動，為求無上道。」及其死，焚之，有舍利。
宋帝駐蹕州山，為元兵所追，丞相陸秀夫抱帝赴海死。時禦舟一白鷴，奮擊哀鳴，墮水以殉。
宋高宗好養鴿，躬自飛放。有士人題詩雲：「鵓鴿飛騰繞帝都，朝收暮放費工夫。何如養個南來雁，沙漠能傳二帝書。」帝聞之，召見士人，即命補官。
宋處宗嘗買一長鳴雞，著窗間。後雞作人語，與處宗談論，終日不輟。處宗因此學業大進。
宋文帝尚食廚備禦膳，烹雞子，忽聞鼎內有聲極微，乃群卵呼觀世音，淒愴之甚。監宰以聞。帝往驗之，果然，嘆曰：「吾不知佛道神力乃能若是！」敕自今不得用雞子，並除宰割。
蘇武使匈奴，留武於海上牧羝。漢使求之，匈奴詭言武死。常惠教使者曰：「天子在上林射雁，雁足上系帛書，言武在某澤中。」單於驚謝，乃遣武還。《禮記》：「鴻雁來賓。」先至為主，後至為賓。
張華曰：雁夜棲川澤中，千百成群，必使孤雁巡更，有警則哀鳴呼眾。故師曠《禽經》曰：「群棲獨警。」
張九齡家養群鴿，每與親知書，系鴿足上，移之，呼為「飛奴」。
《左傳》：「宴安鴆毒，不可懷也。」鴆，毒鳥也，黑身赤目，食蝮蛇，以其毛歷飲食則殺人。
名周周。首重尾屈，將欲飲於河，則必顛，乃銜尾而飲。
唐明皇遊於禁宛，見黃鶯羽毛鮮潔，因呼為「金衣公子」。
戴□春日攜雙柑鬥酒，人問何之，答曰：「往聽黃鸝聲，此俗耳針砭，詩腸鼓吹。」
《莊子》：子為宣王養鬥雞，十日而問之曰：「雞可鬥乎？」曰：「未也。猶虛而恃氣。」十日又問之。曰：「幾矣。雞有鳴者，已無變矣，望之似木雞矣，其德全矣。異雞無敢應者，反走矣。」
《左傳》：季之鬥雞，季氏介其羽，氏為之金距。劉孝威詩：「翅中含白芥，距外曜金芒。」
衛懿公好鶴，鶴有乘軒者，及狄人伐衛，受甲者皆曰：「鶴有祿位，何不使戰。」是以衛亡。
僧支道林好鶴。有遺以雙鶴者，林鎩其羽，鶴反顧懊惜。林曰：「鶴有淩霄之誌，何肯為人耳目近玩！」養令翮成，置使飛去。
昔羊叔子有鶴善舞，嘗向客稱之。客試使驅來，而不肯舞。故比人之名而不實。
《莊子》：窮發之北，有鳥名鵬，摶扶搖而上者九萬裏，且適南冥，斥鮺笑之曰：「彼且奚適也？我騰躍而上，不過數仞而下，翺翔蓬蒿之間，此亦飛之至也。而彼且奚適也？
呂士隆知宣州，好笞官妓。適杭州一妓到，士隆喜之。一日群妓小過，士隆欲笞之。妓曰：「不敢辭責，但恐杭妓不安耳。」士隆赦之。梅聖俞作打鴨詩：「莫打鴨，驚鴛鴦，鴛鴦新向池中落，不比孤州老鴰。」
燕太子丹質於秦，秦遇之無禮，欲歸。秦王不聽，謬言曰：「令烏白頭馬生角，乃可歸。」丹仰天嘆息，烏即興白，馬為生角，秦王不得已而遣之。
烏純孝，父亡，負土築墓，群烏銜土助之，其吻皆傷，因以名縣。《唐雅》曰：「純黑而反哺者謂之烏，小而腹下白，不能反哺者謂之鴉。」
武詩：「花開蝶滿枝，花謝蝶還希。惟有舊巢燕，主人貧亦歸。」又唐詩：「舊時王謝堂前燕，飛入尋常百姓家。」
陸龜蒙有鬥鴨闌。一日，驛使過焉，挾彈斃其尤者。陸曰：「此鴨善人言，欲進上，奈何斃之！」使者盡以囊中金窒其口，徐問人語之狀，陸曰：「能自呼其名耳。」使者憤且笑，拂袖上馬，陸還其金，曰：「吾戲耳。」
唐天寶末，長興沈氏畜一母鵝，將死，其雛悲鳴，不復食；母死，啄敗薦覆之，又銜芻草列前，若祭狀，向天長號而死。沈氏異之，埋於蔣灣，名「孝鵝冢」。
蔡確貶新州，有侍姬名琵琶，所蓄鸚鵡甚慧，每為確呼琵琶，及琵琶死，鸚鵡猶呼其名。確賦詩傷之。
金元好問過陽曲，見一獵者雲：「捕得二雁，內一死，一脫網去，空中哀鳴良久，投地亦死。」好問遂以金贖二雁，瘞之汾水濱，壘土為丘。今為雁丘。
《莊子》：長梧子曰：「汝亦太早計，見卵而求時夜，見彈而求炙。」
季劄如晉，將宿於戚，聞鐘聲曰：「夫子之在此也，猶燕之巢於幕上，而可以樂乎？」《呂氏春秋》：燕雀處堂，母子相愛，突厥棟焚，燕雀不知。
金得伯勞之血則昏，鐵得之膏則瑩，石得鵲髓則化，銀得雉糞則枯。翡翠粉金，厭火。
《禽經》雲：風翔則風。風，鳶也。雨舞則雨。雨，商羊也。霜飛則霜。霜，也。露翥則露。露，鶴也。又雲：以豚讖風，以鼉讖雨。豚，江豚也。鵲知風，蟻知雨。
陳所敏雲：能水，故水宿之物莫能害。啄木遇蠹穴，能以嘴畫字成符，蠹蟲自出。鶴能步罡，蛇不敢動。鴉有隱巢，故鷙鳥不能見。燕銜泥常避戊己，故巢不傾。鸛有長水石，能於巢中養魚，而水不涸。燕惡艾，雀欲奪其巢，即銜艾置巢中，燕遂避去。此皆禽之有智者也。
楊震將葬，先葬數日，有大鳥高丈余，集震喪次悲鳴，葬畢方去。上聞，乃悟震坐枉，遣使具祭，官其子。
《職方乘》雲：南昌洗馬池，嘗有年少見美女七人，脫彩衣岸側浴池中。年少戲藏其一，諸女浴畢就衣，化白鶴去。獨失衣女留，隨至年少家，為夫婦，約以三年還其衣，亦飛去。故又名「浴仙池」。
王仲變倉頡舊文為今隸書。秦始皇嘗征仲，不至，大怒，詔檻車送之。仲化為大鳥飛去，落二翮於延慶州，今有大翮山。
出羅浮山。貴人至，則先翔舞。
產肇慶。形似山雞，其羽有光，漢以飾侍中冠。
永福隋時雙鳳來巢，宋初復至，守臣以聞，太宗遣使鑿巢下石，得美玉，名其山曰「鳳凰山」。
海鹽烏夜村，晉何寓此。一夕，群烏啼噪，生女。後復夜啼，乃穆帝立女為後之日。
郭浩按邊至隴，見鸚鵡一紅一白鳴樹間，問：「上皇安否？」浩詰其故，蓋隴州歲貢此鳥，徽宗置之安妃閣。後發還本土，二鳥猶感恩不忘。
鳳知天時，故以名歷。鳳鳴而天下之雞皆鳴。鳳尾十二翎，遇閏歲生十三翎。今樂府調尾聲十二板，以象鳥尾，故曰尾聲。或增四字，亦加一板，以象閏。
《韓詩外傳》：「頭戴冠，文也。足搏距，武也。見敵敢鬥，勇也。見食相呼，義也。守夜不失時，信也。」故又稱「德禽」。
秦穆公時，陳倉人掘地得一物以獻，道逢二童子，曰：「此物名為。」曰：「彼二童子名為陳寶，得雄者王，得雌得霸。」陳倉人舍逐童子，童子化為雉，飛入平林，以告於公。公大獵，果得其雌，化為石，置於渭之間，立陳寶祠，遂霸西戎。
昔有客各言其誌。一願為揚州刺史，一願多資財，一願騎鶴上升。其一人曰：「吾願腰纏十萬貫，騎鶴上揚州。」
古雲，以隋侯之珠彈千仞之雀，世必笑之。蓋所用者重，所求者輕也。雀躍者，言人喜悅，如雀之跳躍也。
《詩經》：「瞻烏爰止，於誰之屋。」恐因烏而傷其屋也。
《莊子》：「越雞不能伏鵠卵。」謂其身小也。
《淮南子》：大廈成而燕雀相賀。
《唐史》：高駢見雙雕飛過，祝曰：「我貴當中之。」一發貫雙雕，因號「雙雕侍郎」。
《詩經》：「維鵲有巢，維鳩居之。」
祖逖與劉琨同寢，中夜聞雞鳴，蹴琨覺曰：「此非惡聲也！」因起舞。
神農時有民進藥獸。人有疾，則拊其獸，授之語，語畢，獸輒如野外，銜一草歸，搗汁服之即愈。帝命風後記其何草，起何疾。久之，如方悉驗。虞卿曰：「神農師藥獸而知醫。」
黃帝於東海流波山得奇獸，狀如牛，蒼身無角，一足，能入水，吐水則生風雨，目光如日月，其聲如雷，名曰夔。帝令殺之，取皮以冒鼓，撅以雷獸之骨，聲聞五百裏。臯陶治獄，有遊於庭（一角之獸，即今所畫獬豸）。其罪疑者，令觸之，有罪則觸，無罪則不觸，以定獄辭。
舜殛鯀於羽山。鯀化為黃熊，入於羽泉。故禹廟祭品，戒不用熊。
禹年三十未娶，行塗山，有白狐九尾造禹。塗山人歌曰：「白狐綏綏，九尾龐龐。成子家室，乃都攸昌。」禹遂娶之，謂之女嶠。
文王囚於裏七年，其子伯邑考往視父。紂呼與圍棋，不遜，紂怒殺伯邑考，醢之，令人送文王食。命食畢，而後告，文王號泣而吐之，盡變為野兔而去。
孔子在娠，有麟吐玉書於闕裏，文雲：「水精之子，系衰周而素王。」孔母乃以繡衣系麟角，信宿而麟去。至魯定公時，魯人鋤商田於大澤，得麟，以示孔子，系角之紱尚在。孔子知命之將終，抱麟解紱，涕泗滂沱。
東望山有獸曰白澤，能言語。王者有德，明照幽遠，則白澤自至。
後土之神獸，英靈能言語，禹治水有功而來。
元太祖駐師西印渡，有大獸，高數丈，一角，如犀牛，作人語曰：「此非帝王世界，宜速還。」耶律楚材進曰：此名角端，聖人在位，則奉書而至。能日馳一萬八千裏，靈異如鬼神，不可犯。
豕類也。張口而腹臟盡露，故名曰彖。《易經》用「彖曰」，蓋取此義。
一名狻猊。《博物誌》：魏武帝伐冒頓，經白狼山，逢獅子，使人格之，殺傷甚眾。忽見一物自林中出，如貍，上帝車軛。獅子將至，便跳上其頭，獅子伏，不敢動，遂殺之。得獅子還，來至洛陽三十裏，雞犬無鳴吠者。
身若虎豹，尾長參其身，食虎豹。王者威及四夷則至。
人罹虎厄，其神魂嘗為虎役，為之前導。故凡死於虎者，衣服巾履皆卸於地，非虎之威能使自卸，實鬼為之也。
虎有骨如乙字，長寸許，在脅兩旁皮內，尾端亦有之，名「虎威」，佩之臨官，則能威眾。又虎夜視，一目放光，一目視物。獵人候而射之，弩箭才及，光隨墮地成白石，入地尺余。記其處掘得之，能止小兒啼。
尚父為周司馬，將師伐紂。到孟津之上，仗鉞把旄，號其眾曰：「倉兕。」夫倉兕者，水中之獸也，善覆人舟，因神以化，令汝急渡，不急渡，倉兕害汝。
《左傳》闞伯比淫於子之女，生子文。夫人使棄諸夢澤中，虎乳之。子田，見而懼，歸，夫人以告，遂收之。楚人謂乳為□，謂虎為於菟，故曰：「闞於菟」。
貘者象鼻犀目，牛尾虎足，性好食鐵，生南方山谷中。寢其皮辟濕，圖其形辟邪。
西北有獸，名曰窮奇，一名神狗。其狀如虎，有翼能飛，食人，知人言語。逢忠信之人，則嚙而食之；逢奸邪之人，則捕禽獸以饗之。
西荒中獸也，狀如虎，毛長三尺余，人面虎爪，口牙一丈八尺，好鬬，至死不卻，獸之至惡者。
形如崑崙奴，毛遍體，見人輒閉目張口如笑，好在深洞中翻石覓蟹啖之。
羊身人面，其目在腋下，虎齒人爪，聲如嬰兒，鉤玉山中有之。
二獸名。狼前二足長，後二足短；狽前二足短，後二足長。狼無狽不立，狽無狼不行。若相離，則進退無攄矣。故世人言事之乖張，則曰「狼狽」。
馬喜逆風而奔，牛喜順風而奔，故北風則牛南而馬北，南風則牛北而馬南。故曰風馬牛不相及也。
西域俗能種羊。初冬，擇未日，殺一羊，切肉方寸，埋土中。至春季，擇上未日，延僧吹胡笳，作咒語，土中起一泡，如鴨卵。數日，風破其泡，有小羊從土中出。此又胎卵濕化之外，又得一生也。
出西方天竺國，唐三藏攜歸護經，以防鼠嚙，始遺種於中國。故「貓」字不見經傳。《詩》有「貓」，《禮記》迎「貓」，皆非此貓此。
李德裕召一僧問休咎，僧曰：「公是萬羊丞相，今已食過九千六百矣。數日後有饋羊四百者，適滿其數。」公大驚，欲勿受。僧曰：「羊至此，已為相公所有矣。」旬日後貶潮州司馬，又貶連州司戶，尋卒。
衛靈公夫人南子與宋朝通，野人歌曰：「既定爾婁豬，盍歸吾艾。」婁豬，雌豬也。艾□，雄豬也。
遼東有豕，生子頭白，異而獻之。行至河東，見豕皆白頭，懷慚而返。今彭寵之自伐其功，何異於是！
李義府容貌溫恭，而狡險忌刻，時人謂之「李貓」。
秦始皇欲大苑囿，優旃曰：「善。多縱禽獸於中，寇從東方來，以麋鹿觸之，足矣！」
猶之為獸，性多疑。聞有聲，則豫上樹，四顧望之，無人，才敢下。須臾又上，如此非一。故今人慮事之不決者曰：「猶豫」。
小猴也，出賓國。史言「沐猴而冠」，以「沐」為「沐浴」之「沐」者，非是。
獸名。即「渾沌」。見《山海經》。能挾干戚而舞。陶淵明詩「刑天舞干戚」，今誤作「刑天無干戚」。
形若彘，常在地食死人腦。欲殺之，當以柏插其墓。故今墓上多種柏樹。一名「」。秦繆公時，陳倉人掘地得之。
入虎口，不能噬，落虎腹中，則自內噬出。《書》曰：「蠻夷猾夏。」則取此義。
一名「通天」。一名「分水」。一名「駭雞」。「通天」用以作簪，則夢登天，知天上諸事。「分水」刻為魚形，銜以入水，水開三尺，可得氣，息水中。「駭雞」謂雞見之，則驚卻也。
永州養馴獺，以代鸕鶿沒水捕魚，常得數十斤，以供一家。魚重一二十斤者，則兩獺共畀之。
駝臥，足不帖地，屈足。漏明，則走千裏，故曰明駝。唐制，驛有明駝使，非邊塞軍機，不得擅發。楊貴妃私發駝使，賜安祿山荔枝。
《左傳》：「國狗之□，無不噬也。」杜預註雲：「，狂犬也。」今雲「犬」。《宋書》雲：「張收為犬所傷，食蝦蟆而愈。」又槌碎杏仁納傷處即愈。
《晉書》曰：白犬黑頭，畜之得財；白犬黑尾，世世乘車。黑犬白耳，富貴；黑犬白前二足，宜子孫。黃犬白耳，世世衣冠。
生炎州，大如貍，青色。積薪數車以燒之，薪盡而獸不死，毛亦不焦，斫刺不入，打之如灰囊，以鐵錘鍛其頭數十下，乃死，而張口向風，須臾復活。以石上菖蒲塞其鼻。即死。取其腦和菊花服之，盡十斤，得壽五百歲。
漢武時，月支國獻猛獸一頭，形如五六十日犬子，大如貍而色黃。武帝小之，使者對曰：「夫獸不在大小。」乃指獸，命叫一聲。獸舐唇良久，忽叫，如大霹靂，兩目如硨之交光。帝登時顛蹶，搔耳震慄，不能自止。虎賁武士皆失仗伏地，百獸驚絕，虎亦屈伏。
唐玄宗舞馬四百蹄，分為左右部，有名曰「某家驕」，其曲曰《傾杯樂》。皆衣以錦繡，綴以金銀，每樂作，奮首鼓尾，縱橫應節。
唐明皇有舞象數十。祿山亂，據咸陽，出舞象，令左右教之拜。舞象皆弩目不動，祿山怒，盡殺之。
唐昭宗播遷，隨駕有弄猴，能隨班起居。昭宗賜以緋袍，號「供奉」。羅隱詩「何如學取孫供奉，一笑君王便著緋」是也。朱梁篡位，取猴，令殿下起居。猴望見全忠，徑趨而前，跳躍奮擊，遂被殺。
秦叔寶所乘馬也。餵料時，每飲以酒。常於月明中試之，能豎越三領黑氈。叔寶卒，嘶鳴不食而死。
曲端下獄，自知必死，仰天長籲，指其所乘馬名鐵象，曰：「天下欲振復中原乎？惜哉！」鐵象泣數行下。
慕容有駿馬，赭白，有奇相，饒逸力。至元壽元年，四十九矣，而駿逸不虧，奇之，比鮑氏驄，命鑄銅以圖其像，親為銘贊，鐫頌其旁，像成，而馬死矣。
魏徐邈善畫，明帝遊洛水，見白獺愛之，不可得。邈曰：「獺嗜鯔魚，乃不避死。」遂畫板作鯔魚懸岸，群獺競來，一時執得。帝曰：「卿畫何其神也！」
周田子方嘗出，見老馬於道，詢知為家畜也，嘆曰：「少盡其力，而老棄其身，仁者不為也。」贖之歸。
後唐有孫恪者，納袁氏為室。後至峽山寺，袁持一碧環獻老僧。少傾，野猿數十，捫蘿而躍。袁乃命笑題詩，化猿去。僧方悟即沙門向所畜者，玉環其系頸舊物也。
羅定州出馬，高不逾三尺，駿者有兩脊骨，又呼雙脊馬，健而能行。以其可在果樹下行，名曰「果下馬」。
唐公房拔宅上升，雞犬皆仙，惟鼠不凈，不得去。鼠自悔，一日三吐，易其腸，欲其自潔也。
穆天子八駿，一名「絕地」，足不踐土；二名「翻羽」，行越飛禽；三曰「奔宵」，夜行萬裏；四名「超影」，逐日而行；五名「逾輝」，毛色炳熠；六名「超光」，一形十影；七名「騰霧」，乘雲而奔；八名「挾翼」，身有肉翅。又有驊騮，亦古之良馬也。
唐末劉訓者，京師富人。京師春遊，以觀牡丹為勝賞。訓邀客賞花，乃係水牛累百於門。人指曰：「此劉氏黑牡丹也。」
《孔帖》：文宗延學士於內殿。李訓講《易》，時方盛暑。上命取辟暑犀以賜。
《開元遺事》：交趾進犀角，色黃如金。冬月置殿中，暖氣如熏。上問使者，曰：「此辟寒犀也。」
漢王欲東歸，張良曰：「漢有天下大半，楚兵饑疲，今釋不擊，此養虎自遺患也。」王從之。
楚王問群臣：「北方畏昭奚恤，何哉？」江乙曰：「虎得一狐，狐曰：『子毋食我，天帝令我長百獸。不信，吾先行，子隨後觀。』獸見皆走。虎不知獸畏己，以為畏狐也。今北方非畏昭奚恤，實畏王甲兵也。」
狐疑者，狐性多疑，故心不決曰「狐疑」。
柳文：黔無驢，有好事者船載以入，放之山下。虎見龐然大物，環林間視之。驢一鳴，虎大駭，以為且噬己。然往來視之，覽無異能。益習其聲。稍近，宕、倚、沖、冒。驢不勝怒，蹄之。虎因喜，計之曰：「技止此矣！」跳梁大啖，斷其喉，盡其肉，乃去。
晉荀偃曰：「雞鳴而駕，塞井夷竈，惟余馬首是瞻！」
楚伐宋，宋告急於晉。晉侯欲救之，伯宗曰：「不可。古人有言曰：『雖鞭之長，不及馬腹。』天方授楚，不可與爭。」
《北史》：塞上翁匹馬亡入胡，人吊之。翁曰：「安知非福乎？」後馬將駿馬歸。人賀之，翁曰：「安知非禍乎？」後其子騎，折髀，人吊之，翁曰：「又安知非福乎？」後兵，出丁壯者，免其子，以跛相保。
晉靈公飲趙盾酒，伏兵將攻之，其右提彌明知之，趨登，扶盾以下。公嗾夫獒焉，明搏而殺之。盾曰：「棄人用犬，雖猛何為？」
漢高祖既殺韓信，詔捕蒯徹。既至，上曰：「若教淮陰侯反乎？」對曰：「然。秦失其鹿，天下共逐之。高材捷足者先得焉。跖之犬吠堯，堯非不仁，吠非其主也。」
秦趙高欲專權，乃先設驗，持鹿獻二世，曰：「馬也！」二世笑曰：「丞相誤也，謂鹿為馬。」問左右，或默，或言。高陰中言鹿者以法。
《韓子》：宋人有耕者，田畔有株，兔走觸之，折頸而死，因釋耕守株，覬復得兔，為宋國笑也。
《列子》：楊子之鄰人亡羊，既率其黨，又請楊子豎追之。楊子曰：「嘻！亡一羊，何追之眾？」眾曰：「多歧。」既反，問：「獲羊乎？」曰：「亡之矣。」曰「奚亡之？」曰：「歧路之中又有歧焉，吾不知所之，所以反也。」
洪武初，夷人獻良馬十，其一白者，乃得之貴州養龍坑。坑旁水深而遠，下有靈物，春和多系牝馬，雲霧晦冥，必有與馬接，其產即龍駒。故此馬首高九尺，長丈余，莫可控禦。敕典牧者囊沙四百斤，壓而乘之，行如電躡，片塵不驚，賜名「飛越峰」，命學士宋濂贊。燧人氏始著物蟲鳥獸之名。鯀始服牛。相士始乘馬。伏羲始畜犧牲。夏後氏始食卵。漢文帝始潔六畜。後魏始禁宰牛馬。唐高祖始斷屠。
陸機有快犬曰「黃耳」，性黠慧，能解人語，隨機入洛。久無家問，作書以竹筒戴犬項，令馳歸，復得報還洛。今有「黃耳冢」。
漢鄭弘為淮陰守，歲旱，弘行田間，雨即至。時有白鹿在道，夾轂而行。主簿賀曰：「聞三公車輪鹿，明公必大拜矣！」果驗。
出終南諸山。鹿之大者曰麈，群鹿隨之，視麈尾為響道，故古之談者揮焉。
其物飛而生子。難產者，以皮覆之則易，故又名「催生」。
桂平出。裏人知牛嗜鹽，乃以皮裹手，塗鹽於上，入穴探之。其角如玉，取以為器。
陳惠度於剡山射鹿，鹿孕而傷，既產，以舌舐子，幹而母死，惠度遂投寺為僧。後鹿死處生草，名曰「鹿胎草」。
宋王仁裕嘗畜一猿，名曰「野賓」。一日放於冢山。後仁裕復過此，見一猿迎道左，從者曰：「野賓也。」隨行數十裏，哀吟而去。
卓敬年十五，讀書寶香山，風雨夜歸迷失道，得一兕牛，憑之歸，入門，乃黑虎也。
明成祖出圖，命解縉題句。縉詩雲：「虎為百獸尊，誰敢攖其怒？惟有父子恩，一步一回顧。」帝見詩有感，即令夏原吉迎太子於南京。
弘治間，有熊入西直門，何孟春謂同列曰：「熊之為兆，宜慎火。」未幾，在處有火災。或問孟春曰：「此出何占書？」孟春曰：「余曾見《宋紀》：永嘉災前數日，有熊至城下，州守高世則謂其趙允曰，熊於字『能火』，郡中宜慎火。果延燒十之七八。余憶此事，不料其亦驗也。」
孟孫獵得使巴西持歸。母隨之啼泣，巴西不忍，與之。孟孫大怒，逐巴西。尋召為其子傅，謂左右曰：「天不忍，且吾子乎！」
劉表贈備一馬，名曰「的盧」。一日，遇伊籍，曰：「此馬相惡，必妨主。」備未之信。表妻蔡氏忌備，囑弟瑁設筵暗害。備覺，出奔，前阻檀溪，後為瑁兵所逼，乃下溪策馬，曰：「的盧的盧，今日妨吾。」的盧於急流深處，一躍三丈，飛渡西岸。瑁驚駭而退。
《史記》：陳軫曰：卞莊子刺虎，館豎子止之，曰：「兩虎方共食一牛，牛甘必鬥，鬥則大者傷，小者亡，從而刺之，一舉兩得。」果獲兩虎。」
《禮記》：牛曰太牢。羊曰少牢。又牛曰「一元大武」。羊曰「柔毛」，又曰「長髯主簿」。豕曰「剛鬣」，又雲「烏喙將軍」。韓，六國時韓氏之黑犬。楚獷、宋獵，皆良犬也。又曰：「大夫之家，無故不殺犬豕。」家豹、烏圓，皆貓之美譽。
石勒曰：「使朕遇漢高，當北面事之。若遇光武，可與並驅中原，未知鹿死誰手。
《晉書》：趙王倫篡位，奴卒亦加封秩。每朝會，貂蟬滿座。語曰：「貂不足，狗尾續！」
《鑒斷》：漢和帝年才十四，乃能收捕竇氏，足繼孝昭之烈。惜其與宦官議之，以啟中常侍亡漢之階。語曰：「前門拒虎，後門進狼。」此之謂也。
《吳誌》：呂蒙欲從裏，母叱之。蒙曰：「不入虎穴，焉得虎子？」又班超使西域，鄯善王廣禮敬甚備。匈奴使來，更疏懈。超會其吏士三十六人，曰：「不入虎穴，不得虎子。」遂夜攻虜營，斬其使。
《易經》：「羝羊觸藩，羸其角。」
《宋史》：常安民遺呂公著書曰：「去小人不難，勝小人難耳。嘗見猛虎負，卒為人勝者，人眾而虎寡也。今奈何以數千人而制千虎乎？」公著得書，默然。
《史記》：範雎謂秦昭王曰：「以秦治諸侯，譬猶走韓盧而搏蹇兔也。」
《世說》：顧愷之與殷仲堪作危語，有一參軍在坐，曰：「盲人騎瞎馬，夜半臨深池。」以仲堪眇一目故也。
猱，猴屬，性善升木，不待教而能者。《詩經》：毋教猱升木。
《韓詩外傳》：「社鼠不攻，城狐不灼。」恐其壞城而傷社也。
《金樓子》：「陶犬無守夜之警，瓦雞無司晨之益。」
《楊子》：「羊質而虎皮，見草而悅，見豺而戰，忘其皮之虎也。」
宋陳彭年奸佞不常，時號「九尾狐。」
蝟似豪豬而小，其毛攢起如矢，言人事之叢雜似之。故事多曰「務」。
一曰贔，似龜，好負重，故立於碑趺。二曰螭吻，好遠望，故立於屋脊。三曰蒲牢，似龍而小，好叫吼，故立於鐘紐。四曰狴犴，似虎，有威力，故立於獄門。王曰饕餮，好飲食，故立於鼎蓋。六曰，好水，故立於橋柱。七曰睚眥，好殺，故立於刀環。八曰金猊，形似獅，好煙火，故立於香爐。九曰椒圖，似螺蚌，性好閑，故立於門楣。
龍頭上有一物，如博山形，名曰尺木。龍無尺木，不能升天。
黃帝采銅，鑄鼎於荊山下。鼎成，有龍垂鬍髯下迎帝騎龍上，群臣後宮從上者七十餘人，小臣不得上，悉持龍髯，髯拔，墮弓。抱其弓而號。後世名其處曰「鼎湖」，名其弓曰「烏號」。
夏後藏龍於匱，周厲王發之，化為黿，入於王府。府中童妾娠之生女，棄於道，有夫婦竊之至褒。後褒人有罪，納女於幽王，是為褒姒。
昔有人墮洛中洞穴，見宮殿人物九處，捋大羊髯，得珠，取食之。出問張華，華曰：「九仙館也。大羊乃癡龍。」龍不見石，人不見風。魚不見水，鬼不見地。
陶侃少時，嘗捕魚雷澤，得一鐵梭，還掛著壁。有頃，雷雨大作，梭變成赤龍，騰空而去。
葉公子高好龍，雕文畫之。一旦，真龍入室，葉公棄而還走，失其魂魄。故曰葉公非好真龍也，好夫似龍而非龍者也。
唐普聞師聚徒說法，有老人在旁，問之，答曰：「某此山之龍，因病，行雨不職見罰，求救。」師曰：「可易形來。」俄為小蛇，師引入凈瓶，覆以袈裟。忽雲雨晦冥，雷電繞空而散。蛇出，復為老人而謝：「非藉師力，則腥穢此地矣。」出泉以報。
亦龍種，形似美人，首尾似魚，有兩翼，其性通靈，終夜不寐，故用以巡警。
閩人謝端得一大螺如鬥，畜之家。每歸，盤餐必具。因密伺，乃一姝麗甚，問之，曰：「我天漢中白水素女。天帝遣我為君具食。今去，留殼與君，端用以儲粟，粟常滿。
越王郢於福州溪中，見一鱔長三丈，郢射中之，鱔以尾環繞，人馬俱溺。
出松江。昔吳王江行食，以殘者棄水面，化而為魚。
《抱樸子》：山中辰日稱無腸公子者，蟹也。《蟹譜》：「出師下巖之際，忽見蟹，稱為橫行介士。」
周瑜謂孫權曰：「劉備有關張熊虎之將，肯久屈人下哉？恐蛟龍得雲雨，終非池中物也。」
金華俞清建雲：「荊公欲使脫逢掖著僧伽黎，遂去室家妻子之累，猶生龜脫，亦難堪忍。
樂廣為河南尹，宴客。壁上有懸弩照於標中，影如蛇，客驚謂蛇入腹，遂病。後至其故處，知為弩影，病遂解。
《博物誌》：率然一身兩頭，擊其一頭，則一頭至；擊其中，則兩頭俱至。故行軍者有長蛇陣法。
漢武欲伐昆明，鑿池習水戰，刻石為鯨魚，每雷雨至則鳴，髯尾皆動。嘗有人釣此，綸絕而去。魚夢於武帝，求去其鉤。明日，帝遊池上，見一魚銜鉤，曰：「豈非昨所夢乎？」取魚去鉤而放之。後帝復遊池畔，得明月珠一雙，嘆曰：「豈魚之報也！」
王魯為當塗令，贖貨為務。會稽民連狀訴主簿貪賄，魯判曰：「汝雖打草，吾已驚蛇。」
《筆談》：關中無蟹，有人收得一幹蟹，土人怪其形以為異，每人家有瘧者，借去懸於戶，其病遂痊。是不但人不識，鬼亦不識矣。
《爾雅》：魚婢，小魚也，亦曰妾魚。大蟹腹下有數十小蟹，名蟹奴。
陳軫對楚使曰：三人飲酒，約畫地為蛇，先成者飲。一人先成，舉酒而起，曰：「吾先成，且添為之足。」其一人奪酒飲，曰：「蛇無足，汝添足，非蛇也。」
長十丈，圍七八尺。常在樹上伺鹿獸過，便低頭繞之，有頃，鹿死，先濡令濕，便吞食之，頭角骨皆鉆皮自出。
廣東電白海中出珠鱉，狀如肺，有四眼六腳而吐珠。一曰「文」，鳥頭魚尾，鳴如磬而生玉。
□魚建昌修水出。郭璞雲：有水名修，有魚名□。天下大亂，此地無憂。俗呼西河。
撫州學有右軍墨池。韓子蒼《雜記》：池中忽時水黑，謂之黑龍。此物見，則士子應試者，得人必多。屢驗。
晉吳隸築魚塞於湖，忽聞空中雲：「晚有大魚攻塞，勿殺！」須臾，大魚果至，群魚從之。隸誤殺大魚，是夕風雨橫作，魚悉飛樹上。
石勒時大旱，佛圖澄於石井岡掘一死龍，咒而祭之，龍騰空而上，雨即降。今有龍岡驛。
開刑鮒山。《山海經》雲：顓頊葬其陽，九嬪葬其陰，四蛇衛之。
漢高祖微時，見白蛇當道，揮劍斬之。後者老嫗泣曰：吾子，白帝子也，化蛇當道，為赤帝子所殺。
青神中巖有喚魚潭，客至，撫掌，魚輒群出。
隋趙昱為嘉川守。犍為潭中有老蛟作虐，昱持刀入水，頃之潭水盡赤，蛟已斬。一日，棄官去。後嘉陵水漲，見昱雲霧中騎白馬而下，宋太宗賜封「神勇」。
磁州出魚，四足長尾，聲如嬰兒啼，因名「孩兒魚」，其骨燃之不滅。
出惠州。八月化為雀，十月後入海化為魚。
隴州魚龍川有魚，五色，人不敢取。杜甫詩「水落魚龍夜」，即此。
禹南巡狩，會諸侯於塗山，執玉帛者萬國。禹濟江，黃龍負舟，舟中人懼。禹仰天嘆曰：「吾受命於天，竭力以勞萬民。生寄也，死歸也，余何憂於龍焉。」視龍猶□蜓，顏色不變。須臾，龍俯首低尾而逝。
蕭山縣之城山，山顛有泉，嘉魚產焉。闔閭侵越，句踐退保此山，意其乏水，饋以米鹽。句踐取雙鯉報之，吳兵夜遁。
生於崖（海南島）之榆林，港內半裏許，土極細膩，最寒，但蟹入則不能運動，片時即成石矣，人獲之，則曰石蟹。置之幾案，能明目。
一名箭魚。腹下細骨如箭鏃，此東坡有「鰣魚多骨之恨」也。其味美在皮鱗之交，故食不去鱗。肋魚似鰣而小，身薄骨細，冬月出者名「雪肋」，味最佳。至夏，則味減矣。
陶唐之世，越囊國獻千歲神龜，方三尺余，背上有文，皆蝌蚪書，記開辟以來事，帝命錄之，謂之龜歷。
孫權時，永康有人入山，遇一大龜，載入吳，夜泊越裏，纜舟於大桑樹。宵中，樹呼龜曰：「勞乎元緒，奚事爾耶！」因呼龜為「元緒」。
狀如蝌蚪，腹下白，背上青黑，有黃文，眼能開閉，觸物便怒，腹脹如鞠，浮於水上，人往取之。河豚毒在眼、子、血三種。中毒者，血麻、子脹、眼睛酸，蘆筍、甘蔗、白糖可以解之。
楊震聚徒講學，有雀銜三，集講堂前。皆曰：「者，卿大夫服之象也。數三者，三臺也。先生自此升矣。」果如其言。
宋顯仁太後謂秦檜妻曰：「子魚大者絕少。」檜妻曰：「妾家有大者。」檜聞，責其失言，乃以青魚百尾進。太後笑曰：「我道這婆子村，果然！」
長二丈，皮可物。其子旦從口出，暮從臍入，腹裏兩洞，腸貯水以養子。腸容二子，兩則四焉。
龜身、蛇尾、鷹嘴、鼉甲，下有四足，足具五爪，大如癩頭鼉，硬似穿山甲，其殼極堅，其爪極利，茅竹青柴到口即碎，著人之肌膚，咬必透骨。臺溫山下，此物極多。
江南有懶婦魚，即今之江豚是也。魚多脂，熬其油可點燈。然以之照紡績則暗，照宴樂則明，謂之「饞燈」。
無膽，畏人。出崑崙山下。聞人聲，身自寸斷，少頃自續，復為長身。凡患色癆者，以驚恐傷膽，服此可以續命，兼治惡疽、大麻瘋及痢。腰以上用首，以下用尾。
寧海沿海有蚶田，用大蚶搗汁，竹筅帚灑之，一點水即成一蚶，其狀如荸薺，用缸砂壅之，即肥大。
陶出使吳越，忠懿王宴之，因食蝤蛑。詢其名類，忠懿王命自蝤蛑以至彭越，羅列十餘種以進。視之，笑謂忠懿王曰：「此謂一蟹不如一蟹也。」
一名山□。《本草》：牡蠣附石而生，相連如房。初生海岸，身如拳石，四面漸長，有一二丈者。一房內有肉一塊，肉之大小，隨房所生。每潮來，則諸房皆開，有小蟲入，則合之，以充饑腹。
蘄州出。龜背有綠毛，長尺余，浮水中，則毛自泛起。壓置壁間，數年不死，能辟飛蛇。
隋帝嗜蛤，所食以千萬計。忽有一蛤置幾上，一夜有光。及明，肉自脫，中有一佛二菩薩像，帝自是不復食蛤。
沈宮聞戲於棲水，獲一蚌。煮食時，中有一珠，長半寸，儼然大士像，惜煮熟失光，為徽人售去。
燕文貞公女嫁盧氏，嘗為舅求官。公下朝，問焉。公但指支床龜視之。女拜而歸，告其夫曰：「舅得詹事矣。」
黃庭宣知太倉，民有食三足鱉而化地上，止存發一縷、衣服等物，如蛻形者，人以其婦殺夫報官。庭宣令捕三足鱉，召婦依前烹治，出重囚食之，亦盡化去。
許襄毅官山左，有民布田，其婦饗之，食畢而死。囊毅詢其所饗物，及所經道路。婦曰：「魚湯米飯，度自荊林。」公乃買魚作飯，投荊花於中，試之狗彘，無不死者。
鉛山賣薪者性嗜。一日，市歸，烹食，腹痛而死。張治其獄。召漁者捕，得數百斤，中有昂頭出水二三寸者七條，烹與死囚食，亦腹痛而死。
孫叔敖幼時遇兩頭蛇於路，殺而埋之。相傳見此者必死，歸泣告於母。母曰：「蛇今安在？」對曰：「恐害他人，已殺而埋之矣。」母曰：「汝有利人心，天必祐之！」果無恙。
唐刺史韋宥，於永嘉江滸沙上獲箏弦，投之江中，忽見白龍騰空而去。
夏原吉治浙西水患，宿湖州慈感寺，夜有嫗攜一女來訴曰：「久窟於潮音橋下，歲被鄰豪欲奪吾女，乞大人一字為鎮。」公書一詩與之。公至吳松江，有金甲神來告曰：「聘一鄰女已久，無賴賺大人手筆，抵塞不肯嫁，請改判。」公張目視之，神逡巡畏避。公憶曰：「是慈感蚌珠之仇也。」牒於海神。次日，大風雨，震死一蛟於錢溪之北。」
竇武產時，並產一蛇，投之林中。後母卒，有大蛇徑至喪所，以頭擊柩，若哀泣者，少間而去。時謂竇氏之祥。
《莊子》：「筌者所以得魚，得魚而忘筌。」比受恩而不知報也。
廣陵張嬰泣告張綱曰：荒裔愚民，相聚偷生，若魚遊釜中，知其不可久。今見明府，乃更生之辰也。
《山海經》：「巴蛇蠶象，三歲而出其骨。」
孫鳳有一琴能自鳴，有道士指其背有蛀孔，曰：「此中有蟲，不除之，則琴將速朽。」袖中出一竹筒，倒黑藥少許，置孔側，一綠色蟲，背有金線文，道人納蟲於竹筒竟去。自後琴不復鳴。識者曰：「此蟲名鞠通，有耳聾人置耳邊，少頃，耳即明亮。喜食古墨。」始悟道人黑藥，即古墨屑也。
有四種：食心曰螟，食葉曰，食根曰蟊，食節曰賊。趙守青州，蝗自青、齊入境。遇風退飛，墮水而死。馬援為武陵守，郡連有蝗，援賑貧羸，薄賦稅，蝗飛入海，化為魚蝦。孫覺簿合肥，課民搏蝗若幹，官以米易之，竟不損禾。宋均為九江守，蝗至境輒散。貞觀二年，唐太宗祝天吞蝗，蝗不為祟。
東海有物，狀如凝血，廣數尺，正方圓，名曰水母。俗名海蜇，一名蝦蛇（音射）。無頭目。所處則眾蝦附之，蓋以蝦為目也。色正淡紫。《越絕書》雲：「水母以蝦為目，海鏡以蟹為腸。」
廣中有圓殼，中甚瑩滑，照如雲母。殼內有少肉如蚌，腹中有小蟹。海鏡饑，則蟹出拾食，蟹飽歸腹，海鏡亦飽。迫之以火，蟹即走出，此物立斃。
溫會在江州觀魚，見漁子忽上岸狂走。溫問之，但反手指背。不能言。漁子頭面背黑，細視之，有物如荷葉，大尺許，眼遍其上，咬住不可取。溫令以火燒之，此物方落，每一眼底有嘴如釘。漁子背上出血數鬥而死，莫有識者。
漢光武六年，山陰有小蟲千萬，皆類人形，明日皆懸於樹枝，自縊死之。
詩曰：「螟蛉有子，蜾蠃負之。」螟蛉，桑蟲也。蜾蠃，蒲蘆也。蒲蘆窮取桑蟲之子，負持而去，養以成子。故世之養子，號曰螟蛉也。蜾蠃負螟蛉之子，祝曰：「類我，類我！」七日夜化為己也，故又謂之「速肖」。
腐草所化。隋煬帝於景華宮，徵求螢火，得數斛，盛以大囊，夜出遊，如散火光遍於山谷。
越王既為吳辱，思以報復。一日出遊，見怒蛙而式之，左右問其故，王曰：「有氣如此，何敢不式！」戰士興起，皆助越反矣。
蜥蠍。以器養之，餵以丹砂，滿七斤，搗治萬杵，以點女子體，終身不滅，若有房室之事則滅矣。言可以防閑淫佚，故謂之「守宮」。
《二酉余談》：一人為蛇傷，痛苦欲死。見一小兒曰：「可用兩刀在水相磨，磨水飲之，神效。」言畢，走入壁孔中。其人如方服之，即愈。因號綠螈為「蛇醫」。又雲：蛇醫形大色黃，蛇體有傷，此蟲輒銜草傅之，故有醫名。
錢王宮中，使老媼監更。一夕，有蜥蠍沿銀缸吸油，既竭。而倏然不見。次日王曰：「吾昨夜夢飲麻膏而飽。」更媼駭異。
形似蜘蛛，而足稍長。本無殼，入空螺殼中載以行。觸之，縮足如螺，火炙之乃出。
有蝤蟲者，一身兩口，爭相嚙也，遂相食，因自殺。人臣之爭事，而亡其國者，皆蝤類也。
螳螂，一名刀螂。前二足如刀而多鋸齒，能捕蟬。見物慾以二足相搏，遇車轍而亦當之。故曰：「螳臂當車」。
一名縊女。長寸許，頭赤身黑，喜自經死。雲是齊東郭姜所化。
毒蟲也，能傷人。古人草居露處，故早起相見問勞，必曰：「無恙乎？」又曰：恙，憂也。又：，食人獸。
南海有蟲，無骨，名曰「泥」。在水中則活，失水則醉，如一堆泥。故詩人譏周澤曰「一日不齋醉如泥」。
一名「短狐」。處於江水，能含沙射人，所中者頭痛發熱，劇者至死。一名「射影」。凡受射者，其瘡如疥。四月一日上弩，八月一日卸弩，人不能見，鵝能食之。一曰以雞腸草搗塗，經日即愈。
殷仲堪父病瘧，悸聞床下蟻動，謂是牛鬥。
米芾守無為州，池中蛙聲聒人，芾取瓦片書「押」字投之，遂不鳴。上有芾書「墨池」二字為額。
趙□鎮蜀時，以白寄余氏，放之池中，生息不絕；或畜他所，色輒變白。池在開化。
似車螯而扁，生海泥中，常吐肉寸余，類舌。俗甘其味，因名「西施」。
方寬守淮安，有盜殺，無名。適蛛墮於幾，鷹下於庭。寬曰：「殺人者豈朱英乎？」按籍捕之，果然。
萬鵬舉為萬安丞，有民婦訴其夫及五子為盜所殺，不知其屍者。一日，有五蜂旋繞行。萬曰：「汝若真魂，宜前飛引。」蜂遙臨掩骸處，得衣帶上所系買布數人名姓，推鞫之，遂雪其冤。
沔水中有物曰「水虎」，如三四歲小兒，鱗甲如鯪鯉，射之不可入。七八月間好在磧上曝。膝頭似虎，掌爪常沒入水中，露出膝頭。小兒不知，欲取戲弄，便殺人。
《莊子》曰：「是猶使蚊負山，商馳河也，必不勝任也。」商，螞蟻也。
《莊子》曰：「鷦鷯巢於深林，不過一枝；偃鼠飲河，不過滿腹。」
虢郡有蟲名「謝豹」，見人時，以前腳交覆其首，如羞狀。故得罪於人，曰「負謝豹之恥」。
蟻也。河內人見人馬數萬，大和黍米，來往奔馳，從朝至暮。家人以火燒之，人皆成蚊蚋，馬皆成大蟻，故今人呼蚊蚋曰「黍民」，名蟻曰「玄駒」。
《旬子》：「鼷鼠五技而窮」。謂能飛，不能上屋；能緣，不能窮木；能遊，不能渡谷；能穴，不能掩身；能走，不能先入。
梁朱異為通事舍人，後除中書郎。時秋日始拜，有飛蟬集於異冠上，或謂蟬珥之兆。
盧垣書：「今之人奔尺寸之祿，走絲毫之利，如群蟻之附膻腥，聚蛾之投爝火，取不為醜，貪不避死。」
螢，一名「宵燭」，一名「丹鳳」，類聚曰「務」。戊子日以螢為丸能卻矢。漢武威太守劉子南得其方，合而佩之，嘗與虜戰，為其所圍，矢下如雨，離數輒墮地，不能中傷。虜以為異，乃解圍去。
《莊子》：瘺者承蜩，猶掇之也。仲尼曰：「子巧乎？有道邪？」曰：「我有道也。五、六月累丸二而不墜，則失者錙銖；累三而不墜，則失者什一；累五而不墜，猶掇之也。」仲尼曰：「用誌不分，乃凝於神。」
陳使傅聘齊，齊以薛道衡接對之。贈詩五十韻，衡和之，南北稱美。魏收曰：「傅所謂以蚓投魚耳。」
賈誼策：「諺曰：『欲投鼠而忌器。』鼠近於器，尚憚而不投，況貴臣之近主乎！」
李愚好睡，欲作蝶庵，以莊周為開山第一祖，陳摶配食，宰予、陶潛輩祀之兩廡。
皇甫湜常命其子松錄詩數首，一字少誤，詬詈且躍，手杖不及，則嚙腕血流。嘗為蜂螫手指，乃大噪，散錢與里中小兒及奴輩，箕歛蜂窠於庭，命搥碎絞汁以償其痛。
丹陽人采碑於積石之下，得石如拳。破之，中有一蟲，似蠐螬狀，蠕蠕能動，人莫能識，因棄之。後有人語曰：「若欲富貴，莫如得石中金蠶，畜之則寶貨自至。」詢其狀，則石中蠐螬耳。
大蝶，一名鳳子，見韓詩《異物志》：昔有人渡海，見一物如蒲帆，將到舟，競以篙擊之，破碎墮地，視之，乃蝴蝶也。海人去其翅足，秤肉得八十斤，噉之，極肥美。
葛洪《遐觀賦》：蜈蚣大者長百步，頭如車箱，屠裂取肉，白如瓠。《南越志》曰：蜈蚣大者其皮可以鞔鼓，其肉曝為脯，美於牛肉。
唐明皇春宴宮中，使妃嬪各插艷花，帝親捉粉蝶放之，隨蝶所止者幸之。謂之蝶幸。後貴妃專寵，不復作此戲。
《埤雅》：蠋，大蟲，如指似蠶，一名「厄」。《韓非子》：鱣似蛇，蠶似蠋，人見蛇則驚駭，見蠋則毛起。然婦人拾蠶，而漁者握鱣，故利之所在，皆為賁育。
《廣雅》云：蠁，蟲之知聲音也。《埤雅》：蠁，善令人不迷。故從嚮。太沖「景福肸嚮蠁之興作」，言福如蟲羣起。
賈秋壑《促織經》曰：白不如黑，黑不如赤，赤不如青麻頭。青項、金翅、金銀絲額，上也；黃麻頭，次也；紫金黑色，又其次也。其形以頭項肥，腳腿長，身背闊者為上。頂項緊，腳瘦腿薄者為上。蟲病有四：一仰頭，二卷須，三練牙，四踢腳。若犯其一，皆不可用。促織者，督促之意。促織鳴，懶婦驚。袁《秋日詩》曰：「芳草不復綠，王孫今又歸。」人都不解，施蔭見之曰：「王孫，蟋蟀也。」
蘇隱夜臥，聞被下有數人齊念杜牧《阿房宮賦》，聲緊而小，急開被視之，無他物，惟得大虱十餘。
一名「醯雞」，蜉蝣之類。郭璞曰：「蠓飛磑則風，舂則雨。」
《東漢記》：馬援擊尋陽山賊，上書曰：「除其竹木，譬如嬰兒頭多蟣蝨，而剃之蕩然，蟣蝨無所復附。」書奏，上大悅，出小黃門頭有蝨者皆剃之。
舊傳有女子過高郵，去郭三十里，天陰，蚊盛，有耕夫田舍在焉。其嫂欲共止宿，女曰：「吾寧死，不可失節。」遂以蚊嘬死，其筋見焉。人為立祠，曰「露筋廟」。
展禽者，少失父，與母居，傭工膳母；天多蚊，臥母床下，以身當之。
晉惠帝嘗在華林園，聞蝦蟇聲，謂左右曰：「此鳴者為官乎？為私乎？」
