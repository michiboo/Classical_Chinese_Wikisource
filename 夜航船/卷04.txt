
倉頡，姓侯剛氏。見《古篆文》註許由，字武仲。見《莊子》釋文堯，姓伊祁。少昊，名摯，字青陽。帝嚳，名。成湯，字高密。見《帝王世紀》臯陶，字庭堅。孤竹君，姓墨，名臺。見《孔叢子》註伯夷，名允，一名元，字公信。叔齊，名智，字公達。見《論語》疏中子，名仲達。見周曇詠史詩彭祖，姓音戔，名鏗。見《論語》疏其子胥余。見《莊子》司馬彪註老子父，名乾，字元果。見《前涼錄》老子初生時，名玄祿。見《玄妙內品》管叔，名度。見《史記》註易牙，名亞。見孔穎達疏逢蒙之弟，名鴻超。楊朱之弟，名布。見《列子》伯樂，姓孫，名陽。師曠，字子野。見《莊子》疏君陳，為周公之子、伯禽之弟。《周書》有《君陳篇》。見《坊記》註鬼谷子，姓王，名詡，河南府人。見《姓氏考》公孫弘，字次卿。見鄒長書杜康，字仲寧。見魏武《短歌行》註孟軻，字子輿見《漢書》並《孔叢子》，又字子居。見《聖證論》莊周字休。見《列子》註孫叔敖，名饒。見《孫叔敖碑》計然，一名研，一名倪；又姓辛，字子文。見《史記》索隱文種，字子禽。見《吳越春秋》陳仲子，字子終。見甫皇謐《高士傳》漢高祖父太公，名見《後漢書》註，又名煜，字執嘉。見《帝王世紀》昭靈後，名含。高祖兄仲，名喜。曾參，字敬伯。申公，名培。見《史記》註項伯名纏，字伯。見《漢書》註叔孫通，名何。見《楚漢春秋》壺關三老，姓令胡，名茂。見荀悅《漢紀》楊王孫，名貴。見《西京雜記》非，亦名荊軻。見《續博物誌》伏生，名勝，字子賤。見西漢碑文翁，名黨，字仲翁。見張崇文《歷代小說》張宗，字諸君。杜茂，字諸公。見《陳忠傳誌》楊子雲所稱李士元者，名弘。見《蜀秦宓傳》鄭子真，名樸。嚴君平，名遵。見王貢《兩龔傳》註施延，字君子。見《後漢書》註田生，字子春。見《楚漢春秋》侯苞，字輔子。見《論衡》丁公，名固。見《楚漢春秋》衛夫人，名，字茂漪。見《翰墨誌》綠珠，姓梁，白州人。見《綠珠小傳》呂安，字仲悌。居苗，姓應，從弟。俱見《文選》註花卿，名驚定。見《舊唐書》僧一行，姓張，名。見《續博物誌》竇滔，字連波。見《武後紀》神和子，姓屈突，名無為，字無不為，張詠布衣時遇之。見《張詠傳》失馬塞翁，姓李見《高谷詩序》。
大禹東巡，崩於會稽。現存陵寢，豈有差訛？且史載夏啟封其少子無餘於會稽，號曰「於越」，以奉禹祀，則又確確可據。今楊升庵爭禹穴在四川，則荒誕極矣。升庵言石泉縣之石紐村，石穴深杳，人跡不到，得石碑有「禹穴」二字，乃李白所書，取以為證。蓋大禹生於四川，所言禹穴者，生禹之穴，非葬禹之穴也。此言可辨千古之疑。
古今大誤。《史記》雲：甘羅事呂不韋。秦欲使張唐使燕，唐不肯行。羅說而行之，乃使羅於趙。趙王郊迎，割五城以事秦。羅還報秦，封為上卿，不曾為丞相。相秦者是甘羅之祖甘茂。封羅後，遂以茂之田宅賜之。
幽王既亡，有共伯和者攝行天子事，非二相共和也。見《姓氏考》
見《左傳》註東坡放魚詩：「不怕校人欺子美。」註者疑是杜少陵，則誤矣。
呂蒙正父龜圖與母不合，並蒙正逐之。貧甚，投跡龍門寺僧，鑿山巖為龕以居。今傳奇謂同妻住破窯，殊為可笑。
烏最難射。一日而落九烏，言羿之善射也。後以為羿射落九日，非是。
在四川保寧府廣元縣。漢封關公為漢壽亭侯。漢壽，邑名。亭侯，爵名。後人稱壽亭侯者，誤。
秦始皇登泰山，風雨暴至，避於松樹之下，封其樹為「五大夫」。五大夫，秦官第九爵。今人有誤為五株松者，非也。
揚州漕河東岸有墓表，題曰「□國公墓道。」音虔，與夏字相類，少一發筆，下作「又」。行人遂誤為夏國公。蓋明顧公玉之封號，賜地葬此也。
王播，字明。少孤貧，客遊揚之木蘭院，寄食僧齋。僧頗厭薄，乃齋罷而後擊鐘。播怒題詩於壁。今以為呂蒙正事，則非也。
太公望妻馬氏，棄夫而去，後見太公富貴求歸。命收覆水。今指為朱買臣，非。
吳敗越，句踐與夫人入吳，至此產女而名。今誤傳范蠡進西施於吳，與之通而生女，殊為可笑。
兩曾參：一曾參殺人，而致曾子之母投杼。兩毛遂：一毛遂墮井，而致平原君之痛哭。
列國一魯秋胡，因婦採桑，調其妻，投水死。漢一魯秋胡，求聘翟氏女，翟公誤傳調妻事，以為薄行，而不許婚。俱可笑也。
其次如國師劉秀，以名應圖讖，為王莽所殺；而誅王莽者為光武，亦劉秀。莽遣太師安新公王匡，攻更始定國上公王匡，不勝，為所執殺。唐李尚書益與宗人益者，俱赴飲，據上坐。因笑曰：「今日兩副坐頭俱李益。」代宗用韓知制誥。宰相以平盧幕府員外及江淮刺史請。上書：「春城無處不飛花，用此韓。」而員外得之，事皆奇。
其他同時者：漢時兩韓信，俱高帝時，一封楚王，一封韓王。三邵平：一故秦東陵侯；一為齊王上柱國；一齊相。兩恢，俱武帝時，一浩侯；一大行，謀誘匈奴者也。兩王臧，武帝朝。一，二年以郎中令自殺；一，六年為太常。兩王商，俱成帝外戚。一為丞相、樂昌侯；一為大司馬、成都侯。兩王章，俱哀帝時，一，河平三年以太僕為右將軍，六年復為太常；一，四年以京兆尹直言死。兩王崇，俱平帝時，一新甫侯，故丞相嘉子；一大司空、扶平侯。魏兩王烈，一字彥方，有隱德；一字長體，有道術。魯兩王渾，一為涼州刺史，系戎之父；一為司徒，系濟之父。兩王澄，一即濟之弟，封侯；一即戎從弟，荊州都督。兩孫秀，一吳降將；一趙王倫嬖臣。俱拜驃騎將軍，封公。兩周撫，一為王敦將；一為彭城內史誅。梁兩王琳，一散騎常侍；一德州刺史。唐兩李光進，俱代宗朝，一為光弼弟；一為光顏兄。俱蕃將，賜姓，為節度使，封公。唐兩李繼昭，俱昭宗時，一為孫德昭；一為符道昭。俱賜姓名，降朱梁，為使相。宋兩王著，俱太祖時，一以文學典制；一以書學待詔。金兩訛可，俱大將。
稍先後者：吳兩公子慶忌，一王僚子，一夫差末年將。楚兩莊躋，一莊王時大盜；一莊王裔孫，將軍，平滇自王者。漢兩王莽，一右將軍；一大司馬，篡位者。兩王鳳，一大司馬、大將軍，一更使成國上公。兩王譚，一宜春侯，一平阿侯。兩徐，一都護班超司馬，一丞相曹操掾。晉兩劉毅，一光祿大夫，一衛將軍。兩張禹，一丞相，一太傅，俱封侯。兩解系，一見《陶璜傳》，一自有傳。兩王鎧，一武帝舅，一安帝時丹陽尹。元兩伯顏，一太傅淮陽王，一大丞相秦王。兩蕭鈞，一蕭鸞子，梁武時中書郎；一蕭從子，唐太宗時率更令。
兩王肅，曹魏中領軍，為魏制禮；元魏尚書令，亦為魏制禮。兩王殷，朱梁時者以節度使叛誅；後周太祖時者亦以節度使叛誅。兩王彥章，梁大將，為晉擒；吳統軍，為楚擒。兩王，唐侍中；宋左僕射、門下侍郎。兩王溥，一唐懿宗時；一周世宗時，俱宰相。仙人有兩王喬，其一即子晉也；其一為柏人令，天墜玉棺以葬者。僧有兩智永，一梁書僧，一宋畫僧。兩辨才，一唐藏《蘭亭》真本者，一宋與蘇子瞻友者。光武時，固始侯李通；魏武時，都亭侯李通。衛大夫王孫賈，齊大夫王孫賈。魏徐邈，字景山，見重武帝，為侍中。晉徐邈，字仙虎，見重武帝，為中書舍人。魏將軍張遼；漢兗州刺史張遼，字叔高。漢中郎將江革，梁禦史中丞江革。梁李膺為蜀使至郡，武帝悅之，問曰：「今李膺何如昔李膺？」晉文公有咎犯，平公有咎犯，善隱任政。晉李密以祖母老辭官，後魏李密以母老習醫，又隋李密封蒲山公。則天時王方慶為相；又王方慶領尚藥奉禦。高宗初張昌宗，為修文館學士；則天末張昌宗，為春官侍郎。
隋處士羅靖，父亦名靖；魏大將安同，父名屈，子亦名屈。
王彪之、臨之、納之、淮之、輿之、進之，凡六世；王胡之、茂之、裕之、瓚之、秀之，凡五世；王羲之、獻之、靖之、悅之，凡四世；王晏之、昆之、陋之、徐達之、湛之、聿之，凡三世；胡毋輔之、謙之；吳隱之、瞻之；顏悅之、愷之，凡兩世；俱仍「之」字。
聖主時投水，人知有卞隨務光，而不知有北宮無擇。騎青牛，人知有老子，而不知有封達。生空桑，人知有伊尹，而不知有孔子。白魚入舟，人知有周武王，而不知有宋明帝。河澌永合，人知有漢光武之滹沱，而不知有慕容德之黎陽。鳳雛，人知有龐統，而不知有顧邵。獻胙加毒，以讒賜死，人知有晉獻公子申生，而不知有秦孝文王子西蜀侯惲。思妾令方士致魂，人知漢武之於李夫人，而不知宋武之於殷淑儀。治阿譽聞而阿不治，人知齊宣王之大夫，而不知景公之晏子。夢寐求相，人知高宗之傅說，而不知文王之臧丈人。題壁作龍蛇歌，人知有晉文之介子推，而不知晉文之舟子僑。秦許楚地而背之，人知張儀之於楚懷王，而不知馮章之於楚王。先食不死之藥，而以巧言免死，人知方朔之於漢武帝，而不知中射之士之於楚王。倚柱讀書，雷震不輟，人知有夏侯玄，而不知有諸葛誕。一字值百金，人知《淮南子》，而不知《公孫子》。妻棄夫，人知朱買臣，而不知太公望。沈江負父，人知孝女曹娥，而不知趙祉女光絡。掘地得石槨，人知有滕公，而不知有衛靈飛廉。看竹不問主人，人知有王徽之，而不知有袁粲。獲偷侍兒人試文不殺，因以賜之，人知有楊素之於李靖，而不知有蔡興宗之於孫敬玉。侍兒環執飲饌，人知有王武子，而不知有楊國忠、孫晟。國忠、晟，又俱號肉臺盤。羊羹不遍致敗，人知華元之於禦斟，而不知中山王之於司馬子期。乳生潼，人知有元德秀，而不知有李善。彩衣娛親，人知有老萊，而不知有伯俞。智囊，人知有晁錯，而不知有樗裏子魯匡。讀《易》至損益而嘆，人知有向平，而不知有孔子。佩六國印，人知有蘇秦，而不知有欒大。以石為虎，射之沒羽，人知有李廣、李遠，而不知有熊渠子。逐兔墮馬，折脅而殂，人知有齊主高演，而不知燕主慕容。倒用印，人知有段秀實之阻朱，而不知有李崧之安蜀。一日殺二烈，人知有袁紹之於臧洪、陳容，而不知有張敬兒之於邊榮、程邕之。能使人主前席，人知有賈誼，而不知有商鞅、蘇綽。飲千日酒，至期發冢而醒，人知有劉玄石，而不知有趙英。禦屏隔座，人知有漢鄭弘第、王倫，而不知有吳紀亮、紀騭。杯中蛇影，人知有樂廣，而不知有南皮令應柳樂弓應弩。殺孝婦，大旱三年，人知有前漢之東海，而不知有後漢之上虞。萬石君，人知有石奮，而不知有秦襲、張文。留犢事，人知有時苗，而不知有羊偏。食脫粟，人知有公孫弘，而不知有晏嬰。錢神論，人知有魯褒，而不知有胡毋民、成公綏。記半面人，人知有楊，而不知有應鳳。陳蕃下榻，人知有徐，而不知有周球。雪中高臥，人知有袁安，而不知有胡定。夢贈筆，人知有江淹，而不知有王彪之、王、紀少瑜、陸、李白、和凝、李嶠、馬裔孫。酒救火，人知有欒巴，而不知有樊英、邵信臣、郭憲、佛圖澄、武丁。入水戮蛟，人知有周處，而不知有淡臺子羽、荊飛、丘。羊車遊後宮，以鹽水灑地，人知有隋晉武，而不知有宋文。禦膳中有發，自數三罪以免死，人知晉平公之皰人，而不知光武之陳正。因病嘗糞，人知勾踐之於吳夫差，而不知郭弘霸之於魏元忠。以酒賜妒婦，飲之無恙，人知太宗之於房玄齡，而不知莊宗之於任圜。即席盡器飲酒，歸而尚醒，稱所得器，人知裴弘泰之於裴鈞，而不知潘之於朱梁太祖。下第獻燕詩，座主以明年登第，人知有章孝標，而不知有於化成。刻石高山深谷，人知有杜預，而不知有顏真卿。賜行酒人炙，人知有顧榮，而不知有何遜、陰鍔。一箭落雙雕，人知有斛律光，而不知有拓跋幹、高駢。錦纜事，人知有隋煬，而不知有甘寧。燃臍膏為燭，人知有董卓，而不知有滿奮。還帶，陰德至相位，人知有裴中令，而不知白中令。少孤門生廢《蓼莪》，人知有王裒，而不知有顧歡。發冢，類遠祖貌，人知有蕭穎士之於鄱陽王，而不知有吳綱之於長沙王。入山，妻二仙女而歸，人知有天臺之劉晨、阮肇，而不知有剡縣之袁相、根碩。因食辨勞薪，人知有荀勖，而不知有師曠。強索妾，人知有孫秀、武承嗣，而不知有阮佃夫。聞鼓角聲加敬，人知有範雲之於梁武，而不知有到仲舉之於陳武。誓墓不仕，人知有王羲之，而不知有何偃。通它心觀，人知有國忠師之於大耳三藏，而不知有普寂之於柳中庸。祭賽忘書刀在廟，鯉魚為送，人知有馬當山之王昌齡，而不知有宮亭湖之祐客。弈棋覆局，人知有王粲，而不知有到溉。制千字文，人知有周興嗣，而不知有蕭子範。贈柳妾，人知有韓，而不知有李還古。即位禦床陷地，人知有桓玄，而不知有侯景。誤食澡豆，人知有王敦，而不知有陸暢。殯逆旅書生，人知有王，而不知有鮑子都、廖有方。橋神貌醜，以足潛畫之，人知有定州之張平子，而不知有忖留神之魯般。駱駝負水，養魚軍中，人知有宋孫仁祐，而不知有隋虞孝仁。殺負心仆，人知有張詠，而不知有柳開。賜金蓮燭歸院，人知有蘇軾，而不知有王。晉平公出言不當，師曠舉琴撞之，跌宮壁。魏文侯出言不當，師經舉琴撞之，中旒潰。一見《淮南子》，一見劉向《說苑》燕太後不肯以少子質齊，因陳翠愛子之說而許。趙太後不肯以少子質秦，因左師觸龍愛少子之說而許。一見《趙世家》，一見《戰國策》高齊神武不貴慕容紹宗，以留文襄。唐文皇暫出李，以留高宗。俱見《本紀》申鳴援桴而進戰，為賊殺其父，功成而自殺。趙苞援桴而進戰，為賊殺其母，功成而嘔血死。一見《說苑》，一見《後漢書》醫診脈晉平公，而曰：「君之病在膏之下，肓之上。」秦武王示扁鵲病，而曰：「君之病在耳之前，目之上。」謂皆以色致也。一見《左傳》，一見《戰國策》東方朔知赤物為怪哉，飲酒十石。李章武知鐵斧為厭物，飲血三鬥。一見《搜神記》，一見《酉陽雜俎》懷素習書數畝芭蕉。鄭虔習書數屋柿葉。俱見《法書錄》孫臏刖足於魏，而為齊師。司馬喜刖足於宋，而為中山相。一見本傳，一見《呂氏春秋》王濟以錢千萬與王愷賭射八百裏牛，一勝而探牛心。爾朱文略以好婢與高歸彥賭射千裏馬，一勝而截馬頭。一見《晉書》，一見《北齊書》鄂千秋明蕭何功高，立封侯。公孫戎明樊噲不反，立封二千戶。一見《蕭何傳》，一見《王莽傳》兗州刺史李恂，郡園小麥、胡麻，悉付從事。揚州刺史費遂，郡園小麥、胡麻，悉付從事。一見《東觀記》，一見謝承《後漢書》孫權得諸葛恪，而以老桑熟龜精。張華得雷煥，而以老桑辨狐精。一見《搜神記》，一見《集異誌》漢郭林宗遇雨，巾折角，人遂為折角巾。周獨孤信馳馬，帽微側，人遂為側帽。一見《後漢書》，一見《北史》嚴為吳大帝誦《孝經·仲尼居》，張輔、吳昭以為鄙生，請誦《君子之事上章》。陸澄為齊武帝誦《孝經·仲尼居》。王衛軍儉以為博而寡要，請誦《君子之事上章》。一見《吳誌》，一見《南齊書》吳大帝夢人以筆點額，熊循賀以當作主；齊文宣夢人以筆點額，王曇哲賀以為當作主，俱遂即位。一見吳祚《國統誌》，一見《齊書》魏文帝為王時，夢日墮地，分為三分，己得一分，納諸懷中。陳文帝微時，夢亦然。後俱為三分之主。一見《談藪》，一見《陳本紀》張茂先白鸚鵡夢為鷙鳥搏。楊太真白鸚鵡亦夢為鷙鳥搏。一見《異苑》，一見《明皇雜錄》歐陽率更見索靖碑，初看曰：「浪得虛名。」次日看，曰：「名下定無虛士。」坐臥其下，十日不能去。閻立本見張僧繇畫，亦然。俱見《宣和書畫譜》見客挾姬，楊司空素出見客，挾侍姬紅拂，因奔李靖。郭汾陽子儀出見客，亦挾侍姬紅綃，因奔崔千牛。一見《虬髯客傳》。一見《崑崙奴傳》飽蚊溫席，人知有吳猛，而不知漢時番禺之有羅威。
