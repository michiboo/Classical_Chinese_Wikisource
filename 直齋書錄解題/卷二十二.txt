
　　●直齋書錄解題卷二十二
　　○章奏類
　　凡無他文而獨有章奏，及雖有他文而章奏復獨行者，亦別為一類。
　　△《漢名臣奏》一卷
　　△《陸宣公奏議》二十卷
　　唐宰相嘉興陸贄敬輿撰。又名《榜子集》。
　　△《令狐公表奏》十卷
　　唐宰相華原令狐楚愨士撰。楚長於應用，嘗以授李商隱。
　　△《苑文正公奏議》二卷
　　範仲淹撰。
　　△《諫垣存槁》三卷
　　韓琦撰。
　　△《富文忠劄子》十六卷
　　富弼撰。平生歷官、辭免、陳情之文也。
　　△《從諫集》八卷
　　歐陽修撰。
　　△《南臺諫垣集》二卷
　　參政信安趙抃閱道撰。
　　△《范蜀公奏議》二卷
　　學士蜀忠文公成都范鎮景仁撰。
　　△《包孝肅奏議》十卷
　　樞密副使合肥包拯希仁撰。
　　△《呂獻可章奏》十六卷
　　御史中丞呂晦獻可撰。
　　△《經緯集》十四卷
　　樞密副使會稽孫抃元規撰。
　　△《傅獻簡奏議》四卷
　　傅堯俞撰。
　　△《範忠宣彈事》五卷、《國論》五卷
　　範純仁撰。
　　△《範德孺奏議》二十五卷
　　龍圖閣直學士範純粹德孺撰。文正公三子，中子純禮彜叟至尚書右丞，純粹守邊有將才。文正嘗謂仁得其忠、禮得其靜、粹得其略。其長子純祐天成尤英悟，不幸病廢蚤世，富文忠深惜之，為作墓誌。
　　△《盡言集》十三卷
　　諫議大夫元城劉安世器之撰。
　　△《王明叟奏議》二卷
　　翰林學士海陵王覿明叟撰。坐黨籍謫臨江而卒。其在朝專論蘇、程朋黨之弊，以為深患。
　　△《丁騭奏議》一卷
　　右正言毗陵丁騭撰。元祐中在諫垣。嘉祐二年進士也。
　　△《諫垣集》二卷
　　陳瓘撰。
　　△《閑樂奏議》一卷
　　殿中侍御史建陽陳師錫伯修撰。熙寧九年第進士，裕陵素知其文行，擢為第三人。蘇軾知湖州，師錫掌書記，軾下御史獄，師錫篤賓友之義，安輯其家。軾入西掖，薦自代，明著其事。師錫在元豐已為察官，坐論進士習律罷去，建中靖國再入，未幾又罷。
　　△《得得居土戇草》一卷
　　正言眉山任伯雨德翁撰。其論蔡卞、章惇欲廢宣仁尤切，故卞深恨之，故獨貶嶺外。
　　△《龔彥和奏議》一卷
　　殿中侍御史河間龔夬彥和撰。以上四人皆建中靖國言事官，極論蔡京者也。
　　△《石林奏議》十五卷
　　葉夢得撰。
　　△《連寶學奏議》二卷
　　寶文閣學士安陸連南夫鵬舉撰。紹興初知饒州，扞禦有功。及和議成，南夫知泉州，上表略曰「不信亦信，其然豈然」，又曰「雖虞舜之十二州，昔皆吾有；然商於之六百裏，當念爾欺」，由是得罪。
　　△《若溪奏議》一卷
　　資政長城劉班希範撰。嘗以同知三省樞密院扈從隆祐南幸。
　　△《毗陵公奏議》二十五
　　卷張守撰。
　　△《陳國佐奏議》十二卷
　　禮部侍郎赤城陳公輔國佐撰。政和三年上舍釋褐首選，紹興初為諫官。
　　△《胡忠簡奏議》四卷
　　胡銓撰。
　　△《玉山表奏》一卷
　　汪應辰撰。
　　△《陳正獻奏議》二十卷、《表劄》二十卷
　　陳俊卿撰。
　　△《龔實之奏槁》六卷
　　龔茂良撰。
　　△《南軒奏議》十卷
　　張栻撰。
　　△《胡獻簡奏議》八卷、《臺評》二卷
　　禮部尚書會稽胡沂撰。
　　△《梅溪奏議》三卷
　　太子詹事樂清王十朋龜齡撰。
　　△《省齋歷官表奏》十二卷周必大撰。
　　△《軒山奏議》二卷
　　王藺撰。
　　△《北山戇議》一卷
　　戶部侍郎濡須王蘧少愚撰。藺之兄，開禧中諫用兵。
　　△《李祭酒奏議》一卷
　　國子祭酒錫山李祥元德撰。慶元初論救趙忠定得罪者。
　　△《齊齋奏議》三十卷、《掖垣繳論》四卷、《銀臺章奏》五卷、《臺諫論》二卷、《昆命元龜說》一卷
　　倪思撰。
　　○文史類
　　△《文心雕龍》十卷
　　梁通事舍人東莞劉勰彥和撰。勰後為沙門，名慧地。
　　△《文章緣起》一卷
　　梁太常卿樂安任昉彥升撰。但取秦、漢以來，不及《六經》。
　　△《詩品》三卷
　　梁記室參軍潁川鍾嶸仲偉撰。以古今作者為三品而評之，上品十一人，中品三十九人、下品六十九人。
　　△《史通》二十卷
　　唐崇文館學士劉知幾子玄撰。《新史》以為工訶古人，拙於用己，然為書亦博矣。「史通」者，漢封司馬遷後為史通子，而亦兼《白虎通》之義也。
　　△《史通析微》十卷
　　唐柳璨撰。譏評劉氏之失。
　　△《史例》三卷
　　唐右補闕劉餗鼎卿撰。知幾次子也。
　　△《賦門魚鑰》十五卷
　　進士馬稱撰。編集唐蔣防而下至本朝宋祁諸家律賦格訣。
　　△《詩格》一卷
　　題魏文帝，而所述詩或在沈約後，其為假託明矣。
　　△《詩格》一卷、《詩中密旨》一卷
　　唐王昌齡撰。
　　△《評詩格》一卷
　　唐李嶠撰。嶠在昌齡之前，而引昌齡《詩格》八病，亦未然也。
　　△《二南密旨》一卷
　　唐賈島撰。凡十五門，恐亦依託。
　　△《文苑詩格》一卷
　　稱白氏，尤非也。
　　△《詩式》五卷、《詩議》一卷
　　唐僧皎然撰。以十九字括詩之體。
　　△《風騷指格》一卷
　　唐僧齊己撰。
　　△《詩格》一卷
　　沙門神或撰。
　　△《處囊訣》一卷
　　金華僧保暹撰。
　　△《流類手鑒》一卷
　　僧虛中撰。
　　△《詩評》一卷
　　桂林僧（原闕）淳撰。
　　△《擬皎然十九字》一卷
　　稱正字王元撰。不知何人。
　　△《炙轂子詩格》一卷
　　唐王叡撰。
　　△《詩格要律》一卷
　　進士王夢簡撰。
　　△《緣情手鑒詩格》一卷
　　題樵人李宏宣撰。未詳何人，當在五代前。
　　△《風騷要式》一卷
　　徐衍述。亦未詳何人。
　　△《琉璃堂墨客圖》一卷不
　　著名氏。
　　△《雅道機要》二卷
　　前卷不知何人，後卷稱徐寅撰。
　　△《金針詩格》一卷
　　白居易撰。
　　△《續金針格》一卷
　　梅堯臣撰。大抵皆假託也。
　　△《詩評》一卷
　　不知名氏。
　　△《禦選句圖》一卷
　　太宗皇帝所選楊徽之詩十聯，真宗皇帝所選送劉琮詩八聯。
　　△《唐詩主客圖》一卷
　　唐張為撰。所謂「主」者，白居易、孟雲卿、李益、鮑溶、孟郊、武元衡，各有標目。余有升堂、及門、入室之殊，皆所謂「客」也。近世詩派之說殆出於此，要皆有未然者。
　　△《句圖》一卷
　　唐李洞撰。
　　△《文章玄妙》一卷
　　唐任藩撰。言作詩聲病、對偶之類。凡世所傳詩格，大率相似。余嘗書其末雲︰「論詩而若此，豈復有詩矣。唐末詩格汙下，其一時名人，著論傳後乃爾，欲求高尚，豈可得哉？」
　　△《詩苑類格》三卷
　　李淑撰。
　　△《林和靖摘句圖》一卷
　　林逋詩句。
　　△《詩三話》一卷
　　無名氏。
　　△《詩話》一卷
　　歐陽修撰。
　　△《續詩話》一卷
　　司馬光撰。
　　△《楊氏筆苑句圖》一卷、《續》一卷
　　黃鑒編。蓋楊億大年之所嘗舉者。皆時賢佳句。《續》者，不知何人，亦大年所書唐人句也，所錄李義山、唐彥謙之句為多。西崑體蓋出二家。
　　△《惠崇句圖》一卷
　　僧惠崇所作。
　　△《孔中丞句圖》一卷
　　「中丞」者，或是孔道輔耶？
　　△《雜句圖》一卷
　　不知何人所集。皆本朝人詩也。自魏文帝《詩格》而下二十七家已見《吟窗雜錄》。
　　△《吟窗雜錄》三十卷
　　莆田蔡傅撰。君謨之孫也。取諸家詩格、詩評之類集成之，又為《吟譜》，凡魏、晉而下能詩之人，皆略具其本末，總為此書。麻沙嘗有刻本，節略不全。
　　△《劉貢父詩話》一卷
　　劉攽撰。
　　△《後山詩話》二卷
　　陳師道撰。
　　△《潛溪詩眼》一卷
　　範溫元寶撰。祖禹之子。
　　△《石林詩話》一卷
　　葉夢得撰。
　　△《續詩話》一卷
　　無名氏。
　　△《許彥周詩話》一卷
　　襄邑許顗撰。
　　△《天廚禁臠》三卷
　　僧惠洪撰。
　　△《四六談麈》一卷
　　謝伋景思撰。
　　△《四六話》一卷
　　王銍性之撰。
　　△《韻語陽秋》二十卷
　　葛立方撰。
　　△《漁隱叢話》六十卷、《後集》四十卷
　　新安胡仔元任撰。待制舜陟之子，居湖州，自號苕溪漁隱。
　　△《■〈鞏上石下〉溪詩話》十卷
　　莆田黃徹常明撰。
　　△《續廣本事詩》五卷
　　聶奉先撰。雖曰廣孟啟之舊，其實集詩話耳。
　　△《山陰詩話》一卷
　　李兼孟達撰。
　　△《詩家老杜詩評》五卷、《續》一卷
　　莆田方深道集。
　　△《選詩句圖》一卷
　　高似孫編。
　　△《杜詩發揮》一卷
　　金華社旃仲高撰。
　　△《觀林詩話》一卷
　　楚東吳聿子書撰。未詳何人。
　　△《文說》一卷
　　南城包揚顯道錄朱侍講論文之語。
　　△《四六餘話》一卷
　　楊淵撰。未詳何人。視前二家為泛雜。
　　△《艇齋詩話》一卷
　　曾季貍裘父撰。
　　△《賓朋宴話》三卷
　　太子中舍致仕貴溪丘昶孟陽撰。南唐進士，歸朝宰數邑。著此書十五篇，敘唐以來詩賦源流。天禧辛酉鄧賀為序。
　　△《西清詩話》三卷
　　題無為子撰。或曰蔡絳使其客為之也。
　　宣和間臣寮言其議論專以蘇軾、黃庭堅為本。奉聖旨，蔡絳落職勒停，詳見《能改齋漫錄》。
　　△《環溪詩話》一卷
　　臨川吳沆撰。
