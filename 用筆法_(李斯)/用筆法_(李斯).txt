夫書之微妙，道合自然。篆籀以前，不可得而聞矣。自上古作大篆，頗行於世，但為古遠，人多不詳。但為古遠，人多不詳，今斯刪略繁者，取其合理，參為小篆。凡書，非但裹結流快，終籍筆力輕健。蒙將軍恬《筆經》，猶自簡略。斯更修改，望益於用矣。用筆法，先急回，後疾下，鷹望鵬逝，信之自然，不得重改，如遊魚得水，景山興雲，或卷或舒，乍輕乍重。善思之，此理可見矣。
斯善書，自趙高以下，或見推伏。刻諸名山碑璽銅人，並斯之筆。斯書《秦望紀功石》雲：「吾死後五百三十年間，當有一人替吾跡焉。」（《墨池編》）

