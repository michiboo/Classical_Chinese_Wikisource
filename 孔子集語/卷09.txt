
《繹史》九十五引《尚書大傳》　東郭子思問於子貢，曰：「夫子之門，何其雜也？」子貢曰：「夫隱栝之旁多枉木，良醫之門多疾人，砥礪之旁多頑鈍。」夫子聞之，曰：「修道以俟天下，來者不止，是以雜也。」
《說苑·雜言》　東郭子惠問於子貢，曰：「夫子之門，何其雜也？」子貢曰：「夫隱栝之旁多枉木，良醫之門多疾人，砥礪之旁多頑鈍。夫子修道以俟天下，來者不止，是以雜也。」
《毛詩·巷伯傳》　昔者，顏叔子獨處於室，鄰之釐婦又獨處於室，夜暴風雨至而室壞。婦人趨而至，顏叔子納之，而使執燭，放乎旦而蒸盡，縮屋而繼之。自以為辟嫌之不審矣。若其審者，宜若魯人然。魯人有男子獨處於室，鄰之釐婦又獨處於室，夜暴風雨至而室壞。婦人趨而托之，男子閉戶而不納。婦人自牖與之言曰：「子何為不納我乎？」男子曰：「吾聞之也，男子不六十不閑居。今子幼，吾亦幼，不可以納子。」婦人曰：「子何不若柳下惠然？嫗不逮門之女，國人不稱其亂。」男子曰：「柳下惠固可，吾固不可，吾將以吾不可學柳下惠之可。」孔子曰：「欲學柳下惠者，未有似於是者也。」
《韓詩外傳》一　荊伐陳，陳西門壞，因其降民使修之，孔子過而不式。子貢執轡而問曰：「禮，過三人則下，二人則式。今陳之修門者眾矣，夫子不為式，何也？」孔子曰：「國亡而弗知，不智也；知而不爭，非忠也；亡而不死，非勇也。修門者雖眾，不能行一於此，吾故弗式也。」
《說苑·立節》　楚伐陳，陳西門燔，因使其降民修之。孔子過之，不軾。子路曰：「禮，過三人則下車，過二人則軾。今陳修門者人數眾矣，夫子何為不軾？」孔子曰：「丘聞之，國亡而不知，不智；知而不爭，不忠；忠而不死，不廉。今陳修門者，不行一於此，丘故不為軾也。」
《韓詩外傳》二　子路與巫馬期薪於韞丘之下，陳之富人有處師氏者，脂車百乘，觴於韞丘之上。子路與巫馬期曰：「使子無忘子之所知，亦無進子之所能，得此富，終身無複見夫子，子為之乎？」巫馬期喟然仰天而歎，騑然投鐮於地，曰：「吾嚐聞之夫子：『勇士不忘喪其元，誌士仁人不忘在溝壑。』子不知予與？試予與？意者其誌與？」子路心慚，故負薪先歸。孔子曰：「由，來！何為偕出而先返也？」子路曰：「向也由與巫馬期薪於韞丘之下，陳之富人有處師氏者，脂車百乘，觴於韞丘之上。由謂巫馬期曰：『使子無忘子之所知，亦無進子之所能，得此富，終身無複見夫子，子為之乎？』巫馬期喟然仰天而歎，騑然投鐮於地，曰：『吾嚐聞之夫子，勇士不忘喪其元，誌士仁人不忘在溝壑。子不知予與？試予與？意者其誌與？』由也心慚，故先負薪歸。」孔子援琴而彈。《詩》曰：「肅肅鴇羽，集於苞栩。王事靡盬，不能藝稷黍。父母何怙？悠悠蒼天，曷其有所！」予道不行邪？使汝願者。
《韓詩外傳》二　孔子曰：「士有五：有勢尊貴者，有家富厚者，有資勇悍者，有心智惠者，有貌美好者。勢尊貴者，不以愛民行義理，而反以暴敖。家富厚者，不以振窮救不足，而反以侈靡無度。資勇悍者，不以衛上攻戰，而反以侵陵私鬥。心智惠者，不以端計數，而反以事奸飾詐。貌美好者，不以統朝蒞民，而反以蠱奸從欲。此五者，所謂士失其美質者也。」
《韓詩外傳》三　舜生於諸馮，遷於負夏，卒於鳴條，東夷之人也；文王生於岐周，卒於畢郢，西夷之人也。地之相去也，千有餘裏，世之相後也，千有餘歲，然得誌行乎中國，若合符節。孔子曰：「先聖後聖，其揆一也。」
《韓詩外傳》四　孔子見客。客去，顏淵曰：「客仁也？」孔子曰：「恨兮其心，顙兮其口，仁則吾不知也，言之所聚也。」顏淵蹙然變色，曰：「良玉度尺，雖有十仞之土，不能掩其光；良珠度寸，雖有百仞之水，不能掩其瑩。夫形體也色心也，閔閔乎其薄也。苟有溫良在中，則眉睫著之矣。瑕疵在中，則眉睫不能匿之。」詩曰：「鼓鍾於宮，聲聞於外。」
《禦覽》五百十引《高士傳》　客有候孔子者，顏淵問曰：「客何人也？」孔子曰：「宵兮法兮，吾不測也。夫良玉徑尺，雖十仞之土不能掩其光；明珠徑寸，雖有函丈之石不能戢其曜。苟縕矣，自厚容止可知矣。」
《韓詩外傳》七　孔子遊於景山之上，子路、子貢、顏淵從。孔子曰：「君子登高必賦。小子願者，何言其願。丘將啟汝。」子路曰：「由願奮長戟，蕩三軍，乳虎在後，仇敵在前，蠡躍蛟奮，進救兩國之患。」孔子曰：「勇士哉！」子貢曰：「兩國構難，壯士列陳，塵埃張天，賜不持一尺之兵，一斗之糧，解兩國之難。用賜者存，不用賜者亡。」孔子曰：「辯士哉！」顏回不願。孔子曰：「回，何不願？」顏淵曰：「二子已願，故不敢願。」孔子曰：「不同，意各有事焉。回其願，丘將啟汝。」顏淵曰：「願得小國而相之。主以道製，臣以德化，君臣同心，外內相應。列國諸侯，莫不從義向風，壯者趨而進，老者扶而至。教行乎百姓，德施乎四蠻，莫不釋兵，輻輳乎四門。天下鹹獲永寧，蝖飛蠕動，各樂其性進賢使能，各任其事。於是君綏於上，臣和於下，垂拱無為，動作中道，從容得禮。言仁義者賞，言戰鬥者死。則由何進而救，賜何難之解？」孔子曰：「聖士哉！大人出，小人匿；聖者起，賢者伏。回與執政，則由、賜焉施其能哉！」
《韓詩外傳》九　孔子與子貢、子路、顏淵遊於戎山之上。孔子喟然歎曰：「二三子各言爾誌，予將覽焉。由爾何如？」對曰：「得白羽如月，赤羽如日，擊鍾鼓者，上聞於天，下槊於地，使將而攻之，惟由為能。」孔子曰：「勇士哉！賜爾何如？」對曰：「得素衣縞冠，使於兩國之間，不持尺寸之兵，升鬥之糧，使兩國相親如弟兄。」孔子曰：「辯士哉！回爾何如？」對曰：「鮑魚不與蘭茝同笥而藏，桀紂不與堯舜同時而治。二子已言，回何言哉？」孔子曰：「回有鄙之心。」顏淵曰：「願得明王聖主為之相，使城郭不治，溝池不鑿，陰陽和調，家給人足，鑄庫兵以為農器。」孔子曰：「大士哉！由來，區區汝何攻？賜來，便便汝何使？願得之冠為子宰焉。」
《說苑·指武》　孔子北遊，東上農山，子路、子貢、顏淵從焉。孔子喟然歎曰：「登高望下，使人心悲。二三子者，各言爾誌，丘將聽之。」子路曰：「願得白羽若月，赤羽若日，鍾鼓之音，上聞乎天，旌旗翩翻，下蟠於地，由且舉兵而擊之，必也攘地千里，獨由能耳。使夫二子為我從焉。」孔子曰：「勇哉士乎！憤憤者乎！」子貢曰：「賜也願齊、楚合戰於莽洋之野，兩壘相當，旌旗相望，塵埃相接，接戰構兵。賜願著縞衣白冠，陳說白刃之間，解兩國之患，獨賜能耳。使夫二子者為我從焉。」孔子曰：「辯哉士乎！仙仙者乎！」顏淵獨不言，孔子曰：「回，來，若獨何不願乎？」顏淵曰：「文武之事，二子已言之，回何敢與焉！」孔子曰：「若鄙心不與焉，第言之。」顏淵曰：「回聞鮑魚、蘭芷，不同篋而藏，堯、舜、桀、紂，不同國而治。二子之言，與回言異。回願得明王聖主而相之，使城郭不修，溝池不越，鍛劍戟以為農器，使天下千歲無戰鬥之患。如此，則由何憤憤而擊，賜又何仙仙而使乎？」孔子曰：「美哉德乎！姚姚者乎！」子路舉手問曰：「願聞夫子之意。」孔子曰：「吾所願者，顏氏之計。吾願負衣冠而從顏氏子也。」
《大戴禮·哀公問五義》　魯哀公問於孔子曰：「吾欲論吾國之士，與之為政，何如者取之？」孔子對曰：「生乎今之世，誌古之道，居今之俗，服古之服，舍此而為非者，不亦鮮乎！」哀公曰：「然則今夫章甫、句屨、紳帶而縉笏者，此皆賢乎？」孔子曰：「否，不必然。今夫端衣元裳冕而乘路者，誌不在於食葷；斬衰蕑屨杖而歠粥者，誌不在於飲食。故生乎今之世，誌古之道，居今之俗，服古之服，舍此而為非者，雖有，不亦鮮乎！」哀公曰：「善。何如則可謂庸人矣？」孔子對曰：「所謂庸人者，口不能道善言，而誌不邑邑；不能選賢人善士而托其身焉，以為已憂；動行不知所務，止力不知所定，日選於物，不知所貴；從物而流，不知所歸；五鑿為政，心從而壞。若此，則可謂庸人矣。」哀公曰：「善。何如則可謂士矣？」孔子對曰：「所謂士者，雖不能盡道術，必有所由焉；雖不能盡善盡美，必有所處焉。是故知不務多，而務審其所知；行不務多，而務審其所由；言不務多，而務審其所謂。知既知之，行既由之，言既順之，若夫性命肌膚之不可易也。富貴不足以益，貧賤不足以損。若此，則可謂士矣。」哀公曰：「善。何如則可謂君子矣？」孔子對曰：「所謂君子者，躬行忠信，其心不買，仁義在己，而不害不誌，聞誌廣博，而色不伐，思慮明達而辭不爭。君子猶然如將可及也，而不可及也。如此，可謂君子矣。」哀公曰：「善。敢問何如可謂賢人矣？」孔子對曰：「所謂賢人者，好惡與民同情，取捨與民同統，行中矩繩而不傷於本，言足法於天下而不害於其身，躬為匹夫而願富，貴為諸侯而無財。如此，則可謂賢人矣。」哀公曰：「善。敢問何如可謂聖人矣？」孔子對曰：「所謂聖人者，知通乎大道，應變而不窮，能測萬物之情性者也。大道者，所以變化而凝成萬物者也；情性也者，所以理然不然取捨者也。故其事大，配乎天地，參乎日月，雜於雲霓，總要萬物，穆穆純純，其莫之能循，若天之司，莫之能職，百姓淡然不知其善。若此，則可謂聖人矣。」哀公曰：「善。」孔子出，哀公送之。
《荀子·哀公》　魯哀公問於孔子曰：「吾欲論吾國之士，與之治國，敢問何如之邪？」孔子對曰：「生今之世，誌古之道，居今之俗，服古之服，舍此而為非者，不亦鮮乎！」哀公曰：「然則夫章甫、絇屨、紳而搢笏者，此賢乎？」孔子對曰：「不必然。夫端衣元裳才而乘路者，誌不在於食葷；斬衰菅屨杖而啜粥者，誌不在於酒肉。生今之世，誌古之道，居今之俗，服古之服，舍此而為非者，雖有，不亦鮮乎！」哀公曰：「善！」孔子曰：「人有五儀：有庸人，有士，有君子，有賢人，有大聖。」哀公曰：「敢問何如斯可謂庸人矣？」孔子對曰：「所謂庸人者，口不能道善言，心不知色色；不知選賢人善士托其身焉以為己憂，勤行不知所務，止交不知所定；日選擇於物，不知所貴；從物如流，不知所歸；五鑿為正，心從而壞。如此，則可謂庸人矣。」哀公曰：「善！敢問何如斯可謂士矣？」孔子對曰：「所謂士者，雖不能盡道術，必有率也，雖不能遍美善，必有處也。是故知不務多，務審其所知；言不務多，務審其所謂；行不務多，務審其所由。故知既已知之矣，言既已謂之矣，行既已由之矣，則若性命肌膚之不可易也。故富貴不足以益也，卑賤不足以損也。如此，則可謂士矣。」哀公曰：「善！敢問何如斯可謂君子矣？」孔子對曰：「所謂君子者，言忠信而心不德，仁義在身而色不伐，思慮明通而辭不爭，故猶然如將可及者，君子也。」哀公曰：「善！敢問何如斯可謂賢人矣？」孔子對曰：「所謂賢人者，行中規繩而不傷於本，言足法於天下而不傷於身，富有天下而無怨財，布施天下而不病貧。如此，則可謂賢人矣。」哀公曰：「善！敢問何如斯可謂大聖矣？」孔子對曰：「所謂大聖者，知通乎大道，應變而不窮，辨乎萬物之情性者也。大道者，所以變化遂成萬物也；情性者，所以理然不、取捨也。是故其事大辨乎天地，明察乎日月，總要萬物於風雨，繆繆肫肫，其事不可循，若天之嗣，其事不可識，百姓淺然不識其鄰。若此，則可謂大聖矣。」哀公曰：「善！」
《大戴禮·衛將軍文子》　衛將軍文子問於子貢曰：「吾聞夫子之施教也，先以《詩》，世道者孝悌，說之以義而觀諸體，成之以文德。蓋受教者七十有餘人，聞之孰為賢也？」子貢對，辭以不知。文子曰：「吾子學焉，何謂不知也？」子貢對曰：「賢人無妄，知賢則難。故君子曰：智莫難於知人。此以難也。」文子曰：「若夫知賢，人莫不難。吾子親遊焉，是敢問也。」子貢對曰：「夫子之門人，蓋三就焉。賜有逮及焉，有未及焉，不得辯知也。」文子曰：「吾子之所及，請問其行也。」子貢對曰：「夙興夜寐，諷誦崇禮，行不貳過，稱言不苟，是顏淵之行也。孔子說之以《詩》，《詩》雲：『媚茲一人，應侯順德。永言孝思，孝思惟則。』故國一逢有德之君，世受顯命，不失厥名，以禦於天子以申之。在貧如客，使其臣如藉，不遷怒，不探怨，不錄舊罪，是冉雍之行也。孔子曰：『有士君子，有眾使也，有刑用也，然後怒，匹夫之怒，惟以亡其身。』《詩》雲『靡不有初，鮮克有終』，以告之。不畏強禦，不侮矜寡，其言曰性，都其富哉，任其戎，是仲由之行也。夫子未知以文也，《詩》雲『受小共大共，為下國恂蒙，何天之寵，傅奏其勇』。夫強乎武哉，文不勝其質，恭老恤孤，不忘賓旅，好學省物而不勤，是冉求之行也。孔子因而語之曰：『好學則智，恤孤則惠，恭老則近禮，克篤恭以天下，其稱之也，宜為國老。』誌通而好禮，擯相兩君之事，篤雅其有禮節也，是公西赤之行也。孔子曰：『禮儀三百，可勉能也，威儀三千，則難也。』公西赤問曰：『何謂也？』孔子曰：『貌以擯禮，禮以擯辭，是之謂也。主人聞之以成。』孔子之語人也，曰：『當賓客之事則通矣。』謂門人曰：『二三子欲學賓客之禮者，於赤也。』滿而不滿，實如虛，通之如不及，先生難之，不學其貌，竟其德，敦其言，於人也，無所不信，其橋大人也常以皓皓，是以眉壽，是曾參之行也。孔子曰：『孝，德之始也；弟，德之序也；信，德之厚也；忠，德之正也。參也，中夫四德者矣哉！』以此稱之也。業功不伐，貴位不善，不侮可侮，不佚可佚，不敖無告，是顓孫之行也。孔子言之曰：『其不伐，則猶可能也，其不弊百姓者，則仁也。』《詩》雲：『愷悌君子，民之父母。』夫子以其仁為大也。學以深，厲以斷，送迎必敬，上友下交，銀手如斷，是卜商之行也。孔子曰：『《詩》雲：式夷式己，無小人殆。而商也，其可謂不險也。』貴之不喜，賤之不怒，苟於民利矣，廉於其事上也，以佐其下，是澹臺滅明之行也。孔子曰：『獨貴獨富，君子恥之，夫也中之矣。』先成其慮，及事而用之，是故不忘，是言偃之行也。孔子曰：『欲能則學，欲知則問，欲善則訊，欲給則豫。當是如偃也得之矣。』獨居思仁，公言言義，其聞之《詩》也，一日三複白圭之玷，是南宮縚之行也。夫子信其仁，以為異姓。自見孔子，入戶未嚐越屨，往來過人不履影，開蟄不殺，方長不折，執親之喪，未嚐見齒，是高柴之行也。孔子曰：『高柴執親之喪，則難能也；開蟄不殺，則天道也；方長不折，則恕也。恕則仁也。湯恭以恕，是以日躋也。』此賜之所親睹也。吾子有命而訊，賜則不足以知賢。」文子曰：「吾聞之也，國有道則賢人興焉，中人用焉，百姓歸焉。若吾子之語審茂，則一諸侯之相也，亦未逢明君也。」
子貢既與衛將軍文子言，適魯，見孔子曰：「衛將軍問二三子之行於賜也，不一而三，賜也辭不獲命，以所見者對矣，未知中否，請嚐以告。」孔子曰：「言之。」子貢以其質告。孔子既聞之，笑曰：「賜，汝偉為知人。賜！」子貢對曰：「賜也焉能知人，此賜之所親睹也。」孔子曰：「是汝所親也。吾語女，耳之所未聞，目之所未見，思之所未至，智之所未及者乎？」子貢曰：「賜得，則願聞之也。」孔子曰：「不克不忌，不念舊惡，蓋伯夷、叔齊之行也。晉平公問於祁傒曰：『羊舌大夫，晉國之良大夫也，其行如何？』祁傒對，辭曰：『不知也。』公曰：『吾聞女少長乎其所，女其閹知之。』祁傒對曰：『其幼也恭而遜，恥而不使其過宿也。其為侯大夫也悉善，而謙其端也。其為公車尉也信，而好直其功也。至於其為和容也，溫良而好禮，博聞而時出其誌也。』公曰：『向者問女，女何曰弗知也？』祁傒對曰：『每位改變，未知所止，是以不知。』蓋羊舌大夫之行也。畏天而敬人，服義而行信，孝乎父而恭於兄，好從善而鎙往，蓋趙文子之行也。其事君也，不敢愛其死，然亦不忘其身謀其身，不遺其友，君陳則進，不陳則行而退，蓋隨武子之行也。其為人之淵泉也，多聞而難誕也，不內辭，足以沒世，國家有道，其言足以生，國家無道，其默足以容，蓋桐提伯華之行也。外寬而內直，自設於隱栝之中，直己而不直於人，以善存，亡汲汲，蓋蘧伯玉之行也。孝子慈幼，允德稟義，約貨去怨，蓋柳下惠之行也。其言曰：『君雖不諒於臣，臣不可以不量於君。』是故君擇臣而使之，臣擇君而事之，有道順君，無道橫命，晏平仲之行也。德恭而行信，終日言，不在尤之內，在尤之外，貧而樂也，蓋老萊子之行也。易行以俟天命，居下位而不援其上，觀於四方也，不忘其親，苟思其親，不盡其樂，以不能學為己終身之憂，蓋介山子推之行也。」
《群書治要》《屍子·勸學》　孔子曰：「自娛於隱栝之中，直己而不直人，以善廢而不邑邑，蘧伯玉之行也。」
《穀梁》成五年傳　梁山崩，壅遏河三日不流。晉君召伯尊而問焉，伯尊來，遇輦者。輦者不辟，使車右下而鞭之。輦者曰：「所以鞭我者，其取道遠矣！」伯尊下車而問焉，曰：「子有聞乎？」對曰：「梁山崩，壅遏河三日不流。」伯尊曰：「君為此召我也，為之奈何？」輦者曰：「天有山，天崩之，天有河，天壅之。雖召伯尊，如之何？」伯尊由忠問焉，輦者曰：「君親素縞帥群臣而哭之，既而祠焉，斯流矣。」伯尊至，君問之曰：「梁山崩，壅遏河三日不流，為之奈何？」伯尊曰：「君親素縞，帥群臣而哭之，既而祠焉，斯流矣。」孔子聞之曰：「伯尊其無績乎？攘善也。」
《韓詩外傳》八　梁山崩，晉君召大夫伯宗。道逢輦者，以其輦服。伯宗使其右下，欲鞭之。輦者曰：「君趨道，豈不遠矣！不知事而行，可乎？」伯宗喜，問其居。曰：「絳人也。」伯宗曰：「子亦有聞乎？」曰：「梁山崩，壅河，顧三日不流，是以召子。」 伯宗曰：「如之何？」曰：「天有山，天崩之，天有河，天壅之。伯宗將如之何？」伯宗私問之，曰：「君其率群臣素服而哭之，既而祠焉，河斯流矣。」伯宗問其姓名，弗告。伯宗到，君問伯宗，以其言對。於是君素服率群臣而哭之，既而祠焉，河斯流矣。君問伯宗何以知之，伯宗不言受輦者，詐以自知。孔子聞之曰：「伯宗其無後！攘人之善。」
《魯語》下　公父文伯退朝，朝其母，其母方績。文伯曰：「以歜之家而主猶績，懼忓季孫之怒也。其以歜為不能事主乎？」其母歎曰：「魯其亡乎？使僮子備官而未之聞邪？居，吾語汝。昔聖王之處民也，擇瘠土而處之，勞其民而用之，故長王天下。夫民勞則思，思則善心生；逸則淫，淫則忘善，忘善則惡心生。沃土之民不材，淫也；瘠土之民，莫不向義，勞也。是故天子大采朝日，與三公九卿祖識地德，日中考政，與百官之政事，師尹維旅牧相宣序民事。少採夕月，與太史司載糾虔天刑。日入監九禦，使潔奉禘郊之粢盛，而後即安諸侯朝修天子之業命。晝考其國職，夕省其典刑，夜儆百工，使無慆淫，而後即安。卿大夫朝考其職，晝講其庶政，夕序其業，夜庀其家事，而後即安士。朝而受業，晝而習貫，夕而習複，夜而計過無憾，而後即安。自庶人以下，明而動，晦而休，無日以怠，王後親織元紞，公侯之夫人加之以紘綖，卿之內子為大帶，命婦成祭服，列士之妻加之以朝服。自庶士以下，皆衣其夫。社而賦事，蒸而獻功，男女效績，愆則有辟，古之製也。君子勞心，小人勞力，先王之訓也。自上以下，誰敢淫心舍力？今我寡也，爾又在下位，朝夕處事，猶恐忘先人之業，況有怠惰，其何以避辟？吾冀而朝夕修我曰：必無廢先人。爾今曰：胡不自安？以是承君之官，餘懼穆伯之絕嗣也。」仲尼聞之曰：「弟子誌之，季氏之婦不淫矣。」
《魯語》下　公父文伯之母，季康子之從祖叔母也。康子往焉，<門為>門與之言，皆不逾閾。祭悼子，康子與焉，胙不受徹俎不宴，宗不具不繹，繹不盡飫則退。仲尼聞之，以為別於男女之禮矣。
《魯語》下　公父文伯卒，其母戒其妾曰：「吾聞之，好內，女死之；好外，士死之。今吾子夭死，吾惡其以好內聞也。二三婦之辱共先者祀，請無瘠色，無洵涕，無掐膺，無憂容，有降服，無加服，從禮而靜，是昭吾子也。」仲尼聞之曰：「女知莫若婦，男知莫若夫。公父氏之婦，智也夫。欲明其子之令德。」
《魯語》下　公父文伯之母朝哭穆伯而暮哭文伯。仲尼聞之曰：「季氏之婦，可謂知禮矣。愛而無私，上下有章。」
《晏子春秋·諫上》　景公之時，雨雪三日而不霽，公衣狐白之裘，坐堂側陛。晏子入見，立有間。公曰：「怪哉！雨雪三日而天不寒。」晏子對曰：「天不寒乎？」公笑。晏子曰：「嬰聞古之賢君飽而知人之饑，溫而知人之寒，逸而知人之勞。今君不知也。」公曰：「善！寡人聞命矣。」乃令出裘發粟，與饑寒。令所睹於塗者，無問其鄉；所睹於裏者，無問其家；循國計數，無言其名。士既事者兼月，疾者兼歲。孔子聞之曰：「晏子能明其所欲，景公能行其所善也。」
《晏子春秋·諫下》　景公之嬖妾嬰子死，公守之，三日不食，膚著於席不去，左右以複，而君無聽焉。晏子入，複曰：「有術客與醫俱言曰『聞嬰子病死，願請治之』。」公喜，遽起，曰：「病猶可為乎？」晏子曰：「客之道也，以為良醫也，請嚐試之。君請屏，潔沐浴飲食，間病者之宮，彼亦將有鬼神之事焉。」公曰：「諾。」屏而沐浴。晏子令棺人入斂，已斂，而複曰：「醫不能治病，已斂矣，不敢不以聞。」公作色不悅，曰：「夫子以醫命寡人，而不使視，將斂而不以聞，吾之為君，名而已矣。」晏子曰：「君獨不知死者之不可以生邪？嬰聞之，君正臣從謂之順，君僻臣從謂之逆。今君不道順而行僻，從邪者邇，導害者遠，讒諛萌通，而賢良廢滅，是以諂諛繁於間，邪行交於國也。昔吾先君桓公用管仲而霸，嬖乎豎刁而滅，今君薄於賢人之禮而厚嬖妾之哀。且古聖王畜私不傷行，斂死不失愛，送死不失哀。行傷則溺己，愛失則傷生，哀失則害性，是故聖王節之也。即畢殮，不留生事，棺槨衣衾，不以害生養，哭泣處哀，不以害生道。今朽屍以留生，廣愛以傷行，修哀以害性，君之失矣。故諸侯之賓客慚入吾國，本朝之臣慚守其職，崇君之行，不可以導民，從君之欲，不可以持國。且嬰聞之，朽而不殮謂之僇屍，臭而不收謂之陳胔，反明王之性，行百姓之誹，而內嬖妾於僇胔，此之為不可。」公曰：「寡人不識，請因夫子而為之。」晏子複曰：「國之士大夫、諸侯、四鄰賓客，皆在外，君其哭而節之。」仲尼聞之曰：「星之昭昭，不若月之曀曀，小事之成，不若大事之廢，君子之非，賢於小人之是也。其晏子之謂歟！」
《晏子春秋·雜上》　晉平公欲伐齊，使範昭往觀焉。景公觴之，飲酒酣，範昭曰：「請君之棄樽。」公曰：「酌寡人之樽，進之於客。」範昭已飲，晏子曰：「徹樽，更之。」樽觶具矣，範昭佯醉，不悅而起舞，謂太師曰：「能為我調成周之樂乎？吾為子舞之。」太師曰：「冥臣不習。」範昭趨而出。景公謂晏子曰：「晉大國也，使人來將觀吾政。今子怒大國之使者，將奈何？」晏子曰：「夫範昭之為人也，非陋而不知禮也，且欲試吾君臣，故絕之也。」景公謂太師曰：「子何以不為客調成周之樂乎？」太師對曰：「夫成周之樂，天子之樂也，調之，必人主舞之。今範昭人臣，欲舞天子之樂，臣故不為也。」範昭歸以報平公曰：「齊未可伐也。臣欲試其君而晏子識之，臣欲犯其禮而太師知之。」仲尼聞曰：「夫不出於尊俎之間而知千里之外，其晏子之謂也。可謂折衝矣！而太師其與焉。」
《韓詩外傳》八　晉平公使範昭觀齊國之政，景公錫之宴。晏子在前，範昭趨曰：「願君之倅樽以為壽。」景公顧左右曰：「酌寡人樽獻之客。」範昭飲。晏子對曰：「徹去樽。」範昭不說，起舞，顧太師曰：「子為我奏成周之樂，願舞。」太師對曰：「盲臣不習。」範昭起，出門。景公謂晏子曰：「夫晉，天下大國也，使範昭來觀齊國之政。今子怒大國之使者，將奈何？」晏子曰：「範昭之為人也，非陋而不知禮也，是欲試吾君，嬰故不從。」於是景公召太師而問之曰：「範昭使子奏成周之樂，何故不調？」對如晏子。於是範昭歸報平公曰：「齊未可並也。吾試其君，晏子知之；吾犯其樂，太師知之。」孔子聞之曰：「善乎！晏子不出俎豆之間，折衝千里。」
《新序·雜事》一　晉平公欲伐齊，使範昭往觀焉。景公賜之，酒酣，範昭曰：「願請君之樽酌。」公曰：「酌寡人之樽，進之於客。」範昭已飲。晏子曰：「徹樽，更之。」樽觶具矣，範昭佯醉，不悅而起舞，謂太師曰：「能為我調成周之樂乎？吾為子舞之。」太師曰：「冥臣不習。」範昭趨而出。景公謂晏子曰：「晉大國也，使人來將觀吾政也。今子怒大國之使者，將奈何？」晏子曰：「夫範昭之為人，非陋而不識禮也，且欲試吾君臣，故絕之也。」景公謂太師曰：「子何以不為客調成周之樂乎？」太師對曰：「夫成周之樂，天子之樂也，若調之，必人主舞之。今範昭人臣也，而欲舞天子之樂，臣故不為也。」範昭歸以告平公曰：「齊未可伐也。臣欲試其君而晏子識之，臣欲犯其禮而太師知之。」仲尼聞之曰：「夫不出於樽俎之間而知千里之外，其晏子之謂乎！可謂折衝矣，而太師其與焉。」
《晏子春秋·雜上》　晏子居晏桓子之喪，粗衰，斬，苴絰帶，杖，菅履，食粥，居倚廬，寢苫，枕草。其家老曰：「非大夫喪父之禮也。」晏子曰：「唯卿為大夫。」曾子以聞孔子，孔子曰：「晏子可謂能遠害矣。不以己之是駁人之非，遜辭以避咎，義也夫！」
《荀子·大略》　子謂子家駒續然大夫，不如晏子。晏子，功用之臣也，不如子產。子產，惠人也，不如管仲。管仲之為人，力功不力義，力知不力仁，野人也，不可以為天子大夫。
《荀子·子道》　子路問於孔子曰：「魯大夫練而床，禮邪？」夫子曰：「吾不知也。」子路出，謂子貢，曰：「吾以夫子為無所不知，夫子徒有所不知。」子貢曰：「汝何問哉？」子路曰：「由問『魯大夫練而床，禮邪？』夫子曰『吾不知也。』」子貢曰：「吾將為汝問之。」子貢問曰：「練而床，禮邪？」孔子曰：「非禮也。」子貢出，謂子路曰：「汝謂夫子為有所不知乎？夫子徒無所不知，汝問非也。禮，居是邑，不非其大夫。」
《荀子·哀公》　魯哀公問於孔子曰：「請問取人？」孔子對曰：「無取健，無取泬，無取口。健，貪也；泬，亂也；口，誕也。故弓調而後求勁焉，馬服而後求良焉，士信愨而後求知能焉。士不信愨而有多知能，譬之其豺狼也，不可以身爾也。語曰：『桓公用其賊，文公用其盜。』故明主任計不信怒，闇主信怒不任計。計勝怒者強，怒勝計者亡。」
《韓詩外傳》四　哀公問取人。孔子曰：「無取健，無取佞，無取口讒。健，驕也；佞，諂也；讒，誕也。故弓調，然後求勁焉；馬服，然後求良焉；士信愨，而後求知焉。士不信焉，又多知，譬之豺狼，其難以身近也。《周書》曰：『為虎傅翼也，不亦殆乎！』」
《說苑·尊賢》　哀公問於孔子曰：「人何若而可取也？」孔子對曰：「無取拑者，無取倢者，毋取口銳者。」哀公曰：「何謂也？」孔子曰：「拑者大給利，不言盡用；倢者必欲兼人，不可以為法也；口銳者多誕而寡信，後恐不驗也。夫弓矢和調，而後求其中焉；馬愨願順，然後求其良材焉；人必忠信重厚，然後求其知能焉。今人有不忠信重厚而多知能，如此人者，譬猶豺狼與，不可以身近也。是故先其仁信之誠者，然後親之，於是有知能者，然後任之。故曰親仁而使能。夫取人之術也，觀其言而察其行。夫言者所以抒其胸而發其情者也，能行之士，必能言之，是故先觀其言而揆其行。雖有奸軌之人，無以逃其情矣。」 哀公曰：「善。」
《列子·天瑞》　孔子遊於太山，見榮啟期行乎郕之野，鹿裘帶索，鼓琴而歌。孔子問曰：「先生所以樂，何也？」對曰：「吾樂甚多：天生萬物，唯人為貴，而吾得為人，是一樂也；男女之別，男尊女卑，故以男為貴，吾既得為男矣，是二樂也；人生有不見日月、不免繈褓者，吾既已行年九十矣，是三樂也。貧者士之常也，死者人之終也，處常得終，當何憂哉？」孔子曰：「善乎！能自寬者也。」
《禦覽》三百八十三引《新序》　孔子見宋榮啟期，老，白首，衣弊服，鼓琴自樂。孔子問曰：「先生老而窮，何樂也？」啟期曰：「吾有三樂：天生萬物，以人為貴，吾得為人，一樂也；人生以男為貴，吾得為男，二樂也；人生命有夭傷，吾年九十歲，是三樂也。貧者士之常，死者人之終，居常以守終，何不樂乎？」
《說苑·雜言》　孔子見榮啟期，衣鹿皮裘，鼓瑟而歌。孔子問曰：「先生何樂也？」對曰：「吾樂甚多：天生萬物，唯人為貴，吾既已得為人，是一樂也；人以男為貴，吾既已得為男，是為二樂也；人生不免繈褓，吾年已九十五，是三樂也。夫貧者，士之常也；死者，民之終也。處常待終，當何憂乎？」
《列子·說符》　趙襄子使新稚穆子攻翟，勝之，取左人、中人，使遽人謁之。襄子方食而有憂色，左右曰：「一朝而兩城下，此人之所喜也。今君有憂色，何也？」襄子曰：「夫江河之大也，不過三日。飄風暴雨不終朝，日中不須臾。今趙氏之德行無所施於積，一朝而兩城下，亡其及我哉！」孔子聞之曰：「趙氏其昌乎！」
《呂氏春秋·慎大覽》　趙襄子攻翟，勝老人、中人，使使者來謁之。襄子方食摶飯，有憂色。左右曰：「一朝而兩城下，此人之所以喜也。今君有憂色，何？」襄子曰：「江河之大也，不過三日。飄風暴雨，日中不須臾。今趙氏之德行，無所於積，一朝而兩城下，亡其及我乎！」孔子聞之曰：「趙氏其昌乎！」
《淮南子·道應訓》　趙襄子攻翟，而勝之尤人終人，使者來謁之。襄子方將食而有憂色。左右曰：「一朝而兩城下，此人之所喜也。今君有憂色，何也？」襄子曰：「江河之大也，不過三日。飄風暴雨，日中不須臾。今趙氏之德行無所積，今一朝兩城下，亡其及我乎！」孔子聞之曰：「趙氏其昌乎！」
《莊子·列禦寇》　孔子曰：「凡人心險於山川，難於知天。天猶有春秋冬夏旦暮之期，人者厚貌深情。故有貌願而益，有長若不肖，有順懷而達，有堅而縵，有緩而釬。故其就義若渴者，其去義若熱。故君子遠使之而觀其忠，近使之而觀其敬，煩使之而觀其能，卒然問焉而觀其知，急與之期而觀其信，委之以財而觀其仁，告之以危而觀其節，醉之以酒而觀其側，雜之以處而觀其色。九征至，不肖人得矣。」
《禦覽》九百十五引《莊子》　老子見孔子，從弟子五人。問曰：「前為誰？」對曰：「子路，勇且多力。其次子貢為智，曾子為孝，顏回為仁，子張為武。」老子歎曰：「吾聞南方有鳥，名鳳凰。其所居也，積石千里，河水出下，鳳凰居止。天為生食，其樹名瓊枝，高百仞，以璆琳琅玕為實。天又為生離朱一人，三頭遞起，以伺琅玕。鳳鳥之文，戴聖嬰仁，右智左賢。」
《韓非子·說林下》　孔子謂弟子曰：「孰能導子西之釣名也？」子貢曰：「賜也能，乃導之，不複疑也。」孔子曰：「寬哉！不被於利。絜哉！民性有恆。曲為曲，直為直。」孔子曰：「子西不免白公之難，子西死焉。」
《韓非子·外儲說左下》　管仲相齊，曰：「臣貴矣，然而臣貧。」桓公曰：「使子有三歸之家。」曰：「臣富矣，然而臣卑。」桓公使立於高國之上。曰：「臣尊矣，然而臣疏。」乃立為仲父。孔子聞而非之曰：「泰侈逼上。」一曰：「仲父出，朱蓋青衣，置鼓而歸，庭有陳鼎，家有三歸。」孔子曰：「良大夫也，其侈逼上。」
《韓非子·顯學》　孔子曰：以容取人乎，失之子羽；以言取人乎，失之宰予。」
薛據《集語》引《說苑》　子曰：「以容取人，失之子羽；以言取人，失之宰予。澹臺子羽，君子之容也，與之久處而言不充其貌；宰予之辭，雅而文也，與之久處而智不充其辯。」
《禦覽》四百六十九引《王孫子》　趙簡子獵於晉陽之山，撫轡而歎。董安於曰：「今遊獵，樂也，而主君歎，敢問何故也？」簡子曰：「汝不知也。吾效廄養食穀之馬以千數，合宮養多力之士日數百，欲以獵獸也。吾憂鄰國養賢以獵吾也。」孔子聞之曰：「簡子知所歎也。」
《呂氏春秋·恃君覽·知分》　荊有次非者，得寶劍於幹遂，還反涉江，至於中流，有兩蛟夾繞其船。次非謂舟人曰：「子嚐見兩蛟繞船能兩活者乎？」船人曰：「未之見也。」次非攘臂袪衣，拔寶劍曰：「此江中之腐肉朽骨也，棄劍以全己，餘奚愛焉！」於是赴江刺蛟殺之而複上船，舟中之人皆得活。荊王聞之，仕之執圭。孔子聞之曰：「夫善哉！不以腐肉朽骨而棄劍者，其次非之謂乎！」
《淮南子· 道應訓》　荊有佽非，得寶劍於幹隊，還反度江，至於中流，陽侯之波，兩蛟俠繞其船。佽非謂枻船者曰：「嚐有如此而得活者乎？」對曰：「未嚐見也。」於是佽非瞑目，勃然攘臂拔劍曰：「武士可以仁義之禮說也，不可劫而奪也。此江中之腐肉朽骨，棄劍而已，餘有奚愛焉！」赴江刺蛟，遂斷其頭，船中人盡活。風波畢除，荊爵為執圭。孔子聞之曰：「夫善哉！腐肉朽骨棄劍者，佽非之謂乎！」
《呂氏春秋·恃君覽·召類》　士尹池為荊使於宋，司城子罕觴之。南家之牆犨於前而不直，西家之潦徑其宮而不止。士尹池問其故，司城子罕曰：「南家工人也，為鞔百也。吾將徙之，其父曰：『吾恃為鞔以食三世矣，今徙之，是宋國之求鞔者不知吾處也，吾將不食。願相國之憂吾不食也。』為是故，吾弗徙也。西家高，吾宮庳，潦之經吾宮也利，故弗禁也。」士尹池歸荊，荊王適興兵而攻宋，士尹池諫於荊王曰：「宋不可攻也。其主賢，其相仁。賢者能得民，仁者能用人。荊國攻之，其無功而為天下笑乎！」故釋宋而攻鄭。孔子聞之曰：「夫修之於廟堂之上，而折衝乎千里之外者，其司城子罕之謂乎！」
《新序·刺奢》　士尹池為荊使於宋，司城子罕止而觴之。南家之牆擁於前而不直，西家之潦經其宮而不止。士尹池問其故，子罕曰：「南家工人也，為鞔者也。吾將徙之，其父曰：『吾恃為鞔已食三世矣，今徙，是宋邦之求鞔者不知吾處也，吾將不食。願相國之憂吾不食也。』為是故，吾不徙。西家高，吾宮卑，潦之經吾宮也利，為是故，不禁也。」士尹池歸荊，適興兵欲攻宋。士尹池諫於王曰：「宋不可攻也。其主賢，其相仁。賢者得民，仁者能用人。攻之無功為天下笑！」楚釋宋而攻鄭。孔子聞之曰：「夫修之於廟堂之上，而折衝於千里之外者，司城子罕之謂也！」
《呂氏春秋·恃君覽·觀表》　郈成子為魯聘於晉，過衛，右宰穀臣止而觴之。陳樂而不樂，酒酣而送之以璧。顧反，過而弗辭。其仆曰：「向者右宰穀臣之觴吾子也甚歡，今侯渫過而弗辭？」郈成子曰：「夫止而觴我，與我歡也；陳樂而不樂，告我憂也；酒酣而送我以璧，寄之我也。若由是觀之，衛其有亂乎！」倍衛三十里，聞甯喜之難作，右宰穀臣死之。還車而臨，三舉而歸。至，使人迎其妻子，隔宅而異之，分祿而食之。其子長而反其璧。孔子聞之曰：「夫智可以微謀、仁可以托財者，其後阝成子之謂乎！」
《呂氏春秋·慎行論·求人》　晉人慾攻鄭，令叔向聘焉，視其有人與無人。子產為之詩曰：「子惠思我，褰裳涉洧，子不思我，豈無他士！」叔向歸曰：「鄭有人，子產在焉，不可攻也。秦、荊近，其詩有異心，不可攻也。」晉人乃輟攻鄭。孔子曰：「《詩》雲：『無競惟人。』子產一稱而鄭國免。」
《鹽鐵論·大論》　孔子曰：「進見而不以能往者，非賢士才女也。」
《新序·雜事》四　鄭人遊於鄉校，以議執政之善否。然明謂子產曰：「何不毀鄉校？」子產曰：「胡為？夫人朝夕遊焉，以議執政之善否。其所善者，吾將行之；其所惡者，吾將改之。是吾師也，如之何毀之？吾聞為國忠信以損怨，不聞作威以防怨。譬之若防川也，大決所犯，傷人必多，吾不能救也，不如小決之使導，吾聞而藥之也。」然明曰：「蔑也，乃今知吾子之信可事也。小人實不材。若果行此，其鄭國實賴之，豈惟二三臣！」仲尼聞是語也，曰：「以是觀之，人謂子產不仁，吾不信也。」
《新序·刺奢》　魯孟獻子聘於晉，韓宣子觴之。三徙，鍾石之懸，不移而具。獻子曰：「富哉家！」宣子曰：「子之家孰與我家富？」獻子曰：「吾家甚貧。惟有二士，曰顏回、茲無靈者，使吾邦家安平，百姓和協。惟此二者耳，吾盡於此矣。」客出，宣子曰：「彼君子也，以畜賢為富；我鄙人也，以鍾石金玉為富。」孔子曰：「孟獻子之富，可著於春秋。」
《說苑·立節》　曾子衣敝衣以耕。魯君使人往致邑焉，曰：「請以此修衣。」曾子不受。反，複往，又不受。使者曰：「先生非求於人，人則獻之，奚為不受？」曾子曰：「臣聞之，受人者畏人，予人者驕人。縱子有賜，不我驕也，我能勿畏乎？」終不受。孔子聞之曰：「參之言，足以全其節也。」
《說苑·複恩》　東閭子嚐富貴而後乞，人問之曰：「公何為如是？」曰：「吾自知。吾嚐相六七年，未嚐薦一人也；吾嚐富三千萬者再，未嚐富一人也。不知七出身之咎然也。」孔子曰：「物之難矣，小大多少，各有怨惡，數之理也，人而得之在於外假之也。」
《說苑·善說》　子路問於孔子曰：「管仲何如人也？」子曰：「大人也。」子路曰：「昔者，管子說襄公，襄公不說，是不辯也；欲立公子糾而不能，是無能也；家殘於齊而無憂色，是不慈也；桎梏而居檻車中無慚色，是無愧也；事所射之君，是不貞也；召忽死之，管子不死，是無仁也。夫子何以大之？」子曰：「管仲說襄公，襄公不說，管子非不辯也，襄公不知說也；欲立子糾而不能，非無能也，不遇時也；家殘於齊而無憂色，非不慈也，知命也；桎梏居檻車而無慚色，非無愧也，自裁也；事所射之君，非不貞也，知權也；召忽死之，管子不死，非無仁也。召忽者，人臣之材也，不死則三軍之虜也，死之則名聞天下，夫何為不死哉？管子者，天子之佐、諸侯之相也，死之則不免為溝中之瘠，不死則功複用於天下，夫何為死之哉？由，汝不知也。」
《說苑·權謀》　孔子問漆雕馬人曰：「子事臧文仲、武仲、孺子容，三大夫者，孰為賢？」漆雕馬人對曰：「臧氏家有龜焉，名曰蔡。文仲立，三年為一兆焉；武仲立，三年為二兆焉；孺子容立，三年為三兆焉。馬人見之矣。若夫三大夫之賢不賢，馬人不識也。」孔子曰：「君子哉！漆雕氏之子。其言人之美也，隱而顯；其言人之過也，微而著。故智不能及，明不能見，得無數卜乎？」
《說苑·權謀》　中行文子出亡至邊，從者曰：「為此嗇夫者，君人也，胡不休焉，且待後車者？」文子曰：「異日吾好音，此子遺吾琴；吾好佩，又遺吾玉。是不非吾過者也，自容於我者也，吾恐其以我求容也。」遂不入。後車入門。文子問嗇夫之所在，執而殺之。仲尼聞之曰：「中行文子背道失義以亡其國，然後得之，猶活其身。道不可遺也，若此。」
《說苑·雜言》　孔子曰：「回，若有君子之道四：強於行己，弱於受諫，怵於待祿，慎於持身。」
《說苑·雜言》　仲尼曰：「史蠙有君子之道三：不仕而敬上，不祀而敬鬼，直能曲於人。」
《說苑·雜言》　孔子曰：「丘死之後，商也日益，賜也日損。商也好與賢己者處，賜也好說不如己者。」
《潛夫論·誌氏姓》　周靈王之太子晉，幼有成德，聰明博達，溫恭敦敏。穀、雒水鬥，將毀王宮，欲壅之。太子晉諫，以為不順天心，不若修政。晉平公使叔譽聘於周，見太子，與之言，五稱而三窮，逡巡而退，歸告平公曰：「太子晉行年十五，而譽弗能與言，君請事之。」平公遣師曠見太子晉，太子晉與言，師曠服德，深相結也。乃問師曠曰：「吾聞太師能知人年之長短。」師曠對曰：「女色赤白，女聲清汗，火色不壽。」晉曰：「然。吾後三年將上賓於帝，女慎無言，殃將及女。」其後三年而太子死。孔子聞之曰：「惜夫！殺吾君也。」
《繹史》九十五引《留青日劄》　公冶長貧而閑居，無以給食。其雀飛鳴其舍，呼之曰：「公冶長！公冶長！南山有個虎馱羊，爾食肉，我食腸，當亟取之勿彷徨。」子長如其言，往取食之。及亡羊者跡之，得其角，乃以為偷。訟之魯君，魯君不信鳥語，逮係之獄。孔子素知之，為之白於魯君，亦不解也。於是歎曰：「雖在縲絏之中，非其罪也。」未幾，子長在獄舍，雀複飛鳴其上，呼之曰：「公冶長！公冶長！齊人出師侵我疆，沂水上，嶧山旁，當亟禦之勿彷徨。」子長介獄吏白之魯君，魯君亦勿信也。姑如其言，往跡之，則齊師果將及矣。急發兵應敵，遂獲大勝。因釋公冶長而厚賜之，欲爵為大夫，辭不受。蓋恥因禽語以得祿也，後世遂廢其學。
