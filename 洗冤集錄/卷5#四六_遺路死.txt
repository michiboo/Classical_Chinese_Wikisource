


　　凡驗諸處獄內非理緻死囚人，須當徑申提刑司，即時入發　鋪。

　　定所受杖處瘡痕闊狹，看陰囊及婦人陰門，並兩脅肋、腰、小腹等處有無血蔭痕。
　　小杖痕，左邊橫長三寸，闊二寸五分。右邊橫長三寸五分，闊三寸。各深三分。 
　　大杖痕，左右各方圓三寸至三寸五分，各深三分，各有膿水。兼瘡周回亦有膿水淹浸、皮肉潰爛去處。 
　　背上杖瘡，橫長五寸，闊三寸，深五分。如日淺時，宜說兼瘡周回，有毒氣攻注、青赤 皮緊硬去處。如日數多時，宜說兼瘡周回亦有膿水淹浸、皮肉潰爛去處，將養不較緻命身死。
　　又有訊腿杖，而荊杖侵及外腎而死者，尤須細驗。

　　凡從樹及屋臨高跌死者，看枝柯掛掰所在並屋高低、失腳處蹤跡，或土痕高下及要害處，須有抵隱或物擦磕痕瘢。若內損緻命痕者，口、眼、耳、鼻內定有血出。若傷重分明，更當子細驗之，仍量撲落處高低丈尺。

　　凡被塌壓死者，兩腿 出、舌亦出，兩手微握，遍身死血淤紫黯色。或鼻有血，或清水出，傷處有血蔭、赤腫，皮破處四畔赤腫。或骨並筋皮斷折。須壓着要害緻命，如不壓着要害不緻死。死後壓即無此狀。
　　凡檢舍屋及牆倒石頭脫落壓着身死人，其屍沿身虛怯要害去處若有痕損，須說長闊分寸，作堅硬物壓痕。仍看骨損與不損。若樹木壓死，要見得所倒樹木斜傷着痕損分寸。

　　凡被人以衣服或濕紙搭口、鼻死，則腹幹脹。 
　　若被人以外物壓塞口鼻，出氣不得後命絕死者，眼開睛突，口、鼻內流出清血水，滿面血蔭赤黑色，糞門突出及便溺污壞衣服。

　　凡被外物癮痁死者，肋後有癮痁着紫赤腫，方圓三寸四寸以來，皮不破，用手揣捏得筋骨傷損，此最爲虛怯要害緻命去處。

　　凡被馬踏死者，屍色微黃，兩手散，頭發不慢，口、鼻中多有血出，痕黑色。被踏要害處便死，骨折、腸髒出。若隻築倒或踏不着要害處，即有皮破、癮赤黑痕，不緻死。○驢足痕小。
　　牛角觸着，若皮不破，傷亦赤腫。觸着處多在心頭、胸前，或在小腹、脅肋亦不可拘。

　　凡被車輪拶死者，其屍肉色微黃，口、眼開，兩手微握，頭髻緊。　 
　　凡車輪頭拶着處，多在心頭、胸前並兩脅肋要害處便死。不是要害不緻死。

　　凡被雷震死者，其屍肉色焦黃，渾身軟黑，兩手拳散、口開、眼(兌皮)，耳後、髮際焦黃，頭髻披散，燒着處皮肉緊硬而攣縮，身上衣服被天火燒爛。或不火燒。傷損痕跡多在腦上及腦後，腦縫多開，鬢發如焰火燒着。從上至下，時有手掌大片浮皮，紫赤，肉不損，胸、項、背、膊上或有似篆文痕。
　　凡被虎咬死者，屍肉色黃，口、眼多開，兩手拳握，髮髻散亂，糞出，傷處多不齊整，有舌舐齒咬痕跡。
　 
　　虎咬人多咬頭項上，身上有爪痕掰損痕，傷處成窟或見骨，心頭、胸前、臂、腿上有傷處，地上有虎跡。勒畫匠畫出虎跡，並勒村甲及傷人處鄰人供責爲證。一云：虎咬人月初咬頭項，月中咬腹背，月盡咬兩腳。貓兒咬鼠亦然。
　　凡被蛇蟲傷緻死者，其被傷處微有齧損黑痕，四畔青腫，有青黃水流，毒氣灌注四肢，身體光腫、面黑。如檢此狀，即須定作毒氣灌着甚處緻死。

　　凡驗酒食醉飽緻死者，先集會首等，對衆勒仵作行人用醋湯洗檢。在身如無痕損，以手拍死人肚皮，膨脹而響者，如此即是因酒食醉飽過度，腹脹心肺緻死。仍取本家親的骨肉供狀，述死人生前常吃酒多少緻醉，及取會首等狀，今來吃酒多少數目，以驗緻死因依。

　　凡人吃酒食至飽，被築踏內損亦可緻死。其狀甚難明。其屍外別無他故，唯口、鼻、糞門有飲食並糞帶血流出，遇此形狀，須子細體究曾與人交爭，因而築踏？見人照證分明，方可定死狀。

　　凡男子作過太多，精氣耗盡、脫死於婦人身上者，真僞不可不察。真則陽不衰，僞者則痿。

　　或是被打死者扛在路傍，耆正隻申官作遺路死屍，須是仔細。如有痕跡，合申官多方體訪。
　　凡死人項後、背上、兩肋後、腰、腿內、兩臂上、兩腿後、兩曲 、兩腳肚子上，下有微赤色。○驗是本人身死後，一向仰臥停泊，血脈墜下，緻有此微赤色，即不是別緻他故身死。

　　凡人死後被蟲鼠傷，即皮破無血，破處周回有蟲鼠齧痕蹤跡，有皮肉不齊去處。若狗咬則痕跡粗大。

　　驗是甚向墳、圍長闊多少？被賊人開鋤，墳上狼藉，鍬鋤開深尺寸？見闆或開棺見屍？勒所報人具出死人元裝着衣服物色，有甚不見被賊人偷去？

　　凡鄰縣有屍在山林荒僻處，經久損壞，無皮肉，本縣已作病死檢了，卻牒鄰縣複，蓋爲他前檢不明，於心未安，相攀複檢。有如此類，莫若據直申：其屍見有白骨一副，手、足、頭全，並無皮肉、腸胃，驗是死經多日，即不見得因何緻死，所有屍骨未敢給付埋殯，申所屬施行。不可被公人給作「無憑檢驗」。
　　凡被牒往他縣複檢者，先具承牒時辰，起離前去事狀，申所屬官司。值夜止宿。及到地頭，次弟取責於連人罪狀，緻死今經幾日方行檢驗？如經停日久，委的皮肉壞爛不任看驗者，即具仵作行人等衆狀，稱屍首頭、項、口、眼、耳、鼻、咽喉上下至心胸、肚臍、小腹、手腳等並遍身上下，屍脹臭爛，蛆蟲往來咂食，不任檢驗。如稍可驗，即先用水洗去浮蛆蟲，子細依理檢驗。

　　【三神湯】能辟死氣　
　　蒼術二兩。米泔浸兩宿，焙幹白術半兩甘草半兩。炙右爲細末，每服二錢，入鹽少許，點服。
　　【辟穢丹】能辟穢氣 
　　麝香少許細辛半兩甘松一兩川芎二兩 
　　右爲細末，蜜圓如彈子大，久窨爲妙，每用一圓燒之。 
　　【蘇合香圓】每一圓含化，尤能辟惡。

　　若縊，從早至夜雖冷亦可救；從夜至早稍難。若心下溫，一日以上猶可救，不得截繩，但款款抱解放臥，令一人踏其兩肩，以手拔其髮常令緊；一人微微撚整喉嚨，依先以手擦胸上散動之；一人磨搦臂、足屈伸之，若已僵，但漸漸強屈之；又按其腹。如此一飯久即氣從口出，複呼吸、眼開。勿苦勞動。又以少官桂湯及粥飲與之，令潤咽喉。更令二人以筆管吹其耳內。若依此救，無有不活者。
　　又法：緊用手罨其口，勿令通氣，兩時許氣急即活。 
　　又用皂角、細辛等分爲末，如大豆許吹兩鼻孔。
　　水溺一宿者尚可救，搗皂角以棉裹納下部內，須臾出水即活。 
　　又屈死人兩足着人肩上，以死人背貼生人背擔走，吐出水即活。 
　　又先打壁泥一堵置地上，卻以死者仰臥其上，更以壁土覆之，止露口、眼，自然水氣翕入泥間，其人遂蘇。洪丞相在番陽，有溺水者身僵氣絕，用此法救即蘇。 
　　又炒熱沙覆死人面，上下着沙，隻留出口、耳、鼻，沙冷濕又換，數易即蘇。又醋半盞灌鼻中，又綿裹石灰納下部中，水出即活。又倒懸，以好酒灌鼻中及下部。又倒懸，解去衣，去臍中垢，令兩人以筆管吹其耳。 
　　又急解死人衣服，於臍上灸百壯。 
　　暍死於行路上，旋以刀器掘開一穴，入水搗之，卻取爛漿以灌死者即活。中暍不省人事者，與冷水吃即死，但且急取竈間微熱灰壅之，複以以稍熱湯蘸手巾熨腹脅間，良久蘇醒，不宜便與冷物吃。 
　　凍死，四肢直、口噤、有微氣者，用大鍋炒灰，令暖袋盛，熨心上，冷即換之，候目開，以溫酒及清粥稍稍與之。若不先溫其心便以火炙，即冷氣與火爭，必死。 
　　又用氈或藁薦卷之，以索系，令二人相對踏令兗轉、往來如衦古旱切，摩展衣也。氈法，候四肢溫即止。
　　魘死，不得用燈火照，不得近前急喚，多殺人。但痛咬其足根及足拇指畔及唾其面必活。
　　魘不省者，移動些小臥處，徐徐吃之即省。夜間魘者，元有燈即存，元無燈切不可用燈照。又用筆管吹兩耳，及取病人頭發二七莖撚作繩，刺入鼻中。又鹽湯灌之。　
　　又研韭汁半盞灌鼻中，冬用根亦得。 
　　又灸兩足大拇指聚毛中三七壯，聚毛，乃腳指向上生茅處。○又皂角末如大豆許吹兩鼻內，得嚏則氣通，三四日者尚可救。 
　　中惡客忤卒死。凡卒死，或先病，及睡臥間忽然而絕，皆是中惡也。用韭黃心於男左女右鼻內，刺入六七寸，令目間血出即活。○視上唇內沿，有如粟米粒，以針挑破。
　　又用皂角或生半夏末，如大豆許吹入兩鼻。又用羊屎燒煙薰鼻中。又綿浸好酒半盞，手按令汁入鼻中，及提其兩手，勿令驚，須臾即活。 
　　又灸臍中百壯，鼻中吹皂角末，或研韭汁灌耳中。
　　又用生菖蒲，研取汁一盞灌之。 
　　殺傷，凡殺傷不透膜者，乳香、沒藥各一，皂角子大，研爛，以小便半盞、好酒半盞同煎，通口服。然後用花蕊石散或烏賊魚骨，或龍骨爲末，傅瘡口上，立止。 
　　推官宋瑑定驗兩處殺傷，氣偶未絕，亟令保甲各取蔥白熱鍋炒熟，遍傅傷處，繼而呻吟，再易蔥而傷者無痛矣。曾以語樂平知縣鮑旂，及再會，鮑曰：「蔥白甚妙。樂平人好鬥多傷，每有殺傷公事，未暇詰問，先將蔥白傅傷損處，活人甚多，大辟爲之減少。」出張聲道《經驗方》。 
　　胎動不安，凡婦人因爭鬥胎不安，腹內氣刺、痛脹、上喘者： 
　　川芎一兩半當歸半兩
　　右爲細末，每服二錢。酒一大盞煎六分，炒生薑少許在內尤佳。又用苧麻根一大把淨洗，入生薑三五片、水一大盞煎至八分，調粥飯與服。
　　驚怖死者，以溫酒一兩杯，灌之即活。
　　五絕及墮、打、卒死等，但須心頭溫暖，雖經日亦可救。先將「死人」盤屈在地上，如僧打坐狀，令一人將「死人」頭發控放低，用生半夏末以竹筒或紙簡、筆管吹在鼻內。如活，卻以生薑自然汁灌之，可解半夏毒。五絕者，産、「魅」、縊、壓、溺。治法：單方，半夏一味。
　　卒暴、墮氵顛、築倒及鬼魘死，若肉未冷，急以酒調蘇合香圓灌入口，若下喉去可活。
　　凡驗狀，須開具死人屍首元在甚處？如何頓放？彼處四至？有何衣服在彼？逐一各檢劄名件。其屍首有無雕青、灸瘢？舊有何缺折肢體及傴僂、拳跛、禿頭、青紫、黑色、紅志、肉瘤、蹄踵諸般疾狀，皆要一一於驗狀聲載，以備證驗詐僞，根尋本原推勘。及有不得姓名人屍首，後有骨肉陳理者，便要驗狀證辨觀之。今之驗狀若是簡略，具述不全，緻妨久遠照用。況驗屍首，本緣非理、獄囚、軍人、無主死人，則委官定驗，兼官司信憑檢驗狀推勘，何可疏略？又況驗屍失當，緻罪非輕，當是任者切宜究之。
