　　今文《尚書》辭多奇澀，蓋亦當世之方言也。《金史》所載本國之語，得諸重譯，而可解者何可闕焉。若其臣僚之小字，或以賤，或以疾，猶有古人尚質之風，不可文也。國姓為某，漢姓為某，後魏孝文以來已有之矣。存諸篇終，以備考索。
　　都勃極烈，總治官名，猶漢雲「冢宰」。
　　諳版勃極烈，官之尊且貴者。
　　國論勃極烈，尊禮優崇得自由者。
　　胡魯勃極烈，統領官之稱。
　　移賚勃極烈，位第三曰「移賚」。
　　阿買勃極烈，治城邑者。
　　乙室勃極烈，迎邪之官。
　　劄失哈勃極烈，守官署之稱。
　　昃勃極烈，陰陽之官。
　　迭勃極烈，倅貳之職。
　　猛安，千夫長。
　　謀克，百夫長也。
　　諸颭「詳穩」，邊戍之官。
　　諸「移里堇」，部落墟砦之首領。
　　　　詳穩、移里堇，本遼語，金人因之而稍異同焉。
　　禿里，掌部落詞訟，察非違者。
　　烏魯古，牧圉之官。
　　斡里朵，官府治事之所。
　　孛論出，胚胎之名。
　　阿胡迭，長子。
　　骨赧，季也。
　　蒲陽溫，曰幼子。
　　益都，次第之通稱。
　　第九曰「烏也」，十六曰「女魯歡」。
　　按答海，客之通稱。
　　山只昆，舍人也。
　　散亦孛，奇男子。
　　散答，老人之稱也。
　　什古乃，瘠人。
　　撒合輦，黧黑之名。
　　保活里，侏儒。
　　阿里孫，貌不揚也。
　　阿徒罕，採薪之子。
　　答不也，耘田者。
　　阿土古，善採捕者。
　　阿里喜，圍獵也。
　　拔里速，角牴戲者。
　　阿離合懣，臂鷹鶻者。
　　胡魯剌，戶長。
　　阿合，人奴也。
　　兀朮，曰頭。
　　粘罕，心也。
　　畏可，牙，又曰吾亦可。
　　盤里合，將指。
　　三合，人之靨也。
　　牙吾塔，瘍瘡。
　　蒲剌都，目赤而盲也。
　　石哥里，溲疾。
　　謾都謌，癡騃之謂。
　　謀良虎，無賴之名。皆不美之稱也。
　　與人同受福曰「忽都」。以力助人曰「阿息保」。
　　辭不失，酒醒也。
　　奴申，和睦之義。
　　訛出虎，寬容之名也。
　　賽里，安樂。
　　迪古乃，來也。
　　撒八，迅速之義。
　　烏古出，方言曰再休，猶言再不復也。
　　凡事之先者曰「石倫」。以物與人已然曰「阿里白」。
　　吾里補，畜積之名。
　　習失，猶人云常川也。
　　凡市物已得曰「兀帶」，取以名子者，猶言貨取如物然也。
　　兀典，明星。
　　阿鄰，山。太神，高也。山之上銳者曰「哈丹」，坡陀曰「阿懶」，大而峻曰「斜魯」。
　　忒鄰，海也。
　　沙忽帶，舟也。
　　生鐵曰「斡論」，釜曰「闍母」，刃曰「斜烈」。
　　婆盧火者槌也。
　　金曰「桉春」。
　　銀朮可，珠也。
　　布囊曰「蒲盧渾」，盆曰「阿里虎」，罐曰「活女」。
　　烏烈，草廩也。
　　沙剌，衣襟也。
　　活臘胡，色之赤者也。
　　胡剌，灶突。
　　桓端，松。
　　阿虎里，松子。
　　孰輦，蓮也。
　　活離罕，羔。
　　合喜，犬子。
　　訛古乃，犬之有文者。
　　斜哥，貂鼠。
　　蒲阿，山雞。
　　窩謀罕，鳥卵也。
　　完顏，漢姓曰王。
　　烏古論曰商。
　　紇石烈曰高。
　　徒單曰杜。
　　女奚烈曰郎。
　　兀顏曰朱。
　　蒲察曰李。
　　顏盞曰張。
　　溫蒂罕曰溫。
　　石抹曰蕭。
　　奧屯曰曹。
　　孛朮魯曰魯。
　　移剌曰劉。
　　斡勒曰石。
　　納剌曰康。
　　夾谷曰仝。
　　裴滿曰麻。
　　尼忙古曰魚。
　　斡准曰趙。
　　阿典曰雷。
　　阿里侃曰何。
　　溫敦曰空。
　　吾魯曰惠。
　　抹顏曰孟。
　　都烈曰強。
　　散答曰駱。
　　呵不哈曰田。
　　烏林答曰蔡。
　　僕散曰林。
　　朮虎曰董。
　　古里甲曰汪。
　　其後氏族或因人變易，難以遍舉，姑載其可知者雲。

