第七句缺一字。
買得一片田，濟源花洞前。
千里石壁坼，一條流泌泉。
青松盤樛枝，森森上插青冥天。
枝上有□猨，宿〈（一本有字下不空，宿字下重一宿字。）〉處近鶴巢，清唳孤吟聲相交。
月輪下射空洞響，絲篁成韻風蕭蕭。
我心塵外心，愛此塵外物。
欲結塵外交，苦無塵外骨。
泌〈（一本缺此字。）〉泉有冰公，心靜見真佛。
可結塵外交，占此松與月。
