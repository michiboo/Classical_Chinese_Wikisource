火山無冷地，濁流無清源。
人生在艱世，何處避讒言。
諸侯鎮九州，天子開四門。
尚有忠義士，不得申其冤。
嘉木移遠植，為我當行軒。
君子居要途，易失主人恩。
我愛古人道，師君直且溫。
貪泉誓不飲，邪路誓不奔。
如何非岡阪，故使車輪翻。
妓妾隨他人，家事幸獲存。
當時門前客，默默空冤煩。
從今遇明代，善惡亦須論。
莫以曾見疑，直道遂不敦。

