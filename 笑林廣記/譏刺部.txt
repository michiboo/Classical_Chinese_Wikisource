　　寺中塑三教像，先儒，次釋，後道。道士見之，即移老君於中。僧見，又移釋迦於中。士見，仍移孔子於中。三聖自相謂曰：「我們原是好好的，卻被這些小人搬來搬去搬壞了。」
　　有以岳丈之力得魁選行者，或為語嘲之曰：「孔門弟子入試，臨揭曉，聞報子張第十九。眾曰：『他一貌堂堂，果有好處。』又報子路第十三，眾曰：『這粗人倒也中得高，還虧他這陣氣魄好。』又報顏淵第十二，眾曰：『他學問最好，屈了他些。』又報公冶長第五，大家駭曰：『那人平時不見怎的，為何倒中在前？』一人曰：『他全虧有人扶持，所以高掇。』問：『誰扶持他？』曰：『丈人。』」
　　一人牽牛而行，喝人讓路，不聽，乃云：「看你家爺來。」一人回視曰：「難道我家有這樣一個大爺？」
　　一人往蘇州娶得一妾，喚名蘇娘。後又往杭州娶了一妾，就取名杭娘。其妻立下規矩：每到蘇、杭身邊去，必要投批掛號，先與他幹訖一度，方許前行，名為送程。及輪該自晚，與夫交合，又名為接風。其夫苦於奔命，願請獨宿。一日，妻興忽發，乃勸夫往蘇、杭去。夫笑曰：「我蘇、杭倒也要去，只是當你接風、送程不起。」
　　蘇、杭人同席，杭人單吃棗子，而蘇人單食橄欖。杭問蘇曰：「橄欖有何好處，而兄愛吃他？」曰：「回味最佳。」杭人曰：「等得你回味好，我已甜過半日了。」
　　狗銜一銀錠而飛走，人以肉餵他不放，又以衣罩去，復甩脫。人謂狗曰：「畜生，你直恁不捨，既不愛吃，復不好穿，死命要這銀子何用？」
　　有開當者，本錢甚少。初開之月，招牌寫一「當」字。未幾，本錢發盡，贖者不來，乃於「當」字之上，寫一「停」字，言停當也。及後贖者再來，本錢復至，又於「停」字之上，加一「不」字。人見之曰：「我看你這典鋪中，實實有些不停當了。」
　　一夫婦反目，夜晚上床，夫以手摸其陰，妻推開曰：「手是日間打我的，不要來。」夫與親嘴，又推開曰：「口是日間罵我的，不要來。」及將陽物插入陰戶中，婦不之拒。夫問曰：「口與手，你甚怪他，獨此物不拒，何也？」婦曰：「他不曾得罪我。往常爭鬧了，全虧他做和事老人，自然由他出入。」
　　徽人狎妓，賣弄才學，臨行事，待要說一成語切題。乃舒妓兩股，以其陰對己之陽曰：「此丹鳳朝陽也。」妓亦以徽人之陽對己之陰，徽人問曰：「此何故事？」妓曰：「這叫做卵袋朝奉。」
　　關吏缺課，凡空身人過關，亦要納稅，若生十隻腳者免。初一人過關無鈔，曰：「我浙江龍遊人也。龍是四腳，牛是四腳，人兩腳，豈非十腳？」許之。又一人求免稅曰：「我乃蟹客也。蟹八腳，我兩腳，豈非十腳？」亦免之。末後一徽商過關，竟不納稅。關吏怒欲責之，答曰：「小的雖是兩腳，其實身上之腳還有八隻。」官問：「那裡？」答曰：「小的徽人，叫做徽獺貓。貓是四腳，獺又四腳，小的兩腳，豈不共是十隻腳？」
　　有見少婦抱小兒於懷，乃討便宜曰：「好個乖兒子。」婦知其輕薄，接口曰：「既好，你把女兒送他做妻子罷。」其人答曰：「若如此，你要叫我親──家公了。」
　　玉帝修凌霄殿，偶乏錢糧，欲將廣寒宮典與下界人皇。因思中人亦得一皇帝便好，乃請灶君皇帝下界議價。既見朝，朝中人訝之曰：「天庭所遣中人，何黑如此？」灶君笑曰：「天下中人，那有是白做的！」
　　有懮貧者，或教之曰：「只求媒人足矣。」其人曰：「媒安能療貧乎？」答曰：「隨你窮人家，經了媒人口，就都發跡了！」
　　一富翁不通文墨，有借馬者柬云：「偶欲他出，告假駿足一乘。」翁大怒曰：「我便是一雙足，如何借得？」傍友代解曰：「所謂駿足者，馬之稱號也。」翁乃大笑曰：「不信畜生也有表號。」
　　有好外者，往候一友。友知其性，呼曰：「喚精童具茶。」已而獻茶者，乃一奇醜童子也。其人曰：「似此何名精童？」友白：「正惟一些人〈（音銀）〉氣也無得。」
　　一俗漢造一精室，室中羅列古玩書畫，無一不備。客至，問曰：「此中若有不相稱者，幸指教，當去之。」客曰：「件件俱精，只有一物可去。」主人問：「是何物？」客曰：「就是足下。」
　　有借佳扇觀者，其人珍惜，以綿紬衫襯之。扇主看其袖色不堪，謂曰：「倒是光手拿著罷。」
　　一人以酒一瓶、腐一塊，獻利市神。祭畢，見狗在傍，速命童子收之。童方攜酒入內，腐已為狗所啖。主怒曰：「奴才！你當收不收，只應先收了豆腐。豈不曉得狗是從來不吃酒的！」
　　鍾馗專好吃鬼，其妹送他壽禮，帖上寫云：「酒一壇，鬼兩個，送與哥哥做點剁。哥哥若嫌禮物少，連挑擔的是三個。」鍾馗看畢，命左右將三個鬼俱送庖人烹之。擔上鬼謂挑擔鬼曰：「我們死是本等，你卻何苦來挑這擔子？」
　　閻王差鬼卒拘三人到案，先問第一個：「你生前作何勾當？」答去：「縫連補綴。」王曰：「你迎新棄舊，該押送油鍋。」又問第二個：「你作何生理？」答曰：「做花賣。」王曰：「你節外生枝，發在油鍋。」再問第三個，答曰：「糊鬼臉。」王曰：「都押到油鍋去。」其人不服，曰：「我糊鬼臉，替大王張威壯勢，如何同犯此罪？」王曰：「我怪你見錢多的，便把好臉兒與他，那錢少的，就將歹臉來欺他。」
　　有患牙疼者，無法可治。醫者云：「內有巨蟲一條，如桑蠶樣，須捉出此蟲，方可斷根。」問：「如何就有恁大？」醫曰：「自幼在牙〈（衙）〉門裡吃大，最能傷人。」
　　新官到任，吏跪獻鯽魚一尾，其味佳美，大異尋常。官食後，每思再得，差役遍覓無有。仍向前吏索之，吏稟曰：「此魚非市中所買。昨偶宰一狗，從狗肚中得者，以為異品，故敢上獻。」官曰：「難道只有此鯽了？」吏曰：「狗肚裡焉得有第二鯽〈（句）〉。」
　　一耗鼠在陰溝內鑽出，近視者睨視良久，曰：「咦！一個穿貂裘的大老官。」鼠見人隨縮入。少刻，又一大龜從洞內扒出，近視曰：「你行穿貂襖的主兒才得進去，又差出個披甲兵兒來了。」
　　一女無故而腹中受孕，父母嚴詰其故，女曰：「並無外遇，止有某日偶遇某人對面而來，嘴上撞了一下，遂爾成胎。此外別無他事。」父沉吟良久，忽悟曰：「嗄，我曉得了，這人的卵袋，竟穿在嘴上的。」
　　有嫖客錢盡，鴇兒置酒餞之。忽雨下，嫖客嘆曰：「雨落天留客，天留人不留。」鴇念其撒錢，勉留一宿。次日下雪復留。至第三日風起，嫖客復冀其留，仍前唱嘆。鴇兒曰：「今番官人沒錢，風留〈（流）〉不成。」
　　時值大比，一人夤緣科舉一名，命卜者佔龜，頗得佳象，穩許今科公捷。其人大喜，將龜殼謹帶隨身。至期點名入場，主試出題，旨解茫然，終日不成一字。因撫龜嘆息曰：「不信這樣一個好烏龜，如何竟不會做文字！」
　　有人慾狎一處女，先舉其物詢之曰：「此是何物，汝知之否？」女曰：「那是一張。」因「卵」字不便出口，故作歇後語也。又問曰：「這等，你腰下的何物？」女曰：「也是一張。」男曰：「你也一張，我也一張，可見這兩件東西都是姓張的了，五百年前共一家，何不使他通一通譜？」女許之，遂解褲相狎。事畢後，女嘆曰：「譜便通了，只是這個門戶漸漸的大起來，收斂不得，卻怎麼好？」
　　眉毛一日忽欲與腋毛聯宗，腋毛不肯，曰：「我也在人手下，如何與你聯得？有一好去處，引你去聯可也。」問：「何處？」曰：「下邊新豎旗杆的。」
　　一人登廁，隔廁先有一女在焉，偶失淨紙，因言：「若有知趣的給我，願為之婦。」其人聞之，即以自所用者，從壁隙中遞與。女淨訖逕去。其人嘆曰：「親事雖定了一頭，這一屁股債，如何乾淨？」
　　一人迷路，遇一啞子，問之不答，惟以手作錢樣，示以得錢，方肯指引。此人喻其意，即以數錢與之，啞子乃開口指明去路。其人問曰：「為甚無錢裝啞？」啞曰：「如今世界，有了錢，便會說話耳！」
　　一家門首，來往人屙溺，穢氣難聞。因拒之不得，乃畫一龜於牆上，題云：「在此溺尿者，即是此物。」一惡少見之，問曰：「此是誰的手筆？」畫者任之，惡少曰：「宋徽宗、趙子昂與吾兄三人，共垂不朽矣。」畫者詢其故，答曰：「宋徽宗的鷹，趙子昂的馬，兄這樣烏龜，可稱古今三絕。」
　　有客在外，而主人潛入吃飯者。既出，客謂曰：「宅上好座廳房，可惜許多樑柱，都被白蟻蛀壞了。」主人四顧曰：「並無此物。」客曰：「他在裡面吃，外邊人如何知道。」
　　婢少艾，而主人蒼老，屢次偷之不從。主人怒曰：「不受人抬舉！你這般做作，我自有法處你。」婢問何法，主人曰：「熬得你陰毛盡白，方許嫁人。」婢曰：「不妨，我自有烏鬚藥。」
　　人有送夜羹飯甫畢，已將酒肉啖盡。正在化紙將完，而群狗環集，其人曰：「列位來遲了一步，並無一物請你，都來吃些煙罷。」
　　嫖客愛潔之極，妓女百般清趣，尚多憎嫌。妓將陰戶透香，嫖客臨事聞嗅被中，乃大駭云：「原來是個吃煙的煙戶。」
　　或問：「樊遲之名誰取？」曰：「孔子取的。」問：「樊噲之名誰取？」曰：「漢祖取的。」又曰：「煩惱之名誰取？」曰：「這是他自取的。」
　　下虱請上虱宴飲，上虱行至臍下，見腎倒掛，乃大驚而回。一日，下虱復遇上虱，敘述：「前次奉請，何以見卻？」上虱曰：「那日知兄府上為了人命，心緒欠寧，故不好取擾。」下虱曰：「並無其事。」上虱曰：「吊死一嘉興人在你門首，如何諱賴？」下虱曰：「那見是嘉興人？」答曰：「他身邊現帶著兩個臭鴨蛋。」
　　昔有一貓擒鼠，趕入瓶內，貓不捨，猶在瓶邊守候。鼠畏甚，不敢出。貓忽打一噴嚏，鼠在瓶中曰：「大吉利。」貓曰：「不相干，憑你奉承得我好，只是要吃你哩！」
　　貓與耗鼠慶生，安坐洞口，鼠不敢出。忽在內打一噴嚏，貓祝曰：「壽年千歲！」群鼠曰：「他如此恭敬，何妨一見？」鼠曰：「他何嘗真心來祝壽囉，騙我出去，正要狠嚼我哩。」
　　一人戲將數珠掛貓項間，群鼠私相賀曰：「貓老官已持齋念佛，定然不吃我們的了。」遂歡躍於庭，貓一見，連哺數個。眾鼠奔走，背地語曰：「吾等以他念佛心慈了，原來是假意修行。」一答曰：「你不知，如今世上修行念佛的，比尋常人的心腸更狠十倍。」
　　蜂與蛇結盟，蜂云：「我欲同你上江一游。」蛇曰：「可，你須伏在我背間。」行到江中，蛇已無力，或沉或浮。蜂疑蛇害己，將尾刺釘緊在蛇背上。蛇負疼罵曰：「人說我的口毒，誰知你的肚裡更毒！」
　　有數小廝同下池塘浴水，被一小蛇將屪子咬了一口。小廝忿怒，將池塘戽乾，果見小蛇，乃大罵曰：「這小畜生太無禮，咬我屪子就是你！」
　　鳳凰壽，百鳥朝賀，惟蝙蝠不至。鳳責之曰：「汝居吾下，何踞傲乎？」蝠曰：「吾有足，屬於獸，賀汝何用？」一日，麒麟生誕，蝠亦不至，麟亦責之。蝠曰：「吾有翼，屬於禽，何以賀歟？」麟、鳳相會，語及蝙蝠之事，互相慨嘆曰：「如今世上惡薄，偏生此等不禽不獸之徒，真個無奈他何！」
　　人問：「羊肉與鵝肉，如何這般毒得緊？」或答曰：「生平吃素的。」
　　舊有放手銃詩一首，嘲姓倪者，錄之以供一笑。詩曰：「獨坐書齋手作妻，此情不與外人知。若將左手換右手，便是停妻再娶妻。一擼一擼復一擼，渾身騷癢骨頭迷。點點滴滴落在地，子子孫孫都姓倪〈（泥）〉。」
　　三人同坐，偶談及家內耗鼠可惡。一曰：「舍間飲食，落放不得，轉眼被他竊去。」一云：「家下衣服書籍，散去不得，時常被他侵損。」又一曰：「獨有寒家老鼠不偷食咬衣，終夜咨咨叫到天明。」此二人曰：「這是何故？」答曰：「專靠一味白嚼。」
　　有善說笑話者，人嘲之曰：「我家有一狗，落在糞坑中，三年零六個月還不曾死。」其人曰：「既然如此，他吃些甚麼？」答曰：「單靠嚼蛆。」
　　
　　秀才年將七十，忽生一子，因有年紀而生，即名年紀。未幾，又生一子，似可讀書者，命名學問。次年，又生一子，笑曰：「如此老年，還要生兒，真笑話也。」因名曰笑話。三人年長無事，俱命入山打柴。及歸，夫問曰：「三子之柴孰多？」妻曰：「年紀有了一把，學問一些也無，笑話到有一擔。」
　　一婦與鄰人私會，其人謂婦曰：「我常要過來會你，礙汝夫在家，奈何？」婦曰：「壁間挖乙孔，你將此物伸過，如他不在，我好通信。」一日，夫在家正講笑話，突見壁間之物，夫詰之，婦無可答，乃慌應曰：「是聽笑話的。」
　　有勢利者，每出，逢冠蓋，必引避。同行者問其故，答曰：「舍親。」如此屢屢，同行者厭之。偶逢一乞丐，亦效其引避，曰：「舍親。」問：「為何有此令親。」曰：「但是好的，都被你認去了。」
　　甲乙同行，甲望見顯者冠蓋，謂乙曰：「此吾好友，見必下車，我當引避。」不意竟避入顯者之家，顯者既入門，詫曰：「是何白撞，匿我門內！」呼童撻而逐之。乙問曰：「既是好友，何見毆辱？」答曰：「他從來是這般與我取笑慣的。」
　　鄉人入城赴酌，腰席內有橄欖焉。鄉人取啖，澀而無味，因問同席者曰：「此是何物？」同席者以其村氣，鄙之曰：「俗。」鄉人以為「俗」是名，遂牢記之。歸謂人曰：「我今日在城嚐一奇物，叫名『俗』。」眾未信，其人乃張口呵氣曰：「你們不信，現今滿口都是俗氣哩。」
　　有病瘋疾者，延醫調冶，醫辭不肯用藥。病者曰：「我亦自知難醫，但要服些生痰動氣的藥，改作癆、膨二症。」醫曰：「瘋、癆、膨、膈，同是不起之症，緣何要改？」病者曰：「我聞得瘋、癆、膨、膈，乃是閻羅王的上客。我生平怕做首席，所以要挪在第二、第三。」
　　一人連生數女，招友人飲宴。友作詩一首，戲贈之云：「去歲相招因弄瓦，今年弄瓦又相招。弄去弄來都弄瓦，令正原來是瓦窯。」
　　浙中鹽化地方，有查、祝、董、許四大族，簪纓世冑，科甲連綿。後有周姓者，偶發兩榜，其居鄉豪橫，欲與四大姓並駕齊驅。里人因作詩嘲之曰：「查祝董許周，黿鼉蛟龍鰍，江淮河海溝，虎豹犀象猴。」
　　一人留客午飯，其客已啖盡一碗，不見添飯。客欲主人知之，乃佯言曰：「某家有住房一所要賣。」故將碗口向主人曰：「椽子也有這樣大。」主人見碗內無飯，急呼童使添之。因問客曰：「他要價值幾何？」客曰：「如今有了飯吃，不賣了。」
　　有王姓者，平素最好聯譜，每遇姓相似者，不曰寒宗，就說敝族。偶遇一汪姓者，指為友曰：「這是舍侄。」友曰：「汪姓何為是盛族？」其人曰：「他是水窠路裡王家。」遇一匡姓者，亦認是侄孫。人曰：「匡與王，一發差得遠了。」答曰：「他是㰙牆內王家。」又指一全姓，亦云：「是舍弟。」「一發甚麼相干？」其人曰：「他從幼在大人家做蔑片的王家。」又指姓毛者是寒族，友大笑其荒唐，曰：「你不知，他本是我王家一派，只因生了一個尾巴，弄得毛頭毛腦了。」人問：「王與黃同音，為何反不是一家？」答同：「如何不是？那是廿一都田頭八家兄。」
