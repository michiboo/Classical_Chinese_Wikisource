　　金剛遇開路神，羨之曰：「你我一般長大，我怎如你著好吃好。」開路神曰：「阿哥不知，我只圖得些口腹耳。若論穿著，全然不濟，剝去一層遮羞皮，渾身都是篾片了。」
　　一幫閑漢途遇人家出喪，前面焦面鬼王，以為大老官人也，禮拜甚恭。少頃，大雨如注，而鬼身上紙衣被雨濯去。閑漢曰：「白日見鬼，我只道是大老官，卻原來也是個篾片。」
　　一閑漢咽糠而出，忽遇大老官留家早飯，答曰：「適間用狗肉過飽，飯是吃不下了，有酒倒飲幾杯。」既飲忽吐，而糠出焉。主見，驚問曰：「你說吃了狗肉，為何吐此？」其人睨視良久，曰：「咦，我自吃的狗肉，想必狗曾吃糠來。」
　　富兒才當飲啖，閑漢畢集。因問曰：「我這裡每到飯熟，列位便來，就一刻也不差，卻是何故？」諸閑漢曰：「遙望煙囪內煙出，即知做飯，熄則熟矣，如何得錯？」富兒曰：「我明日買個行灶來煮，且看你們望甚麼？」眾曰：「你煨了行灶，我等也不來了。」
　　荒歲閑漢無處活口，值官府於玄妙觀施粥，閑漢私議曰：「我等平昔鮮衣美食，今往吃，必貽人笑。」俄延久之，無奈腹中餓甚，曰：「姑待眾飢民吃過，尾其後可也。」遠望人散而往，則粥已盡矣，乃以指拉食釜杓間餘粥。道士見而問之，答曰：「我等原是撈〈（老）〉白相耳。」
　　蘇州人極奉承大老官，平日常謂主人曰：「要小子替死，亦所甘心。」一日主病，醫曰：「病入膏肓，非藥石所能治療，必得生人腦髓配藥，方可救得。」遍索無有，忽省悟曰：「某人平日常自謂肯替死，豈吝惜一腦乎？」即呼之至，告以故。乃大驚曰：「阿呀，使勿得，吾裡蘇州人，從來無腦子個。」
　　一幫閑，見大老官生得面方耳圓，遂贊不置口。其人曰：「你又在此呵卵脬了？」
　　幫閑者自誇技能曰：「我件件俱精，天下無比。」一人曰：「只有一物最像。」問：「是何物？」答曰：「曲蟮。」問：「何以像他？」曰：「殺之無血，剮之無肉，要長就長，要短就短，又會唱曲，又會呵脬。」
　　幫閑人除夜與妻同飯，忽然笑曰：「我想一生止受用得一個『熟』字。你看大老官，那個不熟？私窠小娘，那個不熟？遊船上，那個不熟？戲子歌童，那個不熟？蕭管唱曲的朋友，那個不熟？」話未畢，妻忽大慟。其人問故，曰：「天殺的！你既件件皆熱，如何我這件過年布衫，偏不替我贖。」
　　一門客謂貴人曰：「昨夜夢公活了一千年。」貴人曰：「夢生得死，莫非不祥麼。」其人遽轉口曰：「啐！我說差了，正是夢公死了一千年。」
　　有奉貴人者，貴人偶撒一屁，即曰：「那裡伽楠香？」貴人慚曰：「我聞屁乃穀氣，以臭為正。今反香，恐非吉兆。」其人即以手招氣嗅之曰：「如今有點臭了。」
　　老鼠與獺結交。鼠先請獺，獺答席，邀鼠過河，暫往覓食。忽一貓見之欲捕，鼠慌曰：「請我的倒不見，吃我的到來了。」
　　燕子銜泥做窠，搬取蚯蚓上面土。蚓憤極曰：「你要泥高頂壁，為何把我來晦氣？」燕子云：「我專怪你呵人家卵脬。」
　　一吏假扮舉人，往院嫖妓。妓以言戲之曰：「我今夜身上來，不得奉陪。」吏曰：「申上來我就駁回去。」妓曰：「不是這等說，行房齷齪。」吏曰：「刑房齷齪，我兵房是乾乾淨淨的。」曰：「是月經。」吏曰：「我從幼習的是詳文、招稿，不管你甚麼《易經》、《詩經》。」妓曰：「相公差矣，是流經。」吏曰：「劉洪他是都吏，你拿來嚇我，難道就怕了不成？」
　　一皂隸妻性多淫，夫晝夜防範。一日該班，將妻陰戶左傍畫一皂看守，並為記認。妻復與人幹事，擦去前皂，姦夫倉卒仍畫一皂形於右邊而去。及夫落班歸家，驗之已非原筆，因怒曰：「我前記在左邊的，緣何移在右邊了？」妻曰：「虧你做衙門多年，難道不要輪流換班的麼？」
　　鼻與眉爭坐位，鼻曰：「一切香臭，皆我先知，我之功大矣。汝屬無用之物，何功之有，輒敢位居我上？」眉曰：「是則然矣，假如鼻頭坐上位，世上有此理否？」
　　屪子與鼻子爭論，屪子云：「我能生男育女，有功人世，你有何德能，輒敢居我上位？」鼻曰：「我居五嶽之中，能知氣味，汝何敢輕覷我？」二物爭之不決，告訴於口。口曰：「我勸你們和了罷。」鼻倔強不肯。口怒曰：「屪子還有軟的時節，你做鼻頭，倒是這等硬掙。」
　　有婢生子，既長，或問其號。子謙遜久之，乃曰：「賤號小梅。」問：「尊公原號何梅？」答曰：「非也，乃家母名臘梅耳。」
　　一僕人之使，俗言鼻裡。鼻也，出傾夜壺。歸告主人曰：「阿爹，方才尿鱉罵我，又罵阿爹。」主人曰：「胡說！尿鱉如何會罵人？」小使曰：「起初罵了我鼻，後連聲罵曰：『鼻鼻鼻，鼻鼻鼻。』豈不把阿爹都罵在裡頭了？」
　　戲子出門，囑其妻曰：「同伴來，可拿出戲鼓，教他對對戲眼。」妻誤聽，以為脫出屁股，教他對屁眼。同伴至，乃以後庭與之。伴問云：「你家主公比我做法如何？」婦云：「好是好，只是急撮戲文，板還要上緊些。」
　　麻蒼蠅與青蒼蠅結為兄弟，青蠅引麻蠅到一酒席上。麻蠅恣意飲啖，被小廝拿住，將竹簽插入屁股，遞燈草與他使棍。半日才得脫身，遇著青蠅泣訴曰：「承你摯帶，吃倒盡有，只是屁股痛得緊。」
　　一龍陽新娶，才上床，即攀婦臀欲幹。婦曰：「差了。」答曰：「我從小學來的，如何得差？」婦曰：「我從小學來，卻不是這等的，如何不差？」
　　一人患㾀病，醫曰：「必須用少男之精，配藥服之，方可還原。」乃令人持器往覓。途遇一美童，告以故。童令以器置地，遂解褲，向臀後撒之。求者曰：「精出在前，為何取之以後？」童曰：「你不知，出處不如聚處。」
　　一龍陽新婚之夜，以臀湊其妻。妻摸之，訝曰：「你如何沒有的？」龍陽亦摸其妻，訝曰：「你如何也沒有的？」
　　龍陽生子，人謂之曰：「汝已為人父矣，難道還做這等事？」龍陽指其子曰：「深欲告致，只恨襲職的還小，再過十餘年，使當急流勇退矣。」
　　兩童以後庭相易，俗雲兌車是也。一童甚黠，先戲其臀，甫完事，即賴之而走。被弄者趕至其家，且哭且叫曰：「要還我，要還我！」其母不知何事，出勸曰：「學生不要哭，他賴了你甚麼，待我替他還你罷。」
　　一少年落夜船，有人挨至身邊，將陽物插入臀窟內。少年駭問：「為何？」答云：「人多，擠了進去。」又問：「為何只管動？」答曰：「這卻是我不是，在此擦癢哩。」
　　有與小官契厚者，及長，為之娶妻。講過通家不避。一日，闖入房中，適親家母在，問女曰：「何親？」女答曰：「夫夫。」
　　龍陽畢姻後，日就外宿。妻走母家，訴曰：「我不願隨他了。」母驚問故，答曰：「我是好人家兒女，為甚麼倒去與他做烏龜。」
　　有龍陽年紀過大者，偶撒一屁，狎客為之叩齒。眾問其故，答曰：「你們不聽見老了叫麼？」
　　有好男風者，夜深投宿飯店，適與一無鬚老翁同宿。暗中以為少童也，調之。此翁素有臀風，欣然樂就。極歡之際，因許之以製衣打簪，俱雲不願。問所欲何物，答曰：「願得一副好壽板。」
　　牝狗與牛交而生男，及長，人問其爺娘何在，指牛曰：「此爺也。」指狗曰：「此娘也。」其人訝曰：「這等一個大老官，如何配恁個小娘？」
　　妓好睡，每至日高不醒。有闖寡門者，竊一酒壺而去。他日客至，又復鼾睡如初，客去方醒。檢點衣物，失去繡鞋一隻，及下床，忽於陰中墜出。蓋客笑其善睡，戲將此鞋納之而去也。鴇兒急曰：「仔細再尋一尋，前日不見的酒壺，只怕也還在裡面。」
　　嫖客自妓館歸，妻問曰：「這些娼婦，經過千萬人，此物定寬，有甚好處，而朝夕戀他？」夫曰：「不知甚麼緣故，但是名妓，越接得客多，此物越好。」妻曰：「原來如此，這也何難，為甚不早說？」
　　嫖客與妓密甚，相約同死。既設酖酒二甌，妓讓客先飲。客飲畢，因促妓，妓伸拳曰：「我的量窄，與你豁了這杯罷。」
　　一少年嫖妓，嫌妓口闊，因述俗語云：「口闊屄兒大。」妓即撮口罵曰：「小猢猻。」
　　妓與客久別復會，各道相思。妓云：「我無夜不夢見你同食，同眠，同遊戲，乃是積想所致。」客曰：「我亦夢之。」妓問曰：「夢怎的？」曰：「我夢見你，不夢見我。」
　　一商人嫖妓，問其青春幾何。妓曰：「十八。」越數年，商人生意折本，仍過其家。妓忘之。問其年，則曰：「十七。」又過數年，入其家問之，則曰：「十六。」商人忽涕泣不止，妓問何故，曰：「你的年紀，倒與我的本錢一般，漸漸的少了。想到此處，能不令人傷心。」
　　有子好嫖而餓其父者，父謂之曰：「與其用他人閑聞，何不帶挈我入席，我既得食，汝亦省錢，豈不兩便？但不可說破耳。」子從之。父在妓家，諸事極善幫襯體貼。妓問曰：「何處得此幫客，大異常人。」子曰：「不好說得。他家媳婦與我有些私情，是我養活也，所以這般體貼。」明日，妓述此語於翁，翁曰：「雖則如此，他家母親也與我有些勾搭，只當兒子一般，不得不體貼他。」
　　子好遊妓館，父責之曰：「不成器的畜生，我到娼家，十次倒有九次見你。」子曰：「這等說來，你還多我一次，反來罵我？」
　　光棍醉敲妓門，妓知其乏鈔，閉而不納，辭以有客，實無客也。光棍破門而進，妓滅燈仰臥於床。光棍摸著其足，與男人無異，乃笑曰：「他不拒我，果然是有客。」
　　一螃蟹與田雞結為兄弟，各要賭跳過澗，先過者居長。田雞溜便早跳過來。螃蟹方行，忽被一女子撞見，用草捆住。田雞見他不來，回轉喚云：「緣何還不過來？」蟹曰：「不然幾時來了，只因被這歪刺骨纏住在此，所以耽遲來不得。」
　　有一士欲過河，苦無渡船。忽見有一大龜，士曰：「烏龜哥，煩你渡我過去，我吟詩謝你。」龜曰：「先吟後渡。」士曰：「莫被你哄，先吟兩句，渡後再吟兩句，何如？」龜曰：「使得。」士吟曰：「身穿九宮八卦，四遊龍王也怕。」龜喜甚，即渡士過河。士續曰：「我是衣冠中人，不與烏龜答話。」
　　妓接一西客，臨去，欲暖其心，偽云：「有三個月身孕，是你的骨血，須來一看。」客信之，如期果至。妓計困，乃以小白犬一隻置兒籃內，蒙被而誑客曰：「兒生矣，熟睡不可攪動他。」客啟視狗身，乃大喜，撫犬曰：「果是咱親骨血，在娘胎裡就穿上羊皮襖子了。」
　　一人好賭，日夜不歸。已破家，止剩一妻，乃以出稍。不幾擲，復輸去。因請再饒一擲，贏家曰：「講絕了稍做妻，如何又饒？」答曰：「其中有一緣故，房下還是室女，作少了價錢，饒一擲不為過。」贏家曰：「那有此理？」曰：「你若不信，只看我自做親以來，何曾有一夜在家裡？」
　　好賭者，家私輸盡，不能過活，取繩上吊。忽見一鬼在樑上云：「快拿頭來。」此人曰：「也虧你開得這口，我輸到這般地位，還來問我要頭！」
　　按君訪察，匡章、陳仲子及齊人，俱被捉。匡自信孝子，陳清客，俱不請託。惟齊人有一妻一妾，饋送顯者求解。顯者為見按君，按君述三人罪狀，都是敗壞風俗的頭目，所以訪之。顯者曰：「匡章出妻屏子，仲子離母避兄，老公祖捉得極當。那齊人是叫化子的頭，也捉他做甚麼？」
　　法師上壇，焰口施食。天將明矣，正要安寢，又見一班披枷帶鎖、折手斷腳的餓鬼索食。師問：「陽世作何生理，受此果報？」眾云：「皆是拐騙子，做中保、鑲局害人的。」又問：「夜間為何不來同領法食？」答曰：「我們一班，都是白日鬼。」
　　一人生平慣做分頭，扣剋人家銀錢。死後閻王痛恨，發在黑暗地獄內受罪。進獄時即云：「列位在此，不見天日，何不出一公分，開個天窗？」
　　一士人夜讀，見偷兒穴牆有聲，時爐內滾湯正沸，提湯潛伺穴口。及牆既穿，偷兒先以腳進，士遂擒住其兩腿，徐以滾湯淋之。賊哀告求釋，士從容謂曰：「多也不敢奉承，只盡此一壺罷。」
　　雷公欲誅忤逆子，子執其手曰：「且慢擊。我且問你還是新雷公，還是舊雷公？」雷公曰：「何謂？」其人曰：「若是新雷公，我竟該打死。若是舊雷公，我父忤逆我祖，你一向在那裡去了？」
　　一人最好唱曲。探親回遲，城門已閉，因叫：「開門！」管門者曰：「你唱一曲我聽，便放你進來。」此人曰：「唱便唱，只是我唱，你要答應。」管門曰：「依你。」其人先說白云：「叫周倉！」城上應曰：「嗄。」「關爺爺在城外了，還不快迎！」復應曰：「嗄。」其人曰：「你既曉得關出你爺在城外，就該開門，如何還敢要我唱曲？」
　　蘇州老鰥，人問：「有了令郎麼？」答云：「提起小兒，其實心酸。前面妻祖與妻父定親，說得來垂成了，被一個天殺的用計矗退了，致使妻父不曾娶得妻母，妻母不曾養得賤內，至今小兒沓然。」
　　老虎欲吃猢猻，猻誑曰：「我身小，不足以供大嚼。前山有一巨獸，堪可飽餐，當引導前去。」同至山前，一角鹿見之，疑欲啖己，乃大喝云：「你這小猢猻，許我拿十二張虎皮送我，今只拿一張來，還有十一張呢？」虎驚遁，罵曰：「不信這小猢猻如此可惡，倒要拐我抵銷舊帳！」
　　一翁無子，三婿同居，新造廳房一所。其長婿飲歸，敲門不應，大罵：「牢門為何關得恁早！」翁怒，呼第二婿訴曰：「我此屋費過千金，不是容易掙的，出此不利之語，甚覺可惡。」次婿曰：「此房若賣也，只好值五百金罷了。」翁愈怒，又呼第三婿述之。三婿云：「就是五百金，勸阿伯賣了也罷，若然一場天火。連屁也不值。」
　　樂人夜歸，路見偷兒挖一壁洞，戲將叭喇插入吹起。內驚覺追趕，遇賊問云：「你曾見吹叭喇的麼？」
　　乞兒戒吃狗肉，眾丐勸曰：「不必。」曰：「我不食之久矣。」眾曰：「你便戒他，他卻不戒你。」
　　一乞兒病腿爛，仰臥市中，狗見之欲餂。乞兒曰：「畜生，少不得是你口裡食，何須這般性急？」
　　清客貧甚，晨起無米，煮荇葉食之而出。少頃，赴富兒席，飲空心酒過多，遂大噦，而荇葉出焉。恐人嘲笑，乃指而言曰：「好古怪，早上吃白滾湯時，用不多幾個蓮心，如何一會子小荷葉出得恁快？」
　　一人嫖院，飲酒過深，上床即鼾睡不醒，妓恐次日難索嫖錢，因而撫弄其陽。客既醒，問曰：「汝是何人？」妓曰：「李雲卿的粗手。」其人曰：「理刑廳的書手，為何在此弄我的卵？」
　　有快手，妻頗美。鄰吏每欲調之不得，乃壁間鑿一孔，俟其夫出，將陽物穿過而誘之。偶為快手瞧見，一把捏住不放。吏贊曰：「好快手。」吏以唾塗陽具，盡力一拔，遂縮回。快手亦贊曰：「好滑吏。」
　　有叩吏門者，妻曰：「出去了。你可是要做牌的麼？留大些一個東道在我房裡，任憑你要擱就擱，要捺就捺，要牒就牒，要銷就銷，要抽就抽，無有個做不來的。」
　　有投靠作僕者，自言：「一生不會橫撐船，不肯縮退走，見飯就住的。」主人喜而納之。一日，使捻河泥，辭曰：「說過不會橫撐船。」又使其插秧，曰：「說過不會縮退走。」主人憤甚，伺其飯，輒連進不止，乃以「見飯就住」語責之。其人張口向主人曰：「請看喉嚨內曾見飯否？」
　　有老妓年逾耳順，猶強施膏沐，以媚少年。恐露白髮，偽作良家妝束，以冠覆之。俗眼不辨，竟有為其所惑者。有名士於席間談及，戲改杜詩一首，以嘲之云：「老去韆鞦強不寬，興來今夜盡君歡。羞將短髮還桃鬢，笑學良家也帶冠。陰水似從千澗落，金蓮高聳兩峰寒。明年此際知誰在，醉抱雞巴仔細看。」一時絕倒。
