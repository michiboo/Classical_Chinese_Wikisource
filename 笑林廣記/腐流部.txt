
　　一教官辭朝見象，低徊留之不忍去。人問其故，答曰：「我想祭丁的豬羊，有這般肥大便好。」
　　歲貢選教職，初上任，其妻進衙，不覺放聲大哭。夫驚問之，妻曰：「我巴得你到今日，只道出了學門，誰知反進了學門。」
　　祭丁過，兩廣文爭一豬大臟，各執其臟之一頭。一廣文稍強，盡掣得其臟，爭者止兩手擼得臟中油一捧而已。因曰：「予雖不得大葬〈（臟）〉，君無尤〈（油）〉焉。」
　　教官子與縣丞子廝打，教官子屢負，歸而哭訴其母。母曰：「彼家終日吃肉，故恁般強健會打。你家終日吃腐，力氣衰微，如何敵得他過？」教官曰：「這般我兒不要忙，等祭過了丁，再與他報復便了。」
　　鼠與黃蜂拜為兄弟，邀一秀才做盟證，秀才不得已往，列為第三人。一友問曰：「兄何居乎鼠輩之下？」答曰：「他兩個一會鑽，一會刺，我只得讓他罷了。」
　　兩道學先生議論不合，各自詫真道學而互詆為假，久之不決。乃請正於孔子，孔子下階，鞠躬致敬而言曰：「吾道甚大，何必相同。二位老先生皆真正道學，丘素所欽仰，豈有偽哉。」兩人各大喜而退。弟子曰：「夫子何諛之甚也！」孔子曰：「此輩人哄得他動身就夠了，惹他怎麼？」
　　道學先生嫁女出門，至半夜，尚在廳前徘徊踱索。僕云：「相公，夜深請睡罷。」先生頓足怒云：「你不曉得，小畜生此時正在那裡放肆了！」
　　廣文到任，門人以錢五十為贄者，題刺曰：「謹具贄儀五十文，門人某百頓首拜。」師書其帖而返之，曰：「減去五十拜，補足一百文何如？」門人答曰：「情願一百五十拜，免了這五十文又何如？」
　　一士夫子孫繁衍，而同儕有無子者，乃驕語之曰：「爾沒力量，兒子也養不出一個。像我這等子孫多，何等熱鬧。」同儕答曰：「其子爾力也，其孫非爾力也。」
　　孔子在陳絕糧，命顏子往回回國借之，以其名與國號相同，冀有情熟。比往通訖，大怒曰：「汝孔子要攘夷狄，怪俺回回，平日又罵俺回之為人也擇〈（賊）〉乎！」糧斷不與。顏子怏怏而歸。子貢請往，自稱平昔極奉承，常曰：「賜也何敢望回回。」群回大喜，以白糧一擔，先令攜去，許以陸續運付。子貢歸，述之夫子，孔子攢眉曰：「糧便騙了一擔，只是文理不通。」
　　糧長收糧在倉廩內，耗鼠甚多，潛伺之，見黃鼠群食其中。開倉掩捕，黃鼠有護身屁，連放數個。糧長大怒曰：「這樣放屁畜生，也被他吃了糧去。」
　　其年鄉試，一縣脫科。諸生請堪輿來看風水，以泥塑聖像卵小，不相稱故耳。遂喚妝佛匠改造。聖人大喝曰：「這班不通文理的畜生，你們自不讀書，干我卵甚事！」
　　三秀才往妓家設東敘飲，內一秀才曰：「兄治何經？」曰：「通《詩經》。」復問其次，曰：「通《書經》。」因戲問妓曰：「汝通何經？」曰：「妾通月經。」眾皆大笑。妓曰：「列位相公休笑我，你們做秀才，都從這紅門中出來的。」
　　甲乙二士應試，甲曰：「我夢一木沖天，何如？」乙曰：「一木沖天，乃『未』字也，恐非佳兆。」因言己「夢一雉貼天而飛，此必文門之象，穩中無疑矣。」甲搖首曰：「咦，野〈（也）〉味〈（未）〉。」
　　秀才詰問和尚曰：「你們經典內『南無』二字，只應念本音，為何念作那摩？」僧亦回問云：「相公，《四書》上『於戲』二字，為何亦讀作嗚呼？如今相公若讀於戲，小僧就念南無。相公若是嗚呼，小僧自然要那摩。」
　　一人問曰：「相公尊姓？」曰：「姓楊。」其人曰：「既是羊，為甚無角？」士怒曰：「呆狗入出的！」那人錯會其意，曰：「嗄！」
　　玉帝生日，群仙畢賀。東方朔後至，見壽星傍惶門外，問之，曰：「有告示貼出，不放我進。」又問：「何故貼出？」答曰：「怪我頭長〈（場）〉。」
　　賓主二人同睡，客索夜壺。主人說：「在床下，未曾倒得。」只好棚過頭一場，後場斷斷再來不得了。
　　一瞎子雙目不明，善能聞香識氣。有秀才拿一《西廂》本與他聞，曰：「《西廂記》。」問：「何以知之？」答曰：「有些脂粉氣。」又拿《三國志》與他聞，曰：「《三國志》。」又問：「何以知之。」答曰：「有些刀兵氣。」秀才以為奇異，卻將自做的文字與他聞，瞎子曰：「此是你的佳作。」問：「你怎知？」答曰：「有些屁氣。」
　　有盛大、盛二者，所戴氈帽，合放一處。一被蟲蛀，兄弟二人互相推競，各認其不蛀者奪之。適一士經過，以其讀書人明理，請彼決之。士執蛀帽反覆細看，乃睨盛大曰：「此汝帽也！」問：「何以見得？」士曰：「豈不聞《大學》註解云：『宣〈（先）〉著〈（蛀）〉，盛大之貌〈（帽）〉』。」
　　窮人往各寺院，竊取神物靈心，止有土地廟未取。及去挖開，見空空如也。乃駭嘆曰：「看他巾便帶了一頂，原來腹中毫無一物！」
　　一和尚撒尿，玩弄自己陽物。偶有帶巾人走來，戲曰：「你師徒兩個，在此講甚麼？」和尚曰：「看他頭有幾多大，要折頂方巾與他帶帶。」
　　有初死見冥王者，王謂其生前受用太過，判來生去做一秀才，與以五子。鬼吏稟曰：「此人罪重，不應如此善遣。」王笑曰：「正惟罪重，我要處他一個窮秀才，把他許多兒子，活活累殺他罷了。」
　　一士死見冥王，自稱飽學，博古通今。王偶撒一屁，士即進詞云：「伏惟大王高聳金臀，洪宣寶屁，依稀乎絲竹之聲，彷彿乎麝蘭之氣。臣立下風，不勝馨香之味。」王喜，命賜宴，准與陽壽一紀，至期自來報到，不消鬼卒勾引。士過十二年，復詣陰司，謂門上曰：「煩到大王處通稟，說十年前做放屁文章的秀才又來了。」
　　儒學碑亭新完，一士攜妓往視，見碑下負重，戲謂妓曰：「汝父在此，為何不拜？」妓即下拜云：「我你爺，看你這等蹭蹬，何時得出學門！」
　　東家喪妻母，往祭，託館師撰文。乃按古本誤抄祭妻父者與之，為識者看出，主人怪而責之。館師曰：「此文是古本刊定的，如何得錯？只怕倒是他家錯死了人，這便不關我事。」
　　一秀士新娶，夜分就寢，問於新婦曰：「吾欲雲雨，不知娘子尊意允否？」新人曰：「官人從心所欲。」士曰：「既蒙俯允，請娘子展股開肱，學生無禮又無禮矣。」及舉事，新婦曰：「痛哉，痛哉！」秀才曰：「徐徐而進之，渾身通泰矣。」
　　租戶連年欠租，每推田瘦做不出米來。士怒曰：「明年待我自種，看是如何？」租戶曰：「憑相公拚著命去種，到底是做不出的。」
　　一士子赴試，艱於構思。諸生隨牌俱出。接考者候久，甲僕問乙僕曰：「不知作文一篇，約有多少字？」乙曰：「想來不過五六百。」甲曰：「五六百字，難道胸中便沒有了，此時還不出來？」乙曰：「五六百字雖有在肚裡，只是一時湊不起來耳。」
　　兩秀才同時四等，於受責時曾識一面。後聯姻，會親日相見。男親家曰：「尊容曾在何處會過來？」女親家曰：「便是有些面善，一時想不起。」各沉吟間，忽然同悟，男親家點頭曰：「嗄。」女親家亦點頭曰：「嗄。」
　　一士考末等，自覺慚愧，且慮其妻之姍己也。乃架一說誑妻曰：「從前宗師止於六等，今番遇著這個瘟官，好不利害，又增出一等，你道可惡不可惡？」妻曰：「七等如何？」對曰：「六等不過去前程，考七等者，竟要閹割。」妻大驚曰：「這等，你考在何處？」夫曰：「還虧我爭氣，考在六等，幸而免割。」
　　一秀才將試，日夜懮鬱不已。妻乃慰之曰：「看你作文，如此之難，好似奴生產一般。」夫曰：「還是你每生子容易。」妻曰：「怎見得？」夫曰：「你是有在肚裡的，我是沒在肚裡的。」
　　一生不完卷，考置四等，受撲。對友曰：「我只缺得半篇。」友云：「還好。若做完，看了定要打殺。」
　　一士歲考求簽，通陳曰：「考在六等求上上，四等下下。」廟祝曰：「相公差矣，四等止杖責，如何反是下下？」士曰：「非汝所知。六等黜退，極是乾淨。若是四等，看了我的文字，決被打殺。」
　　府取童生，祈夢：「道考可望入泮否？」神問曰：「汝祖父是科下否？」曰：「不是。」又問：「家中富饒否？」曰：「無得。」神笑曰：「既是這等，你做甚麼夢！」
　　有以銀錢夤緣入泮者，拜謁孔廟，孔子下席答之。士曰：「今日是夫子弟子禮，應坐受。」孔子曰：「豈敢。你是我孔方兄的弟子，斷不受拜。」
　　館師歲暮買舟回家，舟子問曰：「相公貴庚？」答曰：「屬狗的，開年已是五十歲了。」舟人曰：「我也屬狗，為何貴賤不等？」又問：「那一月生的？」答曰：「正月。」舟子大悟曰：「是了，是了，怪不得！我十二月生，是個狗尾，所以搖了這一世。相公正月生，是個狗頭，所以教〈（叫）〉了這一世。」
　　一人慣會說謊，對親家云：「舍間有三寶：一牛每日能行千里，一雞每更止啼一聲，又一狗善能讀書。」親家駭云：「有此異事，來日必要登堂求看。」其人歸與妻述之：「一時說了謊，怎生回護？」妻曰：「不妨，我自有處。」次日，親家來訪，內云：「早上往北京去了。」問：「幾時回？」答曰：「七八日就來的。」又問：「為何能快？」曰：「騎了自家牛去。」問：「宅上還有報更雞？」適值亭中午雞啼，即指曰：「只此便是，不但夜裡報更，日間生客來也報的。」又問：「讀書狗請借一觀。」答曰：「不瞞親家說，只為家寒，出外坐館去了。」
　　一先生講書，至「康子饋藥」，徒問：「是煎藥是丸藥？」先生向主人誇獎曰：「非令郎美質不能問，非學生博學不能答。上節『鄉人儺』，儺的自然是丸藥。下節又是煎藥，不是用爐火，如何就『廄焚』起來！」
　　館師欲為固館計，每贊學生聰明。東家不信，命當面對課。師曰：「蟹。」學生對曰：「傘。」師贊之不已。東翁不解，師曰：「我有隱意，蟹乃橫行之物，令郎對『傘』，有獨立之意，豈不絕妙。」東翁又命對兩字課，師曰：「割稻。」學生對曰：「行房。」師又贊不已。東家大怒，師曰：「此對也有隱意，我出『割稻』者，乃積穀防飢。他對『行房』者，乃養兒待老。」
　　一師慣謀人館，被冥王訪知．著夜叉拿來。師躲在門內不出．鬼卒設計哄騙曰：「你快出來．有一好館請你。」師聞有館，即便趨出，被夜叉擒住。先生曰：「看你這鬼頭鬼腦，原不像個請先生的。」
　　一人見穩婆姿色美，欲誘之，乃假妝婦人將產，請來收生，穩婆摸著此物。大驚曰：「我收生多年矣，有頭先生者，名為順生；腳先生者，名為倒生；手先生者，名為橫生。這個雞巴先生，實是不曾見過。」
　　夫妻夜臥，婦握夫陽具曰：「是人皆有表號，獨此物無一美稱，可贈他一號。」夫曰：「假者名為角先生，則真者當去一角字，竟呼為先生可也。」婦曰：「既是先生，有館在此，請他來坐。」雲雨既畢。次早，妻以雞子酒啖夫。夫笑曰：「我知你謝先生也，且問你先生何如？」妻曰：「先生盡好，只是嫌他略罷軟，沒坐性些。」
　　有兄弟兩人，共延一師，分班供給。每交班，必互嫌師瘦，怪供給之不豐。於是兄弟相約，師輪至日，即秤斤兩，以為交班肥瘦之驗。一日，弟將交師於兄，乃令師飽餐而去。既上秤，師偶撒一屁，乃咎之曰：「秤上買賣，豈可輕易撒出！說不得，原替我吃了下去。」
　　庸師慣讀破句，又念白字。一日訓徒，教《大學序》，念云：「大學之，書古之，大學所以教人之。」主人知覺，怒而逐之。復被一蔭官延請入幕，官不識律令，每事詢之館師。一日，巡捕拿一盜鐘者至，官問：「何以治之？」師曰：「夫子之道〈（盜）〉忠〈（鐘）〉，恕而已矣。」官遂釋放。又一日，獲一盜席者至，官又問，師曰：「朝聞道夕〈（席）〉，死可矣。」官即將盜席者立斃杖下。適冥王私行，察訪得實，即命鬼判拿來，痛罵曰：「不通的畜生！你騙人館谷，誤人子弟，其罪不小，摘往輪回去變豬狗。」師再三哀告曰：「做豬狗固不敢辭，但豬要判生南方，狗乞做一母狗。」王問何故，答曰：「南方之〈（豬）〉，強與北方之。」又問：「母狗為何？」答曰：「《曲禮》云：『臨財母苟〈（狗）〉得，臨難母苟免。』」
　　一師學淺，善讀別字。主人惡之，與師約，每讀一別字，除修一分。至歲終，退除將盡，止餘銀三分，封送之。師怒曰：「是何言興，是何言興〈（與）〉！」主人曰：「如今再扣二分，存銀一分矣。」東家母在傍曰：「一年辛苦，半除也罷。」先生近前作謝曰：「夫人不言，言必有中。」主人曰：「恰好連這一分，乾淨拿進去。」
　　庸師慣讀別字。一夜，與徒講論前後《赤壁》兩賦，竟念「賦」字為「賊」字。適有偷兒潛伺窗外，師乃朗誦大言曰：「這前面《赤〈（作「拆」字）〉壁賊》呀。」賊大驚，因思前而既覺，不若往房後穿逾而入。時已夜深，師講完，往後房就寢。既上床，復與徒論及後面《赤壁賦》，亦如前讀。偷兒在外嘆息曰：「我前後行藏，悉被此人識破。人家請了這樣先生，看家狗都不消養得了！」
　　有蒙訓者，首教《大學》，至「於戲前王不忘」句，竟如字讀之。主曰：「誤矣，宜讀作『嗚呼』。」師從之。至冬間，讀《論語》注「儺雖古禮而近於戲」，乃讀作「鳴呼」。主人曰：「又誤矣，此乃『於戲』也。」師大怒，訴其友曰：「這東家甚難理會，只『於戲』兩字，從年頭直與我拗到年尾。」
　　一師設教，徒問：「大學之道如何講？」師佯醉曰：「汝偏揀醉時來問我。」歸與妻言之，妻曰：「『大學』是書名，『之道』是書中之道理。」師頷之。明日，謂其徒曰：「汝輩無知，昨日乘醉便來問我。今日我醒，偏不來問，何也？汝昨日所問何義？」對以「大學之道」。師如妻言釋之。弟子又問：「『在明明德』如何？」師遽捧額曰：「且住，我還中酒在此。」
　　主人怪師不善教，師曰：「汝欲我與令郎俱死耶？」主人不解，師曰：「我教法已盡矣，只除非要我鑽在令郎肚裡去，我便悶殺，令郎便脹殺。」
　　人家請一館師，書房逼近內室。一日課徒，讀「譬如四時之錯行」句，注曰：「錯，猶迭也。」東家母聽見，嗔其有意戲狎，訴於主人。主人不通書解，怒欲逐之。師曰：「書義如此，汝自不解耳，我何罪焉？」遂遷館於廳樓，以避囉皂。一日，東家妻妾遊於樓下，師欲小便不得，乃從壁間溺之。不意淋在妻妾頭上，復訴於主人。主因思前次孟浪怪他，今番定須考證書中有何出典。乃左右翻釋，忽大悟曰：「原來在此，不然，幾被汝等所誤矣。」問：「有何憑據？」主曰：「施施從外來，驕〈（澆）〉其妻妾。」
　　主人問先生曰：「為何講書再不明白？」師曰：「兄是相知的，我胸中若有不講出來，天誅地滅！」又問：「既講不出，也該坐定些？」答云：「只為家下不足，故不得不走。」主人云：「既如此，為甚供給略淡泊，就要見過？」先生毅然變色曰：「若這點意氣沒了，還像個先生哩！」
　　一師晝寢，而不容學生磕睡。學生詰之，師謬言曰：「我乃夢周公也。」明晝，其徒亦效之，師以戒方擊醒曰：「汝何得如此？」徒曰：「亦往見周公耳。」師曰：「周公何語？」答曰：「周公說，昨日並不曾見尊師。」
　　一貓捕鼠，鼠甚迫，無處躲避，急匿在竹轎槓中。貓顧之嘆云：「看你管〈（館）〉便進得好，這幾個節如何過得去！」
　　乞兒製一新竹筒，眾丐沽酒稱賀。每飲畢，輒呼曰：「慶新管，酒乾！」一師正在覓館，偶經過聞之，誤聽以為慶新館也，急向前揖之曰：「列位既有了新館，把這舊館讓與學生罷！」
　　一女將下教場點兵，中軍官以馬腎伸長不雅，各將竹管一個，預套陽物於內。及女將至，一馬跳躍，脫去竹筒，陽物翹然掛於腹下。女將究問，中軍稟曰：「那件東西，凡有管的，都在管裡。這個失了管〈（館）〉的，所以在此閑蕩。」
　　訓蒙先生出兩字課與學生對曰：「馬嘶。」一徒對曰：「鵬奮。」師曰：「好，不須改得。」徒揖而退。又一徒曰：「牛屎。」師叱曰：「狗屁！」徒亦揖而欲行，師止之曰：「你對也不曾對好，如何便走？」徒曰：「我對的是牛屎，先生改的是狗屁。」
　　館中二徒，一聰俊，一呆笨。師出夜課，適庭中栽有梅樹，即指曰：「老梅。」一徒見盆內種柏，應聲曰：「小柏。」師曰：「善。」又命一徒「可對好些」，徒曰：「阿爹。」師以其對得胡說，怒撻其首。徒哭曰：「他小柏〈（伯）〉不打，倒來打阿爹。」
　　上江人出外坐館，每興舉，輒以手銃代之，以竹筒盛接。其精日久氣腥，為蜈蚣潛啖。一日，其興復發，正作事，忽被蜈蚣箝住陽物，師恐甚。歲暮歸家，摸著其妻陰戶多毛，乃大聲驚詫曰：「光光竹筒，尚有蜈蚣，蓬蓬鬆鬆，豈無蛇蟲！」
　　一先生出外坐館，離家日久，偶見狗練，嘆曰：「我不如也。」
　　一師出外就館，慮其妻與人私通，乃以妻之牝戶上，畫荷花一朵，以為記號。年終解館歸，驗之已落，無復有痕跡矣。因大怒，欲責治之。妻曰：「汝自差了，是物可畫，為何獨揀了荷花？豈不曉得荷花下面有的是藕，那須來往的人，不管好歹，那個也來掘掘，這個也來掘掘，都被他們掘乾淨了，與我何干！」
　　師在田間散步，見鄉人挑糞灌菜。師訝曰：「菜是人吃的，如何潑此穢物在上？」鄉人曰：「相公只會看書，不曉我農家的事。菜若不用糞澆，便成苦菜矣。」一日，東家以苦菜膳師，師問：「今日為何菜味甚苦？」館僮曰：「因相公嫌齷齪，故將不澆糞的菜請相公。」師曰：「既如此，糞味可鹽，拿些來待我灒灒吃罷。」
　　一蒙師見徒手持一餅，戲之曰：「我咬個月灣與你看？」既咬一口，又曰：「我再咬個定勝與你看？」徒不捨，乃以手掩之，誤咬其指。乃呵曰：「沒事，沒事，今日不要你念書了。家中若問你，只說是狗奪餅吃，咬傷的。」
　　教書先生解館歸，妻偶談及「噴嚏鼻子癢，有人背地講」。夫曰：「我在學堂內，也常常打嚏的。」妻曰：「就是我在家想你了。」及開年，仍赴東家館。別妻登舟，船家被初出太陽搐鼻，連打數嚏。師頻足曰：「不好了，我才出得門，這婆娘就在那裡看想船家了！」
　　師向主人極口贊揚其子沉潛聰慧，識字通透，堪為令郎伴讀。主曰：「甚好。」師歸謂其子曰：「明歲帶你就學，我已在東翁前誇獎，只是你秉性痴呆，一字不識。」因寫「被」、「飯」、「父」三字，令其熟記，以備問對。及到館後，主人連試數字，無一知者。師曰：「小兒怕生，待我寫來，自然會識。」隨寫「被」字問之，子竟茫然。師曰：「你床上蓋的是甚麼？」答曰：「草薦。」師又寫「飯」字與認，亦不答。曰：「你家中吃的是甚麼？」曰：「麥粞。」又寫「父」字與識，子曰：「不知。」師忿怒曰：「你娘在家，同何人睡的？」答曰：「叔叔。」
　　一師值清明放學，率徒郊外踏青。師在前行，偶撒一屁，徒曰：「先生，清明鬼叫了。」先生曰：「放狗屁！」少頃，大雨傾盆，田間一瓦，為水淹沒，僅露其背。徒又指謂先生曰：「這像是個烏龜。」師曰：「是瓦〈（我）〉。」
　　上路先生攜子出外，吃著鮮藕，乃問父曰：「爹，來個沙東西，豎搭起竟似煙囪，橫搭著好像泥籠，捏搭手裡似把彎弓，嚼搭口裡醒鬆醒鬆，已介甜水濃濃，咽搭落去蜘蛛絲絆住子喉嚨，從來勿曾見過？」其父怒曰：「呆奴，呆奴！個就是南貨店裡包東包西的大〈（土）〉葉個根結麼。」
　　一師挈子赴館，至中途，見賣湯圓者，指問其父曰：「爹，此是何物？」父怒其不爭氣，回曰：「卵子。」及到館，主家設酒款待，菜中有用腐皮做澆頭者。子拍掌大笑曰：「他家卵子，竟不值得拿來請人，好笑一派都用著卵脟皮了。」
　　學生問先生曰：「屎字如何寫？」師一時忘卻，不能回答，沉吟片晌曰：「咦，方才在口頭，如何再說不出。」
　　一士善於聯句，偶同友人閑步，見有病馬二匹臥於城下。友即指而問曰：「聞兄捷才，素善作對，今日欲面領教。」士曰：「願聞。」友出題曰：「城北兩隻病馬。」士即對曰：「江南一個村牛。」
　　經學先生出一課與學生對曰：「隔河並馬。」學生誤認「並」字為「病」字，即應聲曰：「過江瘟牛。」
　　有游湖者，見岸上有兒馬厥物伸出，因同行中一友善對。乃出對曰：「游湖客偶睹馬屌。」友即回對曰：「過江人慣肏牛屄。」
　　一上路先生向人問：「原來吳下朋友的老媽官，個人是一個哥喇。」
　　一士好做歪詩。偶到一寺前，見山門上塑趙玄壇喝虎像，士即詩興勃發，遂吟曰：「玄壇菩薩怒，腳下踏個虎〈（座）〉。傍立一判官，嘴上一臉堊。」及到裡面，見殿宇巍峨，隨又續題曰：「寶殿雄哉大〈（度）〉，大佛歸中坐。文殊騎獅子，普賢騎白兔。」僧出見曰：「相公詩才敏妙，但韻腳欠妥。小僧回奉一首何如？」士曰：「甚好。」僧念曰：「出在山門路，撞著一瓶醋。詩又不成詩，只當放個破〈（破聲，屁也）〉。」
　　一採桑婦，姿色美麗，遇一狂士調之，問：「娘子尊姓？」女曰：「姓徐。」士作詩一首戲之曰：「娘子尊姓徐，桑籃手內攜。一陣狂風起，吹見那張」，下韻「屄」，因字義村俗，故作歇後語也。女知被嘲，還問：「官人尊姓？」答曰：「小生姓陸。」女亦回嘲云：「官人本姓陸，詩書不肯讀。令正在家裡，好與別人」，下「篤」字，亦作縮腳韻。士聽之，乃大怒，交相訟之於官。值官升任，將要謝事，當堂作詩以絕之曰：「我今任已滿，閑事都不管。兩造俱趕出，不要咬我」，縮下「卵」字。
　　有四人自負能詩。一日，同遊寺中，見殿角懸鐘一口，各人詩興勃然，遂聯句一首。其一曰：「寺裡一口鐘。」次韻云：「本質原是銅。」三曰：「覆轉像隻碗。」四曰：「敲來嗡嗡嗡。」吟畢，互相贊美不置口，以為詩才敏捷，無出其右：「但天地造化之氣，已泄盡無遺，定奪我輩壽算矣。」四人懮疑，相聚環泣。忽有老人自外至，詢問何事，眾告以故。老者曰：「壽數固無礙，但各要患病四十九日。」眾問何病，答曰：「了膀骨痛！」
　　老虎出山而回，呼肚飢。群虎曰：「今日固不遇一人乎？」對曰：「遇而不食。」問其故，曰：「始遇一和尚，因臊氣不食。次遇一秀才，因酸氣不食。最後一童生來，亦不曾食。」問：「童生何以不食？」曰：「怕咬傷了牙齒。」
　　縣官考童生，至晚忽聞鼓角喧鬧。問之，門子稟曰：「童生拿差了拐杖，在那裡爭認。」
　　童生拔鬚趕考，對鏡恨曰：「你一日不放我進去，我一日不放你出來！」
　　童生有老而未冠者，試官問之，以「孤寒無網」對。官曰：「只你嘴上鬍鬚剃下來，亦夠結網矣。」對曰：「童生也想要如此，只是新冠是樁喜事，不好帶得白網巾。」
