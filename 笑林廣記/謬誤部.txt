　　一人從京師回，自誇曾見皇帝。或問：「皇帝門景如何？」答曰：「四柱牌坊，金書『皇帝世家』。大門內匾，金書『天子第』。兩邊對聯是：『日月光天德，山河壯帝居。』」又問：「皇帝如何裝束？」曰：「頭帶玉紗帽，身穿金海青。」問者曰：「明明說謊，穿了金子打的海青，如何拜揖？」其人曰：「呸！你真是個冒失鬼，皇帝肯與那個作揖的？」
　　一家父子僮僕，專說大話，每每以朝廷名色自呼。一日，友人來望，其父出外，遇其長子，曰：「父王駕出了。」問及令堂，次子又云：「娘娘在後花園飲宴。」友見說話僭分，含怒而去。途遇其父，乃述其子之言告之。父曰：「是誰說的？」僕在後云：「這是太子與庶子說的。」其友愈惱，扭僕便打。其父忙勸曰：「卿家弗惱，看寡人面上。」
　　有出外生理者，妻要捎買梳子，囑其帶回。夫問其狀，妻指新月示之。夫貨畢，忽憶妻語，因看月輪正滿，遂依樣買了鏡子一面帶歸。妻照之罵曰：「梳子不買，如何反取了一妾回來？」兩下爭鬧。母聞之往勸，忽見鏡，照云：「我兒有心費錢，如何討恁個年老婆兒？」互相埋怨，遂至訐訟。官差往拘之，差見鏡，慌云：「才得出牌，如何就出添差來捉違限？」及審，置鏡於案，官照見大怒云：「夫妻不和事，何必央請鄉官來講份上！」
　　一官偶有書義未解，問吏曰：「此處有高才否？」吏誤認以為裁縫姓高也，應曰：「有。」即喚進，官問曰：「『貧而無諂』，如何？」答曰：「裙而無襉，折起來。」又問：「『富而無驕』，如何？」答曰：「褲若無腰，做上去。」官怒喝曰：「唗！」裁縫曰：「極是容易，若是皺了，小人有熨斗，取來燙湯。」
　　一官坐堂，偶撒一屁，自說「爽利」二字。眾吏不知，誤聽以為「賞吏」，冀得歡心，爭跪稟曰：「謝老爺賞。」
　　有徽人開典而不識貨者，一人以單皮鼓一面來當，喝云：「皮鑼一面，當銀五分。」有以笙來當者，云：「斑竹酒壺一把，當銀三分。」有當笛者，云：「絲絹火筒一根，當銀一分。」後有持了事帕來當者，喝云：「虎狸斑漢巾一條，當銀二分。」小郎曰：「這物要他何用？」答云：「若還不贖，留他來抹抹嘴也好。」
　　有教小兒以「大」字者，次日寫「太」字問之，兒仍曰：「大字。」因教之曰：「中多一點，乃太公的太字也。」明日寫「犬」字問之，兒曰：「太公的太字。」師曰：「今番點在外，如何還是太字？」兒即應曰：「這樣說，便是外太公了。」
　　有賣床榻者，一日夫出，命婦守店。一人來買床，價少，銀水又低，爭值良久，勉強售之。次日，復來買榻，婦曰：「這人不知好歹，昨日床上討盡我便宜，今日榻上又想要討我的便宜了。」
　　一丈母命婿以房典銀，既成交，而房價未足。因作書促之云：「家岳母房事懸望至緊，刻不可緩，早晚望公垂慈一處，以濟其急。至感，至感。」
　　一家有糞一窖，招人貨賣，索錢一千，買者還五百。主人怒曰：「有如此賤糞，難道是狗撒的？」鄉人曰：「又不曾吃了你的，何須這等發急。」
　　有屠牛者，過宰豬者之家，其子欲諱「宰豬」二字，回云：「家尊出亥去了。」屠牛者歸，對子述之，稱贊不已。子亦領悟，次日屠豬至，其子亦回云：「家父往外出醜去了。」問：「幾時歸？」答曰：「出盡醜自然回來了。」
　　一嫂前行而裙夾於臀縫內者，叔從後拽整之。嫂顧見，疑其調戲也，遂大怒。叔躬身曰：「嫂嫂請息怒，待愚叔依舊與你塞進去，你再夾緊何如？」
　　兄患病獻神，嫂收祭物，叔將嫂臂暗掐一把。嫂怒云：「看你肥肉吃得幾塊！」兄在床上聽見，叫聲：「兄弟沒正經，你嫂嫂要留來結識人頭的，大家省口出客罷。」
　　一人不通文墨，向友問曰：「三點水的『淫』字如何解？」友曰：「淫乃婦人之大病。」其人頷之。一日，此人之妻忽抱病頗劇，出遇友人問曰：「令正病體何如？」其人曰：「不要說起，賤內這兩日，著實一發淫得緊哩。」
　　一人元旦出門云：「頭一日必得利市方妙。」遂於桌上寫一「吉」字。不意連走數家，求一茶不得。將「吉」字倒看良久，曰：「原來寫了『口乾〈（諧音乾）〉』字，自然沒得吃了。」再順看曰：「吾論來，竟該有十一家替我潤口。」
　　一生好健訟。一日，妻在坑廁上撒尿，見月色照在妻腚，乃大怒，遂以月照妻腚事，訟之於官。縣令不解其意，掛牌拘審。生以實情訴稟，求父師伸冤。官怒曰：「月照你妻的腚就來告理，倘日曬你妻的屄，你待要怎麼？」
　　有兄弟經商，學得一二官話。將到家，兄往隔河出恭，命弟先往見其父。父問曰：「汝兄何在？」弟曰：「撒屎。」父驚曰：「在何處殺死的？」答曰：「河南。」父方悲慟而兄已至，父遂罵其次子：「何得妄言如是？」曰：「我自打官話耳。」父曰：「這樣官話，只好嚇你親爺罷了。」
　　一鄉人進城，偶與人競，被打耳光子數下。赴縣叫喊，官問：「何事？」曰：「小人被人打了許多乳光。」官不信，連問，只以乳光對。官大怒，呼皂隸掌嘴。方被掌，鄉人遽以指示官，正是這個樣子。
　　一鄉人涉訟，官受其賄，臨審復掌嘴數下。鄉人不忿，作官話曰：「老牙，你要人觜我就人觜，要銅團就銅團，要尾就尾，為何臨了來又歹我的乳廣？」
　　一大氣脬過關，關吏見之，指其夾帶漏稅。其人辯曰：「小的是疝氣病。」吏曰：「既是扇子柄，難道不要起稅的麼？」曰：「疼的疝氣病。」吏曰：「藤扎扇子柄，一發要報稅了。」其人曰：「老爺，不是，是疼的大氣脬。」吏怒曰：「銅的大剃刀，豈該容汝漏稅？責打二十，以正其罪！」此人被打出來，偶為尿急，對人家門首撒之。門內婦人大罵，其人曰：「娘子休罵，我這官物，比眾不同，才在衙門裡納過稅，娘子就請看何妨。」
　　一人初上北路，才騎牲口踏鐙，掉落一鞋。其人因作官話大聲曰：「阿呀，掌鞭的，我的鞋。」趕鞭的以為喚他做爺，答云：「爺不敢。」其人愈發急，大呼曰：「我的鞋，我的鞋！」掌鞭的不會其意，亦連聲回應曰：「爺，小的怎麼敢？」其人只得仍作鄉語，怒罵曰：「搠殺那娘，我一隻鞋子脫掉了！」
　　一杭人婦，催轎往西湖遊玩，貪戀湖上風景，不覺歸遲。時已將暮，怕關城門，心中著急，乃對轎夫言曰：「轎夫阿哥，天色晚了，我多把銀錢打發，你與我盡力鬧一鬧。早行進到裡頭去，不但是我好，連你們也落得自在快活些。」
　　婦人門首買菜，問：「幾個錢一把？」賣者說：「實價三個錢兩把。」婦還兩個錢三把，賣者云：「不指望我來摸娘娘一把，娘娘倒想要摸我一把，討我這樣便宜。」
　　一人初往蘇州，或教之曰：「吳人慣扯空頭，若去買貨，他討二兩，只好還一兩。就是與人講話，他說兩句，也只好聽一句。」其人至蘇，先以買貨之法，行之果驗。後遇一人，問其姓，答曰：「姓陸。」其人曰：「定是三老官了。」又問：「住房幾間？」曰：「五間。」其人曰：「原來是兩間一披。」又問：「宅上還有何人？」曰：「只房下一個。」其人背曰：「原還是與人合的。」
　　吳人有灌園者，被鄰居竊去蔬果，乃大罵曰：「入娘賊，春天偷了我嬸〈（筍）〉，夏天又來偷我妹〈（梅）〉子，到冬來還要偷我個老婆〈（蘿蔔）〉。」
　　蘇州人家曬晾兩榪桶在外，瞽者不知，誤撒小解。其姑喝罵，嫂忙問曰：「這肏娘賊個膿血，滴來你個裡面，還是撒來我個裡頭。」姑回云：「我搭你兩邊都有點個。」
　　一家養子瞞人，鄰翁問其婦曰：「娘子恭喜，添了令郎。」婦曰：「並無此事，要便是你鳥出來的。」
　　姑嫂二人地上軋棉花，嫂問姑：「軋得幾何？」姑曰：「盡力軋得兩腿酸麻，軋個戎〈（毧）〉勿出。」
　　松江有嫗誕辰，子侄輩商所以慶生者。一曰：「叫伙戲子與渠湯湯，好弗熱鬧。」一曰：「個非阿娘所好，弗如尋幾個和尚，與渠篤篤倒好。」
　　賀友壽者，其友先期躲生，鎖門而出。一日，路上遇見，此人慣作歇後語，因對友曰：「前兄壽日，弟拉了許多喪門吊〈（客）〉，替你生災作〈（賀）〉，誰料你家入地無〈（門）〉，竟是披枷帶〈（鎖）〉了。」
　　一老翁壽誕，親友醵分，設宴公祝，正行令，各人要帶說「壽」字。而壺中酒忽竭，主人大怒，客曰：「為何動壽氣〈（器）〉？」一客云：「欠檢點，該罰。」少頃，又一人唱壽曲，傍一人曰：「合差了壽板。」合席皆曰：「一發該罰。」
　　眾客飲酒，要譬字《四書》一句為令，說不出者，罰一巨觥。首令曰「譬如為山」，次曰「譬如行遠必自邇」，以及「譬之宮牆」等句。落後一人無可說得，乃曰：「能近取譬。」眾嘩然曰：「不如式該罰。如何譬字說在下面？」其人曰：「屁原該在下，諸兄都從上來，不說自倒出了，反來罰我？」
　　飲酒行令，座客有茫然者。一友戲曰：「不知令，無以為君子也。」其人詰曰：「不知命，為何改作令字？」答曰：「《中庸》注云：『命猶令也。』」
　　夫妻二人對飲，妻勸夫行令。夫曰：「無色盆奈何？」妻指腰間曰：「色盆在此，要你行色令，非行酒令也。」夫曰：「可。」遂解褲出具就之，但苦其物之不硬。妻大叫曰：「令官不舉，該罰一杯。」
　　鄉人夤緣進學，與父兄叔伯暑天同走，惟新生撐傘。人問何故，答曰：「入學不曬〈（十惡不赦）〉。」
　　蘇州人有賣餛飩者，夫偶出，令其妻守店，姿色甚美。一人來買餛飩，因貪看想慕出神，叫曰：「娘子，我要買你飩〈（臀）〉。」婦應曰：「你為何脫落子餛〈（魂）〉囉？」
　　一婦人向山客買茶葉，客問曰：「娘子還是要細的，要粗的？」婦曰：「粗細倒也都用得著，只不要屑〈（泄）〉。」
　　一糖擔歇在人家門首敲鑼，婦喝曰：「快請出去，只管在此挲甚麼？挲出個小的兒來，又要害我淘氣。」
　　一家請客，擺列水果。家主母取甘蔗食之，連聲叫淡。廚司曰：「娘娘想是梢〈（騷）〉了。」
　　天赦日秤人，婆先將媳上秤，婆云：「娘子，你放在大花星上正好。」次秤婆，媳云：「看婆婆不出，到〈（倒）〉梢〈（騷）〉了。」
　　兩人相遇，各問所生子女幾何。一曰：「五女。」一曰：「一子。」生女者曰：「一子是險子。」生子者怒曰：「我是蜆子，強如你養了許多肉蚌。」
　　一女人暑天賣饅頭，一人進店取一個，拍開一聞，以其葷者，仍合攏不買而去。店主母大罵曰：「掰開屄個天殺的！我家這樣初出籠的饅頭，香噴噴，粉白肥嫩，不差甚麼，你也用得過。為甚走進來拍開一條大縫，嗅了一嗅，竟自去了。」
　　一女買綿子，正在講價，賣者欲出小恭，躊躇不決。女云：「你放在此，難道我偷了不成？」其人曰：「既如此，大娘綿〈（眠）〉在凳上，待我撒出了來。」
　　一人問鄰婦借秤，婦回云：「我家這管撒屁秤，是用不得的。」其人曰：「娘子，你在前另有不撒屁的，求借我用一用。」
　　一貓向婦人求食，叫喚不止。婦喝曰：「只管叫甚麼，除非割下這張屄來與你吃。」鄰漢聽得曰：「娘子，你若當真，我就去買碎魚來換。」
　　一人夜膳後，先在板凳上去睡，翻身說：「底下硬得緊。」妻在灶前聽見，回言曰：「不要忙，收拾過碗盞就來了。」
　　一人年逾四旬始議婚，自慚太晚，飾言續弦。及娶後，妻察其動靜，似為未曾婚者。乃問其前妻何氏，夫驟然不及思，遽答曰：「手氏。」
　　丈夫欲娶妾，妻曰：「一夫配一婦耳，娶妾見於何典？」夫曰：「孟子云：『齊人有一妻一妾。』又曰：『妾婦之道。』妾自古有之矣。」妻曰：「若這等說，我亦當再招一夫。」夫曰：「何故？」妻曰：「豈不聞《大學》上云：『河南程氏兩夫』。《孟子》中亦有『大丈夫』、『小丈夫』。」
　　中秋出賣月餅，招牌上錯寫日餅。一人指曰：「月字寫成白字了。」其人曰：「我倒信你騙，白字還有一撇哩！」
　　牆腳下恐人撒尿，畫一烏龜於壁上，且批其後曰：「撒尿者即是此物。」一人不知那裡，仍去屙溺。其人罵曰：「瞎了眼睛，也不看看。」撒尿者曰：「不知老爹在此。」
　　牆上畫一烏龜，專禁人屙尿。一人竟撒，主家喝曰：「你看！」其人云：「原來烏龜在此看我撒尿。」
　　主人謂僕曰：「汝出外，須說幾句大話，裝我體面。」僕領之。值有言「三清殿大」者，僕曰：「只與我家租房一般。」有言「龍衣船大」者，曰：「只與我家帳船一般。」有言「牯牛腹大」者，曰：「只與我家主人肚皮一般。」
　　兩人好大言。一人唇說：「敝鄉有一大人，頭頂天，腳踏地。」一人曰：「敝鄉有一人更大，上嘴唇觸天，下嘴唇著地。」其人問曰：「他身子藏在那裡？」答曰：「我只見他掙得一張大口。」
　　一人說：「昨日某處，天上跌下一個人來，長十丈，大二丈。」或問之曰：「亦能說話否？」答曰：「也講幾句。」曰：「講甚麼話？」曰：「講天話。」
　　一說謊者曰：「敝處某寺中有一鼓，大幾十圍，聲聞百里。」傍又一人曰：「敝地有一牛，頭在江南，尾在江北，足重有萬餘斤，豈不是奇事？」眾人不信。其人曰：「若沒有這隻大牛，如何得這張大皮，慢得這面大鼓？」
　　好說謊者對人曰：「敝處某寺有一腳盆，可使千萬人同浴。」聞者不信。傍一人曰：「此是常事，何足為奇？敝地一新聞，說來才覺詫異。」人問：「何事？」曰：「某寺有一竹林，不及三年，遂長有幾百萬丈，如今頂著天公長不上去，又從天上長下來。豈不是奇事？」眾人皆謂誑言。其人曰：「若沒有這等長竹，叫他把甚麼篾子，箍他那隻大腳盆？」
　　山東人慕南方大橋，不辭遠道來看。中途遇一蘇州人，亦聞山東蘿蔔最大，前往觀之。兩人各訴企慕之意。蘇人曰：「既如此，弟只消備述與兄聽，何必遠道跋涉？」因言：「去年六月初三，一人自橋上失足墮河，至今年六月初三，還未曾到水，你說高也不高？」山東人曰：「多承指教。足下要看敝處蘿蔔，也不消去得，明年此時，自然長過你們蘇州來了。」
　　一人過橋，貼邊而走，傍人謂曰：「看仔細，不要踏了空。」其人誤聽說他偷了蔥，因而大怒，爭辨不已。復轉訴一人，其人曰：「你們又來好笑，我素不相認，怎麼冤我盜了鐘？」互相廝打，三人扭結到官。官問三人情事，拍案恚曰：「朝廷設立衙門，叫我南面坐，爾等反叫我朝了東！」制簽就打。官民爭鬧，驚動後堂。適奶奶在屏後竊聽，聞之柳眉倒豎，搶出堂來，拍案吵鬧曰：「我不曾幹下歹事，為何通同眾百姓要我嫁老公！」
　　松江人無子，一友問：「尊嫂曾養否？」其人答曰：「房下養〈（同癢）〉是常常養呢，只是孽〈（入看）〉深招〈（抓看）〉勿得。」
　　松江婦寒天淘米，似手冷插入腰內。主母疑其偷米，喝曰：「做甚麼？」婦答云：「手木〈（摸）〉篤〈（音屄，手冷也）〉。」
　　有人慣會說謊，其僕每代為圓之，一日，對人說：「我家一井，昨被大風吹往隔壁人家去了。」眾以為從古所無，僕圓之曰：「確有其事。我家的井，貼近鄰家籬笆，昨晚風大，把籬笆吹過井這邊來，卻像井吹在鄰家去了。」一日，又對人說：「有人射下二雁，頭上頂碗粉湯。」眾又驚詫之，僕圓曰：「此事亦有。我主人在天井內吃粉湯，忽有一雁墮下，雁頭正跌在碗內，豈不是雁頭頂著粉湯。」一日，又對人說：「寒家有頂漫天帳，把天地遮得沿沿的，一些空隙也沒有。」僕乃攢眉曰：「主人脫煞扯這漫天謊，叫我如何遮掩得來。」
