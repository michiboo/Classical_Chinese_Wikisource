　　一佳人新嫁，合歡之夜，佳人以對挑之曰：「君乃讀書之輩，奴出一對，請君對之。如答得來，方許雲雨，不然則不從也。」新郎曰：「願聞。」女曰：「柳色黃金嫩，梨花白雪香，你愛不愛？」新郎對曰：「洞裡乾坤大，壺中日月長，你怕不怕？」
　　有新婦拜堂，即產下一兒，婆愧甚，急取藏之。新婦曰：「早知婆婆這等愛惜，快叫人把家中阿大、阿二都領了來罷。」
　　有婚家女富男貧，男家慮其新婚，率領眾人搶親，誤背小姨以出。女家人急呼曰：「搶差了！」小姨在背上曰：「不差，不差！快走上些，莫信他哄你哩。」
　　有一女擇配，適兩家並求，東家郎醜而富，西家郎美而貧。父母問其欲適誰家。女曰：「兩坦。」問其故，答曰：「我愛在東家吃飯，西家去眠。」
　　夫勸新婦解衣。婦曰：「母戒我勿解，母命不可違；夫勸我解，夫命又不可違。奈何？」正沉吟間，夫迫之，婦曰：「我知之矣！只脫去下截，做個兩盡其情罷。」
　　一女未嫁者，私問其嫂曰：「此事頗樂否？」嫂曰：「有甚樂處，只為周公之禮，制定夫婦耳。」及女出嫁後歸寧，一見其嫂，即笑罵曰：「好個說謊精。」
　　一妓倚門而立，見有客過，拉人打釘，適對門樓上，姑嫂二人推窗見之，姑問嫂：「扯他何事？」嫂曰：「要他行房。」須臾事畢，妓取厘戥夾剪付之，姑曰：「彼欲何為？」嫂曰：「行過了房，要他出銀子。」姑嘆曰：「好沒良心，如何反要他出。」
　　一新婦初夜，新郎不甚在行，將陽物放進而不動。女呻吟曰：「哎喲，不好，脹痛！」夫曰：「拿出罷？」女又呻吟曰：「哎喲，不好，空痛！」夫曰：「進又脹痛，出又空痛，汝欲怎麼？」女曰：「你且拿進拿出間看。」
　　一女初嫁，哭問嫂曰：「此禮何人所制？」嫂曰：「周公。」女將周公大罵不已。及滿月歸寧，問嫂曰：「周公何在？」嫂云：「他是古人，尋他做甚？」女曰：「我要製雙鞋謝他。」
　　新人初夜上床，使性不止。喜娘隔壁勸曰：「此乃人倫大事，個個如此，不要害羞。」新人曰：「你不曉得，褲子衣帶，偏生今夜打了死結。」
　　一女初嫁，次早新郎背立，女扳其嘴，連親數下，郎大怒曰：「如何不識羞恥？」婦應曰：「其實一時認錯了，不知是你，莫怪，莫怪。」
　　一女未嫁，父母索重聘。既嫁初夜，婿怪岳家爭論財禮，因恨曰：「汝父母直恁無情，我只拿你出氣。」乃大幹一次。少傾又曰：「汝兄嫂亦甚可惡，也把你來發泄。」又狠弄一番。兩度之後，精力疲倦，不覺睡去。女復搖醒曰：「我那兄弟雖小，日常多嘴多舌，倒是極蠻憊的。」
　　一女與人通姦，父母知而責之。女子賴說：「都是那天殺的強姦我，非我本意。」父母曰：「你緣何不叫喊起來？」女曰：「我的娘呀，喊是要喊。你想那時，我的舌頭，被他噙緊在口裡，叫我如何喊得出。」
　　有女嫁於異鄉，歸寧，母問：「風土相同否？」答曰：「別事都一樣，只有用枕不同。吾鄉把來墊頭，彼處墊在腰下的。」
　　新人初夜，郎以手摸其頭而甚得意，摸其乳腹俱歡喜，及摸下體，不見兩足，驚駭問之，則已掮起半日矣。
　　幼女出嫁，喜娘歸。主母問：「姑娘連日動靜何如？」答曰：「頭夜聽得姑娘哭，想是面生害怕。第二晚不想官人哭。」母駭問：「為何？」云：「姑娘扳痛了屁股。第三夜隨嫁丫頭又大哭。」母曰：「更奇怪。」喜娘曰：「我曾問來，他說這樣一個好姑娘，口口聲聲只叫要死。」
　　新婚夜，送親席散。次日，廚司撿點桌面，不見一頂糖人，各處查問。新人忽大笑不止，喜娘在傍問：「笑甚麼？」女答曰：「怪不得昨夜一個人舌頭是甜津津的。」
　　一夫婦新婚，睡至晌午不起。母嫌其貪睡，遣婢潛往探之。婢覆曰：「官人、娘子，大家才起得一半了。」母問何故，婢曰：「官人起了上半身，娘子只起得下半身著哩。」
　　一女出嫁坐床，掌禮撤帳云：「撤帳東，官人屪子好撞鐘。」女忙接口云：「弗怕。」喜嬪曰：「新娘子不宜如此口快。」新婦曰：「不是我也不說，才得進門，可惡他就把這大話來嚇我。」
　　新婦出嫁，坐床撒帳，掌禮念云：「夫婦雙雙喜氣揚，官人屪子硬如槍。」伴送婆應曰：「忒硬過了！」新婦接口曰：「弗要說，正好。」
　　一母生一子一女，而女尤鍾愛。及遣嫁後，思念不已。謂子曰：「人家再不要養女兒，養得這般長成，就如被餓鷹輕輕一爪便抓去了。」子曰：「阿姆阿姆，他們如今正在那裡啄著哩。」
　　有寡婦嫁人而索重聘。媒曰：「再醮與初婚不同，誰肯出次高價。」婦曰：「我還是處子，未曾破身。」媒曰：「眼見嫁過人，今做孤孀，那個肯信？」婦曰：「實不相瞞，先夫陽具渺小，故外面半截，雖則重婚，裡邊其實是個處子。」
　　一婦晝寢不醒，一人戲將茄子納入牝中而去。婦覺，見茄在內，知為人所欺，乃大罵不止。鄰嫗謂曰：「其事甚醜，娘子省口些罷。」婦曰：「不是這等說，此番塞了茄兒不罵，日後冬瓜、葫蘆便一起來了。」
　　夫妻將舉事，因礙兩子在旁，未知熟睡不曾。乃各喚一聲以試之。兩子聞而不應，知其欲為此事也。及雲雨大作，其母樂極，大呼叫死。一子忽大笑，母慚而撻之。又一子曰：「打得好，打得好，娘死了不哭，倒反笑起來。」
　　夫婦乘子熟睡，任意交感。事畢，問其妻「爽利麼？」連問數語，妻礙口不答。子在腳後云：「娘快些說了罷，我已凍殺在這裡了。」
　　姑嫂二人紡織，偶見蘿蔔一籃，姑曰：「藍中蘿蔔，變成男子陽物，便好。」嫂曰：「軟的更妙。」姑曰：「為何倒要軟的？」嫂曰：「軟的硬起來，一籃便是兩藍。」
　　妻好雲雨，每怪其夫好睡，伺夫合眼，即翻身以擾之。夫問：「何以不睡？」曰：「虼蚤叮人故耳。」夫會其意，旋與之交。妻願既遂，乃安眠至曉。夫執其物而嘆曰：「我與他相處一生，竟不知他有這種本事。」妻曰：「甚麼本事？」夫曰：「會捉虼蚤。」
　　賊至臥室，見一婢裸體熟睡，即與交合。婢大叫「有賊」，賊狠幹不歇。婢遂低聲悄問曰：「賊哥，你幾時來的？」
　　貧人正與妻合，妻云：「飯米都沒了，有甚高興？」夫物頓痿。妻復云：「雖如此說，壇內收拾起來，還夠明後日吃哩。」
　　開腐店者，夫婦雲雨，妻嫌其物渺小。夫潛往外，取研石膏擂棰，暗暗塞進。妻曰：「你在那裡吃了什麼來，此物頓然大了！天氣和暖，為何凍得他恁冰冷？」
　　一婦臨產，腹中痛甚，乃咎其夫曰：「都是你作怪，帶累我如此。」怨詈不止。夫呵之曰：「娘子，省得你埋怨，總是此物不好，莫若閹割了，絕此禍根！」遂持刀欲割。妻大呼曰：「活冤家！我痛得死去還魂，這刻才好些，你又來催命了。」
　　一婦臨產創甚，與夫誓曰：「以後不許近身，寧可一世無兒，再不幹那營生矣。」夫曰：「謹依尊命。」及生一女，夫妻相議命名，妻曰：「喚做招弟罷。」
　　一婦生育甚難，因咎丈夫曰：「皆你平素作孽，害我今日受苦。」夫甚不過意，遂相戒：「從今各自分床，不可再幹此事。」妻然之。彌月後，夜間忽聞啟戶聲。夫問：「是誰？」妻應曰：「那個不怕死的又來了。」
　　一貧家生子極多，艱於衣食。夫咎妻曰：「多男多累，誰教你多男？」妻曰：「寡慾多子，誰教你寡慾！」
　　一人連舉數子，醫士諛之曰：「寡慾多男子。兄少年老成，過於保養之故。何不乘此強壯，快活快活。」妻在屏後應曰：「先生說得極是。我也生育得不耐煩，覺得苦極了。」
　　一人從外歸，私問兒曰：「母親曾往何處去來？」答曰：「間壁。」問：「做何事？」兒曰：「想是同外公吃蟹。」又問：「何以知之？」兒曰：「只聽見說：『拍開來，縮縮腳。』娘又叫道：『勿要慌，我個親爺。』」
　　一人痿陽，具牲禮禱神。巫者祝曰：「世陽世陽，顧得卵硬如槍。」病者曰：「何敢望此？」妻從屏後呼曰：「費了大錢大陌，也得如此！」
　　一人慾事過度，憊甚，夫婦相約：「下次雲雨，止放半截。」及行事，妻掬夫腰盡納之。夫責以前約，妻曰：「我原講過是下半截。」
　　婦人見男子鼻大，戲之曰：「你鼻大物也大。」男子見婦人嘴小，亦戲曰：「你嘴小陰亦小。」兩人興動，遂為雲雨。不意男之物甚細，而女之陰甚大，婦曰：「原來你的鼻不準。」男曰：「原來你的嘴也不準。」
　　有婦訴官云：「往井間汲水，被人從後淫污。」官曰：「汝那時何不立起？」答曰：「若立起，恐脫了出來耳。」
　　婦握夫兩卵，問是何物。夫曰：「栗子。」夫亦指妻牝戶，問是何物。妻曰：「火爐。既是你有栗子，何不放在爐內，煨他一煨？」夫曰：「可。」少頃，婦撒一屁，兒在傍叫曰：「爹爹，栗子熟矣，在爐內爆響了！」
　　夫婦同飯，妻問曰：「韭蒜有何好處，汝喜吃他？」夫曰：「食之，此物如鐵棒一般的。」妻亦連食不已，夫曰：「汝吃何用？」妻曰：「我吃了像鐵箍一般的。」
　　一人遇兩來船，手托在窗檻外，夾傷一指。歸訴於妻，妻駭然囑曰：「今後遇兩來船，切記不可解小便。」
　　一人好於酒後漁色，或戒之曰：「醉飽莫行房，五臟皆反覆，此藥石語也，如何犯之？」其人曰：「不妨。行過之後，再行一次，依舊掉轉來，只當不曾反覆。」
　　一婦有淫行，每嫁一夫，輒有外遇，夫覺即被遣。三年之內，連更十夫。人問曰：「汝何故而偃蹇至此？」婦曰：「生來命運不好，嫁著的就要做烏龜。」
　　一婦訴其夫曰：「鄰某常常看我。」夫曰：「睬他做甚？」婦曰：「我今日對你說，你不在意，下次被他看上了，卻不關我事。」
　　妻令夫買絲瓜，夫立門外候之，有賣韭者至，勸之使買。夫曰：「要買絲瓜耳。」賣者曰：「絲瓜痿陽，韭菜興陽，如何興陽的不買，倒去買痿陽的？」妻聞之，高聲喚曰：「絲瓜等不來，就買了韭菜罷。」
　　有客方飯，偶談「絲瓜痿陽，不如韭菜興陽」。已而主人呼酒不至，以問兒，兒曰：「娘往園裡去了。」問：「何為？」答曰：「拔去絲瓜種韭菜。」
　　夫妻反目，分頭而睡。夜半，妻欲動而難以啟口，乃摸夫腳問曰：「這是甚物？」夫曰：「腳。」妻曰：「既是腳，可放在腳淘裡去。」
　　幼女見兩狗相牽，問母曰：「好好兩隻狗，為何聯攏在一處？」母曰：「想是怕冷。」女搖頭曰：「不是，不是。」母曰：「怎見得不是？」女曰：「前日大熱天氣，你和爹爹也是這樣，難道都是怕冷不成？」
　　問：「如何方穩生男？」詒之者曰：「連二卵納入，無不成胎矣。」夜則如其言，納左則右出，納右則左復出。恚曰：「便生出兒子來，也是個強種！」
　　夫狎龍陽歸，妻輒作嘔吐狀，謂其滿身屎臭，不容近身。至夜同宿，夫故離開以試之。妻漸次捱近，久之，遂以牝戶靠陽，將有湊合之意。夫曰：「此物齷齪，近之何為？」妻曰：「正為齷齪，要把陰水洗他一洗。」
　　一人衣軟，令其妻漿硬些。妻用漿漿好，隨扯夫陽具，也漿一漿。夫駭問，答曰：「漿漿硬好用。」
　　夫妻同臥，妻指陽物曰：「此何物？」答曰：「老鼠。」妻曰：「既是老鼠，何不放他進窠去。」遂交合有聲，兒在傍聞之，呼其母問曰：「阿媽，老鼠才進窠，如何便數起銅錢來？」
　　婦謂夫曰：「腳盆內潮浴，還是腳盆好過，浴的好過？」夫曰：「消息子取耳，還是耳好過，消息好過？」語畢，雲雨。鄰人問曰：「消息落在腳盆裡，那個好過？」
　　兩夫婦度歲，夫於除夕戒妻曰：「往日行房，每到快活處，必定叫死。明日是新年，大家忌說死字，但說我要活。」妻然之。及次日行房，妻樂極，仍叫如前。夫怪其忌犯，妻曰：「不妨。像這種死法，那怕一年死到頭！」
　　有再醮者，初夜交合，進而不覺也。問夫：「進去否？」曰：「進去矣。」婦遂顰蹩曰：「如此，我有些疼。」
　　夫死，妻以扇將屍扇之不已。鄰人問曰：「天寒何必如此？」婦拭淚答曰：「拙夫臨終吩咐：『你若要嫁人，須待我肉冷。』」
　　兩婦對門而居，甲問乙曰：「生過幾胎了？」乙曰：「未曾破體。」甲曰：「難道你家大爺是不的麼？」乙搖頭曰：「不，不。」
　　妻妾相爭，夫實愛妾，而故叱之曰：「不如殺了你，省得淘氣。」妾仰入房，夫持刀趕入。妻以為果殺，尾而視之，見二人方在雲雨。妻大怒曰：「若是這等殺法，倒不如先殺了我罷！」
　　有置妾者，與妻行樂，妻曰：「你身在這裡，心自在那裡。」夫曰：「若然，待我身在那裡，心在這裡何如？」
　　妻妾爭風，夫又倦於房事，乃曰：「我若就那個，只說我偏愛。今夜待我仰臥在床，看你們造化，憑他此物向誰，就去與他幹事。」妻妾依言，各將陽物摸弄，一時興起，豎若桅杆。夫大笑曰：「你兩個扶持他起來，做了公直老人，不肯詢私，我也沒法。」
　　一家娶妾，年紀過長於妻。有賣婆見禮，問：「那位是大？」妾應云：「大是他大，大是我大。」
　　一人慾往妾處，詐稱：「我要出恭，去去就來。」妻不許，夫即賭咒云：「若他往做狗。」妻將索繫其足放去。夫解索，轉縛狗腳上，竟往妾房。妻見去久不至，收索到床邊，起摸著狗背，乃大駭云：「這死烏龜，我還道是騙我，卻原來倒罰了真咒。」
　　人家有一妻一妾，前後半夜分認。上半夜至妻房，妻騰身跨上夫肚行事，夫問：「何為？」曰：「此倒澆蠟燭也。」其妾早在門外竊聞之矣。下半夜乃同妾睡，恣意歡娛，妾快甚，不覺失聲曰：「我死也！」妻亦在外潛聽之矣。次早量米造飯，妻曰：「今日當減一人飯米？」妾曰：「為何？」妻曰：「昨晚死了一個人。」妾亦微笑曰：「依我看來，今日還該添一人才是。」妻問何故，答曰：「聞得有個澆蠟燭的師父在此。」
　　一翁扒灰，事畢，揖其媳曰：「多謝娘子美情。」媳曰：「爹爹休得如此客氣，自己家裡，那裡謝得許多。」
　　一翁偷媳，媳不從，而訴於姑。姑曰：「這個老烏龜，像了他的爺老子，都有這個毛病。」
　　一人作客在外，見鄉親問曰：「我家父在家好麼？」鄉親曰：「好是好，前日按院訪拿十二個扒灰老，尊翁躲在毛廁裡，幾乎嚇殺。」
　　一翁素賣古董為業，屢欲偷覷其媳，媳訴於婆。一日，嫗代媳臥，翁往摸之，嫗乃夾緊以自掩。翁認為媳，極口贊譽，以為遠出婆上。嫗罵曰：「臭老賊，一件舊東西也不識，賣甚古董！」
　　一翁欲偷媳，媳與姑說明，姑云：「今夜你躲過，我自有處。」乃往臥媳床，而滅火以待之。夜深翁果至，認為媳婦，雲雨極歡。既畢，嫗罵曰：「老殺才，今夜換得一張床，如何就這等高興！」
　　有客外者，見故鄉人至，問：「家鄉有甚新聞？」曰：「某日一個霹靂，打死十餘人，都是扒灰老。」其人驚問曰：「家父可無恙乎？」答曰：「令尊倒倖免，令祖卻在數內，一同歸天了。」
　　一官到任，眾里老參見。官下令曰：「凡偷媳婦者站過西邊，不偷者站在東邊。」內有一老人慌忙走到西首，忽又跑過東來。官問曰：「這是何說？」老人跪告曰：「未曾蒙老爺吩咐，不知偷弟媳婦的，該立在何處？」
　　一老人欲娶，媽媽見他鬚髮盡白，不肯嫁他。老者賄囑媒人曰：「還他夜夜有事，如一夜落空，願責五下。」媽許之。過門初晚，勉幹一度，次夜就不能動彈。媽將老兒推倒，責過五板，老者伏地不起。媽問何故，老者陪笑曰：「求媽媽索性打上整百，往後一起好算帳。」
　　翁與嫗行房，嫗恥其寬，以手向臀後捏緊。翁亦苦陽痿，以兩指襯貼，導之使進。嫗曰：「老兒，你緣何在那裡使搭頭？」翁曰：「老娘，強如你在背地打後手。」
　　翁、嫗相對曝日，嫗興發動，拉翁行房，翁以天寒不舉對。嫗曰：「請各解其物曬之，熱則舉矣。」翁曰：「然。」遂解褲向日。少頃嫗曰：「我的熱了，快來。」翁曰：「我的還未。」嫗曰：「一般曬法，為何冷熱不均？」翁曰：「你是破開曬的，我是囫圇曬的，如何趕得上？」
　　有痿陽者，一夜忽舉，心中甚喜，及扒上妻腹，仍痿如初。妻問：「何為？」答曰：「我想要裡床去睡，借你肚子上來過路。」
　　老翁素苦陽痿，偶見豬羊交感，不覺動興。夜歸與妻同臥，觸著日間所見，陽事突舉，急與妻行事。恐其半途痿棄，遂摩擬日間形狀，口念：「一個豬，一個羊。」妻曰：「老賊囚，來不得罷了，如何這般大願，直得就許出來。」
　　一老翁勉力行房，陽痿不能進。舞弄既久，不覺鼻涕橫流，因嘆曰：「我說為何這等乾澀，原來打從上路出來了。」
　　老年人娶妾，其物已痿，因急欲舉子，雲雨時囑其妾曰：「請受，請受。」妾曰：「你乾淨摺子，教我受什麼！」
　　老年人行房，勉力交媾。婦云：「再進得一米粒也好。」老兒大怒曰：「我若有意留了一米粒，做我的倒頭羹飯！」
　　老年娶妾，欲結其歡心，說某處有田地若干，房屋若干。妾曰：「這都不在我心上。從來說家財萬貫，不如肏進分文的好。」
　　老夫婦正在交合，妻忽打一噴嚏，此物脫出，乃大怒吵鬧。次早，鄰婦問曰：「你老夫婦，為何昨夜不睦？」答曰：「不要說起，老賊近來一發改變得不好，嚏也打不得一個。」
　　有姑媳孀居，姑曰：「做寡婦，須要咬緊了牙根過日子。」未幾，姑與人私，媳以前言責之。姑張口示媳曰：「你看，也得我有牙齒方好咬。」
　　一人娶一老妻，坐床時，見面多皺紋，因問曰：「汝有多少年紀？」婦曰：「四十五六。」夫曰：「婚書上寫三十八歲，依我看來還不止四十五六，可實對我說。」曰：「實五十四歲矣。」夫再三詰之，只以前言對。上床後更不過，心乃巧生一計，曰：「我要起來蓋鹽瓮，不然被老鼠吃去矣。」婦曰：「倒好笑，我活了六十八歲，並不聞老鼠會偷鹽吃。」
　　夫婦皆年老者，元旦行房，相約各說吉利語。妻執夫陽物曰：「願你自今日以後，愈老愈健。」夫隨摸妻陰戶曰：「多謝你的金口。」
　　僧、尼二人廟中避雨，至晚同宿。僧摸尼牝戶問：「此事何物？」尼曰：「是口棺材。」尼摸僧陽具問：「此是何物？」僧曰：「是個死和尚。」尼曰：「既如此，我把棺材布施他裝了。」僧遂以陽物投入陰中，抽提躍跳。尼曰：「你說是個死和尚，如何會動？」僧笑曰：「他在裡頭掙命哩。」
　　一人謀娶婦，慮其物小，恐貽笑大方，必欲得一處子。或教之曰：「初夜但以卵示之，若不識者，真閨女矣。」其人依言，轉諭媒妁，如有破綻，當即發還。媒曰：「可。」及娶一婦，上床解物詢之，婦以卵對。乃大怒，知非處子也，遂遣之。再娶一婦，問如前，婦曰：「雞巴？」其人詫曰：「此物的表號都已曉得，一發不真。」又遣之。最後娶一年少者，仍試如前，答曰：「不知。」此人大喜，以為真處子無疑矣，因握其物指示曰：「此名為卵。」女搖頭曰：「不是。我也曾見過許多，不信世間有這般細卵。」
　　兩夫婦稍通文墨，一生琴瑟調和。及至暮年，精力衰耗，不能暢舉，乃對物傷情，各詠一詞以誌感。妻先詠其牝戶曰：「紅焰焰，黑焰焰，嫩如出甑饅頭解條線。自從嫁過你家來，日也，夜也，如今就像破門扇，東一片，西一片。」夫亦詠麈柄曰：「光溜溜，赤溜溜，硬如檀木扁擔挑得豆。自從娶你進門來，朝也湊，暮也湊，如今好似葛布袖，扯便長，不扯皺。」
