　　鬍子家貧揭債，特把髭鬚質戤：
　　只因無計謀生，情願央中借貸，上連鼻孔、人中，下至喉嚨為界，計開四址分明，兩鬢篷鬆在外，根根真正鬍鬚，並無陰毛雜帶。若還過期不贖，聽作豬鬃變賣。年分月日開填，居間借重卵袋。
　　一人見春意一冊，曰：「此非春畫，乃夏畫也。不然，何以赤身露體？」又一人曰：「亦非夏畫，乃冬畫也。」問曰：「何故？」答曰：「你不見每幅上，個個鬍子在那裡呵凍筆。」
　　一人對鬍子曰：「我昨晚夢見你做了官，旗傘執事，吆喝齊聲，好不威闊。」鬍子大喜。其人又云：「我夢裡罵了你、你就呼皂隸來打我，被我將你鬍鬚一把揪住。」鬍子云：「罵了官長，自然該打。後來畢竟如何？」其人曰：「也就醒了，醒來一隻手還揪住一把卵毛，緊緊不放。」
　　一相士苦無生意，拉住人相。那人曰：「不要相。」相者強之再三，只得解褲出具，謂曰：「此物倒求一觀。」相者端視良久，乃作贊詞云：「看你生在一臍之下，長於兩膀之間，軟柔柔而向東向西，硬棚棚而矗上矗下，遇妻妾而無禮，應子孫而有功。一生梗直，兩子送終。日後還有二十年好運。」問他有何好處，曰：「生得一臉好鬍鬚。」
　　有鬍子愁窮，一友謔之曰：「據兄家事，不下二千金，何以過愁若此？」鬍者曰：「二千金何在？」友曰：「兄面上現有千七百了，難道令正處便沒有須私房？」
　　或看審囚回，人問之，答曰：「今年重囚五人，俱有色認：一痴子，一顛子，一瞎子，一鬍子，一瘌痢。」問如何審了，答曰：「只鬍子與瘌痢吃虧，其餘免死。」又問何故，曰：「只聽見問官說痴弗殺，顛弗殺，一眼弗殺，鬍子搭瘌殺。」
　　北方極寒之地，一婦倚牆撒尿，溺未完而尿已凍，連陰毛結於石上。呼其夫至，以口呵之。夫近視而鬍者也，呵之不化，連氣亦結成冰，鬚毛互凍而不解。乃命家僮鑿開，吩咐曰：「看仔細子下鑿，連著直縫的是毛，連著橫縫的是鬚。」
　　貧婦裸體而臥，偷兒入其家，絕無一物可取。因思賊無空討，見其陰戶多毛，遂剃之而去。婦醒大駭，以告其夫。夫大叫曰：「世情這等惡薄，家中的毛尚且剃了去，以後連腮鬍子竟在街上走不得了！」
　　道士、和尚、鬍子三人過江，忽遇狂風大作，舟將顛覆。僧、道慌甚，急把經卷掠入江中，求神救護。而鬍子無可擲得，惟將鬍鬚逐根拔下，投於江內。僧、道問曰：「你拔鬍鬚何用？」其人曰：「我在此拋毛〈（錨）〉。」
　　裁縫、皮匠、妓女三人，同席行令，各要道本行四句，貫串葉韻。縫匠曰：「失去一背掛，拾得一披風。改了一背掛，落下兩袖桶。」皮匠曰：「失去一雙鞋，拾得一雙靴。改了一雙鞋，落下兩桶皮。」妓者曰：「失去一張屄，拾得一鬍子。改了一張屄，落他一口齒。」
　　一家宴客，坐中一大鬍子，酒僮畏縮不前，杯中空如也。主舉杯朝拱數次，鬍子慍曰：「安得有酒？」主罵僮為何不斟，僮曰：「這位相公沒有嘴的。」鬍子忿極，揭鬚以示，曰：「這不是嘴，還是你娘的屄不成？」
　　一僧人、一經紀、一妓女同途，陡遇大雪，遂往古廟避之。三人議曰：「今日我等在此，各將大雪為題，要插入自家本色。」和尚曰：「片片片，碎剪鵝毛空中旋。落在我山門上，好似一座白玉殿。」經紀曰：「片片片，碎剪鵝毛空中旋。落在我扁擔上，好似一把白玉劍。」妓女曰：「片片片，碎剪鵝毛空中旋。落在我屄毛上，好似鬍子吃白麵。」
　　有一人鬚長過腹，人見之，無不贊為美髯。偶一日，遇見風鑒先生，請他一相。相者曰：「可惜尊髯短了些。」其人曰：「我之鬚已過腹，人盡贊羨，為何反嫌其短？」相者曰：「若再長得寸許，便好與下邊通譜了。」
　　鬍鬚與眉毛曰：「當今世情澆薄，必要幫手相助，我已與鬢毛連矣。看來眼前高貴，惟二位我們俱在頭面，聯了甚好。」眉曰：「承不棄微末，但我根基淺薄，何不往下路孔家前門，一帶茂林，旗杆底下，聯的更好。」
　　兩人聚論：「《論語》一書，皆講鬍子。開章就說：『不亦悅乎』，『不亦樂乎』，『不亦君子乎』，這三個都是好鬍；『為人謀而不忠乎』，『與朋友交而不信乎』，『傳不習乎』，這三個是不好鬍；『君子者乎』，『色壯者乎』，這兩個鬍一好一不好。」或問：「使乎，使乎。」答曰：「上面的鬍與下面的鬍，總是一般。」
　　一稀鬍子要相面，相士云：「尊相雖不大富，亦不至貧。」鬍者云：「何以見得？」相士曰：「看公之鬚，比上不足，比下有餘。」
　　一光臉自覺無鬚，非丈夫氣，持銀往醫肆，求買出鬚藥。適醫生他出，醫妻忽傳一方云：「可將尿脬一個打氣，每日放嘴邊滾撞，自然就長出來。」醫歸，問出何典，妻曰：「醫者，意也。我前日初嫁你時，一根也沒得，被你的脬撞過不多幾時，即長出恁一臉鬍鬚來。」
　　一婦患病，臥於樓上，延醫治之。醫適買魚歸，途遇邀之而去，遂置魚於樓下。登樓診脈，忽想起樓下之魚，恐被貓兒偷食，因問：「下面有貓〈（毛）〉否？」母在傍曰：「我兒要病好，先生問你，可老實說了罷。」婦答曰：「多是不多，略略有幾根兒。」
　　鬍子行路，一孩戲之曰：「鬍子迎風走，只見鬍子不見口。」鬍子忿甚，揭鬚露口，指而罵曰：「這不是口，倒是你娘的屄不成！」小兒被罵，歸而哭訴於母。母慰之曰：「我兒，他罵別人，不是罵你。你娘的此物上，卻不多幾根，隨他罵去罷。」
　　顏回、子路與伯魚三人私議曰：「夫子惟鬍，故開口不脫『乎』字。」顏子曰：「他對我說：『回也，其庶乎。』」子路曰：「他對我說：『由也，誨汝知之乎？」伯魚曰：「我家尊對我也說：『汝為《周南》、《召南》矣乎？』」孔子在屏後聞之，出責伯魚曰：「回是個短命的，由是個不得其死的，說我鬍也罷了。你是我的兒子，也來嘲我！」
　　有上司面鬍者，與光臉屬吏同飯。上臺鬚間偶帶米糝，門子跪下稟曰：「老爺龍鬚上一顆明珠。」官乃拂去。屬吏回衙，責備門子：「你看上臺門子何等伶俐！汝輩愚蠢，不堪重用。」一日，兩官又聚會吃麵，屬吏方舉箸動口，有未縮進之麵掛在唇角。門子急跪下曰：「小的稟事。」問稟何事，答曰：「爺好張光淨屁股，多了一條蛔蟲掛在外面。」
　　有妻甫受孕而夫出外經商者，一去十載，子已年長，不曾識面。及父歸家，突入妻房，其子驟見，乃大喊曰：「一個面生鬍子，大膽闖入母親房裡來了！」其母曰：「我兒勿做聲，這鬍子正是你的親爺。」
　　一稅官瞽目者，恐人騙他，凡貨船過關，必要逐一摸驗，方得放心。一日，有販羊者至，規例羊有稅，狗無稅，盡將羊角鋸去，充狗過關。官用手摸著項下鬍鬚，乃大怒曰：「這些奴才，明來騙我。明明是一船羊，狗是何曾出鬚的！」
　　一公領孫溪中洗澡，孫拿得一蝦，或前跳，或卻走。孫問公曰：「前趕後退，後趕前行，不知何處是頭，何處是尾？」公答曰：「有鬚的是頭，沒鬚的是屁股。」
　　一翁鬚白，令姬妾拔之。妾見白者甚多，拔之將不勝其拔，乃將黑者盡去。拔訖，翁引鏡自照，遂大駭，因咎其妾。妾曰：「難道少的倒不拔，倒去拔多的？」
　　老妓年近六旬，尚倚門接客。一人打釘，見其陰毛斑白，謂曰：「該用烏鬚藥了。」妓問：「染藥宜在何時？」答曰：「搽了過夜。」妓搖首曰：「老實對你說，沒有這一夜閑工夫，由他白去罷了。」
　　一人鬚黃，每於妻前自誇：「黃鬚無弱漢，一生不受人欺。」一日出外，被毆而歸，妻引前言笑之。答曰：「那曉得那人的鬚，竟是通紅的。」
　　或問：「世間何物最硬？」曰：「石頭與鋼鐵。」其人曰：「石可碎，鐵可鏨，安得為硬？以弟看來，惟兄面上髭鬚最硬，鐵石總不如也。」問其故，答曰：「看老兄這副厚臉皮，竟被他鑽門了出來。」那有鬚者回嘲曰：「足下面皮更老，這等硬鬚還鑽不透！」
　　夫婦兩人身軀肥胖，每行房，輒被肚皮礙事，不能暢意。一娃子云：「我倒傳你個法兒，須從屁股後面弄進去甚好。」夫婦依他，果然快極。次日，見娃子問曰：「你昨教我的法兒，是那裡學來的？」答曰：「我不是學別人的，常見公狗、母狗是那般幹。」
　　一官夫婦體肥，每次行房，兩下肚皮礙住，從無暢舉時節。一日，官正坐堂，見一皂隸偉胖異常，料其交感必有良法。審事畢，喚至後堂詢曰：「汝腹甚大，行房時用何法，而能使兩物湊合，不為肚腹所礙乎？」隸曰：「小的每到交合之際，命妻子斜坐一大椅上，將兩足架開，自己站起行事，彼此緊湊，便無阻隔之患。」官點首命出。至夜，果依法而行。奶奶不覺樂極，問：「是誰傳授的？」官曰：「皂隸。」奶奶一面將臀聳湊身作顛簸之狀，曰：「好皂隸，真爽利！來日賞他兩擔老白米。」
　　夫問妻曰：「此物還是長的好，短的好？」妻實喜長，而故應之曰：「短的好。」夫曰：「這等我的太長，不如截去一段。」持刀便砍。妻發急，止之曰：「雖則長了些，卻是父母生就的遺體，一毫也動不得。」
　　一官到任，出票要喚兄弟三人，一胖子、一長子、一矮子備用，異姓者不許進見。一家有兄弟四人，僅有一胖三矮，私相計議曰：「四人之中，胖矮俱有，單少一長人，只得將二矮縫一長褲，兩人接起充作長人，便覺全備。」如計行之。官見大喜，簪花勞酒。三人一時榮寵，下矮壓得受苦，在內光嘵嘵，大有怨詞。官聽見，問：「下面甚響？」眾慌稟曰：「這是長卵嘆氣。」
　　矮子看燈，適一人小便，竟往腿下鑽過。觀見厥物，贊曰：「好盞繡球燈，為何不點燭？」其人溺完，將尿滴在矮子頭上，以手摸曰：「不好，快回去，大點雨打下來了！」
　　一矮子新婚，上床即親嘴，百餘不止。婦問何故，答曰：「我下去了，還有半日才上來哩。」
　　有持大扇者，遇矮子，戲以扇置其頭曰：「欲借兄權作扇墜耳。」矮子大怒，罵曰：「肏娘賊！若拿我做扇墜，我就兜心一腳踢殺你！」
　　矮人乘舟出遊，因擱淺，自起撐之，失手墜水，水沒過項。矮人起而怒曰：「偏我擱淺擱在深處。」
　　三瞎子相聚結盟，敘齒以分長幼。一人曰：「不必論年，只看那個先瞎者，便讓他做大哥。」一人曰：「我是周歲上不見起的，該輪著我居長。」其次曰：「我是百日內壞眼的，還該我來做老大。」第三者曰：「不要說起，我竟從娘胎裡就是瞎的了。」兩人曰：「那有此事？」答曰：「不然，為何從小人就罵我瞎屄裡肏出來的！」
　　一瞽者與眾人同坐，眾人有所見而笑，瞽者亦笑。眾問之曰：「汝何所見而笑？」瞽者曰：「列位所笑，定然不差，難道是騙我的？」
　　二瞽者同行，曰：「世上惟瞽者最好。有眼人終日奔忙，農家更甚，怎如得我們心上清閑。」眾農夫竊聽之，乃偽為官過，謂其失於迴避，以鋤把各打一頓而呵之去。隨復竊聽之，一瞽者曰：「畢竟是瞽者好，若是有眼人，打了還要問罪哩！」
　　有盲子暑月食螺螄，失手墮一螺肉在地。低頭尋摸，誤撿雞屎放在口裡，向人曰：「好熱天氣，東西才落下地，怎就這等臭得快！」
　　盲子夫婦同睡，妻暗約一人與之交合。夫問曰：「何處作歡響？」妻云：「想是間壁，不要管他。」少頃，又響，瞽者曰：「蹊蹺，此響光景不遠。」
　　兄弟二人，同往河中洗浴。兄之陽物被水蛇咬住，扯之不脫，弟持刀欲砍。兄曰：「仔細看了下刀。兩眼的是蛇頭，獨眼的是屪子。」
　　兄弟三人皆近視，同拜一客。堂上懸「遺清堂」一匾，伯曰：「主人原來患此病，不然，何以取『遺精室』也。」仔細看良久，曰：「非也。想主人好道，故名『道情堂』耳。」二人爭論不已，以季弟目力更好，使辨之。乃張目眈視半晌，曰：「汝兩人皆妄，上面安得有匾！」
　　一近視出門，見街頭牛屎一大堆，認為路人遺下的盒子。隨用雙手去捧，見其爛濕，乃嘆曰：「好個盒子，只可惜漆水未乾。」
　　一近視迷路，見道傍石上棲歇一鴉，疑是人也，遂再三詰之。少頃，鴉飛去，其人曰：「我問你不答應，你的帽子被風吹去了，我也不對你說！」
　　一鄉人攜鵝入市，近視見之，以為賣布者，連呼「買布」。鄉人不應，急上前拗住鵝尾，逼而視之。鵝忽撒屎，適噴其面。近視怒曰：「不賣就罷，值得這等發急，就噀〈（噴）〉起人來！」
　　近視者赴宴，對席一鬍子吃火朱柿，即起別主人曰：「路遠告辭。」主曰：「天色甚早。」答云：「恐天下雨，那邊烏雲接日頭哩。」
　　近視者拜客，主人留坐待茶。茶果吃完，視茶內鼻影，以為橄欖也，撈摸不已。久之忿極，輒用指撮起，盡力一咬，指破血出。近視乃仔細認之，曰：「啐！我只道是橄欖，卻原來是一個紅棗。」
　　一鄉人挑糞經過，近視喚曰：「拿蝦醬來。」鄉人不知，急挑而走。近視趕上，將手握糞一把，於鼻上聞之，乃罵道：「臭已臭了，什麼奇貨，還要這等行情！」
　　一近視見魚，疑為鴨蛋，握之而腹癟。訝曰：「如何小鴨出得恁快，蛋殼竟癟下去了。」
　　近視者行路，見螞蟻擺陣，疏密成行，疑是一物，因掬而取之。撮之不起，乃嘆息曰：「可惜一條好線，毀爛得蹙蹙斷了。」
　　有近視新歲出門，拾一爆竹，錯認他人遺失銀包也，且喜新年發財，遂密藏袖內。至夜，乃就燈啟視，藥線誤被火燃，立時作響。方在吃驚，傍一聾子撫其背曰：「可惜一個花棒槌，無緣無故，如何就是這樣散了。」
　　妻指牝戶謂夫曰：「此物你最愛的，何不取一美號贈他？」夫曰：「愛其有趣，就名為趣眼。」婦又指後庭曰：「你有時也用著他，也該取一美號。」夫曰：「他與趣眼相近，就叫他做近趣〈（覷）〉眼罷了。」
　　一女年幼而許嫁一大漢者，姻期將近。母慮其初婚之夜不能承受：「莫若先將雞子稍用油潤，與你先期開破，省得臨時吃苦。」女含之。不意油滑突入牝中，不能得出，遂夾蛋過門。夫據腹良久，牝口阻塞難進，乃大叫曰：「媒人誤我，娶一石女矣！」母不信，向媳曰：「姑媳無礙，把我看看何如？」及看畢，乃罵其子曰：「畜生，虧你枉做半世人，一隻白果眼也不認得！」
　　一漂白眼與赤鼻頭相遇，謂赤鼻者曰：「足下想開染坊，大費本錢，鼻頭都染得通紅。」赤鼻答曰：「不敢也，只淺色而已。怎如得尊目，漂白得有趣。」
　　一醫者耳聾，至一家看病女人。問：「蓮心吃得否？」醫者曰：「面觔發病，是吃不得的。」病女曰：「是蓮肉。」醫者曰：「就是鹽肉，也要少吃些。」病女曰：「先生耳朵是聾的。」醫曰：「若是裡股是紅的，只怕要生橫痃，倒要脫開來，待我看看好用藥。」
　　一耳聾人探友，犬見之吠聲不絕，其人茫然不覺。入見主人，揖畢告曰：「府上尊犬，想是昨夜不曾睡來。」主問：「何以見得？」答曰：「見了小弟，只是打呵欠。」
　　一聾子望客，雨中見狗吠不止，乃嘆曰：「此犬犯了火症，枯渴得緊，只管開口接水吃哩。」
　　聾啞二人，各欲自諱。一日，聾見啞者，懇其唱曲。啞者知其聾也，乃以嘴唇開合，而手拍板作按節狀。聾者側聽良久，見其唇住，即大贊曰：「妙絕，妙絕！許久不聽佳音，今番一發更進了。」
　　一客與妓密甚，臨別謂妓曰：「恩愛情深，願得一表記，睹物如見卿面矣。」妓贈以香囊、汗巾，俱不要。問曰：「所愛何物？」答曰：「欲得卿陰上之肉一塊耳。」妓曰：「可。然須問過母親來。」鴇兒曰：「放屁！一個孤老割一塊，千百個孤老割了千百塊，養成一張麻屄，那個還來要你！」
　　俗云：「腳麻以草柴貼眉心，即止。」一人遍貼額上。人問：「為何？」答曰：「我屁股通麻了。」
　　文宗歲試唱名，吏善讀別字，第一名郁進徒，錯喚曰「都退後」，諸生聞之，皆山崩往後而退。次名潘傳采，又錯喚「番轉來」，諸生又跑上前。宗師大怒，逐之。第三名林卯伐，上前謝曰：「多謝大宗師，若不斥逐此人，則生員必喚做麻卵袋了。」
　　糶芝麻者，見一秀才經過，問：「相公要買麻子否？」士答曰：「我讀書人，要麻子來咬卵！」
　　一官經過，有赤鼻者在傍，皂隸喝曰：「老爺專要拿吃酒的，還不快走！」其人無處躲閃，只得將鼻子塞進人家板縫中。官已過，裡面人看見罵曰：「這人不達時務，外面多少毛廁，如何倒向人家屋裡來撒尿！」
　　黃鼠狼遇狗追逐，即撒屁以觸其鼻。有雄鼠覓食田間，被一犬逐之，鼠狼連放數屁，逐之愈甚。乃竭力跑脫，至穴訴之雌鼠。雌鼠曰：「汝防身屁何在？」曰：「連撒數屁，全然不理。」雌鼠曰：「我知道了，決然是個齆鼻狗。」
　　甲乙俱齆鼻。甲設席不能治柬，畫秤、尺、笤帚各一件。乙見之，便意會曰：「秤〈（請）〉尺〈（吃）〉帚〈（酒）〉。」乙答柬，畫蜈蚣一條，斧一把。甲見之，點頭曰：「蜈〈（無）〉蚣〈（功）〉斧〈（夫）〉。」
　　或行酒令，俱要就人身上，說一必不然之事。一人云：「鼻孔虧得向下，若朝上，雨落在內怎麼好？」一人云：「腳板虧得在前，若在後，被人踏住怎麼好？」一人云：「婦人陰物虧得直生，若橫生，簸箕背米簸邊嵌進怎麼好？」一人云：「屁眼虧得在臀，若在面，臭氣觸人怎麼好？」主令者曰：「此句該罰。屁眼盡有生在面上的，不信，眼前這老兄尊嘴，如何便怎般臭極！」
　　人患口臭，一友問曰：「別人也罷，虧你自家鼻頭如何過了？」旁人代答曰：「做了他的鼻頭，隨你臭極，也只索耐性跟他。」
　　一口臭者問人曰：「治口臭有良方乎？」答曰：「吃大蒜極好。」問者訝其臭，曰：「大蒜雖臭，還臭得正路。」
　　北地產梨甚佳。北人至南，索梨食不得，南人因進蘿蔔，曰：「此敝鄉土產之梨也。」北人曰：「此物吃下，轉氣就臭，味又帶辣，只該喚他做臭辣梨。」
　　一家有三婿，俱帶殘疾。長是瘌痢，次淌鼻膿，又次患瘋癲。翁一日請客，三婿在坐，恐其各露本相，觀瞻不雅，囑咐俱要收斂。三人唯唯。至中席，各人忍耐不住，長婿曰：「適從山上來，撞見一鹿，生得甚怪。」眾問何狀，瘌痢頭瘡癢甚，用拳滿首擊曰：「這邊一個角，那邊一個角，滿頭生了無數角。」其次鼻涕長流，正無計揩抹，隨應聲曰：「若我見了，拽起弓來，棚的一箭。」急將右手作挽弓狀，鼻間一拂，涕盡拭去。三癩子渾身發癢難禁，忙將身背牽聳曰：「你倒膽大，還要射他！把我見了，幾乎嚇殺，幾乎嚇殺。」
　　一婢女乃壬午生，而與陳五之人私通者。一日算命，說知生辰。星家排定四柱，開言曰：「娘子是壬午養的。」此女認作說他是陳五養活的，遂曰：「你只算命，莫管閑事。」星家復言：「我是有名鐵嘴，莫怪我講。你這壬午命犯桃花，一生孤苦，身充賤役，性情憊賴，後運還要落薄。」婢益疑訐其陰私，遂怒罵曰：「瞎賊，不要你算了！」星士亦怒曰：「這個歪屄，恁般可惡！」女曰：「我相與一陳五，就被他認破。今他說我歪屄，莫非此物原有些異樣？」乃蹺起一足於凳上，解褲視之，不料果然帶偏。因嘆服曰：「真神仙也！不然，為何一張歪屄，也被他看出？」
　　有澀舌者，俗雲鴿口是也。來到市中買桐油，向店主曰：「我要買桐桐桐……」：「油」字再說不出口。店主取笑曰：「你這人倒會打銅鼓的，何不再敲通銅鑼與我聽？」鴿者怒曰：「你不要當當當面來騰騰騰倒刮刮刮削我。」
　　一鄉人自城中歸，謂其妻曰：「我在城裡打了無數噴嚏。」妻曰：「皆我在家想你之故。」他日挑糞過危橋，復連打數嚏，幾乎失足。乃罵曰：「騷花娘，就是思量我，也須看甚麼所在！」
　　一妓苦陰毛太多，為嫖客所厭，呼待詔剃之。呼者慮其不來，詐言剃面。既至，妓謂曰：「喚你剃面，乃剃小面，非大面也。」即解出陰物示之。待詔剃畢，謂妓曰：「小面既剃，小耳亦不可不取，待我拿出消息來。」即解褲出具，投入陰中。忽大詫曰：「不意小小一張面孔，竟有這隻大耳朵。」
　　有素患痿陽之症，娶得新婦到家。初夜行房，苦於厥物不舉，舞弄既久，終不能入。婦怒曰：「直恁沒用，頭都東倒西歪，還想硬掙甚麼！」夫乃詭辭以應曰：「你不曉得，我此物生來原是個歪頭，少不得弄他進去哩。」
　　眼與眉毛曰：「我有許多用處，你一無所能，反坐在我的上位。」眉曰：「我原沒用，只是沒我在上，看你還像個人哩！」
　　一瞎子，一矮子，一駝子，吃酒爭座，各曰：「說得大話的便坐頭一位。」瞎子曰：「我目中無人，該我坐。」矮子曰：「我不比常〈（長）〉人，該我坐。」駝子曰：「不要爭，算來你們都是直背〈（侄輩）〉，自然該讓我坐。」
　　有駝子赴席，泰然上座。眾客既齊，自覺不安，復趨下謙遜。眾客曰：「駝叔請上座，直背〈（侄輩）〉怎敢。」
　　有善屁者，往鐵匠鋪打鐵搭，方講價，連撒十餘屁。匠曰：「汝屁直恁多，若能連撒百個，我當白送一把鐵搭與你。」其人便放百個，匠只得打成送之。臨出門，又撒數十屁，乃謂匠曰：「算不得許多。這幾個小屁，乞我幾隻鈀頭釘罷。」
　　祖師殿中忽聞屁臭，眾人互推不認，乃推祖師曰：「汝為正祖，受十方香火，如何撒屁？」祖師驚起辯曰：「尚有四將，何獨推我？」四將亦辯曰：「尚有龜、蛇。」蛇曰：「我肚小撒不出，定是這個烏龜！」
　　一說祖師辯曰：「尚有四將。」四將互相推卸。關聖傍立關平曰：「撒屁的定然臉紅。」關聖大怒曰：「你是我的兒子，也來冤屈我！」
　　一女善屁，新婚隨嫁一嫗一婢，囑以認屁遮羞。臨拜堂，忽撒一屁，顧嫗曰：「這個老媽無體面！」少頃，又撒一屁，顧婢曰：「這個丫頭恁可惡！」隨後又二屁，左右顧而嫗婢俱不在，無可說得，乃曰：「這張屁股沒正經。」
　　一婢偶於主人前撒了一屁，主怒，欲撻之。見其臀甚白，不覺動火，非但免責，且與之狎。明日，主在書房，忽聞叩門聲，啟戶視之，乃昨婢也。問來為何，答曰：「我適才又撒一屁矣。」
　　數人同舟，有撒屁者，眾疑一童子，共鏨其頭。童子哭曰：「阿彌陀佛。別人打我也罷了，虧那撒屁的烏龜，擔得這隻手起，也來打我！」
　　昔有三人行令，要上山見一古人，下山又見一古人，半路見一物件，後句要總結前後二句。一人曰：「上山遇見狄青，下山遇見李白，路上拾得一瓶酒，不知是清酒是白酒。」一人曰：「上山遇見樊噲，下山遇見趙盾，路上拾得一把劍，不知是快劍是鈍劍。」一人云：「上山遇見林放，下山遇見賈島，路上拾得一個屁，不知是放的屁、島的屁。」
　　穿窬躲在人家床底，忽撒一屁甚響。夫罵妻，妻云：「你撒了屁，倒來冤屈我！」爭鬧不已。賊無奈，只得出來招認曰：「這屁其實是賊放的。」
　　酒席間有人撒屁者，眾人互相推卸。內一人曰：「列位請各飲一杯，待小弟說了罷。」眾飲訖，其人曰：「此屁實係小弟撒的。」眾人不服，曰：「為何你撒了屁，倒要我們眾人吃！」
　　一人方陪客，偶撒一屁。自覺愧甚，欲掩飾之，乃假將指頭擦桌面作響聲。客曰：「還是第一聲像得緊。」
　　甲乙兩親家姆會親，乙偶撒一屁，甲問曰：「親家姆，甚響？」乙恐不雅，答曰：「田雞叫。」甲曰：「為甚能臭？」乙曰：「死的呀。」又問：「適才會叫，如何是死的？」乙曰：「叫了就死的。」
　　各行酒令，要嘿飲。席中有撒屁者，令官曰：「不嘿，罰一杯。」其人曰：「是屁響。」令官曰：「又不嘿，再罰一杯。」舉坐為之大笑。令官曰：「通座皆不嘿，各罰一杯。」
　　或問：「世間何物不怕冷？」曰：「鼻涕，天寒即出。」又問：「何物最怕冷？」曰：「屁，才離窟臀，又向鼻孔裡鑽進。」
　　一婦人兩乳極大，每用抹胸束之。一日，忘緊抹胸，偶出見人。人怪而問曰：「令郎是幾時生的？」婦曰：「還不曾產育。」人問曰：「既不是令郎，你胸前袋的是甚麼？」
　　老翁續娶一嫗，其子夜往竊聽，但聞連呼「快活」，頻叫「爽利」。子大喜曰：「吾父高年，尚有如此精力，此壽徵也。」再細察之，乃是命嫗抓背。
　　有善生虱者，自言一年止生十二個虱。詰其故，曰：「我身上的虱，真真一月〈（捏）〉一個。」
　　一人客於他鄉，見土著者問曰：「貴地之人好大陽物？」土著者甚喜，答曰：「果然，但不知尊客如何知道？」其人曰：「我在貴處嫖了幾晚，覺得此處的陰物比別處更寬，所以知道。」
　　一婦有姿色，而窮人慾謀娶之，恐其不許，乃賄托媒人極言其家事富饒。婦許之，及過門，見四壁蕭然，家無長物，知墮計中。輒大哭不止，怨恨媒人。窮人以陽物托出，豐偉異常，放在桌上連敲數下，仍收起曰：「不是我誇口說，別人本錢放在家裡，我的家當帶在身邊。如娘子不願，任從請回。」婦忙掩面試淚曰：「誰說你甚麼來。」
　　有未嫁者，父方小解，褻物為女所見。問母曰：「那是甚麼東西？」母不便顯言，答曰：「掛出的肚腸。」女既嫁歸寧，母愁婿家貧，勸之久住，謂其夫家柴米不足也。女曰：「人家窮便窮，喜得肚腸還好，就忍些飢餓也情願。」
　　一人死後，冥王罰變為驢。其人哀懇，得許復原形，放其還魂。因行急，猶有驢卵未變。既醒，欲再往換，仍復原體。其妻力止之曰：「鬍閻王不是好講話的，只得做我不著，挨些苦罷。」
　　一人命妻做鞋而小，怒曰：「你當小不小，偏小在鞋子上面！」妻亦怒曰：「你當大不大，偏大在這隻腳上！」
　　有家人婦，得寵愛於主人者，同伴私問其狀，答曰：「貴相真是不同。」問何故，答曰：「卵袋都是綿團絲軟的。」
　　一婦攬權甚，夫所求不如意，乃以帶繫其陽於後而誑妻曰：「適因其用甚急，與你索不肯，已將此物當銀一兩與之矣。」妻摸之，果不見，乃急取銀二兩付夫，令速回贖，囑曰：「若典中有當絕長大的，寧可加貼些銀子，換上一根回來。你那怪小東西，棄絕了也罷。」
　　甲乙兩婦對坐，各問夫具之大小及伎倆如何，因不便明言，乃各比一物。甲曰：「我家的是鐃碗盛小菜。」乙問其故，甲曰：「小便不小，只是數目不多，極好不過四碟。」乙曰：「這等還好，不像我家的物事，竟是一把倭刺。」甲問其故，乙曰：「又小又快。」
　　新郎初次行房，婦欣然就之，絕不推拒。至事畢之後，反高聲叫曰：「有強盜，有強盜！」新郎曰：「我乃丈夫，如何說是強盜。」新婦曰：「既不是強盜，為何帶把刀來？」夫曰：「刀在那裡？」婦指其物曰：「這不是刀？」新郎曰：「此乃陽物，何認為刀？」新婦曰：「若不是刀，為何這等快極！」
　　一老人娶幼婦，雲雨間對婦云：「願你養一個兒子。」婦曰：「兒子倒養不出，只好養個團魚。」夫駭問其故，答曰：「像你這樣癟東西，如何養的不是團魚？」
　　有病偏墜者，左腎以家私不均事告於肚皮。左腎自覺強良佔脬太多，用厚禮結納於陽具，訴狀中求其做一硬中證。及臨審，左腎抗辨力甚，而陽具縮首，不出一語。肚皮責陽物曰：「你向日直恁跳梁，今日何頓軟弱，還不從直講來？」答曰：「見本主子脬硬掙，我只得縮了。」
