　〔題解〕謝泰階，清代河南孟津人，生平不詳，著作另有《為人圖說》謝氏曾讀朱熹的《小學》，認為它語沁人心，有感而作此篇。全篇依《小學》一書的篇卷次第，依次分為立教、明倫和敬身，這實際上是《小學》內篇的內容。全篇每五字一句，每四句一段，整齊押韻，頗便誦讀。作者曾以它自課門徒，期於啟發助學性靈。當時有人稱揚它「語語刻摯，有功於世道人心。」雖是溢美之詞，但它對傳播和普及朱熹的《小學》，也確實起了一定的作用。
　　立教第一
　　自古重賢豪，詩書教爾曹，
　　人生皆有事，修已最為高。
　　弟子從師者，先須守學規，
　　置身規矩里，百事可修為。
　　一切要安詳，居游有定方，
　　形容須靜正，舉動獎輕狂。
　　灑掃宜清潔，整齊處處同，
　　讀書舒以確，作字敬而工。
　　念念能收斂，靈明日以開，
　　涌吟都省力，講習出真才。
　　試看輕狂子，聰明反目誣，
　　一生如醉夢，諸好盡模糊。
　　兩路分頭處，全看立志時，
　　正邪由一念，畢世定根基。
　　敏魯何相遠，專心自有成，
　　古今英傑上，只是功大精。
　　向爾嚴繩日，知行並進時，
　　寬和雖覺好，怠惰即因之。
　　只此研經候。倏然幾度秋，
　　光陰輕擲棄。歲月不吾留。
　　肯用功夫者，真知為己身，
　　品行從此好，識見自超倫。
　　倘若膺家務工夫總莫拋。
　　事幾能練達，從此出英豪。
　　若得書中味，誰能不讀書？
　　試為深咀嚼，自問果何如？
　　願作農商者。須將《小學》通，
　　處家心不困，辦事道無窮。
　　獨立趨庭日，斷機遷舍時，（1）
　　高賢由教誨，豈盡是生知？
　　有子教須謹，教成乃是兒，
　　上承宗祖業，下立後人基。
　　男須勤課誨，女使知箴銘，
　　堂前皆守禮，從此振家聲。
　　教子殷如呂，訓徒嚴似焦，
　　憑將愚魯質，也可步雲霄。
　　師席授生徒，身心不可誣，
　　教成德性固，便可為真儒。
　　浩氣勃然生，翻教制藝精，
　　千秋文筆土，孰與孟韓衡？（2）
　　明論第二
　　第一當知孝，原為百善先，誰人無父母，各自想當年。
　　十月懷胎苦，三年乳哺勤，待兒身長大，費盡萬般心。
　　想到親恩大，終身報不完，欲知生我德，試把養兒看。
　　精血為兒盡，親年不再還，滿頭飄白髮，紅日已西山。
　　烏有反哺義，羊伸跪乳情，人如忘父母，不勝一畜生。
　　奉養無多日，錢財毋較量，果能親意慰，不愧作兒郎。
　　侍奉高堂親，時時結念真，寢膳須著意，溫清要留神。
　　親色平心察，親言仔細聽，須知親意向，當順在無形。
　　撻罵低頭順，糟糠背自吞，但求親適意，吃苦也甘心。
　　若說萬千差，爺娘總不差，你心曾盡否，能遽悅親麼？
　　父母同天地，良心各自明，倘將親忤逆，頭上聽雷聲。
　　兄弟休推託，專心服事勤，譬如單養我，推託又何人？
　　隨父皆為母，何分後與親？
　　皇天終有眼，不負孝心人。
　　孝子人人敬，天心最喜歡，一生災晦免，到處得平安。
　　親疾謹湯藥，親終古禮循，求安須入土，墳墓早留心。
　　火化燒棺事，旁人心也寒，骨焦烈焰里，何若穴中安？
　　宗祖雖然遠，逢時祭必誠，墓門勤拜掃，好展後人情。
　　人子原當孝。還須新婦同，一門都孝順，家道自興隆。
　　媳婦孝公婆，神明保護多，丈夫宜教訓，最好一家和。
　　若到舉兒時，須知所以慈，疾由傷飽暖，任意便成癡。
　　溺女最堪傷，心腸似虎狼，結冤終有很，災難一身當。
　　一樣皆人命，何分女與男？
　　母妻原是女，理可細心參。
　　若有後妻時，莫將前子疑，於無親母在，仍是己之兒。
　　後母更須慈，前兒即己兒，己兒倘失母，他日亦如斯。
　　右父子之親
　　若到為官日，須知報國恩，
　　倘令貪與酷，枉讀聖賢文。
　　吾族起何年，常耕聖世田，
　　況今加以職。裕後更光前。
　　國事如家書，榮身須致身，
　　作忠才盡孝，勉力學純臣。
　　莫易窮居志，須知達道時，
　　朝廷崇爵位，才德要相宜。
　　徒食天家祿，忝居政事堂，
　　從來如此輩，幾個久榮昌？
　　一入公門里，當權正好修，
　　好開方便路，陰德子孫留。
　　若說草莽臣，教條要奉遵，
　　八八胥守分，便是照平春。
　　並把皇恩報，銀漕須早完，
　　倘然久拖欠，四季不平安。
　　同享承平福，人須學善良，
　　倘為邪教誤，何以報君王？
　　右君臣之義
　　夫婦期偕老，平居貴在和，
　　一家相忍耐，得福自然多。
　　家有賢妻子，夫男少禍殃，
　　三從兼四德，自有好名揚。
　　娶婦休論色，也休論嫁妝，
　　惟須賢惠女，好與過時光。
　　擇婿只宜賢，切休索聘錢，
　　女兒身所靠，一誤到何年？
　　婚嫁宜從儉，愚人外面裝，
　　惹將明者笑，何算是排場？
　　男女陰陽判，宜求廉恥全，
　　男須名教重，女以節操先。
　　內外事相分，起居各有群，
　　從來興業者，閨范至今聞。
　　器物休相假，語言限以閫，
　　夫妻猶貴敬，別類況非倫。
　　戒爾休貪色，貪來性命傷，
　　骨髓倘已枯，藥物總難償。
　　況彼偷香者，心中未暗商。（3）
　　自家有妻女，誰願臭名揚。
　　見色休生心，天公本禍淫。
　　一時誤失守，報處總莫禁。
　　右男女之別
　　兄弟最相親，原來一本生，
　　兄應愛其弟，弟必敬其兄。
　　骨肉見天真，錢財勿計論，
　　語言休急切，顏色要欣欣。
　　長幼皆阿嗣，親心總掛縈，
　　同胞看親面，切戒勿傷情。
　　式好親兄弟，休將兩耳偏，
　　至親能有幾？少聽枕邊言。
　　入耳多閑話，遂將兄弟疏，
　　因疏成水火，試想提攜初。
　　同氣連技重，休將姊妹輕。
　　倘命恩惠薄，父母暗傷情。
　　伯叔須尊敬，同堂誼最親，
　　居家推長上，相待貴殷勤。
　　兄子如吾子，弟兒即已兒，
　　何須分別看，一室兩生疑。
　　宗族宜和睦，鄉鄰要讓推，
　　絲毫存刻薄，怨氣招之來。
　　飲食行眠坐，都宜長者先。
　　此中天顯在，依樣繼前賢。
　　負戴耕耘汲，須知幼者宜，
　　方剛年富日，斑白力衰時。
　　右長幼之序友道宜相敬，端人耐久交，
　　知心千古事，懷詐豈英豪？
　　勸善兼規過，良朋所以裁，
　　倘然相戲罵，誰復勸規來？
　　酒肉非朋友，須防入下流，
　　時親方正土，雅範自家求。
　　交友盡賢良，芝蘭室內藏，
　　滿身皆馥郁，不異芝蘭香。
　　好與不賢游，鮑魚肆里投，
　　滿身腥臭氣，盡是鮑魚留。
　　直友言無諱，休雲不願聽，
　　聽言過自少，義理炳如星。
　　倘喜人譽我，譽言日益多，
　　譽多因自是，義理漸消磨。
　　諒者以心交，相投等漆膠，
　　縱然當患難，託庇似同胞。
　　世有面交者，嘴甜苦在心，
　　溺無相救意，下石墜愈深。
　　勸爾甫青年，相交擇必先，
　　其中關系大，畢世判愚賢。
　　待我有深衷，勿竭人之忠，
　　竭忠嫌隙出，交友豈能終？
　　與我臭如蘭，勿盡人之歡，
　　盡歡流意露，自顧反難安。
　　我若待朋友，時時要盡情，
　　縱雲人間隔，久也自分明。
　　右朋友之信
　　敬身第三
　　莊敬時時強，肆安日日偷，
　　小人君子路，從此判千秋。
　　君子總虛心，驕矜是小人，
　　回頭不認錯，貽誤到終身。
　　言語須和氣，衣冠貴肅齊，
　　好將人品立，方可步雲梯。
　　謊話說連篇，難瞞頭上天，
　　倘令人看破，不值半文錢。
　　莫說他人短，人人愛己名，
　　枉將陰騭損，況有是非生。
　　搬是搬非者，冤家結最深，
　　終須把惡報，拔去舌頭根。
　　儉樸最為良，奢華不久長，
　　粗衣與淡飯，也好過時光。
　　廉費真無益，空雲體面裝，
　　省來行善事，積爾子孫昌。
　　酒醉最傷人，糊塗誤性真，
　　況多成痼疾，貽患到雙親。
　　積德終昌盛，欺心越困窮，
　　遠金兼卻色，第一大陰功。
　　淫亂奸邪事，原非人所為，
　　守身如白玉，一點勿輕虧。
　　年少書生輩，淫書不可看，
　　暗中多斫喪，白壁恐難完。
　　花鼓灘簧戲，人生切莫看，（4）
　　忘廉並傷恥，受害萬千般。
　　淫戲休宜點，何人不動情？
　　害人還自害，妻女敗名聲。
　　戒爾勿貪財，貪財便有災，
　　此中原有數，何必苦求來。
　　財物眼前花，來時且漫夸，
　　細將天理想，勿使念頭差。
　　莫取人財物，良心競弗論，
　　銀錢雖到手，面目不留存。
　　世有黑心人，謀財挑禍根，
　　青天來霹靂，財去命難存。
　　窮漢小生意，全家仰力勤，
　　得錢能有幾，莫與爭毫分。
　　田產休爭奪，空將情義傷，
　　區區身外物，誰保百年長？
　　財勢難長靠，欺人勿太狂，
　　請看為惡者，那個好收場？
　　閑氣莫相爭，徒然害自身。
　　善人天保佑，何必鬧紛紛？
　　斗氣真愚拙，甘將性命輕，
　　忘身忘父母，不孝罪分明。
　　口角細微事，何妨讓幾分，
　　從來大災難，多為小爭紛。
　　官法苦難熬，相爭手無交，
　　倘然傷性命，誰肯代監牢？
　　小怨狂爭斗，旁人切勿幫，
　　須知人命重，惹出大災殃。
　　爭訟宜和息，官事切勿成，
　　有錢行好事，樂得享安平。
　　結訟最為愚，家財蕩盡無，
　　可憐忙碌碌，贏得也全輸。
　　唆訟心腸壞，明明不是人，
　　暗中雖取利，禍患貽兒孫。
　　一字千金值，存心莫放刁，
　　有才須善用，勿使筆如刀。
　　天道最公平，便宜勿占人，
　　天寬並地闊，何弗讓三分？
　　度量須寬大，將心好比心，
　　量寬終有福，何苦學兇人？
　　作惡橫行輩，便宜只占先，
　　一朝災難到，大錯悔從前。
　　竟不畏王法。好刁與逞兇，
　　欺人心地壞，頭上有天公。
　　負義忘恩者，原來不是人，
　　試從清夜裡，仔細省其身。
　　凡事隨天斷，何須太認真，
　　不妨安吾分，做個吃虧人。
　　誰保常無事，平居母笑人，
　　自家還照顧，看爾後來身。
　　慾望後人賢，無如積善先。
　　臨終空手去，難帶一文錢。
　　生意經營客，錢財總在天，
　　留心能積德，明去暗中添。
　　善事諸般好，無如救命先，
　　保嬰能積會，功德大無邊。
　　急難人人有，傷心可奈何，
　　此時為解救，陰德積多多。
　　更勸上頭人，休將婢僕輕，
　　一般皮與肉，也是父娘生。
　　萬物總貪生，須存惻隱心，
　　放生堪積德，祿壽好培根。
　　禽鳥莫輕傷，輕傷痛斷腸，
　　殺生多損壽，利害細思量。
　　滋味勿多食，生靈害百般，
　　乍過三寸舌，誰更辨咸酸？
　　牛犬與田蛙，功勞百倍加，
　　一門能戒食，瘟疫免全家。
　　惜字一千千，應增壽一年，
　　功名終有分，更得子孫賢。
　　字紙棄灰堆，天殃即刻來，
　　好將勤拾取，免難更消滅。
　　五穀休拋棄，須知活命根，
　　時時能借谷，便是福之門。
　　莫入賭錢場，如投陷馬坑，
　　終身從此誤，家業必消傾。
　　第一傷人物，無如鴉片煙，
　　此中關劫數，明者避為先。
　　過失須當改，人生幾十秋，
　　時來原不再，急速早回頭。
　　天地須知敬，清晨一炷香，
　　虧心多少事，每日細思量。
　　暗地勿虧心，須防鑒察神，
　　念頭方動處，天界已知聞。
　　正事須常干，休尋逸樂方，
　　試看勤力者，家自有餘糧。
　　技藝隨人學，營生到處尋，
　　一生勤與檢，免得去求人。
　　極盛敗之基，極衰興有時，
　　循環關氣數，立命在人為。
　　中國名教地，天生為丈夫，
　　智愚賢不肖，只是念頭殊。
　　詩句明明示，良言值萬金，
　　善人終就好，天道不虧人。
　　註：（1）斷機遷舍：指孟軻母親割斷機杼，訓子學習，三次更換居住地方，教子遠邪僻學禮義。
　　（2）孟與韓：指孟子與韓愈。
　　（3）偷香：昔賈充的女兒鐘情於韓壽，晉武帝曾以西域所獻之奇香賞予賈充，賈棄的女兒偷出來給韓壽。後以「偷香」指男女暗中調情。
　　（4）花鼓灘簧戲：都是舊時流行於江南一帶的曲藝。
