
憂來思遠望，高處殊非愜。 
夜露溼蒼山，秋陂滿黃葉。 
人隨雁迢遞，棧與雲重疊。 
骨肉暫分離，形神遂疲薾。 
紅旌渭陽騎，幾日勞登涉。 
蜀道藹松筠，巴江盛舟楫。 
小生即何限，簡誨偏盈睫。 
舊恨尚填膺，新悲復縈睫。 
因求種瓜利，自喜歸耕捷。 
井臼賴依鄰，兒童亦勝汲。 
塵容不在照，雪鬢那堪鑷。 
唯有餐霞心，知夫與天接。

