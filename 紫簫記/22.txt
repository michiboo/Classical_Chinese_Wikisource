
【番卜算】〔十郞上〕春色暗蓬萊。紫陌朝初下。玉堂鈴索動邊愁。寶劍悲離匣。
【夜遊朝】〔花卿石子英尙子毗上〕名勝翩聯西北去。時難駐離思愁餘。玉鏤衢鞍。花明攂劍。皎日寸心相許。
【皂羅袍】別酒寸腸裁繫。送將軍遠戍。侍子遙歸。紅亭一路羽旗飛。參差色映桃花水。〔合〕黃山路遶。靑驪去遲。呼儔戒旅。傷心此時。今朝撇下河梁袂。
【前腔】蚤是銷魂別去。似猿斷三聲。鶴迴五里。關山迢遞本難期。兼之蕩子多留滯。俺四人呵。〔合〕弓調鵲血。刀寒鸊鵜。邊頭意氣。崢嶸爲誰。條支再覩西王使。
【香柳娘】送征人淚滋。送征人淚滋。流塵曡騎。飄霞亂日翻紅斾。把心旌頓飛。把心旌頓飛。佳期後命催。閒敲唾壺碎。〔合〕聽邊頭笛吹。聽邊頭笛吹。折柳題梅。封書好寄。
【前腔】忍登臨送歸。忍登臨送歸。胡天漢地。長安曉日空迴袂。暖春雲雁飛。暖春雲雁飛。離聲怯路岐。鄕心轉嘹唳。
【尾聲】陌暖春煙醉柳絲。叫不住嘶塵別騎。還記取長樂疎鐘夜半時。
【前腔】惹春風鬢絲。惹春風鬢絲。南來北去。飄風泊浪寧由自。信人生馬蹄。信人生馬蹄。愁殺路傍兒。紅塵蔽千里。要封侯怎的。要封侯怎的。賣藥修琴。浮生一世。
