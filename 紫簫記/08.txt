
【似娘兒】〔十郞上〕山水仲長園。背關河搖落胡天。春風遊子悲鄕縣。破帽空憐。敝衣難護。誰家柳陌花源。
【錦纏道】銅池上綠生波。春明遠天。柳穗蘸輕煙。記將軍樓閣。暗露嬋娟。向俺挑銀甲。瀉紅螺。盤花鈿蟬。半空裏。響歌雲。玉碎珠連。薄倖的韻綿纏。他倚微風閃金屛半面。惹心懷骨興牽。趁寶馬靑門別院。聽百般鶯語妮花前。
