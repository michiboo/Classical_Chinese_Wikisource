
【小重山】〔末上〕瑞日山河錦繡新。邀歡臨翠陌。轉芳塵。共攀桃李出精神。風色好。西第幾留賓。　　銀燭映紅綸。此時花和月。最關人。翠盤輕舞細腰身。嬌鶯囀。一曲奏陽春。
【鳳凰臺上憶吹簫】李益才人。王孫愛女。詩媒十字相招。喜華淸玉琯。暗脫元宵殿試十郞榮耀參軍去七夕銀橋。歸來後。和親出塞。戰苦天驕。　　嬌嬈漢春徐女。與十郞作小。同受飄搖。起無端貝錦。賣了瓊筲。急相逢天涯好友。幸生還一品當朝。因緣好。從前癡妬。一筆勾消。
