
【天下樂】〔女官內臣上〕香爐撲扇侍金蟬。密炬籠綃鬭玉鈿。人影漸稀花露冷。踏歌吹度曉雲邊。
【玩仙燈】歸色滿銀蟾。好風光長明宮院。
【四邊靜】春光碧瑣芙蓉殿。複道煙花轉。玉女對星懸。金童承露偃。〔合〕步搖釵戰。凌波襪軟。〔女官扶玉科〕歸路擁嬋娟。珠宮錦霞蒨。
【前腔】春城夜色人深院。巧笑殘妝宴。坐冷燭花偏。啼殘香夢遠。〔合前〕
【前腔】琉璃甃路平如練。緩步多苔蘚。愛月幾人眠。行雲今夜免。〔合前〕
【前腔】宮車夾仗香雷輾。閃碎紅雲片。翠鳳減宵眠。銀虬淹曉箭。〔合前小玉〕
