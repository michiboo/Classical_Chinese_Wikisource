
【步步嬌】〔鄭六娘上〕紅焦抱泣囘雲帳。謾銀泥印仙掌。香雲結夢長。小玉窗前。夭桃葉上。倚得壻爲郞。輕鴛怕得風搖颺。
【醉扶歸】合歡衾覆着纔停帖。連心花結得好周遮。踹雙絲半步不離些。亂花風擺亞金泥蝶。李郞便是李輕車。關山點破香閨月。
【前腔】公母筍嵌着沒凹凸。牝牡銅鑄得沒歪邪。那烏兒呵。𦟈𦝀的做了管家爺。俺靑兒呵。俏乖哥轉眼將人撇。今後呵門兒㧁着暗咨嗟。燭心點着生疼熱。
【尾聲】男兒意氣本驕奢。怎顧得俺香娃小姐。只落得畫眉樓上遠山遮。
