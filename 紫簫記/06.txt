
【遶地遊】〔鄭六娘小玉浣紗上〕璚樓麗彩。春色囘雲海。閒院無人翠靄。
【前腔】〔四娘上〕團花細茝。檀板急相催。春晝瑣窗誰在。
【北折桂令】展纖蛾怯的輕寒。軃著春衫。略櫳雲鬟。無人處向曉窗圓夢。暗損嬋娟。被人兒早扢了眉窩翠粉。被人兒早奚落了臂上檀痕。玉軟花眠。枕障爐煙。小鸚哥刮絮絮厭得聽聞。
【黃鶯兒】畫額綵屛開。鳳窠團。弱線催。銀塘慢色春如海。葳蕤紫釵。玲瓏鏡臺。檀霞膩玉嬌痕在。四娘。這兩句詩眞好也。〔合〕羨多才。開簾動竹。疑是故人來。
【前腔】〔四娘〕夢笑轉紅腮。展銀襜。戲蝶迴。申腰小立迴闌外。香綦淺苔。深裾落梅。春閨暗恨頻眉帶。
【簇御林】凝粉面。映珠胎。似神僊出紫臺。龍章鳳質多奇彩。璚林玉樹風塵外。
【前腔】〔四娘〕他心良慧。影徘徊。不止你見了愛他。遍嬌娃擲菓囘。調琴獻帽多人愛。你見了呵。窺韓盼玉凝波待。
【尾聲】〔四娘〕隴西才子赴京來。〔小玉〕姓甚名誰。〔四娘〕知名李十郞。〔小玉〕知他還有新篇在。〔四娘〕你要許多怎的。〔小玉〕要寫入秦樓聲一派。
