
【北點絳脣】〔老和尙上〕寶焰金華。南無一切同名佛。燈幢影裏。顯諸天眷屬。滿月光明照。八萬四千齊降伏。雨花禪窟。遍巧風吹活。
【縷縷金】鳴沙路。火輪飛。流金鑠景送行暉。何處涼雲起。風生大地。息陰曾記坐禪枝。勞生幾時逸。
【耍孩兒】只見人生十歲。孩兒的顏如蕣華美。終朝遊戲薄昏歸。二十歲。駿馬光車。盈盈的高談雅麗。三十歲。舉鼎干雲氣欲飛。一心在功名地。四十連州跨郡。垂璫出入皇闈。
【五煞】幢旄五十時。歌舞羅金翠。婀娜六十成家計。容顏七十無歡趣。明鏡淸波嬾得窺。八十歲。聰明去。記不得前言往事。致政懸車。
【四煞】九十時。日吿衰。那些形體是志意。非言多謬。誤心多悸。平生感念交垂淚。孫子前來或問誰。人百歲。全無味。眼兒裏矇瞳濁鏡。口兒唾息涎垂。〔黃裳〕
【三煞】生意定何時。婆娑枯樹枝。等閒撇下人間世。當日裏春林囀鳥何遷次。今日後秋寺聞蟬止益悲。眼看見愁來至。憔悴了生花鐵樹。迤逗了落葉阿黎。
【二煞】暗送人生苦不知。夜來邊馬早朝雞。從今後塵心擺去歸禪諦。也知弱草空人相。贏得天花覆死屍。海香𦦨。日華慧。幹不盡蜉蝣故事。安不迭怖鴿禪枝。
【煞尾】〔黃裳〕長年已自悲。夜行還怎的。諸天蚤聽我香爐誓。禪師。我乞水焦牙已自遲。
