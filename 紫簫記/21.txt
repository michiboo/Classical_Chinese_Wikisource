
【天下樂】〔文武官上〕玉署金鈐紫禁通。芙蓉暉映鳳凰宮。三山日色黃圖外。四海雲光綠字中。
【卜算子】〔十郞上〕鸞鳳遶身飛。五色祥雲遞。姓字先傳帝主知。唱徹龍顏喜。
【滴溜子】聖天子。聖天子萬壽臨軒。春官的。春官的八柱擎天。人中選出神仙。總送上蓬萊殿。宮袍賜宴錦桃花。曲江排比醉春筵。
【前腔】笑從前。笑從前文章幾篇。高頭院。高頭院毷氉打遍。曲裏珠簾盡捲。還認得都知面。紅箋一片桂花香。今宵熱趕在誰邊。
【尾聲】鈴索一聲花滿院。這淸高富貴無邊。多和少留些故事與人傳。
