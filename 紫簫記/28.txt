
【一枝花】〔吐番王上〕香秔白蘭路。檉柳邏逤渡。槍槊大幟也三門豎。虎帶鷹冠。甲士連巫祝。寶楯護。高臺鼓。俺冒結朝霞。袍穿鐵褐。劍熒金縷。
【粉蝶兒】〔綺心上〕捻椀氈盤。共醉駝蹄酥酪。
【紅繡鞋】想爰劍豪傑秦華。想爰劍豪傑秦華。烏孤占斷羌婼。烏孤占斷羌婼。開枹罕。戰允衙。通跋布。走瓜沙。還起用。贊心牙。
【前腔】俺贊普氣擁山河。俺贊普氣擁山河。中書智弄乾戈。中書智弄乾戈。飛金箭。走零波。齊擂鼓。響吹螺。驅漢婢。打羌歌。
