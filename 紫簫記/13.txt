
【番卜算】〔小玉上〕屛外籠身倚。睡覺脣紅退輕蜂小尾撲香歸。颭得花憔悴。
【三換頭】嬌酣困媚。喚醒夢輕難記。亞粉枝紅墜。寒煤糝袖絲。好忒煞春無力。女孩兒沒緣由把相思。做場情事。葉染花欹也。手搓裙帶蕊。淺醉深慵。怎的那人兒沒話兒。〔桃鮑上〕
【傳言玉女】〔四娘〕翠袖籠寒。踏遍春塵無跡。〔櫻桃〕寶衣春瘦。正暮雲凝碧。〔合〕映餘紅斂。避掛簾殘日。
【三換頭】〔櫻桃〕人兒淸翠。話兒濃媚。親夫壻。好花枝蝶迷。捅着腰肢喘息。郡主。那日有人叫你做妻了。快活人也。命哥哥來了也叫聲妻。高頭怎的。戰着聲兒應。魂飛怎的支。記取靑衣。把這段香甜送與伊。
【勝葫蘆】〔鄭六娘上〕金屋明妝起鳳臺。姻緣好。謾遲囘。共道仙郞才貌今無對。怕絲蘿曾係。有時歸去杳難來。
【月上海棠】滿光輝。銀花錦燭香雲靉。看春風桂幕。喜氣蘭閨。匣中玉合璧光迴。掌中珠連環翠佩。〔合〕神仙配。年年寶鏡。歲歲瓊釵。
【前腔】〔四娘賀介〕湊良媒。朱絲畫縷同心帶。看蟾生綠桂。鳳遶靑槐。秦樓女碧玉簫吹。漢署郞紫薇花對。
【二郞神】紗窗內。碧珊瑚看菱花露彩。轉片月寒空生碧海。姮娥相對。曉雲初弄瑤臺。瀉翠窺紅鸞倚態。照澄心冰壺巧耐。〔四娘〕少說些影徘徊。看明朝雙笑人來。
【前腔】威蕤。玉花兒貫珠題翠蕾。鏤素燕差池啣細茝。玲瓏纈紐。璚抽寶䌰毰毸。慢簇輕搖垂鬢彩。插纖梁蟬鬆膩解。〔四娘〕怕插鬆了。明日放緊些。〔小玉〕呸。〔四娘〕謾推排。雲橫處枕側檀偎。
【風入松】軟雕胡帶笑與郞炊。〔四娘〕要你的酒喫。〔小玉〕情願點銀瓶玉薤。葡萄卓女燒春在。願舉案齊眉看待。〔四娘〕也要你唱。〔小玉〕使得。唱關睢酌彼金罍。〔四娘〕他還要三五頓夜飯喫。要囉噪你。〔小玉〕儘他喫。只要他有這福量。餐秀色。任多才。
【前腔】拂烏紗向曉平眉戴。〔四娘〕他要你做衣襬與他穿。〔小玉〕常事。愛幷州翦快。風生錦繡片雲裁。指領上繡針憑在。〔四娘〕你怎曉得他長短。又一時揣得他腰兒這熟。〔小玉〕想得。想身材暗圍腰帶。〔四娘〕若論他的腰帶儘是長大。〔小玉〕你做媒的好眼巧。怎的恁般相知了。巧眼色。劣情懷。
【玉交枝】燭花無賴。背銀釭暗擘瑤釵。待玉郞囘抱相偎愛。你此要些腔兒。顰蛾掩袖低迴。他喚你。不可就應他。千喚佯將一度囘。他畢竟先有些不緊要的話摩弄你。相挑巧着詞兒對。郡主。他叫你上牀。你只在牀帳外挨着。等他抱你上去。挽流蘇羅幃顫開又不可自家解衣襦。先打些格達兒。要他扯斷纔好。結連環紅襦懊解。
【前腔】做個鸞驚蝶駭。你假將指甲兒搵着他。亂春纖抵着郞腮。那人定不相饒。壓花枝要折新蓓蕾。郡主也索放軟些手了。那管得荳𦸅含胎。那時節白綾帕兒方便着。迸破紅雲玉峽開。哎。挺得人疼。你須聽着。斜抽沁露荷心靄。喫緊處花香這囘。斷送人腰肢幾擺。
【漿水令】憶年時紅鬆翠窄。正初婚膩腋雲𡟏。坐郞兜裏倒郞懷。薰籠卸襪。繡鳳眠鞋。細軀捱。含顰待。些兒受用疼還耐。拭紅綃。拭紅綃斜燈送睞。移繡枕。移繡枕引被佯推。
【前腔】〔四娘〕下鴛帷嬌殘薄黛。臨妝鏡巧對瑤臺。暗尋閒事笑還唉。餘紅偸覷。碎蕊愁揩。衣桁前。簾櫳外。蘭房新婦深深拜。賀新人。賀新人許多丰采。那郞君。那郞君底樣情懷。
【尾聲】靑玉案。紫琉盃。椀茗盤餐對舊醅。待十郞過了門。重開鳳燭宴冰媒。〔下〕
