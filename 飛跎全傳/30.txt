
　　詞曰：
　　寒思衣，餓思食。肉麻栗子等黃乾，五上六上來不得。
　　且說眾人上前聽佘貝念道：
　　鎮守交關、過渡、離京、密州等處地方盡盤大將軍；管理浙東、浙西一應湯水事；世襲饞王大十級趲祿七次饢為曉諭事：
　　照得本王性貪哺啜，世受國恩，今有饞勞譜五條，開列於後，凡軍民人等毋得有違，當自宜依遵：
　　一。本王赴宴處，須要碟蓋碗盛，各分爐案，如若把肉埋在碗底裡，定行重究。
　　一。本王赴宴處，須要叫陪面的廚子，不要一個老鼠屎壞鍋湯。如違不貸。
　　一。本王赴宴處，須要準備酒囊飯袋，打飯榔頭，如若一點不到，弄得湯湯水水，定行嚴責。
　　一。本王赴宴處，須要堆盤滿盞，恨少不嫌多，如若餵麻雀子似的，弄得人到嘴不到肚，必當重處。
　　一。本王赴宴處，須要日則推窗見亮，夜則燈燭輝煌，海味山珍和盤托出，如若藏頭露尾，決不姑寬。
　　以上諸條不過指其大概，還有有餘不盡，俟本王臨時指點迷窪。特示。
　　眾人聽佘貝念完，付之一笑，一鬨而散。次日，跎子請眾人吃晚酒，就在黑漆衙門擺了席。中間是抗囊菩薩、快活似神仙、懸天上帝、脫空祖師、佛眼神仙，浮雲、流水，南無僧、一眾僧、行腳僧、淌來僧，扁道士、廖道士、瘋道士、二道士、俊道士、懶道士，脫姑、換姑、現姑；東邊坐的是紅毛達子、倭蠻達子、苗蠻達子、反蠻達子、刁裡古怪，女中丈夫、瘋媽媽子、笑媽媽子、張花、李翠，洗清、賣怪、拉掛、帶戶、哇打、狄達、滾瓜、料熟，佘貝、秦與理、蔣情、蔣禮、蔣軟、蔣硬；西邊坐的是饢食精、白軍師、抓守備、哈裡糊圖、會討好、富家郎、混過去、殷發、楊遣、莊麻龍子、莊麻虎子、巴高、巴傑、看財童子，跎子在下奉陪。
　　眾人在席上說起饞王的告示，早有東邊席上海外天子的舊臣魏可好說道：「在下亦在食上講究，故自稱哺啜山人。有哺啜詩四首，待在下念出，望諸公改削，改削。」於是，高聲讀道：
　　其一夢食
　　　　陽台夢裡盛筵開，滿漢仙餚次第排。酒海層層今始見，肉林疊疊莫疑猜。
　　　　龍肝鳳髓馨香遠，兔舌猩唇美味來。切恨鄰雞催唱早，叫人佳味尚盈腮。
　　其二足食
　　　　一生從未似今朝，滿貫喉嚨盡酒肴。腹內蓬鬆須緩步，胸中飽悶莫彎腰。
　　　　老年逢此焉能化，脾胃難容不易消。試問華筵誰是主，石崇王鎧共相交。
　　其三傳示
　　　　敕封吃食號饞王，飯袋仍攜一酒囊。若遇人多休啃骨，每逢事急且澆湯。
　　　　三葷入口無同味，七簋充腸有異香。濺齒何須嫌箸速，堆盤滿盞一齊光。
　　其四會食
　　　　今朝相會眾饞尊，應是天宮降下神。盛席寧憂餚菲薄，華筵最喜酒清醇。
　　　　吃驚海內烹庖客，驚走城中鄙吝人。我欲回頭生八臂，湯餚酒果一齊吞。
　　魏可好讀完，眾人齊聲說道：「不意中原。海外有此二人，可謂天生一對，地長一雙，不是一家人不進一家門。」大家正在此說笑，忽報聖旨到了。
　　未知後事如何，一言難盡。 
