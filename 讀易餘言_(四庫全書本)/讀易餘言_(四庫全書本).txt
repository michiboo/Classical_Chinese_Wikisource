　　讀易餘言原序
　　銑童丱居陜聞蜀蘇氏茂之講易心樂之先君子亦篤好是經采長明訓咸出手録及壯仕於京會友繹習官為翰林得閲秘書至今五十年銑齒六十有三憂喜夷險履行處運亡一日而不體夫易也先儒解什詳矣繁矣好竒者求義於𧰼流為詭誕飛伏內甲五行互體以彼小術蕪我聖典夫皇羲畫卦文王周公係詞夫子作翼一也謂易道加詳可爾乃曰有羲易有文易有孔易支矣哉易有聖人之道四今尚𧰼者亡其裁尚占者失其法因夫子之贊明三聖之㫖以貞夫變以正其履𫝊是者倡於王弼備於程子斯時之宜也易之要也爰述管見於篇以暢二氏之疑者雲嘉靖庚子冬十一月庚子洹野崔銑序


