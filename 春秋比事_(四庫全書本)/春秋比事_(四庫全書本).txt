　　欽定四庫全書　　　　經部五
　　春秋比事目錄　　　　春秋類
　　第一卷
　　周天王
　　聘魯者八　　　　來求者三
　　來錫命者三　　　公及大夫朝如者八諸侯勤王者五　　王臣與諸侯盟會侵伐者十周戰伐敗救者四　王臣奔他國者三〈侵伐者十有一〉王室亂者四　　　叔帶之亂
　　子朝之亂　　　　儋括之亂
　　子札之亂　　　　總論
　　王臣見經者三十一
　　第二卷
　　二伯
　　齊桓公〈小白〉
　　㑹十五　　　　　諸侯十四國從齊終始小白抑強楚衞諸侯小白侵伐併吞執大夫
　　救國城國　　　　三伐戎
　　晉文公〈重耳〉
　　六國背服終始　　總論
　　第三卷
　　魯隠公
　　攝位非正　　　　及宋鄭仇好
　　事齊伐邾　　　　與戎盟㑹
　　受聘不朝　　　　始失禮
　　桓公
　　不書王　　　　　好鄭仇宋
　　齊魯交怨　　　　朝聘於桓
　　桓書烝嘗　　　　狩郎大閲
　　凌蔑小國
　　莊公
　　不道有三　　　　伐戎
　　閔公
　　遇弒責季子
　　僖公
　　既不能霸諸侯又不能守信義以衞中國
　　伐邾　　　　　　不朝王而事齊晉
　　書不雨
　　文公
　　始附晉而易齊終好齊而疎晉
　　大夫始僭
　　不修政不愛民不能馭臣
　　宣公
　　好齊仇晉　　　　不恤災異
　　公孫歸父專權奔亡與公孫敖相類
　　第四卷
　　成公
　　事晉背齊　　　　盟楚於蜀
　　襄公
　　大夫專恣　　　　夷狄盛強
　　邾莒來侮
　　昭公
　　季平子專權逐公
　　定公
　　紛紛多故　　　　陪臣叛逆盜寳器竊城邑
　　哀公
　　伐邾㑹吳　　　　魯大夫
　　第五卷
　　晉
　　晉世家
　　獻公　　　　　　惠公
　　與秦仇好　　　　襄公
　　晉與戎狄仇好終始
　　靈公　　　　　　成公
　　景公　　　　　　厲公
　　第六巻
　　悼公　　　　　　平公
　　昭公　　　　　　頃公
　　定公　　　　　　晉大夫
　　第七巻
　　齊
　　齊世家
　　僖公　　　　　　齊僖與紀終始
　　襄公　　　　　　孝公
　　孝公與狄終始　　昭公
　　懿公　　　　　　惠公
　　與莒國終始　　　頃公
　　靈公　　　　　　莊公
　　景公　　　　　　齊燕終始
　　悼公　　　　　　簡公
　　齊大夫
　　第八巻
　　宋
　　宋世家
　　穆公　　　　　殤公
　　莊公　　　　　閔公
　　桓公　　　　　襄公
　　襄公仇曹　　　成公
　　昭公　　　　　　文公
　　共公　　　　　　平公
　　平元景三公與魯交好稠宻〈平公殺世子附〉
　　元公　　　　　　景公
　　宋大夫
　　第九巻
　　鄭
　　鄭世家
　　莊公
　　莊公與齊衞宋魯陳蔡仇好終始
　　厲公　　　　　　宋魯與鄭廢立
　　鄭在小白時叛齊即楚
　　文公　　　　　穆公
　　靈公　　　　　襄公
　　悼公　　　　　成公
　　宋鄭仇好　　　衞鄭仇好
　　鄭許仇好　　　𨤲公
　　簡公　　　　　簡公與陳蔡宋仇好
　　定公　　　　　獻公
　　聲公　　　　　鄭大夫
　　第十卷
　　蒐狩總論　　　蒐
　　狩　　　　　　治兵大閲〈作甲作軍舍軍附〉城築總論〈內城者十八〉　城兩邑者二
　　鄉帥師城者三　　書築者八
　　外城六　　　　　獻㨗總論
　　田邑總論〈疆田墮邑附〉
　　第十一卷
　　郊總論　　　　　雩論
　　禘論　　　　　　烝嘗
　　逆祀從祀　　　　宗廟
　　宮室　　　　　　正朔
　　書即位不書即位
　　第十二卷
　　盟
　　經書公盟者十五　經書魯大夫盟者十公與外大夫盟諸侯之國必書其主盟而不書者有四
　　至若來盟五　　　涖盟四又因聘而盟者五經書諸侯交盟者四十其間霸主盟者十散盟者十六大盟十四
　　諸侯散盟十六　　大盟十四
　　經書大夫盟八其間散盟四大盟四
　　大盟四　　　　　經書楚之盟六
　　總論
　　第十三卷
　　㑹
　　經書公㑹一國者十有八
　　經書稱㑹公者三
　　經書內大夫會一國者八
　　經書霸主會者十
　　經書諸侯大會者十
　　經書諸侯散㑹者十
　　經書外大夫㑹者七
　　經書㑹楚七
　　經書㑹吳九
　　經書如㑹者三
　　經書夫人及內女㑹者六
　　總論
　　第十四巻
　　朝
　　按經書來朝者十六國
　　聘
　　經書聘而盟者四　經書夷狄來聘者五總論
　　第十五卷
　　侵伐
　　經書公侵者四　　經書大夫侵者三
　　經書侵我者四　　經書諸侯侵者二
　　經書大夫侵國十八
　　經書楚侵國七介人侵國一
　　第十六巻
　　伐
　　經書從王伐者一　經書公伐六
　　內大夫伐七　　　伐我者二十一
　　經書伯主伐者九
　　經書齊宋晉楚伐鄭者三十二其間齊伐者三
　　書宋伐一　　　　晉伐十五戍三
　　楚伐十七　　　　經書諸侯同伐國者八經書諸侯獨伐國十一
　　經書大夫同伐者十四
　　經書大夫獨伐二十九
　　經書獨稱國伐與狄同文者四
　　經書夷狄伐國者八
　　經書吳伐國六
　　第十七巻
　　戰
　　經書內與敵國戰者四
　　經書諸侯交戰者八
　　經書戰夷狄者八
　　第十八卷
　　救
　　經書王臣救者　　經書伯主救者
　　經書諸侯救者　　經書大夫救者
　　經書夷狄救者　　平
　　第十九卷
　　遂
　　經書王臣遂者　　經書霸主遂者
　　經書諸侯遂者　　經書大夫遂者
　　經書夷狄遂者　　次
　　第二十卷
　　夷狄
　　狄之交亂諸侯者八國

　　欽定四庫全書
　　春秋比事
　　提要
　　〈臣〉等謹按春秋比事二十卷舊本題宋沈棐撰棐始末無可考惟是書前有陳亮序稱其字文伯湖州人為婺之教官陳振孫書録解題曰按湖有沈文伯名長卿號審齊居士為常州倅忤秦檜貶化州不名棐也不知同父何以云然豈別有名棐而字文伯者乎然則非湖人也云云其説與亮異都穆聴雨紀談又據嘉定辛未廬陵譚月卿序以為莆陽劉朔撰併稱月卿親見劉氏家本此本不載月卿序亦未審穆何所據疑以𫝊疑無從是正以陳亮去棐世近姑從所序仍著棐名其書前以諸國類次後以朝聘征伐㑹盟事跡相近者各比例而為之説持論頗為平允本名春秋總論亮為更此名元至正中嘗刋於金華其本久燬世罕傳本故朱𢑱尊經義考注曰已佚此本前有中興路儒學教授王顯仁序葢猶從元刻傳録者也乾隆四十一年五月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀










　　春秋比事原序
　　春秋繼四代而作者也聖人經世之志寓於屬辭比事之間而讀書者每患其難通其善讀則曰以傳考經之事跡以經考傳之真偽如此則經果不可以無傳矣游夏之徒胡為而不能措一辭也余嘗欲即經以類次其事之始末攷其事以論其時庶幾抱遺經以見聖人之志客有遺余以春秋總論者曰是習春秋者之秘書也余讀之灑然有當於余心雖其論未能一一中的而即經類事以見其始末使聖人之志可以捨傳而獨攷此其為志亦大矣惜其為此書之勤而卒不見其名也或曰是沈文伯之所為也文伯名棐湖州人嘗為婺之校官以文辭稱而不聞以經稱也使其非文伯也此書可不傳乎使其果文伯也人固不可以淺料也因為易其名曰春秋比事鋟諸木以與同志者共之

