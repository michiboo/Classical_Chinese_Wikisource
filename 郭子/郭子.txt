[晉]郭璞
《郭子》
魏明帝世，使後弟毛曾與夏侯太初共坐，時人謂：「蒹葭倚玉樹。」禦覽四百四十七
時目夏侯太初：朗如明月入懷。禦覽四百四十七
許允婦是阮德如妹，奇醜，交禮竟，許永無復入理；桓範勸之曰：「阮嫁醜女與卿，故當有意，宜察之。」許便入見，婦即出提裙裾待之；許謂婦曰；「婦有四德，卿有幾？」答曰：「新婦所乏唯容，士有百行，君有其幾？」許曰：「皆備。」婦曰：「君好色，不好德，何謂皆備？」許有慚色，遂雅相重。初學記十九六帖二十一禦覽三百八十二
許允為吏部郎，多用其鄉裏，帝遣虎賁收允，婦出合戒允曰：「
明主可以理奪，難以情求。」允至，明帝核之，允答曰：「舉爾所知，」臣臣鄉人，臣所知也，願陛下檢校，為稱職與否？若不稱職，臣宜受其罪。」既檢校，皆官得二字書鈔引有其人，於是乃釋允。舊服敗壞，詔賜新衣。初被收，舉家號哭，允新婦自雲，「無憂，尋還。」作粟粥待之。須臾允至。類聚四十八書鈔六十又一百四十四禦覽八百五十九
孫秀降晉，武帝厚存寵之，妻以姨妹蒯氏，室家甚穆。禦覽引有此句蒯嘗妒，乃罵秀為「貉子」；秀大不平之，遂出，不復入。蒯氏自悔責，請救於武帝。時大赦，群臣鹹見，既出，帝獨留秀，從容言曰：「天下曠蕩，蒯夫人可得從其例不？」秀免冠謝，遂為夫婦如初。類聚五十二又三十五禦覽六百五十二
賈公閭女悅韓壽，問婢識否？一婢雲：「是其故主。」女內懷存想，婢後往壽家說如此。壽乃令婢通己意，女大喜，遂與通。禦覽五百與韓壽通者乃是陳騫女。世說惑溺篇註騫以韓壽為掾，每會，聞壽有異香氣，是外國所貢，一著衣，歷日不歇；騫計武帝唯賜己及賈充，他家理無此香；嫌壽與己女通，考問左右，婢具以實對，騫即以女妻壽。禦覽九百八十一未婚而女亡，壽因娶賈氏，故世因傳賈充女。世說惑溺篇註案二說不同蓋前一說是世俗所傳後一說則郭氏論斷也
王汝南少無婚處，自求郝普女。郝氏襄城人父匡字仲時一名普洛陽太守司空以為癡，司空昶也會無往婚對其音樂，便許之。禦覽四百九十
王東海初過江，王丞字安期東海內史登瑯邪山，嘆曰：「我由來不愁，今日直欲愁。」類聚三十五太傅雲：「當爾時形神俱往。」禦覽四百六十九
王安期為東海太守，小吏盜池中魚，綱紀推之，王曰：「與眾共之，魚何足吝。」禦覽四百九十九
潘安仁夏侯湛並有美容貌，嘗同行，人謂之連璧。初學記十九禦覽三百八十
冀州？史楊準二子，喬字國彥，髦字士彥，清平有識，一引誤作楊淮字彥清俱總角為成器。準與裴頠樂廣友善，遣見之。頠謂準曰：「喬當及卿，髦小減也。」廣謂準曰：「喬自及卿，髦尤精出。」準笑曰：「我二兒之優劣，」乃裴樂之優劣。論者皆許之。禦覽四百九又四百四十四
王渾與婦鐘氏共坐，見武子從庭前過，渾謂婦曰：「生兒如是，足慰人意。」婦笑曰：「若使新婦得配參軍，生兒故可不翅如此。」參軍是渾中弟，名淪字太沖，為晉文王大將軍，從征壽春，遇疾亡，時人惜焉。禦覽三百九十一
王渾妻鐘，生女甚賢明，令武子為妹擇佳婿，而未有其人。兵家子有才，欲以妻之；獨與母議：初不告，事定乃白。母曰：「誠是地也，自可貴，要當令我見之。」於是武子令此兵與群小雜處，使母微察之。母曰：「刑衣者汝可拔乎？」武子曰：「是。」母曰：「此才足以拔萃，然地寒，非長年不足展其才用；觀其形骨，恐不可與婚。」數年，果死。禦覽四百四十四
王武子，衛玠之舅也，語人曰：「昨與吾外甥並坐，炯然若明珠之在我側，朗然來映人。」後卒，人謂之看殺。初學記十九
孫子荊上品狀，王武子時為大中正，謂：「訪聞此人，非卿能拔。」自為之目已上十八字依禦覽引補曰：「天下英博，亮拔不群。」文選任昉齊竟陵文宣王行狀註禦覽二百六十五又四百四十七
王夷甫雅尚玄遠，又疾其婦貪，口未嘗言錢。婦欲試之，夜令婢以錢繞床，不得待。夷甫晨起，見錢閡之，令婢舉阿堵物。類聚六十六
王夷甫婦，郭太寧女，才拙而性剛，聚斂無厭。夷甫患之，以上四句亦見禦覽四百九十二而不能禁。時其鄉人幽州刺史李陽景都大俠，猶漢之樓護護字君卿郭氏甚憚之。夷甫驟諫之，乃雲：「非但我言卿不可，李陽景亦謂不可。」郭氏乃為少損。禦覽六百二十七
杜預拜鎮南將軍，朝士悉至，皆坐連榻；羊稚舒後至曰：「杜元凱乃復以連榻坐客？」不坐而去。書鈔一百三十三禦覽七百六
陸士衡初入洛，張公雲：「宜詣劉真長。」於是二陸既往，劉尚在哀制，性嗜酒，禮畢，初無他言，唯問：「東吳有長柄壺盧，齊民要術十引此句作長柄瓠卿得種不？」陸兄弟殊失望，乃雲悔往。禦覽三百八十九
陸士衡詣王武子，武子有數斛羊酪，指示陸機曰：「卿東吳何以敵此？」機曰：「千里蒓羹，未下鹽豉。」禦覽八百六十一又八百五十八書鈔一百三十五
盧誌於眾中問陸士衡：「陸抗是卿何物？」答曰：「如卿於盧毓。」士龍失色，既出戶，謂兄曰：「何至於此！彼或有不知。」士衡正色曰：「我祖父名播海內，寧有不知識者。」疑兩陸優劣，謝安以此定之。禦覽三百八十八
滿奮字武秋，高平人，畏風。在武帝坐，北窗作琉璃扉，實密似疏；奮有難色，帝問之，一引作帝乃笑之對曰：「臣若吳牛，見月而喘。」禦覽一百八十八又八百九十九
劉道真劉寶字道真高平人安北將軍少時漁，釣而憊於草澤，善歌嘯，聞之者無不留連。有一老嫗，識其非常人；甚樂其歌嘯，乃殺豚進之。道真食豚盡，了不謝。已上亦見禦覽三百九十二嫗見其不飽，又進一豚，又食半，余半還之。後道真為吏部郎，嫗兒為小令史，道真乃超用之。兒不知所由，問母而後知之；於是賫牛酒以詣道真。道真笑曰：「去去！無可復相報者。」類聚九十四又十九六帖六十二禦覽二百十九
劉道真嘗為徒，扶風王駿以五疋布贖之，既而用為從事中郎。書鈔六十八當時以為美談。禦覽六百四十二又八百二十
周叔治為晉陵，漢字叔治光群大夫西平貞侯頡弟周侯仲智送之；周侯顗字伯仁仲智名嵩次弟也叔治將別，泣涕不止，仲智恚之曰：「
困人及婦人別，惟知啼。」便捨去。周侯獨留與飲酒言語，臨別留涕，撫其背曰：「阿挐自愛」禦覽四百八十九
周伯仁道桓茂倫：欽奇歷落，可笑之人也。或雲是謝幼輿言。禦覽四百四十七
將軍王敦起事，丞相導率諸兄弟詣闕請罪；值周侯將入見，諸王甚有憂色。丞相呼周侯曰：「伯仁二字禦覽引有以百口賴卿。」周侯直過不應。苦相申救，既許，周大悅飲酒。及出，諸王猶在門，又呼顗，顗不與言，顧左右曰：「今年已上十三字書鈔引止作一曰字此依禦覽殺諸賊奴，當取一金印如鬥大系肘。」書鈔一百三十一禦覽六百八十二
郤太尉晚節絕好談論，既非所經，而甚矜之。書鈔九八十
王丞相性儉節，帳下甘果盈溢不散，入春爛敗，已上亦見禦覽九百六十四都督白之，公令拾去，敕雲：「不可使大郎知！」大郎名悅，字長豫。案二句是註禦覽四百三十一
王丞相雲：「雒下論以我比安期千里王丞字安期阮瞻字千里我亦不推此二人，唯共推王太尉夷甫也。」禦覽四百四十七
王丞相治揚州廨舍，案行而言：「我正為次道理此耳。」何次道少為王公所知重，故有此嘆。禦覽二百五十五
王丞相言：「刁元亮之察察，刁協字元亮戴若思之巖巖戴淵字若思卞望之峰炬，並一見我而服也。」禦覽四百四十七
王丞相拜司空，廷尉作兩角髻，葛裙拄杖，臨路邊窺之；嘆曰：「人言阿龍超，導小名赤龍阿龍故自超，」不覺步至臺門。禦覽三百九十四
王公有幸妾姓雷，頗與政事，納貨，蔡公謂之雷尚書。禦覽二百十二
庾公名位漸重，足傾王公；時庾亮在石頭，王公在冶城，忽風起揚塵，王公以扇拂之曰：「元規塵汙人。」元規庾亮字王公王導也類聚六六帖三
王丞相未令不看事。書鈔三十六案文有訛挩
謝公在東山畜妓，簡文曰：「安石必出與人同樂，亦何得不與人同憂。」謝安石也書鈔一百十初學記十五禦覽五百六十八有註
人問謝太傅；「王子敬可與先輩誰比？」謝答曰：「阿敬近王劉之間。」王修劉真長禦覽四百四十七
王子敬問謝公：「嘉賓何如道季？」嘉賓郤超小名庾和小名道季答雲：「道季誠抄撮清悟，嘉賓故自勝；桓公稱雲：桓溫也鏘鏘有文武」禦覽四百四十七
桓公問孔西陽；「安石何如文度？」孔思未答，反問公謂何如？答曰：「安石居然不可陸踐。」禦覽四百四十七
何次道充字次道嘗詣王丞相，以麈尾礭床，呼何共坐，曰：「來來！二字禦覽引有此是君坐。」禦覽一引作此君子坐也書鈔一百三十四禦覽三百九十二有註又七百三
王含為廬江，含字處宏敦兄也貪強狼藉。王敦欲護其兄，故於眾坐中稱：家兄在郡，為政定善？廬江人鹹稱之。時何充為主簿，在坐，正色曰「充即廬江人，所聞異於此。」敦默然。傍人為之反側，充神意自若。禦覽四百九十二又四百二十八
劉真長雲：「見何幼道飲酒，人傾家釀。」何唯字幼道也書鈔一百四十八
劉尹道桓溫：○如反蝟毛，眼如紫石棱，自是孫仲謀一流人也。禦覽三百六十八
瑯邪諸葛亡名面病鼠？，劉真長視之，嘆曰：「鼠乃復窟穴人面乎？」書鈔一百五十八禦覽三百六十五
王右軍道劉真長：「樹雲柯而不扶疏。」禦覽四百四十七
許侍郎顧司空俱作王丞相從事，嘗夜在丞相許戲，二人歡極。丞相便使入己帳中眠。顧至曉猶展轉不得熟寐；許上床便大鼾。丞相語諸客曰：「此中亦難眠處耳。」禦覽六百九十九又三百九十三
時有為王遵主簿，檢校帳下，遵說，語主簿；「欲與主簿周旋，無為知人幾案間事。」書鈔六十九
海西時朝堂猶闇，惟會稽王來，軒軒如朝霞之舉。書鈔七十
初熒惑入太微，尋廢海西；簡文既登祚，復入太微。帝惡之，時郗超為中書郎在直，引超入曰：「天命修短，故非所計，當無復近日事不？」超曰：「大司馬方外固封疆，內鎮社稷，必無若斯之慮。臣為陛下保之。」簡文因誦庾仲初詩曰：「士痛朝危，臣哀主辱。」其聲甚淒愴，郗受假還東，帝曰：「致意尊公，超父愔字方回家國之事，遂至於此，由身不能以道匡衡，思患豫防；愧嘆之深，言何能譬。」因泣下。禦覽四百六十九
簡文雲：「謝安南名奉字宏道清泠如其弟，弟名躬字宏遠學藝不如孔嚴。」嚴字彭祖禦覽四百四十七
晉撫軍雲：「何平叔巧累於理，嵇叔夜雋傷其道。」續談助四
佛經以為祛治神明，則聖可致。簡文雲：不知便可登峰造極，然陶冶之功故不可。」續談助四
王長史求東陽王蒙字仲祖撫軍不肯用。晉太宗簡文皇帝先為撫軍大將軍王後疾篤，臨終，撫軍哀嘆曰：「吾將負仲祖！」於此乃命用之。長史曰：「人言會稽王癡，真癡也。」會稽王簡文先封也禦覽七百三十九又四百九十
王仲祖謝仁祖同為王公掾，在坐，長史雲：「謝仁祖能作異舞。」王公命為之，書鈔一百七謝便起舞，神意甚暇。王公熟視。謂諸客曰：「令人思王安豐。」安豐王戎封也禦覽二百四十九
王仲祖酒酣起舞，劉真長曰：「阿奴今日不復減向子期。」書鈔一百七
王仲祖雲：「真長知我，勝我自知？」禦覽四百四十四
人有問王長史王仲祖也江霦群從兄弟者，王答雲：「諸江皆能自生活。」禦覽四百四十七
劉王共在○南酣宴，謝鎮西往尚書墓還，是葬後三日。諸人慾要之，真長雲：「仁祖應來。」便遣要之，果即回駕；諸人迎之，把臂便下；裁得脫幘，酣宴半坐，乃覺未得脫衰。禦覽五百四十七
王長史病已篤，王仲祖也寢臥，燈下轉麈尾而視之，嘆曰：「如此人曾不得滿四十！」及亡，劉尹臨殯，以犀柄尾著棺中，禦覽一引作以璧柄麈尾置柩中因慟絕。禦覽三百九十三又七百三書鈔一百三十四
範玄平汪字玄平在簡文坐，談欲屈，引王長史王仲祖也曰：「卿助我！」三字類聚引有王曰：「此非拔山之力所能救。」書鈔九十八類聚五十五禦覽六百十七
張憑舉孝廉，出京，負其才氣，必謂參時彥。欲詣劉真長，卿裏及同舉者鹹共哂之。張遂徑往詣劉，既前，處之下坐，通寒暑而已。真長方洗濯料事，神意不接，良久，張欲自發，而未有其請。頃之，王長史諸賢來詣，言各有隔而不通處，張忽遙於末坐判之，言約旨遠，便足以暢彼我之懷。舉坐皆驚，真長延之上坐。遂清言彌日，因留宿，遂復至曉。張退，劉曰：「卿且前去，我正爾往取卿，共詣撫軍。」撫軍簡文張既還船，同侶笑之曰：「卿何許宿還？」張笑而不答。須臾，真長至，遣教覓張孝廉船，同侶惋愕。既同載，俱詣撫軍。至門，劉前進，謂撫軍曰：「下官今日為公得一太常博士妙選。」既前，撫軍與之語，咨嗟稱善。數日乃止，曰：「張憑勁粹，禦覽一引作勃窣為理之窟。」即用為太常博士。禦覽六百十七又二百二十九書鈔六十七類聚四十六
許玄度在西州講，韓王諸人並在坐。林公每欲小屈，孫興公曰：「法師今日如著敝絮，在荊棘間行，觸地掛礙。」書鈔九十八
梁國楊氏子，年九歲，甚聰慧，孔君平詣其父，父不在，乃呼兒出。為設果，有楊梅，孔指示兒曰：「此貴君家果。」兒應聲答曰：「未聞孔雀是夫子家禽。」類聚九十一又八十七六帖二十又九十九禦覽三百八十五又四百六十七又五百十八又九百二十四案禦覽四百六十四引作楊修字德祖孔君平作孔文舉金樓子又以為楊周七歲時事
孫安國盛字安國往殷中軍許共語，殷名浩也往反精苦，賓主無間。左右進食，冷而復暖者數四。彼我奮擲麈尾，毛悉墮落，滿？飯中。賓主遂至暮忘？。書鈔一百三十四禦覽七百三殷方語孫卿曰：「公勿作強口馬！我當並卿控。」孫亦曰：「卿勿作冗鼻牛，我當穿卿頰。」禦覽三百九十
殷浩作揚州尹行，禦覽引作殷浩好作揚州劉君行日小暮，便命左右取被？；人問其故，答曰：「刺史嚴，不敢夜行。」類聚七十禦覽七百七
殷中軍廢後，恨簡文曰：「上人著百尺樓上擔梯將去。」初學記二十四
陶公自上流來，陶侃字士行也赴蘇峻之亂，含怒於庾公；庾公謂必戮己，進退無計。溫公乃勸詣陶公：「卿但徑拜，必無他，我為卿保之。」庾殊未了，而不得不往；乃從溫言詣陶。已上六句見禦覽引至便拜，庾風姿雅潤，陶見拜，不覺自起止之曰：「庾元規何緣拜陶士行。」書鈔八十五禦覽五百四十二
庾公為護軍，屬桓廷尉為索一柱吏；桓後遇見徐寧而知之，寧字安期東海人致與庾公而稱雲：「是海內清士。」禦覽四百二十六
世中稱庾文康為豐年玉，庾稚恭為荒年榖。禦覽四百四十七
庾道季雲：「藺相如雖千載死人，凜凜恆如有生氣；曹蜍李誌雖見在，厭厭如在九泉下。」類聚二十二禦覽四百四十七
畢茂世雲：「一手持蟹螯，一手持杯，拍浮酒池中，可了一生哉！」禦覽九百四十二
桓公宣武也年少至貧，嘗樗蒲失數百斛米，齒既惡，意亦沮；自審不復振，乃請救於袁彥道。桓具以情告，已上世說註引作桓公樗蒲失數百斛米求救於袁耽袁在艱中，欣然無忤；便雲：「大快，禦覽引有欣然句次作便即俱去出門雲我不但拔卿，要為卿破之。我必作快齒，卿但快喚。」已上四句世說註引作我必作采卿但大喚即脫其衰，共出門去。覺頭上有巾帽，擲去，著小帽。已上五句世說註引有之既戲，袁形勢呼咀音恆咀相呼慨牡，二字禦覽引有擲必盧雉；二人齊叫，敵家震懼喪氣，俄傾獲數百萬。已上二句世說註引作故家頃刻失數百萬也世說任誕篇註禦覽七百五十四
桓大司馬病篤，桓溫字元子也謝公省病，謝安字安石也從東門入；桓遙矚而嘆曰：「吾門中不久復見如此客。」禦覽四百五
衛晨為桓公長史，溫公甚重之。每宴，率爾提酒脯以就衛相對也。書鈔一百四十四
孫興公道曹輔佐雲：「才如白地明光錦，裁為負版褲；非無文彩，然酷無裁製。」書鈔一百二十九禦覽六百九十五
祖士少道右軍：「王家阿菟，菟羲之小名吾菟何緣復減處仲？」右軍道祖士少：「風領毛骨，恐沒世不復見如此人。」王子猷說：「
世目士少為清邁，我家亦以為澈朗。」禦覽四百四十七
承指辟王藍田為掾，庾公問丞相：「藍田何似？」王曰：書鈔六十八「真獨簡貴，不減父祖；然曠淡處故當不如爾。」三句原挩今依世說品藻篇補
光群王蘊指廳前擗曰：「我嘗在下得殘盤冷炙。」書鈔一百四十五禦覽七百五十八引雲王光群曰正得殘槃冷炙
殷仲堪雲：「三日不讀道德經，便覺舌本間強。」類聚十七禦覽三百六十七
王佛大曰：「三日不飲酒，覺形神不復相和親也。酒自引人入勝地耳。」書鈔一百四十八
謝萬嘗詣王恬，既至，坐少時，恬便入內。謝殊有喜色，謂必厚供待。良久，已上三句類聚引有沐頭散發而出；既亦不復坐，乃倨坐於胡床，在於中庭曬發，神色傲上，了無慚怍相對類聚引作了無酬對意於是而退。書鈔一百三十五類聚七十
謝哲字穎豫，陳郡人也，美風儀，舉止蘊藉，而襟懷豁然，為士君子所重。禦覽三百八十
萍之依水，猶卉植地，靡見其布，漠爾鱗被；物有常托，孰知所自。禦覽一千案文是郭景純萍贊疑禦覽誤題也
