　　乾隆四十九年十月初九日奉
　　上諭繄古帝王御世建極凝庥上有敷錫之君下享康寧之福洎乎近代史冊尠稱我
　　皇祖沖齡踐阼統馭寰區仁漸義摩涵濡休養康熈年間曽舉行千叟宴與中外臣民躋夀宇而迓繁禧誠為千載一時之嘉㑹朕誕膺丕緒敬紹鴻圖仰承
　　昊蒼眷顧福佑朕躬年逾古稀尚䏻康強勤政惟是斂時錫福期舉世咸登仁夀著於乾隆五十年正月初六日舉行千叟宴盛典用昭我國家景運昌期重熙累洽嘉與中外臣民耆老介祉延禧之至意所有一切事宜著各該衙門敬謹預備欽此
　　十一月二十三日奉
　　上諭眀嵗舉行千叟宴原定四品以下官員年六十五嵗以上者始准入宴現在人數已増至三千而官員與兵丁不同如必六十五嵗以上方准入宴則年過六十之職官不得邀榮者甚多著加恩凡在京四品
　　以下現任原任各員年過六十者俱准其入宴用昭普錫春祺加惠耆臣之至意欽此
　　十二月二十三日奉
　　上諭新正舉行千叟宴所有與宴之官員兵民年在九十以上者俱准其子孫一人扶掖入宴其文武大臣年逾七十者令其自行揣量如歩履稍艱亦准其子孫一人扶掖入宴以示朕優待耆年有加無已之至意欽此








　　欽定四庫全書
　　欽定千叟宴詩
　　提要
　　〈臣〉等謹案千叟宴詩三十六巻乾隆五十年奉
　　勑編洪惟我
　　皇上斟元陳樞體乾行健㑹歸有極徳合無彊曼夀延洪固預卜億萬斯年
　　康強逢吉而品彚含生得沐
　　盛朝之涵育亦旉與盛長百昌蕃秀熙熙然弗異
　　華胥在
　　廷紱珮既多符君奭之銘即蔀屋茅簷嵗以百齡䝉
　　賜者春官之籍亦縷指不能殫數豈但東都耆舊僅有潞公晉邑老人惟傳絳縣而已哉斯誠太平至治之徴也昔我
　　聖祖仁皇帝以海甸承平咸登仁夀曽以康熙壬寅詔開嘉宴以千叟為名我
　　皇上揚
　　烈覲
　　光克繩
　　祖武嵗乙巳正月六日
　　親臨賜宴式繼
　　前規一時龎眉皓首扶鳩杖瞻
　　龍顔者計三千餘人仍以千叟
　　賜名舉成數也亦循
　　舊典也燕飲歡洽
　　錫賚便蕃
　　睿藻先頒頌聲競作儒臣排次成編凡得三十六
　　巻既恭呈
　　御覽剞劂
　　頒行謹恭録入四庫全書以昭
　　久道化成之盛羙夫草木滋榮根抵盤深人知草木之滋不知天之功也川嶽流峙亙古貞固人知川嶽之流峙不知地之力也然則四海恬熈高年耆耉非臣民之自能夀惟
　　皇上之深仁厚澤培養而致此夀此〈臣〉等所以拜
　　手稽首為
　　聖人頌也抑
　　徳侔天地者
　　夀亦必符扵天地〈臣〉等能勿拜手稽首為
　　聖人祝哉乾隆五十四年四月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀




　　欽定四庫全書
　　欽定千叟宴詩總目
　　巻首一
　　御製詩〈附諸臣恭和詩〉
　　巻首二
　　聨句詩〈柏梁體一百韻〉
　　巻一
　　預宴十八人詩六十三首
　　巻二
　　預宴五十二人詩六十四首
　　巻三
　　預宴六十五人詩八十一首
　　巻四
　　預宴六十四人詩七十二首
　　巻五
　　預宴八十七人詩九十四首
　　巻六
　　預宴九十四人詩一百八首
　　巻七
　　預宴七十八人詩八十六首
　　巻八
　　預宴九十四人詩一百六首
　　巻九
　　預宴八十八人詩九十九首
　　巻十
　　預宴九十二人詩九十九首
　　巻十一
　　預宴六十九人詩八十四首
　　巻十二
　　預宴七十七人詩八十七首
　　巻十三
　　預宴九十二人詩一百四首
　　巻十四
　　預宴九十五人詩一百五首
　　巻十五
　　預宴七十六人詩八十五首
　　巻十六
　　預宴九十一人詩一百三首
　　巻十七
　　預宴九十一人詩九十六首
　　巻十八
　　預宴九十六人詩一百七首
　　巻十九
　　預宴九十三人詩一百五首
　　巻二十
　　預宴八十八人詩一百首
　　巻二十一
　　預宴九十人詩九十六首
　　巻二十二
　　預宴九十五人詩一百八首
　　巻二十三
　　預宴九十四人詩一百二首
　　巻二十四
　　預宴八十八人詩九十七首
　　巻二十五
　　預宴九十四人詩一百四首
　　巻二十六
　　預宴一百十一人詩一百三十首
　　巻二十七
　　預宴一百十一人詩一百三十一首
　　巻二十八
　　預宴一百六人詩一百二十六首
　　巻二十九
　　預宴一百五人詩一百二十五首
　　巻三十
　　預宴一百十二人詩一百二十七首
　　巻三十一
　　預宴一百二人詩一百六首
　　巻三十二
　　預宴九十五人詩一百五首
　　巻三十三
　　預宴一百四人詩一百十九首
　　巻三十四
　　預宴九十三人詩一百四首
　　綜計三十六巻預宴三千人詩三千四百二十九首




　　欽定四庫全書
　　欽定千叟宴詩〈乾隆五十年〉
