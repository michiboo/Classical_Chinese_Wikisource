魯有執長竿入城門者，初豎執之，不可入，橫執之，亦不可入，計無所出。俄有老父至，曰：「吾非聖人，但見事多矣。何不以鋸中截而入。」遂依而截之。廣記二百六十二
齊人就趙人學瑟，因之先調膠柱而歸，三年不成一曲。齊人怪之，有從趙來者，問其意乃知向人之愚。廣記二百六十二
楚人有擔山雞者，路人問曰：「何鳥也？」擔者欺之曰：「鳳皇也！」路人曰：「我聞有鳳皇久矣，今真見之，汝賣之乎？」曰：「然！」乃酬千金，弗與；請加倍，乃與之。方將獻楚王，經宿而鳥死。路人不遑惜其金，惟恨不得以獻耳。國人傳之，咸以為真鳳而貴，宜欲獻之，遂聞於楚王。王感其欲獻己也，召而厚賜之，過買鳳之值十倍矣。廣記四百六十一
楚人居貧，讀《淮南》，方得「螳螂伺蟬自鄣葉可以隱形」，遂於樹下仰取葉。螳螂執葉伺蟬，以摘之，葉落樹下；樹下先有落葉，不能復分，別埽取數鬥歸。一一以葉自鄣，問其妻曰：「汝見我不？」妻始時恆答言「見。」經曰乃厭倦不堪，紿云：「不見。」嘿然大喜，賫葉入市對面取人物，吏遂縛詣縣。縣受辭，自說本末。官大笑，放而不治。御覽九百四十六
漢司徒崔烈辟上黨鮑堅為掾，將謁見，自慮不過，問先到者儀，適有答曰：「隨典儀口倡。」既謁，贊曰可拜，堅亦曰可拜；贊者曰就位，堅亦曰就位。因復著履上座，將離席，不知履所在，贊者曰履著腳，堅亦曰履著腳也。御覽四百九十九
桓帝時有人辭公府掾者，倩人作奏記文；人不能為作，因語曰：「梁國葛龔先善為記文，自可寫用，不煩更作。」遂從人言寫記文，不去葛龔名姓。府君大驚，不答而罷。故時人語曰：「作奏雖工，宜去葛龔。」御覽四百九十六 案後漢書葛龔傳註雲，龔善為文奏。或有請奏以幹人者，龔為作之。其人寫之，忘自載其名，因並寫龔名以進之故。時人為之語曰：「作奏雖工，宜去葛龔。」 見笑林與御覽引異
某甲廣記引作魏人夜暴疾，命門人鉆火。其夜陰暝，不得火，催之急，廣記引作督迫頗急門人忿然曰：「君責之亦大無道理！今闇如漆，何以不把火照我？我當得覓鉆火具，類聚八十御覽八百六十九然後易得耳。」孔文舉聞之曰：「責人當以其方也。」廣記二百五十八
趙伯公類林作翁為人肥大，夏曰醉臥，有數歲孫兒緣其肚上戲，因以李子八九枚內○臍中。既醒，了不覺；數曰後，乃知痛。李大爛，汁出，以為臍穴，雕玉集引作膿懼死乃命妻子，處分家事，泣謂家人曰：「我腸爛將死。」明曰，李核出，尋問，乃知是孫兒所內李子也。御覽三百七十一又九百六十六雕玉集十四類林雜說十
伯翁妹肥於兄，嫁於王氏，嫌其太肥，遂誣雲無女身，乃遣之。後更嫁李氏，乃得女身。方驗前誣也。類聚雜說十
漢世有人年老無子，家富，性儉嗇；惡衣蔬食，侵晨而起，侵夜而息；營理產業，聚斂無厭；而不敢自用。或人從之求丐者，不得已而入內取錢十，自堂而出，隨步輒減，比至於外，才余半在，閉目以授乞者。尋復囑雲：「我傾家贍君，慎勿他說，復相效而來！」老人俄死，田宅沒官，貨財充於內帑矣。廣記一百六十五
姚彪與張溫俱至武昌，遇吳興沈珩於江渚守風，糧用盡，遣人從彪貸鹽一百斛。彪性峻直，得書不答，方與溫談論。良久，敕左右：倒鹽百斛著江水中。謂溫曰：「明吾不惜，惜所與耳！」廣記一百六十五御覽八百六十五
沈珩弟峻，字叔山，有名譽，而性儉吝。張溫使蜀，與峻別，峻入內良久，出語溫曰：「向擇一端布，欲以送卿，而無粗者。」溫嘉其能顯非。已上亦見類聚八十五御覽八百二十續談助四又嘗經太湖岸上，使從者取鹽水；已而恨多，敕令還減之。尋亦自愧曰：「此吾天性也！」廣記一百十五六
吳國胡邕，為人好色，娶妻張氏，憐之不舍。後卒，邕亦亡，家人便殯於後園中。三年取葬，見冢土化作二人；常見抱如臥時。人競笑之。廣記三百八十九
平原陶丘氏，取勃海墨臺氏女，女色甚美，才甚令，復相敬。已生一男而歸母丁氏，年老，進見女。女既歸而遣婦。婦臨去請罪！夫曰：「曩見夫人，年德以衰，非昔曰比。亦恐新婦老後，必復如此！是以遣，實無他故。」御覽四百九十九
漢人有適吳，吳人設筍，問是何物？語曰竹也！歸煮其床簀而不熟，乃謂其妻曰：「吳人轣轆，欺我如此！」筍譜下紺珠集十一
吳人至京師，為設食者有酪蘇，未知是何物也，強而食之，歸吐遂至困頓。謂其子曰：「與傖人同死，亦無所恨；然汝故宜慎之。」類聚七十二御覽八百五十八
南方人至京師者，人戒之曰：「汝得物唯食，慎勿問其名也！」往詣主人，入門內，見馬矢，便食之；覺惡臭，乃止步。進見敗屩棄於路，因復嚼，殊不可咽。顧伴曰：「且止！人言不可皆信。」後詣貴官，為設？，一引作饌因見視曰：「汝是首物，一引作戒故昔物且當勿食。」御覽六百九十八又八百五十一
太原人夜失火，出物，欲出銅槍，誤出熨，便大驚怪。語其兒三字類聚引有曰：「異事！二字類聚引有火未至，槍已被燒失腳。」書鈔一百三十五類聚七十二御覽七百五十七
平原人有善治傴者，自雲：「不善，人百一人耳。」有人曲度八尺，直度六尺，乃厚貨求治。曰：「君且○。」欲上背踏之。傴者曰：「將殺我！」曰：「趣令君直焉知死事。」續談助四
某甲為霸府佐，為人都不解。每至集會，有聲樂之事，己輒豫焉；而恥不解，妓人奏曲，贊之，己亦學人仰贊和。同時人士令己作主人，並使喚妓客。妓客未集，召妓具問曲吹，一一疏著手巾箱下。先有藥方，客既集，因問命曲，先取所疏者，誤得藥方，便言是疏方，有附子三分當歸四分。己雲：「且作附子當歸以送客。」合座絕倒。御覽五百六十八
有人吊喪，並欲賫物助之，問人：「可與何等物？」人答曰：「錢布榖帛，任卿所有爾！」因賫一斛豆置孝子前，謂曰：「無可有，以一斛大豆已上十四字據廣記引補相助。」孝子哭喚奈何，己以為問豆，答曰：「可作飯！」孝子復哭喚窮己曰：廣記引作孝子哭孤窮奈何曰造豉孝子更哭孤窮曰「適有便窮，自當更送一斛。」類聚八十五廣記二百六十二
人有所羹者，以杓嘗之，少鹽，便益之。後復嘗之向杓中者，故雲鹽不足。如此數益升許。鹽故不堿，因以為怪。御覽八百六十一
甲買肉過都，入廁，掛肉著外。乙偷之，未得去，甲出覓肉，因詐便口銜肉雲：「掛著門外，何得不失？若如我銜肉著口，豈有失理。」御覽八百六十二書鈔一百四十五
有甲欲謁見邑宰，問左右曰：「令何所好？」或語曰：「好公羊傳。」後入見，令問：「君讀何書？」答曰：「惟業公羊傳。」試問：「誰殺陳他者？」甲良久對曰：「平生實不殺陳他。」令察謬誤，因復戲之曰：「君不殺陳他，請是誰殺？」於是大怖，徒跣走出。人問其故，乃大語曰：「見明府，便以死事見訪，後直不敢復來，遇赦當出耳。」廣記二百六十
甲父母在，出學三年而歸，舅氏問其學何得，並序別父久。乃答曰：「渭陽之思，過於秦康。」既而父數之：「爾學奚益？」答曰：「少失過庭之訓，故學無益。」廣記二百六十二
甲與乙鬥爭，甲嚙下乙鼻。官吏欲斷之，甲稱乙自嚙落。吏曰：「夫人鼻高耳口低，豈能就嚙之乎？」甲曰：「他踏床子就嚙之。」廣記二百六十二
傖人慾相共吊喪，各不知儀。一人言粗習，謂同伴曰：「汝隨我舉止。」既至喪所，舊習者在前，伏席上，余者一一相髡於背；而為首者以足觸詈曰：「癡物！」諸人亦為儀當爾，各以足相踏曰：「癡物！」最後者近孝子。亦踏孝子而曰「癡物！」廣記二百六十二
有癡婿，婦翁死，婦教以行吊禮。於路值水，乃脫襪而渡，惟遺一襪。又睹林中鳩鳴雲：「○鴣○鴣！」而私誦之，都忘吊禮。及至，乃以有一襪一足立，而縮其跣者，但雲：「○鴣○鴣！」孝子皆笑。又曰：「莫笑莫笑！如拾得襪，即還我。」廣記二百六十二
有人常食蔬茹，忽食羊肉，夢五藏神曰：「羊踏破菜園！」紺珠集十三
