上元夫人，道君弟子也。亦太古以來得道仙籍，亞於龜臺金母。金母所降之處，多使侍女與聞，邀為賓倡。漢孝武好神仙之道，禱醮名山以求靈應。元封元年辛未七月七夜二鼓後，西王母降於漢宮。帝迎拜稽首，侍立久之。王母令帝坐，設以天廚。言宴粗悉，命駕將去。帝下席叩頭，請留殷勤。王母復坐，乃命侍女郭密香邀上元夫人同宴於漢宮事載《金母元君傳》。宣帝地節四年乙卯，咸陽茅盈受黃金九錫之命，為東嶽上卿司命真君太元真人。是時，五帝君授策既畢，各昇天而去。茅君之師總真王君、西靈王母與夫人，降於句曲之山金壇之陵華陽天官，以宴茅君焉。時茅中君名固，小君名衷，王母王君授以靈訣，亦授錫命。紫素之榮，固為定錄。君衷為保命君，亦侍真會。王君告二君曰:夫人乃三天真皇之母，上元之高尊，統領十方玉女之籍，汝可自陳。二君下席再拜，求乞長生之要。夫人憫其勤志，命侍女宋闢非出紫錦之囊，開綠金之岌，以三元流珠之經、丹景道精經、隱仙八術經、太極錄景經，凡四部，以授二君。王母復劫特地李方明出丹瓊函披雲珠之岌，出玉佩金噹經、太霄隱書經、洞飛二景內書，傳授二君。各受書畢，王母與夫人告去。千乘萬騎，升還太虛矣。
南極王夫人，西王母第四女也一雲第三女，名林，字容真，一號紫元夫人，或日南極元君。理太丹宮，受書為金闕聖君，上保司命。漢平帝時，降於陽洛山石室之中，授清虛王君太上寶文等經三十卷。夫人著錦被青羽裙，左佩虎書，右帶揮靈，可年十六七，形貌真正，天姿奄靄。乘羽寶車，駕以九龍，女騎九千。居渤陽舟海長離山中，主教當為真人者。
右英王夫人，西王母第十三女，名媚蘭，字申林《總仙奇紀》雲中林。治滄浪山，受書為雲林夫人。晉哀帝興寧三年七月降句曲山，《真誥》雲:滄浪雲林右英夫人。
紫微王夫人，名清娥，字愈音《真誥》雲愈意，王母第二十女也。昔降授寶神經與清靈裴真人，行之得道。晉哀帝興寧三年乙丑六月，與九華安妃、二十三真人、十五女仙降句曲，授道於真人楊羲也。夫人鎮羽野玄隴，主教當成真人者也。夫人作服木序，在上清經。
太真王夫人，王母之小女也。衣服奇麗，姿容絕世，年可十六七。時以兒為三天太上府都官司直，被降主東嶽。夫人暫來往於岱宗山，石室高崖，重巖深隱，人邇所不能到，去地千餘丈。中有玉幾金林，珍物奇偉。每彈一弦之琴，即百禽飛集，鼓舞聽之。時乘一白龍，周旋四海。仙人馬明生嘗為縣吏，為賊所傷。瘡甚，殆死。遇夫人救之，數年後夫人令明生師安期生，受金液還丹，修煉昇天。
北元中玄道君李慶賓之女，太保玉郎李靈飛之小妹。受書為東宮靈照夫人，治方丈臺第十三朱館中。夫人著紫錦衣，帶神虎符，握流金鈴。有兩侍女，年可二十許。夫人年可十三四許。
女仙王觀香字衆愛，周靈王第三女也。是宋姬所生，於子喬為別生妹。受子喬飛解脫網之道，得去入維外書作維字氏山中，後俱與子喬入陸渾，積三十九年道成，白日沖天。《真誥》雲:受書為紫清宮。內傳:妃領東宮中，候真夫人、子喬弟兄七人得道五男二女。其眉壽是觀香之同生兄，亦得道。
鈎翼夫人，齊人也，姓趙。少好清靜，病外六年，右手捲，飲食少。漢武帝時，望氣者雲:東北有貴人氣。推而得之，召到。姿色甚偉，武帝發其手而得玉，鈎手得展。幸之，生昭帝，武帝。尋害之，殯屍不冷，而香一月。後昭帝即位，更葬之，棺空，但有絲履，故名其宮曰鈎翼。後避諱改為弋。
麻姑乃王方平之妹，修道得仙，年可十八許，於頂中作髻，餘髮散垂至腰。其衣有文章，光彩耀日，世所無有也按道書雲:老君歷觀無極世界，三災九厄，十芒八難，示以禳除之法。中有遣北方黑騎、天官兵馬、倉老麻姑、五億萬騎等語。則知麻姑浩劫之高真，乘運應世，有自來矣。昔方平降蔡經家，遣使邀麻姑同宴，各進行廚，皆金盤玉杯。餚膳多是諸花，而香氣達於內外。擘麟脯如行柏炙，進天酒如飲瓊漿。麻姑曰:接侍以來，見東海三為桑田。向到蓬萊，水乃淺於往日。會將臧半也，將復揚塵也。麻姑手爪頗似烏爪，蔡經心言背癢，時得此爪以爬背，當佳也。方平已知經心中所言，即使神吏鞭之曰:麻姑神人也，汝可萌妄想哉。宣州有麻姑仙壇，建昌軍有麻姑山，靈遜非止一處。宋徽宗政和問，寵褒麻姑為真寂沖應元君。寧宗嘉泰問，改封虛寂沖應真人。
漢時南陽公主出降王咸，屬王莽秉政，公主夙慕清虛，崇尚至道，每追慕文景之為理。又知武帝之世，累降神仙，謂咸曰:國危世亂，非女子可以扶持。但當自保恬和，退身修道，稍遠塵境，必可延年。若碌碌隨時，與世進退，恐不見免於支離之苦，奔迫之患也。咸儸倪世祿，未從其言。公主遂於華山結廬柄止。歲餘，精思丹道，真靈感應，遂捨廬室而去。人或見之，徐徐絕壑乘雲氣，冉冉而去。咸入山追之，越巨壑，昇層巔，涕泗瞻望，漠然無邊。忽於嶺上見遺朱履一雙，前而取之，已化為石矣。因謂之公主峰，潘安仁為記，行於世。
郭勺藥，漢度遼將軍束平郭賽女也。少好道篤誠，真人因授其六甲而得道。今或遊玄洲，或處東華方諸臺也。
趙愛兒者，幽州刺史劉虞別駕趙該姊也。好道得屍解，後又受符，見居東華方諸臺。
女仙王魯連，魏明帝城門校尉范陽王剛女也《真誥》雲王伯綱女，未審孰是。剛得道於元洲。魯連見父沖天，遂勤志修道，入陸沈山遇太一真人，授以飛昇之法。行之，白日昇天。
夫人姓魏名華存，字賢安，任成人，即晉武帝左僕射魏舒之女。天才卓異，性樂神仙。年二十四，父母強逼以事南陽劉又諱彥。幼為修武令，夫人隨之。遂因請閑齋於別室，謹修道法。入室百日，所期仙靈，精思希感。季冬夜半，感四真人降於靖室，而授道要。後衆真再降，令夫人託疾屍解，楓輪命訪王屋清虛洞天，奉天帝君命傳玉札金文，位為紫虛元君，領上真司命，主諸學道生死圖籍，攝御三官關較罪考，又加南嶽夫人，比秩仙公治大霍山洞臺，後成帝咸和四年，諷輪下迎升天。杜甫望嶽詩云:南嶽配朱雀，秩禮自百王。欽吸領地靈，鴻洞半炎方。邦家用祖典，在德匪馨香。巡狩何寂寥，有虞今則亡，洎五隘世網，行邁越瀟湘。渴日絕壁出，漾舟清光旁。祝融五峰尊，峰峰次低昂。紫蓋獨不朝，爭長業相望。恭聞魏夫人，群仙夾翱翔。有時五峰氣，散風如飛霜。牽迫限修途，未暇杖崇岡。歸來覬命駕，沐浴休玉堂。三嘆問府主，曷以贊我皇。牲璧忍衰俗，神其思降祥。夫人壇在南嶽中峰之前，巨石之上，是一片大石，方可丈餘。其形方穩，下圓上平，浮寄他石之上。嘗試一人推之，以能轉動，人多則屹然而定，相傳以為靈異，往往神仙幽人遊息其上。奇雲靈氣，彌覆其頂。《丹臺錄》雲:魏夫人為紫虛元君，治南嶽。《真誥》雲:上真司命南嶽真人。
九華安妃，古之得道女仙也。晉哀帝興寧三年六月十五夜，紫微王夫人降授真人楊羲道要，與一神女俱來，著雲錦矚，上丹下青，文彩光鮮，視之年可十三四許。左右又有兩侍女，一侍女手中持一錦囊，長一尺二寸，以盛書，有十餘卷。以白玉檢囊口，見刻檢上字雲:玉清神虎內真紫元丹章。其一侍女捧一白箱，以絳帶束絡之。白箱似象牙形也。一侍女年可十七八，皆整飾非常。神女及侍者顏容瑩潔，鮮徹如玉，香氣馥亂如燒香嬰也注香嬰出外國。紫微夫人曰:此是太虛上真元君金臺李夫人之少女也，昔嘗詣龜山學上清道。道成，受太上書命為紫清上官九華真妃者也。於是賜姓為安，名鬱嬪，字靈簫。真妃至，良久手中先握三枚棗，色如乾棗而形長大，內無核，其味甘美，異常棗。真妃以一枚與楊羲食之。畢，真妃作文相贈，又紫微王夫人亦作文相曉。諸真人皆受書畢，各去，獨真妃少留，命侍女發檢囊中，出上清玉霞紫映內觀隱書、上清還晨歸童日暉中元，共二卷，皆三元八會之書也，付楊羲，令寫之。又雲:君若不耐風火之姻，欲抱真形於幽林者，且可尋劍解之道作告終之術也。楊羲後果劍解隱化，後遂飛昇。
女仙河北王母，蓋有道者，莫知其年紀，惟見重白和一人。和字仲理，魏朝仙人也。和每拜王母，常坐而止之。語諸人言:阿和是吾鄰家兒，吾少所長者。晉武之末，和別去，雲:被崑崙召。遂去，不知所之。惠帝元康二年，相識人見和在華陰山中，乘虎從王母，四五人顏色更少。寄謝其親甚分明。
韓西華者，不知何許人也。慈愛於物，常行陰功，至於峭翹微命，皆愛而護之。學道得仙，今在嵩山洞天之中。
女仙王抱臺，不知何所人。得道為主仙道君之侍女，居元洲之宮。洲之四面，元濤波天，非人跡所到。昔清虛王真人隨西城王君登此洲，上詣仙都闕，下朝謁主仙道君。君命抱臺披綠輥瓊岌，出隱書龍文、八靈真經，以授清虛真人。
女真王妙想，幼年入道，居蒼梧山黃庭觀，闢穀服氣，結宇臨選水之傍。五十餘年，貌如十八九歲人。每持念黃庭，精誠感通。一日，忽有靈香鬱烈，祥雲滿庭，天樂震空，光燭壇殿，千乘萬騎，浮空而下，旌幢鶴蓋，導九龍之輩，下降壇前。見一仙官羽衣寶冠，劍佩曳履，陞殿而坐，身有五色光。妙想即往瞻謁，仙官謂妙想曰:吾乃往昔有虞氏之君帝舜也，勞厭萬國，養道此山。每欲誘教後人，使之知道，而世無可教授者。夫道在於內不在於外，道在爾身不在他人，玄經所謂修之於身其德乃真也。頃者，地司奏汝居山三十餘載，初終如一，守道不邪，存念精誠，遵稟科戒。若無所成證，此乃道之棄人也。玄經雲:常善救物，故無棄物。道之布惠周普，物物皆欲成之，人人皆欲度之。但世人福果單微，道氣膚淺，不能精專勤久，道氣未應，而已中息。是人自棄道，非道棄人也。汝精誠一志，期以百生千生，望於所證，不怠不退，深可愍也，吾昔遇太上老君，示以道德真經，理國理身，度人行教，可以通天地，貫萬物，為行化之要，修政之本，非言可諭，但世俗浮詐，嗤謙光為懦怯，輕退身為迂劣，笑絕聖棄智為荒唐，鄙絕仁棄義為逕庭，蓋末世之迷妄也。玄聖之意，將欲還淳復樸，祟道黜邪。斜徑既除，至道自顯。淳樸既立，澆競自驅。則裁製之義無所施，兼愛之慈無所措，昭灼之聖無所用，譏譎之智無所行，天下混然歸乎大順，此玄聖之大旨也。吾以曆數既往，歸理玆山，常以久視無為之道分命仙官，下教於人。蓋上聖高真愍劫曆不常，代運流轉、陰陽倚伏，生死推還，俄爾之問又及陽九百六之會，孜孜下教以救於人，尤切於世人之求道也。世人求道，若存若亡，繫念存心，萬中無一。天真憫俗，常在人問隱景化形，隨方開悟。此山九峰，皆有宮室，真官主之。其下有寶玉五金，靈芝神草，三天所鎮之藥，太上所藏之經。或在石室洞臺，雲崖嶔谷，皆有靈司主掌，無毒螫鷥攫之物。可以度世，可以養生，可以修道，可以登真也。汝居山以來，未嘗遊覽四表，俯娣岑巒，固不得而知也。勉而修之，佇駕景策空，然後倒景而研其本末也。於是命侍宸以道德二經及駐景靈文授之而去。自是一年或三五降於黃庭觀。後數年，妙想向日昇天，所居觀改為營道觀。玆山以舜修道之所，故曰道州，老君嘗以《道德經》授舜於此可驗。故河上公雲:吾著此書已一千七百歲也。
女仙王奉仙，宣州人也。家貧，父母耕識為業。奉仙年十四，於田中忽見青衣童少女十許人，與之嬉戲，良久散去。他日，往田所見之如舊。月餘，諸女夜集其家，終夕言笑，達旦方去。或擁珍果般饑而來，非世所有。其房甚狹，來衆雖多，不覺其隘。父母疑而伺之，終無所見。又疑妖物所惑，詁責甚切，每託他辭以對。自是諸女晝日往來，與之遠遊，無所不屆，及暮乃返。奉仙自此不飲不食，漸覺其異。一日近父母見在庭竹之杪，墜身投地。因問其故，方乃言所遇皆是仙女，每週遊天上，自此竹竿上昇往來。諸女又剪奉仙之髮，前齊眉目，後垂到肩，積年不復長。而肌膚豐潔若冰玉，明眸異貌，天人之相也。又智辯明悟，人所不及，言論之理，契合要妙。嘗與高達之人言曰:某所遇者道也，所得者仙也，所見之女皆女仙也。每到天宮見上仙所居，仙人多被服文繡，蕾買冠霜簡，執仙花靈草，詠吟洞章。或登雲門芝田，瑤宮瓊闕，話長生度世之事。行於星漢之上，不知其幾千萬里也。初到天上，曰大有宮，天尊處廣殿之中，萬真侍衛？天人無數也。奉仙謁見，天尊命左右以玉漿一杯賜之，謂奉仙曰:汝有仙骨，法當上仙。由世運未滿，五十年方復還此。百穀之實，食之傷人真氣，草木之果，食之損人年壽，汝宜闢穀養真。自此不食二十年矣。夫天尊化於天上，主宰萬物，若世人之父也。世尊化於世上，勸人以善，若世人之母也。儒典行於世間，若世人之兄長也。舉世人如嬰兒焉，但識其母，不知其父兄之尊，故知道者少，重儒者寡，不足怪也。奉仙所見天上事，與今道無異，了無菩薩佛僧之像也。奉仙所圖畫功德，多作天人帝王道君朝服之儀，題雲朝天圖。遊於淮浙間，所至之處，觀者雲集。奉仙唯以忠孝正直之道，清爭儉約之言，修身密行之要，以教於士女，故遠近欽仰。金玉寶貨，填委其前，所施萬計，皆委而不受。奉仙與二女弟居洞庭山，後居錢塘項山。二女弟子奉香火，建殿宇華盛，力未嘗闕。一旦而終，年十八，果符五十年之說也。其平日宴坐居室，則睹千里之事。凝思遊神，則朝九天之上。將終，雲鶴屢降，異香盈室。化後屍形柔澤，肌膚如生，識者以為屍解。
女仙王氏，王丞相王徽之姪女也。時值翰林王氏之父隨計入關，王氏與所生劉及其母裴氏寓居義興山桂巖之下，與洞靈觀為鄰。王氏幼年慕道，不飲酒，不茹葷，立志端莊，常樂在幽靜。或撫琴怡悅，或詞翰自娛。持《大洞真經》及《度人》、道德章句，居室之問，時有異香氣，與衆氣不同。父母欽而異之，嘗密謂母曰：洞宮有召命，當補仙官，辭不獲免，恐遠行耳。母未解其意。忽一旦微疾，裴與劉皆所鐘愛，為於洞靈觀禱祈。是日稍愈，亦同詣觀中，褊謁真像。處庭焚香，若有所祝。及晚歸所居，其門右有巨石，乃於石上題詩曰:骯水登山無足時，諸仙頻下聽琴詩。此心不戀居塵業，唯見天邊雙鶴飛。是夕，奄然而終，及明，有雙鶴棲於庭木，音樂盈空，異香滿野。遠近驚異，奔共觀之。舉形就本室，衣而已。自是一家潔志香火，及長幼皆修道化。
歷世真仙體道通鑑後集卷之三竟
