有任生者，隱居嵩山。一夕美女至，留詩曰:我居籍上清，謫居遊五嶽。以君無俗累，來勸神仙學。生拒不納。後三日至，曰:僕非精魅，名列上仙，冥數與君合為配偶。又贈詩曰:葛洪亦有婦，王母亦有夫。神仙盡靈匹，君子意何如。生竟不對，女又曰:阮郎迷不悟，何以伸情素。明月海上春，綵弁卻歸去。後數月，生病卒，為吏所追。道遇旌幢擁翠輦，中有一女子笑曰:是嵩山讀書薄命漢，取吏所持文字，視曰:今既相遇，不能無情。索筆判雲:更與三年。生再拜，吏曰:此乃紫素元君，仙官之最貴者。吏送回，生乃活三年卒此乃真仙下試於人也，任生能不失正，是以延壽三載。
趙素臺者，漢幽州刺史趙熙之女也。熙少有善行，常濟窮困，救王惠等族誅，有陰德數十事。熙得身詣朱陵，兒子得遁形遊洞天。素臺在易遷宮中，已四百年，不肯徙，自謂天下無復樂於此處也。數微服遊行，盼山澤以自服。易遷夫人者，乃其品也。
黃景華者，漢司空黃瓊之女也。景華少好仙道，常密修至要，後師韓終，授其岷山丹方，服之得入易遷宮，位為協晨夫人，領九宮諸神女，亦總教授之《真誥》往雲:黃瓊，江夏人，字世英，漢順帝時司空、司徒、太尉。年七十九亡。父名香，章、和帝時為尚書令，救活千餘人。瓊子婉，司徒太尉，為李權所殺，夫人亦不知出適未也。
周爰支，漢河南尹周暢伯持之女也。暢，汝南安城人，好行陰德，功在不覺。曾作河南尹，遭大旱，收葬洛陽城傍客死骸骨萬餘人，為立義冢，祭杞之。應時大雨，豐收，所行多是此輩。太上處以暢有陰行，令爰支從南宮受化得仙，今在洞中為明晨侍郎。爰支亦少好道，服茯苓三十年。後遇石長生教之以化遁。化遁，上屍解也暢即周嘉從弟也，性仁慈和篤。某帝時為河南尹。永和二年夏旱，久檮無應。因收葬萬餘人，應時大雨，至光祿勳。出《真誥》。
張桃枝者，漢司隸校尉朱寓季陵母也，沛人。寓往，與陳蕃俱誅。寓母以陰德久聞，在易遷始得為明晨侍郎耳出《真誥》。注雲:朱寓，沛人，桓靈時八俊。後同黨人之列，至膺社密俱下獄死，非陳蕃同時。
傅禮和者，漢桓帝外甥、侍中傅建之女也，北地人。舉家奉佛，禮和常日日灑掃佛前，勤勤祝誓，心願仙化。常服五星精，身生光華，得道仙去。善為空同之歌，歌則禽烏相舞而集，飛聚其前以聽之。此乃至誠所感而獲道也。久處易遷宮，後主掌含真臺洞天。
張微子者，漢昭帝時將作大匠張慶之女，不知何郡人也。微子少好道，因得屍解去。先在易遷宮中，後職掌華陽含真臺洞天。微子自言師東海東華玉妃淳文斯，受服霧氣之道。雲:霧是山澤水火之華精，金石之盈氣，久服之則能散形入空，與雲氣合體。微子修之，得其仙道也。《真誥》雲:文期，青童之妹也。微子魯精思於寢靜，誠心感靈，故文期降之。
寶瓊英者，寶武之妹也。其七代祖名峙，常以葬枯骨為事，以活死為心，故祚及瓊英。今得女仙，在易遷宮。
韓太華者，韓安國之妹也，漢二師將軍李廣利之婦也。「得道，在易遷宮中。利宿世有功德，今亦在南宮受化。
劉春龍，漢宗正劉奉仙之女。以其先世有陰德，故皆得道化，煉景入華陽易遷宮中。劉春龍、竇瓊英、韓太華、李奚子、郭叔香，並天姿嚴麗，儀冠駭衆，才識偉鑠，皆得為明晨侍郎，以居洞中。侍郎之任，以良才舉之，不限男女也。
郭叔香者，王修母，得道在易遷宮中。《真誥》注雲:王修字叔治，北海人，為魏武郎中令。年七歲喪母，母以社日亡。不知郭誰女也。
孫寒華者，昊人孫奚之女也。師杜契，受玄白之要，顏容日少。周旋昊越諸山十餘年，乃得仙道而去。一雲即昊大帝孫女也，於茅山修道。道成沖虛而去，因號其山為華姥山。山在茅山崇禧觀前是也。
王進賢者，晉武帝尚書令王衍女，為慾懷太子妃。洛陽；劉曜、石勒掠晉賢渡孟津河，於河中欲妻之，進賢罵曰:我皇太子歸，司徒公之女，而胡羌小子，敢欲幹我乎。言畢，即投河中。其侍婢名六出，復言曰:大既有之，小亦宜然。復投河中。時遇嵩高女真韓西華出遊而愍之，撫接二人，遂獲內救，外示死形。體實密濟，便將入嵩高山，今在華陽宮洞內易遷之中。六出時年二十二三歲，體貌亦整，善有心節。本姓田，漁陽人魏故浚儀令田諷之孫。諷曾有陰德之行，以及於六出耳《晉書》載小異。
李奚子者，晉東平太守李忠祖母也，不知姓氏。忠祖父貞節丘園，性多慈憫，以陰德為事。奚子每專一志，務於救人。大雪寒凍，每積稻布穀於園庭，恐禽烏餓死，其用心如此，今得道而居華陽洞中。
樊夫人者，晉天師劉綱之妻也。嘗與夫較術，俱坐堂上，綱作火燒確屋從東起，夫人禁之，火即滅。庭中兩株桃，夫妻各呎一株，使相國擊。良久，綱所睨者不勝，數走出籬外。綱唾盤中，即成鯉魚。夫人唾盤中，成獺，食魚。綱與夫人入四明山，路阻虎，綱禁虎，伏不敢動，適欲往，虎即喊之。夫人徑前，虎即面向地，不敢仰視。夫人以繩擊虎，牽歸係於林腳下。夫妻將昇天，綱仕上虞令。縣廳先有大皁莢樹，綱昇樹數丈方能飛舉。夫人平坐，冉冉如雲氣之昇，同昇天而去。唐德宗貞元中，有湘媼者，嘗以丹篆救疾。一日告鄉人曰:吾往洞庭救數百人性命。至洞庭前一日，有大風濤，一巨舟君山所載百餘人居島上，有一白鼇遊沙上，殺食之。明日，城如雪圍島，其城漸窄狹，東人為簇，其中不廣數丈。嶽陽人亦遙望雪城，莫能曉也。媼至岸，飛劍刺之，白城一聲如霹靂，遂崩，乃一白龍，長十餘丈，蜿蜓而斃。後有道士議湘媼是劉綱之妻樊夫人也。
東陵聖母者，廣陵人也。適杜氏，師事劉綱學道。能易形變化，隱見無方。行中部事，道成能坐在立亡。杜公不信道，常患聖母。聖母盛行治病救人，或有所詣，杜怒之愈甚，誣言聖母奸妖，告官使收。聖母付獄，項之即從窗中飛去。衆人皆望見之，轉高入雲中，遺所常著履一緬在窗下。於是遠近立廟祠之，民所奉事，禱之甚有神效。常有一青烏在祭所，有人失物者乞問所在，青烏便飛集盜物人頭上，故路無拾遺。後歲月稍久，亦不復爾。至今海陵縣中不得為奸盜之事，大者即風波沒溺、狼虎食之，小者，即復病也。
裴航傭舟於襄漢，同舟樊夫人，國色也。航賂婢裊煙達詩曰:同舟胡越猶懷思，屍遇天仙隔錦屏。倘若玉京朝會去，願隨鸞鶴入青冥。夫人曰:妾有夫在漢南。幸毋以諧譴為意。但與郎君小有因綠，他日必為姻懿也。答詩曰:一飲雲漿百感生，玄霜搗盡見雲英。藍橋便是神仙宅，何必崎嶇上玉京。航後經藍橋驛，渴甚，茅店老嫗緝麻，航揖之，求漿。嫗曰:雲英擎一甌漿來，航接飲之，真玉液也。航謂嫗曰:小娘子艷麗驚人，願娶如何？嫗曰:老病有此女孫，神仙遺一刀圭，得玉杵臼搗一百日方就。欲娶此女，但得玉杵臼者許妻之。金帛吾無所用。航怏怏而去。月餘，果獲杵臼，挈抵藍橋。嫗襟帶問解藥搗，航即搗之。嫗夜收藥納室，航窺之，有玉兔持杵，雪光耀室。百日，足嫗吞藥，曰:吾入洞，，為裴郎具帷帳。俄見大第仙童侍女引航入，諸親多神仙中人，有一女子，雲是妻姊。曰:不記鄂渚同舟抵襄漢乎？左右雲:是雲翹夫人，劉綱天師之妻，為玉皇女史。航將妻，入玉峰洞中，餌絳雪瓊英之丹，超為上仙。
鮑姑，南海太守鮑說之女，晉散騎常侍葛洪之妻也。說字太玄，陳留人也。少有密鑒，洞於幽無，沈心冥思，人莫知之。說及妹並先世累積陰德，福逮於說，故皆得道，姑及小妹並登仙品。說學通經緯，後師左元放，受中部法及三皇五嶽劾召之要。行之神驗，能役使鬼神，封山制魔。束晉元帝大興元年戊寅，說於蔣山遇真人陰長生，授刀解之衛，累徵至黃門侍郎。求出為南海太守，以姑適葛稚川。稚川自散騎常侍，為煉丹砂求為勾漏縣令。太玄在南海，小女及拌，無病暴卒。太玄時對賓客，略無悲悼。葬於羅浮山，容色若生人，皆謂為屍解。說還丹陽，卒，葬於石子岡。後遇蘇峻亂，發棺無屍，但有大刀而已。賊欲取刀，聞冢左右有兵馬之聲，顧之驚駭。中問有刀，匐然有聲，若雷震之音，衆賊奔走。賊平之後，收刀別復葬之。說與妹亦得屍解之道，姑與稚川相次登仙。後有崔偉者，居南海。時中元日，番禺人多陳設珍異於神廟，偉往窺之，見一老嫗足蹶覆人酒瓷，被當鑪者歐擊，偉趨解曰:酒值幾錢？當鑪者曰:值一貫。偉即脫衣為之代償，老嫗不謝而去。異日，復遇諸途，乃曰:昨蒙為吾解難，不敢忘也。吾善醫贅瘤，今有越井岡艾少許，聊為君謝。若遇贅瘤，即可以治之。不過一灼，無不愈者。後遇一僧人，贅垂於耳，一灼立愈。僧因引至一大富室，其人有贅，一灼亦愈。由是名顯，延者甚衆。一日一遂成富翁，偉不敢忘，日夕在念。一日復遇一人告曰:老嫗者乃鮑說之女，葛洪真人之妻也，行此灸於南海者，積有年矣。
丁淑英者，不知何許人也。有救窮之陰德，度趙阜之危難。上感皇人，授以黃庭祕要之訣而昇仙。今為朱陵仙嬪，數遊三清司命，亦令德政也。
黃仙姑者，東晉神仙黃仁覽之妹也。前是，神仙昊猛葬母於臨江軍之新淦縣，石壁峭立，有仙墓仙井仙壇在焉。壇墓至今無恙，地因名大墓嶺，一名昊嶺。時仁覽兄妹皆在會葬，仙姑雅愛其地山水，依昊母墓修行煉丹。後白日飛昇，留下煉丹石一片。石受丹火；歲久不玲。每提瓶水其上，不火自湯，名為沸石，宋哲宗旌異，賜建仙姑觀，復改為黃仙靈應觀。有沸石泉井，至今存焉。四方旱疾疫，祈禱輒應之。
廣陵荼姥者，不知姓氏。在鄉里問，常如七十歲人，而輕健有力，耳聰目明，頭髮俱黑。晉元帝南渡之後，耆舊相傳見之百餘年，顏狀不改。再持一器茗往市竇之，市人爭買，自旦至暮所賣極多，而器中茶常如新熟，而未嘗臧少。人多異之。州吏以冒法擊之於獄，姥乃持所賣茗器，自牖中飛去矣。
愕綠華仙一自雲南山人，是一女子，年可二十，著青衣。晉穆帝昇平三年，降羊權家。一月中輒六過，來贈權詩一篇，末句雲:所期豈朝華歲暮，於吾子並致火洗布、手巾金玉絛脫各一，雲:君慎勿輕泄言。訪問此人，雲是九疑山中得道女羅鬱也。與權屍解藥，今在湘東山，此女已九百歲矣。
樑母，籲盼人也。孀居無子，舍逆旅於平原亭。客來投憩，咸若還家不異。住客還錢，多少未嘗有言。客住經月，亦無所厭。擁衣礪食之外，所得施諸貧病。曾有一少年，住經月，舉動異於常人，臨去雲:我是東海小童。母亦不知小童何人也。宋蒼梧王元徽四年丙辰，馬耳山道士徐道盛鏨至蒙陰，於蜂城西遇一青羊車，車自住。見一小童，喚雲:徐道士前來。道盛行進，去車三步許。上又見二童，年十二三許，齊著黃衣絳曩，頭上角髻，容止端正，世無比也。車中人遣一童子傳語雲:我是平原客舍樑母也，今被太上召還，應過蓬萊，尋子喬，經泰山，檢考召。意欲相見，果得子來。靈轡飄飄，玄綱瞼幟，津驛有限，日程三千。待對在近，我心憂勞。便當乘姻三清，此三子見送玄都國。汝為我謝東方清信士女，太平在近，十有餘一，好相開度，過此無憂危也。舉手謝雲:太平相見。馳車騰遊，極自而沒。道盛還逆旅訪之，正是樑母度世日相見也。
徐仙姑者，隋朝僕射徐之才女也。不知師奉何人，已數百歲，狀貌常如二十四五歲。善禁呎之衛，獨遊海內，三江五嶽，天臺四明，羅浮括蒼，名山勝境，多所覽骯。多宿巖麓林窟之中，問寓止寺院。一日忽有強數輩，巧言挑侮，姑輒叱之。輩憤怒，欲以刃制之，詞色愈救。姑笑曰:我女子也，而能棄家雲水，不避蛟龍虎狼，豈懼汝鼠輩乎。即解衣而外，遽徹其燭。輩喜，以為得志。明日，姑理策出山，諸一夕皆彊立屍坐，若被拘縛，口禁不能言。姑去數里，乃如故。姑來往江表，吳人見之四十餘年，顏色如舊。其行若飛，所至之處畏而敬之若神焉，無敢以非正之意戲侮者。唐懿宗鹹通初，因謂瞻縣白鶴觀道士賈雲陶曰:我先君仕歷周隋，以方術聞名，陰功及物，今亦得道。故我為福所及，亦延年長生爾。以此詳之，即實之才之女也。
花姑者，女道士黃靈微也。年八十而有少容，貌如嬰孺，道行高潔，世人號為花姑。踝履徐行，奔馬莫及，不知何許人也。自唐初來往江浙湖嶺問，名山靈洞無所不造。經涉之處，或宿於林野，即有神靈衛之。人或有不正之念，欲凌侮者，立致顛沛。遠近畏而敬之，奉事之若神明焉。聞南嶽魏夫人平昔渡江脩道，有壇靖在臨川郡，臨汝水西石井山有仙壇，遂訪求之。歲月且久，榛蕪淪翳，時人莫得知之。以唐則天長壽二年壬辰冬十月，詣洪州西山，謁道士胡惠超而問焉。超字拔俗，能通神明。即為指南郭六里許，有烏龜原，古有石龜，每犯田苗，被人擊其首折則其處也。姑訪之，見龜之左右壇邇，宛然立處當壇中矣。於其下得尊像、油甕、銓刀、燈盞之類，因茸而興之。復夢夫人指九曲池於壇南，訪而獲之，博砌尚在。景雲中，睿宗使道士葉善信將繡像磨花來修法事，仍於壇西建洞靈觀，度女道士七人住持。洎玄宗，醮祭祈檮不絕。每有風雨，或聞簫管之聲。凡是禮謁，必須嚴潔，不爾有蛇虎驚吼之異。時有雲物，如烏草飛垂帶，直下壇上。倏忽西出，如向井山，前後非一而已。花姑肝響靈通，密有所告曰:井山古邊，汝須崇修。俄聞異香從西來。姑累得嘉兆，躬身茸構。行宿洞口，聞聲磬之音，雖荒梗多時，若有人接導寓宿林莽，怡然甚安。達明入山，果遇壇殿餘址，遂立屋宇，聞步虛仙梵之音環壇數里。有樵採不精潔者，必有怪異之驚。有野象中箭來投花姑，姑為除之。其後每齋前，銜蓮藕以獻姑。玄宗開元九年辛酉歲，姑欲昇化，謂其弟子曰:吾仙程所促，不可久住。吾身化之後，勿釘棺，只以絳紗冪覆棺上而已。明日無疾而終。肌膚香潔，形氣溫暖，異香滿於庭堂之內。弟子依所命，棺不釘，以絳紗覆之。忽聞雷震聲，紗上有孔，大如雞子。棺中惟有袁覆木簡，屋上穿處可通人。座中奠瓜數日生蔓，結實如桃者二焉。每至忌日，即風雲鬱勃，直入室內。玄宗聞而駭之，使覆其事，明日使道士蔡偉編入後仙傳。開元二十八年庚辰三月乙酉，救道士資龍璧來醮。忽有白鹿自壇東出，至姑冢問而滅，即花姑葬木簡之處。又有五色仙娥集於壇上。刺史張景佚以為聖德所感，立碑頌述。天寶八載己丑，魏夫人上昇之所度女道士二人，常修香火。代宗大曆三年戊申，魯郡開國公顏真卿為撫州刺史，見舊邊荒廢，闕人住持，召仙靈觀道士黃道進二七人住洞靈觀，又以高行女道士黎瓊仙七人居仙壇院。顏公述仙壇碑而自書之，以紀其事邊焉。
唐女真焦靜真，因精思問有人導至方丈山，遇二仙女，謂曰:子欲為真官，可謁東華青童道君，受三皇法。請名氏，則司馬承禎也。歸而詣承禎求度，未幾昇天。嘗降謂薛季昌曰:先生得道，高於陶都水之任，當為東華上清真人。
王法進，劍州臨津縣人也。孩孺之時，自然好道。家近古觀，雖無道士居之，其嬉戲未嘗輕侮，其尊像見必斂手致敬焉。至十餘歲，有女冠自劍州歷外邑過其家，父母以其慕道，託女冠以保護之。與受正一延生錄，因名曰法進。而專勤香火，護持齋戒，亦茹柏絕粒，時有感降。是歲三川饑饉，斛斗翔貴，死者十有五六，多採山芋野葛充飢。忽有二青童降於其庭，宣上帝之命曰:以汝宿稟仙骨，歸心精誠，不忘於道，今以青童召汝，受事於玉京也。法進即隨青童騰身凌虛，徑達天帝之所。帝命以玉杯霞漿賜之。飲訖，帝謂之曰:人稟三才之大體，天地之和氣，得為人形，復生中土，甚不易也。而天運四時之氣，地察五行之秀，生五穀百果以養人。而人不體天地養育之恩，輕奔五穀，厭拾絲麻。使耕農之夫，紡織之婦，身勤而不得飽，力竭而不兔寒，徒施其勞，曾不愛惜。斯固神明所責，天地不祐也。近者地司嶽瀆各有奏，言人厭賤五穀，不貴衣食之本。已敕太華之府收五穀之神，令所種不成。下民饑餓，因示責罰，以懲其心。世愚悠悠，曾未覺悟。旋奉太上所劫，以大道好生，不可因彼惡民以害衆善。雖天地神明罪之，愚民亦不知過之所因起，無懺請首原之路，虛受其苦爾。汝當為無上侍童，入侍天府。今且令汝下世告諭下民，使其悔罪，寶愛桑蠶，貴敬農事，惜五穀百果，知大道之養人，厚地之育物，宗奉正道，崇事神明。至於水火之用不可厭棄，衣食之養儉己約身。皆能行此明戒，天地愛之，神明護之，風雨順調，家國安泰。此乃增益汝之陰功也。即命侍女披琅岌珠報，出靈寶清齋醮謝天地法一卷，付之，俾傳行於世。曰:世人可相率於清靜之處，置齋悔謝。一年之內，春秋再為，春則祈於年豐，秋則謝於道力。如此則宿業可除，穀父蠶母之神為致豐稔也。龍虎之年，復當召汝矣。命青童送還，其家已三箇月也。所受之書，即今靈寶清齋告謝天地之法是也。其法簡易，與靈寶自然齋大都相類。但人問行之，立成徵效。苟或幾席器物小有輕慢濁汙者，營奉之人有不公心者，即飄風驟雨壞其壇筵，迅霆疾雷毀其器用。自是三川樑漢之人，歲皆崇事。雖愚樸之士，狂暴之夫，罔不戰慄兢戒，肅恭擎腮，知奉其法焉。又螟蝗旱潦害稼傷農之處，有率衆誠勉於修奉，竈香告天，日一夕響應，必臻其佑。與不虔不信之徒，立可較其徵驗矣。里南謂之清齋，蜀土謂之天功齋，蓋一揆也。法進以唐玄宗天寶十一載壬辰歲，雲鶴迎之而昇天。此乃亦符龍虎之運神人之言矣。
費妙行，唐孫天師智凍之妻也。玄宗天寶七年，天師奏乞置觀，度女道士七人，立堂祠之。五代亂，觀遂廢。宋初復興，始命男道士居焉。遂立天師像並妙行，並祠於觀。今額真福，屬隆興府奉新縣。
緱仙姑，長沙人也，入道居衡山。年八十餘，容色甚少，於南嶽魏夫人仙壇精修香火十餘年，孑然無侶，壇側多虎狼。常人遊者，須結侶執兵器方敢入。仙姑深隱其間，曾無所畏。數年後，有一青烏形如鳩鴿，紅頂長尾，飛來所居。自語曰:我南嶽夫人使也，以姑修道精苦，獨棲窮林，命我為伴爾。他日又言:西王母姓緱，乃姑之聖祖也。聞姑修道勤至，將有真官降而授道，但時未至爾，宜勉於修勵也。每有人遊山，必青烏預說其姓字，及其日，一一皆驗。又曰:河南緱山王母修道之處，故鄉之山也。又一日，青烏飛來曰:今夕當有暴客至，勿以為怖也。其夕果有十餘人來，魏夫人仙壇乃是一片巨石，方可丈餘，其下宛然浮寄他石之上。或一人以手推之，則搖動，人多則屹然而住。是夜群人持火杖刀，將害仙姑。入其室，姑在林上而不見。既出門，即推壞仙壇，轟然有聲，山震谷裂，謂已顛墜矣，而終不能動。相率奔去。及明，有至遠村者分散，九為虎所噬殺，一推壇之時不同其惡，免為虎害。夫人仙壇儼然無損，如亦無恙。歲餘，青烏語姑遷居。因徙居湖南，烏亦隨之，而他人未嘗會其語。唐相國文昭鄭公畋，自承旨學士在遷梧州牧，師事於姑。姑謂文昭公曰:此後四海多難，人間不可久居，吾將卜隱九嶷矣。一日遂去。
王保義為荊南高從誨行軍司馬，生女不食葷血，五歲能誦《黃庭》。及長，夢渡水登山，見金銀宮闕，雲是方丈山。女仙數十人，中一人曰:麻姑相結姊妹，授以琵琶數曲。自是數夜一遇，歲餘得百餘曲。其尤者有獨指商，以一指彈一曲。後夢麻姑曰:即當相邀。明日，庭中有雲鶴音樂，女奄然而化去。
歷世真仙體道通鑑後集卷之四竟
