　　欽定四庫全書　　　　　集部五
　　道園學古録　　　　　　別集類四〈元〉
　　提要
　　〈臣〉等謹案道園學古録五十卷元虞集撰集字伯生蜀之仁夀人宋丞相允文五世孫居江西之崇仁從臨川吳澄逰以薦授大都路儒學教授擢國子助教遷集賢修撰翰林待制兼國子祭酒文宗天厯中拜奎章閣侍書學士進侍講學士順帝初謝病歸臨川卒贈仁夀郡公謚文靖集著作為有元一代冠冕平生為文萬篇存者十之一二其在朝應制歸田方外諸藁總五十卷者曰道園學古録其中之詩稿亦曰芝亭永言又有別集曰翰林珠玉其從孫堪又訪得其詩七百四十餘篇曰道園遺稿今之行於世者又有道園類稿與學古録互有出入金華黃溍以學古録為集手自編定然其天藻詩序雲友人臨川李伯宗輯舊詩謂之芝亭永言又賦謝李伯宗題雲至元庚辰冬臨川李伯宗黃仲律來訪山中拾殘稿二百餘篇録之攷伯宗為李本字則是編當為李本所定也乾隆四十六年九月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀







