〈得主司徵算，癸訴未冠。又毋邶三兒，登木探卵，鄰人以窺見室家，遂縛之。〉
輕徭賦則人安，不覆巢則鳳集。有司徵算，誠遠符於漢主；毋邶探卵，斯近慕於晉臣。癸且有詞，實庸人之告訴；邶為無賴，何小子之猖狂！若國用耗虛，自七歲而宜算；宅居鄰裏，思一顧而便窺。亦何限於冠年？須發怒於登木。況為無事，詎藉稅錢之斂；既幼而小，何處望風之責。甲宜釋放，癸請不徵。
