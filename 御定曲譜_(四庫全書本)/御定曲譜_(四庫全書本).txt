　　欽定四庫全書　　　　　集部十
　　御定曲譜總目　　　　　　詞曲類五〈南北曲之屬〉
　　巻首
　　諸家論說
　　九宮譜定論説
　　巻一〈北曲〉
　　黃鍾宮〈二十四調〉
　　正宮〈二十五調〉
　　大石調〈二十一調〉
　　小石調〈五調〉
　　巻二〈北曲〉
　　仙呂宮〈四十一調〉
　　中呂宮〈三十二調〉
　　南呂宮〈二十一調〉
　　巻三〈北曲〉
　　雙調〈一百調〉
　　巻四〈北曲〉
　　越調〈三十五調〉
　　商調〈十六調〉
　　商角調〈六調〉
　　般渉調〈八調〉
　　巻五〈南曲〉
　　仙呂宮〈引子十六　過曲七十八　慢詞六　近詞四〉羽調〈近詞十　仙呂羽調㞑聲總論〉
　　巻六〈南曲〉
　　正宮〈引子十二　過曲五十九　慢詞二　近詞二　尾聲總論〉大石調〈引子五　過曲九　慢詞三　近詞一尾聲總論〉
　　巻七〈南曲〉
　　中呂宮〈引子十二　過曲六十六　慢詞五　近詞七　尾聲總論〉般渉調〈慢詞一〉
　　巻八〈南曲〉
　　南呂宮〈引子二十五　過曲九十四　慢詞三近詞四　尾聲總論〉
　　巻九〈南曲〉
　　黃鍾宮〈引子十一　過曲四十五　尾聲總論〉
　　巻十〈南曲〉
　　越調〈引子七　過曲五十七　慢詞一　近詞四尾聲總論〉
　　巻十一〈南曲〉
　　商調〈引子十　過曲五十二　慢詞五　近詞一尾聲總論〉小石調
　　巻十二〈南曲〉
　　雙調〈引子二十四　過曲十二　慢詞二　近詞三〉仙呂入雙調〈過曲一百二　雙調仙入雙尾聲總論〉
　　巻末〈南曲附〉
　　失宮犯調〈引子八　過曲四十二〉
　　〈臣〉等謹案康熙五十四年王奕清等既奉
　　勅編次詞譜爰別為曲譜十四巻相輔以行蓋詞曲並樂府之遺則本原風雅雖體製不同而詠歌唱歎足以抒性靈而感志意其道同也向來曲譜從無善本惟嘯餘譜舊所盛行而中多譌舛其餘若元之太平樂府明之雍熙樂府又皆選擇詞章無闗製譜均未足為依據是編詳列宮調首巻載諸家論説及九宮譜定論一巻至四巻為北曲五巻至十二巻為南曲而以失宮犯調諸曲附於末巻譜中分注孰為句孰為韻又每字並注四聲於旁其入聲字或宜作平作上作去者亦皆詳注一展巻而可得收聲歸韻之法其所采辭章並於諸家傳竒中擇其語意雅馴者而於舊譜訛字間附考訂於後樂貴人聲是編固審音考律之一端也乾隆四十六年十二月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀


　　欽定四庫全書
　　御定曲譜凡例
　　一詞者詩之餘而曲者又詞之餘也揆歌之所昉日詩言志歌永言則三百篇實為濫觴一變而為樂府再變而為詩餘寖假而為歌曲矣當為樂府之時雖亦名之曰古詩而三百篇之音不傳當為詩餘之時雖亦號之曰樂府而古樂府之音不傳自傳竒歌曲盛行於元學士大夫多習之者其後日就新巧而必屬之專家近則操觚之士但填文辭惟棃園歌師習傳腔板耳即欲考元人遺譜且不可得況唐宋詩餘之宮調哉故斯譜另編於詞譜之後無庸妄合
　　一嘯餘舊譜前載玉川子嘯㫖又廣及皇極經世聲音之數律呂本原樂府原題唐宋詩餘樂府致語皆別為巻帙於本譜無所發明故槩刪不録至中原音韻洪武正韻二書久行於世亦不更載
　　一北曲宜準中原音韻南曲宜準洪武正韻舊譜出入處甚多悉為訂正
　　一每曲字句多寡音聲高下大都不出本宮本調而填者之縦橫見長歌者之疾徐取巧全在偷襯互犯譜中不過成法大畧耳在善用譜者神而明之斯無印板之病
　　一自崑腔作後絃索之學講者漸衰所以南九宮譜雖不擇詞章足為科律北六宮譜絶少師傳不㸃板眼蓋板有三曰頭板迎聲而下者是也曰掣板節於字腹者是也曰截板煞於字尾者是也然亦隨宜消息欲曼衍則板可贈欲徑淨則板可減欲變換新巧則板可移南北曲皆然
　　一譜中右旁四聲就現在本字加註非果字字不可易也然在句內入拈發調之字斷不可易習者審之
　　一字有隂聲陽聲齊齒捲舌收鼻開口合口撮口閉口之別惟閉口極難得法侵尋易混真文覃咸易混寒刪亷纎易混先天故獨加圏識別焉
　　一北曲六宮十一調內缺道宮高平調歇指調角調宮調僅十二宮調南曲九宮十三調蓋以仙呂為一宮而羽調附之正宮為一宮而大石調附之中呂為一宮而般渉調附之南呂為一宮黃鍾為一宮越調為一宮商調為一宮而小石調附之雙調為一宮仙呂入雙調為一宮共為九宮十三調也
　　一宮調雖分互有出入嘯餘舊譜於曲名下偶註一二殊未詳核今據元人宮調全目逐一註明庶令作者不患拘閡
　　一嘯餘舊譜北曲每首列作者姓名下註所出傳竒南曲則但列傳竒名目都無作者姓名又多有起調接調兩首出自兩處者不得不另立一行今既難徧註作者姓名止將傳竒名目註每曲之尾亦便於連合幺篇不使若又一體也
　　一疊前曲調昔謂之幺亦曰幺篇即前腔換頭也有起處増減字句者則曰換頭有一字不異者止曰前腔但起調首句句盡下一截板接調即通句㸃板耳只宜連貫一處而以幺字或前腔或換頭二字隔之不可分行立題使若另為一體
　　一凡書中作者例應書名舊譜都以字行或著別號今欲槩易以名而不可考者十有二三恐反致錯雜姑仍其舊
　　一入聲在北曲悉準中原音韻派作平上去三聲不可互易而在南曲則與上去同為仄聲故應用仄而遇入聲但註入聲一如上去惟應用平而借入聲者註雲作平其有宜平而仄宜仄而平宜上宜去而入則註曰宜某聲雲
　　一舊譜既於句首右偏小書襯字又於句下雙行小書韻句相連不㫁使觀者目今句韻皆方其外一覽瞭然至每句字數有目共知不必更註
　　一曲譜従無善本元有太平樂府明有雍熙樂府世所盛推然皆選擇詞章薈萃名作與製譜無涉嘯餘舊譜又多舛譌今北曲㕘考元人百種所載諸家論說南曲稍採近日所行九宮譜定一書擇其根柢雅馴者附於巻首










