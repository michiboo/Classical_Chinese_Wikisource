
【生查子】承恩拜試官。聲價重丘山。左右。那來科舉的。只問有文才。何必拘鄕貫。〔末〕那有文材的。如何發落他。〔淨〕取他居上第。做個淸要官。〔末〕那沒文材的。如何發落他。〔淨〕縱有父兄勢。也敎空手還。
【賞宮花】槐花正黃。赴科場舉子忙。太學拉朋友。一齊整行裝。〔合〕五百英雄都在此。不知誰做狀元郞。
【前腔】〔丑上〕天地玄黃。略記得三兩行。才學無些子。只是賭命強。
【北江兒水】〔淨〕長安富貴眞罕有。食味皆山獸。熊掌紫駝峯。四座馨香透。你押下韻。〔生〕奉與試官來下酒。
【前腔】〔淨〕看你腹中何所有。一袋醃𨤆臭。若還放出來。見者都奔走。你押下韻。〔丑〕把與試官來下酒。
【懶畫眉】〔生〕君恩喜見上頭時。今日方顯男兒志。布袍脫下換羅衣。腰間橫繫黃金帶。駿馬雕鞍眞是美。
【前腔】〔淨〕狀元。你讀書萬卷非容易。喜得登科擢上第。功名分定豈誤期。那更三千禮樂無敵手。五百英雄盡讓伊。
【前腔】〔末〕人生當用顯門閭。廕子封妻榮自己。馬前喝道狀元歸。雁塔揮毫題姓字。一舉成名天下知。
