
【逍遙樂】〔生上〕寂寞誰憐我。空對孤墳珠淚墮。〔旦〕光陰撚指過三春。〔貼〕幽途渺渺。滯魄沈沈。誰與招魂。
【六么令】〔末〕連枝異木新。見墳臺白兔如馴。禽獸草木尙懷仁。這一封丹詔必因君。〔合〕料天也會相憐憫。
【前腔】〔生〕皇恩若念臣。我也不圖祿及吾身。只愁恩不到雙親。空辜負這孤墳。〔合前〕
【前腔】〔旦〕知他假與眞。謝得公公報說殷勤。太公。空敎你爲我受艱辛。今日裏。有誰旌表你門庭。〔合前〕
【前腔】〔貼〕來使是何人。悶中無由詢問一聲。〔生〕夫人。要問甚麼。〔貼〕無由詢問我家君。知他安與否死和存。〔合前丑扮縣官上〕
【前腔】勅書已來近。看街市上人亂紛紛。咱每隻得忙前奔。備香案。接皇恩。
【前腔】風霜已滿鬢。玉勒雕鞍。走遍紅塵。今日到此喜欣欣。重相見。解愁悶。
【前腔】〔合〕心慌步又緊。想皇恩已到寒門。披袍秉笏更垂紳。冠和帶。一番新。
【一封書】〔外〕我恭奉聖旨。跋涉程途千萬里。吾皇親賢意甚美。因探孩兒幷女壻。賢壻。你夫婦呵。數載辛勤雖自苦。一旦榮華人怎比。〔合〕耀門閭。進官職。孝義名傳天下知。
【前腔】〔生〕兒不孝。有甚德。蒙岳丈過主維。〔作悲介〕何如免喪親。又何須名顯貴。可惜二親飢寒死。博得孩兒名利歸。〔合前〕
【前腔】〔旦〕把眞容重畫取。公公婆婆。如今封贈伊。把你這眉兒放展舒。只愁你瘦儀容難做肥。今日呵。豈獨奴心知感德。料你也銜恩泉世裏。〔合前〕
【前腔】〔貼〕從別後倍哀戚。況家中音信稀。爲公姑多怨憶。爲爹行常淚垂。今日見公姑無媿色。又得與爹行相依倚。〔合前〕
【永團圓】〔衆〕名傳四海人怎比。豈獨是耀門閭。人生怕不全孝義。聖明世。豈相棄。這隆恩美譽。從敎何所愧。萬古靑編記。如今便去。相隨到帝畿。拜謝皇恩了。歸院宇一家賀喜。共設華筵會。四景常歡聚。顯文明。開盛治。說孝男。幷義女。玉燭調和歸聖主。

