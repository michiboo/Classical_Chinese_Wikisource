
【字字雙】我做媒婆甚妖嬈。談笑。說開說合口如刀。波俏。合婚問卜若都好。有鈔。只怕假做庚帖被人吿。喫拷。
【前腔】我做媒婆甚艱辛。尋趁。有個新郞要求親。最緊。咱每隻得便忙奔。討信。〔淨〕你這老乞婆來這裏怎的。〔丑〕眞個是路上更有早行人。心悶。
【齊天樂】鳳凰池上歸來環珮。袞袖御香猶在。棨戟門前。平沙堤上。何事車塡馬隘。星霜𩬆改。怕玉鉉無功。赤舃非材。囘首庭前。淒涼丹桂好傷懷。
【花心動】幽閤深沈。問佳人爲何懶添眉黛。繡線日長。圖史春閒。誰解屢傍妝臺。絳羅深護奇葩小。不許蜂迷蝶猜。〔淨丑〕笑瑣窗多少玉人無賴。
【惜奴嬌】孩兒。你杏臉桃腮。當有松筠節操。蕙蘭襟懷。閨中言語。不出閫閾之外。老姥姥。不敎我孩兒伊之罪。惜春。這風情今休再。〔合〕記再來。但把不出閨門的語言相戒。
【前腔】〔貼〕堪哀。萱室先摧。嘆婦儀姆敎未曾諳解。蒙爹嚴訓。從今怎敢不改。老姥姥。早晚望伊家將奴誨。惜春。改前非休違背。〔合前〕
【黑麻序】〔淨〕看待。父母心。婚姻事。須要早諧。勸相公早畢兒女之債。〔外〕休呆。如何女子前。胡將口亂開。〔合〕記今來。但把不出閨門的語言相戒。
【前腔】〔丑〕輕凂。我受寂寞。擔煩惱。敎我怎捱。細思之怎不敎人珠淚盈腮。〔貼〕寧耐。溫衣幷美食。何須苦掛懷。〔合前〕
