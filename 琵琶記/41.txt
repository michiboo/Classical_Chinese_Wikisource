
【梅花引】〔生旦貼衆侍上生〕傷心滿目故人疎。看郊墟。盡荒蕪。〔旦貼〕惟有靑山添得個墳墓。〔合〕慟哭無聲長夜曉。問泉下有人還聽得無。
【玉雁兒】〔生〕孩兒相誤。爲功名擔擱了父母。都緣是孩兒不得歸鄕故。爹爹媽媽。你怎便先歸黃土。乾坤豈容不孝子。名虧行缺不如死。只愁我死缺祭祀。〔合〕對眞容形衰貌枯。想靈魂悲咽痛苦。
【前腔】〔旦〕百拜公姑。望矜憐恕責我夫。你孩兒贅居牛相府。日夜要歸難離步。你這新媳婦呵。堅心雅意勸親父。同歸故里守孝服。今日雙親來廬墓。〔合前〕
【前腔】〔貼〕不孝的媳婦。恨當初爲我躭誤了丈夫。喫人談笑生何補。我待死呵。又羞見公姑。公公婆婆。我生前不能彀相奉侍。何如事你向黃泉路。只一件。我死了呵。家中老父誰看顧。
【前腔】樓臺銀鋪。遍靑山渾如畫圖。乾坤似他衣衰素。故添個縞帶飛舞。你躄踴慟哭直恁苦那堪大雪添淒楚。事當逆來順受。抑情就禮通今古。
