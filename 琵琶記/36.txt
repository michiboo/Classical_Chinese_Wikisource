
【天下樂】一片花飛故苑空。隨風飄泊到簾櫳。玉人怪問驚春夢。只怕東風羞落紅。
【醉扶歸】丈夫。我有緣千里能相會。難道是無緣對面不相逢。鳳枕鸞衾也曾共。今日呵。到憑着兔毫繭紙將他動。休休。畢竟一齊分付與東風。把往事如春夢。
【前腔】縱使我詞源倒流三峽水。丈夫。只怕你胸中別是一帆風。牛氏夫人見我衣裳襤褸。怕伯喈不肯相認。還是敎妾若爲容。我若不寫詩打動他呵。夫人。只怕爲你難移寵。〔掛眞容介〕休休。縱認不得這丹靑貌不同。我的筆蹟。兀自如舊。若認得我翰墨。敎心先痛。
