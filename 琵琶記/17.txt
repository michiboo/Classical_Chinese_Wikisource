
【普賢歌】〔丑上〕身充里正實難當。雜泛差徭日夜忙。官司點義倉。並無些子糧。拚一頓拖翻喫大棒。
【前腔】〔淨上〕身充社長管官倉。老小一家都在倉裏養。〔丑〕好好。你一家老小都在倉裏養。事發時節。如何擺佈。〔淨〕事發儘不妨。里正先喫棒。〔丑〕尊兄饒得你過麼。〔淨〕先打了都官。方纔打社長。
【前腔】〔外〕親承朝命賑飢荒。〔末〕躍馬揚鞭到此方。〔丑〕里正接老爺。〔末〕起去。疾忙開義倉。支與百姓糧。從實支收休要謊。
【吳小四】肚又飢。眼又昏。家私沒半分。子哭兒啼不可聞。聞知相公來濟民。請些官糧去救貧。
【前腔】歎連朝飢怎忍。家中有五六人。前日老婆典了裙。今日媳婦又典裩。恰好遇官司來濟貧。
【搗練子】嗟命薄。歎年艱。含羞忍淚向人前。猶恐公婆懸望眼。
【普天樂】〔旦〕兒夫一向留都下。〔外〕你家裏還有誰。〔旦〕只有年老爹和媽。〔外〕有弟兄麼。〔旦〕弟和兄更沒一個。〔外〕旣沒有弟兄。誰看承你的爹媽。〔旦〕看承盡是奴家。〔外〕這般說起來。你好苦呵。婦人家不出閨門。你何不使個男子漢來請糧。〔旦作悲介〕歷盡苦。誰憐我。相公。怎說得不出閨門的淸平話。〔外〕你家裏有幾口。〔旦〕只有三口。〔外〕左右支糧與他。〔末〕沒糧了。〔旦哭〕若無糧。我也不敢囘家。〔外〕怎的不敢囘家。〔旦〕相公。豈忍見公婆受餒。天那。嘆奴家命薄。直恁折挫。
【鎖南枝】〔旦〕兒夫去。竟不還。公婆兩人都老年。自從昨日到如今。不能彀一餐飯。〔丑〕你公婆沒飯喫。也不干我事。〔旦〕奴請糧。他在家懸望眼。念我年老公婆做方便。
【前腔】〔旦〕鄕官可憐見。這些稻子呵。是我公婆命所關。若是必須將去。寧可脫下衣裳。就問鄕官換。〔作脫衣介丑〕不要不要。你身上也寒冷。〔旦〕寧使奴身上寒。只要與公婆救殘喘。
【前腔】〔旦〕奪將去。眞可憐。公婆望奴不見還。縱然他不埋寃。道我做媳婦的有何幹。他忍飢添我夫罪愆。敎我怎見得我夫面。
【前腔】將身赴井泉。思量左右難。我丈夫當年分散。叮嚀囑付爹娘。敎我與他相看管。苦。我死卻他形影單。夫壻與公婆。可不兩埋怨。
【前腔】〔外上〕媳婦去。不見還。敎人在家凝望眼。〔跌倒旦扶介外〕呀。你在這里閒行。敎我望得肝腸斷。〔旦〕公公。奴請糧爲你供午餐。又誰知被人騙。
【前腔】思量我命乖蹇。不由人不珠淚漣。料想終須餓死。不如早赴黃泉。免把你廝牽絆。媳婦。婆老年。不久延。你須是好看管。
【前腔】〔旦〕公公。你若身傾棄。我苦怎言。公還死了婆怎免。你兩人一旦身亡。敎我獨自如何展。公公。你喫苦辛其實難過遣。我痛傷悲只得強相勸。
【前腔】〔外〕媳婦。你衣衫盡解典。囊篋已罄然。縱使目前存活。到底日久日深。你與我難相念。苦。衣食缺你行孝難。活寃家不如早拆散。〔欲投井旦救介末挑穀上〕
【前腔】不豐歲。荒歉年。官司把糧來給散。見一個年老的公公在那裏頻嗟嘆。待向前仔細看。呀。我道是誰。元來是蔡老員外和五娘子呵。你兩人在此有何幹。
【前腔】我聽你說這言。待我趕去。駡那廝鐵心腸。昧心漢。〔旦〕公公。他去得遠了。〔外〕罷罷。太公。我和你是良善之人。不要與那狂徒一般見識。只是這幾日餓得難過。〔末〕員外。你且不須憂慮。我也請得些官糧。和你兩下分一半。〔旦〕這是公公請的。如何使得。〔末〕咳。五娘子。你休恁推。莫棄嫌。且將囘。權做兩廚飯。
【洞仙歌】〔旦〕苦家私沒半分。靠着奴此身。只要救公婆。豈辭多苦辛。〔合〕空把淚珠搵。可憐飢與貧。這苦說不盡。
【前腔】〔外〕太公。我本爲泉下人。他救我一命存。只怕我不久身亡。報不得媳婦恩。〔合前〕
【前腔】〔末〕見說不可聞。況我託在隣。終不然我享安和。忍見你受飢窘。〔合前〕
