
【番卜算】〔外〕兒女話堪聽。使我心疑惑。暗中思忖覺前非。有個團圓策。
【前腔】〔生〕淚眼滴如珠。愁事縈如織。〔貼〕早知今日悔當初。何似休明白。
【四邊靜】〔外〕李旺。你去陳留仔細詢端的。專心去尋覓。請過兩三人。途中好承直。〔合〕休憂怨憶。寄書咫尺。眼望旌捷旗。耳聽好消息。
【前腔】〔生〕只怕飢荒散亂無蹤跡。他存亡也難測。何況路途間。難禁這勞役。〔合前〕
【福馬郞】〔貼〕李旺。你休說新婚在牛氏宅。〔外〕孩兒。便說又待怎的。〔貼〕他須怨我相擔誤。歸未得。只恐傍人聞之把奴責。〔合〕若是到京國。相逢處做個好筵席。
【前腔】〔丑〕相公。多與我盤纏添氣力。萬水千山路。曾慣歷。〔拜介〕辭卻恩官去。管取好消息。〔合前〕
