
【蠻牌令】〔丑媒婆上〕終日走千遭。走得腳無毛。何曾見湯水面。花紅也不曾見半分毫。到不如做個虔婆頂老。也落得些鴨汁喫飽。窮酸秀才直恁喬。老婆與他。故推不要。
【金蕉葉】〔生上〕愁多怨多。俺爹娘知他怎麼。擺不脫功名奈何。送將來寃家怎躱。
【三換頭】〔生〕名韁利鎖。先是將人摧挫。況鸞拘鳳束。甚日得到家。我也休怨他。這其間只是我不合來長安看花。閃殺我爹娘也。淚珠空暗墮。〔合〕這段姻緣。也只是無如之奈何。
【前腔】〔丑〕鸞臺罷妝。鵲橋初駕。佳期近也。請仙郞到河。〔生〕媒婆。我去也不妨。只是一心掛兩頭。如何是好。〔丑〕狀元。此事明知牽掛。這其間只得把那壁廂且都𢬵捨。況奉君王詔。怎生別了他。
