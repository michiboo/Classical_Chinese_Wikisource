　　欽定四庫全書　　　　　集部六
　　願學集　　　　　　　　別集類五〈明〉
　　提要
　　〈臣〉等謹按願學集八巻明鄒元標撰元標字爾瞻別號南皋吉水人萬歴辛丑進士官至左都御史諡忠介事跡具明史本傳元標有祭諸儒文自稱甲戌聞道蓋是時年方弱冠即從泰和胡直遊也其學亦陽明支派而規矩準繩持之甚嚴不墮二王流弊初刻有太平山房集後重訂為此本凡詩一巻文七巻其鄉人龍遇竒廵視淮鹽時為之鐫板序者無慮十數人雜題萬厯丁未庚戌甲寅已未等年其文皆不足録攷元標起用在天啓壬戌此集刻於已未以前故所載無非講學之語而後來奏議乃別行雲乾隆四十六年二月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀













