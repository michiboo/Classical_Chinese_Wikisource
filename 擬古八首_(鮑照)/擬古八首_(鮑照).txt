校合據w:中華書局《謝康樂詩注·鮑參軍詩注》(w:黃節撰，2008年版)。
魯客事楚王，懷金襲丹素。
既荷主人恩，又蒙令尹顧。
日晏罷朝歸，鞍馬塞衢路。
宗黨生光華，賓僕遠傾慕。
富貴人所欲，道德亦何懼？
南國有儒生，迷方獨淪誤。
伐木青江湄，設罝守毚兔。
十五諷詩書，篇翰靡不通。
弱冠參多士，飛步遊秦宮。
側睹君子論，預見古人風。
兩說窮舌端，五車摧筆鋒。
羞當白璧貺，恥受聊城功。
晚節從世務，乘障遠和戎。
解佩襲犀渠，卷帙奉盧弓。
始願力不及，安知今所終？
幽并重騎射，少年好馳逐。
氈帶佩雙鞬，象弧插彫服。
獸肥春草短，飛鞚越平陸。
朝遊鴈門上，暮還樓煩宿。
石樑有餘勁，驚雀無全目。
漢虜方未和，邊城屢翻覆。
留我一白羽，將以分虎竹。
擬古其四 (鮑照)
擬古其五 (鮑照)
擬古其六 (鮑照)
河畔草未黃　　胡雁已矯翼
秋蛩扶戶吟　　寒婦晨夜織
去歲征人還　　流傳舊相識
聞君上隴時　　東望久歎息
宿昔衣帶改　　旦暮異容色
念此憂如何　　夜長憂向多
明鏡塵匣中　　寳瑟生網羅
擬古其八 (鮑照)
