　　欽定四庫全書　　　　　經部八
　　松陽講義　　　　　　　四書類
　　提要
　　〈臣〉等謹案松陽講義十二卷
　　國朝陸隴其撰隴其有三魚堂四書大全四書講義困勉錄諸書已著錄是書乃其官靈夀知縣時與諸生講論而作故所説止一百十八章於四書不能遍及葢隨時劄記非節節而為之解也隴其潛心正學於四子書用力尤勤立説一以朱子為歸而凡異論紛呶是非蠭起者皆拒之惟恐不力其增刪大全及困勉錄中所引明儒之言類皆本此意以為決擇之凖是編乃與諸生講授之語大都出其所心得故於閑邪衛道之㫖尤反覆致意焉其間融貫舊説亦多深切著明剖析細宻自明代迄今講四書者醇正精實罕有能出其右故數十年來經生家多採其説以為講習之用其有功於學者非淺鮮雲乾隆四十五年三月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀










