　　欽定四庫全書　　　　　子部五
　　婦人大全良方目録上　　醫家類
　　卷一
　　調經門〈凡醫婦人先須調經故以為初〉
　　月經序論第一
　　精血篇第二
　　産寳方序論第三
　　王子亨論第四
　　月水不調方論第五〈凡四方〉
　　月水不通方論第六〈産寳方論附〉
　　養生必用論經病第七〈凡十方〉
　　室女月水不通方論第八〈凡二方〉
　　室女經閉成勞方論第九〈凡十方〉
　　血枯方論第十〈凡四方〉
　　月水不利〈不流利也〉方論第十一〈凡四方〉
　　月水行或不行心腹刺痛方論第十二〈凡六方〉月水不斷方論第十三〈凡六方〉
　　婦人殺血心痛方論第十四〈凡二方〉
　　崩暴下血不止方論第十五〈凡三十六方〉
　　崩中帶下方論第十六
　　崩中漏下生死脈論第十七〈凡三十三方〉
　　婦人白濁白滛方論第十八〈凡一方〉
　　婦人天癸過期經脈不調方論第十九〈凡二方〉婦人血分水分腫滿方論第二十〈凡三方〉
　　卷二
　　衆疾門〈經脈不調衆疾生焉故以次之〉
　　極一方總論第一
　　産寶方論第二
　　博濟方論第三
　　冦宗奭論第四
　　通用方序第五〈凡十七方〉
　　卷三
　　婦人中風方論第一〈凡十方〉
　　婦人中風角弓反張口噤方論第二〈凡八方〉婦人中風口噤方論第三〈凡三方〉
　　婦人中風不語方論第四〈凡三方〉
　　婦人風痺手足不隨方論第五〈凡二方〉
　　婦人中風自汗方論第六〈凡六方〉
　　婦人臂痛方論第七〈凡三方〉
　　婦人賊風偏枯方論第八〈凡三方〉
　　婦人偏風口喎方論第九〈凡六方〉
　　婦人血風心神驚悸方論第十〈凡三方〉
　　婦人失血過多心神不安方第十一〈凡一方〉婦人風邪顛狂方論第十二〈凡四方〉
　　婦人飛屍血厥方論第十三〈凡六方〉
　　卷四
　　婦人血風身體骨節疼痛方論第一〈凡五方〉婦人血風白虎歴節走疰方論第二〈凡七方〉婦人血風𤺋瘙癢方論第三〈凡八方〉
　　婦人虛風頭目暈及心方論第四〈凡七方〉婦人血風頭痛方論第五〈凡九方〉
　　婦人項筋強痛方論第六〈凡五方〉
　　婦人腰痛方論第七〈凡二方〉
　　婦人腰腳疼痛方論第八〈凡三方〉
　　婦人腳氣方論第九〈凡十一方〉
　　卷五
　　婦人勞療序論第一〈凡二十一方〉
　　二十四種蒸病論〈附〉
　　婦人骨蒸勞方論第二〈凡十五方〉
　　婦人血風勞氣方論第三〈凡十四方〉
　　婦人風虛勞冷方論第四〈凡二方〉
　　婦人冷勞方論第五〈凡七方〉
　　卷六
　　婦人熱勞方論第一〈凡四方〉
　　婦人客熱方論第二〈凡三方〉
　　婦人寒熱方論第三〈凡四方〉
　　寡婦寒熱如瘧方論第四〈凡一方〉
　　婦人惡寒方論第五〈凡一方〉
　　婦人血風煩悶方論第六〈凡四方〉
　　婦人血風攻脾不能食方論第七〈凡四方〉婦人夢與鬼交方論第八〈凡三方〉
　　婦人傷寒傷風方論第九〈凡八方〉
　　婦人熱入血室方論第十〈凡五方〉
　　婦人咳𠻳方論第十一〈凡九方〉
　　婦人勞𠻳方論第十三〈凡二方〉
　　婦人喘滿方論第十四〈凡六方〉
　　婦人風痰方論第十五〈凡八方〉
　　婦人心胷嘈雜方論第十六〈凡二方〉
　　卷七
　　婦人嘔吐方論第一〈凡六方〉
　　婦人霍亂方論第二〈凡六方〉
　　婦人翻胃吐食方論第三〈凡二方〉
　　婦人血膈方論第四〈凡一方〉
　　婦人鼻衂方論第五〈凡七方〉
　　婦人吐血方論第六〈凡十三方〉
　　婦人痃癖諸氣方論第七〈凡四方〉
　　婦人疝瘕方論第八〈凡四方〉
　　婦人八瘕方論第九〈凡一方〉
　　婦人腹中瘀血方論第十〈凡二方〉
　　婦人癥痞方論第十一〈凡三方〉
　　婦人食癥方論第十二〈凡二方〉
　　婦人積年血癥塊方論第十三〈凡七方〉
　　婦人血氣心痛方論第十四〈凡六方〉
　　婦人血氣心腹疼痛方論第十五〈凡二十方〉婦人血氣小腹疼痛方論第十六〈凡四方〉婦人兩脇脹痛方論第十七〈凡六方〉
　　婦人心腹脹滿方論第十八〈凡三方〉
　　卷八
　　婦人淋瀝小便不通方論第一〈凡十一方〉
　　婦人脬轉不得小便方論第二〈凡五方〉
　　婦人小便數方論第三〈凡二方〉
　　婦人遺尿失禁方論第四〈凡七方〉
　　婦人小便出血方論第五〈凡九方〉
　　婦人大便不通方論第六〈凡八方〉
　　婦人風入腸間或祕或利方第七〈凡四方〉婦人泄瀉方論第八〈凡八方〉
　　婦人恊熱下利方論第九〈凡三方〉
　　婦人滯下方論第十〈凡十三方〉
　　婦人痢後嘔噦方論第十一〈凡七方〉
　　婦人大便下血方論第十二〈凡八方〉
　　婦人痔瘻方論第十三〈凡五方〉
　　婦人脫肛候方論第十四〈凡五方〉
　　婦人隂腫方論第十五〈凡六方〉
　　婦人隂癢方論第十六〈凡十方〉
　　婦人隂冷方論第十七〈凡六方〉
　　婦人隂挺出下脫方論第十八〈凡六方〉
　　婦人隂中生瘡方第十九〈凡五方〉
　　婦人傷丈夫頭痛方第二十〈凡二方〉
　　婦人交接輒血出痛方第二十一〈凡二方〉婦人交接他物傷方第二十二〈凡三方〉
　　小戶嫁痛方第二十三〈凡四方〉
　　卷九
　　求嗣門〈疾病既無須知求嗣故以次之〉
　　陳無擇求子論第一
　　褚尚書求男論第二
　　婦人無子論第三
　　千金翼求子方論第四〈凡十四方〉
　　溫隱居求嗣保生篇方論第五〈凡一方〉















　　婦人大全良方目録上
　　欽定四庫全書
　　婦人大全良方目録下
　　卷十
　　胎敎門〈求嗣已明須知胎敎故以次之〉
　　姙娠緫論第一
　　娠予論第二
　　受形篇第三
　　論胎敎第四
　　孕元立本章第五
　　凝形殊稟章第六
　　氣質生成章第七
　　轉女為男法第八
　　卷十一
　　脈例第一
　　診婦人有姙歌第二
　　驗胎法第三〈凡一方〉
　　胎殺避忌産前將䕶法第四
　　月逰胎殺第五
　　十干日逰胎殺第六
　　十二支日逰胎殺第七
　　六甲旬逰胎殺第八
　　太史局日逰胎殺第九
　　食忌論第十
　　孕婦藥忌歌第十一
　　卷十二
　　姙娠門〈胎敎已明須知姙娠疾病故以次之〉姙娠隨月數服藥及將息法第一〈凡二十方〉姙娠惡阻方論第二〈凡十二方〉
　　姙娠痰逆不思食方論第三〈凡六方〉
　　胎動不安方論第四〈凡二十方〉
　　姙娠漏胎下血方論第五
　　姙娠卒然下血方論第六〈凡十二方〉
　　姙娠驚胎及僵仆方論第七〈凡七方〉
　　姙娠胎上逼心方論第八〈凡七方〉
　　姙娠忽然下黃汁如膠或如豆汁胎動腹痛方第九〈凡一方〉
　　姙娠誤服毒藥傷動胎氣方論第十〈凡三方〉姙娠心痛方論第十一〈凡七方〉
　　姙娠心腹痛方論第十二〈凡十一方〉
　　姙娠中惡方論第十三〈凡三方〉
　　姙娠腰腹及背痛方論第十四〈凡十方〉
　　姙娠小腹痛方論第十五〈凡一方〉
　　姙娠心腹脹滿方論第十六〈凡三方〉
　　卷十三
　　姙娠數墮胎方論第一〈凡五方〉
　　姙娠胎不長養方論第二〈凡五方〉
　　姙娠胎動安不得卻須下方論第三〈凡七方〉姙娠墮胎後血下不止方論第四〈凡九方〉姙娠日月未足欲産方第五〈凡四方〉
　　斷産方論第六〈凡七方〉
　　姙娠咳𠻳方論第七〈凡八方〉
　　姙娠吐血衂血方論第八〈凡二方〉
　　姙娠子煩方第九〈凡十方〉
　　姙娠煩燥口乾方論第十〈凡四方〉
　　卷十四
　　姙娠中風方論第一〈凡四方〉
　　姙娠風痙方論第二〈凡三方〉
　　姙娠腹內鬼胎方論第三〈凡三方〉
　　姙娠傷寒方論第四〈凡二十方〉
　　姙娠時氣方論第五〈凡三方〉
　　姙娠熱病方論第六〈凡五方〉
　　姙娠傷寒熱病防損胎方論第七〈凡七方〉姙娠熱病胎死腹中方論第八〈凡四方〉
　　姙娠瘧疾方論第九〈凡四方〉
　　姙娠霍亂方論第十〈凡四方〉
　　卷十五
　　姙娠泄瀉方論第一〈凡三方〉
　　姙娠下痢赤白及黃水方論第二〈凡十五方〉姙娠大小便不通方論第三〈凡十方〉
　　姙娠小便不通方論第四〈凡八方〉
　　姙娠子淋方論第五〈凡五方〉
　　姙娠遺尿方論第六〈凡三方〉
　　姙娠尿血方論第七〈凡五方〉
　　姙娠胎水腫滿方論第八〈産乳養子論附凡十一方〉姙娠腹內鍾鳴方第九〈凡一方〉
　　龔彥徳孕癰方第十〈凡一方〉
　　姙娠不語論第十一
　　姙娠傷食方論第十二〈凡二方〉
　　姙娠臟燥悲傷方論第十三〈凡一方〉
　　卷十六
　　坐月門〈姙娠疾病已明須知坐月故以次之〉産寳方周頲序第一
　　將䕶孕婦論第二
　　滑胎例第三〈凡八方〉
　　月空方位例第四
　　逐月安産藏衣忌向方位第五
　　推婦人行年法第六
　　體𤣥子借地法第七
　　禁草法第八
　　禁水法第九
　　入月預備藥物第十
　　催生符第十一
　　卷十七
　　産難門〈坐月已明須知産難故以次之〉
　　産難論第一
　　楊子建十産論第二〈凡一方〉
　　催生方第三〈凡三十六方〉
　　郭稽中産難方論第四〈凡二方〉
　　産難子死腹中方論第五〈凡十八方〉
　　産難生死訣第六
　　卷十八
　　産後門〈産難既明須知産後疾病故以次之〉産後將䕶法第一
　　産後調理法第二
　　産後通用方論第三〈凡二十三方〉
　　産科序論
　　胞衣不出方論第四〈凡二十二方〉
　　産後血暈方論第五〈凡十六方〉
　　産後顛狂方論第六〈凡三方〉
　　産後狂言譫語如有神靈方論第七〈凡一方〉産後不語方論第八〈凡二方〉
　　卷十九
　　産後乍見鬼神方論第一〈凡三方〉
　　産後臟虛心神驚悸方論第二〈凡七方〉
　　産後心驚中風方論第三〈凡五方〉
　　産後中風恍惚方論第四〈凡四方〉
　　産後所下過多虛極生風方論第五〈凡一方〉産後虛汗不止方論第六〈凡八方〉
　　産後冒悶汗出不識人方論第七〈凡一方〉産後汗出多而變痓方論第八〈凡十四方〉
　　中風口噤角弓反張方論附
　　産後中風方論第九〈凡七方〉
　　郭稽中産後中風方論
　　産後中風筋脈四肢攣急方論第十〈凡四方〉産後熱悶氣上轉為腳氣方論第十一〈凡一方〉
　　卷二十
　　産後遍身疼痛方論第一〈凡二方〉
　　産後腰痛方論第二〈凡十方〉
　　産後惡露不絶方論第三〈凡九方〉
　　産後惡露不下方論第四〈凡六方〉
　　産後餘血上搶心痛方論第五〈凡三方〉
　　産後惡露不盡腹痛方論第六〈凡十二方〉
　　産後兒枕心腹刺痛方論第七〈凡十八方〉
　　産後小腹疼痛方論第八〈凡六方〉
　　産後寒疝方第九〈凡三方〉
　　産後兩脇脹滿氣痛方論第十〈凡六方〉
　　産後積聚癥塊方論第十一〈凡三方〉
　　産後血瘕方論第十二〈凡八方〉
　　産後餘血奔心煩悶方論第十三〈凡九方〉産後虛煩方第十四〈凡七方〉
　　卷二十一
　　産後口乾痞悶方論第一〈凡一方〉
　　産後血渴方第二〈凡五方〉
　　産後乍寒乍熱方論第三〈凡九方〉
　　産後方論附
　　産後蓐勞方論第四〈凡十一方〉
　　産後虛羸方論第五〈凡十五方〉
　　産後風虛勞冷方論第六〈凡十二方〉
　　産後腹脹滿悶嘔吐不定方論第七〈凡一方〉産後嘔逆不食方論第八〈凡四方〉
　　産後霍亂方論第九〈凡四方〉
　　卷二十二
　　産後傷寒方論第一〈凡七方〉
　　産後頭痛方論第二〈凡三方〉
　　産後咳𠻳方論第三〈凡四方〉
　　産後喉中氣急喘促方論第四〈凡四方〉
　　産後口鼻黒氣起及鼻衂方論第五〈凡二方〉産後咳癔方論第六〈凡六方〉
　　産後血崩方論第七〈凡八方〉
　　産後月水不調方論第八〈凡二方〉
　　産後月水不通方論第九
　　産後四肢浮腫方論第十〈凡九方〉
　　産後腹痛及瀉痢方論第十一〈凡七方〉
　　産後赤白痢疾及虛羸氣痢方論第十二〈凡三十一方〉
　　卷二十三
　　産後痢疾作渴方論第一〈凡三方〉
　　産後大便祕澁方論第二〈凡七方〉
　　産後大小便不通方論第三〈凡三方〉
　　産後遺糞方第四〈凡二方〉
　　産後諸淋方論第五〈凡十五方〉
　　産後小便數方論第六〈凡二方〉
　　産後小便不禁方論第七〈凡四方〉
　　産後小便出血方論第八〈凡三方〉
　　産後隂脫玉門不閉方論第九〈凡十六方〉
　　婦人隂蝕五疳方論第十〈凡八方〉
　　産後乳汁或行或不行方論第十一〈凡十五方〉産後乳汁自出方論第十二〈凡十五方〉
　　産後吹妳方論第十三〈凡六方〉
　　産後妬乳方論第十四〈凡十方〉
　　乳癰方論第十五〈凡二十五方〉
　　卷二十四
　　拾遺方
　　産乳集將䕶嬰兒方論
　　〈臣〉等謹案婦人大全良方二十四卷宋陳自明撰自明字良父臨川人官建康府醫學教諭是編凡分八門首調經次衆疾次求嗣次胎教次妊娠次坐月次産難次産後每門各立子目總二百六十餘論論後附方按婦人専科始唐昝殷産寶其後有李師聖之産育保慶集陸子正之胎産經騐方大抵卷帙簡畧流傳亦尠自明採摭諸家持綱挈領於婦科證治詳悉無遺明薛已醫案曾以己意刪訂附入治驗自為一書是編刻於建陽余氏勤有書堂猶為自明原本前有嘉熙元年自序稱三世業醫家蔵醫書若干又徧行東南所至必索方書以觀其用心亦可雲勤矣乾隆四十三年三月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀








　　婦人大全良方原序
　　世之醫者於婦人一科有専治婦人方有産寳方治以専言謂専攻也方以寳方愛重之也蓋醫之術難醫婦人尤難醫産中數證則又險而難彼其所謂専治者産寳者非不可用也綱領散漫而無統節目疏略而未備醫者畫於簡易不能深求徧覽有才進方不效輒束手者有無方可據揣摩臆度者有富貴家鄙藥賤而不服者有貧乏人憚藥貴而無可得服者有醫之貪利以賤代貴失其正方者古雲看方三年無病可治治病三秊無藥可療又雲世無難治之病有不善治之醫藥無難代之品有不善代之人此之謂也僕三世學醫家藏醫書數千卷既又徧行東南所至必盡索方書以觀暇時閉關浄室繙閲涵泳究極天人採摭諸家之善附以家傳經驗方萃而成編始自調經訖於産後凡八門門數十餘證總二百六十餘論論後有藥藥不惟其貴賤惟其效綱領節目燦然可觀庶幾病者隨索隨見隨試隨愈僕於此編非敢求異昔人也葢亦補其偏而會其全聚於散而歛於約期使無憾雲愚者千慮必有一得君子毋以人廢言峕嘉熙元年八月良日建康府明道書院醫諭臨川陳自明良父序












　　辯識修製藥物法度
　　凡藥有宜火宜酒者有用子用皮者有去子去皮者有去苖蘆者有別研入藥者有煎成湯去滓後入者若此之類各各不同今備於前無復更註於逐方之下辰砂〈如鏡面箭鏃者為上〉雄黃〈如雞冠通明者為上〉雌黃〈無夾石者為上〉石硫黃〈如鵝兒黃色為上赤者名石亭脂〉伏龍肝〈正對釡月下土是也〉太隂𤣥精石
　　已上並研令極細如麫無聲為妙
　　禹餘糧　代赭石　磁石〈極雄者佳〉自然銅　紫石英〈有紫色如箭鏃者為上〉雲母石　太一餘糧
　　已上並用火煆令通赤釅醋淬如此七次或十次方可研令極細如麫或用水飛尤妙
　　赤石脂　白石脂　陽起石〈有雲頭腳輕崧如狼牙者産於北地方可用若是缺　　　者不可用已上並用火煅一伏時研如麫或有生用者〉青礞石〈每一兩用硝石二兩大銀鍋子內炒一日一夜自然解散研如麫仍用水飛為妙〉樑上塵〈炒令𤇆盡研如粉〉絳礬　青礬〈並生研細〉白礬〈飛過亦有生用者〉石膏〈如無真者以方解石代之凡諸石入湯並碎以綿褁〉滑石〈出桂府者明白而堅者方可用若赤色而暗者是吉州所産色黑者名黳石皆不可用〉蘇合香油〈先用生布絞去滓秤卻用煉熟蜜解開用〉竹茹〈輕輕刮淡竹皮是也〉桑寄生〈僕隨倉使吳常丞寓廣州方識此物枝梗類木其葉如柘對節而生根侵入樹柯上而生凌冬不凋夏生小花用之果有竒効剉細用〉木通〈有川木通有錢子木通即拏藤者為正今之所用者力淺但得隨衆宜去皮節細切〉罌粟殻〈去頂蒂筋膜浄洗蜜水淹一宿炒令焦黃〉阿魏〈以麫搜和成餅炙黃用〉葛根〈當用家葛切片曬乾用今人多取於舖家者乃野葛也有大毒能動胎氣多見醫者贖舖家見成升麻葛根湯孕婦服之動子胎孕小兒藥中亦不宜用〉麻黃〈揀小者為上去根節若以止汗用根節以水煑去黃沫焙乾不爾令人發煩躁〉人參〈揀色黃明瑩裏面有暈而不油者為上本草雲不去蘆則吐人仍煎煑喜河水〉北細辛〈揀直而極細味辛辣如川椒者為上〉地榆　葳靈僊　柴胡　前胡　羌活　獨活〈宜用紫色蘆有蠶頭節稀者為上王子亨雲獨活乃是極大羌活自是有臼如鬼眼狀尋常白色者乃是老宿前胡謹不可用本草經雲二物同一類今人以紫色節宻者為羌活黃色作塊者為獨活又雲獨活即羌活毋類也療風宜用獨活兼水宜用羌活〉白薇　紫苑〈取茸蘆如北細辛者良以牢山出者為上沂兗次之鄆以東市上皆有之形色氣味悉與神農本經唐注日華子相應此藥肺病最為急須今京師所有皆車前草旋覆花根以赤土染之又味鹹大抵鹹走血又能熱中復利小便且肺病本因亡津液而得之今又服走津液藥為害滋甚醫者宜思之〉秦芁　茜根　藁本升麻　漏蘆　防風〈揀軟而裏面有暈蘆似蠶頭者為上去義股蘆〉桔梗〈今人多以薺苨為之要揀味苦肥白者為上或生或炒皆有用〉
　　已上並洗去苖蘆細切曬乾秤用
　　木香〈揀如朽骨氣味辛辣甚者為上近時炮炙揀南雲根以亂真其性太寒利大小便本草謂之青木香證類謂之獨行根又雲土青木香不堪入藥凡方書雲用靑木香者皆當用南木香〉沉香〈種類不一惟色黃而沉者為上〉丁香　檀香　白芷　官桂〈愈嫩則愈厚愈老則愈薄仍用紫色𦂳卷者去皮至有油處別為末用〉藿香　荊芥　薄荷　紫蘇
　　諸香藥並不可見火或急用宜多紙裹懷⿰用
　　北艾〈先去梗焙燥碾爛以馬尾羅隔去灰末只留黃先秤分兩卻用糯米粉打糊揑成餅子炙黃用或以酒炒亦可〉敗醬〈即今之苦薺是也〉喝起草〈即蒼耳也〉澤蘭葉　紫蘇藿香　荊芥　薄荷　香薷〈音柔〉栢葉　茵芋　大
　　青　莽草　樗枝　菴䕡　石楠葉　石韋〈去毛〉枇杷葉〈先用溫水浸刷去毛卻用薑汁炙〉
　　已上並去梗取葉以紗隔去塵土惟紫蘇藿香飲藥中宜兼嫩梗大能下氣
　　黃連〈宜揀大而似鷹爪者尤佳〉石菖蒲〈一寸九節者佳此種類甚多取生於石上葉有劔脊者真無劒脊者名溪蓀生於泥中者名昌陽可解巴豆毒二味並去須細切〉舶上茴香北茴香　葫蘆巴〈酒炒〉破故紙　蛇床子　薏苡仁紫蘇子〈除是自種自収方是真者可以伐病雖雲細而香者是眞近來人多採野蘇子以亂其真其子亦小卻以真蘇葉按令香更不可辨〉菴䕡子　葶藶子〈甜者揀細而肥者真要分甜苦〉黒牽牛〈亦有半生半炒〉牛蒡子　芫花〈醋浸過炒令黃色去梗〉
　　已上並隔紙炒香
　　五味子〈色黒內有羊腎者佳入補藥中宜炒用入𠻳藥中宜生用〉木鼈子〈去殻切以麩炒〉巴豆〈川中來者似菘子而差小者為上去殻及皮必用皮紙褁打去油如此者三五次油方盡或有不去油者〉車前子　兎絲子〈二味先用溫水淘洗去泥沙捏乾以好酒浸四五日蒸四五次研令極爛揑成餅子焙乾方可為末〉香附子　金毛狗　骨碎補〈並細切炒令黃色舂擦去毛令浄方秤〉石斛〈揀色黃如金大者去根皮細切用好酒浸一宿烝一炊久慢火炒燥秤用〉卷栢　甘松〈並洗去根土用〉肉蓯蓉〈揀香而肥有鱗甲分明者仍其端有心者方真有鹽霜者勿用〉當歸〈揀如馬尾重半兩已上氣香味甜者為上㣲炒〉川牛膝〈揀如鼠尾軟而甜者為上〉
　　並去蘆酒浸半日不可太過久則失味洗浄慢火焙乾切方秤分兩
　　五加皮　桂心〈補藥用厚者發散用薄者〉海桐皮　黃櫱皮　楊梅皮　　白鮮皮　杜仲　厚朴　桑白皮〈或炙炒今人多以梏樹根皮為偽最要仔細辨〉
　　並削去粗皮細切方用惟杜仲厚朴每一斤用生薑一斤研取自然汁罨一宿次日炒令黃色
　　甜𤓰子　𤓰樓子　冬𤓰仁〈去皮〉杏仁　桃仁　郁李仁〈並先去尖雙仁卻用水煑一二沸去皮以麥麩炒黃秤用〉酸棗仁〈去皮炒香用〉栢子仁〈揀去殻別炒研用〉皂角〈去皮子酥炙〉川椒〈揀色紅而口白辛香者為上去梗目及閉口者然後慢火炒令色變以紙乗於地上椀覆出汗為度〉山梔〈小者佳一名越桃〉縮砂白豆蔲　益智　草果〈並去皮取仁秤〉㯽榔〈如雞心者佳〉大腹子〈二味生用〉肉豆蔲〈三味麫褁炮令麫黃為度〉山茱茰　訶子〈炮去核取肉秤雙核者名訶梨勒獨核名訶子〉川楝子〈烝去皮核炒〉大黃〈濕紙裹煨令香熟亦有酒洗生用〉三稜〈亦有以紅蓼根為偽者〉蓬莪茂〈二味並用濕紙褁炮令香軟細切或更用鹽醋浸半日用〉鬱金　狼毒　紫河車〈三味並洗切焙〉神麯　半夏麯麥牙　榖牙〈並𢷬碎炒黃用〉白薑〈出大通池州尤佳〉天雄〈重兩半已上有象眼者佳〉附子〈揀圓而堅實者為上〉草烏　川烏〈重七八錢如鴉腦者為上〉
　　五味並用灰火炮裂去皮尖臍用
　　天南星〈重一兩者佳忌用虎掌炮去皮或以白礬水浸一二宿〉吳茱茰〈去枝葉〉半夏
　　二味並用湯泡七次
　　半夏麯〈以洗過半夏為末以生薑自然汁揑為餅子炙黃用〉生地黃〈洗焙乾秤亦有研取自然汁〉熟地黃〈溫水浄洗焙乾卻以好酒潑濕卻用巾子乘於甑上蒸再用酒灑九蒸九曝焙燥秤地黃生者平宣熟者溫補虛人須補藥當用熟本草雲男子宜用熟者女人宜用生者〉滳乳香〈用蚌粉畧炒掛䆫孔中風乾研〉延胡索〈去皮根〉貝母〈去心薑浸一宿〉山藥川芎　芍藥　知母　續斷〈川中來者色赤而瘦者佳〉小薊根〈已上略洗細切慢火焙乾用〉巴㦸〈揀紫色者為上水浸軟〉牡丹皮　枸杞根〈即地骨皮也初虞世雲此藥至賤都下並無真者大抵都人雖一錢亦作偽〉石蓮　烏藥〈洪州者為上〉麥門冬　天門冬〈略用水浸軟此二門冬去心子火上焙熱即當風涼之如此不過三四次即易乾仍不損藥力他藥並宜如此〉逺志〈泔浸一宿〉黃芩〈一名枯腸草刮去朽者〉
　　已上有心者並搥去心只取肉焙乾秤用
　　青橘皮　橘皮〈取多年揀小而紅者佳若大而黃者柑皮也不堪入藥大治産後䏎浮雷公雲産後肌浮柑皮酒服者此也〉
　　二味用溫水洗浄卻於砂盆內磨去白焙乾秤
　　枳殻〈揀小而實者為上去穰麩炒黃用〉○〈本草有枳實一條王子亨雲此物本名曰枳凡草木有花必有實夫枳殻即枳實之類也〉茯苓〈補藥宜用白色利水藥宜用赤色堅者佳〉茯神〈去木用色白者為上〉豬苓〈水浸軟〉
　　已上三味並去黒皮細切焙燥秤
　　蒼術〈取茅山者為上米泔浸二三宿打洗去皮切焙〉白朮〈揀白而肥者方是浙術瘦而皮黃者出幕阜山力弱不堪用油者去之〉
　　二術並去蘆切細焙乾卻以麥麩炒令黃燥用
　　甘草〈炙黃〉黃耆〈揀如箭𠏉直而甜者佳去義蘆剉令長四五寸搥扁以蜜水或鹽水浸透炙令酥脆為上〉甘菊花〈取自栽可以烹茶者俟花未開者採之佳〉旋覆花　鶴虱
　　諸花並去蕚蒂
　　血餘〈皂角水洗浄燒存性〉童子小便〈夏月要入薄荷浸之方免臭壤〉龍齒　龍骨〈並揀有布紋者佳白色者上五色者次之黒者為下火煆通赤以乳鉢研令極細不可犯鐵器或有生用者〉虎頭骨　虎脊骨　天靈葢　虎前脛骨　⻱甲　鼈頭　鹿茸〈揀嫩而有血色者佳大者為麋茸小者為鹿茸冬至日麋角解夏至日鹿角解麋得陽而角解所以利補陽鹿得隂而角解是以利補隂麋茸性熱鹿茸性溫並先燎去毛塗酥炙令黃脆如無酥以好酒浸炙〉
　　並用酥炙黃
　　紫梢花〈即湖澤中魚生卵於竹木之上如糖撒狀者是去木用〉鹿角膠　阿膠〈揀明亮者為上阿膠不必須東平自為之甚佳補虛用牛皮膠治風用驢皮膠東平皆京師偽膠雜以馬皮並故鞍韉鞋底之類其惡為甚〉
　　二味並細切以蚌粉炒燥如珠方用
　　桑螵蛸〈去末塗酥炙黃或以酒炒亦可〉眞珠母〈取未鑽者研令極細〉玳瑁〈宜生用〉犀角〈有竹紋者色黒為上〉羚羊角〈有馬鞭節仍有掛樹痕者佳〉
　　諸角宜用馬齗先鎊取屑懷⿰為末方可入藥
　　牡蠣〈取左顧者佳用鹽泥固濟煆用〉地龍〈以生布袋盛搥出沙土只取皮秤〉烏賊骨〈一名海螵蛸去殻用〉殭蠶〈去觜切炒令絲盡〉穿山甲〈又名鯪鯉甲去大皮細切蛤粉炒燥用〉水蛭〈偽者以血調麫而為之宜子細辨認以鹽炒黃〉䖟蟲　蚖青　紅娘子　斑貓〈並去頭翅足用糯米同炒令米赤為度〉蜈蚣〈去頭足炙黃用〉全蠍〈去毒畧炒〉蛇蛻〈揀全而頭向下者為妙燒存性用亦有纒於青竹上炙黃焦用〉蟬蛻〈溫水洗去土石仍去前足〉石蜥蜴　蛤蚧〈並酒炙用〉烏蛇〈揀尾小穿得一百二十錢者仍眼如活者為上〉白花蛇〈揀眼如活者尾端有佛指甲腹兩邊有念珠斑者為上〉
　　二蛇並用酒浸一二宿去皮骨取肉炙香用仍經久不蛀
　　晚蠶沙〈炒〉鼈甲〈揀大而有九肋生者尤佳先用淡醋煑去裙卻用釅醋炙令黃脆為妙〉五靈脂〈揀似鼠屎者為上似沙糖者次之先以水浸淘去砂土日乾碎之亦有炒用〉乾漆〈碎之炒令煙盡〉豬羊腎及肝〈並去脂膜仍不可經水〉鯉魚鱗　蝟皮獖豬左懸蹄甲　露蜂房　蠶蛻　牛角䚡
　　並用火燒存性研為細末用
　　鹿角霜〈研細用〉麝香〈揀味辣者真名生麝亦有用當門子研令極細用〉獺肝〈炙乾用〉
　　並用研細為末用
　　荷葉　蓮蓬　㯶櫚〈為墨刷者妙〉
　　用荷葉中心蒂者生用
　　益母草〈去根隂乾今名大禿其子名茺蔚子〉鬼臼〈去毛用〉鬼箭羽〈去骨取翎用〉五倍子〈去心中灰蟲〉麒麟竭　汲藥　安息香〈去沙石〉乳香琥珀
　　五味並細研














　　婦人大全良方辨識修製藥物法度
