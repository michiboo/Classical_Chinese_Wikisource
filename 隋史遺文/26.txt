
　　詞曰：
　　塗膏砌血，打疊就、一人歡悅。苑囿池台，似天角隱隱，雲霞層列。水滿銅溝，山開玉巘。琪樹寒煙結，景色天然，直是域中奇絕。可堪世換時移，不堪回首處、香殘豔竭。簫鼓聲希，只換得、鳥聲蛩語淒咽。春風羅綺，轉眼向誰尋覓也。野花黃蝶，世事如伊，笑殺前人謀拙。右《滿江紅》
　　宮室所以容身，是少不得的。若說苑囿，不過是略取點綴，可以適情而已，著甚要緊。定要移山換水，迭異徵奇。初時把一塊荒榛衰草之地，變換作錦繡園林。到後來錦繡園林，仍舊還做了荒榛衰草。一段乾忙，許多花費，都在那裡。況且不知拆了多少房產，成得一兩座亭館；毀了多少田園，成得一兩座池台；多少人兒啼女哭，博得個一院笙歌；多少人百結懸鶉，博得個滿身羅綺；多少人鳩形枵腹，博得個食前方丈。卻只是侈心不歇，這便是真正大癡人了。
　　話說隋家建都長安，自有天然的山水，大內皇城前面，對著終南，迴環著澗水。仁壽宮枕著驪山，裡邊包著溫泉。這一道泉，常溫暖可以沐浴，景致不消添說得。隋主興建東都，恨是移不得這些山來，他便要以人力勝天工，在顯仁宮築起一所西苑，方圓有二百餘里。傳旨：要在苑中因洛水、瀍水之勢，開作五湖四海，沿湖海邊，建有十六院，都定有名來。海分東西南北，不須細說。那湖是哪五湖：
　　東曰翠光，南曰迎陽，西曰金光，北曰潔水，中曰廣明。
　　院是哪十六院：
　　一曰景明，二曰迎暉，三曰棲鸞，四曰景光，五曰明霞，六曰翠華，七曰文安，八曰積珍，九曰影紋，十曰儀鳳，十一曰仁智，十二曰清修，十三曰寶林，十四曰和明，十五曰綺陰，十六曰降陽。
　　五湖四海，獨有北海開廣四十里，裡邊用巧手結構，堆砌出三山，仿著海上蓬萊、方丈、瀛洲。這三座高處置列峰巒，深處佈置洞壑，或是堆成絕壁，或是布出層岩。地稍平坦，便構樓榭。可眺望處，就是亭台。四十裏海，著這三山，也不多大，卻點綴得徑路極其委蛇。回廓曲檻，登覽不盡，景致極其幽杳。深林遠岫，觀看不窮。蒼山綠樹，裡邊忽隱著一座樓台。碧瓦朱楹，卻似青天中霞流影綺；翠麓丹崖，中間亂繞著千條嶝道；玉階璐砌，卻似疏林中煙抹氤氳。
　　　　水繞寒山山繞樓，清幽應是小瀛洲。
　　　　鶴聲一一松陰裡，應是神仙向此游。
　　湖是東湖極大，五湖中，也都有山。沿湖堤岸，都是靈璧石砌就，上邊覆以桃李名花。通水處所，都以白玉石為橋，護以朱欄。十六院，或是依山的，或是傍水的，或在山頂，或在山腰，或跨廣渠，或圍池沼。或在翠竹叢中，清陰蔽日；或在碧梧深處，疏影留煙。院院各占一勝地，院院各成一新式。每院分美人二十人，共三百二十名，下宮妾侍婢，不計其數。還各院有內監數十人，供美人使令，出入市易。這西苑，不只山光水色，樹影花香，又添這一干遠山眉、秋波眼、楊柳腰、桃花臉，越覺濃麗了。正是：
　　　　巫山行雨多神女，洛浦凌波有豔姝。
　　隋主厭是兩地往來，行動不便，率性自大內到西苑，開成御道，兩邊短垣，護以長松高柳。隋主沒個時度往往來來，自大內到西苑多乘馬，宮娥也都是馬，急管緊弦，鳳簫龍笛，簇擁在前後。到西苑，是龍舟鳳舸，遊歷四海五湖十六院。一到舟中，將次一院一院櫂舟接駕。
　　鳴榔力怯故深深，香散風前展翠裾。豔質不堪臨水照，一池清影浸芙蓉。每日問水尋山，偎紅倚翠，不拘在大內與在苑中，開宴時，自己與這干寵妃，是一席。文帝嬪妃，與自己親幸的梁公蕭鉅、千牛宇文晶，是一席。酒至半酣，彼此謔浪，也不論個君臣，不分個男女，總只是個流連光景，沉湎女色，數不盡禁苑繁華，並他一身快樂。況是有這干會點綴的女人，使了這些沒考核的銀子，又是這干風太監，為他彩買，佐酒的少甚山珍海錯，賞玩的少甚異卉名花。桃堤柳岸，雪檻冰山，便到窮冬時候，萬木凋零，這干美人要好看，把這些落葉樹枝上邊，將錦綺做成各色像生花朵，或是初開，或是半謝，或是半卷葉兒，欲放的蕊兒。起初起自一院，後來各院相效，愈出愈奇。把五湖四海中，也布上許多紅蓮白蓮、紫芡青菱、黃蘋丹蓼，用盡數日工夫，消不得一番風雨。劍嘯主人，常摹出他四時歡暢：
　　到春來，和風煽暖，麗日流輝。黃鶯千囀綠楊，紫燕雙棲畫棟。玉階紅雨，落花陣陣堪憐；繡陌輕霜，飛絮紛紛無定。說不盡宮庭的春色，單表著宮女的春心。穿上了薄薄羅衫，走動了纖纖蓮步。摘青梅，把黃蜂戲打；展錦袖，將粉蝶輕兜。半天落下鞦韆，香褌盡露；繞地滾來蹴踘，媚眼橫流。隋主每遇春時，與嬪妃走馬花間，宣淫柳下。常選美少年數百，挾金丸遊獵內庭。男女混雜，笑語喧闐，催花擊鼓，曲水流觴，以盡三春之典。
　　到夏來，南軒薦爽，北牖生涼。峭壁陰森，石洞寒泉無暑氣；高梧蔭覆，雲廓深箔絕炎歊。綺宴頻開，不住的進霞漿、浮瓜沉李；瑛盤臚列，一個個舒玉腕、雪藕調冰。時卷芰荷風，何用復搖八寶扇；新開茉莉蕊，彩來拋入七香湯。霧縠腰裙，一條桃子縫微微界線；冰綃胸抹，兩顆雞頭肉，簇簇堆尖。見這般彈得破的嬌姿，不由人吹得著的慾火。或於湘簟，或在胡牀，雙剔繡鞋，鉤起兩彎新月；斜欹珊枕，鋪開滿榻香雲。隋帝日戀深宮，那知酷暑。
　　到秋來，金飈清暑，玉露澄空，桂吐天香，蘭蕤國秀。晶瑩碧漢，天開著美夜良宵；燦爛銀蟾，光映滿雲廓水殿。井梧簌簌，間著蛩韻淒淒；檻竹蕭蕭，襯出茶聲細細。隋帝呼盧浮白，無暇悲秋；選伎徵歌，務期卜夜。蕭後率著韓俊娥、袁寶兒幾個美人，登台遠眺，惟恐天工吹上廣寒宮；立輦夜遊，常被暮雲迷入高唐夢。花籠翠幙、景清幽，況兼薄醉三分；月睨牙牀、光炫耀，更覺癡情百倍。碧幌中、雙眠穩穩，合宮燈炬尚星懸牙牀上、嬌喘吁吁，隔院笙歌猶鼎沸。恣酒色之沉湎，致子午之混淆。憑著他幾部拾遺，載不盡九秋樂事。
　　到冬來，朔風司令，瑞雪飛空。頃刻間、圓璧方圭，添補上瑤階玉砌。金猊寶鴨內，焚一片、遍繞各宮，這是海外遠來的香草，說甚麼紅爐獸炭；鵰盤珀碗中，費萬錢，方供半箸，這是人間未見的珍羞，數不著美酒羊羔。隋帝又築造浴室一所，名曰戲鴛池。暖玉為闌，銅龍熱水。壁塗蘭桂之雪，湯和薔薇之露。白皙兒郎、妖嬈女子，裸游其內，互相嬲嫐。一個個玉莖挺豎，貝戶流膏。皓腕交加，冰肌映耀。絳綃拖抹，濺起珠璣；香氣氤氳，結成雲霧。帝恣淫極欲，時男時女，東摟西抱。分不出貴賤高卑，只一味迷癡顛倒。
　　他大內與西苑嬪御中，有美色的固多，抱技藝的也不少。這乾女人，少甚麼彈絲品竹，妙舞清歌，踢球走馬，舞劍談棋，技擅丹青，才工詠雪。隋主傍著自己才，酒酣與那能詩的女官，吟詩續句，彼此褒評稱贊。隋主自親製《望江南》詞八闋，詠這湖上月、湖上柳、湖上雪、湖上草、湖上花、湖上女、湖上酒、湖上水，卻也清新俊逸。道：
　　　湖上月，偏照列仙家。水浸寒光鋪枕簟，浪搖晴影走金蛇，偏稱泛靈槎。光景好，輕彩望中斜。清露冷侵銀兔影，西風吹落桂枝花，開宴思無涯。
　　　湖上柳，煙裡不勝摧。宿霧洗開明媚眼，東風搖弄好腰枝，煙雨更相宜。環曲岸，陰覆畫橋低。線拂行人春晚後，絮飛晴雪暖風時，幽意更依依。
　　　湖上雪，風急墮還多。輕片有時敲竹戶，素華無韻入澄波，望外玉相磨。湖水遠，天地色相和。仰面莫思梁苑賦，朝來且聽玉人歌，不醉擬如何。
　　　湖上草，碧翠浪通津。修帶不為歌舞緩，濃鋪些作醉人茵，無意襯香衾。晴霧後，顏色一般新。遊子不歸生滿地，佳人遠意寄青春，留詠卒難伸。
　　　湖上花，天水浸靈芽。淺蕊水邊勻玉粉，濃苞天外剪明霞，只在列仙家。開爛熳，插鬢若相遮。水殿春寒幽冷豔，玉軒晴照暖添華，清賞思何賒。
　　　湖上女，精選正輕盈。猶恨乍離金殿侶，相將盡是彩蓮人，清唱謾頻頻。軒內好，嬉戲下龍津。玉管朱弦聞盡夜，踏青鬥草事青春，玉輦從群真。
　　　湖上酒，終日助清歡。檀板輕聲銀甲緩，醅浮香米玉蛆寒，醉眼暗相看。春殿晚，仙豔奉杯盤。湖上風光真可愛，醉鄉天地就中寬，帝主正清安。
　　　湖上水，流繞禁園中。斜日暖搖清翠動，落花香暖眾紋紅，蘋末起清風。閒縱目，魚躍小蓮東。泛泛輕搖蘭棹穩，沉沉寒影上仙宮，遠意更重重。
　　當時蕭後，也有一首《湖上月》：
　　　湖上月，飛破碧雲窩。的的似留湘浦□，行行疑弄錦機梭，寒色逼衣羅。歡未極，莫向柳陰過。媚臉正宜邀玉鑒，清樽聊借漾金波，醉舞影婆娑。
　　宣華夫人，卻有一首《湖上柳》道：
　　　湖上柳，雨露沐恩稠。嫋嫋腰肢羞自舞，纖纖眉黛怯閒愁，旖旎畫樓頭。眠未得，荏苒起還休。怪是斜陽留不住，空教風裡弄輕柔，飛絮滿汀洲。
　　容華夫人，有《湖上雪》一首，道：
　　　湖上雪，一望玉無痕。剪綵不須花自發，繞枝驚見蝶狂奔，絮影漢林園。瓊閣倚，野色接雲屯。指冷梅花吹未得，杯傾竹葉席生寒，歡飲失朝昏。
　　儀鳳院夫人慶兒，有《湖上草》一首，道：
　　　湖上草，偏向玉街生。蓮瓣蹴來微有跡，羊車歸去寂無聲，花落自縱橫。無個事，彩接角輸贏。訝是摧殘疑有恨，妒他連理似多情，幽悶共牽縈。
　　晨光院周夫人，有《湖上女》一首，道：
　　　湖上女，燕趙集娉婷。目弄回瀾清湛湛，神凝秋渚韻亭亭，依約似湘靈。相將去，蕩槳過前汀。豈是荷香目巧笑，不關花影是嬌形，秀色映青萍。
　　韓俊娥有《湖上花》一首，道：
　　　湖上花，清影映寒沙。白膩瑩瑩凝素雪，紅妖的的噴丹霞，一片錦雲遮。知何似，瓊島集仙娃。玉臉淚滋驚雨濕，朱顏駢向困風斜，爛熳稱夭家。
　　朱貴兒有《湖上水》一首，道：
　　　湖上水，一碧欲浮天。風織翠紋成綺縠，霞抒彩色染長川，好泛木蘭船。輕槳動，驚起渚中鴛。十里畫橋通宛轉，數灣明月影勾牽，清賞且留連。
　　袁寶兒有《湖上酒》一首，道：
　　　湖上酒，歌舞樂名時。琥珀清光浮玉斗，葡萄香韻溢金卮，中有好花枝。拼一醉，到手莫教遲。墜落翠環增韻致，湖生紅暈長嬌姿，中聖復何辭。
　　把自己與眾嬪妃的詞，都譜入樂中。或是著美人清歌佐酒，或是與宮女清夜在馬上出遊，就在弦管中吹將出來。正是：
　　　　酒迷花谷主，色困醉鄉侯。
　　那裡記得當時陳後主，也只為得不理國事，戀酒迷花，自做《玉樹後庭花》曲，靜夜與宮人清歌妙舞，送了國家。所以後來，直惹得陳後主魂攜了張麗華，到西苑海中，作詩相嘲，笑隋主道：「終始更不若他。」相期吳公台下相見。
　　總是妖由人興，說甚邪不勝正。
　　總評：
　　□□□說人主深居宮中，不□民間疾苦，□煬帝之惡，卻又從□□□□□來。曾到揚州，因□民間□□役曾□金□便想江南風景直到會稽，遍置離宮□□粉大家安得有此。　
