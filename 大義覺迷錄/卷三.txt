問曾靜：你書內雲「五六年之內，四時寒暑易序，五穀耕作少成，恆雨恆暘，荊、襄、岳、常等郡，連年洪水，吳、楚、蜀、粵，到處旱澇時聞」等語。皇上嗣位以來，陰陽和順，風雨時調，五穀豐收，人民樂業。各省之內，間有數州縣旱澇不齊，即動帑賑濟，民獲全安。今你所說四時易序，五穀少成，確是何年、何月、何地呢？吳、楚、蜀、粵到處旱澇，確有何見呢？至於荊、襄、岳、常之地，有你這樣狂背逆亂之人，伏藏匿處其間，秉幽險乖戾之氣，致陰陽愆伏之干，以肆擾天常為心，以更棄人理為志，自然江水泛漲，示儆一方。災禍之來，實因你一人所致。你知道麼？有何說處？
曾靜供：這是彌天重犯僻處山谷，正如坐井議天模樣，不知天壤內如許廣大，見偶爾一處旱澇，遂謂旱澇時聞，不知時序調和，豐收樂業，不旱不澇者，此外遍地皆是。此正不得事體之實，而其根實由眼孔小，不通世事之故也。且當時實不知皇上深居九重，視民間疾苦直如赤子，一遇偶爾旱澇，即動帑賑救，且免其賦供。彌天重犯今日始知聖恩高厚，雖堯舜不過如此，則愚頑無知之罪，實所甘受。一民狂背，皆足致災，此則非精通天人之故者不能知，彌天重犯聞之，豁然如大寐初醒，雖朝聞夕死，亦實幸矣。
問曾靜：你書內雲「撫我則後，虐我則仇」等語。我皇上夙夜孜孜，勤求治理，愛養百姓之心，無時不切於寤寐，無事不備其周詳。屢年來大沛恩澤，薄海黎庶，莫不均沾。舊欠錢糧，蠲免幾及千萬，江浙等處浮糧，每年減免六十餘萬；至於賑恤蠲除，以及豁免之處，其數至多；南北黃、運河工、堤工，興修水利，開種稻田，察吏安民，弭盜除奸，一切實心實政，日昃不遑。其所以撫天下之百姓者，洵乃養育誠求，如保赤子，所以撫之者至矣。海宇內外，無不深元後之戴。今你不以為撫，而以為虐；不以為後，而以為仇。此是何肺腸？且虐民者何事？你將所見實說。
曾靜供：皇上至德深仁，遍及薄海內外，其用意於民，固可謂亙古少媲。彌天重犯住在遠方，不曉世事，不知天高地厚之恩，但見承平歲久，生齒繁多，遠方之民，富者田多，而貧者或至無田。皇上屢年大沛恩澤，蠲免舊欠，減免浮糧，動計幾百萬，扶養非不極其至，然只有田業者，飽飫其惠，而無田業的，多致憾於雨露之不均。直至舊年到省，今年來京，方知皇上有幾多愛養善所，有幾多扶綏經畫，端拱深宮，憂勤惕厲，無事不周，無微不到，且無時無刻不以天下蒼生為念。功德昭然在目，傳頌哄然滿耳。自古聖帝賢君，用意加惠於民，稱元後，頌父母，載之史冊，垂之經典。以今准古，實所罕聞。此今日海宇內外，所以共深元後之戴。以彌天重犯如此狂詆，如此觸冒，尚有幾多欽恤，幾多寬仁，恩惠頻施，被服愧悔，直不啻如天如地之感。則天下之大，四海九州之廣，無一發一物不在涵育生成之內，尤不等言矣。彌天重犯前之所以不以為撫，而以為虐者，總為謠言所掩隔，遂使帝德難名，食其力者忘其力，王道同天，蒙其化者自不知其化耳。
問曾靜：據你在湖南供稱，有「皇帝使人從四川販米至江南蘇州發賣」，又雲「廣東、廣西發賣水銀」等語。這賣米事情，乃外省督撫條奏：江浙地方人多米貴，請動帑項於產米省份，採運平糶以濟民食。此是古人移粟之道，且此項運到米石，皆減價糶賣於民，於正項錢糧尚有虧折。如何說販米石爭小民之利呢？至水銀之事，乃因原任貴州巡撫金世揚虧空庫帑，不能完交。署巡撫石禮哈奏稱：金世揚有動帑收貯水銀，可以變價完公。皇上允其所請，令於廣東發賣，乃係保全金世揚身家性命，實出寬大之特恩。你如何說為爭民之利呢？但此二事皆有其因，你在何處聽來？須將傳說之人供出。
曾靜供：彌天重犯於這些事，當時都不曉得皇上神奇作為，經緯妙用。從四川販米至江南蘇州發賣的事，這等謠傳，是這些往來搬家去四川的百姓回來說；廣東發賣水銀，是因走廣東往永興縣過，彌天重犯是永興縣人，雖住居離縣城百數十里，而鄉間常有人在縣來往，傳得此說，並非遠方人說。豈知賣米是移此就彼，乃酌盈濟虛，聖人裁成輔相之能事，而平糶與減價尤一視同仁，萬物各得其所之獻謀。至變賣水銀完公，則又體恤群臣，使法無犯而事得濟，且有以見天地含弘之量，物各因物，而無傷於其中也。此皆帝王之運量，小民不知皇上苦心，遂至妄傳，以為賣米、賣水銀。而彌天重犯彼時莫知聖慮高深，遂誤信以為爭民之利，不知此乃利民之大者也。誣上之罪何逃！
問曾靜：你在湖南供內有「極好殺人，京城凜凜」等語。我皇上如天好生，自元年以來，凡矜恤民命之案，不可枚舉。即今四月十一日以後，現有督撫及刑部擬定之案，如雲南之黑夜殺人八十二歲老婦何氏一案；廣東之毆傷服叔謝伯達一案；江西之不知情奸婦劉氏一案；安慶之誤傷兄命郭國正一案；浙江之誤傷妻命曹道生一案；山西之父為代首之劫盜查聲聞一案。凡有一線可生者，皆令九卿詳議，從寬減等。又逃縱之竊盜趙玉等一案，私鑄錢文之張仙等一案。或以愚人未知定例，或情罪稍輕，俱從寬減。至同毆庶母之曹一案，以情罪尚輕，不忍處以極典，命確查定議。其廷臣所議，如定捕役治罪之例，符咒作奸之例，皆以未曾議及通行曉諭，及與以遵奉之期，敕部另行詳議。此數日之內，成讞具在，可逐件與你詳看。難道曾靜未到之先，皇上預知你來，特為此詳刑之事，以示寬大之恩麼！這傳說紛紛，「極好殺人」之說，確有何人枉殺？確於何年何月日濫殺一人？並傳說何人？你須一一據實說來。
曾靜供：彌天重犯始以不知人情世事，誤聽謠言，發狂作悖，而身陷極惡大罪。自事發到長沙，及今大半年，旁聽市井傳頌，歷睹當世休嘉，乃知聖德淵深，光被四表，原無絲毫瑕類，久為普天所共仰。到京以來，無一時一刻不痛悔感泣，惶愧悚慄，不惟無面見人，抑且無地自容，加以皇恩屢頒，更覺受恩愈重，罪過愈深。古今來有這樣聖天子撫綏萬方，直及於禽獸不如之重罪者乎！複蒙諭旨下問，於本月十一日，大人仰承旨意，恭捧皇上御批九卿所奏民間重案，國典條例，彌天重犯跪伏階前，敬讀感服，不覺慌恐汗背。雖聖慮高深，不能仰測毫末，而一種體天好生之德，焦勞愛養之念，盎然見於御批之下，實足令人感泣無窮。
如雲南所奏之黑夜殺人，以主謀造意，歸於八十二歲之老婦，擬斬。複將其子何汪、何世逵、何永傑為同謀加功擬絞。蓋婦人夫死，義當從子，何汪何故不諫止其母，而輕從八十餘歲之老母以殺人，且開場下手打傷，何汪已有明供，似難更扯別人擬抵罪，而黑夜抱草燒屍，尤非八十餘歲之婦人所能，今以何氏擬斬，複以三子擬絞，似傷民命太多。
又廣東之毆傷服叔，此因爭祭田，縣斷銀田，兩未交清，謝日習亦不合持棍至謝伯逵門首詈罵，與平昔越分無禮，強悍而毆尊屬致死者，必竟不同。
又江西之不知情奸婦，此通姦在前，謀殺在後，兩事不相涉。光離居又已多年，劉氏夫妻之義未絕，且有子八歲，豈肯棄夫以從奸！律之所謂「姦夫自殺其夫，奸婦雖不知情，絞而監候」者，此正就通姦時看，非若劉氏之別居有年，此時並無奸意萌發也。此三條聖慮通微，照及民隱，所以不肯依擬，而敕九卿議奏也。
又江西之誤傷兄命，此郭國正、郭國賓兄弟相好，素無嫌隙，因催丁錢小事，拂意生怨，且先是郭國賓以酒壺擲國正不中，而郭國正拾原壺反擊郭國賓，以致殞命。初非立意殺兄，執凶向前毆擊致死，是以改應斬監候。又曹道生之妻汪氏不循婦道，夫索茶不與，嗔責不受，反拾石還擊，以頭撞夫。道生氣忿，乃用柴片連毆，以致殞命。此是汪氏自失三綱大義，非本無犯而道生有意欲殺，律當擬絞也。皇上從寬枷責完結，不惟使夫婦之義正，而欽恤之恩，益覺有加而無已矣。又查聲聞雖盜首，實非本意行劫，乃誤聽李瞎子之言，志在焚毀契券，以圖複占。此愚民無知，情有可原，所以一經伊父代首，聖心之念切，意許原例從寬免死，此皆一線可生，我皇上不忍置之死地也。
又如趙玉、田群、劉五以犯盜監禁逃縱，例當加倍治罪。聖慮謂此本係行竅愚人，未必知有逃縱加倍治罪之例，其所犯罪，仍照舊擬。且敕部頒飭天下衙門，將新例張示禁門，使犯罪囚人，入監即知。又私鑄錢文，律斬立決。張仙等私鑄，睿照分出張仙以造賣銅器為業，因禁止黃銅器皿，遂將所存之銅私鑄錢文，其罪與公行私鑄者有間，著改為應斬監候，秋後處決。是不惟欽恤民命到至處盡處，並分出小民犯科到公私之極處，所謂繭絲牛毛辨析精微，竟至如此。
又如曹同毆庶母，照律擬凌遲，似亦當罪。御批乃謂當孫氏挑唆曹霍檉，共毆狄氏之時，曹先不在旁，孫氏差使女小春喚至。曹聽從父母之命，助毆狄氏，而狄氏至九日殞命，是曹雖行毆擊，原無致死之心。曹著改應斬監候，秋後處決。蓋因案呈有「孫氏差使女小春往喚曹」句，從此一句，遂推原曲諒，恰當其情，恰合其事。我皇上神明照燭，無微不到，又至如此。又如周元伯與周見南比屋而居，因舂米爭碓，彼此詈罵，而周見南遂為周元伯毆傷。部議應斬立決，而旨下九卿議奏，不忍遽爾依議。看來皇上撫育天下蒼生，純是以道，並無一點用法之跡。蓋道無定體，隨時隨地，變易無常，非大聖人之智慮精微，明聰天縱者不能用；法雖從道出，然一落乎法，就拘泥執滯，不能活變了。所以先儒謂三代以道治世，後世以法把持天下。如後世賢君算漢文、景，然文、景得黃老之術，全是以法，故謂黃老清靜，流於慘刻。如犯死者，依法即以死抵，並不肯留心於其中推原曲諒其致死犯罪之由，任天下事來，皆以成法成例斷之，所以得以清靜無為。豈若皇上仁心懇至，全副精神盡用在民身上，宵衣旰食，至勞至勤，有幾多斟酌裁製，權度時中，大用在其中，卓然與堯舜、禹湯同歸一致。
又如御批捕役治罪之例，符咒作奸之例，必須通行曉喻與以遵奉之期。凡有改定科條，俱寬其期限，悉令家喻戶曉，如此而猶有不率教者，加以嚴懲，始為不枉。今法司更定律例，而不示以遵行之期，則彼無知之人，冒昧而犯重闢，是謂不教而殺，於心忍乎！看到此處，覺得一種念切生民之隱，此文王之視民如傷，更切更篤，惟恐民之無知，而自陷於法，這就是個天了。蓋皇上宸宮，渾同天體，天之元氣流行，直貫四時，故當秋肅，未嘗不寓春生之機於其間，所以皇上用刑，亦有幾多寬仁慈惠的苦心流貫於其中。故未事之先，既有許多善政善教，以移民惡而遷於善；萬一偶入於刑，所以體恤而原諒之者，又無所不極其至。即今四月十一以後，數日之內，略舉數端，莫非「肫肫其仁」之發。況前乎此者，不知幾萬千；所經綸裁製神運無方，常情不可得知者，又不知幾萬千。由是看來，皇上之好生德洽，施及薄海，固難以數計矣。
況皇上勤民之下，敬天之念，尤無一時少懈，一時放過。如御批衍聖公孔傳鐸之奏賀卿雲本章，江南學院李鳳翥之奏賀瑞芝本章，一字未安，一義未當，亦所不受，皆不肯以臣工頌揚之詞略過。而聖諭所頒，謂「朕之事天，亦猶臣之事君也。臣之視君也，以為九重之尊；而以人君視天，其相越之分，又不啻九重而已也。設以屬員頌其上官，而稱為『上所崇奉』，或稱為『福與君齊』，彼為上官者，能安受而不戰慄乎！今以『效靈齊天』等語見諸奏章，其背理慢神，何以異是？」細玩此段，雖皇上德隆心下，謙光自賁，其實理正義大，至精至當，至實至透，為自古聖君哲後所少到，自當永為萬世之法程。況皇上敬德之至，心細之極，一字之訛落，皆為睿鑒所洞照。如李鳳翥賀本內，訛「賚」字的「齎」字，總督示其倬題叅蔡國駿本，案呈內有「勒索官兵餉銀二三兩」句，落「兩」字，經歷多少衙門對過，多少大臣用心看過而不及，到今皆為皇上摘出、指出。自古帝王一日萬機，多聽內閣分理，即所閱覽臣工本章，亦只看貼黃，貼黃尚慮不能周，何暇及於案呈！況案呈已經許多官員查照不出，而能知之乎！即此不惟見皇上留心國政，至周至密，撫育蒼生，至勞至苦，而且見聖學主敬之純。蓋所謂敬者，無一毫苟且，無一事輕忽，神聚到極處，心細到至處，無一不極其精，無一不盡其詳而已矣。故帝堯稱聖以欽德為先，孔聖修己以持敬為本，而《中庸》歸宿學問到盡頭處，亦曰「篤恭而天下平。」今我皇上細密如此，正所謂「先聖後聖，同揆合符」者也。
彌天重犯山野庸鄙，毫無知識，豈能仰測天地之大！但今日蒙旨下問，直據所見而心悅誠服如此，其實皇上經緯大用，叅贊弘謨，彌天重犯何人何物？從何得知？況從前僻處深山，全未識睹天日，即有意見，亦屬螻蟻度天，何處測其高深？所以謠言一入於耳，即信以為實。今承大人捧出本章，有說馬廷錫訛傳說：皇上因欽天監啟奏，紫微星落在福建地方，為此特差大人赴閩，凡三歲以上，九歲以下男子，盡行誅滅。現有巴蘭泰一同聽見可據。若使彌天重犯當日聽聞，一定以為實事而筆之於書矣，小民無知，大率多同，況彌天重犯尤處深山窮谷中，為小民無知中之無知者！必到今日，一路所聽聞如此，所目見如此，身親被皇恩如此，今日又親目看見皇上用意於民如此，焦勞於治政如此，方實實信得皇上德同天地，明並日月。
從前在長沙，蒙三位大人屢將聖德宣傳，心下雖亦信服，而猶未脫夫舊惑之深也，至今方撥雲霧而睹青天，朗然日月之當心，自是知之明、見之切矣。但憾身陷法網，不能旋歸故里，宣傳皇上大德遍覆，如天如地；聖哲精明，如日如月；洪慈愛養，如父如母。使親戚故舊，鄰里鄉黨以及沿途所過市井都邑，共傳聖神文武，共慶有道天子，共歌太平盛世。且使山陬海，共憤共惡造言流謗者之奸，而憾不共食其肉而寢處其皮，未免死難瞑目，深痛無以報皇上之萬一耳。
問曾靜：你在湖南供內，有「將二爺的妃嬪收了」等語。當日密親王之妃，於康熙五十七年內已經病故。其餘宮人等，密親王病故之後，皇上念理郡王難以養贍多人，或至少有失所，於密親王甚有關係。是以特降諭旨，令理郡王之生母分別區處，並傳旨詢問諸人，若有仍願居宮中者，悉如聖祖皇帝之老妃居守壽宮之例。於時宮人有願居宮中者，皇上令其另居別宮，厚加廩給以贍養之。此是皇上加恩密親王宮人之盛德，凡宮中之人及廷臣所共知者。今你這話從何處來？又你以密親王為三爺，語雖訛傳，必有亂說的人，你可據實供出。
曾靜供：收妃嬪的話，是雍正五年五六月內，往來路上人傳說，衡州路上押解一個犯官過，他如此說。彌天重犯聽得此話不察，妄以為此話自犯官說出，畢竟是實事。其實到今日，萬萬記想個傳說的人不出，亦不知是個什麼犯官，查朝中那年那時月，有什麼犯官往衡州過就曉得。直至舊年到長沙，所得輿論，方知皇上清心寡欲，勵精圖治，至勤至勞，非純乎天理而無一毫人慾者，那得如此精明為國，如此焦勞為民！後複聞欽差大人宣傳聖德無瑕，又伏讀聖諭，表裏無憾，恰與在長沙輿論符合。彌天重犯到此，益信得從前傳聞，全無影響，況加恩宮人，厚賜贍養，乃聖主仁民愛物，發政施仁，必自親親託始之意，而謠言竟傳以為收宮妃，豈不深可痛憾！凡此十餘供，非彌天重犯畏死幸生，故為此語，實因奉拿出谷，見聞漸廣，實見得皇上道德政教，從來未有，感戴奮興，自愧不得為聖世之良民，故痛憾至此。其實自供自吐處，內多理屈詞窮，義失氣餒，所以語言無序，不成說話，且山野愚夫，從未知拜奏陳詞，體式不免乖訛錯謬之失。而自到京以來，又愧悔切心，感泣耗神，四肢整頓不起，惶恐戰慄，手指顫震，點畫並不成字，千萬叩首，仰請聖照。
