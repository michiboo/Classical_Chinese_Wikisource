
◎職官七
○秩祿萬石。〈（穀，月三百五十斛。）〉太師。太傅。太保。
丞相。太尉。御史大夫。前後左右將軍。〈（並百官表，下同。）〉
中二千石。〈（師古曰，中二千石實得二千石也，中之言滿也，月得百八十斛，是為一歲，凡得二千一百六十石，言二千石者舉成數耳。）〉太常。光祿勳。衛尉。
太僕。廷尉。大鴻臚。宗正。大司農。少府。執金吾。
真二千石。〈（徐天麟謹按，外戚傳，傛華秩視真二千石，在中二千石之下二千石之上，師古曰，真二千石，月得百五十斛，一歲凡得千八百石，又按如淳注，汲黯傳亦雲諸侯相秩真二千石，月得百五十斛，臣瓚注，詹事引茂陵書，秩真二千石，而百官表乃亡此秩，欠考，東京則有此秩矣。）〉
二千石。〈（師古曰，穀月百二十斛，一歲凡得一千四百四十石。）〉
太子太傅。〈（荀悅漢紀自太子太傅至扶風，比二千石。）〉太子少傅。詹事。〈（茂陵書秩真二千石。）〉
將作少府。大長秋。長樂少府。〈（建平四年，四太后各置少府，皆中二千石。）〉長信少府。典屬國。水衡都尉。京兆尹。左馮翊。
右扶風。京輔都尉。左輔都尉。
右輔都尉。司隸校尉。〈（荀悅漢紀校尉並比二千石。）〉城門校尉。中壘校尉。屯騎校尉。步兵校尉。越騎校尉。長水校尉。胡騎校尉。
射聲校尉。虎賁校尉。諸侯相。〈（初金印，吳楚反後，改銀印，初真二千石，在郡守上。）〉郡太守。〈（增秩者為中二千石，元帝建昭二年，益三河大郡太守秩。）〉長信中太僕。
諸侯太傅。諸侯御史大夫。諸侯中尉。〈（哀帝紀，傅相中尉皆國二千石。）〉中少府。左曹。右曹。
大郡都尉。〈（元帝紀。）〉州牧。〈（朱博傳，秩真二千石。）〉長陵令。〈（呂後六年，秩長陵令二千石。）〉大內。〈（史記孝景本紀。）〉
比二千石。〈（穀月百斛。）〉
丞相司直。護軍都尉。光祿大夫。〈（亡印綬，增秩者為中二千石。）〉五官中郎將。左中郎將。右中郎將。虎賁中郎將。監羽林中郎將。西域都護。
奉車都尉。駙馬都尉。騎都尉。郡都尉。千石。〈（穀月九十斛。）〉丞相長史。太司馬長史。御史中丞。
將軍長史。太常丞。光祿丞。
衛尉丞。〈（六典注比千石。）〉太僕丞。太鴻臚丞。宗正丞。大司農丞。少府丞。執金吾丞。廷尉正監。廷尉左監。
廷尉右監。〈（荀悅漢紀，正監秩比千石。）〉諸侯郎中令。諸侯仆。〈（武帝損郎中令秩千石，仆秩亦千石。）〉萬戶縣令。
比千石。〈（穀月八十斛。）〉太中大夫。郎中車將。郎中戶將。郎中騎將。謁者僕射。期門僕射。
八百石。〈（成帝陽朔二年，除吏八百石秩，李奇曰，除八百就六百。）〉比八百石。諫大夫。六百石。〈（穀月七十斛。）〉
將作少府丞。詹事丞。水衡都尉丞。廷尉左平。廷尉右平。京兆丞。左馮翊丞。右扶風丞。京輔都尉丞。左輔都尉丞。右輔都尉丞。郡長史。
州刺史。郡太守丞。郡都尉丞。萬戶縣令。朔方刺史。太子門大夫。
太子庶子。太常掌故。〈（晁錯傳。）〉武騎常侍。〈（司馬相如傳。）〉公車司馬令。大廄令。未央令。家馬令。車府令。路令令。
騎馬令。駿馬令。式道左候。式道右候。式道中侯。廩犧令。外史。〈（平紀。）〉閭師。〈（平紀。）〉比六百石。〈（穀月六十斛。）〉
博士。議郎。左中郎。右中郎。五官中郎。戊己校尉。太子洗馬。謁者。
五百石。〈（成帝陽朔二年，除吏五百石秩，李奇曰，除五百就四百。）〉縣長。四百石。〈（穀月五十斛。）〉縣丞。縣尉。
比四百石。〈（穀月四十五斛。）〉五官侍郎。左侍郎。右侍郎。三百石。〈（穀月四十斛。）〉次縣長。
比三百石。〈（穀月三十七斛。）〉五官郎中。左郎中。右郎中。二百石。〈（穀月三十斛。）〉左馮翊卒史。〈（黃霸傳。）〉縣丞。縣尉。
比二百石。〈（穀月二十七斛。）〉百石。〈（穀月十六斛。）〉
御史屬。〈（史記匡衡傳。）〉左右內史卒史。郡國五經卒史。
大行卒史。〈（以上儒林傳。）〉長安遊徼。長安獄吏。〈（以上趙廣漢傳。）〉比百石。
鬥食。〈（百石以下有鬥食之秩，師古曰，鬥食者言一歲不滿百石，日食一斗二升。）〉
佐史。〈（漢官名，師古曰，鬥食謂佐史也，以上並百官表。）〉
○增秩汲黯以諸侯相秩居淮陽。〈（本傳。）〉詔增符璽郎秩二等。〈（霍光傳。）〉
宣帝時，二千石有治理效，輒以璽書勉厲，增秩賜金。〈（循吏傳，如淳曰，太守雖號二千石，有千石八百石居者，功德茂異，乃得滿秩。）〉
王成為膠東相，治甚有聲，宣帝最先褒之，下詔曰，膠東相成，治有異等，其賜成爵關內侯，秩中二千石，潁川太守黃霸，秩以八百石居，以治行褒揚，秩中二千石。
召信臣為南陽太守，為百姓興利，又為河南太守，治行第一，數增秩賜金。〈（以上本傳。）〉周堪召拜光祿大夫，秩中二千石。〈（此類甚多，舉一為例。）〉
小黃令焦延壽舉最當，遷三老，官屬上書借留，有詔許增秩留。〈（京房傳。）〉
馮野王為大鴻臚，王舅不宜備九卿，以秩出為上郡太守。〈（馮奉世傳。）〉班伯遷水衡都尉，秩中二千石。〈（敘傳。）〉蕭鹹為宏農河東太守，所居有政跡，數增秩賜金。
蕭由遷江夏太守，平江賊成重等，有功增秩。〈（並蕭望之傳。）〉陳立為巴郡太守，秩中二千石居。〈（西南夷傳。）〉
元始元年，賜吏在位二百石以上，一切滿秩如真。〈（平紀。）〉
○益吏祿
孝惠即位，詔曰，吏所以治民也，能盡其治，則民賴之，故重其祿，所以為民也。
孝宣神爵三年，詔曰，吏不廉平，則治道衰，今小吏皆勤事而奉祿薄，欲其毋侵漁百姓難矣，其益吏百石以下奉十五。〈（韋昭曰，若食一斛則益五斗。）〉
○班序太師位在太傅上，太保次太傅，太傅位在三公上。〈（百官表。）〉武帝以衛青為大將軍，位次丞相。〈（蔡質漢儀。）〉舊列侯奉朝請者，位次三公。〈（後漢百官誌。）〉
元壽二年，賜大司馬位在司徒上。御史大夫位上卿。前後左右將軍位上卿。詹事位在長秋上。
中太僕位在正卿太僕上。給事中位次中常侍中。〈（以上並百官表。）〉
故事司隸校尉位在司直下，其有所會，居二千石前。〈（翟方進傳。）〉
諸侯群臣朝十月，儀先平明，謁者治禮，引以次人殿門，傳曰趨，殿下郎中俠陛，陛數百人，功臣列侯諸將軍軍吏，以次陳西方東鄉，文官丞相以下陳東方西鄉，大行設九賓臚句傳，於是皇帝輦出房，引諸侯王以下至吏六百石，以次奉賀。〈（叔孫通傳。）〉
諸侯王。相國。太師。太傅。太保。丞相。大司馬。御史大夫。大將軍。列將軍兼官。特進。列將軍。
列侯奉朝請。太常。光祿勳。衛尉。太僕。廷尉。宗正。大司農。大鴻臚。少府。長信少府。中少府。
執金吾。太子太傅。水衡都尉。京兆尹。左馮翊。右扶風。典屬國。將作少府。就國侯。潁川三河太守。齊楚等相。東海等太守。
高密等侯。太子少傅。太子詹事。
關內侯。丞相司直。〈（與州郡敘，則居刺史守相上。）〉司隸校尉。〈（與州郡敘，則居刺史守相上。）〉城門校尉。八校尉。騪粟都尉。
光祿大夫。〈（非中二千石者，敘在三輔都尉下。）〉御史中丞。〈（與刺史守相敘，則居其上。）〉丞相長史。三輔都尉。五官左右中郎將。羽林中郎將。
護軍都尉。奉車都尉。〈（秩光祿大夫者，在關內侯下。）〉駙馬都尉。騎都尉。尚書令。西域都護。太中大夫。尚書僕射。尚書。
諸侯太傅。十三州刺史。〈（與守相敘，則居其上。）〉朔方刺史。郡都尉。關都尉。農都尉。屬國都尉。西域副校尉。郎中車將。
郎中戶將。郎中騎將。諸侯中尉。諸侯內史。諫大夫。太子家令。博士。九卿列卿丞。謁者僕射。公車司馬令。將軍長史。廷尉正監。
長安令。千石令。黃門侍郎。尚書丞郎。議郎。五官左右中郎。從事中郎。太史令。廷尉平。三輔丞。六百石令。五百石長。
郡司馬長史。五官左右侍郎。太守丞。都尉丞。三百石長。侍御史。太子門大夫。五官左右郎中。太子庶子。中庶子。太子舍人。
太子洗馬。羽林郎。〈（以上百官表。）〉
○蠻夷敘位
孝宣甘露二年，匈奴呼韓邪單於款五原塞，願奉國珍朝，三年正月詔公卿議其儀，丞相霸，御史大夫定國，議曰，聖王之製，施德行禮，先京師而後諸夏，先諸夏而後夷狄，詩雲，率禮不越，遂視既發，相土烈烈，海外有截，陛下聖德充塞天地，光被四表，匈奴單於鄉風慕義，舉國同心，奉珍朝賀，自古未之有也，單於非正朔所加王者所客也，禮儀宜如諸侯王稱臣，昧死再拜，位次諸侯王下，太子太傅蕭望之，以為單於非正朔所加，故稱敵國，宜待以不臣之禮，位在諸侯王上，外夷稽首稱藩，中國遜而不臣，此則羈縻之誼，謙亨之福也，書曰，戎狄荒服，言其來服，荒忽亡常，如使匈奴後嗣，卒有鳥竄鼠伏，闕於朝享，不為畔臣，信讓行乎蠻貉，福祚流於無窮，萬世之長策也，天子采之，下詔曰，蓋聞五帝三王，教化所不施，不及以政，今匈奴單於稱北藩，朝正朔，朕之不逮，德不能宏覆，其以客禮待之，令單於位在諸侯王上，讚謁稱臣而不名。〈（宣紀及蕭望之傳。）〉


