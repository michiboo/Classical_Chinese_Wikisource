
◎學校（上）
○太學高帝尚有幹戈，平定四海，未遑庠序之事。〈（儒林傳序。）〉
武帝興太學。〈（本讚，徐天麟按三輔黃圖雲，太學在長安西北七里，有市有獄。）〉
董仲舒對策曰，養士之大者莫大呼太學，太學者賢士之所關也，教化之本原也，願陛下興太學，置明師，以養天下之士，武帝立學校之官，皆自仲舒發之。〈（本傳。）〉
元朔五年，製曰，蓋聞導民以禮，風之以樂，婚姻者居室之大倫也，今禮廢樂崩，朕甚湣焉，故詳延天下方聞之士，鹹登諸朝，其令禮官勸學，講議洽聞，舉遺興禮，以為天下先，太常議予博士弟子崇鄉里之化，以厲賢材焉，謹與太常臧博士平等議曰，聞三代之道，鄉里有教，夏曰棱，殷曰序，周曰庠，其勸善也顯之朝廷，其懲惡也加之刑罰，故教化之行也，建首善自京師始，繇內及外，今陛下昭至德，開大明，配天地，本人倫，勸學興禮，崇化厲賢，以風四方，太平之原也，古者政教未洽，不備其禮，請因舊官而興焉，為博士官，置弟子五十人，復其身，太常擇民年十八以上儀狀端正者，補博士弟子，郡國縣官有好文學，敬長上，肅政教，順鄉里，出入不悖，所聞令相長丞上屬所二千石，二千石謹察可者，常與計偕，詣太常，得受業如弟子，一歲皆輒課，能通一藝以上，補文學掌故闕，其高第可以為郎中，太常籍奏，即有秀才異等，輒以名聞，其不事學，若下材，及不能通一藝，輒罷之，而請諸能稱者，臣謹按詔書律令下者，明天人分際，通古今之誼，文章爾邪，訓辭深厚，恩施甚美，小吏淺聞，弗能究宣，亡以明布諭下，以治禮掌故，以文學禮義為官，遷留滯，請選擇其秩，比二百石以上，及吏百石，通一藝以上，補廝中內史，大行卒史，比百石以下，補郡太守卒史，皆各二人，邊郡一人，先用誦多者，不足擇掌故以補中二千石屬，文學掌故補郡屬，備員，請著功令，它如律令，製曰可，自此以來，公卿大夫史彬彬多文學之士矣，昭帝時，舉賢良文學，增博士弟子員滿百人，宣帝末增倍之，元帝好儒，能通一經者皆復，數年以用度不足，更為設員千人，郡國置五經百石卒史，成帝末，或言孔子布衣養徒三千人，今天子太學弟子少，於是增弟子員三千人，歲餘復如故，平帝時，王莽秉政，增元士之子，得受業如弟子，勿以為員，歲課甲科四十人為郎中，乙科二十人為太子舍人，丙科四十人補文學掌故云。〈（儒林傳序。）〉
武帝立五經博士，開弟子員，設科射策，訖於元始，一經說至百餘萬言，大師眾至千餘人。〈（儒林傳讚。）〉
元帝初元五年，罷博士弟子，毋置員以廣學者，永光三年冬，復博士弟子員。〈（本紀。）〉
○辟廱
武帝封泰山還，兒寬上壽曰，閑者聖統廢絕，陛下發憤，祖立明堂辟廱。〈（兒寬傳，師古曰，祖始也。）〉
河間獻王來朝，獻雅樂，對三雍宮。〈（景十三王傳，應劭曰，辟廱明堂靈台也，雍，和也，言天地君臣人民皆和也。）〉
成帝時，犍為郡於水濱得古磬十六枚，劉向因是說上，宜興辟廱，設庠序，陳禮樂，隆雅頌之聲，盛揖讓之容，以風化天下，成帝以向言下公卿議，會向病卒，丞相大司空奏請立辟廱，案行長安城南，營表未作，遭成帝崩，群臣引以定諡，及王莽為宰衡，欲耀眾庶，遂興辟廱，因以篡位，世祖中興，乃營立明堂辟廱，顯宗即位，躬行其禮，養三老五更於辟廱，威儀既盛美矣。〈（禮樂志，徐天麟按三輔黃圖，漢辟廱在長安西北七里，河間獻王來朝，獻雅樂，武帝對之，三雍宮即此。）〉
平帝元始五年，劉歆孔永孫遷平晏四人，使治明堂辟廱，得萬國歡心，功侯各千戶。〈（恩澤侯表。）〉
○郡國學
文翁為蜀郡守，仁愛好教化，見蜀地辟陋，有蠻夷風，文翁欲誘進之，乃選郡縣小吏開敏有材者張叔等十餘人，親自飭厲，遣詣京師，受業博士，或學律令，減省少府用度，買刀布蜀物齋計吏以遺博士，數歲，蜀生皆成就還歸，文翁以為右職，用次察舉，官有至郡守刺史者，又修起學宮於成都市中，招下縣子弟，以為學官弟子，為除更繇，高者以補郡縣吏，次為孝弟力田，常選學官僮子，使在便坐受事，每出行縣，益從學官諸生明經飭行者與俱，使傳教令，出入閨閣，縣邑吏民見而榮之，數年爭欲為學官弟子，富人至出錢以求之，繇是大化，蜀地學於京師者，比齊魯焉，至武帝時，乃令天下郡國皆立學校官，自文翁為之始雲。〈（循吏傳。）〉
元帝郡國置五經百石卒史。〈（儒林序。）〉
平帝元始三年，立學官，郡國曰學，縣道邑侯國曰校，校學置經師一人，鄉曰庠，聚曰序，序庠置孝經師一人。〈（本紀。）〉
何武為刺史行部，必先即學宮見諸生，試其誦論，問以得失。〈（本傳。）〉
○圖書（上）
漢興，改秦之敗，大收篇籍，廣開獻書之路，迄孝武世，書缺簡脫，禮壞樂崩，聖上喟然而稱曰，朕甚閔焉，於是建藏書之策，置寫書之官，下及諸子傳說，皆充秘府，至成帝時，以收頗散亡，使謁者陳農求遺書於天下，詔光祿大夫劉向，校經傳諸子詩賦，步兵校尉任宏，校兵書，太史令尹鹹，校數術，侍醫李柱國，校方技，每一書已，向輒條其篇目，撮其指意，錄而奏之，會向卒，哀帝復使向子侍中奉車都尉歆，卒父業，歆於是總群書而奏其七略，故有輯略，有六藝略，有諸子略，有詩賦略，有兵書略，有術數略，有方技略，今刪其要以備篇籍。〈（藝文志，下同。）〉
凡易十三家，二百九十四篇，易道深矣，人更三聖，世曆三古，及秦燔書，而易為筮卜之事，傳者不絕，漢興田何傳之，地宣元，有施孟梁邱京氏，列於學官，而民間有費高二家之說，劉向以中古文易經校施孟梁邱經，或脫去無咎悔亡，唯費氏經與古文同。
凡書九家，四百一十二篇，書之所起遠矣，至孔子纂焉，上斷於堯，下訖於秦，凡百篇，而為之序，言其作意，秦燔書禁學，濟南伏生獨壁藏之，漢興亡失，求得二十九篇，以教齊魯之間，訖孝宣世，有歐陽大小夏侯氏，立於學官，古文尚書者，出孔子壁中，武帝末，魯共王壞孔子宅，欲以廣其宮，而得古今文尚書，及禮記論語孝經凡數十篇，皆古字也，共王往人其宅，聞鼓琴瑟鍾磬之音，於是懼，乃止不壞，孔安國，孔子後也，悉得其書，以考二十九篇，得多十六篇，安國獻之，遭巫蠱事，未列於學官，劉向以中古文校歐陽大小夏侯三家經文，酒誥脫簡一，召誥脫簡二，率簡二十五字者脫亦二十五字，簡二十二字者脫亦二十二字，文字異者七百有餘，脫字數十，書者古之號令，號令於眾，其言不立具，則聽受施行者弗曉，古文讀應爾雅，故解古今語而可知也。
凡詩六家，四百一十六卷，漢興，魯申公為詩訓故，而齊轅固燕韓生皆為之傳，或取春秋采離說，鹹非其本義與不得已，魯最為近之，三家皆列於學官，又有毛公之學，自謂子夏所傳，而河間獻王好之，未得立，凡禮十三家，五百五十五篇，漢興，魯高堂生傳士禮十七篇，訖孝宣世，後倉最明，戴聖慶普皆其弟子，三家立於學官，禮古經者出於魯淹中，及孔氏學七十篇，文相似，多三十九篇，及明堂陰陽王史氏記所見多天子諸侯卿大夫之製，雖不能備，猶愈倉等推士禮而致於天子之說。
凡樂六家百六十五篇，漢興，製氏以雅樂聲律，世在樂官，頗能紀其鏗鏘鼓舞，而不能言其義，六國之君，魏文侯最為好古，孝文時，得其樂人資公，獻其書，乃周官大宗伯之大司樂章也，武帝時，河間獻王好儒，與毛生等共采周官及諸子言樂事者，以作樂記，獻八佾之舞，與製氏不相遠，其內史丞王定傳之以授常山王禹，禹成帝時為謁者，數言其義，獻二十四卷，及劉向校書，得《樂記》二十三篇，與禹不同，其道寢以益微。
凡《春秋》二十三家，九百四十八篇，周室既微，載籍殘缺，仲尼與左邱明，觀魯史記因興以立功，就敗以成罰，丘明論本事而作傳，及末世，有《公羊、穀梁、鄒、夾之傳，四家之中，公羊、穀梁立於學官，鄒氏無師，夾氏未有書。
凡《論語》十二家，二百二十九篇，漢興有齊魯之說，傳齊論者，昌邑中尉王吉，少府宋畸，御史大夫貢禹，尚書令五鹿充宗，膠東庸生，唯王陽名家，傳魯《論語》者，常山都尉龔奮，長信少府夏侯勝，丞相韋賢，魯扶卿，前將軍蕭望之，安昌侯張禹，皆名家，張氏最後，而行於世。
凡《孝經》十一家，五十九篇，漢興，長孫氏博士江翁，少府後倉，諫大夫翼奉，安昌侯張禹傅之，各處在名家，經文皆同，唯孔氏壁中古文為異，父母生之，續莫大焉，故親生之膝下，諸家說不安處，故文字讀皆異。
凡小學十家，四十五篇，古者八歲入小學，故周官保氏掌養國子，教之六書，謂象形，象事，象意，象聲，轉注，假借，造字之本也，漢興，蕭何草律，亦著其法，曰太史試學童能諷書九千字以上，乃得為史，又以六體試之，課最者以為尚書御史史書令史，吏民上書，字或不正，輒舉劾，六體者，古文，奇字，篆書，隸書，繆篆，蟲書，皆所以通知古今文字，摹印章，書幡信也，漢興，閭裏書師，合蒼頡爰曆博學三篇，斷六十字以為一章，凡五十五章，並為蒼頡篇，武帝時，司馬相如作凡將篇，無復字，元帝時，黃門令史遊作急就篇，成帝時，將作大匠李長元尚篇，皆蒼頡中正字也，凡將則頗有出矣，至元始中，徵天下通小學者以百數，各令記字於庭中，揚雄取其有用者，以作訓纂篇，順續蒼頡，又易蒼頡中重復之字，凡八十九章，臣復續揚雄作十三章，凡一百三章，無復字，六藝群書所載略備矣，蒼頡多古字，俗師失其讀，宣帝時，徵齊人能正讀者，張敞從受之，傳至外孫之子杜林，為作訓故，並列篇。
凡六藝一百三家，三千一百二十三篇。


