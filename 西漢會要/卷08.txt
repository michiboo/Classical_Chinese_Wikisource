
◎禮二〈（吉禮）〉
○封禪
孝文十五年，用新垣平言，既郊見渭陽五帝，於是使博士諸生刺六經中作王製，謀議巡狩封禪事，明年，人有上書告平所言皆詐也，下吏治誅夷平，是後文帝怠於改正服鬼神之事。〈（郊祀志。）〉
武帝初即位，尤敬鬼神之祀，漢興已六十餘歲矣，天下乂安，縉紳之屬，皆望天子封禪改正度也，而上鄉儒術，觀良趙綰王臧等，以文學為公卿，欲議古立明堂城南以朝諸侯，草巡狩封禪改曆服色事未就，竇太后不好儒術，使人微伺趙綰等奸利事，按綰臧，綰臧自殺，諸所興為皆廢。〈（郊祀志。）〉
元狩元年，上幸雍祠五畤，獲白麟奇木，博謀群臣，終軍對曰，宜因昭時令日，改定告元，苴白茅於江淮，發嘉號於營邱，以應緝熙，使著事者有紀焉。〈（終軍傳。）〉
司馬相如既病免，家居茂陵，天子曰，相如病甚，可往從悉取其書，若後之矣，使所忠往，〈（師古曰使者姓名也。）〉而相如已死，家無遺書，問其妻，對曰，長卿未死時，為一卷書，曰有使來求書，奏之，其遺劄書言封禪事，所忠奏焉，天子異之，共辭曰，伊上古之初，肇自顥穹生民，曆選列辟，以迄乎秦，率邇者踵武，聽逖者風聲，紛輪威蕤堙滅而不稱者，不可勝數也，繼昭夏，崇號諡，略可道者七十有二君，罔若淑而不昌，疇逆失而能存，軒轅之前，遐哉邈乎，其詳不可得聞已，五三六經載籍之傳，維見可觀也，書曰，元首明哉，股肱良哉，因斯以談，君莫盛於堯，臣莫賢於後稷，後稷創業於唐，公劉發跡於西戎，文王改製，爰周郅隆，大行越成，而後陵遲衰微，千載亡聲，豈不善始善終哉，然無異端，慎所由於前，謹遺教於後耳，故軌跡夷易，易遵也，湛恩厖洪，易豐也，憲度著明，易則也，垂統理順，易繼也，是以業隆於繈保，而崇冠乎二後，揆厥所元，終都攸卒，未有殊尤絕跡，可考於今者也，然猶躡梁甫，登太山，建顯號，施尊名，大漢之德，烽湧原泉，婕妤曼羨，旁魄四塞，雲布霧散，上暢九垓，下溯八埏，懷生之類，沾濡浸潤，協氣橫流，武節焱逝，邇陿遊原，回闊泳末，首惡鬱沒，暗昧昭晰，昆蟲闓懌，回首麵內，然後囿騶虞之珍群，徼麋鹿之怪獸，導一莖六穗於庖，犧雙觡共抵之獸，獲周餘放龜於岐，招翠黃乘龍於沼，鬼神接靈圉，賓於閑館，奇物譎詭，俶儻窮變，欽哉，符瑞臻茲，猶以為薄，不敢道封禪，蓋周躍魚隕杭，休之以燎，微夫斯之為符也，以登介邱，不亦恧乎，進攘之道，何其爽與，於是大司馬進曰，陛下仁育群生，義征不譓，諸夏樂貢，百蠻執贄，德牟往初，功無與二，休烈液洽，符瑞眾變，斯應紹至，不特創見，意者太山樑父，設壇場望幸，蓋號以況榮，上帝垂恩儲祉，將以慶成，陛下謙讓而弗發也，挈三神之歡，缺王道之儀，群臣恧焉，或謂且天為質，暗示珍符，固不可辭，若然辭之，是泰山靡記，而梁甫罔幾也，亦各並時而榮，鹹濟厥世而屈，說者尚何稱於後，而雲七十二君哉，夫修德以錫符，奉符以行事，不為進越也，故聖王弗替，而修禮地祗，謁款天神，勒功中獄，以章至尊，舒盛德，發號榮，受厚福以浸黎民，皇皇哉斯事，天下之壯觀，土者之卒業，不可貶也，願陛下全之，而後因縉紳先生之略術，使獲曜日月之末光絕炎，以殿采錯事，猶兼正列其義，祓飾厥文，作春秋一藝，將襲舊六為七，據之無窮，俾萬世得激清流，揚微波，蜚英聲，騰茂實，前聖之所以永保鴻名而常為稱首者用此，宜命掌故，悉奏其儀而覽焉，於是天子沛然改容曰，俞乎朕其試哉，乃遷思回慮，總公卿之議，詢封禪之事，詩大澤之博，廣符瑞之富，遂作頌曰，自我天覆，雲之油油，甘露時雨，厥壞可遊，滋液滲漉，何生不育，嘉穀六穗，我穡曷蓄，匪唯雨之，又潤澤之，匪唯偏我，泛布獲之，萬物熙熙，懷而慕之，名山顯位，望君之來，君兮君兮，侯不邁哉，股股之獸，樂我君圃，白質黑章，其儀可喜，旻旻穆穆，君子之態，蓋聞其聲，今視其來，厥塗靡從，天瑞之徵，茲爾於舜，虞氏以興，濯濯之麟，遊彼靈畤，孟冬十月，君徂郊祀，馳我君輿，帝用享祉，三代之前，蓋未嚐有，宛宛黃龍，興德而升，采色玄耀，炳炳輝煌，正陽顯見，覺寤黎烝，於傳載之，雲受命所乘，厥之有章，不必諄諄，依類托寓，諭以封巒，披藝觀之，天人之際已交，上下相發，允答聖王之事，兢兢翼翼，故曰，於興必慮衰，安必思危，是以湯武至尊嚴，不失肅祇，舜在假典，顧省厥遺，此之謂也，相如既卒五歲，上始祭後土，八年而遂禮中嶽，封於太山，至梁甫，禪肅然。〈（司馬相如傳。）〉
李少君以祠灶卻老方見上，言祠灶皆可致物，致物而丹砂可化為黃金，黃金成以為飲食呂則益壽，益壽而海中蓬萊仙者可見之，以封禪則不死，黃帝是也，於是天子始親祠灶，後二年，郊雍，獲一角獸若麃然，有司曰，陛下肅祗郊祀，上帝報享，錫一角獸，蓋麟雲，於是以薦五畤，畤加一牛以燎，賜諸侯白金，以風符應合乎天也，於是濟北王以為天子且封禪，上書獻泰山及其旁邑，天子以它縣償之，常山王有罪，天子封其弟真定以續先王祀，以常山為郡，然後五嶽皆在天子之郡。〈（郊禮誌。）〉
元鼎四年，上始巡幸郡縣，寢尋於泰山矣，其夏六月，上得寶鼎，公孫卿有劄書曰，黃帝得寶鼎，冕侯問於鬼臾區，鬼臾區對曰，黃帝得寶鼎神策，是歲己酉朔旦冬至，得天之紀，終而復始，於是黃帝迎日推策，後率二十歲復朔旦冬至，凡二十推，三百八十年，黃帝仟登於天，卿因所忠欲奏之，所忠視其書不經，疑其妄言，謝曰寶鼎事已決矣，尚何以為，卿因嬖人奏之，上大說，乃召問卿，對曰，受此書申公，申公已死，上曰，申公何人也，卿曰，齊人，與安期生通受黃帝言，無書獨有此鼎，書曰漢興復當黃帝之時，曰漢之聖者，在高祖之孫且曾孫也，寶鼎出而與神通封禪，封禪七十二王，唯黃帝得上泰山封，申公曰，漢帝亦當上封禪，封禪則能仟登天矣，黃帝萬諸侯，而神靈之封君七十，天下名山八，而三在蠻夷，五在中國，中國華山，首山，太室山，泰山，東萊山，此五山黃帝之所常遊，與神曾，黃帝且戰且學仟，患百姓非其道，乃斷斬非鬼神者，百餘歲然後得與神通，黃帝郊雍上帝，宿三月，鬼臾區號大鴻，死葬雍，故鴻塚是也，其後黃帝接萬靈明庭，明庭者，甘泉也，所謂寒門者，穀口也，黃帝采首山銅，鑄鼎於荊山下，鼎既成，有龍垂胡[1234]下迎黃帝，黃帝上騎，群臣後宮從上龍七十餘人，龍乃上去，餘小臣不得上，乃悉持龍[1234]，龍[1234]拔墮，墮黃帝之弓，百姓仰望，黃帝既上天，乃抱其弓與龍[1234]號，故後世因名其處曰鼎湖，其弓曰烏號，於是天子曰，嗟乎誠得如黃帝，吾視去妻子如脫屣耳。〈（郊祀志。）〉
帝議欲放古巡狩封禪之事，諸儒對者五十餘人，未能有所定，先是司馬相如病死，有遺書，頌功德，言符瑞足以封泰山，上奇其書，以問兒寬，寬對曰，陛下躬發聖德，統楫群元，宗祀天地，薦禮百種，精神所鄉，徵兆必報，天地並應，符瑞昭明，其封泰山禪梁父，昭姓考瑞，帝王之盛節也，然享薦之義，不著於經，以為封禪告成，合祛於天地神祗，祇戒精專，以接神明，總百官之職，各稱事宜而為之節文，唯聖主所由，製定其當，非群臣之所能列，今將舉大事，優遊數年，使群臣得人自盡，終莫能成，唯天子建中和之極，兼總條貫，金聲而玉振之，以順成天慶，垂萬世之基，上然之，乃自製儀，采儒術以文焉。〈（寬傳。）〉
元封元年冬，上議曰，古者先振兵釋旅，然後封禪，乃遂北巡朔方，勒兵十餘萬騎，還祭黃帝塚橋山釋兵涼如，上曰，吾聞黃帝不死，有塚何也，或對曰，黃帝以仟上天，群臣葬其衣冠，既至甘泉，為且用事泰山，先類祠泰一，自得寶鼎，上與公卿諸生議封禪，封禪用希曠絕，莫知其儀體，而群儒采封禪尚書周官王製之望祀射牛事，齊人丁公，年九十餘，曰，封禪者，古不死之名也，秦皇帝不得上封，陛下必欲上，稍上即無風雨，遂上封矣，上於是乃令諸儒習射牛，草封禪儀，數年，至且行，天子既聞公孫卿及方士言，黃帝以上，封禪皆致怪物，與神通，欲放黃帝，以接神人蓬萊，高世比德於九皇，而頗采儒術以文之，群儒既已不能辨明封禪事，又拘於詩書古文，而不敢騁，上為封祠器視群儒，群儒或曰不與古同，徐偃又曰，太常諸生行禮，不如魯善，周霸屬圖封事，於是上黜偃霸，而盡罷諸儒弗用，三月，乃東幸緱氏，禮登中嶽太室，從官在山上，聞若有言萬歲雲，問上，上不言，問下，下不言，乃令祠官加增太室祠，禁毋伐其山木，以山下戶凡三百，封崈高，為之奉邑，獨給祠復，無有所與，上因東上泰山，泰山草木未生，乃令人上石，立之泰山顛，上遂東巡海上，行禮祠八神，齊人之上疏言神怪奇方者以萬數，乃益發船，令言海中神山者數千人求蓬萊神人，公孫卿持節常先行候名山，至東萊，言夜見大人長數丈，就之則不見，見其跡甚大，類禽獸雲，群臣有言，見一老父牽狗，言吾欲見鉅公，已忽不見，上既見大跡，未信，及群臣又言老父，則大以為仟人也，宿留海上，與方士傳車，及間使求神仟人以千數，四月，還至奉高，上念諸儒及方士言封禪，人殊，不經，難施行，天子至梁父，禮祠地主，至乙卯，令侍中儒者皮弁縉紳射牛行事，封泰山下東方，如郊祠泰一之禮，封廣丈二尺，高九尺，其下則有玉牒書，書秘，禮畢，天子獨與侍中奉車子侯上泰山，亦有封，其事皆禁，明日下陰道，丙辰，禪泰山下址東北肅然山，如祭後土禮，天子皆親拜見，衣上黃，而盡用樂焉，江淮間一茅三脊為神籍，五色土益雜封縱遠方奇獸飛禽及白雉諸物頗以加祠兕牛象犀之屬不用皆至泰山，然後去封禪祠，其夜若有光，晝有白雲出封中，天子從禪還，坐明堂，群臣更上壽，下詔改元封元年，又曰，古者天子五載一巡狩，用事泰山，諸侯有朝宿地，其令諸侯各治邸泰山下，天子既已封泰山，無風雨，而方士更言蓬萊諸神，若將可得，於是上欣然庶幾遇之，復東至海上望焉，奉車子侯暴病一日死，上乃遂去，並海上，北至碣石，巡自遼西，曆北邊至九原，五月，乃至甘泉，周萬八千里雲，其秋，有星孛於東井，後十餘日，有星孛於三能，望氣王朔言，後獨見填星出如瓜，食頃復入，有司皆曰，陛下建漢家封禪，天其報德星雲。〈（郊祀志。）〉
又本紀雲，春正月行幸緱氏，詔曰，朕用事華山，至於中嶽，獲犭駮，見夏後啟母石，翌日，親登崇嵩，御史乘屬，在廟旁吏卒，鹹聞呼萬歲者三，登禮罔不答，其令祠官加增太室祠，禁無伐其草木，以山下戶三百，為之奉邑，名曰崇高，獨給祠復，亡所與，行，遂東巡海上，夏四月癸卯，上遠，登封泰山，降坐明堂，詔曰，朕以眇身承至尊，兢兢焉惟德菲薄，不明於禮樂，故用事八神，遭天地況施，著見景象，然如有聞，震於怪物，欲止不敢，遂登封泰山，至於梁父，然後升䄠，肅然自新，嘉與士大夫更始，其以十月為元封元年，行所巡至博奉高蛇邱曆城梁父，民田租逋賦貸已除，加年七十以上，孤寡帛，人二疋，四縣無出今年算，賜天下民爵一級，女子百戶牛酒，行自泰山，復東巡海上，至碣石，遼西，曆北邊九原，歸於甘泉。〈（武紀下同。）〉
元封五年，行南巡狩，春三月，還至泰山增封。
太初元年冬十月，行幸泰山，十二月，䄠高裏。〈（按封禪雲，祠上帝明堂，毋修封禪，徐廣曰，常五年一修耳，今適二年，故但祠明堂。）〉三年，修封泰山，䄠石閭。〈（自元封五年修封，至是五年。）〉
天漢三年，行幸泰山修封。太始四年，行幸泰山修封，䄠石閭。征和四年，上幸泰山修封，䄠石閭。泰山五年一修封，武帝凡五修封。〈（郊祀志。）〉
霍去病伐匈奴，封狼居胥山，禪於姑衍，登臨翰海。〈（本紀。）〉封禪議對十九篇。〈（武帝時也。）〉
漢封禪群祀三十六篇。〈（藝文志上同。）〉


