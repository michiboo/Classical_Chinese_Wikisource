
◎帝係五
○諸侯王〈（雜錄附）〉
漢與之初，海內新定，同姓寡少，懲戒亡秦孤立之敗，於是剖裂疆土，立二等之爵，功臣侯者百餘邑，尊王子弟，大啟九國，自雁門以東盡遼陽為燕代，常山以南太行左轉，度河濟漸於海，為齊趙，穀泗以往奄有龜蒙，為梁楚，東帶江湖，薄會稽，為荊吳，北界淮瀕，略廬衡，為淮南，波漢之陽，亙九嶷，為長沙，諸侯比境，周吊三垂，外接胡越，天子自有三河東郡潁川南陽，自江陵以西至巴蜀，北自雲中至隴西，與京師內史凡十五郡，公主列侯頗邑其中，而藩國大者誇州兼郡，連城數十，宮室百官，同製京師，可謂撟枉過其正矣，雖然，高祖創業，日不暇給，孝惠享國又淺，高後女主攝位，而海內晏如，亡狂狡之憂，卒折諸呂之難成太宗之業者，亦賴之於諸侯也，然諸侯原本以大，末流濫以致溢，小者淫荒越法，大者睽孤橫逆以害身喪國，故文帝采賈生之議，分齊趙，景帝用晁錯之計，削吳楚，武帝施主父之冊，下推恩之令，使諸侯王得分戶邑以封子弟，不行黜陟，而藩國自析，自此以來齊分為七，趙分為六，梁分為五，淮南分為三，皇子始立者大國不過十餘城，長沙燕代，雖有舊名，皆亡南北邊矣，景遭七國之難，抑損諸侯，減黜其官，武有衡山淮南之謀，作左官之律，設附益之法，諸侯惟得衣食租稅，不與政事，至於哀平之際，皆繼體苗裔，親屬疏遠，生於帷牆之中，不為士民所尊，執與富室亡異，而本朝短世，國統三絕，是故王莽知漢中外殫微，本末俱弱，亡所忌憚，生其奸心，因母後之權，假伊周之稱，顓作威福，廟堂之上，不降階序而運天下，作謀既成，遂據南而之尊，分遣五威之吏，馳傳天下，班行符命，漢諸侯王厥角酯首，奉上璽韍，惟恐在後，或乃稱美頌德，以求容媚，豈不哀哉。〈（諸侯王表。）〉
文帝時，制度疏闊，諸侯王僭似，地過古製，淮南濟北王皆為逆誅，誼上疏曰，高皇帝以明聖威武即天子位，割膏腴之地，以王諸公，多者百餘城，少者三四十縣，德至渥也，然其後十年之間，反者九起，諸王雖名為臣，實皆有布衣昆弟之心，慮亡不帝製而天子自為者，擅爵人赦死皋，甚者或戴黃屋，漢法令非行也，欲天下治安，莫若眾建諸侯而少其力，力少則易使以義，國小則亡邪心，令海內之勢，如身之使臂，臂之使指，莫不製從，諸侯之君，不敢有異心，輻輳並進，而歸命天子，雖在細民，且知其安，故天下鹹知陛下之明，割地定製，令齊趙楚各為若干國，使悼惠王幽王元王之子孫，畢以次各受祖之分地，地盡而止，及燕梁它國皆然，其分地眾而子孫少者，建以為國，空而置之，須其子孫生者，舉使君之，諸侯之地，其削頗入漢者為徙其侯國及封其子孫也所以數償之，〈（徐天麟按也字合作他，傳寫之誤也，所字合屬上句。）〉一寸之地，一人之眾，天子亡所利焉，誠以定治而已，故天下鹹知陛下之廉，地製壹定，宗室子孫，莫慮不王，下無倍畔之心，上無誅伐之誌，故天下鹹知陛下之仁，法立而不犯，令行而不逆，貫高利幾之謀不生，柴奇開章之計不萌，細民鄉善，大臣致順，故天下鹹知陛下之義，臥赤子天下之上而安，植遺腹朝委裘，而天下不亂，當時大治，後世誦聖，壹動而五業附，陛下誰憚而久不為此。〈（賈誼傳。）〉
○諸侯王雜錄諸侯王金璽盭綬，掌治其國。〈（百官表。）〉高帝王子弟地，犬牙相製，所謂盤石之宗也。〈（文紀。）〉
悼惠之王齊，最為大國，以海內初定，子弟少，激秦孤立亡藩輔，故大封同姓以填天下，時諸侯得自除御史大夫群卿以下眾官，如漢朝，漢獨為置丞相，自吳楚誅後，稍奪諸侯權，左官附益阿黨之法設，其後諸侯唯得衣食租稅，貧者或乘牛車。〈（高五王讚。）〉
高皇帝規土連城，布王子孫，是以支葉扶疏，異性不得間也。〈（燕刺王傳。）〉
景帝即位，晁錯為御史大夫，請諸侯之罪，削其支郡，諸侯歡嘩，吳楚七國反，以誅錯為名，丞相劾奏錯當要斬，錯已死，謁者僕射鄧公見上曰，晁錯患諸侯強大不可製，故請削之，以尊京師，萬世之利也，計畫始行卒受大戮，臣竊為陛下不取也，於是景帝喟然長息曰，公言善，吾亦恨之。〈（晁錯傳。）〉
景帝中五年，令諸侯王不得復治國，天子為置吏。〈（百官表。）〉
武帝初即位，大臣懲吳楚七國行事，議者多冤晁錯之策，皆以諸侯連城數十，泰強，欲稍侵削，數奏暴其過惡，諸侯王自以骨肉至親，先帝所以廣封連城犬牙相錯者，為盤石宗也，今或無罪為臣下所侵辱，有司吹毛求疵，笞服其臣，使證其君，多自以侵冤，建元三年，代王登，長沙王發，中山王勝，濟川王明，來朝天子，置酒，勝聞樂聲而泣，問其故，勝對曰，臣聞悲者不可為參欷，思者不可為歎息，故高漸離擊築易水之上，荊軻為之低而不食，雍門子壹微吟，孟嚐君為之於邑，今臣心結日久，每聞幼眇之聲，不知涕泣之橫集也，夫眾煦漂山，聚蚊成雷，朋黨執虎，十夫橈椎，是以文王拘於牖裏，孔子厄於陳蔡，此乃烝庶之成風，增積之生害也，臣身遠與寡，莫為之先，眾口鑠金，積毀銷骨，叢輕折軸，羽翮飛肉，紛驚逢羅，潸然出涕，臣聞白日曬光，幽隱皆照，明月曜夜，蚊虻宵見，然雲蒸列布，杳冥晝昏，塵埃抪覆，昧不見泰山，何則，物有蔽之也，今臣雍閼不得聞，讒言之徒蜂生，道遼路遠，曾莫為臣聞，臣竊自悲也，臣聞社鼷不灌，屋鼠不熏，何則，所託者然也。臣雖薄也，得蒙肺腑；位雖卑也，得為東藩。屬又稱兄，今群臣非有葭莩之親，鴻毛之重，群居黨議，朋友相為，使夫宗室擯卻，骨肉冰釋，斯伯奇所以流離，比幹所以橫分也。詩云：我心憂傷，惄焉如搗，假寐永歎，唯憂用老，心之憂矣，疢如疾首，臣之謂也。具以吏所侵聞，於是上乃厚諸侯之禮，省有司所奏諸侯事，加親親之恩焉，其後更用主父偃謀，令諸侯以私恩自裂地分其子弟，而漢為定製封號，輒別屬漢郡，漢有厚恩，而諸侯地稍自分析弱小雲。〈（中山靖王傳。）〉
元狩六年四月乙巳，廟立皇子閎為齊王，旦為燕王，胥為廣陵王，初作誥。〈（武紀。）〉
○王子侯
主父偃說武帝曰，古者諸侯地不過百里，強弱之形易製，今諸侯或連城數十，地方千里，緩則驕奢易為淫亂，急則阻其疆而合從以逆京師，今以法割削，則逆節萌起，前日晁錯是也，今諸侯子弟或十數，而適嗣代立，餘雖骨肉無尺地之封，則仁孝之道不宣，願陛下令諸侯得推恩分子弟，以地侯之，彼人人喜得所願，上以德施，實分其國，必稍自銷弱矣，於是上從其計。〈（主父偃傳。）〉
武帝元朔二年春正月，詔曰，梁王城陽王親慈同生，願以邑分弟，其許之，諸侯王請與子弟邑者，朕將親覽，使有列位，於是藩國始分，而子弟畢侯矣。〈（本紀。）〉
大哉聖祖之建業也，後嗣承序，以廣親親，至於孝武，以諸侯王疆土過製，或替差失軌，而子弟為匹夫，輕重不相準，於是製詔御史諸侯王，或欲推私恩分子弟邑者，令各條上，朕且臨定其號名，自是支庶畢侯矣。〈（王子侯表上。）〉
孝元之世，亡王子侯者，盛衰終始，豈非命哉，元始之際，王莽擅朝，偽褒宗室侯及王之孫焉，居攝而愈多，非其正故弗錄，旋踵亦絕，悲夫。〈（王子侯表下。）〉
孝平元始元年，封宣帝耳孫信等三十六人，皆為列侯。〈（本紀。）〉
○宗室〈（雜錄附）〉
高祖七年，置宗正官以序九族。〈（本紀，又百官表雲影正出屬籍。）〉孝惠內修親親。〈（本讚。）〉文帝詔曰，諸侯王宗室昆弟功臣多賢及有德者。〈（本紀。）〉
四年，復諸劉有屬籍家無所與。〈（本紀。）〉
孝景三年，楚元王子藝等，與濞等為逆，朕不忍加法，除其籍，毋令汙宗室。〈（本紀。）〉孝武元光元年，復七國宗室前絕屬者。〈（本紀。）〉後元二年正月，朝諸侯王於甘泉宮，賜宗室。〈（本紀。）〉
武帝時，劉辟疆以宗室子，隨二千石，論議冠諸宗室，清靜少欲，常以書自娛，不肯仕，昭帝即位，或說大將軍霍光曰，將軍不見諸呂之事乎，處伊尹周公之位，攝政擅權，而背宗室，不與共職，是以天下不信，卒至於滅亡，今將軍當盛位，帝春秋富，宜納宗室，又多與大臣共事，反諸呂道，如是則可以免患，光然之，乃擇宗室可用者，辟疆子德，待詔丞相府。〈（楚元王傳。）〉
孝昭始元二年，以宗室毋在位者，舉茂材劉辟疆劉長樂，皆為光祿大夫，辟強守長樂衛尉，〈（本紀。）〉
元鳳二年四月，上自建章宮徙未央宮，賜宗室子錢人二十萬。〈（本紀。）〉
四年正月丁亥，帝加元服，賜列侯宗室金帛牛酒各有差。〈（本紀。）〉
孝宣地節元年六月，詔曰，蓋聞堯親九族以和萬國，朕蒙遺德，奉承聖業，惟念宗室屬未盡而以罪絕，若有賢材，改行勸善，其復屬使得自新。〈（本紀。）〉
地節四年，劉德以宗正關內侯行謹重為宗室率，封陽城侯。〈（恩澤侯表。）〉
成帝時，劉向上封事，言王氏一姓朱輪華轂者二十三人，大將軍秉事用權，五侯驕奢，排擯宗室，孤弱公族，其有智能者，尤非毀而不進，遠絕宗室之任，不令得給事朝省，恐其與己分權，事勢不兩大，王氏與劉氏且不並立，宜發明詔吐德音，援近宗室，親而納信，黜遠外戚，毋授以政，所以褒睦外內之姓，子子孫孫，無疆之計也。〈（劉向傳。）〉
建始二年，罷博望苑以賜宗室朝請者。〈（本紀。）〉哀帝即位，賜宗室王子有屬者馬各一駟。〈（本紀。）〉
平帝元始元年，詔宗室屬未盡而以罪絕者，復其屬，其為吏舉廉佐史補四百石。〈（本紀師古曰，宗室為吏者，皆令舉廉，各從本秩，而依廉吏遷之，為佐史者，例補四百石。）〉
四年二月，賜宗室有屬籍者，爵自五大夫以上各有差。〈（本紀。）〉
五年正月，袷祭明堂，宗室子九百人召助祭，禮畢皆益戶，賜爵，及金帛，增秩補吏各有差，詔曰蓋聞帝王以德撫民，其次親親以相及也，昔堯睦九族，舜惇敘之，朕以皇帝幼年，且統國政，惟宗室子皆太祖高皇帝子孫，及兄弟吳頃楚元之後，漢元至今，十有餘萬人，雖有王侯之屬，莫能相糾，或陷入刑罪，教訓不至之咎也，傳不雲呼，君子篤於親，則民興於仁，其為宗室，自太上皇以來族親，各以世氏郡國，置宗師以糾之，致教訓焉，二千石選有德義者以為宗師，考察不從教令有冤失職者，宗師得因郵亭書言宗伯，請以聞，常以歲正月賜宗師帛各十匹。〈（本紀。）〉
○宗室雜錄
高皇帝規士連城，布王子孫，是以支葉扶疏，異姓不得間也。〈（燕刺王傳。）〉大雅卓爾不群，河間獻王近之。〈（景十三王讚。）〉劉德召見甘泉宮，武帝謂之千里駒。〈（本傳。）〉
肺腑。〈（中山靖王勝傳，又劉向傳。）〉同姓末屬。〈（劉向傳。）〉宗室遺老。〈（同上。）〉河間王良，宗室儀表。〈（本紀。）〉
宗英。〈（敘傳。）〉
元狩五年，沈猷侯受坐為宗正聽請不具宗室耐為司寇。〈（王子侯表。）〉


