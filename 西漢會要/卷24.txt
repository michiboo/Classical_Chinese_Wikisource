
◎輿服（下）
○天子冠服〈（皇后太子附）〉
高祖以竹皮為冠，令求盜之薛治，時時冠之，及貴，常冠，所謂劉氏冠也，八年，令爵非公乘以上毋得冠劉氏冠。〈（本紀，徐天麟按後漢輿服誌雲，劉氏冠，楚冠製也，祀宗廟諸祀則冠之，此冠高祖所造，故以為祭服，尊敬之謂也。）〉
高皇帝所述書天子所服第八，〈（天子衣服之製也，於施行詔書第八。）〉曰大謁者臣章受詔長樂宮，曰令群臣議天子所服，相湯舉秋，貢禹舉冬，四人各職一時，大謁者襄章奏，製曰可。〈（魏相傳，服虔曰，主一時衣服禮物朝祭百事。）〉
文帝身衣弋綈。〈（本讚，又賈誼雲，帝之身自衣皂綈。）〉
孝文身衣弋綈，足履革舄，以韋帶劍莞蒲為席，兵木無刃，衣縕無文。〈（東方朔傳。）〉聖文躬服節儉，綈衣不敞，革鞜不穿。〈（揚雄傳。）〉
昭帝元鳳四年，帝加元服。〈（本紀，師古曰，元首也，冠者首之所著，故曰元服。）〉
皇太后賜禦府衣迎宣帝。〈（宣紀，按少府屬官有禦府令，主天子衣服。）〉
元帝初元五年，罷齊三服官。〈（本紀，李裴曰，齊國舊有三服官，春獻冠幘縱為首服，紈素為冬服，輕綃為夏服，徐天麟按貢禹傳，禹奏故時齊三服官輸物不過十笥，方今齊三服官，作工各數千人，一歲費數鉅萬，天子納其言，罷齊三服官。）〉
○百官冠服〈（雜錄附）〉爵非公乘以上，毋得冠劉氏冠。〈（見上。）〉
景帝中六年，詔曰，吏者民之師也，車駕衣服宜稱，亡度者或不吏服出入閭裏，與民無異，令長吏車騎從者不稱其官衣服下吏，出入閭巷亡吏體者，二千石上其官屬，三輔舉不如法令者。〈（本紀。）〉
皂衣。〈（穀永傳曰，陛下擢之皂衣之吏，蕭望之曰，張敞備皂衣二十餘年，如淳曰，雖有五時服至朝皆著皂衣。）〉直指使者衣繡衣持斧。〈（武紀。）〉
柱後惠文。〈（張敞傳，當以柱後惠文彈治之耳，晉灼曰，漢注法冠也，一號柱後，惠文以績裹鐵柱卷，秦製執法服，今御史服之，謂之獬史服之，謂之獬薦為名耳，師古曰，繼即今目方紗也，山爾反，捲去權反。）〉
郎侍中皆鵕鸃冠貝帶。〈（佞幸傳，師古曰，以鵕鸃毛羽飾冠，司馬相如傳，師古曰，鵕鸃鷩鳥也，似山雞而小，鵕背毛黃，腹下赤，項綠色，其尾毛紅赤，光彩鮮明，今俗呼為山雞，其實非也。）〉
貂羽黃金附蟬。〈（燕王旦傳，注雲侍中之飾。）〉司隸冠進賢冠。〈（百官表。）〉
仄注冠。〈（五行志，李奇注雲，仄注冠曰高山冠，齊冠也，謁者服。）〉
皮弁素績。〈（孝平王後傳，劉歆以下四十九人，賜皮弁素績，師古曰，皮弁以鹿皮為冠，形如人手之弁合也，素績謂素裳也，朱衣而素裳，字或作積，積謂襞積之，若今之衤異為也。）〉
方山冠。〈（五行志，鄧展曰，方山冠以五采縠為之，樂舞人所服。）〉
○雜錄
武安侯田恬，坐衣襜褕入宮不敬，免。〈（外戚表，師古曰，襜褕，直裾稗衣也。）〉
朱博為刺史，敕功曹官屬多褒衣大裙，不中節度，自今掾史衣皆令去地三寸。〈（本傳。）〉叔孫通儒服，漢王憎之，乃變其服，服短衣楚製。〈（本傳。）〉
婁敬見高祖，虞將軍欲與鮮衣，敬曰，臣衣帛，衣帛見，衣褐，衣褐見，不敢易衣。〈（婁敬傳。）〉
江充召見，願以所常被服冠見，武帝許之，充衣紗縠衣，曲裾後垂交輸，冠禪儷步搖冠飛翮之纓。〈（本傳。）〉
雋不疑見暴勝之，冠進賢冠，帶櫑具劍，佩環玦，褒衣博帶，盛服至門上謁。〈（本傳。）〉
董偃綠幘傳韝。〈（東方朔傳，應劭曰，宰人服也，韋昭曰，韝形如射縛，以縛左右手，於事便也，師古曰，綠幘，賤人之服也，傅著也，即今之臂韝也。）〉
○臣庶衣服漢初定與民無禁。〈（敘傳，師古曰，國家不設車旗衣服之禁。）〉高祖八年，賈人毋得衣錦繡綺縠絺佇罽。〈（本紀。）〉
文帝時，賈誼上疏言，今民賣僮者為之繡衣絲履偏諸緣，內之閑中，是古天子後服所以廟而不宴者也，而庶人得以衣婢妾，白縠之表，薄紈之裏，緁以編諸，美者黼繡，是古天子之服，今富人大賈嘉會召客者以被牆，庶人屋壁，得為帝服，倡優下賤，得為後飾，帝之身自衣皂綈，而富民牆屋被文繡，天子之後，以緣其領，庶人{薛女}妾緣其履，此臣所謂舛也。〈（本傳。）〉
成帝永始四年詔，公卿列侯多蓄奴婢，被服綺縠車服過製，申敕有司以漸禁之，青綠民所常服，且勿止。〈（本紀。）〉成帝微行，私奴客皆白衣袒幘，帶刀持劍。〈（五行志。）〉
白衣。〈（龔勝傳，師古曰，白衣給官府趨走賤人，若今諸司亭長掌固之屬。）〉
○璽
漢元年十月，沛公至霸上，秦王子嬰封皇帝璽符節，降枳道旁。〈（本紀，又霍光傳注雲，漢初有三璽，天子之璽自佩，行璽信璽在符節台，又漢舊儀雲皇帝六璽，皆白玉螭虎紐，文曰皇帝行璽，皇帝之璽，皇帝信璽，天子行璽，天子之璽，天子信璽。）〉
代王至，周勃跪上天子璽。〈（文紀。）〉
符璽御史。〈（周昌傳，趙堯為符璽御史，百官表雲，其御史尚符璽者有印綬。）〉
霍光輔少主殿中，嚐有怪，一夜群臣相驚，光召尚符璽郎，〈（恐有變難欲收取璽。）〉郎不肯授光，光欲奪之，郎按劍曰，臣頭可得，璽不可得也。
霍光奏，昌邑王受皇帝信璽行璽，大行前，就次發璽不封。〈（並本傳。）〉
初高祖入咸陽至霸上，秦王子嬰降於軹道，奉上始皇璽，及高祖誅項籍，即天子位，因禦服其璽，世世傳受，號曰漢傳國璽，以孺子未立，璽藏長樂宮，及莽即位請璽，太后不肯授莽，莽使安陽侯舜諭指，舜素謹敕，太后雅愛信之，舜既見，太后知其為莽求璽，怒罵之曰，而屬父子宗族，蒙漢家力，富貴累世，既無以報，受人孤寄，乘便利時，奪取其國，不復顧恩義，人如此者狗豬不食其餘，天下豈有而兄弟邪，且若自以金匱符命，為新皇帝，變更正朔服製，亦當自更作璽，傳之萬世，何用此亡國不祥璽為，而欲求之，我漢家老寡婦，旦暮且死，欲與此璽俱葬，終不可得，太后因涕泣而言，旁側長禦以下皆垂涕，舜亦悲不能自止，良久，乃仰謂太后，臣等已無可言者，莽必欲得傳國璽，太后寧能終不與邪，太后聞舜語切，恐莽欲脅之，乃出漢傳國璽，投之地以授舜曰，我老已死，知而兄弟今滅族也，舜既得傳國璽奏之，莽大說，乃為太后置酒未央宮漸台，大縱眾樂。〈（元後傳。）〉
○群臣璽綬（印）
諸侯王金璽盭綬。〈（盭，音戾，綠也，漢舊儀雲，諸侯王黃金璽橐佗，紐文曰璽。）〉相國丞相金印紫綬，高帝十一年，更名相國綠綬。太師太傅太保太尉左右前後將軍，金印紫綬。
御史大夫，銀印青綬。
凡吏秩比二千石以上，皆銀印青綬，光祿大夫無，秩比六百以上，皆銅印黑綬，大夫博士御史謁者郎無，其僕射御史治書尚符璽者有印綬，比二百石以上，皆銅印黃綬，綏和元年，長相皆黑綬，建平二年，復黃綬。〈（以上並百官表。）〉
武帝太初元年，正曆以正月為歲首，數用五。〈（本紀，張晏曰，漢據土德土數五故用五，謂印文也，若丞相曰丞相之印章，諸卿及守相印文不足五字者，以之足之。）〉
楊仆懷銀黃垂三組。〈（本傳，銀銀印局限性，黃金印也，仆懷三印，故三組也。）〉宣帝始賜單於印璽，與天子同。〈（食貨志上。）〉
匈奴故印文，曰匈奴單於璽。〈（本傳，王莽更曰新匈奴單於章。）〉方寸之印，丈二之組，鎮撫方外。〈（嚴助傳。）〉
印韍。〈（陳遵傳，謂印之組也。）〉
○符節
天子璽符節。〈（高紀，師古曰，符謂諸所合符以為契者也，節以毛為之，上下相重，取象竹節，將命者持之以為信。）〉高祖與功臣剖符作誓。〈（本紀。）〉
文帝二年，初與郡守為銅虎符，竹使符。〈（本紀，應劭曰，銅虎符第一至五，國家當發兵，遣使者至郡合符，符合乃聽受之，竹使符，皆以竹箭五枚，長五寸，鐫刻篆書，第一至第五，張晏曰，符以代古之珪璋，從簡易也，師古曰，與郡守為符者，謂各分其半，右留京師，左以與之，使音所吏反。）〉
武帝征和二年，更節加黃旄，初漢節純赤，以戾太子持赤節，故更為黃旄加上以相別。〈（本紀，及劉屈犛傳。）〉少府屬官有符節令丞。〈（百官表。）〉
襄平侯紀通尚符節。〈（呂後紀。）〉
齊王欲發兵誅諸呂，魏勃曰，王欲發兵，非有漢虎符驗也。〈（高五王傳。）〉
七國敗，弓高侯告膠西王卬曰，未有詔虎符擅發兵，王其自圖之。〈（吳王濞傳。）〉武帝曰，吾新即位，不欲出虎符發兵郡國。〈（嚴助傳。）〉御史中丞劾馮野王持虎符出界歸家，遂免。〈（本傳。）〉
淮南王盜寫虎符。〈（賈捐之傳。）〉閩越王弟餘善殺王以降，遣使者上符節，請所立。〈（嚴助傳。）〉伍符。〈（馮唐傳，伍伍相保之符也。）〉衛太子擅發兵，盧賀坐受太子節，掠死。〈（功臣表。）〉
任安坐受太子節，懷二心，要斬。〈（劉屈犛傳。）〉
霍光奏昌邑王自之符璽取節十六，朝暮臨，從官持節從。〈（本傳。）〉
○關傳
文帝十二年，除關無用傳。〈（本紀，張晏曰，傳，信也，若今過所也，師古曰，古者或用棨，或用繒帛，棨者，刻木為合符也。）〉
景帝四年，復置諸關，用傳出入。〈（本紀，應劭曰，以七國新反，備非常。）〉
宣帝本始四年，詔曰，今歲不登，民以車船載穀入關者，得毋用傳。〈（本紀。）〉寧成詐刻傳出關。〈（本傳。）〉
終軍從濟南當詣博士步入關，關吏予軍繻，軍問以此何為，吏曰，為復傅還當以合符，軍曰，大丈夫西遊，終不復傳還，棄繻而去，軍為謁者使行郡國建節東出關，關吏識之，曰此使者乃前棄繻生也。〈（本傳。）〉


