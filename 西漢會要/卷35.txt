
◎職官五
○加官
侍中左和吏散騎，中常侍皆加官，所加或列侯將軍卿大夫將都尉尚書太醫太官令至郎中，亡員，多至數十人，侍中中常侍得入禁中，諸曹受尚書事，諸吏得舉法散騎騎並乘輿車，給事中亦加官，所加或大夫博士議郎，掌顧問應對，位次中常侍中黃門，有給事，黃門位從將大夫，皆秦製。〈（百官表。）〉
西域都護加官。〈（見三十一卷，西域都護條。）〉
○爵
爵一級曰公士，二上造，三簪嫋，四不更，五大夫，六官大夫，七公大夫，八公乘，九五大夫，十左庶長，十一右庶長，十二左更，十三中更，十四右更，十五少上造，十六大上造，十七駟車庶長，十八大庶長，十九關內侯，二十徹侯，皆秦製，以賞功勞，徹侯金印紫綬，避武帝諱，曰通侯，或曰列侯，改所食國令長名相，又有家丞門大夫庶子。〈（百官表。）〉
高帝五年，詔曰，軍吏卒會赦，其七大夫以上，〈（師古曰，七大夫公大夫也。）〉皆令食邑，非七大夫以下，皆復其身及戶，勿事。〈（本紀，下同。）〉
又曰，七大夫公乘以上，皆高爵也，爵或人君上所尊禮，異日秦民爵公大夫以上，令丞與亢禮，今吾於爵非輕也，且法以有功勞行田宅，其諸吏善遇高爵稱吾意，且廉問有不如吾詔者，以重論之。
八年，令爵非公乘以上，毋得冠劉氏冠。
孝惠即位，爵五大夫以上有罪當盜械者皆頌係，上造以上當刑及當為城旦舂者，皆耐為鬼薪白粲。
武帝時，民多買復及五大夫千夫，於是除千夫五大夫為吏。〈（食貨志。）〉舊爵。
上聞。〈（古爵，呂氏春秋曰，天子賞魏文侯以上聞，晉灼曰，名通於天子也。）〉樊噲自公大夫賜上聞爵。〈（本傳。）〉執帛。〈（鄭氏曰，楚爵也，張晏曰，孤卿也。）〉
曹參自五大夫封執帛，號建成君。〈（本傳。）〉夏侯嬰賜爵七大夫，賜爵五大夫，賜爵執帛。〈（本傳。）〉
執餐。〈（如淳曰，呂氏春秋得伍員者位執珪，古爵名也，張晏曰，侯伯執珪，以朝位比之。）〉夏侯嬰賜爵執帛，賜爵執珪，賜爵封。〈（本傳。）〉曹參封執帛，遷為執珪，封建成侯。〈（本傳。）〉
卿。樊噲賜爵五大夫，賜爵卿。〈（本傳。）〉
傅寬賜爵卿。〈（本傳。）〉
○封君〈（賜重封）〉叔孫通號稷嗣君。〈（本傳，下同。）〉婁敬號曰奉春君。
侯公平國君。〈（高紀。）〉曹參自五大夫封執帛，號建成君。〈（本傳，下同。）〉樊噲賜爵封，號賢成君，破南陽，賜重封。傅寬賜爵卿封，號共德君。
孔霸以帝師賜爵，號褒成君。〈（孔光傳。）〉
武帝元朔六年，詔曰，日者大將軍巡朔方，征匈奴，斬首虜萬八千級，諸禁錮及有過者，鹹蒙厚賞，得免減罪，今大將軍仍復克獲，斬首虜萬九千級，受爵賞而欲移賣者，無所流貤，其議為令，有司奏請置武功賞官，以寵戰士。〈（本紀。）〉
武功爵，〈（臣瓚曰，茂陵中書有武功爵，一級曰造士，二級曰閑輿衛，三級曰良士，四級曰元戎士，五級曰官首，六級曰秉鐸，七級曰千夫，八級曰樂卿，九級曰執戎，十級曰政戾庶長，十一級曰軍衛，此武帝所製以寵軍功，師古曰，此下雲級十七萬，凡直三十餘萬金，今瓚所引茂陵中書止於十一級，則計數不足，與本文乖矣，或者茂陵書說之不盡也。）〉級十七萬，凡直三十餘萬金，諸買武功爵官首者，試補吏，先除千夫如五大夫，其有罪又減二等，爵得至樂卿，以顯軍功，軍功多用超等，大者封侯卿大夫，小者郎。〈（食貨志。）〉
○賜爵立漢社稷。高帝二年，令民立漢社稷，施恩德，賜民爵。〈（本紀。）〉即位。
孝惠即位，賜民爵一級，中郎郎中滿六歲爵三級，四歲二級，外郎滿六歲二級，中郎不滿一歲一級，宦官尚食比郎中，太子禦驂乘賜爵五大夫，舍人滿五歲，二級。〈（本紀。）〉
立皇太子。
孝文元年，建太子，因賜天下民當為父後者，爵一級。〈（本紀。）〉王皇子。孝景三年，立皇子為王，賜民爵一級。〈（本紀。）〉皇太子冠。
孝景後三年，皇太子冠，賜民為父後者爵一級。〈（本紀。）〉改元。孝景中元年，赦天下，賜民爵一級。〈（本紀。）〉
後元年，赦天下，賜民爵一級，中二千石諸侯相爵右庶長。〈（本紀。）〉征伐。
高帝五年，詔曰，軍吏卒會赦，其亡罪而亡爵及不滿大夫者，皆賜爵為大夫，故大夫以上賜爵各一級。其七大夫以上，皆令食邑。〈（本紀。）〉力役。
孝惠五年，長安城成，賜民爵戶一級。〈（本紀。）〉募民徙塞。
晁錯言守邊備塞事，曰募輸奴婢欲以拜爵者，不足，乃募民之欲往者，皆賜高爵復其家，郡縣之民得買其爵，以增至卿，上從其言，募民徙塞下。〈（本傳。）〉
郊祀。
孝武元鼎四年，行幸雍，祠五畤，賜民爵一級，女子百戶牛酒。〈（本紀。）〉祥瑞。
孝宣本始元年，鳳皇集膠東千乘，賜吏二千石，諸侯相下至中都官宦吏六百石，爵各有差，自左更至五大夫，賜天下人爵一級，孝者二級。〈（本紀。）〉
帝加元服。
孝昭元鳳四年，帝加元服，賜中二千石以下及天下民爵。〈（本紀。）〉尊廟號。
孝宣本始二年，尊孝武廟為世宗廟，巡狩所幸之郡國皆立廟，賜民爵一級。〈（本紀。）〉褒吏治。
孝宣神爵四年，潁川太守黃霸，以治行賜爵，及潁川吏民有行義者，爵人二級，力田一級，貞婦順女帛。〈（本紀。）〉災異。
孝元永光二年，詔陰陽不調，三光晻昧，其大赦天下，賜民爵一級，吏六百石以上爵五大夫，勤事吏各三級。〈（本紀。）〉匈奴朝。
孝成河平四年，匈奴來朝，赦天下徒，賜孝弟力田爵二級。〈（本紀。）〉賜民爵。〈（高紀，臣瓚曰，民賜爵罪得以減也。）〉賜民爵戶一級。〈（師古曰，家長受也，惠紀，下同。）〉
賜天下民當為父後者，爵一級。〈（師古曰，雖非己生正嫡，但為後者即得賜爵。）〉孝惠六年夏，旱，令民得賣爵。
元光元年，賜民長子爵一級。〈（武紀。）〉
○鬻爵
孝惠元年，民有罪得賣爵三十級，以免死罪。〈（應劭曰，一級直錢一千，凡為六萬，見本紀。）〉
晁錯說上曰，今募天下入粟縣官，得以拜爵，得以除罪，入粟受爵至五大夫以上乃復一人耳，於是文帝從錯之言，令民人粟邊六百石爵上造，稍增至四千石為五大夫，萬二千石為大庶長，各以多少級數有差。〈（食貨志。）〉
又言募民徙塞事，募不足，募輸奴婢欲以拜爵者上從其言。〈（晁錯傳。）〉景帝上郡以西旱，復修賣爵令，而裁其賈以招民。〈（食貨志。）〉
武帝時，兵革數動，民多買復及五大夫千夫，調發之士益鮮，於是除五大夫千夫為吏。〈（同上。）〉孝成鴻嘉三年，令吏民得買爵，賈級千錢。〈（本紀。）〉
永始二年，詔曰，關東比歲不登，吏民以義收食貧民，入穀物助縣官振贍者，已賜直，其百萬以上，加賜爵右更，欲為吏補三百石，其吏也遷二等，三十萬以上賜爵五大夫，吏亦還二等，民補郎。〈（本紀。）〉


