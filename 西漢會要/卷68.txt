

◎蕃夷（上）
○匈奴
匈奴其先夏後氏之苗裔，曰淳維，自淳維以至頭曼，千有餘歲，時大時小，別散分離尚矣，單於頭曼有太子曰冒頓，冒頓殺父自立，是時漢初定，徙韓王信於代，都馬邑，匈奴大攻圍馬邑，韓信降匈奴，匈奴得信，因引兵南逾句注，攻太原，至晉陽下，高帝自將兵擊之，會冬大寒雨雪，卒之墮指者十二三，於是冒頓陽敗走，誘漢兵，漢逐擊冒頓，冒頓匿其精兵，見羸弱，高帝先至平城，步兵未盡到，冒頓縱精兵三十餘萬騎圍高帝於白登，七日，高帝乃使使間厚遺閼氏，閼氏乃謂冒頓曰，兩主不相困，今得漢地，單於終非能居之，冒頓與韓信將王黃趙利期，而兵久不來，疑其與漢有謀，亦取閼氏之言，乃開圍一角，於是高皇帝令士皆持滿傅矢外鄉，從解角直出，得與大軍合，而冒頓遂引兵去，漢亦引兵罷，使劉敬結和親之約，奉宗室女翁主為單於閼氏，歲奉匈奴絮繒酒食物各有數，約為兄弟以和親，孝惠高後時，冒頓寢驕，乃為書使使遺高後曰，孤僨之君，生於沮澤之中，長於平野牛馬之域，數至邊境，願遊中國，陛下獨立，孤僨獨居，兩主不樂，無以自虞，願以所有，易其所無，高後大怒，召丞相平及樊噲季布等，議斬其使者，發兵擊之，樊噲曰，臣願得十萬眾橫行匈奴中，季布曰，噲可斬也，前陳豨反於代，漢兵三十二萬，噲為上將軍，時匈奴圍高帝於平城，噲不能解圍，今傷痍者甫起，而噲欲搖動天下，妄言以十萬眾橫行，是麵謾也，且夷狄譬如禽獸，得其善言不足喜，惡言不足怒也，高後曰善，令大謁者張澤報書曰，單於不忘敝邑，賜之以書，敝邑恐懼，退日自圖，年老氣衰，發齒墮落，行步失度，單於過聽，不足以自汙，敝邑無罪，宜在見赦，竊有禦車二乘，馬二駟，以奉常駕，冒頓得書，復使使來謝曰，未嚐聞中國禮義，陛下幸而赦之，因獻馬，遂和親，至孝文即位，復修和親，其三年夏，匈奴右賢王，入居河南地為寇，於是文帝遣丞相灌嬰將，擊右賢王走出塞其明年單於遺漢書曰，願寢兵，休士養馬，除前事，復古約，以安邊民，書至，漢議擊與和親孰便，公卿皆曰和親甚便，漢許之，孝文前六年，遺匈奴書曰，漢與匈奴約為兄弟，所以遺單於甚厚，背約離兄弟之親者，常在匈奴，然右賢王事已在赦前，勿深誅，單於若稱書意，明告諸吏，使無負約，有信，敬如單於書，使者言單於自將並國有功，甚苦兵事，服繡袷綺衣，長襦錦袍各一，比疏一，黃金飭貝帶一，黃金犀毗一，繡十匹，錦二十匹，赤綈綠繒各四十匹，使中大夫意謁者令肩遺單於，後頃之，冒頓死，子稽粥立，號曰老上單於，文帝復遣宗人女翁主為單於閼氏，使宦者中行說傅翁主，說不欲行，漢強使之，說曰，必我也為漢患者，中行說既至，因降單於，單於愛幸之，日夜教單於候利害處，孝文十四年，匈奴單於十四萬騎入朝那蕭關，殺北地都尉卬，虜人民畜產甚多，遂至彭陽，使騎兵入燒回中宮，候騎至雍甘泉，於是文帝以中尉周舍郎中令張武為將軍，發車千乘十萬騎，軍長安旁，以備胡寇，而拜昌侯盧卿為上郡將軍，寧侯魏灶為北地將軍，隆慮侯周灶為隴西將軍，東陽侯張相如為大將軍，成侯董赤為將軍大發車騎往擊胡，單於留塞內月餘，漢逐出塞即還，匈奴日以驕，歲入邊，漢甚患之，乃使使遺匈奴書，單於亦使當戶報謝，復言和親事，孝文後二年，使使遺匈奴書曰，朕與單於皆捐細故，俱蹈大道也，墮壞前惡，以圖長久，和親之後，漢過不先，單於其察之，後四年，老上單於死，子軍臣單於立，漢復與匈奴和親，軍臣單於立歲餘，匈奴復絕和親，大入上郡雲中，各三萬騎，所殺略甚眾，於是漢使三將軍軍屯北地，代屯句注，趙屯飛狐口，緣邊亦各堅守以備胡寇，又置三將軍，軍長安西細柳渭北棘門霸上以備胡，後歲餘，文帝崩，景帝立，復與匈奴和親，通關市，給遺單於，遣翁主，如故約，終景帝世，時時小入盜邊，無大寇，武帝即位，明和親約束，厚遇，關市饒給之，漢使馬邑人聶翁壹，間闌出物，與匈奴交易，陽為，賣馬邑城，以誘單於，單於信之，而貪馬邑財物，乃以十萬騎入武州塞，漢伏兵三十餘萬馬邑旁，御史大夫韓安國為護軍將軍，護四將軍伏單於，單於入漢塞，見畜布野而無人牧者，怪之，時雁門尉史知漢謀，具告單於，單於大驚曰，吾固疑之，乃引兵還，漢以恢本建造兵謀而不進，誅恢，自是後匈奴絕和親，自馬邑軍後五歲之秋，漢使四將各萬騎擊胡關市下，將軍衛青出上穀至龍城，得胡首虜七百人，公孫賀出雲中，無所得，公孫敖出代郡，為胡所敗七千，李廣出雁門，為胡所敗，匈奴生得廣，廣後亡歸，其明年秋，匈奴二萬騎入漢，殺遼西太守，略二千餘人，又敗漁陽太守軍千餘人，圍將軍安國，安國時千餘騎亦且盡，會燕救適至，匈奴乃去，又入雁門，殺略千餘人，於是漢使將軍衛青將三萬騎出雁門，李息出代郡，擊胡，得首虜數千，其明年，衛青復出雲中以西，至隴西，擊胡之樓煩白羊王於河南，得胡首虜數千，羊百餘萬，於是漢遂取河南地，築朔方，復繕故秦時蒙恬所為塞，因河而為固，漢亦棄上穀之鬥辟縣造陽地以予胡，是歲元朔二年也，其冬軍臣單於死，其弟左穀蠡王伊稚斜自立為單於，攻敗軍臣單於太子於單，於單亡降漢，數月死，伊稚斜單於既立，其夏匈奴數萬騎入代郡，秋又入雁門，明年，又入代郡定襄上郡，匈奴右賢王怨漢奪之河南地而擾朔方，數寇盜邊，及入河南，侵擾朔方，殺掠吏民甚眾，其明年春，漢遣衛青將六將軍十餘萬人，出朔方高闕，夜圍右賢王，右賢王大驚，脫身逃走，漢將軍得右賢王人眾男女萬五千人，裨小王十餘人，其明年春，漢復遣大將軍衛青將六將軍十餘萬騎，仍再出定襄數百里，擊匈奴，得首虜前後萬九千餘級，而漢亦亡兩將軍三千餘騎，右將軍建得以身脫，而前將軍趙信兵不利，降匈奴，其明年胡數萬騎入上穀，殺數百人，明年春，漢使驃騎將軍，去病將萬騎出隴西，過焉耆山，千餘里，得胡首虜八千餘級，得休屠王祭天金人，其夏，驃騎將軍復與合騎侯數萬騎，出隴西北地二千里，過居延，攻祁連山，得胡首虜三萬餘級，裨小王以下十餘人，是時匈奴亦來入代郡雁門，殺掠數百人，漢使博望侯及將軍李廣，出右北平，擊匈奴左賢王，左賢王圍李廣，廣軍四千人，死者過半，會博望軍救至，李將軍得脫，盡亡其軍，其秋單於怒昆邪王休屠王居西方，為漢所殺虜數萬人，欲召誅之，昆邪王殺休屠王，並將其眾降漢，漢已得昆邪，則隴西北地河西，益少胡寇，徙關東貧民，處所奪匈奴河南地新秦中以實之，西減北地以西戍卒半，明年春，匈奴入右北平定襄各數萬騎，殺掠千餘人，其年春，漢令大將軍青，驃騎將軍去病，中分軍，大將軍出定襄，驃騎將軍出代，鹹約絕幕擊匈奴，單於聞之，遠其輜重，以精兵待於幕北，與漢大將軍接戰一日，會暮，大風起，漢兵縱左右翼圍單於，單於自度不能與漢兵戰，遂獨與壯騎數百，潰漢圍西北遁走，驃騎封於狼居胥山，禪姑衍，臨瀚海而還，是後匈奴遠遁，而幕南無王庭，漢度河，自朔方以西至令居，往往通渠置田官，吏卒五六萬人，會驃騎將軍去病死，於是漢久不北擊胡，數歲，伊稚斜單於立，十三年死，子烏維立為單於，是歲元鼎三年也，其後漢方南誅兩越，不擊匈奴，匈奴亦不入邊，烏維立三年，漢已滅兩越，天子巡邊，親至朔方，勒兵十八萬騎，以見武節，而使郭吉風告單於曰，南越王頭已縣於漢北闕下，今單於即能與漢戰，天子自將兵待邊，即不能，亟南面而臣於漢，何但遠走亡匿於幕北寒苦無水草之地為，單於大怒，留郭吉不歸，遷辱之北海上，而單於終不肯為寇於漢邊，休養士馬，習射獵，數使使好辭甘言求和親，漢使王烏等闚匈奴，匈奴法，漢使不去節，不以墨黥其面，不得入穹廬，王烏北地人，習胡俗，去其節，黥麵入廬，單於愛之，陽許曰，吾為遣其太子入質於漢，以求和親，漢使楊信使於匈奴，是時漢東拔濊貉朝鮮以為郡，而西置酒泉郡以隔絕胡與羌通之路，又西通月氐大夏，以翁主妻烏孫王，以分匈奴西方之援國，又北益廣田至眩雷為塞，而匈奴終不敢以為言，烏維單於立十歲死，子詹師廬立，年少號為兒單於，是歲元封六年也，明年春，漢使浞野侯破奴，將二萬騎出朔方，期至浚稽山而還，匈奴生得浞野侯軍，遂沒於匈奴，兒單於立三歲而死，子少，匈奴用立其季父烏維單於弟右賢王句黎湖為單於，是歲太初三年也，句黎湖單於立，漢使光祿徐自為，出五原塞數百里，遠者千里，築城障列亭至盧朐，而使遊擊將軍韓說，長平侯衛伉，屯其旁，使強弩都尉路博德，築居延澤上，其秋匈奴大入雲中定襄五原朔方，殺掠數千人，行壞光祿所築亭障，又使右賢王入酒泉張掖，略數千人，會任文擊救，盡復失其所得而去，句黎湖單於立一歲死，其弟左大都尉且鞮侯立為單於，漢既誅大宛，威震外國，天子意欲遂困胡，乃下詔曰，高皇帝遺朕平城之憂，昔齊襄公復九世之讎，春秋大之，是歲太初四年也，漢遣中郎將蘇武厚幣賂遺單於，單於益驕，禮甚倨，明年，漢使貳師將軍將三萬騎出酒泉，擊右賢王於天山，得首虜萬餘級而還，匈奴大圍貳師，幾不得脫，漢兵物故什六七，漢又使因杅將軍出西河，與強弩都尉會涿邪山，亡所得，使騎都尉李陵將步兵五千人，出居延北千餘里，與單於會，合戰，陵所殺傷萬餘人，兵食盡欲歸，單於圍陵，陵降匈奴，其兵得脫歸漢者四百人，單於乃貴陵，以其女妻之，後二歲，漢使貳師將軍將六萬騎步兵七萬出朔方，強弩都尉路博德將萬餘人，與貳師會，遊擊將軍說步兵三萬人，出五原，因杅將軍敖將騎萬步兵三萬人，出雁門，匈奴聞，悉遠其累重於餘吾水北，而單於以十萬待水南，與貳師接戰，貳師解而引歸，與單於連鬥十餘日，遊擊亡所得，因杅與右賢王戰不利，引歸，明年且鞮侯單於死，立五年，長子左賢王立為狐鹿姑單於，以左大將為左賢王，數年病死，其子先賢撣不得代，更以為日逐王，日逐王者賤於左賢王，單於自以其子為左賢王，單於既立六年，而匈奴入上穀五原，殺掠吏民，其年匈奴復入五原酒泉，殺兩部都尉，於是漢遣貳師將軍七萬人出五原，御史大夫商邱成將三萬餘人出西河，重合侯莽通將四萬騎出酒泉千餘里，單於聞漢兵大出，悉遣其輜重，徙趙信城北邸郅居水，左賢王驅其人民，度餘吾水六七百里，居兜銜山，單於自將精兵，左安侯度姑且水，御史大夫軍至，追邪徑，無所見，還，匈奴使大將與李陵將三萬餘騎追漢軍，至浚稽山，合轉戰九日，漢兵陷陳卻敵，殺傷虜甚眾，至蒲奴水，虜不利，還去，貳師將軍出塞，匈奴使右大都尉與衛律將五千騎要擊漢兵於夫羊句山狹，貳師遣屬國胡騎二千與戰，虜兵壞散，死傷者數百人，漢軍乘勝追北，匈奴奔走，莫敢距敵，會貳師妻子坐巫蠱收，聞之憂懼，其掾胡亞夫說貳師曰，夫人室家皆在吏，若還不稱意，適與獄會，貳師由是狐疑，欲深入要功，長史與決眭都尉煇渠侯謀曰，將軍懷異心，欲危眾求功，恐必敗，謀共執貳師，貳師聞之，斬長史引兵還，至速邪烏燕然山，單於知漢軍勞倦，自將五萬騎遮擊貳師，相殺傷甚眾，夜塹漢軍前深數尺，從後急擊之，軍大亂敗，貳師降，單於以女妻之，尊寵在衛律上，其明年，單於遣使遺漢書雲，南有大漢，北有強胡，胡者天之驕子也，不為小禮以自煩，今欲與漢闓大關，取漢女為妻，歲給遺我糵酒萬石，稷米五千斛，雜繒萬匹，它如故約，則邊不相盜矣，漢遣使者報送其使，單於留使者，三歲乃得還，貳師在匈奴歲餘，衛律害其寵，會母閼氏病，律飭胡巫，言先單於怒曰，胡故時祠兵，常言得貳師以社，今何故不用，於是收貳師，貳師罵曰，我死必滅匈奴，遂屠貳師以祠，武帝崩，前此者深入窮追二十餘年，匈奴孕重墮賣，罷極苦之，後三年，單於欲求和親，會病死，更立子左穀蠡王為壺衍歲單於，是歲始元二年也，後復得匈奴降者言，烏桓嚐發先單於塚，匈奴怨之，方發二萬騎擊烏桓，大將軍霍光欲發兵邀擊之，以問護軍都尉趙充國，充國以為蠻夷自相攻擊，而發兵要之，招寇生事，非計也，光更問中郎將範明友，明友言可擊，於是拜明友為度遼將軍，將二萬騎出遼東，匈奴聞漢兵至引去，明友因乘烏桓敝擊之，斬首六千餘級，獲三王首還，匈奴繇是恐，即使使之烏孫求欲得漢公主，擊烏孫取車延惡師地，烏孫公主上書，下公卿議救，未決，昭帝崩，宣帝即位，烏孫昆彌復上書言，連為匈奴所侵削，昆彌願發國半精兵，人馬五萬匹，盡力擊匈奴，唯天子出兵哀救公主，本始二年，漢大發關東輕銳士，選郡國吏三百石伉健習騎射者皆從軍，遣御史大夫田廣明為祁連將軍，四萬餘騎出西河，度遼將軍範明友，三萬餘騎出張掖，前將軍韓增，三萬餘騎出雲中，後將軍趙充國為蒲類將軍，三萬餘騎出酒泉，雲中太守田順為虎牙將軍，三萬餘騎出五原，凡五將軍兵十餘萬騎出塞，各二千餘里，及校尉常惠，使護發兵烏孫西域昆彌自將翕侯以下五萬餘騎，從西方入，與五將軍兵凡二十餘萬眾，匈奴聞漢兵大出，老弱奔走，驅畜產遠遁逃，是以五將少所得，度遼將軍出塞千二百餘里，至蒲離候水斬首捕虜七百餘級，前將軍出塞千二百餘里，至烏員，斬首捕虜至候山百餘級，蒲類將軍兵，當與烏孫合擊匈奴蒲類澤，烏孫先期至而去，漢兵不與相及，蒲類將軍出塞千八百餘里，西去候山，斬首捕虜得單於使者蒲陰王以下三百餘級，祁連將軍出塞千六百里，至雞秩山，斬首捕虜十九級，虎牙將軍出塞八百餘里，至丹餘吾水上，即止兵不進，斬首捕虜千九百餘級，校尉常惠，與烏孫兵至右穀蠡庭，獲單於父行，及嫂居次，名王犁汗，都尉千長將以下，三萬九千餘級，虜馬牛羊驢蠃橐駝七十餘萬，漢封惠為長羅侯，然匈奴民眾死傷而去者，及畜產遠移死亡不可勝數，於是匈奴遂衰耗，怨烏孫，其冬單於自將數萬騎擊烏孫，頗得老弱，欲還，會天大雨雪，一日深丈餘，人民畜產凍死，還者不能什一，於是丁令乘弱攻其北，烏桓入其東，烏孫擊其西，凡三國所殺數萬級，馬數萬匹，牛羊甚眾，又重以餓死，人民死者什三，畜產什五，匈奴大虛弱，諸國羈屬者皆瓦解，攻盜不能理，其後漢出三千餘騎為三道，並入匈奴，捕虜得數千人還，匈奴終不敢取當，茲欲鄉和親，而邊境少事矣，壺衍鞮單於立十七年死，弟左賢王立，為虛閭權渠單於，是歲地節二年也，虛閭權渠單於立九年死，握衍朐鞮單於立，復修和親，遣弟伊酋若王勝之入漢獻見，日逐王素與握衍朐鞮單於有隙，即率其眾數萬騎歸漢，漢封日逐王為歸德侯，時單於已立二歲，暴虐殺伐，國中不附，及太子左賢王數讒左地貴人，左地貴人皆怨，其明年烏桓擊匈奴東邊姑夕王，頗得人民，單於怒，姑夕王恐，即與烏禪幕及左地貴人，共立稽侯鞮為呼韓邪單於，發左地兵四五萬人，西擊握衍朐鞮單於，至姑且水北，未戰，握衍朐鞮單於兵敗走，自殺，左大且渠都隆奇亡之右賢王所，其民眾盡降呼韓邪單於，是歲神爵四年也。〈（按六八七頁第十二行「四將軍」上，查前漢書匈奴傳應有一「護」字再版者）〉
呼韓邪單於歸庭數月，罷兵，使各歸故地，乃收其兄呼屠吾斯在民間者，立為左穀蠡王，使人告右賢貴人，欲令殺右賢王，其冬都隆奇與右賢王共立日逐王薄胥堂為屠耆單於，發兵數萬人，東襲呼韓邪單於，呼韓邪單於兵敗走，屠耆單於還，以其長子都塗吾西為左穀蠡王，少子姑瞀樓頭為右穀蠡王，留居單於庭，明年秋，屠耆單於使日逐王先賢撣兄右奧王為烏藉都尉，各二萬騎，屯東方以備呼韓邪單於，是時西方呼揭王，來與唯犁當戶謀，共讒右賢王，言欲自立為烏藉單於，屠耆單於殺右賢王父子，後知其冤，復殺唯犁當戶，於是呼揭王恐，遂畔去，自立為呼揭單於，右奧王聞之，即自立為車犁單於，烏藉都尉亦自立為烏藉單於，凡五單於，屠耆單於自將兵東擊車犁單於，使都隆奇擊烏藉，烏藉車犁皆敗，西北走，與呼揭單於兵，合為四萬人，烏藉呼揭皆去單於號，共並力尊輔車犁單於，屠耆單於聞之，使左大將都尉將四萬騎，分屯東方，以備呼韓邪單於，自將四萬騎西擊車犁單於，車犁單於敗，西北走，屠耆單於即引西南留闟敦地，其明年呼韓邪單於遣弟右穀蠡王等，西襲屠耆單於屯兵，殺掠萬餘人，屠耆單於聞之，即自將六萬騎擊呼韓邪單於，行千里，未至嗕姑地，逢呼韓邪單於兵，可四萬人，合戰，屠耆單於兵敗自殺，都隆奇乃與屠耆少子左穀蠡王姑瞀樓頭亡歸漢，車犁單於東降呼韓邪單於，呼韓邪單於左大將烏厲屈，與父呼遫累烏厲溫敦，皆見匈奴亂，率其眾數萬人南降漢，封烏厲屈為新城侯，烏厲溫敦為義陽侯，是時李陵子復立烏藉都尉為單於，呼韓邪單於捕斬之，遂復都單於庭，然眾裁數萬人，屠耆單於從弟休句王，將所主五六百騎，擊殺左大且渠，並其兵，至右地，自立為閏振單於，在西邊，其後呼韓邪單於兄左賢王呼屠吾斯亦自立為郅支骨都侯單於，在東邊，其後二年，閏振單於率其眾東擊郅支單於，郅支單於與戰，殺之並其兵，遂進攻呼韓邪，呼韓邪破，其兵走，郅支都單於庭，呼韓邪之敗也，左伊秩訾王為呼韓邪計，勸令稱臣入朝事漢，從漢求助，如此匈奴乃定，呼韓邪議問諸大臣，皆曰匈奴之俗，本上氣力，而下服役，以馬上戰鬥為國，故有威名於百蠻，戰死壯士所有也，今兄弟爭國，不在兄則在弟，雖死猶有威名，子孫常長諸國，漢雖強，猶不能兼並匈奴，奈何亂先古之製，臣事於漢，卑辱先單於為諸國所笑，雖如是而安，何以復長百蠻，左伊秩訾王曰，不然，強弱有時，今漢方盛，烏孫城郭諸國，皆為臣妾，今事漢則安存，不事則危亡，呼韓邪從其計，引眾南近塞，遣子右賢王銖婁渠堂入侍，郅支單於亦遣子右大將駒於利受入侍，是歲甘露元年也，明年呼韓邪單於款五原塞，願朝，三年正月，漢遣車騎都尉韓昌迎，發所過七郡，郡二千騎為陳道上，單於正月朝天子於甘泉宮，漢寵以殊禮，位在諸侯王上，讚謁稱臣而不名，賜以冠帶衣裳黃金璽盭綬，玉具劍佩刀，弓一張，矢四發，棨戟十，安車一乘，鞍勒一具，馬十五匹，金二十斤錢二十萬，衣被七十七襲，錦繡綺縠雜帛八千匹，絮六千斤，單於就邸，留月餘，遣歸國，郅支單於亦遣使奉獻，漢遇之甚厚，明年，兩單於俱遣使朝獻，漢待呼韓邪使有加，明年，呼韓邪單於復入朝，禮賜如初，加衣百一十襲，錦帛八千匹，絮八千斤，始郅支單於以為呼韓邪降漢兵弱，不能復自還，即引其眾西欲攻定右地，又屠耆單於小弟，本侍呼韓邪，亦亡之右地，收兩兄餘兵，得數千人，自立為伊利目單於，道逢郅支，合戰，郅支殺之，並其兵五萬餘人，聞漢出兵穀助呼韓邪，即遂留居右地，自度力不能定匈奴，乃益西近烏孫，欲與並力，遣使見小昆彌烏就屠，烏就屠見呼韓邪為漢所擁，郅支亡虜，欲攻之以稱漢，乃殺郅支使，持頭送都護在所，發八千騎迎郅支，郅支見烏孫兵多，其使又不反，勒兵逢擊烏孫破之，因北擊烏揭，烏揭降，發其兵西破堅昆，北降丁令，並三國，數遣兵擊烏孫，常勝之，堅昆東去單於庭七千里，南去車師五千里，郅支留都之，元帝初即位，呼韓邪單於復上書，言民睏乏，漢詔雲中五原郡轉穀二萬斛以給焉，郅支單於自以道遠，又怨漢擁護呼韓邪，遣使上書求侍子，漢遣穀吉送之，郅支殺吉，漢不知吉音問，而匈奴降者言聞甌脫皆殺之，呼韓邪單於使來，漢輒薄責之，甚急，明年，漢遣車騎都尉韓昌，光祿大夫張猛，送呼韓邪侍子，求問吉等，因赦其罪，勿令自疑，昌猛見單於民眾益盛，塞下禽獸盡，單於足以自衛，不畏郅支，聞其大臣多勸單於北歸者，恐北去後難約束，昌猛即與為盟約曰，自今以來，漢與匈奴合為一家世世毋得相詐相攻，其後呼韓邪竟北歸庭，人眾稍稍歸之，國中遂定，郅支既殺使者，自知負漢，又聞呼韓邪益強，恐見襲擊，欲遠去，會康居王數為烏孫所困，與諸翕侯計，以為匈奴大國，烏孫素服屬之，今郅支單於困阸在外，可迎置東邊，使合兵取烏孫以立之，長無匈奴憂矣，即使使至堅昆通語郅支，郅支素恐，又怨烏孫，聞康居計大說，遂與相結，引兵而西，康居亦遣貴人橐駝驢馬數千匹，迎郅支，郅支人眾，中寒道死，餘財三千人，到康居，其後都護甘延壽與副陳湯發兵，即康居誅斬郅支，郅支既誅，呼韓邪單於且喜且懼，上書言曰，常願謁見天子，誠以郅支在西方，恐其與烏孫俱來擊，臣以故未得至漢，今郅支已伏誅，願入朝見，竟寧元年，單於復入朝，禮賜如初，加衣服錦帛絮皆倍於黃龍時，單於自言願婿漢氏以自親，元帝以後宮良家子王嬙字昭君賜單於，單於歡喜，上書願保塞上穀以西至敦煌，傳之無窮，請罷邊備塞吏卒，以休天子人民，天子令下有司議，議者皆以為便，郎中侯應習邊事，以為不可許，對奏，天子有詔勿議罷邊塞事，王昭君號寧胡閼氏，生一男伊屠智牙師，為右日逐王，呼韓邪立二十八年，建始二年死，雕陶莫皋立，為復株參鞮若單於，復株參若鞮單於立，遣子右致盧兒王醯諧屠奴侯入侍，河平元年，單於遣右皋林王伊邪莫演等，奉獻朝正月，河平四年正月，遂入朝，加賜繡繒帛二萬疋，絮二萬斤，它如竟寧時，復株參單於立十歲死，弟且糜胥立，為搜諧若鞮單於，搜諧若鞮單於立，遣子左祝都韓王煦留斯侯入侍，以且莫車為左賢王，搜諧單於立八歲，元延元年為朝二年，發行，未入塞病死，弟且莫車立，為車牙若鞮單於，車牙單於立，遣子右於塗仇撣王烏夷當入侍，以囊知牙斯為左賢王，車牙單於立四歲死，弟囊知牙斯立，為烏珠留若鞮單於，烏珠留單於立，以第一閼氏子樂為左賢王，以第五閼氏子輿為右賢王，遣子右股奴王烏鞮牙斯入侍，建平四年，單於上書願朝五年，時哀帝被疾，或言匈奴從上遊來厭人，自黃龍竟寧時，單於朝，中國輒有大故，上由是難之，以問公卿，亦以為虛費府帑，可且勿許，單於使辭去，未發，黃門郎揚雄上書諫曰，今單於上書求朝，國家不許而辭之，臣愚以為漢匈奴從此隙矣，書奏，天子寤焉，召還匈奴使者，更報單於書而許之，賜繒帛五十匹，黃金十斤，單於未發，會病，復遣使願朝明年，故事單於朝，從名王以下及從者二百餘人，單於又上言，蒙天子神靈，人民盛壯，願從五百人入朝，以明天子盛德，上皆許之，元壽二年，單於來朝，上以大歲厭勝所在，舍之上林苑蒲陶宮，告之以加敬於單於，單於知之，加賜衣三百七十襲，錦繡繒帛三萬疋，絮三萬斤，它如河平時，既罷，遣中郎將韓況送單於，初上遣稽留昆隨單於去，到國，復遣稽留昆同母兄右大且方與婦入侍，還歸，復遣且方同母兄左日逐王都與婦入侍，是時漢平帝幼，太皇太后稱製，王莽秉政，乃風單於，令遣王昭君女須卜居次雲入侍，太后所以賞賜之甚厚，會西域車師後王句姑，去胡來王唐兜，皆怨恨都護校尉，將妻子人民亡降匈奴，單於受置左穀蠡地，遣使上書言狀，曰慮謹已受，詔遣中郎將韓隆王昌，副校尉甄阜，侍中謁者帛敞，長水校尉王歙使匈奴，告單於曰，西域內屬不當得受，今遣之，單於叩頭謝罪，執二虜還付使者，詔使中郎將王萌待西域惡都奴界上逆受，單於遣使送到國，因請其因，使者以聞，有詔不聽，會西域諸國王，斬以示之，乃造設四條，中國人亡入匈奴者，烏孫亡降匈奴者，西域諸國佩中國印綬降匈奴者，烏桓降匈奴者，皆不得受，遣中郎將王駿王昌，副校尉甄阜王尋使匈奴，班四條，與單於雜函封，付單於令奉行，因收故宣帝所為約束，封函還，時莽奏令中國不得有二名，因使使者以風單於，宜上書慕化為一名，單於從之，上書言，幸得備藩臣，竊樂太平聖製，臣故名囊知牙斯，今謹更名曰知，莽大說，白太后，遣使者答諭，厚賞賜焉。〈（匈奴傳。）〉


