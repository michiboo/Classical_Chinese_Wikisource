
◎刑法三
○大赦高帝二年正月，赦罪人。〈（本紀，下同。）〉六月，立太子，赦罪人。
五年正月，兵事畢，赦天下殊死以下。六月，都長安，大赦天下。六年，以豪傑未習法令故犯法，其赦天下。九年正月丙寅，前有罪殊死以下，皆赦之。
十一年正月，立代王，大赦天下。七月，擊英布，赦天下死罪以下，令從軍。十二年，帝崩發喪，大赦天下。右高帝在位十二年，凡九赦。
惠帝四年，皇帝冠，赦天下。右惠帝在位七年，唯此一赦。呂太后臨朝稱製，大赦天下。六年，赦天下。
八年，遺詔大赦天下。右呂後臨朝八年，凡三赦。文帝初即位，赦天下。七年，赦天下。
十五年，郊見五帝，赦天下。後四年，日食，赦天下。右文帝在位二十三年，凡四赦。景帝元年，赦天下。
四年，赦天下。中元年，赦天下。五年，赦天下。後元年，赦天下。
右景帝在位十六年，凡五赦。武帝建元元年，赦天下。元光元年，赦天下。四年，地震，赦天下。
元朔元年，赦天下，與民更始。三年，赦天下。六年，赦天下。元狩元年，赦天下。
三年，赦天下。元鼎元年，赦天下。五年，赦天下。元封二年，甘泉產芝，赦天下。
五年，修封禪，赦天下。天漢元年，赦天下。三年，修封祀，赦天下。太始元年，赦天下。
四年，修封禪，赦天下。征和三年，赦天下。後元元年，郊泰畤，赦天下。右武帝在位五十五年，凡十八赦。
昭帝始即位，赦天下。始元元年，赦天下。四年，立皇后，赦天下。元鳳元年，赦天下。
二年，赦天下。三年，赦天下。六年，赦天下。右昭帝在位十三年，凡七赦。
宣帝即位，大赦天下。本始元年，鳳凰集，赦天下。四年，立皇后，赦天下。地節二年，鳳凰集，赦天下。
三年，立皇太子，大赦天下。元康二年，赦天下，與士大夫厲精更始。神爵二年，鳳凰甘露降集，赦天下。四年，嘉瑞並見，赦天下。
五鳳三年，婁蒙嘉瑞，赦殊死以下。甘露二年，赦天下。右宣帝在位二十五年，凡十赦。元帝初元元年，大赦天下。
二年，地動，赦天下。三年，白鶴館災，赦天下。永光元年，赦天下。二年二月，大赦天下。
六月，赦天下。四年，赦天下。建昭二年，赦天下。四年，誅郅支，赦天下。
五年，赦天下。右元帝在位十五年，凡十赦。成帝即位，大赦天下。建始元年，火災，赦天下。
河平元年，赦天下。陽朔二年，大赦天下。四年，赦天下。鴻嘉三年，赦天下。
永始四年，郊泰畤，大赦天下。元延元年，赦天下。綏和元年，大赦天下。右成帝在位二十六年，凡九赦。
哀帝即位大赦天下。建平元年，赦天下。二年六月，改元，大赦天下。元壽元年，大赦天下。
右哀帝在位六年，凡四赦。平帝即位，大赦天下。元始元年，日蝕，大赦天下。四年，立皇后，大赦天下。
五年，帝崩，大赦天下。
右平帝在位五年，凡四赦。○赦徒文帝二年，民謫作縣官，及貸種食未入，入未備者，皆赦之。景帝中四年，赦徒作陽陵者死罪，欲腐者，許之。
武帝元封元年，封泰山，赦所過徒。宣帝元康元年，鳳凰集，赦天下徒。五鳳元年，赦徒作杜陵者。元帝初元四年，祠後土，赦汾陰徒。
永光元年，幸甘泉，赦雲陽徒。成帝建始二年，祀南郊，赦奉郊縣及中都官耐罪徒。三年，赦天下徒。河平四年，單於來朝，赦天下徒。
陽朔元年，赦天下徒。鴻嘉元年，幸初陵，赦作徒。哀帝建平二年，赦天下徒。平帝元始元年，赦天下徒。
二年，赦天下徒。○別赦漢五年，遣使者赦田橫。八年，吏有罪未發覺者，赦之。
十年，太上皇崩，葬萬年，赦櫟陽囚死罪以下。〈（瓚曰，萬年陵在櫟陽縣界。）〉十二年，係盧綰，與綰居去來歸者，赦之。〈（並本紀。）〉惠帝六年八月，赦齊。〈（史記，將相年表。）〉
文帝三年七月，詔濟北吏民，兵未至先自定，及以軍城邑降者，皆赦之，復官爵，與王興居去來者亦赦之，八月，赦諸與興居反者。
景帝三年，赦襄平侯及妻子當坐者，六月，詔，吳王濞已滅，吏民當坐濞等及逋逃亡軍者，皆赦之。武帝建元元年，赦吳楚七國帑輸在官者。元光六年，赦雁門代郡軍吏不循法者。
六年，益州昆明反，赦京師亡命，令從軍。太初二年，用事介山，祭後土，赦汾陽安邑殊死以下。
昭帝元鳳元年，赦燕王太子建公主子文信，及宗室子與燕王上官桀等謀反父母同產當坐者，皆免為庶人，其吏為桀等所詿誤未發覺在吏者，除其罪。
宣帝地節四年，諸為霍氏所詿誤未發覺者，皆赦之。元康二年，諸<角蜀>諱在令前者，赦之。〈（並本紀。）〉赦宥雜錄。
元帝時，匡衡上疏曰，陛下躬聖德，開太平之路，閔愚吏民<角蜀>法抵禁，比年大赦，使百姓得改行自新，天下幸甚，臣竊見大赦之後，奸邪不為衰止，今日大赦，明日犯法，相隨入獄，此殆導之未得其務也，蓋保民者陳之以德義，示之以好惡，觀其失而製其宜，故動之而和，綏之而安，今天下俗貪財賤義，好聲色，上侈靡，廉恥之節薄，淫僻之意縱，綱紀失序，疏者逾內，親戚之恩薄，婚姻之黨隆，苟合徼幸，以身設利，不改其原，雖歲赦之，刑猶難使錯而不用也。〈（本傳。）〉
成帝初即位，王尊劾奏丞相衡御史大夫譚，知中書謁者令顯等專權擅勢，皆不道，在赦令前，赦後，衡譚舉奏顯云云，天子下御史問狀，劾奏尊妄詆欺非謗赦前事，有詔左遷。〈（王尊傳。）〉
哀帝即位，令有司無得舉赦前往事。
平帝即位，詔曰，夫赦令者將與天下更始，誠欲令百姓改行潔已，全其性命也，往者有司多舉奏赦前事，累增罪過，誅陷無辜，殆非重信慎刑灑心自新之意也，自今以來，有司無得陳赦前事置奏上，有不如詔書，為虧恩，以不道論，定著為令，布告天下，使明知之。〈（並本紀。）〉
○獄
中都官獄。〈（宣紀，徐天麟按，後漢百官誌雲，孝武以下置中都官獄二十六所，各令長名。）〉廷尉詔獄。〈（周勃詣廷尉詔獄。）〉
上林詔獄。〈（成紀，罷上林詔獄，師古曰，漢舊儀雲，上林詔獄主治苑中禽獸宮館事。）〉
郡邸獄。〈（宣紀，曾孫坐收郡邸獄，注雲，漢舊儀郡邸獄，治天下郡國上計者。）〉
掖庭秘獄。〈（劉輔係掖庭秘獄，三輔黃圖雲，武帝改永苊為掖庭，置獄焉。）〉共工獄。〈（劉輔傳，徒係共工獄，注考工。）〉若盧詔獄。〈（王商詣若盧詔獄。）〉
都船獄。〈（王嘉致都船獄。）〉
都司空獄。〈（竇嬰劾係都司空獄，又伍被傳為左右都司空詔獄書。）〉居室。〈（灌夫傳，劾夫係居室，注雲，後改為保宮。）〉保宮。〈（蘇武傳，李陵母係保宮。）〉
內官。〈（東方朔傳，昭平君獄係內官。）〉請室。〈（爰盎傳，絳侯反，係請室，注獄也。）〉導官。〈（張湯傳，廷尉謁君弟係導官。）〉暴室。〈（宣紀，注雲，暴室宮人獄。）〉
水司空。〈（伍被傳，注雲，上林有水司空，主囚徒官。）〉
○斷獄數文帝即位刑罰大省，斷獄四百，有刑錯之風。〈（刑法誌。）〉
武帝時，天下斷獄萬數。〈（賈捐之傳，又食貨志雲，斷獄歲以萬千數。）〉
元康中，魏相上書，案今年計子弟殺父兄妻殺夫者，凡二百二十二人。〈（本傳。）〉
自昭宣元成哀平六世之間，斷獄殊死，率歲千餘口而一人，耐罪上至右止三倍有餘。〈（刑法誌。）〉


