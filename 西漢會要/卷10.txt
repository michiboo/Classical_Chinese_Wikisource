
◎禮四〈（吉禮）〉
○郊議
成帝初即位，丞相衡御史大夫譚，奏言帝王之事，莫大乎承天之序，承天之序，莫重於郊祀，故聖王盡心極慮，以建其製，祭天於南郊，就陽之義也，瘞地於北郊，即陰之象也，天之於天子也，因其所都而各饗焉，往者孝武皇帝居甘泉宮，即於雲陽立泰畤祭於宮南，今行常幸長安，郊見皇天，反北之太陰，祠後土，反東之少陽，事與古製殊，又至雲陽行溪穀中，阸陝且百里，汾陰則渡大川，有風波舟楫之危，皆非聖主所宜，數乘郡縣，治道共張，吏民困苦，百官煩費，勞所保之民，行危險之地，難以奉神靈而祈福祐，殊未合於承天子民之意，昔者周文武郊於豐鄗，成王郊於雒邑，由此觀之，天隨王者所居而饗之可見也，甘泉泰畤河東後土之祠宜可徙置長安合於古帝王，願與群臣議定，奏可，大司馬車騎將軍許嘉等八人，以為所從來久遠，宜如故，右將軍王商，博士師丹，議郎翟方進等五十人，以為禮記曰，燔柴於太壇，祭天也，瘞霾於大折，祭地也，兆於南郊，所以定天位也，祭地於大折，在北郊，就陰位也，郊處各在聖王所都之南北，書曰越三日丁巳，用牲於郊，牛二，周公加牲，告徙新邑，定郊禮於雒，明王聖主，事天明，事地察，天地明察，神明章矣，天地以王者為主，故聖王製祭天地之禮，必於國郊，長安聖主之居，皇天所觀視也，甘泉河東之祠，非神靈所饗，宜徙就正陽太陰之處，違俗復古，循聖製，定天位，如禮便，於是衡譚奏議曰，陛下聖德聰明，上通承天之大典，覽群下，使各悉心盡慮，議郊祀之處，天下幸甚，臣聞廣謀眾眾，則合於天心，故洪範曰，三人古則從二人言，舍少從多之義也，論當往古，宜於萬民，則依而從之，違道寡與，則廢而不行，今議者五十八人，其五十人言當徙之義，皆著於經傳，同於上世，便於吏民，八人不按經藝考古製，而以為不宜，無法之議，難以定吉凶，太誓曰，正稽古，立功立事，可以永年，丕天之大律，詩曰，毋曰高高在上，陟降厥土，日監在茲，言天之日監王者之處也，又曰，乃眷西顧，此維予宅，言天以文王之都為居也，宜於長安定南北郊，為萬世基，天子從之，既定，衡言甘泉泰畤紫壇八觚宣通象八方，五帝壇周環其下，又有群神之壇，以尚書禋六宗望山川遍群神之義，紫壇有文章采鏤黼之飾，及玉女樂，石壇仟人祠瘞鸞路鸞駒，寓龍馬，不能得其象於古，臣聞古郊柴饗帝之義，埽地而祭，上質也，歌大呂，舞雲門，以竢天神，歌太簇，舞鹹池，以竢地祇，其牲用犢，其席稿秸，其器陶匏，皆因天地之性，貴誠上質，不敢修其文也，以為神竢功德至大，雖修精微而備庶物，猶不足以報功，唯至誠為可，故上質不飾，以章天德，紫壇偽飾女樂鸞路騂駒龍馬石壇之屬，宜皆勿修，衡又言王者各以其禮製事天地，非因異世所立而繼之，今雍鄜密上下畤，本秦侯各以其意所立，非禮之所載術也，漢興之初，儀製未及定，即且因秦故祠，復立北畤，今既稽古，建定天地之大禮，郊見上帝，青赤白黃黑，五方之帝皆畢陳，各有位饌，祭祀備具，諸侯所妄造，王者不當長遵，及北畤未定時所立，不宜復修，天子皆從焉，及陳寶祠，由是皆罷，明年，上南郊，赦奉郊之縣，及中都官耐罪囚徒，是歲，衡譚復條奏，長安廚官縣官給祠，郡國候神方士使者所祠凡六百八十三所，其二百八所應禮，及疑無明文，可奉祠如故，其餘四百七十五所不應禮，或復重，請皆罷，奏可，本雍舊祠二百三所，唯山川諸星十五所為應禮雲，若諸布諸嚴諸逐皆罷，杜主有五祠，置其一，又罷高祖所立梁晉秦荊巫九天南山萊中之屬，及孝文渭陽，孝武薄忌泰一三一黃帝冥羊馬行泰一畤山山君武夷夏後啟母石萬里沙八神延年之屬，及孝宣參山蓬山之罘成山萊山四時蚩尤勞穀五床仟人玉女徑路黃帝天神原水之屬，皆罷，候神方士使者副佐本草待詔七十餘人皆歸家，明年，衡坐事免官爵，眾庶多言不當變動祭祀者，又初罷甘泉泰畤作南郊日，大風壞甘泉竹宮，折拔畤中樹木十圍以上百餘，天子異之以問劉向，對曰，家人尚不欲絕種祠，況於國之神寶舊畤，且甘泉汾陰及雍五畤始立，皆有神祇感應，然後營之，非苟而已也，武宣之世，奉此三神，禮敬敕備，神光尤著，祖宗所立，神祇舊位，誠未易動，前始納貢禹之議，後人相因多所動搖，易大傳曰，誣神者殃及三世，恐其咎不獨止禹等，上意恨之，後上以無繼嗣故，令皇太后詔有司曰，蓋聞王者承事天地，交接泰一，尊莫著於祭祀，孝武皇帝大聖通明，始建上下之祀，營泰畤於甘泉，定後土於汾陰，而神祇安之，饗國長久，子孫蕃滋，累世遵業，福流於今，今皇帝寬仁孝順，奉循聖緒，靡有大愆，而久無繼嗣，思其咎職，殆在徙南北郊，遠先帝之製，改神祇舊位，失天地之心，以妨繼嗣之福，春秋六十，未見皇孫，食不甘味，寢不安席，朕甚悼焉，春秋大復古，善順祀，其復甘泉泰畤汾陰後土如故，及雍五畤陳寶祠在陳倉者，天子復親郊禮如前，又復長安雍及郡國祠著明者且半，後成都侯王商為大司馬衛將軍輔政，杜鄴說商曰，東鄰殺牛，不如西鄰之禴祭，言奉天之道，貴以誠質，大得民心也，行穢祀豐，猶不蒙祐，德修薦薄，吉必大來，古者壇場有常處，尞禋有常用，讚見有常禮，犧牲玉帛雖備，而財不匱，車輿臣役雖動而用不勞，是故每舉其禮，助者歡說，大路所曆，黎元不知，今甘泉河東天地郊祀，鹹失方位，違陰陽之宜，及雍五畤智曠遠，奉尊之役，休而復起，繕治共張，無解已時，皇天著象，殆可略知，前上甘泉，先驅失道，禮月之夕，奉引復迷，祠後土還，臨河當渡，疾風起波，船不可禦，又雍大雨，壞平陽宮垣，乃三月甲子，震電災林光宮門，祥瑞未著，咎徵仍臻，跡三郡所奏，皆有變故，不答不饗，何以甚此，詩曰，率由舊章，舊章先王法度，文王以之，交神於祀，子孫千億，宜如異時公卿之議，復還長安南北郊，後數年成帝崩，皇太后詔有司曰，皇帝即位，司順天心，遵經義，定郊禮，天下說憙，懼未有皇孫，故復甘泉泰畤汾陰後土，庶幾獲福，皇帝恨難之，卒未得其祐，其復南北郊長安如故，以順皇帝之意也，哀帝即位，寢疾，博徵方術士，京師諸縣皆有侍祠使者，盡復前世所常興諸神祠官，凡七百餘所，一歲三萬七千祠雲，明年復令太皇太后詔有司曰，皇帝孝順，奉承聖業，靡有解怠，而久疾未瘳，夙夜唯思，殆繼體之君不宜改作，其復甘泉泰畤汾陰後土祠如故，上亦不能親至，遣有司行事而禮祠焉，後三年，哀帝崩，平帝元始五年，大司馬王莽，奏言王者父事天，故爵稱天子，孔子曰，人之行莫大於孝，孝莫大於嚴父，嚴父莫大於配天，王者尊其考欲以配天，緣考之意欲尊祖，推而上之，遂及始祖，是以周公郊祀後稷以配天，宗祀文王於明堂以配上帝，禮記天子祭天地及山川，歲遍，《春秋穀梁傳》以十二月下辛卜，正月上辛郊，高皇帝受命，因雍四畤起北畤，而備五帝，未共天地之祀，孝文十六年，用新垣平，初起渭陽五帝廟，祭泰一地祇，以太祖高皇帝配，日冬至嗣泰一，夏至祠地祇，皆並祠五帝而共一牲，上親郊拜，後平仗朱，乃不復自親，而使有司行事，孝武皇帝祠雍曰，今上帝朕親郊，而後土無祠，則禮不答也，於是元鼎四年十一月甲子，始立後土祠於汾陰，或曰五帝泰一之佐，宜立泰一，五年十一月癸未，始立泰一祠於甘泉，三歲一郊，與雍更祠，亦以高祖配，不歲事天，皆未應古製，建始元年，徙甘泉泰畤河東後土於長安南北郊，永始元年三月，以未有皇孫，復甘泉河東祠，綏和二年，以卒不獲祐，復長安南北郊，建平三年，懼孝哀皇帝之疾未瘳，復甘泉汾陽祠，竟復無福，臣謹與太師孔光，長樂少府平晏，大司農左鹹，中壘棱尉劉歆，太中大夫朱陽，博士薛順，議郎國由等六十七人議，皆曰宜如建始時丞相衡等議，復長安南北郊如故，莽又頗改其祭禮，曰周官天墜之祀，樂有別有合，其合樂，曰以六律六鍾五聲八音六舞大合樂，祀天神，祭墜祇，祀四望，祭山川，享先妣先祖，凡六樂奏六歌，而天墜神祇之物皆至，四望蓋謂日月星海也，三光高而不可得親，海廣大無限界，故其樂同，祀天則天文從，祭墜則墜理從，三光天文也，山川地理也，天地合祭，先祖配天，先妣配墜，其誼一也，天墜合精，夫婦判合，祭天南郊，則以墜配，一體之誼也，天墜位皆南鄉，同席，墜在東，共牢而食，高帝高後配於壇上，西鄉，後在北，亦同席其牢，牲用繭栗，元酒陶匏，禮記曰，天子籍田千畝，以事天墜，繇是言之，宜有黍稷，天地用牲一，燔尞瘞薶用牲一，高帝高後用牲一，天用牲左，及黍稷燔尞南郊，墜用牲右，及黍稷瘞於北郊，其旦東鄉，再拜朝日，其夕西鄉，再拜夕月，然後孝弟之道備，而神祇嘉享，萬福降輯，此天墜合祀以祖妣配者也，其別樂曰，冬日至，於墜上之圜丘，奏樂六變，則天神皆降，夏日至，於澤中之方丘，奏樂八變，則墜祇皆出，天墜有常位，不得常合，此其各特祀者也，陰陽之別於日冬夏至，其會也，以孟春正月上辛若丁，天子親合祀天墜於南郊，以高帝高後配，陰陽有離合，易曰分陰分陽，迭用柔剛，以日冬至使有司奉祠南郊，高帝配而望群陽，日夏至使有司奉祭北郊，高後配而望群陰，皆以助致微氣，通道幽弱，當此之時，後不省方，故天子不親，而遣有司，所以正承天順地，復聖王之製，顯太祖之功也，渭陽祠勿復修，群望未悉定，定復奏，奏可，三十餘年間，天墜之祠五徙焉。〈（郊祀志。）〉


