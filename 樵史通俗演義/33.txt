
　　　　誰人說道江山敗，獎忠良、非茫昧。引用匪人無計奈，為伊嗟，為伊恨，頓把朝綱壞。　魂驚骨顫多尷尬，忠旌奸斥須分界。魏璫逆案重索債，卻只說，法司無賴，夜郎空自大。
　　　　　　右調《青玉案》
　　　　阮黨如何肯獎忠，當權馬相示虛公。
　　　　無端酷罰報還報，一網賢愚罹此中。
　　說話閣部史可法駐紮淮揚，日夜勞心焦思，既苦無兵，又苦無餉，再三設法。查有崇禎十二年條陳海運的沈廷揚，原籍蘇州府崇明縣人，雖是貲郎出身，是個識海性、善水戰的。崇禎委他海運，年年是他督理，再無失風壞舡、稽程折米的事。崇禎道他勤勞王事。連升他戶部山東司郎中，直加至光祿寺少卿。十七年運的糧尚未出港口，存下有一百萬石，大海運船二十八隻，還泊在海口。得了崇禎皇帝凶問，不敢前進。適值高傑跋扈，有背叛的光景，奉旨把糧就在閣部史可法汛地暫住，要齎往北邊付與吳三桂賞軍。及至吳三桂不收，弘光就派發與史可法、劉澤清、鄭鴻逵軍前作餉。高傑越腦了，口口聲聲要反。其時江南巡撫是鄭瑄，乃有風力肯做事的人。體訪得沈廷揚的海運舡已過江來了，是他堂弟沈虎文管轄；又訪問虎文號來山，乃曉天文、識地理的；就差遊擊林肅若，徵聘他出來做了贊畫，委以兵事，領了吳淞總兵田聲嘉，會同了總兵鄭鴻逵，前往鎮江防備高傑謀反，好護持江以南一帶地方。其時兵船開處，威風凜凜，殺氣騰騰，三千人馬，勝如十萬，好不齊整。有詩為證：
　　　　高帥跋扈射城下，鄭撫調兵兼拔馬。
　　　　江北絲綸閣部憂，老壯補伍不放假。
　　　　日暮風起東西呼，夜戰勿慚兵力寡。
　　　　軍中贊畫乃異人，被徵難辭以無暇。
　　　　提兵北望是瓜洲，城下此時皆礫瓦。
　　　　今高已屠沈隱淪，追譜前功懷大雅。
　　且說鄭巡撫帶了謀臣猛將，又糾合了總兵鄭鴻逵，揚兵江口，聲聲要與高傑打仗。適值閣部史可法又奉弘光新旨，著他招撫高傑。高傑扎營屯兵在南關，誘史可法到來，關他在一冷廟，只殺驢以供飲食，逼他上本要加封三級，給餉一萬石，便替朝廷出力，依舊去守汛地。史可法沒奈何，替他上了一本，弘光依允了。高傑才陪禮了史閣部，弔兵還鎮。巡撫鄭瑄也帶了沈虎文、田聲嘉、林肅若回蘇州去了。正是：
　　　　曲突徙薪無恩澤，焦頭爛額為上賓。
　　高傑雖然還鎮，郡左鎮與黃、劉三鎮，都有笑朝廷、輕宰相的意思，閣老馬士英曉得了風聲，只得上了一本，道：「忠臣未經贈蔭，無以勸忠；降臣未經誅戮，無以懲逆」的疏。弘光批准，先令禮部尚書議謚並建祠，隨令刑部尚書議罪並議誅。旨意一下，遠近觀望也就肅然有恐懼的意思了。禮部是錢謙益大堂，會同翰林官，把北京死死難文臣二十二人，勳臣二人，戚臣一人，俱給祭葬、贈蔭、祠謚，擬定了一本，弘光就批准了。你道文臣、勳臣、戚臣是誰？
　　東閣大學士工部尚書范景文，字質公，號思仁，北直吳橋縣人，癸丑進士。謚文貞。
　　戶、禮二部尚書兼翰林院侍讀學士倪元璐，字鴻寶，浙江上虞縣人。壬戌進士。謚文正。
　　都察院左都御史李邦華，字懋明，江西吉水縣人。甲辰進士。謚忠文。
　　兵部戎政右侍郎王家彥，字遵五，福建莆田縣人。壬戌進士。謚忠端。
　　刑部右侍郎孟兆祥，字肖形，山西澤洲人。壬戌進士，謚忠貞。
　　都察院右副都御史施邦曜，號四明，浙江餘姚縣人。己未進士。謚忠介。
　　大理寺卿淩義渠，字駿甫，號茗柯，浙江烏程縣人。乙丑進士。謚忠介。
　　太常寺少卿麟徵，號磊齊，浙江海寧縣人。壬戌進士。謚忠節。
　　左春坊左庶子周鳳翔，號巢軒，浙江山陰縣人。戊辰進士。謚文節。
　　左諭德兼侍讀馬世奇，字君常，號素修，南直無錫縣人。辛未進士。謚文忠。
　　翰林院左諭德劉理順，字湛陸，河南杞縣人。甲戌狀元。謚文正。
　　太僕寺卿申佳胤，號素園，北直永年縣人。辛未進士。謚節愍。
　　翰林院檢討汪偉，號長源，南直休寧縣籍江寧縣人。戊辰進士。謚文烈。
　　戶科都給事中吳甘來，字和受，號葦庵，江西新昌縣人。戊辰進士。謚忠節。
　　四川道御史陳良謨，字賓白，浙江鄞縣人。辛未進士。謚忠愍。
　　福建道御史陳純德，字澹玄，湖廣零陵縣人。庚辰進士。謚恭節。
　　河南道御史王章，字芳洲，號屺雲，南直武進縣人。戊辰進士。謚忠烈。
　　吏部考功司員外許直，字若魯，南直如皋縣人。甲戌進士。謚忠節。
　　兵部車駕司郎中成德，字玄升。號潛民，順天懷柔縣籍山西霍州人。辛未進士。謚忠毅。
　　兵部車駕司主事金鉉，字在六，號一箴，南直武進縣籍順天大興縣人。戊辰進士。謚忠節。
　　觀政進孟章明。字伯昭，兆祥子，山西澤州人。癸未進士。謚節愍。
　　浙江道御史馮垣登，號薇圃，江西新昌縣人。庚辰進士。謚忠節。
　　惠安伯張慶臻，字承祐，號鳳華，河南永城縣人。世襲。加太傅，謚忠武。
　　襄城伯李國楨，字兆瑞，南直和州籍江西豐城縣人。世襲。謚貞武。
　　駙馬都尉永固，字洪圖，順天宛平縣籍山西蒲州人。加太子太師，謚貞愍。
　　以上立祠南京，賜名旌忠祠。又贈金鉉母章氏同子贈官誥命，馬世奇妾朱氏、李氏，陳良謨妾時氏，皆孺人，各本貫建坊旌表。死禎難的已經謚蔭，又補贈先朝未謚劉一燝等共十一人。
　　大學士劉一燝謚文端。
　　大學士賀逢聖謚文忠。
　　大學士文震孟謚文肅。
　　戰歿總督兵部尚書盧象昇謚忠烈。
　　死節山西巡撫蔡懋德謚忠襄。
　　死節隨州知州王燾謚忠愍。
　　南京兵部尚書呂維祺謚忠節。
　　禮部侍郎羅喻義謚文介。
　　詹事府少詹事姚希孟謚文毅。
　　左諭德焦竑謚文端。
　　福建道御史周宗建謚忠毅。
　　你道阮大鋮是個劊子手，要盡東林的，如可竟容馬士英贈謚了許多忠正士？只為馬閣老此時不肯自認權奸，還要依附名義，收拾人心，故有此公道一事。正是：
　　　　莫言賜謚虛名爾，也使忠良代不磨。
　　其時還有在京死難的，如戶部郎中周之茂，工部主事王鍾彥，兵部員外鄭逢蘭，戶部主事范方，行人謝於宣，中書舍人宋天顯，和陽衛經歷巡京城毛維張，嘉定伯侄都督周鏡，及在家殉節諸生許琰等，都不及細查，只落得個人祀忠臣祠中，不在話下。
　　且說刑部是解學龍大堂會同了大理寺及各司官，細細把受偽職的官，員不句已到未到，盡情研審，直至十二月還未結奏。然水西門外有一小民王二，到西城兵馬司報稱：「有一和尚，自稱是當今的親王，『快去報了，叫他來迎接。』小的推又推他不去，特來報知。」兵馬司申文與巡城察院，連忙上了一本。弘光批：「著中軍都督府都督蔡忠去拿。」蔡忠不敢稽誤，點起四十名營兵，二十名家丁，騎可一匹快馬，出水西門來王二家。只三間草廳，那和尚坐在廳上。蔡總兵也不與他見禮，問他道：「你是何人，輒稱親王，怕取罪不便。」那和尚道：「你是何人，輒敢問我來歷。」旁邊丁道：「是都督蔡老爺。」那和尚道：「既是官兒，也該行禮。我也不計較你了。且問你來何干，敢是拿我麼？」蔡忠道：「奉聖旨請你進去。」那和尚立起身來就走。蔡忠吩咐牽馬與他坐，一逕進水西門來。已有弘光旨意，就委戎政趙之龍、錦衣掌堂馮可宗，在中軍都督府會同蔡忠勘問。這是十二月十七日的事。三個大大武官問了一番，供說「我是定王。為國變出了家，法名大悲和尚。如今潞王賢明，該做皇帝。」要弘光讓位與他。又牽出錢、申二大臣，言語支吾。趙之龍、馮可宗、蔡忠反軟款溫柔，把紙筆與他，教他自供了一張，奏聞去了。
　　從此刑部受偽官一案，越催得緊急。尚書解學龍原不曾受賄耽擱，他道國家值此大變，大小官幾千員只有死的一路，若人人死了，不信有幾千個忠臣，不死則生，怎生都說從逆？如鞏焴、光時享、周鍾、宋企郊等不須研審，確有實據；其他疑案，如何輕擬？沒奈何只得照六等擬罪：第一等，甘心從賊應磔的，宋企郊、牛金星等共十一人。第二等，應斬，光時亨、周鍾等共四人。第三等，應絞擬贖，王承曾、項煜等共七人。第四等，應戍擬贖，王孫蕙、錢位坤等共十五人。第五等，應徒擬贖，傅振鐸，張家玉等共十人。第六等，應杖擬贖，王於曜、周壽明等共八人有疑另議，翁元益等二十八人。已故吳家周、魏學濂二人。這本一上，弘光一一批駁，著令再行審擬。保國公朱國弼等參學龍法司賣不公，御史張孫振參奏道：「從逆一案。明諭法宜從重。大司寇操此三尺，推諉半年，人人出脫。北來諸臣，乃賊棄之而來，非棄賊而來。解學龍恣意舞文，乞敕公鞫。」弘光竟因馬士英奏，把解學龍革了職，大理寺卿姚思孝姑從輕罰俸。京師人都道：「不道銀子與馬閣老、阮尚書，不從逆的也不見了。」怎當得逃回諸臣都是家破人離，不論曾受偽官、不曾受偽官，那一個還有銀子來送？正是：
　　　　渾身是口不能言，遍體排牙說不得。
　　解學龍上本是十二月二十日，革職是二十五日。次日就升高倬做了刑部尚書。未知後如何，且聽下回分解。
