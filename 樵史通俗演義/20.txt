
　　　　花前徙倚，日月如流水。往事評論猶未已，何暇翻黃曳紫。　忙將閑手關門，揮毫別有乾坤。斥佞旌忠公案，千秋萬古猶存。
　　　　　　右調《清平樂》
　　　　楚才自昔比三吳，義氣文章冠兩都。
　　　　文武全才世能幾，嗟哉彪虎筆遭誅。
　　　　筆誅原自法唐突，其惡數之如數髮。
　　　　公非公是在人心，正人不見奸人沒。
　　話說魏忠賢這樣威勢，崔呈秀這樣貪婪，一個死後凌遲，一個死後斬首，若是鬼魂有知，亦當自笑。只有客巴巴因為沒處查他屍棺，免了身首異處，便宜了他。雖是這般說，他生前雖逞艷盾姿，迷惑人主，又仗天子寵靈，橫行都下，實不曾害幾個朝官，傷幾個善類，全屍之死也算便宜了。他兒子既斬在西角頭，聊可正其應得之罪。至於客光先，客璠、楊六奇發配充軍，各人之所犯所受，允得其平。可見惡人裡面，也有大小輕重，天眼分明，報應一些不錯。崇禎改元了，正月燈節已過。二月，崇禎召對平臺。內閣黃立極、施鳳來、李國木、張瑞圖大小九卿都在，問了些明廷政事。忽在御袖裡取出毛士龍原上的本，把與輔臣們看，道：「這個人大有經濟，朕欲用他。可惜他堅守林泉，不肯出仕了。朕記得有個贛州巡梅之煥，當時朕在信府時節，有人說他是文武全才，為何不見了此人？莫不也魏忠賢逐去麼？」施鳳來答道：「臣素識其人。他任南贛巡撫，丁內艱回去了，端端坐在家裡。只是魏忠賢痛恨楊漣，遷怒楚人，又見梅之煥強項恃才，特授意黨人徐大化參之煥，道入王安幕，魏忠賢矯旨削籍。不久又以周士顯轉銓事，誣之煥懸坐追贓，皆黨人陳序、梁克順羅織成案。不久又有周應秋訟言於朝，道梅之煥奈何詛咒我上公，並作諸不法事。魏忠賢便欲矯旨逮問。臣等舉朝不服，忠賢因之暫止。今久不作長安，夢陛下問及，真堯、舜為天下得人之心。」崇禎道：「朕素知其人可以大用，今甘肅缺巡撫，這邊方要緊所在，非文武全才不足以任此職。朕心欲用此人，眾卿以為何如？」諸臣齊聲答道：「皇上如天之仁，普照天下，足見憂國憂民，何愁不治，何患不平。梅之煥此任允合群情，臣等不勝欣幸。」崇禎說道：「既是這樣，不必會推，著吏部快寫敕與他。」隨即星夜起用梅之煥，做了甘肅巡撫。報到湖廣麻城縣，之煥正收了百來個門生，在梅市地方建了書館，朝夕課經講藝。忽聞此報，真似天而下了。正是：
　　　　胸中經濟此時信，塞上功名它日勉。
　　　　梅市門生束卷辭，甘肅貔貅伏囗選。
　　梅之煥收拾行裝，府縣到門敦請，不敢久稽，單身就道，只帶了親弟梅之熉並七八個伴當，迤邐北行。行至信陽州，接著了敕書，敕書內有「便宜行事」四字。梅之煥舉手加額道：「聖恩，聖恩！比前更自優渥。敢不竭犬馬之力，誓死以報知遇。」行到了陝西交界，衙門吏書皁快帶了衛兵三百名，遠遠跪接。從此旌旗蔽道，鼓樂喧聞。堂堂軍門，又是帝心特簡，那一個官員不竦身恭敬。梅之煥就在省城到了任。三朝行香已異，陝西巡撫請吃了迎風酒。等四日就起馬往甘州進發。這番隨行的兵就有二三千了。但見：
　　　　熊羆角逐，貔虎爭先。擊長轂以雷奔，雍高旗而電集。千百成旅，四七為名。往往來來，高高下下。如吹煙火而漲日，似起沙礫而薄天。在上者學不專經，素知韜略；在下者陣非師古，自得縱橫。鬱鬱中圉，偏傷遠塞；依依垂柳，益愴邊城。無勞聚米而列隊能圓，不待披圖而山川在掌。前呼後擁，地裂山崩。堂堂巡撫下甘州。烈烈千旌過渭水。
　　梅巡撫到了甘州，就有楊總兵。道、府、州、縣等官，帶來許多許多將校前來遠接。坐了衙門，楊總先見了，待茶已異，楊總兵開言道：「一來小弟與老大人接風，特來面請；二來為邊兵子苦患豆瘡，僵臥郊原，奄奄待死，今欲會同了老大人，乘此機會要去剿他。若能成功，蟒玉可得。」梅巡撫道：「我輩取蟒玉於病中，人將笑指為豆瘡使所贈，斷然不可。況生事邊城，萬一因此而勞兵動眾，朝廷豈不歸罪於我。」楊總兵連聲喏喏，把這事就閣起了。
　　到任才一月，忽邊兵入嘉峪關。梅巡撫會同楊總兵分左右出師夾擊，東兵大敗，殺他將官二十餘員，兵二三百，降其老弱六百餘人，邊兵從此再不敢犯邊了，上了報捷的本，朝廷特加褒賞，天下都知梅之煥是文武全才。有詩為證：
　　　　寧辭蟒玉不乘危，正正堂堂自出師。
　　　　莫道文人邊略少，功成俄頃識雄姿。
　　莫說梅之煥坐鎮嚴邊，功多勞重。他一心為國，未雨綢繆，又上了一，本要簡將練兵，將懦者罷之，兵弱者汰之，庶幾不糜俸糜餉，無憂東顧。囗崇禎又准了他的本，仍許便宜事。梅之煥就擇日下了教場，先把那舊將、舊兵嚴加考核，去了十八員將官，並去了二千五百兵，另行出榜招將材，募健卒，好生嚴緊，不在話下。
　　卻說朝裡有戶科給事中李覺斯，上了一本，道：「權奸雖殄天刑，權黨未正國憲。伏惟皇上一怒，以暢神明之懷，以洪堯、舜之量事」，內參魏忠賢十孩兒、五虎、五彪，用心比弟侄更狡，造惡比弟侄更大。崇禎批：「三法司會議來說。」刑部蘇尚書會同都察院曹思誠、大理寺左少卿姚士慎等，斟酌議妥，連名上本，本道：
　　　　國之有法，帝王所以律世，即臣子所以律身。故奉法唯謹，必不趨權門而開納賄之路；守正不阿，何至殺人命以當媚灶之資。乃有身居文武之列，名號虎、彪不凶，若李夔龍、田爾耕其人者，臣等欽奉明旨，再將前後糾參之疏備細查閱，除魏忠、賢崔呈秀、客氏具招另題外，其參五虎各犯，有謂他人典銓，人人不能自越，李夔龍典銓，立地便作僉堂，且謂挾買官之貲所致者。有謂吳淳夫一郎官，不數月他已齊卿二。雖董卓之蔡邕，一歲九遷，速不是過，又與崔呈秀受彼織錦六千金者。有謂河南道掌道御史報提有日，崔秀欲越十餘人，用其心腹倪文煥，必俟文煥差竣回道，然後具題，又與崔呈秀植黨騙財，贓盈鉅萬者。有謂田吉被懷挾之參，瓦全已去，乃二載曹郎而尚書極品，叨名器若承蜩，又滿載而歸，家累陶、石之富。總之，明旨云：「附權驟擢，機鋒勢焰，赫奕逼人。」足以蔽其罪矣。按律云：官受財枉法至滿貫，絞罪者發附近緝所充軍。謹按諸被參，各有入己之贓，正合受財枉法之律。如吳淳夫以六千計，倪文煥則以盈萬計，皆明明分受，列於參疏，可焄數追者。李夔龍、田吉雖疏中贓數未開坐，然一稱挾買官之貲，一稱累陶、石之富。非納賄何以得此，既經論劾，雖以輕宥，二犯合行各追銀一千兩。各犯事同一體，俱應遣戍，以儆官邪。並乞敕行原籍撫按，就近嚴追，以助邊餉，克日發遣，無容緩者也。其參五彪各犯，有謂田爾耕、許顯純、孫雲鶴、楊寰、崔應元狐假鴟張，戕害多命，皆忠賢門下劊子手。有謂田耕掌錦衣衛，許顯純掌鎮撫司，忠賢草菅人命，皆出兩人之手者，有謂許顯純敲樸縉紳，皮開肉綻，死腐蟲蝕，目不一瞬者。有謂許顯純、孫雲鶴、楊寰，崔應元網羅鍛鍊，鉤棘株連，榜掠慘於炮烙，泣冤魂才夜半片紙者。如楊漣、周順昌、周起元等一十餘人，俱斃衛司之獄，總之，明旨雲「受指怙威，殺人草菅，幽圄纍囚，沉冤莫白」，足蔽其罪矣。按律云：官故勘平人因而致死者斬，同僚官知情其勘者同罪，至死減一等，杖一百，流三千里。例云：酷刑官不論情罪輕重，輒用慘刻刑具亂刌，若致死至三命者，武官發邊衛充軍。田爾耕、許顯純係掌印故勘之官，應議斬律；孫雲鶴、楊寰、崔應元係共勘之官，減流尚有餘罪，所當照例究遣，投諸邊裔，以魑魅者也。恭侯命下施行。崇禎批下旨意道：「奸逆盜權，陰謀叵測，凡厥黨羽，所當嚴懲。五虎、五彪，既會議確的，李夔龍、吳淳夫、倪文煥、田吉行原籍撫按追贓，照數解助邊餉，克日發附近衛所充軍；田爾耕、許顯純即原籍監候處決；崔應元、楊寰、孫雲鶴行籍撫按發邊衛充軍。各犯誥命通行追奪。以為附權蠹政之戒。」
　　命下，刑部一一發各原籍撫按，監侯的監侯，發遣的發遣了。有詩為證：
　　　　大僚朋比共為奸，世襲煙消辱祖先。
　　　　機阱陷人還自陷，任教搖尾倩誰憐。
　　此時虎、彪處了，朝裡還有楊維垣等幾員，在籍還有阮大鋮等數十員，逐漸兒有人談及了。崇禎未敢遽行，細細還要查訪，這是是賢主慎重的意思。一日，聖上偶到贓罰庫，睹了籍沒忠賢的奇珍異寶，乃嚾道：「天下脂膏，都被閹奴刻剝殆盡。」一頭說，隨手逐件檢玩。也是合當有事，看到金字賀屏，是次相張瑞圖親筆寫的，聖心大怒。明日坐朝，召集眾臣說道：「張瑞圖擅通逆黨，諛進賀屏，本該重處，天下只道擅戮大臣，人心不服，姑從輕逐他回籍。」旨意一下，可惜文章冠世、書寫出群一個才臣，只為主意不定，依附權奸，一旦被斥去了。正是：早知今日，悔卻當初。未知後來如何，且聽下回分解。
