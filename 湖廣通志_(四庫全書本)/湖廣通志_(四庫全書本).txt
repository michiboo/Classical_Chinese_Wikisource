
　　題為欽奉
　　上諭纂修省志成稿謹奉
　　表上
　　進者〈臣〉等誠惶誠恐稽首頓首
　　上言伏以
　　帝徳光昭八表星辰拱極
　　聖謨洋溢千秋江漢朝宗
　　標駿業於金題左圖而右史
　　煥鴻猷於玉簡一道以同風楚書以寳善為歸式遵條貫周禮有職方之載分挈綱維祗繪方隅恭祈
　　宸鑒竊惟書列荊州之域地接雍梁傳稱鶉尾之辰星垂翼軫自古有雲陽之紀於周啟熊繹之封嶽惟五而峯表祝融瀆有四而江司奇相箘簵三邦之貢肇自唐虞魚龍七澤之區豈惟雲夢任地利則火耕水耨從王事則棘矢桃弧驗倚相之博聞資獻納於典墳邱索珍左徒之採佩託比興於蘭芷荃蘅唐煥鴻名浯水摩崖之頌宋開道脈濂溪太極之圖畫湘水之東西渺矣羣雄事業指洞庭之南北遐哉諸將功勲岳陽風土荊楚歲時覺見聞之猶古楚國先贒襄陽耆舊譜姓氏以如新欽惟我
　　皇上
　　治洽兩儀
　　恩周六合
　　誕敷文徳越裳傳南掌之名
　　載纘武功青海紀西陲之績矧此舟車所至近在方岳之中瞻仰
　　宸暉照臨南紀
　　湛恩汪濊史不勝書瑞應紛綸圖莫能繪蠲租減稅視曠古而有加整俗觀風顧羣黎而倍切在昔荊襄甫輯太和之金鳯齊鳴即今干羽初陳保靖之卿雲五色紅苗諸寨競稽首而稱臣永保二司請設官而置吏湖洲與江隄竝築感洽農商南闈與北院雙開歡騰儁乂厪
　　聖心之籌畫致下土之盈寧
　　皇上特念寰宇同文宜修一統之志又以藩宣分土先成列省之書於是採訪羣材廣徴巻軸既發凡以起例爰漬墨而磨丹信傳信而疑傳疑竹箭南金騐網羅之有據樂其樂而利其利羮魚稻飯紀風俗之常淳首揚
　　堯典禹謨次及星垣輿地乃至人倫庶物燦若列眉政事文章瞭如指掌包舉一十六郡羅列三十二門雖殫力於編摩猶抱慚於掛漏〈臣〉等謹稽成憲釐定規條摭鮑羅袁盛之遺登一方於小史外史采習范鄒余之舊陳四始於周南召南將昭盛事於千秋竊效颺言於萬一伏願
　　瑤圖益固
　　玉燭長輝
　　離照宏開綰璣衡而重光永耀
　　泰階式敘銘岣嶁而萬國咸寧企幬載之同符覲圖書之協應修周六典羣瞻法紀之詳明作唐一經莫罄臣工之颺頌〈臣〉等無任瞻
　　天仰
　　聖激切屏營之至謹奉
　　表隨
　　進以
　　聞






　　湖廣通志凡例
　　一我
　　朝
　　世祖章皇帝
　　聖祖仁皇帝
　　今上皇帝登極詔書及
　　特下湖北南者煌煌
　　天語萬世典謨舊志例載藝文今恭列巻首以冠全編
　　後可續増俾垂久逺
　　一星野直省各有定分今悉照廿一史考正其餘諸書不敢濫引至祥異中水旱蠲賑前代有可考者皆為補入我
　　朝昇平永久間遇水旱必先蠲賑萬民感戴理宜備
　　書
　　一圖考凡地方新増新減及分𨽻併屬者俱繪新圖其餘重加校訂
　　一建置沿革乃全書根據一有缺訛則山川人物皆罔所依據舊志不無舛錯今悉以廿一史為主參以文獻通考地理直音等書及府州縣志至近奉改撥添設府州縣其沿革縁由俱細為分析
　　一疆域四至方位道里逺近俱據府州縣志冊參訂編次
　　一山川舊不分𩔗且多簡畧今分地分類竝分東南西北四正四隅道里逺近依次編序俱以府州縣志參訂凡有原委可考見於各書者備為採摭
　　一自康熙甲子年纂輯通志以後凡修濬城池建葺學校必備書不敢沒守土者之勞勩也
　　一水利隄防有増修有新築俱照府州縣志冊續訂至荊江隄岸洞庭舵桿洲
　　皇上軫念農商發帑修建恭載簡編兼繪舵桿洲圖以
　　昭
　　聖朝盛典
　　一
　　本朝各處駐防兵弁有増有汰有歸併有移駐俱按現在軍制條列其歴代兵防隨地因時一一詳載
　　一祠祀寺觀俱分別時代依類序編
　　一職官不論有無事績凡官楚者例得列名舊志文職止僉司武職止提鎮今悉分類増補文自郡守以上武自參遊以上鹹得書
　　一名宦鄉賢舊志有因地名偶同誤入者有本非楚而強入者有時代姓名官爵俱訛者有採取史傳而文義不貫者有數事牽合為一事及人地互相舛錯者有名宦載生平行事竟似人物誌者有忠義漏載虧節濫録者俱照廿一史明一統志三楚文獻録楚紀橫雲史稿本傳改正悉標書目以明所據惟有明一代未有成書舊通志列傳間有較他書更為詳核者俱參互紀載
　　一歴代名宦舊志不分巳未崇祀無從查核但據志載本傳參考他書漫無事績者刪之其確有功徳可紀者悉仍舊至新増名宦悉遵雍正二年　部冊核留者始行登載
　　一歴代鄉賢祀典所闗宜另帙以示崇重舊志統於人物內今據郡邑學校印冊巳經崇祀者録出另為一編又按各志書間有久登爼豆行事卓然可紀舊志遺載者亦為補入惟
　　本朝鄉賢一遵　部冊登載其未經崇祀而人品事
　　功可為矜式者另入人物項內
　　一舊志止載孝義列女我
　　皇上特命各省州縣建立忠孝節義祠千秋爼豆有司行禮於以扶植綱常廣勵風俗誠歴代未有之
　　盛典也謹分忠臣孝子義士列女四項各詳事蹟從此
　　瞻祠宇而誦芳徽人心益加振興矣
　　一凡忠臣孝子巳入名宦鄉賢如我
　　朝糧道葉映橊總督額倫特仍立傳入忠臣志舊志老萊子孟宗董永之類仍立傳入孝子志其名宦鄉賢志內只註名雲詳某志
　　一人物誌內首理學次行業次文苑次隱逸間有傳列於此而名仍註彼者傳從其重名取其稱
　　一春秋傳所載楚地名卿大夫皆楚産也悉編入人物誌內秦漢以後官斯土者始入名宦遵
　　今制以編往事於義為當
　　一古有願為良臣勿為忠臣之説其實良亦忠也今擇患難之臣以身許國者雖生死不同悉編入忠臣志內其有捐軀而害義如鬻拳之類不可為訓者不敢䦨入
　　一孝義列女舊志有止載姓名而無事實者頗加採摭補録又凡郡邑志流傳巳久者酌存之自康熙甲子年以後惟巳經奉
　　㫖旌表者按年編載
　　一流寓凡正史各書巳載者則詳考本傳缺畧者補之謬訛者刪之間有流傳已久如宋米芾稱米襄陽之類雖宋史本傳不載其事亦先書本傳而録舊通志於後蓋既雲流寓則行蹤靡定不敢槩行刪除也
　　一方伎仙釋俱詳考各書存其確有可據者一藝文凡各家文字有專本行世如鬻子離騷太極圖説等類亦止選載數篇詩集亦然至儒學諸記一學或有數首但擇其善者存之其大傳墓誌銘非名賢鉅公不敢泛載
　　一自歴代暨我
　　國家武功文徳有能賡颺其美者登載以備雅頌各體文字有闗地方時務及言忠孝節義之大可為勸懲者存之名山大川勝蹟留題者次之其餘風雲月露不敢槩録以庶幾采風問俗之意
　　一舊志有備遺雜辯二項今統曰雜記凡荒謬錯誤辯證無當者刪之仍參考各書應増者采入若干條編類以便觀覽
　　一通志於雍正八年二月二十七日開局雍正十年七月十五日開刻十月二十五日接到　部文議准湖南桂陽州改陞直𨽻州轄臨武藍山嘉禾三縣其輿圖疆域戶口田賦及一切人物鄉賢等志巳漸次刋刻成書謹識沿革志末以備將來考核又各省咨冊未齊凡有續増者亦以類載各志末雲




　　湖廣通志纂修官員
　　總裁
　　湖　　　廣　　　總　　　督　　〈臣〉邁　柱陞　　任　湖　北　巡　撫　　　〈臣〉魏廷珍陞　　任　湖　北　巡　撫　　　〈臣〉王士俊湖　　　北　　　巡　　　撫　　〈臣〉徳　齡湖　　　南　　　巡　　　撫　　〈臣〉趙𢎞恩湖　南　觀　風　整　俗　使　　〈臣〉李　徽
　　提　督　湖　北　學　政　　　　〈臣〉凌如煥陞　任　提　督　湖　南　學　政〈臣〉習　寯
　　提　督　湖　南　學　政　　　　〈臣〉呉大受湖　　　廣　　　巡　　　察　　〈臣〉歸宣光
　　提調
　　原　任　湖　北　布　政　使　　〈臣〉徐　鼎陞　任　湖　北　布　政　使　　〈臣〉徐　本湖　　北　　布　　政　　使　　〈臣〉鍾　保陞　任　湖　南　布　政　使　　〈臣〉楊永斌湖　　南　　布　政　　使　　　〈臣〉張　燦原　任　湖　北　按　察　使　　〈臣〉王肅章陞　任　湖　北　按　察　使　　〈臣〉刁承祖原　任　湖　北　按　察　使　　〈臣〉唐繼祖湖　　北　　按　察　　使　　　〈臣〉王　柔陞　任　湖　南　按　察　使　　〈臣〉張　燦湖　　南　　按　　察　　使　　〈臣〉胡　瀛
　　原　任　湖　北　糧　道　　　　〈臣〉張廷樞陞　任　湖　南　驛　鹽　糧　道　〈臣〉刁承祖湖　南　驛　鹽　糧　　道　　　〈臣〉李正茂湖　北　分　守　武　漢　黃　道　〈臣〉朱　㵢湖　南　分　守　岳　常　澧　道　〈臣〉孫　元原　任　分　守　湖　北襄陽　道　〈臣〉趙之均湖　　北　分　守　襄　陽　道　〈臣〉武𢎞彥湖　　北　　驛　　鹽　　道　　〈臣〉楊　晏湖　南　分　守　衡　永　郴　道〈臣〉許登瀛
　　陞　任　湖　北　分　巡　荊　州　道〈臣〉高　起湖　北　分　巡　荊　州　道　　〈臣〉錢兆沆
　　陞　任　湖　南　分　巡　辰　永　靖　道〈臣〉王　柔
　　纂修
　　日　講　官　起　居　注　翰　林　院　編　修〈臣〉夏力恕原　任　宜　都　縣　知　縣　　〈臣〉柯　煜
　　校閲
　　日　講　官　起　居　注　翰　林　院　編　修〈臣〉夏力恕翰　　林　　院　　檢　　討　　〈臣〉程光鉅
　　分修
　　原　任　孝　感　縣　知　縣　　〈臣〉張鍾秀
　　黃　州　府　學　教　　授　　　〈臣〉彭士商
　　永　州　府　學　教　　授　　　〈臣〉王楙績
　　鍾　　祥　　縣　　進　　士　　〈臣〉李　蘇
　　江　夏縣學　教　諭　　　　　〈臣〉侯執信
　　東　安　縣　學　教　諭　　　　〈臣〉譚尚笏
　　長　　沙　　縣　　舉　人　　　　　　〈臣〉文　山善　　化　　縣　　舉　　人　　〈臣〉李文炤
　　善　　化　　縣　　舉　　人　　〈臣〉黃文憲
　　漢　　陽　　縣　　廕　　生　　〈臣〉李能哲
　　漢　陽　縣　副　榜　貢　生　　〈臣〉方　璲
　　寧　　鄉　　縣　　監　　生　　〈臣〉陶　煊
　　漢　陽　縣　學　生　　員　　　〈臣〉李　灝
　　益　陽　縣　學　生　員　　　〈臣〉曽　璋
　　分校
　　公　　安　　縣　　知　　縣　　〈臣〉洪元聲
　　學　　習　　進　　士　　　〈臣〉沈孟堅
　　學　　習　　進　　士　　　〈臣〉陸　峻
　　學　　習　　進　　士　　　〈臣〉張　松
　　學　　習　　進　　士　　　〈臣〉楊璋森
　　學　　習　　進　　士　　　〈臣〉慕泰生
　　學　　　習　　　進　　士　　　〈臣〉方純儒
　　學　　習　　　進　　士　　　　〈臣〉沈爕文
　　學　　習　　　進　　士　　　　〈臣〉方暨謨黃　　岡　縣　　舉　　人　　　〈臣〉王光佩蘄　　州　學　　訓　　導　　　〈臣〉王一寧原　任　竹　縣　學　訓　導〈臣〉李正竒江　夏　縣　副　榜　貢　生　　〈臣〉陳本立武　　昌　　縣　　貢　　生　　〈臣〉賀　桓黃　　岡　　縣　　貢　　生　　〈臣〉王道眀羅　　田　　縣　　貢　　生　　〈臣〉徐乾源雲　　夢　　縣　　貢　　生　　〈臣〉黃灝起寧　　鄉　　縣　　貢　　生　　〈臣〉何中輝漢　　陽　　縣　　監　　生　　〈臣〉張學誠
　　漢　陽　縣　學　生　員　　　　〈臣〉常生華
　　漢　陽　縣　學　生　員　　　　〈臣〉程秉禮
　　蘄　水　縣　學　生　員　　　　〈臣〉李生槃
　　應　城　縣　學　生　員　　　　〈臣〉王永祚
　　監刋
　　布　政　使　司　經　　歴　　　〈臣〉卞　澍













　　欽定四庫全書　　　　　史部十一
　　湖廣通志　　　　　　　地理類三〈都會郡縣之屬〉目録
　　聖制
　　巻一
　　星野　祥異附
　　巻二
　　輿圖
　　巻三
　　沿革〈湖北〉
　　巻四
　　沿革〈湖南〉
　　巻五
　　疆域　形勢附〈湖北〉
　　巻六
　　疆域　形勢附〈湖南〉
　　巻七
　　山川〈武漢〉
　　巻八
　　山川〈黃安〉
　　巻九
　　山川〈徳荊〉
　　巻十
　　山川〈襄鄖歸〉
　　巻十一
　　山川〈長衡永〉
　　巻十二
　　山川〈寳岳常辰永灃郴靖〉
　　巻十三
　　闗隘　津梁附〈湖北〉
　　巻十四
　　闗隘〈湖南〉
　　巻十五
　　城池　公署附〈湖北〉
　　巻十六
　　城池〈湖南〉
　　巻十七
　　戶口
　　巻十八
　　田賦　屯田附　物産附〈湖北〉
　　巻十九
　　田賦〈湖南〉
　　巻二十
　　水利〈湖北〉
　　巻二十一
　　水利〈湖南〉
　　巻二十二
　　學校　貢院書院附〈湖北〉
　　巻二十三
　　學校〈湖南〉
　　巻二十四
　　軍政
　　巻二十五
　　祀典　祠廟附
　　巻二十六
　　世紀　后妃公主附
　　巻二十七
　　藩封
　　巻二十八
　　職官〈歴代〉
　　巻二十九
　　職官〈文〉
　　巻三十
　　職官〈武〉
　　巻三十一
　　選舉　武勲附〈薦舉〉
　　巻三十二
　　選舉〈進士〉
　　巻三十三
　　選舉〈進士〉
　　巻三十四
　　選舉〈舉人〉
　　巻三十五
　　選舉〈舉人〉
　　巻三十六
　　選舉〈舉人〉
　　巻三十七
　　選舉〈貢生〉
　　巻三十八
　　選舉〈貢生〉
　　巻三十九
　　選舉〈貢生　武勲附〉
　　巻四十
　　名宦〈總名宦〉
　　巻四十一
　　名宦〈總名宦〉
　　巻四十二
　　名宦〈總名宦〉
　　巻四十三
　　名宦〈武漢黃安〉
　　巻四十四
　　名宦〈徳荊襄鄖歸〉
　　巻四十五
　　名宦〈長衡永〉
　　巻四十六
　　名宦〈寳岳常辰永灃郴靖〉
　　巻四十七
　　鄉賢〈武漢〉
　　巻四十八
　　鄉賢〈黃州〉
　　巻四十九
　　鄉賢〈安徳荊襄鄖歸〉
　　巻五十
　　鄉賢〈湖南〉
　　巻五十一
　　人物〈理學暨總部行業武昌行業〉
　　巻五十二
　　人物〈漢黃〉
　　巻五十三
　　人物〈安徳荊〉
　　巻五十四
　　人物〈襄鄖歸〉
　　巻五十五
　　人物〈長衡〉
　　巻五十六
　　人物〈永寳岳常辰永灃郴靖〉
　　巻五十七
　　人物〈文苑〉
　　巻五十八
　　人物〈隱逸〉
　　巻五十九
　　忠臣〈總部〉
　　巻六十
　　忠臣〈湖北〉
　　巻六十一
　　忠臣〈湖南〉
　　巻六十二
　　孝子〈湖北〉
　　巻六十三
　　孝子〈湖南〉
　　巻六十四
　　義士　義民義僕附〈湖北〉
　　巻六十五
　　義士〈湖南〉
　　巻六十六
　　列女〈總部暨武昌〉
　　巻六十七
　　列女〈漢陽〉
　　巻六十八
　　列女〈黃州〉
　　巻六十九
　　列女〈安徳〉
　　巻七十
　　列女〈荊襄鄖歸〉
　　巻七十一
　　列女〈長衡永〉
　　巻七十二
　　列女〈寳岳常辰永灃郴靖〉
　　巻七十三
　　流寓
　　巻七十四
　　仙釋　方伎附〈湖北〉
　　巻七十五
　　仙釋〈湖南〉
　　巻七十六
　　風俗
　　巻七十七
　　古蹟　寺觀附〈湖北古蹟〉
　　巻七十八
　　古蹟〈寺觀〉
　　巻七十九
　　古蹟〈湖南古蹟〉
　　巻八十
　　古蹟〈寺觀〉
　　巻八十一
　　陵墓
　　巻八十二
　　藝文〈厯代御製〉
　　巻八十三
　　藝文〈賦古辭曲〉
　　巻八十四
　　藝文〈四言詩五言古詩〉
　　巻八十五
　　藝文〈七言古詩〉
　　巻八十六
　　藝文〈五七言排律〉
　　巻八十七
　　藝文〈五言律〉
　　巻八十八
　　藝文〈七言律〉
　　巻八十九
　　藝文〈五七言截句〉
　　巻九十
　　藝文〈表〉
　　巻九十一
　　藝文〈疏〉
　　巻九十二
　　藝文〈疏〉
　　巻九十三
　　藝文〈疏〉
　　巻九十四
　　藝文〈疏〉
　　巻九十五
　　藝文〈啟頌箴〉
　　巻九十六
　　藝文〈書〉
　　巻九十七
　　藝文〈論辯議〉
　　巻九十八
　　藝文〈考説䟦贊檄〉
　　巻九十九
　　藝文〈傳〉
　　巻一百
　　藝文〈傳〉
　　巻一百一
　　藝文〈序〉
　　巻一百二
　　藝文〈序〉
　　巻一百三
　　藝文〈序〉
　　巻一百四
　　藝文〈記〉
　　巻一百五
　　藝文〈記〉
　　巻一百六
　　藝文〈記〉
　　巻一百七
　　藝文〈記〉
　　巻一百八
　　藝文〈記〉
　　巻一百九
　　藝文〈記〉
　　巻一百十
　　藝文〈記〉
　　巻一百十一
　　藝文〈記〉
　　巻一百十二
　　藝文〈碑〉
　　巻一百十三
　　藝文〈碑〉
　　巻一百十四
　　藝文〈碑〉
　　巻一百十五
　　藝文〈銘誌銘〉
　　巻一百十六
　　藝文〈銘誌銘〉
　　巻一百十七
　　藝文〈文誄〉
　　巻一百十八
　　雜記
　　巻一百十九
　　雜記
　　巻一百二十
　　雜記
　　〈臣〉等謹案湖廣通志一百二十巻
　　國朝總督湖廣等處地方兵部尚書兼都察院右副都御史邁柱等監修楚中輿記見於前史者如盛宏之荊州記庾仲雍湘州記漢水記梁元帝荊南地誌郭仲彥湘州記湘州副圖記陶岳零陵總記韋宙零陵録范致明巴陵古今記呉從政襄沔記類多湮沒不傳即傳者亦殘缺失次魏裳湖廣通志廖道南楚大紀陳士元楚故略出自近代又往往闕漏冗雜不足依據是志成於雍正十一年乃邁柱及湖北巡撫徳齡湖南巡撫趙宏恩奉
　　詔纂輯以湖南湖北合為一書與江南通志合上江下江為一者體例相同大致據康熙甲子舊志為本而以類附益之其目或増或併總為三十一門又附見者十三門人物門內又別為四子目條分縷晰案籍可稽惟長沙逺隔洞庭當時開局武昌採訪未周故所載稍略不及湖北之詳備雲乾隆四十六年九月恭校上
　　總纂官〈臣〉紀昀〈臣〉陸錫熊〈臣〉孫士毅
　　總校官〈臣〉陸費墀






