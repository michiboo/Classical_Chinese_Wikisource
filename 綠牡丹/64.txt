
　　卻說薛魁用錘擊開城門，那些守門兵丁番兒，一聲道：「不好了，打進城來了！大家快走，性命要緊！」一鬨而散。再言薛魁正往前進，正遇武三思來也。薛魁迎了前來，亦不答話，舉錘就打。
　　且說薛魁部下人馬四散，趕來已誤了時。也到東門，城雖開著，但不知主將何往，祇得紮下營盤。不多一時，二隊正先鋒的人馬也到了，問薛魁部的人道：「你主將在那裏？」眾人稟道：「我主將因我們行慢，先奔前來。小人等到時，城門已開，想是先進城去了。」薛勇大驚道：「今乃奉詔進京，不過誅奸戮佞；忠良之輩不可傷害。素知薛魁有粗，恐他那裏不分青白皂紅。禁城之中，倘驚聖駕，其罪不小。況武三思英名素著，天下第一人，恐受其困。」連忙催動人馬進城，及至大街之上，祇見薛魁提錘找人廝殺。薛勇連忙吆喝道：「禁城不可亂動！」薛魁見薛勇來至，亦勒馬而待。薛勇問其所以，薛魁道：「武三思這老兒，已被兄弟一錘打死。」薛勇道：「武三思既除，不可妄殺一人，速速領人馬去圍住了奸賊府第，擒捉人口。」於是將王、欒、薛、武人口盡皆拿下。京城內不敢屯外鎮之兵，恐驚聖駕，於是將眾人家口俱押出城外，下行營以待大兵。
　　天明時，大兵已到，滿京臣庶俱知太子駕臨，皆朝服而迎。廬陵王道：「孤今進城朝母，眾卿在營等候。欽王狄仁傑、大元帥薛剛二卿，隨孤進朝。」眾人領旨。王乘龍輦，行到午門，黃門啟奏武后，武后召見。王到金殿，山呼已畢，哭道：「兒臣久離膝下，今日得見皇娘，真萬幸也！」武后道：「早因兒幼，為娘代你理國。今已成立，我又年老，故詔皇兒回朝禪位。」廬陵王謝恩。武后又宣狄仁傑至殿。武后道：「迎王還國，皆卿之力也。命卿酌議立我兒日期。」狄公遵旨。是日乃九月二十八日，太史議定十月初二日上吉，復奏武后，武后準奏：十月初二日禪位。令翰林院編修召太子進宮宿庵，母子酌議朝事，諸卿退朝。
　　於是，朝期後至十月初二日，合朝文武早朝，侍候王登大寶。眾臣朝賀，山呼已畢，改元大唐嗣聖元年，為中宗皇帝，大赦天下。大元帥薛剛奏道：「張、欒、王、薛、武眾家口，請皆發落！」天子道：「盡皆聽卿。」正在議論，祇見內宮一個太監慌慌張張駕前奏道：「太后娘娘自縊駕崩！」天子大哭，京中群臣掛孝。次日，先頒喜詔，後頒哀詔。太后喪事已畢，安樂宮擺宴，大宴群臣。天子因有太后之喪，不便赴宴，敕大梁王狄仁傑主席。眾臣正歡飲之間，祇見一個內監手捧皇詔前來，眾人跪接。那內官居中站立，開讀聖旨道：「旨下，跪聽宣讀。
　　　　旨曰：奉天承運皇帝詔日：臣無君，如衣無領；君無臣，如體乏手。我先皇帝駕崩，朕躬尚幼，先太后代執朝事。而我先太后幽嫻貞靜，里聞有餘，外事豈所深知耶！不意被奸佞蒙蔽，逐朕外鎮，不容還朝，幾乎有失先帝之業。今除奸戮佞，速朕回朝，復得基業者，皆卿等之力也。不正典刑，無以警戒奸讒；不行賞封，何以鼓舞忠義！張天佐、王懷仁、王懷義，先已被殺，家口正典，餘黨姑置不究。爾等諸臣，論功封賞：狄仁傑，原封欽王，無以加封，恩襲公爵，加祿萬鐘。薛剛，進封平西王，兼兵馬大元帥。薛強，進封平國公，兼兵馬副元帥。薛勇，進封無量大將軍，兼正先鋒。薛魁，進封無敵大將軍，兼副先鋒。福鮑，封安國公。花萼，封定國公。胡璉、巴龍、巴虎、巴彪、巴豹、巴仁、巴義、巴禮、巴智、巴信、徐苓、駱賓侯、濮行雲，俱封總兵。濮裏雲，封總兵，有保迎朕大臣大功，加封衛武將軍。余謙，封總兵，有保迎朕大臣大功，加封衛將軍。眾女卿各隨夫品。鮑金花，雖係閨女，有迎朕大功，恩賜一品夫人。花碧蓮，雖係副位，有迎朕大功，恩賜一品夫人。胡賽花，有迎朕大功，用武探花之職，恩賜二品夫人。修素娘，寧死不失節烈，又有隨迎朕大功，恩賜節義夫人，其子成立，另行封賞。胡理，隻身奪關，以死報國，敕賜忠武侯，以禮安葬。在京諸臣，各安原職；既封之後，各安本職。欽哉謝恩。」
　　宣讀已畢，眾人謝恩。宴罷，各歸寓所。次日早朝，狄仁傑奏道：「五臺山上消安、消計、消月，並徒黃胖四個和尚，皆有忠義之心，潼關解臣之危，原許陛下回朝之後，奏明加封。今陛下已登大寶，乞賜封贈，以彰聖恩！」天子準奏，差官至五臺山宣詔消安等四眾，四眾接旨謝恩畢，款待天使，少不得備酒，留住一宵。次日天明，消安四眾隨了天使，一同進京，非止一日。
　　那日早到，差官來至午門繳旨，黃門官啟奏，皇上傳旨宣消安等上殿。消安聽宣，師徒四眾來至金階，山呼萬歲已畢。主開金口問道：「聞爾等師徒，素有禪規，更兼英勇，向日狄卿迎朕遇奸。若非聖僧解危，朕不知何日還朝。」消安等奏道：「貧僧向日路遇鞦韆歲遇奸，托萬歲洪福齊天，天意除奸，非僧人之能為也！今蒙聖恩過獎，實僧人之罪也。」皇上道：「爾等不必謙遜，聽朕封來：消安，封文英武勇護國大禪師，賜紫金盂一，賜錫杖一，大紅袈裟一。消計，封神威義勇國副禪師，賜錫杖一、袈裟一。消月，封與佛靜壇禪師，賜袈裟一、僧鞋襪一。黃胖，封牛痴長老，兼僧綱掌教之職。」皇上封過四僧，四僧口稱：「臣僧等謝恩，願吾王萬壽無疆，聖壽無疆！」山呼已畢，皇上回宮，眾臣朝散。
　　再講消安等少不得至狄千歲王府拜謝，王府留齋。師徒入朝謝恩，辭駕回山，天子準奏。師徒又謝過狄千歲，狄千歲少不得有禮物相送，送至郊外而別。不講消安等回山。再言大唐君明臣良，綱紀復，朝政整。正是：
　　　　金殿當頭紫閣重，仙人掌上玉芙蓉。
　　　　太平天子朝元日，五色雲中駕六龍。
　　且不講大唐天子國泰民安，風調雨順。再言駱宏勛榮任狼山總兵，差人到寧波府，將桂太太請來侍奉，家內有桂小姐、花姑娘朝歡暮樂。後來花、桂二位夫人皆生貴子。桂氏生二子，取名文龍、文虎；花氏所生三子，取名文鳳、文鸞、文鰲。駱宏勛將文虎繼與桂府為嗣，又將文鸞繼與花氏為嗣，又將文鰲繼與巴府為嗣，因向日誤傷巴結之命。而三氏皆有後人。後來五子俱係皇家棟梁，至今昌盛。
　　再講任正千久鎮潼關，後來在任娶妻方氏，所生一子一女，子名應龍，女喚素英，後與駱宏勛為媳，文龍為妻。至此，駱、任世代相好，至今如始。余謙後來官到兵馬大元帥，娶妻秦氏，係世襲國公秦氏爺之女，所生四子二女。長女嫁與駱宏勛次子文鳳為妻，次女嫁與任公之子應龍為妻。四子長成，俱是文武，在朝伴君。後來之人，看到了余謙之事忠直，有詩為證，詩曰：
　　　　自幼心中直，平生膽氣豪。
　　　　切齒恨王賀，救主不辭勞。
　　　　四傑威名重，義志貫九霄。
　　　　天祐忠義士，高官位列朝。
　　這幾句詩，單表余謙忠義可嘉。
　　再者，花振芳夫婦有駱宏勛常常侍奉。鮑自安有婿送終，壽至耄耄之外。後人看到鮑自安與花振芳之事，有詩為證，詩曰：
　　　　艱難江湖客，忠肝直膽心。
　　　　忘身唯救友，立志保聖門。
　　　　殺奸兼救難，除佞恤孤憐。
　　　　今朝留竹帛，千古顯芳名。
　　後來花、鮑二老一笑而終。巴氏弟兄各各榮任總兵之職。其節婦修素娘之子，長大成立，讀書上進，聖恩御賜，榮顯門庭，娶妻生子，傳派為梅氏宗支。真所謂善有善報，惡有惡報。至此，已完成反唐後傳一本故事。
　　詩云：
　　　　江湖有義終非盜，衣冠無良豈是人？
　　　　王賀好淫終有報，佞賊擅權枉費心。
　　　　世賴樂賊今何在？梅滔奸嬸也喪身。
　　　　余謙捨命存忠義，至今千古標美名。
