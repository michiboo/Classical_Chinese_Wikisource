太上老君於鶴鳴山，以金書玉籙付天師張道陵。道陵稽首，長跪啟曰：臣鄙下凡賤，枯骨餘生，特蒙太上賜以上真要法。臣見魔俗混雜，今天下大魔不伏禁戒，動與虎狼五疫故氣傷人者。眾治生難為，幸遇聖尊，願垂哀愍。太上告道陵曰：夫人心為萬化之主，若能存其神，神乃依於人心，為萬化之主。若能知其神，神乃守於人。子不知其神，神乃離於人。子能存其言，神乃反於人。為此，三宮悲號，五神離身。此乃魔從內起，鬼自外來。鬼魔益歡，神變為賊。落生名於左契，注死錄於右宮。兵病來傷，豈延遐壽，所以吾常愍之。子今問我，知子志哉。吾為子說三五盟威正一之道，諦信受之，勿示非人。子可長生，辟除萬禍，三災不染，九橫難侵，水火之災不可近耳。
乾金星，元木星，亨水星，利火星，貞土星。
乾在頭，元左耳，亨右耳，利右肩，貞左肩。
魁左肩，𩲃右肘，𩵄右肱，䰢左股，魓腹上，𩳐心上，魒左乳。
右如此觀之，五鬥成也。
陰思呪曰：四神相衝，五斗來扶。千災散滅，萬厄自除。吾今行事，背孤擊虛。是何小鬼，敢近吾廬。天丁力士，動即盡誅。急急如律令。
一魁左手，𩲃左肘，𩵄左肩，䰢心上，魓右肩，𩳐右肘，魒右手。
二魁右手，𩲃右肘，𩵄右肩，䰢心上，魓左肩，𩳐左肘，魒左手。
三魁左手，𩲃左肘，𩵄左肩，䰢心上，魓右股，𩳐右膝，魒右足。
四魁右手，𩲃右肘，𩵄右肩，䰢心上，魓左股，𩳐左膝，魒左足。
五魁左足，𩲃左膝，𩵄左股，䰢心上，魓右肩，𩳐右肘，魒右午。
六魁右足，𩲃右膝，𩵄右股，䰢心上，魓左肩，𩳐左肘，魒左手。
七魁左足，𩲃左膝，𩵄左肩，䰢心上，魓右肩，𩳐右肘，魒右手。
右冠之七遍，其星繞絡身形。萬鬼摧伏，百靈衛護。玉曆題名注算，延年益壽，骨變真金，上昇霄漢。久修錬之，無不應驗。勿示非人，慎之慎之。
光冠五星七星七元。五屋者，乾元享利貞。七元者，魁𩲃𩵄䰢魓𩳐魒。俢存畢，次冠五斗二十八宿。
一角左手，亢左肘，氏左肩，房心上，心右股，尾右膝，箕右足。
二斗右手，牛右肘，女右肩，虛心上，危左股，室左膝，壁左足。
三奎左足，婁左膝，胃左股，昂心上，畢右肩，觜右肘，參右手。
四井右足，鬼右膝，柳右股，星心上，張左肩，翼左肘，軫左手。
五魁頭上，𩲃左肩，𩵄右肩，䰢左股，魓右股，𩳐左足，魒右足。
右冠星之法，最為上教。玄妙之要，懷而行之。何道不成？、何鬼不伏？無不欽降，此乃神仙秘密之文。若至人得之，切勿妄傳。此關星動月，驅神役鬼，驗不可測。若妄傳非人，殃及自身，延及七祖。勤而行之，早成仙道也。
凡欲修仙學道，可於正月一日已前，立於清淨之地，面向北，朝元君四拜。元君者，元始開天是也。二名聖母，若不朝聖母，學道不成。當告啟曰：臣下境之人，胎生凡賤，雜穢腥濁，觸撓囂塵，殘喘腐骸，腥血之命。特沐玄廕，得反餘生。幸蒙累世崇真，福留後葉。敢將糞穢，不懼天威，好道樂仙，至誠玄奧。伏乞神光密照，得超不死之門。至聖垂恩，願賜之衛，辟除災害，共道合然。
次三啄齒，陰思五星。次思左手中歲星，色如青寶。次思右手中太白星，色如白寶。次思頂上熒惑星，色如火珠。次思心中鎮星，色如黃金。次思足下辰星，色如黑玉。皆神光洞照一身。陰思呪曰：五星鎮形，光照玄冥。千神萬聖，護我真靈。巨天猛獸，制伏五兵。五天魔鬼，亡身滅形。所在之處，萬神奉迎。急急如律令。
次冠五斗訖，卻思五星，於我身上變化。次思左手中歲星，變為風輪。頂上熒惑星，變為猛火繞一身。思鎮星在心前，化為黃金鎖甲，纏繞一身。思右手中太白星，變為金剛神劍，劍有鋒刃，皆放炎光。思足下辰星，忽變江水，須臾成海，中有五龍出見。
次思神訖，而陰呪曰：五星鎮形，光照火精。保我五體，鎮我萬靈。六天魔鬼，動即斬形。急急如律令。
次思天罡大煞，氣從天罡上來，其氣內黃外黑，直至吾前。吾以鼻吸之十二息，而陰呪曰：大煞真氣，內陰外陽。保我軀命，除邪辟殃。山精魍魎，土地地強𦍙。赤口白舌，蟲蛇虎狼。害我者死，謀我者亡。愛我者吉，奉我者昌。萬神摧碎，伏匿天剛。急急如律令。
將左手撫心，右手摩頂。暗思魁星在右手，魒星在左手，䰢星在胸前。而陰呪曰：魁星大煞，鎮我心原。外辟五兵，內除五瘟。當我者迷，謀我者凶。逆鬼凶人，於我何論。急急如律令。
將左手撫心，右手指天陰。思魁星在右手，魒星在左手，𩲃星在頭上。呪曰：陽明真氣，冠我朱陽。辟除萬害，迸及逆𦍙。盜賊凶人，蟲蛇虎狼。謀我者死，害我者亡。赤口白舌，伏匿魁罡。急急如律令。
反右手指背對心，左手指心。陰思魁星在右手，䰢在頭上，魒星在左手。而陰呪曰：明明正氣，主在天魁。鎮在絳宮，辟除非災。何神敢住？何鬼敢來？千聖萬鬼，伏我天罡。急急如律令。
兩手扶三台星為華蓋，陰思上台星官虛精，在吾左手中。次思中台星官六淳，下台星官曲生，在右手兩膝下。
吾頭戴華蓋，足履魁是。地網八極，天羅四張。北斗落死，除災滅殃。南斗上生，壽命延長。所求如願，所在吉昌。中外強𦍙，動即盡亡。急急如律令。
冠諸星畢，每夜臥時，陰思此呪，先於床前乘虛禹步或九跡步。

臨臥時，林前陰呪曰：反履背牀，除邪滅殃。天帝獄吏，禁鬼夜行。重即腰斬，輕即全生。不輕不重，截鬼兩肱。右月左日，各去我眉間二寸五分。北斗七星，周圍一室。急急如律令。
老君告道陵曰：汝行大事，須修拜星之法。若不知其法，天靈不護。邪魔來傷，惡人謀害。天行毒氣，兵甲時起。因玆染傷，及至無常。宜修鍊此上妙之法，當勉也，不得傳與積惡之人。輕泄真文，殃及己身，上延七祖，慎之慎之。
老君曰：此者群仙之法，子能行之，當得長生久視世間。人不能長生者，為天魔結其罪也。若修鍊我法，必得無諸災橫，壽命長延，福流於後無窮。若非人示之，殃及七祖，身填黃河。言畢，道陵敬受教戒，稽首奉行。
斗要妙，十二神。乘天罡，威武陳。
氣彷佛，如浮雲。七變動，止應天。
知變化，右吉凶。步斗宿，天關前。
入六律，持四禁。傍天英，履天任。
擁天柱，接天心。從此度，登天禽。
倚天輔，望天衝。入天內，出天蓬。
斗道通，剛柔濟。天富祿，清泠淵。
入杳冥，千萬歲。
