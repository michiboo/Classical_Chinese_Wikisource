上清靈寶大法卷之一
洞微高士開光救苦真人宵全真授上清三洞弟子靈寶領教嗣師王契真纂
師曰：靈寶大法者，貫通三洞，總備萬法，是無上大羅天元始天尊所說，玉晨道君、五老上帝、高真上聖、妙行真人、十方神王、至真大神所授，後聖玄元金闕李真天帝降世，行教化度，凡間得而聞之。乃三十六部尊經，總計萬八千篇。衆道之宗，玄淵隱奧，與萬法一貫。且天真皇人有八明、五譯、七經、八緯、十奧、四十七章，總成一部。究其微妙，皆曲盡其理。夫八明者，以法天開八聰，以明其幽。五譯者，法五劫開化，生五行，是氣方成世書。七經者，汲引大道之徑路。八緯者，範圍教法之閫域。十奧者，是謂十玄。四十七章，訓說始末紀綱。總成一部，盡闡玄奧之旨。其於詳微，分品立門，樞貫為一。
一則明元始祖炁，從何先化玉字。按《靈寶玉字內音經》云：自三炁之先，溟涬之後，其中真精欽化，後生元炁。元黑之內有神，曰元始天王，其炁混凝，與元始同生，流化結芬，非色非相，或舒或張。至延康開劫，一炁分形，而為二炁，虛無自然，而生始炁。二炁交結，凝相太空，彌覆無極，字方一丈，八角，垂芒，莫知其理。一炁混凝，包藏玉字。至龍漢開劫、元始天王分隸二炁，混沌開光，炁清高澄成天，炁降積滯成地。二炁分合，中有和炁，名曰玄一炁，亦曰大梵之炁。至赤明劫，元始開圖，中有真陽之一炁，化為洞腸之火。元始運洞陽之火，冶鍊三炁，混和玉字，而成赤文。因而劫號赤明，文號赤書玉字，是玆理矣。二則明生育混沌，陶冶萬範。自混沌開拆，三炁成文，火鍊為赤書。光明之炁，陽光之精成日，靈光之精成月，餘光布散，分為三清之聖分為三象。三炁之神，自此之後，萬範皆出，莫非玄元始三炁也。三則明靈寶大法，自然生成圖書總括萬象，為三才樞紐。至開皇劫，五劫周啟，五行全形，化生諸真諸仙，應五劫之內，產生玄中之真精，精中之神，皆名上皇，故劫號上皇也。於五劫之中，五行正炁流方布形，或聚或散，或捲或舒，或體應雲煙火霧，或象類星斗金玉，成形分蟲魚龍鳥，皆出於赤書玉字，分形自然，生形成三洞四棘之文，龍胎石景億萬符書，三部千條圖局。命天真皇人、太真玉妃悉書其文，錄為簡籙，以正生化之本，總括萬象之元，陶鑄羣品之機，出產仙真之紐，是玆理矣。
四則明大法為三洞祖教，出生一切聖人。自五劫開化之後，上情洞玄，玉清洞真，太清洞神，三洞之經，四輔符籙，皆因赤書玉字而化，稟受靈寶之炁而成。昔自元始天尊，命上皇三十九帝、九霄天帝，各紀經呪，而成大洞三十九章，明五劫開化混洞之體，述和合三炁歸一之法。付玉晨道君。次於諸天，說三十六部尊經。後自三皇之代，金闕後聖玄元老君下化。於神農時下化為郁默子，說嘗百藥，分五穀，而說《長生經》。伏羲時下化為田野子，正八方，演陰陽，說《靈寶元陽經丫祝融時下化為鬱華子，訣修三綱、齊七政，說《靈寶五星混常經》。黃帝時下化為廣成子，說《靈寶道誠經》。少昊時下化為隨應子，說《靈寶元藏經》。高辛時號元陽子，說《靈寶微言經》。帝堯時號務成子，說《靈寶政事經》。帝舜時號尹壽子，說《太清經靈寶赤書經》。夏禹時號真育子，說《五篇真文經》、《龍嬌經》。周時號郭叔子，說《靈寶赤精經》、《道德二篇》、《靈寶八威治魔經》。昊時號太極左仙翁，說《靈寶祭鬼經》、《業報經》。漢世名赤松子，一說《三一經》。至桓帝時永壽元年，正一太清洞神之教下降人間。武帝時，名呵上公，說《道德篇章》。西王母奉元始之命，說《靈寶三十六部尊經》，成世書。至晉永和十一年，玉清洞真之教下降人間，方成三洞皆出，因靈寶大法，生化一切聖人也。
五則明人身體，法元始造立混沌，而生聖胎法身。父母交精，一點含和，二黑分坼，先生其腎，三黑分肇，而生神府，神府者心也。四炁合並，華蓋成形。五炁開光，如花五葉，即五內備矣。如三弄至五劫之象也。二炁分判，上生泥丸，而下生玄谷，玄谷水府也。三炁火煉，上生日月，如同二目，一身光明，如為萬象也。人身正同其理。夫身外分形，須知靈寶祖炁是也。入沙成金，入石成玉，禽生鸞鳳，獸生玄龍，草木生靈芝，五穀含嘉瑞，炁散成和風。炁升如慶雲、炁降為甘露，入水生夜光，在人生聖賢。以此為祖炁，乃至和太一之精，衆靈之首。太寶既有此物，如人之分形，入大浮黎土丹谷中央也。成行九轉，分形五變，而成法身，乃元始十遍，枯骨更生是也。
六則明元始祖炁，無形之先，比擬降質成炁，化生萬寶。今世作何體狀。復採此炁，餌二之登真，正所謂靈寶之炁。如萬類亦有之，謂龍珠虎寶，牛黃鴉丹之屬也。今流精玉光丹，亦是也。所謂靈寶之炁，天地者日月對為日中之時，身中者神炁會合之初也。故太乙真人曰：常於太極握樞機，動靜神珠降幌幃。自有靈寶生玄谷，黍珠空歌嘯詠時。是也。得此餌之，必登真人之位，故下仙莫能階此髻絮矣。
七則明大法中大洞育物回靈之道，則白日登晨。次誦詠長生度世屍解得道，及經中備有萬法所是。《靈寶經》述天中元始天尊說經之旨趣，則常理矣。上有修真內鍊骨肉同飛之道，中有長生度世屍解之法，下有昇祖度玄之教。大則保鎮天地，正天宿度，愈災卻魔之格。小則有治療沉痾，回屍起死之功。明則有嘯詠風雷，變化自然之靈。幽則有策役鬼神、徹視十天之文。故日備有萬法。
八則明大法有三品，必成聖真仙道。如通玄究微，行諸十品上道，功德合備，則白日飛昇。若其餘補修，得一法救一，長生度世，為地界洞天仙人之首。或朝夕朝禮尊敬，奉事供養，必獲屍解之仙，十洲三島散仙之民矣。
師曰：八明可以開聰，而五譯始成世書。
譯曰；玉字生於虛無之先，隱乎空洞之中，名大梵玉字。至赤明開圖，火煉成文，為赤書玉字。元始以大通神威之力，開廓五文而生神靈，宣緯演秘而成大法也。
譯曰：火煉成文，赤書之後，字方一丈，人角垂芒，覆於諸天，下蔭於西元。九天之根，流雲之勢，玉光金精之明，煥耀太空。元始命天真皇人，悉書其文，名八威龍文，亦日諸天八會之書。秘於上清玄都金闕七寶瓊臺，及紫微上宮，蘭房金室，束西華堂，九天太霞之府也。
譯曰：元始天尊為道法宗主、玉晨道君為靈寶教主。撰此靈書五篇真文，三十二天玉字成經，名雲篆光明之章。西王母授黃帝，龍威丈人授大禹《靈寶五符》之法，並太上後聖授百代帝王《靈寶尊經》，並在三十六部尊經之內，更不稱譯。黃帝問道峨媚，親見皇人，再蒙授旨。及昊左仙翁，於太極徐真人，降授流布，亦更不重叔為譯。
譯曰：漢元封元年七月七日，西王母下降，以此經法授漢武帝。帝不曉大梵之言。王母曰：元始是大羅天人，道君是西那玉國天人，亦與神洲之言不同，況大梵之言乎。遂以筆書之，改天書玉字為今文，以大梵之言威儀服御，宮名圖書，名色宮闕，甲子卦炁，壇式大法之內，諸品行用，三十六部尊經，並從漢制世文之語，為古今之法言也。
譯曰：自天真皇人悉書其文，以為正音。妙行真人撰集符書大法修用，真定光真人鬱羅翹真人、光妙音真人，集三十六部尊經符圖，為中盟寶籙。以三十六部真經之文，為靈寶大法。因此流傳。昊左仙翁授經籙法訣，於太極徐真人也。仙翁遺於上清真人楊君，總其上清洞玄、玉清洞真二品之法，後世漸有神文見也。
