上清靈寶大法卷之六
洞微高士開光救苦真人甯全真授
上清三洞弟子靈寶領教嗣師王契真纂
爾時，太上於赤明初年，命天其皇人傳授諸天內音真法，安鎮萬天，立乾坤文，制星辰日月，成立萬天，及諸萬聖同萬類萬物，皆受太上靈寶所成，受元始天尊真炁，方得生成。各隨本性，而受其名。謂此法能度天上人間萬靈，及於一切得道聖真，皆稟內音真法大梵之炁，而成大道矣。學士行之悉得上升之道，所謂一切大聖，皆得內音真法而成聖也。師曰：天上天下，得此音無所不辟，無所不禳，無所不度，無所不成。此是天真自然之音，是名諸天內音真法，自然成天立地乾坤也。人若遇此法時，須要上合於地，中合於人，更能舉動方圓，言不傷物，常行損己救人之道，方可行諸天內音真法，自得飛升上天之道。謂明諸天上帝、諸王諸聖，皆從此法，而成仙官之位。真法妙重，諸天齊功，上天度人，所寶不傳，下世所謂內音之法，故知元始天尊四萬劫一傳下世。此明八字之音，皆是諸天宗範。謂明此音，是升天之道，本入聖之根，長生之門，上天之路。且人萬劫遇此音者，一身得道升天，更能度於九玄七祖，皆得神仙之道。謂明此法，天上人間一切聖賢真聖，無有不從此而成高真之道。故間：此音度人無量，為萬道之宗，得道成真，有如雨霧，功算不知其數。此法古今四百萬年，再降人間。若有遇者，獨行三界，升入金門，與天齊年。訣曰：凡行養命修仙之道，常以每月十日、望日、晦日、上下弦日，朱書玉字，至日清旦，以淨水服之。每一月服八天，四月服足也。自東方服起，周而復始。其玉字自有天真皇人，昔書其諸天內音玉篆，具真文冊中。
佩服東方內音
亶婁阿薈無憩觀音，大黃皇曾天。須延明首法攬菩曇，太明玉完天。稼那阿奕忽訶流吟，清明何童天。
以每月十日，書第一第二第三字，清旦向壬方佩服，更念三天呪，誦持如法，百日自然百神朝身，久之可致長生，白日上升之道也。
華都曲麗鮮菩育臻，玄胎平育天。答落大梵散煙慶雲，元明文舉天。
以每月望晦二日，書第四第五二字，向東方佩服，二十四年自得神仙，長生不死，上升之道，生死皆得上升，得居帝君南軒遊臺之上，自然飛大羅之天。
飛灑玉都明魔上門，上明七曜摩夷天。無行上首回蹶流玄，虛無越衡天。阿陸龍羅四象吁負，太極蒙翳天。
以每月上弦下弦二日，書第六第七第八三字，向月服佩，誦呢如法，八年自然身有光明，面生金色，生死皆得上升日月之館，身得神仙，長生久視，與天齊年也。
佩服南方內音
南閻洞浮玉眸談銑，赤明和陽天。梵形落空九靈推前，玄明恭華天。澤洛菩臺綠羅大千，耀明宗飄天。
以每月十日，書第一第二第三字，清旦向壬方佩服，更念三天呪，持之如法，百日自然萬神朝身，自得長生，白日上升之道也。
眇莽九醜韶謠綠澶，竺落皇笳天。雲上九都飛生自騫，虛明堂耀天。
以每月望晦二日，書第四第五字，向東方佩服，二十四年自得長生不老，上升之道，生死皆上升，得居帝君南軒遊堂之上，自然身登大羅天也。
那育郁馥摩羅法輪，觀明端靖天。露持元鏡攬姿運容，玄明恭慶天。馥朗廓奕神纓自宮，太煥極瑤天。
以每月上下弦日，書第六第七第八字，向月佩服，八年身有光明，面如金色，生死皆得上升日月之館，身得神仙長生之道，與天齊年也。
佩服西方內音
刀利禪猷婆泥咎通，元載孔昇天。宛藪滌色大眇之堂，太安皇崖天。流羅梵萌景鬱蕭隅，顯定極風天。
以每月十日，書第一第二第三字，侵晨向壬方佩服，更念三天呪，持之如法，百日自然萬神朝身，自得長生，白日上升之道也。
易邈無寂宛首少都，始皇孝芒天。阿艦郁竺華莫延由，太皇翁重浮容天。
以每月望晦二日，書第四第五字，向東佩服，誦此音，二十四年自得長生不老，上升之道，生死皆上升，得居帝君南軒遊堂之上，自然飛身大羅天也。
九開自辯阿那品首，無思江由天。無量扶蓋浮羅合神，上蝶阮樂天。玉誕長桑相空度仙，無極曇誓天。
以每月上下弦日，書第六第七第八字，向月佩服，八年身有光明，面如金色，生死皆得上升日月之館，身得神仙長生之道，與天齊年也。
服北方內音
玃無自育九日導乾，皓庭霄度天。坤母束覆形攝上玄，淵通元洞天。陸羅育邈眇炁合雲，太文翰寵妙成天。
以每月十日，書第一第二第三真篆字，侵晨向壬方珮服，更念三天呪，誦持如法，百日自然萬神朝身，飛升上清之道也。
飛天大醜總監上天，太素秀樂禁上天。沙陀劫量龍漢瑛鮮，太虛元上常融天。
以每月望晦二日，書第四第五字，向東佩服，誦之，二十四年自得神仙，生死皆上升大聖之天。
碧落浮黎空歌保珍，太釋玉隆騰勝天。惡奕無品洞妙自真，龍變梵度天。元梵恢漠幽寂度人，太極平育賈奕天。
以每月上下弦日，書第六第七第八字，向月佩服，呪之，八年自然身有光明，面如金色，生死皆得上升日月之館，與天齊年。凡修大道，常行慈悲救物，物無其物，清淨其心，正直端嚴，無邪無曲，潔己齋心，常思衆善，與人言論，常加謙和，動合天地，言無傷炁，勿食葷鮮，勿食物命，見他命如己命，見他非如己非，見他之過如思父母之名。若遇似此之人，方可傳授諸天內音飛升之法。蓋為此法至神至聖，四萬劫一傳。如下世今有遇此者，乃宿有升天之本人，能忘心佩服，自然飛升上清，萬神朝禮，地衹侍門，名書上清，功滿德就，白日升天。祕之慎之，非人勿傳。
五芽真文
師曰：靈寶有五方真符赤文祖炁，天中靈寶也。人身中主內生五色靈芝，外招五方雲芽和炁，乃真液真水。在天為五老上帝，在經則結炁成文，是為五芽真文，在五方則為五帝，在乾象則為五星，在地理則為五嶽，在事則為五常，在物則為五行，在人身則為五臟也。修靈寶之道洞房之法，餌服五方正真之生炁，以鍊凡軀也，神哉。
青芽真文一十二字
赤芽真文一十二字
白芽真文一十二字
黑芽真文一十二字
黃芽真文一十六字
右五炁五芽真文，以丹書於金漆黑光二板之上，行持請炁。畢朝奏內誦洞章，方可施用。法當隨方叩齒，咽液三過，心禮三拜，發真升步百花之虹，丹朱迎接，以舌舐化五色之黑，咽入重樓，送歸絳官，化成五方錦紋，交結入符，五芽元炁，靈液之嬰體也。此乃身中靈寶祖炁，學士當勤行之。
佩服真文
師曰：五芽內鍊之法，請五帝五靈降真，及佩真文，使其神居五臟之中，為致五芽之精也。常以立春日鷄鳴時，入室東向九拜，平坐，叩齒九通，思束方青帝靈威神，以其司春，主束方生黑故也。身長九寸，頂青玉冠，九炁青羽衣，駕蒼龍之輦，建穎許，從甲乙胡老之官九十萬人來降，須臾化生青黑，如雲灌覆己身，從己身從己口入，直下肝府。又思木星煥明在東方，照映己身，便開口念呪九遍，取東炁九口，咽液，服東方真文一十二字。
呪曰
九炁青天，元始上精。皇老尊神，衣服羽青。設御天宮，煥明歲星。散輝流芳，淘溉我形。上飡朝霞，服引木精。固養青芽，保鎮朽齡。肝腑充溢，玉芝自生。回年億劫，色返童兒。五炁和合，天地齊並。
常以立夏日鷄鳴時，入室南向三拜，平坐，叩齒三、通，思南方赤帝赤標奴，以其司夏，主南方生氣。身長三寸，頂赤玉冠，衣三炁赤羽衣，駕丹龍玉筆，建釆許，從丙丁越老之官三十萬人來降，須央化照己身。又思火星煥明在南方，照己身。便開目，念呪三遍，取南炁三口，咽液，服南方真文一十二字。
呪曰
三炁丹天，朱宮靈童。元始上帝，縿駕赤龍。丹羽飛衣，錦被光明。驅策靈官，運道陰陽。三炁吐輝，溉我絳宮。赤子俱鎮，鍊芳飾容。朝飡朱景，玉芝滿充。回停劫年，朽骸返童。長齡天地，永享無窮。身生水火，變化百方。
常以立秋日鷄鳴時，面西七拜，平坐，叩齒七通，思西方白帝白招矩，以其司秋，主西方生炁也。身長七寸，頂白玉冠，衣七炁白羽衣，駕白龍玉輿，建素許，從庚辛玄老之官七十萬人來降，須央化生白，如雲俄覆己身，從己口入直下肺府。又思金星煥明在西方，照己身。便開目，念呪七遍，取西炁七口，咽津，服西方真文一十二字。
呪曰
金雲七門，皓映西華。中有素皇，元始之家。縿駕白龍，七炁峨峨。徘徊玉門，散精朱霞。金星吐輝，芳芝滂沱。玄奧我身，養我素芽。明石鮮光，萬劫不俱。服以流泉，飡以太和。九天上必帝，給以玉華。保年駐白，顏景敷羅。長存天地，三光同遐。
常以立冬日鶏鳴，入室面北五拜，平坐，叩齒五通，思北方黑帝吁光紀，以其司冬，主北方生炁也。身長五寸，頂玄玉冠，衣五炁玄羽衣，駕黑龍玉輿，建皂旂，從壬癸羌老之官五十萬人來降，頃刻生黑氣如雲，似流星之光覆己身，從口入直下腎府。又思水星煥明在北方，照己身。便開目，念呪五遍，取北炁五口，咽津服北方真文一十二字。
呪曰
北方玄天，五炁散靈。元精。駕龍建旂，遊宴玉京。是日元吉，慶雲敷榮。飛芝流灑，滂沱四盈。玉女玄奧，混我身形。腎宮充鎮，朽芽堅生。五府納真，上通神明。五老降接，仙道早成。變化水火，衣服羽青。飛行太空，遊造紫庭。壽同三景，萬劫長齡。
常以春分、秋分、夏至、冬至日鶏鳴，入室向五方旺方，心拜十二拜，平坐，叩齒一十二通，思中央黃帝含樞紐，主五方之旺炁也。身長一尺二寸，頂黃玉冠，衣五色衣，駕黃龍玉輿，建黃許，從戊己蒼龍之官十二萬人來降，須臾化生黃炁，如雲覆兆己身，從口下直入脾府。又思土星在中炤兆身。即閉目，念呪一十二遍，吸中炁十二口，咽津，服中央真文一十六字。
呪曰
中央太山，元炁徘徊。上有玄老，總統四靈。膠駕黃老，五色羽衣。運道九天，輸轉遊璣。煥明七星，流光散輝。玉英芳芝，流縊四飛。淘溉我身，脾府光開。養芽餐精，萬神總歸。檢魂制魄，仙鍊八威。表裹洞清，常生不衰。通真達靈，升入太微。
服靈芝雲液法
師曰：凡春夏，先服雲液，而後服元炁也。秋冬，先服元炁，而後服雲液也。常服每日以鶏鳴陽光始分，東南向，叩齒如其方數，東九，南三，西七，北五，中央十二通也。以雙手掌相摩令熱，拭面目，隨其方數念呪，自東方起，一周而止。次第飲服五芽真液也。
五芽曰
東方青芽，紫雲流霞。服食青芽，飲以朝華。
青芽肝也，朝華者上齒根也。便以舌撩上齒之裹，以舌舐唇三過，漱口令玉泉滿口，九咽之。又引青炁九咽，令鎮肝中。
南方朱丹丹，煥耀徘徊。服食朱丹，飲以丹池。
朱丹心也，丹池下齒根也。以舌攪下齒之裹，以舌舐唇三過，漱口令玉芝滿口，而三咽之。又引赤炁三咽，令鎮心中。
西方明石，皓靈全質。服食明石，飲以靈液。
明石肺也，靈液唇表之精也。以舌撩齒上之表，以舌舐唇三過，漱口令玉芝滿江，而七咽之。又引白炁七咽，令鎮肺中。
北方玄滋，玄珠潤滋。服食玄滋，飲以玉飴。
玄滋腎也，玉飴舌也。以舌撩下齒之裹，以舌舐唇三過，漱口令玉芝滿口，呼吸而咽五次。又以鼻引黑炁五口咽之，令鎮腎中。
中央戊己，昂昂太山。服炁守精，飲以醴泉。〈一名玉英，一名金根，一雲仰視太山。〉
戊己脾也，太山者前首也。以舌撩上下裹表，以舌舐唇三過，漱口令玉泉滿口，而十二咽之。又引黃炁十二口，令鎮脾中。如此畢，叩齒三十六通，咽炁三十五過，又念都呪。
呪曰
白玉岔岔以次行，源泉湧洞似玉漿，飲之長生，壽命延長。
呪畢，以舌撩上下中央，令玉芝滿口，而三咽之，引炁二十五過，極炁而咽之，其道都畢。此法並於夜半子時，平旦寅時，服之。餘時卯酉午申巳亥，並四土時，各只服一靈芽玉液也。
服元炁法
凡服元炁，閉。屈舌，以鼻長引口中炁滿，脅複鼓腮而咽之。半夜八十一咽，平日一六十四咽，食時四十九咽，日中三十六咽，哺時二十五咽，黃昏一十六咽，其餘時二十四咽。此法行之百日，可以換骨易形。一年，自然徹視，還年卻老，乘雲登仙，可翹足而俟矣。凡逐時服炁咽液，訖以竹膜，朱書玉嬰神變符，九而吞之，以津液咽下，存己神如嬰兒之狀，在丹田中。二年在心中，三年在泥丸中。與前內朝同行。三年之外，可分形隨意，玄妙不一，應變無極。兆自然之炁液，並隨行轉。三年之外，火應水朝，與天地同陰陽，與日月同造化。九年，五老下降，迎兆白日上升也。師曰：天地之中，有聖人在其中得其道，賢人在其中得其法，智人在其中得其衛，皆天地會精而成其真也。故道不可以言求，法不可以情求，衛不可以意求，皆萬物順天地化生，而歸於自然也。
水火圖
玉嬰神變符
〈玉嬰太乙胎化天尊玄元始炁三寶天君乾靈坤蠡乾靈坤母虛皇告命玉胎分形九炁映明混合生成九天元炁孕胎成真天一地清人寧谷聲沖開九天現出真形陽魂聚神七魄守宮上朝三天下入九泉事訖皈元咸為七德急急如太一天尊勑〉
開明三景
師曰：靈寶有開明三景之道，兆於日初出時，平心，向太陽祝鬱儀呪。
呪曰
日魂朱景，昭一韜綠映。回霞赤童，玄炎飈象。
呪畢，以鼻引日之紫芒，八十一咽。又於月初出時，平心，向太陰祝結璘呪。
呪曰
月魄靉蕭，芬艷翳寥。宛虛靈蘭，鬱華結翹。淳金清瑩，炅容臺標。
呪畢，以鼻引月光黃色炁，一百二十咽。又於初夜戌末時，仰面視斗極，祝北斗諱曰：
●●●●●●●●●●●●。
呪畢，以口引北斗七星金光，四十九咽。次服中元三景元炤真符，以竹膜朱書作九，以津吞之。服日符忌午後，服月符忌上弦前下弦後，服斗符忌辰戌日。服此三景真炁，可以還精復胎，立反少容，呼吹萬疾，隨意而愈，百魔稽首，玉女侍形，不待飛升，三年功滿，受書為三景真人。
中元三景玄炤真符
師曰：三景符，乃三光之正炁，上清之正道。並用黃紙朱書。男服鬱儀符，女服結璘符。或被邪妖染者，服中元斗形。如危篤者，合三符作一道吞之，立金生形，復肌回顏換骨。久服長生，亦能飛升。
鬱儀符
〈存圓形方景紫光九芒左九匝日魂朱景中指上節離炁〉
結璘符
〈存圓形方景白光十芒右十匝月魄靉蕭四指上節乾炁〉
中元斗形
●●●●●●●●戌掐至辰推括曜所建冬至戌夏至亥
合形
〈太陽太陰並詳星曆過數日取則也〉
鍊服三光
師曰：每於日出時，兩結玉帝訣，合掌，對太陽念日君呪。
呪曰
鬱儀之神，離宮真精。灌服九芒，乾元利貞。
呪畢，以鼻吸炁九咽，以意送下丹元，約二九、三九，以至九九八十一遍。再祝曰：
唵鬱畔璃煜貞元輝。縛●囉喗●●唎娑婆薩訶。
呪畢，取無如前咽之。次於月出時，雙手玉帝訣，合掌，對太陰祝月君呪。
呪曰
結璘夫人，坎位真精。圓曜八芒，吉利元亨。
呪畢，以鼻吸炁八咽，以意送下丹元，約八八六十四遍。再呪曰：
唵結噷●●哼●●嚂。縛明囉●囉娑婆薩訶。
呪畢，取炁如前咽之。但自上弦初九日後，下弦十六七日，取炁行持。次於星出時，兩手玉帝訣，合掌，對天罡方，念天罡呪。
呪曰
唵勑之神，斗極真精。流輝七芒，吽吒勃凝。
呪畢，以鼻吸炁七咽，以意送下丹元，約七七四十九遍。再呪曰：
唵吽吽迷離奴那婆羅修唎啼吒唎吽。
呪畢，再取炁如前咽之。只於戌亥時行持，餘時不行。
此法乃三光鍊形，或陰雨之日，不可行持。凡服三光畢，叩齒九通而退。
服三光符
師曰：每遇三七日，雙手斗訣，面天門，步北斗罡，回身面南，服三光符，持上帝三字祕諱曰：
洞潛氣，天命長，人恆寧。
呪畢，再拜，以新水吞下，又再拜，念總呪。
呪曰
祖道玄真，垣赫正神。鬱儀返質，熒惑操形。赤明和陽，理禁威靈。耀明宗飄，帝重光明。戊己芒英，中央鎮星。掃蕩邪炁，破滅淫精。海逢之沸，金逢之鎔。木逢之燼，火逢之空。長離之主，統攝飛蹤。迷離奴那，唵唵吽吽。東海青童，總括張羅。迷離奴那，唵唵吽吽。
呪畢，存三光炁，灌注三田。九符亦甩此呪。
玉清天日魂孕珠紫霞真符
〈天地人　勑長生霐持無鏡攬姿運容祖道玄真恆赫正神帝理上真熒惑操行冠帶九麻芒帝童光明〉
右符書時，面東北，念三光一字呪：鬱離貞。〈三遍，吸炁三口，入筆書之。〉
又呪曰
鬱儀之神，離宮真精。灌服九芒，乾元利貞。
想內有紫光九芒，有圓光童子，如日初出，狀若車輪。默念三字呪九遍，計炁納丹田，復自丹田升上，吹布符中，紫光纏於符上。
玉清天月魄九靈成真符
〈精炁神勑延生赤明和陽理禁威靈元孔載昇戊己芒英薩羅婁王拘魂制魄〉
右符書時，面東北方，念三字呪：結亨坎。〈三遍，吸炁二口，入筆書之。〉
　　　　又呪曰
結璘夫人，坎位真精。圓曜八芒，吉利元亨。
想內有白光十芒，有散輝玉女，如月初出！狀如水晶。默念三字呪三遍，引炁納丹田，復自丹田升上，吹布符中，白光纏於符上。
玉清天天罡正炁玄精秘符
〈日月星勑合真虛元正魒曜明宗飄紫回極旋帝運上玄帝招真童曲育九昌總監明梵上天穹窿威制天政浮羅合神那育醜英天中之尊〉
右符書時，面罡方，念三字呪：
唵吽吽。〈三遍，吸炁三口，入筆書之，念勑極玄真總威尊號。〉
　　　　又呪曰
唵勑之神，斗極真精。流輝七芒，吽吒勃凝。
暝目，仰頭，想罡星在頂上，取蒼炁，想無中官君童子，次分作六炁，吹符中。
玉音攝炁靈書
祖道玄真，煩赫正神，鬱儀返質，熒惑操形。赤明和陽，理禁威靈。曜明宗飄，帝重光明。戊己芒英，中央鎮星。掃蕩邪黑，破減淫精。海逢之沸，金逢之鎔。木逢之燼，火逢之空。長離之主，統攝飛蹤。迷離奴那，啼啼眸眸。東海青童，總括張羅。迷離奴那，唵唵吽吽。
師曰：於日初出時，面太陽，先存五臟分明了，次對日默念靈章玉音，攝炁吹一遍，以口對日光，拒咽九口，又祝一遍，暝目，以鼻長引，暗數九次咽之。存日之紫光九芒，下入丹田，作日狀。以午前數多為功，午後不可行也。直至初三日夜月初出時，依探日炁法，暝目，以鼻引十咽之，存月之白光十芒，下入丹田，亦存月狀與日合半。至二十三日後，不復探之。月炁比日炁等，共一萬遍。遇春先取木德，夏取火德，秋取金德，冬取水德，四季土旺，亦各本方色炁，卻及萬遍。逢一月五過，依洞章法，取斗中紫炁萬遍，名外侍八瓊丹。一千遍，夜月有神光出沒。二千遍，一身有光。三千遍，滿室有光。四千遍，舊病新疾、殘靨宿根皆去，色返嬰童。五千遍，地司除死名，玉清書生錄，百靈侍衛。六千遍，舉身有光洞照，百步夜可細書，鬼神不匿，預知未來。七千遍，吹噓百物，可起死屍。八千遍，呵呪五金，皆成至寶，光生圓象。九千遍，丹成如日，面生金容，骨秀五香，三天注仙。萬遍道備，位登真人。
內朝三天金闕降真召靈
師曰：大法有降真召靈之道，炁運生化之妙，真靈升降之變，呼吸坐役、億萬真仙，無所不通。先化一身之內，次運萬方之中，動合自然，開明三景，大行梵炁周迴十方，造玄入妙，實渺渺大羅之上，十轉回靈之道。若外求此道，由緣木求魚，徒用神炁。學仙之士內修外鍊，濟顯拔幽，必從此始。須當朝奏請降，內朝三景天闕，飛真謁帝，乃運神會道之功用也。若為國為民，析禳濟度，鍊化陰魂，修建黃籙大齋，拜表上章，籙析恩請命，當內誦玄報，毋墮大緣也。施用之法，當齋沐入靖，調神正炁或坐或跪，先內鍊六宮，上開八門中運三宮，下通內戶，理發五炁，混合百神。次登長虹金橋，廣度詣中天斗內。再自中天升橋，徑詣三天，或朝三寶九天天帝。三官五師、太一南極師尊，皆用此法，立彰玄報。靈寶之道，一以神炁修鍊誦謁為主，使學士品列仙官，侍真金闕。若妄亂施為，徒誤幽明，減筭致罰，玄憲有格，冒禁宣傳。法曰：運真自丹官升絳官，次升明堂，仰視三天。升化自東方清微天為始，朝奏如法，復還萬神。先默祝玉清降真朝元祕章了，方服三天三境真符，次祝內朝金闕秘章。
玉清降真朝元祕章
上清玉符，總召萬靈。靈光普照，三界通明。玉符飛降，合契帝庭。臣今啟奏，上朝玉清。雲霞飛奏，時刻無停。徑升玉闕，與道合併。急急如玉清上帝勑。
十天訣自上清出，運化降真，召靈寶符，飛煙散綵，如霞錦，透徹三天上下，為七寶金樓玉殿，森列懸映目前，再自三宮，出玉清訣，於爐中，億乘齊臨降矣。
內朝三天金闕祕章
上元太乙，守居泥丸。中元司命，安坐絳宮。下元桃康、生宮把籍。元英公子，白元尊神。玉章一召，萬神奉迎。玉清祖炁，與道合真。靈寶天尊，降道飛靈。升化潛通，徑朝玉宸。左右司衛，飛步帝庭。急急如玉清上帝勑。
右密呪畢，咽液三過，兩腋發運神會道，金光自兩宮出迸，注三境符中，以舌運盻接炁服符。
服三境符
神靈炁清，起接三清。六丁六甲，威劍無情。大道自然，拯度群生。玉符注筆，朝謁至真。千邪潛伏，萬鬼碎形。火鈴天罡，白獸金精。周行衛護，勇鎮三清。上帝玉符，勸下安形。凶魔奸惡，道炁長存。化運升度，上朝帝庭。急急如元始上帝勑。
雙手十天訣，祖炁吹布，以舌捲符，通津咽服，飛發神化三十二天，下座納真。
納真呪
天靈九宮，太一守房。百神參位，魂魄安康。長生久視，日月同輝。急急如上帝律令勑。
右呪乃金口所宣，皇人按筆以授下士，須當依旨修用，以求玄報。若自鍊奏謁，百神混合，洞煥十方，萬災不干，神明護門。子宜精行變條真召靈上道，行時先右手玉清訣，左五嶽訣。
紅杏，〈卯〉墨黑，〈午〉磨真，〈酉〉襪腸，〈子〉靈寶。〈中文應化。〉
　默念三遍，取五方黑剔去，不得放炁，以五方炁壓之。若學不篤志，則五嶽試人。慎之慎之。
青帝護魂符
呪曰
五行之主，九天司方。青陽造化，赫赫陽晶。飛雲結篆，風馬高馴。雲煙蕩瑞，育化陽春。木宮大惠，鎮護肝魂。
右符護得道者三魂，使其通靈澄徹。
呪曰
謹召肝為青宮無英制魂君，少陽木精歲星之反，納化身中以生肝。三魂處之，木神九人，神吏九千眾，速降真炁，榮衛皮膚，主其毫髮。
治肝病魂不附體呪
青帝護魂，保鎮三宮。
右青書黃上，震文，東炁，吞佩，忌酸辛九日。以立春日受之。若吞服，用竹膜三枚書之。若佩，書白素上。
青帝符歌
東望重拜手，蒼帝玉皇君。靈風鼓祟籥，育物布元春。雲龍轡嚴駕，玉衛擁瓊輪。枯萌泛霑及，大惠無不均。萬仙歌以道，委曲戒天人。心根迷自固，拱腮戴洪仁。
赤帝養炁符
呪曰
五炁運度，眾肺貫通。日運玄珠，光運華峰。三宮升降，往來無窮。赫赫陽晶，萬物發生。紫房混合，九魂鍊純。披朱始丹，蕭仞始臺。通流血炁，反胎火庭。
右符主火，能養元炁。黃帝曰：壯火食無，少火生炁，得溫而後養也。
呪曰
謹召心為絳宮太一司命君，太陽火精熒惑之炁，納化身中以生左心。左有玉童，右玉女處之，火神三人，從吏三千眾，主治其中，榮衛宮府，主其魂魄。
治心病炁不足呪
赤帝養炁，萬神歸身。
右朱書黑上，午文，南炁，吞佩，忌食苦三日，愈。以立夏日受之。若吞服，以竹膜二枚書之。若佩，書黃素上。
赤帝符歌
太景開玉樞，洞堂啟金除。騫林蔭瑤砌，丹鸞踏瓊珠。寶房名曲麗，明噹神所居。飛遊豁雲道，引目盼真都。天日永不夕，重煙鎖青廬。天上勑印開，柏幾羅簡書。裨風樹玄化，慇辛諒有餘。
白帝侍魄符
呪曰
白炁混沌，三炁之神。吐青入玄，洞達我身。晁晷蜉蝣，陰魂返陽。七屍燥煉，萬神侍迎。金炁散輝，全我清靈。
此符侍得道者七魄，使無散亂，閉絕鬼道。
呪曰
謹召肺為素宮白元營魄君，少陰金精太白之炁，納化身中以生肺。七魄處之，金神七人，從吏七千眾，治其身，榮衛筋骨，主其牙齒。
治肺病魂狂呪
白帝侍魄，鍊制陰邪。
兌文，西炁，吹符。吞佩，忌食苦七日，辛三日，即魄生肺安。以立秋日受之。吞時以竹膜四枚書。若佩，書紫素。
白帝符歌
六甲抱金關，七政守靈壇。流鈴擲火化，威劍巨龍幡。懇彼素靈真，明憲孰敢幹。永制妖鬼魔，凜落霄風寒。沴炁既已息，萬天俄而安。真儔荷大庇，抵顆相歌歡。黑帝通血符
呪曰
混沌元精，玄象變通。結炁洪濛，真元汗漫。通徹三宮，黑奕玉帝。控馭飛龍，沖妙無質，至道難終。
此符育得道之人，使血豚通利，一身榮盛。黑帝乃太玄水帝也，水在人身乃血也。
呪曰
謹召腎為玄宮桃康合精君，太陰水精辰星之炁，納化身中以生腎。左玉童右玉女，處之。水神五人，從吏五千人，主持其中，榮衛骨血，主其生精。
治腎病血不足呪
黑帝通血，腎水清渟。
坎文，北炁，吞佩，忌食酸五日，無盛血旺腎病安。以立冬日受之，若吞，用竹膜一枚書；若佩，書青素上。
黑帝符歌
無質統有物，淵兮上帝心。不啟不發道；蘊妙化機深。恐爾漏未盡，陰想勿浸淫。輸轉無涯波，苦道相迷尋。萬年嘗謹約，一旦自徑沉。無沖落鬼境，殃譴不可任。
黃帝中主符
呪曰
渾沈冥始，萬範開張。三天大有，總制中土。圓象黃宮，帝祚無窮。三陽發生，逸豫陽春。
此符衛中符，制萬機。若近取一身，則肝藏魂，肺藏魄，絳宮丹田，二炁交媾，則赤無下降，玄泉上升，心藏血，腎藏精，二炁反覆，交相生養，黃庭之中，神意所在也。
呪曰
謹召脾神為黃庭常化靈君，土精之炁，納化身中，以生脾處之。土神一十二人，領從吏萬二千眾精光神，三萬六千毛竅神，納靈萬炁長存，百神混合，內外蓊冥，反胎復嬰，上朝帝君。
治脾病忘魂失神肌瘦飲啄不寧呪
黃帝中主，萬神無越。
中文，上炁吞佩，忌食酸十二日，甘五日即安！炁盛脾病癒。以土旺之日受之。若吞，則以竹膜五枚書之。若佩，黃書絳素上。
黃帝符歌
萬天拱中宸，控駕玉化根。翹機貫億曆，洞朗闢四門。大有混皇真，札制星宿魂。非帝道不運，有方賴之存。威忿即霜秋，和豫為陽春。生成握元紀，仰荷戴無垠。
