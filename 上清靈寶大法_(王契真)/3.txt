上清靈寶大法卷之三
洞微高士開光救苦真人寶全真授上清三洞弟子靈寶領教嗣師王契真纂
洞視式
入局，謂定息，入重堂坐，謂已坐案桃面前，懸鏡於壇上，鏡面水盆，陽神在鏡，陰神在水。靈寶真人仰〈某〉
神，於此速現形。急急如律令。
局榜式
神虎洞視局，仰本局應幹吏兵功曹使者玉女，伺當朝元罷常，切於此祇候分明，現形衛集，聽候本局使喚。
右以牌一面，兩面寫之。今日入局，今日不入局。
洞視默表式
具法位臣姓〈某〉，稽首再拜上言。伏念〈臣〉生居下土，夙植良緣，佩靈文，獲親道域，濫司三洞法職，以濟死度生，洗滌塵根，精思至道，終始修鍊，遵守戒條。況以穢質凡軀，未達玄元至理，耳目閉塞，身心昏蒙，何由徹視鬼神，罔能洞達幽顯。昨蒙度師某傳授靈寶大法，混元玉札洞視億文。〈臣〉今者恭遇〈某〉日之辰，依法吞服內諱，徹視真靈。伏望祖師上帝三寶真靈，赦原瀆犯之愆，迄遂陶成之妙。特降正真生炁，大道慧光，三寶法澤，六通真炁，流入〈臣〉身田之中。內滌心鏡塵障，外除耳目穢氛，開通臟腑之光明，銷鍊百關之陰滯，摧伏妖魔罪厄，斷除結節胎根。令〈臣〉吞服內諱神文，立照萬方，坐觀三界，洞明幽顯，徹視鬼神，度死濟人，修真學道，所欲所向，無願不從。期贊真風，上裨玄化。不敢輕泄漏慢，叛道背師。如負盟誓，甘依玄憲。〈臣〉謹伏地密奏心章一通。上詣三天門下三寶上帝至尊幾前。〈臣〉無任祈恩激切，屏營之至。
內鑄六丁
師曰：於每月上六日午時，以黃素丹篆六丁真諱六字，面當旬之方者為首，以次從之。各吸炁布之。每二字作一符，共為三符。至七日五更丑初時，睡覺，披衣，面丁立方，取一符丸之。次呪其名，以淨水吞下。候其時，聞初有人作聲時，急望本方，吸炁六口咽之。至中七日、下三旬並同。此法一月受持足後，自此幾有一切事，面本旬方，祝名吸炁咽之，暝目良久，六丁告於心神，知意中所起所出言語，皆是未來之事，無不應者。或有邪鬼纏惑之者，亦同上法，其六神即告以鬼神作禍之由。至於服色人數，一一皆合其驗。,
外直六甲
師曰：於每月六甲日卯時，以白素朱書六甲名，面本旬方，以西流水吞下。或不見三光，以井水吞。訖，雙手握固端坐，鳴天鼓三十六通，叩齒二十四下，兩手相義，鶴啄六度，搖轉三關九次，分手分項水，心存丹田有日光，赫赫一身，洞然如火，內外通赤。祝名三十六度，吸炁吹身。常存六神侍之，六甲定日未然之事，夢中告詣。六甲常衛其形，久久可見，役召任意。凡小小妖魔作過，朱書其符，同金錢火化，其邪立被六將遣出海中。
通章合契
師曰：於每年除日，預於前一日，沐浴更衣，至來日平旦，於密室中端坐，面天門，持誦三天隱諱霐●●至十二時，足滿三十萬遍，來日元正日不語一日。自此之後，應章詞表奏念法一遍，取東炁吹文字上，立致通達，自有玄報。又曰：常於晦日，要誦十萬遍，奏章立達三天矣。
急厄救護
師曰：自八節日清齋，於戌末亥初，入靖端坐，持念三天內諱，〈防中表德盤〉累及十萬遍。每遇虎狼毒物，閉炁七息，念三十二遍，萬毒潛伏不為害矣。又曰：於月朔日，要誦一萬遍，三月，應一切災，一切急厄。默念三十二遍，其災厄自然解。
五嶽持身
師曰：於立春後九日，立夏後三日，立秋後七日，立冬後五日，每土旺一日後，面逐方於子午卯酉寅申巳亥時，叩齒如方數。存東岳領四岳君官吏面前，諂五嶽訣，念五嶽諱，吸五方炁咽之。一年功足，遇求事或恐懼急厄，謂貴入山度水也。先叩齒五通，祝名，吸五方炁咽。次又吹身，又布方，即脫厄，所向元吉如願。
洞明萬慧
師曰：於五月五日，朱書北斗諱，不計其數，以朱膊九之，置青竹筒中，重紙封固，安抱雛鷂柄中，同成取之。服一日，誦萬言，洞明智慧也。或於上七日，以黃素朱書，用騰裒九之七粒，一日一服，清心淨水吞下。七七日外，百事預知，智慧通神，日誦萬言，開口不忘。又曰：於上七日夜，用乳香一粒，硃砂一粒如豆大，以西流水或井水一盞，浸香朱於中，並朱書斗名入水中，面束，念青童奉命呪，取香砂細嚼，以水送下。
次面北，念斗名，並呪曰：
北斗太一靈童，一吸百應。
念七遍，取斗符丸之，以水送下。次又念呪曰：
青童靈明，神光玄明。
念九遍，東炁吹餘水中，洗目。來日是八日，不用香砂，止可用斗名，並念前三呪，呪水洗目。幾有人投詞，只用前三呪，取東炁咽了，閉門少時，心中自覺己意所起，信口所言，並皆合其來意，祕之。
行持逐日吞符師曰：以黃紙朱書一寶字，計二十一畫，念欽敬全收墨漆炁，魁至魒，責至破，計二十一字呪，一畫一呪，書之，逐日吞服，想靈字在心，寶字一在頭。師曰：一應毒物所傷，並癱腫丹瘤，五臟大小之疾，書四直陰陽諱於病所，或內吞外貼，不過三字，即安。師日：幾一切疾病，書南斗諱服之。黃上朱書。
五嶽安鎮符籙
師曰：凡書符，先念魁呈呪，拾辰文，取魁呈炁，吹現中。次念乾元呪，入筆，又念太一呪，吹墨上。良久，左右研墨四十九匝，束南炁吹現中。次念五嶽持身呪，拾中指中，吹紙上，以朱書錄，默呪一次，取西北炁，放訣籙中，如法封印了，令病人將籙，焚音禱祝，焚烈焰中，即有報應。其有輔正籙，行持一同。
上清妙行真人歲破籙天地諱，日月諱，五星諱，四直諱，陽日六丁陰日六甲諱。道寶法寶，及真武聖勑攝，羅天大將，奉請〈某〉神依勑攝。
太歲　年　月　日　時告下。法位　姓　〈某〉　奉行。
五嶽安鎮符
師曰：應一切兇邪精怪，壇席邪廟，復連惡地，水魁蛟璃，朱書於大石上沈之，或安埋之。五嶽安五方，天塗西北，地塗西南，人塗東南，功都東北。書時拾五嶽三塗訣，取五嶽三塗炁吹之。
九宮洞視鬼
神師曰：兆未有定力，見一切無道鬼神，可依九宮法。男起離宮，一歲逆行，初不用二宮，入於坎宮起。一歲逆行，不用艮。並一歲一陽宮，至何宮分，於年中起月，月中起日，日中起時。又於時上起，得病作過，鬼神發作，歲支月支日支及方，即知鬼神情狀。
乾象主頭沉，舉體重難任，兩足俱冷痛，祟是一陽人。惡病纏身死，西北是沉淪，旛香有願誓，坎宮身悶亂，懶語皂衣乃邪魂。腹腸嗚，水蠱或肢滿，溺死語難伸。正北因遊走，怪夢足悲吟，一鬼陰陽祟，細問見其因。艮方心脅滿，喉中哽塞傷，狂言並怪行，悲笑罔難量。群鬼須八數，廟社行不臧，更有石金怪，東北審形光。震位瘟黃病，寒熱傳四肢，食厭並呪罵，犯罪天使之。刑傷疫死鬼，青碧死魂隨，紅黃女鬼現，三日有傾危。巽宮顛狂語，盲謎不能明，家先為陰語，外厭是女人。魂魄拘鬼手，晝夜使呻吟，潔齋求大道，方始保康寧。離禍正南地，癱痛火燒瘡，上熱多黃疸，血鬼產傷亡。誹紫橫死客，占親魂是陽，正向火位討，邪鬼見行藏。坤鄉脾胃疾，痢下體廷羸。久須難治療，西南有伏屍。動土傷歲煞，光怪顯其時，勾引家先母，淹廷死魂隨。兌意勞屍痙，喘嗽足述遭，葬埋生不利，刑傷有復連。橫天求功德，古器在宅邊，鬼邪三人伴，同共致冤愆。
師曰：此法齋戒吞服，剋白成真，周而復始，洞視之訣定目，如暗窗之中，穿度鼠穴，百步之外，視霧之中物。暝目久而視之，一意稍失，目神引視，測靈光不現。初如薄霧，次如亂色輝照。四七之外如影，五七日漸明，七七日外有形容服象，九十日可聽語，音，百日外可以役使仙靈。尤務清靜，如不及行此，當行內觀中藏法。夫靈寶之道有三，上則有帝一徊風之道。中則有中理五炁混合之法，付於五帝。下則有十轉回靈之文，付於諸真。三品之外，餘緒之者，以濟生度死為功，以招真致靈之法。夫學上道希慕神仙者，莫不載於斯文。
內視中藏
師曰：未能百日入室，於六甲日平明，面南端坐，以白素黑書玉札內諱，置淨瓶中。仍取旬中六旬方土，各六合，亦覆於瓶內玉札之上。置瓶於甲方，封閉如法。次端坐，雙手巡五嶽三塗訣一遍，念呪一，吹吸六方炁咽之。次又祝一遍，取甲方炁咽之。午時滌滓乃驗。十日定，至次甲日，取前玉札火化，用青玄水調服之，以前旬之土，棄長流水中。再書玉札，復如前取土置瓶中。然後巡訣誦呪，滿六十甲日，內視見五臟，暝目可以通神洞靈。如犯色淫炁，則前功並喪，促壽一百二十。
存神參斗
師曰：參斗之法，擇不經生死穢地，取青竹作棚架之貌，其上置曲尺，象布斗呈形。於曲尺之要處，懸明鏡八面，使光照下隨斗呈建，以時指方地。下以白堊土，畫斗形於星上，明置其燈在地，隨鏡光相照鏡。以赤繒七尺，畫七星內名，抹於額下，服淨衣。仗劍，依圖式排列，師真擇天色清明雨霽之後，為妙。凡參斗，自斗呈交乾，而步每一星，點呪四十九。次觀三光相合，吸炁咽之，以水送下，擲盞，吸水噀鬼門，喝攝，以劍斫盞，如四十九次。呪畢，方步第二星，至七星，每星皆如此。畢歸斗口，存伏良久，定神，七拜，視斗口中有二星，得見一星，即得割移死籍也。是夜天真三界萬神，並臨於席上，臥斗待報。
參斗符
右此符以緋繒七尺丹書，參斗時抹於額腦後，繫符向外。
參斗呪
俗居小人，好道求靈。常見尊儀，願賜長生，高上玉皇，紫微帝君。三台生我來，三台養我來，三台護我來。●●●●●●●●。急急如律令。
又呪中斗大魁，總監衆靈。中有高聖，尊帝二星。臣今參斗，願見真形。除落死籍，斷滅惡根。飛度五戶，名注玉清。衰病墓絕，不干二身。北都勾罪錄，南曹書長生。百魔來受事，功畢朝至尊。大帝付之功，玉帝令施行。急急如上三天玄都律令勑。
存神參斗
師曰：如女子及炁血弱懦不能久立，即飛神二真，存魂參斗。或不及運身步斗，當於月三七日亥末，入靖面北，設席端，以香置頂中，存神意隨香煙，徑朝斗中，思七星煥明北斗一時，久即叩齒七通，依星誦呪。一如參斗遍數。畢寢於靖中席上，再存斗中尊帝二星，明輝照朗，即已是夕有異報。如未見感格，次候更遇一吉日，依訣朝斗，以待報應，方可行持。餘經七次，不明其報，更不許參斗，乃罪業重大，不得割移死籍。兆宜端潔精確，以伺感通，方為效信。此法乃召靈之經緯，修誦之訣法，宜在閉口奉行。參斗畢七日，勿返幾室，使人口恐懼，以分化幾之炁也。參斗訖，方擇日朝元。
朝元
之時，面東，整肅衣冠，端坐靖中，以鏡照之，存思己形。如此七日，形存照己，明爽無別。夜半即思己形在泥九，日中存居心中，哺時存居下丹田，七晝夜上下分明。即至其夜，關告天門，及奏三天玉帝，東西二炁，王母青君，方始朝元。其法於夜半子時，入靖，祝運神會道功曹，十天承受玉女，飛天傳言上吏二官，直使正一功曹，左右官使者，陰陽神次吏，科車赤符吏，呈風騎置吏，驛馬上章吏，飛龍騎吏，收神食神吏，收炁食炁吏，收邪食邪吏，三十二天傳奏史，甲子官君，玉文功曹，辯魔玉女，捧香玉女，天驟甲卒，天丁力士，治中仙曹，執職玉女，金童驛吏，龍騎鳳車，紫羽芝蓋，天丁協佐，羅列在前，一一分明。即手握昇度呈風符，身佩玉清朝元符，頂戴昇天合同大券。次端坐，以舌抵上齶，存三元正官中有三炁，三炁中有真人，一如己形。先閉炁十二息，存下元白炁中真人，昇入心中，與黃炁中真人，混合為一。又閉炁九息，存中黃白炁中真人，並炁上昇泥九，與青炁中真人，混合為一，真人青衣皂撰，被有五嶽四瀆。次左眼出紅炁，右眼出白炁，二炁交合，作一團真炁，化為車。見前有丹瓊羽筆，如大車之狀。又閉炁三九息，存真人自頂門出登車。亡心形，如夢寐之間。乘紫炁金光，漸漸而上，神真引從，至呈風界，見呈風吏，乘天獸，執器仗。兆以呈風符畫車前，良久呈風車神引車度呈風，如雲炁蓊鬱旋迴，九次而出呈風。至星界，有日月黃道，光明如長虹之狀，兩邊多有琪花寶樹，如松杉青葉，黃赤之花，碧枝絳實，風動自然成金玉之音。遠望四方金樓玉闕，在寶雲之中，皆星官仙府也。時有乘軒乘車，乘鳳乘鶴，駕龍麟乘雲，皆仙真之子也。須掩面避道。半時覺車登盡萬里長虹之路，見紫雲隱隱中有天門，侍衛天人，止是門內威神守衛甚威。天門相對，乃欲界魔王之境，乃太清欲界天也。自此後分大券，付守衛之神，入進天門適意而朝。
昇度歪風符
三天朝元符
〈碧繒朱書黃囊，九寸，佩之。〉
昇天合同大券
分神治事
師曰：朝元已畢，即知所領仙職曹局。預於前三日，關告所治之神，剋取某日，分神治事。參謁之禮稍同世務，版刺名位，一一預告，至期一如朝元之禮，點檢神真儀衛。以印置面前，並券簡亦同。良久，見所治之所神靈迎引，方始如前法，混合出神，自然乘車至治所，判領職務。幾每日朝元畢，須往治事。如有幾事不便者，宜申三天及治局，方許不赴。若有責即，三天呵阻，治曹神歸。或未能治領玄局，即仙曹建邸，焚修立靖，分神治事。
仙曹建邸
師曰：受行大法，宜崇靖所立名靖局。前建仙曹，後崇高聖。名曰靖局。每日朝元，罷會仙曹，入靖治事。幾有所治，即於靖內施行。凡係靈寶洞玄官，皆屬西元王母內禁靈虛官。兆既司仙階，即申天機都省，於此中建邸，仍立司儀司麾司衛左右府，給賜仙衣，並服三十二條青被皂撰，朱履冠，三辰交泰冠二被用五色·彩，畫五嶽真形，但王母宮中，皆服此衣也。非朝元治事，不許輒用。功滿迎神，上登仙邸，下謁童初，受書而成三界仙真之官矣。
超度玄祖
師曰：前之五經既備，方許超度祖玄，寄治南昌，具有靈寶黃籙齋法，更不重叔。若能於上元長齋五膊，專行拔度，誦經告符。其功最重，不必伺大齋功德也。若一身大惡，故作重愆，則祖考墮落，復入鬼趣，有功更昇入青陽仙境，兆宜審思之。
選應玄舉
師曰：玄舉之道，有二十四品大道正法，乃上帝玉司，皆南司火府、天機內省主之。內有主者，乃元明文舉天帝、平育舉清左相、靈虛玉嬰大君、中央黃老教主主之。
上帝司舉語詔曰：
元景丹天，三界之教。我司主之，孰能志高。萬類堪授中主者，惟中和獨曹億司舉靈虛大君，化元廣教，授二十四庭仙品。若非立成功德，無以應真。
師曰：既有幾質神任真階，無功乏行，不能名錄丹臺。升降不定，賞罰不時，夫舉一選，便得位封真人。
二十四階玉司
太清玉司上院正法，中央黃老君主之，《天童經》為司舉治經。高上玉清太極院正司正法，高上老君主之，《消災經》為司舉。長生保命元生府玉司正法，長生保命天尊主之，《護命經》為司舉。五帝育物天皇玉司正法，天皇上帝主之，《祕授經》為司舉。青羅消災玉司正法，青羅真人主之，《十一曜消災經》為司舉。上清護命玉司正法，後聖玄元教主主之，《通神護身經》為司舉。靈寶延壽益算玉司正法，延壽益等天尊主之，《益筭經》為司舉。青玄左府玉司正法，太一救苦天尊主之，《救苦經》為司舉。三元寶簡玉司正法，太一救苦天尊主之，《九幽拔罪經》為司舉。太一神局玉司正法，中皇帝君主之，《太元真經》為司舉。太清伏魔天寶壇玉司正法，五靈玄老君主之，《伏魔經》為司舉。太平護國壇玉司正法，太平護國天尊主之，《五老真文經》為司舉。上清洞淵內院玉司正法，洞淵天尊主之，《洞淵龍帝經》為司舉。上清天樞院玉司正法，南斗六司真君主之，《南斗經》為司舉。上清天機內院玉司正法，北極紫微大帝主之，《北魁玄樞經》為司舉治經。《紫微訣金玄羽章》是也。太清八威治魔玉司正法，中央黃老君主之，《老君伏魔經》為司舉治經。〈乃《化胡經祕訣》，是文始尹先生集次也。〉靈寶保運玉司正法，佑聖真武大神主之，《玄武經》為司舉。上清九天生神大混玉司正法，飛天神王主之，《九天生神章經》為司舉。靈寶度厄天仙內院玉司正法，靈寶天尊主之，《度厄經》為司舉。九老仙都府玉司正法，九老仙都君主之，《九真真經》為司舉。元始制魔玉司正法，元始天尊主之，《元始制魔經》為司舉。靈寶昇玄玉司正法，元始天尊主之，《昇玄消災經》為司舉。靈寶天仙玉司正法，上清道君主之，《三皇金紫元神經》為司舉。太清枕中延壽玉司正法，中央黃老君主之，《枕中經》為司舉。
師曰：已上二十四階玉司，有經法俱降於世者，有經法俱未降於世者，有以法降而經未降者，有經已降而法不降於世者。但洞視參斗，輯元分神，治事仙曹，建邸超度玄祖之後，須當選應玄舉，奏詣三天，乞降真授經法，兆已攝領玉司，上天委任治職，實有大功冠皰，方得位登真人之品。
修誦八緯
師曰：修誦之科，有八緯密旨。泄之一緯，餘俱不神。倘因輕慢，永無仙冀。豈惟一身立致蟲癩，玄祖速送火官。兆宜內緘於心，斧鑽湯火所臨，寧甘赴蹈，瘠默勿言。雖適其禍身。太一五老百神立化景雲、迎神赴上清也。若無信吾言，兆試泄之，看上玄之影響，邈邇災害，於泄緯者滅族，百世受風刀，立可得也。
第一寶珠玄化緯
師曰：寶珠玄化緯者？太一含華，玉露凝珠是也。兆存之誦之，不待萬遍而登真矣。心中元始天尊，露珠中自已形，如華含露。
第二獅子威神緯
師曰：獅子威神緯，日司命化生，降而復升是也。兆存之誦之萬遍，馳雲駕龍，白日上升太空。〈頂中元始天尊，心中獅子，己乘獅子，在心中立，下五色丹田。〉
第三上宮妙乘緯
師曰：上官妙乘緯者，帝宮分身三元，功成是也。兆存之誦之，萬遍足備，舉身升仙。〈頂中九官，上四宮，下五宮，上四宮中第二官內有己形，四千遍功滿。〉
第四中禁證真緯
師曰：中禁證真緯者，丹臺內坐中禁成真六十積功德同〈九真者是也。心中丹房，內有己形，誦三千遍〉。
第五下元初學緯
師曰：下元初學緯者，丹谷潛志神為俱存三千之行名籍玉真者是也。〈下丹谷中，內有己形，誦三千遍。〉
第六立應神通緯
師曰：立應神通緯者，三炁生三，上合三天，造兆一身，分形十天，形同大帥，儀範自然，坐御獅子，在於空玄日光寶珠，五丈宗元十過周回，應通玄變是也。〈三炁中有十方天尊，元始坐獅子，居日中，去地五丈也。〉
第七玉音萬靈緯
內服外誦二十二音，心存玉尊泥九帝君神，誦玉章，俯仰元君，萬遍已畢，無所不功，四方三十二天，泥丸
宮元始天尊，心中自己之形，朝仰也。
第八三界招靈緯
師曰：三界招靈緯者，三界三元，百千萬遍，三界可度，仙合雲軿是也〈。上界青雲炁上丹田已形五千遍上元　中界黃雲天谷　炁中丹田已形千遍中元　下界白雲神谷　炁下丹田已形百遍下元　丹谷〉
師曰：八緯真科，得一緯而成仙，必待如掌運指。泄一緯而望飛不及，返沈非道。兆宜詳悟通究，勿妄議泄。勤而行之，三天至真待子登仙也。
