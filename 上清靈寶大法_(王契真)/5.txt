上清靈寶大法卷之五
洞微高士開光救苦真人甯全真授
上清三洞弟子靈寶領教嗣師王契真纂
修鍊吐納門
內朝三景金闕
師曰：修用大法，未能洞達天真，威化不備，魔試交攻，神衹不欽，所召不感，當內朝三景飛仙分形之道。其法於辰戌丑未四時朝之，先存心中中元司命神，字玄堅，乃中極太一君也。下在脾中玉堂宮，又曰玉房，是太一君偃息之所也。主養兆一身真形炁質。於四時，當叩齒五通，存黃炁滿脾，脾上有一真人，如嬰兒，衣黃衣。呼之曰：
中極玄堅太一真君，某欲得真人神仙黃庭之道。
五呼之，同眠，暝目五十息，此中央司命神丈人，下化太一帝君，乃九天天神之父也。治太極宮。知者形不地獄，玉童玉女侍之，役使入萬神。常以寅卯午申四時，朝上元太一神君，號南極老人，下在太一宮中，主兆魂魄胞神，命炁胎府之父也。於此四時，叩齒九通，存頭上真人入一寸，名太極宮，又號太一宮。存赤黃炁滿宮中，炁中有一真人，如童子狀，衣絳衣。呼之曰：
南極元先太一真君，某欲得神丹長生不死之道。
如此九呼之，同眠，暝目五十息。念之九十息止。修之者延年不死，可變化神仙，滅魔試，致真仙。常以子亥巳酉四時，朝下元玄元道母，下在雙合宮中，雙合乃腎也。對上南極，故號北極。主兆精炁生死，符籍之母也。於此四時，叩齒四通，存腎中有白炁，炁中有神龜，龜上有玄女，青白衣，如奼女，左有司命君，青衣天冠。右有司錄君，白衣天冠。呼之曰：
下元元辰北極玄道母，字玄妙。某欲得金醴玉泉可飲食者，乞勑司錄司命，削某死籍，更注長生，役使六丁玉女，坐致行廚
如此四呼之，同眠，暝目念之四十息止。以時不廢，日月久行，應感無窮。九年，得補太極仙卿。一年，便有髣髴，役使神靈，所欲無不應心。常念勿妄，獨慎其口，尅日成仙。乃洞玄三皇帝君所行，實靈寶之密機，亦盟天告師而行矣，當佩服五方內音玉字，依法修鍊，造玄入妙，秘之。
　　內誦洞章
師曰：三十二天之根，有西元龜山元錄，內有丹黃飛玄紫文，空洞靈章是也。故色界魔王章云：我有洞章，正是此文也。
飛玄紫文章曰
飛玄紫炁凝神根，綱維玉靈總萬神。
空中鬱勃結自然，上有稜層十二傳。
玉樓巍峨耀景雲，流精紫闕帶金軒。
瓊臺璋鑠繞八騫，中有青金九靈仙。
丹皇真母號精延，飛青羽䙱晨纓冠。
手執玉節握靈嬸，五色命魔對帝尊。
把持符籍當生門，咀日嚼月吸醴泉。
離羅吐輝鍊五魂，內充外溢絳府欣。
金光煥煥形正圓，從朔入金色沌沌。
惟有開明曉此言，日五月十精北元。
克見華蓋領仙君，紫炁左回與斗連。
歷度四七入金門，正是丹皇校萬仙。
有明此訣加精勤，披形密思每令分。
妙景感會得要文，三年當審保長存。
九年乘空致羽裙，鳳衣輕翔升龍山，俯仰九靈謁玉晨。
幾修此道，自正月止十二月，一年。每月中取三日、五日、九日、十五日、二十五日，乃一月五次。至日清齋，以半夜後誦詠飛玄紫文一過，仰視西方金門之上，若在人間天陰無光，當於室內，默念內思如法，思紫雲自金門左回歷斗箕，回繞北斗，竟還金門之上。每令分明。思畢，當心拜紫雲四過，叩齒三通，仰心祝曰：
天夜朗清，幽虛啟真。流雲徘徊，金華四騫。丹皇散暉，靈飛紫餅。是夕開陳，清舍校仙。成我上願，體應自然。結命月華，保年日根。三靈合景，停景龍山。密夜請披，請如斯言。
祝畢，便以口鼻，引日月紫雲之炁入身，咽液二十八江，止。存身化為玉虛上帝，二十八宿星斗纏絡。行此三年，於夜臥之時，別有神真，降體及兆寢室中也。身有紫雲，映滿一身，九天書名，列字玉清。九年，徑證上仙。此無量度人之功，仙道貴哉。學仙之士勉力行之，毋玷於靈寶之道，則幽明仰賴矣。師曰：天有紫雲之炁，干於日月五星北斗之分，在其方國，皆有合道之人，得仙之君。如此了候其象自見紫雲，便依文禮視。不必須常日也，勤加在意，克得雲降，升騰有會也。況紫雲黃炁光明徘徊於巖谷，如茵如蓋，或赤白黃青紫絳青黃白，或五色雲炁，光明四面丹霞者，皆天尊上帝出遊在山谷者，有得道之人居也。又宜往此而修鍊，或俯昤仰視真人，而會見時，急燒香再拜，陳其心願，勤而行之，爻見帝尊之容，立致飛昇。止可封之於心，不可輕示於人。道泄則靈散，無復成仙矣。如文始三先生尹君侍金闕聖君，為標準也。勉而行之。
曰：真中有神，長生大君，元英公子。白元尊神，太一司命，桃康合延。
師曰：此二章之中，大洞之道，上道禁經。有《九真中經》，止議長生大君，變化萬神。幾人之生，太微降炁生人，方始分形蛻胎。自生之後，三萬六千神備，而壽至三萬六千日，神盡歸太微中，則日鬼也。鬼日歸也。而一生罪咎，損炁拋神，自取死壤，故有不滿天年而夭亡繈褓者，神不全也。神不全則形不固，況小罪折一算，而北斗追取三目之神。大惡滅算一年，則拘去三萬六千神炁。一小善則增一算，而三日延生添神。一太功則益壽一年，而三百六十日延壽降神。所以增滅也，此之七神，乃北斗陰神，又曰玄丹太一，亦上道禁典。若知此道，則添神益命，萬劫長存。
元尊長生頌曰
中元有斗主魂魄，玄元太一七陰神。
手握靈旛攝百神，與奪善惡增減形。
一筭三日除其生，一歲三百六十停。
有人知此運七靈，升入玄天開七門。
三魂鼓舞合一形，百神懼悅歸無淪。
欲得此道何所云，元谷火起飛七神。
徑入身中開玄關，再拜扣搏天地間。
回元惡逆除死名，降神益算保生成。
可以分形為億千，可以回骸致天仙。
默默內外萬物忌，猿馬死而陰返陽。
此道秘而勿妄傳，守之億劫永長全。
刻金列盟奏三天，輕泄永閉於河源。
但須守心使石堅，百日神全活根元。
召祭身神
師曰二人之一身之主，存乎神炁。神炁符合，則通真達靈。神變氣凋，禱何能應。況一身靈寶五符祕序，有召神之法，乃萬道之首，眾法之先，兆宜動行。其法當於甲子本命及月中二日、十六日、晦日，一月五次，入靖，備我心中所好飲食、潔素酒果入品而已。先面東正坐，收心定息凝神，頃時上香三次，叩齒二十四通。阮曰：
丹天真人，太一真人，桃康真人，胎光馴。真人，幽精真人，爽靈真人，眉神天雲，腦神元老，頂神東玉，耳神嬌女，目神',英明，髮神長壽，鼻神通靈，口神丹朱，舌神丹皇，齒神衛士，喉棒虎賁，肩神鬱靈，手神魂陰，心神陶陶，肝神臨臨。肺神祝祝，臍神玉靈，胃神阻阻，脾神裨裨，腎神漂漂，膽神獲獲，丹田神藏精，大腸神託託，小腸神梁梁，腸神窮英，腔神陰陰，膝神區區，腰神孔男，足神天丁力士。呼
之三遍，再祝曰：
汝等出吾身中，各各請坐前後左右，自依本位。今日吉日祭把，汝等任意飲食，哺飧醉飽為期。
祝訖，存神如己者百十人，揖讓。兆取飲食，隨性任量飲食，以盡為法。又曰：
汝等既醉且飽，欣樂無極。每遇吉日，祭召即至。常日之時，勿得離吾。未來吉凶，汝先報吾。知吾身常存，汝等亦存。善有悲憂，汝等亦秋。或有仙藥，致之取之，令吾所食，令與汝等長生，萬劫變化，為期汝等，即還吾身中，各安所治。急急如律令。
師曰：坐知未然，屍解朝元，升仙通真，以此為先。十祭之後，與兆受言。百祭之餘，可致神仙，金丹靈芝飲食俱全。泄之一語，折壽十年，自致不靈，慎勿妄傳。
解結塞死戶法
師曰：幾人身中真炁，與諸天炁合。人以胎生，胞中復受邪炁，與正無混雜。故人身中有十二結、三十九死戶。當先解十二結、三十九死戶，則人之真炁，上與天通戶。解結有經，塞死戶有大洞三十九章，雄一雌一迴風混合之道。雄一帝君，雌一帝君，乃兩目中瞳人也。雄一長四寸，在人之下唇內坐，以聽誦經。雌一亦長四寸，在上唇內坐，以聽誦經。況人之三田，每田有四結，並十三死戶。解結之法，誦解結經，請道父道母之炁，先解下田結去了，次解中田，後解上田。塞死戶之法，誦《大洞真經》三十九章，請三十六天正炁，自下丹田起，至中田至上田止。逐段請一天真炁，上合三十九天正。炁，歸於一身，號日帝一。即是人之真性，歸於黃庭。幾誦經，先存白炁，次有紫炁，自二手心、二足心及臍心五處出，纏一身滿室。以至一天周匝，畢復歸身中。
混合日月
師曰：人之三田，皆有真土。每遇子時後，聚左右二腎真炁，於下田丹元。存如五色，纏絡一九，中含真性，以意行十轉之法，以意送從羊角而升，直抵泥丸中，真炁混合，復從玉樓降下，留在黃庭，與心炁混合。復運從夾脊而升，循泥丸一遍，復降在黃庭。存黃庭有一天尊如己形，服此真炁，自子午二時，行此法三次。午時以後，卻用心火降在黃庭中，想天尊在大火中坐，凝然不動，依坐忘法。
歸息法
每一呼自丹田起，即存其息納在黃庭，使天尊納咽。每一吸自鼻入，亦存其息納在黃庭中，天尊納咽。幾濟生度死，一切行事，便出黃庭，天尊居泥丸，合五臟炁，皆在混元宮。
默朝鍊頂
師曰：每日寅午戌三時，入靖，先以訣鍊其頂，通其天門，然後變神，乃元始親授妙行真人、天真皇人，升舉之口訣也。秘之。
金寅吒丑金辰吒卯大中力中上勸。午出，左年為之。
　次兩手上靖訣，存身為白鶴仙人，法存天門開，有白鶴至，存我身乘鶴，飄飄而升，直至三天之上，見元始頂放九色金光，注入我頂中。次想己身萬竅流光，遍照十方世界。畢，然後再乘鶴回治。此乃受元始之靈寶秘訣，如有啟告，即俯伏王墀而奏，若上章亦如此法。
朝元法
曰：平居無事，當居靜室，焚香精思,，使神不離身，方可飛步朝元。朝元之法，存上中下三田，各有天尊。卻存中下二天尊，乘五色雲炁與黃庭中己神同，自絳樓而升，直至泥九。存坐三尊，皆在玉局，自己卻在玉局前，長跪奏事。畢，卻存三境中三尊，乘三色雲炁，來泥丸上，與己中三田天尊混合，共成三尊，卻存此三尊同成一尊，乘五色雲炁，從絳樓下入黃庭住，卻行定法。
真靜
師曰：觀心之道，須是內觀其心，心無其心。外觀其形，形無其形。遠觀其物，物無其物。三者既悟，惟見於空，觀空亦空，空無所空。所空既無，無無亦無。無無既無，湛然常寂。寂無所寂，欲豈能生。欲既不生，即是真靜。真常應物，真常得性，常應常靜，常清靜矣。人能如是，然後身得虛無，性回太極，可以接物利人，超幾入聖。此是正道，切在行持。自此蹊徑，從無入有，行日月混合之法，安養聖胎全備。夢寐之間，與日間無異。方可行持大洞迴風之道，得聖身康健，出入自在，然後可畎巡遊諸天，瞻禮虛無金闕。
夜臥法
師曰：凡勝，先展開手足仰臥，後存思五臟。訖卻存天尊，在黃庭中凝然而坐，放大光明，十方照耀。當此之時，忘去身心，留意內觀原我當來初生之神，如何凝湛，如何日用役使我形，其神如何而寓，他日如何遷神，如此沈思。初覺神識昏昧，少頃心地豁然，覺得四炁寧靜，日月垂光，雙照玄宮之中，所存天尊分明端坐，更無一點塵翳，歷歷聽得仙宮妙樂，及見世界種種奇異可觀之事。但不可著相，怨神流蕩，此是本性之明，經中所謂湛然見玉清境也。仍須日月行混合日月之法，可以養本性，貴得陽神強壯，可以倏忽萬里。初有本欲之時，須是把定身心，恐身心不定，卻成顛風。
告終代形遏厄屍解法
師曰：靈寶之道，有神通策杖，以制六天鬼神，策役三界萬靈。造策杖之法，須擇名山福地淨域靈壇，用吉日取向陽甘竹一枝，長六尺，通有十二節者，選甲午、丙午、丁卯日，或三月三、五月五、七月七、九月九，將觀自上第三節右微曲一曲，於曲凹中上刊日月，下作斗形，於頂中開一穴，入中央守史符。於第二節下開四方四穴，入四方守吏符，以蠟封固。訖下四方，刊十方靈寶億劫應化天尊號。功成，以黃繒作袋盛之，袋之長短，隨杖為之。自初一日為始，依十直日時呪，面五方誦呪，取五方熙吹。仍每夜存思，一年炁足，方可施用。又一法：長五尺五寸，通九節，於第二節左曲，於第三節下四面開竅，入王岳內名符，又實以靈書中篇，如佩持修用，則用靈寶五符入杖中。一法杖不曲。受持之法，坐臥起息，常以自隨，或不可隨身之地，則置於潔淨處。受持既久，以杖指天，天神設禮。以杖指地，地祇送迎。指束北方，萬鬼束形。指破地獄，亡魂返生。所指災厄，應指崩傾。久久精動，脫衣蓋竹，隱形出入也。幾用杖破獄，於第二節下懸一小黃旛，長七寸，旛上書十方救苦天尊符，及十天玄化符。別有施用，如常行佩受，則去旛子。凡施為，當叩齒三十六通，存五帝直符各一人，隨五方色服，五帝玉女各一人，侍衛策仗，有五色之光，映流杖上。微呪曰：
太陽之山，元始上精。開天張地，甘竹通靈。直符守吏，部衛神兵。五色流煥，朱衣金纓。輔翼二真，出幽入冥。招天天恭，攝地地迎。指鬼鬼滅，妖魔束形。靈符神杖，威制萬方。與我俱成，與我俱生。萬劫之後，以代我形。是為五解，神升上清。承符告命，靡不敬聽。·
右呪畢，引五方真炁，三十六咽止。或以三元八節本命生辰，請無行持，焚香朝禮。或旦旦行持，誦呢，精神不倦，神真現形，杖則載人飛行。功滿德就，以杖假形，倏欻之間，成真人矣。夫五解之道，乃五行真無，奪北斗之權衡，脫離死厄，屍解得道，神升上清。
木解法
每日面東，持呪九十遍，服香湯一盞，存杖作己形，九年可以木解。
呪曰
文波畫烏魚，波畫咖耶，波畫三台，波畫此日。生身度道，七七功德上升，千變萬化，潛身上清，杖化我形。急急如律令。
金解法
每日面西，持呪七十遍，服香湯一盞，存杖作己形，七年可以金解。
呪曰
三台生我傳法，三台養我逐天，三台護我升仙。通風度尺，斷應當義，復形本元。急急如律令。
水解法
每日面北，持呪五十遍，服香湯一盞，存杖作己形，五年可以水解。
呪曰
靈龜散炁，入吾杖中。吾有大道，與俗不同。出日入月，驅虎逐龍。去代我化，泉脈相通。急急如律令。
火解法
每日面南，持呪三十遍，服香湯一盞，存杖作己形，三年可以火解。
呪曰
朱雀居吾前，吾握造化權。三官護我命，五帝注生全。支波烏神火化，令吾性神兩全。急急如律令。
土解法
每日仰面向天，朝東立，持呪十二遍，服香湯一盞，存杖如己形，十二年可以土解。
呪曰
元始黃龍，旺在四時。中宮正位，權首施機。主制上司，吾奉帝劫。汝今代吾，以假吾威。。數執十八，戊己之期。急急如律令。
五嶽內名符
（符文）
青地紅書赤地黃書白地黑書黑地白書　　　黃地白書
右五符隨方納於杖中
五帝破獄策仗符
（符文）
金闕化身真炁周流
慧慧煥景金虎破幽
