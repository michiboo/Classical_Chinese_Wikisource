
(222)

(134)

(38)

(50)

(47)

(44)

(202)


逐客孤蹤，屏居蓬舍。樂與方以內人遊，不樂與方以外人遊也。妄與二三小子浪跡於雲山變幻之麓也。日與漁父、田夫朗吟唱和於五湖之濱、綠野之坳，不日與競刀錐、榮升鬥者交臂抒情於冷熱之場、腥膻之窟也。間有習濂、洛之說者牧之，習竺、乾之業者辟之，為潭天、雕龍之辯者遠之，此足以畢予山中會倆矣。適有友人洪自誠者，持《菜根譚》示予，且丐予序，予始視之耳。既而乇幾上之陳編，屏胸中雜慮，手讀之則覺：其譚性命直入玄微，道人情曲盡巖險。俯仰天地，見胸次之夷猶，；塵芥功名，知識趣之高遠。筆底陶鑄，無非綠樹青山；口吻化工，盡是鳶魚躍。此其自得何如，固未能深信，百據所擒詞，悉砭世醒空之吃緊，非入耳出口之浮華也。譚以「菜根」名，固自清苦歷練中來，亦自栽培灌溉裏得，其顛風波，備嘗險陰可想矣。洪子曰：「天勞我以形，吾逸吾心以補天；天厄我以遇，吾高吾道以通之。」其所自警自力者，又可思張。由是以數語弁之，俾公諸葛亮人人知菜根中有真味也。
（此序為洪自誠好友於孔兼所作。於氏明金壇人，字元時，萬歷年間進士，官至禮部儀制郎中。後因直言極諫而遭貶遷。晚年自號「三峰主人」。罷官田裏後隱居二十年）

戊子之秋，七月既望，余以抱病在山，禁足閱藏。適岫雲監院琮公由京來顧，出所刻菜根談書，命余為序。且自言其略曰：『來琳初受近圓，即詣西方講席，聽教於不翁老人。參請之暇，老人私誡曰：「大德聰明過人，應久在律席，調伏身心，遵五夏之制，熟三聚之文，為菩提之本，作定慧之基。何急急以聽教為哉？」居未幾，不善用心，失血莫醫。自知法緣微薄，辭翁欲還岫雲。翁曰：「善！察爾因緣在彼，當大有振作。但恐心為事役，不暇研究律部。吾有一書，首題菜根談，系洪應明著。其間有持身語，有涉世語，有隱逸語，有顯達語，有遷善語，有介節語，有仁語，有義語，有禪語，有趣語，有學道語，有見道語：詞約意明，文簡理詣。設能熟習沈玩而勵行之，其於語默動靜之間，窮通得失之際，可以補過，可以進德，且近於律，亦近於道矣。今授於爾，宜知珍重！」』時雖敬諾拜受，究竟不喻其為藥石意也。厥後歷理常住事務，俱忝要職。當空花之在前，不識元由眼裏之翳；認水月以為真，豈知惟是天垂之影。由是心被境遷，神為力耗，不覺釀成大病。幸未及於盡耳！既微瘥間，無以解郁，因追憶往事，三復此書。乃悟從前事事皆非，深有負於老人授書時之意焉！惜是書行世已久，紙朽蟲蠹，原板無從稽得。於是命工繕寫，重付刊刻，請弁言於首，啟迪天下後世。俾見聞讀誦者，身體力行；勿使如來琳老方知悔，徒自慚傷，是所望也！一餘聞琮公之說，撫卷嘆曰：『夫洪應明者，不知為何許人，其首命名題，又不知何所取義，將安序哉？』竊擬之曰：『菜之為物，日用所不可少，以其有味也。但味由根發，故凡種菜者，必要厚培其根，其味乃厚。是此書所說世味及出世味，皆為培根之論，可弗重歟？又古人雲：「性定菜根香。」夫菜根，棄物也，如此書人多忽之，而菜根之香，非性定者莫喻。如此書。唯靜心沈玩者，乃能得旨。』是與，否與？既不能反質於原人，聊將以俟教於來哲！即此為序。
時乾隆三十三年，中元節後三日，三山病夫通理謹識。


余過古剎，於殘經敗紙中拾得《菜根譚》一錄。翻視之，雖屬禪宗，然於身心性命之學，實有隱隱相發明者。亟攜歸，重加校讎，繕寫成帙。舊有序，文不雅馴，且於是書無關涉語，故芟之。著是書者為洪應明，究不知其為何許人也。
乾隆五十九年二月二日，遂初堂主人識

