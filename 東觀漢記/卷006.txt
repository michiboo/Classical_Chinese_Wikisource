
　　有陰子公者，生子方，〔20〕方生幼公，公生君孟，名睦，〔03〕即後之父也。范曄後漢書卷一０光烈陰皇后紀李賢注
　　上微時，過新野，〔04〕聞後美，〔05〕心悅之。後至長安，見執金吾車騎甚盛，因歎曰：「仕宦當作執金吾，〔06〕娶妻當得陰麗華。」更始元年，遂納後於宛。〔07〕御覽卷一三七
　　光烈陰皇后，上即位，立為貴人。〔08〕上以後性賢仁，宜母天下，欲授以尊位。後輒退讓，自陳不足以當大位。〔09〕御覽卷一四四
　　後為皇后。〔10〕類聚卷一八
　　失親數十年，言及未嘗不流涕。〔11〕書鈔卷二四
〔01〕　「光烈陰皇后」，名麗華，南陽新野人，事詳范曄後漢書卷一０光烈陰皇后紀。汪文臺輯司馬彪續漢書卷一亦略載其事。范書皇后紀論云：「漢世皇后無謚，皆因帝謚以為稱。雖呂氏專政，上官臨制，亦無殊號。中興，明帝始建光烈之稱，其後並以德為配，至於賢愚優劣，混同一貫，故馬、竇二後俱稱德焉。其餘唯帝之庶母及蕃王承統，以追尊之重，特為其號，如恭懷、孝崇之比是也。」據史通古今正史篇，東觀漢記有外戚傳，本卷所收光烈陰皇后等傳，原當皆在外戚傳。
〔02〕　「子方」，姚本注云：「子方即臘日以黃羊祠灶神者。」范曄後漢書陰識傳云：「宣帝時，陰子方者，至孝有仁恩，臘日晨炊而灶神形見，子方再拜受慶。家有黃羊，因以祀之。自是已後，暴至巨富，田有七百餘頃，輿馬僕隸，比於邦君。子方常言「我子孫必將彊大」，至識三世而遂繁昌，故後常以臘日祀灶，而薦黃羊焉。」事又見風俗通義祀典篇。陰識即光烈陰皇后前母兄。
　　〔三〕「睦」，范曄後漢書光烈陰皇后紀李賢注云：「今世本「睦」作「陸」。」是唐代傳世本有「睦」作「陸」者。
　　〔四〕「上微時，過新野」，此二句聚珍本作「初，光武適新野」，類聚卷二六、御覽卷二六引同，書鈔卷五四引作「光武初過新野」。
　　〔五〕「聞後美」，此句聚珍本作「聞陰後美」，書鈔卷五四、類聚卷二六引同，御覽卷三八０引作「聞陰麗華美」。
　　〔六〕「當」，書鈔卷五四引作「須」。
　　〔七〕「更始元年，遂納後於宛」，范曄後漢書光烈陰皇后紀云：「初，光武適新野，聞後美，心悅之。後至長安，見執金吾車騎甚盛，因歎曰：「仕宦當作執金吾，娶妻當得陰麗華。」更始元年六月，遂納後於宛當成里，時年十九。」
　　〔八〕「立為貴人」，范曄後漢書光烈陰皇后紀云：「光武即位，令侍中傅俊迎後，與胡陽、寧平主諸宮人俱到洛陽，以後為貴人。」
　　〔九〕「自陳不足以當大位」，建武二年，以光烈陰皇后固辭後位，遂立郭后。至十七年，乃廢郭后而立陰後，事見范曄後漢書光武郭皇后紀、光烈陰皇后紀。此條永樂大典卷二九七二亦引，字句全同。
　　〔一０〕「後為皇后」，類聚卷一八引東觀漢記云：「初，光武聞陰麗華美，心悅之，歎曰：「娶妻當得陰麗華。」後為皇后。」「娶妻當得陰麗華」以上諸句，上文已作輯錄，今刪去，僅輯「後為皇后」一句。御覽卷三八０亦引此條文字，僅無「之」字，餘與類聚卷一八引同。
　　〔一一〕「失親數十年，言及未嘗不流涕」，此條姚本、聚珍本皆未輯錄。范曄後漢書光烈陰皇后紀云：「七歲失父，雖已數十年，言及未曾不流涕。」

　　明德皇后嘗久病，至卜者家為卦，問咎祟所在。卜者卦定釋蓍，仰天歎息。〔二〕卜者乃曰：「此女明年小疾，必將貴。遂為帝妃，不可言也。」〔三〕御覽卷七二七後長七尺二寸，〔四〕青白色，方口美髮。〔五〕初學記卷一０
　　明帝馬皇后美髮，為四起大髻，但以髮成，尚有餘，繞髻三匝，復出諸髮。〔六〕眉不施黛，裝不求飾。〔七〕獨左眉角小缺，補之如粟。常稱疾而終身得意。〔八〕范曄後漢書卷一０明德馬皇后紀李賢注
　　先人後己，發於至誠。〔九〕書鈔卷二五
　　薦達左右。〔一０〕書鈔卷二五
　　永平三年春，有司奏請立長秋宮，〔一一〕以率八妾。〔一二〕上未有所言。皇太后曰：「馬貴人德冠後宮。」遂登至尊。先是數日，後夢有小蟲飛無數隨著身，〔一三〕入皮膚中，復飛出。〔一四〕御覽卷三九八
　　明德皇后既處椒房，太官上飯，累餚膳備副，重加幕覆，輒撤去，譴敕令與諸舍相望也。〔一五〕御覽卷八四七
　　明德馬後不喜出入游觀，〔一六〕希嘗臨御涜牖。〔一七〕御覽卷一八八
　　馬後袍極麤疏，諸主朝望見，〔一八〕反以為綺。後曰：「此繒染色好，故直用之。」御覽卷八一六
　　明德馬皇后嘗有不安，時在敬法殿東廂，上令太夫人及兄弟得入見。〔一九〕初學記卷二四
　　馬皇后志在克己輔上，不以私家干朝廷。兄馬防為虎賁中郎將，〔二０〕弟為黃門郎，訖永平世不遷。〔二一〕書鈔卷五八
　　明德馬後，時上欲封諸舅，〔二二〕外間白太后，〔二三〕曰：「吾自念親屬皆無柱石之功，俗語曰：「時無赭，澆黃土。」」御覽卷四九五
　　太后詔曰：〔二四〕「吾萬乘主，〔二五〕欲身率眾，〔二六〕身服大練縑裙，〔二七〕食不求所甘，〔二八〕左右傍人皆無薰香之飾。〔二九〕前過濯龍門上，〔三０〕見外家問起居，車如流水，馬如遊龍，倉頭衣綠懇，〔三一〕領袖正白，〔三二〕顧視御者，不及之。亦不譴怒，〔三三〕但絕其歲用，冀以默止讙耳。」〔三四〕書鈔卷一三九
　　上欲封諸舅，〔三五〕馬太后輒斷絕曰：「計之熟矣，勿有疑也。〔三六〕至孝之行，安親為上。〔三七〕今遭變異，穀價數倍，憂惶晝夜，不安坐臥，而欲封爵，違逆慈母之拳拳。〔三八〕吾素剛急，有胸中氣，不可不慎。〔三九〕穰歲之後，唯子之志，吾但當含飴弄孫，不能復知政。」類聚卷五一
　　後素謹慎，〔四０〕小感慨輒自責，如平生事舅姑。時新平主家御者失火，及北閣後殿，深以自過，起居不忻。至正月當上原陵，言我守備不精，慚見原陵，〔四一〕不上。御覽卷一三七
　　明德馬後置織室，〔四二〕蠶於濯龍中，數往來觀視，內以為娛樂，外以先女功。〔四三〕類聚卷六五
　　明德後詔書流布，咸稱至德，王主諸家，〔四四〕莫敢犯禁。廣平、鉅鹿、樂成王在邸，入問起居，帝望見車騎鞍勒皆純黑，〔四五〕無金銀綵飾，馬不踰六尺，〔四六〕於是以白太后，即賜錢各五百萬，於是施親戚，被服自如。〔四七〕御覽卷一五０
　　〔一〕「明德馬皇后」，馬援之小女，事詳范曄後漢書卷一０。汪文臺輯司馬彪續漢書卷一、張璠漢記亦略載其事。
　　〔二〕「卜者卦定釋蓍，仰天歎息」，聚珍本無「息」字，此二句下有「問之」一句。書鈔卷二三有「釋蓍歎息」一句，即本此二句。
　　〔三〕「不可言也」，書鈔卷二三引「相當大貴，不無言也」二句，當係括引。「無」字乃「可」字之訛。范曄後漢書明德馬皇后紀云：「後時年十歲，幹理家事，敕制僮御，內外諮稟，事同成人。……後嘗久病，太夫人令筮之，筮者曰：「此女雖有患狀而當大貴，兆不可言也。」後又呼相者使占諸女，見後，大驚曰：「我必為此女稱臣。然貴而少子，若養他子者得力，乃當踰於所生。」」汪文臺輯司馬彪續漢書卷一云：「母嘗使善卜者相後，曰：「此女必當大貴，遂為帝王妃，然而少子。」」
　　〔四〕「七尺二寸」，姚本、聚珍本同，書鈔卷二三、御覽卷一三七、萬花谷後集卷八引亦同，惟御覽卷三六七引作「七尺三寸」。按御覽卷三六七所引誤。范曄後漢書明德馬皇后紀亦云後「身長七尺二寸」。
　　〔五〕「方口美髮」，書鈔卷二三僅引此一句。
　　〔六〕「復出諸髮」，此句原無，御覽卷一三七引有，今據增補。
　　〔七〕「裝不求飾」，此句原無，書鈔卷二五引有，今據增補。
　　〔八〕「常稱疾而終身得意」，此條類聚卷一七，六帖卷三一，御覽卷三六五、卷三七三亦引，字句皆較簡略。
　　〔九〕「先人後己，發於至誠」，此條姚本、聚珍本皆未輯錄。類聚卷一五引續漢書云：「明德皇后馬氏……年十三，以選入太子宮，接侍同列而承至尊，先人後己，發於至誠，由是見寵。」
　　〔一０〕「薦達左右」，范曄後漢書明德馬皇后紀云：「顯宗即位，以後為貴人。時後前母姊女賈氏亦以選入，生肅宗。帝以後無子，命令養之。……後於是盡心撫育，勞悴過於所生。肅宗亦孝性淳篤，恩性天至，母子慈愛，始終無纖介之間。後常以皇嗣未廣，每懷憂歎，薦達左右，若恐不及。後宮有進見者，每加慰納。」類聚卷一五引續漢書載明德馬皇后事亦有「薦達左右」語。
　　〔一一〕「長秋宮」，范曄後漢書明德馬皇后紀李賢注云：「皇后所居宮也。長者，久也，秋者，萬物成熟之初也，故以名焉。請立皇后，不敢指言，故以宮稱之。」
　　〔一二〕「八妾」，漢書五行志上云：「春秋桓公十四年「八月壬申，御廩災」。……劉向以為御廩，夫人八妾所舂米之臧以奉宗廟者也。」顏師古注云：「一娶九女，正嫡一人，餘者妾也，故云八妾。」
　　〔一三〕「後夢有小蟲飛無數隨著身」，此句姚本、聚珍本作「夢有小飛蟲萬數隨著身」，御覽卷九四四引同。書鈔卷二三僅引「夢飛蟲著身」一句。
　　〔一四〕「復飛出」，「出」字姚本、聚珍本作「去」，御覽卷九四四、事類賦卷三０引同。此條書鈔卷一０亦引，字句較為簡略。
　　〔一五〕「譴敕令與諸舍相望也」，此條御覽卷七００引作「明德馬皇后既處椒房，太官上飯，重加幕覆，輒撤去」。聚珍本即據御覽卷七００輯錄，僅刪去「明德馬皇后」五字。
　　〔一六〕「不喜出入游觀」，書鈔卷二三僅引「不喜遊觀」一句。
　　〔一七〕「希嘗臨御涜牖」，「嘗」字姚本、聚珍本作「常」，初學記卷一０引同。按二字古通。「牖」字姚本、聚珍本作「望」，初學記卷一０引同。御覽卷一三七引續漢書載孝明馬皇后事云：「性不喜出入遊觀，未嘗臨御瞞牖。」
　　〔一八〕「諸主朝望見」，「主」字姚本作「王」，書鈔一二九、御覽卷六九三引同。按「主」字是，聚珍本作「主」。范曄後漢書明德馬皇后紀云：「朔望諸姬主朝請，望見後袍衣疏麤，反以為綺縠，就視，乃笑。後辭曰：「此繒特宜染色，故用之耳。」六宮莫不歎息。」益可證「主」字是。汪文臺輯司馬彪續漢書卷一載此事云：「諸王親家朝請，望見後裙極麤疏，以為綺，就視，乃笑。後曰：「此繒染色好，故用之耳。」老人知者，無不歎息。」
　　〔一九〕「上令太夫人及兄弟得入見」，玉海卷一五九亦引此條，字句較為簡略。
　　〔二０〕「馬防」，此二字原無，書鈔卷六三引有，今據增補。
　　〔二一〕「訖永平世不遷」，「遷」字御覽卷二四一引作「轉」。聚珍本注云：「以上明帝時事。」類聚卷一五引續漢書載明德馬皇后事云：「後志在克己輔上，不以私家干朝庭。兄為虎賁中郎將，兩弟黃門郎，訖永平世不遷。」事又見初學記卷一０、御覽卷一三七所引續漢書。
　　〔二二〕「時上欲封諸舅」，「上」指章帝。范曄後漢書明德馬皇后紀云：「建初元年，帝欲封諸舅，太后不聽。」
　　〔二三〕「太后」，此二字聚珍本重，屬下句讀。
　　〔二四〕「太后詔曰」，此句原作「明德後曰」，今據姚本和初學記卷一０引校改。
　　〔二五〕「吾萬乘主」，書鈔卷二五引同。姚本、聚珍本「乘」字下有「之」字，初學記卷一０引亦有「之」字。
　　〔二六〕「欲身率眾」，此句原無，姚本、聚珍本亦未輯錄，書鈔卷二五引有此句，今據增補。
　　〔二七〕「身服大練縑裙」，此句原作「身服大縑」，姚本、聚珍本作「身衣大練縑裙」，初學記卷一０引同，今據增補「練」、「裙」二字。
　　〔二八〕「食不求所甘」，此句原無，姚本、聚珍本有，初學記卷一０引亦有此句，今據增補。
　　〔二九〕「傍人皆」，原無此三字，姚本、聚珍本有，初學記卷一０引亦有此三字，今據增補。
　　〔三０〕「濯龍」，通鑑卷四六胡三省注云：「續漢志：「濯龍，園名，近北宮。」」
　　〔三一〕「綠懇」，范曄後漢書明德馬皇后紀李賢注云：「懇，臂衣，今之臂韝，以縛左右手，於事便也。」通鑑卷四六胡三省注云：「余據字書，臂儂之儂從革，此懇從衣，釋單衣也，皆音古侯翻。」按「韝」與「懇」音同字通，「韝」亦作「儂」。「綠懇」即謂綠色臂衣。
　　〔三二〕「領袖正白」，通鑑卷四六胡三省注云：「言其新潔無垢污也。」
　　〔三三〕「亦」，原作「遂」，聚珍本作「亦」，類聚卷九三引同，今從改。
　　〔三四〕「冀以默止讙耳」，范曄後漢書明德馬皇后紀云：建初二年，「大旱，言事者以為不封外戚之故，有司因此上奏，宜依舊典。太后詔曰：「凡言事者皆欲媚朕以要福耳。……吾為天下母，而身服大練，食不求甘，左右但著帛布，無香薰之飾者，欲身率下也。以為外親見之，當傷心自敕，但笑言太后素好儉。前過濯龍門上，見外家問起居者，車如流水，馬如游龍，倉頭衣綠懇，領袖正白。顧視御者，不及遠矣。故不加譴怒，但絕歲用而已，冀以默愧其心，而猶懈怠，無憂國忘家之慮。……」固不許。」御覽卷一三七引續漢書云：「太后素自喜儉，前過濯龍門上，見外家問起居，車如流水馬如龍，蒼頭衣綠懇直領，領袖正白。顧視旁御者，遠不及也。亦不譴怒，但絕其歲用，冀以嘿止諠耳。」可與此相參證。
　　〔三五〕「上欲封諸舅」，據通鑑卷四六，此為章帝建初二年時事。
　　〔三六〕「勿有疑也」，原脫「勿」、「也」二字，姚本、聚珍本有此二字，范曄後漢書明德馬皇后紀、通鑑卷四六同，今據增補。
　　〔三七〕「至孝之行，安親為上」，通鑑卷四六胡三省注引揚子云：「孝莫大於寧親，寧親莫大於四表之驩心。」
　　〔三八〕「拳拳」，范曄後漢書明德馬皇后紀李賢注云：「拳拳猶勤勤也。」
　　〔三九〕「慎」，范曄後漢書明德馬皇后紀、通鑑卷四六作「順」。
　　〔四０〕「後素謹慎」，書鈔卷二六有「太后慎謹」一句，當係東觀漢記馬皇后傳中語。此句上原引有以下一段文字：「後長七尺二寸，青白色，方口美髮，為四起大髻，但以髮成，尚有餘，繞結三匝，復出諸髮。眉不施黛，獨左眉角小缺，補之如粟。」因與上文重出，今刪去。
　　〔四一〕「原陵」，光武帝之陵。范曄後漢書明帝紀云：中元二年「三月丁卯，葬光武皇帝於原陵」。李賢注引帝王世紀云：「原陵方三百二十步，高六丈，在臨平亭東南，去洛陽十五里。」
　　〔四二〕「織室」，西漢時少府下有東織、西織，成帝河平元年省東織，更名西織為織室。掌皇室絲帛的織造和染色。
　　〔四三〕「外以先女功」，此條書鈔卷二六，初學記卷一０、卷一四，類聚卷三九，六帖卷三六，御覽卷八二五亦引，字句皆較此簡略。
　　〔四四〕「王主諸家」，御覽卷八九四引作「王主諸處」，聚珍本未輯此句。
　　〔四五〕「黑」，原誤作「墨」，姚本、聚珍本作「黑」，書鈔卷一二六兩引，類聚卷四五，御覽卷三五八、卷八九四皆一引，均作「黑」，今據改正。
　　〔四六〕「不」，此字原脫，聚珍本有，類聚卷四五，御覽卷三五八、卷八九四引亦有，今據增補。
　　〔四七〕「於是施親戚，被服自如」，此二句聚珍本未輯錄。

　　進止得適，人事修備。〔二〕書鈔卷二五後性敏給。〔三〕書鈔卷二五
　　〔一〕「章德竇皇后」，大司空竇融之曾孫，竇勳之女，事詳范曄後漢書卷一０章德竇皇后紀。汪文臺輯司馬彪續漢書卷一亦略載其事。
　　〔二〕「進止得適，人事修備」此條姚本、聚珍本皆未輯錄。御覽卷一三七引續漢書云：「孝章章德竇皇后，右扶風平陵人，竇勳之女。……母沘陽公主欲內之，帝聞後有才色，數以問諸家。建初二年，後與女弟隨主入見長樂宮，進止得適，人事修備。」
　　〔三〕「後性敏給」，此條姚本、聚珍本皆未輯錄。范曄後漢書章德竇皇后紀云：竇皇后「入掖庭，見於北宮章德殿。後性敏給，傾心承接，稱譽日聞。明年，遂立為皇后」。御覽卷一三七引續漢書載竇皇后事亦有「後性敏給」之語。

　　敬隱宋後以王莽末年生，〔一〕遭世倉卒，其母不舉，棄之南山下。時天寒，冬十一月，再宿不死。外家出過於道南，聞有兒啼聲，憐之，因往就視，有飛鳥紆翼覆之，沙石滿其口鼻，能喘，心怪偉之，以有神靈，遂取而持歸養，長至年十三歲，乃以歸宋氏。御覽卷三六一章帝宋貴人，時竇皇后內寵方盛，以貴人名族，節操高妙，心內害之，欲為萬世長計，陰設方略，讒毀貴人，由是母子見疏。數月，誣奏貴人使婢為蠱道祝詛，七年，遂被譖暴卒。〔二〕御覽卷一四四
　　〔一〕「敬隱宋後」，父宋楊，永平末年，選入太子宮，章帝即位，立為貴人，生慶，立為皇太子。旋以讒廢，貴人自殺。後殤帝卒，立慶長子祜為帝，是為安帝。建光元年三月，追尊祖妣宋貴人曰敬隱皇后。事見范曄後漢書清河孝王慶傳、安帝紀，又見汪文臺輯司馬彪續漢書卷一。
　　〔二〕「遂被譖暴卒」，事詳范曄後漢書清河孝王慶傳。章德竇皇后紀亦略載其事。此條永樂大典卷二九七二亦引，字句全同。
　　孝和陰皇后孝和陰皇后，〔一〕聰慧敏達，有才能，善史書。永元二年，〔二〕選入掖庭，為貴人，託以先後近屬，故有寵〔三〕御覽卷一四四巫蠱咒詛。〔四〕書鈔卷二六
　　〔一〕「孝和陰皇后」，光烈陰皇后兄執金吾陰識之曾孫，吳房侯陰綱之女，事詳范曄後漢書卷一０和帝陰皇后紀。汪文臺輯司馬彪續漢書卷一亦略載其事。
　　〔二〕「永元二年」，范曄後漢書和帝陰皇后紀云：「後少聰慧，善書藝。永元四年，選入掖庭，以先後近屬，故得為貴人，有殊寵。」御覽卷一三七引續漢書云：「孝和陰皇后，吳房侯綱之女也。後為人聰惠，有才能。永元四年，選入掖庭為貴人，以託先後近屬，故有異寵。」此雲「二年」，而范書、司馬彪書雲「四年」，疑當作「四年」。
　　〔三〕「故有寵」，此條永樂大典卷二九七二亦引，字句全同。
　　〔四〕「巫蠱溝詛」，此句姚本、聚珍本皆未輯錄。范曄後漢書和帝陰皇后紀云：「自和熹鄧後入宮，愛寵稍衰，數有恚恨。後外祖母鄧朱出入宮掖。十四年夏，有言後與朱共挾巫蠱道，事發覺，帝遂使中常待張慎與尚書陳褒於掖庭獄雜考案之。朱及二子奉、毅與後弟軼、輔、敞辭語相連及，以為祠祭祝詛，大逆無道。奉、毅、輔考死獄中。帝使司徒魯恭持節賜後策，上璽綬，遷於桐宮，以憂死。」

　　和熹鄧後年五歲，〔二〕太夫人為剪髮，〔三〕夫人年老目冥，〔四〕並中後額，雖痛忍而不言，〔五〕一額盡傷。左右怪而問之，後言：「夫人哀我為斷髮，難傷老人意，故忍之耳。」〔六〕御覽卷一三七和熹皇后六歲，諸兄持後髮，後曰：「身體髮膚，受之父母，不敢毀傷，孝之始也，奈何弄人髮乎？」〔七〕類聚卷一七
　　六歲能書。〔八〕書鈔卷二五
　　諸兄讀經，難問其意。〔九〕書鈔卷二六
　　和熹鄧後七歲讀論語，志在書傳，母常非之曰：「當習女工，今不是務，寧當學博士耶？」後重違母意，晝則縫紉，夜私買脂燭讀經傳，宗族外內皆號曰「諸生」。〔一０〕御覽卷六一四
　　和熹鄧皇后嘗夢捫天體，蕩蕩正青，滑如磄[石弟]，〔一一〕有若鍾乳，後仰嗽之。〔一二〕以訊占夢，言堯夢攀天而上，〔一三〕湯夢及天舐之，〔一四〕皆聖主之夢。〔一五〕御覽卷三九八
　　博覽五經傳記。〔一六〕書鈔卷二六
　　和熹鄧後遜位，手書謝表，深陳德薄，不足以奉承宗廟，充少君之位。〔一七〕書鈔卷一０三
　　和熹鄧後即位，萬國貢獻悉禁絕，惟歲時供紙墨而已。〔一八〕初學記卷二一
　　鄧太后賜馮貴人步搖一具。〔一九〕類聚卷七０
　　和熹後時，新遭大憂，法禁未設，宮中亡大珠一篋，〔二０〕主名不立。太后念欲下掖庭考問之，恐有無辜僵仆者，乃親自臨見宮人，一一閱問，察其顏色，開示恩信。宮人盜者，即時其服，不加鞭箠，不敢隱情，〔二一〕宮人驚，咸稱神明。〔二二〕御覽卷一三七、卷八０二
　　鄧太后雅性不好淫祀。〔二三〕范曄後漢書卷四殤帝紀李賢注
　　鄧太后臨朝，上林鷹犬，悉斥放之。〔二四〕類聚卷九一
　　下□尚書曰：〔二五〕「國家離亂，大匇未安，黃門鼓吹，曷有燕樂之志。欲罷黃門鼓吹。」〔二六〕書鈔卷一三０
　　和熹鄧後稱制，〔二七〕永初二年三月，〔二八〕京師旱，至五月朔，太后幸雒陽寺，省庶獄，舉冤囚。徒杜泠不殺人，〔二九〕自誣，被掠羸困，使輿見，〔三０〕畏吏，不敢自理。〔三一〕吏將去，微疾舉頸，若欲有言，〔三二〕太后察視覺之，即呼還問狀，遂信，〔三三〕即時收令下獄抵罪，尹左遷。行未還宮，澍雨大降。類聚卷一００
　　鄧太后嘗體不安，〔三四〕左右憂惶，至令禱祠，願以人為代。太后聞之，即譴怒，敕掖庭令以下：「何故乃有此不祥之言？」左右咸流涕，歎太后臨大病，不自顧，而念兆民。後病瘳，豈非天地之應與？〔三五〕御覽卷五二九
　　和熹鄧後自遭大憂，〔三六〕及新野君仍喪，〔三七〕諸兄常悲傷思慕，羸瘦骨立，不能自勝。〔三八〕御覽卷三七八
　　〔一〕「和熹鄧皇后」，名綏，太傳鄧禹之孫，護羌校尉鄧訓之女，事詳范曄後漢書和熹鄧皇后紀。汪文臺輯司馬彪續漢書卷一亦略載其事。范書皇后紀論云：「初平中，蔡邕始追正和熹之謚，其安思、順烈以下，皆依而加焉。」李賢注引蔡邕集謚議云：「漢世母氏無謚，至於明帝始建光烈之稱，是後轉因帝號加之以德，上下優劣，混而為一，違禮「大行受大名，小行受小名」之制。謚法「有功安人曰熹」。帝後一體，禮亦宜同。大行皇太后謚宜為和熹」。
　　〔二〕「和熹鄧後年五歲」，此句原無「和熹鄧」三字，御覽卷三八四引有，今據增補。此句御覽卷三六四引作「和熹皇后年五歲」。
　　〔三〕「剪」，書鈔卷二五引作「剃」，御覽卷三八四引作「斷」，於義皆通。
　　〔四〕「夫人年老目冥」，「老」字御覽卷三八四引作「耆」。「冥」字原誤作「寔」，聚珍本作「冥」，御覽卷三六四、卷三八四引亦作「冥」，字尚不誤，今據校正。
　　〔五〕「而」，原無此字，御覽卷三八四引有，今據增補。
　　〔六〕「故忍之耳」，此句下尚引有以下一段文字：「及為太后，時宮中亡大珠一筐。太后念欲下掖庭考問之，恐有無辜僵仆者，乃親自臨見宮人閱問，動察顏色，開示恩信，宮人即時首服，不加鞭箠，不敢隱情，宮人驚，咸稱神明。」已移至下文。范曄後漢書和熹鄧皇后紀云：「後年五歲，太傅夫人愛之，自為剪髮。夫人年高目冥，誤傷後額，忍痛不言。左右見者怪而問之，後曰：「非不痛也，太夫人哀憐為斷髮，難傷老人意，故忍之耳。」」可與此互證。
　　〔七〕「奈何弄人髮乎」，此條文字御覽卷三七三亦引，字句微異。
　　〔八〕「六歲能書」，此句姚本、聚珍本皆未輯錄。范曄後漢書和熹鄧皇后紀云：「六歲能史書，十二通詩、論語。」此句有節刪。
　　〔九〕「諸兄讀經，難問其意」，此二句姚本、聚珍本皆未輯錄。范曄後漢書和熹鄧皇后紀云：「諸兄每讀經傳，輒下意難問。」
　　〔一０〕「宗族外內皆號曰「諸生」」，書鈔卷二六引「皆號諸生」一句，當即出此。御覽卷一三七引續漢書載和熹鄧皇后事云：「後七歲讀論語，十二歲通詩，諸兄讀經，輒難問微意，志在書傳。母非之曰：「當習女工，以供衣服，今不是務，汝當舉博士耶？」後重違母意，則縫綻極女工事，暮夜，私買脂燭讀經傳，宗族內外皆號曰「諸生」。」可與此互證。范曄後漢書和熹鄧皇后紀亦有相類記載。
　　〔一一〕「滑如磄[石弟]」，姚本、聚珍本無「如磄[石弟]」三字。「磄[石弟]」，怪石。「[石弟]」與「磃」通。
　　〔一二〕「後仰嗽之」，「後」字原誤作「若」，姚本、聚珍本云：「後仰唿之。」類聚卷七九引同，今據校正。書鈔卷二三引「夢捫天仰嗽」一句，係括引大意。此句范曄後漢書和熹鄧皇后紀作「乃仰嗽飲之。」
　　〔一三〕「言堯夢攀天而上」，王先謙後漢書和熹鄧皇后紀集解載惠棟說引周宣夢書云：「昔聖帝明皇之時，神氣昭然先見。故堯夢乘龍上天，湯夢布令天下，後皆有天下。」
　　〔一四〕「湯夢及天舐之」，此句原脫誤作「湯反天砥之」，姚本、聚珍本作「湯夢及天舐之」，今據校正。范曄後漢書和熹鄧皇后紀云：「湯夢及天而咶之。」「咶」與「舐」通。
　　〔一五〕「皆聖主之夢」，此句上姚本、聚珍本有「此」字，類聚卷七九引同。此句下姚本、聚珍本有「吉不可言」一句，不知從何書輯錄。范曄後漢書和熹鄧皇后紀有此句。據范書和熹鄧皇后紀，永元七年，後與諸家子俱選入宮，八年冬，入掖庭為貴人，時年十六。
　　〔一六〕「博覽五經傳記」，此條姚本、聚珍本皆未輯錄。御覽卷一三七引續漢書載和熹鄧皇后事云：「後自入宮，遂博覽五經傳記。」
　　〔一七〕「充少君之位」，范曄後漢書和熹鄧皇后紀云：永元「十四年夏，陰後以巫蠱事廢，後請救不能得，帝便屬意焉。後愈稱疾篤，深自閉絕。……至冬，立為皇后，辭讓者三，然後即位。手書謝表，深陳德薄，不足以充小君之選」。
　　〔一八〕「惟歲時供紙墨而已」，御覽卷六０五亦引此條，字句全同。聚珍本把此條連綴於下條之後，並注云此為殤帝延平元年事。按聚珍本編排失次，注文亦誤。范曄後漢書和熹鄧皇后紀云：永元十四年冬，鄧貴人立為皇后。「是時方國貢獻，競求珍麗之物，自後即位，悉令禁絕，歲時但供紙墨而已。」通鑑卷四八亦將此事繫於永元十四年，可見鄧後令萬國僅歲供紙墨事在和帝時。
　　〔一九〕「鄧太后賜馮貴人步搖一具」，「馮」字原誤作「馬」，姚本、聚珍本作「馮」，今據改正。元興元年，和帝卒，葬後，宮人並歸園，馮貴人王赤綬，以未有頭上步搖、環珮，加賜各一具。見范曄後漢書和熹鄧皇后紀。釋名釋首飾云：「步搖，上有垂珠，步則搖動也。」司馬彪續漢書輿服志下云：「步搖以黃金為山題，貫白珠為桂枝相繆，一爵九華，熊、虎、赤羆、天鹿、辟邪、南山豐大特六獸，詩所謂「副笄六珈」者。諸爵獸皆以翡翠為毛羽。金題，白珠璫繞，以翡翠為華雲。」
　　〔二０〕「篋」，竹笥。
　　〔二一〕「不敢隱情」，書鈔卷二五有此一句，當即東觀漢記鄧太后事。
　　〔二二〕「咸稱神明」，御覽卷一三七引云：「及為太后，時宮中亡大珠一筐」云云，詳見上文注〔六〕。又卷八０二引云：「和熹後時，新遭大憂，法禁未設，宮中亡大珠一篋，主名不立。太后乃親自臨見宮人，一一問閱，察其顏色，開示恩信。宮人盜者，即時首服。」此條即綜合兩處所引輯錄。范曄後漢書和熹鄧皇后紀亦略載此事。通鑑卷四八將此事繫於元興元年十二月殤帝初即位時。
　　〔二三〕「鄧太后雅性不好淫祀」，范曄後漢書殤帝紀延平元年載：「夏四月庚申，詔罷祀官不在祀典者。」其下李賢即引此條文字作注。和熹鄧皇后紀載：殤帝即位，鄧太后臨朝，「常以鬼神難徵，淫祀無福，乃詔有司罷諸祠官不合典禮者。」由此看來，此句當繫於殤帝延平元年。而聚珍本繫於下文鄧太后省庶獄，舉冤囚，澍雨大降一條後，以為安帝永初年間事，與史不符。書鈔卷二三有「不好淫祀」一句，即係東觀漢記鄧太后事。東漢會要卷五引東觀漢記云：「鄧太后性不好淫祀。」
　　〔二四〕「悉斥放之」，「放」字御覽卷九二六、事類賦卷一八引作「賣」。范曄後漢書和熹鄧皇后紀云：「悉斥賣上林鷹犬。」通鑑卷四九將此事繫於殤帝延平元年六月。胡三省注云：「東都亦有上林苑，在雒陽西。「斥」，開也，棄也。」
　　〔二五〕「下囗尚書曰」，此句有脫誤，無從校正。此句上冠有「東觀記云：和熹後傳雲」九字，知「下囗尚書曰」云云為和熹鄧皇后傳中文字。
　　〔二六〕「欲罷黃門鼓吹」，范曄後漢書安帝紀永初元年九月載：「壬午，詔太僕、少府減黃門鼓吹，以補羽林士。」又見通鑑卷四九。疑此鄧太后命罷黃門鼓吹與范書安帝紀永初元年所載為同一事。通鑑卷四九胡三省注云：「漢官儀曰：「黃門鼓吹，百四十五人。羽林左監主羽林八百人，右監主九百人。」杜佑曰：「漢代有黃門鼓吹，享宴食舉樂十三曲，與魏代鼓吹、長簫伎錄，並雲絲竹合作，執節者歌。」」姚本、聚珍本皆未收此條。聚珍本樂志有「國家離亂，大匇未安，黃門舊有鼓吹，今宜罷去」一條，係輯自陳禹謨刻本書鈔卷一三０。陳本經過竄改，不足為據；且此條為鄧太后詔中語，據孔廣陶校注本書鈔所引，不應入樂志。
　　〔二七〕「和熹鄧後稱制」，此句書鈔卷二三引作「太后臨朝」。
　　〔二八〕「永初二年三月」，此句原無，御覽卷一一、事類賦卷三引有，今據增補。
　　〔二九〕「徒杜泠不殺人」，原無「徒」字，御覽卷六四二引有，今據增補。「泠」，姚本、聚珍本作「冷」，御覽卷六四二引作「洽」。
　　〔三０〕「使輿見」，「輿」字原誤作「興」。姚本云：「使輿見。」聚珍本云：「便輿見。」今據改正。御覽卷六四二引作「便與見」，「與」字亦誤。通鑑卷四九云：永初二年「五月丙寅，皇太后幸雒陽寺，及若盧獄，錄囚徒。雒陽有囚，實不殺人而被考自誣，羸困輿見。」胡三省注云：「輿，箯輿也。獄囚被掠委困者，以箯輿處之。」箯輿編竹木為之。
　　〔三一〕「自理」，此二字御覽卷六四二引作「白」。
　　〔三二〕「微疾舉頸，若欲有言」，此二句御覽卷六四二引作「舉頭若有言」。
　　〔三三〕「遂信」，姚本同，聚珍本作「遂得申理」，御覽卷六四二引作「遂得申列」。
　　〔三四〕「鄧太后嘗體不安」，事在安帝永初三年秋，見范曄後漢書和熹鄧皇后紀。
　　〔三五〕「豈非天地之應與」，此條孔廣陶校注本書鈔卷九０兩引，一引云：「以人為代。」一引云：「和熹鄧皇后嘗體不安，左右憂惶，至令禱祠，願以身為牲。後即譴怒止之，後疾遂瘳。」陳禹謨刻本書鈔卷九０亦兩引此條，一引云：「以人為代。」另一引云：「鄧太后嘗體不安，左右憂惶，至令禱祠，願以身代牲。太后聞之，甚怒，即敕令禁止，以為何故乃有此不祥之言。左右咸流涕，嘆息曰：「太后臨大病，不自顧，而念兆民。」後病遂瘳，豈非天地之應與？」其下注「補」字，即謂此條文字已據他書增補。姚本、聚珍本即據陳刻本輯錄，所不同者，一二字而已。
　　〔三六〕「自遭大憂」，謂和帝、殤帝卒。
　　〔三七〕「新野君」，和熹鄧皇后母陰氏。范曄後漢書安帝紀永初元年載：「六月戊申，爵皇太后母陰氏為新野君。」又永初四年載：「冬十月甲戌，新野君陰氏薨。」陰氏卒後謚曰敬君。「仍」，重也，再也。
　　〔三八〕「不能自勝」，此條御覽卷三八六亦引，字句稍略。范曄後漢書和熹鄧皇后紀云：「及新野君薨，太后自侍疾病，至乎終盡，憂哀毀損，事加於常。」又鄧騭傳云：永初「四年，母新野君寢病，騭兄弟並上書求還侍養。太后以閶最少，孝行尤著，特聽之，賜安車駟馬。及新野君薨，騭等復乞身行服，章連上，太后許之。騭等既還里第，並居冢次。閶至孝骨立，有聞當時」。

〔01〕　「安思閻皇后」，名姬，閻暢之女，事詳范曄後漢書卷一０安思閻皇后紀。汪文臺輯司馬彪續漢書卷一亦略載其事。史通古今正史篇敘東觀漢記遞修經過云：「至元嘉元年，復令太中大夫邊韶、大軍營司馬崔寔、議郎朱穆、曹壽雜作孝穆、崇二皇及順烈皇后傳，又增外戚傳入安思等後。」據此可知東觀漢記外戚傳中有安思閻皇后傳。此傳文字今全佚，僅存其目。

　　有光景之祥。〔二〕書鈔卷二三九歲誦論語。〔三〕書鈔卷二五孝順梁皇后，〔四〕永建三年春三月丙午，〔五〕選入掖庭。〔六〕相工茅通見之，〔七〕瞿然驚駭，卻再拜賀曰：「此所謂日角偃月，〔八〕相之極貴，臣所未嘗見。」〔九〕太史卜之，兆得壽房，〔一０〕又筮之，得坤之比。〔一一〕御覽卷七二七
　　順帝陽嘉元年，立順烈皇后。是時自冬至春不雨，尊后之日，嘉澍沾渥。〔一二〕御覽卷一０
　　太后攝政。〔一三〕書鈔卷二三
　　〔一〕「順烈梁皇后」，名妠，大將軍梁商之女，事詳范曄後漢書卷一０順烈梁皇后紀。汪文臺輯司馬彪續漢書卷一亦略載其事。御覽卷一三七引續漢書載梁皇后事云：「和平元年崩，群臣奏謚曰順烈皇后，合葬憲陵。」據史通古今正史篇所載，順烈梁皇后傳是桓帝元嘉元年令太中大夫邊韶、大軍營司馬崔寔、議郎朱穆、曹壽等人所作。
　　〔二〕「有光景之祥」，此條姚本、聚珍本皆未輯錄。范曄後漢書順烈梁皇后紀云：「後生，有光景之祥。」御覽卷一三七引續漢書云：「梁皇后，大將軍商女，後有光景之祥。」
　　〔三〕「九歲誦論語」，此條姚本、聚珍本皆未輯錄。按范曄後漢書順烈梁皇后紀云：梁皇后「少善女工，好史書，九歲能誦論語，治韓詩，大義略舉」。御覽卷一三七引續漢書云：梁皇后「既有女工之巧，尤好史書學問之事。九歲能誦孝經、論語，遂治韓詩，大義略舉」。
　　〔四〕「孝順梁皇后」，類聚卷七五引作「孝順梁後」。按「孝順」二字當作「順烈」，初學記卷一０引「順烈梁皇后傳曰」云云，可證。
　　〔五〕「三月丙午」，姚本、聚珍本作「三月丙申」，初學記卷一０引同。按永建三年三月辛丑朔，丙午、丙申日均在三月。
　　〔六〕「選入掖庭」，時梁皇后十三歲，見范曄後漢書順烈梁皇后紀。
　　〔七〕「茅通」，原脫「茅」字，姚本、聚珍本有，初學記卷一０引亦有，今據增補。范曄後漢書順烈梁皇后紀、御覽卷一三七引續漢書皆有「相工茅通」之語。類聚卷七五引作「萊通」，誤。
　　〔八〕「此所謂日角偃月」，書鈔卷二三有「日角偃月」一句，當出東觀漢記順烈梁皇后傳。
　　〔九〕「臣所未嘗見」，此句下姚本，聚珍本有「也」字，初學記卷一０、類聚卷七五引同。
　　〔一０〕「壽房」，原作「戴房」，誤。聚珍本作「壽房」，范曄後漢書順烈梁皇后紀同，今據改正。據范書順烈梁皇后紀載，梁皇后先為貴人，陽嘉元年，於壽安殿立為皇后，與「兆得壽房」相應。
　　〔一一〕「得坤之比」，范曄後漢書順烈梁皇后紀李賢注云：「易坤卦六五爻，變而之比，比九五，象曰：「顯比之吉，位正中也。」九五居得其位，下應於上，故吉。」
　　〔一二〕「嘉澍沾渥」，書鈔卷二三僅引此一句。
　　〔一三〕「太后攝政」，書鈔卷二三引此句，孔廣陶注云：「是孝順梁皇后事。」今據孔注把此句置於順烈梁皇后傳內。御覽卷一三七引續漢書載梁皇后事云：「陽嘉元年，立為皇后。沖帝在襁褓，太后攝政。」

　　竇章女，順帝初，入掖庭為貴人，早卒。帝追思之，詔史官樹碑頌德，章自為之辭。〔02〕御覽卷五八九
〔01〕　「竇貴人」，范曄後漢書卷二三竇章傳略載其事。
〔02〕　「章自為之辭」，「章」字姚本、聚珍本作「帝」。范曄後漢書竇章傳云：「順帝初，章女年十二，能屬文，以才貌選入掖庭，有寵，與梁皇后並為貴人。……貴人早卒，帝追思之無已，詔史官樹碑頌德，章自為之辭。」

　　申貴人生孝穆皇帝，〔二〕趙夫人為穆皇后，〔三〕匽夫人生桓帝。帝既立，追謚趙夫人為穆皇后，匽夫人為博園貴人。〔四〕和平元年，桓帝詔曰：「博園匽貴人履高明之懿德，資淑美之嘉會，與天合靈，篤生朕躬，「欲報之德」，〔五〕詩所感歎，今以貴人為孝崇皇后。」〔六〕御覽卷一四四
〔一〕「孝崇匽皇后」，名明，為蠡吾侯劉翼媵妾，生桓帝，事詳范曄後漢書卷一０孝崇匽皇后紀。汪文臺輯司馬彪續漢書卷一亦略載其事。
　　〔二〕「申貴人生孝穆皇帝」，聚珍本無「帝」字。「申貴人」，為章帝貴人。「孝穆皇帝」，即章帝子河間孝王劉開。
　　〔三〕「趙夫人為穆皇后」，此句聚珍本作「趙夫人生孝崇皇」。孝崇皇即蠡吾侯劉翼。范曄後漢書桓帝紀本初元年載：「九月戊戌，追尊皇祖河間孝王曰孝穆皇，夫人趙氏曰孝穆皇后，皇考蠡吾侯曰孝崇皇。」
　　〔四〕「匽夫人為博園貴人」，事在本初元年十月，見范曄後漢書桓帝紀。李賢注云：「博本漢蠡吾縣之地也。帝既追尊父為孝崇皇，其陵曰博陵，置園廟焉，故曰博園，在今瀛州博野縣西。貴人位次皇后，金印紫綬。」
　　〔五〕「欲報之德」，詩小雅蓼莪篇云：「父兮生我，母兮鞠我。拊我畜我，長我育我。顧我復我，出入腹我。欲報之德，昊天罔極。」
　　〔六〕「今以貴人為孝崇皇后」，范曄後漢書桓帝紀和平元年載：「夏五月庚辰，尊博園匽貴人曰孝崇皇后。」則桓帝此詔當在和平元年五月。此條永樂大典卷二九七二亦引，字句全同。

　　孝桓帝鄧後，字猛，〔02〕父香，早死，猛母宣改嫁為掖庭民梁紀妻。紀者，襄城君孫壽之舅也。〔03〕壽引進令入掖庭，得寵為貴人，故冒姓為梁氏。〔04〕御覽卷一四四
〔01〕　「孝桓鄧皇后」，事詳范曄後漢書卷一０桓帝鄧皇后紀。汪文臺輯司馬彪續漢書卷一亦略載其事。
〔02〕　「鄧後，字猛」，范曄後漢書桓帝鄧皇后紀雲「鄧皇后諱猛女」，御覽卷一三七引續漢書亦云「鄧皇后字猛女」。
〔03〕　「襄城君孫壽」，永樂大典卷二九七二誤引作「襄城君縣壽」，聚珍本作「襄成縣君孫壽」。「孫壽」，大將軍梁翼妻。范曄後漢書冀梁傳云：桓帝時，「弘農人宰宣素性佞邪，欲取媚於冀，乃上言大將軍有周公之功，今既封諸子，則其妻宜為邑君，詔遂封冀妻孫壽為襄城君，兼食陽翟租，歲入五千萬，加賜赤紱，比長公主」。「舅」，原誤作「男」，永樂大典卷二九七二引同誤，聚珍本作「舅」，范書桓帝鄧皇后紀同，今據改正。
〔04〕　「故冒姓為梁氏」，范曄後漢書桓帝鄧皇后紀云：鄧皇后，「和熹皇后從兄子鄧香之女也。母宣，初適香，生後，改嫁梁紀。……後少孤，隨母為居，因冒姓梁氏。……梁冀誅，立後為皇后。帝惡梁氏，改姓為薄，封后母宣為長安君。（延熹）四年，有司奏後本郎中鄧香之女，不宜改易它姓，於是復為鄧氏」。

　　左道。〔02〕書鈔卷二六
〔01〕　「靈帝宋皇后」，章帝宋貴人之從曾孫，宋酆之女，事詳范曄後漢書卷一０靈帝宋皇后紀。汪文臺輯司馬彪續漢書卷一亦略載其事。
〔02〕　「左道」，范曄後漢書靈帝宋皇后紀云：「後無寵而居正位，後幸姬眾，共譖毀。初，中常侍王甫枉誅勃海王悝及妃宋氏，妃即後之姑也。甫恐後怨之，乃與太中大夫程阿共構言皇后挾左道祝詛，帝信之。光和元年，遂策收璽綬。後自致暴室，以憂死。」

　　長七尺一寸。〔02〕書鈔卷二三
〔01〕　「靈思何皇后」，事詳范曄後漢書卷一０靈思何皇后紀。汪文臺輯司馬彪續漢書卷一亦略載其事。
〔02〕　「長七尺一寸」，范曄後漢書靈思何皇后紀云：何皇后「家本屠者，以選入掖庭，長七尺一寸」。
