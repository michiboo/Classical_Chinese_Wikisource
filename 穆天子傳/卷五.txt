
¤古文
珤處曰：天子四日休於濩澤〈今平陽濩澤縣是也。濩音獲〉，於是射鳥獵獸。
丁丑，天子□雨乃至，𨝋父自圃鄭來謁〈鄭有圃田，因雲圃鄭。謁，告也〉，留昆歸玉百枚〈留昆國，見《紀年》〉，陖翟致賂〈陖翟，隗姓，國也，音峻〉，良馬百駟〈《傳》曰「文馬百駟」〉，歸畢之珤〈畢，國名。言翟前取此珤也〉，以詰其成〈成，謂罕也。詰，猶責也〉。陖子𠷎胡□東牡〈夷狄有德者稱子。疇，胡名〉，見許男於洧上〈男，爵也。許國，今許昌縣洧水之所在。音羽美反〉。𨝋父以天子命辭曰：「去茲羔，用玉帛見〈禮，男執蒲璧，許男欲崇謙，故執羔也〉。」許男不敢辭〈奉王命〉，還取束帛加璧，□毛公舉幣玉〈毛公，即毛班也〉。是日也，天子飲許男於洧上。天子曰：「朕非許邦而恤百姓□也。咎氏宴飲毋有禮〈禮，天子稱異姓諸侯為伯舅，燕者私會，不欲崇禮敬也。《管子》曰「伯舅無下拜」，字亦作咎，咎猶舅也〉。許男不敢辭。」升坐於出尊〈《禮記》曰「反坫出尊」，唯兩君為好。既獻反爵，坫上出尊，蓋此之類也。坐之於尊邊，使為酒魁，欲以盡歡酣也〉，乃用宴樂〈言曲宴也〉。天子賜許男駿馬十六〈稱駿者，名馬也〉。許男降，再拜空首〈空首，頭至於地。《周禮》「三日空拜」〉，乃昇平坐。及暮，天子遣許男歸。
癸亥，天子乘鳥舟，龍浮於大沼〈沼，池。龍下有舟字，舟皆以龍鳥為形制，今吳之青雀舫，此其遺象也〉。夏庚午，天子飲於洧上。乃遺𨝋父如圃鄭。用□諸侯。
辛未，天子北還，釣於漸澤，食魚於桑野。
丁丑，天子裡圃田之路〈盡規度以為苑圃地而虞守之也〉，東至於房〈房，房子，屬趙國，地有巑山〉，西至於□丘，南至於桑野，北蓋經林。煮□之藪，南北五十□ 十虞，東虞曰兔台，西虞曰櫟丘〈櫟，今河南陽翟縣，音櫟〉，南虞曰□富丘，北虞曰相其御虞曰□來十虞所□辰。天子次於軍丘，以畋於藪□。知
甲寅，天子作居范宮〈范離宮之名也〉，以觀桑者〈桑，採桑也。詩曰「桑者閒閒兮」〉，乃飲於桑中〈桑林之中〉。天子命桑虞〈主桑者也〉，出□桑者，用禁暴民〈不得令妄差刂犯桑本〉。
仲夏甲申，天子□所。
庚寅，天子西遊，乃宿於𨝋〈𨝋，𨝋公邑〉。壬辰，𨝋公飲天子酒，乃歌[外門內惢]天之詩〈《詩》「頌」有昊天有成命，二後受之成王，不敢康。疑𨝋公以此規諫也〉。天子命歌《南山有𢅇》〈《詩》「小雅」有南山有台，樂之君子，邦家之基，以答𨝋公之言。然皆古字難曉，所以未詳〉。乃紹宴樂〈紹，繼也〉。
丁酉，天子作台，以為西居。
壬寅。天子東至於雀梁。
甲辰，浮於滎水〈今滎陽滎澤是〉。乃奏廣樂。
季夏庚□，休於范宮。
仲秋丁巳，天子射鹿於林中，乃飲於孟氏。爰舞白鶴二八〈今之畜鶴、孔雀馴者，亦能應節鼓舞〉，還宿於雀梁。
季秋辛巳，天子司戎於□來虞人次御〈以次侍御，備有所問〉。
孟冬，鳥至〈鷹來翔也〉，王[C050]口弋〈下雲王 [C050] 姬姓之女，疑是婦官也〉。
仲冬丁酉，天子射獸，休於深萑〈萑，葦之叢〉，得麇麕豕鹿四百有二十，得二虎九狼，乃祭於先王，命庖人熟之〈庖人，主飲食者〉。
戊戌，天子西遊，射於中□方落草木鮮，命虞人掠林除藪，以為百姓材〈以供人之材用。掠，謂差刂伐之〉。是日也，天子北入於邴〈邴，鄭邑也，音丙〉，與井公博，三日而決〈疑井公賢人而隱祊，故穆王就之遊戲也〉。
辛丑塞〈戒不如，故進為塞也〉，至於台，乃大暑除，天子居於台以聽天下之〈因以避暑〉，遠方□之數而眾從之，是以選扐〈音勒〉，乃載之神人□之能數也〈有道數也〉，乃左右望之〈占候也〉。天子樂之〈愛其術也〉，命為□而時□焉□其名曰□公去乘人□猶□有虎在乎葭中〈葭草〉。天子將至，七萃之士高奔戎請生搏虎，必全之，乃生搏虎而獻之〈《詩》所謂「袒褐暴虎，獻於公所」，此之謂也〉。天子命之為柙〈柙，檻也。《論語》曰「虎兕出於柙」〉，而畜之東虢，是曰虎牢〈因以名其地也。今滎陽成皋縣是〉。天子賜奔戎畋馬十駟〈《爾雅》曰：畋馬齊足尚疾也〉，歸之太牢〈牛羊豕為太牢〉。奔戎再拜<旨首>首。
丙辰，天子北游於林中，乃大受命而歸。齋
仲秋甲戌，天子東遊，次於雀梁〈一宿為舍，再宿為信，過信為次〉，□蠹書於羽林〈謂暴言中蠹蟲，因雲蠹書也〉。
季秋□乃宿於<戶方>。畢人告戎〈告戎難也〉，曰：夋翟來侵。天子使孟{余心}如畢討戎〈{余心}，音豫〉，霍侯舊告薨〈霍國，今在平陽永安縣，西南有城〉。天子臨於軍丘，狩於藪。
季冬甲戌，天子東遊，飲於留祈。射於麗虎。讀書於菞丘〈君舉必書，菞音犁〉，□獻酒於天子，乃奏廣樂。天子遺其靈鼓，乃化為黃蛇〈《周禮》曰靈鼓四面，《洪範》所謂鼓妖也〉。是日，天子鼓道其下而鳴〈從失鼓而擊鼓也。鼓在地下鳴道從也。《韓非》曰道南方來也〉，乃樹之桐〈因以樹梧桐。桐亦響木也〉，以為鼓則神且鳴，則利於戎〈宜以攻戎〉，以為琴則利□於黃澤。天子東遊於黃澤，宿於曲洛〈洛水之回曲，地名也〉，廢□使宮樂謠〈宮樂，典樂者〉，曰黃之池，其馬歕沙〈歕，[QXXR]也，普悶切〉，皇人威儀〈威，畏也〉，黃之澤。其馬歕玉，皇人受穀〈穀，生也。皆諸謠辭〉。
丙辰，天子南遊於黃□室之丘，以觀夏後啟之所居〈疑此言太室之丘。嵩高山，啟母在此山化為石，而子啟亦登仙，故其上有啟室也。皆見《歸藏》及《淮南子》〉。乃□於啟室〈似謂入啟室中〉，天子筮獵苹澤〈音瓶〉，其卦遇訟☰☵〈坎下乾上〉，逢公占之，曰：訟之繇〈繇，爻辭音胄〉，藪澤蒼蒼，其中□宜其正公，戎事則從〈水性平而天無私，兵不曲撓則戎事集也〉，祭祀則憙，畋獵則獲。□飲逢公酒，賜之駿馬十六，絺紵三十篋。〈絺，葛精者〉，逢公再拜稽首，賜筮史狐□有陰雨，夢神有事〈有事，祭也〉，是謂重陰〈因以紀也〉。天子乃休，日中大寒，北風雨雪，有凍人。天子作詩三章以哀民〈哀，猶愍也〉，曰：我徂黃竹。□負閟寒〈閟，閉也，音秘〉。帝收九行〈九行，九道也。言收羅九域之道里也。《傳》曰「經啟九道」〉，嗟我公侯。百辟冢卿〈辟君冢卿冢宰〉，皇我萬民〈皇，正也〉，旦夕勿忘〈恆念之也〉。我徂黃竹，□負閟寒。帝收九行，嗟我公侯，百辟冢卿。皇我萬民，旦夕勿窮〈令無困也〉。有皎者鴼〈皎，白兒。鴼，鳥名，音路〉，翩翩其飛〈言得意也〉。嗟我公侯，□勿則遷〈自侯以下自當雲，百辟冢卿，皇我萬民，□勿則遷〉，居樂甚寡〈言守一居少樂〉，不如遷土〈居無求安〉。禮樂其民〈言當以禮樂化其民也〉。天子曰：餘一人則淫〈淫於遊樂〉，不皇萬民□登，方宿於黃竹。天子夢羿射於塗山〈羿，有窮氏，帝善射者〉，𨝋公占之，疏□之□乃宿於曲山。
壬申，天子西升於曲山，□天子西征，升九阿〈疑今西安縣十里九阪也〉，南宿于丹黃。
戊寅，天子西升於陽，□過於靈□井公博〈穆王往反輒從井公博游，明其有道德人也〉。乃駕鹿以游于山上，為之石主而□窴軨〈即軨坂也，今杜河東大陽縣。《傳》曰「入於窴軨」，巔嶺二音〉，乃次於洹水之陽〈今之洹津也。在河東河北縣，音項脰之脰〉。吉日丁亥，天子入於南鄭。
