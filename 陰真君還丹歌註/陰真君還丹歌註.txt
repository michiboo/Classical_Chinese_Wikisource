經名：陰真君還丹歌註。原題陳摶註，出於五代北宋初期。一篇。
北方正氣為河車， 
東方甲乙名金砂， 
兩情含養歸一體， 
朱雀調養生金華。 
金華生出天地寶， 
人會此言真正道。 
子稱虎，卯為龍，龍虎相生自合同。 
龍居震位，當其八，虎數元生在一宮。 
採有日，取有時， 
世人用之，而不知收取，氣候若差錯，萬般工力徒勞施。
至神至聖極容易， 
先向宮中求鼎器， 
溫養火候審陰陽， 
安排鑪室須擇地。 
不得地，莫妄為， 
切須隱密審護持， 
保守莫泄天地機。 
此藥變化不思議。 
陽真砂， 
陰真汞， 
時人求之莫妄動。 
無質生質是還丹， 
凡汞凡砂不勞弄。 
逢此訣，會此言若逢此歌，煉之餌之，成真仙。 
陰真君還丹歌註 竟 

