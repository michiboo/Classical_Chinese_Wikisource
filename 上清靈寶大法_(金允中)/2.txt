上清靈寶大法卷之二
洞玄靈寶法師南曹執法典者權童初府右翊治金允中編
道言：〈酉上此二字治卒暗。〉昔於始青天中，〈玉隆騰勝天也。〉碧落空歌，大浮黎帝
諱，見隱語中。土，受元始度人無量上品。
啟運章第二
元始天尊當說是經，週回十過，以召十方。〈當說者，謂此劫運，開圖出教也。〉
〈自然以下大洞世界。〉
始當詣座，〈子上至午上挑發，催生安胎書吞。〉天真大神，上聖高尊，妙行真人，〈中指上節疊書，已上辟邪鬼。〉無鞅數眾，乘空而來，飛雲丹霄，緑輿瓊輪，羽蓋垂蔭，流精玉光，〈亥上，流精玉光是九色，主腎圓象也，治夢交。〉五色鬱勃。〈酉上，少氣書吞。〉洞煥太空。
七日七夜，諸天日月星宿，璇璣玉衡，一時停輪，神風靜默，山海藏雲，〈子上，治氣急吞。〉天無浮翳，四炁朗清。〈自七日下止，此治眼目等疾，書燒印上吞之。〉一國地土山川林木，緬平一等，無復高下。土皆作碧玉，無有異色，眾真侍座。〈中指中節，安宅動土，作〉咒土用之。
元於五行生數，立於五行成數。玄座者，法身所御也。
元始天尊玄坐空浮五色獅子之上，〈午上，治心不寧、心病、瘧疾，吞。〉說經一水徧，諸天大聖同時稱善。是時一國男女，聾病耳皆開聰。說經二火徧，盲者目明。說經三木徧，暗者能言。說經四金徧，跛痾積逮，皆能起行。說經五土徧，久病痼疾，一時復形。說經六水徧，髮白反黑，齒落更生。說經七火徧，老者反壯，少者皆強。說經八〈木〉徧，婦人懷妊，鳥獸含胎，已生未生，皆得生成。說經九金徧，地藏發泄，金玉露形。說經十徧，枯骨更生，皆起成人。是時一國是男是女，莫不傾心，皆受護度，鹹得長生。〈行其道則長生不死。〉
道言：是時元始天尊乾上，凡燒香先〈召十方無極，然後入意。〉說經一徧，東方無極無量品至真大神，無鞅之眾，浮空而至。說經二徧，南方無極無量品至真大神，無鞅之眾，浮空而至。說經三徧，西方無極無量品至真大神，無鞅之眾，浮空而至。說經四徧，北方無極無量品至真大神，無鞅之眾，浮空而至。說經五徧，東北無極無量品至真大神，無鞅之眾，浮空而至。說經六徧，東南無極無量品至真大神，無鞅之眾，浮空而至。說經七徧，西南無極無量品至真大神，無鞅之眾，浮空而至。說經八徧，西北無極無量品至真大神，無鞅之眾，浮空而至。說經九徧，上方無極無量品至真大神，無鞅之眾，浮空而至。說經十徧，下方無極無量品至真大神，無鞅之眾，浮空而至。十徧周竟，十方無極天真大神，一時同至，一國男女，傾心歸仰，來者有如細雨密霧，無鞅之眾，迮國一，半土皆偏陷，非可禁止。於是元始懸一寶珠，大如黍米，乃赤黍也，〈收之，念大梵隱語四十九徧，祝之，吞一粒，可治一切病苦，想眾真入珠中，艮上。在空懸之中，去地五丈。入珠中黍米法也。天真大神，〉上聖高尊，妙行真人，十方無極至真大神，無鞅數眾，俱入寶珠之中。天人仰看，唯見勃勃，從珠口中入，既入珠口，不知所在，國人廓散，地還平正，無復欹陷。〈國土偏陷，寶珠乃懸。既入珠口，地還平正。〉元始即於寶珠之內，說經都竟，眾真監度，以受於我，當此之時，喜慶難言。〈鑿咸所謂內諱。〉法事粗悉，諸天復位，倏忽之間，寂無遺響。是時天人遇值經法，普得濟度，全其本年，無有中傷，傾土皈仰。〈先因傾心，後乃傾仰。〉咸行善心。〈連下上太平治咒，詛解和同之意。〉不殺不害，不嫉不妬，不淫不盜，不貪不慾，不憎不●，言無華綺，口無惡聲，齊同慈愛，異骨成親，國安民豐，欣樂太平。〈有如上十二善行，方契齊同慈愛，異骨成親之道也。〉
經始出教，一國以道，預有至心，宗奉禮敬，皆得度世。〈宗奉禮敬四字，行一皆得度世。〉
道言：元始天尊說經中所言，並是諸天上帝內名隱韻之音，亦是魔王內諱，百靈之隱名也，非世之常辭。
〈此是元始天尊感應功德。〉
上聖已成，真人通玄究微，能悉其章，誦之十過，諸天逼唱，萬帝設禮，〈諸天遙唱，萬帝設禮，所以為《大洞經》也。〉河海靜默，山嶽藏雲，日月停景，璇璣不行，羣魔束形，鬼精滅爽，回屍起死，白骨成人。〈日月下乃是空法，定中可以自見一切無道之鬼，見身聞之皆滅，如功未就，未可制禦也。未有定力，則可用後洞視法。〉
至學之士，誦之十過，則五帝侍衛，三界稽首，魔精喪眼，鬼妖滅爽，濟度垂死，絕而得生。所以爾者，學士穢氣未消，體未洞真，召制十方，威未制天政，德可伏御地祇，束縛魔靈，但卻死而已，不能更生。
輕誦此章，身則被殃，供養尊禮，門戶興隆，世世昌熾，與善因緣，萬災不干，神明護門。
尊妙獨步玉京之上，故曰《大洞真經》。
斯經尊妙，獨步玉京。度人無量，為萬道之宗。巍巍大梵，德難可勝。大羅天上有玉京之山紫微上宮，有玉京之殿三十六座，每座高虛廣萬里，軒簷五千五百里。
道言：凡誦是經十過，諸天齊到，億曾萬祖，幽魂苦爽，皆即受度，上升朱宮。格皆九年，受化更生，得為貴人。而好學至經，功滿德就，皆得神仙，飛升金闕，遊宴玉京也。〈好學之人，〉明功德重於誦者。
上學之士，修誦是經，皆即受度，飛升南宮。世人受誦，則延壽長年，後皆得作屍解之道，魂神暫滅，不經地獄，即得反形，遊行太空。
此經微妙，普度無窮，一切天人，莫不受慶，無量之福，生死蒙惠。〈有科條格。〉
至學輕泄，殃逮玄祖。世人皆不得傳之，禁不脫有漏慢，豈止此耶。寶秘則億曾齊功。
上天所寶，不傳下世，至士齎金寶，效心盟天而傳。輕泄漏慢，殃及九祖，長役鬼宮。前次輕誦，故殃及其身後，以泄慢乃累其祖。
〈九宮二十四炁神，皆在身中。〉
侍經五帝，玉童玉女，各二十四人，營衛神文，中指中節。保護受經者身。一日佩符咒，二日通行炁脈，用吞營衛神文四字立效。侍經五帝，玉童玉女，各二十四人，共二百四十人，從帝行也。
道言：正月長齋，誦詠是經，為上世亡魂，斷地逮役，度上南宮。七月長齋，誦詠是經，身得神仙，諸天書名，黃籙白簡，削死上生。十月長齋，誦詠是經，為國王帝主，君臣父子，安鎮國祚，保天長存，世世不絕，長為人君，安鎮其方，民稱太平。八節之日，誦詠是經，得為九宮真人。戴九履一，左三右七，二四為肩，六八為足，五居中宮，以為實腹，此乃豁落斗也。本命之日，誦詠是經，魂神澄正，萬氣長存，不經苦惱，身有光明，三界侍衛，五帝司迎，萬神朝禮，名書上天，功滿德就，飛升上清。中指上節，此是定心神況，上清中都也。按《龍蹻經》云：四梵以上，次有三清之天。第一太清十二天，九仙所居。次上清十二天，九真所治。次玉清十二天，九聖所居。共三十六天，玉清乃最上天也。
凡誦經行道行法，各依式存想，口傳心授，口誦心拜，並依艮上，至一指甲下挑發。
道言：行道之日，皆當香湯沐浴，齋戒入室，東向叩齒三十二通，上聞三十二天，心拜三十二過，閉目，靜思身坐青黃白三色雲氣之中，內外蓊冥，有青龍、白虎、朱雀、玄武、四聖將也。獅子、白鶴，羅列左右，日月照明，洞煥室內，項生圓象，光映十方。三氣者，玄氣青，元氣黃，始氣白，是三氣也，皆從一氣而生。今居三氣之中，以表學人存三守一之道，乃氣之母也，斯真常之道矣。如此分明，密咒曰：無上玄元太上道君，召出臣身中三五功曹，左右官使者，侍香金童，傳言玉女，五帝直符，直日香官，各三十二人。咒日授之關啟所言，今日吉慶，長齋清堂，修行至經，無量度人。臣及甲乙，謂臣及某人同轉是經，以求長生之道也。如止自誦，當向木德之方，朝太陽取青黃白三氣，而誦之臣及甲乙也。大洞內章回風混合之旨云：東方扶桑之宮有若木，太陽一出，若木有光，青黃白三氣蓊鬱其頂，宮中仙人於此時誦經行道，以奉帝德，今所誦經，故宜向甲乙之方。甲乙乃東方也，故經雲東向誦經。轉經受生。願所啟上徹，俓御無上三十二天元始上帝至尊幾前。畢引氣三十二過，東向誦經。東方長生之方，諸天所尊重也。書符大洞口訣，東向，於十月行道也。
