　　欽定四庫全書　　　　經部十
　　玉篇　　　　　　　　小學類二〈字書之屬〉提要
　　〈臣〉等謹案玉篇三十卷梁大同九年黃門侍兼太學博士顧野王撰唐上元元年富春孫強増加字宋大中祥符六年陳彭年呉鋭邱雍等重修凡五百四十部今世所行凡三本一為張士俊所刋前有野王序一篇啟一篇後有神珙反紐圖及分毫字樣朱彛尊序之稱上元本一為曺寅所刋與張本一字無異惟前多大中祥符勅牒一道稱重修本一為明內府所刋字數與二本同而每部之中次序不同註文稍略亦稱大中祥符重修本按文獻通攷載玉篇三十卷引晁公武讀書志曰梁顧野王撰唐孫強又嘗増字釋神珙反紐圖附於後又載重修玉篇三十卷引崇文總目曰翰林學士陳彭年與史館校刋吳鋭直集賢院邱雍等重加刋定是宋時玉篇原有二本彭年等進書表稱肅奉詔條俾從詳閲訛謬者悉加刋定敷淺者仍事討論其勅牒所列字數稱舊一十五萬六百四十一言新五萬一千一百二十九言新舊總二十萬九千七百七十言註四十萬七千五百有三十字是彭年等大有増刪已非孫強之舊故明內府本及曺本均稱重修張本既與曺本同則亦重修本矣乃刪去重修之牒詭稱上元本而大中祥符所改大廣益會之名及卷首所列字數仍未及削改可謂拙於作偽彛尊序乃謂勝於今行大廣益會本殆亦未見所刋而以意漫書歟元陸友仁硏北襍志稱顧野王玉篇惟越本最善末題會稽吳氏三一孃寫楷法殊精又考永樂大典每字之下皆引顧野王玉篇云云又引宋重修玉篇云云二書並列是明初上元本猶在而其篇字韻中所載玉篇全部乃仍收大廣益會本而不收上元舊本顧孫原帙遂不可考殆以重修本註文較繁故以多為貴耶當時編纂之無識此亦一端矣卷末所附沙門神珙五音聲論及四聲五音九弄反紐圖為言等韻者所祖近時休寧戴氏作聲韻考力辨反切始魏孫炎不始神珙其説良是至謂唐以前無字母之説神珙字母乃剽竊儒書而托詞出於西域則殊不然考隋書經籍志稱婆羅門書以十四音貫一切字漢明帝時與佛法同入中國則逺在孫炎前又釋蔵譯經字母自晉僧伽婆羅以下可考者尚十二家亦逺在神珙前蓋反切生於雙聲雙聲生於字母此同出於喉吻之自然華不異梵梵不異華者也中國以雙聲取反切西域以字母統雙聲此各得於聰明之自悟華不襲梵梵不襲華者也稽其源流具有端緒特神珙以前自行於彼教神珙以後始流入中國之韻書亦如利瑪竇後推步測騐叅用西法耳豈可謂歐羅巴書全剽竊洛下鮮于之舊術哉戴氏不究其本徒知神珙在唐元和以後遂據其末而與之爭欲以求勝於彼教不知聲音之學西域實為専門儒之勝於彼者別自有在不必爭之於此也乾隆四十六年十月恭校上
　　總纂官臣紀昀臣陸錫熊臣孫士毅
　　總　校　官　臣　陸　費　墀




　　玉篇序
　　梁大同九年三月二十八日黃門侍郎兼太學博士顧野王撰本唐上元元年甲戌嵗四月十三日南國處士富春孫強増加字三十卷凡五百四十二部舊一十五萬八千六百四十一言新五萬一千一百二十九言新舊總二十萬九千七百七十言〈注四十萬七千五百有三十字〉
　　昔在庖犧始成八卦暨乎蒼頡肇創六爻政罷結繩教興書契天粟晝零市妖夜哭由來尚矣爰至𤣥⻱龍馬負河洛之圖赤雀素鱗摽受終之命鳳羽為字掌理成書豈但人功亦猶天授故能傳流奧典鉤探至賾揚顯聖謨耀光洪範文遺百代則禮樂可知驛宣萬里則心言可述授民軌物則縣方象魏興功命衆則誓威師旅律存三尺政仰八成聴稱責於附別執士師於兩造勒功名於鍾鼎頌美徳於神祇故百官以治萬民以察雕金鏤玉升崧岱而告平汗竹裁縑寫憲章而授政莫不以版牘施於經緯文字表於無窮者矣所以垂帷閉戶而覿遐年之世藏形晦跡而識逺方之風遵覽篆素以測九垓則靡差膚寸詳觀記錄以游八裔則不謬毫釐鑒水鏡於往謨遺元⻱於今體仰瞻景行式備昔文戒慎荒邪用存古典故設教施法無以尚茲經世治俗豈先乎此但微言既絶大㫖亦乖故五典三墳競開異義六書八體今古殊形或字各而訓同或文均而釋異百家所談差互不少字書卷軸舛錯尤多難用尋求易生疑惑猥承明命預纘過庭總會衆篇校讎羣籍以成一家之製文字之訓備矣而學慙精博聞見尤寡才非通敏理辭彌躓既謬先蹤且乖聖㫖謹當端笏擁篲以俟嘉猷




　　玉篇啟
　　竊聞兩儀俶啟九皇始君情性初動有巢肇制三聖代立十紀遞興龍牒浮河⻱書起洛八卦既陳六爻攸敘篆素之流是焉而出至於精課源妙求其本始末學敷淺誠所未詳雖復研考六經校讎百氏殊非庸菲所能與奪謹依條例同異具以上呈伏惟聖皇馭㝢膺籙受圖徳尚昊軒功超媯姒通妙廣運乃聖乃神經天曰文止戈為武百工維理庶績咸熈勸以九歌撝之八柄脩文徳以來要服舞干戚以格有苗是故仁風所扇九服䝉靈正朔可班四荒懐徳取衣雒樹則肅慎識受命之興夷波海水則越裳知聖人之徳豈但中和樂職近播岷峨徳廣所覃旁流江漢殿下天縱岳峙叡哲淵凝三善自然匪須勤學六行前哲寧以勞喻是以聲覃八表譽決九垓規範百司陶鈞萬品猶復留心圖籍俛情篆素糾先民之積謬振往古之重疑簡冊所傳莫令比盛野王沾濡聖道沐浴康衢不揆愚淺妄陳狂狷徒夢收腸終當覆瓿空思朱墨懼必無傳悚悸交心罔知攸錯謹啟














　　玉篇勅牒
　　准大中祥符六年九月二十八日勅都大提舉玉篇所狀先奉勅命指揮差官校勘玉篇一部三十卷近方了畢遂裝寫淨本進呈其進呈本今欲雕印頒行伏乞特降指揮事並據翰林學士右諌議大夫知制誥兼龍圖閣學士祕書監同修國史集賢殿修撰陳彭年等狀昨據屯田郎中史館校勘呉鋭主客員外郎直集賢院丘雍校勘玉篇一部三十卷再看詳別無差誤並得允當者竊以篇訓之文嵗月滋久雖據經而垂範終練字之未精肅奉詔條俾從詳閲訛謬者悉加刋定敷淺者仍事討論式就編聨頗為愜當儻頒行於普率庶上助於欽明事牒奉勅宜依牒至准勅故牒




　　玉篇序
　　小學之重於古久矣周官保氏掌養國子教之六書漢制太史試學童能諷書九千字以上乃得為吏吏民上書字或不正輒舉劾自凡將元尚滂喜諸篇均失其傳而爰歴博學為閭里書師所合入之倉頡篇中許慎據以撰説文解字古本部分自一至亥者是已顧氏玉篇本諸許氏稍有升降損益迨唐上元之末處士孫強稍増多其字既而釋慧力撰象文道士趙利正撰解疑至宋陳彭年呉鋭丘雍輩又重修之於是廣益者衆而玉篇又非顧氏之舊矣予寓居呉下借得宋槧上元本於毛氏汲古閣張子士俊請開雕焉梨棗之材尺幅之度臨橅讎挍之勤不舍晨暮並取繫傳類篇汗簡佩觿諸書推源析流旁稽曲證逾年而後成書爰屬予序其本末以予思之學奚小大之殊哉毋亦論其終始焉可也講習文字於始窮理盡性官治民察要其終未有不識字而能通天地人之故者宋儒持論以灑埽應對進退為小學由是今之塾師説文玉篇皆置不問兔園冊子専攷稽於梅氏字彚張氏正字通所立部屬分其所不當分合其所必不可合而小學放絶焉是豈形聲文字之末與推而至於天地人之故或窒礙而不能通是學者之所深憂也孫氏玉篇雖非顧氏之舊然去古未逺猶愈於今之所行大廣益本玉篇復上元本而古之小學存焉矣秀水朱彝尊序









　　欽定四庫全書
　　玉篇總目
　　卷一〈凡八部〉
　　一〈於逸切第一〉　　　上〈市譲切第二〉　　　示〈時至切第三〉二〈而至切第四〉　　　三〈思甘切第五〉　　　王〈禹方切第六〉玉〈魚錄切第七〉　　　珏〈古岳切第八〉
　　卷二〈凡十四部〉
　　土〈他戸切第九〉　　　垚〈五幺切第十〉　　　□〈居隱切第十一〉里〈力擬切第十二〉　　　田〈徒堅切第十三〉　　　畕〈記良切第十四〉黃〈胡光切第十五〉　　　丠〈去留切第十六〉　　　京〈居英切第十七〉冂〈古螢切第十八〉　　　□〈古獲切第十九〉　　　邑〈於急切第二十〉司〈胥茲切第二十一〉　　士〈事幾切第二十二〉
　　卷三〈凡十三部〉
　　人〈而真切第二十三〉　　兒〈而真切第二十四〉　　父〈扶甫切第二十五〉臣〈時人切第二十六〉　　男〈奴含切第二十七〉　　民〈彌申切第二十八〉夫〈甫俱切第二十九〉　　予〈以諸切第三十〉　　　我〈五可切第三十一〉身〈式神切第三十二〉　　兄〈詡榮切第三十三〉　　弟〈大禮切第三十四〉女〈尼與切第三十五〉
　　卷四〈凡二十部〉
　　頁〈下結切第三十六〉　　頻〈毗賓切第三十七〉　　𦣻〈舒酉切第三十八〉𩠐〈舒酉切第三十九〉　　県〈古堯切第四十〉　　　面〈彌箭切第四十一〉色〈師力切第四十二〉　　囟〈先進切第四十三〉　　𦣞〈以之切第四十四〉亢〈戶唐切第四十五〉　　鼻〈毗至切第四十六〉　　自〈疾利切第四十七〉目〈莫六切第四十八〉　　盾〈殊尹切第四十九〉　　䀠〈九遇切第五十〉𥄎〈火域切第五十一〉　　見〈吉薦切第五十二〉　　覞〈昌召切第五十三〉苜〈亡達切第五十四〉　　耳〈如始切第五十五〉
　　卷五〈凡一十部〉
　　口〈苦苟切第五十六〉　　谷〈渠略切第五十七〉　　舌〈時列切第五十八〉齒〈昌始切第五十九〉　　牙〈牛加切第六十〉　　　須〈思㬰切第六十一〉彡〈先亷切第六十二〉　　彣〈亡分切第六十三〉　　文〈亡分切第六十四〉髟〈比昭切第六十五〉
　　卷六〈凡一十部〉
　　手〈舒酉切第六十六〉　　□〈居竦切第六十七〉　　𠬜〈普姦切第六十八〉舁〈與居切第六十九〉　　〈居六切第七十〉　　　爪〈壯巧切第七十一〉丮〈居逆切第七十二〉　　鬥〈都豆切第七十三〉　　屮〈作可切第七十四〉又〈有救切第七十五〉
　　卷七〈凡一十一部〉
　　足〈子欲切第七十六〉　　疋〈山居切第七十七〉　　□〈公懷切第七十八〉骨〈古忽切第七十九〉　　血〈呼穴切第八十〉　　　肉〈如六切第八十一〉筋〈居勤切第八十二〉　　力〈呂職切第八十三〉　　劦〈胡頰切第八十四〉呂〈良渚切第八十五〉　　㝱〈莫洞切第八十六〉
　　卷八〈凡三部〉
　　心〈思林切第八十七〉　　思〈息茲切第八十八〉　　惢〈桑果切第八十九〉
　　卷九〈凡二十九部〉
　　言〈五鞬切第九十〉　　　誩〈乾仰切第九十一〉　　曰〈禹月切第九十二〉乃〈奴改切第九十三〉　　丂〈苦道切第九十四〉　　可〈口我切第九十五〉兮〈胡雞切第九十六〉　　號〈胡到切第九十七〉　　亐〈禹俱切第九十八〉雲〈於君切第九十九〉　　音〈於今切第一百〉　　　告〈古號切第一百一〉凵〈口范切第一百〉　　吅〈二火袁切第一〉　　品〈百三披錦切第〉
　　喿〈一百四先到切〉　　龠〈第一百五餘酌〉　　冊〈切第一百六楚〉
　　㗊〈責切第一百七〉　　只〈壯立切第一百〉　　㕯〈八之移切第一〉
　　欠〈百九奴　沒切第一〉　　食〈百一十　丘劒切第〉　　甘〈一百一十一是力〉旨〈切第一　百一十二〉　　㳄〈古藍切　第一百一〉　　㚔〈十三支耳切第一〉夲〈百一十　四徐仙切〉　　夰〈第一百一十五女〉
　　卷十〈涉切第一〉
　　彳〈百一十　六丑髙切〉　　行〈第一百一十七〉　　冘〈公道切第一百一〉夂〈十八凡　一十九部〉　　乆〈丑亦切　第一百一〉　　夊〈十九下庚切第一〉舛〈百二十　余針切第〉　　走〈一百二　十一竹几〉　　辵〈切第一百二十二〉廴〈居柳切　第一百二〉　　癶〈十三思　佳切第一〉　　步〈百二十四尺兗〉止〈切第一　百二十五〉　　處〈子後切　第一百二〉　　立〈十六丑略切第一〉竝〈百二十　七餘忍切〉　　此〈第一百　二十八補〉　　正〈葛切第一百二十〉是〈九蒲故切第一百〉
　　卷十一〈三十之〉
　　宀〈市切第　一百三十〉　　宮〈一充與　切第一百〉　　寧〈三十二力急切〉門〈莫昆切　第一百四〉　　戸〈十一胡　古切第一〉　屍〈百四十二式脂切〉尾〈第一百　四十三無〉　　尺〈匪切第　一百四十〉　履〈四齒亦切第一百〉老〈四十五　力幾切第〉　　疒〈一百四　十六力到〉　𣦻〈切第一百四十七〉歹〈女戹切第一百〉　　　死〈四十八　在安切第〉　叧〈一百四十九午達〉凶〈切第一　百五十息〉　　穴〈姊切第　一百五十〉　丨〈一古瓦切第一百〉屮〈五十二許恭切第〉
　　卷十二〈一百五〉
　　木〈十三胡　決切第一〉　　東〈百五十　四思二切〉　林〈第一百五十五雉〉巢〈列切第一百五〉　　　叒〈十六凡五部莫穀〉
　　卷十三〈切第一〉
　　艸〈百五十七徳紅切〉
　　卷十四〈第一百五〉
　　蓐〈十八力　金切第一〉　　□〈百五十　九仕交切〉　　舜〈第一百六十而酌〉竹〈切第一　百六十一〉　　箕〈凡一部　七老切第〉　　才〈一百六十二凡二〉巿〈十九部　乳屬切第〉　　乇〈一百六十三莫〉　　　𠂹〈朗切第一百六十〉𠌶〈四屍閏　切第一百〉　　蕐〈六十五　知六切第〉　　〈一百六十六居疑〉稽〈古奚切　第一百七〉　　桼〈十五且　栗切第一〉　　丵〈百七十六仕角切〉菐〈第一百　七十七方〉　　𢎘〈屋切第　一百七十〉　　𣐺〈八胡感切第一〉𠧪〈百七十　九胡感切〉　　朿〈第一百　八十徒幺〉　　〈切第一百八十一〉□〈七漬切　第一百八〉　　麻〈十二匹　刃切第一〉　　尗〈百八十三匹賣切〉韭〈第一百　八十四莫〉　　𤓰〈加切第　一百八十〉　　瓠〈五書六切第一百〉丯〈八十六居有切〉　　　來〈第一百八十七古〉
　　卷十五〈華切第一〉
　　麥〈百八十　八胡故切〉　　黍〈第一百　八十九柯〉　　禾〈邁切第一百九十〉秝〈力才切　第一百九〉　　耒〈十一凡　三十九部〉　香〈莫革切第一百九〉皀〈十二式　與切第一〉　　鬯〈百九十　三胡戈切〉　米〈第一百九十四〉
　　毇〈郎的切第一百〉　　　臼〈九十五力對切〉　　倉〈第一百九十六〉㐭〈許良切第一百〉　　　嗇〈九十七許良切〉　　亼〈第一百九十八〉會〈敕亮切第一百〉　　　亯〈九十九莫禮切〉　　𣆉〈第二百許委切〉畐〈第二百一渠九〉　　　入〈切第二百二且〉　　冖〈郎切第二百三〉𠔼〈力甚切第二百〉　　　冃〈四使力切第二〉　　兩〈百五疾立切第〉㡀〈二百六胡外切〉　　　覀〈第二百七虛掌〉　　網〈切第二百八胡〉□〈俾蜜切第二百〉　　　冓〈十九古候切第〉　　厶〈二百二十丘於切〉去〈第二百　二十一羌〉　　北〈據切第　二百二十〉　　西〈二補默切第二百〉鹵〈二十三　先兮切第〉　　鹽〈二百二　十四力古〉　　〈切第二百二十五〉皿〈余占切　第二百二〉　　臥〈十六他　井切第二〉　　㐆〈百二十七明丙〉
　　卷十六〈切第二百〉
　　琴〈二十八　五過切第〉　　喜〈二百二　十九於機〉　　壴〈切第二百三十凡〉鼓〈二十四　部巨林切〉　　豈〈第二百　三十一欣〉　　豆〈里切第二百三十〉豊〈二竹句　切第二百〉　　豐〈三十三　姑戸切第〉　　䖒〈二百三十四羌顗〉重〈切第二百三十〉　　　鼎〈五徒鬬　切第二百〉　　瓦〈三十六力弟切第〉缶〈二百三　十七芳馮〉　　鬲〈切第二　百三十八〉　　𩰲〈欣宜切第二百三〉斗〈十九直　隴切第二〉　　勺〈百四十　丁冷切第〉　　幾〈二百四十一午寡〉且〈切第二　百四十二〉　　匚〈方負切第二百〉　　　曲〈四十三郎的切第〉壺〈二百四　十四郎的〉　　巵〈切第二　百四十五〉　　□〈丁口切第二百四〉
　　巻十七〈十六市〉
　　㫃〈灼切第　二百四十〉　　勿〈七居矣　切第二百〉　　矢〈四十八七也切第〉弓〈二百四　十九甫王〉　　弜〈切第二　百五十丘〉　　斤〈王切第二百五〉矛〈莫侯切　第二百六〉　　戈〈十一古　禾切第二〉　　殳〈百六十二時珠切〉殺〈第二百　六十三所〉　　戉〈札切第　二百六十〉　　刀〈四禹月切第二百〉㓞〈六十五　都髙切第〉　　刃〈二百六十六口八〉
　　卷十八〈切第二〉
　　金〈百六十　七如振切〉　　攴〈第二百六十八〉　　放〈凡十六部居音切〉丌〈第二百　六十九普〉　　左〈卜切第　二百七十〉　　工〈甫望切第二百七〉㠭〈十一巨　基切第二〉　　巫〈百七十　二咨可切〉　　卜〈第二百七十三古〉兆〈紅切第　二百七十〉　　用〈四知輦　切第二百〉　　爻〈七十五武俱切〉㸚〈第二百　七十六布〉　　車〈鹿切第　二百七十〉　　舟〈七除矯切第二百〉方〈七十八俞共切第〉
　　卷十九〈二百七〉
　　水〈十九戸交切第二〉
　　卷二十〈百八十力〉
　　沝〈爾切第　二百八十〉　　𡿨〈一尺奢　切第二百〉　　巜〈八十二之由切第〉巛〈二百八　十三甫亡〉　　井〈切第二百八十〉　　泉〈四凡一部屍癸切〉灥〈第二百　八十五凡〉　　永〈二十七　部之水切〉　　𠂢〈第二百八十六公〉谷〈古木切　第二百九〉　　冫〈十五碑　凌切第二〉　　雨〈百九十六於矩切〉雲〈第二百　九十七於〉　　風〈君切第　二百九十〉　　氣〈八甫融切第二〉鬼〈百九十九區既〉　　甶〈切第三百居委〉　　白〈切第三百一甫〉
　　日〈勿切第三百二〉　　旦〈步陌切第三百〉　　晨〈三如逸切第三〉
　　倝〈百四多汗切第〉　　晶〈三百五是人切〉　　月〈第三百六公旦〉
　　有〈切第三百七子〉　　明〈情切第三百八〉　　囧〈魚越切第三百〉
　　卷二十一〈九於九〉
　　冥〈切第三百十糜〉　　夕〈京切第三百十〉　　多〈一俱永切第三〉
　　小〈百十二凡三十〉　　幺〈部莫庭切第三〉　　〈百十三辭積切〉
　　𤣥〈第三百十四旦〉　　丏〈何切第三百十〉　　大〈五思悄切第三百〉奢〈十六於　條切第三〉　　火〈百十七　伊蚪切第〉　　炎〈三百十八胡淵切〉焱〈第三百　十九亡殄〉　　炙〈切第三　百二十違〉　　爨〈頼切第三百二十〉囪〈一式邪　切第三百〉　　黑〈二十二　呼果切第〉　　赤〈三百二十三於〉亦〈詹切第　三百二十〉　　夨〈四弋贍　切第三百〉　　夭〈二十五之亦切第〉交〈三百二　十六千亂〉　　尢〈切第三　百二十七〉　　壹〈楚江切第三百二〉叀〈十八訶　得切第三〉　　丶〈百二十　九齒亦切〉　　丹〈第三百三十以石〉青〈千丁切第三百〉　　　氏〈四十承　紙切第三〉　　氐〈百四十一丁兮切〉
　　卷二十二〈第三百〉
　　山〈四十二　凡十四部〉　　屾〈所姦切　　第三百四〉　嵬〈十三所因切第三〉屵〈百四十　四午回切〉　　廣〈第三百　四十五牛〉　　廠〈桀切第三百四十〉髙〈六宜檢　切第三百〉　　危〈四十七呼旦切〉　　　石〈第三百四十八古〉磬〈刀切第　三百四十〉　　𠂤〈九牛為　切第三百〉　　阜〈五十時亦切第三〉𨺅〈百五十　一口定切〉　　厽〈第三百五十二多〉
　　卷二十三〈回切第三〉
　　馬〈百五十　三扶九切〉　　牛〈第三百　五十四扶〉　　犛〈救切第三百五十〉羊〈五力箠切第三〉　　　羴〈百五十　六凡二十〉　　𦫳〈九部莫把切第三〉莧〈百五十　七魚留切〉　　犬〈第三百　五十八莫〉　　犾〈交切第三百五十〉豕〈九餘章　切第三百〉　　𧱔〈六十式　延切第三〉　　□〈百六十一乖買切〉彐〈第三百　六十二胡〉　　嘼〈官切第三百六〉　　　廌〈十三苦切第三〉鹿〈百六十　四牛斤切〉　　麤〈第三百　六十五式〉　　㲋〈尒切第三百六十〉兔〈六徒昆　切第三百〉　　𠘯〈六十七　徒計切第〉　　兕〈三百六十八居例〉象〈切第三　百六十九〉　　能〈勅又切　第三百七〉　　熊〈十直倚切第三〉龍〈力恭切　第三百八〉　　虍〈十一火　乎切第三〉　　虎〈百八十二呼古切〉虤〈第三百　八十三胡〉　　豸〈犬切第三百八十〉
　　卷二十四〈四直尒〉
　　烏〈切第三　百八十五〉　　𠘧〈凡十三　部於乎切〉　　乙〈第三百八十六是〉燕〈俞切第　三百八十〉　　鳥〈七於秩切第三〉　　隹〈百八十八於見切〉奞〈第三百　八十九丁〉　　萑〈了切第　三百九十〉　　瞿〈之惟切第三百九〉雔〈十一先　進切第三〉　　雥〈百九十　二後官切〉　　魚〈第三百九十三忌〉𩺰〈俱切第三百九十〉
　　卷二十五〈四市由〉
　　鼠〈切第三　百九十五〉　　易〈才帀切第三百〉　　　蟲〈九十六語居切〉䖵〈第三百九十七〉　　蟲〈語居切第三百〉　　它〈九十八凡十部〉
　　⻱〈式與切第三百〉　　黽〈九十九俞赤切〉　　卵〈第四百盱鬼切〉
　　貝〈第四百一古魂〉
　　卷二十六〈切第四〉
　　羽〈百二除中切第〉　　飛〈四百三恥何切〉　　習〈第四百四居逵〉
　　卂〈切第四百五眉〉　　非〈耿切第四百六〉　　不〈力管切第四百〉
　　至〈之異切第四百〉　　　毛〈十五莫刀切第〉　　　毳〈四百十六齒芮〉冉〈切第四百十七〉　　　而〈而琰切第四百〉　　　角〈十八人之切第〉皮〈四百十　九古岳切〉　　㼱〈第四百　二十被竒〉　　革〈切第四百二十一〉韋〈而兗切第四百二〉
　　卷二十七〈十二佳〉
　　糸〈核切第　四百二十〉　　系〈三於非　切第四百〉　　素〈二十四凡七部亡〉絲〈狄切第　四百二十〉　　黹〈五下計　切第四百〉　　率〈二十六先故切〉索〈第四百二十七先〉
　　卷二十八〈茲切第〉
　　巾〈四百二　十八丁雉〉　　巿〈切第四　百二十九〉　　帛〈所律切第四百三〉衣〈十蘇各　切第四百〉　　裘〈三十一　凡十二部〉　　卩〈幾銀切第四百三〉印〈十二甫　勿切第四〉　　夘〈百三十　三布百切〉　　辟〈第四百三十四〉茍〈於祈切　第四百三〉　　勹〈十五巨　留切第四〉　　包〈百三十六子結切〉
　　卷二十九〈第四百三〉
　　長〈十七伊　刃切第四〉　　□〈百三十　八子兮切〉　　匕〈第四百三十九必〉比〈亦切第　四百四十〉　　從〈居力切　第四百四〉　　乑〈十一布交切第四〉共〈巨用切第四百〉　　　異〈五十餘　至切第四〉　　史〈百五十一所紀切〉支〈第四百　五十二章〉　　𠬪〈移切第　四百五十〉　　帇〈三平表切第四百〉聿〈五十四　女涉切第〉　　書〈四百五　十五以出〉　　隸〈切第四百五十六〉臤〈式餘切　第四百五〉　　帀〈十七徒戴切第〉　　　出〈四百五十八口閒〉之〈切第四　百五十九〉　　生〈子合切　第四百六〉　　耑〈十尺述切第四百〉毌〈六十一　止貽切第〉　　束〈四百六　十二所京〉　　㯻〈切第四百六十三〉囗〈丁丸切　第四百六〉　　貟〈十四公　丸切第四〉　　齊〈百六十五舒欲〉干〈切第四　百六十六〉　　幵〈公混切　第四百六〉　　片〈十七於非切第四〉牀〈百六十　八胡拳切〉　　毋〈第四百　六十九在〉　　克〈兮切第四百七十〉丿〈各丹切　第四百七〉　　⺁〈十一五　堅切第四〉　　弋〈百七十二普見切〉□〈第四百七十三〉　　　亅〈仕良切　第四百七〉　　句〈十四武俱切第四〉丩〈百七十　五口勒切〉　　𠃊〈第四百　七十六普〉　　亡〈折切第四百七十〉匸〈七餘制　切第四百〉　　兂〈七十八　夷力切第〉　　旡〈四百七十九以之〉皃〈切第四　百八十居〉　　𠑼〈月切第四百八〉　　　先〈十一俱遇切第四〉禿〈百八十　二居周切〉　　厶〈第四百　八十三於〉　　單〈近切第四百八十〉錄〈四武方切第四百〉
　　卷三十〈凡四十七〉
　　四〈部思利　切第四百〉　　叕〈九十六　知劣切第〉　亞〈四百九十七於訝〉五〈切第四　百九十八〉　　六〈呉古切第四百〉　　　七〈九十九力竹切〉八〈第五百親吉切〉　　　釆〈第五百一博拔〉　　半〈切第五百二蒲〉九〈莧切第五百三〉　　　丸〈布旦切第五百〉　　十〈四居有切第五〉卅〈百五胡官切第〉　　　古〈五百六時入切〉　　寸〈第五百七先闔〉丈〈切第五百八公〉　　　皕〈戸切第五百九〉　　甲〈千鈍切第五百〉乙〈十除兩切第五〉　　　丙〈百十一彼利切〉　　丁〈第五百十二古〉戊〈狎切第五百十〉　　　己〈三猗室切第五〉　　　巴〈百十四兵永切〉庚〈第五百十五多〉　　　辛〈庭切第　五百十六〉　　辡〈亡寇切第五百十〉䇂〈七居喜　切第五百〉　　桀〈十八布　加切第五〉　　壬〈百十九假衡切第〉癸〈五百二　十思秦切〉　　子〈第五百　二十一皮〉　　了〈免切第五百二十〉孨〈二綺䖍　切第五百〉　　ㄊ〈二十三竒列切〉　　　丑〈第五百二十四而〉寅〈林切第　五百二十〉　　卯〈五古揆　切第五百〉　　辰〈二十六咨似切第〉巳〈五百二　十七力鳥〉　　午〈切第五　百二十八〉　　未〈莊卷切第五百二〉申〈十九他　骨切第五〉　　酉〈百三十　勅有切第〉　　酋〈五百三十一弋〉戍〈思律切第　五百四十一〉　　亥〈何改切第五百四十二〉














