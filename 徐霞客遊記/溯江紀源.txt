(或作《江源考》)
〈（馮土仁曰：談江源者，久沿《禹貢》「岷山導江」之說。近邑人徐弘祖，字霞客。夙好遠遊，欲討江源，崇禎丙子夏，辭家出流沙外，至庚辰秋歸，計程十萬，計日四年。其所紀核，從足與目互訂而得之，直補桑《經》、酈《注》所未及。
夫江邑為江之尾間，適志山川，而霞客歸，出《溯江紀源》，遂附刻之。）〉
江、河指長江、黃河為南北二經流主要河流，以其特達於海也。而余邑正當大江入海之沖，邑以江名，亦以江之勢至此而大且盡也。
生長其地者，望洋擊楫，知其大，不知其遠；溯流窮源，知其遠者，亦以為發源岷山而已。余初考紀籍，見大河即黃河自積石入中國。
溯其源者，前有博望之乘槎，後有都實之佩金虎符。其言不一，皆雲在崑崙之北，計其地，去岷山西北萬餘里，何江源短而河源長也？豈河之大更倍於江乎？
迨逾淮涉汴，而後睹河流如帶，其闊不及江三之一，豈江之大，其所入之水，不及於河乎？迨北曆三秦〈（甘肅，陝西交界處）〉，南極五嶺，西出石門、金沙，而後知中國入河之水為省五，陝西、山西、河南、山東、南直隸。入江之水為省十一。
西北自陝西、四川、河南、湖廣、南直，西南自雲南、貴州、廣西、廣東、福建、浙江。計其吐納，江既倍於河，其大固宜也。
按其發源，河自崑崙之北，江亦自崑崙之南，其遠亦同也。
發於北者曰星宿海，佛經謂之徙多河。北流經積石，始東折入寧夏，為河套，又南曲為龍門大河，而與渭渭河合。發於南者曰犁牛石，佛經謂之殑伽河。
南流經石門關，始東折而入麗江，為金沙江，又北曲為敘州大江，與岷山之江合。余按岷江經成都至敘今之宜賓，不及千里，金沙江經麗江、雲南、烏蒙至敘，共二千餘里，舍遠而宗近，豈其源獨與河異乎？
非也！
河源屢經尋討，故始得其遠；江源從無問津，故僅宗其近。其實岷之入江，與渭之入河，皆中國之支流，而岷江為舟楫所通，金沙江盤折蠻僚谿峒間，水陸俱莫能溯。
在敘州者，只知其水出於馬湖、烏蒙，而不知上流之由雲南、麗江；在雲南、麗江者，知其為金沙江而不知下流之出敘為江源。雲南亦有二金沙江：一南流北轉，即此江，乃佛經所謂殑伽河也；一南流下海，即王靖遠征麓川，緬人恃以為險者，乃佛經所謂信度河也。雲南諸志，俱不載其出入之異，互相疑溷同「混」，尚不悉其是一是二，分北分南，又何由辨其為源與否也。既不悉其孰遠孰近，第見《禹貢》「岷山導江」之文，遂以江源歸之，而不知禹之導，乃其為害於中國之始，非其濫觴發脈之始也。導河自積石，而河源不始於積石；導江自岷山，而江源亦不出於岷山。
岷流入江，而未始為江源，正如渭流入河，而未始為河源也。
不第此也，岷流之南，又有大渡河，西自吐蕾，經黎、雅與岷江合，在金沙江西北，其源亦長於岷而不及金沙，故推江源者，必當以金沙為首。
不第此也：宋儒謂中國三大龍，而南龍之脈，亦自岷山，瀕大江南岸而下，東渡城陵、湖口而抵金陵，此亦不審大渡、金沙之界斷其中也。不第此也：並不審城陵磯、湖口縣為洞庭、鄱陽二巨浸入江之口。洞庭之西源自沅，發於貴州之穀芒關；南源自湘，發於粵西之釜山、龍廟。鄱陽之南源自贛，發於粵東之浰頭、平遠；東源自信豐，發於閩之漁梁山、浙之仙霞南嶺。是南龍盤曲去江之南且三千里，而謂南龍瀕江乎？不第此也：不審龍脈，所以不辨江源。今詳三龍大勢，北龍夾河之北，南龍抱江之南，而中龍中界之，特短。
北龍亦只南向半支入中國。
（俱另有說。）
惟南龍磅礴半宇內，而其脈亦發於崑崙，與金沙江相持南下，經石門麗江，東金沙，西瀾滄，二水夾之。環滇池之南，由普定度貴竺、都黎南界，以趨五嶺。龍遠江亦遠，脈長源亦長，此江之所以大於河也。
不第此也：南龍自五嶺東趨閩之漁梁，南散為閩省之鼓山，東分為浙之臺、宕。正脈北轉為小筸嶺，閩浙界。度草坪驛，江浙界。峙為浙嶺、徽浙界。黃山，徽寧界。而東抵叢山關，績溪、建平界。
東分為天目、武林。正脈北度東壩，而峙為句曲，於是回龍西結金陵，餘脈東趨余邑。是余邑不特為大江盡處，亦南龍盡處也。龍與江同發於崑崙，同盡於余邑，屹為江海鎖鑰，以奠金陵，擁護留都千載不拔之基以此。豈若大河下流，昔曲而北趨碣石，今徙而南奪淮、泗，漫無鎖鑰耶？然則江之大於河者，不第其源之共遠，亦以其龍之交會矣。
故不探江源，不知其大於河；不與河相提而論，不知其源之遠。談經流者，先南而次北可也。
〈（陳體靜曰：此考原本已失，茲從本邑馮《志》中錄出，非全文也。前人謂其書數萬言，今所存者，僅千有餘言而已。考內「北龍亦只南向半支入中國」下注云：「俱另有說。」其說必甚長，乃一概刪去，殊為可惜。）〉
