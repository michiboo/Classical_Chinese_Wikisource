為
此段文字是後人（明亡，當為清人）關於《滇游日記一》闕失的描述，非徐霞客本人的遊記。
季會明曰：「乙酉七月，余宗人季揚之避難於舅氏徐虞卿處，顧余於館，見《霞客遊記》，攜《滇遊》一冊去。不兩日虞卿為盜所殺，火其廬，記付祖龍。是書遭其殘缺，亦劫數也！原稿後又搶散，此集亦失而復得，危矣哉！幸矣哉！但全集今唯義興庠友曹駿甫處有之。駿甫亦好遊，慕霞客之高，聞變，詣弔，已葬，拜墓而去。後又來，欲求遺書校錄為刊刻計。子依以原稿付去，逾一年而返趙，雲已謄錄。今其集必全。況此冊正入滇之始，奇遇勝遊，多在其中，甚不可缺，訪而得之，亦甚易也。又詩稿一冊，仲昭付梓人陳仲鄰；仲鄰遇難，稿亦散失。然其詩為一冊，與記不相連屬，缺之猶可；記缺其一，便不成集，當急求之。」
陳體靜曰：「余嘗考介翁於宜興史氏購得曹氏底本，而此冊中亦僅載遊太華、顔洞數小記而已；其間自五月初九至八月初六，凡八十七日日記，仍不可得。想曹氏以其經行之略已見於《盤江考》中而概削之者，則知駿甫所錄，先已非全文也。文章缺陷，信乎有數存焉！為之浩歎。」
鎮按：「《滇一》日記，已為燼簡，介翁蕞殘補治，定知非輯綴假合也。或者一併汰之，直將《太華》數節，別作記外贅筆，而《滇一》則仍闕如，豈復成令丙耶？茲從陳本編正。」
〈（《太華》數節，分別見《游太華山記》與《游顏洞記》。）〉
徐霞客遊記/游太華山記
徐霞客遊記/滇中花木記
徐霞客遊記/游顏洞記
隨筆兩則/隨筆兩則
