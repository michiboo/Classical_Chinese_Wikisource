麗江名山牯岡、輦果，俱與臘羅相近。
東北界。
胡股、必烈，俱麗江北界番名。甲戌歲[1]，先有必烈部下管鷹犬部落，得罪必烈番主，遁居界上，剽竊為害。其北胡股販商，與西北大寶法王往來之道，皆為其所中阻。
乙亥[2]秋，麗江出兵往討之。彼先以卑辭驕其師，又託言遠遁，麗人信之，遂乘懈返襲，麗師大敗。麗自先世雄視南服，所往必克，而忽為所創，國人大憤，而未能報也。
