諸寺原始俱以年次為先後。
接待寺嘉靖間，天心和尚跪華首門，遙禮初祖迦葉為師，落發，乃創此寺於山麓，又建聖峰寺於山半。其後有寶山禪師得授衣缽。現在。講師和雅，住聖峰寺。
聖峰寺寶山禪師建，後嗣和雅。
龍華寺隆慶間，元慶和尚開山，後閣是嗣孫雪亭重建。
前題「石鼓名區」，閣題「水月」。石鼓，以左峰絕頂高聳，有聲如鼓也。
石鐘寺以樓下掘出石形如鐘，故云石鐘。又雲以建寺時，側崖有石，風吹如鐘聲。皆無的據。
放光寺嘉靖間，古德無窮禪師，河南人，創建。護法檀越李中谿先生。無窮後嗣有歸空禪師，建藏經閣。閣成，神宗賜《藏》。
寂光寺嘉靖間，古德定堂禪師創建。檀越李中谿、蘇大雲、趙雪屏三先生俱翰林。
又居士楊碧泉，皈依禪師，捐資建造。
後嗣用周禪師，大興弘敞，又建大覺寺，請無心禪師住持。
後嗣野愚大師現住靜，見曉現住南直中峰，克心現住持。
大覺寺萬曆間，無心禪師奉密旨，齎華嚴寺《藏經》至此，用周請住此寺。
後嗣遍周現在。
幻住庵嘉靖間，寂安禪師創建。德行具碑紀。後嗣定光，今名福寧。現在。
住持妙宗，天香壽九旬。
華嚴寺嘉靖間，南京古德月堂創建。聖母賜《藏》。回祿後，有法孫野池重建，參隨張賓軒護法。
那蘭陀寺萬曆間，古德所庵禪師創建。師尋甸人。護法檀越黔國武靖公，參隨張賓軒。後嗣高僧本無，講師了宗、念休，現在。克徽，在滇省圓通寺。禪師大力現在。靜主蘭宗、幹蠱。常住艮一。
悉檀寺萬曆間，古德本無建。護法檀越麗府生白木公。後嗣法潤、弘辨、安仁、體極，住靜白雲。
補處庵嘉靖間，古德廣西如正禪師創建。後嗣本真、所庵禪師傳記，念誠住持。
西竺寺萬曆間，古德飲光禪師創建。
會燈寺嘉靖間，闊然老師先結靜室，今法嗣朗耀創建叢林，迦葉殿法眷。
大士閣萬曆間，直指沈建立，請古德拙愚禪師住持。師乃五華、龍泉二寺法眷之主。後嗣虛宇，現在大士閣中住持。
傳衣寺古圓信庵，古德大機禪師創建，中谿李先生護法。後嗣映光禪師弘建。回祿[1]後，映光後嗣法界重建，即今覺悟住持。旁建八角庵、圓通庵、慈聖庵、雷雲寺、靜雲庵、淨土庵、開化庵、九蓮寺、報恩寺、白石庵。
萬松庵萬曆間，古德中泉禪師創建，後嗣離微禪師重建，現在。
古迦葉殿羅漢壁靜室 廣西禪師 印宗禪師 幻空禪師　獅子林靜室 蘭宗禪師 大力禪師　大靜室 野愚禪師　旃檀嶺靜室 克心禪師　九重崖靜室 本無禪師 大定禪師 聞璽禪師　各剎碑記。《止止庵記》賓州知州黃岡廖自伸記。萬曆三十二年。
又《止止庵記》，荊州知府、前翰林庶吉士、監察御史、郡人李元陽，嘉靖三十八年。
《傳衣寺記》長蘆運使、郡人阮尚賓記，萬曆甲辰。[2]
《鼎建大士閣三摩禪寺記》知賓州廖自伸記。萬曆丙午。
《重建放光寺銅碑》李元陽記。
《仰高亭記》柱史〈（即御史）〉周茂相記。萬曆三十五年。
《寂光寺傳衣法嗣紀略》雲洱舉人人孫啟祚撰。崇禎九年。
《西竺寺碑記》御史昆明傅宗龍撰。萬曆己未[3]。

