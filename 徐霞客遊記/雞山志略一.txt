靈異十則放光老僧香金雞泉收蛇穴石門復開土主報鐘經聲應耳然身雷雨猿猴執炊靈泉表異景致十則山之有景，即山之巒洞所標也。以人遇之而景成，以情傳之而景別，故天下有四大景，圖志有八景、十景。豈天下之景，數反詘於郡邑乎？四乃拔其優，十乃足其數也。若雞山則異於是，分言之，即一頂而已萃天下之四觀，合言之，雖十景猶拘郡邑之成數也。
絕頂四觀東日、西海、北雪、南雲。
觀之有四，分於張直指，而實開辟以來，即羅而致之。
四之中，海內得其一，已為奇絕，而況乎全備者耶。此不特首雞天，實首海內矣。
詩五首未錄〔見下〕華首重門龍華浩劫，轉恨此門不辟。不知使其中堂奧潛通，縱別有天地，不過一窈窕之區耳；何如雙闕高懸，一丸中塞，使仰之彌高，望之不盡乎。故方廣石樑，以為五百應真之地，而亦旁無餘竇。其意正與華首同也。
詩一首見《雞山十景》太子玄關瓊臺中懸，已淩灝爽。玄關上透，更轉虛靈。棧壁排雲，出沒於煙霞之上。所稱群玉峰頭，瑤池月下，彷彿在此。
詩一首見《雞山十景》羅漢絕壁每愛袁石公「補填積雪成新徑，展拓閑雲架小廬」之句。
行羅漢壁，宛然詩中之畫也。至其崩雲疊翠，人皆面壁，石可點頭，自是一幅西來景，不煩丹青落筆。
詩一首見《雞山十景》獅林靈泉山下出泉，有渟有流，皆不為異，乃泉不出於麓而出於巒，巒不出於坳而出於脊，脊不出於外瀉而出於中垂，中垂不出於旁溢而出於頂灌。此惟獅林念佛堂見之，欲不謂之靈不得也。
詩二首見《雞山十景》放光瑞影川澤之氣，發為光焰，海之蜃樓，穀之光相太陽光通過山間雲霧時衍射成相，俗稱「佛光」，皆自下而上。放光四面深環，危崖上擁，靈氣攸聚，瑞影斯彰，其與四大比隆，宜也。然四大亦惟峨眉、五臺，其光最異；若九華、普陀，亦止佛燈，未著光相，故放光之瑞影，真四之中，二之上者矣。
詩一首見《雞山十景》浮屠綰勝三距東環，百剎中峙，扃龍華於雙闕，懸象魏即廟門外雙闕，象即「相」，相示；魏即「巍」，巍然於九重，玉毫遍地，只欠當門一楗，金掌中天，忽成華藏千祥。既合此尖，永證勝果。
詩二首見《雞山十景》瀑布騰空匡廬之瀑，不及雁宕，獨得列名四景，以人所共瞻也。
雞山玉龍瀑布，亦不若猴子峒峽中崖石掩映，然玉龍獨掛山前，漾蕩眾壑，領挈諸勝，與匡廬同，不得分大小觀也。
詩一首見《雞山十景》傳衣古松雞山之松，以五鬣見奇，參霄蔽隴，碧蔭百里，須眉盡綠，然挺直而不虯，巨潤而不古。而古者常種也，龍鱗鶴氅，橫盤倒垂，纓絡千萬，獨峙於傳衣之前，不意眾美之外，又獨出此一老。
詩一首見《雞山十景》古洞別天雞山岩有重門，洞無奧室，獨於山後另闢神境。蓋山脈至此將盡，更出一番胚胎，令人不可測識。人所共瞻者，則扃之使不可幾通「及」；人所不到者，則通之示有所入，何山靈之幻乃爾？
詩二首見《雞山十景》
