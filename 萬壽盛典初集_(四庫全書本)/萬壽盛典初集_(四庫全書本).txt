　　欽定四庫全書
　　恭纂
　　萬夀盛典初集告成
　　進表
　　大學士〈臣〉馬齊〈臣〉松柱〈臣〉蕭永藻〈臣〉王掞等恭承
　　勅㫖纂修
　　萬夀盛典初集告成謹奉
　　表上
　　進者臣等誠歡誠忭稽首頓首
　　上言伏以璇符肇祉榮河開龍馬之禎玉厯凝庥紫極煥星虹之彩重華大徳位祿名以夀而彌尊圜葢無私元亨利以貞而益久大人法天行健宇宙長春君子應地含𢎞岡陵竝固巍巍蕩蕩至化與上下同流翼翼綿綿永命共乾坤一氣祥延華渚記表環樞和溢康衢圖傳擊壤疇稱五福原本於洛書詩頌九如沿流為繪事惟茂實允揚乎簡冊斯休光聿炳乎丹青欽惟
　　皇帝陛下
　　經天緯地
　　左羲右軒
　　靜探禮樂之源
　　動法雷霆之奮
　　文教誕敷於有截
　　武功震疊於無垠仗旄鉞以行誅連戡三櫱迅鑾旂而問罪立靖西陲烽燧永銷都護拓臨邊之府版圖式廓提封標跨海之疆悉子悉臣同車書而一尉𠉀來王來享奉正朔而輯圭璋盡禋郊饗
　　帝之誠紫壇昭事懋
　　祈穀重農之典元日親行展敬
　　園陵肅嵗時之孝享承歡
　　長樂竭冬夏之凊溫
　　問夜求衣虔臨庶政
　　卑宮菲食總攬萬幾視四海猶戶庭運天下如指掌蠲租賜復養賢崇老之詔史不絶書越漠踰沙梯山
　　航海之珍府無虛月濬川陂澤
　　指方略而禹甸咸寧慎法䘏刑
　　布渙汗而湯羅頻解暑耕寒織每厪
　　宸衷十雨五風輒縈
　　睿慮捍大災而興大利
　　功過平成後民樂而先民憂
　　惠深懐保加以
　　統承洙泗
　　道接唐虞
　　集羣聖之大成
　　冠百王而首出
　　抉圖書之秘奧究貫三才
　　闡雅頌之精微推原四始胸羅象緯潛通七曜之編
　　手按方輿洞燭九州之勢
　　綸音渾噩雲漢昭回
　　奎畫輝煌鳳鸞鶱翥道竝該乎游藝
　　聖兼擅於多能內外臣工經眸即識古今紀載流覽不忘大包穹壤而靡遺細析毫芒而無間雖抗六典之鴻議不足比測淵深備九籍之瓌詞詎能贊揚美盛者矣昨者嵗在昭陽月當姑洗值萬福來同之日正
　　六旬大慶之期慶霄晴朗以舒光景曜淑清而啟旦羣工拜揚於鷺序多士忭舞於芹宮卒伍額手於軍屯商旅謳吟於市路南北萬四千里皆如江漢之朝宗郡國百九十州咸若星辰之拱極以逮重譯貢琛之使依風請吏之徒莫不稽首趨廷稱觴叩闕斯時也
　　皇上朝萬國而闢虞門
　　御六龍而回文囿執殳虎士警蹕停聲帶劍鶡冠辟
　　除罷唱髦倪雜沓企踵而仰
　　舜顔士女駢闐連袂而瞻
　　堯顙山鳴萬嵗殷地以徹天日耀五雲懸晨而不夜珠幢絳節晻靄琳宮法曲仙音飄颺金界香焚夾道爐煙瑞霧俱霏綵絢交逵繡幛彤霞一色九芝萃秀競産於
　　帝池雙觡呈斑來馴於
　　內苑於是百僚獻頌聿宣鍾石之聲率土歌風並上
　　升恆之祝遹哉皇哉美矣至矣而我
　　皇上方且卻鴻名而不受履至徳而弗居願以億姓安
　　為
　　一人之安即以
　　皇極福為庶民之福普施
　　大賚廣沛
　　洪仁類錫
　　天潢重衍榮滋於藩服秩増在位更推優異於舊臣免賦則三載一周恩覃蔀屋造士則兩闈特設化被髦儒法網𢎞開犴戶遍生綠草帑金大布龍驤盡沐春波而且
　　頌瑤宴以引髙年
　　賜大酺而歡黎兆黃髪兒齒咸飫
　　禁廚玉斝兕觥親勞
　　帝胄沃澤霑乎海宇太和洽於人心含氣欣欣若耘耰之逢甘雨懐情款款譬草木之值春風自炎黃而降未都其庥即開闢以來罕聞斯盛允宜彰施於毫素陋唐家封禪之圖㸃染於鉛朱周室旅獒之畫
　　誥謨制勅竝勒銀繩文賦詩歌都裝錦軸輯
　　萬夀之盛典垂一代之鴻編原任戶部侍郎臣王原祁修纂於前詹事府詹事〈臣〉王奕清踵事於後計歴三稔而周彚集百二十卷全書告成恭呈
　　御覽熊熊寶氣下燭西崑爛爛文光仰騰東壁將見無
　　疆
　　聖厯六十年甲子方新不老大椿八千嵗春秋常在圖皆據實非誇銀甕金船言必援經逺嫓赤文綠字〈臣〉等謬忝綸扉濫塵政府幸際
　　都俞之盛世欣逢
　　夀考之昌辰揚勝事於璿圖願添
　　帝籙表鴻徽於瓊版祇頌
　　堯年剞劂初成裝潢始就髙文黼繪遹昭
　　聖代之光華傅彩開雕備覩萬方之燕喜捧琅函而欲
　　舞抱緗帙以騰歡〈臣〉等無任瞻
　　天仰
　　聖踴躍懽忭之至謹奉
　　表恭
　　進以
　　聞
　　康熈五十六年正月初一日
















　　欽定四庫全書
　　恭纂
　　萬壽盛典初集各奏摺
　　康熙五十三年正月初八日〈臣〉王原祁謹
　　奏為欣逢
　　聖壽之昌期宜備
　　萬年之盛典恭請
　　俞㫖纂修以布萬方永垂億世事康熙五十二年三月
　　十八日恭逢
　　皇上六旬萬壽喜
　　天甲之初周慶
　　皇恩之大沛耆庶歡呼而赴
　　闕街衢結綵以迎
　　鑾十七日進
　　宮鹵簿之儀以及夾道衢歌之盛臣恭承
　　俞㫖謹繪長圖已經鈎成初本進呈
　　御覽奉
　　㫖萬壽圖畫得甚好無有更改處欽此即領絹鈎摹正本外〈臣〉竊惟自古有圖則必有史圖以象形藏䇿府而傳億載史以紀實示臣民而布萬方在
　　皇朝盛典隆恩自炳於
　　起居之注而臣下瞻
　　天仰
　　聖尤望有紀盛之書〈臣〉受
　　恩深重既繪
　　萬壽長圖尤願恭紀
　　萬壽盛典
　　睿藻之輝煌
　　恩綸之廣大典禮之詳明歌頌之洋溢俱宜修輯成書傳布永乆臣年雖逾七十部務之暇尚可兼理〈臣〉子編修臣王謩供職翰林正宜效力編纂修撰〈臣〉王敬銘向隨臣學畫亦宜一體效力伏思是書係
　　聖朝鉅典不敢草率編摩〈臣〉前掌院學士任內素知編修〈臣〉查嗣瑮嵇曽筠儲在文修撰〈臣〉王世琛皆勤慎可任纂修其收掌擬即派𠉀補待詔〈臣〉曹曰瑛所有
　　萬壽圖中龍棚經棚計共五十餘處仍率冷枚等照依書式另畫刻本列諸卷中則圖紀具陳開卷瞭然用以昭示四方永垂萬世伏乞
　　皇上俯允〈臣〉請俾天下臣民普同瞻仰慶祝
　　萬壽無疆恭候
　　命下其書中一應事宜容臣同纂修官員恭擬凡例摺
　　奏請
　　㫖〈臣〉不勝踴躍懽忭之至謹
　　奏
　　本日奉
　　㫖依議
　　二十一日〈臣〉王原祁謹
　　奏〈臣〉於正月初八日具摺恭請纂修
　　萬夀盛典奉
　　㫖鈔寫著選新進士字好的用欽此
　　萬壽科新進士情願效力者甚多臣就見聞所及選得
　　王賚等二十四名具摺呈
　　覽本日奉
　　㫖著王原祁㑹同揆敘湯右曽挑選十名彀用了欽此欽遵於本月二十一日將進士王賚等二十四名傳齊公同考試挑選得王賚溫儀鄒允煥周本治陳溥髙輝張榮源陸琮於本宏車敏來十員到館辦事




　　三月十一日〈臣〉王原祁謹
　　奏〈臣〉荷蒙
　　聖慈允〈臣〉所請纂修
　　萬壽盛典懽躍無似〈臣〉自愧弇陋不足𨗳揚盛事黼藻昌期惟有勉竭駑駘㒺敢稍懈謹同纂修官編修〈臣〉查嗣瑮〈臣〉嵇曽筠〈臣〉儲在文修撰〈臣〉王世琛〈臣〉王敬銘並率〈臣〉子編修〈臣〉王謩恭擬凡例條目進呈
　　御覽伏𠉀
　　聖訓指示以便編輯〈臣〉又照依書式另畫
　　萬壽圖刻本謹呈畫稿九張幷乞
　　聖裁訓定即陸續繪圖刋刻恭
　　進謹
　　奏
　　本日奉
　　㫖交南書房翰林看
　　十五日
　　南書房議覆
　　𤼵下王原祁等擬纂
　　萬壽盛典條目凡例〈臣〉等詳議欽惟
　　皇上功徳超邁久道化成恭遇
　　六十萬壽人心天意景應協從一時隆典亙古未有是非紀述詳備不能形容盛美今所擬條目首紀
　　御製諭詔詩賦二紀
　　聖徳三紀典禮四紀
　　恩賚五紀慶祝六載臣下歌頌詩文分類周悉體例亦當其所擬凡例內第八則擬於每條之下附以頌語臣等伏念
　　皇上政教號令如日月經天江河行地臣下謹紀實事
　　已足垂示萬古況
　　盛徳大業亦非贊揚之所能盡作頌一條似可不必又
　　第六則擬悉錄臣民所進
　　萬壽詩文〈臣〉等伏思是書之成為我
　　朝盛事千古美談凡臣下所進歌頌雖皆出於忠愛之誠亦應擇其詞義之典雅明順者採錄編次不宜槩載徒事卷帙浩繁餘條所擬應如所請〈臣〉等愚陋淺識伏𠉀
　　聖裁謹
　　奏
　　本日奉
　　㫖依議







　　康熙五十四年正月二十二日〈臣〉王原祁謹
　　奏竊〈臣〉奏請纂修
　　萬壽盛典荷蒙
　　聖慈俞允隨恭擬條例進
　　呈奉
　　㫖交南書房詳議𤼵下欽此隨移各衙門咨取檔案〈臣〉同纂修侍講〈臣〉查嗣瑮編修〈臣〉嵇曽筠〈臣〉儲在文修撰〈臣〉王世琛〈臣〉王敬銘〈臣〉男編修〈臣〉王謩及校録進士〈臣〉王賚溫儀鄒允煥周本治陳溥髙輝張榮源陸琮於本宏車敏來等十員朝夕編輯㒺敢逸懈伏見
　　帝徳髙厚
　　天慶綿長臣民沐浴
　　膏澤歌舞歡忭之狀珥筆難名形容莫罄已編初稿茲
　　謹繕寫先將恭紀第一條
　　宸藻二卷第二條
　　聖徳六卷第三條典禮十四卷及慶祝中之圖畫圖記
　　八卷恭呈
　　御覽其中恐有體例未合詞句未當應行刪改處伏乞聖訓指示恭𠉀
　　命下遵行將全書陸續繕寫進
　　呈更有請者五十三年七月侍講〈臣〉查一嗣瑮奉
　　命提督順天學政其分纂之書臣素知有翰林院編修今陞庶子〈臣〉李紱學問優長已到館代纂理合
　　奏明伏乞
　　睿鑒令其在館辦事其畫圖刻本現在刋刻謹
　　奏
　　本日奉
　　㫖是交南書房翰林看



　　二十九日戶部員外郎〈臣〉趙之垣謹
　　奏為
　　萬壽盛典告成恭請校刻以垂永久事恭惟我
　　皇上峻徳登三鴻功咸五得位得祿得名得壽
　　一人歛福以錫民乃文乃武乃聖乃神四海稱觴而進
　　頌歡聲徹地愷澤敷天爰
　　咨彚輯以成書竝付丹青以示象一時
　　盛典千載竒逢伏念臣世受
　　皇恩歴膺
　　聖眷祖孫父子疊被
　　寵榮一家之受恩益厚終身之仰答愈難早夜捫心涓埃莫報況〈臣〉以翦劣庸材初任今職〈臣〉父兩廣總督〈臣〉趙宏燦諄諄誨〈臣〉恪共職守雖勤慎不遑終慚糜祿茲於本部侍郎〈臣〉王原祁纂修館中竊見
　　萬夀盛典一書已經告成〈臣〉自愧無文未附謳歌於卷
　　末顧念留傳不朽應付𬃅梨近見
　　御製諸書多有恭請刋刻者〈臣〉至愚極陋未諳文理郎署辦事之餘校讐考對或堪效力為此不揣愚拙冐昧
　　奏請伏乞
　　聖慈俯鑒微忱准〈臣〉在寓開局恭𠉀
　　頒發定本校對刋刻次第進呈
　　御覽犬馬私情庶得少申萬一縁〈臣〉父道逺未能具摺
　　〈臣〉謹
　　奏
　　本日奉
　　㫖好准他奏




　　四月十七日〈臣〉王原祁謹
　　奏〈臣〉同纂修官侍講學士〈臣〉李紱編修〈臣〉嵇曽筠〈臣〉儲在文修撰〈臣〉王世琛〈臣〉王敬銘〈臣〉男編修〈臣〉王謩等恭紀
　　萬壽盛典初集正月恭進三十卷又前進畫圖二卷共三十二卷今又纂得二十八卷繕録稿本恭呈
　　御覽恐有體例未合詞句未當應行刪改處伏乞聖訓指示恭𠉀
　　命下再行詳細校對發刋初集擬共一百二十卷恭載宸藻及〈臣〉等撰次者已成六十卷其歌頌詩文亦擬分
　　為六十卷容〈臣〉等採錄編輯繕寫進
　　呈謹
　　奏
　　本日奉
　　㫖交南書房翰林查看

　　十月二十六日詹事府詹事加二級〈臣〉王奕清謹
　　奏
　　萬壽畫圖及
　　萬壽盛典兩年以來開館繪畫纂修先已進呈
　　盛典六十卷業蒙
　　皇上允戶部員外〈臣〉趙之垣效力刋刻尚有歌頌詩文六十卷亦已選擇鈔錄將成俟進呈之後一併交與趙之垣刋刻至書中小圖有在館修書修撰〈臣〉王敬銘同冷枚校閲𤼵刻已成者五十四頁未完者九十四頁其大絹畫圖於康熙五十二年十二月進呈稿本五十三年四月領到絹三十丈遴選得畫圖人員徐玫等及
　　萬壽科武㑹元〈臣〉金昆協同冷枚共十二人盡心繪畫今已畫成十二丈未成者尚有十八丈現在趲工竊念〈臣〉雖未諳畫理然累世蒙
　　恩全家荷
　　寵分應效力況
　　萬壽昌期普天同慶衢歌華祝逺盛堯年渝舞嵩呼遙
　　逾漢日
　　翠輦經行之處躋大地於春臺
　　皇恩覃被之餘登八荒於壽域真頌颺之莫罄亦圖繪之難名願見為榮躬逢斯幸今書畫局中一應事宜〈臣〉願接任同〈臣〉姪編修〈臣〉謩照前料理〈臣〉未敢擅便相應請
　　㫖伏𠉀
　　聖裁謹
　　奏
　　本日奉
　　㫖好准他奏


　　十二月二十八日〈臣〉王奕清謹
　　奏〈臣〉蒙
　　恩接管
　　萬壽書畫事宜所有
　　盛典中歌頌六十卷已經選擇謄稿恭呈
　　御覽其中如有應行刪改之處伏𠉀
　　聖裁指示連前所
　　進六十卷全書共一百二十卷謹
　　奏
　　本日奉
　　㫖交南書房翰林看





　　五十五年三月十七日刑部雲南司郎中〈臣〉趙之垣謹
　　奏正月十三日
　　南書房𤼵出〈臣〉第二次進呈
　　萬壽盛典一套已經照簽修改訖今又刻成四十三卷
　　至六十卷共一十八卷恭呈
　　御覽伏乞
　　皇上恩賜指示遵行抑〈臣〉更有請者
　　萬壽盛典一書創自
　　聖朝昭垂萬古〈臣〉以一介微員謬膺校刋重任
　　恩榮已極伏查翰林院編修〈臣〉蔣漣校刋
　　御製文集卷後竝得附列山東廵撫〈臣〉蔣陳錫及編修
　　〈臣〉蔣漣父子姓名倘䝉
　　皇上格外加恩准〈臣〉父兩廣總督〈臣〉趙宏燦竝〈臣〉叔直𨽻總督〈臣〉趙宏燮及〈臣〉之垣姓名附於卷末則〈臣〉父子叔姪既已身沐
　　殊恩兼得附名典冊生生世世永矢報稱於靡涯矣〈臣〉
　　不勝感激欣幸之至謹
　　奏
　　本日奉
　　㫖准刻將此一集交南書房對看











　　四月初十日詹事府詹事〈臣〉王奕清謹
　　奏〈臣〉荷䝉
　　恩命准〈臣〉接管
　　萬壽館書畫事宜正值
　　盛典初集告成〈臣〉伏讀循覽具見我
　　皇上壽與天齊福如川至八方華祝萬國嵩呼茍非深仁厚澤久道化成何以航海梯山普天同慶一至於此誠振古未有之盛事亦曠世未見之竒書共繕草本一百二十卷先後進
　　呈
　　御覽奉
　　㫖𤼵南書房校正隨付郎中〈臣〉趙之垣刋刻將次告成
　　〈臣〉伏查衍聖公〈臣〉孔毓圻刋刻
　　幸魯盛典曽請
　　御製序文弁於卷首今
　　盛典一書敷揚率土臣民稱觥祝嘏之誠將來昭示中
　　外輝耀古今必得
　　御製序文以垂永久俾萬世臣民咸知壽國壽民至意每歴十年更増一帙巍巍煌煌與天無極〈臣〉等幸與編摩曷勝榮寵所有現在本館監修分纂校録收掌人員及〈臣〉兄侍郎〈臣〉原祁〈臣〉姪編修〈臣〉謩應否仰邀
　　聖恩附名簡末伏𠉀
　　聖裁至
　　養心殿監造
　　南書房校對翰林亦祈請照各館書成列名之例一併刻入再〈臣〉接任本館之日用有〈臣〉表兄官學教習期滿𠉀選知縣徐榮疇經管書局校對刋刻畫圖可否同翰林院待詔曹曰瑛列名收掌之末未敢擅便伏𠉀
　　上裁又〈臣〉於康熙五十四年十月內進有
　　萬壽書畫事宜一摺亦應照例附入合幷聲明謹奏
　　本日奉
　　㫖交南書房議奏













　　同日刑部雲南清吏司郎中〈臣〉趙之垣謹
　　奏為懇
　　恩列名事竊〈臣〉䝉
　　皇上准令校刋
　　萬壽盛典榮寵已極但〈臣〉學識淺陋兼辦部中事務恐負校刋重任幸有副榜貢生𠉀選教諭錢元昌同〈臣〉協力磨對勤慎周詳伏乞
　　皇上恩准附名收掌之列俾得叨預
　　聖朝盛典榮垂久逺戴
　　徳靡涯矣謹
　　奏
　　本日奉
　　㫖交南書房翰林



　　二十八日
　　南書房議覆
　　𤼵下王奕清奏摺一件奏稱
　　萬壽盛典初集刋刻將次告成恭請
　　御製序文以垂永久等因〈臣〉等公同詳議
　　萬壽盛典一書皆載述
　　皇上聖徳神功及臣民祝嘏典禮非
　　幸魯盛典比例況首卷已載
　　皇上詔諭詩賦似無容更加
　　御製序文或令大學士作進書表文一道列於目録之前似為得體〈臣〉等愚陋無知所見如是伏𠉀
　　聖裁又奏請開列
　　養心殿監造職名
　　南書房校對職名應否列名之處出自
　　聖恩非〈臣〉等所敢擅議至其本館監修分纂人員王掞等應准其照例開列並王奕清所請校對圖畫之徐榮疇趙之垣所請校對刋刻之錢元昌亦准其開列可也謹
　　奏
　　本日奉
　　㫖所奏是











　　康熈五十五年四月二十八日奉
　　㫖開列
　　萬壽盛典初集監修總裁校勘分纂校録掌校刋監
　　造諸臣職名
　　監修官
　　經筵講官文淵閣大學士兼禮部尚書加七級〈臣〉王　掞
　　總裁官
　　原任　經筵講官戶部左侍郎加三級〈臣〉王原祁
　　〈臣〉王奕清
　　南書房校勘官
　　〈臣〉蔣廷錫
　　日講官起居注翰林院侍講學士加一級〈臣〉張廷玉日講官起居注翰林院侍講學士加一級〈臣〉陳邦彥日講官起居注翰林院侍讀加一級〈臣〉趙熊詔右春坊右中允兼翰林院編修加一級〈臣〉王圖炳翰　林　院　檢　討　加　一　級〈臣〉張　照翰林院編修加一級〈臣〉薄　海
　　分纂官
　　翰林院侍講學士加一級〈臣〉李　紱
　　原任翰林院侍講加一級〈臣〉查嗣瑮
　　翰林　院編修加一級〈臣〉嵇曽筠
　　翰林　院編修加一級〈臣〉王　謩
　　翰林院編修加一級〈臣〉儲在文
　　翰林院修撰加一級〈臣〉王世琛
　　翰　　林　院　　修　撰〈臣〉王敬銘
　　校録官
　　萬壽科進士內閣中書舍人〈臣〉王　賚
　　萬　壽　科　進　士〈臣〉溫　儀
　　萬　壽　科　進　士〈臣〉鄒允煥
　　萬　壽　科　進　士〈臣〉周本治
　　萬　壽　科　進　　士〈臣〉陳　溥
　　萬　壽　科　進　士〈臣〉髙輝cq=3
　　萬壽科進士江南鎮江府儒學教授〈臣〉張榮源萬　　壽　科　　進　　士〈臣〉陸　琮萬壽科進士𠉀補主事〈臣〉於本宏
　　萬　　壽　科　　進　　士〈臣〉車敏來
　　收掌官
　　翰　　林　　院　　待　詔〈臣〉曹曰瑛官學教習𠉀選知縣〈臣〉徐榮疇
　　副榜貢生𠉀選教諭〈臣〉錢元昌
　　校刋官
　　︵字位過密　無法顯示︶　〈臣〉趙宏燦
　　︵字位過密　無法顯示︶　〈臣〉趙宏燮
　　刑部雲南清吏司郎中〈臣〉趙之垣
　　監造官
　　養心殿總監造六品官〈臣〉趙　昌
　　養　心　　殿　總　監　造〈臣〉王道化武英殿總監造兼㑹計司員外郎〈臣〉伊都立武英殿總監造兼佐領〈臣〉張常住
　　武　英　殿　　總　監　造〈臣〉李國屏原　任　雲　　南　廵　撫〈臣〉佟毓秀














　　欽定四庫全書
　　萬壽盛典初集
　　凡例八則
　　御製詩文如雲漢昭囘日星炳耀記載莫殫贊頌難名
　　恭逢
　　萬壽聖節
　　綸詔頻頒
　　宸章丕煥悉皆敷言成訓吐辭為經敬登卷端昭垂萬
　　世〈一則〉
　　聖徳隆盛富有日新因事見端一一度越前古尊養備萬方之奉保泰乘五位之乾撝謙則屢卻徽稱敦化則獨先孝弟皆由至徳積中動臻美善敬輯成編以見徳福相因亦洪範推本皇極之意也〈二則〉
　　典禮崇鉅萬國瞻仰先列
　　朝賀威儀
　　鑾衛出入次及頒
　　詔中外祭告山川以逮養老大酺諸事典則矞皇神人
　　胥慶〈三則〉
　　恩賚優渥慶溢八紘宗室外藩親疎普給公卿庶尹大小均霑貤封錫蔭以眷舊勞省刑賞兵以廣慈惠士則兩闈特設逓慶十年租則三載一周全蠲四海博施廣被澤不勝書綱列目從猶虞掛漏〈四則〉
　　華祝嵩呼普天同慶歌衢擊壤率土抒忱逺近雲集
　　京師恭祝
　　萬壽者如江漢之朝宗如風雨之和㑹不約而至不期而同誠亙古所未聞史冊所未見既繪長圖復分紀上下二卷凡
　　京城內外臣僚耆庶不下億千萬人不啻數十百處合寰海於堂階躋春臺為壽域流傳盛事莫罄形容其直省名山之祝釐文武大僚之入覲分類就班各書本末至於
　　聖朝不納貢獻不徴瑞應而事有當載亦謹識數端用
　　見天人悉協雲〈五則〉
　　頌徳歌功詩書竝載欣逢
　　萬壽慶葉昌期凡屬臣工賡颺恐後下逮草野具有謳謡衆體畢陳共申忠愛擇其尤雅謹附末編〈六則〉是書所紀悉考各衙門檔案章奏據實排纂仿紀事本末體式各為起訖各編年月其事有原始義有連及例得先後備書〈七則〉
　　皇上功徳巍煥超邁古今峻極於天贊揚難罄祗述纂修之意各附本條一以徴運㑹之隆一以誌遭逢之盛雖管窺蠡測無當
　　高深惟就親所覩聞紀諸簡䇿聿襄盛典嗣後每閲十載賡續成書以衍億萬年無疆之祝焉〈八則〉



　　欽定四庫全書　　　　史部十三
　　萬夀盛典初集目録　　　　政書類二〈儀制之屬〉
　　卷一
　　宸藻一
　　卷二
　　宸藻二
　　卷三
　　聖徳一〈孝徳〉
　　卷四
　　聖徳二〈謙徳一〉
　　卷五
　　聖徳二〈謙徳二〉
　　卷六
　　聖徳二〈謙徳三〉
　　卷七
　　聖徳三〈保泰〉
　　卷八
　　聖徳四〈教化〉
　　卷九
　　典禮一〈朝賀一〉
　　卷十
　　典禮一〈朝賀二〉
　　卷十一
　　典禮二〈鑾儀一〉
　　卷十二
　　典禮二〈鑾儀二〉
　　卷十三
　　典禮三〈祭告一〉
　　卷十四
　　典禮三〈祭告二〉
　　卷十五
　　典禮四〈頒詔一〉
　　卷十六
　　典禮四〈頒詔二〉
　　卷十七
　　典禮四〈頒詔三〉
　　卷十八
　　典禮五〈養老一〉
　　卷十九
　　典禮五〈養老二〉
　　卷二十
　　典禮五〈養老三〉
　　卷二十一
　　典禮五〈養老四〉
　　卷二十二
　　典禮六〈大酺〉
　　卷二十三
　　恩賚一〈加恩宗室〉
　　卷二十四
　　恩賚二〈加恩外藩一〉
　　卷二十五
　　恩賚二〈加恩外藩二〉
　　卷二十六
　　恩賚三〈加恩臣僚〉
　　卷二十七
　　恩賚四〈加恩耆舊一〉
　　卷二十八
　　恩賚四〈加恩耆舊二〉
　　卷二十九
　　恩賚五〈蠲賦一〉
　　卷三十
　　恩賚五〈蠲賦二〉
　　卷三十一
　　恩賚五〈蠲賦三〉
　　卷三十二
　　恩賚五〈蠲賦四〉
　　卷三十三
　　恩賚六〈開科一〉
　　卷三十四
　　恩賚六〈開科二〉
　　卷三十五
　　恩賚六〈開科三〉
　　卷三十六
　　恩賚七〈賞兵一〉
　　卷三十七
　　恩賚七〈賞兵二〉
　　卷三十八
　　恩賚七〈賞兵三〉
　　卷三十九
　　恩賚八〈恤刑〉
　　卷四十
　　慶祝一〈圖畫一〉
　　卷四十一
　　慶祝一〈圖畫二〉
　　卷四十二
　　慶祝一〈圖畫三〉
　　卷四十三
　　慶祝二〈圖記一〉
　　卷四十四
　　慶祝二〈圖記二〉
　　卷四十五
　　慶祝二〈圖記三〉
　　卷四十六
　　慶祝二〈圖記四〉
　　卷四十七
　　慶祝二〈圖記五〉
　　卷四十八
　　慶祝二〈圖記六〉
　　卷四十九
　　慶祝二〈圖記七〉
　　卷五十
　　慶祝三〈名山祝釐一〉
　　卷五十一
　　慶祝三〈名山祝釐二〉
　　卷五十二
　　慶祝四〈大臣入覲一〉
　　卷五十三
　　慶祝四〈大臣入覲二〉
　　卷五十四
　　慶祝五〈貢獻一〉
　　卷五十五
　　慶祝五〈貢獻二〉
　　卷五十六
　　慶祝五〈貢獻三〉
　　卷五十七
　　慶祝五〈貢獻四〉
　　卷五十八
　　慶祝五〈貢獻五〉
　　卷五十九
　　慶祝五〈貢獻六〉
　　卷六十
　　慶祝六〈瑞應〉
　　卷六十一
　　歌頌一〈皇子〉
　　卷六十二
　　歌頌二〈大臣一〉
　　卷六十三
　　歌頌三〈大臣二〉
　　卷六十四
　　歌頌四〈大臣三〉
　　卷六十五
　　歌頌五〈大臣四〉
　　卷六十六
　　歌頌六〈大臣五〉
　　卷六十七
　　歌頌七〈大臣六〉
　　卷六十八
　　歌頌八〈南書房諸臣〉
　　卷六十九
　　歌頌九〈詞臣一〉
　　卷七十
　　歌頌十〈詞臣二〉
　　卷七十一
　　歌頌十一〈詞臣三〉
　　卷七十二
　　歌頌十二〈詞臣四〉
　　卷七十三
　　歌頌十三〈詞臣五〉
　　卷七十四
　　歌頌十四〈詞臣六〉
　　卷七十五
　　歌頌十五〈詞臣七〉
　　卷七十六
　　歌頌十六〈詞臣八〉
　　卷七十七
　　歌頌十七〈詞臣九〉
　　卷七十八
　　歌頌十八〈詞臣十〉
　　卷七十九
　　歌頌十九〈詞臣十一〉
　　卷八十
　　歌頌二十〈詞臣十二〉
　　卷八十一
　　歌頌二十一〈詞臣十三〉
　　卷八十二
　　歌頌二十二〈詞臣十四〉
　　卷八十三
　　歌頌二十三〈詞臣十五〉
　　卷八十四
　　歌頌二十四〈詞臣十六〉
　　卷八十五
　　歌頌二十五〈詞臣十七〉
　　卷八十六
　　歌頌二十六〈詞臣十八〉
　　卷八十七
　　歌頌二十七〈詞臣十九〉
　　卷八十八
　　歌頌二十八〈詞臣二十〉
　　卷八十九
　　歌頌二十九〈詞臣二十一〉
　　卷九十
　　歌頌三十〈詞臣二十二〉
　　卷九十一
　　歌頌三十一〈詞臣二十三〉
　　卷九十二
　　歌頌三十二〈詞臣二十四〉
　　卷九十三
　　歌頌三十三〈詞臣二十五〉
　　卷九十四
　　歌頌三十四〈詞臣二十六〉
　　卷九十五
　　歌頌三十五〈詞臣二十七〉
　　卷九十六
　　歌頌三十六〈詞臣二十八〉
　　卷九十七
　　歌頌三十七〈武英殿諸臣一〉
　　卷九十八
　　歌頌三十八〈武英殿諸臣二〉
　　卷九十九
　　歌頌三十九〈䝉養齋諸臣〉
　　卷一百
　　歌頌四十〈教習進士館諸臣一〉
　　卷一百一
　　歌頌四十一〈教習進士館諸臣二〉
　　卷一百二
　　歌頌四十二〈教習進士館諸臣三〉
　　卷一百三
　　歌頌四十三〈京職諸臣〉
　　卷一百四
　　歌頌四十四〈外任諸臣〉
　　卷一百五
　　歌頌四十五〈武職諸臣〉
　　卷一百六
　　歌頌四十六〈舉貢諸臣一〉
　　卷一百七
　　歌頌四十七〈舉貢諸臣二〉
　　卷一百八
　　歌頌四十八〈舉貢諸臣三〉
　　卷一百九
　　歌頌四十九〈舉貢諸臣四〉
　　卷一百十
　　歌頌五十〈生監諸臣一〉
　　卷一百十一
　　歌頌五十一〈生監諸臣二〉
　　卷一百十二
　　歌頌五十二〈生監諸臣三〉
　　卷一百十三
　　歌頌五十三〈生監諸臣四〉
　　卷一百十四
　　歌頌五十四〈生監諸臣五〉
　　卷一百十五
　　歌頌五十五〈生監諸臣六〉
　　卷一百十六
　　歌頌五十六〈生監諸臣七〉
　　卷一百十七
　　歌頌五十七〈生監諸臣八〉
　　卷一百十八
　　歌頌五十八〈生監諸臣九〉
　　卷一百十九
　　歌頌五十九〈生監諸臣十〉
　　卷一百二十
　　歌頌六十〈直省耆庶〉
　　〈臣〉等謹案
　　萬夀盛典初集一百二十卷康熙五十二年三月恭
　　逢
　　聖祖仁皇帝六旬萬夀時
　　南書房諸〈臣〉所纂輯也凡六門曰
　　宸藻分詔諭為一卷文賦頌詩為一卷曰
　　聖徳分孝徳謙徳保泰教化四目曰典禮分朝賀鑾
　　儀祭告頒詔養老大酺諸目曰
　　恩賚分宗室外藩〈臣〉僚耆舊蠲賦開科賞兵恤刑諸目曰慶祝則有圖有記以及名山祝釐諸臣朝貢之儀分列焉曰歌頌則首列
　　皇子次逮大臣詞〈臣〉及於生監耆庶靡不採錄焉仰
　　惟我
　　聖祖仁皇帝徳盛道隆福祚悠久實為從古創見其時臣民涵詠皥熙之化普天率土歡呼赴
　　闕衢歌巷舞之盛亦為從古所未有而伏讀
　　詔諭每以萬姓安天下福為兢兢是書之成非徒以
　　紀
　　昇平之鉅典正可以俾萬世臣民仰見
　　至聖持盈保泰之盛心為
　　景祚延洪之大本也書中圖二卷於遐邇臣庶迎
　　鑾呼祝之儀纎悉具備亦自有圖繪以來所罕覯者其稿本初為宋駿業所創後王原祁等重加修潤而成一展卷而閭閻殷阜之象耆孺歡躍之忱恍若目接而身遇者今悉依原本鉤摹故幅度視他卷稍贏焉乾隆四十五年十
　　月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀

<史部,政書類,儀制之屬,萬壽盛典初集>
