《五十六種書並序》一卷，舊本題唐韋續撰，續不知何許人。前有小序，言後漢東陽徐安於搜諸史籀，得十二時書，旨象神形，又加三十三體，共定五十六種，似此書為續所傳，非續之書也。韋續《墨藪》亦載此篇，《墨藪》皆輯前人之作，亦為此書非續所作之一證。所云東陽徐安於，未詳何如人，十二種加三十三種亦不符五十六之數。編中所列太昊庖犧氏之龍書，炎帝神農氏之穗書等，俱無根據，不免附會。上古之時，文字簡單，書體未定，作書者僅為符號之用，各以巧意為之緣飾，事或有之，必以為書法之一種而羅列之，顛亦甚矣。宋朱長文《墨池編》曰：「所謂五十六種書者，何其紛紛多說耶？彼皆得於傳聞，因於曲說，或重複，或虛誕，未可盡信也。學者惟工大小篆八分楷草行草為法足矣，不必究心於諸體爾。」
自三皇以前，結繩為政，至太昊氏，文字生焉。所謂依類象形謂之文，形聲相益謂之字，著於竹帛謂之書。書者以代結繩之政也，故字有六文：一曰象形，「日」「月」是也；二曰指事，「上」、「下」是也；三曰形聲，「江」、「河」是也；四曰會意，「武」、「信」是也；五曰轉注，「考」、「老」是也；六曰假借，「令」、「長」是也。又曰字有五易，蒼頡變古文，史籀制大篆，李斯制小篆，程邈制隸書，漢代作章草是也。其八體者，更加刻符、摹印、蟲書、署書、殳書、傳信並大小篆，為八體也。後漢東陽公徐安於搜諸史籍，得十二時書，皆象神形也。又加二十三體，共定五十有六，列之於後:
一、太昊庖犧氏獲景龍之瑞，始作龍書。
二、炎帝神農氏因上黨羊頭山始生嘉禾八穗，作八穗書，用頒行時令。
三、黃帝史蒼頡寫鳥跡為文，作篆書。
四、黃帝時，因卿雲作雲書。
五、少昊金天時以鳥紀官，作鸞風書，文章衣眼，取以為象。
六、蝌蚪書因蝌蚪之名，故飾之以形。不知年代，或雲顓頊高陽氏所制，今古文是也。
七、帝嚳高辛氏以人紀事，象仙人形書，車器衣眼皆為之。
八、帝堯陶唐氏因軒轅靈龜負圖作龜書。
九、夏後氏象鐘鼎形為篆，作鐘鼎書。
十、殷湯時仙人務光作倒薤書，今薤葉篆是也。
十一、周文王史史佚因騶虞作虎書，有虎不害人，騶虞因此始也。
十二、周文王時赤雀銜書集戶，武士時丹鳥入室，以二祥瑞，故作鳥書。
十三、周法魚書因素鱗躍舟所作。一雲漢武帝游昆明池，學士陳遵所作。
十四、填書，周媒氏作。魏韋誕用題宮闕，王廙、王隱皆好之。
十五、大篆書，周宣王史史籀所作也。亦曰籀篆，《石鼓文》是也。
十六、復篆，因大篆而重複之，亦史籀作。漢武帝用題建章闕。
十七、殳書，伯氏所職。文記笏，武紀殳，因而制之。
十八、小篆，周時所作。漢武帝得汾陰鼎，即其文也。
十九、仙人篆，古之所有。李斯善辨古文字，改為篆形也。
二十、麒麟書，魯哀公十三年西狩獲麟，仲尼反袂拭面，嘆「吾窮矣」，弟子用為素王紀瑞所制也。
二十一、轉宿篆，宋司馬以熒惑退舍所作也，象蓮花未開形。
二十二、蟲書，魯秋胡婦浣蠶所作，亦曰彫蟲篆。
二十三、傳信鳥跡書，六國時書節為信，象鳥形也。
二十四、細篆書，李斯摹寫始皇碑序，皆用此體，亦曰繆篆。
二十五、小篆書，李斯刪古文作也。始皇以祈禱名山，皆用此書。
二十六、刻符書，鳥頭雲腳，李斯、趙高並善之，用題印璽。
二十七、古隸書，秦程邈系獄中，變大篆所作。始臭嘉焉，拜侍御史名徒隸之書，今為八分。
二十八、徒隸之書，因程邈幽囚為徒隸書也。邈字元岑。
二十九、署書，漢蕭何所作，用題蒼龍、白虎二闕。
三十、藁書，行草之文也，董仲舒欲言災異，主父偃竊而奏之。衛瓘、索靖善之，亦云相聞之用也。
三十一、氣候時書，漢文帝令蜀郡司馬長卿采日辰會屈伸之體、伏之勢，象四時為書也。
三十二、符信書，六國時各以異體為符信所制也。
三十三、芝英書，漢武代有靈芝三，植於殿前，遂歌《[[芝房之曲述焉，又名英芝。
三十四、金錯書，古之錢銘，周之皇府、漢之銖兩刀布所制也。
三十五、尚方大篆，程邈所述，後人飾之以為法焉。
三十六、鶴頭書，與偃波皆詔版所用，漢家尺一之簡是也，亦名鵠頭。
三十七、偃波書，即版書，狀如連文，謂之偃波。
三十八、蚊腳書，尚方詔版也。其字體側纖垂下，有似蚊腳，因而為名。
三十九、垂露篆，漢章帝時曹喜所作也。
四十、懸針篆，亦曹喜所作。有似針鋒，因而名之，用題《五經]]》篇目。
四十一、章草書，漢齊相杜伯度援藁所作。因章帝所好，名焉。韋誕謂之草聖。
四十二、飛白書，蔡邕待詔，見門下吏堊帚成字所作。
四十三、一筆書，弘農張芝臨池所制。其狀崎嶮，有循環之趣。
四十四、八分書，漢靈帝時上谷王次仲所作。魏鐘繇謂之章程書。
四十五、蛇書，魯人唐終，當漢、魏之際』夢龍繞身，寤而作之。
四十六、行書，正之小偽也。鐘繇謂之行狎書。
四十七、散隸書，衛恆所作。跡同飛白。
四十八、龍爪書，晉王右軍所作，形如龍爪也。
四十九、藁及行隸，鐘繇變之，羲、獻重焉。
五十、晉二王重變行隸及藁體為八體書。
五十一、草書，王羲之飾古，亦甚善也。
五十二、虎爪書，王僧虔擬龍爪所作也。
五十三、鬼書，宋元嘉中，京口有人震死，臂上有篆，似八分也，今曰雷書。
五十四、外國書，阿馬鬼魅王之所授，其形似小篆。
五十五、天竺書，梵王所作《涅槃經》，所謂「四十二章經」也。
