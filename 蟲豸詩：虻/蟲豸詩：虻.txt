陰深山有瘴，濕墊草多虻。
眾噬錐刀毒，群飛風雨聲。
汗粘瘡痏痛，日曝苦辛行。
飽爾蛆殘腹，安知天地情。
千山溪沸石，六月火燒雲。
自顧生無類，那堪毒有群。
搏牛皮若截，噬馬血成文。
蹄角尚如此，肌膚安可雲。
辛螫終非久，炎涼本遞興。
秋風自天落，夏櫱與霜澄。
一鏡開潭面，千鋒露石棱。
氣平蟲豸死，雲路好攀登。
