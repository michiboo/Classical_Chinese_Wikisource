　　欽定四庫全書　　　　經部一
　　讀易日鈔總目　　　　　易類
　　卷一
　　上經
　　卷二
　　上經二
　　卷三
　　上經三
　　卷四
　　下經一
　　卷五
　　下經二
　　卷六
　　下經三
　　卷七
　　繫辭上
　　卷八
　　繫辭下
　　説卦傳
　　序卦傳
　　雜卦傳
　　〈臣〉等謹案讀易日鈔八卷
　　國朝張烈撰烈字武承大興人康熙庚戌進士已未舉博學宏詞厯官左春坊左贊善是書一以朱子本義為宗謂易者象也言有盡象無窮伏羲畫為竒偶再倍而三因重而六文周逐卦繫彖逐畫繫爻全是假物取象不言理不指事而萬事萬理畢具大指在因象設事就事陳理猶説易家之切實者舊有其子益孫升孫紀實雲此稿已刪潤四十餘過至易簀前數日尚合蒙引通典存疑諸書考訂知來藏往二義旋加改補云云則其用力亦可謂勤矣烈之沒也門人私謚曰志道先生楊允長作私謚議一篇冠於此書之首昔宋儒張載之沒門人慾為作私謚司馬光力言其非當時手帖猶載張子全書之首古人以禮處人不欲妄相尊重干國家易名之典其謹嚴如是允長等豈未之聞乎今録是書而削除此議用杜虛聲標榜之漸焉乾隆四十四年二月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀





