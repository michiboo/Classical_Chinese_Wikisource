
　　話說王惇再三在天子面前為嚴世蕃解脫。天子准奏，即時差了兵部跑役，限日行八百里，趕回廷尉官。另頒聖旨，著吏、兵兩部知會，將嚴世蕃罰俸三年，革職留任。胡湘東加恩賞賜舉人，就留京會試，以償其辱。聖旨既下，各各凜遵。
　　海瑞聞知不勝之怒：「我想如此大事，王惇一言，便可免議，似此則無青天矣！若宦官專權，將來朝廷法令，俱為他們敗壞了。」於是連夜修成本章，要與王惇去做對頭。其奏章云：戶部尚書臣海瑞奏為宦官近禁，理宜復閹，以杜復萌，以肅宮闈事：竊照內侍一項，原因自宮而進，充役於內廷，聽候驅使。但念初割之際，其人尚幼，淫具未發。及至年近十六，血氣當生，其具因之亦長，難保寸長之慮。但古諺云：「飽暖思淫慾，饑寒起盜心。」今該宦等，承恩豢養，飽食終日，無所事事，復近禁幃，日恆與諸宮娥雜沓，春花秋月，不無有感。似此聲息易通，往來皆便，不可料之事難免無虞。倘有不測，污玷宮闈。非此等宦官，不足以驅使，今既舍之不能，則當思其所以制之之法。請得以五年為期修之，差令宗人府丞查驗復閹。如有物具稍長者，即復加閹割，則可以無患矣。伏乞皇上睿鑒施行，臣海瑞謹奏表以聞。
　　次日早朝，海瑞拿了本章，趨殿朝賀畢。天子道：「有事啟奏，無事退班。」海瑞當時奏道：「臣戶部尚書海瑞有本章面奏陛下。」天子道：「卿又有何事？」海瑞俯伏金殿，將本章呈上。內侍手接放於龍案之上。天子細看畢，笑道：「卿家所奏之言，殊為有理。朕亦每常以此為慮。今卿家所奏正合朕意，即當舉行。宗人府丞事務煩多，恐不能分理，就委卿主政就是。」
　　是時，海瑞謝恩，當著殿前大呼道：「奉旨著戶部尚書海瑞，查驗內廷宦官。若有陽具稍長者，及早報名，聽候復割。
　　如有隱匿者，即以違制律治之。」當下海瑞大呼三次。是海瑞恐怕日久，皇上悔約，故此當殿大呼，以為君無戲言，使眾聞知，而不能改命之意也。那些內侍們聽了，個個嚇得面如土色。
　　海瑞領了聖旨，即日傳了掌理宮闈總管老太監沙惠元來到，將聖意對他說知。沙惠元道：「依大人的尊意如何？」海瑞道：「這是皇上的旨意。如今特請老公公到此，非為別的，煩將宮內所有年近二十者，不問好歹，俱要開列名字、年歲，備造清冊，送過敝衙門來，待在下好點驗。如應割者，再行閹割，如不應割者，免之。此是欽命，老公公幸勿遲誤；如其不然，大家多有處分。」沙惠元笑道：「咱如今年已經八十二歲，還要閹割否？」海瑞道：「事有定例，七十以上者毋庸閹割。老公公即此未屆六十，也可以免驗的。」沙惠元道：「這就是大人的恩典了。」哈哈大笑，方才別去。
　　過了兩日，沙惠元著小太監送清冊過府。那小太監見了海瑞叩頭不已。海瑞笑道：「你之意不過要求免驗否？」小太監復叩頭道：「求大人恩典免驗罷了。」海瑞道：「你叫什麼名字？」那小太監道：「小的喚做進祿，今年才一十三歲。」海瑞道：「你今才得一十三歲，休慌，且去罷。」進祿叩謝回宮不題。海瑞將送來花名冊子，展開細看，只見上面寫載甚悉，共有一十八處，各有所統。共有一千五百人，處處聲敘得明白，且看下面便知：總理內府攀管司禮監沙為備造清冊，移送查核事：現奉聖旨，准戶部尚書海咨准前情，合備清冊，以備憑查核。
　　須至冊者。計開：正大光明殿，值殿司禮太監四名，率領副司禮太監六名，統領小太監共九十名。
　　司禮太監姓名計開：王一熄，年三十八歲；黃珩，年四十歲；漆磷，年二十三年；朱瑗，年五十二歲。
　　副司禮太監六名：任行，年十八歲；李寧，年十七歲；榮華，年三十一歲；溫飩，年二十五歲；周吉，年三十歲；喜兒，年四十歲。
　　小太監胡敬堂等共九十名，下有註明年歲、姓氏。
　　奉先殿司禮太監四名，率領副司禮太監六名，小太監九十名。
　　司禮太監四名開列：鍾山，年四十八歲；十進兒，年二十七歲；朱升，年四十三歲；龜公，年三十二歲。
　　副司禮太監六名：朱開，年五十三歲；尤遠，年三十八歲；翠兒，年二十五歲；廣往，年二十九歲；張喜，年四十二歲，狗兒，年十七歲。
　　小太監何仁等共九十名，皆有姓氏、年歲註明。
　　崇正殿司禮太監四名，副司禮太監六名，統領小太監共九十名。
　　司禮太監四名開列：某某，年二十五歲；三寶，年五十一歲；周章，年十八歲；甘興，年十七歲。
　　副司禮太監六名：羅曜星，年九十歲，免差驗；鬆壽兒，年五十三歲；柏齡，年四十一歲；柳春，年三十七歲；張鬆，年二十歲；金定兒，年三十六歲。
　　小太監優福等共九十名，皆有姓氏、年歲註明。
　　大安殿司禮太監四名，副司禮太監六名，統領小官、小太監共九十名。
　　司禮太監四名開列：一清，年二十五歲；二福兒，年十八歲；玉兒，年二十四歲；侯光，年二十歲。
　　副司禮太監六名：張仙保，年二十八歲；三星兒，年五十二歲；喬兒，年九十二歲，免差驗；廣仁，年六十六歲；羽四四，年八十一歲，現病；八十九，年二十五歲。
　　小太監區朱等九十名，比有姓氏、年歲註明。
　　景安殿司禮太監四名，副司禮太監六名，率領小太監九十名。
　　司禮太監四名開列：蘇源，年七十一歲，現出差；唐福，年五十六歲；優祿，年三十九歲；廣才，年二十八歲；侯福，年三十七歲；張福，年五十三歲。
　　副司禮太監六名：吳喜，年六十三歲，現出差；恭達，年四十五歲，現出差；海英，年三十三歲；鐘福，年四十六歲；張約，年五十二歲；朱廷，年三十三歲。
　　小太監仇喜等共九十名，皆有姓氏、年歲註明。
　　太清官司禮太監四名，統領副司禮太監六名，率領小太監共九十名。
　　司禮太監四名開列：尤兒，年三十六年，現病；廣善，年二十一歲；吉兒，年三十七歲；清海，年二十九歲。
　　副司禮太監六名：得福兒，年十九歲；中庸，年二十八歲；李珊，年五十四歲；任祿，年五十二歲；何祺，年七十歲；周祺，年一十二歲。
　　小太監：馬兒等共九十名，俱有姓氏、年歲註明。
　　冊內煩絮，不能備載，不過記其大略而已。
　　當下海瑞看了花名冊子，隨即喚手下書吏進衙，吩咐道：「即日就要查驗諸內侍，你們諸書吏中，選六十名，伺候本部堂。再到有司衙門去借六十名精壯差役，並懸示日期，聽候查驗。」眾書吏領命，即去備辦。正是：三年一割斷淫根，內侍聞知也失魂。
　　畢竟海公如何再行閹割，且看下文分解。

