
　　詩曰：
　　　　君恩浩大及妻孥，殿內家人盡女豪。
　　　　誰道南行辛苦日，算來益就各兒曹。
　　當時兩位佳人含羞對二位公子曰：「汝軍師來的囊書，與奴姐妹聖母吩咐姻緣之言暗合，想宿定無差，天命不可違也。請二位公子參詳。」當時高君佩感著二美柔情，有心脫救，若硬拒不從，勢必交他父押解，祇憂有傷性命，一身死不足惜，祇惜念母親膝下所依無人，況且軍師已列上書囊，是前緣所定，諒難中改，然天與不取，反受其殃。當時對鄭印說明一番，印俯從依。祇有蕭引鳳議及此姻配，安所託屬。郁生香一想來，恐自己所獲來的高公子，被引鳳錯占，即答曰：「諺俗有雲，夫妻是個冤家，今各人捉獲的對頭便是各人夫婦，何必又另議之。」初時引鳳猶嫌著鴛鴦面的王爺，不及高王之美貌。及聞生香說言有理，況苗軍師書上又說明白，各人配合各姓名，何得倒亂？況鄭印雖外貌不揚，但於諸臣中祿位第一顯貴，日後王妃身份，聲價首壓群姬中也，均得便宜。遂讓生香妹許配高王公子，他許匹鄭印。男女四人議定，許下姻盟，各出物件，互相交執為贄。二佳人又慮著兩公子日後反悔為請。鄭、高曰：「大丈夫一言出口，即至細微事許之，不容更改，況此婚姻事，人之大倫，豈得食言。二位小姐不煩過慮也。」二佳人見公子言來若此，又浼他次第拜告天地。祝稟示信，以成二美。姊妹喜悅，再命婢子取過酒饌一筵。言曰：「料必兩郎今夜未得飽用，故再送酌來在百花亭石臺上，兩相對敘略飲。」鄭印又曰：「今蒙小姐姊妹不棄，現結絲羅，須當同歸我宋，待吾奏稟君親以圖久遠，但汝今令尊公，便要將我二人押解往唐營，如何走脫？」二位佳人思想一番曰：「不若明日如此如此見機行事，何憂脫不得牢籠。」兩公子喜而謝之，再酌飲一番，談多時，已是報鼓四更殘。且暫請二人上回刑具，進囚車。二女攜手回歸香閣安臥，以免泄漏機關，好待明朝打點夜算之事，彼此皆以為然。各各叮囑而散。
　　是晚且喜兩父親是至交酒友，各將兵丁開懷賞月，多是飲得酩酊大醉，眾人沉湎了，毫不知覺，此是天數，故以顛倒中如此易撮合也。
　　到次早各將兵皆起，惟有這位郁將軍，祇因日前被高君佩打傷一臂，夜來酒肉過多，以至毒從熱發，天明時祇渾身壯熱，筋骨疼痛，儼然大病一般，竟不能起。女兒一聞急往問請，又一刻，化龍直來看視，郁瑞就伏牙床中，答曰：「吾之疾患，不過酒多過傷而發，且診視服一散藥餌，待三兩天料是不妨。但目下必須起解宋將，所憂者，吾不能隨往耳，怎生方算也？」引鳳趁勢進言：「尊世伯，此事到不必慮著。奴與賢妹皆有手段，非眾將士所及，不若待吾姊妹齊同起解，尊伯在此養病，吾父親自必當心請醫調理，待身體稍寧，奴及妹定趕早回。」化龍亦深以為然。勸郁兄長且在敝衙署養病，待平寧方可回去。郁瑞允從，即吩咐女兒生香曰：「解此朝犯須當謹細程途。」小姐領命。是日，化龍又命女兒一同起解宋將，又要點些軍兵。生香曰：「男女同隊伍不便，孰不若侄奴處有侍女兵二百人，皆經教習，武技不群，即姐姐處亦有侍女兵二百人，多是拳藝精通，帶同前往押解，一可當百，且屬境內地，料亦無妨。」蕭、郁二人允請。二位小姐暗暗欣然得計，即日改扮男裝，點齊侍女兵，將宋犯起解，離卻關中，遷道暗往壽州而去。
　　一日天色已暗，投旅店安屯行李，繼後又有一枝軍馬進入。蕭郁小姐方訝關中泄漏出原由，有軍馬追趕來，心下不安，差去婢鬟探問明白，即進內稟知：「小姐不必慮及，此枝人馬原係艾家小姐來此寄寓也。」君佩聞言，即動問：「來的女將艾果何人？」郁小姐曰：「公子未知此女，亦本國人，艾萬青之女，表字銀屏，他是拜金光聖母為師。我與蕭家姐姐曾拜金花聖母受業，雖非同門，然自十歲以上，三人皆有些瓜葛之親，來往不斷間的，見此相得，故結拜金蘭，姊妹一般情好。今亦寄寓於此，不知何故！兩位公子且暫隱在裏廂，待奴等請他到來一敘便知明白。」言畢，高鄭隱伏。生香即命婢請了艾女進入。三美一見，敘話一番，彼此皆瞞過投順歸宋之事，祇言往解宋將犯人耳。
　　是夜各散，用過晚膳。
　　原來艾女所言來，高、鄭二人已竊聽明白，皆悅。便要求兩小姐向艾女求放了馮茂，以全一殿手足，郁、蕭初時有難色，不知艾女心下若何，今見二公子懇浼，暫應允，相機而行。兩公子復入內躲匿，引鳳再命婢復請銀屏敘話。當時艾女剛完夜膳，復隨侍鬟進見，首問何事？引鳳曰：「久不會賢妹談情來，久未候問得多言，今不意相會於客寓中，特具一杯淡酒相邀，與郁妹同心也，並無別情。」艾女曰：「如此叨領二位姐姐情深記念。」是晚，姊妹分次而坐，酒有數巡，不覺歡敘耐久，已經交三更時分。引鳳滿酌一觴，一雙玉手遞敬上曰：「賢妹請飲此賀喜酒。」艾小姐笑問曰：「此喜酒敬在何來？」引鳳曰：「妹妹擒得宋將，明日解去請功，父女官上加官的榮顯，愚姐來道賀有功之喜耳。」銀屏曰：「二位姐姐各各也擒得宋將，姐姐二人有功，愚亦有功，均同酬賀如何？」於是姊妹三人酬酢交談，更將四鼓。蕭小姐又曰：「賢妹，明早三人必須齊同趕路，以免參差有阻。」銀屏猶恐露出機關，即答曰：「妹明早還要等候父親，祇恐有誤日期，須當先行為上，回歸之日，自然親往尊府，姊妹盤旋，如何？」蕭小姐一想，他已得宋犯，且登程途數天，還等甚麼父親，內中定有蹺蹊。遂虛說：「姐有一言相告，但恐我妹泄漏不穩當。」銀屏曰：「奴三人義結一心，豈有將姐姐機關事泄漏之理？任是天大事情，商之何妨？」引鳳詐作狐疑吞吐狀。艾女一見，發怒曰：「既如此，枉奴平日肺腑相待。」生香在旁曰：「姐姐，艾妹非比別人，汝何必狐疑於心。」
　　引鳳即命侍婢出外看過，旁間人竊聽否？回報引鳳，然後曰：「請妹復來，非因別事，又聞宋將馮茂乃黃石公高徒，因功顯封王爵，福分非輕，已落在賢妹之手，正天假之良緣也，妹何不締結此人，成卻佳偶？強如解他唐營，不過老父得此虛賞耳。祝宋氣運當興，南唐不久必敗，棄暗投明，保身親大節，百年如水，兩得其宜。誠恐妹妹當面錯過，追悔難回，祇慮美玉明珠投於壤土，豈不惜哉？」艾女聽了，不覺粉面桃紅，看來兩姐姐不住顏色數變，祇呆想一番，銀屏也頗明兩姐其意。徐徐說曰：「鳳姐姐為妹計，頗覺近理，但姐姐擒得高、鄭，彼此又當何以處之？」此回引鳳不能即答，許久不覺想來發笑，反被銀屏再三逼詰，生香見引鳳被窮詰，答語不來，姑自轉曰：「平日三人如同骨肉，有事須當實告，何必懷疑試詐。」銀屏深以為然。引鳳復曰：「奴二人一心歸宋，故已結許宋將了，特與賢妹商知，未知可否？」艾女見他真言，仍未敢遽實言知，曰：「亦有此意，但不敢違背嚴親所行耳。」生香曰：「今日須當從權，以免與唐同亡之言勸之。」艾女歎獎郁明哲知機。引鳳又吐出曾與宋將業經同盟表誓了，曰：「我妹何不一體以同行，又得日後同居一國，方不失此機會。」銀屏見他真情盡露，雖未說出曾與馮茂成了親，亦認過已約為夫婦，正乘此投宋一節。生香復羨，真乃古雲英雄所見略同。言畢，入內通知高鄭出來相會。未知何日男女六人歸壽州見駕，下回分解。
