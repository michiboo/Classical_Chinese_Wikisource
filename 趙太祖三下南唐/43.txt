
　　詩曰：
　　　　生死婚姻匪偶然，卻難未事見機先。
　　　　頭顱可割狐能殺，總屬飛龍合應天。
　　住語上書一番棋論，原是陳摶老祖恐宋太祖耽於博弈，有誤乎朝政，並書下以為世人癖此者戒。讀之未免不惕然，有感於醒心，閑言敘過不提。
　　先說鄭印奉師令行至中途，始悔及未曾問明高唐草落在何方？怎生模樣？即刻接令上行，方悔己之心粗，猶恐誤事。意欲回城再問，怎奈離城已遠，且妨被眾將所恥笑。一想莫非果有高唐之名，有草發生的。隨猜測度隨行，忽見前面有座高山峻嶺。飛瀑涓涓。鄭印此時意想，高山有水下流，或有草生發，是高唐的，即塘是田上中挑鋤，那得是高。遂命家丁在下等候。單身登上，步履而行，攀藤負葛而陞，一至山頂一望，果然高峻險絕，可插碧摩天，有詩為證：
　　　　絕頂通天護碧霞，神宮壓海控中華。
　　　　籠中日月飛雙鳥，掌上山河聚一家。
　　　　嵐氣書昏埋玉檢，石泉春暖噴金砂。
　　　　奇峰怪石多仙跡，岩裏靈茅自作牙。
　　觀詩中寓意，山之高險可見，登泰山而知天下之小。當時鄭印望去，山側果有一方塘。趨近瞻之，水亦不甚深，無魚澄清。當日照去，形影徹底，祇見左邊有草一段，大地青蔥之色。印一見喜上心頭，曰：「失去草難無覓處，得回全不費工夫。此草豈不是高塘之草也。有幸自己一時湊巧，得到此高山，何不芟此一大束回去，早報首功。」遂拔劍一連割下一攤，想來無索子捆縛，即將腰間五色鸞帶束縛起。無心覽此山幽景緻，大步奔下山。即上馬吩咐兵丁，從舊路回城。
　　正是喜色匆匆行來，忽見數人闖面沖上，中一少年郎，俊美恰像妻蕭女，行近看明，果然是自妻。蕭詢以接令所辦之草如何？印即欣然且告以己之聰悟，幸遇一峻天高山，故得此高塘上之草。今且與汝同回關中，繳令去罷。蕭女接過一看，冷笑曰：「以塘在高山，又目之以名則是，其實則非也。因爾接令時並不問明，刻日就道。妾想爾必有錯誤，故急改裝奔來，看郎所採取若何，不期果然亂拾此野草回，何能繳令？」鄭印聞妻此語，不覺得喜轉憂，前功盡廢，急將野草棄於道旁。又問妻：「高唐草果屬何物？」引鳳曰：「此物乃是生產婦人當分娩時胎後血塊之物，生產時座草為盤。俗人名此，後人是也，別名為唐草。且仙人口不出穢語，故以別名為說。君必取得此物，方合破妖陣之用。」鄭印聞言，慍而不悅。曰：「任意呼名，令人難猜，若非妻爾來說明，實屬夢想不到。」蕭女又教：「須要往民家村落中，試詢有無人家生產，方得此物。」鄭印領諾，引鳳乃返轡回城。
　　有鄭印想來，這真人千般萬般不差本少爺，偏以此穢物相使，別件東西猶易辦來，此物豈是當有的！但王事不得不勉力前尋。嗟嘆曰：「倘妖道當滅，便能巧遇，方得繳令。」遂催馬夫取路往各莊村，但不想兩國交兵，人多遠避，門閭里巷，一片荒涼，實乃惕人心目。又行數里，穿街衝巷，突見一老媽子手攜廢竹箕，內有血灰成攝。印意他必是此物，急下馬呼住媽子，施禮一揖，開聲探問無差，便說自願捐金索買。有老媽子默想，所攜乃是至污穢之物，自家方欲棄諸下流，今來客欲以囊金購買，難獨此少年是瘋癲人不成？方自驚訝。印又索請買不已。媽子見印索買情真，又轉念，意他或取來合藥亦未可知。況自思一貧清淡，今媳婦初產下，姜酒無資，今乃意外得錢回家，亦可濟一急用。管他真癲假呆，祇要自已得利，即允成他買，亦覺自暗笑之。當時鄭印即取出元絲一小錠，約有五兩上下，交他。老媽子拜謝。印便上馬，令家丁連竹箕接過，轉馬回城。
　　中途忽遇高君佩，佩即問鄭印：「所領辦若何？」印喜對曰：「僥幸成功，無心遇寶。」佩又曰：「彼此接令，皆不問而行，今兄既幸成功，但吾不知如何復命耳。」印即便安慰之，曰：「是吉人天相，吾即亦不期得之，斷無空回之理，賢弟祇管勇往向前，或有所遇。」佩無奈何，祇怨著自行粗莽誤事，與真人差遣無尤。祇得辭過鄭印，勇往加鞭，分頭取路，隨意所之，再走二三里之遙，忽見前途挨肩成衽，人海人山，不知何故？正是：
　　　　群男青兗民康富，六市雍梁地沃饒。
　　當時高君佩見一街衢，一路躋踴人稠，恰值一老人，迎面而來。君佩打個揖詢問其故，老人曰：「此處不是迎神賽會，又不是演戲歌壇，乃是前途一里之遙，是鳳陽嶺畔張家莊上，來了一位賣卜先生，號為張十靈，判斷吉凶有準，禍福無差。真乃子平不過，鬼谷一流。所以一時引動遠近多人，皆去求判吉凶。」君佩忽聞十靈兩字，難獨是此人，便是真人命取他的頭顱也？一拱相辭過老人，聊且馳馬往前觀看，再作處置。
　　遂一路催馬過鳳陽嶺，一刻已到。果見許多老幼，人人說曰：「張十靈今日何故不垂簾出招牌的，難獨是一連數天求問的太多厭煩了，故今天暫且閉門辭客不成？」內有附近同里巷者說曰：「爾等眾人有所不知，他數日前已對人說知，今日是他屍解之期，天數已定，不得留於人間，所以閉門處分後事。仙化後以待人有用，不知所待何人？」眾人中聞言歎惜。曰：「誠如是，乃吾們來遲，不獲此高明判斷吉凶，真可恨也！」一路上人紛紛議論，絡繹無味而回。獨有君佩在馬上一想，前聞十靈兩字，已關於心，今又聽聞此人屍解，以待他人用者，更覺駭然醒悟，今若此，豈不是湊成暗合，取的十靈頭？真乃仙人有先知之見也！遂決意急待看個明白。
　　即刻到卻嶺畔，果見一間小小的占卜肆舍。忽有一人，在門首迎著，指馬頭喚聲高叫曰：「馬上來客，可是高將軍否？」君佩驚訝，與此人平生未睹，何故乍見相呼，已知姓字？祇得下馬回應。那人又言：「若此請進。」君佩一見是卜卦舍館，想他是張十靈了，故有先知先見之明。今已相識認，當下吩咐家將在外停候，自己下馬步進。轉問此人姓名，始知那人非張十靈，乃十靈門徒李方是也。又言：「師尊知將軍此刻領真人軍令前來，恐將軍未曾識認門廬，故命小子在門首立候輿馬。」君佩又詢問：「師尊現在何所？」李方告以在內堂，登時引進。君佩隨入，適見一人，道家裝束，鮮衣盛服，獨坐蒲團，若有所候。甫入，即起延客坐，並說：「早知高將軍，今日定然奉令到來，取山人頭顱回城破妖陣，以應用於中央戊己土的。今將軍既來此，祈開刀以便兩就。」君佩曰：「聖主不殺無辜，利刃不斬無罪。我君佩雖非敢望於聖，然安忍加害善人？雖真人有令，斷不能下手，自願空跑而回領罪也。」十靈曰：「小將軍有所未知，山人原是唐相魏徵後身，當日斬卻東海老龍頭。後來被老龍王閻皇殿上告我，唐主既許救，不曉機關，累他見殺，以至劉存進瓜，東海老龍恨猶未熄。在唐時屢屢生災。後山人在閻皇殿前許以還頭，代主示罰。今喜大丹已成，正合飛陞時候，故真人先知，特來成我美舉，並可以為破陣之用，非害我也。將軍俗人所以不知，倘事非出有因，那有人不畏死之理？」不知君佩取此十靈頭否？下回分解。
