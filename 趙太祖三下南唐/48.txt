
　　詩曰：
　　　　兩郡華邦屬宋君，三年爭戰復開恩。
　　　　於今寇敵從無警，歸馬牧牛頌聖人。
　　卻說余兆當時飛遁不得，已被金錠敕五雷神轟震死於陣中，燒成灰燼，原形燒現，腥臭異常。當時劉金錠知余兆死於陣中，即將五雷陣散去，請雷神遂天，單損老兵卒二十五人。又慮著唐王李煜風聞，逃走往別關，不知復有雄兵猛將否？又要費動干戈，合議連夜進兵，出其不意，攻其不備。即刻回城，盡起三軍，眾將調齊，執持火把燈球，飛至清流關外。各大兵駕起雲梯，五陽將奮勇先登扒城，越險而入。殺卻守城兵將，大開關門。宋師大隊擁進，直殺入帥堂。四下覓尋唐主。一至內室中，唐主仍與妃嬪等數人圍爐下酒，猶不知城外宋兵殺入。當時君保弟兄入見，喝令軍兵執而縛之。一後四妃、左右嬪監一概下跪，乞命受降，劉金錠準之，皆免執。封宮門，不許一兵一卒入亂，如違，按軍法處置，肅嚴軍令，誰敢不遵？是夜將李煜縛解回壽州城，天色光亮，將煜獻於宋太祖駕前，太祖赦其罪，命左右解其縛綁。李煜謝恩感激，不覺泣下拜命。自陳翻悔，誤聽左道並眾武將唆言，自後改過自新，世守臣節，罔敢異萌邪念，悔陳一番。太祖初時責罰多，後見煜泣涕奏陳之誠，悔過之語，遂準之。又進封他為順南王，仍命他鎮守金陵一帶地方。自此東南太平無他事。至宋仁宗時，翰林學士歐陽修作《有美堂記》曰：
　　　　金陵錢塘二邦，皆憯富於亂邦，及聖宋受命，真人出而四海為一，金陵獨以後服見誅。今其江山雖在，而頹垣廢址，荒煙野草，過而覽者，莫不為之躊躇而淒愴。
　　廬陵數語，正指宋太祖三下南唐，擒李煜時事。太祖自討，被困於壽州，三年有餘，始成功於一夕，自然喜之不勝。又念及南征將士三年於外，各宜回家拜見雙親，下撫妻子，少息征塵之勞苦。是太祖深知將兵之心也。今喜得：
　　　　止戈下斧歸金統，牧馬放牛祝萬年。
　　當時苗軍師祇見聖上要急於班師，又請主上先出靖民榜，以安反側，並且設立官員守土，以防不虞，乃可撤兵而回。太祖準旨，即命軍師秉筆，倚馬成篇，雄才略曰：
　　　　兩日不並麗，兩帝不並立。王者大一統，弘九有，非從以拓宇開疆，為黷武計也。蓋以天生烝民，無主則亂，主多亦亂，故天經地義，理有大正。自殘唐失政以來，奸雄割據，所在風起，民生其間者，爭地則殺人盈野，爭城則殺人盈濠，無他，各為其主也。朕起自布衣，為周室輔居恤，然念五代分爭，今日則彼勝此敗，明日則彼敗此勝。究之肝腦塗地，中原膏潤萬草民者耳。勢必使天下定一德，然後可以放牛歸馬，使民不見鋒鏑之憂。所以朕自黃袍加身，蓋欲使臣民日奉正朔，視天下為一家，中國為一人，無有彼疆此界，以日事紛爭。故朕自承世宗遺詔以來，十八年戎馬倥傯，不敢少愛其身，誠者皆為此耳。尚賴皇天眷佑之誠，大兵所到，功成宇宙，絕無梗化。不料李煜，偽稱唐代宗蕃，除州割據。惟朕一旦有事於西陲，是以未遑爰整大師。後又聞其招集妖徒，魚肉蒼生，驅民為倀，朕復不惜九重之尊，大興天討。幸邪不勝正，妖隨無常，加以將帥用命，士卒一心，用是偽唐君臣相尋知罪。三年困苦，始獲臣服。朕非有所貪，實欲掃平梟虜，使百姓無復進載退戮，從此賣刀買牛也。固負者皆已服刑，至於誠意歸降，忠心來附，不論軍民人等悉赦。即或歸屬偽官，與煜親誼，倘知革命革心，亦概置不究。務宜歸告其長，而父兄奔走偕來，同咀太平。咸諭示知，毋違旨命。
　　此渝旨一出，果然人心安然。並無前來與舊主報仇者，此是善於調停靖亂之雄才者。宋太祖依議處之甚善，又可以令李煜死心不敢復萌邪念。
　　當日又有女將蕭引鳳與郁生香，自破卻清流關以來，絕不見父親在戎伍一走，並且音信全無，即暗驚駭。後風聞被李煜執殺了，並同艾銀屏三人各跑回家中尋覓。但見家門冷落，庭牖蓁燕，駭極大呼，無一人出應。入內人影皆稀。潸然下淚，始意歸宋後，雙親必被李煜所害，不禁哭暈倒地。諸女從侍人扶起急救，數次乃蘇。祇得含淚遍訪。後遇舊日家人，於被害時逃出者，細細說明，三人父母，果是為女遇刀而亡，不得已回至壽州。合議重賞尋拾得各父母骨骸者，依次重賞。有三婿聞知，且以奏聞。太祖又念著三女戰功，彼父母皆因女歸宋受害，太祖歎息，途命人書下賞格數百、分投四處遍貼。倘有指尋出蕭、郁、艾三老骨骸者，官賞銀三千兩。
　　不三二日，即有投報者，原來蕭屍為同學友所收，郁屍為舊將所收，艾屍為園公所收。皆說昔日曾沐他深恩，以義相報答，不顧罪之累及，密地偷屍蒿葬。幸當李煜正在兵戈危急之秋，不暇搜察得以掩過。今日報投，非因重賞。不過見大宋念功忘仇，故特來相報。三女聞報，急出叩謝。艾夫人尚能識認向日園丁。即引鳳、生香回憶膝下時，約略見過父親的舊友、舊將一般，諒所報說，悉屬無訛，且求引指葬地之所。三婿亦潸然泣下，六人皆去分頭往尋，到了此處，各夫婦不覺哭倒山窩。諸婢僕勸解，正請回去，蠲吉擇地，復備棺槨衣衾之類，然後破土尋屍。諸婿依議，與妻封樹乃回。
　　及見了太祖，先問事體若何？三女跪奏曰：「日以情懇主陰封起庇，再行禮葬，少贖不孝之罪。」太祖曰：「此請正合朕意。」即命風鑒各地卜定牛眠，遷葬有日，仍命隨以南唐將軍冠帶，負身安葬。又招復舊人各家人僕從等，守管宅墓。並撥金陵一縣錢糧，為三姓廟食費用。章程草定，到期各棺槨具備，自太祖以及諸臣文武，無不臨山弔祭。諸女披麻執杖，三婿亦半子如禮循行。一時奠帛焚黃，香燭遍山，光沖霄漢，遠近來觀，何下千百萬人。無不羨慕宋聖天子隆恩重典，各家追封，歌聲載道。又轉羨諸將軍之一死，與其敗後死於宋人之手，倒不如未敗死於李煜之手，今藉邀榮也。豈得天子親駕弔祭，諸王公大臣同奠，實乃千古重光，不孝中之大孝者。
　　住語旁人爭羨，埋土已畢。墓上重加封植，高堅將軍旗，石馬石臺，威儀與別墓不同。太祖發白金十萬兩，旨交府尹縣主督修，不多煩述。
　　諸男女天子將士徐徐回城。又有劉金錠一天想來，念及前日擺五雷陣，引敵二十五名老卒，雖則死於王事，但斯時實將他拘入死所，與別人遇敵而亡的大是不同。遂要延請法師真人超度此亡魂。請過旨命，即差馮茂駕一雲頭請得法師真人到來。金錠並將張十靈、杜女等輩皆登入靈位。有蕭、郁、艾三位夫人，見父母、家屬人口、婢僕眾人皆死於非命，亦有此心超度之。故將一眾各家兵將百十名，皆登靈位，以便早登仙界。這四位夫人不約同心，以行此善果。其時請到真人，登壇朗誦真咒，經符懺禮九書，連宵追薦超陞。果然苦海群生，絕不與俗世貪婪僧人、騙煽道士、掩耳盜鈴、愚哄俗人者同科。當時超度已畢，真人辭別歸山。不知宋人何日班師？且看下回分解。
