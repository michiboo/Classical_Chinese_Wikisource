
　　詩曰：
　　　　君聖臣賢國運昌，不須遷務長生方。
　　　　天心應視民心見，奚必諄諄定末場。
　　再說，宋之君臣得眾仙、聖母，又蒙司馬尊神同往金鰲島、明白了余兆讒激，赤眉赦罪諸女將，太祖並少五陽將父子妻兒一同拜謝。太祖又令人排列香案焚禱郊天，當空叩謝神聖，眾女夫妻實乃死中得活，皆向神明禱謝虔誠叩禮，是理所當然。是日君臣喜色揚揚，又向眾仙、聖母感謝搭救眾人。太祖重命排開素席與諸仙酬敘，且欲與眾仙、聖母同班師歸汴梁城，共統山河數載。待再滅了幽州契丹，及太原，使天下復歸大統，少享富貴，酬答恩德之萬一。群仙曰：「山人等乃世外閑儔，慵惰成性，又不當久居塵土，有累清修。今不過為著陛下地基混一，祇得納閑冒罪劫下凡。豈容留戀富貴！不勞陛下念慮酬報也。」太祖又曰：「即如日前被余兆下毒水中，苟非得黃石公大發慈悲救援，君臣安有今日？況今天下割霸還有數州，後再遇著余兆一流，如何請得群仙撲滅？」陳摶曰：「赤眉師有誓言，以此後再不教生徒，斯世下便無此輩了。今雖太原、幽州尚未稱臣，自有二王爺光義與陛下代勞。且高家英勇，曹國舅彬才智，一班王侯無敵。文可安邦，武可定國。陛下何須過慮？自此征役頗息，主上自此肉食萬方，祇真應著：『對酒當歌，人生幾何？』之語可也。」
　　原來太祖自征南唐李煜以來，先著光義弟署國。不料這二王爺平日原是心多疑，不其愛敬其兄，不似宋太祖友愛心之寬大。故當日被困壽州，非有御札回朝，他實未曾持自起意，解一糧添一兵，前往救駕。太祖自此也略知他不臣不弟之心，遂有幾分著惱他。今聞陳仙師說其日後可以代勞滅寇，心下還不準信。但屬手足，況為天子之尊，當以襟胸宏度為忍之。原是陳摶此語有由，分明是預說太祖死期將近，故教及時勉樂，至於伐太原、伐幽州，至光義太宗登基後，乃行此事，太祖不及見也。故當日陳祖師謎語，實暗道著未來之事。太祖那裏得知，所以含糊答應過光義代勞之語。又問以國運長短之數，皇弟壽算如何？陳師又言：「自古主仁則興，不仁則亡，皇天無親，惟德是親。故國運興衰，壽數之長短，皆視仁德為定券。至於天定券人定數，非山人所能知。人定勝天是賢相諫君之美。」太祖念著自己半世倜儻，不過因時起事，意外遭逢，居然九五，安無天定之數，但恐陳希夷不肯明說耳。遂力叩不休，陳摶祇得寫下數句。
　　　　十八年前馬上王，居然周武與成湯。
　　　　此回燭影搖紅夜，過此皇齡萬壽長。
　　此語乃是陳摶說出赤帝歸天日期。過又寫四句曰：
　　　　由來邊寇最難降，王氣將鐘在土邦。
　　　　可喜忠良長倚輔，君臣相守到滄江。
　　陳仙師起句二語，分明道著繼宋後而興者。惟此九結二語，又道著趙衛王與、陸秀夫君臣母子，在崖門豬吳山墜長江而死。
　　當屬未來之事，除了神仙那人曉得？太祖也知陳希夷必不肯直說，泄露天機以取罪戾。旋亦不多盤詰再瀆，將禍福一概撇下，聽之天命而已。惟黃石公又言：「人生行事，惟本之理以定，而數亦隨之。況人君有道，造命之權，自己操之。何必諄諄舉問前定為言，反勞陛下龍心。況自受困三年餘以來，未免勞肝損及元神，又且余兆下毒雖解，猶恐少留臟腑，餘患未清，恐乘血氣之戾，有癰疽發作等症。此後深宮酒色兩字，倍加節欲，方免毒從房發之患。」太祖大喜，嘉納：「黃仙師金石良言，應可佩服不忘，以為成守之藥石，箴規訓誨。」正是：
　　　　天下由來第一毒，祇為嬌色與酒肉。
　　此席之言，黃石公勉諫酒色二字，切中太祖生平毛病。實乃洞見肺腑，又且愛君之仙情，見乎其詞也。太祖安不動容受納？一時飽德，庶幾安有。入夜又盤旋多時，各仙師、眾聖母召齊眾男女門徒，勉勵一番：在家盡孝，在朝盡忠，凡事要體天而行，不可恃才率意尋故多言。然後與宋太祖告別，並各門徒留戀，依依不捨，師徒情深。正是此一別，後會無期，各門徒男女皆下淚苦留。太祖亦然。群仙曰：「山人等知陛下情長，大度人主，記念殊深，不勝銘感諸懷。並各門徒亦乃仙凡各別，爾等享受人間富貴，為師等情富超閑，不須效著世俗兒女態。況我們視百年為瞬息，萬里若近途。朝廷若有事時，自有當緣再到，何憂會晤無期？陛下不必費龍心相留，眾門徒不須懷切，各宜自愛。」語畢，六朵祥雲從空飛下，各仙師、聖母跨上飄然而去。太祖、各徒、眾文武大臣遙送，上觀沒雲影方回。互相論及兩番得仙師破陣解厄，方得成功，同說回京熔鑄金軀以酬大德祀典之事。
　　隨後楊業見南唐平服，李煜稱臣，亦請旨回山，太祖一想，欲令其父子同歸汴梁，封賜重爵，以報答軍功。楊業再奏曰：「王恩浩蕩齊天，理當遵旨，送主回京，惟老親風燭之期，寸心不欲遠離。待諸異日，臣自當依旨來朝，以報陛下寵命之光也。」太祖點頭，大加稱讚：「將軍忠孝兩全，卿一心回山事父，朕亦不得強留。但征役尚無珠寶犒勞一軍，且待朕回汴梁，自然命使臣少齎金帛到山，以酬賞多士。」楊業父子同奏曰：「區區微功何用陛下龍心念切，為國勤王正臣子義分當為也。」
　　住語君臣交酬多話，果然次日楊業、佘氏、延平攜妻花氏夫人辭別聖駕載道。自太祖以至眾王侯、文武大臣三十餘人皆來薦酌送別，一班女英雄至劉、蕭、艾、郁與花解語尤屬姊妹情長，正以乍合忽離，殊難割愛。特因各事夫家，不得不分袂。惟五女珠淚汪汪，情感而已。當日楊業夫妻父子一同出壽州城，五萬大兵隨後擁護。太祖親身出關送別，自然諸大臣無一人不出城十里之遙。楊業父子馬上拱揖數次，請聖上各王侯請回。太祖祇見遠送，祇得住駕，各文武隨回入城。
　　是日見靖亂諸事務完備、擇吉日就便奏凱回汴京。六軍大小文武，一聞此信，人人喜悅欣欣，各各打疊行裝。威威武武，將士文臣濟濟，鳴金進鼓。李煜君臣聞天子登程，早備白金四車，黃金二車，珠寶土產之業二車送行，俱出城候駕。一見天子出城，俯伏。太祖著唐主平身曰：「朕歷此土三年，今方得平寧，與卿等共享太平之福。蒙賢王厚禮，不須遠送，汝君臣守土和穆，上下一心，與國同庥，朕有望焉。朕回汴自當差官犒賞汝等。」君臣復禮，唐主君臣揖拜：「陛下聖主赦罪，汪洋大恩，又勞聖駕遠涉邊隅，臣等之過也。」少不得相送遠遠而還。一路父老子民喜聖天子經臨衢道，莫不香煙載道，結彩鋪氈，香花撲鼻。一路大小官僚郊迎百里，說不盡肅靜威嚴，龍顏喜霽：「眾百官士民有此愛朕之心，真好百姓也！」實乃王者大兵所過，秋毫不犯，故祇由故土省遠遠觀瞻聖上威儀、護從，以及眾王侯、文武、女將、大臣，好不威揚。水陸之師過處，風景日殊，陸馬江舟，人人歸心似箭。不知天子回汴如何？下回分解。
