
　　詩曰：
　　　　一勞永逸在於茲，三載披堅未敢辭。
　　　　從此金陵平定日，凱旋齊唱樂班師。
　　卻說余兆敗陣，斯時不敢即回關。到次日，奔歸清流城，進至帥堂，祇見唐王君臣哭泣，李煜要自盡尋此短見。余兆勸曰：「均之一死，千歲何不偕城一戰死未遲。況今日之敗，皆因他各師下凡相助大宋，所以一陣各仙道中計敗亡。彼劉鄭諸人有師尊，山人亦有師尊，但吾一向不敢回山稟請者，祇懼老師責罰山人，不勸歸余鴻師兄耳，故吾屢屢欲進又卻。今既一敗如斯，禍延眾友，同類皆亡。此仇此恨夢寐難忘，即回山受責有虧，必要力懇家師到來，伸雪此恨。寧可粉身碎骨，亦所甘心。倘得吾師下山，不但劉、鄭、馮諸人掃滅，即孫臏、陳摶、聖母等仙，亦要甘辭下風。」
　　斯時李煜正在進退兩難，聞余兆此夕話，還有僥幸於萬一之心。自然暫且免尋短見，看余兆可是真否請得老祖下山，再作處置。此是人人貪生，物物畏死，常情耳。再隔一天，余兆又探聽真，各仙師一眾，三位師叔及眾位聖母，已回山洞中去了。並將大宋所有法門弟子，往常所用的法物寶貝，皆為師所取還攜去。那時將宋之將士不在目中，劉金錠等又失所恃，何足懼哉？且不必往請師傅，如今山人可復此眾道之仇也。
　　余兆原是邪教修成，野鳥成道。與余鴻好勝留戀凡俗之心未改，故逆天心，不顧再三至敗，傷殘過多。該當此野道罰之不守清規，定有殺身之禍，今孫子付下五雷陣圖。他若回頭改念，悄悄奔山島悔過潛修，不五百年後，身登大羅神仙之列，豈不美哉！無如魔幛不修，凡心迷惑，死而不悟。豈料五位仙師先見先明，五雷陣一排，又是他授首之日也。
　　唐主聞余兆探真宋營各仙已去，又將各法門男女寶物盡收回山，於是君臣破哭涕為歡。且蕭引鳳、艾銀屏、郁生香三女皆本國人，其父現居有職。前想著他三女是聖母高弟，恐其為患。唐主久知他是從夫背父歸宋，尚不敢殺其家口者，祇憂他見父母受刑起殺心，無所顧慮，祇死力來攻。今聞眾女失了法物所恃，正要將他父母正法，以快投敵之心，以絕內患。君臣籌劃已定，發旨一道，命將前往洋子關，召蕭化龍、郁瑞前來共議恢復土他之謀。二將聞主召命，不俟駕而行，飛趕至清流關中。唐主傳見，蕭郁二將齊入，暗令重門隨入隨封。二人那裏得知，上前行君臣禮。唐主一見，發來暗號，左右已先埋伏下三百刀斧手，一齊走出，將二將拿下，不由分辯一言，即刻亂刀殺卻。又命偏將帶領一千鐵甲軍再去艾家莊，不分男女，一刀一個，不半刻，不留一人。然後發火一炬燒此莊，數天有火焰不滅。堪嗟李煜，自救死而恐不暇，猶有閑心誅害蕭、郁諸人。況引鳳、生香二女，背父歸宋，他兩父不納其女，不與往來，不與其事。今竟以此見殺害，還算屬無辜，殘忍之心也。
　　當此三家誅殺殆盡，又令再整兵馬，招集各關守兵，還不下十萬之眾。此回軍將號令，仍交余兆職掌。唐主祇自日夜取酒在內與愛妃醇醉沉湎，解悶消憂。一日，余兆自發兵二萬，不暇告知唐主，自率領而行，到了壽州城討戰。有軍兵飛報入，有高、馮、楊、鄭五員少將皆欲出馬，劉金錠阻勸之。又言：「有預備，乃可無患。且忍耐，遲二三日，再收滅除此妖未遲。」五將遂止之。余兆罵了半天，祇見城門緊閉，絕無一騎出陣。竟候午刻下，兆祇得帶軍而歸。明日又到討戰，一連兩天，城內諸人無有應者。一近城濠，巨石、弓箭齊下，反傷唐兵數百而退。軍士亦漸漸懈慢，自此三天後不復來。劉金錠知他不過暫退，究竟此妖道恨已深，豈有收心之理？正所謂不死不休，殺機已萌熾，不日又來索戰，難道又不出敵？
　　是日，取出孫真人付下陣圖，細尋繹過，遂命馮茂多帶兵丁出城，就在東南隅枕近山隈，找個方平所在，掘地五尺上下，火藥填實其中，上用泥土掩蓋，四面周圍樹起青竹四條，中央一條名為五雷陣。馮茂領令去訖。又令鄭印帶兵五千，用鳥槍手，在山後埋伏陣外，待吾信一響發，即便扒上山巔齊向五雷陣內繞環發槍，不得有違。又令高君保，選二十五名老弱廢疾殘兵，假扮為敵將，左陣守以誘敵。吩咐妥當，自己沐浴更衣，親來陣上。將真人付下的靈符，分貼在五條青竹梢上，以為棲神之所。然後燒焚心香，禱告天地，為誅妖道，為主天事。咒畢，忽聞轟天雷震一聲，往來於陣上，金錠禮拜一番，然後請雷神各歸方位，便令高君保前往對敵。余兆聞報大悅，即持雙劍上馬。君保一見余兆，曰：「今日不須力鬥兵刃相加，爾等前日擺下一陣，為我各仙所破，辱國喪師，爾門五妖道今皆淪亡。尚不高潛遠避，還要與南唐爭氣，爾智窮力竭，殺卻爾且不難。但我家女將軍擺下一個奇陣，要爾前往觀看。若能識得，並說明破法，我們君臣即回汴梁城，不與李煜爭此江南土地。」
　　余兆曰：「爾既有陣，山人定必來觀看，難道懼敵不成？」君保見他允看，一程先跑曰：「如此，且隨後來。」余兆果隨君保緩馬而往。君保先回陣中說知，金錠來迎對他。未幾余兆匹馬亦到，金錠指陣相視，且曰：「余兆，爾敢陣中出入三次，我等自願回懇太祖，將東南一帶讓與南唐。若不能入陣，爾且歸山潛跡，不必在此混擾。」余兆舉目一看，見他陣內並無入門法紀，不見天兵神將把守，毫無殺氣兇光，祇樹下青竹五條，分四方中央。頗有隱隱霞光沖起，意是抄土有火一點，是必金錠將出用火燒吾兵丁之意。但吾一卒不帶來，豈憂入陣不能飛遁的？且觀陣中既無神將、天兵，即精悍將兵也無，所把守者，二十餘名老將，何得是陣中之厲害者。料他眾人不過因師長取回法寶，並無得勝之術，又恐被君王斥破他，故特設此疑陣假樹，令人不識，為孔明智退司馬之計，故弄得假陣，冷冷落落耳。何不進去令他失計，然後吐出五內真火，燒他未遲。酌量定，即呼：「劉金錠，爾之陣，山人不獨三次出入，祇三十次何難？」金錠即作假失色，復飾成勉強激他一般，余兆別無所疑。
　　原來此陣內佈下天羅地網、中央陷坑不過五尺闊，到有三丈深，盡是雷火炮，四邊圍的陣腳，密佈地網。要遁不能，除非在中央，大坑中央盡是雷炮火藥，五方青竹立五度靈符，是雷神所伏。孫真人祇慮擺得齊整，神將法寶當現，誘余兆不入，故特索辦此冷落難當，令妖道欺藐，姑允進陣。余兆一馬飛跑入陣來，有二十五名老將，舉刀槍便砍刺。余兆雙劍鬥數，入至中央。金錠信炮先發一響，城中五千人馬鳥槍手突起，陣外山後五千鳥槍手亦齊集，將山中四面圍定。滿山烈火騰空，連環炮響不絕，喧振數十里。下面四圍地雷、火炮、火藥齊發，金錠念咒有詞，頃刻雷神發惱，閃電交加，轟天裂地一般，在余兆頭上震響。余兆方知不好，那裏敢吐五內真火燒別人，祇得念念有詞，飛上雲頭。不想被五位雷神固定，打回陣中。心下驚惶，方知中計，不免遁去，棄了馬匹。豈知四下鐵網遁穿不入，大驚。祇見陣中火勢，地雷更烈，祇思入中央借火遁，豈料一入足已仆跌下火坑，一路飛起，幸念著避火訣，不然早死於坑中。金錠見余兆逃生不脫，祇曰：「雷神，不誅妖道何待？」五雷一齊響振，火光透天，已將余兆擊死陣中，化出原形成灰。不知後事如何？下回分解。
