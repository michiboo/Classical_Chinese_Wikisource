
　　詩曰：
　　　　輔正誅邪合上天，齊誠禱告理當然。
　　　　九天勿謂離凡遠，帝主虔孚感格先。
　　當時苗軍師眾文武見宋太祖悲感，皆來勸慰，苗軍師曰：「陛下不可傷懷，有損龍體，今十二武將雖被擒，料必李煜斷不敢加害，但我城中糧草將盡，外運不通，深為可慮也。且余妖道善能知過去未來之事，算卜幽微，昨天要私逃拔寨不得，今不若此夜陛下虔誠禱告上蒼，求祈破妖高人，須要君臣虔誠告禱，或可感格天心，有破誅妖道者，效看當日唐太宗被困高麗故事，乃聖天子自有神靈佑助，當為可信也。」宋太祖聽奏，祇得依允。又有管糧官上奏，軍糧祇有一月四旬上下之用。太祖及眾文武聞此皆驚，太祖復曰：「一月餘糧餉，三軍必危矣，如何設施乃可？」苗軍師也無計可施，太祖悶悶轉加。
　　是夕祇得沐浴更衣，齋戒虔排香壇，禱告肅誠。將自十八年戰爭以義師救民，削佞誅奸，以安天下基業，已成四海混一之慶。不料南方李煜，以金陵一隅之地，抗拒硬橫，欺神輕悔，有損國威。至出於不得已，親領六師征討。不期被妖道余鴻用術捉去將士，被困於孤城，糧食將盡，君臣在一月中數十萬將兵，皆作孤魂之鬼。懇乞上天憐佑，早差仙洞高人，收除妖道破敵，方救卻數十萬生靈，敢昭告於皇天上帝。太祖祀告望燎已畢，時交三鼓，各自歸營帳。
　　是日感格天心，有值日糾察遊神，轉將宋太祖此夜祭禱之文，上達天庭。玉帝一見表上之詞，已知太祖困於壽州，他原有三載魔障飛災，實由自取。枉殺功臣，致激惱赤眉示罰，以準折之。但今糧草將盡，救兵未到，十餘萬軍兵性命可憫，今不若差一星君。仍令昔飛鼠運去當日唐李密之糧三十萬以濟軍。再說明隋末唐初之時，天下擾攘，乃隋煬帝無道，四方英雄並起，各據一方，有李密據金墉城，卻被一隊飛鼠蔽天，如螢蟲蟻隊之多，紛紛飛入倉廒，盡將李密九十餘萬糧米，一時銜運去，不遺留一粟，是李密亦該當亡滅，故被飛鼠盡將糧食盜去，以濟助當興之人。在唐時太宗帝被困在三江越虎城，糧食將盡，三軍忙亂，正優敗散，此時頃刻滿天飛鼠紛紛撲入倉廒，運來糧米足有三十萬之數。尚有三十萬直待楊文廣被困於粵西柳州府城，又得飛鼠運去，救濟他三軍。此是前代之事，帶筆略為表明。
　　卻言次早天色初亮，太祖起坐，眾將士參見已罷。一刻間祇聞空中狂風呼呼，吹聲響亮，有物如鳥飛撲之模樣，此際天尚未大明，又是晦日，下旬元月。太祖正在疑惑，細思奇異，祇見飛撲之物在空中紛紛飛下，由階上檐上隊隊黑色不分其數，密密叢叢，盡飛入後廂倉糧之所，不明何故。
　　天色大亮，就有管倉糧官即刻奏上，有飛鼠不分數百十萬隊之多，紛紛銜運糧米入倉廒中，頃刻而滿，約有三十多萬上下。宋太祖與眾文武將士大喜，人人稱奇。有此天助，料必陛下虔誠禱告上蒼，天帝佑護也。有苗軍師曰：「此又乃唐太宗時，興兵征伐高麗國，被困在三江越虎城，糧絕得飛鼠盜了李密之糧，救濟了三軍性命。正乃真命天子，自有百靈佑助。今我主昨夜禱告上天，求破妖道，並告知糧食將盡，故上天差遣飛鼠又運糧米以濟我們軍食。料必破余鴻妖道又有高人了。」宋太祖聞言，頗自安心，是日盡將廒中查點過，果足三十萬之糧米，三軍大小喜色欣欣，加增銳氣。
　　住語宋城中君臣敘話。卻說華山得道一仙翁，乃陳摶老祖也，他在山中，坐在蒲團垂目養心神。是日，雙目一開，屈指一算，知宋太祖當初殺害了鄭恩，被赤眉仙命徒余鴻下山投南唐，敗困他將一載，已是意亂心煩，祇恐有傷龍體。但鄭被殺之後，貧道將他世子鄭印救取上山，已經三載。然太祖雖不合殺害了手足功臣，唯鄭恩向日心直率粗，有罵主辱君之強罪，亦不免今被屈殺，亦當天數難暗，正其辱主之咎耳。且宋太祖自與貧道一弈之後，賣卻華山，果不失信，一登大位，即叨蒙隆恩，封我為此山睡仙。今當其有災不樂，余鴻猖獗，心思破敵之人，不免差印徒下山，一安太祖，少折余鴻之威，況各王侯之子，各有遇合良緣，天所生成聯綴的定數。主意一定，即著令仙僮閑雲可往山後喚取師兄鄭印至此，為師有吩咐之言。
　　閑雲領命往山後，已見印坐在石臺之上，自言自語。且不驚他，暗聽。祇聞印口中長歎一聲：「吾鄭印生來真乃一苦悲之命也，憶起當年可恨昏君趙匡胤，詐偽酒醉胡行，枉殺我父親，以至少年失怙，後又被這老道人吹的神風，刮我到山，已經三載，致我不能回家見母，能不令人傷心也。」有閑雲見他流淚滿面，含悲聲言慘切，未免憐他。可惜此子一介王門世冑，今在此荒山清泉淡泊，這師父到也糊塗了，不管人家願與否，竟意將拿來強派為徒，令人替此少年可惜可憐。他想呼喚彼遲慢，祇恐師父怪責，遂將師命傳喚說知。
　　鄭印連忙拭乾淚痕。隨了閑雲，來至中洞，於師蒲團下禮拜罷。曰：「師尊呼喚，有何吩咐？」老祖笑顏滿面，呼叫：「賢徒，祇因山人與汝有師徒之緣，所應敘炙三載，故用神風刮爾到山來，傳汝雙鞭、授汝飛槌已經三載，兵器之技已練熟。今爾可上能安慰慈母哭泣之悲，下可了百年床頭之願，中又可救生民塗炭於水火，又加以風雲際會，魚水相依，盡遂生平之出處，今正當其時，不須錯過此機會也。今命爾下山，此去大振家聲，力光前業。一來顯得賢徒幼學壯行，不負修行苦煉，二來見得為師收留教導一番之誠。」有鄭印聞言對曰：「須蒙師尊指授真傳，已經鞭精槌諳，可以下山見陣。但聖上非君之仁者，已曾無辜殺害我父親，不異君臣變為仇敵之憾恨。此去猶恐這無仁心之君不相容，那時進退兩難了！」語罷下淚一行。老祖微笑曰：「賢徒不須過慮，太祖自誤殺汝父之後，日夕悔錯思念，汝原乃一王子之貴，日後昌大門閭，乃累世簪纓者，不必以父親屈殺，為君主仇恨也。然汝父在日，乃一性品抗直粗莽之漢，屢曾狠狠罵辱主君之罪。君者，天也、尊也，臣者，地也、卑也。然汝父在朝之日，不該以下抗上，故當今略去君臣之分以待汝父親，知他率直鹵莽，是至多次容忍，故積漸末，罪過已深，一天無辜受誅，亦抵償往日辱君不敬之罪，是該當應得者。此去須要一心護佐開基聖主，以繼前人光烈，方不負為師收汝為徒三載，授教武略之技也。此去逢凶化吉，遇難呈祥，一生富貴功名，綿綿福祿。」又命差仙僮取出寶甲、金盔、豹尾、神鞭，盔上將定魂針插上，方能避抵得余鴻的落魂鑼。當時鄭印將盔甲穿戴上，背插雙鋼鞭，復又深深下拜師尊，復與閑雲仙僮辭別過。正要抽身出山，陳摶祖又曰：「此華山往壽州不下五千里之遙，怎能速至？今且贈爾一帆之風，可伸掌出來。」鄭印即伸出手掌，老祖用朱書符一道，又吩咐：「起時一路須當合閉雙目，耳邊風狂響震不可開目，倘開雙目，有妨跌仆墜下之傷，直待風不響時，不妨開目，即可至壽州了。且再贈汝靈符一道，執此乘風可駕走雲途，日後有用處。」鄭印領諾。即出至後山門。仙僮也來送別。鄭印依命雙目緊閉，有老祖使起神通，念念有詞，大喝一聲「疾疾！」鄭印不一刻已飛上九霄雲外而去。印在半空中祇聞風聲呼呼響亮，在耳邊過送，心中暗暗稱奇，自忖仙人妙用，果非凡人可及。當時祇依從師父之言，雙目閉上，不敢少開，不三四辰刻之久，已到了壽州城。按下慢提。
　　先說宋太祖一禱告上天之後，又得飛鼠運糧得濟三軍粒食，此天至第三天，正與眾將軍師酌議破敵之策，一心懼著余鴻妖法利害。但不知鄭印入城可退得余鴻如何？且看下回分解。
