
　　詩曰：
　　　　三載南征逆命誅，神仙凡將效馳驅。
　　　　總由太祖當昌運，從此不勞動六師。
　　再說宋太祖一程大兵水陸趕急，一天回歸汴梁城。飛馬早報，有署國君王二御弟，左相趙普以及守國文武大小官員，盡皆出皇城十里之外遠來迎接聖駕。此乃禮之常，不須過述。當日座御金殿御榻、眾文武朝參過，二王爺賀喜陛下得勝，起居一番。太祖略言征役之勞，高王爺又將兵符帥令交還太祖，大兵發回，兵部所剩餉糧交回戶部，已畢。太祖旨命：「各將士大小三軍，且各回家見母，下撫妻兒，明日見駕，論功賜爵陞賞。」眾文武大小三軍，歡聲謝主龍恩。天子回宮拜見杜太后娘親，幸他遠行幾中妖道之手，今得王兒成功回來，實乃憂中變喜。太祖亦以遠征久離膝下為咎，自責請安已畢。又有一眾皇后，東西宮諸嬪皆來朝參，請叩龍安。皆說久別喜回之話，此是一定常情。當日各文武大臣各各歸家，父母妻兒膝下不勝欣悅。惟有史圭、石守信二人歿於壽州城，祇得兩棺運回。史、石二家不勝苦楚痛哭，何我家之不幸。住表史、石二府開喪帛超度亡魂。
　　再說次早五更三點天子陞座，文武百官大小紛紛入覲，恭肅山呼，文東武西侍立。宋太祖想來，駙馬須則功勞浩大，出於父子夫妻一門，然位為東平王，品級已極，無以再加。又以軍師苗從善參贊軍機，占卜靈應有功，至屢救護諸人，加陞上柱國平章事，食邑萬戶。又在軍中已封劉、蕭、郁、艾、花五女為夫人職，今再加封五宮主正一品夫人。高、鄭、馮五人封五少王，進足正一品，食邑萬戶，世襲為恩。然舊日三王五侯九節度，官階之品銜已高，仕途壅塞，不便再遷，亦加食邑耳。至於史、石二侯亡於壽州城內，今著陰封侯足加贈為王，仍以王禮安葬，發出庫銀著百齎贈各十萬兩，以為喪用之資。伊兩家公子上朝謝主隆恩，安葬事也無交代。又將蕭、郁、艾在南唐被李煜殺害已陰封贈爵，今仍將三人配食於忠臣祠，且著顯其名，為禮典與國始終。蕭、郁、艾三女夫人赴朝代父領恩。高瓊又奏請召妻父劉乃到來終養，少盡半子恩情。太祖準旨，即命他夫妻偕行，接迎來王府中，與高王相見。兩親情喜色欣欣，是藉女兒恩光，功勞浩大。聖上敕封乃為禮部尚書，著旨續取夫人。劉乃以年老不娶止之，聖上不強。後君保以半子承之，以次兒為主嗣於劉家一脈。此是後話不別重提。卻說宋太祖此日又旨命高君佩齎了許多幣帛、緞彩、金珠，不下百萬之豐，前往山後石州，賞賜楊家父子。外有弩金五千兩，賞與他手下隨徵兵卒。一時犒賞分明，舉朝皆喜悅服。有名士作頌，以紀太祖征服南唐軍功，曰：
　　　　建龍九年，戎有南唐。倚邪猖獗，竟不赴廷。帝其震怒，即議親征。整我六師，是討是伐。既臨其城，諭以威德。蠢爾不靈，大邦為仇。神人定謀，將士協力。料敵制勝，咸克鹿元。遂克南唐，還師於京。鬼方賓服，罔有不庭。昔周之宣，有方有虎。詩人歌功，乃列於雅。在宋初兵，混一區宇。赳赳桓桓，亦昭厥緒。
　　　　　　──楊雄《趙立國頌》
　　此頌休提。
　　卻說當日各臣功勞，滿朝皆有賞賜，獨不及於署國功勞，乃光義二王爺也。此時光義滿心不悅。且太祖不時說出被困於壽州，朝中無一人設個救法，倘非眾男女將士用命，及群仙幫扶，身拋九重天國，命在他邦矣。語近譏責御弟光義，絕不思量救駕一兵一糧，不到一書一字問候之意。故光義覺得心不悅而慚，又恐慌自危。兄弟面上越見不周之處。太祖思此無情之弟，亦欲加罪之。但屬手足難行，並礙著母后鐘愛者少兒。若執之正法，有傷母心，不特失之友愛，又有失孝道了。然當初殺卻一結義鄭子明，尚且南唐有所藉口，況今骨肉乖運，難免臣民指責，故隨亦隱忍不發。然而友愛之情，自此益衰。光義懼罪，亦如坐針氈恐將不免，寢食不安。所以得一事不如忍一事，忍一事不如省一事，以太祖之明哲大度，今因二弟不發兵糧問候一言，固屬他無君之心，不敬兄，不念手足，是理之非者。但事已既往，不必再言。
　　公子三至，光義懼罪。有為燭影搖紅之事，復多一疑。且後光義登基後，號為太宗。至征伐太原，未行賜賞，王子趙德昭請叔太宗行賞於臣下武功，至太宗多疑。在太原軍中，時聞讒言，德昭思為帝自立，以繼父太祖之說。太宗聞而忌之。後班師，見德昭請旨行賞將士軍，太宗即變色，曰：「朕且未行賞，待汝為君時再賞之。」斯時德昭請行賞戰功，乃國家所當行正務。德昭無乃愛重戰功兵將，以獎勵為國之心。不意太宗多疑而變顏以惡應之。是至德昭自覺慚懼憂憤自經，不得其死，亦一疑字。是不論君臣、父子、兄弟，一疑字不忍不省，未有不做出相仇失歡失愛，而相禍危之思也。復至德芳、光美二王皆不得其死。觀太宗之立心亦見險矣。
　　祇奈何杜太后以婦人之見，命太祖曰：「天下雖兒馬上辛勞所得，然汝弟兄三人均同手足，倘兒亡，然後將大位傳與光義。待光義後，傳之光美。待光美後，傳回汝子德昭。兒且準依。」當日太祖乃係胸襟大度帝王，一聞母命，唯唯準依。後果至太祖病重不起時，依杜太后命，猶曰：「光義，此事好為當為之。」是託以江山之語。不料光義入問太祖之病，燭影之下，遂報宋太祖駕崩，是誠千古疑案也。為父開基，本當嫡子繼立。緣因婦人不知大節，以兄弟手足親情而疏間其父子。傳德昭出於禮之大典，然而太祖依著太后之請，將位傳之弟光義。而光義應當百年後以太祖之心為心，復當依命傳之光美，後光美不願為君，即當傳回御侄德昭。方見公天下之心，方不負太祖依母命以存友愛。奈何光義憤於趙普一奸諂之言，遂公然傳之己子。是上負太后、太祖之心，下失臣民日後之義。是君臣原其心一私於己，不以太祖為念，一心迎媚國君以固己位，是其君臣罪之難辭其責也。
　　卻說宋太祖自從平伏南唐班師之月，又值太皇太后壽誕佳辰，八旬之一。太祖吩咐傳旨王子、王孫、妃後、文武王親、大臣與太后慶祝千秋。王親國戚文武紛紛送獻禮祝。天子大排御宴，文武百官皆賜賞。是日君臣暢敘慶鬧紛繁，各宮皇后娘娘，下及妃嬪一般興祝開筵，一連三天。高王爺是當今國戚，少不免一家王姑及劉夫人同進內宮上壽。杜太后見女兒及外甥媳全來，不勝喜悅，留宮一月，方放他婆媳回王府。
　　閑言少敘，一日杜太后對王兒趙太祖言：「吾兒雖然馬上十八年辛勞，方得今日位登九五。但汝弟兄三人，皆同一脈，倘百年後，可將大位傳之弟光義，及光義後，傳之光美，光美復傳王孫德昭。娘覺得富貴相同，手足共沾，未知吾兒意見若何？」太祖一想，此位不過因循無心而得之，自黃袍加身，是眾將作成耳。今為一家相傳，何人不可？況弟兄非比別姓，有何干礙？遂滿口諾承。杜太后深喜王兒篤於友愛，一諾而允，娘心安矣。不知太祖何日傳位？下回分解。
