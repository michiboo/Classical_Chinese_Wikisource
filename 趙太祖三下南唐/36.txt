
　　詩曰：
　　　　妖道逆天開殺戒，至教宋士盡臨癀，
　　　　自有高仙頻解厄，癀砂毒物豈能傷。
　　住語宋城中夜宴，君臣歡敘。再說唐城中，兆、鴻定下毒計，要殘害盡宋之君臣及大小三軍。當晚萌此惡念頭，於近三更後，余兆身帶著一根隱身草，此草生在蓬萊島中最絕頂之處，不結花，其長僅四五寸，形似菲菜。其葉圓，其莖紅，倘凡人帶在身中，往來出入眾人不見其形影，以此亦是一寶貝仙草，但長植於蓬萊，那有凡俗人得知。是夜余兆藏於懷中，一隱形跑入壽州城內。祇見一眾守城兵個個酒氣醺醺，有的頭垂目合，又俯望帥堂中的燈光明亮，諸文武所寓，有醒有睡的。知是宋人此夜為酒所困，更易於施為也。遂暗中取出黑小旗四枝，口中咒念真言，一刻間，有四城土地到來，打拱曰：「法師有何法旨差遣？」余兆吩咐：「將四面法旗，分佈壽州城四門，日夜看守，要掩著凡人眼目，不許擅拔。」眾土地領法旨去訖。又念咒一番，一陣陰風颯颯切切，悲聲呼響，敕來一班野鬼冤魂，有戰死疆場者無數。余兆吩咐眾鬼亡魂：「今交毒物一種於汝，此名瘟癀砂，可在壽州城近宋紮營之所，不分內外，凡有河井即有水之處，即要將此砂放下，不許少有遺漏，成功之日，許汝等一眾鬼魂著汝弄地頭超生。」諸鬼魂又領了法旨去訖。果然將瘟癀砂於城中有水之處遍放下毒。余兆見癀砂完布盡，一駕上雲頭，黑夜回歸清流關中，收回隱身草，將此布置行為說知余鴻。余鴻曰：「師弟有此毒寶，何憂宋人不一網打盡。」語畢，喜悅揚揚，祇候著成功。
　　又說明，南唐祇得兩江之地，租稅雖多，地土雖饒稔，但自用兵以來，一動輒數十萬，月中軍餉太重，日費千金。多了兩位法師，日日群臣賜宴，用度之奢，比宋加倍。況自五代變亂之末，民業凋零，禾稻失時，耕植甚少，實乃莊種者少，飲食者多。雖欲倍加抽徵，奈各民室家懸罄，自然倉庫空虛並無陳積。當日軍中水薪告竭，唐主憂懼。想來，無糧不聚，祇得命文武官員於各府州縣四路催徵，惟空倉廒者十之七八，即雙龍鎮固為其國中總聚之所，不意一天被宋將差人燒焚得七零八落，並加乏竭了。唐主無奈，祇得將內帑所蓄積發出數十萬白金，以充軍餉。當其時，鴻、兆弟兄兩人已經毒了宋之君臣大小三軍之眾，不出五十天，人人腹脹而死，一一奏知。唐主看來，值此軍需不足糧食乏困，何暇有心與他師弟兄施為答話，半晌徐言曰：「今雖蒙兩位法師許以盡滅宋人雪恥，正思肉食未能，此身已先填溝壑，當此飢謹乏糧，軍用不足，怎能與宋爭衡，今免卻二位費心，功勞枉用也！」余兆曰：「山人昨夜親往壽州城，施放毒物，要宋之君臣一網打盡，過不得四十九天，人人腹脹而死。祇勞我主勉力撐持，五旬之內，那時御登九五，一統江山，何愁國用不敷。」
　　祇有唐主見余鴻說出屢誓殺害宋人易如折枝反掌，及至將成功，又即瓦解，此後說出天花墜，心中那裏準信。無心與二人駁論，見彼喋喋多言成功，祇得半譏半誚，答之曰：「若等待得五十天之內，孤看此乏糧之軍，皆為餓殍之鬼，又何暇計及宋人之死與生？」余兆見唐主不入耳，又嫌日久之意，是功所難成。為此又再啟：「我主既難等候多天，狐疑五旬之內為久，且近此十天之內，山人包將大宋君臣首級獻上，方見山人手段。」唐主聞言尚且疑多信少，祇得點頭默待，看彼再行投施。
　　又說明宋之君臣雖去恭祝天子稱觴，酒巡過多，余兆又雲，宋之君臣因酒所困失計，少於提防，易於施為。但余兆、余鴻均從師修煉學道，其時將已千年之久，不日證果仙班，豈有隱形五遁不全者？即宋之君臣不祝慶被酒，亦被余兆所毒算了。總之宋君臣當有此災，三年困頓未消滿耳。
　　又言宋太祖自從差點馮茂夫妻催取各路糧餉，去後十餘天。但馮茂夫妻是法門高弟，一刻駕雲四路催趲，迅速而到。先言宋城中，被妖道故下此毒砂，近營泉水遍下，想水火兩者頃刻難離不得，飲食了數天，數十萬眾食下不覺。數日之後，自宋君以至城內兵丁，腹中漸似雷鳴響的一般，又腹腫痛脹。初三四天，猶意是食中所滯隔，不甚介懷，又至三天，膨脹如孕婦一般，飲食不下，且不分九王、八侯、大小文武、兵丁皆染此奇症。祇有劉、郁、蕭、陶、餘五女將皆有半仙之體，又得各聖母靈丹保命，不至大疾傳染。祇是詫異推猜，已見諸君文武情形，料然中毒，究不知被余兆所為，下此瘟癀砂，以至此毒歸聚五心。即除五女須有靈丹保命，毒不攻五心外，然皆臥藉不安，亦艱於履步。心下雖然明白，惟有殮手待弊而已。日甚一日，滿城中皆作睡臥慵夫。今幸馮茂夫妻趕急於國務，催速軍糧。不滿二十天，已催齊三十萬軍糧解到壽州城，已近黃昏時候，即要叩關而入。祇大呼城下，並無一卒，旌幡不舉，即駭然疑惑。馮茂即著艾氏妻押守糧餉，軍馬駐於外城。他駕上火鴉飛入城裏，看其緣由，且慢開城門。豈料一落下帥堂中，一見太祖及高王、軍師文武等，如癡如醉，或睡或倚床。問之，祇搖頭，不能出語。手復指口，將腹肚中一摩。馮茂祇將太祖御袍一掀起，祇見腹大高如盆覆。高王、軍師、父親各文武皆同此症，形模一般。茂當時不勝駭異驚慌，想各人像著木偶一般，口不能言。忙速開關，接應著妻艾氏，將糧餉安頓，命軍士收歸倉廒。夫妻商議，怎生救解，銀屏曰：「細察一眾情形異症，似食中毒物一般，且往劉、蕭、郁姐姐房中一看何如？」
　　再說，劉金錠、引鳳、生香皆得聖母靈丹調服，此症方除，後一兩天，方得略起，不敢飲食內城井泉。艾氏夫妻進來，五人相見。金錠等曰：「前八九天獻祝聖壽，食了酒筵，眾人皆成此疾，料必被妖道所算。吾姊妹三人今初起來，全仗汝夫妻之力，探察分明，方得有救。最要者，入城運糧軍兵及汝夫妻，不可食城中河井之泉。且看四城門，子午方位，有無插下旌幡，即要拔去。」馮茂夫妻聞說復驚，即辭出至城樓。茂將目一揉，口念咒，果見四城垛有土地把守將黑小旗幡。茂遂大喝：「卑劣毛神，敢插此妖旗，以害聖天子、諸星主大臣，罪該萬死。」土神被罵曰：「非關小神之罪，乃奉余仙師靈符差遣，不得不遵看守。」馮茂喝令拔起，土神諾諾連聲，拔除退去。又見無數冤鬼野魂不下百十萬，看守各處城河、井泉、濠溝，遂詰詢之，眾鬼魂皆告：「上奉著余仙師下毒砂，以陷宋人，不日成功，要超生我眾冤魂美土。」馮茂聽此長嗟一聲，喝令散去：「不可依從妖道邪行，復取罪戾，以至永墮沉淪，不得超生也。勿為所誤，以困真命之君，更加罪咎。」眾鬼聞茂吩咐正言，呼哭一聲盡皆散去。
　　馮茂回來與艾妻酌議要設救眾人，銀屏言曰：「曾聞聖母所說此毒砂乃山中毒氣所聚，埋燒封各毒草，將其與土砂炒煉拌勻，其砂盡吮其毒氣。而今落在井河中，服食者七七四十九天膨脹而死。聖母又言過，倘中其毒，汝師黃花山黃仙師處自有仙草，可解救也。可即速往求來，以救君臣一眾。」馮茂聞言，依其指點，正要架上火鴉而起，忽見腰下寶劍無故自鳴，拔出鞘響動。馮茂遽止。艾氏詰問其不往之故。馮茂曰：「吾且慢往，今夕定必唐人來劫掠吾城也。」不知馮茂怎知唐人來襲劫？下回分解。
