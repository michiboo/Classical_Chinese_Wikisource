
　　詩曰：
　　　　妖狐淫媚變嬌顏，法女乘機滅怪奸。
　　　　俗子凡夫仍不悟，皆雲惜恨美人殘。
　　卻說女狐精下山混入流娼家，改名杜玉蘭，以至媚人真精血。賣身與娼家，但變化形貌，美麗非凡。娼母以千金買售之，聲價遠振，果然美容善於迷惑凡夫，一夜中傾囊相贈。鴇母收此女後，為搖錢樹之首。湊及淮陽地面，不盡酒色風流，油頭粉面，滿泛珠江，盡是笙歌徹耳，燈火光輝不夜天，何下數千粉黛。自玉蘭到來，掃盡群艷，佔盡虛恩，月姐風姨，皆罕其匹。一時價重連城，遠近爭委讚者紛紛，車馬履填不斷。然杜女又極性高，一切庸夫俗子，不願接見，必須文人墨客、公子王孫，始肯追歡。故所採者，皆貴人精血，原是他妖計，俗凡人那裏得知？故被害者皆貴冑上人。然皆說他有此才美顏色，怪不得擇人而交。
　　當時花小姐盡知此狐底裏。為著聖母吩咐姻緣，要仕於大宋，湊此成功破陣大功。一夜思之，此狐已入娼門，一時難以強取而擒獲，必須用計，投其所好，可算神機。忽想起本土有一世宦之人，陳姓名理，乃是先朝功臣，今猶世祿，不世官，有家財千百萬，雄豪一方，亦算一富星近貴者。久聞杜玉蘭絕色，果然交結以來，最是相知雅愛。陳自結識杜女以來，真乃揮金如土，撒去不下十餘萬。鴇母腰間滿貫，邇來或陳一到女室，動輒經月，儼如伉儷一般。或陳久不來，女便乘輿親到陳所，流連信宿，習以為常。鴇母藉此肥囊，不敢少禁。不料妖狐媚迷日勤，陳理不能支，沉湎無度，已抱病歸家。不到追歡，將已兩旬。杜女日中懸望。
　　有花小姐探聽真實，即將此竅惑之。此天用變化術化成陳理一般身形，備下鎮壓符。先著延平與二十名家將拔刀在中途接應，教他下手，延平領諾，伏在等候。小姐一程來到鴇母室中，即著杜玉蘭出迎。有妖狐喜色欣欣，不想陳理貴精將竭，今見顏色，倍加喜也，以為其有異人本領。二人相見，兩相安慰，皆說恩深義重。小姐曰：「近日沽微恙後，性頗厭喧嘩。故在室中設備小酌，要請美人到領，俾得把盞於幽靜中，負荊於前別多日之罪。」玉蘭祇要一心媚斷此人精血，那有不依他言之理？又是重新裝描。故小姐詐與摩頭弄面的理雲鬢，暗將鎮壓靈符結在他頂髮內，此狐妖毫不知覺。
　　須臾，辭過鴇母，上了轎來，祇有小姐前行引道。有里許，延平手執大刀，呼喝一聲，一眾家丁擁上，刀劍將轎攻去。兩名轎夫早已走散，延平一手捉出杜女。此妖一見大驚，搖身一變，不知何故變化不出。將身一縱，不能起於空中，身似俗凡人一般重墜。又見延平大刀晃亮，驚怖不已，要土遁，兩足不能穿土。心下傍徨，不明何故，不能逃脫，祇得跪下哀求乞命。此狐還不知小姐用此符鎮壓，不由他百般施來，不能變動。延平大喝：「妖狐罪大通天，傷殘千百人性命，敗盡人產業，絕人宗枝，分折人妻子。今日豈輕容汝！」一刀將頭砍下，又破膽取血，棄其狐屍於郊野。有愚人個個祇言可惜，一個如花似玉美娘，不幸遇刀慘死。不知此狐殺人過多，罪已期滿之日，除去本土媚殺大害。這些凡俗愚夫，怎知內裏根由？當日祇有兩名轎夫，回到娼室家報知。鴇母大驚，及追至曠野中，延平等已去久了，並無蹤跡。祇復飲恨吞聲，痛及錢樹忽枯，備棺收殮。親身至陳理家中探問杜女，因陳相公邀請，及至野中被害說知。豈料陳理被妖狐所迷，日久精血已枯，一病懨懨將死，豈有復起來到得汝家。鴇母聞言，驚駭不已，疑惑不定。明見陳大郎到舍邀杜女而去，緣何又一病將死？怎知花小姐弄的神通！無奈己祇娼門，難以跡追，忍之而回。
　　當日延平取了杜女血回寨，小姐早回。延平即要告辭動身，拜別孟氏岳母回城。孟氏曰：「今取得杜女血，是功已成就，仍辦酒筵與賢婿薦程，並有腹心話相託。」延平祇得領命。是日酒筵排上，進位就席。酒敘間，孟氏曰：「賢婿，吾女兒本奉聖母之命，有言囑咐在先。所雲身生南唐，功立趙宋，不可違逆，方得全五陰，並同顯貴。今日賢婿回城繳令，在駕前申奏明小女來歸聖主。立此戰功，主帥定然收納，以便就此拜見令尊嚴慈。老身是得所託也，望賢婿俯就依從。」延平固屬暗中心癢，小姐又喜色欣欣，低頭不語，楊公子滿口應承。酒罷，夫妻即日拜別尊嚴。延平又曰：「小姐此回成立功之後，定必回歸山後石州。且待回故土時，稟明高堂，自然來迎接岳母同回敘會，以便朝夕侍奉。」孟氏深感公子厚情，當時母女灑淚分別。後來延平與花小姐回山，果也即日迎接孟氏母同到山完聚。此是後話，難以長編。
　　延平當日回壽州，先將杜女血呈上繳令，孫真人微微冷笑，看著楊公子曰：「山人所差各將，未有及得公子一人美差。」當時公子知真人取笑為著許姻之事，不覺面色紅紅，雙方仍將許姻事隱過，單有真人得知其故。又言敘出花小姐助取杜女血，方得成功，且係奉著素珠聖母師命，到來軍前效力，不敢擅進，求旨及主帥定奪。太祖未言，真人曰：「花小姐，真人早已算定，此日必來投我主。但他不來時，定必聘請，方成五少陰將。若缺其一，破陣不成也。今聖上當興應運，萬事不期成就的，況又是素珠聖母高徒，即可聖上旨命宣進。」太祖曰：「況此女又助取杜女，有功於寡人，正宜召見賞功。」
　　須臾，花小姐奉宣入覲，山呼見駕，奏明聖母命，及老萱親到投陛下效力，求準旨收用。太祖一見佳人年方二九，一貌如花，與四少女將一般絕色。且延平未及有室，又蒙楊令公一見召命，他夫妻父子一同興兵相助，正無以美事相報。不若將此女賜以為婚，正兩得其宜也。太祖想定不差，即渝旨：「花小姐助與延平，彼此有相助同功之恩。一路同回多時，何異鳳鸞好偶？此中遇合定有良緣。今朕作主，準賜婚配。花之慈母亦無不俯依之理，況又與前四少將御侄等撮合，如出一轍。更見姻緣婚配出於千古奇聞也。且為朕愛將之心，後日誌之。」有楊業佘氏夫妻不勝欣悅。見此女絕色無雙，正堪與吾兒對匹，即刻俯伏謝恩。宋太祖喜色欣欣，雙手扶起，曰：「此女乃聖母高徒，正當與延平匹配，正是卿門福姐，得此美賢媳也。」楊業復謝主恩。當日太祖敕封花小姐一品夫人。賜下金魁霞珮，一品夫人朝服，脂粉銀五萬兩，明珠三百顆，玉珥寶環豐厚，擇吉當殿完婚。有花小姐聞旨謝恩，面泛出桃紅，自然美女有此羞態。
　　當日同師五女皆為法門弟子，昨日天各一方，雖然相交已久，會少離多。今同一殿，所事一君，姊妹五人，彼此皆遂所願。今五女同歸於一，正應著當初陳希夷有書與宋太祖所說五陰之數。今當風雲際會，龍虎賡歌，可破妖道得勝了。斯時鄭印、高君佩與馮茂各取物先回城繳令，真人一一收接藏備待用。此日良辰吉日，正當楊公子、花小姐成親之日。正乃聖上為媒，非同小故。五音頻奏，設彩張掛珠簾，帥堂內外盡皆肅誠，請二位貴人參天交拜。先謁謝君王，後拜見嚴慈舅姑，是禮之大觀。天子命設御筵喜酒。是日，各文武同敘，大賜賞喜筵，六軍沽惠。
　　不表楊公子夫婦和諧，再說孫真人見待用之物已取齊，別無所需，以翌日乃天賜吉辰，佔度，正合破陣除妖。著令眾將兵大小三軍，太祖以下至兵丁，要五更飽餐戰飯，上將臺聽令，六軍響應。不知如何破陣？下回分解。
