
　　詩曰：
　　　　妖陣方罹惡曜齊，欲將法女陣中迷。
　　　　豈知邪教終無用，自有高仙合救危。
　　卻說鶴仙喝將孕婦男童捆綁起，言：「國中交兵以來，文臣武將不知死去多少，英雄、奇士，皆因王事捐軀，不惜其死，汝等不過民家婦女賤質，有甚希罕，即喑啞之童染此痼疾，實乃一廢物之蟲耳，縱青春不老，亦屬虛耽人世，枉多食粟稻，不死何為？今日出於王事，國家出賞重資，還算死中便宜了。」令軍士開刀。婦人大哭，個個罵咒言不絕，可憐婦童四十性命無罪，一刻間受此慘毒之刑。妖道雖則為著王事，並非分命所該終，何由死得瞑目。一時割殺完訖，各夫家父母，多怨恨唐主，信用妖人，以至屈殺孕婦，有一人兩命，僮子未應所死，尚有數十年延生。有的不受賠賞十之七八，有的夫家父母貪財，不惜妻子，領銀回甘食，不以為悲忿。
　　當時妖仙傳令將各婦童內臟互相置易，復用著針線縫密割口，以待備用。鶴仙當日沐浴更衣，上了高法臺焚符念咒，手持桃木寶劍，法水四方咒噴。不一刻半空中金光一陣，來了一尊神，顯露真形，祥雲冉冉而下，有五言律詩為證：
　　　　頭戴三山帽，金盔殺氣沖。連環披甲響，威肅襯袍紅。橫插腰懸劍，歟窺隔掛銅。隨帶哮天犬，兼乘號驥龍。華山曾救母，追日顯神通。
　　所奉符敕來者，乃是二郎神，殺氣英雄，開口如轟雷問曰：「法師有何差遣？」紫霞仙曰：「吾舉教命擺下陰陽陣，特請二郎尊神到法陣東方，與下面諸神等候宋人打陣，不許走脫。」二郎領旨而下。鶴仙復燒符咒如前。西方又來了一尊神聖，露出形相如何？有五言律詩為證：
　　　　珠冠頭上戴，鎧甲亮明新。玉帶腰圍畔，紅袍黼藻句。靴踏祥雲繞，軀乘跨日馴。方天如可挾，金塔且兼陳。為卒成湯運，塵身立化神。
　　其尊神乃是托塔李天王，躬身問差遣。鶴仙即令其鎮守南方去訖。又焚符一道，口念咒言一番，不一刻，又從空來了一位尊神，有讚為證：
　　　　果是三頭八臂，面如藍靛，眼如鈴，連環鎧甲龍鱗布水，火紅袍。豸形斬妖劍，對縛邪索，乾坤野兼混天綾。九龍神火金磚，現丈八矛槍，殺氣盈良，御兩輪風火駕少年，誰與子為京。
　　此位猛烈尊神是那吒太子。當日也曾助周武王伐紂，誅妲已，追殺飛兼惡來等，全賴其力，封神榜上姓字高標，此際乘法遣而來。紫霞仙又令他鎮守陣內西方去了。當時鶴仙又燒焚靈符一道，咒念真言一番，祇見陰風霎霎，黑霧重重，來了一員神將，是何形貌，有讚為證：
　　　　紅袍金甲，玉帶玲瓏，獸面金睛，鬚眉直豎，手拿金磚，坐乘赤驥。
　　此位尊神裝扮乃是五道傷神。當日為商紂大將，赤膽忠肝，各為其主，曾被姜太公所滅，後追封在萬花臺前得道。此日亦得法旨，遂與各神聖候旨。紫霞令他與各神守北方，務使劉金錠等能進陣，不能出陣。當日如此陣中，皆有神將把守，不憂敵將進陣不死。余兆從旁又說知，中央未有神人把守。鶴仙祇得又焚符差遣一位，有讚：
　　　　法體金身，高來丈六，金檻扣頂，豎目橫眉，鬚髮皆紅，如藍靛獠牙倒出，長舒脣外，頭角橫生，崢嶸鼎峙，樹葉披衣，腰際下繫虎皮裙。
　　來的一位乃是如來殿中獨火鬼，當日領旨鎮守中央。至於深坑則以朱雀玄武守其陽坑，而喪門弔客佐之，又白虎青龍勾陣守陰坑，而大耗、小耗、蟲蛇、天罡地煞佐之。一一俱已布定。紫霞仙又命人，多殺畜生及死屍之物在二坑中，以供惡曜凶神所食。
　　鶴仙已遣齊各神將，四門中央齊備。又用法咒，向眾孕婦啞子，法水一噴，死屍皆立起。鶴仙遂與他點開目睛，又向心口貼著靈符一道，令人與他裝束。僮子披麻執杖，孕婦通身白縞素孝服。且令他陣中四方分佈，一見宋人進打陣中，必須纏身上前，呼叫性命哀哭，眾屍領法旨去訖。
　　翌日，即是廝殺日辰，紫霞仙第一令，命余兆帶兵三百六十四名，俱要白盔、白旗、白甲，守住西方庚辛金位。撥孕婦、啞童八名，在招魂幡下皆立，等候宋人到來索命﹔第二令，命猩猩精帶三百六十四名兵卒，赤盔、赤旗、赤甲，守住南方丙丁火位。孕婦啞童八名，皆立招魂幡下﹔第三令，命元狐精帶了三百六十四名兵丁，黑盔、黑旗、黑甲，守住北方壬癸水位。孕婦啞童，皆立招魂幡下﹔第四令，命青牛精帶領三百六十四名兵丁，青盔、青旗、青甲，守住東方甲乙木位。孕婦啞童八名，皆立招魂幡下﹔第五令，命黃蝶精帶領三百六十四名兵丁，黃盔、黃旗、黃甲，守住中央戊己土位。孕婦啞童八名，立在招魂幡下。外陣用者，八名副將，分乾、坤、坎、艮、震、巽、離、兌，是為八卦﹔又選八名牙將，分守休、生、傷、杜、景、死、驚、開，是為八門。又焚符請來陣門土地，為預報。諸務俱已停當妥備。那八卦陰陽陣，果然布得齊齊整整，殺氣騰空，多端變化。陣陣毫光沖起九霄，顯有五仙，暗有五神將。鶴仙又手執五色旗，往來臺上，掛起落魂鐘，陰魂砂，然後始教唐將，往壽州罵戰。
　　那將自稱為引魂使者，他是倔傲強詞，言奉紫霞仙師大元帥之命，請劉金錠並有法之士前來看陣。劉金錠一想，倘不往看他陣圖，便為敵人所恥笑，又須要看他陣擺得高低遂與來將說明，看陣不許暗傷。然後帶領著一班將士兵丁，將近陣前，便覺擺法齊整，殺氣沖霄，龍虎分明。陣門旗幡密密，刀斧交加，非同兒戲。即吩咐各兵將高君保九王八侯等俗人，不可逼近視之，恐為邪氣所沖。自己與蕭、郁、艾四人，各有靈符護身，這些僵屍、野魂不能纏害。
　　方近陣門，祇見陣中跑出一道人，說曰：「爾等女將，既為法門弟子，能破得此陣即休，如若無術破陣，山人務必遣來九星惡曜，到壽州城與余鴻師兄報仇了。」金錠等領諾曰：「有擺法，自然有破法。」鶴仙冷笑進陣。當時金錠顧此，知他是陰陽陣，但不善破法。況見其外不見其內，想來進陣中試一看。但陣必從生門進，便無所害。且由此生門入，細看動靜，然後再設法破之未遲。四女將一闖入頭門，遂從生門入，各有靈符護身，雖不敢近，然各兇星一動，竟被打回數次。如是無奈，祇得強對：「取備寶物，方來領教。」有紫霞仙諒他不知彼法，且姑依允。
　　劉、蕭、郁、艾合眾將回至營中，上奏太祖，始知南唐又來了一班妖道，擺下惡陣。且問劉金錠諸女將如何破法？金錠對曰：「道學日淺，此名陰陽陣。其陣中九曜惡煞不少，且有正直尊神，協同守陣。臣妾不敢妄逞功能，以入此陣。」太祖曰：「雖然如此，必須破之。」不知劉金錠如何對主？下回分解。
