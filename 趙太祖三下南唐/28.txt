
　　詩曰：
　　　　千里紅絲一線牽，豈容更改有違天。
　　　　一雙魚水同歸宋，破敵成功理並蓮。
　　當日余鴻見唐主一番悔錯怨言，心惶愧而因起猜疑，即袖占一卜，拍案曰：「不好了，原來壇中失火，並後營放脫十二將，皆乃矮賊夜來作弊，既放火燒焚壇臺，料必將書劍盜去。但大宋有此奇人，真乃難敵，天棄子也！惟宋十二將皆被靈符所禁錮，一刻焉能蘇悟？即有兵來接應，皆是呆呆不醒悟著，怎驅之以跑回？」自言自語，祇有唐主心煩，不復詢問他。余鴻當此，亦愈煩惱，不覺亦意冷心灰，自歸營帳思量。恨殺短矮不已。他有此伎倆，豈能復立於唐以建功，倒不如早回洞中，修真養性，以免煩惱。
　　正回帳要就枕養神，按帳下去摸，不見漆枕，祇地下一堆碎破打爛，急搜索七寶書，已空空如也，驚駭如雷轟頂，嗟嘆一聲：「矮賊，料想吾前生與汝結下淵海深仇，至有此作盡對頭。不料此七寶書復被汝盜去，故得放脫十二宋將，今日面光丟盡，誓不與汝兩立於凡世。」遂不進寢，坐至天明。軍中早膳已畢，發令出敵討戰。
　　先說馮茂領高元帥令，一同殺出唐城，與眾將走脫回壽州，太祖大喜。舊臣復回，脫離災難，皆馮茂功力，又救解甥媳一命，旨命史官記為首功，將侯爵又進陞平南王位。茂拜謝聖主隆恩，喜洋洋。又有高王父子親來致謝，馮茂謙遜不敢當。
　　宋太祖此日傳命大排筵宴，一來賞賀大功，軍兵夜勞，二來幸得君臣齊敘回，不失一人，高瓊御甥免卻鼓盆之歎。是日，五更天早宴，真乃慶鬧樂敘開懷，大小三軍皆沾御賜，欣歡雀躍，不覺酒有數巡，將近午候。即有軍人入報，有餘鴻城外討戰，且聲聲要指名馮王爺出馬。馮茂聽言，即停杯盞，請旨要出戰。太祖曰：「余鴻定因昨夜御侄破他法，盜他妖書劍，今激怒而來，必有毒算奇謀。兵法云：拼命窮寇，當避之﹔憤激勢頭，終當暫讓。不如勿應其鋒為高，且待數天，甥媳健旺，然後合力滅之何難？」馮依旨。太祖復命進酒，君臣祇是放懷舉杯，眾臣文武喫得興致，行酒令，拳枚交酬，相勸不等，交杯導食。
　　未幾，小軍復報上，唐軍師兵馬攻城甚急，祇聲聲要馮王爺出敵。馮茂再請旨令，曰：「陛下旨諭，勿敵忿怒窮寇，固為兵法則訓。但今觀之，余妖道所恃者，落魂鑼、寶劍、箭耳，至於呼風喚雨，倒海移山，喝草成兵，五行之淺法。今還有別的妖法物，小臣或藉陛下天威，且出馬一陣，再敗妖道一番，待李煜畏服出降未可知，又免余鴻日久為患，另有他謀。求陛下準奏。」高君保在席間亦要隨陣以拒妖道，太祖著準旨。兩少英雄上馬去訖。當時亦各各散席筵。
　　高、馮二將帶領一萬二千五百精兵，一出城，馮茂拍馬當先，君保押後。有馮茂祇見余鴻勒騎等候，怒目圓睜，將茶杖一指，罵聲：「矮賊，狗強盜，既不能明槍上陣，效著穿窬之行，以盜竊為能，但爾眾將及劉金錠命不該終，故令爾僥幸成功。今不計較爾偷盜之罪，至於七箭喉書、七寶秘書，皆吾師鎮洞寶貝，急當送還。如若延遲，教汝宋人皆作無頭之鬼。」馮茂冷笑曰：「原當體念爾師情面，且送賜還，但爾出言不遜，令人可惱！今少王不特取爾秘書，復來取爾殘命，以免再逆上蒼。」當時激得余鴻五內火焚，一杖當頭打來，茂雙尺架開，余鴻一想，以力難勝，不免用寶扇傷他。將虎一扭敗下，馮茂祇道余鴻沒了妖物數種，未必復有利害法寶，一心要殺敗他，好勸唐主歸降，豈知余鴻尚有風火扇。原來此扇，扇山山崩，扇地地裂，扇人人成灰燼。但馮茂昨夜盜書，未曾盜得此扇，所以各物俱亡，此扇還在。當日余鴻取扇，對馮茂一扇，馮茂喊聲：「不好也，熱火利害。」大喝兵丁不可進了。急拍神鴉飛走高空，僅二四丈。余鴻連連再扇，狂風猛急，身不由主，一如浮萍隨風吹飄，又覺火熱攻心，如醉一般不醒，祇因狂風吹上九霄而去。祇君保押後，見余鴻用扇吹著風火，馮茂跑上雲頭，正要上前接戰，祇見頭隊兵早被火害，化為飛灰，心驚不可上前，強死無益，即喝令兵丁急退避，及走入城中，祇後奔者又被焚燒千餘。兵敗入城，奏知太祖，大驚不悅。有馮益倍加煩惱，痛念孩兒被風火吹去，未知生死，終日悶愁。當時高元帥查點一萬二千五百兵，傷死人千餘不表。
　　再說明余鴻此扇火透數里，風吹人千餘里方止，是左道法門厲害之物，惟馮茂幸得神鴉，原屬火鳥修煉而成，此鴉非火可壞，當時展開二翅，保著馮茂，頃刻千里急奔，所以馮茂得以不燒死，此神鴉之力也。當過卻千餘里，扇風一息，然後墜下塵埃，已落在一所地方，乃一所莊園。適有莊丁於五更天尚未大明，信步巡視，行到馮茂身邊，見一物似小孩子一般伏地，看未真，大懼，意是怪物形異，急走回入報莊主。
　　此莊主乃艾姓字萬青，亦是南唐臣子，他因無子嗣，是以一生平淡，不願富貴，退步奉禮於家。單生一女，芳字銀屏，年已及笄，尚未受聘，萬青視之如璧，父女相依。當日有一莊丁報知，有一妖怪物死在後花園內，父女聞言，即同入園來，一看果見一孩子僵屍仆於草際，手足短小，面如棗色，乃人非妖也。父女不解此孩子何來，尚見息氣如睡熟一般。艾老急命莊丁取到百草藥來救灌之。馮茂喫下，頃刻蘇來，抽身起，舉目見一老人一少女，聞他曰：「死裏逢生，不來叩謝，亂忙思行不顧，何也？」馮茂始醒悟起，為余鴻火扇扇到此地，定然遇他們所救。祇上前詢及，果然得救，急向艾老揖謝。萬青又復詰茂的來因。馮茂未將姓名提出，先將與余鴻交戰被風火扇敗走言來。
　　一刻，女子去了，正要跨鴉走程，忽一女將滿身披掛，飛馬挺槍刺來。馮茂一閃，訝驚曰：「方得汝們搭救，何故忽以白刃相加？」祇聽此女曰：「父官南唐，屢聞本國軍師敗於汝宋人，不料，是我國仇敵，奴故即回取兵刃，好為朝廷擒捉敵人。」此時馮茂方知遇了仇敵，祇得拔出雙尺，急架長槍，殺了數十合，女將敗走下。馮茂意他一閨中弱女，有甚麼奇能，看近趕上，祇見此女拋起一條紅索子，飛滾在空中如遊龍一條，正舉目顧盼之間，索子墮下已落在身，神魂一暈，雙尺墮落，兩手已被綁拴，火鴉飛起高空顧盼，似欲救之狀，是神鳥性靈者。萬青父女喝令莊丁押過馮茂，一刻醒悟，方知女娘利害，自思：難道方免余鴻所害，又要死在此女之手？一刻押至內堂，有萬青喝令莊丁：「牽出斬了。」馮茂一驚，又想起金木水火土五遁俱全，他要殺我，不若待彼開刀，借鐵金遁去。正默念遁咒，莊丁祇顧開刀，一手砍去，反一交仆跌下地，不見了矮子。萬青父女驚訝曰：「有此異人！」歎惜一刻。
　　馮茂復從土出，急向故處拿回雙尺，騎回神鴉，公然自恃本領，定必登門再戰，收服此女，以報卻綁拴之恨。原本萬青父女眼見矮子遁去，又料得他再來抗拒。有艾小姐早在階前放著一件寶貝，名為「布地網」，倘人將足一少履，任是快捷如飛者，皆不能脫其索絆。當日布定妥當，忽聞有人在門首辱罵喊戰，穢語加羞，艾小姐即刻啟扉備戰。小姐一見，冷笑曰：「敗軍之將，豈又言勇，再來混擾，難獨不畏綁拴耶？」馮茂大喝：「小小賤丫頭，今番休思活命，不打汝為肉泥，不顯少王爺本領。」艾小姐並不多言，長矛對面劃進去，馮茂雙尺架在旁，小姐不再還手，祇拍馬反走跑入室來。馮茂一想，好奇也，這小丫頭正在一槍托起，並不戀戰，即跑走入室中，此是何解？莫非又用此索來絆我的？吾今見索即遁走，怎奈我何，今追進去有何干礙？想罷將火鴉一拍，一程跨入中堂，追進艾小姐，祇見小姐在內堂階上弄槍，罵聲：「矮賊，敢上堂大戰百合乎？」馮茂喝聲：「好丫頭，專會逃走，還誇張甚麼？」催火鴉一路進至階下，火鴉即不能起，似有牽絆住一般，猶恐中計，拍鴉高起，果然鴉爪利銳，蹬脫網絆，將馮茂一側，火鴉脫去高飛，反將茂傾仆階中，四下網住。火鴉在空等候。但不知馮茂性命如何？且看下回分解。
