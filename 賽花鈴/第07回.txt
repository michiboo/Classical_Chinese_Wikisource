
　　詩曰：
　　寂寂蕭齋書和酬，哪堪聯榻更含愁。
　　最憐好夢重諧後，無奈相思明月秋。
　　話說紅生，被著素雲搶白了數句，轉身進內。紅生祇得把凌霄抱住求歡。凌霄半推半就，即於晚香亭下綢繆了半晌。有頃，雲收雨散，已是五更天氣。紅生回至白雲軒，把那殘燈剔亮，將所贈簪釵藏作一處。暗想此事必係方蘭為難，須依小姐之意，早去與父親商議。當下和衣而寢，等得天明即別了方老安人，前往長興。見了紅芳，便把賴婚之事，備細說了一遍。紅芳大驚道：「方家見我家業蕭條，就欲賴此姻事，怎麼是好？」紅母道：「依我主意，祇今朝廷聞說要點秀女，何不趁此機會，備了聘物，送去做親，看他怎生發落。」紅芳道：「你這個算計也好。」隨即就選了一個吉日，備辦禮物，竟把紅生送到方家來。方老安人見了好生不悅。把那禮物，一件也不受。對著紅生道：「我這裏妝奩毫未準備，你令尊也忒造次了。今著人舟且回，你卻在這裏住幾日再處。」紅生聽說悶悶不樂，祇得勉強住下。過了數日，忽聞提學將到，紅生遂稟過安人，帶了紫筠仍往慈覺寺裏讀書。卻喜何馥弟兄尚在，三人依前同寓，握手道歡，意殊戀戀。然紅生以暫晤，旋當各別，每每向馥歎息，馥亦不禁噓吁。紅生又以春茗一封，金扇一柄，絲帶一雙，玉環一枚，送與何馥。馥以珀墜、京香答之。生情不獲已，復作雜詞三道以示馥。其詞曰：
　　□□□重逢，把酒臨風。鶯聲依舊過牆東。卻憶當時□□□，盡變芳叢。
　　行色已匆匆，情緒無窮。明年花發向誰紅？料得玉樓儂去後，自有人同。
　　　　　　　　　　──右調《浪淘沙》
　　輕雲日暮凝寒碧，芳草萋萋，遍南陌。此後相逢渾未得。一番憔悴，滿腔蕭索。總為伊悲戚。
　　東君哪惜天涯客，浪把殷勤相擲。魂夢祇愁山水碧。彩箋題遍，青衫淚濕，料得無消息。
　　　　　　　　　　──右調《青玉案》
　　碧天暮冷，想楚風瘐月依然如昨。咫尺天涯成浩歎，總是東君情薄。紙帳寒生，牙床煙鎖，辜負當時約。最無聊處，空齋相對蕭索。
　　即有阮藉風流，相如詞調，至此還閑卻。別後不堪雲夢杳，生怕他人輕諾。鳳去秦樓，鶯離楚樹，消息應難託。閑情萬斛，請君及早收著。
　　　　　　　　　　──右調《念奴嬌》
　　何馥看畢，笑道：「東君固為情薄，然玉樓君去，豈復有人同耶？」二人話得興濃，適值何半虛不在館內，即於太湖石畔，竹蔭之下，解去褻衣，瓷意諧謔了一會。其情款款，絕妙男女歡媾一般，初不知為二男相並也。即而事畢，紅生歎息道：「昨聞文宗將到。祇在數日之內，弟即束裝別去，不知後會有期否？」何馥道：「祇在爾我有情，奚慮山遐水阻。願兄著意功名，不必以後會掛懷也。」遂一同趨進書齋。忽何半虛倉忙走至，向著紅生說道：「弟有一事，欲借重吾兄大筆，未識允否？」紅生道：「願聞尊諭，倘可效力，敢不領教。」何半虛道：「時下王團練聞得昝都督高升部署，其父昝老封翁七秩壽辰，特央小弟寫一錦軸賀壽。弟恐鄙俚不堪，意欲求懇吾兄至家，代筆一揮。」紅生唯唯應諾並不推辭，竟辭了何馥，遂一同前去。一到了何家，急忙置酒款待。飲至半酣，何半虛忙喚家僮取出錦軸來。紅生展開一看，卻是一幅金鑲蜀錦的壽軸。看畢，便索筆要寫，何半虛道：「弟有一律，尚未成章，當口占請教。」便朗朗念道：
　　香滿金爐燭滿臺，八仙彷彿下蓬萊。
　　鶴如白雪雲中舞，桃似朱霞海外來。
　　紅生微笑道：「尊作固為妙絕，但止半律。不如待小弟完篇罷。」遂援筆寫道：
　　片片丹霞繞戶明，北堂壽域屆斯辰。
　　風來瑤島香初度，月泛瓊觴花正春。
　　雲外已來青鳥使，庭前喜看彩衣新。
　　一樽遙向南山祝，願得遐齡比大椿。
　　寫畢，何半虛哦詠數四，連連稱贊，復以巨箋索詩。紅生便將所作秋興八首寫道：
　　西風颯颯送悲笳，籬下秋寒菊未花。
　　梁寺殘鐘敲夜月，漢宮衰草接天涯。
　　雲連塞北烽常熾，雁到江南信屢賒。
　　極目蕭條愁不盡，煙深何處望京華。
　　無邊風雨入重陽，雁渡江南到處涼。
　　敗葉驚殘鄉國夢，寒砧敲破故園霜。
　　風連竹響從秋落，雨帶潮聲徹夜長。
　　一片閑愁無語處，楚山煙樹盡蒼蒼。
　　日落平沙野色濃，清溪寂寞冷芙蓉。
　　月明湘水誰家笛，風地秋山何處鐘。
　　釣石於今青蘚合，琴臺自古白雲封。
　　關河迢遞愁多少，獨旁南屏對暮峰。
　　畫橋秋水接通津，紅蓼丹楓處處新。
　　滿地黃花應笑客，一江鷗鳥暗窺人。
　　氈寒夜雨思楊子，裘敝秋風魏漢臣。
　　自古豪華俱有淚，五陵年少莫愁貧。
　　碧天如水雁來時，野客支頤幾度思。
　　巫雨不經神女淚，湘濤空繞楚王祠。
　　身留海角思仍杳，詩入清秋句自悲。
　　風景蕭蕭催日暮，天涯何處問歸期。
　　露滴金莖冷玉臺，滿庭荒草未曾開。
　　清江霞影橫空落，野塞笳聲撲夢來。
　　作賦獨懷王粲志，長沙偏屈賈生才。
　　干戈到處誰能靖，回首南雲思轉哀。
　　秋郊雲物望中移，獨立長亭悵遠離。
　　去燕無情還泛泛，歸鴻有意故遲遲。
　　懷才不辨檷生賦，憂國誰憐屈子辭。
　　區宇即今猶戰伐，十年滄海淚空垂。
　　翠璧嵯峨宿雨收，塞南草木復驚秋。
　　鯨魚寥落空江冷，客子蕭條故國愁。
　　日遠長安青嶂隔，徑荒鄉曲白雲浮。
　　援毫莫道頻題句，杜老經今哭未休。
　　寫得詩既清新，字又端勁，在座賓客無不稱贊。獨何半虛口內雖則歎賞，心下著實有些妒忌。正在備酒款待，忽見方蘭著人齎書相報。拆開一看，其上寫道：
　　承諭云云，弟時刻在念。已於字嬸母處，委曲言之，甚有許允之意。詎料此君，前又假託點選淑女為名，特備禮幣，欲求贅入寒舍，即諧花燭。弟向家嬸母，又力阻之，所以堅辭不受。但恐稍緩，事必有變。況此君若在，決難妥就。急宜設計，祛之遠去。則旦暮可諧，決能為兄作嫁衣裳也。
　　何半虛為見紅生文才高妙，心下已懷著十分妒忌之意。及接方蘭的簡札看了，便欲設謀陷害。當夜假露殷勤，置備酒餚款待。紅生開懷暢飲，直至更闌而散，就留宿於後亭。初時酒醉，上床便即睡去。後漸漸酒醒，祇見窗上月光射進，皎如白日。遂即起身，將欲開門出玩。
　　忽聽得門上輕輕彈響，連忙啟問，卻是一個絕色女子。身著一繡衣，外青裏朱，下穿八幅湘裙，裊裊亭亭，真是天然國色，斜倚著園扉站著。紅生慌忙施禮，那女子亦深深萬福，道：「敢問郎君即是紅玉仙麼？」紅生低聲答道：「小生即是紅文畹。敢問姐姐貴姓芳名？因何夜深卻在此處？」那女子道：「妾家即在何半虛隔壁，先君已故，止有老母在堂。因值月色甚佳，所以潛出香閨徘徊半晌，不意與郎君相遇。」紅生又問道：「小生偶爾至此，緣何姐姐知我姓字？」女子道：「日間在樓上望見郎君揮灑壽章，真有子建七步之才。遂詢及侍婢，知君為紅玉仙也。」紅生笑道：「小生襪線庸才，酒後僭筆，乃有辱姐姐謬為推獎，能無愧汗。但細觀玉貌，想芳年正在二八，未審曾許配人否？」女人道：「老母鐘愛惟妾，所以未即輕許。妾又素性愛才，誓必擇配。祇因日間窺郎姿宇不凡，又復詩才敏捷，故俟夜闌母睡，潛出以圖一會。郎如不棄，可同至舍一談。」紅生欣然偕往。自園門轉西，紫竹徑內，有小樓三間。樓西又有巍房一帶。生上樓時，祇見殘燭尚明，文哭具備。敘談半晌，女子取出紫竹鸞簫，求生一弄。紅生接簫，徐徐吹了一曲，又持紈扇乞詩，紅生舉筆寫道：
　　偶攜雙舄下仙洲，誰想花源境自幽。
　　相對不知明月上，夜深吹笛白雲樓。
　　女子接過，遂出羅帕一方贈生。上有詩云：
　　紫紫紅紅鬥艷塵，香閨寂寞暗傷神。
　　欲知黯然雙眉色，半是憐春半恨春。
　　其二：
　　昨夜東風送暮春，淡煙疏雨滯芳塵。
　　細腰莫向南樓倚，花落鶯啼愁殺人。
　　紅生看罷，連聲贊道：「好詩，好詩，小生俚語兔園，怎及姐姐錦江秀句。」女子道：「俚言求正，豈堪謬譽。但妾今夜潛來會君者，非敢效桑間濮上之行。實因慕君才貌，不恥自媒。倘君不棄葑菲，願作絲蘿之託。」紅生謝道：「荷承姐姐過愛，沒齒難忘。所恨小生已締朱陳，不克奉命，為之奈何。」女子道：「郎君既有佳配，賤妾甘作小星。」紅生大喜道：「若得如此，銘刻難忘。願乞示以姓氏芳庚，使小生異日得以備弊納聘。」女子微笑道：「到那時自有見妾之處，何消盤問。」正語時，忽聽得東角園側有人呼喚。紅生祇得愴惶作別。
　　要知何人喚生？下回自見。
