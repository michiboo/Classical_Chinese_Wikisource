　　欽定四庫全書　　　　　子部七
　　禽星易見　　　　　　　術數類六〈隂陽五行之屬〉提要
　　〈臣〉等謹案禽星易見一卷明池本理撰本理贛州人明史藝文志載所著有禽遁大全四卷禽星易見四卷此本僅作一卷蓋傳抄者所合併也禽星之用不一此専取七元甲子局用翻禽倒將之法推時日吉凶以利於用或以為其法始於張良本風后神樞鬼藏之㫖為兵家祕傳蓋好事者附㑹之説其實於一切人事得失趨避無所不占凡條營立寨吉時特間一及之而已所論禽官性情喜好呑啗進退取化之理較他書為簡明而以時日禽為彼我公用之禽専用翻禽為我倒將為彼乃其獨得之解尤為可採惟不載治曜較異於他書至以斗木為蠏故其性最弱靜而安閒非獬豸之獬亦足訂星家之訛異存之以與壬遁諸書參覽猶不失為古之遺法也乾隆四十六年十月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀











　　欽定四庫全書
　　禽星易見　　　　　　　明　池本理　撰演禽賦
　　課以象推事因星騐〈凡占人事吉凶以二十八宿於掌演之觀彼我之禽何者得地於是以禽變爻象推之以決成敗〉推十二位之迭興〈虛奎畢鬼翼氐箕是申子辰日上星危婁觜栁軫房斗是巳酉丑上星室胃參星角心牛是寅午戌日上星壁昴井張亢尾女是亥卯未日上星〉演四七禽之行用〈二十八宿之禽各所有司如角木蛟亢金龍之類各有所屬凡於十二宮演之以占人事禍福〉角軫周天布列丑寅之分〈自角及軫一周天也角始寅軫始丑〉蚓蛇直日飛鳴春夏之時〈蛇遇春夏則飛躍蚓到秋冬則嗚吟〉方其推七元甲子之旬定四時進將之位〈凡七元起例皆甲子所值之宿為將頭如一元又以虛張室軫之類為氣將凡七元禽星各以甲子直宿為首將〉先於子午卯酉之上但分甲已以順求〈凡七元二十八將皆以甲子己卯甲午己酉直宿為氣將〉又於虛奎畢鬼翼氐箕而循次〈凡七元皆以甲子直宿為進神將頭且如一元虛二元奎三元畢四元鬼五元翼六元氐七元箕各元皆以其首將為例毎一元有四個將星所以七元共二十八將〉星有進有退所以知強弱之機〈進者以將星之前十五星為進星如一元虛宿為將則自虛宿逆數至星宿十五星為進星其退者則自虛宿下危宿起順數到栁宿十三星為退星其次氣將又從前之將星下先退者數起至先進第二星為進星如危宿先是退星今以危順數至張十五星為進星則星張二星是先進者今又為進是進中之進也凡占人事得此其吉可勝言哉循環常見十五星進十三星退纔無遺失又如七元苐二將以卯位井宿為將星則自井宿逆數至斗宿十五星為進星自鬼宿順數至箕宿十三星為退星其退星許入未申酉戌亥子進星位為退中進占病得退中進者則主病尚未退如進星入午巳辰卯寅丑退星位為進中退占求財謀望得進中退今雖許後來反悔不成由是強弱已分而勝負可決矣〉禽或伏或飛於此騐吉㓙之事〈上擒下曰飛畨禽也下擒上曰伏到將也入本宮曰進背本宮曰退對本宮曰沖合本宮曰合在本宮曰廟故好宮欲得飛惡宮欲得伏不犯本宮曰利又曰不飛不伏不進不退不沖不合曰逆〉觀其亢在亥井〈亥子江湖蛟龍所樂之鄉水禽興旺之地故曰亢泊亥格取囷龍出井〉尾逢卯林〈寅卯山林虎豹得地之宮山禽所樂之位謂尾泊於卯格取猛虎出林乃雲龍風虎之象〉寅其心胃之遊好〈心泊寅而變虎故課曰狐假虎威胃泊寅為天宮乃變化之地課曰斬闗凡事當以謀勝不可以力勝〉子乃箕奎之所欣〈箕泊子乃旺地為喜官豹變之象奎泊子為樂宮葉和萬事故課曰鏡掛粧臺〉觜軫丑虛翌辰四時興旺以有象〈觜泊丑課曰猴在髙林秋冬得祿作事平穏軫泊丑課曰㫁輪此禽惟六月占之吉虛泊辰課曰遙望有氣謀事有成出行吉翌泊辰課曰魚躍龍門乃蛇入龍窩之象此時化龍百謀如願利應試〉星參午房危酉百謀成就而稱心〈星泊午為樂宮故課曰三光普照又曰紅光貫日凡占得此作事有光明之象參泊午為好合之地課曰順水行舟謀事順如有神助也〉龍居尊位富貴得所〈亢泊巳為喜宮泊亥為樂宮是為落泊得地故謂富貴得所〉兎狡狐疑致事當詳〈房泊酉曰守株待占者宜變不宜守舊惟秋月吉餘月不利心泊午曰貯疑作事猶豫如演泊天宮化麒麟能降犴宿故曰致事當詳〉婁入巳宮赴任喜遷於貴爵〈婁泊巳為自得長生之地為喜宮課曰鑄印御廚占得此數百事稱心利科舉逺行赴任〉犴行未廟刻舟有待於佳音〈井泊未為庫地為廟課曰刻舟待佳音泊亥曰刻舟求劍泊卯曰孤雁銜蘆泊天宮月宮風位能吞龍食虎占者百福亨臻求官貴顯〉茲葢龍入鑊湯豈無鱗甲之損害〈凡蛟泊午龍泊未皆曰湯火凡於五月六月占之未利必有損傷〉虎遭陷穽未免皮毛之破傷〈箕泊辰為忌宮故課曰虎遭陷穽占者中有小人作難必致傷財物肢體有傷〉謀多虛而猿困寅鄉〈參泊寅為忌宮課曰猿狐失伴作事如月影波心捉摸不定〉事難成而羊行夜路〈鬼泊申為忌宮課曰羊行夜路言其前進危難作事虛險〉犀䘮角者傷嗟耕石之良難〈牛泊戌而丑刑戌也故課曰犀失牛角占者得此必有失脫之患〉鳯折翅乎感嘆失巢之可懼〈昴泊未宮乃難為情合之地課曰飛鳯失巢泊亥曰鳯凰折翅占者防折傷手足之虞〉弄波入暗豈蠏所宜〈斗泊丑為忌宮乃出明入暗課曰遊魚弄波謀望得此者凶強則損身傷命〉災失伏嵗非㺄所務〈㺄泊亥為忌宮占宅得此百怪在門必主勞傷損耗〉燕壘南枝逆風忌朱口之蛇〈危泊巳為朱口謂燕入翌蛇之穴必被蛇擒故課曰燕壘南枝泊丑曰船下危灘原夫泊不得地乃危險之甚也觜泊巳為逆宮課曰逆風打火事若逆行反為身害泊酉曰朱口破石為蟲口喃喃則主是非疊疊〉室楫囚禁隔岸射空房之兎〈室泊寅為忌宮格取暗室思明泊午乃旺甚之地曰小舟失棹泊戊為囚禁占者謀望有阻作事主暗昧不明房泊丑為畏宮格取隔江射兎泊巳為燈照空房占者妻妾不利謀望不成此二禽不宜用強則招咎守舊則安〉大底氐虛嫌耗防失物以䘮身女軫自刑恐驚心而駭汗〈氐泊申曰自帶空亡謀望破財失脫虛泊申入觜位曰鼠被猴擒占者錢財耗散六畜損傷女泊卯為伏㫁之宮元子宮乃子刑卯故曰自刑軫泊卯為畏宮占者事宜斟酌此數大凶〉異刑露角立見敗蹤〈虎豹宜居山林蛟龍宜泊湖海若演于田野則露形角為不得地矣故云勞碌敗蹤〉星入元宮應難害汝〈元宮者本宮也凡蛟龍狼犴虎豹之類雖雲尊而且貴若泊得地故助身強故能降服諸禽若泊不得地反為卑禽所制〉蝠懷隂險以宜夜蚓畏鋤鍬豈在春〈女軫皆夜禽皆日藏夜動占者得此諸事不宜防詐若泊湯火刀砧必主目足之患〉猴多奸狐多疑事猶豫而不決鹿無心獐無膽又欺詐而下卑〈此數禽卑弱不可用事占事得此內有小人作難頻見口舌〉馬見草則奔〈星泊寅為祿庫故課曰陸地行車泊戌曰升殿朝元占者見機而動〉兎望蟾而孕〈兎泊酉為喜宮遇月旬占之吉〉猿喜變通又主是非之入耳〈此禽作事遲滯縱泊得地亦不宜用占者防詐及是非〉烏能反哺常招口舌以臨身〈此禽能泊得地變化能服諸禽泊子課曰狂鴉啄噪泊辰曰翅遮明月泊申曰靈雀捕蟾占者必主田地交爭死亡之象也〉若見尾箕雄偉衆獸莫當〈占兵得此百戰百勝諸事允貞以𢎞文明之象〉角亢髙強餘禽咸服〈此二禽能吞㗖降伏諸禽占兵雄盛出戰大勝〉豈知狗化天鰲能擒狼豹〈婁泊巳與丑宮化天鰲泊天宮與湯火化獅子反食諸禽凡占百事吉不利西行〉燕變鵬鳯反食蛟龍〈危泊酉化大鵬降諸獸其泊他宮宜斟酌〉狐本毎食乎鷄遭鷄化鷹則傷狐命〈泊亥化蛟泊卯化鳯胄泊午化鷹故能食狐〉牛雖常伏其烏遇烏化鵬反食於牛〈牛泊午有食烏之能若泊戌曰犀牛失角泊寅則直烏化鵬而食之〉觀其上伏下下伏上理故通明〈如畨我禽髙而得地他將低而休囚則主兵勝敵如到他將雖弱而得地得變化我禽雖髙而休囚失度不化者必主敵勝兵所以勝負無常成敗有數〉奈何強食弱弱食強事皆反復〈如犴狼虎豹蛟龍之類雖強如直休囚又不得地化小則反弱如心胃危婁之類雖弱如得泊地旺相化髙而反強亦能食虎降龍大抵用禽要識興哀強弱〉若演豬臨虎穴豬豈免於毀傷〈豬即室宿也虎穴乃寅宮也若演室泊於寅是謂豬臨虎穴凡豬犯虎豈得無傷但凡演禽要知趨避喜忌刑害之宮〉猴入蛇窟猴必遭乎蛇害〈猴乃觜宿也蛇穴乃巳宮也若觜泊巳猶猴之遇蛇必為蛇之所害也〉又且強宿臨衰事機多變〈如蛟龍泊於湯火虎豹泊于田園或臨於衰敗死絶之地縱強而反弱也〉弱星逢旺謀畧多成〈如心危胃昴之類雖弱若演泊生旺變化之宮反強故謀望多能成事〉且夫日禽凡十六乃夜潛而晝動而夜禽主十二毎日伏而夜行〈日禽鬥牛危奎婁胃畢觜參井鬼栁星張室夜禽角亢氐房心尾箕女虛壁翌軫凡日間捕人要他人是夜禽夜間捕人要他人是日禽致彼莫知所往必為我之所獲也〉龍蛇遇驚蟄而致事〈亢翌二宿遇春夏而得地變化原夫當時〉犴燕到秋分而患生〈此二禽春社旺而飛鳴秋社哀而生患乃背時也其井宿冬則復旺〉其或有犯於暗曜弗惟不利於拜官亦且大忌乎行伍〈暗曜即亢牛婁鬼四金也乃天上之太白星凡日時直之即暗金也諸事忌之惟畨禽得亢婁猶好〉然其伏㫁之惡本官所犯非輕〈伏㫁者即子日時逢虛廿日時逢斗是也此為惡宮詩曰子虛丑斗寅嫌室卯女辰箕巳泊房午角未張申忌鬼酉觜戌胃亥壁當此伏㫁之惡極凶只宜出兵截路把隘〉時直空亡遇吉禽猶當取的〈空亡者乃時上天干帶壬癸是也厯書雲截路空亡出行大忌此時若出離門諸事不利三軍一覽雲此時用事如人在路途中遇水不能濟也禽書雲凡選用時若天干帶壬癸更直氐房心虛室奎婁昴觜鬼柳參此十二宿者則截其路而不能濟也此時縱得竒門亦主阻滯切不可用此兵家之大忌〉若逢刑害以虛實而詳明〈刑害者乃刀砧湯火是也經雲申酉刀砧走獸刑害之宮飛禽驚傷之位惟犴泊無忌巳午湯火飛禽膿血之鄉走獸災㓙之地惟婁泊則吉諸禽泊之為惡宮惟到他人將泊之於是我兵撃之大勝〉推課星辰固極精微全壬以易象〈凡占人事禽星既泊得地仍看其變爻大小斟酌輕重以㫁吉凶〉葢壬禽之發可參訣於吉凶〈凡演禽皆以日禽為主演出時禽看與將星上下相合不合然後畨將到將看彼我之禽何者得地何者強弱方可參酌而㫁然日時之禽雖曰彼我共用之禽還要生將合將生我合我為好其時禽雖乃將之子孫亦要生我為妙〉異禽之神能預知其禍福〈異禽者非時日之禽也乃以元下日禽演出時禽既得時禽然後以氣將時將畨出彼將我將較諸孰強更演鎻泊何者得地占騐禍福依類推之㫁之無誤無差用之有益有準孔羲雲指日尋時吉凶先見斯文容易曉輕言總不靈識其中訣能演即通神〉所謂前禽推顯後任輔紀綱焉
　　二十八宿名
　　角木蛟　亢金龍　氐土貉　房日兎　心月狐　尾火虎　箕水豹　斗木蠏　牛金牛　女土蝠　虛日鼠　危月燕　室火豬　壁水㺄　奎木狼　婁金狗胃土雉　昴日鷄　畢月烏　觜火猴　參水猿
　　井木犴　鬼金羊　栁土獐　星日馬　張月鹿　翼火蛇　軫水蚓
　　髙禽
　　畢月烏伏一切水地禽並飛禽
　　井木犴伏一切山水禽
　　角木蛟亢金龍伏一切水禽並飛禽
　　尾火虎箕水豹奎木狼伏一切山禽
　　禽星吞㗖
　　天上禽星須要知雄盛無過奎尾箕更有蛟龍尊井犴擒降諸宿盡皈依角亢吞危並食牛虛女逢蛇聞見走狼吞羊兎及豬獐虎豹逢牛牛命傷猿猴豬鼠憂逢狗狐馬鹿羊忌虎口犴未行時龍虎吞奎狼蛟豹亦難禁㺄與豬皆吞食蚓蚓逢鷄雉軫亡身鷄共雉逢蛇必尅亦憂蛇㗖雉鷄腸觜參摠怕狼兼虎㺄室蛇防畢月烏虎狼箕遇危臨變井犴逢之必定輸室火豬同栁土獐壁㺄張與鬼金羊若遭虎豹奎狼類進退時中總被傷房兎婁金狗宿名虎豹狼臨命必傾但遇豬羊須忌避更宜子細好推詳牛危胄昴女房虛切忌飛來畢月烏獐鹿豬羊兼壁㺄若逢金狗盡皆輸豬食蛇兮狐捉犴氐作斗兮房食奎危化鵬兮蛇命喪蛇變龍兒牛命非相吞相食惟強弱擇日擇時子細推
　　七元將頭
　　一元虛　二元奎　三元畢　四元鬼　五元翌　六元氐　七元箕
　　七元二十八將
　　一元虛張室軫同二奎亢胃到房中三畢尾參兼見斗四鬼女星危月宮五元翌壁角婁周六氐昴心觜火猴七箕井伴牛同栁此是七元直將頭
　　訣曰凡七元禽法毎一元有四個將星七元共二十八將毎一將管十五日所以四將共管六十日則一元滿矣且如一元則以虛日鼠為頭管至戊寅星日馬十五宿止又換己卯張月鹿為將星此將乃氣將也管至癸巳十五日危宿止又換甲午室火豬為將星管至戊申十五日翌宿止又換己酉軫水蚓為將星管至癸亥十五日壁宿止則一元四將六十日滿矣又以二元甲子奎木狼為將頭管至戊寅十五日角宿止又換己卯亢金龍為將星至癸巳十五日婁宿止又換甲午胄土雉為將星至戊申十五日氐宿止又換己酉房日兎為將星管至癸亥十五日宿止則二元四將六十日滿矣又換三元甲子畢月烏為將頭管至癸亥井木犴六十宿止又換四元至五元六元七元元元相續週而復始凡換元皆以甲子日
　　七元時禽總括
　　七曜禽星㑹者稀日虛月鬼火從箕水畢木氐金奎位土宿還從翼上推常將日禽尋時禽但向禽中索取時㑹者一元倒一指不㑹七元七首詩
　　一元時禽起例
　　一元禽星㑹者稀日虛月鬼火從箕水畢木氐金奎位土宿還從翼上推
　　一元日禽　日　月　火　水　木　金　土
　　一元時禽子虛〈伏㫁〉鬼〈暗金〉箕〈兵吉〉畢〈中平〉氐　奎〈百吉〉翼
　　丑危　栁〈血光〉斗〈伏㫁〉觜　房　婁〈暗金〉軫
　　寅室〈伏㫁〉星〈戰吉〉牛〈暗金〉參〈吉〉心　胃〈才吉〉角
　　卯壁　張　女〈伏㫁〉井〈戰吉〉尾〈百吉〉昴〈吉〉亢〈暗金〉
　　辰奎　翼〈吉〉虛〈吉〉鬼〈暗金〉箕〈伏㫁〉畢〈捕捉吉〉氐〈㐫〉巳婁〈暗金〉軫　危　栁　斗〈凶〉觜〈血光〉房〈伏㫁〉
　　午胃　角〈伏㫁〉室　星〈兵吉〉牛〈暗金〉參〈才吉〉心
　　未昴　亢〈暗金〉壁　張〈伏㫁〉女〈凶〉井〈戰〉尾〈吉〉
　　申畢　氐〈凶〉奎　翼〈吉〉虛〈凶〉鬼〈暗金〉箕〈戰吉〉
　　酉觜　房〈吉〉婁〈暗〉軫　危　栁　斗〈血光〉
　　戌參　心〈合〉胃〈伏㫁〉角　室　星　牛〈暗金〉
　　亥井〈兵吉〉尾〈吉〉昴〈吉〉亢〈暗金〉壁〈伏㫁〉張　女　〈凶〉
　　二元時禽起例
　　二元禽星㑹者稀日鬼月箕火畢之水氐木奎金翼位土宿還從虛上推
　　二元日禽　日　月　火　水　木　金　土
　　二元時禽子鬼〈暗金〉箕〈百吉〉畢　氐〈遲滯〉奎〈百吉〉翼〈吉〉虛〈伏㫁〉
　　丑栁〈凶〉斗〈伏㫁〉觜〈血光〉房　婁〈暗金〉軫　危
　　寅星〈吉〉牛〈暗金〉參　心　胃〈捕捉吉〉角　室〈伏㫁〉卯張〈才吉〉女〈伏㫁〉井〈百吉〉尾〈戰吉〉昴　亢〈暗金〉壁
　　辰翼〈吉〉虛　鬼〈暗金〉箕〈伏㫁〉畢〈吉〉氐〈凶〉奎〈吉〉
　　巳軫〈血光〉危　栁　斗〈凶〉觜〈血光〉房〈伏㫁〉婁〈暗金〉
　　午角〈伏㫁〉室　星〈兵吉〉牛〈暗金〉參〈才吉〉心　胃
　　未亢〈暗金〉壁　張〈伏㫁〉女〈凶〉井〈百吉〉尾〈吉〉昴〈嫁娶〉
　　申氐〈凶〉奎〈吉〉翼〈吉〉虛〈凶〉鬼〈暗〉箕〈戰勝〉畢
　　酉房　婁〈暗金〉軫〈血光〉危　栁〈血光〉斗〈血光〉觜
　　戌心　胃〈伏㫁〉角　室　星　牛〈暗金〉參〈才吉〉
　　亥尾　昴　亢〈暗㫁〉壁〈伏㫁〉張　女〈凶〉井〈吉〉
　　三元時禽起例
　　三元禽星㑹者稀日箕月畢火氐依水奎木翼金虛上土宿還從鬼位推
　　三元日禽　日　月　火　水　木　金　土
　　三元時禽子箕〈兵吉〉畢　氐〈凶〉奎〈百吉〉翼　虛〈伏㫁〉鬼〈暗金〉
　　丑斗〈伏㫁〉觜　房〈凶〉婁〈暗金〉軫　危　栁
　　寅牛〈暗金〉參〈才吉〉心　胃〈吉〉角〈吉〉室〈伏斷〉星〈吉〉卯女〈伏㫁〉井〈百吉〉尾〈兵吉〉昴　亢〈暗金〉壁　張
　　辰虛　鬼〈暗〉箕〈伏〉畢〈戰吉〉氐〈凶〉奎〈吉〉翼〈吉〉
　　巳危〈血光〉柳　斗〈凶〉觜〈血光〉房〈伏㫁〉婁〈暗金〉軫〈凶〉
　　午室〈凶〉星〈謀望吉〉牛〈暗〉參〈才吉〉心〈和合〉胃　角〈伏〉未壁　張〈伏〉女〈凶〉井〈戰勝〉尾〈兵吉〉昴〈吉〉亢〈暗〉
　　申奎〈吉〉翼〈惡事吉〉虛　鬼〈暗〉箕〈吉〉畢　氐〈凶〉酉婁〈暗〉軫〈血光〉危〈吉〉栁〈血光〉斗〈凶〉觜〈伏〉房〈才吉〉
　　戌胃〈伏〉角〈凶〉室〈凶〉星　牛〈暗〉參　心
　　亥昴　亢〈暗〉壁〈伏〉張〈凶〉女　井〈吉〉尾〈吉〉
　　四元時禽起例
　　四元禽星㑹者稀日畢月氐火從奎水翼木虛金鬼位土宿還從箕上推
　　四元日禽　日　月　火　水　木　金　土
　　四元時禽子畢〈兵吉〉氐　奎〈謀望百吉〉翼　虛〈伏㫁〉鬼〈暗〉箕〈吉〉丑觜　房　婁〈暗〉軫　危　栁　斗〈伏〉寅參〈謁貴〉心　胃　角　室〈伏㫁〉星〈才星〉牛〈暗〉卯井〈宜兵〉尾〈兵吉〉昴　亢　壁　張　女〈伏〉
　　辰鬼〈凶〉箕〈伏〉畢〈吉〉氐〈凶〉奎〈吉〉翼〈吉〉虛
　　巳柳〈血光〉斗〈凶〉觜〈血光〉房〈伏㫁〉婁〈暗〉軫〈血光〉危
　　午星〈宜兵〉牛〈暗〉參〈吉〉心　胃　角〈伏〉室〈凶〉
　　未張〈伏〉女〈凶〉井〈百吉〉尾〈吉〉昴　亢〈暗〉壁
　　申翼　虛　鬼〈暗〉箕〈兵吉〉畢〈吉〉氐〈凶〉奎〈平〉
　　酉軫〈血光〉危〈捕捉〉栁〈刀砧〉斗〈刀砧〉觜〈伏〉房　婁〈暗〉
　　戌角〈凶〉室〈血光〉星　牛〈暗〉參　心　胃〈伏〉
　　亥亢〈暗〉壁〈伏〉張　女〈凶〉井〈吉〉尾〈吉〉昴
　　五元時禽起例
　　五元時禽㑹者稀日氐月奎火翼宜水虛木鬼金箕位土禽還從畢上推
　　五元日禽　日　月　火　水　木　金　土
　　五元時禽子氐〈凶〉奎〈百吉〉翼　虛〈伏〉鬼〈暗〉箕〈百吉〉畢
　　丑房　婁〈暗〉軫　危　栁　斗〈伏〉觜
　　寅心　胃〈才吉〉角〈逃隠〉室〈伏〉星〈吉〉牛〈暗〉參
　　卯尾〈兵吉〉昴〈吉〉亢〈暗〉壁　張　女〈凶〉井〈百吉〉辰箕〈伏〉畢　氐〈凶〉奎〈吉〉翼〈才吉〉虛〈吉〉鬼〈暗〉巳斗〈血光〉觜〈凶〉房〈血光〉婁〈暗〉軫〈凶〉危〈凶〉栁
　　午牛　參〈才吉〉心　胃　角〈伏〉室　星〈百吉〉未女〈凶〉井〈百吉〉尾〈吉〉昴　亢〈暗〉壁　張
　　申虛〈血光〉鬼〈暗〉箕〈百吉〉畢〈吉〉氐〈凶〉奎〈中〉翼
　　酉危〈吉〉栁〈血光〉斗〈凶〉觜〈伏〉房〈吉〉婁〈暗〉軫〈刀砌〉戌室〈血光〉星〈吉〉牛〈刀砌〉參　心　胃〈伏〉角〈吉〉亥壁〈伏〉張　女　井〈吉〉尾〈吉〉昴　亢〈暗〉
　　六元時禽起例
　　六元禽星㑹者稀日虛月翼火虛追水鬼木箕金畢位土宿還尋氐上推
　　六元日禽　日　月　火　水　木　金　土
　　六元時禽子奎〈吉〉翼　虛〈伏〉鬼〈暗〉箕〈吉〉畢　氐〈凶〉丑婁〈暗〉軫　危　栁〈凶〉斗〈伏〉觜　房〈凶〉寅胃〈吉〉角　室〈伏〉星〈吉〉牛〈暗〉參　心
　　夘昴　亢〈暗〉壁　張　女〈伏〉井〈吉〉尾〈百吉〉
　　辰畢〈吉〉氐〈凶〉奎〈吉〉翼〈百吉〉虛　鬼〈暗〉箕〈伏〉
　　巳觜〈凶〉房〈伏〉婁〈暗〉軫〈凶〉危〈凶〉栁　斗〈凶〉
　　午參〈吉〉心　胃　角〈伏〉室　星〈百吉〉牛
　　未井〈百吉〉尾〈百吉〉昴　亢〈暗〉壁　張〈伏〉女〈凶〉
　　申鬼〈暗〉箕〈百吉〉畢　氐〈凶〉奎〈吉〉翼　虛〈刀砧〉
　　酉栁〈血光〉斗〈刀砧〉觜〈伏〉房　婁〈暗〉軫〈血光〉危
　　戌星　牛〈暗〉參　心　胃　角　室
　　亥張　女〈凶〉井〈吉〉尾〈吉〉昴　亢〈暗〉壁
　　七元時禽起例
　　七元禽星㑹者稀日翼月虛火鬼居水箕木畢金氐位土宿還從奎上推
　　七元日禽　日　月　火　水　木　金　土
　　七元時禽子翼　虛〈伏〉鬼〈暗〉箕〈百吉〉畢　氐〈凶〉奎〈百吉〉丑軫　危〈捕捉〉栁〈血光〉斗〈伏〉觜　房〈凶〉婁〈暗〉寅角　室〈伏〉星〈吉〉牛〈暗〉參　心〈和事〉胃〈吉〉卯亢〈暗〉壁　張　女〈伏〉井〈百吉〉尾〈吉〉昴
　　辰氐〈凶〉奎〈吉〉翼〈才吉〉虛　鬼〈暗〉箕〈伏〉畢
　　巳房〈伏〉婁〈暗〉軫〈血光〉危〈凶〉栁〈血光〉斗〈凶〉觜〈凶〉午心　胃　角〈伏〉室　星〈百吉〉牛〈暗〉參〈吉〉未尾〈吉〉昴　亢　壁　張〈伏〉女〈凶〉井〈吉〉申箕〈百吉〉畢〈中吉〉氐〈凶〉奎〈吉〉翼〈吉〉虛　鬼〈暗〉酉斗〈刀砧〉觜〈伏〉房〈吉〉婁〈暗〉軫〈血光〉危〈吉〉栁〈刀砧〉戌牛〈刀砧〉參〈吉〉心　胃〈伏〉角〈吉〉室〈血光〉星
　　亥女〈凶〉井〈百吉〉尾〈吉〉昴　亢〈暗〉壁〈伏〉張
　　年上起月　查自𢎞治十七年是上元甲子箕水豹直年至正德十六年辛巳嵗是柳土獐直年再年其前皆以日月火水木金土七宿循環直之
　　詩曰　會得年月易求日角月室火星流水等木參
　　金心位土胃循環十二月州其法若太陽直年正月是角太隂直年正月是室順數十二月毎月直一星餘倣此
<子部,術數類,陰陽五行之屬,禽星易見,禽星易見>
　　其法如一元甲子虛日鼠直日則子時起虛丑時起危寅時起室卯時起壁至井十二宿為終一日之十二時如乙丑日危月燕直日則子時起鬼丑時起栁至尾十二宿為終乙丑日十二時宿矣如丙寅日室火豬直日子時起箕至昴十二宿終丙寅日十二時宿矣如壁水㺄直日子時起畢奎木狼直日子時起氐婁金狗直日子時起奎胃土雉直日子時起翌此日月水火木金土七曜畢又繼以昴日鷄為太陽星直日則子時又是起虛畢月烏直日子時起鬼觜火猴直日子時起箕如二元奎木狼直日子時起奎三元畢月烏直日子時起畢凡起時禽皆以日禽為主看其所直在何元下所管即照掌圖節節數去自一元起至七元終毎時有到將畨將禽以到將為他人畨禽為自己自己要髙他人要低惟請求人幹事自己要低若自己禽髙則人不理我主謀望不成
　　夫到將畨禽者乃反復畨到之義毎毎以氣將於本官順數至時將之宮看得何宿即他人之副將也就時將之宮逆回氣將之位看得何宿便是他人正將謂之到將其自己之禽卻從時將之宮順尋日將泊在何宿就從日將之宮逆轉時將之位看得何宿便是自己謂之畨禽凡選用兵須要髙強而能吞㗖擒制他人為好凡百動作吉若自己將被他人將吞㗖擒制者決不可用凶
　　禽星喜忌宮
　　亥子江湖水最深〈水禽泊之為樂宮角亢斗壁翌泊之得地〉寅山青翠卯為林〈山禽泊之為喜宮尾箕心胃犴畢女危得地〉辰岡戊嶺髙千丈〈箕泊辰為忌宮尾奎犴張栁房泊之得地〉丑未田園直萬金〈此為田宅宮虛室牛鬼星婁胃昴軫泊之得地〉惟有巳湯午是火〈此為惡逆之宮諸禽忌之惟婁尾翌泊之吉〉申是刀兮酉是砧〈此是刑害之宮諸禽忌之惟亢婁犴泊之吉〉
　　演禽鎖泊
　　山水田園井刀天草岸風火月週流轉七曜長生宮日午月未上水土俱申中木害火寅地金生與巳同其法以本禽於長生位上起山字順數至用時住看彼我之禽何者得地變化遇吉則吉遇凶則凶如以巳時用事畨得我禽井木犴到得他將張月鹿遂將我禽於長生位亥起山子位起水丑位起田至用時巳位為天宮犴化麒麟為我禽得地又以他將於長生未位起山申位起水酉位起田至用時巳位為湯火乃惡宮為他禽不得地我強彼弱出戰大勝
　　禽星得地變化
　　山　蛟不化　龍化蛇　㺄化蛤　兎星張栁入此吉
　　豬羊軫泊此凶
　　水　角元入此興雲布雨為極樂貴位　翌泊此得地
　　諸禽入此不化
　　田　角化⻱　亢化蛇　胃為得祿　星鬼泊之吉
　　諸禽入此不變
　　園　觜參入此為祿庫之地　房尾箕奎牛泊之吉
　　諸禽入此各有宜　蛇忌之
　　井　角亢犴泊之吉　蚓為閑樂　畢入此平平　諸
　　禽入此惡弱不出凶
　　刀　犴入此食祿富貴　此為刑害之宮飛禽走獸並
　　皆忌之極凶
　　天　心尾箕奎井入此化麒麟　蛇蛟化龍　亢升天牛化象　狗化鰲　鷄與雉化鳯　此為極樂之地　諸禽入此皆化
　　草　牛羊張栁星泊此為得祿之地　奎室為房舍
　　角亢泊此凶　餘禽有得失
　　岸　翌軫入此得地　尾箕畢井心星牛鬼吉　水禽
　　入此不利
　　風　角亢尾箕奎井畢入此為極樂之地　諸禽入此
　　隨風變化無窮
　　火湯　婁入此化獅　諸禽入此不利　天禽無妨　此為日宮惡弱之主不可用事　一雲火曜惟尾宿泊之化獅子
　　月　猴猿入此折桂榮極樂　豬化象　雉入此化鳯婁泊此化龍為天宮　此宮號折桂之宮惡星入此化為吉曜惟角亢畢翌軫不宜
　　詩曰
　　角到平園化作龜龍逢湯火化魚兒胃泊江湖化蛟走鷄入夘宮作鳯飛壁臨於巳如龍見虛來申位化貓兒參星到戌聲聲拂軫臨丑變綠毛龜
　　角禽在天號華葢星其宿只二星位居天秤兗州鄭國分野在在為水中獨角龍常潛湖海深潭好閑性靜四時興雲布雨吐露畨波非人所見其狀是蛇而四足細頸白嬰其性難動犯之則□物喜風雨霧露黒雲遇五元甲午為將星宜用四水時吉
　　元辰宮　合參亢　食女虛危　降諸禽　畏井畢牛　春夏旺　秋冬午後衰　華葢在卯泊江湖極尊貴　泊山林田野凶　泊寅曰龍虎爭珠　泊午曰龍奔枯井　泊戌曰蛟龍失水
　　亢金在天曰武昌星其宿只四星位居天秤兗州鄭國分野為水中八爪雙角金龍金宿之尊水□之貴四時興雲致雨潤澤萬物變化升天藏於大海之中或隠深潭淨處聾不能聽只鼻聞喜猛風細雨雲霧宜壬癸鄉遇二元為己卯將星宜用四土時吉
　　元辰宮　合角牛　吞食女危虛室　降諸禽畏井畢　春夏旺　秋冬午後衰　華葢在卯泊亥曰困龍出井　泊卯曰龍居淺水　泊未曰龍入鑊湯
　　氐禽在天曰天儒星其宿只四星位居天竭豫州宋國分野為地禽生在谷之中其形似犬乃千年狐精化而成貉營曲穴以避風雨亦以防患此亦鳥獸之智也日伏夜遊喜天隂怕日出遇六元甲子為將星宜用四火時吉
　　元卯宮　合婁　吞胃昴　忌泊湯火　畏尾箕奎婁井畢　華葢卯　春夏旺　秋冬午後衰宜出乾坤方吉　泊申曰自帶空亡　泊子古鏡重磨　泊辰龍大隠
　　房禽在天曰悍狡星其宿只四星位居天竭豫州宋國分野為地禽生在茆岡土穴之中其口缺目圓視月䑛尾受胎吐而生子故謂之兎兎吐也日伏夜遊喜泊山林平地乃東方太陽火星寄太隂宮中為氣也遇二元己酉為將星宜用四木時吉
　　元夘宮　合奎　無吞㗖　畏尾箕婁畢犴　華葢壬　春夏午前旺　秋冬衰　泊巳曰燈照空房　泊酉曰守株待兎　泊丑曰隔江射兎
　　心禽在天曰文章星其宿只三星位居天竭豫州宋國分野為地禽生茆岡近人村之所日伏夜遊多疑好睡善變化其為物妖淫乃東方太隂水星也傳曰狐狼知虛實虎豹知衝破天寒則威遇六元甲子為將星宜用四金時吉
　　元卯宮　合壁　吞胃昴　畏奎婁尾箕　華葢在乾　春夏旺　秋冬衰　泊寅曰狐假虎威泊午曰貯疑　泊戌曰隂陽不破載
　　尾禽在天號威烈星其宿只九星位居人馬幽州燕國分野為地禽在深山岩谷之中威降百獸動則以爪畫地觀竒偶而卜食葢蛇蟠向壬鵲巢面嵗燕伏戊巳虎奮衝破故兵法曰將之衙門背建向破其以此歟此亦鳥獸之所以靈也畏日出天寒則威勇日伏夜遊乃火星之精也虎嘯風生遇三元己卯為將星宜用四木時元寅宮　合室　吞㗖牛婁鬼栁張㺄　降諸禽畏畢井奎　華葢戌　四季旺　泊亥曰虎嘯髙峰　泊夘曰猛虎出林　泊未曰二虎爭岩
　　箕禽在天號文昌星其宿有四星位居人馬幽州燕國分野為地禽生在深山岩谷之中能降百獸其狀花錢黒而小於虎也易曰君子豹變葢周制豹尾車者所以象君子豹變之義文豹隠霧十日不食慾以澤其衣毛成其文彩殆謂是乎説曰虎豹狸皆能勻物而取焉怕日出喜隂晴遇七元甲子為將星利用四金時吉元寅宮　合危　吞伏百獸　畏井畢奎　四季旺　春月稍忌之　華葢坤　將星申　泊申曰猛虎出林　泊子曰鏡掛粧臺此宮化龍　泊辰曰虎遭䧟穽
　　斗禽在天號武威星其宿有六星位居磨竭楊州越國分野乃水禽即螃蠏也生湖海之中其性靜而安閑為禽中之最弱者一雲或作獬非蠏也獬即獬豸也獬威貞烈其氣勇剛身有九德出入百獸難當以此觀之其為獬之真也遇三元己酉為將星利用四水時吉元丑宮　合虛　食張翌軫　畏尾箕婁畢井鬼華葢坤　將星未　春夏旺　秋冬衰　泊巳曰順曲落䧟　泊酉遊魚弄波　泊丑出明入暗
　　牛禽在天號武昌星其禽有六星位居磨竭楊州越國分野地禽即牛也牛耳無竅以鼻聽也明者聽於人神故雖有耳而以不聽為成焦貢易林曰牛聾龍亦聾也春夏裒秋冬得地能戰虎豹乃中宮土宿之曜力敵石山為太白金星怕天寒雨雪喜天日晴暖遇七元甲午為將星利用四土時吉
　　元丑宮　合女　食翌　畏尾箕奎畢婁　旺在已將星巳　泊寅曰負載山林　泊午耕而食泊戌曰犀牛失角
　　女禽在天號隂謀星其宿有四星位居寳瓶青州齊國分野乃飛禽即飛鼠也常居屋角岩穴之中自驚蟄後九月前有氣其禽雖小諸禽難伏喜天晴怕寒冷日伏夜遊遇四元己卯為將星利用四火時吉
　　元子宮　合牛　無食　畏角亢翌婁　華葢申將星栁　春冬衰　夏秋旺　泊亥曰金釵落井泊卯曰妖女鷹網　泊未曰隂殺　又曰蝠懷
　　隂險
　　虛禽在天號幽刼星其宿有二星位居寳瓶青州齊國分野乃地禽即老鼠也生在人家土穴之中詩曰誰謂鼠無角又曰誰謂鼠無牙説曰以為有雀角以為有鼠牙似是而非以無為有也一種鼠見人則交其前足而拱謂之禮鼠或謂拱鼠詩曰相鼠有體人而無禮其或取諸乎傳曰窮鼠齧墾葢鼠窮則鬬故兵法曰歸師勿遏圍師必闕□鼠有螫毒者甘口齧人鳥獸皆不痛春秋所書食郊牛之角者也博物志雲鼠之最小者或雲甘鼠是也日伏夜遊秋冬飽煖直一元甲子為將星利用四木時吉
　　元子宮　合斗　無食　畏角亢婁　華葢在丙春夏旺　秋冬中平　泊申五虛六耗　泊子
　　伏㫁　泊辰曰遙望有氣
　　危禽在天號天淫星其宿有四星位居寳瓶青州齊國分野乃天禽即燕子也其性瀟灑信而能言類從曰燕識戊巳銜泥狐潛上伏不越度阡陌出入得貴人愛惜春社後秋社前有氣喜微風暖日得地千里直四元己酉為將星利用四金時吉
　　元子宮　合箕　無食　畏角亢畢尾箕奎　華葢牛　春夏旺　秋冬衰　泊巳曰燕壘南枝泊酉曰紫燕棲梁　泊丑曰船下危灘
　　室禽在天號雲漢星其宿有六星位居雙魚并州衛國分野乃地禽即豬也犬喜雪馬喜風豕喜雨故天將雨則豬進沙水觀孔子於大畜之五爻曰有慶也禮曰羊曰柔毛豕曰剛鬛羊柔於毛也豕剛於鬛也説文巳象蛇之形亥象豕之形葢陽生於子至巳而六陽備一隂生於午至亥而六隂備故此二字皆象形也巳蛇也亥豕也故子夏過衛有讀史者曰三豕渡河子夏曰非也是巳亥也林氏小説曰以其食不潔故名之曰豕乃無仁無義性能惡也巳四季得地日遊夜伏遇一元甲午為將星利用四木時吉
　　元亥宮　合尾　食女翌危　畏尾箕奎婁畢華葢丙　春夏旺　秋冬衰　泊午小船失棹泊寅曰暗室思明　泊戌曰室揖囚禁
　　壁禽在天曰文章星其宿有二星位居雙魚并州衛國分野乃水禽是獺也其狀似狐而尾大藏於坑圳之中乃西方白虎之屬水居魚食孟子所謂為淵敺魚者獺也亦自祭其先説曰然亦知報本反始無非獺者也日伏不出夜則遊食喜天寒暗雨直五元己夘為將星利用四金時吉
　　元亥宮　合心　食軫翌　畏尾箕奎婁畢　華葢丙　春夏旺　秋冬得祿　泊亥曰災失伏藏泊卯曰比用落濠　泊未曰伏殃荒野
　　奎禽在天號華葢星其宿有六星位居白羊徐州魯國分野乃山禽是豺狼也凢將逺食必先倒立所以卜向故今獵師遇狼輒喜葢狼之所向獸之所在也記曰狼亦禽也乃能獲禽而能勝其類又知時祭可謂才矣四季得地日伏夜遊喜天寒雲霧直二元甲子為將星利用四水時吉
　　元戌宮　合房　食百獸　畏畢井尾箕　四季旺　泊申綴花結子　泊子鏡掛粧臺〈化龍〉　泊辰曰慶㑹風雲〈化鰲食角亢尾箕〉
　　婁禽在天號天劍星其宿有三星位居白羊徐州魯國分野乃地禽即狗也孔子曰狗者叩也叩氣吠以守也莊子曰狗不以善吠為良爾屈子曰邑犬羣吠吠所怪也其性雖猛四季得地遇夜則吠以衛主義也喜風雲霧露吉直五元己酉為將星利用四土時吉
　　元戌宮　合氐　吞㗖房心虛室胃昴鬼栁張氐畏尾箕奎井　華葢戌　春秋冬旺　夏月衰泊巳鑄印御廚　泊酉鑿井求泉　泊丑天倉
　　飯食
　　胃禽在天曰諌官星其宿有三星位居金牛冀州趙國分野乃山禽即雉鷄也薛宗曰雉之健者為鷮尾長六尺鷮走且鳴行止不能自舍女有取節爾故詩以為淑女之譬而又與驚見之義名雖等雉類有不同則其取擬象亦因以異者王后翬衣夫人揄公之服自鷩冕之下是禽四季得地乃中央鎮星伏藏茆岡日遊夜伏者也有老而成精變化攬水塘喜天隂遇二元甲午為將星利用四火時吉
　　元酉宮　合亢　食翌軫　畏氐心奎婁畢　華葢辰　將星夘　春夏旺　秋月利冬衰　泊寅曰遊好斬闗　泊午曰五德丹鳯　泊戌曰鳯凰在籠
　　昴禽在天號天都星其宿有七星位居金牛冀州趙國分野為地禽鷄也鷄有五德一曰頭冠為文二曰足距為武三曰逢雄則鬬爭先四曰鳴不失信五曰有食相呼為義也食則以足畫地故曰鷄不食無工之祿四季得地日遊夜伏遇六元己夘為將星利用四木時吉元酉宮　合角　食軫　畏奎婁氐心畢　華葢巽　春夏旺　秋冬衰　泊亥鷄唱黃昏　泊卯曰鳯凰展翅　泊未曰飛鳯失巢
　　畢禽在天號天棲星其宿有八星位居金牛冀州趙國分野為天禽即老鴉也其性尊重自得其樂無物害之而有反哺之義能伏諸禽乃禽中靈禽也四季得地惟六月十六日直之大忌日遊夜伏喜暖風晴日遇三元甲子為將星利用四金時吉
　　元酉宮　合軫　食翌軫胃昴心房虛牛室　畏尾箕角亢井婁氐　華葢丑　將星寅　四季皆旺　泊申靈雀捕蟾　泊子狂鴉啄噪　泊辰雲遮明月
　　觜禽在天號威謫星其宿有三星位居隂陽益州魏國分野為山禽即猴也楚人謂之沐猴猴也喜泊園林逢兎則歡愛天晴怕雪雨遇六元己酉為將星四木時吉元申宮　合翌　食房　畏尾箕奎婁參　華葢癸　春夏旺　秋冬衰　泊巳曰逆風打火　泊酉曰朱口破石　泊丑曰猴坐髙林
　　參禽在天號文章星其宿有六星位居隂陽益州魏國分野為山禽乃猿也其性靜夜嘯風月肅然猿毎至林中皆振聲食果不解畨飛十丈千年成精能迷人之害乃東南山盤太隂之星也喜天晴怕穢濁主風雨近貴人遇三元甲午為將星四金時吉
　　元申宮　合張　食心　畏虛箕奎婁井　將星申　春夏旺　秋冬衰　泊寅曰猿啼夜月　泊午曰順水行舟　泊戌曰孤猿失伴
　　井禽在天號天威星其宿有八星位居巨蠏雍州秦國分野為瑞禽其狀如虎二十八宿之主禽星之王也上山吞虎豹下水食蛟龍饑飡銅鐵渇飲溪泉乃天上六貴尊星其性猛烈動則狂風伐樹石走沙飛入海則興波鼔浪而龍即升騰矣得猛風雲霧吉直七元己夘為將星用四水時吉
　　元未宮　合星　吞食尾箕角亢奎婁　畏心畢虛栁　春夏冬旺　秋稍不利　泊亥曰刻舟求劒　泊卯孤鴈銜蘆　泊未曰刻舟待佳音
　　鬼禽在天號天狼星其宿有五星位居巨蠏雍州秦國分野為地禽即羊也其性慢而剛毅又能跪乳象禮其徳宜施於朝羣而不黨日遊夜伏喜微風暖日鬼為六夭金星曰太白之宿亦入深山百草皆食直四元甲子為將星利用四土時吉
　　元未宮　合栁　無食　畏尾箕奎心氐畢婁華葢寅　將星辰　春夏衰　秋冬旺　泊申曰羊行夜路　泊子五鬼爭持　泊辰曰羝羊觸藩
　　栁禽在天號中央星其宿有八星位居獅子三河周國分野為山禽即山中獐也其性善而驚呉曰獐膽尤怯飲水見影輒奔道書曰獐鹿無魂又曰獐鹿白膽怖為是故也日伏夜遊喜天隂晴暗吉直七元己酉為將星利用四火時吉
　　元午宮　合鬼　無食　畏尾箕奎婁　華葢壬將星卯　春夏旺　秋冬衰　泊巳曰醉看過
　　橋　泊酉醜婦照鏡　泊丑曰九鬼夜遊
　　星禽在天號天賊星其宿有六星位居獅子三河周國分野為地禽即馬也馬有徳而比君子也四季得地出入遇貴喜微風暖日怕天寒雨雪乃南方火曜有百里駿彩千里威光為六貴尊星直四元甲午為將星利用四木時吉
　　元午宮　合井　食壁　畏尾箕奎婁　華葢壬將星午　四季旺　泊寅曰陸地行車　泊午
　　曰三光普照〈一雲紅光貫日〉　泊戌曰升殿朝元
　　張禽在天號尊崇星其宿有六星位居獅子三河周國分野為山禽即鹿也字統曰鹿性驚防分背而食以備其害葢亦率善走者食則相呼羣居則環其角外向日遊夜伏喜微風暖日直一元己夘為將星用四金時吉元午宮　合參　無食　畏尾箕奎婁畢井　華葢辰　將星寅　春夏旺　秋冬衰　泊亥曰稼穡　泊卯曰𤣥胎正肥　泊未曰天網四張
　　翌禽在天號八竒星其宿二十一星位居雙女荊州楚國分野為地禽乃蛇也藏於地穴之中其心毒口惡勢猛老而成精亦能興雲致霧牛以鼻聽蛇以眼聽蛇聾虎齆其以此乎記曰凢龍有龍珠蛇有蛇蛛乃龍蛇之所吐也喜猛風暴雨直五元甲子為將星用四木時吉元巳宮　合觜　食女虛危　畏奎婁畢　華葢㢲　將星巳　春夏旺　秋冬伏藏　泊申曰枯竹搖風　泊子曰取方就圓　泊辰曰魚躍龍門
　　軫禽在天號天毒星其宿有七星位居雙女荊州楚國分野為地禽即蚯蚓也傳曰魚無耳蟬無口蛇無足蚓無筋乃無心之蟲與⿰螽交有一種白頸是其老者其物不息引而後伸孟子曰若仲子者蚓而後充其操者也蚓乃水星旱久無雨蚓出地而盤旋於沙上者即時有驟雨至也喜天隂晴直一元己酉為將星用四金時吉
　　元巳宮　合壁　無食　畏昴胃危虛　華葢㢲將星申　春夏旺　秋冬衰　泊巳曰乘車逐馬泊酉曰寳車無輪　泊丑曰車駕飛輪
　　禽八門起例
　　七曜禽星布八門尊傷帝福共同輪生死敗休依次第長生之地順行遁日內有鷄月有兎火臨於地〈水土〉臨坤木入乾鄉金㢲巳九宮之內起於尊
　　太陽直時兊上起尊
　　太隂直時震上起尊
　　火星直時艮上起尊
　　〈水土〉星直時坤上起尊
　　木星直時乾上起尊
　　禽八門吉凶所主
　　布門禽宿少人知常把長生作例推加入尊星生死地九宮八卦順時移將忌傷門兵怕死敗休羅職不為竒惟有福生尊與帝四門吉地任施為
　　四季暗金煞
　　春逢箕水豹為殃夏來軫水蚓遭傷參水猿星秋大忌壁㺄冬月莫相當
　　七元暗金煞
　　一羊二兎三馬頭四虛五蛇六火猴七打龍頭辰土立此是金神七煞遊
　　七元大敗煞
　　一元軫宿二元氐三室四虛大不宜五鬼排來六是壁七張凶曜不須為
　　禽星入太白
　　天上禽星凶最深舉謀運用細追尋奎婁角亢須迴避百事逢之剋死臨斗女鬼牛為太白雖無抵犯自防身若能識避其星煞家國何愁禍患侵
　　日家時煞
　　甲乙休尋星日馬丙丁切忌鬼金羊戊己須防婁宿走庚辛危月燕何強壬癸必防蛇出穴時逢大煞不還鄉
　　交傷流血
　　正月從馬二從蛇逆轉辰宮三月誇四夘五寅六在丑七子八亥九戌加十酉十一歸申位十二月來未上多但於月上尋時日順轉之中子細磨若逢子午與夘酉交傷流血莫相過
　　禽星貴人
　　日向午時月向寅火居巳上水臨申金在辰宮木向未土星直夘貴人真若用此時為將相百事亨通福祿臻此是禽中六合貴時師能諳即通神
　　子房曰
　　周天二十八星君十二宮中子細尋若能通達其中法定握兵權䕶國人
　　孔儀曰
　　時為天子日為官動用之時仔細看但把時禽加日宿莫教伏㫁上頭安
　　又曰
　　日強那更取時強時不強他別用方強弱要時加日宿一人敢與萬人當
　　孔明曰
　　一日之中管一星若逢吞㗖急須行加他不過休前進吞得他時百戰嬴
　　禽星四不知〈合遁得禽偷營刼寨〉
　　甲子將　戌為天不知　　　亥為地不知
　　辰為人不知　　　巳為鬼不知
　　己夘將　丑為天不知　　　寅為地不知
　　未為人不知　　　申為鬼不知
　　甲午將　辰為天不知　　　巳為地不知
　　戌為人不知　　　亥為鬼不知
　　己酉將　未為天不知　　　申為地不知
　　丑為人不知　　　寅為鬼不知
　　天目地耳〈推者出兵日也最要干支相生比和者吉〉
　　甲子旬　天目午地耳辰　甲戌旬　天目辰地耳寅甲申旬　天目寅地耳子　甲午旬　天目子地耳戌甲辰旬　天目戌地耳申　甲寅旬　天目申地耳午
　　橫天伏㫁〈論禽〉
　　正兎馬犬共同遊二鼠豬龍入帝州三馬逢羊豬合伴四兎猿鼠呌啾啾五羊蛇與猴相合六虎逢羊馬亦憂七鷄猴鼠兼牛忌八燕狗尾共星愁九又逢婁執兎十龍蛇犬㑹豬猴十一蛇羊豬鼠走十二龍羊鷄兎頭逺遊用此日漂泊無消息　任官用此日風波起不測行兵用此日萬里皆流血　埋𦵏用此日人亡並死絶嫁娶用此日生離與死別　經營用此日本利一齊拆種作用此日盡被鼠雀食　起造用此日哭聲不㫁絶
　　天影日〈忌修營立寨起造〉
　　正五九月兮逢虎最難當　二六十月兮豬羊行倒墻三七十一月惡蛇逢鬬戰　四八十二月猿猴上樹藏
　　修營立寨皆不利　　　　賊人不來自驚惶十惡大敗日
　　甲辰乙巳與壬申丙申丁亥及庚辰戊戌癸亥加辛巳己丑都來入座神丙子己亥兼丁丑營謀百事自防身拜將出師須大忌金銀成庫化為塵
　　禽㫁秘訣
　　凡看禽書宜書不宜夜也夜則焚香凡有占問必潔淨其手方可上掌演之於是所㫁禍福無不應也
　　演用禽星條目
　　凡日時之禽為彼我共用之禽畨禽為自己到將為他人今人不明畨到之理卻以時勝日為我勝彼殊不知禽星有強弱人事有善惡以善應惡以惡應善者惟兵家專用我勝彼其餘事有用彼勝我者有用我勝彼者有用彼我之比和者有用先善後惡為漏禽者事類不一畧舉數事切於日用條目於後
　　占婚姻
　　凡占婚姻以畨禽為男家到將為女家日禽為媒人如我尅他或他尅我婚則不成成亦終不偕和如他禽生我則婚易成亦主偕老若我禽生他婚亦難成若彼我之禽比和亦成如日禽尅我或我禽尅日則主媒人不得力若日禽得地生我者則媒人得力親事易成若彼我之禽與日時之禽共臨三合之位婚亦易成
　　占生産
　　凡占生産皆以我禽為母他禽為子母尅子易生子尅母難生日禽尅他禽亦易生若我禽得地他禽不得地則母安子危他禽得地我禽不得地子安母危如日禽弱又不得地來尅我禽者主母有病若時禽尅日禽主快又雲陽禽泊陽宮生男隂禽泊隂宮生女亢牛壁虛危室奎婁張畢星觜屬陽角氐鬼栁參危女斗心房井箕屬隂陽禽泊隂宮亦生男隂禽泊陽宮亦生女禽書雲識得落禽直萬金
　　占求財
　　凡占求財以畨禽為求財之人到將為出財之人日禽為財並牙保之人三禽和禽不相尅制者其財易求而謀事亦遂若日禽與他禽尅我為財尅我難求如我禽尅他半吉若日禽尅他禽必為中間人阻當難成
　　占官訟
　　凡占官訟以我禽為問數之人他禽為對首之人日禽為官吏無問我訟人人訟我俱要我禽髙一等方能降服上下我禽尅他禽為我有理而訟勝他禽尅我禽為彼有理而我訟輸日禽生我禽則官吏順我而彼有罪日禽生他禽則官吏順彼而我有罪如彼之禽我之禽俱受日尅則彼此皆罪若彼我之禽俱尅日則彼我之詞皆不准三禽和合不相尅者中有好人和解官事消㪚三相尅制或泊刑害之宮則主官吏淹延不決
　　占患病
　　凡占患病以畨禽為病人到將為病症日禽為醫人病人尅症則不藥自愈病人尅日亦愈若病症尅人難愈日禽尅症宜服藥日禽尅人醫作難如我禽不得地加他禽尅制者死若他禽不得地雖凶亦無妨但要我禽得地者其病易好
　　占行人
　　凡占行人以我禽為占者以他禽為行人日禽為路及行人所往之方我尅他行人不至他尅我生我行人立至日禽尅他人中途有阻他人禽或在日禽之宮或與日禽合者行人未動他人禽或在我之宮人立至他禽若尅制日禽中途無阻行人不久到家
　　占擒捕
　　凡占擒捕須要我禽髙能吞㗖擒制他禽為好如我禽能尅制他禽其人必獲他禽是房日兎我禽是婁金狗他雖尅我然我禽髙能吞㗖降伏他人必得其首也
　　占戰鬬
　　凡選時出戰須要內剛外柔我強彼弱我禽得地者勝他泊休囚刑害敗假如畨禽我是尾火虎箕水豹到將他是婁金狗室火豬則我強彼弱出則百戰百勝敵必授首而降無所逃也
　　占漁獵
　　凡占漁獵皆以我禽為漁獵之人他禽為所捕之物日禽為所捕之處及所捕應用之器先以日時二家和會次用他禽生我為好如日禽尅制他禽獸自伏若他禽尅日禽宜張網裝弩若他禽與日禽和好宜拗罾我禽尅他禽宜打網若使我禽太髙他禽受制則為我尅其物決難獲宜向鶴神背太白出傷死門忌截路旬中空宜伏㫁用刀砧血刃飛亷受死月殺魚鳥㑹日為好
　　占謁見並㑹人
　　凡占謁見㑹人皆以畨禽為我到將為他日禽為所㑹之處如他禽與日禽旺而生我謁見則喜我如欲㑹人其人自來若畨我禽尅他禽者為本身髙其人不來如日時之禽生他禽者其人慾來不來如日時之禽不相尅而逢伏㫁其人在家不出若直空亡五不遇時者其人決不在家泊山林其人在州縣泊田園其人在鄰里泊田野其人在中途相遇餘倣此
　　占逃難
　　凡占逃難以畨禽為逃難之人到將為追捕之人日禽為逃難之處須要日禽生旺我禽落泊得地為好若我禽尅他禽者莫妨如他禽尅我禽必被所捕若日禽尅我禽我禽生他禽者則主逃難之處不穩惟生我則吉如日間逃難要他人是夜禽如夜間逃難要他人是日禽仍要出杜門或地屍或華葢方或九地太隂六丁下出則人不見我可以免難也
　　占捕捉逃亡人犯
　　凡捕逃以畨禽為捕逃之人到將為逃亡之犯日禽為逃避之處須要日禽與他禽生我其人自必相遇如我禽太髙尅伏他禽者彼必畏我深躱不出尤須擇驚門而出其人可獲也
　　占失物
　　凡占失物以我禽為失物之主他禽為所失之物並所得之人日禽為所失所藏之處若他禽來生我禽者其物易尋易見如是生物則主自囘如我禽尅他禽者急尋必見遲則難矣若日禽尅他禽者其物被藏深處不出仍以鎖泊定其所藏之方逢山在山逢水在水若逢湯火刀砧其物巳被烹宰矣
　　占天晴雨
　　凡占天時晴雨皆以日辰與日宿所屬五行而㫁如日辰屬水其宿屬火是日辰尅日宿則主隂無雨如日辰屬火日宿屬水是日宿尅日辰其日主晴如日辰生日宿主隂晦若日辰與日宿比和皆火則晴皆金作雨皆水即雨皆土則隂皆木則風也
　　占聲息
　　凡軍中聞報聲息即以所聞所報之時占之如到彼強我弱彼又得地旺而生我尅我者又以其時起遁如遁合太白入熒惑者其賊必來如畨我禽旺而得地又龍吞㗖擒制他禽而又遁合熒入太白格者其賊必自恐懼而逺遁矣若時直伏㫁截路空亡更彼我之禽比和或與同類或他禽旺而低弱者則主驚虛其賊決是虛報者也
　　禽星易見
