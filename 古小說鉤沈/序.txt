小說者，班固以為「出於稗官」，「閭里小知者之所及，亦使綴而不忘，如或一言可采，此亦芻蕘狂夫之議」〔2〕。是則稗官職志，將同古「采詩之官，王者所以觀風俗知得失」〔3〕矣。顧其條最諸子，判列十家，復以為「可觀者九」〔4〕，而小說不與；　　所錄十五家〔5〕，今又散失。惟《大戴禮》引有青史氏之記〔6〕，《莊子》舉宋鈃之言〔7〕，孤文斷句，更不能推見其旨。去古既遠，流裔彌繁，然論者尚墨守故言，此其持萌芽以度柯葉乎！
　　余少喜披覽古說，或見訛舛，則取證類書，偶會逸文，輒亦寫出。雖叢殘多失次第，而涯略故在。大共瑣語支言，史官末學，神鬼精物，數術波流；真人福地，神仙之中駟，幽驗冥征，釋氏之下乘。人間小書，致遠恐泥〔8〕，而洪筆晚起，此其權輿。況乃錄自里巷，為國人所白心；出於造作，則思士之結想。心行曼衍，自生此品，其在文林，有如舜華，足以麗爾文明，點綴幽獨，蓋不第為廣視聽之具而止。然論者尚墨守故言。惜此舊籍，彌益零落，又慮後此閒暇者尟，爰更比輯，並校定昔人集本，合得如干種，名曰《古小說鈎沉》。
　　歸魂故書，即以自求說釋，而為談大道者言，乃曰：稗官職志，將同古「采詩之官，王者所以觀風俗知得失」矣。
