　　欽定四庫全書　　　　　經部五
　　春秋屬辭比事記　　　　春秋類
　　提要
　　〈臣〉等謹案春秋屬辭比事記四卷
　　國朝毛奇齡撰竒齡作春秋𫝊分義例為二十二門而其書則仍從經文十二公之序此乃分門隸事如沈棐趙汸之體條理頗為明晰考據亦多精核葢奇齡長於辨禮春秋據禮立制而是書據禮以斷春秋宜其秩然有紀也其不旁牽三禮而獨就經説經尤為特識是書為奇齡門人所編雲本十卷朱彝尊經義考惟載六卷且雲未見此本於二十二門之中僅得七門而侵伐一門尚未及半雖非完書然核其體要轉勝所作春秋𫝊也乾隆四十三年九月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀














