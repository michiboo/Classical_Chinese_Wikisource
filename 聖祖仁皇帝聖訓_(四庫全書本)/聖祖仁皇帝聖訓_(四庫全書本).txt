　　欽定四庫全書
　　聖祖仁皇帝聖訓序
　　朕荷
　　皇考聖祖仁皇帝付託至重兢兢業業早作夜思以期無
　　負繼述仰惟
　　皇考留遺矩矱朕得監於成憲是則是傚實天下萬世所
　　當欽承觀法爰命大學士等纂修
　　聖祖仁皇帝實録閱時九載書成千卷自古帝王功徳之
　　隆盛記載之繁富未有加於此者顧
　　實錄乃編年之書我
　　皇考順時布化若
　　天道之流行春秋冬夏各協其宜而其中條分縷析飭綱振紀精微所寓隨舉一端皆為法式於是復令纂修諸臣分𩔖恭輯
　　聖訓六十卷洋洋乎
　　盛徳
　　大孝敬
　　天勤民文教之誕敷武功之赫濯禮樂之明備政刑之修
　　舉一經
　　睿謨千古莫易夫六經諸史之傳皆有經有緯朕於皇考神功聖德精心體察以
　　實録為經以
　　聖訓為緯於編年見因時之宜於分𩔖見隨事之要一敷施而有所循也一話言而有所法也一寤寐飲食而有所遵也於戱如天之仁如日之照如神之哲萬𩔖雖賾莫不含𢎞並包於
　　聖人之度內而警惕訓諭之辭尤必凜凜扵時幾孜孜於熈績勤勤於小民之恬養亹亹於嘉師之祥刑蓋
　　聖心愈切而
　　聖德愈崇是以統乾坤之範圍而不過發聖賢之閫奧而靡遺以六十餘載之鴻規為千萬世後昆之垂裕其所裨益曷有涯量哉此朕命官敬纂
　　皇考實録而又恭繕
　　聖訓之深意子子孫孫其永寶諸
　　雍正九年十二月二十日














　　欽定四庫全書
　　聖祖仁皇帝聖訓序
　　自古聖人誕受天命為下民君師必亶聰明睿智之資首出乗乾以綏猷而立極凡其經緯萬端敷之彝訓者㒺不深切著明炳日星而章雲漢典謨所載雅頌所陳唐虞三代之隆有如一轍欽惟
　　皇祖聖祖合天𢎞運文武睿哲恭儉寛裕孝敬誠信中和功徳大成仁皇帝聖徳廣運久道化成文治光昭武功赫濯薄海內外深山窮谷之衆總淪浹於仁心仁政之中教思無窮訓詞深厚歴考熙明之運未有躋此崇隆者也肆我
　　皇考世宗憲皇帝以
　　聖繼
　　聖用人行政一一仰法
　　前徽既纂修
　　實録成書復分𩔖恭輯
　　聖訓六十卷俾
　　皇祖六十餘年敬
　　天尊
　　祖經國保民農田學校禮樂兵刑之盛蹟見之都俞吁咈間者粲然常新釐然備具永貽我後嗣子孫億萬年昇平榘範葢
　　皇祖性本生安道兼創守實集千古聖帝明王之大成是
　　以
　　聖謨洋洋明徵定保宏綱鉅目有要有倫精一之心傳蕩平之王路胥不外乎此也予小子昔在齠齡早荷
　　聖慈賜育宮庭祗聆
　　訓廸茲膺基緒紹聞衣徳之志兢兢業業不懈益虔昕夕
　　尋繹惟期懋遵
　　祖訓以無負
　　皇考善繼善述之貽謀顧金匱石室之蔵中外無得見者
　　爰命儒臣敬謹繕寫授之剞劂庶我
　　皇祖聖祖仁皇帝建中表正牖民覺世之言昭垂寰宇羣
　　工士庶鹹得漸摩於
　　聖訓之崇閎而率由無斁也不亦庥歟謹序
　　乾隆六年三月二十四日













　　欽定四庫全書　　　　　史部六
　　大清聖祖合天𢎞運文武睿哲恭儉寛裕孝敬誠信中和功徳大成仁皇帝聖訓目録　詔令奏議𩔖〈詔令之屬〉
　　卷一
　　聖孝
　　卷二
　　聖徳
　　卷三
　　聖徳
　　卷四
　　聖徳
　　卷五
　　聖學
　　卷六
　　聖治
　　卷七
　　聖治
　　卷八
　　聖治
　　卷九
　　聖治
　　卷十
　　敬天
　　卷十一
　　法祖
　　卷十二
　　文教〈附武科〉
　　卷十三
　　武功
　　卷十四
　　武功
　　卷十五
　　武功
　　卷十六
　　武功
　　卷十七
　　武功
　　卷十八
　　武功
　　卷十九
　　武功
　　卷二十
　　武功
　　卷二十一
　　恤民
　　卷二十二
　　恤民
　　卷二十三
　　任官
　　卷二十四
　　廣言路
　　卷二十五
　　嚴法紀
　　卷二十六
　　嚴法紀
　　卷二十七
　　理財
　　卷二十八
　　愼刑
　　卷二十九
　　愼刑
　　卷三十
　　重農桑
　　卷三十一
　　興禮樂
　　卷三十二
　　省方
　　卷三十三
　　治河
　　卷三十四
　　治河
　　卷三十五
　　治河〈附運河北河水利〉
　　卷三十六
　　澄敘
　　卷三十七
　　賞賚
　　卷三十八
　　蠲賑
　　卷三十九
　　蠲賑
　　卷四十
　　蠲賑
　　卷四十一
　　蠲賑
　　卷四十二
　　積貯
　　卷四十三
　　飭臣工
　　卷四十四
　　飭臣工
　　卷四十五
　　飭臣工
　　卷四十六
　　飭臣工
　　卷四十七
　　訓將士
　　卷四十八
　　訓將士
　　卷四十九
　　訓將士〈附恤兵〉
　　卷五十
　　褒忠節
　　卷五十一
　　卹舊勞
　　卷五十二
　　廣幅員
　　卷五十三
　　𢎞制度
　　卷五十四
　　弭盜
　　卷五十五
　　牧政
　　卷五十六
　　禮前代
　　卷五十七
　　柔逺人
　　卷五十八
　　柔逺人
　　卷五十九
　　柔逺人
　　卷六十
　　柔逺人
　　〈臣〉等謹案
　　聖祖仁皇帝聖訓六十卷雍正九年
　　世宗憲皇帝恭編乾隆六年
　　皇上御製序文刋布凡三十二𩔖總一千九百餘
　　則篇帙視
　　列聖為富蓋我
　　聖祖仁皇帝道符
　　帝縡
　　命自
　　天申
　　景祚延洪卜年乆逺六甲五子首末循環與天運相
　　始終故
　　神功
　　聖徳史不勝書
　　實録數盈千卷而
　　貽留大訓亦紀載獨繁伏考周易有曰日月得天而能乆照四時變化而能乆行聖人乆於其道而天下化成
　　寳祚綿長故
　　彛訓最為詳備此誠帝王之盛軌也然其故有不止於此者昔虞舜鳴韶鳳儀獸舞而皋陶颺拜猶期以慎憲省成慮其始勤而終惰也使厯年乆逺而暇豫之念或萌則怠氣所乘又安能於天下之事一一為之衡量於在廷之臣一一為之啟導今跽讀
　　聖謨所為保㤗而持盈謹小而慎㣲者六十一年殆
　　如一日然則
　　聖訓之獨多固在
　　享國之永亦在
　　政之勤矣周公告誡成王厯舉太戊武丁祖甲文
　　王之壽考而歸本於無逸
　　聖人之心固異世而同符也乾隆四十八年八月恭
　　校上
　　總纂官〈臣〉紀昀〈臣〉陸鍚熊〈臣〉孫士毅
　　總　校　官　〈臣〉　陸　費　墀

