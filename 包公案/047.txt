
　　話說河南開封府新鄭縣，有一人姓高名尚靜者，家有田園數頃，男女耕織為業，年近四旬，好學不倦。然為人不善修飾，言行舉止異常，衣雖垢敝不浣，食雖粗糲不擇，於人不欺，於物不取，不戚戚形無益之愁，不揚揚動有心之喜。或時以詩書騁懷，或時以琴樽取樂。賞四時之佳景，玩江山之秀麗。流連花月，玩弄風光。或時以詩酒為樂，冬夏述作，春秋遊賞。謂其妻曰：「人生世間，如白駒過隙，一去難再。若不及時為樂，我恐白髮易生，老景將至。」言罷即令其妻取酒消遣。正飲間，忽有新鄭縣官差人至家催秤糧差之事，尚靜乃收拾家下白銀，到市鋪煎銷，得銀四兩，藏入袖內，自思：往年糧差俱係里長收納完官，今次包公行牌，各要親手赴秤。今觀包公為官清正，宛若神明，心懷肅畏，遂帶錢銀另買牲酒香儀之類，逕赴城隍廟中散福，不覺貪飲幾杯，出廟之時，錢銀已落廟中。不防街坊有一人姓葉名孔者，先在鋪中，見尚靜煎銷銀兩在身，往廟許願，即起不良之意，跟尾在尚靜身後，悄悄入廟，躲在城隍寶座下，見尚靜拜神辭出，即拾其銀回訖。尚靜回家，方覺失了錢銀，再往廟中尋時，已不見蹤影。無可奈何，只得具狀逕到包公台前告理。包公看了狀詞道：「你這銀兩在廟中失去，又不知是何人拾得，難以判斷。」遂不准其狀，將尚靜發落出外。尚靜叫屈連天，兩眼垂淚而去。包公因這件事自思：某為民官，自當與民分憂。心中自覺不安，乃具疏文一道，敬詣城隍廟行香，將疏文焚於爐內。禱告出廟回衙，令左右點起燈燭，將几案焚香放在東邊，包公向東端坐禱祝，坐以待旦，如此者三夜。是夜三更，忽然狂風大起，移時間風吹一物直到階下，包公令左右拾起觀看，乃是一葉，葉中被蟲蛀了一孔。包公看了已知其意，方才吩咐左右各去歇宿。
　　次日，包公喚張龍、趙虎吩咐道：「你即去府縣前後呼喚葉孔名字，若有人應者，即喚他來見我。」張、趙二人領命出衙，遍往市街，叫喊半日，東街有一人應聲而出道：「我乃葉孔是也，不知尊兄有何見諭？」張、趙二人道：「包公有喚。」
　　遂拘其人入衙跪下。包公道：「數日前有新鄭縣高尚靜在城隍廟裡失落去白銀四兩，其銀大小有三片，他在我這裡告你，我亦知道是你拾的，又不是去偷他的，緣何不把去還他？」葉孔見包公判斷通神，說得真了，只得拜服招認道：「小人在廟中焚香，因拾得此銀，至今尚未使用。既蒙相公神見，小人不敢隱瞞。」包公審了口詞，即令左右押葉孔回家取銀。復令再喚高尚靜到台，將銀看認，果然絲毫不差。包公乃對高尚靜道：「你丟了銀子，係是葉孔拾得。我今與你追還，你可把三兩五錢秤糧完官，更有五錢可分與葉孔以作酬勞之資，自後相見，不許兩相芥蒂。」二人拜謝出府。高尚靜乃將些散碎銀兩備辦牲物並香燭紙錠，逕往城隍廟還願，深感包公之德。
