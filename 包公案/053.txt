
　　話說河南許州管下臨潁縣，有一人姓查名彝，文雅士也。
　　少入縣庠，娶近村尹貞娘為妻。花燭之夜，查生正欲解衣而寢，尹貞娘乃止之曰：「妾意郎君幼讀儒書，當發奮勵志，揚名顯親，非若尋常俗子可比，今日交會，可無言而就寢乎？妾今謬出鄙句，郎君若能隨口應答，妾即與君共枕；若才力不及，郎君宜再赴學讀書，今宵恐違所願。」查生即命出題。貞娘乃出詩句道：「點燈登閣各攻書。」查生思了半晌，未能應答，不覺面有慚色，遂即辭妻執燈逕往學宮而去。是時學中諸友見查生盡夜而來，皆向前問道：「兄今宵洞房花燭，正宜同伴新人，及時歡會行樂，何獨拋棄新人至此，敢問其故？」查生因諸友來問，即以其妻所出詩句告之諸友，咸皆未答而退。內有一人姓鄭名正者，平生為人極是好謔，聽得查生此言，隨即漏夜私回，逕往查生房內與貞娘宿歇。原來貞娘自悔偶然出此戲聯，實非有心相難他，不期丈夫懷羞而去，心中懊悔不及，及見鄭正入房，貞娘自謂查生回家歇宿，哪知是假的。乃問道：「郎君適間不能對答而去，今候又回，莫非思得佳句乎？」鄭正默然不答。貞娘忖是其夫懷怒，亦不再問。鄭正乃與貞娘極盡交歡之美，未及天明而去。及天明，查生回家，乃與貞娘施禮道：「昨夜承瞻佳句，小生學問荒疏，不能應答，心甚愧赧，有失奉陪。」貞娘道：「君昨夜已回，緣何言此誑妾？」再三話問其故，查生以實未回答之。貞娘細思查生之言，已知其身被他人所污，遂對查生道：「郎君若實未回，願郎君前程萬里，從今後可奮志攻書，不須顧戀妾也。」言罷即入房中自縊。移時，查生知之，即與父母逕往，救之不及。查生悲痛，不知其故，昏絕於地。父母急救方醒，只得具棺殯葬貞娘。
　　不覺時光似箭，又是慶歷三年八月中秋節，包公按臨至臨潁縣，直升入公廳坐下。公廳庭前旁邊有一桐樹，樹下陰涼可愛，包公喚左右把虎皮交椅移倚在桐樹之下，玩月消遣，偶出詩句云：移椅倚桐同玩月。尋思欲湊下韻，半晌不能湊得，遂枕椅而臥。似睡非睡之間，朦朧見一女子，年近二八，美貌超群，昂然近前下跪道：「大人詩句不勞尋思，何不道：點燈登閣各攻書。」包公見對得甚工，即問道：「你這女子居住何處？
　　可通姓名。」女子答道：「大人若要知妾來歷，除非本縣學內秀才可知其詳。」言訖，化陣清風而去。
　　包公醒時，輾轉尋思此事奇怪。次日出牌，吩咐左右喚齊臨潁縣學秀才，來院赴考。包公出《論語》中題目，乃是「敬鬼神而遠之」一句，與諸生作文。又將「移椅倚桐同玩月」詩句，出在題尾。內有秀才查彝，因見詩句偶合其妻貞娘前語，遂即書其下聯云：「點燈登閣各攻書。」諸生作文已畢，包公發令出外伺候。包公正看卷時，偶然見查彝詩句符合夢中之意，即喚查彝問道：「我觀你文章亦只是尋常，但對詩句大有可取，我諒此詩詞必請他人為之，非你能作也。我今識破，可實言之，毋得隱諱。」查彝聞言，一一稟知。包公又問道：「我想你夜往學中之時，內中必有平日極善戲謔之人，知你不回，故詐托你之軀，與你妻宿，污其身體，你妻懷羞以致身死。你可逐一說來，我當替你伸冤。」查彝稟道：「生員學中只有姓鄭名正者，平生極好戲謔。」包公聽罷，即令公差拘喚鄭正到台審勘。鄭正初然抵死不認，後受極刑，只得招供：貞娘詩句，查彝不能答對，懷羞到學與諸友言及此情，我不合起意，假身姦污，以致貞娘之死，甘罪招認是實。包公取了供詞，即將鄭正依擬因奸致死一命，即赴法場處決。士論帖服。
