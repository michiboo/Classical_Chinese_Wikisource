
　　話說開封府城內有一戶仕宦人家，姓秦字宗佑，排行第七，家道殷富，娶城東程美之女為妻。程氏德性溫柔，治家甚賢，生一子名長孺，十數年，程氏遂死，宗佑痛悼不已。忽值中秋，淒然淚下，將及半夜，夢見程氏與之相會，語言若生，相會良久，解衣並枕，交歡之際若在生無異。雲收雨散，程氏推枕先起，泣辭宗佑曰：「感君之恩，其情難忘，故得與君相會。妾他無所囑，我之最憐愛者，惟生子長孺，望君善撫之，妾雖在九泉亦瞑目矣。」言罷逕去。宗佑正待挽留之，驚覺來卻是夢中。次年宗佑再娶柳氏為妻，生一子名次孺。柳氏本小戶人家出身，性甚狠暴，宗佑頗懼之。柳氏每見己子，則愛惜如寶；見長孺則嫉妒之，日夕打罵。長孺自知不為繼母所容，又不敢與父得知，以此棲棲無依。時年已十五。一日，宗佑因出外訪親，連日不回。柳氏遂將長孺在暗室中打死，吩咐家下俱言長儒因暴病身死，遂葬之於南門外。逾數日，宗佑回家，柳氏故意佯假痛哭，告以長孺病死已數日，今葬在南門城外。宗佑聽得，因思前妻之言，悲不自勝，亦知此子必死於非命，但含忍而不敢言。
　　卻說一日包公因三月間出郊外勸農，望見道旁有小新墳一座，上有紙錢霏霏，包公過之，忽聞身畔有人低聲曰：「告相公，告相公。」連道數聲。回頭一看，又不見人；行數步，又復聞其聲，至於終日相隨耳畔不歇。及回來又經過新墳，聽其愈明。包公細思之：必有冤枉。遂問鄰人裡老：「此一座新墳是誰家葬的？」裡老回曰：「是城中秦七官人近日死了兒子，葬在此間。」包公遂令左右就與裡老借鋤頭掘開，將墳內小兒屍身檢驗，果見身上有數傷痕。包公回衙，便差公人喚秦宗佑理究其事因。宗佑供是前妻程氏生男名長孺，年已十五，前日我因出外訪親，回來後妻柳氏告以長孺數日前急病而死，現葬在南門外。包公知其意，又差人喚柳氏至，將柳氏根勘，長孺是誰打死？柳氏曰：「因得暴症身死。」不肯招認。包公拍案怒曰：「彼既病死，緣何遍身盡是打痕？分明是你打死他，還要強賴！」吩咐用刑。柳氏自知理虧，不得已將打死長孺情由，盡以招認。包公判曰：「無故殺子孫，該問死罪。」遂將柳氏依條處決。宗佑不知情，發回家。此案可為後妻殺前妻子者榜樣。
