
　　話說貴州道程番府有一秀才丁日中，常在安福寺讀書，與僧性慧朝夕交接。性慧一日往日中家相訪，適日中外出，其妻鄧氏聞夫常說在寺讀書，多得性慧湯飲，因此出來見之，留他一飯。性慧見鄧氏容貌華麗，言詞清雅，心中不勝喜慕。後日中外出月餘未回，性慧遂心生一計，將銀僱二道士假扮轎夫，半午後到鄧氏家道：「你相公在寺讀書，勞神太過，忽然中風死去，得僧性慧救醒，尚奄奄在牀，生死未保。今叫我二人接娘子去看他。」鄧氏道：「何不借眠轎送他回來？」二轎夫道：「本要送他回來，奈程途有十餘里，恐路上傷風，症候加重，恐難救治。娘子可自去看來，臨時主意或接回、或在彼處醫治，有個親人在旁，也好服侍病人。」鄧氏聽得即登轎前往。
　　天晚到寺，直抬入僧房深處，卻已排整酒筵，欲與鄧氏飲酒。那鄧氏即問道：「我官人在哪裡？領我去看。」性慧道：「你官人因眾友相邀去游城外新寺，適有人來報他中風，小僧去看，幸已清安。此去有路五里，天色已晚，可暫在此歇，明日早行，或要即去，亦待轎夫吃飯，娘子亦吃些點心，然後討火把去。」
　　鄧氏遂心生疑，然又進退無路。飲酒數杯，又催轎夫去。性慧道：「轎夫不肯夜行，各回去了。娘子可寬飲數杯，不要性急。」
　　又令侍者小心奉勸，酒已微醉，乃引入禪房去睡。鄧氏見錦衾繡褥，羅帳花枕，件件精美，以燈照之，四邊皆密，乃留燈合衣而寢，心中疑慮不寐。及鐘聲定後，性慧從背堆進來，近牀抱住。鄧氏喊聲：「有賊！」性慧道：「你就喊天明，也無人來捉賊。我為你費了多少心機，今日乃得到此，亦是前生夙緣註定，不由你不肯。」鄧氏罵道：「野僧何得無恥，我寧死決不受辱。」性慧道：「娘子可行方便一宵，明日送你見夫；若不憐憫，小僧定斷送你的性命！」鄧氏喊罵鬧至半夜，被性慧強行剝去衣服，將手足綁縛，恣行淫污。次日午朝方起。性慧對鄧氏道：「你被我設計騙來，事已至此，可削髮為僧，藏在寺中，衣食受用都不虧你，又有老公陪。你若使昨夜性子，有麻繩、剃刀、毒藥在此，憑你死吧！」鄧氏暗思身已受辱，死則永無見天的日子，此冤難報；不如忍耐受辱，倘得見夫，報了此冤，然後就死。乃從其披剃。
　　過了月餘，丁日中來寺拜訪性意，鄧氏聽出是夫聲音，挺身先出，性慧即趕出來。日中即向鄧氏作揖，鄧氏哭道：「官人不認得我了？我被性慧拐騙在此，日夜望你來救我。」日中大怒，扭住性慧便打。性慧呼集眾僧將日中鎖住，取出刀來要殺之。鄧氏來奪刀道：「可先殺我，然後殺我夫。」性慧乃收起刀，強扯鄧氏入房弔住，再出來殺日中。日中道：「我妻被你拐，我又被你殺，到陰司也不肯放你。若要殺，作一處死罷，可與我夫妻相見。」性慧道：「你死則鄧氏無所望，便終身是我妻，安肯與你同死？」日中道：「然則全我身體，容我自死罷。」慧道：「我且積些陰德，方丈後有一大鐘，將你蓋在鐘下，讓你自死。」遂將日中蓋入鐘下。鄧氏日夜啼哭，拜禱觀音菩薩，願有人來救她丈夫。
　　過了三日，適值包公巡行其地，夜夢觀音引至安福寺方丈中，見鐘下覆一黑龍。初亦不以為意，至第二、三夜，連夢此事，心始疑異。乃命手下逕往安福寺中，試看何如。到得方丈坐定，果見方丈後有一大鐘，即令手下抬開來看，只見一人餓得將死，但氣未絕。包公知是被人所困，即今以粥湯灌下。一飯時稍醒，乃道：「僧性慧既拐我妻削髮為僧，又將我蓋在鐘下。」包公遂將性慧拿下，但四處搜覓並無婦人。包公便命密搜，乃入複壁中，有鋪地木板，公差揭起木板，有梯入地，從梯下去，乃是地室，室內點燈明亮，一少年和尚在坐著。公差叫他上來，報見包公。此少年和尚即是鄧氏，見夫已放出，性慧已鎖住，鄧氏乃從頭敘說其被拐騙情由，夫被害根原。性慧不能辯，只磕頭道：「甘受死罪。」包公隨即判道：「審得淫僧性慧，稔惡貫盈，與生員丁日中交遊，常以酒食徵逐。見其妻鄧氏美貌，不覺巧計橫生，騙其入寺背夫，強行淫玷；劫其披緇削髮，混作僧徒。雖抑鬱而何言，將待機而圖報；偶日中之來寺，幸鄧氏之聞聲。相見泣訴，未盡衷腸之話；群僧拘執，欲行刃殺之凶。懇求身體之全，得蓋大鐘之下。
　　乃感黑龍之被蓋，夢入三更；因至方丈而開鐘，餓經五日。丁日中從危得活，後必亨通；鄧氏女求死得生，終當完聚。性慧拐人妻，坑人命，合梟首以何疑，群僧黨一惡害一生，皆充軍於遠衛。」
　　判訖，將性慧斬首示眾，其助惡眾僧皆發充軍。
　　包公又責鄧氏道：「你當日被拐便當一死，則身沽名榮，亦不累夫有鐘蓋之難。若非我感觀音託夢而來，你夫卻不為你而餓死乎？」鄧氏道：「我先未死者，以不得見夫，未報惡僧之仇，將圖見夫而死。今夫已救出，僧已就誅，妾身既厚，不可為人，固當一死決矣！」即以頭擊柱，流血滿地。包公乃命人扶住，血出暈倒，以藥醫好，死而復生。包公謂丁日中道：「依鄧氏之言，其始之從也，勢非得已；其不死者，因欲得以報仇也。今擊柱甘死，可以明志，你其收之？」丁日中道：「吾向者正恨其不死，以圖後報仇之言為假；今見其撞柱，非真偷生無恥可知。今幸而不死，我待之如初，只當來世重會也。」
　　日中夫婦拜謝而歸，以木刻包公像，朝夕奉侍不懈。其後日中亦登科第，官至同知。
