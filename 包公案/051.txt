
　　話說揚州城東門有一儒家，姓劉名真，字天然，幼而聰明，樂讀詩書，未結婚姻，篤志芸窗，甘守清貧。當宋仁宗皇佑三年開科取士，即備行李前往東京赴試，怎奈盤纏稀少，在途中淹延日久，將到京都，科場已罷。劉真歎道：「我如此命薄，不得就試。」收拾餘資，就賃開元寺僧房肄業。
　　不覺光陰似箭，日月如梭，正遇上元佳節，京中大放花燈。
　　彼時離城三十里通漕運處，地名碧油潭，水深萬丈，有個千年金絲鯉魚成精，往常亦曾變成女子，迷惑客商。那夕正脫形出潭，聽得城裡放燈，即吐出一顆小珠，儼然是個十七八歲丫鬟，手持燈籠，隨之慢慢行入城來，人看見無不牽情。將近五更，看著殘燈猶未收，妖媚恐露其形，遂走入金丞相後花園內大池中隱形。元宵已過，妖魚不思歸潭，恰遇丞相有女名金線小姐，因帶侍女來花園內賞花，看見東架瓦盆上一叢紅白牡丹可愛，即著侍女折來觀玩，倚著池閣欄杆飲酒。忽見池中有個金鯉魚，揚須鼓口，游於水面，小姐見著，將飲殘那杯酒傾在池中，被妖魚一吞而盡。小姐笑視良久，回轉香閨。妖魚因知小姐好牡丹，每夜噴氣飾之，牡丹顏色愈鮮，引得小姐日日來折玩不已。
　　春光將盡，初夏又臨。劉秀才在僧舍日久，囊篋肅然，知己朋友又各回歸。思量沒奈何，乃寫下幾幅草字，往城中官宦家獻賣。一日來到金丞相府前，適因丞相出探鄉友回府，見劉秀才將字在手中，令取看之，連聲稱羨，遂帶入府內，問其鄉貫來因，見其人才不凡，乃留西館，教子弟讀書，即令家人去寺中搬取行李，安置一個所在，正近後花園東軒之側。劉真得遇丞相提攜，衣食充裕，益攻史書，但是府中翰墨往來，並皆劉手啟答，丞相甚愛重之。一夕，劉真偶步入花園中，正值小姐與二三侍女花架下玩花。劉真看見失驚道：「久聞丞相有女，顏貌秀麗，果然不虛。後來小生若僥倖成名，得此佳人為配足矣。」道罷，恐人知曉，逕轉至軒下，因歌杜甫詩數篇以見志。
　　常言欲心一動，則邪便侵之，妖正欲迷惑個好男子，沒尋機會處，是夜探得劉真未寢，便變成小姐形跡，到真讀書館所叩其門戶。劉啟戶視之，正是日間所見的小姐，真愕然。妖媚道：「秀才不要驚恐，妾身省視爹娘已經睡去，聞君出聲清亮，特來請教。」真方安心，與之對坐榻上，談論頗久，解衣就寢。
　　天色將明，妖先起，謂真道：「今夜早來陪君。」言罷逕去。自此日去夜來，情意甚密，妖媚備酒食來與真飲道：「君寓此處雖好，倘久後侍女知覺，報知父母，兩下丟丑。妾不如收拾閨中所有，同君逃回你家，長為夫婦。」真道：「如若丞相著人根究，其罪怎逃？」妖媚道：「妾母最愛於我，且妾與君俱未議婚姻，縱使根究亦無妨事。」真依言，過了一宵，約定十四夜，河下預備船隻，小姐收拾零碎銀兩，與真逕回揚州。以及丞相知真走去，亦不追究。
　　自妖媚去後，那朵牡丹花即枯死矣，金小姐朝夕思憶，染成病症，縱有良醫，不能調理。母憂問其病由，小姐乃道為牡丹之故。母與丞相說知，丞相道：「此花惟揚州有。」即差家人帶金寶往揚州，不拘官宦民家，不惜重價買得回家。家人領命逕到揚州，遍訪此樣牡丹花，惟東門劉秀才家植有數叢。及家人到劉秀才家下，值真外出，只見簾子下立著一個女子，問道：「是誰？」金家家人疑道：「好似我家小姐聲音。」近前認之，果是小姐。恰遇劉真回來，家人亦認得是劉秀才，各癡呆半晌，莫知所為。真問家人來因，家人告以小姐思牡丹得病，特來此買之。真笑道：「小姐隨我來此將近半年，哪裡又有一個小姐？」
　　家人難明，連夜回轉東京報知丞相。丞相不信，差公吏來揚州接回小姐。小姐竟不推辭，與劉真隨家人等轉回東京，入府見丞相。丞相看是小姐，驚疑未定，及其母出來道：「小姐在房中尚未起來，因何又有在此？」丞相問劉真緣故，劉真不隱，一一告知昔日在東軒相會之因由。丞相道：「你必被妖所惑。」
　　即乘轎入開封見包公說知其事。包公差張龍拘到二小姐並劉真，於廳下細視之，果無二樣。乃命取軒轅所鑄照魔鏡定其真偽，及左右將鏡懸於堂上，頃刻間妖魚吐開黑氣，昏了天日，只聽得一聲響，黑氣四散，看時，堂下二小姐皆不見了。丞相與包公皆愕然，滿堂人無不失色。包公道：「丞相暫退，容遲幾日，定有下落。」丞相稱謝而去。包公著劉真在外伺候，將榜文張掛：有知妖精、小姐下落者，給錢五千貫賞之。次日清早，往城隍廟中將牒章焚訖。城隍即遣陰兵遍處搜查是何妖怪。頃刻陰兵來報：碧油潭千年金鯉魚作怪。城隍具紮通知五湖四海龍君，務要捉拿妖魚解報。龍君得知此事，亦遣水族神兵，沿江湖捕捉妖魚。水族神兵俱皆殺敗，如之奈何。龍君奏於上帝，上帝遣天兵捉之，那妖越遍八荒，如何拿得？怎奈包大尹日夕於城隍司裡追迫，城隍只得再通知龍君，龍君閉住四角海門搜捉，妖魚被趕得緊急，走入南海。
　　時都下有一鄭某，平素好善，家中掛一張淡墨素妝的觀世音像，日日敬奉無厭。忽夜夢一素妝婦人向他道：「你明日來河岸邊，引我見包大尹，穩取一場富貴。」鄭某醒來，次早到河邊看，果見一中年婦人，手執竹籃，內放小小金色鯉魚，立在楊柳樹下，等著鄭某來到，便說：「昨日，碧油潭金鯉魚為四海龍君追逼無路，奔入南海，藏入瓊蕊蓮花下，今被我哄入籃中罩定走不得。前日包大尹有榜文，給賞知得妖魚下落之人，可引我去。看他判出此條公案，給得賞錢來，一應贈爾。」鄭某大悅，忙引婦人列府衙門，正值包公與金丞相在廳上議論此事。公吏報入，包公喚進問其來由，鄭某將婦人所言告知。包公道：「是此怪矣。」即令當堂放下魚籃，遂問之。那妖為佛力所伏，在籃裡一一供出迷人情由，攝去小姐現在碧油潭山側巖穴中。包公欲將此妖魚取出烹之。婦人道：「此千年靈氣所成，縱烹之亦不能死，老婦帶去自有發落。」包公然之。命庫吏賞錢五千貫與婦人去。婦人出門首將賞錢付與鄭某道：「報你奉我二年之誠心，須將此事傳於世上。」言訖不見。鄭某方悟是家中所奉觀音大士。將錢回家，請精工繪水墨觀音之像，手提竹籃，京都人效之，皆相傳繪，此即今所謂魚籃觀音是也。
　　比及包公差人去巖穴中尋取得金小姐到衙，已死去了，只心頭略有微溫，令醫診視，皆言將有緣生人氣引之可蘇。包公猛省，謂丞相道：「小姐莫非與劉秀才有緣？老夫今日當作冰人，成就此段姻事。」乃喚過劉真以氣去呵小姐。小姐果然蘇來，左右見者皆道事非偶然。包公亦歡悅，命人送二人入丞相府中。是夕，劉真與小姐成親。次年，真登第，在京不上數年，官至中書，生二子俱出仕。
