
【紅衲襖】〔淨上〕頭戴着鐵兜鍪猩網紅。身披着金鎖鎧須彌重。不怕你密森森鎗和戟。不怕你亂紛紛刀與弓。我自有拔山力蓋世勇。笑談間指揮他陣壘空。〔笑介〕可笑那韓信誇能也。他把趙魏燕齊欲併攻。
【前腔】斬天關不愁他勢逞雄。撼地軸怎當我心無恐。不怕他銅牆高數仞。也不怕他鐵城關圍幾重。俺這裏人如虎馬如龍。倒輪鎗撞穿他心與胸。呀。可笑那韓信誇能也。他把趙魏燕齊欲併攻。
【節節高】〔合〕一軍振武威。早興師。漢兵卽日臨齊地。伊無理肆妄爲。相輕覷。胸中好運安邦計。從伊盡把城池棄。〔合〕奏凱歌囘。事須期。管敎韓信生擒至。
【前腔】威名四海知。敢相欺利兵堅甲強弓矢。行師至灘水偎。相圍住。須臾殺卻前軍退。舉燕擊趙成兒戲。〔合前〕
【尾聲】行兵發馬休遲滯。耳聽轅門奏捷書。奮武揚驍救勉齊。
