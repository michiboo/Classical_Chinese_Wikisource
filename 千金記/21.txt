
【勝葫蘆】〔外上〕奉命監曹施法令。權在手任吾行。但願赤心報國干戈定。惟願山河一統漢家興。
【園林好】特承奉吾王旨命。十三人通該死刑。聞有淮陰韓信。獨留汝審其情。獨留汝審其情。
【前腔】〔生〕吿公相嚴威暫停。聽韓信一言訴明。〔外〕訴甚麼。〔生〕自嘆家貧無倚。投漢國遠從軍。投漢國遠從軍。
【前腔】〔生〕感蕭相軍師薦陞。〔外〕薦陞你做什麼官。〔生〕掌連廒倉糧數存。〔外〕掌管幾時了。〔生〕纔管得三朝職事。〔外〕原來只管得三朝。這也不爲久矣。〔生〕誰料被楚軍焚。誰料被楚軍焚。
【前腔】〔外〕聽斯言於情可矜。這倉糧非親手經。我曉得了呵。多應是他人連累。我若把他去了呵。通問死可傷情。通問死可傷情。
【催拍】〔外〕向只道虛傳有名。今一見令人可矜。擡起頭來。看你相貌崢嶸。相貌崢嶸。面如冠玉。美似陳平。我覩此英雄。豈忍施行。〔合〕脫得去感謝神明。從月下便登程。
【前腔】〔生〕自拚取霎時命傾。轉凶曜重逢喜星。苦珠淚盈。苦珠淚盈。運蹇時乖。落塹投坑。誰料今朝。死裏逃生。〔合前〕
【前腔】〔衆〕這武士低頭可聽吾公相恩德匪輕。倘日後身榮。日後身榮。記取今朝。好事天成。幾付霜刀。喪你殘生。〔合前〕
【前腔】〔生〕謝公相當權主盟。千斤罪一時洗淸。〔外〕你不要謝。你快去罷了。〔生〕就此潛行。宿水餐風。帶月披星。若不逃囘。恐履霜堅冰。
〔外弔場末上〕留人留人。朝廷有旨。蕭丞相奏過漢王。獨留韓信。〔外〕曉得了。有勞。〔末〕將軍不下馬。各自奔前程。〔下外〕早是我不曾斬他。倘斬了他。怎生是好。左右。快去追韓信來。〔丑叫介〕韓信韓信。〔生上外〕韓信。蕭丞相奏過有旨。獨留你一人。〔生〕多謝老丞相。〔外〕快去謝恩。〔並下〕
