
【窣地錦】〔淨丑上〕淮陰年少總馴良。尀耐韓生忒性剛。今朝必定到街坊。要使傍人笑一場。要使傍人笑一場。
【前腔】〔生上〕當今誰肯濟饑貧。一飯難忘漂母恩。封侯拜將志能伸。不負從前看顧人。不負從前看顧人。
【剔銀燈】〔生〕你爲人全沒些見識。〔淨丑〕你的見識在那裏。〔生〕沒來由難敎咱刺你。我一身自有屠龍計。〔淨丑〕屠龍計。屠龍計。快在我跨下鑽過去。〔生〕肯輕生與你無徒爭死。
【前腔】〔淨〕你平生誇能武藝。到如今敢和咱相比。〔生〕我自去了。〔淨丑〕你那裏去。你貪生怕死成何濟。休想我今番饒你。
【前腔】〔生〕嘆時乖敎我呑聲忍氣。〔淨丑〕怯中情笑伊家村鄙。〔生〕你無端恥辱絕仁義。〔淨丑〕我欺你存甚麼仁義。強誇能難爭豪氣。你把頭低但說着跨的。枉惹得傍人笑你。〔奪劍介〕
【尾聲】〔生〕無端惡氣塡胸臆。〔淨丑〕你賣弄甚麼英雄武力。卻不道雙拳四手難敵。
〔生弔場〕罷罷。正是命蹇受人欺。時衰鬼弄人。我韓生今日到被那兩個惡少年辱了一場。我豈不能殺他。只恐自傷其身。古人云。千金之軀。不可死於盜賊之手。只得忍耐囘去罷。

【錦纏道】〔生〕把英雄都付與淮河水流。髮豎睜雙眸。禍來時敎人平白無由。我自志排雲氣沖鬥牛。難道與煞無徒惡少成仇。今日且含羞。我胸中自有森羅甲冑。從龍奮九州。管敎他在車前伏首。記男兒談笑覓封侯
