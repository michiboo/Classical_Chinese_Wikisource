
【虞美人】〔占上〕一身曾沐君恩寵。暖帳親承奉。香雲如鬢擁。曉妝尤倦。珮環聲細。絳裙風動。
【前腔】蓋世英雄。始信短如春夢。
【泣顏囘】霸業已成灰。論英雄蓋世無敵。時遭折挫。到今枉自遲疑。思之就裏。夫人。誰知有今日。嘆當初早不用鴻門計。把孤身冒鏑當鋒。時不利豈知今日。
【靑天歌】〔生衆〕金鼓要分明。金鼓要分明。人望旌旗。馬聽鑼聲。把都每。把都每。勢擺個合羅陣。
【前腔】〔生〕一鼓便興師。一鼓便興師。二鼓往前征。鼓擂三通。砲發連聲。把都每。把都每。勢擺個黃龍陣。
【前腔】頭戴茜紅纓。頭戴茜紅纓。挽上長弓。箭射流星。把都每。把都每。勢擺個分衝陣。
【前腔】〔生衆〕前隊兩邊分。前隊兩邊分。中隊盤桓。後隊絕奔。把都每。把都每。勢擺個長蛇陣。
【泣顏囘】腰間仗劍吐虹霓。空自有拔山之力。罷罷。只是我該如此了。夫人。過江東來時節。四十五萬人馬。如今只剩得這些了。天亡吾楚。看看食盡兵疲。聞歌四起。漢軍圍衝散了三千隊。夫人呵。〔合〕我和伊。難忍分離。禁不住兩行情淚。
【前腔】〔占〕嫁雞怎不逐雞飛。敎妾身如何存濟。心灰腸斷。雲山翠壓愁眉。喧天鼓鼙。漢軍圍四下裏重重至。〔合前末上報介〕
【賺】垓下重圍。帳裏將軍知也未。〔淨〕你爲何的。〔末〕看四下裏騰騰橫殺氣。〔淨〕英雄志。當初指望造鴻基。如今一旦成虛費。〔淨〕美人。我死也罷。只是捨不得你。你到那裏去。〔貼〕吿大王知道。忠臣不事二君。烈女不更二夫。大王倘有不幸。奴家豈肯存着異心。〔淨〕罷罷。你去好生伏事漢王罷。我與你別了。再不得相會了。〔貼〕大王。你不須疑。賜與我三尺靑鋒先刎死。〔淨〕虞美人。果是這般貞烈呵。我就把靑鋒付與伊。〔占〕大王。和你分別去。除非夢裏重相會。放心前去。〔占自刎介〕粉憔玉碎。
【撲燈蛾】〔淨〕可憐一婦人。可憐一婦人。激烈男兒志。甘自把身軀須臾喪吾龍泉也。魂飛魄散。好敎我一身無計。到如今怎生區處。只恐漢兵又來至。
【前腔】〔末〕大王休遲滯。頃刻漢兵至。及早須宜迴避也。〔淨〕將伊首級。且將來馬上懸之。願生死同歸一處。管敎伊名登靑史。留取個好名兒。
【尾聲】仰天大哭長吁氣。囘望山河黑霧迷。不料虞姬先刎死。
