
【楚歌引】〔末上〕楚漢兩爭鋒。未決雌與雄。略施求歸策。吹散楚營戎。
【倘秀才】〔末衆〕起飈颯秋風漸爽。從到此十餘年。把家鄕撇漾。離了爹娘誰奉養。雁魚音信杳。妻子哭斷了肝腸。痛征人未返。
【滾繡毬】〔末〕爲軍難。實可傷。爲軍難。實可傷。吹得吡唎聲嘹喨。楚之曲。楚之詞。吹斷了胡腔。嘆人生在天地間。七尺軀從那裏長。何故把爹娘疎曠。怎不把父母思量。歸兮歸兮宜及早。吾嘆光陰不久長。問君家何日裏得還鄕。
