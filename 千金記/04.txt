
【鳳凰閣】〔外扮項樑上〕曾爲楚將。避仇來吳下隱藏。虎狼秦卒戰塵揚。四海戈干擾攘。俺不免成羣聚黨。〔淨扮項羽上〕
【前腔】過人才量。拔山力兀誰比方。強兵百萬我能降。且把盔甲披妝。精神抖搜。佇看那煙塵掃蕩。
【駐馬聽】〔外〕楚業中興。發號行師衆可聽。兄子。你令八千子弟。遠渡江東。兵勢加增。非徒掠地與攻城。暴秦苛虐吾當整。〔合〕下慰民情。那時管取功多得勝。
【前腔】〔淨〕智勇多能。學劍學書俱未成。待學萬人之敵。耿耿長軀。重目瞳形。量過賁育掌中擎。力如烏獲能扛鼎。〔合前〕
【前腔】〔衆〕吶喊齊聲。擊破秦師再舉兵。入境秋毫無犯。弔民伐罪。敵破縱橫斯張弓矢鼓笳鳴。戚揚干羽軍營整。〔合前〕
【前腔】砲發雷轟。唬得征人膽喪魂。且把堅兵列後。軍卒中停。馬隊前行。管敎秦卒不留星。爭誇楚國將軍令。〔合前〕
