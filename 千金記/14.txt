
【風入松】〔淨〕咸陽宮闕已成灰。霸業功高趁我爲。衣錦欲東歸。這英雄蓋世無對。
【前腔】〔生上〕枉有奇才未用。含章且聽班隨。
【駐馬聽】〔淨〕累勝秦朝。叔父當時志已驕。置酒終朝高立。軍士惶惶。百姓嗷嗷。君能苦諫似毛焦。如今果敗功非小。我授汝郞曹權爲執戟。資次封號。
【前腔】〔生〕武信功高。聚會難禁志氣驕。其時臣欲獻謀策不用呵。忽被秦兵狂暴。一戰而亡。秦沒蓬蒿。空追枉悔似徒勞。將來兵計尤疑料。屠戮英豪。殺人不武。寬仁爲妙。
【西地錦】何幸常沾恩惠。鸞鳳偶配山雞。每日親陪筵宴。通宵得侍房幃。
【香柳娘】捧金杯在手。捧金杯在手。向前爲壽。一傾須飮三百斗。要追歡遣愁。要追歡遣愁。取次奏箜篌。慇懃捲紅袖。〔合〕暫卸甲解胄。暫卸甲解胄。秉燭夜遊。絕勝淸晝。
【前腔】〔淨〕正交歡未休。正交歡未休。〔旦〕大王。紫雲碧玉獻酒。〔淨〕紫雲。碧玉。〔旦〕是。大王。〔淨〕美人。你看紅裙進酒。聽鷓鴣纔唱眉先皺。〔怒介〕美人。豈區區楚囚。〔旦〕你非是楚囚。〔淨〕美人。你看我偸眼覷吳鉤。料他人喪吾手。
【前腔】〔淨〕把花枝當酒籌。把花枝當酒籌。香沾羅袖。〔淨〕着紫雲碧玉舞一囘。
【前腔】〔淨〕把夜宴且收把夜宴且收。來朝進酒。〔內打鼓介〕聽譙樓幾點傳更漏。〔旦〕大王。新旋來的酒。再吃一杯。〔淨〕美人。新旋來的。我喫不得了。〔旦〕大王。再請一杯。〔淨〕美人。不要喫罷。愛淸宵景幽。愛淸宵景幽。〔旦〕大王。再請一杯。〔淨〕美人。你看。〔看杯介〕碧月照金甌。銀河燦珠斗。〔合前〕且開懷飮酒。且開懷飮酒歡娛良久。不覺玉山頽後。
【漿水令】〔衆〕恁金烏崑崙倦飛。喜銀蟾海嶠漸離。輕敲檀板翠眉低。酒翻玉液。錦袖淋漓。軍中宴又眞奇異。熊羆擺列風雲隊。相隨從。相隨從紛紛似蟻。轅門外。轅門外畫鼓轟雷。
【尾聲】催歸一派笙歌沸。勝似洞天福地。來朝再舉筵席。〔淨醉介旦占扶下〕
