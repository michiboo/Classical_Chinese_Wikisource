
【滿庭芳】〔末上〕黃石奇謀。赤松高致。始終慣在心胸。君仇未報。借漢易爲功。
【前腔】〔外上〕且喜明良際遇。還誇文武攸同。天機動。佇看狼煙掃盡。表我志英雄。
【菊花新】〔生上〕金裘駿馬趁英豪。顯我平生志氣高。身不離弓刀。早把君恩酬報。
【畫眉序】文武兩相依。歃血爲盟有天知。爲春王正脈未絕如絲。願三傑心志和同。一統山河完聚。〔合〕大家戮力勤王事。功成在汗簡標題。
【滴溜子】〔丑〕軍情事。軍情事。特來報知。東南上。東南上。震擁鼓鼙。〔生外末〕旗上寫什麼字號。〔丑〕遠望成安君三字。〔生〕成安君乃是趙國了。〔丑〕先鋒下戰書侵吾地。〔合〕請大將疾忙臨陣指揮。
【前腔】〔生末外〕干戈動。干戈動。四方鬭起。征戰事。征戰事。出乎不已。上賴吾王洪福。下承閫帥成事有濟。〔合前〕
【前腔】〔淨上報事〕白旗報。白旗報。元帥聽啓。〔生〕報甚事。〔淨〕齊國的。舉兵無禮〔生〕齊國乃小小之邦。怕他怎麼。〔淨〕近日連衡楚將。〔生〕原來合着楚兵。未知何人爲將。〔淨〕龍沮逞武威刻戰期。
【前腔】〔生〕軍師的。軍師的。不須致疑。相國的。相國的。何必恐慮。待吾略施謀計。管敎趙與齊盡掃除。〔合前〕
【尾聲】如雷戰鼓驚天地。鼎沸山河能料理。擬望成功奏凱囘。
