
【金瓏𤧚】〔占上〕西風凋萬葉。長空北雁南來。天氣肅。送寒威。〔旦上〕良人千里外。征衣須是奴裁。難記取稱身懷。
【淘金令】〔旦〕分開布褶。惹起心間事。對寒燈半滅。金翦提將起。欲稱他身兒。〔占〕孩兒。知你丈夫身子長短寬窄麼。〔旦〕又自思之。恐怕今非昔比。瘦減腰圍。〔占〕兒照日前規矩裁便是了。〔旦〕他穿的反成寬樣的。〔占〕這裏翦去些。〔旦〕母親。順意裁成衣。順意裁成衣。〔占〕你用心做。不要討丈夫說。〔旦〕恁伊行說是非。我這幾年不曾做與丈夫。肥瘦寬窄卻如何憑準呵。忍致奴身凍死無辭。盡將來與郞身上披。〔占〕孩兒。待我合線與你做。〔旦〕把絲線一手穿針可較遲。且謾將裁布帛縷絲。寸尺盡由奴手指。我那丈夫呵。你若見衣時。我誠心可鑒知。萬苦千悲。淚點偸垂。丈夫呵。你看時節休認作油葷膩。奴家做衣。更深漸覺睏倦。不免同母親歇息一囘。醒來再做未遲。針指倦無奈睡魔難遣。
【金門厚】〔占醒介〕忽聽得鄰雞聲聲喚。起將針線撚。
【香柳娘】苦千針萬縷。苦千針萬縷。是奴親製。剜開牆壁皆偸去。恨賊人太毒。恨賊人太毒。九月送寒衣。敎奴怎區處。嘆兒夫命蹇。嘆兒夫命蹇。不得受寒衣凍死在邊地。
【前腔】〔占〕苦家貧女兒。苦家貧女兒。全沒生意。辛勤紡績供甘旨。做征衣遠寄。做征衣遠寄。彼此兩維持。誰知又遭悔。想何年甚時。想何年甚時。否極泰囘夫榮妻貴。
