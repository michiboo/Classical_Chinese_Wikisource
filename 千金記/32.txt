
【僥僥令】〔生上〕臨淄今已定。重舉擊齊兵。乘勝長驅如破竹。笑殺那龍沮枉進征。
【前腔】〔丑衆上〕同臨灘水。漢楚兩交兵。但願援救齊師功多勝。擒取那元兇繫馬歸。
【耍孩兒】領軍兵。領軍兵。疾速忙前進。敎他每聞風怕影。手執鎗劍。如龍沮敢來對陣。活捉與生擒。得勝時奏凱囘程。
【前腔】〔丑衆上〕軍中命。軍中命。疾速就登程。旗鼓分揚全憑號令。戰退可囘軍。凱歌得勝。〔合〕切莫留停。且把先鋒齊整。
【哭岐婆】狂言休逞。前來決勝。猥將龍沮敢降吾令。刀鎗亂斬血脂腥。倉忙一戰已功成。
【前腔】〔丑淨末〕兼呑衆倂。軍無寧靜。韓信枉自誇功奔兢。劍鋒閃爍電光明。須臾殺退漢家兵。
【四邊靜】堪嗟項羽眞無策。令伊救齊國。指望請功勞。如今有何益。〔合〕救人未得。身先死厄。斬首掛營門。誰敎與吾敵。
【前腔】〔丑〕將軍妙計人莫測。龍沮眼不識。操斧弄班門遭刑淚空滴。〔合〕仰望寬恤。乞饒死厄。俱已願投降。從今併一國。
【前腔】〔末外〕笑伊筋骨無多力。輕身犯鋒鏑。何必自誇能。運軍盡渰沒。
【朝元歌】〔生衆〕王師旣興。一舉連功勝。齊師旣殞。頓掃烽煙靜。此日休兵。凱歌相應奉着吾王勑命。我獨戰征。干戈擾攘今暫停。笳鼓振天鳴。旌旗耀日明。〔合〕花如錦城。觸目處倍增豪興。倍增豪興。
【前腔】〔生淨外合〕父老車前引領。軍兵遠送迎。田不變農耕。居民除夜驚。市無人止行。體道躬行。弔伐虐政。看呻吟。轉謳歌歡笑聲。西討又東征。趙平齊又平。
