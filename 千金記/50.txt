
【破陣子】〔旦上〕鬢影朝鬆鴉翅。鏡中餐飽菱花。蕙帳孤眠。蘭房獨守。悔不當初休嫁。
【遶地遊】〔生上〕榮歸故里。猶記包羞臉覷窮簷這般狼狽。〔旦見介合〕別離久矣。再相逢如同夜寐。不由人不垂珠淚。
【小桃紅】一從別後楚國投軍。他授我郞官職。楚非我君。仗劍漢中興。感得蕭相國呵。薦我掌連廒被楚軍焚。幾死猶得命也。遂封我爲王齊楚印。〔合〕今已山河定。還思舊情。富貴囘來覓細君。
【前腔】〔占〕幾年音信隔絕無聞。賢壻。你家中呵。虧殺妻勤緊。家筵尙存。我幾欲返家門。苦守孩兒爲你妻孤另也。從此一家蒙福慶。〔合前〕
【前腔】〔旦〕從君別後獨守蓬門。深賴我母氏。晨昏意勤。只因柴米欠缺。遇節因此將布去賣。鬻布往前村。遇強人盡被他奪去也。以後做些征衣。要送來呵。又被穿窬盜賊偸侵。
【縷縷金】〔末上〕擎丹詔。下皇州。功成當食祿。聖恩優。來到淮陰郡。不𥡴時候。顯男兒志氣果封侯。人生怎能勾。
【大環着】〔旦占〕感吾皇恩重。感吾皇恩重。特與褒封。多慚草茅沾恩寵看門閭此日光彩濃。金泥啣丹鳳。玉音宣就。把田齊故步酬我功。分符刻印鎭邊疆。勳階名位隆。〔合〕怎知韋布。今朝顯達。功名唾手人欽仰。誅秦滅項。封功誰能踵。竹帛垂名湧。
【前腔】〔生〕想當年似夢。想當年似夢。困守貧窮。釣淮陰水濱學太公。恨悠悠處世塵埃中。心存孫吳勇。王孫忍饑。報千金飯蒙漂母送。少年跨下受寃來。到今情可容。〔合前〕
【越恁好】百萬貔貅衆。百萬貔貅衆。定天山早掛弓。把勳業一時名勒鼎鍾。築壇拜將之功。〔合〕桓文冠冕懷慚竦。恩光赫奕鄕邦動。偏增重。
【前腔】王齊來朝貢。王齊來朝貢。力薦吾蕭相公。夜追亡想得當萬里折衝。食祿千鍾。〔合前〕
【尾聲】如今獨把兵權總。就國安民允受封。惟願山河磐石鞏。
