
【胡搗練】〔旦上〕一從那日鏡鸞分。杳無音信。邊塞良人。只道功名唾手。誰知身喪暗消魂。
【綿搭絮】兒夫魂魄來享吾誠。丈夫。你去從軍。我歷盡淒涼甘受貧。怕萱親知我勞辛。勤供旨背地慇懃。丈夫。指望你衣錦榮歸。誰料人來報信音。
【憶多嬌】知此信。終日悶。賢壻。英才大略誰可並。孩兒。你且休悲將衣裝整。取骸骨囘程取骸骨囘程。全你夫婦節行。
【滿江紅】〔小生上〕衣錦還鄕。把家筵再整。
【五更轉】我妹丈。眞僥倖。臨危得再生人之壽夭天之定。若無滕公救呵。轉日囘天。霎時非命。若不是蕭何薦呵。怎能勾身榮貴。專軍令。如今喜佩黃金印。卽日囘鄕。把家筵重整。
【前腔】〔旦〕自那日聞凶信。傷心欲自經。惟思骸骨怎得歸鄕井。誰想災危。番成僥倖。去時兒女悲。歸來笳鼓鳴。好似霍去病。感滕公救死。救死恩難冺。富貴窮通。皆由天命。
