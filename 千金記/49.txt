
【金錢花】〔丑上〕靑天白日難分。難分。終朝兩目昏昏。昏昏。摸壁走。枉爲人。打死我。沒雙睛。
【臨江仙】〔生上〕微時獨釣空城下。渾沒個故人憐我。一飯何曾忘漂母。千金來報。寸腸懸掛。
【香柳娘】〔生〕昔城南釣魚。昔城南釣魚。不勝感戴。當初患難蒙看待。把千金報母。把千金報母。與受兩應該。況兼母年邁。且收留送老。且收留送老。愼勿苦推留。與後人爲戒。
【前腔】〔淨〕謝賢達慷慨。謝賢達慷慨。把千金相貸。妾身死也難酬恩債。看王孫貌相。看王孫貌相。終有時來。一飯敢相待。果今朝貴顯。果今朝貴顯。重賜許多財。敎妾怎留在。
【前腔】〔丑〕恨當初幼年。恨當初幼年。胡言莫怨。只因韓老爹在先時呵。衣衫藍縷精神倦。有眼不識泰山。有眼不識泰山。天瞎我雙眸。如今摸壁走。這榮歸故里。這榮歸故里。煌煌錦衣。令人驚駭。
