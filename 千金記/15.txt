
【出隊子】〔張良上〕秦亡鹿放。秦亡鹿放。楚漢爭鋒誰敢當。關中先破我能強。尀耐他人不肯降。使盡心機。惱我寸腸。
【前腔】〔淨上〕英雄楚將。英雄楚將。子弟八千遠渡江。沛公不念破咸陽。他把府庫金珠都隱藏。我卻爲晉楚。不較短長。
【雙鸂𪄠】吿大王須聽講。〔淨〕講什麼。宴鴻門感激難忘。沛公量不勝盃酌。不能謙讓。使張良和樊噲到轅門傳上。願大王赦罪。未可聽誑。
【前腔】〔淨〕聽伊說心中悒怏。料當今惟孤南向。不應自破關來。怎把秦纓爲相。〔末〕大王休聽細人之言。〔淨〕我怎聽細人之言。都是你沛公的。左司馬曹無傷來流謗。因此怒發。心起無狀。
【前腔】〔末丑〕吿大王再聽講。寶藏中豈乏微芒。儘恭敬必須虛幣。先將達上。〔淨怒介〕我那在乎此物。〔末丑〕轉雷霆添喜色把雙環留放。免沛公待命。心相懸望。
【點絳脣】〔外〕奮武鷹揚。老當益壯。指揮間開拓邊疆。圖甚麼封侯賞。
【滾繡毬】〔外〕俺本待要斬三關定四方。掃秦灰興楚王。則這五年間枉費了我精神莽撞。〔淨〕那見費了你精神莽撞。〔外〕怎麼不費了我的精神。覷着那沛公的將勇兵強。他破關時勝山東氣宇昂昂。我想着他志寬洪不在那彈丸之上。〔淨〕你怎見得。〔外〕他爲甚麼不貪財不戀着紅妝。這的是能強能弱他到做了千年計。〔淨怒介外〕我覷看你有勇無謀不細商。〔淨〕這都是荒唐之言。〔外〕尙兀自說我荒唐。
【滾煞尾】〔外〕我范增呵。猛拚一死在溝渠喪。只落得百事無成兩鬢霜。立見英雄起漢邦。衆叛親離誰敢當。不笑秦亡笑楚亡。三傑謀臣似虎狼。食盡兵疲類犬羊。禍到臨頭燒好香。大廈傾來誰主張。你把蓋世英雄都淪喪。那時節瓦解冰消方悔想。
