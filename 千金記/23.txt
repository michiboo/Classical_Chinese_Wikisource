
【步步嬌】〔丑上〕兵甲經年多征戰。田野都荒遍。那堪離亂年。子哭兒啼怎生消遣。捱不過這饑寒。無端歹意在心中轉。
【月上海棠】他丈夫往年千里從軍去。打聽他明日要寄征衣。他常日裏辛苦功夫。積趲下布帛綿絮。謾商量語。待等更深時分。盜取何如。
【前腔】〔淨〕半夜裏輕身跳過東牆去。罄把他布帛綿絮偸取。枉敎他受盡嗟吁。須勝我別無活計。〔合前〕
