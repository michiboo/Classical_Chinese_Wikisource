
【滿庭芳】〔旦上〕貧守蝸居。春光易去。小窗繚亂花飛。傷心觸目。冷地淚偸垂。
【黃鶯兒】紅紫鬭芳菲。奈風塵六合迷。夫妻貧乏誰來濟。韶光迅。心情豈宜。春愁盡付東流水。〔合〕好孤悽。親操井臼。終日苦支持。
【卜算子】〔小生上〕風煙四起。虎鬭龍爭之日。野花不種年年有。煩惱無根日日生。自家韓信小舅是也。我大哥高起被點從軍去了。我姐夫韓信。卻也要去投軍。母親放姐姐不下。特買小舟相訪。呀。這裏是姐夫門首了。不免逕入。姐姐拜揖。〔旦〕兄弟萬福。兄弟你那裏來。〔小生〕姐姐。在家裏來。〔旦〕母親一向好麼。〔小生〕母親也在此。〔旦〕呀。母親在此。快去請上來。〔母〕骨肉難離。不免買舟訪取。
【皂羅袍】聽取一言規勸。論窮通貴賤。所事由天。雖然眼下受迍邅。男兒果遂平生願。〔合〕天須留意。人難久淹。劍須藏匣。珠沈在淵。時來一旦花開遍。
【前腔】〔旦〕感得萱親言善。奈終身貧苦。衣食全慳。〔小舅〕姐姐怎生把姐夫這等埋怨。〔旦〕非將夫壻枉埋怨。貧居恐受人輕賤。〔合前生上〕
【前腔】聞岳母遠勞垂念。急趨囘迎接。步履危顚。〔旦〕官人。你囘來了。〔生〕娘子。聞岳母在此。〔旦〕母親在此。〔生〕岳母拜揖。〔岳母〕賢壻。你囘來了。〔生〕是。二舅也在此。二舅拜揖。失迎了。〔小生〕姐夫拜揖。〔生〕尊舅免禮。冗貧故失覩尊顏。今朝喜得重相見。〔生旦合〕憐枝惜樹。寒舍半間。可容留戀。草蔬共餐。親情肯厭家貧賤。
【前腔】我家兄只爲干戈撩亂。奈家兄被點。遠戍去征邊。至親不會動經年。懸懸母子心相戀。
