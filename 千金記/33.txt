
【桃源憶故人】〔旦占上〕天涯遊子關山阻。遼海音書難渡。何日歸來美滿。洗卻我胸中苦。〔旦〕淸門冷落誰相顧。獨自支持門戶。
【二犯傍妝臺】自從夫壻往長安。敎我紅淚重曡幾曾乾。釵橫鬢亂無心整。形容瘦損鏡鴛。看花負約誰爲侶。翫月登樓愁倚欄。〔合〕曉窗寂靜。夜衾枕單。終朝腸斷望雲山。
【前腔】〔占〕你把芳容收整淚痕班。愁眉分翠放心寬。關河間阻鱗鴻杳。終有日錦衣還。功名自古由天。到今日方知離別難。
【醉羅歌】早寄早寄音書便。添取添取萬千歡。封妻蔭子做高官。那時方把門楣換。〔合〕五花頭踏。貂裘駿鞍。金花鸞誥。霞帔鳳冠。前遮後擁人爭羨。侯門顯。相府潭。那時不比舊時看。
【前腔】〔旦〕未得未得人歸便。空自空自意留連。千金一紙忽相傳。那時方遂平生願。〔合前〕
【水底魚兒】〔丑上〕歷盡艱難。千山與萬山。今朝纔到。纔到韓家報凶難。
【鎖南枝】〔旦倒哭介〕兒夫去百事艱。淒涼門戶愁無限。丈夫呵。只道你衣錦還。誰知反遭難。囘首子嗣單。奴不做尼姑。難逃死患。
【香柳娘】〔旦〕痛兒夫死難。痛兒夫死難。魂飛魄散。蒼天不及英靈怨。這骸骨在棺。這骸骨在棺。暴露有誰葬。終須作泥爛。〔合〕這寃戮可歎。這寃戮可歎。饑寒塞邊。誰鋪羹飯。
【前腔】〔占〕我哀哉壻寃。我哀哉壻寃。身心搖戰。賢壻。你英才大略人欽羨。要封侯做官。要封侯做官。終日把書看。養成這災患。〔合前〕
【前腔】〔丑〕聽傷悲可憐。聽傷悲可憐。恩情已斷。人生壽夭天之限。勸不須淚漣。勸不須淚漣。收拾往西川。棧道路多難。要夫妻義全。要夫妻義全。把屍骸保完。好做來生姻眷。
