
【楚歌引】〔末〕俺只見四野蒼蒼。俺只見四野蒼蒼。又只見銀河朗朗。當此景敎人眞可傷。當此景使人淒慘仰望。征人淚兩行。這等受恓惶。算來何不早還鄕。算來何不早還鄕。一聲淸半天星月朗。一聲悲孤雁飛過瀟湘。一聲咽猿鶴寒霜。使離人怏怏。寸寸斷肝腸。
【醉太平】〔衆〕聽楚歌敎人可傷。思親淚汪汪。品梅花鐵笛弄斷人腸。俺爹娘在那廂。家中妻子懸懸望。俺這裏要歸歸不得。空思想。罷罷。列位長官。我和伊把鐵衣卸卻早還鄕。走。早離了戰場。
