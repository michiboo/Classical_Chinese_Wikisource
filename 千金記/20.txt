
【臨江仙】〔小生上〕異鄕正好同歡悅。誰料今朝磨滅。
【前腔】〔生綁上〕禍到頭來。皆是命中該載。〔丑〕韓老爹來了。〔小生〕他今在那裏。〔丑〕在前面。〔小生見生介〕大舅我指望封侯入漢關。〔小生〕諸臣諫說恨漫漫。
【憶多嬌】〔小生〕妹夫呵。心慘切。腸似割。親情骨肉今永訣。妹夫呵。你妻少家貧情難說。〔合〕義斷恩絕。義斷恩絕。從此韓門祀滅。
【前腔】〔生〕我心性烈。謀計拙。大舅。我今日與你分手之際呵。何由再見親骨血大舅。你若囘去呵。望保我孤妻冰霜節。〔合前〕
【鬭黑麻】〔小生〕苦最苦天涯生離死別。你身罹天網須臾命決。妹夫。我差人去你家報此信便了。馳訃報與令妻說。收拾你屍骸。早歸葬穴。〔合〕黃河水竭。太山皆崩裂。大海爲枯。大海爲枯。老天雨血。
【前腔】〔生〕大舅。我只道英雄定成霸業。誰想飛天羽垂翅折。大舅。你可念我骨肉之情呵。將骸骨可收曡。相送還鄕。我在九泉感激。
