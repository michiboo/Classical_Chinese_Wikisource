
【水底魚】〔淨末上〕戰攻必取。臨終困此途。天將亡我。無門可尋路。無門可尋路。
【前腔】〔末〕霸業空圖。江東亦可都。不須前去。烏江有船渡。烏江有船渡。
【玉胞肚】〔淨〕我奇才大用。苦天亡今朝計窮。〔外末〕江東父老相待。請過去罷。〔淨〕總江東父老相憐。有何顏見他承奉。八千子弟今日可有一個隨我。八千子弟盡成空。幾多霸業如春夢。聽說罷心懷氣衝。
【前腔】〔外末〕大王自重。這江東猶堪建功。況居民雞犬相聞。養鋒芒待時而動。〔合前〕
【前腔】〔淨〕聞之心痛。我何顏重興霸功。嘆英雄瓦解難扶。到頭來自慚何用。〔合前〕
【尾聲】從來寡不能敵衆。萬顆驪珠淚泣紅。罷罷。恨不得圖王正考終。
【水底魚】閃爍旌旗。半空雲影飛。鳴金報革。干羽文武威。干羽文武威。
【前腔】三分割二。霸王可就圖。共成帝業。西楚一統歸。西楚一統歸。
【水仙子】五年間圖霸使機謀。〔外〕他有蓋世英雄。〔生〕你有蓋世英雄一旦休。〔外〕他有拔山之力。〔生〕拔山威勢無成就。到烏江已盡頭。〔外〕他還有幾樁兒。〔生〕這幾樁兒那裏去搜求。〔外〕他的烏騅馬不知他那裏去了。〔生〕烏騅馬穩載魂車走。〔外〕他還有金鎧。〔生〕金鎖鎧飄流怎地有。〔外〕他的虞美人不知怎麼了。〔生〕我到忘其所以。項羽。你虞夫人在何處。何處去風流。
