
【金錢花】〔丑上〕昨蒙內旨傳頒。傳頒。管差軍士築壇。築壇。勑封官誥錦闌珊。黃金印繫腰間。人人要做高官。人人要做高官。
【神仗兒】〔衆上〕兵機將權。兵機將權。必須訓練。誰能擅專。都尉堪充武選。爲向轅門奏臣推薦。蒙聖勑就封賢。蒙聖勑就封賢。
【大叨令】〔生受衣拜介〕寶殿祥雲。紫氣朦朦。龍德宮。聖明君。氤氳霧靄。桂柏兼靑松。龍樓鳳閣。雕梁花棟。此是蓬萊洞。
【園林好】〔外〕老夫呵。向轅門吾曾諫王。封大將伊誰敢當。獨舉將軍才量。眞國士果無雙。拜大將正相當。
【前腔】〔生〕悲歌起人都道亡。我亦欲懷歸故鄕。深感追留過奬。爲大將恐難當。爲大將恐難當。
【賞宮花】〔外〕吾王用人。大將軍封汝身。閫外須專征伐。任施行。勇後終當扶我漢。威儀端可鑒王情。
【前腔】〔生〕下情戰兢。愧何能受寵榮。朽質難堪重任。恐辜恩。犬馬慚無酬聖德。鳳麟當以助王興。
【大環着】〔衆〕擺鸞旌擁道。擺鸞旌擁道。鼉鼓轟敲。馬隊紛紜。步卒喧噪。驃騎軍營四遶。送出轅門爭看。紫泥封五花官誥。齊喝彩攔街歡笑。似萬丈龍門高跳。〔合〕聲名好。爵位高。看破敵功成。羽書飛報。
【前腔】覷兜鍪晃耀。覷兜鍪晃耀。錦毳征袍。虎節千旌。高牙葺毒。倒把金戈挽掉。遙望威風凜凜。正是當權奇賽飄搖。禦戎寇何須增竈。〔合前〕
【合喬松】把秦灰靜掃。將勇兵驍。平齊定魏收楚趙。燕境風迷振枯槁。方顯謀猷妙。功勳立早。衣緋羅紫綬官品要。山河可保。看靑史丹書姓字標。〔外〕仰瞻天表。沈煙頓消。馳車驟馬終寧遶。爭誇大將英豪。金鼓聞闐鬧。凱奏昇平調。
【越恁好】吾王登大寶。吾王登大寶。臣子佐唐堯。文功武烈。誇伊呂。滅尤巢。除兇雪恥。啣環結草。黃金在腰。鋒芒白刃吾當道。安危各秉松筠操。
【尾聲】築壇拜將從來少。跨海擎天思報。赤膽忠心助漢朝。
〔外〕衆將官。新拜的大將卽時就有軍令。各要小心。〔衆應介外〕我且問頭一名那一員大將。〔衆〕沒爲。〔外〕第二名。〔衆〕樊噲。〔外〕衆將官。該守轅門的在這裏守。不該守的送我囘去。〔衆應外下生上〕
【北中呂粉蝶兒】手摘星辰。憑着我手摘星辰。腳平踏禹門潮信。吐虹霓千丈絲綸。整乾坤。淸四海。怎肯敎魚龍一混。得志也羽扇綸巾。再不去踐長途客身難進。
【十二月】〔生〕想伊尹曾耕鋤困有莘。姜太公他守定絲綸。傅說在巖牆板築。孔子在陳蔡居貧。你笑我做元戎的是庶人。你是個低頭喫肉大將軍。只好殺狗處持着刀刃。
【山花子】〔生〕築壇拜將君王命。亮諸侯敢違吾令。笑西楚尅日定。秦燕齊趙魏遭迍。令衆將軍必須用心。明修棧道須早行。陳倉暗渡須用心。指日鞭敲。奏凱囘程。
