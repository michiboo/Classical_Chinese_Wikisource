
【天下樂】〔生上〕功名未遂令人笑。思量起暗裏魂消。辛勤苦盡枉徒勞。終須埋沒荒郊草。
【金索掛梧桐】風塵古道昏。星月空臨照。跋踄崎嶇。舉足多顚倒。我韓信越行不上了。嘆今生命薄。命薄何年好。一事無成。兩鬢空垂老。向前途盼望函關到。
【隨事興】〔外扮蕭何上〕朝罷已囘來。衣惹天香在。
【雙勝子】〔丑提燈籠外上〕急追去。急追去。跨馬揚鞭裊。月色朦朧。程途分曉。〔衆〕稟老爹。那韓信不是強盜。又不是賊。他是個好人。追他怎麼。〔外〕你都不曉得。此人卻有大將之才。追取此人囘。山河可保。爲國求賢。苦誰知道。〔衆下〕
【雙調新水令】〔生上〕恨天涯流落客孤寒。嘆英雄誰似俺。半生虛幻。坐下馬空踏遍山色雄。背上劍光射的鬥牛寒。恨塞滿天地之間。雲遮斷玉砌雕欄。按不住浩然氣沖霄漢。
【駐馬聽】囘首靑山。拍拍離愁滿戰鞍。舉頭新雁。呀呀哀怨半天寒。俺指望龍投大海駕天關。誰承望君騎勒馬連雲棧。覷功名如等閒。堪恨無端四海蒼生眼。〔下〕
【雙勝子】〔外上〕再追去。再追去。不顧程途杳。〔衆〕老爹。諸將亡者多少不追。怎麼獨追韓信。〔外〕你聽我道來。諸將易得。韓信難討。可作大將軍。鎭國奇寶。世上無雙。人間絕少。〔下〕
【川撥棹】〔生上〕幹功名千難萬難。求榮顯兩次三番。想前日離了項羽。今日別了炎漢。不覺的皓首蒼顏。對着這月朗囘頭把劍彈。百忙裏搵不住英雄淚眼。〔內作鑼鼓生驚介〕
【雙勝子】鎭聞得。鎭聞得。鑼鼓喧天鬧。可是軍中。追吾囉唣。何處可潛蹤。身埋芳草。〔衆上〕趕得心忙。剛剛湊巧。
【雁兒落】〔生〕老丞相你將咱不住趕。掩韓信則索把程途盼。〔外〕韓先生。請下馬。與你說話。〔生〕老丞相噤聲。〔外〕韓先生。怎麼教我噤聲。〔生〕爲甚麼恰相逢便噤聲。非是俺不言語將輕慢。
【得勝令】我則怕叉手吿人難。因此上懶下寶雕鞍。〔外〕我奉漢天子的命來請你。〔生〕你說着那漢天子猶心困。〔外〕先生若如此說。你又有投楚之意。〔生〕量着那楚重瞳怎掛眼。乘駿馬雕鞍。向落日斜陽岸。伴簑笠綸竿。我只待釣西風渭水寒。釣西風渭水寒。
【掛玉鉤】〔生〕我怎肯一事無成兩鬢斑。〔外〕先生。你與我說。〔生〕旣然你不用俺英雄漢。〔外〕先生爲什麼不別而行。連夜而走。〔生〕因此上鐵甲將軍夜渡關。老丞相。你莫是爲馬來將人盼。〔外〕馬値得多少。老夫自來。〔生〕你旣不爲馬來有甚別公幹。〔外〕先生。老夫特來請你轉騎。要扶助漢王保江山。〔生〕你着俺扶助江山。保奏得俺掛印登壇。保奏得掛印登壇。
【七兄弟】〔生〕半夜裏恰囘還。抵多少夕陽歸去晚。澗水潺潺。環珮珊珊。冷淸淸夜靜水寒。這的是漁翁江上晚。
【收江南】腳踏着跳板。手執着竹竿。不住的把船灣。又只見沙鷗驚起蘆花岸。見忒楞楞飛過了蓼花灘。似禹門浪激桃花泛。
【梅花酒】雖然是暮景殘。雖然是暮景殘。〔外〕先生。好夜景。〔生〕恰夜靜更闌。對綠水靑山。正天淡雲閒。明滴溜銀蟾。出海山。光燦爛玉兔照天關。呀。撐開船。掛起帆。撐開船。掛起帆。俺紅塵中受塗炭。恁綠波中覓衣飯。俺乘駿馬去登山。恁駕孤舟怯風寒。俺錦征袍怯衣單。恁綠蓑衣不能乾。俺空熬得兩鬢斑。一恁把守定水潺潺。俺不能勾紫羅襴。恁空執定釣魚竿。俺都不到這其間。呀。這是煙波名利大家難。〔上介〕抵多少五更朝外馬嘶寒。對着一天星斗跨征鞍。非是我倦談。這的是算來名利不如閒。〔外〕先生。請乘騎了。〔生〕俺想這男兒受苦遭磨障。恰便似蛟龍未濟逢乾旱。塵蒙了戰策兵書。消磨了杖劍瑤環。暢道周帳秦營功太晚。似這般涉水登山。休休。可着我便空長嘆。〔外〕先生請了。〔生〕謝丞相執手相看。我此一去。你看我赤心報國。闢土開疆。若不用我時。待釣一綸香餌。明月淸風。笑你個能舉薦的蕭何。你便可再休來趕。
【奈子花】〔外〕先生。劉沛公附耳低言。指日間拜將築壇。方歸私室。正欲接談。我老夫囘捨去問書童。請韓老爹出來。我要與他說話。書僮囘我韓老爹騎了白馬去了。敎我尋不見如冰投炭。想道罷了罷了。韓先生一去。我漢天下已定失矣。老夫朝衣也不卸。急跨雕鞍也。電奔星馳。月下追趕囘還。
【前腔】〔生〕感丞相吹噓微賤。料韓信福薄緣慳。三朝典客。便遭刑憲。〔外〕先生此一囘去。就要築壇拜將了。當不得興劉之念。我老夫決無虛話。〔生〕老丞相言之當也。倘時來運至。一朝榮顯。
