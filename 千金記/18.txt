
【菊花新】〔小生上〕奉令統領精兵騎。整頓山河之志。
【金錢花】忽聞上命差行。差行。火烔火箭隨身。隨身。倉廒糧米變成塵。火把上。焰騰騰。〔合〕天燥烈。火雲奔。
【豹子令】〔小生〕火手前來聽號令。聽號令。莫將鼓打與𨰃鳴。與𨰃鳴。砲發一聲齊放火。違吾號令定施行。〔合〕用謀心。連廒倉燒盡不留星。軍無糧草怎興兵。
【前腔】〔衆〕非是咱們膽氣增。膽氣增。殺人放火我頭名。我頭名。火把上頭生烈焰。連廒下面起烏雲。連廒下面起烏雲。〔合前〕
【前腔】〔小生〕楚漢爭鋒不得寧。不得寧。鴻溝畫界各相呑。各相呑。一日無糧盡散矣。軍遭饑餓骨伶仃。軍遭饑餓骨伶仃。〔合前〕
【前腔】〔衆〕各帶乾糧馬上呑。馬上呑。刀鎗弓矢緊隨身。緊隨身。若遇漢兵來廝殺。只匡兩腳急逃奔。只匡兩腳急逃奔。〔合前〕
【前腔】〔衆〕自小生來體健輕。體健輕。翻身狠鬭似猴猻。似猴猻。若遇漢軍來趕捉。須臾跳出此關門。須臾跳出此關門。〔合前〕
