
【水底魚】〔丑分付介衆〕暗裏藏機。豈無勝趙時。諸軍埋伏。佯輸便易旗。佯輸便易旗。
【前腔】〔趙王衆上〕尀耐韓生。前來激我每。吾今一戰殺。敎他不見形。
【前腔】〔衆〕趙國無仁。如何亂起兵。燕齊都敗。那怕小邦君。〔趙衆〕雲漠漠。雨紛紛。井陘險。絕糧軍。
【前腔】疾走啣枚。刀鎗要整齊。交鋒戰鬭。得勝便囘旗。
【前腔】〔韓上衆〕吶喊齊聲。三軍各用心。指揮聽令。奮勇那顧身。奮勇那顧身。
【排歌】〔衆〕背水爲營。藏兵易旗。陳餘趙歇成誅。燕齊不戰望風靡。楚漢先期載櫬輿。兜鍪晃金鼓齊鳴。三軍齊唱凱歌囘。班師日。奏捷時。麒麟閣上姓名題。
