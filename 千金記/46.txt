
【霜天曉角】〔末上〕雖見得高陞。每日沈吟三省。聽君令擔驚負說不如早辦歸程。
【石榴花】狐亡兔死走狗固當烹。良弓藏高鳥散林中。如今天下盡安寧。多應是破楚亡秦。思之暗驚。太平只許將軍定。又何須戀寵貪榮。只宜退步囘程。
【前腔】今人見景便生情。誰不愛貴和榮。當初一個布衣人到如今功就名成。加封匪輕。我如今撇下留侯印。辭卻那鳳閣龍城。歸山去養殘生。
【剔銀燈】不思念開山股肱。逐一個尋他疾病。丁公尙且無蹤影。僅存的除非是僥倖。休官惟有小生。林下何曾見一人。
【前腔】怎知我逍遙性情。只因我心靈如鏡。疾忙討個安閒靜。赤松子同游詠。山中誰調水兵。沒個閒愁與閒悶。
【麻婆子】聽言聽言出家好。出家的沒苦辛。聽言聽言求閒好。求閒的免慮縈。出家求閒總亡情。囘頭認覷假和眞。假和眞。都不用將心改坦平。
【尾聲】予今學道歸山穩。不貪名利度餘生。避禍尋閒免戰兢。
