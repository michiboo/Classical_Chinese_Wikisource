
【望遠行】〔生扮韓信上〕故鄕千里。不見玉人憔悴。從戍多時。取一將嗟吁難遂。
【祝英臺】秉淸鋒揮白刃。思要做英雄。〔末〕旣要做英雄。何不擇主。〔生〕失偶斷鴻。亡隊窮猴。何暇選擇涯洞。〔末〕項王門下。豈無一人薦舉。〔生〕匆匆。我愴忙混入班行。卻有誰人來取重。〔末〕足下受誰執事。〔生〕到如今尙授執㦸之俸。〔末〕從容。看你藝精通。言慷慨。眞是舊國棟。〔生〕不敢。〔末〕那更體貌倍常。威武過人。卻與衆雷同。驍勇。笑他們狡兔奸狐。怎的大才堪用。〔生〕謝軍師多把佳言稱頌。
【前腔】〔末〕我非頌。可憐你抱負經綸。何處仗精忠。〔生〕我韓信若得見用之時。報國盡忠。赤膽無私。將欲顯立奇功。〔末〕韓兄。你志量雖高。只怕你命運未到。遭逢。項主的狡猾猜疑。恐把你前程來送。早脫計終身休受牢籠。
【前腔】〔生〕吾儂。聽這般藥石之言。銘刻在心胸。問義定還爲。見善須還。我自用心倍奉。〔末〕韓兄。未知你衷曲何如。恐怕你然輕諾重。〔生〕我韓信一言旣出。駟馬難追。〔末〕果如是早向轅門與吾儕相共。
