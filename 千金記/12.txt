
【卜算子】〔淨上〕銳氣逐雲龍。文彩跨呈鳳。八千子弟起江東。天下聲名重。
【前腔】赫赫氣如虹。不忝爲梁棟。沛公氣象欲成龍。我朝夕心憂恐。
【泣顏囘】〔淨〕他纔得定關中。更輕狂有意求封。那無知豎子。激得我怒氣塡胸。你總使有功。也不應把俺來愚弄。這廝如再無理。待咱每略用機關。管敎他空使英雄。
【前腔】〔外〕他昔日在山東。但貪財好色無窮。他一入關時。秋毫無犯。把故態一掃而空。〔淨〕怎見得他。〔外〕我聞他自入關中。財物無所取。婦女無所幸。其志不小。我將言吿公。休管他做蛇莫弄。他只待雲雨風雷。一朝變化成龍。
