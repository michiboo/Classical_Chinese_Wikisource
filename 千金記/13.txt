
【點絳脣】暴秦苛法。吾當除卻。與諸侯曾約。先入關兵權天下。〔末扮張良上〕
【前腔】鴻門會宴計定下。吾主須當防備他。
【點絳脣】〔淨上〕計割鴻溝。鴻門設宴。亡秦鹿早已吾收。大業歸吾手。
【前腔】漢楚爲仇。吾分設着鴻門酒。用俺機謀。定把乾坤扭。
【錦堂犯畫眉序】〔淨〕設宴割鴻溝。各守邊疆免爲仇。〔衆〕初進酒。笑亡秦失鹿。是吾先收。〔衆〕二進酒。蓋世勇力拔山丘。圖霸業易如唾手。〔衆〕三進酒。〔合〕離鄕久。富貴若不歸田畝。如着錦衣黑夜遊。
【前腔】〔沛〕蒙宥。恩德難酬。鴻溝已割。諸侯共約無謬。不食盟言。方顯得大王仁厚。〔外〕大王。取大觥來。奉二主公三大觥。大王陪七小杯。湊成十數。〔淨〕亞夫。你絮颳了這半日。那句話兒已曉。陳平取觥。奉敬沛弟三觥。〔沛〕小弟不能飮。〔淨〕說那裏話。今日你不曾用酒。你用三觥。〔外〕二主公能飮的。〔末〕二主公量窄。飮不得大觥。〔淨〕張良說那裏話。沛弟是用得酒的。〔末〕張良啓大王。大王乃滄海之量。二主公乃溝渠之量。還是大王飮大觥。〔淨〕也罷。沛弟三小杯。我就喫三大觥。〔外〕大王。二主公能飮的。〔淨怒介〕老亞夫。你的酒量也不能飮。我喫何礙。怎麼苦苦強他。拿來我喫。沛弟三小杯。〔沛〕愧不才量不加勝。〔淨〕請酒。〔沛〕又不敢謙讓辭酒。從今後。二國休爭鬭。免使黎民作寇讎。
【僥僥令】〔衆〕太阿初出匣。光射鬥牛寒。殺氣騰騰鋒芒吼。唬得沛公的不自由。〔淨醉睡介〕
【前腔】玉山頽倒後。吿免出郊遊。這囘得脫金蟬殼。方顯得漢張良神計謀。〔良沛同下陳平弔場〕
【尾聲】拆破玉龍飛鳳友。劈開金鎖蛟龍走。空設計謀事不偶。
