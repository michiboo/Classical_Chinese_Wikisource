太乙三山木郎祈雨神呪
乾晶瑤輝玉池東
盟威聖者命青童。
擲火萬里坎震宮，
雨騎迅發來太濛。
木郎太乙三山雄，
霹靂破石泉源通。
坤震巽土皓靈翁，
猛馬四張欻火衝。
流精𩰩光奔祝融，
巨神太華登雲中。
黑旛皂纛揚虛空，
掩𦡫蒸雨屯雲濃。
閼伯撼動崑崙峯，
幽靈翻海玄溟動。
馮夷鼓舞長呼風，
蓬萊弱水興都功。
龍鸞捷疾先禦兇，
朱髮巨翅雙目彤。
雷電吐毒驅五龍，
四溟靉靆羅陰容。
一聲四海改昏濛，
雨陣所至川洪流。
金光流精斬螮蝀，
洞陽幽靈召靈霳。
玉雷皓師庭崆峒，
靈皇泰華掃妖爞。
羣梁玄黃號前鋒，
祠前恣蜃威天公。
欻火律令翻穹窿，
鞭擊妖魅驅虵蟲。
勾婁吉利炎赫蹤，
登僧澤順悉聽從。
織女四歌心公忠，
輔我救旱助勲隆。
赤雞紫鳶飛無窮，
攝雴縛祟送北酆。
敕紫虛元君降攝急急如火鈴大帥律令
