〈 《衍極》五卷僅錄一卷。〉 《衍極》五卷，據明刻本選入。其書自蒼頡迄元代，凡古人篆籀以至書法之變，皆在所論。凡五篇，篇各一卷。一至樸，略敘書學原始及能書人名；二書要，敘各種書體及辯碑帖之真偽，推本六書，崇尚篆隸，三造書，論書法之邪正，兼及字學諸書並古碑之美惡；四古學，論題署銘石，及批評晉唐以來諸家優劣；五天五，論執筆法及諸碑帖全書。五篇俱取篇首二字為篇名，全書敘次既無系統，遣辭又務簡古，賴有劉有定註疏，尚可循文得義。劉註逐條詮釋，幾所徵引，足稱賅洽。實為讀《衍極》者所不可廢。
謂「極為中之至」何也？言至中，則可以為極。天有天之極，屋有屋之極，皆批其至中而言之。若夫學者之用中，則當知不偏不倚，無過不及之義，子曰「中庸之為德也，其至矣乎？民鮮久矣。」《衍極》之為書，亦以其鮮久而作也。嗚呼！書道其至矣乎！君子無所不用其極，況書道乎！
若夫執筆之妙，書道之玄，則鐘。王不能變乎蔡邕，蔡邕不能變乎古。今古雖殊。其理則一，故鐘、王雖變新奇，而不失隸古意。瘐、謝、蕭、阮、守法而法存；歐、虞、褚、薛、竊法而法分。降而為黃、米諸公之放蕩。持法外之意，周、吳輩則漫法矣。下而至於即之之徒，怪誕百出，書懷極矣。夫書，心畫也，有諸中必形諸外。甚矣，學之不明也久矣！人心之所養者不厚，其發於外者從可知也。是以立言之電，不能無偷孱民之嘆。然中間賴有作者，如張、顏、李、蔡數公，憤然獨悟，一洗敝習，翰回古意，而繼書之脈。
噫，余獨未見新巧而古抽也！傳不雲乎？釋儀的妄發者，雖中亦不為巧矣，夫質而不文，行而不遠。周鼎著，俾銜其指，經示大巧之不可為也，極而已矣！夫字有九德，九德則法。法始乎寵羲，成乎軒、頡、盛乎三代，革乎秦、漢、極乎晉、唐、萬世相因。體有損益，而九德莫之有損益也。

至樸篇
至樸散而八卦興，八卦興而書契肇，書契肇而篆籀直滋。
（河出圖，洛出書，聖人則之，以畫八卦，而書之文已具。上古結繩而治，後世易之以書契，而書之用遂行。《周官》保氏教國子以六書，而書之法始備。古文、籀、篆變而至於隸、草，書之體滋廣矣。）
飛天、八會已前，不可得而詳也。
（書之本始，有三元八會、群方飛天之書，又有八龍雲篆、明光之章。逮三皇之世，演八會之文為龍風之章雲之跡以為順形，書勢分破二道，壞真從易，配別本支，為六十四種之書，事不經見，悉從刪略。）
皇頡以降凡五變矣。
（謂古文、籀、篆、隸、草。按秦滅古文，書有八體一曰大篆，二曰小篆，三曰刻符，四曰蟲書，五曰摹印，六曰署書，七曰殳書，八曰隸書。王莽使甄酆校文字部，改定古文，復有六書：一曰古文，孔氏壁中書也；二曰奇字，即古文而異者；三日篆書，秦篆也；四曰佐書，即隸書也；五曰繆篆，所以摹印也；六曰鳥書，所以書幡信也。《唐六典》校書郎、正字，掌讎校典籍，刊正文字，其體有五：一曰古文，廢而不用；二曰大篆；三曰小篆；四曰蟲書，即鳥書，以刻印、璽、幡、碣；五曰隸書，謂典籍、表奏及公私文疏所用。宋鄭昂論文字之大變有八：一曰古文，二曰大篆，三曰小篆，四曰隸書，五曰八分，六曰行書，七曰飛白，八曰草書，其餘諸體，以類相從，為得之。然以八分、行書、飛白各自為變，蓋不知文字之大變也。）
其人亡，其書存，古今一致，作者十有三人焉。
（謂倉頡、夏禹、史籀、孔子、程邈、蔡邕、張芝、鐘繇、王羲之、李陽冰、張旭、顏真卿、蔡襄也。李斯以得罪名教，故黜之。烏乎！自書契以來，傳記所載，能書名不少，而《衍極》之所取者止此，不有卓識，其能然乎！）
予生千載之下，每覽昔人殘碑斷碣，未嘗不為歔欷而三歎也。在昔結繩之政始分，龍穗之章中輟。
（太暤之時，龍馬負圖出於榮河，帝則之，畫八卦，以龍紀官，乃命飛龍朱襄氏造六書，於是始有龍書。左氏曰：
「太暤氏以龍紀，故為龍師而龍名」是也。神農氏始為耒耜，教民稼穡，感上黨牛頭山生嘉禾，一本八穗，帝異之，作穗書。）
於是倉史氏出，仰觀俯察，以造六書，通天地之幽秘，為百王之憲章，非天下之至精，其孰能與於此？
（倉史，黃帝之史，倉頡也，亦曰皇頡姓候剛氏。首四目，通於神明，仰觀奎星屈曲之象，俯察龜文鳥跡之奇，博採眾美，與沮誦廣伏羲之文，造六書，是為古文。其冢在馮翊衙利陽亭南道傍，學書者祭之不絕。北海亦有倉頡藏書檯，人得其書，莫之能識，秦李斯識其八字，曰「上天作命，皇辟疊王。」漢叔孫通識其十二字，今《法帖》中有二十八字雲。）
若稽古大禹，既平水土，鑄鼎象物，勒銘告成，而功被萬世。
（禹命九牧，貢金鑄九鼎，象神奸，使民知備，故有像鐘鼎形書，勒銘於天下名山大川。韓文公所謂《岣嶁山碑》,其一也。今廬山紫霄峰上有禹鑿石繫舟之所。摩崖為碑，皆科斗文字，隱隱可見。張懷瓘曰：「向在翰林，見古銅鐘二，高兩尺許，有古文二百餘字，紀夏禹功績，皆紫金鈿，似大篆，神采驚異。」又有《琱戈銘》六字，《鉤帶銘》三十三字，皆鈿紫金為文；讀之不能盡曉，薛尚功諸人皆以為夏禹時書。《法帖》亦有禹書十二字。）
三代之末，周籀蔚有奇秀，篆、隸攸祖。
（籀，周宣王柱下史也。損益古文，或同或異，加之銛利鉤殺，自然機發，為大篆十五篇。以其名顯，故謂之籀書；以其官名，故《漢書》謂之史書；以別小篆，故謂之大篆。甄酆六書，二曰奇字，即古文而異者，蓋籀書也。《法帖》中有其跡。）
孔子採摭舊作，緣飭篆文，天授其靈，創物垂則。
（《六經》之文遭秦焚滅，故世不可復見。魯恭王壞孔子舊宅，於壁中得《古文尚書》及《傳》、《論語》，《孝經》，皆科斗文字，蓋仲尼門人所錄。今孔子書傳於世者，《比幹盤銘》、《季劄墓碣》、《法帖》所載十二字。比幹墓在衛州汲縣。開元中遊武之奇耕地得銅盤，有文曰：「左林右泉，後岡前道，萬世之寧，茲焉是寶。」乃《比幹墓銘》也。《季劄碑》曰：『嗚呼！』有吳延陵季子之墓。」與古文異，而跡類大篆，在潤洲延陵鎮吳季子家廟。歷代綿遠，其文殘缺，人勞應命，石遂堙薶。開元中玄宗敕殷仲容摹拓其本，大曆十四年，潤洲刺史蕭定重刊於石。）
