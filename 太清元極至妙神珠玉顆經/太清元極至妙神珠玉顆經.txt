太清元極至妙神珠玉顆經
道言：八景飛揚，玄虛洞光，神珠玉顆，太陰太陽。《開天記》云：神珠者，太陽之精；玉顆者，月華之英。朝魂主降，暮魄主升。朝魂者，天之陽魂；暮魄者，地之陰魄。陰魄升時陽魂降，應飛光八境，發生四象，萬物兆萌，應節順時，動合變化，皆因天象，盡於無中變有，有內化無。太陽流珠，主人之陽也；太陰玄珠，主人之陰也。陰陽符合，坤和應用，然後白金施，紅雪配，精血住，真胎結，始孕男女。夫男子者，應天之尊炁；女子者，應地之卑炁。兒女符合而生，陰陽俯仰而降。始為一炁而化，五行而用，方得三田並位，五氣開圖，順四時而長四肢，定八方而隨八卦，陰陽府藏，皆象天地，豈不因氣候而生？豈不因造化而立？至於人之修養，亦依天地同徒，欲鍊大藥金丹，不離陰陽造化。須憑周天應用，甲子運移，爻象臧加，火符進退，陽生復內，陰發遘中。定否泰於寅申，進乾坤於巳亥，火加水減，陰卷陽舒，運九還合金木之爻，轉七返在水火之象，真炁一十六兩，布在三百八十四爻之中。大藥火候一斤，分於周易六十四卦之內，須得君臣定位，夫婦同和，主客尊卑，皆隨火候，尺寸與銖兩，皆同升斗，與爻辭不異。列天地五十五數，皆在鑪中；分晝夜一百刻中，盡在鼎內。水中白虎，感月魄而成形；火內青龍，含日光而應象。鍊藥須分四序，進火全在八門。三光氣會，煎熬百道紅漿，十二樓前，鍛鍊一池白雪。轉八瓊於脊勝之道，運一氣上泥丸之宮，玄珠落處，池中開一朵紫金蓮；聖石飛來，鼎內長萬道白玉笑。七星樓下，風雲發泄，往來五色壇心；水火交騰上下，朔旦迴旋，既未朝昏，進退屯蒙。陽奇乾位，進爻在三十六中；陰偶坤宮，立象在二十四內。方得木中火發，土內金生，烏龜噴刮地狂風，赤鳳吐燒天猛焰。金爺抱嬰兄入戶，黃婆引奼女臨門，周天分佈四時中，火候還元十二月，置壇在後。
春分日用震卦䷲八十一
仲春時在卯，進火發青陽，陽數終九九，三返用為良。
夏至日用離卦䷝七十二。
夏至時當午，南觀四六功，數分七十二，關節自然通。
秋分日用兌卦䷹九十九。
秋分居酉位，西向發神光，九十加九數，三返氣纔昌。
冬至日用坎卦䷜一百八。
冬至陽生子，行功坐北方，數成一百八，四九可能詳。
望王相地，隨時而坐。春分日卯時，面束，望太陽坐；夏至日午時，面南，望太陽坐；秋分日酉時，面西，望太陰坐。如不現，即存想如見真形。冬至日用坎卦，子時，面北，望太陰坐。如上法，握固存神，靜慮，叩齒三十六通，天鼓二十四下，晝望太陽，夜望太陰念呪。
太陽呪曰
太陽流精，來保吾身，吾胎已靈。同合其真。急急如律令。
太陰呪日
太陰匡精，為我胎靈，安其魄魂，永集至神。急急如律令。
每念呪一遍，取氣一口，隨吸入，便縮息閉氣定數，滿足一口氣，作三咽。念呪三遍，取氣三次，一如上法了，便父雙手，擦丹田熱，即止。為一用。
月者地魄，太陰水之精，在下為卑位，屬坤巽。冬王夏衰，晝短夜長，中隱陽精，內隱玉兔。兔者卯也，以應束方，草木能生，其火陰中有隱陽。內境曰下焦為地，五臟日腎，兩腎中曰丹田，前有巽海，即人之水府。其位雖陰，中含其陽。八卦曰坎，坎者陷也，受水之府，故江湖歸矣！世俗之徒，不知陰陽正位，只以北方為坎，南方為離，此理皆非。坎者，南方坤巽之位也。坎中奇陽者，即南方午之火也。離者，北方乾艮之位也。離中偶陰者，即北方亥子之水也。月者外陰而內陽，外小人而內君子，亦內如鉛錫中產白銀，砂石之中包赤金。金之與銀，俱是陰中有陽，謂之嬰兒。上與丹砂之中太陰姥女，合為夫婦，情類相戀，凝而成砂。坎為水海，隱龍之宮，亦喻帝王至尊，位處北闕，面南稱尊。月者地也，地無陽炁，萬物不生。稟天地而生萬物，向陽而長，此者天地常道矣！夫處世為人，先遵乎至道，後順乎天道。順天之道也，常存其身中元陽真一、太和純粹自然之炁，自致長生久視。故周天之用，列於三十日中，一十二月卦，計陰陽爻，合為七十二數，加五行為用，故成三百六十之數。陽進陰退，周而復始。
十一月地雷復卦
…………火十數，水二十數。
復卦初見一陽爻，坎男離女正當驕。滿堂金玉乾坤耀，透出霞光萬丈高。
十二月地澤臨卦。
…………火十一，水十九。
九二生玆見節侯，陽質漸漸轉相偷。此名大呂名臨卦，轉換身輕永不憂。
正月地天泰卦。
…………火十二，水十八。
地天泰卦三陽寧，三花既艷定長生。我今修得明珠寶，九重城裹有誰爭？
二月雷天大壯卦。
…………火十三，水十七。
神室安鑪大壯號，卯酉門中龍虎嘯。天地開閉審細分，還丹漸漸燒成寶。
三月澤天央卦。
…………火十四，水十六。
五九交交以盛陽，透出光輝見瑞祥。既然功至逍遙地，便見無為不死鄉。
四月六陽乾卦。
…………火十五，水十五。
退盡陰爻見六陽，天符到此火飛光。周天到日出東甲，金鼎丹砂藥自昌。
五月天風娠卦。
…………水十，火二十。
天風詬卦一陰生，鑪中白雪漸飛昇。瓊花初放中官產，天鼎流珠藥自增。
六月天山遁卦。
…………水十一，火十九。
二六循還藥可收，媳女因媒轉更修。宜下周天功力大，五行皆會在中洲。
七月天地否卦。
…………水十二，火十八。
三陽纔退覆三陰，鼎內丹砂雪色深。昇降符合天地否，九還燒就水中金。
八月風地觀卦。
…………水十三，火十七。
陽減陰加四六間，龍強虎踴過天關。九光霞散風雲會，一派銀波雪浪寒。
九月山地剝卦。
…………水十四，火十六。
陽爻一位敵陰符，剎盡輕清重濁居。從此斗杓方建戌，會觀天道入仙都。
十月六陰坤卦。
…………水十五，火十五。
坤象陰符第一篇，始知鉛汞作還丹。如鷄抱卯胎仙化，玉霄更骨出凡間。
行功訣曰
凡卦行金，以兩腎相交，先以左足壓右，卻以右壓左，緊叉手，兩手握於手心，無令轉動。逆日轉十二遭，順日轉十三遭，較輸三轉，運氣入腦。凡濟行水，以舌於牙齒外面著力緊轉，先以向左轉十二遭，次以向右轉十三遭。漱至甘甜，咽。凡卦行木，合口鼓順十二J鼓水滿口即咽。凡卦行火，閉氣數息，候氣急，即併三咽之。行久閉氣息，漸加數，即約百息，止。凡卦行土，先行火，次水，次木，次金，輸翰運至中院，定住，以左手按之九轉。每月月盡，日夜三更，先行了本月卦象，次更行前項逐月水火數。叩齒天鼓，握固存神，一如年用。
天地配象，乾坤建爻，爻象符合，水火進退。水加火減，陽卷陰舒，盡在六十四爻之內。以乾坤為鼎器，坎離為藥爐，屯蒙為始，既未為終。以晦朔為綱紀，胎息成火符，周天之數，一月為滿，如蟻循還，周而復始。《參同契》云：火記六百篇，所趣等不殊，文字鄭重出，俗人不熟思。修內丹者，先正其鑪，鑪為鼎之外垣，即人身體是也。中有長生藥者，即神炁精液。鑪分八門者，即眼耳口鼻也，為視聽吐納之關，是素籥開閉之門戶。運動各取其宜，常令固守，勿使形色滋味，八邪六賊傷於內真，然可行功矣！地鑪中造化，故列丹鑪下項。
一日水雷屯卦，腎傳肝。
二日水天需卦，腎傳大腸。
三日地水師卦，小腸傳腎。
四日風天小畜卦，膽傳大腸。
五日地天泰卦，小腸傳大腸。
六日天火同人卦，大腸傳心。
七日地山謙卦，小腸傳膀胱。
八日澤雷隨卦，肺傳肝。
九日地澤臨卦，小腸傳肺。
十日火雷噬嗑卦，心傳肝。
十一日山地剝卦，膀胱傳小腸。
十二日天雷元妄卦，大腸傳肝。
十三日山雷頤卦，膀胱傳肝。
十四日澤山咸卦，肺傳膀胱。
十五日天山遁卦，大腸傳膀胱。
十六日火地晉卦，心傳小腸。
十七日風火家人卦，膽傳心。
十八日水山賽卦，腎傳膀胱。
十九日山澤損卦，膀胱傳肺。
二十日澤天央卦，肺傳大腸。
二十一日澤地萃卦，肺傳小腸。
二十二日澤水困卦，肺傳腎。
二十三日澤火革卦，肺傳心。
二十四日震為雷卦，肝傳本臟。
二十五日風山漸卦，膽傳膀胱。
二十六日雷火豐卦，肝傳心。
二十七日巽為風卦，膽傳本府。
二十八日風水渙卦，膽傳腎。
二十九日風澤中孚卦，膽傳肺。
三十日水火既濟卦，腎傳心。
一日山水蒙卦，膀胱傳腎。
二日天水訟卦，大腸傳腎。
三日水地比卦，腎傳小腸。
四日天澤履卦，大腸傳肺。
五日天地否卦，大腸傳小腸。
六日火天大有卦，心傳大腸。
七日雷地豫卦，肝傳小腸。
八日山風蠱卦，膀胱傳膽。
九日風地觀卦，膽傳小腸。
十日山火賁卦，膀胱傳心。
十一日地雷復卦，小腸傳肝。
十二日山天大畜卦，膀胱傳大腸。
十三日雷山小過卦，肝傳膀胱。
十四日雷風常卦，肝傳膽。
十五日雷天大壯卦，肝傳大腸。
十六日地火明夷卦，小腸傳心。
十七日火澤睽卦，心傳肺。
十八日雷水解卦，肝傳腎。
十九日風雷益卦，膽傳肝。
二十日天風娠卦，大腸傳膽。
二十一日地風昇卦，小腸傳膽。
二十二日，水風井卦，腎傳膽。
二十三日火風鼎卦，心傳膽。
二十四日艮為山卦，膀胱傳本府。
二十五日雷澤歸妹卦，肝傳肺。
二十六日火山旅卦，心傳膀胱。
二十七日兌為澤卦，肺傳本臟。
二十八日水澤節卦，腎傳肺。
二十九日澤風大過卦，肺傳膽。
三十日火水未濟卦，心傳腎。
乾為金翁⚌坤為黃婆⚏
上鼎下鑪中數為用坎離為藥
離為奼女䷝坎為嬰兒䷜
行功訣曰
卦中五行數，依月用周天而行。如是小盡，二十九日卦了，兼三十日卦行，二十九夜卦兼三十日卦行。
乾坤坎離四卦，為之秦籥，二十四爻主二十四氣，應於節候之主。前六十卦主三百六十爻，故陽爻一百八十，陰爻一百八十，符合周天之數，共成三百八十四爻。一爻為一銖，二十四銖為一兩，三百八十四銖，共成周天一斤火候之數也。故內功一日，應其天運一年昇降，陰陽運行，四序十二時中。晝法春夏，夜法秋冬，晝夜始終，天地交泰。且以亥子丑時，應天之冬，陰昇於天心，陽降於水府，溫養於腎，變鍊於骨，亦如山石之類，暗受天地陰陽昇降之氣，化成金銀珍寶、丹砂銅鐵。故真人之身，金筋玉髓。寅卯辰時，應天之春，陰昇於天，陽降於華蓋，草木各受陽和之氣，生成花菜苗蔓。巳午未時，應天之夏，陰降水府，陽極火生，溫養於心，變鍊於血，，被真陽換化為白乳。申酉戌時，應天之秋，陽極而降天，陰復而昇地，溫養於肺，變換於皮膚，晝夜以應四時，陰陽鍊乎一體。從此超凡入聖，化俗成仙。皆因大藥金丹，水火一斤，陰陽二用。但於三十日大功之內，用水火一十六數，剛柔文武，進退陰陽，運用無差，成功畢矣！
立壇在後
一日進火一，用水十五。
二日進火二，用水十四。
三日進火三，用水十三。
四日進火四，用水十二。
五日進火五，用水十一。
六日進火六，用水十。
七日進火七，用水九。
八日進火八，用水八。
九日進火九，用水七。
十日進火十，用水六。
十一日進火十一，用水五。
十二日進火十二，用水四。
十三日進火十三，用水三。
十四日進火十四，用水二。
十五日進火十五，用水一。
十六日進水一，用火十五。
十七日進水二，用火十四。
十八日進水三，用火十三。
十九日進水四，用火十二。
二十日進水五，用火、十一。
二十一日進水六，用火十。
二十二日進水七，用火九。
二十三日進水八，用火八。
二十四日進水九，用火七。
二十五日進水十，用火六。
二十六日進水十一，用火五。
二十七日進水十二，用火四。
二十八日進水十三，用火三。
二十九日進水十四，用火二。
三十日進水十五，用火一。
已上是上三年水火之功，第四年換中三年火侯，故《混元經》云：若人修鍊，須行三十日大功。又《日月玄珠論》云：雲從龍，風從虎，日月之道為宗祖。又魏伯陽《參同契》云：月節有五六，經緯奉日使。又《金龍白虎經》云：一陰一陽為綱紀，進退皆在天符裹。《古文龍虎上經》云：坎戊月精，離巳日光。古聖皆合天符進退，火候加喊。
行功訣曰：前項水火法，一依前項水火行。
夫金艮為山石，故水生於山石之中，是陽中之陰；《內境》日：上焦為天，心為靈府，頭為艮山，口為洞谷，出水之源。水者，坎也，積陰之炁，外於上天，凌於華蓋，覆為雨露，浸潤心宮，既陽中陰也。八卦者，離外陽而內陰也，外君子內小人，亦如丹砂屬火，隱水銀，太陰姥女之魂，身服五彩之衣。離者，麗也，其精為日月，有五彩華麗輝煥，霞明之色。中有絳宮，上通於目，目為泥丸宮門。宮中有神，神之無質，天地之主，萬物之靈，號稱元始，德合無為。凡欲修命，先澄其神，神清正則萬邪不干，眾惡歸伏，皆由其心為萬法之根源，長生之大藥。心若不能自伏，內生姦火，亦如丹砂不死，見火能飛。故治心者，生命之主也。是故天有八極，地有八方，易有八卦，人生八脈，火行八門，水鍊八瓊，可以四時應象，八卦同圖，中合土功，方成進退。
（圖片）
行功口訣日：中宮土功，周流遍身，十五為用。水火功用依前法，元有其炁，始生萬象，八卦甲子，神機鬼藏，陰陽相勝之術，昭然進乎象矣！此乃真理也。
夫混沌開闢，上清下濁，陽炁降而左旋，陰炁騰而右轉，故以陽精結而為日，陰精結而為月，日主虧盈，月主弦望，皆在盈虧加臧之內。周天火候，大小相承，萬物負陰而抱陽，應時而生，順時而煞，得炁而成。且夫人為萬物之首，生如天地之用。天地先生二儀，以水為真一；人亦先生二儀，左右腎為樞機，亦名真一。玄者，水之源也，聖人云一水二火，此是陰中之陽也，故名為元。夫火生於木，能王其肝，即青龍陽魂也；水生於金，能王其肺，肺即白虎陰魄也。四象既全，其土無正形，分王四季。經雲一水二火，三木四金，五土。凡人修行，須當水中發火，左腎屬陽為日，右腎屬陰為月，故日月晝夜，無時而不運轉，方始萬物發生。人若修行，晝夜於十二時中，行日月之道，下手運時，功滿三千，炁行八脈，此是神仙下手處也。夫外運即內轉，外氣合而內氣交，左腎為青龍，真內火也，右腎為白虎，真內水也。若行百日，積精全神，須當行水火之功，左右皆一周天之數，龍虎二炁，上騰金闕玉戶方閉，謂重樓第三環，名日人迎穴，用雙手閉之，其炁下降，相接龍虎二炁，中宮自交，情和不醒。天地，此乃氣交而神不交也。若神全炁壯，交會不施，此乃形交而氣不交也。行功百日，試之必無漏洩，夜無惡夢，陰鬼不侵。更行周天大火功，九九加臧之數，蒸筋暴骨，鍊炁生神，人能行之，萬病不侵，千邪不入，可以延年益壽，羽化飛昇。
頌日
水內生元火，陽中長一陰，二關通內外，兩物轉浮沉。九還龍合虎，七返木交金，樞機日月道，此理最幽深。
又頌日
日月盈虧轉兩輪，二關炁足可生神，都來一對玄霜子，迷卻千千萬萬人。
經言：日月有數，大小有定，聖功生焉！神明出焉！天者，鼎也，華蓋下覆四方。天者，乾也，金也。《內境》日：肺宮上為華蓋，下覆諸藏，上通於鼻。鼻為天門，外降呼吸，運動榮衛，循環五藏。流注一身，動變浮沉，大小有定，亦如天運星斗，地轉江河，內與外同，人與天契。故天門連肺，出入清炁，
為鼎之蓋。地者，鼎之腹，變化萬物。地者，坤也。《內境》日：脾胃也，包羅水穀，上通於口，口為地戶，亦曰咽門。收納水穀，下伏胃院，受天門外降之炁，轉動消磨，造化水穀，分擘清濁。穀之清者，升於上焦心肺宮，清爭之界，化為神炁精液，長養身命。穀之濁者，下泄大小腸。故胃者，造化鼎也。口為地戶，鼻為天門，玄牝中央，名日人中，是三才天地人也。天門呼吸之氣，上符星辰行度；地戶流轉之水，內應血脈，所主榮衛，所用胎息，昇降之道，根蒂之源。故內腎為虛極，外腎同日月，內外相應，陰陽自交。天元用九之功，進退循環之理，以為修養之門也。經云：深根固蒂，長生久視之道。
一日進一九功，
二日進二九功，
三日進三九功，
四日進四九功，
五日進五九功，
六日進六九功，
七日進七九功，
八日進八九功，
九日進九九功。
已上每一用四十之數。
十日存上功四十中功四十下功四十，
十一日進九九功，
十二日進八九功，
十三日進七九功，
十四日進六九功，
十五日進五九功，
十六日進四九功，
十七日進三九功，
十八日進二九功，
十九日進一九功。
已上每一用四十之數。
二十日存上宮八十中宮八十下宮八十，
二十一日進一九功，
二十二日進二九功，
二十三日進三九功，
二十四日進四九功，
二十五日進五九功，
二十六日進六九功，
二十七日進七九功，
二十八日進八九功，
二十九日進九九功。
已上每用四十之數
三十日存上田百二十中田百二十下田百二十。
行功訣日一依月用行金法，下手功數，即依前項。上功想上腦，上宮想中院，上田想下丹田。
修鍊大丹，須在周天運動，甲子符同，五六相交，氣候應節。一年之數，四序循環，二十四氣遷移，七十二候更變，甲庚在戊癸之功，金木定寅申之位，方可鑪烹白雪，鼎養黃芽，丹金一變，黑白相符，上下關開，坎離合體，龍騰滅火，時通脊勝之門；虎引千波，每運泥丸之道。既得三田藥滿，果然六府神生。欲令神炁相交，須用混元之法
周天度二十四氣七十二候
春前一節三氣九候
立春正月節，一氣三用，一用三功。
雨水正月中，一氣三用，一用三功。
驚墊二月節，一氣三用，一用三功。
春後一節，三氣九候
春分二月中，一氣三用，一用三功。
清明三月節，一氣三用，一用三功。
穀雨三月中，一氣三用，一用三功。
夏前一節三氣九候
立夏四月節，一氣三用，一用三功。
小滿四月中，一氣三用，一用三功。
芒種五月節，一氣三用，一用三功。
夏後一節三氣九候
夏至五月中，一氣三用，一用三功。
小暑六月節，一氣三用，一用三功。
大暑六月中，一氣三用，一用三功。
秋前一節三氣九候
立秋七月節，一氣三用，一用三功。
處暑七月中，一氣三用，一用三功。
白露八月節，一氣三用，一用三功。
秋後一節三氣九候
秋分八月中，一氣三用，一用三功。
寒露九月節，一氣三用，一用三功。
霜降九月中，一氣三用，一用三功。
冬前一節三氣九候
立冬十月節，一氣三用，一用三功。
小雪十月中，一氣三用，一用三功。
大雪十一月節，一氣三用，一用三功。
冬後一節三氣九候
冬至十一月中一氣三用，一用三功。
小寒十二月節，一氣三用，一用三功。
大塞十二月中，一氣三用，一用三功。
行功訣日一氣三用者，每一氣十五日，每五日於六十時中，擇甲子庚申本命，各行一功。下手法一依月用法，行金法行九轉為一功。
天能長且久者，謂得正一真元之道，天地鑪鼎之中，陰陽交合於內，不失元炁，而得自然長久之道。稟天地而生成天地之精，為天地之子，受天地覆育，化成為人，內境亦有天地長久之道。夫正一者，即水之尊號也。夫天地之始者，真一也；五行之機者，真水也；萬物之母者，太玄也。若人修鍊，但妙用真水，運度周天。若行功到此，外即能生萬物，內即能生萬神，故云妙用數小功，大名日妙水。
天一甲，自十月一日至十一月六日，水行六口。
地二乙，自十一月七日至十二月十二日，水行五口。
天三丙，自十二月十三日至正月十八日，水行四口。
地四丁，自正月十九日至二月二十四日，水行三口。
天五戊，自二月二十五日至三月三十日，水行二口○
地六巳，自四月一日至五月六日，水行一口。
天七庚，自五月七日至六月十二日，水行二口。
地八辛，自六月十三日至七月十八日，水行三口。
天九壬，自七月十九日至八月二十四日，水行四口。
地十癸，自八月二十五日至九月三十日，水行五口。
日者天魂，太陽火之精，處上為尊，位居乾艮，夏王冬衰，夜短晝長，內藏陰氣，中隱金鸚。鸚者酉也，外應西方，金石能生其水，乾數小功大名，日妙火。
一日火行八，
二日火行九，
三日火行十，
四日火行十一，
五日火行十二，
六日火行十三，
七日火行十四，
八日火行十五，
九日火行十六，
十日火行十七，
十一日火行十八，
十二日火行十九，
十三日火行二十，
十四日火行二十一，
十五日火行二十一，
十六日火行二十，
十七日火行十九，
十八日火行十八，
十九日火行十七，
二十日火行十六，
二十一日火行十五，
二十二日火行十四，
二十三日火行十三，
二十四日火行十二，
二十五日火行十一，
二十六日火行十，
二十七日火行九，
二十八日火行八，
二十九日火行七，
三十日火行六。
行功訣曰一依月用內行法
天地昇降，陰陽交會，八卦運動，火候進退，一氣三才，慮用九還七返，成功皆因混元之法。鍊氣生神，皆在周天之數，合銖兩為六十四分，以應六十四卦。
六銖者，六爻也。一
日陽六銖，陰銖六。
二日陽銖六，陰銖六。
三日陽銖六，陰銖六。
四日陽銖六，陰銖六。
五日陽銖六，陰銖六。
六日陽銖六，陰銖六。
七日陽銖六，陰銖六。
八日陽九銖，陰九銖。
九日陽銖六，陰銖六。
十日陽銖六，陰銖六。
十一日陽銖六，陰銖六。
十二日陽銖六，陰銖六。
十三日陽銖六，陰銖六。
十四日陽銖六，陰銖六。
十五日陽銖九，陰銖九。
十六日陰六銖，陽六銖。
十七日陰銖六，陽銖六。
十八日陰銖六，陽銖六。
十九日陰銖六，陽銖六。
二十日陰銖六，陽銖六。
二十一日陰銖六，陽銖六。
二十二日陰銖六，陽銖六。
二十三日陰九銖，陽九銖。
二十四日陰銖六，陽銖六。
二十五日陰銖六，陽銖六。
二十六日陰銖六，陽銖六。
二十七日陰銖六，陽銖六。
二十八日陰銖六，陽銖六。
二十九日陰銖六，陽銖六。
三十日陰銖九，陽銖九。
行功訣曰：陽銖閉九息而三咽，陰銖閉六息而三咽。
《周易》云：日往則月來，月往則日來，日月相推而明生焉！寒往則暑來，暑往則寒來，寒暑相推而歲成焉。故立陽爻屬乾，陰爻屬坤，老陽之數三十六，應四九之象；老陰之數二十四，為四六之象。一時行一爻一用仍兩卦。
…………
行功訣曰：陽爻閉氣三十六息，三咽；陰爻閉氣二十四息，三咽，訖，並努氣入丹田道言：剖判上下，開闢兩儀，流轉五運，配合六氣，天輪西轉，地水束流，天地之昇降，惟人可應之。復慕陰陽卦相合，離坎爻，左龍右虎，同日月之樞機，北坎南離，隨乾坤之造化。《周易》配定剛柔，爻應六神，時分四象。每日兩卦，用在朝昏，時建一爻交於子午，一月六十卦，以應節符；十月六百卦，分於火候。故魏伯陽云：《火記》六百篇，所趣等不殊。是此說也。
子水至申金為九還，是子還於母，第一順即為還，逆則為返。七返從申數至寅，木中有火。第二卻從寅逆還九，至午見火，是離位也。又卻七返，從午迴至子，為坎位也。第三從子還九數至辰，見其土，又從辰返七至戌，為之三物相返，五行見土，方成變化為刀圭。刀者金也，刀者到也，以斬伐到其所也。圭者二土也，故土生於金，為黃芽也。
讚曰
三才相連，厚地高天，沖和在中，萬物之先。有凡有聖，有愚有賢，修陰即鬼，修陽即仙。清靜即定，混濁即難，要成大道，須遇真荃。欲知修鍊，精炁神全，真水真火，真汞真鉛。或順或逆，七返九還，今時得遇，皆是前緣。古來上聖，口口相傳，若修此法，入聖昇天。
鍊丹呪
穩穩神居，綿綿洞虛，冬後一節，溫養吾珠。九蟲盡去，三屍速除，元神奏我，願賜天符。胎靈神化，妙達虛元，太上劫攝，急急如律令。
