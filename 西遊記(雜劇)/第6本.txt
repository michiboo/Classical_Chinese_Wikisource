萬里香風下九天仙真鶴馭盡翩翩
一誠上達祗園地永保皇圖億萬年
(唐僧一行人上，雲)脫離了紅孩兒，過了火焰山，於路虧殺龍天三寶。今日到得中天竺國，皆是諸佛羅漢之地。孫悟空，我與龍君、沙、豬慢行，你先去尋個打火做宿處，吃了飯，到靈鷲山參佛世尊。你到前面，不要妄開口說話。此處是佛國了，參禪問道的極多，不要輸了。不比你相殺到容易，禪機卻怕人。(行者雲)小行知道。我先行，師父慢來。(下)(唐僧雲)孫行者去了，我們慢慢行。待他齋熟，我們掃到，吃了便入寺去。未臨佛土身偏穢，方到西天骨也輕。(下)(貧婆上，雲)老身中印土人，賣胡餅為業。但來佛會，下的不參得，老身不敢入佛國去。自童時親受摩訶伽葉所教，傳得真如正覺之性，能回三毒為三淨界，回六賊為六神通，回煩惱作菩提，回無明作大智。此非外道所及也。(唱)
【仙呂】【點絳唇】我是個物外閑身，個中方寸，傳心印。與佛子為鄰，但過往的來參問。
【混江龍】把彈機來評論，羅裙不染世間塵。對一溪春水，臥半畝閑雲。僻性懶侵浮世事，雙昨罕識市廛人。聽雷音鐘磬，坐靈鷲山門。常開妙法，深種良根。不須文字，豈念經文。霎時見性，直下當承。腳根牢跳出陷人坑，手稍長指破迷魂陣。則為這老婆多口，致令得俗子生嗔。
【油葫蘆】休笑貧婆一世貧，穿著百衲裙，衲頭巾有一個寶珠新，妝嚴的未必能評論，儴惴的倒敢能勤慎。(行者上，雲)小行蒙師父法旨先行。這是那裏？(貧婆唱)見一人言語高，行步緊。鐵戒箍皂亢裰望前行，(行者叫)老母，老母。(貧婆唱)不住的老母口中頻。
【天下樂】我卻甚富住深山有遠親？(行者雲)老母，過路客人。(貧婆唱)我問你是何人？(行者雲)我是唐三藏上足徒弟。(貧婆唱)唐僧他本姓陳，(行者雲)我隨師父偌多時，尚不知他姓。你相去十萬里，怎生便知道來？(貧婆唱)我不出門知天下事因。你雖然守著戒律，你雖然受了苦辛，則一卷《金剛經》講未真。
(行者雲)你道我不省得《金剛經》？我也常聽師父念：過去心不可得，未來心不可得，見在心不可得。怎的我不省得？你且賣一百文胡餅來，我點了心呵，慢慢和你說經。(貧婆雲)這胡孫，在我家行賣弄他釘嘴鐵舌。你說道要點心，卻是點你那過去心也，見在心也，未來心也？(行者雲)這婆子倒利害。(貧婆雲)心乃性之體，性乃心之用。或有亦或無，只看動不動。你答來我問：你有心也無？(行者雲)我原有心來，屁眼寬阿掉了也。(貧婆雲)這胡孫無理。
【那吒令】你既是有心呵，不可得放存；你既是有心呵，不可得見聞；你既是有心呵，不可得定準。過去的倘未知，未來的如何信？去也和師父仔細評論。(行者雲)我十萬里路，至此倒吃一個婆子問倒了。(貧婆唱)
【鵲踏枝】你奔波走並紅塵，我清淨守空門。你心動神疲，我表正形真。十萬里西來的意謹，我則道唐僧怎生一個上足徒弟，元來是個打駝垛受苦的天尊。(行者做行科，雲)我奈何這婆子不得。接將師父來，和他問一場。(唐僧上雲)善哉！善哉！不想到中天竺國佛地，我玄奘便死也罷。(行者做接見科，雲)師父，恁徒弟吃一個婆子問倒了。(唐僧雲)問甚麼？(行者雲)他問我《金剛經》。我說，我常聽師父念來：過去心不可得，未來心不可得，見在心不可得。我又問他買點心，他就說：不知點你那一個心？我就沒得說，被他盤倒了。(唐僧雲)我教不要胡說。西天有三個婆子，佛法甚高。這傳七語，非是你答得的。我和你見他。(做見科)(貧婆雲)是好個佛像。
【醉中天】挺挺身才俊，朗朗語超群。他原來是摩訶般若身，可知道有取經分。我問師兄，心可點乎？(唐僧雲)心無所住，將何以點？(貧婆雲)人無心何主？心乃人之根本。(唐僧雲)未得時，在他非在我。既得時，在我非在他。如筏喻者，筏尚應舍，何況非法？(貧婆雲)兀的不是也。你若是能傳心印，休說是心，則你那幻軀也猶是微塵。
師父，沿途索是驅馳來。(唐僧雲)身自在，心常在。(貧婆唱)
【金盞兒】躡履破苔痕，飛錫落雲根。可知道曇花亂墜如瓊粉，袈裟錫杖燦然新。清虛成法性，解脫出凡塵。是一個維那金種子，佛座下玉麒麟。(唐僧雲)敢問善知識，曾見諸佛聖賢否？(貧婆雲)半月小參，一月大參，常得聽講。(唐僧雲)文殊師利如何？普賢如何？(貧婆唱)
【醉中天】文殊智慧施檀信，普賢行法濟凡人。(唐僧雲)伽葉、阿難如何？(貧波唱)伽葉、阿難守著世尊，向佛會高參論。(唐僧雲)此間到雷音寺，多少路程？(貧婆唱)你聽那磬韻鐘聲遠聞，兀的鹿野苑雷音近。
(唐僧雲)小僧常聞維摩多病，阿佛也，如何此心不定？(貧婆雲)師兄不知。
【金盞兒】維摩方丈不沾塵，獅子座可存身。一個病身軀終日懨懨悶，(唐僧雲)他因甚如此？(貧婆唱)一憂佛法二憂民。(行者雲)我偷得老子靈丹在腹，可醫他。(貧婆雲)你怎醫得他！他不能求扁鵲，安肯問胡孫？你正是明醫了三十載，暗換了一城人。師兄，齋罷便行。今日正是小參，可見諸佛大聖眾。
【煞尾】渾金塔接青雲，七寶殿生紅暈，盡都是金祗園的善根。入得如來不二門，須臾間改變了精神。要經文，準備的貝葉全新，著東土開發群迷度萬民。不枉了孫行者驅馳受窘。豬八戒奔波逃遁。恁既來佛會下，則恁這一班兒都是有緣人。
(靈鷲山神上，雲)我佛法旨，為唐僧東來，著摩侯羅、緊魔羅、伽人、非人等，皆至中竺十裏之外迎接，著給孤長者引度於諸天帝君，著取金經回東土去。(下)(給孤長者上，雲)貧道給孤長者是也。西天竺國，大富之家。為要建道場，我將祗園佈施，以黃金鋪地，然後方成。今日唐僧至中天竺國中，奉我佛法旨，相引見諸天聖賢，須索走一遭也呵。(唱)
【商調】【集賢賓】奉天佛使恰離了祗樹園，金壚內嫋沉煙。當日棄卻黃金鋪地，今日倒騎著白鹿朝大。雖然是眼下工夫，也要個夙世良緣。比著他十萬里取經的不甚遠，今日個伴諸佛普會齋筵。聲鐘齊聽講，揮麈塵共談禪。
(眾人做接住，見科)
【逍遙樂】與諸天相見，有獅座鴦輿，鳳乍象輦。金燦爛五色霞鮮，薝艸
匐幽花落滿前，擁幢幡雲霧
相連。有銜花的斑鹿，立樹的玄鶴，獻果的白猿。
【梧葉兒】錫仗金環重，袈裟玉璧偏，兩耳似垂肩。有佛祖心間印，少如來足下蓮。心一似鐵石堅，全不避山遙路遠。
我乃給孤長者。奉世尊法旨，看承接引，見諸佛聖賢，一一參拜去來。(唐僧雲)善哉！善哉！東土但知名，西方才識面。佛子與諸天，一如親夢見。未知先去見那位諸佛？願我師開明為幸。(給孤唱)
【醋葫蘆】先是摩侯羅太子身便見，緊魔羅諸聖賢。及至伽人非人等眾神，皈依禮拜須向前。雖然是受了些驅馳作踐，今日個惡姻緣番作了好姻緣。
【麼】伽葉與阿難，文殊共普賢。釋天帝釋梵王天，都在這西竺國親會面。料想凡人怎能見？則為你功成八百行三千。
(唐僧雲)世尊在於何處？(給孤雲)佛無定主，隨念即見。若到方丈，我佛必賜茶。但得飲此，必成正果。
【麼】你若能嘗佛子茶，勝參趙老憚。休猜做金尊美酒鬥十千，但得那世尊肯見。恰敢著你即時回轉，不須妙法再三言。
我佛來也。
【麼】金身丈六長，清光七尺圓。芒鞋竹杖打著行纏，逍遙一身得自然。快疾忙把如來參見，向前合掌並擎拳。
(寒山拾得扮出山佛像上，雲)玄奘，你來也？(唐僧雲)我佛，弟子來也。(佛雲)玄奘，你往日是西天羅漢，今為東土國師。心堅念重，至公無私，磨而不磷，涅而不緇。今日歸來，萬物有時。給孤引見大權，將經文法寶，交付與玄奘。孫、豬、沙弟子三個，乃非人類，不可再回東土，先著三個正果。我佛座下弟子四人，一名成基，一名惠光，一名恩昉，一名敬測。基、光、昉、測四人，送你到於東土，開闡戒壇，大興妙法，後回西天，始成正果。給孤長者，引將他去。著他領取經寶，疾忙便行。(下)(給孤雲)玄奘和你去來。(下)(回來大權上，雲)小聖大權修利菩薩。表我佛法旨，看守金剛大藏。為金光燦眼，常手掌護之，凡人稱我為招提。今日佛法要東行，著毗盧伽尊者，托化為陳玄奘，自東來西取經，今日敢待來也。(給孤引唐僧上)(做見科)(給孤唱)
【麼】脫離了世尊，參大權。經文一藏莫俄延，迢迢路程不厭遠。稱了他平生願。早傳佛法到中原。(大權雲)教弟子每般經裝在龍馬身上。(行者雲)領法旨，我遞，豬八戒、沙和尚接。《金剛經》、《心經》、《蓮花經》、《楞伽經》、《饅頭粉湯經》。(給孤唱)
【仙呂】【後庭花】異香生七寶蓮，彩雲迷雙鳳輦。教闡僧知法，宗分律禪。意虔虔，疾般經卷。韻幽幽猿聲在老樹顛。響璫璫鈴聲在古殿前。喜孜孜師徒得變遷，鬧垓垓神天每想顧戀。
【青哥兒】急煎煎喜得恁師徒、師徒每康健，大慈悲無量無邊，佛法東行自有緣。五色雲纏，十萬餘言。白馬親牽，裝載東遷。晝夜兼行駕雲軒，著恁唐皇見。
孫悟空、豬八戒、沙和尚，佛敕恁在此成正果，著基、光、昉、測四人，送唐僧回中國，至長安闡教。
【商調】【浪來裏煞】經文要闡揚，佛法要通變。四天王八菩薩盡周全，到長安七日功行圓。天隨人願，早來至龍華會上飽參禪。(下)
(大權雲)玄奘，我佛法旨，經文到處，著我隨所守護，沿路上我當保障你直到中原，諸寺但有經藏處，即有小聖。經藏吾神有大權，守經護法到中原。有經藏處休無我，永受香煙萬萬年。(下)(沙和尚雲)徒弟從師父數年，今日我正果。玉皇閣下寄前身，罪貶流沙要食人。今日東來聞妙法，水光山色一般新。(下)(行者雲)弟子功行也到，今日辭了師父圓寂。花果山中千萬春，西天路上受艱辛。今朝收拾平生事，來作龍華會上人。(下)(豬八戒雲)弟子也辭師父，朝天去也。豬八戒自幼決斷，一路將師相伴。圓寂時砍下頭來，連尾巴則賣五貫。(下)(唐僧雲)三個徒弟都圓寂了，貧僧與他作把火。四個西行一個歸，三個解脫是和非。老僧獨往中原去，急急回來采紫薇。咦！絕憐孫悟空，神通真個有。東土中脫卻輪回，西天路番個筋斗。念沙和尚，有像作無像。喉中三寸元陽，胸中一點靈光。好個豬八戒，神通世間大，已得除新害。既有成必有敗，陰陽剝始消除快。有心我你不能安，無念大家得自在。咄！是非場上進將去，人我池中跳出來。且喜三人俱得正果了，不免隨著基、光、昉、測便往中原去來。此間薝艸
匐花方盛，中土松枝已
向東。
(成基上，雲)俺四人奉佛法旨，送唐僧回長安去，須索走一遭。(唱)
【越調】【鬥鵪鶉】靈鷲山春色雍融，雷音寺東風淡蕩。鹿野苑楊柳才青，祗樹園薝艸
匐正芳。擁百
萬神天，列三千鬼工。打著彩旌，擎著繡幢。白馬馱經，金獅噴香。
【紫花序】西天西如來親送，中國中和尚才行，南海南菩薩來將。雖然一番受苦，也能勾百世流芳。斟量，方通道人香千里香，端的是道尊德無上。今日個送路在山門，抵多少攜手上河梁。
【小桃紅】雖不道河頭傾倒玉瓶雙，滿捧著香茶讓。吾有那宰官婆羅小王像，雖不是按著宮商，一班佛樂何清亮。會諸天聽講，送唐僧三藏，你今日個名已入選佛場。師父閉眼者。
【金蕉葉】耳邊廂微風乍響，腳底卜輕雲漸長。白馬上經生火光，碧大外人迎太陽。
(唐僧雲)我來時，孫悟空、豬八戒如此神通，尤兀自吃了許多魔障。今日四個善知識，如何送我回去？(成基雲)沿途來的魔障，皆我世尊所化。因師父心堅，是以得至此間，今非昔比。
【調笑令】師父，休妄想，那的是俺世尊強化出魔王將你心意降。杜子春煉丹成虛誑，則為心不誠也有許多模樣。將一個小孩兒提起來石上撞，則一驚那金丹忒楞化粉蝶兒飛揚。
【聖藥王】鞍馬上，精神長，心念中法力高強。任遙天萬里長，咫尺到秦邦，可便是家鄉。
【鬼三台】則說那費長房，法律強，化龍杖，每翱翔。昏澄澄，白茫茫，桑田變海海為桑。休恐懼，莫驚慌。。
(眾父老上，雲)三藏國師，去西天十七年也，松枝今日向東也。俺報與官府，都在城外接去來。(下)(父老引眾官上)(眾雲)異哉！異哉！今日松枝已向東也，國師必定歸也。你看前面，祥雲靉靉，瑞氣騰騰，想是國師法駕將近。稍待尉遲總管到來，一同上前參見。(唐僧、成基上)(做見科，成基唱)
【拙魯速】你覷那眾官每，具著公裳，百姓每，燕名香。羅列在道傍，俯伏在路上。道俗僧尼一齊來訪，捱捱濟濟，幡旆飄揚，瑞靄祥光，都接到天花甘露漿。
(尉遲總管上，雲)我師今日東歸也。小官尉遲敬德，親自相接。(成基唱)
【麼】鐵襆頭耀日光，水磨鞭映雪霜，馬壯人強，志節昂昂。護法金剛，黑煞天王。沙場之上，展土開疆，保護家邦，恰便似趙公明往下方！(尉遲雲)今日到我府中宿一宵，明日早朝天子去。(成基唱)
【尾】來日個景陽鐘罷雞人唱，一合兒同朝帝王。將戒壇與萬民開，把經文與眾臣講。
(佛高垛，四金剛上，雲)老僧賢劫第四尊，釋迦牟尼是也。今日唐僧東土開壇闡教，今當西來正果朝元，教飛仙引入靈山會上來者。(旌幡、樂器、飛仙引唐僧上)(飛仙雲)唐僧今日功成行滿，正果朝元，佛祖著我引入靈山會。須索同去走一遭也呵。(唱)
【雙調】【新水令】梵王宮闕勝蓬瀛，鬧垓垓撞鐘擊磬。安排朝世尊，準備接唐僧。十萬余程，來取金經。一點虔誠，今日個正果性和命。
【駐馬聽】大眾虔誠，法鼓金鐃出寺迎。諸天相敬，銅鐘玉磬映山鳴。眼前羅著藥師燈，心中懸托著軒轅鏡。但能勾靈光一點明，登時間跳出琉璃井。
【雁兒落】紫袈裟金縷輕，白錫杖銀光淨。四天王執寶幢，八菩薩敲金磬。
【南呂】【金字經】眾飛仙齊打手，合著金字經迎，引著個員頂方袍得道僧、僧。三更道已其身正，心如秋月明。
【麼】為鼠常留飯，憐蛾不點燈，救度眾生發願明。曾傾心演大乘，如來命，還元功行成。(唐僧見佛科)告佛祖，唐僧稽首。(佛雲)唐僧聽我明言，數年得到西天。今日功成行滿。方才正果朝元，大藏金經已得圓。唐僧敕賜與僧傳，至今東土皆更寺。願祝吾皇萬萬年。
【雙調】【沽美酒】祝皇圖永固寧，拜如來願長生。保護得萬里江山常太平，普天下田疇倍增，民樂業息刀兵。
【太平令】四海內三軍安靜，八荒中五穀豐登，西天外諸神顯聖，兆民賴一人有慶。則為老僧，取經，忠心來至誠，呀，傳此話人間為證。
正名胡麻婆問心字
孫行者答空禪
靈鷲山廣聚會
唐三藏大朝元
