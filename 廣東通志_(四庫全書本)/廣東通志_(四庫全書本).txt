　　︵字位過密　無法顯示︶　　〈臣〉郝玉麟等謹
　　題為欽奉
　　上諭纂修省志成稿謹奉
　　表上
　　進者〈臣〉等誠惶誠恐稽首頓首
　　上言伏以
　　帝治光華煥海澨山陬之色
　　聖謨𢎞逺重省方問俗之書
　　倬雲漢為章大觀在上
　　垂衣裳而理萬國咸寧東壁圖經纂就井疆樂利南州文物紀來雨露恩膏謹繕新編恭呈
　　御覽竊惟粵東封域夙號奧區嶺表山河肇由隆古顓頊地連交阯陶唐官命南訛定獻令於阿衡商家王會頌旬宣於召虎周室武功自漢以來於今為烈至於職方舊志亦有統目可稽南越紀行羣推陸賈交州雜事續見盧琳異物志薈萃楊孚先賢傳權輿陸印迨夫嶺南文獻交廣春秋桂海虞衡粵東要㑹或存或佚代隠代彰欽惟我
　　皇上
　　道握乾符
　　祥開離照
　　三才參運天文兼賁人文
　　一徳𢎞敷南極原通北極
　　揮虞琴而凝績風動炎方
　　合禹甸以綏猷譯重海外迺於雍正七年
　　特命纂修省志廣東於雍正八年六月開局逾年告成
　　首列
　　典謨掲尊
　　王之大義另標禮樂昭範世之𢎞模編年以挈要提綱防海亦持盈保泰凡茲四卷俱屬新增至於名宦人物表芳型於百世必覆核而僉謀竒節純忠凜正氣於兩間務旁捜而博採上本天下本地繪星野與輿圖有分土無分民考山川與風俗城池學校縷編營造嵗年選舉職官畫紀古今時代兵防貢賦徴則例於現行鹽課屯田述隨時之法守沿革統求其源委藝文謹備夫叅稽仙釋著靈邈矣揚鑣樹幟猺番嚮化大哉道一風同凡此諸篇俱為葺舊臣等發凡起例比事屬辭遴纂輯之員叨總裁之責凜遵
　　聖訓必期無黨無偏規倣史裁敢雲有倫有要伏願法垂一字
　　論定千秋
　　昭堯徳之明平章百姓
　　顯周文之郁綱紀四方發蘭臺天祿之藏抽緑帙丹經之秘將見金聲玉振縹緗永鎮封疆川媚山輝嶺海光騰日月矣臣等無任瞻
　　天仰
　　聖激切屏營之至謹奉
　　表隨
　　進以
　　聞













　　廣東通志凡例
　　一恭編
　　世祖章皇帝
　　聖祖仁皇帝
　　今上皇帝八年以前詔詞冠諸簡首名曰典謨志縁舊志抑諸藝文近不莊也亦不敢引以前序〈嵗可續増綿及永逺〉
　　一天官家言名為聚訟今志星野彚考經史兼稽衆論凡窈渺紛紜之説不敢闌入
　　一輿圖先省總次各郡暨海防庾嶺地衝又次之虎門澳門險設又次之羅浮名勝又次之
　　一粵東沿革轇轕特甚匪尋源以竟委將治絲而愈棼今稽各史及輿地誌稍引厥緒冀免晦雜
　　一疆域山川據前總督吳興祚進呈刻本道里逺近形勢險易恃為淵源匪敢剽竊
　　一粵東事畧自五帝顓頊始暨今雍正八年記以年經月緯曰編年志〈南海縣志有曰編年府志亦多此例省志缺謹補之〉
　　一我
　　朝禮明樂備製作煇煌海隅率俾超軼隆古今謹訂
　　現行大典曰禮樂志
　　一粵東濵海防制詳宻舊志不繪圖亦不列卷今各増入
　　一水利志先詳各類後附諸考至於城池學校官方攸繫民力實存備記之
　　一舊志公署職官俱詳文職而畧武職詳漢籍而畧旗籍今滿漢文武分類均編
　　一貢賦兵防鹽法屯田約考析數並核現行一舊志職官始自前明自秦漢迄元缺有間焉今俱輯補以存厯代官制並以省總各府為分序之例
　　一選舉溯厯朝備各目兼及封廕耀茲南土一名宦人物事闗激勸詎敢瞻狥今新増列傳俱視名宦鄉賢入祠印冊為據亦有尚遺爼豆應列簡編仍謹摭入務據實蹟其體例各分代分府分縣以便考覈
　　一我
　　朝忠義諸臣及節孝烈女人紀攸闗風聲所樹凡有
　　確據者俱分滿漢捜入寧詳毋缺
　　一名宦傳中忠義另標一門人物傳中忠烈孝義文苑隠逸另標一門
　　一凡列傳前朝多倍今謹遵康熙二十二年舊志或刪節繁芿或酌存梗槩統聴
　　內府史官予奪焉
　　一謫宦萃於廣南仙釋夥於韶恵或詳或簡各加捃載
　　一風俗物産習調相沿今稍湔洗引古證之一古蹟以資考鏡今分府分縣並析分逺近時代不敢襲舊志參錯
　　一載在祀典壇廟塋墓莫敢廢也謹依其舊而増其新焉
　　一海澨山陬嶺蠻殊族悉為編入至外畨貢舶由廣東者細載方物島洋接廣東者畧紀風土
　　一藝文以行逺也大而夸㢘而劌迂而固者雖出鉅手未敢輕躋
　　一雜志乃志之餘大言近荒小言近瑣援古證今亦視風俗物産例
　　一志稿始於雍正八年夏竣於九年春後此億萬斯年黼黻太平更俟續筆
　　一恵州府海豐本年
　　奏請析縣現奉部議恭𠉀
　　俞㫖淮行方敢另編視各縣例
　　一五行志省入編年不另贅
　　一南漢冠以五代倣五代史世家例
　　一舊志殿以後論每患㳺談無根抑或主文譎諫今照江西省志例不復贅疣偶或書不盡言敬附謹按數語
　　一各類附見者橋渡附水利驛舖附都坊雜稅積榖驛船附貢賦錢法附鹽法流寓附謫宦寺觀附壇祠方伎附仙釋俱依其次謹備參考右凡例計三十條










　　纂修廣東通志書官員
　　總裁
　　廣　　東　　總　　督　　　〈臣〉郝玉麟原　署　廣　東　巡　撫　〈臣〉傅　泰
　　廣　　東　　巡　　撫　　　〈臣〉鄂彌達廣　東　觀　風　整　俗　使　〈臣〉焦祈年提督廣東廣韶　等　處　學　政　〈臣〉鄧鍾岳提督廣東肇髙　等　處　學　政　〈臣〉陳徳華
　　提調兼協裁
　　廣　東　布　　政　　使　　　〈臣〉王士俊廣　東　按　　察　　使　　　〈臣〉黃文煒廣　東　糧　　驛　道　　〈臣〉陶正中
　　總輯
　　浙江翰林院庶　吉　士　在　籍　〈臣〉魯曽煜
　　分纂
　　丙戌進士原湖廣長沙縣知縣　〈臣〉何　深丙子舉人原江南清河縣　知縣　〈臣〉許　遂丙子舉人原江西永新縣　知縣　〈臣〉李紹祖江　南　癸　卯　正　科　舉　人〈臣〉張陳典廣　東　陽　江　縣　訓　導〈臣〉余錫純浙　江　山　隂　縣　學　生　員〈臣〉羅學泗
　　監刻
　　布　　政　　司　　經　　歴　　〈臣〉趙𢎞文










　　欽定四庫全書　　　　　史部十一
　　廣東通志目録　　　　　地理類三〈都會郡縣之屬〉卷一
　　典謨
　　卷二
　　星野
　　卷三
　　輿圖
　　卷四
　　疆域
　　卷五
　　沿革
　　卷六
　　編年
　　卷七
　　編年
　　卷八
　　禮樂
　　卷九
　　海防
　　卷十
　　山川
　　卷十一
　　山川
　　卷十二
　　山川
　　卷十三
　　山川
　　巻十四
　　城池
　　巻十五
　　水利
　　巻十六
　　學校
　　巻十七
　　公署
　　巻十八
　　坊都
　　卷十九
　　貢賦
　　卷二十
　　貢賦
　　巻二十一
　　貢賦
　　卷二十二
　　貢賦
　　卷二十三
　　兵防
　　卷二十四
　　屯田
　　卷二十五
　　鹽法
　　卷二十六
　　職官
　　卷二十七
　　職官
　　卷二十八
　　職官
　　卷二十九
　　職官
　　卷三十
　　職官
　　卷三十一
　　選舉
　　卷三十二
　　選舉
　　卷三十三
　　選舉
　　卷三十四
　　選舉
　　卷三十五
　　選舉
　　卷三十六
　　選舉
　　卷三十七
　　封廕
　　卷三十八
　　名宦
　　卷三十九
　　名宦
　　卷四十
　　名宦
　　卷四十一
　　名宦
　　卷四十二
　　名宦
　　巻四十三
　　謫宦
　　巻四十四
　　人物
　　巻四十五
　　人物
　　卷四十六
　　人物
　　卷四十七
　　人物
　　卷四十八
　　人物
　　卷四十九
　　列女
　　卷五十
　　列女
　　卷五十一
　　風俗
　　卷五十二
　　物産
　　卷五十三
　　古蹟
　　卷五十四
　　壇祠
　　卷五十五
　　塋墓
　　卷五十六
　　仙釋
　　卷五十七
　　嶺蠻
　　卷五十八
　　外番
　　卷五十九
　　藝文
　　卷六十
　　藝文
　　卷六十一
　　藝文
　　卷六十二
　　藝文
　　卷六十三
　　藝文
　　卷六十四
　　雜事
　　〈臣〉等謹案廣東通志六十四巻
　　國朝總督廣東兵部右侍郎兼都察院右副都御史郝玉麟等監修嶺南為炎海奧區漢魏以還輿圖可考然如南方草木狀但誌物宜嶺表録異僅徵雜事而山川阸塞或未之詳明代有戴璟郭棐謝肇淛張雲翼諸家之書大輅椎輪又不過麤具崖畧
　　國朝康熙二十二年始輯有通志視舊本漸具條理此為雍正七年玉麟等承
　　命所輯採掇補苴較為賅備開局於雍正八年六月竣事於九年五月告成視他省為獨先故中間或沿襲舊文失之冗蔓或體例不一彼此牴牾皆未能悉加訂正然全書三十五門內新増者四葺舊者三十有一大都首尾詳明可資檢閲至外畨一門為他志所罕見然粵中市舶駢集莫不瞻星戴斗㑹極朝宗裒而録之足見
　　聖朝聲教之逺亦通典述邊防而兼及海外諸國
　　之例也乾隆四十六年九月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀








