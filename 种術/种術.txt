守閑事服餌，采術東山阿。
東山幽且阻，疲苶煩經過。
戒徒劚靈根，封植悶天和。
違爾見底石，徹我庭中莎。
土膏滋玄液，松露墜繁柯。
南東自成畝，繚繞紛相羅。
晨步佳色媚，夜眠幽氣多。
離憂苟可怡，孰能知其他。
爨竹茹芳葉，寧慮瘵與瘥。
留連樹蕙辭，婉娩採薇歌。
悟拙甘自足，激清愧同波。
單豹且理內，高門復如何。
