取光明砂一十六兩辰錦州出者良也，黃礬十二兩用瓜州者。
右件藥二味，先取黃礬炒過，研成末，布於爐子底。次研硃砂末，安在黃末向上，以銀匕子均樣。令得所了，向上亦用黃礬末覆蓋之，令厚二分，卻以一小瓶子蓋之，後用六一泥，固濟如法，須令堅密，勿使有泄氣之處。候泥乾了，擇日用子時，鐵釘三箇安向上了，然後下火。初先文火，養之一日一夜。訖後漸漸加武火，燒之經兩日夜。候藥爐通赤了，便止火候。藥爐子玲了，細細開爐看之，其硃砂盡化成水銀，以物掃之收取。如飛未盡者，須再准前，用黃礬末覆於爐子內，如法固濟，更加武火，重飛之一兩日間，以候飛盡水銀為度，名曰河上奼女也。《參同契》曰：河上詫女，靈而最神。遇火即飛，不染垢塵。鬼隱龍匿，莫知所存。將欲制之，黃芽為根。此言水銀得金之精氣，其萌芽漸漸生長矣。
取前抽飛成水銀，秤看每十兩，用石亭脂三兩。
右二味，先取石亭脂，於新珀器中研如粉了。卻一時入銓之中，以炭火消鎔之。候硫黃成汁，然後細細將水銀，投入硫黃汁內，以鐵筋急攪之，令得所其水銀，與硫黃總結定，成青砂子。取出安爐內，依前覆蓋定，用六一泥，如法固濟令牢密。候其泥乾，無泄氣處，仍安於三箇釘上，先下文火，養一伏時。卻漸漸加武火，燒之兩日夜。訖候爐子玲，開爐看之，其水銀已化成硃砂。光明可愛。《參同契》曰：丹砂木精，得金乃並。言丹砂本是金體，須得金養之，積漸成形。一雲漸漸令堅硬也。
取前燒了丹砂，爛研如粉，所有方法，一一並准前法。以黃礬末，上下蓋藉之，如法固濟。候六一泥乾，如第一度法，初用文火，養一日夜。後加武火飛之，如經兩日夜。爐玲開之，看硃砂化成水銀，細細取收之，於別珀器中研。如未化盡者，即須依前法，以黃礬末蓋之，如法固濟，再飛上一兩日夜，以飛盡水銀為度，名太陽流珠也。《參同契》曰：太陽流珠。常欲去人。若得金華，轉而相親。化為白液，凝而至堅。言流珠者，三鍊水銀也。此物無定性，亦好飛走，但得金華之氣，即漸成形質也。
又煮金銀水法，取一銀鍋子，可受一斗水。用上等金銀薄五十片，常以水八九升，用煮金銀薄七日夜，勿令絕火。煮日數足，只常以水三升許，煎之五日，一度抽添，以候日數足了，取鍊了金銀水，以珀瓶中貯之。其用水制藥法，取鍊了金銀水三升，鹵鹹汁一小合，大鵬砂一分，曾青一分，空青分，石膽一分，礬石二分，黃礬二分，硝石一分。已上藥並須細細研如粉，總將入金銀水中合煎，其水常令魚眼沸，晝夜令滿，煮三七日訖，候其流珠凝結，如緬相似，即得停火，一時煎盡金銀水。若乾涸時，但續添水煎，令日足。以鐵匙灑取汞砂，用帛紋出取凝者，別置器中。餘所縯出稀者，即須準前更煮，以流珠結盡為度。《參同契》日：植禾當以粟，覆雞用其卵。又日：類同則相從，事乖不成寶，燕雀不生鳳，狐兔不乳馬。註：言硃砂、水銀，本是金體，必須藉金銀精氣，然後成形質也。
先泥一陰爐，用坩土外泥之，須令如法，候極乾。取前藥砂，碎研在內用藥，雄黃二分，胡桐律三分，大鵬砂三分，曾青一分，朴硝一分。已上藥六味，總須細研內中。即以金銀水和鹵鹹汁，續添之，以文武火煮，常令魚眼沸。如是煮之，經七日夜滿，停火灑出砂，看之以絕堅硬為限。然後將入神室內，養之三百六十氣足，自然伏火，鼓鎔不折矣。《參同契》曰：物無陰陽，違天背源。雞子自卵，其雛不全。註：言物無陰陽之氣配合運用，無成，須藉陰陽之氣而成形也。
取前件藥砂，於鐵臼中儔碎，內入銀鍋中。以雌黃二分，鹽膽汁一升，用玄明水五升。合煮之二七日，滿。水涸即續續添之，慢火煎之，常令魚眼沸，兼晝夜須看守之，專候水銀砂微帶淺黃色為限約，不得帶深黃色。黃銀砂雖然堅實凝結，未絕伏火，宜入神室內，如法固濟令密。將於灰池中，養之七日，入坩堝消，不折分毫，任上銀鎚也。《參同契》曰：檮和併合研，無令赤色鮮。固塞示際會，務圖白至堅。注曰：黃銀雖然堅結，然未伏火，宜入神室內，如法固濟令密，將於灰池中，養之七日，入坩堝消，不折分毫，任上銀鎚也。
取前者淺色黃銀，入坩堝消鎔之，令作蜓子，打修作薄葉，厚如半分許板。然後取砲砂二兩，白鹽一升，以水二鬥合和，用浸黃銀薄片，可經二七日滿。取出，向錨鎚上試打，看如微帶脆。未禁銀鎚打之時，則用羚羊角揩磨之。其法先燒黃銀扇令赤，用羚羊角，來去揩之其銀扇片。若玲時須臾火燒之，準前法更揩磨之，堪上銀鎚為限。總須打修作葉子，令薄似紙，看其多少，以打金葉為度。則別取砲砂二兩，白鹽一升，赤土五升，胡桐律一兩。已上藥四味，相和檮研為末，和烏牛糞拌，搜之如泥相。次用重重襯，金葉子重重疊之，以盡為度。蓋覆如法，火周圍燒之，如是可經十餘日，以上金純赤為度鉛金。《參同契》日：金來歸性初，乃得稱還丹。注曰：言飛鍊赤金，稍得相似，本於硃砂之色，名曰還丹。
取前件燒成金葉一兩，則用朱汞一兩，餘藥金皆須准此，合和其水銀，自食金葉子，如泥相似，總須操之，如指面許。然後一片，布之爐中。方乃於爐內，先布盥花二兩，硝石二兩，胡桐律一兩。已上諸藥，皆細研如粉，用重重隔金葉子為限，如法固濟之，須令牢密。專候爐乾，則以文火，飛之三日夜。訖候待爐子令細。
（原文缺）[1]
取朴硝二兩，白盥一兩。二味相和煎之，如盥花相似，此名玄明粉也。待臨用時，即用水浸煎，使此物不堪久停。凡經二七日以上，即便氣歇，不堪使也。所煮銀砂，但續玄明粉水煮之，令滿二七日，候銀砂體色堅硬如石為度。如未滿二七日堅硬者，此是硝石氣透盡也。更不必二七日夜為限，有時三兩日夜，硬如石，此是著火急，硝石氣出盡，即不用玄明粉水煮，亦得。中有煮二七日已來，如退，得硝石氣出盡，方始得堅硬。其硝難退，盡綠硝石能化金石為水，所以難退盡也。若不著，則諸石等難退盡也。著少許水銀，雖硬，稍須以意候之。
