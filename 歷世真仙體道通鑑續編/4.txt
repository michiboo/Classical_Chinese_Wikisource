
薩真人名守堅，南華人也，一雲西河人，自稱汾陽薩客。少有濟人利物之心。嘗學醫，誤用藥殺人，遂奔醫。聞江南三十代天師虛靜先生及林、王二侍宸道法之高，欲求學法，出蜀至陝，行囊已盡。方坐石悶，忽見三道人來。薩問此去信州遠近，道人問所欲，薩雲:欲訪虛靜天師，參學道法。道人曰:天師羽化矣。薩方悵恨，一道人云:今天師道法亦高，吾與之有舊，當為作字可往訪之。吾有一法相授，日問可以自給。遂授以呎棗之術。曰:呎一棗可取七文，一日但呎十棗，得七十文，則有一日之資矣。一道人云:吾亦有一法相授。與之棕扇一柄，曰:有病者則煽之，即愈。一道人云:吾亦有一法相授，乃雷法也。薩拜而受之，用之皆驗。一日凡呎百餘棗，止取七十文為日用，餘者復以濟貧。及到信州，見天師，投信，舉家慟哭，乃三十代天師親筆也。信中言吾與林侍宸、王侍宸遇薩某，各以一法授之矣，可授以未盡之文。薩由是道法大顯。嘗寓某處城隍廟數日，太守夢城隍告之曰:薩先生數日寓此，令我起處不安，幸為我善遣之。太守至廟，逐薩使去。薩行數十里，遇人異豕往廟酬願，薩以少香附之，曰:去酬願畢，為置爐焚之。其人如誡，迅雷一聲，火焚其廟，更不延燒民居。越三年，薩至某渡，無操舟者，舉篙自渡，置三文錢於舟中以償渡金。因掬水院手，見一人鐵冠紅袍，手執玉斧立於水中，薩訶之曰:汝乃何人，速見形？其人立於側曰:我王善，即某州城隍也，昨真官焚我廟，我家三百餘口無依，我實無罪，訴於上帝。帝賜玉斧，令我相隨，遇真官有犯天律，令得便宜施行後奏。我隨真官三年，並無犯律者，今日渡舟，真官乃置錢舟中，則真官無可報之時矣。今願為部將，奉行法旨。薩曰:更相從三年，亦只如是。薩遂奏玉帝，擢為部將。每有行持，報應若響。嘗有詩云:道法於身不等閑，尋思戒行徹心寒。千年鐵樹開花易，一日鄧都出世難。又詩云:言清行濁休談道，不顧天條法饅行。但依本分安神氣，何慮仙都不掛名。真人得道後，遊閩中，一日端坐而化。
趙麻衣，不知何許人也。唐僖宗時黃巢盜起，麻衣避於終南山，見道人數十居山問，麻衣無所得食，願為傭役，由是有所遇而得道。宋高宗建炎初，始來遊青城山。久之，乃入成都玉局化。以連條為屋而居，常服麻縷百結之衣，人因號為麻衣。形躍如槁木，而骨不露，神釆湛然。晝出，見凡草木之立者，行攘之。暮歸，則攘橫於道。人莫究其意，亦不見其有所飲食也。人有具酒茗邀之，或不顧，或為留以飲。際者授人，人飲之，覺芬洌異常。麻衣時時言及五代及本朝事，賽譽有條理。或窮詰之，則於皮上取圓覺經示之曰:盡在是矣。達官貴人招之，未嘗往也。或雲五代嘗為兵，已而免，去帖尚存。平生黨黑。一日一趺坐而化、尺宅肢體潔白如玉然。
劉居中，京師人。少時隱於嵩山，居山巔最探處，曰控鶴庵。初與兩人同處，率一兩月輒下山覓糧，登陸極艱苦，往往躋攀葛萬，窮日力而至。兩人不堪其苦，皆捨去，獨劉居之自若，凡二十年。遭亂南來。宋高宗紹興問，嘗召入宮，賜沖靜處士。後廬於豫章之束湖，每為人言昔日事雲:嵩山峻極處有平地，可為田者百畝。別有小山巖岫之屬，常時雲雨只在半山問。大蜥蜴數百，皆長三四尺，人以食就手飼之，撫摩其體，膩如脂。一日聚繞盎邊各就取水，纔入口即吐出，已圓結如彈丸。積之於側，俄頃問累累滿地。忽震雷一聲起，彈丸皆失去。明日山下人來言，昨正午雨雹大作，乃知蜥蜴所為者此也。又聞石壁問老人讀書聲，逼而聽之，寂然。既退，復爾。其後石壁摧，得異書甚多，陰陽方技，修真黃白之學，無所不有。既下山，獨取其首尾全者數篇，餘悉焚之。又嘗聞異香滿室，經日乃散，不知從來也。劉生於神宗元豐七年甲子，百餘歲矣。不知所終。
譙先生名定，字天授，涪州樂溫縣玉溪人。深於易學，隱青城大面山中得道。宋高宗建炎初，以經行召至揚州。欲留之講筵，不可，拜通直郎直祕閣致仕。今百數十餘歲。巢居險絕，人不能到，而先生數年輒一出，至山前，人有見之者。
隱青城大面山姚平仲，字希晏。宋欽宗靖康初，在圍城中，夜將死士攻敵營，不利，騎駿騾逸去。高宗建炎初，所在揭榜以觀察使召之，竟不出。孝宗淳熙甲午乙未問，乃有人見之於青城山丈人觀道院。年近九十，髭髯長委地。喜作草書，蓋已得成仙雲。
先生姓崔名羽，唐州人。少隸京師班直，休官樂道，自號紫霞。宋高宗紹興問，遊羅浮，已老矣。初不自言其年，朱顏方瞳，舉心林野。性喜酒，人具饑邀之，飲則醉，醉則歌。然歌中所言休咎，一皆驗。後居束莞數年。一夕，命道流設醮於上清觀。禮畢。命酌，西室酬醉，笑語若對客者，人問之，日鍾呂陳三先生會於此。既徹爵，奄然端坐而逝。縣人共迎置於紫霞亭焚之，有蝴蝶徑尺，自烈焰中騰空而去，是日鄉人有識之者，於榴花渡見其束歸，蓋歸羅浮也。
宋高宗紹興中，虞允文侍其父漕潼川。父病，允文齋戒浹日，命道人劉浩然奏章請命。劉亦素以精慇著名，自子夜登壇，遲明方興言曰:適之帝所見幾上書章內兩句雲:乞臧臣之年，增父之算。帝指示曰:虞允「文至孝，可與執政。已而其父竟卒。後有十八年，允文果然參大政，以符其言。
段璨字德頊，袁州萬載人。略知書，天性淳謹，未嘗作物。然遇不平事，則奮臂而前。宋高宗建炎問，寇盜充斥，段氏族屬四十口，皆為所剽。璨挺身持金帛往贖，賊嘆其重義，皆付之使歸。紹興五年。東南處處大旱，斗米過千錢。璨盡發宿藏，止取常值。又為粥以食饑者，賴活者不可勝計。後忽厭人事，結庵於嚴田之山中壁間，多書坦蕩二字。一日一召會親舊，與叔訣曰:不久天帝召我。人不以為然，經數日陞樓嗚鐘，欽然凌雲而去。鄉人走視所居，＂惟弊衣履存。衆欲以其事上於朝，而邑官不樂者止之，遂已。
饒廷直字朝弼，建昌南城人，第進士，豪俊有氣節。宋高宗紹興七年，以事過武昌，有所遇。自是不邇妻妾，偷然端居，如林下道人。自作詩紀其事雲:丁巳中秋夜半，偶遊黃鶴樓，忽遇異人授以祕訣，所恨尚牽世故，未能從事於斯也。因作詩以識之，其辭曰:黃鶴樓前秋月寒，樓前江闊煙漫漫。夜深雲散萬籟息，獨對清影憑闌幹。一聲長嘯肅天宇，知是飧霞御風倡。多生曾結香火綠，邂逅相逢竟相語。脩然洗盡朝市忙，直疑身在無何鄉。迴看往事一破飯，下視舉世俱亡羊。嗟予侷促猶軒冕，知·是盧敖遊未遠。他年有約願追隨，共看蓬萊水清淺。後二年，歲在庚申，朝廷復江南，以為鄧州通判。金人叛盟，鄧城陷死之後，載其柩還鄉。昇者覺甚輕，然無敢發驗者。人以為屍解仙去雲。
丹陽蘇養直，名庠。居後湖，暮年徙潤州太湖馬邇山。宋高宗紹興十四年甲子十一月中，病酒困外，所使村童徐行者持謁扣床，曰:有客稱江宣贊，欲求見。視其謁雲:惠州羅浮山水簾洞長生道人江觀潮。兩畔各寫詩一句，曰:富貴易逢日月短，此中難遇是長生。蘇悅其語，強起延之，客曰:羅浮黃真人黃真人，晉時為惠州太守，棄官入羅浮山水簾洞，以君不欲世問聲利，姓名已書仙籍，命我持丹授君。蘇時年八十矣，應之曰:庠平生未識真人，又形骸已壞，何以丹為哉。客曰:此非五金八石之比，蓋真人真氣所化也，服之無嫌。蘇視客，衣服侈麗類貴遊，而言辭鄙俗無蘊藉，甚惡之，冀速去，曰:雖然，終不願得也。老病缺於承迎，當令兄曹奉陪。客曰:我專為君來，君不欲丹，當復持以歸。但路絕遠，願借一宿，明旦晴即去，不然須少留也。不獲已，命館於鬆菊墅。時天久晴，五更大雨作。蘇憶昨日語，頗悔。亟邀致，具酒。未及飲，蘇曰:丹可見否？客喜，便於腰間筐中取授蘇，連雲:且延一紀。藥僅如豆大，黃紫色，亦不作丸劑。客曰:困篤則服之，方可見效。凡身有疾，但敬想丹力所行，至即愈。餌此者當飛昇度世，若情慾未畢，故自延一紀壽，壽終亦為仙官矣。酒數行，適既僕牽驢過前，客曰:此驢昔嘗為人。叱令笑，驢即笑。又求青箸笠中靈以飼之，祝曰:復為人去。再叱令笑，又笑，坐皆驚異。又諭蘇畫真人像，蘇曰:其狀何如？曰:一神仙中人，服黃道衣，擊皁絲，著琴鞋，持水晶數珠，掛玉瓢於右帶。嘗有遇之於羅浮鐵橋懸崖雲霧問，服佩正如此。遂別去，約五年復來，來時君異於今日矣。蘇以丹並刺字置筍中，歲未盡五日，忽大病。至除夕，氣絕。家人以頂暖、不忍殮。及明，諸子記前事。發筍視之，藥故在。取投口中，即能起，灑然若無疾，飲啗自如。再令拾刺字並丹貼，欲燒末飲之，不復見。後數日，長子如京口，以客言命圖黃像。像成，儼然江君也，始悟江即黃君雲。蘇雖髮如霜，自是其半再黑。初，高宗建炎中，喪右目瞳子，至此瞭然。昊興陶安世聞其名，往訪之，得其所遭本末如此。後二十年，作書與郵林向伯共雲:吾可中聞異音，羅浮仙人期以數年相見，應盡便盡，餘不復較。十二月往茅山，別諸道友。元日，聚族歡飲達旦，披衣曳杖出門，曰:黃真人至矣。其行如馳。婢僕驚奔，僅能挽衣襟，已立化。未卒之前，洪慶善嘗以書求其近詩，答雲:頃得方士神藥，奪命鬼手中，服食以來，識詩結字，無復餘習。慶善叔其詩文，實載此語。陶安世作記，甚備焉。
馮觀國，郡武人。幼敏悟讀書，既冠，意若有所厭，即奔鄉里，遊方外。遇異人，得導引內丹之法。凡天文地理性命禍福之妙，不學而精。乃晦名氏，自稱無叮畦道人。寓宜春二年，挾術自養。所言人吉兇及陰陽變化，盡驗。或有誚其醉飲狂怪者，觀國不與較，以詩謝雲:踏褊紅塵四百州，幾多風月是良儔。朝來應笑頭陀叟，道不相俾風馬牛。又述懷詩云:落魄塵懷觸處然，深藏妙用散神仙。筆端問作龍蛇走，壺裹長挑日月懸。饅假人倫來混世，只將酒盞度流年，潛修功行歸何處，笑指瀛洲返洞天。餘詩尚多，皆脫塵離俗，人亦多莫能曉也。有瑞州上高縣麻塘李宣卿者，一夕約東門僕黃卷曰:明日要五更早起，看門外有何動靜來報。僕唯諾而去。次早凌晨，開門見門外凳上有一醉道人熟睡，喚之不應，遂通報宅堂。宣卿尋令扶起，請入書院少歇，令左右供給盥漱。畢即請相見，問其姓名，來自何方，並不答。但再索酒，急進巨魷，不計其數。又告饑覓飯，愈食愈不言飽。時宣卿故妻唐氏新葬，作庵已就，而未有住庵者，因領道人看庵。道人即欣然肯住，遂給米炭等送之入庵。越三日往視，則所給米炭略不曾動。元送火種數塊，亦如故。問何故，曰:前日喫已飽矣。但夜寒覓紙裊，復與之。又一日入庵，則見所與紙裊已裂為四，以青茆縛於床四腳。又問何故，答曰:寒從下上。後因酒間忽作詩曰:南北東西總是家，自知身命屬姻霞。只因貪戀一杯酒，誤卻碧桃千樹花。人雖見其詩不凡，然時弄小術如今之撮藥者，又常喜顛酒，未兔以等閑待之。久之，但聞姓馮，故衆呼之日馮顛道。宣卿諸子一日入庵拜掃，竟不見道人何在，但見墳塋中霞光遍地，舉頭望之，只見道人坐於樹杪，仰面向天，吐氣而下，尋即光燦。或謂其能吸太陽精也。住庵凡十八年，多與宣卿諸子歡笑戲狎，或出言無狀，或就席顛倒，矢溺不禁。似此可厭者，諸子頗惡之。一夕，有倡女佐樽，諸子飲方樂，道人突入席問，少醉。所為及亂。席散，諸子戲舉倡女所攜之婢配之，鎖二人置樓上，翼早啟視，則無道人矣。惟婢雲鑰門之後，滿樓之熱如火，不容近。其身夜半稍凍，聞虛空樂作。近五更，楝問簌簌有聲。言訖，諸子就怪所為，舉目視樑問，則有字題其棟雲:水非溝壑龍方外，木是梧桐鳳始柄。莫道男兄無去路，碧霄雲外有仙梯。翌早，元僕黃卷在袁州遇道人於市，雲:夜來衆官人取笑太惡，五更我已過此，就寄聲雲。後會要相見，可來宜春臺下相探。是日午時，滿城哄傳臺下有道人坐化。黃卷往視之，即馮顛道也，遂歸報其主。宋高宗紹興三十二年三月十四日也。先是，道人遍往辭知舊，且寄詩言別。至日端坐，作頌而逝。頌雲:平生無叮畦，任真但落魄。爛醉是生涯，天地為棺槨。其時，儀真李觀民為袁州太守，乃其舅氏，方認得是其甥，本姓馮，名觀國，年十八領薦往赴省，後竟不歸。於此方見，遂命塑其身於城東之治平宮。宣卿有子名德謙者，往、視之，撫其背雲:道人何不分曉，一別而去。忽迴頭相顧，至今塑像猶左顧也。其師王蒙道人，其倡方七道人，往來詩詞甚多。
趙縮手者，不知其名，本普州士人也。少年時，父母與錢令買書於成都。及半途，有方外之遇，遂棄家出遊。至宋高宗紹興末，蓋百餘歲矣。喜來彭漢問，行則縮兩手於胸前，以是得名。人延之食，不以多寡，輒盡。飲酒自一杯至百杯，皆不辭。或終日不飲食，亦怡然自樂。嘗於醉中言文滌公入蜀中，歷歷有本末。他日復詢之，曰:不知也。黃仲秉家寫其真，事之，成都人房偉為贊雲:養氣近術，談道近禪，被褐懷玉，其樂也天。欲去即去，欲住即住，縮手袖問，孰測其故。趙見而笑曰:養氣安得謂之術，禪與道一也，安有二。我縮手於胸，非袖問也。取筆續曰:似驢無貲，似牛無角，文殊普賢，摸索不著。又自贊曰:紅塵白雲堆裹，好箇道人活計。無事東行西行，有時半醒半醉。相逢大笑一場，不是胡歌虜沸。除非同道方知，同道世間有幾。綿竹人袁仲舉久病起，遇趙過門，邀入，飲以酒。問曰:吾疾狀如此，先生將奈何？趙不答，但歌詞一闋，雲:我有屋三問，柱用八山週迴，四壁海遮闌。萬象森羅為斗拱，瓦蓋青天。無漏得多年，結就因綠，修成功行滿三千。降得火龍伏得虎，陸地神仙。雲:此呂洞賓所作也，吾亦有一篇。又歌曰:損屋一間兒，好與支持，休教風雨等閑欺。覓箇帶，修安穩路，莫遣人知。休更著，便宜下手。知時要知險裹，卻防危，透得玄關。歸去路，方步雲梯。歌罷，滿飲數杯，無言而去。仲秉正與偕行，徐問其故，曰:觀吾詞意可見矣。後旬日，土展死什鬱縣。風俗每以正月作衛真人生日，道衆畢會，趙亦往寓於居人謝氏。先一夕告之曰:住君家不為便，假我此榻，吾將有所之，拂旦，徑趨對門小寺。得一室，正榻趺坐，傍人怪其不言，就視，已化矣。會者數千人，爭先來觀，以香火致敬。越三日火化，其骨鉤聯如鎖子雲。
青城山相去三十里麻姑洞，相傳雲亦姑修真處也。丈人觀道士寇子隆，獨往瞻謁。至中途，遇村婦數輩，自山中擔蘿蔔而出。弛檐牽裳，就道上清泉胱足洗菜。見子隆至，問:尊師何往？曰:將謁麻姑。一婦笑曰:姑今日不在山，無用去。遂取蘿蔔一顆授子隆，曰:可食此。子隆食之，遂行。竊自念曰:彼皆村野愚婦，豈識麻姑為何人，得非戲我邪？忽焉如悟，迴首視之，無所見矣。自是神清氣全，老無疾病。每為人章醮，自稱火部尚書。壽過百歲，宋孝宗隆興中羽化矣。
師諱得一，字寧道，又字齊賢，清江新淦人也。姓傅氏。師之父某尤篤志道術，偕師之母盧氏，俱有隱操。初聞邑之陽有護國劉仙師壇，觀多靈異，'問有仙隱於其山，中心竊慕之，遂卜居於山之下。宋徽宗政和五年乙未九月哉生魄，忽紅光遠舍，鄰里驚而異之。翌日，而師降誕。未及月，而舉動岐疑，有若髻齡。年十一失估，恃里人有嚴縣丞，矜其少孤，收育於家。是年，師以生朝往拜劉仙師。回至半山，見茂林脩竹中有六道人圍棋，飲於磐石之上。師欲就觀，徘徊不得其徑而入。忽一老者顧而指示之，乃得至石傍。頃之，才老人贈以一樁子，厲聲謂曰:酒不得飲。師唯唯，執植子噴之，味苦澀，不可食，遂懷以歸。行一里許，乃擲於道傍。其家以師久不迴，遣人尋索，經宿乃得之。詢其所由，師具以告。其家與鄰里之好事者異之，競隨師登山，令指示其所，惟見荊榛荒翳，無復向時之境。迴至所棄植子之地，財既夕矣，紅光燦然。人謂寶藏發見，爭前取之，光亦尋滅，猶聞異香芬馥。師曰:早問道人與我植子尚在此。復取而食，味益苦，還擲之而去。自覺神氣清爽，行步如飛，遂能預知休咎。所居去邑十里，師嘗一日十往返。語言狂怪，歌笑自若。或滿頭戴花，或醉臥橋路，人莫能測。市人有惡之者，以毒酒推而溺諸縣橋之下，師隨流出沒二里許。登岸，復入市。笑謂溺之者曰:何相戲之酷耶？人始訝其異。後屢試之，復然。衆乃驚服，稱為傅仙。時師年十八，忽起江湖之興，被蓑笠，荷瓢囊，褊走湖廣淮浙問。名山福地，靡不遊歷。或孤柄巖谷，或露宿叢祠，所至放誕，不自檢束。如在新淦時，人皆謂之狂生。然言人之災福輒應，士大夫益多奇之。張魏公浚留守建康，召師與語，即蒙殊遇。丞相史公浩嘗有詩贈師雲:試問此行何所止，烏有鄉中無住里。醉時不覺醒時癡，世人誰識顛道士。異時又贈之詩曰:相識三十年，身顛心不顛，有人還會得，即是地行仙。後所贈益多。初，史越王未當國時，與同省諸公宴集，師偶遇之，衆中遽呼公曰:傅道人獨許你某年月日作相，公他日幸無相忘。後果如期拜相，師一日造府門，即延之上座，酌以酒。自是往來無間。忽一日大醉，胱而入府，遽以泥足穿丞相履，手作執板狀，四顧懼呼。公問其所欲，師雲:要鶴氅著。公識其意，諾之。會楊和正適來謁，公遂薦之。和正是夕夢一異人來見，翌日王招之，見其儀狀儼如夢中。王與語，大喜，即贈以敕牒衣號副焉。遂禮管轄。祖慶章為師隸湖州武康縣常清觀。觀，王所建也。忽一日，持其度牒詣和正曰:野鶴孤雲，狂性復作。不能坐受東縛，請從此辭。和正大笑，乃貽書觀中，以師散人，當處之以規矩之外。復月，遺以醇酒。居無何，拂袖而去。王遣藍輿遺燼之物，追路與之，師一無所受。遂徑還清江。時郡守嚴陵昊公聞師名久，一見大悅，舉家待以師禮。師不肯留，乃強延以玉筍山承天宮。貳職非其好也。未幾，復請管轄閤皁山崇真宮。曾不期月，大師朱公以玉隆萬壽宮管轄招之。已而顯謨沈公鎮豫章，與漕使少卿魯公、寶文任公移管轄鐵柱延真宮。孝宗乾道九年癸巳，晦庵朱文公為扁雲庵二大字，及贈一絕句雲:到處逢人說傅顛，相看知是幾生前。直攜北斗傾天漢，去作龍宮第二仙。其後范石湖大參張公樞使諸賢題贈，不可勝紀。淳熙元年甲午，史越王帥閩。一日，師遽呼徒弟葉永壽曰:我欲福州見丞相。次早遂行。於時繪像求贊，王在前，師傍立，竟諾所請，書於三山郡齋。留之數月，因奏薦於德壽殿。是年四月，奉聖旨宣召，師每自洪都至行在，不三日可到。三山距京將二千里。師亦然躬詣內殿，賜齋並銀絹物及御書寶扇一握、靈寶大師度牒等，是月十五日，師上謝表。師雖有此奇遇，而略不動心。未幾辭歸，住延真凡二十載。其臧否人物，言必有中。如龍圖韓公總江夏之師，侍郎李公將江西之漕，皆先期以告，其預知多此類。有自錢塘附師書至清江者，亦三日而達。師或一日應數家之供，同時俱至。人謂師得費長房縮地、薊子訓分形之術，未知其果然否耶。師性曠達，不親世務，雖屢典殊庭，充位而已。夜多不寐，亦有時默坐不出盡月。雖猖狂妄行，而志尚清潔，出入公卿之門，每以為善自愛勸－誘其人。人亦以此敬之。淳熙十五年戊申十一月二十二日，呼其門人，囑以後事，命筆題頌曰:平生膽氣清高，抱道長樂逍遙。天地陰陽反覆，雲收霧捲丹霄。頌竟，擲筆而化，享年七十有四。凡度弟子門人，以明年正月壬寅座劍於府東門之外硃砂岡，會葬者千餘人。謝觀復跋雲:初，師之生，人謂不孕而育、其母亦自以為然。嘗考之仙傳，雖至人降世，託邊同凡，亦必假陰陽之氣、三元充養，以成玆有質之軀。是故混元未誕，先降日精於玄妙；瞿曇將生，必夢白象於莫耶。固未聞不妊而字者。如其異人，託化於世，母不自覺，容或有之。所以老子八十一年，元君不覺其久。莊公寤生，姜氏疑非己產。故師之處身應物，皆非學門師承，所得諒由是也。嘗聞許錯有詩云:聞苑花前是醉鄉，，滔翻阿母九霞觴。群仙指點嫌輕薄，謫向人問作酒狂。師殆其庶幾乎，不然，老仙何以切戒其飲，正慮其狂態復作耳。謝守擷昔與之遊甚密謹，略摭其大概。後之君子欲考其詳，則有史越王之墓誌在雲。
張宗元，河北霸州人也。入青城大面山中峰紫相嶺結茅，耿介有守。居山五十年，傍無給侍，常與虎豹蛇虺雜居，恬不為害。宋孝宗淳熙十四年八月二十九日，無疾而化。
歷管真仙體道通鑑續編卷之四竟
