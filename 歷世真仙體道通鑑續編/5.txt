
真君姓張氏，諱道清，字得一，蒲騷里中人。母王氏感異夢而孕，宋高宗紹興六年丙辰五月二十日，毓真君於青牛山舍。時紫氣騰空，遠近咸以為異焉。幼侍翕媼徙居郢之京山。自為兒時，氣宇澄清，不茹葷醴，達性命禍福。或數日不食。或一日入山，半旬不反。半旬不反，往硯之，則見臥於岔中，有兩虎踞於側，里人驚而神之。又一日寢覺，告母日:適往復州里女兄昊家方歸，大一姐約以絲履果實來獻。翌日果然。由是父母亦信其神異。二十七年上元日，真君默坐前山，見五雲縹緲，問有萬神森衛，中有帝君坐龍輿，召真君授以祕訣靈文。真君得之，道望始顯。後於其地建祠，以記受道之所名曰帝授。己而鄉里旱泌，祈禱輒應。人有疾病，符水立愈。由是京漢嚮慕者衆。孝宗乾道元年，捨所居為祠，立玉帝眸容崇奉即光廟，御書長森灣，今萬歲觀是也。二年，真君幅巾華杖，褊覽襄漢名山。至洪山謁主寺僧木閣老，因與之講究玄寂之道。喜木闈有慧性定力，罄所得鄉里酬施金帛回施之。八年，隨州旱，禱雨弗應，木閣以真君靈異聞於郡。郡委佐官躬往長森，禮請真君。至郡，惟書天授神章一紙焚之，甘雨隨降。官民感作，願留香火祠奉。真君不諾，重過洪山。木閣告於真君日:道本乎一，教分則三，願勿棄此山主張佛法。真君曰:一來一去，各有定綠。予昨受玉帝旨，謂興建香火之地分應鬥牛界，連廬霍，逢九當興。天命不可違也。乃辭別木闔，迴住長森。淳熙元年七月，真君至龍虎山瞻禮天師，受上清大洞錄以歸。四年，有僧祖超自天臺國清寺來，請師即往彼說過去事，僧衆神之。真君歸郢，而蒲騷里人益景慕其靈異，士民捐舍，於青牛山毓靈之地立祠宇一所，以奉香火今崇寧萬壽觀是也。十年，真君有中都之遊。時光宗在儲，適齊安郡主病，亟慈懿皇後念曰:若得張先生來，此病可療。且地遠，卒難至。而李府御帶隨以真君見，留府第，聞於東宮，有命召見。真君呎棗水以進，郡主飲之，遂甦。光宗曰:真哉，神哉。寵賜甚厚，真君不受，乃親灑真牧二字及鏤之牙牌以賜。自此，時一召見，禮貌有加。真君淡泊無為，非問不答。一日召次，問起居之地，對曰:郢州長森灣。光宗又親灑長森灣以賜。十一年，真君離京城，迴舊隱，活民命者衆。真君視長森祠宇尚隘，弗稱儲君寶畫之光，命其徒楊宗華等營而新之。既成，白於衆曰:昔奉玉帝密旨，建立道場，別有其地，山川之靈。俟命已久，將有行焉。乃自郢入蜀，歷參井，泛湖湘，過洞庭而下盆浦。十四年春，過康廬，有仙翁揖於途曰:拙者遁跡九宮，遠來參近，願早訪彼山，庶我輩有所倚藉。真君唯之。遂由富川上至通羊，宿杉坑梵剎。是夕，山之阿有鄉耆張鎮者，夜夢神人黃袍白馬，直入其舍。翌午，真君至鎮，異之，傾意相嚮。真君告之曰:九宮靈壇，湮廢已久。吾將闢其基，以為國家祈禱之地。遂捫蘿登山數十里，得其地於山之巔，廣數十畝，即圖誌載之日平壺臺是也。日暮，就宿山中，趺坐鬆下。夜半，山靈誼聲，從者駭然。真君曰:是山之神交相喜爾。繼有赤蛇神龍之異。平明，從者告饑，真君默坐方醒，於袖中出齋賺，各與其一。異香，猶熱。食之，且飽。遂於壺臺之下定向子幹，標立道場，而下曰:吾且回長森，秋期再來。乃以符法授其徒楊宗華，令先往開闢，結茅為居，權以安憩。十五年戊申，真君至，七衆歡迎入山，四方之民抱病求安者雲集，隨叩隨應。貧者助力，富者輸財。繼而真君靈既匪一，九宮開闢不日成之。光宗紹熙元年，召命，不赴。上遣使降香燭錦幡銀券入山設國醮，徽福於民。寧皇在儲，亦有厚責。未幾，朝命易庵為欽天觀。慶元元年，寧宗臨御，慈懿居內宮，每歲遣使入山，厚有錫查。三年，真君返長森。五年，上賜真君為真牧真人。嘉泰四年，寧皇親灑欽天瑞慶之宮六字，敕修內司，鏝梓改觀為宮，賜查駢渥。六月，上復加封太平護國真牧真人。開禧二年，敕江西轉運司撥賜閑田，又慈明皇後賜錢置莊，供贍羽衆。累降特旨，兔役鐲租等。是年虜寇京西，長森實據其要。虜既入境，羽衆奔逃。真君端坐堂上，虜莫能犯。及舉火焚祠，煙焰自熄。乃驚嘆曰:此南朝得道仙子也。三年夏初，真君復還長森，而九宮諸徒亦至省侍，成願請真君回九宮，真君曰:吾之行止，非汝等所知。吾創九宮道場，乃奉天命．為保國寧家，安集道衆而設。汝等當以進道為心，勿以吾不歸為慮。至七月五日，真君嗚鼓陞坐，諭衆曰:死生一晝夜也，出入一乾坤也。予自歷劫以來，應時出世，隨念度人，身在塵凡，名書仙譜。今將歸矣，洞然八荒，了無掛礙。汝等各守戒行，循規蹈矩，以扶教法，以報君親。及索紙書頌曰:幻質塵芳，方度六紀。憫一切情，如渴赴水。踏破鐵鞋，尋跟索底。一剎那問，衆流截止。仰沐宸恩，可謂終始。今日逃形，湛然脫屜。咦，分明記得來時路，乘彼白雲歸帝鄉。頌畢，珍重端坐而蛻。遺表奏上，蒙寧皇御批:太平護國真牧真人張道清，志識清虛，道行高潔。先朝眷遇，極為優厚。況祈檮雨暘，累獲感應。今已羽化，朕甚憫之，可於內帑降賜錢，令徒弟往長森灣迎歸九宮崇奉仰。九宮主者就禁地內卜吉所安痙，不得滅裂，仍不許所在邀阻。付欽天瑞慶宮，準此。續降聖旨札:下江西轉運司委都運趙龍圖督促其徙，疾速迎回，嚴奉徒衆承旨前往長森灣護寵迎歸，涓吉入塔。忽真君親附童子謂:吾今神歸天府，遺形何以葬為，惜諸方善信遠來，無以瞻敬，於是立堂崇奉，真相猶存。嘉定三年，續奉寧皇御書真牧堂三字，鏤牌以賜。理宗御極，眷遇有加，紹定四年加封真牧普應真人其事邊靈異，君恩寵渥，詳載九宮山真君全傳。
先生姓謝名守灝，字懷英，永嘉人也，生於宋高宗紹興四年甲寅三月二十二日午時。先生少聰慧明敏，年弱冠．」刻志於學。一日有雲水道流訪其書齋，道流曰:貧道結綠先生。與之揖，就坐。復起入內命茶，道流點首曰:欽哉，古學問神仙也。道流坐，先生默然似有覺悟，自是諸經子史一覽無遺。勵精儒業，天才該贍。少年補中上庠，後館於曹忠靖公府。時清虛皇甫真人遭際主上，每延問道德。曹公感真人渡黃河之恩，時延於家。先生仰慕真人道德，遂脫儒冠，參禮真人，隸籍羽矚。真人之道，首付曹彌探，次於先生為入室弟子焉。先生博學強記，議論宏偉，每優道劣釋，問有惡其分別輕重。先生每言:儒家有雲，能言距楊墨者，聖人之徒也。吾於道家亦云。．一日，有士人聰明記問志尚釋教，問先生曰:三教熟優耶？先生曰:天下無二道，萬殊同一初。至理昭然，何疑之有？先生究竟經史，出言有據，懸河之辯，莫能屈之。一日，復有難者曰:盡信書不如無書。先生曰:如是則校之經史尚不可信，足下之言尚可信乎？其人無答，欽服而去。孝宗淳熙十三年，江西漕使牒請知西山玉隆萬壽宮。光宗紹熙之初，朝廷賜觀復大師，充行在壽寧觀管轄高士。先生惟是究覽三教諸子百家之書，作太上老君混元皇帝實錄一部七卷，奏聞主上，盛行於時。學問淵源，聲動朝野。紹熙四年，再任玉隆萬壽宮住持。寧宗嘉泰元年，復任焚修管轄宮事，一陞經座，撥妙指玄，勾引三教。高人問話，應答如響。問亦於寺院借座說法，禪林尊宿，亦多嘆服。先生早遊江海，多歷名山。嘗遇至人，授以《旌陽石函記》一部，金丹之理，愈造妙門。內焉養真，外焉混俗，人莫知之也。光寧兩朝，眷遇優渥。平生交友，當代大賢，超群拔俗，人莫能及。逮至晚年，相貌清古，鬚髮皓白，人鹹謂活老君出世。閑中靜坐，焚香誦書。因觀自著混元實錄，撫幾長吟曰:知我者其惟是書乎，罪我者其惟是書乎。門人請益，先生曰:吾志在修文輔教，明辯正邪。立見已定，一言不易。後世毀譽，任之也。老耄之年，顏容悅澤，耳目聰明。清夜對燈解書，蠅頭細字。嘗以所隱《石函記》一篇此一篇名《金丹法象論》，後有人作一篇補遺，法度乖謬，恐誤學者，書字如粟，刻於銀葉之上，藏於巖穴，以俟骨相合仙之士焉。晚年復辭往永嘉郡瑞安縣紫華峰創宮，請額於朝，為九星宮。玆蓋先生湯沐之邑也。住世引年七十有九，於寧宗嘉定五年壬申二月十九夜，忽夢天人下降，謂先生曰:太上有命，趣召修真仙史記。翌日午時，具香湯沐浴，辭別道衆。書頌雲:造物逆旅主，天地一蓮廬。還汝已生有，還我未生無。頌畢，正衣冠端坐，奄忽而化。後門人私謐修文輔教觀復先生。
元君姓祖，諱舒，又名遂道，字防仲。唐廣西零陵永州祈陽縣人，月孛化身，九月九日生。面黎黑色，大圓眼，露齒，頭髮髦鬆，插竹節釵。手足黑而有毫，身長七尺，壽一百三十二歲。幼存節操，生而神靈。厲志修真，父母莫能禁之，遂褊遊名山，師事許真君、鄭真人、靈光聖母。一日於西京清虛洞神化溪遇太玄夫人降於溪濱，又從而師之。蒙與俱至洞中凡數日，變現男女，歷試諸難，終無怠志，乃授以元始大道。俾乘枯木，順流隨止。少焉，木至故處，失夫人所在矣。由是會四振而一之，職位清微元上侍宸。復化身為清微察令昭化元君，又號通化一輝元君，統轄雷霆。變相不一，或紅巾搭膊，跌足露腿，威勢可畏。或按劍坐石，嘯命風霆。或乘龍仗劍，策役萬靈。或金冠素服，尊臨洞府。性烈令嚴，雖雷神亦加嚴勵。功成沖舉，居金闕昭凝宮，主清微洞照府。又日金闕中靈凝照府，主持教法j惠濟生靈。嗣其道者，脈脈相承。瓊室洞清郭元君、福和耀真傅元君龍光道。明姚元君、紫英玉惠高元君、元勳皇靈清虛華真人、青城山通慧朱真人、雲山保一李真人，至眉山混隱南真人，而清微道法尤闡焉。
真君姓汪，名子華，字時美。唐玄宗二年甲寅，生於蔡州汝陽縣。年四十，而三舉不第，嘆曰:年逾不惑，不登仕版，何面目見朋友乎？吾將學黃老之學，而臣於帝鄉矣。遂與顏真卿同師白雲先生張約，再師赤城先生司馬承禎。遇祿山之亂，棄家雲遊。經南嶽祝融峰下，修道九年，不下山。真卿為盧杞所陷，使淮西為李希烈縊死。師再遇紫虛元君親幸南嶽，授以至道。再修二十八年，丹成道備。貞元五年庚午正月七日，奉韶白日昇天。
真人姓黃名舜申，福建建寧人。幼而聰慧過人，三教九流無所不通。仕廣西時，憲使南公見而奇之，悉以神書授焉。真人鉤玄探蹟，集成大全，登門之士如雲。後承詔命入覲，繼而得旨還山，隱於紫霞滄洲之上，制授丹山雷淵廣福普化真人。其所度弟子，皆立石題名。立石之前者三十人，立石之後者五人而已。前者各得一法，後者盡得其傳。如武當洞淵張真人，化行四海，獨露孤峰，其道則多行於北。西山真息熊真人，獨在諸立石題名之後，道闡四方，則尤多行乎南土。傳之安城彭汝勵，汝勵傳之安福曾塵外，塵外傳之浚儀趙元陽。如上授受者，皆為一代宗匠，道德沖融，內外光霽焉。
真人姓雷諱時中，字可權，號默庵。其先本豫章人，後家於湖廣之武昌金牛鎮。所居溪水迴環束西二橋，故又號雙橋。老人生於宋嘉定辛巳年十一月初五日辰時，幼習詞賦，後通詩經。三領鄉薦，精心道學，專務性理。與九江吉甫親，因己未、庚申之難，揭家依居吉甫。甲子歲殿帥往太平宮酬醮，師從其行。夜宿太平宮之聽雨軒，恍惚問見上帝親謂語曰:卿陽祿無分，陰官有綠，不須留意功名。是夕本宮知宮亦夢採訪真君告曰:來日午刻可精嚴祀事。五百靈官中有一靈官親降，於壇竈香。次日午朝，殿帥謂師曰:我困甚，師可代燒香。及至壇中，知宮大駭，方知師五百靈官中人也。後知宮白於師，師愈留心道法，絕念功名。復回居金牛鎮，置壇祀呈。庚午三月三日玄武誕辰，師具表賀，焚香朗誦度人經。忽有一道人標格異常，自外至，謂曰:貧道有一階道法，特來授汝。因出袖中書一卷，曰:可置此文於壇中，齋戒七日後方可開看。師受之，置於香案。回首，道人已出，不知所在，方悟其為異人也。入壇拜謝，持誠齋戒七日，焚香拜禮，開看其文，乃混元六天如意道法。看畢，壇中白晝如夜，須臾雷火布滿，雷霆辛天君立於案上，曰:吾奉昊天敕命，付卿開闡雷霆之教，普濟衆生。吾教上帝為主，以吾佐之，以卿行之。前日授卿之文者，乃祖師路真君也。卿名在仙籍，七世為儒，三世行法，並無纖過，當大興吾教。路祖師當晉時親遇太上老君，授以此法，而是教專以度人經為主。師每化導世人及開度弟子，皆先令其精心誦經，各獲果報。且嘗論度人經旨，以開後學。其要在十迴度人，非惟十遍可以度人，乃在平日修鍊自己，以究返還之妙。切須先度祖宗，終得道備，飛昇上清。經旨之明，莫越是矣。及儒釋二家，博釆旁求，貫徹混融，歸於一致。四方聞其道行卓異，及其門者日衆。弟子數千人，分東南西蜀二派，首度盧、李二宗師及南康查泰宇。由是盧李之道行於西蜀，泰宇之道行乎東南。混元之教大行於世，所著心法序要、道法直指、原道歌，皆發揚混元道化之妙。以至元乙未四月初五日，沐浴更衣端坐。臨午，命盧李二師率諸門人諷度人經一卷畢，即索筆紙書頌曰:一輸明月照清穹，萬里無雲光霽中。自在逍遙無一事，圓融常與太虛同。頌畢，凝然而逝。是年冬，弟子奉葬於郡之顏山。後雷霆累降筆雲:上帝已陞真人為玄都上相、混元妙道普濟真君、雷聲演教天尊。
月鼎真人姓莫氏，諱洞一，字起炎、浙西書川人，莫合之裔也。生而聰慧，英敏過人。酷慕道法神仙家之說，乃與同郡西莖沈震雷真人同師事鐵壁鄒真人，得侍宸王真君九天雷晶隱書，由是名著當時。至若會稽混融韓公、錢塘楊和玉蟾川諸公，望重當代，為道法所宗，皆竈香座下，由是道法愈重。真人落魄無家，隨所寓而止焉。求其道者甚衆，往往遺世絕俗離倫，飲酒輒醉，自樂天真。其接門人，多致叱叱，試其誠息之心而進止之。有不堪者，中道而廢。至元丁亥，被召赴闕下，符法闡揚，雷雨在指顧之問。一時名動京師，奔走後先者如雲如堵。有不遠數千里及門而求道者，有奉束脩五十縉，師受之。一日，袖之而去，遇酒肆，陋者乃入。見貧寒者濟之，有老病孤弱者必以物與之。及哺而還，縉皆罄矣。門人中有道材法器者，輒循循以進之。其於雷霆之奧，發揚底蘊，開示來學者多矣。使者一符形，每授門人，各有不同，是乃真人自立法以證派源。考其玄微，同歸一致。自侍宸王真君演道以來，惟真人與西塋沈真人二派支流衍迤，盛於西江，昌於束昊。扶教澤民，莫有甚焉。以延祐庚寅秋日方正午，趺坐問弟子曰:是何時也？弟子曰:日卓午矣。遂索紙筆作愒曰:七十四年明月，也曾陰晴圓缺。今日大地光明，三界虛空透徹。書畢，端坐而逝，顏面如丹。
金蓬頭，永嘉人也，名志陽，號野庵。素蓬頭一髻，世因以為號。生而不群，自幼果恥，大志不羈。甫長，慕道棄世，慮若焚溺，遂師全真道士李月溪。月溪乃真常李真人之徒，真常又長春丘真人之高弟也。一見器之，命遊燕趙齊楚，求正乎先德焉，得參事真常李真人。南至袁州，遇守城校尉顛軍子，狀貌偉素，日不與世接，夜宿神祠。師知其異，乃師事之，亦有所得。歷遊武夷、龍虎二山。時龍虎主先天觀者傅師正，館師於蓬萊庵。庵據徵君聖井、藐姑諸峰之會，師攀陸崖壑，倡鹿豕，藉雲霧，視以為常。或夜坐盤石，蛇虎值於前，輒愕而逝去。命其徒李全正、趙真純築天瑞庵於峰頂，四方聞其道者，無遠邇凡病患者輒叩之，即應以所供果服之，無不愈。參禮者日集。嘗天旱，登龍井召龍出，語龍出聽。瑜時漸小，躍入神中，乃警以愒，龍騰入水，少頃天大雨。元統癸酉，復隱武夷山，居玉蟾之止止庵。浙束元帥李太平聞而禮之，謂曰:命嚴則民治，心清則欲寡。李益敬服。或有拓者，謀以藥毒之。師預知，命其徒鑿池儲水。果服，浴而出之，安然。今名吐丹井。至元丙子歲正月一日，其同學桂心淵，世稱桂風子，坐解於廬山。師聞之，四月十日令徒書一頌，坐逝。越十三日，面頫若慄，肢體溫軟猶生，瘓於庵側。所受弟子則勞養素、郭處常、李西來、張天全、殷破納、方方壺，皆以道聞於世。
歷世真仙體道通鑑績編卷之五竟
