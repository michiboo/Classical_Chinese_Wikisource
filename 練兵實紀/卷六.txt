敵臺解
先年邊城低薄，傾圯，間有磚石小臺，與墻各峙，勢不相救。軍士暴立暑雨霜雪之下，無所藉庇，軍火器具，如臨時起發，則運送不前，如收貯墻上，則無可藏處，敵勢眾大，乘高四射，守卒難立，一堵攻潰，相望奔走，大勢突入，莫之能禦。今見空心敵臺，盡將通人馬沖處堵塞，其制高三四丈不等，周圍闊十二丈，有十七八丈不等者，凡沖處數十步或一百步一臺，緩處或四、五十步或二百餘步不等者為一臺，兩臺相應，左右相救，騎墻面立。
造臺法：下築基與過墻平，外出一丈四五尺有餘，內出五尺有餘，中層空豁。四面箭窗，上層建樓櫓，環以垛口，內衛戰卒，下發火炮，外擊敵人，敵矢不能及，敵騎不敢近。每臺百總一名，專管調度攻打；臺頭副二名，專管臺內軍器輜重；兩旁主客軍士三、五十名不等，其常用守臺。先曾用主軍，因月糧一石，內供父母妻子之養，外備臺上月日之炊，每有饑餒而死者，棄臺而逃者，其存者往往私棄臺守，下臺措辦米糧，且妨身役，不得操練。今將召到南兵一萬，分佈各臺五名、十名不等，常用在臺，即以為家，經年再不離臺入宿人家，以此臺上時刻不致乏人。故此數年無虞，遇敵則擊斬全捷。五臺一把總，十臺一千總，節節而制之，官軍得以固守無恐，即敵眾大舉至邊，攻必難入，亦難出，此修險隘之大收效最著者也。
每臺一座，設備軍火器械什物：佛狼機八架，子銃七十二門，鐵閂二十四根，鐵錘八把，鐵剪八件，鐵錐八件，藥匙八件，鐵送八根，圓木座八個，木梃八根，合口鉛子二千一百六十個，神快槍八桿，合口鉛子四百八十個，木馬子四百八十個，錘八把，槌八把，剪八把，藥匙八件，藥碗八個，火藥四百斤。火繩二十根，火箭五百枝，鐵頂尖棍八根，鑼一面，鼓一面，旗一面，木梆一具，大小甕四口。石炮五十位，河光大石四百塊，河光小石四千塊，煤炒二石，食米十石，鍋二口。
烽堠解
自古守邊，不過遠斥堠，謹烽火。薊鎮以險可恃，烽火不修久矣。緣軍馬戰守應援，素未練習分派，故視烽火為無用。今該議擬呈會督撫參酌裁訂。凡無空心臺之處，既以原墩充之，有空心臺所，相近百步之內者，俱以空心臺充墩。大約相去一二里，梆鼓相聞為一墩，每墩設軍五名，計減濫設墩軍，不下數千，省費不貲。墩之相去，惟以視見聽聞為準，不相間斷，近臺者聽守臺百總調度。不近臺者聽信地百總調度，烽號賞罰，立為哨守條約，分給官軍習學遵行。每一提調下，各設把總二員，每一路各設傳烽委官一員，系南方人員，以其機利素習也，凡遇敵馬所向之處，該墩舉烽，左右分傳，計薊鎮邊墻，延袤曲折二十餘里，不過三個時辰可遍。各路兵馬見烽，即行收拾器械，或應速發，或應候報，或應赴邊者，分投趨赴戰守。全鎮邊墻，一體警備，軍士乘墻，晝夜罔懈，禦備既速，馳援不誤。
每墩臺一座，設備號火什物；小房一間（隔為二半間，向邊外半間墩軍住，向內半間百總住），炕各一座，米一石，鍋竈各一口，水缸一個，碗五個，碟五個，種火牛馬糞五擔，鹽菜之類不拘。以上墩軍備之，空心臺系充墩者，亦備一分。
大銃五個（盞口、直口、碗口、櫻子皆可），三眼銃一把，白旗三面，燈籠三盞（白紙糊務粗，徑一尺五寸，長三尺），以上俱官給。
大木梆二架（每架長五尺，內空六寸，深一尺，要性響體堅之木，不合式者，即行改造，每擂梆必雙，庶聲合而可遠，該路采木造興）旗桿三根（好繩三副），發火草六十個（用房一間覆之，毋令雨濕），火池三座（連草苫蓋聽用），火繩五條，火鐮火石一副，旗桿三根（每根長一丈八尺，要直，每根相去五丈），扯旗繩五副（務要新粗，半年一換），火池（每座方五尺，張口，庶草多火亮）。以上俱軍采辦。
車營解
往事，敵人鐵騎數萬沖突，勢銳難當。我軍陣伍未定，輒為沖破，乘勢蹂躪，至無孑遺。且敵欲戰，我軍不得不戰；敵不欲戰，我惟目視而已。勢每在彼，敵常變客為主，我軍畏弱，心奪氣靡，勢不能禦。自總督譚、今總督前巡撫劉、楊、巡撫王、及職創立車營，近該閱視，侍郎汪會題以上十座為額，每座戰車一百二十八輛，每輛雙輪長轅，用騾二頭，兩頭俱堪騾架，以便進退。上用偏廂，各隨左右安置。長一丈五尺，兩頭各有一門，啟閉出入，車上安大佛狼機二架，每車見派軍士二十名，分為奇正二隊。正兵一隊，軍士十名，以二名專菅騾頭。以六名管佛狼機二架。每架三名，車正一名，專在車上披堅執旗，以司進止。舵工一名，專管運車，左右前後，分合疏密。奇兵一隊，旗士十名，內以勇敢服人者為隊長，以鳥銃手四名仍兼長刀，在車內放鳥統，出車先放鳥銃。敵近用長刀，又以身中年少骨軟二人，為藤牌手，在車內放火箭，出車打石塊，敵近用藤牌。又以殺氣者二人充钂鈀手，在車放火箭，出車亦放火箭，敵近用钂鈀。火兵一名，專管各隊炊飯，皆其責任。
用之環衛軍馬，一則可以束部伍，一則可以為營壁。一則可以代甲冑，敵馬擁眾而來，無計可逼，誠為有足之城，不秣之馬也。但所恃全在火器，火器若廢，車何能禦？每二車為一聯，四車為一局，立一百總，十六車為一司，立一把總；六十四車為一部，立一千總；一營左右兩千總，中軍一員，又鼓車二輛，即以鼓手充車正，不另設。火箭車四輛，大將軍車八輛，各車正一名，即以火藥匠充車正。座車三輛，各車正一名。計車一十七輛，舵工一十七名，運車軍兵大將軍車每車二十名，計一百五十九名。百總一名，元戎鼓車火箭車每輛十名，計九十名。百總一名，共把總一員，千總不設，以中軍兼管。
以上每一營，通計將官一員，中軍一員，千總二員，把總九員，百總三十四名，車正一百二十八名，舵正一百二十八名，狼機手七百六十八名，大棒手二百五十六名，運大將軍火箭等車車正、軍兵二百三十四名，奇兵隊長一百二十八名，火兵一百二十八名，鳥銃手五百一十二名，藤牌手二百六十六名，钂鈀手二百五十六名，旗鼓、爪探、架梁、開路大小將官，應用軍士二百六十八名，通共官軍三千一百十九員名。
每車一營，旗鼓並該設備征軍火器械：將官認旗一百，金鼓旗二面，門旗二面，五方旗五面，角旗四面，高招五面，坐纛一面。巡視旗十面，千總認旗三面，把總認旗九面，百總認旗三十四面，車正旗一百二十八面，金鼓一副，佛狼機二百六十五架，子銃三千三百四門，鐵閂五百一十二根，欽錘、鐵剪各二百五十六把，凹心送子二百五十六件，鉛子二萬五千六百個，火藥七千六百八十斤，火繩一千二百八十根，鳥銃五百一十二門，銃袋五百一十二個，藥筒一萬五千三百六十個，藥鱉五百一十二個，細火藥三千七十二斤，火繩二千五百六十根，鉛子一萬五千三百六十個，杖五百一十二根，鉛子模三十四副，火箭一萬五千三百六十枝，火箭簍並雨罩具二百五十六個，大棍七百六十八根，銅鍋一百四十四口，桶一百四十四隻。
馬營解
每馬軍十二名為一隊，隊總一名，次鳥銃手二名，次快槍手二名，次鈀手二名，槍棍手二名，大棒手二名，火兵一名。三隊計隊總三名，兵夫三十名，火兵三名，旗總一名，共三十七名，為一旗，三旗為一局。百總一員，共一百一十二員名。四局為一司，把總一員，共四百四十九員名。二司為一部，千總一員，共八百九十九員名。三部為一營，將官一員，中軍一員，共二千六百九十九員名。
以上為中營，每將官一員，中軍一員，千總三員，把總六員，神器把總一員，百總二十四名。旗總七十二名，隊總二百一十六名，兵勇二千一百六十名。火兵二百一十六名，神器馬騾九十四頭。如軍出三千之外，另為大營。每一把總司加一局，旗鼓、爪探、架梁、開路大小將官，其用軍士二百八十八名，通共二千九百八十八員名。
每馬軍一中營，旗鼓並該設備征軍火器械：將官認旗一面，坐纛一面，門旗二面，五方旗五面，角旗四面，高招五面，金鼓旗二面，巡視旗十面，千總認旗三面，百總認旗二十四面，旗總認旗七十二根，隊總認旗二百一十六面，旗總備旗桿七十二根，隊總備旗桿二百一十六根，金鼓一付，虎蹲炮六十位，鐵錘六十把，鐵剪六十把，火根九面根，藥線盒六十個，火繩一百八十根，鐵錐六十把，火藥九百斤，大鉛子五萬四千個，木馬子一千八百個，石子一千八百個，皮簍一百二十個，藥升六十個，木送六十根，木榔頭六十個，馱架九十副，鳥銃四百三十二門，■杖四百三十二根，藥鱉四百三十二個，藥管一萬二千九百六十個，鉛子袋四百三十二個，銃套四百三十二個，火藥二千五百九十二斤，鉛子一十二萬九千六百個，火繩二千一百六十根。鉛子模二十四副，快槍四百三十二桿，杖四百三十二根，鐵錐四百三十二把，鐵剪四百三十二把，藥袋四百三十二個，藥線筒四百三十二個。藥管一萬二千九百六十個，鉛子袋四百三十二個，火藥四千五十斤，鉛子一十二萬九千六百個，藥線二十一萬六千根，火繩一千二百九十六根，鉛子模九十四副，火箭一萬二千九百二十枝，火繩一千二百九十六根。火箭簍四百三十二個，油罩四百二十二個，盔二千七百九十頂，甲二千七百九十副，鋥帶二千七百九十條，撒袋一千三百四件，弓一千一百五十二張，弦二千三百四條，火箭一千一百五十二把，雨罩一千一百五十二個，腰刀一千一百五十二把，雙手長刀四百三十二把，钂鈀四百三十二把，槍棍四百三十二根，大棒六百四十八根，銅鍋二百一十六口，拒馬六百四十八副，短柄刀四百三十二把，水桶一百二十二隻，餵馬筐子九十三個。
步營解
每步軍十二營為一隊，火器手每隊，隊長一名，鳥銃手十名，火兵一名。殺手每隊隊長一名，圓牌二名，狼筅二名，長槍二名，鈀二名，大棒二名。隊長長旗槍一桿，腰刀弓箭牌手腰刀一把，狼筅手狼筅二把。鈀手兼火箭，槍手兼弓箭，大棒手兼弓箭，火兵一名，鐵尖扁擔一根。三隊為一旗，旗總一名，井三十七名。三旗為一局，百總一名，共一百一十二名。三局內鳥銃一局，殺手三局，為一司，把總一員，共四百四十九員名。二司為一部，千總一員，鳥銃四局，殺手四局，共八百八十九員名。三千總為一營，將官一員，中軍一員，共二千六百九十九員名。
以上為一中營，將官一員，中軍一員，千總三員，把總六員，神器把總一員，百總二十四名，旗總七十二名，隊總二百一十六名，兵夫二千一百六十名；內銃手一千八十名，殺手一千八十名，火兵二百一十六名，共計二千六百九十九員名。
每步軍一營，旗鼓並該設備征軍火器械：將軍認旗一面，金鼓旗二面，門旗二面，坐纛一面，五方旗五面，高招五面，巡視旗十面，千總認旗四面，把總認旗六面，百總認旗二十四面，隊總旗槍桿七十二根。隊總旗槍桿二百一十六根，腰刀二百一十六把，金鼓一副，鳥銃一千八百門，杖一千八百根，錫鱉一千八百個，鉛子袋一千八十個，藥管三萬二千四百個，火藥四千三百二十斤，鉛子二十一萬六千個，火繩三千二百四十根，鉛子模一十二副，長刀一千八百把，藤牌二百一十六面，狼筅二百一十六根，長槍二百一十六桿，弓二百一十六張，弦四百三十二條，火箭二百一十六把。雨罩二百一十六個，钂鈀二百一十六把，火箭六千四百八十枝。大棒三百二十四根，銅鍋二百一十六口。
輜重營解
師行糧從，軍事所先。邇來敵每入犯，官軍並無輜重，敵乘肥馬，即日駛百五十餘里，我軍馬匹既弱，行至有城池所在，俱將城門關閉，月糧在倉，草束在場，多在城內，每不得支，如候支糧料，必誤追敵。大軍之行動，以二、三萬計，便開城聽候，緣倉城門小，株粒幹系錢糧，唱名給支，一、二日尚不能完，如候支完追敵，敵去二、三百里矣。官軍只得枵腹追往，饑疲甚矣。氣息懨懨，支步不前，安能勝敵？即敵有可乘之機，徒付嘆息而已。
近該題奉欽依，新創輜重營三座，每座大車八十輛，每輛騾八頭，車上用偏廂牌，遠視如城，到處下四面營。每車一輛，派軍二十名，分奇正二隊。正兵一隊，軍士十名，以知餵養者八人領拽車騾，內以六人為營，狼機二架，每架三名，以大棒手二人，臨陣專管收拾騾頭；車正一名，專司進止；舵工一名，專備留後。奇兵一隊，隊長一名，鳥銃手八名，仍以一、二、三、四名兼習長刀，五、六名兼習藤牌短刀，七、八名兼習钂鈀，火兵一名，專管各隊炊飯。此奇兵一隊，專備護車，每車載米豆煤妙一十二石五斗，每營可供一萬人馬三日之食。各於出門之日，再自帶幹糧二、三日，計敵出入，亦足用矣。故師行常飽，而敵愾不銷，全賴於此。每營將官一員，中軍一員，全營千總二員，分管把總四員，各管二十輛，百總一十六名，各管五輛，中軍元戎鼓車三輛，各騾二頭，中軍帶管。計騾夫六百四十六名，車正八十名，舵工八十名。元戎鼓車三輛，每輛軍兵十名，共三十名。又奇兵隊長八十名，銃手六百四十名，火兵八十名，共計一千六百六十員名。旗鼓、爪探、架梁、開路大小將官，共用二百五十四員名，每營車八十輛，每輛載米二石五斗，煤炒三石七斗五升，黑豆六石二斗五升，共載米三百石，煤炒三百石，黑豆五百石。
每輜重一營，旗鼓並該設備征軍火器械：將官認旗一面，坐纛一面，五方旗五面，角旗四面，高招五面，金鼓旗二面，巡視旗八面，千總認旗二面，把總認旗四面，百總認旗十六面，車正旗八十面，隊總旗一百六十面，金鼓一副，佛狼機一百六十架，子銃一千四百四十門，鐵閂三百二十把，鐵錘一百六十把，鐵剪一百六十把，鐵匙一百六十把，鐵錐一百六十把，凹心送子一百六十根，火藥三千二百斤，鉛子一萬六千個，火繩八百根，鳥銃六百四十門，杖六百四十根，錫鱉六百四十個，藥管一萬九千二百個，鉛子袋六百四十個，銃套六百四十個，火藥三千八百四十斤，鉛子一十九萬二千個，火繩三千二百根，鉛子模一十六副，大棍七百二十根，大鍋一百六十口，木桶一百六十隻，餵騾柳筐八十個，草鍘八十口。
