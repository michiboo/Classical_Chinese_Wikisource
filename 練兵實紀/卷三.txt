第一，明旗鼓
各官兵，耳只聽金鼓之聲，目只看旗幟之色。不拘何項人員，口來分付，
決不許聽之。如鼓聲不絕。便前面是水火，也須跳入。如鳴金該止，就前面
貝財緞帛好馬匹，亦不許一回顧。應查令旗、令箭、令票者，便是主將自來，
三件物內必有一件方放，無亦不準放。
第二，明笛號
吹嗩吶謂之掌號笛。要聚各官旗頭目，發放軍務，必須吹得到齊方止。
第三，明喇叭
大小將領門前，及教場內行營處，吹喇叭是掌號。第一次是頭號，要人收拾行李，做飯食。再遲半個時辰，又吹第二次喇叭，要人吃飯，收拾出門，詢問劄營地方取齊。吹第三次喇叭，是要起身。主將自本衙門出，到各兵劄營地方，另擬嚮往。其在營中，或在教場，或正行正操之處，及各人飯已吃過，俱已出門，只掌一號。便聽令行營或演操，不必仍用二號三號也。凡喇叭吹長聲一聲，謂之天鵝聲，是要各兵齊吶喊。凡喇叭吹擺隊伍聲，是要車、步、騎三兵，就於腳下挨營擺隊伍也。凡吹長聲喇叭，放銃一個，磨旗，是要轉身，各兵俱看旗所指處，俱向某處轉身轉車。凡擺隊已完，喇叭稍歇，復又吹擺伍者，是要車、步、騎三兵一字列開成陣備戰也。
第四，明哱囉
凡吹哱囉，是要各兵起身。再吹一次，是要馬兵上馬，車兵附車，步兵執器械立齊。
第五，明銅鑼
凡打鑼，是要各馬兵下馬，車兵下車。再打銅鑼，是要各項兵俱坐地休息，旗幟俱偃臥。
第六，明羯鼓
凡點鼓，是行營點鼓一聲，約行二十步。點緊鼓一聲，行一步，則將擂鼓交鋒矣。但聞擂鼓是交鋒，要各兵向前與賊廝殺。
第七，明黃旗
下營定，放銃一個，堅黃旗擂鼓，是放各兵出營汲水取柴放馬。
第八，明摔鈸
凡摔鈸鳴，是要各兵收隊。再鳴成大隊，旗幟通回中軍。
第九，明炮號
每要新起一號令，必放炮一個，使人有耳者先共聞之，然後方用旗幟號頭等項示行。凡官軍但開炮響後，其已前行過號令進止俱歇，專一看有何旗幟更變，有何號頭之聲，即速遵照，庶不誤事。
一，用炮分數：
升帳炮(三舉，即鳴金大吹打)；
升旗炮(一舉，即擂鼓，鳴鑼升帳)；
靜炮(發放後三舉，營中肅靜候令)；
吶喊炮(一舉，喇叭吹天鵝聲，吶喊一聲，三舉止)；
開營炮(一舉，即聽點鼓，開便營行)；
分合炮(一營一舉，欲分幾營幾路，為幾舉無定數，舉畢，看旗幟照旗色依數分之，合營同)；
閉營炮(一舉，即大吹打，閉營門)；
定更炮(遇夜擂鼓畢，一舉，喇叭吹天鵝聲)；
變令炮(凡號令正行之間，欲別更號令，人眾隔遠，一時更變，恐人不知，失於眼視，故先舉炮聲，一開炮，前令即止，專心側耳，聽新起何令照行)。
第十，明釭號
凡軍士一切鼓樂，有音如號笛哱囉喇叭鼓鈸等類，每欲止，必鳴金一聲。其已舉者，開金即止。聽更令後，即如所更之令行。打金三聲，是要退兵。及止吹打，打金二聲，是大吹打。及退兵，下方營時鳴金邊，是發五方旗，招出營立表。立表營內，所以分別門角，以便出入識認。立表營外，所以分別營盤，防守界限。賊來舉之，以應遠近緩急。
第十一，明旗次
各營隊總看本旗總所執旗，旗總看本百總所執旗，百總看本把總號旗，把總看本千總號旗，千總看本哨將號旗，哨將看主將號旗。若主將五方旗招，俱起立點，動則五方之營俱照旗而動。如止於一旗立點，則該應之旗俱立點，別旗照常。若主將五方旗招俱偃，則五方之營俱照旗偃止。若只一旗偃，則該應旗俱偃，別旗照常。某旗磨則該應旗俱磨，別旗照常。某旗向某方點指，該應旗俱向某方，各兵隨旗而往。
第十二，明旗應
凡主將旗舉時，先哨將應之，千總不許先應。哨將旗舉，先千總應之，把總不許先應。千總旗舉，先把總應之，百總不許先應。把總旗舉，先百總應之，旗總不許先應，百總旗舉，先旗總應之，隊總不許先應。旗總以下，口傳身率，不用旗鼓號令，更與旗鼓令同，差錯以軍法治之。
第十三，明旗色
黃旗屬土，中營中軍所用。但見黃旗，即知為某中營、某中軍也。在五營，則為五營之中。在一營，則為一營之中。在一千，則為一千之中。少至五人，則為五人之中。凡人面向者為前，紅旗屬前，凡營壘所在向前者，則用紅旗。但見紅旗，俱想向前。凡人就本身之左手為左，藍旗屬左，凡向左者則用藍旗。但見藍旗，俱想向左。凡人就本身之右手為右，白旗屬右，凡向右者則用白旗。但見白旗，俱想向右。凡人就本身之背為後，黑旗屬後，凡向後者則用黑旗。但見黑旗，俱想轉身向後。是故曠野，眾人若說東西南北認辯不真，凡人該有左右手面向背後，故即以其易知者教之。人人只以大營中軍分左右前後，又以本身前後左右為向，再不必論東西南北也。
第十四，明望旗
凡常操及發兵，於主將未到場之時，先將望桿繩索等項收找停當。侯主將升帳，稟升旗，即放炮擂鼓升旗，旗正著甲執白旗一面上鬥聽中軍號令。凡掌哱囉兵立則旗立，凡打鑼兵坐則旗收。旗向前點，官軍俱向前行；向左點，俱向左行；向右點，俱向右行；向後點，俱向後行。車、步、騎大小將官旗總、車正，俱視此旗嚮往。如遠行，俟掌頭號畢，稟旗炮擂鼓，將望竿眠行。遇報有警，擂鼓，再立望竿。賊從左來，則旗向左磨；賊從右來，則旗向右磨；賊從前來，則旗向前磨；賊從後來，則旗向後磨。賊從兩面來，先磨賊近一面，三磨三立，又向一面磨。賊從四面來，將旗繞竿頭轉遞。賊遠，則旗頭向上磨之。賊來近，則旗頭平低磨之。賊近百步來，則旗低垂向下磨之。賊退，則立某方。賊退立在某方，亦如報賊來事例。事定，將旗卷訖。若緊急追賊，無望竿車。此條不用。
第十五，定發放
凡操期前一日，懸操牌各營傳知。次日五更不拘時，但聽主將門前掌號，各將官門前皆掌號。各兵做飯，將官亦做飯，以飯熟食畢為期，乃掌二號。各兵備馬，收拾軍裝，往教場列成行伍，掌三號。主將出至教場，中軍官稟放升帳炮。喊堂開轅門。稟升旗，望旗同升。在野則升望旗幕屬等官先行參見回還，中軍官稟掌號笛，聚官旗，聽發放，望旗向左右前後磨轉一次。官旗用手旗引於場前，轉身向上，挨次先騎兵，次車兵，次步兵。各頭目，自隊長以上，皆赴。事急只同旗總以上隊長守伍至臺下立定。笛止，中軍傳雲：「官旗過來」。各旗應一聲，以卑而尊，先隊長、次旗總、次車正、次百總、把總、千總，俱跪。次營將於臺上跪，先起，乃發放眾曰：「官旗聽著，耳聽金鼓，目視旌旗，手熟擊刺，步閑進止，馬習馳逐，謹戢策轡，車熟分合，嚴飭火器，萬人一心，有進無退，畿輔重寄，軍法有常。」每一項人員班內一人，先尊行，後畢行。高聲報曰：「某官叩頭。」命起至百總止。
又發放曰：「車正聽著，凡車正進止號令，俱車正之責，臨時差誤，責有所歸。」車正起去。又曰：「舵工聽著，凡左右前後縱橫曲直，俱著車旗聽命車正，擺營不合，高下失誤，責有所歸。」次巡視南旗過列，聽發放曰：「凡入操喧嘩不肅，下營行伍不齊，行伍攙前越後，臨陣舉動違令，斬賊強奪首級，戰畢妄殺降人，種種作奸犯科，俱聽爾拿來處治。臨陣摘牌，當戰破耳，回兵查明，分別輕重，以行軍法。若故縱需索，治爾之罪。」發放畢，分付各官旗下地方大吹打得勝鼓樂，聽各回營。各哨將一體掌號笛，一照臺上發放，即使金鼓班聲相聞無妨也。哨將發放畢，千總用旗招把總以下發放，亦照臺上。但雲奉臺上號令畢，把總招百總以下發放，只傳臺上分付親口之言，不用耳聽金鼓等文。亦雲奉臺上號令畢，百總招隊、旗總發放，先發放所聞把總之言，次發放已意畢。旗總集隊總各隊兵士發放，亦雲奉臺上號令，將節奉各上官話頭，一一講說分明畢，隊總亦令各兵跪聽。分付曰：「奉臺上號令。」發放畢。但凡謂發放，系奉臺上號令，凡卑一等者，必跪聽。敢有違者，即時巡視旗拿送臺上，捆打遊營。
第十六，稽傳令
凡發放過話，候大小將領發放畢，主將抽隊下一軍向前。問今日所發放何事。若能知其大略則已，如全不知，則取隊總問之。隊總能言之，則治軍以不聽受之罪；隊總不能言，則取本旗總問之。旗總能言之，則治隊總以罪，軍則免究，是隊總傳不明也；如旗總不能言，則取本百總問之。百總能言，則治旗總以罪；百總不能言，則取本管把總問之。上至哨將，一體皆然。每次發放過聽，哨將於各千總下，取一軍千總，於各把總下，取一軍把總；於各百總下，取一軍百總；於各旗總下，取一軍問之。不明者千、把總聽營將官發落，百總以下所抽問者，記過一次。即仍於上一等頭目，再照發放之法，挨次說諭一遍，通畢赴臺報。
