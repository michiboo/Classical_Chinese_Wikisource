騎兵
第一，選騎兵
預日先將部下官生夙守軍令、習知束伍之教者，各分執事，填於白牌或紙上。其填營伍次第者為一號牌，填年貌籍貫者為二號牌，填疤記武藝者為三號牌，總填隊伍姓名者為四號牌，抄隊伍清冊者即隨之為五號牌。每一牌用桌一張，縛豎一號，即守主將之傍，余號各於空地分設，挨號而下，又一面將腰牌隊冊，照各種式樣，預日刊刷齊備，式開於後。次日早，將投募見在軍事人等以次喚進，如一千先定千總一員，令千總選部下把總幾員，驗中，又令各把總選百總幾員，驗中。又令各百總選旗總三名，先以一百總下一旗總，令選隊總三名。先以一隊總自行揀兵十一名，一字向上立定，主者與之辯驗堪否，以有力伶俐者二名，為一伍、二伍長，充鳥銃手，以鳥銃為長兵，仍習第三、第四，充快槍手，各執長柄快槍為長兵，近用柄代棍為短兵。以有殺氣者二名，為第五、第六，各充鎲鈀手，以鎲鈀為短兵，兼火箭為長兵。以有殺氣能射者二名，為第七、第八，充刀棍手，以刀棍為短兵，以射為長兵。以有力習射者二名，為第九、第十，充大棒手，以大棒為短兵，弓矢為長兵。以庸碌可役者一名，為第十一名，充火兵，聽隊長管束，此馬營左右二部也。
中部輕騎，每司第一局俱銃手，為第一、二、三、四、五、六、七、八鈀手，兼火箭為第九、十；二局、三局俱殺手，第一、二、三、四俱弓矢腰刀，第五、六、七、八俱弓矢鉤槍，第九、十俱鈀並火箭，以上俱聽隊總管束。凡謂一、二、三、四、五、六、七、八、九、十俱橫列為偶，一伍在左連，兵五名，一、三、五、七、九是也。二伍在右連，兵五名，二、四、六、八、十是也。先填隊總牌，連人送一號填營伍次第訖，連人傳與第二號，填籍貫年貌畢，連人傳與第三號，填疤記武藝華，連人傳與第四號，填全隊姓名於腰牌，將牌送填清冊。又以一名與腰牌紙一張，連人挨次挨填如式。又喚一隊，如此三隊畢，即喚一旗總照此填完，領於空地，將隊伍擺個式樣。一面即將預日做就如式方色認旗一面付執，以辯行伍。三旗總俱完，付與一百總。軍足三千二百以上，每把四百總。軍止三千以下，每把三百總，俱完。即命本把總領於空所擺明，申明約束領回。如此，每一營將官下既完，一面照腰牌造冊五本，有式在後，出示於第二日點名，隨即均給馬匹，凡戰兵俱與上等馬。系火器差使，不屬前鋒者，與第二等馬，其下等馬汰去不用，每營三部，雖同一體，而驍健伶俐好漢，須多歸各頭司，即暗寓選鋒法矣。束伍事竟，又約日於教埸，公同再三訂諭，宣明德意，即取各官挨次呈遞無有不堪甘結狀，式開於後。
第二，騎旗鼓
每營旗牌六名，號銃手二名，門旗三名，金鼓旗二名，執五方旗五名，執號帶五名，角旗四名，認旗二名，巡視旗八名，吹鼓手十六名，夜不收五十名，火藥匠二名，鐵鋥匠二名，弓箭匠二名，醫士一名，家丁一名，醫獸一名，家丁一名。
第三，騎雜流
每營將官下識字三名，家丁不拘數。務要同死生，可抵好漢，聽自設法募養，伴當八名，軍牢二十四名，廚役二名，俱馬軍；軍伴十八名，養馬三名，薪水三名，俱步軍。中軍官每員下識字二名，軍牢八名，俱馬軍；軍伴四名，俱步軍。千總每員下識字一名，軍牢六名，俱馬軍。軍伴四名，俱步軍。把總每員下識字一名，軍牢四名，俱馬軍軍伴四名，俱步軍。百總每名下旗丁馬軍一名。
第四，騎隊牌
右冊式解(圖刪去--編者註)。
夫冊式行位有限，悉填不全，故減其文。恐讀之不得其詳，復加解說如此。用者先於此辯之，俾知冊內字眼，即盡知各軍所習技藝，然後考較為便。夫刀銃者，鳥槍長刀也，鳥銃遠射極準，長刀近用先及，槍棒者，槍亦銃，北方呼為快槍。痼不可變，今加長柄，遠則用火藥、鉛子舉放，近則以柄代棒擊之。習則用木棒，但銃藥子數制，原粗謬多，致不準中。今有新法，可謂詳盡。鈀箭者，義與火箭也。火箭遠發，鈀近用。因鈀有股，可架火箭而放之，故並為一卒。棍矢者，夾刀棍兼弓矢也。夾刀棍即白棒加刃。遠則用弓矢，近則用夾刀棍，可刺可擊，棒矢者，白棒兼弓矢也。馬上不敢用擊，且一擊必一刺，故又加短鋒於頂，以便馬上刺之。步下擊刺兼用棒，即梃也。孟子曰：「執梃可以撻秦楚之堅甲利兵。」非真言梃之可禦堅利也，蓋言人心齊一，即梃非可與堅甲利兵敵者，用之亦取勝。今夫敵甲誠堅矣，兵誠利矣，而我人心何如？迺以白棒當敵為長技，迷而不悟，即孫、吳復起，毋能轉移，何其謬訛入人之深也。弓矢遠不如火器，命中不如鳥銃，而敵以堅甲當之，每每射不能入，亦明知而不肯變其習者，緣上司抄閱偏於此耳。火器不精，不如無，今知以火器當敵而不知精，亦無埒也。火擔者，火兵也。擔，扁挑也。用鐵尖扁擔，便於肩挑，又可擊刺，亦農中戰器也。
第五，騎旗號
每一大營，將官分五色。每營將官下各部伍，又分五色。在將官以旗心定本營方色，以邊生旗而以黃應德；千總以心坐本方，以邊應主將，以帶應德；把總以心坐本方，以邊應千總，以帶應主將；百總以心坐本方，以邊應把總，以帶應千總；旗總以心轉應本營不用邊帶。軍士盔有纓而無旗。隊總盔旗長六寸，上書隊哨分數字樣，方色照營將旗。旗總背旗一面，身方二尺五寸，斜角用邊，旗桿長三尺六寸。百總認旗一面，身方二尺，斜角用邊，桿用槍頭，長九尺，上書字。一局書「振勇」，二局書「揚勇」，三局書「威勇」，四局書「武勇」。把總認旗，長三尺，斜角有邊，桿高一丈一尺，用纓頭號帶一條，長五尺。千總認旗，長四尺，斜角有邊，桿高一丈三尺，號帶一條，長七尺。營將認旗，長六尺，斜角有邊，桿用纓頭雉尾，高一丈五尺。號帶一條，長八尺五寸(以上俱小尺)。
前營將官認旗，紅心、藍邊、黃帶、珠纓、雉尾、書「前軍司命」。
中部千總旗，黃心、紅邊、黃帶。中左司把總旗，藍心、黃邊、紅帶。
百總旗，藍心、黃邊、紅帶。旗總旗，紅。隊總盔旗，紅。
以後照此：
中右司把總旗，白心、黃邊、紅帶。百總旗，白心、黃邊、紅帶。旗總旗，紅。隊總盔旗，紅。
左部千總旗，藍心、紅邊、黃帶。左左司把總旗，藍心、藍邊、紅帶。百總旗，藍心、藍邊、紅帶。旗總旗，紅。隊總盔旗，紅。左右司把總旗，白心、藍邊、紅帶。百總旗，白心、藍邊、紅帶。旗總旗，紅。隊總盔旗，紅。
右部千總旗，白心、紅邊、黃帶。右左司把總旗，藍心、白邊、紅帶。百總旗，藍心、白邊、紅帶。旗總旗，紅。隊總盔旗，紅。右右司把總旗。白心、白邊、紅帶。百總旗，白心、白邊、紅帶。旗總旗，紅。隊總盔旗，紅。
後營將官認旗，黑心、白邊、黃帶、珠纓、雉尾，書「後軍司命」。
中部千總旗，黃心、黑邊、黃帶。中左司把總旗，藍心、黃邊、黑帶。百總旗，藍心、黃邊、黑帶。旗總旗，黑。隊總盔旗，黑。中右司把總旗，白心、黃邊、黑帶。百總旗，白心、黃邊、黑帶。旗總旗，黑。隊總盔旗，黑。
左部千總旗，藍心、黑邊、黃帶。左左司把總旗，藍心、藍邊、黑帶。百總旗，藍心、藍邊、黑帶。旗總旗，黑。隊總盔旗，黑。左右司把總旗，白心、藍邊、黑帶。百總旗，白心、藍邊、黑帶。旗總旗，黑。隊總盔旗，黑。
右部千總旗，白心、黑邊、黃帶。右左司把總旗，藍心、白邊、黑帶。百總旗，藍心、白邊、黑帶。旗總旗，黑。隊總盔旗，黑。右右司把總旗，白心、白邊、黑帶。百總旗，白心、白邊、黑帶。旗總旗，黑。隊總盔旗，黑。
左營將官認旗，藍心、黑邊、黃帶、珠纓、雉尾，書「左軍司命」。
中部千總旗，黃心、藍邊、黃帶。中左司把總旗，藍心、黃邊、藍帶。百總旗，藍心、黃邊、藍帶。旗總旗，藍。隊總盔旗，藍。中右司把總旗，白心、藍邊、藍帶。百總旗，白心、黃邊、藍帶。旗總旗，藍。隊總盔旗，藍。
左部千總旗，藍心、藍邊、黃帶。左右司把總旗，藍心、藍邊、黃帶。百總旗，藍心、藍邊、藍帶。旗總旗，藍。隊總盔旗，藍。左右司把總旗，白心、藍邊、藍帶。百總旗，白心、藍邊、藍帶。旗總旗，藍。隊總盔旗，藍。
右部千總旗，白心、藍邊、黃帶。左右司把總旗，藍心、白邊、藍帶。百總旗，藍心、白邊、藍帶。旗總旗，藍。隊總盔旗，藍。右右司把總旗，白心、白邊、藍帶。百總旗，白心、白邊、藍帶。旗總旗，藍。隊總盔旗，藍。
右營將官認旗，白心、黃邊、黃帶、珠纓、雉尾，書「右軍司命」。
中部千總旗，黃心、白邊、黃帶。中左司把總旗，藍心、黃邊、白帶。百總旗，藍心、黃邊、白帶。旗總旗，白。隊總盔旗，白。中右司把總旗，白心、黃邊、白帶。百總旗，白心、黃邊、白帶。旗總旗，白。隊總盔旗，白。
左部千總旗，藍心、白邊、黃帶。左左司把總旗，藍心、藍邊、白帶。百總旗，藍心、藍邊、白帶。旗總旗，白。隊總盔旗，白。左右司把總旗，白心、藍邊、白帶。百總旗，白心、藍邊、白帶。旗總旗，白。隊總盔旗，白。
右部千總旗，白心、白邊、黃帶。左右司把總旗，藍心、白邊、白帶。百總旗，藍心、白邊、白帶。旗總旗，白。隊總盔旗，白。右右司把總旗，白心、白邊、白帶。百總旗，白心、白邊、白帶。旗總旗，白。隊總盔旗，白。
中營將官認旗，黃心、紅邊、黃帶、珠纓、雉尾，書「中軍司命」。
中部千總旗，黃心、黃邊、黃帶。中左司把總旗，藍心、黃邊、黃帶。百總旗，藍心、黃邊、黃帶。旗總旗，黃。隊總盔旗，黃。中右司把總旗，白心、黃邊、黃帶。百總旗，白心、藍邊、黃帶。旗總旗，黃。隊總盔旗，黃。
左部千總旗，藍心、黃邊、黃帶。左左司把總旗，藍心、藍邊、黃帶。百總旗，藍心、藍邊、黃帶。旗總旗，黃。隊總盔旗，黃。左右司把總旗，白心、藍邊、黃帶。百總旗，白心、黃邊、黃帶。旗總旗，黃。隊總盔旗，黃。
右部千總旗，白心、白邊、黃帶。右左司把總旗，藍心、白邊、黃帶。百總旗，藍心、白邊、黃帶。旗總旗，黃。隊總盔旗，黃。右右司把總旗，白心、白邊、黃帶。百總旗，白心、白邊、黃帶。旗總旗，黃。隊總盔旗，黃。
第六，騎什器
旗總：每名明盔一頂，甲一副，臂手一副，背旗一面，旗桿一根，合力弓一張，弓弦二條，大箭三十枝，鋒利腰刀一把，雙插一副，鞓帶一條，椰瓢一個。
隊總：每名明盔一頂，甲一副，臂手一副，背旗一面，旗桿一根，合力弓一張，弓弦二條，大箭三十枝，鋒利腰刀一把，雙插一副，鞓帶一條，椰瓢一個。
鳥銃手：每名明盔一頂，甲一副，鞓帶一條，長刀一把，鳥銃一門，搠仗一根，錫鱉一個，藥管三十個，鉛子袋一個，銃套一個，備征火藥，每三錢為一出，備三百出。另備空藥六兩，通共六斤，鉛子三百個，火繩五根，每局鉛子模一副，椰瓢一個。銃可以容三錢鉛子為合式，藥比鉛子分兩，每錢加二分，余皆仿此。
快槍手：每名明盔一頂，甲一副，鞓帶一條，快槍一桿，搠杖一根，錐一把，剪一把，藥袋一個，藥管三十個，藥線筒一個，藥線五百根，硫黃蘸兩頭，鉛子袋一個，備征鉛子三百個，火藥每出五錢，備三百出，共備藥九斤六兩，銃口不同，子藥照鳥銃例加減。火繩三根，鋒利腰刀一把，每局鉛子模一副，火鐮石一副，椰瓢一個。
鞓手：每名明盔一頂，甲一副，鞓帶一條，椰瓢一個，鞓一把，火箭自負三十枝，備帶三十枝，箭簍一個，油罩一個，火繩三根。
刀棍手：每名明盔一頂，甲一副，鞓帶一條，椰瓢一個，刀棍一根，合力弓一張，弦二條，大箭三十枝，雙插一副。
棒手：每名明盔一頂，甲一副，鞓帶一條，椰瓢一個，大棒一棍，合力弓一張，弦二條，大箭三十枝，雙插一副。
弓刀手：每名明盔一頂，甲一副，鞓帶一條，椰瓢一個，腰刀一把，合力弓一張，弦二條，大箭三十枝，雙插一副。
弓槍手：每名明盔一頂，甲一副，鞓帶一條，椰瓢一個，鉤槍一桿，合力弓一張，弦二條，大箭三十枝，雙插一副。
火兵；每名鐵尖扁擔一根，臨時即充棍擊之用，鐵尖可刺，俱習棍法。鍋一口，椰瓢一個。
馬：每匹鞍仗一副，轡頭一副，肚帶二條，滾肚一條，木絆一副，絆馬繩二條，馬椿一件，草鍘每隊一口。
虎蹲炮：每位鐵錘一把，剪一把，錐一把，藥線盒一個，藥升一個，木送二根，木榔頭一個，火藥每出八兩，共備藥三十齣，火繩三根，火線四十五根，木馬子三十個，合口石子三十個，鉛子如重一兩者用三十個，重三錢以下者用一百個，分大小輕重定數，合口大鉛子十個，每個重五錢，皮簍二個，每二位馱架一副，隨二位藥子什物馱架一副。
騾：每頭鞍仗一副，轡頭一副，肚帶二條，滾肚一條，韁繩二條，鐵橛一個，木椿一個，馱架一副。
第七，騎神器
凡騎兵營有虎蹲炮，各有馱騾，平時仍屬一官，名為管神器把總，專為管束操練點察，備辦什物，餵飼騾頭。出征分與各部，每旗一位，專責隊總管。放下營時，十部不用，俱貼出外圍，每二旗一位，與外圍原炮，每二旗合三位。
第八，拒馬柞
每一旗十二架，每六架一包，每二包一馱，每營左右中三部俱同。下營時，中部拒馬俱貼外圍。每一旗合三包，共十八架，中層在子營不用，門角間俱下單層，便於出入。
步兵
第一，選步軍
預日備牌號桌次並刷腰牌冊，俱與騎兵束伍同。是日選時，先擬千、把、百、旗、隊等總，亦同騎兵例。先以一隊總自行檢兵十一名，一字向上立定，主者與之辯驗堪否，以有力伶俐者二名，為一伍長、二伍長，各為鳥銃手，兼雙手長刀一把，第一名在左，第二名在右。又二名為長柄快槍手，槍柄即代短棍，為第三名、第四名，以便捷骨柔者二名為藤牌手，為第五名、第六名；又以力大貌黑而粗猛者為狼筅手，二藝俱有短無長，為第七名、第八名，以年少有精神殺氣者二名，為钂把手，仍兼火箭，以其鈀上可架火箭，便於放也，為第九名、第十名，以庸碌者一名為火兵，橫看一伍者，即在左之伍也，所管者三、五、七、九，四名。二伍者，即在右之伍也，所管者四、六、八、十，四名。火兵總於隊長，管束列陣照此。凡出戰於銃槍火箭放過之後，牌為一層，筅為二層，鈀為三層，長刀為四層，槍棍為五層。
第二，步旗鼓
與騎兵同，車兵亦與騎兵同，無馬者聽。
第三，步雜流
俱與騎兵營同，但無醫獸。
第四，步隊牌
俱同騎兵冊，只三層用藤牌，四層狼筅，五層钂鈀之異耳。
第五，步旗號
同騎兵例。
第六，步什器
旗總：每名背旗一面，旗槍桿一根，明盔一頂，甲一副，合力弓一張，弦二條，大箭三十枝，雙插一副，鋒利腰刀一把，椰瓢一個。
隊總：每名色旗一面，長旗桿一根，有刃，明盔一頂，甲一副，合力弓一張，弦二條，大箭三十枝，雙插一副，鋒利腰刀一把，椰瓢一個。
鳥銃手：每名長刀一把，鳥銃一門，搠杖一根，錫鱉一個，銃套一個，鉛子袋一個。藥管三十個，備征火藥每出三錢，備三百出，另備藥六兩，共六斤。鉛子三百個，火繩五根，每局鉛子模一副，椰瓢一個，子藥合口配搭，照騎銃例。
快槍手：每名快槍一桿，搠杖一根，錐剪各一件，藥袋一個，藥線筒一個，藥管三十個，鉛子袋一個，備征火藥每出五錢，備三百出，共藥九斤六兩。鉛子三百個，藥線五百根，火繩三根，鋒利腰刀一把，火鐮火石一副，鉛子模一副，椰瓢一個，子藥合口配搭，照騎銃例。
牌手：每名藤牌一面，鋒利長腰刀一把，椰瓢一個，好水光拳石六塊。
筅手：每名狼筅一把，椰瓢一個。
钂手：每名钂鈀一把，火箭三十枝，椰瓢一個。
火兵：每名銅鍋一口，鐵尖扁擔一根，照式。椰瓢一個。
車兵
第一，車兵
預日備牌號桌次並刷腰牌冊，俱與騎兵束伍同。是日選時，先擬千、把、百總、車正、隊長，亦同騎兵例，但騎兵人數，無拘多寡，有大營小營，可以從權。此以車為定額，每營一百二十八乘，方足外圍。庶馬步入營，不疏不密。中軍望竿車一乘，將臺車一乘，鼓車二乘，座車一乘，大將軍車四乘，子藥什物車四乘，火箭車四乘，共一十六乘。除望竿車在營操壯觀，出征不用，余俱從征。其編派行伍，若足一車之用，須用四大隊，每隊十二名，共四十八名。今因額定每營軍不過三千，除雜流外，正得二千七百之數。
車人兩為所局，勢莫由我，姑以二十四名為一車，分奇正二隊。先令該管百總，將車正、隊長二人選到，俱令坐下，蓋不坐不得齊肅也。凡選車正必須伶俐知事有主張者，隊長必有膽者。於內，先喚第一車正，就將眾軍中取二十名前來，內選有力而稍伶俐者一人為舵工，又以有力伶俐者六名，為第一、第二、第三、第四、第五、第六，俱充佛狼機手。以一、三、五三名在左，管狼機一架，以二、四、六三名在右，管狼機一架。又以力弱伶俐者二名，為第七、第八，管火箭與舵工，車正共十名，此正兵隊也。機手仍給有刃大棒各一桿，火箭手給鈀一柄，便於放火箭也。又於二十名之內，仍選騎兵一隊，將先選到隊長給長桿槍一根，上用該色隊旗，聽隊長自揀兵九名，內以年紀伶俐有力者四人為鳥銃手，各給長倭刀一把，為第一名、第二名、第三名、第四名，在軍內放鳥銃，出車先放鳥銃，賊近用長刀。又選身中年少骨軟者二人為藤牌手，為第五名、第六名，在車內放火箭，出車打石塊，賊近用藤牌。又以有殺氣者二人，充钂鈀手，為第七名、第八名，在車放火箭，出車亦放火箭，賊近用钂鈀。火兵為第九名，專管各隊炊飯，共十名，此騎兵隊也。
又有新制輕車，利於遠出，經過險隘，有時用之。每營二百一十六輛，每面五十四輛，每乘車正一名，即隊長也。舵工一名，即火兵也。第一、二、三、四、五、六名俱銃手，第七、八名俱鈀箭手，第九、十名俱狼機手，為一隊。凡選車正，必須伶俐知事有主張者。於內，先喚第一車正，就將眾軍中選有力伶俐者六名，為火器手，火器不拘鳥銃快槍，第九、十二名為狼機手，肯為人下者一名為火兵，車輕不用舵工，一車完即給方色如式認旗一面，車兵擺列圖一張，令車正領在空所，照圖擺成二隊，車正、隊長各領一隊，如行伍圖式坐定。一把總者俱完放出，其各車正將圖用木牌粘懸車上備查，以憑管束，一將官下完足，示日於教場領車給器聽演習，派宗城司哨明白。
第二，車旗鼓
每營旗牌二班，各三名，號銃手三名，門旗二名，金鼓旗二名，五方旗五名，五方號帶五名，角旗四名，認旗二名，巡視旗八名，吹鼓手十六名，火藥匠六名，木匠五名，鐵匠五名，醫生一名，家丁一名，醫獸一名，家丁一名。
第三，車雜流
每一營將官下書記三名，家丁無定數，照騎兵例。軍伴一十八名，軍牢二十四名，伴當八名，養馬三名，薪水二名，廚役二名。中軍官下識字二名，軍牢八名，軍伴四名。每千總下識字二名，軍牢八名，軍伴四名。每一把總下識字一名，軍牢四名，軍伴四名。每一百總旗丁一名。
第四，車兵牌
輕車照大戰車一同。但每輛只兵一隊，以大戰車二隊，各分半用二輕車，即是一大戰車也。
第五，車旗號
車兵不用盔甲。車正用盔甲，方旗長二尺。百總旗，長三尺。把總旗，長四尺。千總旗，上角闊三尺，長五尺，帶長五尺。營將旗，上角闊四尺，長六尺，號帶長七尺。
前營將官紅旗，藍邊，黃帶，凡旗上字與騎兵同。
左千總蘭旗，紅邊，黃帶。一司把總紅旗，藍邊。二司把總藍旗，藍邊。三司把總白旗，藍邊。四司把總黑旗，藍邊。以上纓頭，俱用紅色。
右千總白旗，紅邊，黃帶。一司把總紅旗，白邊。二司把總藍旗，白邊。三司把總白旗，白邊。四司把總黑旗，白邊。以上纓頭，俱用紅色。百總與本司把總旗色同。車正旗色與百總同。
後營將官黑旗，白邊，黃帶。左千總藍旗，黑邊，黃帶。一司把總紅旗，藍邊。二司把總藍旗，藍邊。三司把總白旗，藍邊。四司把總黑旗，藍邊。以上纓頭俱用黑色。
右千總白旗，黑邊，黃帶。一司把總紅旗，白邊。二司把總藍旗，白邊。三司把總白旗，白邊。四司把總黑旗，白邊。以上纓頭俱用黑色。百總與本司把旗色同。車正旗色與百總同。
左營將官藍旗，黑邊，黃帶。左千總藍旗，藍邊，黃帶。一司把總紅旗，藍邊。二司把總藍旗，藍邊。三司把總白旗，藍邊。四司把總黑旗，藍邊。以上纓頭俱用藍色。
右千總白旗，藍邊，黃帶。一司把總紅旗，白邊。三司把總藍旗，白邊。三司把總白旗，白邊。四司把總黑旗，白邊。以上纓頭俱用藍色。百總與本司把總旗色同。車正旗色與百總同。
右營將官白旗，黃邊，黃帶。左千總藍旗，白邊，黃帶。一司把總紅旗，藍邊。二司把總藍旗，藍邊。三司把總白旗，藍邊。四司把總黑旗，藍邊。以上纓頭俱用白色。百總與本司把總旗色同。車正旗色與百總同。
右千總白旗，白邊，黃帶。一司把總黃旗，白邊。二司把總藍旗，白邊。三司把總白旗，白邊。四司把總黑旗，白邊。以上纓頭俱用白色。百總與本司把總旗色同。車正旗色與百總同。
中營將官黃旗，紅邊，黃帶。左千總藍旗，黃邊，黃帶。一司把總紅旗，藍邊。二司把總藍旗，藍邊。三司把總白旗，藍邊。四司把總黑旗，藍邊。以上纓頭俱用黃色。
右千總白旗，黃邊，黃帶。一司把總紅旗，白邊。二司把總藍旗，白邊。
三司把總白旗，白邊。四司把總黑旗，白邊。以上纓頭俱用黃色。百總與本司把總旗色同。車正旗色與百總同。
第七，車什器
車正：每名旗一面，槍桿一根，明盔一頂，甲一副，鞓帶一條，鋒利腰刀一把，椰瓢一個。
狼機手：每名共管佛狼機一架。每架子銃九門，鐵閂三根，鐵錘、剪、錐、匙、凹心送子各一件。大鉛子一百個，火藥三十斤，火繩五根，椰瓢一個。
鳥銃手：每名鳥銃一門，搠杖一根，錫鱉一個，藥管三十個，鉛子袋一個，統套一個。備征火藥每出三錢，備三百出，另備藥六兩，共六斤。鉛子三百個，火繩五根，每局鉛子模一副，椰瓢一個。子藥合口配搭，照騎兵銃例。
火箭手：每名火箭六十枝，備三十枝。火繩三根，簍一個，油罩一個，椰瓢一個。
大棍手：每名大棍一根，棍頭用刃有式。椰瓢一個。
舵工火兵：每名銅鍋一口，水桶一隻，椰瓢一個。
戰車：每輛佛狼機二架，子銃一十八門，鐵閂四根，鐵錘、剪、錐、匙、送各二件，火藥六十斤，鉛子二百個，火繩十根，鳥銃四門，搠杖四根，錫鱉四個，藥管一百二十個，鉛子袋四個，銃套四個，細火藥二十四斤。鉛子一千二百個，火繩二十根，火箭一百二十枝，火繩六根，火箭簍二個，油罩二個，大棒六根，銅鍋一口，水桶一隻，圍幔一條，大油罩一張。
第八，車神器
每大將軍一位，子銃三門。每子銃一門，備征子藥十齣，共三十齣。每出火藥四斤，共一百二十斤。鐵子三百六十五個，共一萬九百五十個。木馬三十個，石子三十個。
第九，計車乘
凡用車數目，已在前款選車兵內。但創車之初，營制不一。本府初到，創議用車之時，先用正廂車，隨又加以偏廂。四方行俱如墻，又兼以布牌，以防斷續不聯之患。每陰陽二乘為一隅，隨可為門，隨可為壁，緣重贅難運，望亦參差。今改為行陣，擡營嚮往，只用前後二門。門車用活扇，每門八乘，廂窄者十乘十二乘不等，余俱左右偏廂為隅，在兩傍，行如運城然。無丈尺之隙矣。
第十，車分數
計二十四人為一車。每一車每一宗，用車正一名。每四宗用百總一員，是為一局，每四局用把總一員，是為一司。每四司用千總一員，是為一部。每二部用將官一員，是為一營。余多仿此。
第十一，車責成
每車正通管一車。凡正隊、奇隊、舵工等兵俱聽管束。其正兵隊內機手、舵工、火箭等尤為專管，又奇兵隊長，只管本隊，出戰兵車兵不相幹預。車正與舵工不出車，而專在內管車。恐有傾覆，佛狼機手六名，專備狼機钂鈀。藤牌手專放火箭，鳥銃手專打銃，火兵專備炊煮防火之用。
第十二，車戰隊
凡出車迎敵，除正、奇隊先在車內各照責成條下供役外，其奇兵隊，仍將鳥銃四名，藤牌二名，狼筅二名，钂鈀二名，聽令擺鴛鴦陣備戰。詳於營陣條款內。
第十三，車行營
將正、奇二隊分為二班，每班一隊，輪流拽車。單日騎兵隊，雙日正兵隊。每五裏一換，遇有泥水及上坡，全隊合力，不許輪班。
第十四，蘇騾力
每車雖有騾二頭，緣車重騾少，運拽不前，必得四頭，乃可長行。近因設有騾頭車兵，遂盡倚於騾，以致騾力為竭，行不聯束，今已將騾革訖，如仍用騾，不過長途一時借力，須是車兵分班輪推，與騾同力，不然，既有騾拽，又用車兵何為哉？
第十五，明戰法
論戰車本不當用騾，近加騾者，為長途蘇軍之力耳。至於臨賊十裏之內，雖日操軍士，尚且倉皇失措，差了號令，無知牲畜，安能周旋，中我規矩，況拗性之騾乎？臨賊心去騾，只可用馱軍士行李，軍士二班全力挽運，庶前後各車頭尾相聯，稀不致斷，密不致擠，方合號令，乃保萬全。
第十六，嚴巡車
造完車乘，派到營內，取各千、把、百總、車正各管禦，不致損壞，收管繳報，一面將車上各兵勇，每日每車輪撥一名，守車。每日輪把總一員，車正每一總一名，巡邏過夜，至次日平明交代與換班之人。赴主將處回話，稱雲「巡車無事」。如有車什物釘鐵之類損失一件，俱該日把總之事，除捆打外，仍責巡風總、正、車兵賠償。交代之時，接班官兵務要將車細看，如有前項損失，即扭前班之人赴該營查究。如容隱不舉，及已代替而方覺舉者，只坐見班之罪。仍將此項每一總刊寫輪班水牌二面，撥兵填牌，發與遵守，牌到而赴代遲誤者，軍法治罪。此條與軍器通寫在牌上。
輜兵
第一，選輜兵
預日備牌號桌次並刷腰牌冊，俱與騎兵同。是日選時，先擬千、把、百總、車正、隊長，俱同騎兵例。計輜重車八十乘，每乘騾十頭。鼓車二乘，元戎車一乘，各騾四頭，先選正兵一隊，將車正一名省令側立，聽該車正將先已領過騾頭軍兵扯出相認識八名，一面先編車正為首，騾兵八名，挨次為第一、第二、第三、第四、第五、第六、第七、第八，平列。以舵工一名為第九，內以一、二、三、四、五、六名，放佛狼機二架，以第七、八名，專管騾頭。以舵工與車正管車。又選奇兵一隊，先選隊長一名，責令於各部軍中揀出九名，八名給火銃，以第一、第二、第三、第四各仍兼長刀，以第五、第六各兼钂鈀兼火箭，以第七、第八名各給藤牌，以老實可役一名充火兵。一車完即給方色如式認旗一面，車兵擺列圖一張，令車正領在空所，照圖擺成二隊，車正、隊長各領一隊，如行伍圖式坐定，一把總者俱完放出，各車正將圖用木牌粘懸車上備查，以憑管束。一將官下完足，示日於教場派宗城司哨明白，領車給器聽演習。此車不用正廂，不用門車，俱是左右偏廂，開營兩路而行，遇敵合為方營待戰，並不移動。
第二，輜旗鼓
同車營例。
第三，輜雜流
同車營例。
第四，輜兵牌
同車營例。
第五，輜旗號
同車兵。但每千隻有二把，左部一司，即前司，二司即左司，右部一司即右司，二司即後司。
第六，輜什器
車正：旗一面，有槍頭旗桿一根，明盔一頂，甲一副，鞓帶一條，椰瓢一個。每車狼機二架，每一架管放兵三名，每架子銃九門、鐵閂二根。鐵錘、錐、剪、匙、凹心送子各一件。備征火藥每出三兩，備三百出，共二十斤。大鉛子一百個，火繩五根，椰瓢一個。
鳥銃手：每名鳥銃一門，搠杖一根，錫鱉一個，藥管三十個，鉛子袋一個，銃套一個。備征火藥每出三錢，備三百出。另備藥六兩，共六斤。鉛子三百個，火繩五根，每局鉛子模一副，椰瓢一個。子藥合口搭配，同騎銃例。大棒手：每名大棒一根，棒頭用刃有式，椰瓢一個。
火兵：每名鐵尖扁擔一條，銅鍋二口，水桶二隻，椰瓢一個。每車圍幔一條，拔軸繩二條，稍坡繩一條，出索繩六條，撒繩二條，迎撒繩二條，大鐵鈈二個，小鐵鈈二個，鐵索二條，皮肚帶一條，皮後鞓一條，麻擁子十條，麻搭子共二十條，木鞍一座，屜子一個，草鍘一口，柳筐一口，水桶二隻，載水大簍一個。每車應載煤炒二石五斗，米三石七斗五升，豆六石二斗五升。
第七，計輜乘
已在前款選車兵條下。今新立三營，在三屯為中營，在密雲為前營，在遵化為後營。即民間大車。每車上加板，平分為左右廂。
第八，輜分數
計共二十人為一車，每一車為一宗，用車正一名；五宗為一局，用百總一員；四局為一司，用把總一員；二把總為一部，用千總一員；二部用將官一員，是為一營。
第九，輜責成
每車正通管一車，凡正隊、奇隊、舵工等兵俱聽管束。其正兵隊內騾兵、狼機手、舵工尤為專管，又騎兵隊長只管本隊，出戰兵車兵不相幹預，車正與舵工不出手，專在內管車，恐有傾覆。騾兵管騾，恐有跳躍。騾兵內以六名專放佛狼機。奇兵一隊鳥銃快槍手六名、一、二、三、四名，專執鳥銃長刀，五、六名鳥銃兼藤牌腰刀，七、八名钂鈀兼火箭，在車內藤牌收在車上，俱放鳥銃，钂鈀手專放火箭，出車下作戰。以四名遠放鳥銃，賊近用長刀。第五、第六將鳥銃收在車上，執藤牌刀，各仍懷水光石三塊，賊近用石，逼身戰用牌，第七、第八遠放火箭，賊近用钂鈀，俱結鴛鴦陣勢。
第十，輜戰隊
同車營例。
第十一，輜行營
凡征行軍兵各執各藝。遇有坑坎水泥，通為合力推車，以助騾力，速拔出險。
第十二，號令車
與車營同。提防火燭，尤為要務。
第十三，輜餱糧
每營計該煤炒二百擔，米三百石，黑豆五百擔，平日於駐劄處所建立倉厫一所，將煤炒、米、豆、查照新定事例於該衙門倉厫領出，俱用布袋裝盛，蓋恐一時有事裝運不及也。每於夏天曬揚一次，過三年聽給軍支用，即將各軍應得行糧，就於該倉總領委官裝備，或收折色糴買以抵輜糧，尤為潔凈。
合車步騎營
第一，車騎並營
每步兵一枝，馬兵一枝，合為一營。其法以選定過騎兵營、車兵營，各預操行伍，慣熟聽合。將車兩行列定，廂俱向外，前後門車俱合，除前門車八乘，左右幫車各二乘，不派騎兵外，左右廂車每兩車一聯派騎兵一旗，計騎兵凡三局為一司者，照此。若四局為司者，門車俱一體派就。將騎兵旗總與兩車車正三人，互相認識，任是縱橫輪轉，開合進止。三人者不許相離車廂，只是向外車正認定旗總，但若相失，必催相傍。旗總專看二車正之車，但若相失，務要湊近。回轉湊合間，只以騎就車，不以車就騎。如致相離，俱責旗總，任是如何行營，內外轉折，騎兵只在二車廂裏。第一旗總不過第一車之頭，第三隊火兵不出第二車之尾，緊緊相隨，車向何轉，騎兵向何轉，如此記定。就是一營十營一萬十萬再不錯亂，前亦不聳，後亦不斷，亦無車前馬後馬前車後之誤矣。
第二，車騎責成
凡戰車遇遠行，或加騾，或加人，另載車營款內。輜重營每車八頭，遇陷亦難各運。配到馬兵一旗，遇過泥濘水阻，盡數下馬，合力運車過之，此隨險從便行事，不在號令之內。設又十分險陷，人力不足，即將各軍馬匹，就用所帶韁繩接起，栓於車桄並力拽過，若車車到險，方才收拾，必誤行路，但凡前途險阻，一車收拾，即便轉來，各車一齊收拾，及至過險，則如在平地，庶不耽誤時光。
車步旗保結式
第一，取保結
自上而下，保無不堪。
某參遊某人，今當處保結得本哨下千總，並非怯懦不堪，如虛，甘罪，結狀是實。
某千總某人，今當處保結得本部下把總，並非怯懦不堪，如虛，甘罪，結狀是實。
某司把總某人，今當處保結得本司下百總，並非怯懦不堪，如虛，甘罪，結狀是實。
某百總某人，今當處保結得本局下旗總，並非怯懦不堪，及冒名頂替，如虛及有逃走，甘罪，結狀是實。
某旗總某人，今當處保結得本宗下隊總，並非怯懦老弱，及冒名頂替，如虛及有逃走，甘罪，結狀是實。
某隊總某人，今當處保結得本隊下各兵，並無老弱怯懦不堪，及冒名頂替，如虛及有逃走，甘罪，結狀是實。
第二，取保結
自下而上，保本管不致失陷。
千總某某等，今當處實保，領過本營將官某，前去上陣，並不致臨陣疏失。如有疏失各甘死償命。
把總某某等，今當處實保，領過本管千總，前去上陣，並不致臨陣疏失。如有疏失各甘死償命。
旗總某某等，今當處實保，領過本管百總，前去上陣，並不致臨陣疏失。如有疏失，各甘死償命。
隊總某某等，今當處實保，領過本管旗總，前去上陣，並不致臨陣疏失。如有疏失，各甘死償命。
中軍旗鼓
一列清道。夫建大將旗鼓，非為美觀視。自近世之將，不用旗鼓以戰，故遂廢而不知講。乃只用為擺列之虛具，以充瞻視壯威儀而已，此大謬也。蓋無事日，軍行則為大將中軍，而大將居其下，正行之間有警，即為分劄營壁之用、立表之需，所謂行則成陣，止則成營。人見其紛紛紜紜，交雜於途，而不知九軍八陣五行六花悉寓其中。一聞號頭，變化立成，安營定壘，人見其各有趨附，而不知全憑旗鼓以舉措。及其復收，悉依號令，又照圖為行營矣。自非知彀者，鮮能得此中之妙，莫不視為贅疣耳。
