第一，辯真操
夫陳師鞠旅，列眾於場，謂之操練，爾等知之矣。殊不知教場操練，不過明金鼓號金，習射、打、擊、刺手藝之能。此等事不是在人家房門院墻內做得，故設教場操練之。平時在各歇家之時，若肯心心在當兵，起念一心，以殺賊為計，蓄養銳氣，修治軍裝，講明法令，通之以情，結之以心，何嘗不是操練也。
第二，循士情
主將常察士卒饑飽勞逸，強弱勇怯，材技動靜之情，使之依如父母。則和氣生，氣和則心齊。兵雖百萬，指呼如一人。
第三，公賞罰
凡賞罰，軍中要柄。如該賞者，即與。將領有不共戴天之恨，亦要錄賞，患難亦須扶持。如犯軍令，便是親子侄亦要依法施行，決不許報施恩仇。有此者以其所報之罪坐之。
第四，信口耳
發號施令，預先決定，不可臨時反復，使三軍疑惑。故雲：「將無還令。」還應行軍務，系有文字。事緩者，除通行揭示外，若值緊急軍機，雖有文字抄示不及者，主將門上掌號笛，各偏裨傳帶頭目，自百總以上，赴聽而諭。主將無定位。但凡臨時在本地方獨尊者，便是。如職位相等，則尊其老成年長者一人主之。掌號笛，各同僚、中軍、千、把、百旗總以上，俱赴其行，會計遵守。夫主將一人耳，車、步、騎官兵數萬，一句說話。如何傳得遍知？但主將號令，只傳偏裨。偏裨只傳中軍、千、把總，千、把總只傳百總，百總只傳旗總，旗總只傳隊總，隊總口授軍兵而止。須要傳說明白，叮嚀熟記。若一時聽記不全，還挨次再問所傳之人，若都問不明，再問主將，不許攙越推挨。若有得令不傳，傳到不遵，及與傳說不明，或忘記不來再問，以致誤事者，軍法重治。幹系偏裨者，事小則治其中軍官。其告示文字之類，亦要挨次抄傳，互相字字說明，以上二項，傳諭口令，抄謄文字，仍要一字一言，不許增減。及別添禍福之說，每傳畢，差巡視旗於街上，或歇家，喚二三個軍來問之，照不知條內，查治所由。
第五，一號令
軍中有主將(謂同在軍中之尊者，非大將也)，而副將以上(非副總兵，乃一時同事位稍次者)，輒出號令，乃改易旌旗軍號者，重治，若號令未便，須合改易者，先申主將。
第六，謹漏泄
凡承受到軍期密約號令，及關報賊情事宜文字，只可傳到將領等人員自知，常作提備，不許漏泄令眾人知之。如漏泄，致賊乘我者，軍法不貸。
第七，定軍禮
中軍、千總見本營主將，兩跪一揖，合營主將亦如之。路迎從便。別營主將官銜拜貼角門庭參，一跪兩揖，後堂傍坐待茶。
凡千總待中軍，以長官禮。閱人馬，則並坐於次。
凡把總見千總，平時兩揖一跪。入營奉臺上發放，則跪而聽之。私諭旁立受教，途遇本管千總，下馬拱立。遇合營千總，待如本管禮。路迎從便。遇別營千總，讓道立馬候過。
凡隊總之於旗總，旗總之於百總，平時與教場，俱照兵士之於隊總。其途遇本管俱下馬，倘見遲下馬稍誤，不必加罪，但終於下馬即已。非所管者，道旁側趨，不許抗禮。
凡議過禮節，定要遵行，諺雲：「軍中立草為標」。但一字一言出口，就是軍令，更易不得。雖卑如隊長，所管數人，既知惡屬下數人抗違不能行事，即知己身不可，又效屬下之人復抗在上頭目。夫軍機乃國家重務，情難掩法，敢有親識相容，故違明抗，容者犯者通以軍法重治。
第八，止驀越
隊總、旗總文移，只至千、把總。千、把總文移，只至營將。營將只至鎮、道、鎮、道轉達督、撫，督撫轉達兵部。偏裨以下，不許擅往都會，說人是非，逞己功勞，如有驀越各上司徑行者，查究參治。甚或有仍前結交京要，私寫揭貼，有所傾害人，遇調發臨敵騰布功罪者，訪出定行重治。明有天道，幽有鬼神，記不佑此奸心險行之徒。
第九，詳責成
凡責成之例，不拘平時臨陣。小而一切號令有違，作奸犯科，大而退縮，致誤軍機。管五名以上者，一名有犯，必連坐之。管二十名以上者，二名有犯，必連坐之。管六十名以上者，六名有犯。必連坐之。管百名以上者，十名有犯，必連坐之。管三百名以上者，二十名有犯，必連坐之，管一部以上者，五十名有犯，必連坐之。管三部以上者，一百五十名有犯，心連坐之。一萬名者，五百名有犯，必連坐之。若先呈舉者，免坐。至於賞亦如之。若逃去奸盜等事不詰首，疾病患難不報官，專罪隊總與同隊。甲兵器械損壞不充足，專罪旗總。武藝不精習，專責百總。號令不明通，專罪千，把總。所謂專者，特於此等人加重也，非是只罪此項人員，而本管大小頭目便不相幹。
第十，正名法
行伍既定，軍士與旗、隊總同宿歇一房者，立則傍立，坐則傍坐，所睡床炕，不拘方向。飲食之際，軍士候旗、隊總，旗、隊總務先取其次者，以成揖讓之風。凡有當行事體，軍士務聽旗、隊總言語，不許抗違。如旗、隊總有過，集本旗並一隊之人，合辭諫止。一次不聽，再諫。又不聽，三諫，稟百總知，若困諫止，旗、隊總既不知過，又計害軍士以圖報復者，軍士避之，不可與爭，只赴百總處告知。百總亦曉諭旗、隊總知過，再不知過，若與軍挾怨者，送把總處治。若軍士有小過，旗、隊總即時口責，三次不聽，先將令書供在桌上，無桌則懸於壁，命犯兵跪。旗、隊總立傍雲：「你這個人所為。今對號令某一款所犯相同，我念同歇處，恕你二次，你又不改，今照令書處治。」多不過五棍，不服者徑送本營將官處。凡軍士與不系本管旗、隊總同歇者，亦讓以兄長之禮。凡事遜避，不許沖犯。其餘則平處。系百總，則照旗總禮，百總與旗、隊總同居者，照依軍士共旗、隊總同住例。
第十一，連覺察
同隊之人，即不同住，同住之人，雖不同隊，務要互相覺察。彼此奸弊，三勸不改，即報在本管。如軍士犯法，報在隊總，隊總犯法，報在旗總。旗總犯法，報在百總之類。各先行量處，如處過不悛，報在營將，再處不悛，報在主將，必以軍法重治。
第十二，達士情
軍士若有公事、私事，緊急欲訴本管者，先與旗、隊總言之。徑赴應該千、把、百總處，門上即時放入，不許攔阻執辱。把、百總以下，不拘暮夜食寢之時，即穿衣領赴某衙門。或應自往者，諭其自往，務要耐煩待他。如或厭惡作性，不與他好好曉諭者，或被訪出或問本人得知，定將該管官記過類論。
第十三，清減
本管官剋減錢糧者，許本屬軍士及屬官告治，此不坐犯上之罪。若系責比武藝，督治遣過，因而懷狠或刁誣者，定以軍法從事。
第十四，分軍餉
軍士月糧賞賜出，先將數報知，即時委官。並請主將委官，監鏨包封。包刊印板一方，上書某月糧額該若干。每人以一分為耗，委官某人鏨銀二日內完足。請主將下教場，或在衙門，通候軍士集到，唱名給與。先取一封秤兌。如一封不足，則所包諸封，盡行算數倍償治罪。軍士已散到手，若復情願送人者，日後告狀亦不許扯引在內。如未散到手，而本管官私克，並不稟鏨包封而徑散者，通坐以邊海錢糧論，徑聽告理。
第十五，蘇勞役
凡軍中除教閱外，將領不得以無要緊事勞擾軍士，務令休息。即用一人，如勞自己一般。
第十六，戢濫差
凡軍稱曰軍士、戰士、力士、勇士、義士、士卒。夫必稱曰士者，所以貴之也。朝廷之命名貴士如此，所以望之出力疆場，衛國保民，其責非輕。今卻使之為轎夫廝役，以廝役待士，而欲其出死力，捐命禦寇，有是理哉？緣往曰責實未至，習弊成痼，恣人占用，迎送上司，無不安然順承。只恐結下怨狠，陰為訾害，未思將軍馬累壞失損，復失其心，萬一有事，不能戰禦，利害在誰。即使平日執持得罪於人，比敗軍失守之罪孰重？況主客將領既定，有雜流以供差用，復以何辭擅役軍伍，如有私情應迎送者，準於雜流內差撥。敢將編定戰兵擅遣差使迎送者，各以責成款內分數治罪。坐區副、參、遊、守、把等官，除正額應用人役外，凡守垛守墩遠哨守口之人，一名不許擅行差遣。凡各處公差人到，亦不許擅作威福，強取跟用。
今置差薄一扇，其頂缺帶糧不該輪差者，俱不必開。只將實在軍士，逐名一字平列，開在冊內。馬軍另為一起，步軍另為一起。該營自置票板一方，印刷差票，發各中軍提調收候。凡差一軍，必須填票一張，明註為某事見差某人。票收軍人之手，差註該簿之內，每半年查比外，仍聽不時調票查對。如票有而冊無，或票無而冊有者，俱系將領私用及賣放之弊，並不準作數。其軍士買票者，定從重懲治。補差如填某差而卻私用者，許各軍即時將票赴府陳告，定與查處。審出定將填票官識重治。本告免差半年，決不許各隊抽差，致亂行伍。違者，營將而下，通以軍法責究。
第十七，勵火兵
編過火兵，有能奮學武藝精熟者，升為戰兵。戰兵內懶惰不習武藝，號令生疏者，降改火兵。每季終次月初二日一考，平時聽各火兵自首，即與驗升。
第十八，恤病傷
凡軍士有疾病，同夥房即報本管隊總，隊總報旗總，同到歇處驗過，即報百總，徑赴本營將官並主將處報知，遣醫診看病形輕重。百總一面再報該管把總，把總報千總，千總報營將知會。所以百總即報主將者，蓋病人一時感患，立待救濟，若循資挨報七八處衙門，何時報達得遍也。凡報病者，不論大小衙門，啟閉冗暇，即時投入。如有把門人阻攔，及將官施行遲誤者，罪坐所由。報病遲過一日者，罪在報遲之官。若因遲報致病兵身死者，究其遲誤之人。
第十九，視病期
凡病兵初病者視之，以後在隊總，則時時著視。旗總則一日一看，百總則三日一看，把總則五日一看，千總則十日一看，營將每半月一看，主將惟看病重者存恤之。
第二十，戒居常
同夥住歇兵士，入晚則安眠靜睡，以養精神。不許枕上嘔吟唱曲，以耗精氣，勾惹淫念，鼓惑思鄉。仍輪流餵馬，務要勤起添草。白晝早起，梳洗畢，各團聚一處，將所給號令，逐款聽一識字人講說一遍。早飯畢，各出當差放馬買賣等事。午間休息，或坐或睡，務在安閑。日西，各於便處習學武藝，或學弓馬，或學披甲，至昏而止。每五日一次，將自己器械，應磨光者磨光，修利者修利，以上俱該管隊總、旗總督率行事，百總於磨器械之日一查。
第二十一，遵節制
軍中惟有號令。宋時人稱嶽忠武軍曰：「撼山易，撼嶽家軍難。」夫軍士一人，不過一百斤氣力，如何比山難撼？蓋山是土石，可以掘取鉆挖。軍士萬人一心，一個百斤力，萬個百萬力矣，如何撼得動。若人各一心，百萬之眾各是一個身子，即賊一個，便可沖動之。古者義勇武安王，即今天下廟中關王也。生前曾獨馬單刀於萬眾中斬顏良，正是顏良之兵人各一心也。或者又謂萬人各俱一個身，如何使得一心，要我一個身子，合得百萬斤力氣來，不亦難乎？是不然。你只看用人擡巨石大木，萬萬斤木石，用千數個人便能擡得來。蓋數千人雖是力在各人身上，而繩子扛子，則可均在眾人身上也。如今操練的賞罰號令節制規矩連坐之法，都是擡木石的繩扛一樣。
人人遵守號令，重如性命，死便就死，不敢違令，死於賊手，尚有優恤立廟祭祀，犯了軍法被殺，空喪了性命，又無前項許多恩典，人人只得揀著好處死。且與賊對敵，固恐殺死，所以怕他，卻不想見他走了，被他快馬趕來，卻也是死。走在水裏，不免淹死，山上跳下，不免跌死。但愚眾不怕死，只是怕賊，若將走了死的念頭，肯向前與他廝殺，殺他一個，做個好漢死，也報了我的仇恨，自然萬人一心，萬身一力。況爾輩與人爭競，一句一言，都要報復他，卻被賊殺來，不肯動手，與他一對，低頭聽他殺死，全不想我若殺死賊，賊必不能又殺我，有功生還，登時富貴，何等是好！爾輩愚人，何不肯萬眾一心，一齊殺賊？所謂天堂有路不肯往，地獄無門自撞入也。思之思之！今日號令，決要比嶽爺爺軍。又如一株大木，一塊大石，繩子扛子，不拘千萬人同擡，都要壓到肩頭上來，斷然不準你們人各異心，如往年兒戲也。
第二十二，思豢養
凡你們當兵之日，雖刮風下雨，袖手高坐，少不得行月二糧，這銀米都是官府征派地方百姓辦納來的。你在家那個不是耕種的百姓，你肯思量在家種田時辦納的苦楚艱難，即當思量今日食糧容易。又不用你耕種擔作，養了一年，不過望你一二陣殺勝。你不肯殺賊保障也，養你何用，就是軍法漏網，天也假手於人，定不放過騙食官糧之人也。
第二十三，稽功過
各營將立功過總薄一扇，每千各與一扇。凡遇百、旗、隊總及兵夫尋常勤勞，例如多差他行了幾十裏路，多差他幹了一件事，紀在功條一次。與人言語之爭，不至軍法處者，紀在過條一次。兵之功過，隊、旗總開送百總，轉送把總紀之。凡百、把、千總與中軍家丁、夜不收、雜流功過，俱營將紀之附於總薄。每積一季，聽吊查一次，類行賞罰。
第二十四，體初犯
官兵除犯有行營、野營、對陣、軍機、及謀逆、殺人、奸盜、詐偽、賭博等項軍情，不論初犯、二犯必行軍法外，其餘一切小過，並違犯新出號令，系平時操行者，初犯免究，二犯記過於薄，三犯方捆打。
第二十五，省己過
凡你們本為立功名報效而集。兵是殺賊的東西，賊是殺百姓的東西。百姓們豈是不要你們去殺賊，官府豈是好為作踐輕視你們，設使你們果肯殺賊，守軍法，不擾害地方，百姓如何不奉承？官府如何不愛重？只是你們到個地方，百姓不過怕賊搶擄，你們也曾搶擄；百姓怕賊焚毀，你們也曾焚毀；百姓怕賊殺，你們要討功也曾殺他。這百姓如何不避而遠之，如何不關門鎖戶？官府為爾糧餉千思百慮，東挪西處，日日只見運糧運草，及至敵人時，卻並不見你一人出力，只是任敵縱橫？官府如何不作踐？如何不惡棄也？今練之後，但凡軍行，必是依令擡營，一人不得攙越生事。詳見行營款內。
第二十六，勸涵忍
他人索我爭鬥，說是他人理短，亦好好避他，稟赴本管，轉達應該上司，定與處分得平。若與爭競，縱是軍士十分理長，先打軍士不忍之故，然後另與審處。若強買民物虧折價值等項，因而爭競者，不論曲直，只將軍士先處，然後聽有司剖斷。
第二十七，程逃故
凡遇有逃故，本伍即刻報隊總，隊總報旗總，旗總報百總，百總報把總，把總報千說，千總報哨將，即於本日開手本呈遞營將，一面行令該管隊伍，將故者一切衣裝財物點查，並身間有無銀兩，聽詳給付本主家屬。有敢剋留者，以軍法論。仍加倍追恤故軍之家。
第二十八，補軍限
凡遇事故頂補，每月初一、十五二次，呈送驗發。
第二十九，擬捕拘
各營官軍，有犯事同一起者，不許擅自拘捕問理。須呈本營將官，轉命投營取來。仍令各中軍官會問，通詳主將定奪，不許一營偏斷。違者察治。
第三十，明勾攝
軍衛有司提取官軍，一面留差人等候，一面呈請主將，酌量時勢緩急，事體輕重，摘發收問，如不詳請，而擅聽拘去者，同隊同夥，該管官員，把總以下通治。若已呈詳，而本總哨將不為留人轉詳，及遲延者，拿書手治罪。若差人強拿，不由分說者，先將此令與看。說之不聽，一面拘守，一面飛報主將收監，定以打擾軍政，阻撓練兵參治。
第三十一，申軍紀
平時恃強淩弱，酗酒忿爭，喧驟無禮，蹂取人果稼，作踐人廬器，分別輕重治之，貫耳遊營。姦淫人婦女，偷盜人財物，軍法示眾。以上有犯，但系同夥同隊之人有一舉首，余皆免罪。首者行賞，若互相容隱，同夥同隊之兵俱以軍法連坐。
第三十二，立逃約
凡募兵必取保結，若遇逃走，同隊之人各連坐。一半送監，一半保拿，革去月糧；一年不獲，原保人發哨；三年，本伍軍從重捆打，發落收伍，準支半糧，獲日乃復。
第三十三，究冒頂
凡冒兵頂替入操者，正替身俱以軍法捆打，所雇之人即充兵。收操工食，即將原雇之人分支一半。
第三十四，禁爭毆
自己軍士頭目，兩相鬥毆，不論曲直，各捆打，然後查其所由加治。若軍士與非管隊總，隊總與非管旗總、車正，旗總、車正與非管百總，百總與非管把總，把總與非管千總爭毆者，先治其卑者以不守分之罪，然後另剖曲直，若與本管爭毆者，以毆父母論，定行軍法從事。
第三十五，禁喧嘩
凡軍中要緊，第一件只是不許喧嘩說話。每遇動止進退，自有旗幟金鼓，若無令許說話，但開口者，著實重處。夜間尤是切禁。
第三十六，禁竊盜
自相竊盜者，不計物多少，在軍中以軍法從事。非出軍臨陣，自有常法。
第三十七，禁博奕
凡軍中除習武藝為戲不禁。若將條約隨俗改為唱曲，習學以相戲樂者，有賞。凡別項博戲，俱該禁止，違者照條治。
第三十八，禁妖妄
訛言誑惑，妄說陰陽卜筮，道釋鬼神，災詳禍福，搖動眾心者，重治。因而誤事者，軍法從事。
第三十九，禁乖異
凡將領官哨隊長，不相和協，傾陷妒忌，因而誤事者，軍法處之。商議兵機，務在平允，即時決定，違與執拗者處治。
第四十，嚴途令
凡軍士途遇文武大小官，俱下馬讓道。若在營中操練，奉金鼓號令者，一惟號令是聽，不必迴避。
第四十一，書器械
應有兵器，軍士配定隨身。雖一弓一箭，須書各行伍在上。或遺失易為檢給，或臨操易為辦賞。官器不必書名，以便更代者。
第四十二，整騎什
馬上鞍轡什伍，每一月營將點驗一次，千總點驗一次，把總點驗一次。每三操過，旗、隊總督查一次。仍須身率，以為士倡。況營將、千、把總各有坐馬，有家丁馬，百騎隊總各有騎馱馬，必照條約，先將己馬逐一點檢，然後方可責軍以不如式之罪。屬下有不自為倡率者，營將查出，輕則自行責治，扣廩糧處辦，重則解送主將重治。營將之馬，聽主將驗治。
第四十三，養戰馬
夫國之大事在戎，兵之馳騁在馬。西北原野，以馬為命，所賴不亦重乎？但馬之饑飽勞佚，濕燥疾病，有口無言，不能自白，必須在我領馬官軍，時其水草，適其性情，節其饑飽勞佚，加意調息。戢其蹄耳，習其馳逐，閑其進止，人馬相親，然後可使。鞍轡勒禦，必令全好，乏絕輒補。冬歸深廄，夏人涼廡。今者既無深廄涼廡，可不思所以處之乎？每於盛暑之時，務將馬匹拴系就陰所在。如城市無陰涼之隙，可牽於城外人家村落林木陰郁之所，與東西北三面城墻之下拴餵。盛寒則拴於南墻之外，向陽明與近人煙處，入夜將屜用肚帶縛在馬脊上遮冷，庶堪戰陣之用。但各該官軍率無敵愾之心，惟是養身之計，剋減草料，飲飼不時，再加差役繁多，以致馬匹損憊勞傷，不知臨時以何為命？況今降罰之例甚嚴，主將偏裨悉所不免，誠不可不嚴加稽考。各哨將置立等第循環文薄二本，將該管見在馬匹通行查出，逐一躬親驗選。其往時原以超上中下及下下五等比驗，近該本府操閱三屯標下軍馬，驗得各兵馬騾。如頭等之內，有十分膘壯，應擬頭等之上者，有膘分正合頭等者；有膘分稍次難作二等者；二等之內，有膘分出二等之上，次於一等之下者；三等之內，有瘦弱而可騎者，有瘦弱不至狼狽者，有十分瘦弱垂死者；五等不盡其選。臨時執筆，猶豫難決，擬之不得其平，何以使人激勸？
近照武藝一體，定為九則：如上等內滿膘過當，則註為上之上；滿膘而不至溢肥，則為上之中；有膘而不滿，則為上之下。膘壯而未至平滿，則為中之上；半膘則為中之中；擬下等則稍肥，擬中等則未及，乃為中之下。雖瘦而不至弱，擬屬下等，則為下之上；瘦弱而不至不可騎餵，則為下之中；瘦弱不堪騎餵，則為下之下。如此驗註，當時流水擬去，人既不枉其勞，馬又擬得騎當，無再疑難，頗稱得意，合行通遵改擬。自今以後，凡點驗馬騾膘分，分別上等三則。要見某馬為上上等，即舊之超等，某馬為上中等，某馬為上下等，即舊之上等推廣也。中等三，則某為中上等，某馬為中中等，某馬為中下等，即舊之中等推廣也。下等三，則某馬為下上等，某馬為下中等，即舊之下等推廣也。某馬為下下等，即舊之下下等也。庶便稽考膘分進退，以憑賞罰。
其上中等六，則馬匹省令各軍自行取便，用心餵養。下等三，則責委勤慎官一員，專管攢槽餵飼。逐日查驗各軍草料，仍查夜草，如有不用心及短少草料者，徑自責治。將責治過緣由填註簿內，該管將官，每三個月一次點驗膘分。如二等餵至頭等，三等餵至二等，俱免比責，即於循環內明開，某人原系二等，今入頭等，某人原系三等，今入二等，各令自行餵養。如三等餵至頭等，亦要明開。某人原系三等，今入頭等，免其攢槽，仍具名呈來，以憑犒賞，免工免差，如三等馬匹，膘分不加，各捆打二十。其間如有頭等反為二等，二等反為三等，責如之。三等反為至瘦弱者，捆打四十，各照舊攢槽餵養。每季一次，將填註循環，責令經管書手齊送赴鎮，倒換查考，通以三個月為則。二等者俱要餵至頭等，中間如有膘分不增，呈請發落。仍系三等或瘦弱者，各捆打四十，責令變買膘壯好馬解烙。若將瘦弱馬匹不行明白開報，幫移作弊者，定將作弊人役痛以軍法懲治，將領連坐，馬軍加倍重處，斷不輕恕。
凡夏秋，輪隊趕就水草牧放，至晚歸交各主。如其放牧不以實，致令各馬饑餓者，將該日之人送把總處治，登於薄上。各軍情願自出割草餵馬者聽。凡春冬，馬匹上槽，須多留夜草，每日飲水以時，如無夜草及飲水失誤者，隊總、旗總查治之。一次責五棍，如事重，仍開送把總，附過於薄。
凡馬不傷於末，必傷於始；不傷於饑，必傷於飽。日暮道遠，必數上下，寧勞於人，切無勞馬。常令有餘，備敵之覆我也。凡走驟之時欲住者，看遠近緩緩收勒，不可陡然緊收。常自約度，毋至喘損。
凡戰馬，除本軍自馱馬草馬料之外，若代他人馱物，及僱人騎乘者，雇者與者各罰馬一匹，本軍以軍法捆打一百，枷號示眾。凡馬軍除器甲及飲食外，不得馱物過十五斤。凡馬操一日，次日必歇操。各五更早出放馬，采草備馬一日之食，以便次日進操。
凡馬匹草料，本折兼支，本為定例。但各軍只將本色三日者，勻作六日餵馬，而三日折幹遂為己用，是本折兼之。本為體悉便軍之意，而今反資克落之奸，致減馬口之食，馬安得不瘦損哉？今後三日草準作四日餵養，其餘二日須用折銀買草買料餵之。若仍再減，不行買料草餵馬者，定行軍法重治，折銀追究下落。以上一法，全在哨將之督責，千、把總之考查，而哨將、總之稽考也。凡關支本色草料出日，該隊總一日一查，哨將、千總時常差人緝訪。若將草料買借與人者，查舉得出，本軍軍法捆打，旗總免罪。如被拿獲，而非該隊總檢報，一體連坐。賣者買者同罪。
凡馬雖畜類，其效汗血之勞，戰陣之間，為國家宣力，與官軍無異，又為爾輩騎乘代勞，且最有功於爾也。死在出征地方止許割耳蹄回報應該衙門，全體掩埋，不許開剝食用，如違者軍法重治。凡官府有責其不以皮張送驗者，執此條為證。
凡比較武藝之日，馬匹或付火兵出放，或留在槽餵養。火兵看守，不必進操，軍士亦不必著盔甲。
