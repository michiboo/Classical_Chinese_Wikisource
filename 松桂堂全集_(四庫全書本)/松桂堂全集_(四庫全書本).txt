　　松桂堂全集原序
　　康熙己未
　　詔舉博學鴻詞是時
　　國家治化翔洽文教覃敷海宇人文彬彬日盛老宿名士雲集
　　輦轂月給司農錢以膳凡試入髙等者授為翰林及期御試體仁閣下西清給札光祿傳餐
　　恩遇隆渥實唐宋制科所未有也扵是海鹽羨門彭先生褎然首舉
　　命下之日自王公九列及庠序諸生思先睹試帖以為快流播鈔謄長安為之紙貴
　　聖祖仁皇帝孝養
　　重闈豫順之氣洋溢海內兵革既休獄訟衰息
　　勅詞臣釐定樂章象功昭徳先生夙有撰著繕録進呈屢邀
　　奬賞嗣是眷注日隆洊歴少宰又數年移疾歸里時陳羣方髫齔粗觧四聲隨先王父詣先生因得親先生議論風㫖請學為詩則曰讀萬巻書行萬里路下筆便有竒氣蓋先生自道閲歴也與先生同舉諸公其年陳君有檢討集次耕潘君有遂初堂集大可毛君有西河全集鈍翁汪君有堯峯集悔菴尤君有西堂全集竹垞先生有曝書亭集他如施愚山龎雪厓王華亭湯睢州諸君子以專集行世者無慮數十家亦既飈馳天下幾幾乎人懐盈尺矣獨先生手訂松桂堂全集授令子承祚承祚胚胎前徽能讀父書思鋟木以垂久逺居無何家日益貧方拾橡㸐松以自給厥後出宰三晉擬儲俸錢謀付剞劂忽遘師門波累流離瑣尾幾瀕於危承祚處之夷然去官日家事一切不問獨抱遺集詣京師已而事白擢任別駕屢有遷轉皆在畿輔所至以清白稱陳羣與承祚本中表兄弟生同里長同仕又先後同事畿輔者六年承祚刻先生遺集既竣索陳羣弁言昔東坡生平以不得見范文正公為憾及與其季子徳孺同僚因序其集況陳羣得見先生於里第請業請益在少時已切嚮徃者乎先生學問該洽於書無不讀所著詩賦荘雅典麗又復舂容流宕而於館閣諸體尤為瑋絶特一時奉為圭臬在唐則如張燕公蘓許公在宋則如晏元獻周必大樓攻媿諸公先生沒後垂五十年而是集始出嚮使承祚於顚狽中稍弛寳䕶則吉光懸黎方湮沒於荒煙白草世又烏睹所為珍貴者耶新城王尚書於有明諸詩人獨愛徐昌榖髙蘇門二家曽為評次手定而傳之後之君子讀先生之集者或亦有斯趣焉乾隆八年五月既望同里後學錢陳羣拜撰







　　欽定四庫全書　　　　　集部七
　　松桂堂全集目録　　　　別集類六　〈國朝〉巻一
　　賦
　　樂章
　　古今詩
　　巻二
　　古今詩
　　巻三
　　古今詩
　　巻四
　　古今詩
　　巻五
　　古今詩
　　巻六
　　古今詩
　　巻七
　　古今詩
　　巻八
　　古今詩
　　巻九
　　古今詩
　　巻十
　　古今詩
　　巻十一
　　古今詩
　　巻十二
　　古今詩
　　巻十三
　　古今詩
　　巻十四
　　古今詩
　　巻十五
　　古今詩
　　巻十六
　　古今詩
　　巻十七
　　古今詩
　　巻十八
　　古今詩
　　巻十九
　　古今詩
　　巻二十
　　古今詩
　　巻二十一
　　古今詩
　　巻二十二
　　古今詩
　　巻二十三
　　古今詩
　　巻二十四
　　古今詩
　　巻二十五
　　古今詩
　　巻二十六
　　古今詩
　　巻二十七
　　古今詩
　　巻二十八
　　古今詩
　　巻二十九
　　古今詩
　　巻三十
　　古今詩
　　巻三十一
　　古今詩
　　巻三十二
　　古今詩
　　巻三十三
　　古今詩
　　巻三十四
　　古今詩
　　巻三十五
　　表
　　奏
　　頌
　　巻三十六
　　頌
　　巻三十七
　　序
　　巻三十八
　　延露詞一
　　巻三十九
　　延露詞二
　　巻四十
　　延露詞三
　　巻四十一
　　南𣶂集一
　　巻四十二
　　南𣶂集二
　　巻四十三
　　南𣶂集三
　　〈臣〉等謹案松桂堂全集三十七巻延露詞三巻南𣶂集三巻
　　國朝彭孫遹撰孫遹字駿孫海鹽人順治己亥進士官內閣中書康熙己未舉博學鴻詞
　　召試擢第一改編修歴官吏部侍郎兼翰林學士所著南𣶂集香奩唱和集金粟詞延露詞俱先有刻本是編乃乾隆癸亥其子景曽所刋前有錢陳羣序稱與孫遹同舉者如陳維崧潘耒毛竒齡汪琬朱彜尊尤侗龎塏王頊齡湯斌均各有專集行世惟孫遹手訂松桂堂集閱五十年未刋至景曽始得授梓又稱其館閣諸體尤為瑋絶特蓋孫遹博雅之才際
　　國家文治鼎新和聲以鳴太平之盛要亦無愧於詞科矣其延露詞與南𣶂集舊有刋本別行此本又載之則景曽並附於後以為全集雲乾隆四十五年六月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀

