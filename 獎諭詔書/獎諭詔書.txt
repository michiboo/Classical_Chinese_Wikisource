資治通鑑

資治通鑑     〈獎諭詔書〉
敕司馬光：修《資治通鑑》成事。
史學之廢久矣，紀次無法，論議不明，豈足以懲勸，明久遠哉！卿博學多聞，貫穿今古，上但晚周，下迄五代，發揮綴緝，成一家之書，褒貶去取，有所據依。省閱以還，良深嘉歎！今賜卿銀絹、對衣、腰帶、鞍轡馬，具如別錄，至可領也。故茲獎諭。想宜知悉。
冬寒，卿比平安好。遣書，指不多及。　　十五日。

元豐八年九月十七日，准尚書省劄子，奉聖旨，重行校定。
元祐元年十月十四日，奉聖旨，下杭州鏤板。
