
　　卻說薩君既棄了醫術，為一個道人，頭上戴一幅道巾，身上穿一領破衲，腰間係一條麻縧，腳下著一雙芒履。一入著玄關就悟些仙訣，以人生皆為這個皮囊牽纏受害。皮囊是甚麼東西？即血肉軀也。人只有了這個包囊，便沉滯慾海，漂浪愛河。豈不是牽纏受害？薩君因唱個《歎皮囊諦語》云：
　　　　這皮囊，多窒礙，與我靈台為患害。隨行逐步作機謀，左右教吾不自在。筋一團，肉一塊，係綴百骸成四大。有饑有渴有貧窮，有病有災有敗壞。要飯喂，要衣蓋，更要榮華貪世態。使我心上不得閒，為伊始下來生債。細思量，真難耐，招引群魔難禁戒。滋生五鬼及三屍，長養八邪並六害。屎尿軀，脈血聚，看來有甚風流處。九竅都為不淨坑，六門盡是狼藉鋪。墮三途，沉六趣，蓋為皮囊教我做。如今識汝是冤家，所以教予生厭惡。問明師，求便路，得法方能自回互。只為生從愛欲來，欲心數盡無來去。斷欲心，要堅固，休戀皮囊自失誤。淡飯粗茶且給時，其餘更復生貪妒。主人公，休慕顧，識取其中玄妙處。內隱一顆大神珠，晝夜光明常顯露。不拘言，難詞訴，耳不能聞眼不覷。不空不有不中間，晃晃明明無定度。養皮囊，要純素，純素之中生解悟。忽爾心中解悟明，皮囊變作明珠庫。放光明，遍法界，內外相通無罣礙。照見堂堂出世人，端嚴具足神通在。也無罪，也無福，也無天堂並地獄。一朝擺脫這皮囊，自在縱橫無管束。也不來，也不去，來去中間無定住。蕩蕩嵬嵬爍天虛，誰能更覓成佛處。
　　薩君歎罷了《皮囊諦語》，又以為人心莫測，操則存，舍則亡，出入無時，莫知其鄉，乃口裡又念不住的《心經》云：
　　　　觀自在菩薩，行深般若波羅蜜多時，照見五蘊皆空，舍利子，色不異空，空不異色，色即是空，空即是色。受思（想）行識，亦復如是。舍利子，是諸法空相，不生不滅，不垢不淨，不增不減。是故空中無色，無受想行識，無眼耳鼻舌身意，無色聲香味觸法，無眼界乃至無意識界，無無明亦無無明淨（盡），乃至無老死亦無老死盡，無苦集滅道，無智亦無得，以無所得故。菩提薩陲，依般若波羅蜜多故，心無罣礙，無掛破礙故死有恐怖。遠離顛倒夢想，究竟涅盤。三世諸佛依般若波羅蜜多故，得阿繆多羅三藐三菩提。即說咒曰，揭諦揭諦，波羅揭諦，波羅僧揭諦，菩提薩縛呵。
　　卻說薩君精心修行，又以為萬法總歸一，無師孰與傳授？此時聞得江西廣信府有個張虛靖天師，江西建昌府有個王方平，江西九江府有個葛仙翁，這三人皆道法高妙。薩君欲自蜀而下，先至九江謁葛仙翁，由九江往廣信謁張虛靖，由廣信過建昌謁王方平。合此三人為師，叩以妙道。
　　時乃桃紅柳綠，出了九溪十八洞，又過了巫山十二峰，負著些碎米粟，逕來龍虎風雲會的山，欲學取火煉丹也。只見他曉行夜宿，跋涉驅馳。行過了幾多春水渡傍渡，又行過幾多夕陽山外山，方才出得個峽口。時精神睏倦，卻在亭子歇息片時，忽見有三位道人而來，一位稱「靖道人」，一位稱「平道人」，一位稱「翁道人」。此三道人正是乃張虛靖、王方平、葛仙翁也。因見這個薩君誠心慕道，遠來叩已，於是三人共議，就在半路之中傳他妙法，剛剛的來至峽口亭。薩君見了這三位道丈，仙風道氣，瀟灑離生，連忙起身說道：「列位道丈，貧道稽首。」三道人亦連忙答禮，說道：「道丈休怪。」薩君遂問道：「三位道丈高姓貴名？貴地何處？」張虛靖道：「吾乃靖道人。」王方平道：「吾乃平道人。」葛仙翁道：「吾乃翁道人。俱係江西人也。」靖道人乃問著薩君：「道丈尊姓貴名？何方人氏？」薩君道：「貧道乃蜀郡西河人也，姓薩名守堅。」靖道人道：「道丈來此，今欲何往？」薩君道：「將往江西之地，去謁張虛靖、王方平、葛仙翁三師，叩以道法。」靖道人道：「虛靖，吾之道友，今已死矣。」薩君駭然，遂問道：「虛靖師既死，王方平師還在？」平道人道：「吾正建昌人，與王方平為鄰，今方平亦死矣。」薩君又駭然，即問道：「張王二師既死，葛仙師可在麼？」翁道人道：「葛仙翁又係吾之道友，亦死多年矣。」薩君聞得三師俱死，乃仰天歎息，說道：「某無緣至此也。」遂潸然淚下。靖道人道：「道丈不必悲傷。今虛靖雖死，虛靖之子現襲天師之職，道法亦高。吾與之有舊，吾今寫有書信一封，正欲托人附去，今莫若付之與君。君往謁之，必當傳以道法。」遂就袖中出書一紙，付與薩君。薩君領訖，乃問道：「此去江西信州，路有幾許？」平道人道：「雲山疊疊，江水泱泱，好遠哩，好遠哩。」翁道人道：「道丈此行路途之間多用盤費，吾教汝以咒棗之法。」薩君道：「怎麼叫做咒棗之法？」翁道人道：「但念動咒語，其棗自然大頗如梨。一日但咒九棗，每食三棗，則有一日之飽，更不消食（餐）煙火食也。」遂教以秘語，令薩君如此如此咒之，說道：「羊角羊角，鹿盧鹿盧，奄呵哞呢叭縛轟。」薩君依教而行，果然袖中默有棗子，但見此棗呵：
　　　　斐斐素華，高高赤色。脆若食飴，甘如食蜜。磊落比韓嫣金彈丸，甘甜例楚國赤萍實。孝表於思親之曾參，廉傳於去婦之王吉。曼倩因精於射覆固嘗猜以來來，蕭鞣為投以赤心豈不報以戰傈。
　　卻說薩君得咒棗之法，拜謝翁道人不盡。平道人道：「翁道人既傳薩君以咒棗之法，吾無別授，今有棕扇一把可以治疾。一扇熱退，二搧涼生，三扇毛骨竦然，其病即愈。且其扇又可以返卒死之魂，但人有暴死者，若未過花甲，從身上貼有幾個符錄，用此扇扇之，其人即活。故又名返魂之扇。」薩君道：「此一棕扇，焉得如此妙用？」平道人道：「此棕非別地所生，乃須彌山一石崖之上所生，歷有數千劫。不知飽餐了上天幾多雨露，熬過了歲寒幾多霜雪，卻是純陰之質，乃天地間一寶貝。昔吾師虛無道人彩來造成此扇，故有如此妙用，吾今傳授於子。」遂又教以兩道符錄，薩君拜而受之，不勝感佩。靖道人道：「我三人同遇薩君，二君既有所授，我亦有生平法術當吐露之。」乃教薩君以「五雷大法」，教道他心內存神，口中呵氣，手上運訣，腳下踏罡，遣雷神驅雷將，打動了五方蠻雷。又教他：亥為天門，在天門上起天火；坤為地戶，在地戶上起地火；卯為雷門，在卯上起雷火；戊子上起霹靂火；巳午未上起太陽三昧真火。運的雷轟轟烈烈，有驚天震地之勢；起的火炎炎赫赫，有烈山燎原之威。以此法驅邪邪滅，懾祟祟伏，這便叫做「五雷法」也。薩君又拜謝不盡。
　　卻說三道人既各授法於薩君，遂相辭而去。薩君不勝怏怏，但不知所傳之法厥後驗與不驗何如，且看下面分解。
