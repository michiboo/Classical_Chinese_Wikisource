　　欽定四庫全書　　　　　子部十
　　避暑録話　　　　　　　雜家類三〈雜説之屬〉提要
　　〈臣〉等謹案避暑録話二卷宋葉夢得撰案晁公武讀書志載此書作十五卷與此本卷數多寡懸殊疑今所行者非完帙然文獻通考已作二捲毛晉津逮秘書跋雲得宋刻迥異坊本亦作二卷則宋代亦即此本考諸書所引避暑録話亦具見此本之中無一條之佚脫知讀書志為𫝊寫之謬矣夢得在南渡之初巋然耆宿其藏書至三萬餘卷亦甲於諸家故通悉古今所論著多有根祗惟本為蔡京之門客不免以門戶之故多隂抑元祐而曲解紹聖如論詩賦一條為王安石罷詩賦解也葉源一條為蔡京禁讀史解也王姬一條為蔡京改公主曰帝姬解也至深斥蘇洵辨姦論則尤其顯然者矣然終怵於公論隠約其文尚不似陳善捫蝨新話顛倒是非黨邪醜正一概肆其狂詆其所敘録亦多足資考證而禆見聞故善書竟從屏斥而是編則仍録存焉乾隆四十四年三月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀








