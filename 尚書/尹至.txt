惟尹自夏徂亳，逯至在湯。湯曰：「格！汝其有吉，志！」尹曰：「後！我來越今旬日。余美其有夏眾不吉，好其有後厥志其倉，寵二玉，弗虞其有眾。民沇曰：『余及汝偕亡。』惟災虐德、暴身童、亡典。夏有祥，在西在東，見章於天。其有民率曰：『惟我速禍。』鹹曰：『曷今東祥不章？』今其如台？」湯曰：「汝告我夏隱，率若詩？」尹曰：「若詩。」湯盟質﨤尹，茲乃柔大縈。湯往征弗附。摯度，摯德。不僭。自西剪西邑，戡其有夏。夏料民，入於水，曰戰。帝曰：「一勿遺。」
