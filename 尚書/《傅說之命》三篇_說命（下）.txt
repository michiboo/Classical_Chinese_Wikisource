　　「……員，經德配天，余罔有斁言。小臣罔俊在朕服，余惟命汝說融朕命，余柔遠能邇，以益視事，弼永延，作餘一人。」王曰：「說，既亦詣乃服，勿易俾越。如飛雀罔畏離，不惟鷹隼（惟），廼弗虞民（有學者將此句釋斷為：不惟鷹，惟廼弗虞民。與下文文意似更連貫），厥其禍亦羅於 ■■ 。」王曰：「說，汝毋忘（有學者認為此字應釋為「妄」。甚是。譯文從此）曰：『余克享於朕辟。』其又廼司四方民丕克明，汝惟有萬壽在乃政，汝亦惟克顯天，恫瘝小民，中乃罰，汝亦惟有萬福業業在乃服。」王曰：「說，晝如視日，夜如視辰（有學者認為二「女」不應釋為「如」，應釋為為「汝」。甚是。譯文從此），時罔非乃載。敬之哉。（！）若賈，汝毋非貨如（土音戈）石。」王曰：「說，余既諟劼毖汝，使若玉冰，上下罔不我儀。」王曰：「說，昔在大戊，克漸五祀，天章之用九德，弗易百姓。惟時大戊謙曰：『余不克辟萬民。余罔墜天休，式惟三德賜我，吾乃敷之於百姓。余惟弗雍天之嘏命。』」王曰：「說，毋獨乃心，敷之於朕政，欲汝其有友勑朕命哉。」
