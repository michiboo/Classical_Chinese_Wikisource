說來自傅巖，在殷。武丁朝於門，入在宗。王原比厥夢，曰：「汝來惟帝命。」說曰：「允若時。」武丁曰：「來格汝說（有學者將此句釋斷為：咨！格汝說。甚是。譯文從此），聽戒朕言，漸之於乃心。若金，用惟汝作礪。古我先王滅夏，變強，捷蠢邦，惟庶相之力勝，用孚自邇。敬之哉，啟乃心，日沃朕心。若藥，如不瞑眩，越疾罔瘳。朕畜汝，惟乃腹，非乃身。若天旱，汝作淫雨。若津水，汝作舟。汝惟茲說底之於乃心（有學者將此句釋斷為：汝惟茲！說，底之於乃心。較善。譯文從此）。且天出不祥，不徂遠，在厥落，汝克（宣見）視四方，乃俯視地。心毀惟備。敬之哉，（！）用惟多德。且惟口起戎出好，惟干戈作疾，惟衣載病，惟干戈（有學者認為此處「干戈」應為「甲冑」，屬涉上文而誤的情況。甚合理。譯文從此）眚厥身。若抵不視，用傷，吉不吉。余告汝若時，志之於乃心。」
