　　欽定四庫全書　　　　　經部四
　　周禮句解目録　　　　　禮類一〈周禮之屬〉巻一
　　天官宰上
　　卷二
　　天官宰下
　　卷三
　　地官司徒上
　　卷四
　　地官司徒下
　　卷五
　　春官宗伯一
　　卷六
　　春官宗伯下
　　卷七
　　夏官司馬上
　　卷八
　　夏官司馬下
　　卷九
　　秋官司㓂上
　　巻十
　　秋官司㓂下
　　卷十一
　　冬官考工記上
　　卷十二
　　冬官考工記下
　　〈臣〉等謹案周禮句解十二卷宋朱申撰是書逐句詮釋大畧根據註疏義取簡約其中所見有與註疏異者則顯易其説若太宰之職五曰貢職鄭注曰賦口率出泉也貢功也九職之功所稅也而是書則易之曰賦稅也貢獻也有力主註疏而曲為引証者若大司徒諸公之地封疆方五百里以下則堅守注中半為附庸之説而不執孟子王制以疑周禮至於註疏之是非疑不能決者若小司徒四邑為甸以下注謂旁加之數乃治洫澮之數大司樂圜鍾為宮以下註謂天宮夾鐘不用中呂等律以其與地宮同位之類則皆闕而不載雖循文訓詁無大發明而較之竄亂古經橫生新義者猶不失謹嚴之義惟序官乃經文之綱領申以其無假詮釋遂削而不載頗乖體要是則因陋就簡之失亦不必曲為之諱矣乾隆四十三年三月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀


