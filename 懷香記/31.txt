
【北點絳脣】〔末上〕月淡星疎。花凝淸露。曉啼烏。千官蹈舞。玉陛動山呼。
【前腔】〔小外上〕四海無虞。東南荼苦。奏天衢。當施時雨。弔伐慰焦枯。
【浪淘沙】孫皓據東吳。南面稱孤。荒淫暴虐廢君模。大旱雲霓民望久。可用征誅。
【前腔】兵甲向東驅。如虎追狐。以寬易暴使民蘇。莫待天時人事改。後變難圖。
【臨江仙】〔外上〕忽聞鳳闕傳宣語。料是征東之計。
【浪淘沙】嫓美管蕭徒。文武兼敷。龍韜豹略貫如珠。參贊軍機多偉識。不負金符。
【前腔】練達少年儒。譽溢皇都。司空作掾效勤劬。星斗胸羅聊一展。廊廟謀謨。
【刮鼓令】狐疑事有無。偶乘機用意圖。坐視他們成敗。可因時作避趨。凶吉兩糢糊。人生得喪皆天賦。難將好惡預躊躕。料應不久見榮枯。
