
【水底魚兒】〔淨領兵上〕晉國胡行。無名師擅興。侵吾疆境。擄掠害生靈。擄掠害生靈。
【前腔】擊鼓鳴鉦。威聲泣鬼神。勢如破竹。攻取石頭城。攻取石頭城。
【前腔】仗義興兵。弔民伐暴君。敢來拒戰。盡敎伊喪此生。敎伊喪此生。
【前腔】〔淨〕休得強橫。侵凌至不仁。速當退舍。免輿屍潰亂奔。免輿屍潰亂奔。
【前腔】膽戰心兢。草木皆晉兵。人離國破。投降納款誠。投降納款誠。
【梨花兒】時窮勢窘。免不得牽羊輿襯。且含羞苟全首領。
【四邊靜】〔小外〕奉行天討東南國。王師自無敵。簞食及壺漿。相迎喜形色。〔合〕金聲震赫。旌光電拂。勝氣徹雲霄。威風鬼神泣。
【前腔】〔生〕無勞幃幄多籌策。皇猷妙不測。干羽舞虞階。七旬有苗格。〔合前〕
【前腔】〔丑〕偸安褊小悲窮極。輸誠願啣璧。土地與人民。咸歸大圖籍。〔合前〕
【前腔】〔衆〕弔民伐罪嚴師律。收功在時刻。大旱現雲霓。東西望征急。〔合前〕
