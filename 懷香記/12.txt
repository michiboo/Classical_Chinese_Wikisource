
【夜遊朝】〔末上〕少攻學術鳴當世。蒙簡取入侍儲帷。密邇天光。籌量機務汲汲志存經濟。
【西地錦】曾見淸風白簡。更期霖雨黃扉。驟聞邊報夷情事。懷柔之道須知。
【泣顏回】本是小人儒。恃元勳罔上行私。夤緣宮貴巧機關。女做王妃。貪心無止期。〔末〕女兒做了齊王之妃。遂其貪矣。怎麼又無止期。〔小外〕任大人。你尙不知哩。他還有一幼女。又將圖太子求婚配。〔末〕事尙未成。便成了呵。與我何預。〔小外〕倚椒房蒂固根深。弄權綱把衆凌欺。
【前腔】〔末〕嗟伊。狐假虎之威。惟患一身得失。那知四海安危。胡行無忌。從此後勢盛難持。〔小外〕下官所言。正為此耳。〔末〕可先為遠思。履霜必見有堅冰至。〔小外〕陰道之盛。必害乎陽。不可不慮。〔末〕這也何妨。且由他蔓引株連。怎傷吾瑤草瓊芝。
【前腔】〔小外〕躊躕。此舉正相宜。借重臣威望。信服邊陲。關中之地。又為衝要之樞。舉薦賈充去呵。〔末〕去便怎麼。〔小外〕懷柔遠夷。假尊崇暗寓著牢籠計。管敎他逝水無迴。惡冤家且得相離。
【前腔】〔末〕行之。果決莫敎遲。同心協力。早奏丹墀。投機乘勢。此言料得能依。庾大人。我和你密切幹成此事。他們怎知。一便似平地風波起。縱使有口辯懸河。也難饒身落湯池。
