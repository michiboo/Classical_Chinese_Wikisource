未見天子面，不如雙盲人。
賈生對文帝，終日猶悲辛。
夫子亦如盲，所以空泣麟。
有時獨齋心，彷彿夢稱臣。
夢中稱臣言，覺後真埃塵。
東京有眼富不如，西京無眼貧西京。
無眼猶有耳隔牆，時聞天子車轔轔。
轔轔車聲輾冰玉，南郊壇上禮百神。
西明寺後窮瞎張太祝，縱爾有眼誰爾珍。
天子咫尺不得見，不如閉眼且養真。
