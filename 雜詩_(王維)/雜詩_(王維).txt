
全唐詩·卷126
雙燕初命子，五桃新作花。
王昌是東舍，宋玉次西家。
小小能織綺，時時出浣紗。
親勞使君問，南陌駐香車。

全唐詩·卷127
朝因折楊柳，相見洛陽隅。 
楚國無如妾，秦家自有夫。 
對人傳玉腕，映燭解羅襦。 
人見東方騎，皆言夫婿殊。 
持謝金吾子，煩君提玉壺。

全唐詩·卷128
家住孟津河，門對孟津口。
常有江南船，寄書家中否。

君自故鄉來，應知故鄉事。
來日綺窗前，寒梅着花未。

已見寒梅發，復聞啼鳥聲。
心心視春草，畏向階前生。

