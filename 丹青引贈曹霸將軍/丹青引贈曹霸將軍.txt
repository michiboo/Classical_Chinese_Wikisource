
將軍魏武之子孫 
於今為庶為青門 
英雄割據雖已矣 
文采風流今尚存 
學書初學衛夫人 
但恨無過王右軍 
丹青不知老將至 
富貴於我如浮雲 
開元之中常引見 
承恩數上南熏殿 
凌煙功臣少顏色 
將軍下筆開生面 
良相頭上進賢冠 
猛將腰間大羽箭 
褒公鄂公毛髮動 
英姿颯爽猶酣戰 
先帝天馬玉花驄 
畫工如山貌不同 
是日牽來赤墀下 
迥立閶闔生長風 
詔謂將軍拂絹素 
意匠慘淡經營中 
斯須九重真龍出 
一洗萬古凡馬空 
玉花卻在御榻上 
屢貌尋常行路人 
塗窮反遭俗眼白 
世上未有如公貧 
但看古來盛名下 
終日坎壈纏其身

