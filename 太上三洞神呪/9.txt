
太上三洞神咒卷之九
元始老君，敕天地水。三官山川，五嶽四瀆。崑崙九土，日月五星。九曜二十八宿，三十六雷，璇璣玉衡。五斗真人，百億聖眾。咸當承奉，衛護吾身。斬邪滅惡，誠魔收鬼。九州社令，疾速奉行。
雷霆號令，敕召眾靈。上通無極，下徹幽冥。先天月孛，副帥雷君。康劉二帥，提點雨霖。呂魁使者，承符速臨。五嶽四瀆，山川之英。九州社令，血食之賓。大轟霹靂，普降甘霖。吾奉帝命，召汝來臨。若違帝命，如逆上清。急急如律令。
社令雷神，玉府威靈。呼吸風雨，
掌握鬼神。上至酆都，下及幽冥。雷電霹靂，遷發嚴行。代天執令，伐惡施刑。威威赫赫，助國救民。隨吾符命，速震雷聲。急急如律令。
玉帝有敕，威震雷霆。五雷龍電，驅役天丁。風雨浩浩，雷電奔驚。符命告下，雨澤如傾。急急如律令。
光輝返照，太乙之精。呼電召雷，魍魎滅形。敢有干試，風火無停。吾奉帝敕，永保長生。雷霆雷霆，斬滅妖精。風火電光，毀滅妖形。前火紅熾，後火光炎。吾驅雷公，大興霹靂。天關左轉，地軸右奔。雷神速起，不得稽停。嗚鼓雷神，混電惡轟。魔明赫猛，烈煞石崩。雷主律令，準敕奉行。天雷力士，玉清有敕。邪妖惡鬼，速起霹靂。急急如律令。
熒惑一星，驅飛火輪。萬里烜赫，霹靂發聲。急急如律令。
雷霆大神，金虎將軍。威雄猛烈，摧破山林。急急如律令。
朱雀凶星，代物誅精。騰天倒地，驅動雷霆。急急如律令。
玉帝敕命，太乙雷轟。響振三界，萬里能煙。怒氣爆烈，霹靂衝天。妖邪粉碎，元亨利貞。
欻火大神，五嶽齊傾。吏兵神將，速赴吾身。霹靂神君，速振乾坤。急急如律令。
天皇天皇，雷應八方。響徹高穹，洞及渺茫。天雷地雷，猛徹天倉。雷公催輔，玉女持罡。謝仙一指，飛湧神光。其炁如絲，魑魅消亡。坤輿攝佐，激指天罡。唦吽咭吒，四目老醜，急起急起。急急如律令。
天有錢星，地有錢靈。陰陽造化，陶鑄均平。天上地下，異相同形。吾今煅煉，貫伯分明。火龍火馬，遇火成精。內含四象，外應五行。旋風使者，烈焰將軍。風傳火化，元亨利貞。急急如律令。
仰啟雷公，呼起黑風。四面鐵鼓，東衝北衝。天脈氣運，捍起蒼龍。隨吾下界，立便周通。星辰沉溺，瑞炁濃濃。速傳五海，應對北翁。震雷大響，遊逵乾坤。飛砂走石，火龍降空。邪精魍魎，盡與絕蹤。急急如律令。
神霄玉府，十方天丁。青玉介冑，龍縧虎巾。擒制萬魔，搜捉鬼神。隨符所到，道炁潛營。攝魄追魂，壽命無傾。急急如律令。
天元海神，蒼伯虎母。流陽降災，土木金火。風伯雨師，電馳雷火。咒動玉清，龍飛九五。急急如律令。
阿香公阿香公，鑿開泉眼，推轉雷車。轟雷掣電，普施甘雨，以濟焦枯。急急如律令。
玉清有敕，威震龍庭。五雷電雹，袪役天丁。風雨混混，雷曜奔星。天符告下，雨降如傾。急急如律令。
雷本運水，造化萬靈。四溟奉命，八海翻騰。雨令急至，惡者殄滅。善者咸生，濟人利物，潤澤生靈。急急如律令。
元始安鎮，普告萬靈。嶽瀆真官，土地祇靈。左社右稷，不得妄驚。回向正道，內外肅清。各安方位，備守宅庭。太上有敕，搜捕邪精。護法神王，保衛誦經。歸依大道，元亨利貞。
天雷隱隱，龍虎同行。太華太妙，雷電飛奔。飛砂走石，倒海收雲。能晴能雨，收魄收魂。蓬萊之部，風雨上卿。霹靂鐵斧，皓翁靈尊。驅邪伐惡，木郎驅雲。電母噉吼，雷公前奔。風輪火車，震靈將軍。霹靂萬里，破伏鬼神。急急如律令。
東方玉寶，雲雷大神。身披金甲，手執神鎗。攝魔逐鬼，掃蕩諸兇。神符到處，邪妖滅蹤。急急如律令。
南方玄真，閃電大神。千變萬化，出入如雲。身披金甲，手執火輪。神符到處，百妖藏形。急急如律令。
西方太妙，追風大神。虛無至極，渺渺玄冥。能驅魑魅，斬絕妖精。神符到處，邪鬼斷形。急急如律令。
北方玄上，集雨大神。通天入地，遍滿乾坤。斬除凶惡，斷絕鬼門。神符到處，速捉妖精。急急如律令。
東北度仙，元天大將。出入莫測，道炁合真。疾速驅妖，斬斷精魂。神符到處，不得留停。急急如律令。
東南好生，燒火大將。赫赫通天，南極玄冥。攝伏魔鬼，妖精滅形。吾今所使，朗靈奕神。急急如律令。
西南太靈，吞魔大將。九天靈君，光透表裹。動擾天真，擒邪捉鬼。安護生靈，速去速去。急急如律令。
西北無量，驅魂大將。通天變化，豁落吏兵。逐邪斬怪，助國安民。見吾即化，無降一生。急急如律令。
陰靈來我旛，陽靈返汝殘。北斗天蓬敕，玄武開陰關。魂魄乘吾召，急急附吾旛。急急如律令。
陽神返汝魂，陰靈返汝殘。魂魄隨吾召，急急附靈旛。元亨利貞，魂魄歸形。五臟萬神，不受死驚。迴屍返神，永保黃寧。急急如律令。
三部生神，八景已明。吾今召汝，返神還靈。一如律令。
天蓬符命，追攝魂儀。陽不拘魂，陰不制魄。三魂速至，七魄急臨。從元入有，分明還形。急急如律令。
天蓬元帥降真靈，履罡掛甲護身形。三十六將施威武，昇天入地馘魔精。破窠擣穴誅妖孽，泰山五嶽不留停。十殿羅酆皆歷徧，攝上魂魄不得停。三魂攝來歸本體，七魄追聚復神庭。咒詛冤家母得拒，玉皇敕命不容情。急急如律令。
神威五嶽，炁貫乾坤。萬丈火焰，電掣雷奔。帝鍾震撼，擊碎崑崙。持吾八臂，變現身形。四頭赤髮，神鬼吊驚。破窠擣穴，攝魄皈寧。追魂復體，起死回生。上扶天德，下濟蒼民。急急如律令。
謹請水索神，火索將，九天巡察，追魂使者徐守中、翟世寧、趙子玉，天蓬黑煞，洞淵三十萬兵，依準北帝律令，敕縛邪精。南斗神，北斗將，受法敕，與吾急降靈。速往患人行坐處，四維遠近諸邪門。妖社淫祠精怪洞，土司水府及陰庭。追奪患人魂與魄，迴生起死復康寧。帝敕不容情，毫髮莫稽停。急急疾。
社令之雷，英雄之炁。藉天之威，託天之庇。吾令召汝，斬無道祟。欻火元帥，為吾押起。天限已至，六合震雨。急急如律令。
雷霆大神，白虎將軍。威猛勒力，摧碎山林。使劍火輪，驅用雷兵。專燒鬼屋，掃滅妖精。朱雀兇星，伐物追精。騰騰倒地，驅使雷霆。官符將軍，興動雷丁。催行雷令，陰報雷霆。急急如律令。
天皇號令，飛劍斬起，黑雷翻天。大煞天煞將軍，伽叱地煞將軍，那耶年煞將軍，摩羅月煞將軍，天伽日煞將軍，摩訶時煞將軍，咤咖水煞將軍，勒叉火煞將軍，摩呵三十六雷煞等，眾只今撼動天地，衝破雷城。飛天霹靂，殺伐邪精。大施甘雨，普濟群生。違令煞神，隨符斬落。急急如律令。
唵啼轟雷霹靂，攝流金白虎速起。攝救天之威，雷怒風馳，雷怒大威，擊破天地。違令雷神，飛劍斬屍。汝若不到，化為黃石。真王號令，追龍負雲。唵吽吽眾神稽首，邪魔歸正。敢有不伏，化作微塵。
天道合真，日月合明。天清地寧，五嶽摧傾。明神輔我，天威辟兵。威震驅風，速降如雲。急急如律令。
天火徹光，地火煞光。神朋一召，普遍萬方。光明朗照，追送五方。身佩列宿，上接天罡。急急如律令。
太乙元皇，令攝天罡。中皇統御，玉帝所藏。成汝之妙，立示五方。吾劍一指，雲霧高張。急急如律令。
天雷地雷，聲震八方。摧山倒嶽，上徹天蒼。吾今召汝，齊到帝鄉。急急如律令。
八方洞潭，普及萬物。通天應地，靈跡見罡。火仙一吸，齊到天罡。急急如律令。
唵吽吽嘔唌，婆尼咎淵。驅雷役電，震響三天。疾疾速速，立便隨前。混混元元，結成寶篇。凶穢蕩盡，真炁周旋。上天混合，五嶽山川。立居左右，聽吾令宣。吾符一起，衝透雲煙。奏文直上，徑達道前疾。
我弼元皇，普濟萬方。仰瞻金闕，上朝玉皇。眾真之表，萬道之元。無遠不燭，無幽不光。洞達三境，照耀八荒。群魔屏斥，萬鬼滅亡。吾有寶劍，七星耀芒。上衝鬥牛，下伏魔王。青龍在左，白虎右傍。玄武後護，朱雀前當。我為殿帥，總領群章。五府之長，百神之尊。神威廣運，聖德恢弘。山川我掌，江河我通。身翼兩曜，威伏群龍。頭戴華蓋，手執金鍾。撼山山裂，撼海海通。皇天我主，皇地我通。一揮自我，萬化之宗。金童侍衛，玉女常從。手挾泰華，足躡崆峒。赫赫萬象，巍巍九重。傳之永久，與天齊同。急急如律令。
太上玄元，九都紫天。理魂護命，高素真人。我佩道法，受教太玄。長生久視，身飛體仙。塚衰永安，鬼訟息奸。魂魄和悅，惡炁不煙。游魅魍魎，敢幹我神。北帝呵制，收炁入淵。得錄上皇，謹奏玉宸。順道者舉，逆道者焚。北帝所視，萬魔收魂。三十二帝，驅蕩邪瘟。神祇屏跡，體升崑崙。食啗精祟，身為帝君。閉塞鬼戶，開我生門。召請使者，去如奔雲。雷公收煞，絕滅妖氛。存念上皇，眾魔消瘟。都司判錄，呈啟帝君。急急如律令。
神筆最靈，二炁合併。天蓬與我，大仙衛形。辟除萬病，使我長生。符筆一掃，民得安寧。急急如律令。
正炁入天，地元精煥。八威分明，一十字料，得少人知。筆行神行，魁罡散靈。辟除萬病，保合利亨。
天為我蓋，地為我載。北斗玄星，為我衣裳。吾藏弟子，某人在七元星宮之內，流火之鄉。干不能侵，支不能傷。為我者太陽，不為我者滅亡。急急如律令。
二儀交駕，一玄之精。七靈護命，上詣三清。兩黃玄降，侍衛符文。黑魂羅剎，三十萬兵。巨獸百丈，吐炁攝精。揮劍逐邪，袪落魔靈。神符流轉，千妖滅形。北帝有敕，不得久停。急急如律令。
四時得信，利力和真。火飛一訣，天地俱昏。四天閉黑，其色如雲。秀質鍊形，明輔天真。急急如律令。
立風大將，諸部吏兵。回逆作順，羅列風雲。明天明地，山嶽震驚。四維上下，隨印指陳。吾印一下，風火萬程。雷光烈稱，南方火君。飛毒萬象，震烈八方。靈符化形，速現神光。馮夷、關伯，立吾壇側。穿林斷蹤，飛砂走石。唵吽吽，唵敕敕，唵靈靈。神虎虎神，急急疾。震天烈火，雷攝萬邪。今日召汝，速現真形。風出艮角，地戶排兵。巽方前路，呼煞猛風。萬物成信，坎震之宮。上帝有敕，永鎮雷霆。急急如律令。
四海混元，五嶽驅奔。石裂拒逆，敢有張鱗。行雲布炁，聚質鍊真。六丁六甲。急急如律令。
天雷地雷，鳴震八方。摧山倒嶽，猛徹天倉。雷公催部，玉女持罡。今日召汝，齊赴帝鄉。天皇天皇，上應天倉。應物合機，信及八芒。響徹高穹，動入渺茫。坤子攝左，激罡雷公，發萬里昌。主雷大將，直雷將軍，雷光萬道，煞炁紛紛。雷聲大動，雷光奔騰。滅邪斬鬼，剪絕妖精。吾令到處，天地肅清。阿香阿香，趯通泉路。推轉雷車，大發雷聲。廣施甘雨，速濟焦枯。神出坎戶，雷震四方。木郎太乙，速起轟轟。雷火速發，火急擊山。威聲赫赫，震動乾坤。急急如律令。
太清合訣，玉律萬章。明神協輔，大道永昌。雪過北海，雨及四方。五雷速降，不得住淵。急急如律令。
都天雷公，飛雲震風。青雷赤炁，上遊上穹。赤雷黃炁，運雷歸中。黃雷白炁，洞按九宮。白雷黑炁，下遊元酆。黑雷青炁，運雷歸東。
五雷使者化千真，吾今與汝合其形。太上金口傳授記，教吾身外更生身。
五雷使者，摧魔伐非。神光所照，萬鬼俱摧。流鈴急召，雷火奔飛。吽咭吒唎，四目老醜。擊雷衝霆，鼓雷震響。速降壇庭，不得違令。
五帝雷公，四聖風伯。三光星斗，二龍洞格。一元真皇，九幽雲氣。我是真師，奉帝敕命，不得稽停。鐵面將軍，鞭龍大力。流火繞身，使者奉救。急急如律令。
吾與天公除萬殃，化身人間作鬼王。身長千丈口齒方，銅牙鐵爪飛電光。前驅霹靂後鑊湯，雷電迅發走天罡。草木焦枯樹摧傷，山裂石斷黃河傾。兩目閃爍耀天地，一怒海沸山摧傾。斬妖吞惡滅豪強，提衷寸斬滅兇殃。能晴致雨頃刻間，五方雷電起龍章。吾呎神鬼不敢當，魍魎邪精立消亡。急急如律令。
天文玉光，太乙伏藏。火師風伯，四目皓翁。炎君守冰，捉火揚晶。雨令何閉，風令何頻。神威月華，金仙發程。水火同流，關伯負舟。三官開明，五帝迅幽。太上救令，龍飛雨降。急急如律令。
攝天大士，太乙元君。雨師風伯，掌籍司官。速令六甲六丁，大力天真，驅毒龍神，普赴法門。摧山倒海，海竭樹枯。吾符到處，何神不追。急急如律令。
神人驅神，六甲六丁。太乙天丁，疾速通靈。掌籍司命，電掣雷奔。急急如律令。
五雷五雷，速降九垓。上帝有敕，鞭龍掃埃。木星下附，吐雲行魁。大震霹靂，邪鬼摧崩。急截急截，霖雨速來。急急如律令。
東岱扶桑，西瞿耶尼。南閼浮提，北鬱丹越。四方玄景，盡化濃雲。結陣成蓋，遍滿乾坤。如違正令，飛火滅形。急急如律令。
五方龍君，奉上帝命。代天行化，濟度群生。已久亢旱，金不相尅。吾書符命，相召雲龍。速逞威靈，雨澤沾足。立甦苗稼，保稔歲豐。急急如律令。
天雷隱隱，地雷合形。神雷一發，水雷合兵。蠻雷一作，鎮定乾坤。霧靂使者，淨目大神。瘟毒使者，諸品將軍。西方欻火，風動乾坤。雷公將軍，翼宿助我，誅斬滅形。急急如律令。
咄雷霆震驚，白虎大神。咆哮奔驟，一嘯風生。張牙露爪，吐炁如雲。吾今驅汝，第一箭神。射山山崩，射水水竭。射火火發，射石石穿。射樹樹倒，射畜畜亡。射人人死，射鬼鬼亡。射屋屋倒，粉碎瓦房。廟宇寺觀，逢者拋荒。千千萬萬年，滄海變桑田。使劍大煞，驅汝變形。斬殺一切，不得移轉。三煞朱雀，驅汝向方。口舌官司，雷火瘟●。隨吾所指，疾速飛揚。四煞官符，驅汝向方。速起雷霆，不論遠方。四煞所至，何物敢當。雷火電光，準令速行。急急如律令。
咄三台魁罡，麒麟鳳凰。官符使劍，聞之滅亡。朱雀白虎，聞之遁藏。今日禹步，天道吉昌。當吾者死，逆吾者亡。邪巫小人，反見災殃。正信君子，家道復昌。乾元亨貞，普降吉祥。雷電收光，四箭伏藏。急急如律令。
唵唎敕攝，三元大帝，五嶽山川。九州九炁，土木威靈。吾今召汝，疾速降臨。急急如律令。
敕水敕火，步子行午。晦陰晦陽，混合三光。羅計炁孛，破軍天罡。二十八宿，諸星佐旁。呂魁使者，速離巽方。大震霹靂，誅滅凶殃。急急如律令。
神威豁落金甲，黃巾手持鐵鞭。紅袍罩身緑靴，風帶雙目虎睛。腰纏龍索受命，三清追攝邪祟。速縛來呈不伏，吾使寸斬如塵。急急如律令。
乾元亨利貞，與吾捉妖精。謹召豁落將，疾速現真形。敢有違令者，飛文奏上清。急急如律令。
北帝口宣敕，叱咤呼四直。急召北極將，風火降凡質。合契元真靈，凡聖同其一。踴躍闡威獰，滅魔斬黑歷。親傳大教令，違令施霹靂。急急如律令。
天地日月星，吾召酆都神。車資並夏奎，王靖亦同行。金鎚恣亂打，鐵杖任交橫。不問神與鬼，選甚妖魔精。隨吾一喝捉，附體立通名。敢有違逆者，斬首露元情。急急如律令。
玉帝真形，敕命雷車。天雷黑吒，地雷烈吒。人雷轟吒，鬼雷●吒。紫微奉命，玉帝真形。急急如律令。
吾是元陽金闕靈，混沌一炁而化生。天迴地旋乾坤轉，始祖救我召星真。鐵師金劍蕩妖氛，驅雷役電響太清。敢有後至先滅形。急急如律令。
披髮步罡尋煞炁，劍尖然火鍊真文。老君授吾混沌法，役使星真與六丁。一炁七徧天地黑，三更三點召雷神。惟有召雷關捩子，玄玄一訣少人知。茯苓煮粥鍊星真，常留一點召雷神。一時八刻隨身火，靈符合竅天上人。急急如律令。
天地之髓，陰陽之精。乾旋坤轉，關召星真。十一列曜，與帝同主。混沌浩蕩，一炁初分。開天立地，攝鬼驅精。發生萬類，養育群靈。混沌法律，萬神咸聽。急急如律令。
吾代太上老君，九天之上天尊，三十二天為頂，三十二天為身。我行混沌大法，統盡日月星辰。萬聖聽吾差使，千真遵守壇門。未有山川五嶽，先有玄元老君。吾奉始祖敕命，斬鬼斬邪滅精。若不順吾法律，斬首斬形無根。為國祈雨速至，為民斬鬼疾擒。如有諸雷違令，罰為地府陰兵。急急如律令。
緑水秋波湛湛清，千斤鐵斧背頭輕。傍河柳樹風吹倒，抱著嫦娥也不驚。輕時輕侶空中塵，重時重似千秤鐵。白時白似天上雪，紅時紅似猩猩血。織女四哥地下黑，勾婁吉利雲濛月。登僧得色新夜月，大朴太初水火穴。崑崙既濟滿山川，天地此時不敢說。驅天驅地驅雲雷，咒盡靈符召九都。若人了得驅天法，役使南曹九帝君。雲龍靉靆敕五雷，馮夷鼓舞嚼九龍。磊磊落落遍乾坤，日月變動役山嶽。掣電電光雷霹靂，破石泉源山海傾。水吼龍吟飛石叫，山崩石裂社令摧。城隍違令當衢斬，翻覆三千遍大千。急急如律令。
天地化炁，陰合陽神。上炁下降，二炁交騰。上降下聲，霹靂發聲。三五雷神，殺伐將軍。雷聲普化，元亨利貞。急急如律令。
元始天尊，一炁分真。灌注兆體，變吾真身。乘風馭炁，身外有身。一如景霄，保華真人。四獸外擁，星斗上臨。雷神奉命，摧剪魔群。急急如律令。
龍漢開圖，應化自然。赤明啟運，梵行九天。上皇兆靈，妙感天元。延康浮爽，高奔太玄。開皇劫周，萬炁齊仙。丹靈煥晨，流金摧妖。皓靈回度，丹林馭飈。青靈總真，受命神霄。元靈攝炁，玄藹泬寥。五靈消魔，流火結翹。急急如律令。
景霄有敕，符召雷神。月將傳呼，火急奔雲。通傳三界，速達巽城。希微蒙素，瑤宗杳平，着師彌招。急急如律令。
景霄理中極，御炁合仙飛。旋步風羅上，青童啟霄飛。靈照洞神馳，回光升太微。五雷速降靈，混合應玄機。
飛符捷疾，佐命九霄。遊觀太空，奔雲呼風。上其傳音，神上帝命。汝召雷霆，節齊靈蔚。諦英升騰，三界速降臨。急急如律令。
天清地寧，陰陽交並。聞吾一召，疾速降臨。某月神將，速至壇前。急急如律令。
坐鎮天罡，隨罡四方。春居震位，夏占火方。秋臨兌位，冬位子鄉。祖炁四生，輔炁隨罡。斗隨時轉，炁旋魁罡。正取為陰，背取為陽。甲庚丁癸，取時為良。冬夏二至，取炁廉罡。取炁之法，坐向其方。玄目而赤，二炁翱翔。自天而下，合我真光。將頂迎之，炁灌杳芒。頂覺炁鑿，如火焚湯。頂骨自開，出入關防。母阻母礙，得朝始王。罡分六色，分陰分陽。封章定炁，卻鬼煞罡。護身生炁，保胎旺罡。陽炁治陰，陰炁治陽。子能集之，始為法王。
玉皇幾敕，演法群真。九天之上，五色祥雲。金光交結，照耀乾坤。卻妖滅爽，制御萬靈。巽戶速破，轟滅邪精。三界聽令，九府知聞。元亨貞帝，速現真形。
敕吾身，敕吾神。吾為玉虛師相君，部領玄天十萬兵。巨虹獅子隨雷霆，天關地軸擁黑雲。八煞六丁擲火鈴，下遊三界擒妖精。敢有後至先滅形靈。急急如律令。
左有日君，右有月君。前有雷霆，後有風雲。聽吾驅使，受吾處分。震怒天地，十二將軍。各排隊仗，速降威靈。急急如律令。
