
太上三洞神咒卷之十一
都天雷公，呼雷震風。青雷赤炁，洞按九宮。赤雷白炁，上遊上穹。白雷黑炁，下攝北酆。黑雷黃炁，太極玄充。黃雷青炁，遍滿虛空。周天世界，炎炎赤風。與神俱合，與道俱通。急急角箕，斗翰張翼。何神不伏，何鬼不從。北靈黑歷，九醜紫童。風伯雨師，袪雷飲虹。神符一到，萬鬼無蹤。急急如律令。
玉清命令，劫汝眾神。雷霆上聖，欻神飛神。五雷猛吏，漢臣威靈。雷公赫充，電母文英。風伯道彰，雨師何青。蠻雷使者，東方魔明。南方烈煞，炬火之神。西方赫猛，火堵之精。北方使者，黑犬之神。中央使者，黃混惡轟。瀝黑烈炎，號黑噴雲。九州社令，大布火輪。飛天大將，統攝天丁。黑雲靉靆，百萬吏兵。今蒙天令，速收邪精。翻天覆地，雷電喧轟。上掣太極，下至幽冥。神光電目，子細搜尋。千千截首，萬萬剪形。敢不從命，粉骨碎身。急急如律令。
都天大雷公，霹靂震虛空。刀兵三十萬，嚴駕此符中。若有不順者，嚴令決不從。攝赴魁罡下，化為清靜風。急急如律令。
湘河大湖，眾水之都，川連北海，通及五湖。飛霜青女，馮夷同居。鱉吼翻浪，風雨如珠。蒸山起霧，龍升太虛。興雲立布，雷電交扶。城隍社令，速起方隅。急來救旱，萬物焦枯。有違雷敕，攝赴酆都。急急如律令。
北斗靈靈，斗柄前星。貪狼操惡，食鬼吞精。巨門煩赫，照曜分明。祿存奔霧，統攝吏兵。霞沖文曲，光徹廉貞。威南武曲，真人輔星。天罡大聖，破軍尊星。四天閉塞，濁炁渾凝。帝持斧鉞，統領天丁。靈官巡檢，聽察尋聲。九州社令，一一呼名。誅斬兇惡，獲罪不輕。凶惡者死，慈善者生。斬頭截足，杵碎身形。鬼妖蕩盡，人道安寧。真炁所到，萬魔摧傾。天地日月星風，火雷電霆。急急如律令。
三十六天罡，中天大法王。炎帝裂鬼血，賜我為真皇。七總八元君，為吾驅禍殃。真炁變雷火，老君伏炎光。熠降落天罡，真炁落洋洋。真炁速降攝，天威使者速降攝，緣邅聚聖攝，天地日月星風火雷電攝。唵蘇囉那蘇囉那，蘇嚕蘇嚕娑嚩訶。
天罡天罡，九炁煌煌。金光激烈，上應律蒼。下赴九府，何鬼敢當。吾為破軍，萬鬼伏藏。天回地轉，右陰左陽。上天節度，生化萬方。真炁正炁，攝滅禍殃。急急如律令。
朱明大神，養炁存真。化身三界，吞服魔精。存我日月，七政安寧。遊行五藏，疾速驅兵。聚神歸祖，收魄還靈。何邪不退，何病不寧。火車去毒，水車含真。風車炁車，洞達玄冥。真光變化，道骨輕清。上昇功滿，皆我真形。急急如律令。
大欻火小欻火，自然響應天下驚。陽神陰陰神真，一身骨節，自然輕飛。神謁帝朝金闕，役使雷霆震萬靈。敕召諸雷神現真，形威公明速降臨。吾奉玄元令，敕召天蓬君。開巽門陽神，疾速遍風雲。陰神現黑雲，木郎君馮夷鼓舞遍乾坤。破石泉源山海傾，霹靂一聲運星真。六波天主降崑崙，九天使者統青童。帝令關召五湖君，蓬萊都水起龍君。齊心果敢鍊真形，天工造化撚然成，飛符催報召雨神，雷電霹靂千里驚，委差北方壬癸將，統領雷公電母神。風雷吼雨陣滂沱，救萬民，感天真。救生靈，加心念動木郎君。一遍二遍心香請，五遍七遍千里霖。伏魔君制魔君，箕星畢雨太陰星。速召木郎第一君，速降速降疾速降。急急如律令。
吾受五雷正法，吞服雷霆威聲。納則護身保命，吐則治病除邪。神光萬道，灌我胃華。太上有敕，猛吏銀牙，保守正炁，蕩滌凶邪。急急如律令。
破軍赫奕，殺鬼萬千。武曲亞靈，霹靂震轟。廉貞元辰，大有妙庭。文曲玉衡，運轉璇璣。祿存權樞，光射大靈。巨門守正，收攝邪精。貪狼元首，攝赴魁罡。急急如律令。
吾領三元入坎宮，歷艮登乾升天穹。復歸震闕跨青龍，兌位命我歷千重。坤輿離馬奔巽風，稽首三台華蓋中。急急如律令。
杳杳冥冥，甲乙丙丁。庚辛壬癸，八大天丁。急應吾口，急應吾心。上帝有敕，賜我指靈。八宮天丁，拽骨抽筋。急報急報，急勾急伸。通靈報指，不得稽停。急急如律令。
都天雷公，驅雷飲風。雷公到處，萬鬼無蹤。神目閃電，表裹皆通。玉嚙哨●，吹滅妖兇。呵雲吐霧，遍滿虛空。起雷致雨，救旱功隆。運震霹靂，萬鬼皆蒙。敢有違命，轉斗移宮。天翻地覆，大道不容。急急如律令。
玄都上象，太虛景霄。北斗華蓋，飛雲玉橋。肇羊陀羅，策玄駕浮。右弼隱元，韜光散驕。左輔洞明，一點祥標。三台散景，天罡赫鄒。破軍斗●，七宿連鑣。武曲斗●，逸駕雲飄。廉貞斗●，瑤臺岢曉。文曲斗●，紫雲鬱蕭。祿存斗●●，總御招搖。巨門斗●，飛越玄寥。貪狼斗●，玉華慶韶。黃老上帝，總持王堯。紫微帝座，萬星上朝。慶華天后，紫光煥昭。九玄父母，靈爽飛超。三生七世，罪障俱消。增延福慶，解釋愆尤。泥九絳宮，與斗俱遼。金液還丹，紫芝碧苗。令神飛舉，逸步逍遙。長生久視，身入金樓。馳騁斗極，萬劫千秋。急急如律令。
雷穴風錐，乘天演威。左奔赤龍，右控玄龜。惠音戞天，武卿迅圭。鐵城紫洞，煞令坎離。芒角森嚴，龍藥叉持。真炁合鬱，陰陽應機。昴仰魁轉，南北東西。真王玄帝，萬億神雷。玉音所召，迅令急催。急急如律令。
吾乃天師弟子，急召雷公電母。火車霹靂赴壇，伏藏真氣於此。當處社令雷神，隱隱漸離玆土。識女四哥聽令，勾婁吉利衛護，登僧得色降臨。東魔明，南烈煞，西赫猛，北惡轟，中焜電。五方蠻雷使者，五嶽社令。六毒蠻雷，川源潭洞。太歲下掌，行風雲雷。雨電隨吾，神咒而聚，速降壇前。唵吽吽唎，囀嗼●呬嚼。交轟火車，吟疾●唫呵。急急如律令。
天乙猛馬飛帝庭，青華符命起四溟。幽靈奉敕傾四瀆，雷城擊鼓召雷神。欻火元帥監眾將，暗天塞霧黑雲興。甘澤滂沱盡霑足，雨師急急上雲程。急急如律令。
陽晶陽晶，飛罟火輪。日華輝耀，蕩滌陰雲。火車火車，雷令之家。鞭韃猛馬，速降丹霞。陽神朱明，速召火鴉。急急如律令。
金輪玉迴，天雲散開。紫微降敕，淫雨清埃。海伯風師，雷火陰摧。陰晶赫赫，火輪常推。紫微降敕，丙敕寅回。急急如律令。
日中火光，月中精靈。大明朗耀，金剛之精。日中太華，高陽明星。魁星玉輔天元庭，火輪太寶元中賓。猛獸天妖熒域星，火上太乙元君，平火光大聖金童君，太極大帝皓凶流金敕，金剛火山律令敕。
天一生水，陽炁漸萌。水無灌注，震宮驚行。木神生火，火炬交燃。南陽人土，灰燼煙燃。土炁凝結，金聚鋒芒。天地定位，山澤炁剛。雷風相搏，水火激揚。黃赤二道，圍繞縱橫。日月星光，頭戴八溟。三光弩月，鼻動乾坤。齒排八卦，手執鎚尖。身胸高大，足踏崑崙。兩腋飛火，燒鬼窮源。魁星插首，●翁邊扶。●星隨轉，●光繞纏。●宿右動，輔芒相連。魒星拱輔弼下遷。天門左轉，五星度纏。地戶右轉，六星交連。東斗灌注，景陽遐宣。五星相生，吾奉天命，急速呼傳。急急如律令。
東靈上相，瑞光之家。化生和氣，遍滿中華。六合袪癘，皓炁無涯。五穀受精，草木成葩。陰風凍海，鳳觜銀牙。大逞神威，布滿瑤花。急急如律令。
靈龜之神威嚴凝，結聚木郎並四溟。作團堅透真光明，朔風陣起同雲興。東靈瑞光真王生，將水剪作碎花冰。交加密布東陽城，玉龍碧公神炁清。閻浮凜凜骨冷冷，上帝敕下無容情。瑞雲密布誰能蒸。急急如律令。
坎有真水凝玄波，倒流逆浪升天河。陰升陽降水火和，結為雲氣高嵯峨。淙淙雨陣遍娑婆，水部威令摧早魔，神符一下准玄科。急急如律令。
天符散光舒重陰，符到雨止開濃雲。
太陽現出真火輪，燒退水怪立便晴。
敢有違慢罪非輕，水部判官急奉行。
皇天忽敕不留停，水部奉行龍神驚。收雲散霧四天清，狂風吹散陰不凝。太陽生輝日炁明，隨符止雨開霽晴。唵火輪風輪急攝。
陰華發輝，純陽不虧。陰極生陽，和靄霏霏。非雨非霰，天花速現。一片初飛，中華已徧。帝敕所告，陰凝陽戰。唵都嚧唎急攝。
水部威雄吹凌風，激波搏水陰雲濃。剪水使者宣靈通，化雨作雪成元功。南閻世界瑞炁重，紛紛密布，玄陰宮。瓊瑤祥光年不凶，隨符報應袪玉龍。變化靈光一刻中，敢有違令罪北酆。急急如律令。
五帝威神，與帝同生。混沌浩蕩，一炁初分。安天立地，攝鬼袪精。發生萬類，統御群靈。霹靂一震，萬里聞聲。混沌法律，萬神咸聽。急急如律令。
伏請廣運，先天元陽。混元道炁，雷霆火府真炁，五行生旺正炁，灌注見患某人身中，自頂至踵，自手至足。上至泥丸宮，中至絳宮，下至湧泉。底三部八景，五臟六腑之內，搜出一應邪炁、鬼炁、毒炁，天行時炁，四時不正之炁，瘟疫毒癘之炁，陰陽不正之炁，飛遊走土之炁，隨此道光，並為攻出。請降天上之清炁，攻身中之濁炁。以天上之正炁，攻地下之邪炁。以天上之神炁，攻地下之鬼炁。以混元之道炁，攻患身之病炁。應患人身中四百四病，一切諸證。神符到處，並與攻除。即請表裹俱發，有汗攻汗，令汗發泄。有痰攻痰，令痰吐出。有邪攻除，令邪攝伏，對證攻治。急急如律令。
天蓬天蓬，佐天無窮。一炁之祖，混元之宗。能除魔黨，能減邪鋒。違吾者死，逆吾者亡。四聖當位，普掃不祥。六天正炁，敕赴魁罡。病人痛苦，攝送他方。急急如律令。
負風猛吏，風火將軍。銀牙鐵筆，食鬼吞精。火龍騰來，駕火飛雲。速速降敵，吉凶患因。不得隱匿，疾速現形。降附童體，通報來情。無違誓願，普救群生。急急如律令。
混元一炁，速還本真。骨節靈爽，回體長生。一如度人，天尊律令。
天將騎吏，徑下雲罡。斗轉星移，瀲灧三光。上應九天，下應九地。雷公霹靂，風雲聚會。罩布十方，乾坤定位。急急如律令。
使者靈靈，有大威獰。周行三界，巡察人情。遍告雷府，傳達愚誠。聞吾有請，速降壇庭。
混沌祖炁，化生諸天。制禦三界，統攝萬靈。百千官眾，萬億精兵。金剛力士，夜叉王神，無鞅數眾，內外屯營。道祖有令，不得稽停。號召諸將，齊集壇庭。有違吾令，罪罰非輕。急急如律令。
上帝有敕，立召元君。元君主將，統轄雷霆。明檢鬼簿，鬼神之名。三界內外，出入縱橫。速速通報，吾心之因。內有機括，不得久停。千變萬化，速付吾身，速應吾心。急急如律令。
天中火光日晶明，太陽火鈴金剛精。日中火暈高陽明，魁星玉輔天元庭。寶輝火室玄景貞，猛驥火妖熒惑星。火星火輪元君平，火山大聖金童君。太上皓兇流火鈴，上帝有敕降真靈。急急如律令。
雷霆猛吏，號召元君。朱髮鐵面，鋒齒如銀。驅雷役電，走雨奔雲。飛符三界，威震萬靈。急來巽戶，速現真形。急急如律令。
銀牙耀目，翻倒乾坤。掌天之威，直諱隆延。呼吸雷霆，撼動山川。真符到處，永斷邪源。誓廣寰宇，大鎮吾權，滅以黃鉞，斬以钁天。令持在手，水鎮吾權。急急如律令。
六甲大將軍，六丁正陽神。太清高上敕，敕付魁罡君。遣君救病者，病者即安寧。遣君捉精怪，精怪悉滅形。遣君攝毒炁，毒炁速離身。遣君去起土，修造得安寧。遣君謝土府，報謝土公神。遣君鎮宅舍，人眷保安寧。遣君去保酒，醞釀得和平。遣君去催生，母子得生成。若有不伏者，乾元亨利貞。急急如律令。
天罩地罩，年罩月罩，日罩時罩，普天罩下，一切無道邪鬼，不正妖邪，無祀瘟疫，邪巫野魅，無動無作，不得迯形。急急如律令。
天一地二，萬物俱備。水火真元，混沌正炁。神伏吾使，鬼伏吾制。行住坐臥，吉無不利。急急如律令。
司府受煉，相火成罡。梁為天宰，同感炎光。樞機輔弼，星列玄章。育精大明，赤車凌芒。煉化神府，表裹俱昌。
北極有將，六臂三頭。常乘黑炁，衝塞鬥牛。眼如閃電，身佩黔鑒。出封神將，入為公侯。聲如霹靂，手執戈矛。是邪斷跡，是鬼斬頭。不順大道，火急擒收。寸斬毋赦，不得停留。急急如律令。
黑煞威神，天猷統兵。天蓬元帥，佑聖加臨。北帝煎鬼，碎如微塵。神符到處，萬里速擒。急急如律令。
天蓬天蓬，九元煞童。天關地軸，在吾掌中。五丁都司，高刀北翁。七政八靈，太上皓兇。長顱巨獸，手把帝鐘。素梟三神，嚴駕夔龍。威劍神王，斬邪滅蹤。紫炁乘天，丹霞赫衝。吞魔食鬼，橫身飲風。蒼舌緑齒，四目老翁。天丁力士，威南禦兇。天縐激戾，威北銜鋒。靈官玉女，鐵腳神王。聾啞二將，走犬飛鷹。三十萬兵，衛我九重。辟屍千里，袪卻不祥。敢有小鬼，欲來見狀。钁天大斧，斬鬼五形。炎帝烈血，北斗然骨。四明破骸，天猷滅類。神刀一下，萬鬼自潰。急急如律令。
吾以天為父，地為母。吾居其中，常如赤子。日為功曹，月為主簿。雷公電母，在吾前後。風伯雨師，在吾左右。六甲直符，周雨圍繞。青龍居吾左，白虎居吾右。朱雀在吾前，玄武從吾後。黃龍鎮吾頭，七星在吾手。吾居九宮中，太乙為吾偶。左三右七，戴九履一。二四為肩，六八為足。吾居其中，一為實腹。吾為天帝，所使巡遊。十極紏察，三界攝除。九天故炁，四直赴壇。受吾口敕，吾今在此。立召天地神祇，江河淮海濟城隍社令，三界神祇，並聽驅役。敢有不順，準玄都律治罪。急急如律令。
天靈地靈，三五交並。神罡一起，萬鬼潛形。伏吾斗下，碎如微塵。謹召履斗將軍李丘，飛斗將軍蔣元明，擲斗將軍郭元通，建罡將軍熊尚脩，起罡將軍趙守炎，發罡將軍田斬妖，速至吾壇。吾今禹步，交乾履斗。願降真炁，入吾身中。威光照破，邪魔滅形。急急如律令。
南極生我，三炁合真。元英上應，父玄母元。人生五臟，養育精神。下灌玉液，上朝泥丸。左命玉華，右嘯金仙。暮呼七魄，朝制三魂。令我長生，永奉三天。急急如律令。
北帝伏魔降敕，便宜五星列照。二象騰輝南辰，北斗左右樞機。天罡大聖司正司非，天蓬元帥伐惡誅危。紫庭官將，奉命行威。追攝補益，纖悉無遺。急急報應。
奉請天羅神，地羅神，金羅鐵網大將軍。火索火繩銅柱將，大張羅網罩壇庭。千里布黑霧，萬里下迷塵。鐵犬銅獅巡內外，萬鬼千魔走無因。急急如律令。
夤具六丁，六甲通靈。天丁力士，四目老翁。駕火力士，遊宮將軍。先捉邪鬼，後擒妖精。家親眷屬，土石魔靈。盡數押到，毋致逃形。攝附童體，通說姓名。交魂招伏，病患安寧。急急如律令。
天羅神，地羅神，金羅神，鐵羅神，日羅神，火羅神，敕令縛鬼精，無分高與下，紐縛莫容情。棚扒並吊鞫，拷打降通靈。交魂而退病，降伏立通名。急急如律令。
吾奉天法，下助吾身。借吾枷與杻，枷杻不正鬼和神。急急如律令。
天蓬天猷，真武真君。黑煞元帥，無義將軍。捉縛枷拷，四大天丁。手執鐵棒，拷鬼通名。縱橫攝勘，施威現形。不分高下，罪莫容情，俾令患體，立遂和平。急急如律令。
朱鳥凌光，神威內張。山源四鎮，鬼祟滅亡。神池吐毒，邪精伏藏。魂臺四明，瓊戶琳琅。中有玉真，坐鎮明堂。手揮紫霞，頭建神光。口誦洞經，三十九章。普召萬神，龍虎截罡。猛獸奔走，銜刀吞鎗。揭山钁天，神雀毒龍。六頭吐火，啗鬼之王。雷豬電犬，掣天流橫。梟磕駁爍，逆風橫行。天禽羅陣，皆在我傍。吐火萬丈，檢察不祥。群精啟道，村落山鄉。千神萬靈，稽首叩顙。澤尉捧爐，為我燒香。所在所經，萬神送迎。邪魔滅跡，鬼妖為塵。天禽來衛，千精震伏。莫干我炁，內外合真。急急如律令。
太陽正照，陰鬼當衰。神光赫赫，九靈太微。我今所化，萬鬼燒糜。七炁成斗，三炁成台。五星俱照，符到速追。乾元一炁，元亨利貞。吾奉帝敕，總攝吏兵。三十六將，急降威靈。一依敕命，來赴壇庭。焚燒魔鬼，灰滅邪精。豁落將軍，三五吏兵。承準天符，不得久停。急急如律令。
北斗靈靈，斗柄前星。四天閉塞，某獄靈官巡檢，掌持獄印，主宰獄兵。九州社令，一一呼名。斬鉏兇惡，誅戮邪精。妖塵蕩滅，人道安寧。急急如律令。
火熾風馳，變為獄院。蛇盤龜走，飛雷掣電。地暗天昏，乾坤俱變。天羅地網，劍戟周徧。鄭都雷火，疾速為建。當令下鬼，永受天憲。雷火之司，森列屯練。紏察鬼神，蹤跡立見。急急如律令。
業鏡光明，神鬼伏明。燈晃耀邪，魔驚辰朱。赫赫上映，太清台星。魁斗五星，七真照徹。中外萬鬼，滅形神燈神鏡，鬼懼神驚。唵吽吽眾神稽首，邪魔歸正。敢有拒逆，化作微塵。急急如律令。
仰啟龍虎玄壇將，扶天廣聖趙真君。二員忠振大神王，五方馳烈諸上將。十二支神分直事，八威猛將各司權。外排六轄殺邪魔，內列萬神分輔佐。符使威雄尤捷疾，吏兵驍勇正森羅。袪雷役電耀乾坤，輔正除邪回造化。金甲朱衣明日月，鐵鞭黑虎吼風雷。太玄昏遁滅非災，飛禁完令止兇禍。吾奉西靈宗主命，上傳正一祖師言。急屯兵衛出神霄，聽吾號令疾速至。急急如律令。
烏東上將，東嶽齊天。敕令一下，法布令宣。急召太保，鐵面將軍。紫髮如雲，機察鬼神。皂袍鐵甲，怒目金精。手持鐵棒，役使吏兵。鐵定畢光，黑顯方雄。聞吾呼召，速至壇庭。鞠邪拷勘，誓化生民。如違吾令，上犯玄真。急急如律令。
北帝靈書，天蓬令行。上運台斗，下轉風輪。黑旗黑幬，戈戟如雲。六宮吐霧，黑氣昏昏。天兵速出，鬼吏交橫。魔王按劍，五嶽司迎。驚天動地，摧倒山林。河泉海瀆，沉黑無明。有犯黑律，押送北陰。速至速至，聽吾令行。有違吾令，如逆上清。急急如律令。
玉清有命，速召萬神。上通九霄，下徹幽冥。雷霆威震，八方火輪。玉清五雷，玄冥通靈。二大元帥，八大天丁。五雷神將，東捉西尋。雲氣淼淼，太一降臨。五雷使者，雷電轟轟。直符神將，枷鬼驅精。雷霆一動，念念思真。收魔捉祟，不得留停。上帝敕命，火急降臨。急急如律令。
北方黑帝君，南方風雷神。叫喊連天地，八卦自通靈。蕩蕩周天暗，無邊捉鬼神。旗印歸火府，神霄玉樞城。胎病能遣禍，消災解厄逆。如違押北府，有令斬邪神。運光飛電火，神印起雷鳴。掌印兵千萬，助神隨令行。急急如律令。
