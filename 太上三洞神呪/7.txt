
太上三洞神咒卷之七
角箕之精，甲乙神靈。揚波鼓舞，雲雷速興。井軫之星，丙丁曜靈。飛火萬里，火逐煙生。奎參之精，庚辛之靈。流鈴掣電，劍戟交橫。斗壁之精，壬癸星靈。湧波激浪，護佑患身。天精之靈，水火之英。霹靂使者，火鈴將軍。三天力士，十極皇君。雷火速起，電雹速奔。飛霜鉞斧，隊仗紛紜。奸神孽鬼，邪怪妖精。妄求血食，酷害生靈。不分大小，陰敕陽封。群魔游識，盡解雷霆。千千截首，萬萬剪形。順吾者生，逆吾者傾。稍違吾令，如逆上清。急急如律令。
赤天之威，電掃風馳。律令大神，手執針鎚。遊行三界，日月藏輝。星昏斗暗，鬼哭神悲。鐵輪文戟，山嶽傾摧。急急如律令。
丹天火雲，威震乾坤。上攝妖炁，下斬邪氛。飛電爍爍，揚風無停。通真變化，朝謁帝君。急急如律令。
律令大神，萬丈藍身。炁衝雲陣，聲震雷霆。手持斧鑽，呼集天兵。擎烈火車，燒鬼滅精。上下交接，足踏火輪。水火縱橫，交媾丙丁。洞淵黑煞，魁罡真人。除災力士，降魔將軍。行神布炁，三界遊行。母分遠近，洞谷泉扃。依草附木，土怪石精。陽封陰敕，諂佞神明。邀求血食，酷擾生靈。前後作過，遇赦不原。攬魂肆禍，積惡盈貫。並行馘戮，不許留停。追魂復體，病患康寧。增加福祉，享衍遐齡。宗風闡布，道化流行。急急如律令。
乾降精坤，應靈日月。象嶽瀆形，驅雷電運。元精摧凶，惡亨利貞。太上符命，攝威十方。天地奉敕，策召神王。三界司命，莫不束形。九土真官，以神合真。摧山攝海，水帝送迎。傳告五帝，保劫長存。諸天星宿，自來輔榮。急急如律令。
神雷金龍，在天化生。九江五湖，水府直仙。生變雷電，統領陰精。交風擲火，驅役天兵。飛雲散炁，上徹太冥。布暴神化，六甲六丁。帝救符命，不得久停。急急如律令。
天界青靈，日月星辰。五斗五星，璇璣玉衡。飛步使者，鐵甲威神。左擎泰山，右執崑崙。真符到處，殺鬼萬千。敢有拒逆，化作微塵。急急如律令。
北界溟溟，萬里神君。北斗七元，七政玄冥。飛步使者，鐵甲威神。左驅五嶽，右役六丁。直符到處，霹靂一聲。敢有逆者，化作微塵。急急如律令。
水界幽冥，五嶽龍君。三台華蓋，大賜威靈。飛步使者，鐵甲威神。中五丁大噉，天地肅清。直符到處，欻馘妖精。敢有拒逆，化作微塵。急急如律令。
太一陽明，六甲之精。浩蕩使者，飛砂走塵。騰空萬里，邵陽將軍。符到奉行，不得留停。急急如律令。
太一之精，六陰之神。靉靆使者，蔽塞四溟。周遍萬鬼，邵陽將軍。符到奉行，不得紹停。急急如律令。
太一真人，六陽之神。火車使者，雷聲騰騰。震響萬里，邵陽將軍。符到奉行，不得留停。急急如律令。
太一玄冥，丙丁之精。電光使者，照耀乾坤。一飲萬里，邵腸將軍。符到奉行，不得留停。急急如律令。
太上丹元，軫宿之精。潤澤使者，廣布天恩。飛揚萬里，邵陽將軍。符到奉行，不得留停。急急如律令。
一太一北極，玉光元精。水雹使者，雷擊風奔。廣布萬里，邵陽將軍。符到奉行，不得留停。急急如律令。
太一夭衝，擊戍之神。霹靂使者，迅速無垠。火光萬里，邵陽將軍。符到奉行，不得留停。急急如律令。
五雷敕令掌雷霆，統轄將吏輔百靈。謹告真符下雷神，收雲捲雨火急停，母使霖霪雨如繩。急急如律令。
敕令三司離天開，收雲捲雨正其時。五雷速馳天令施，速止霖雨無得違。急急如律令。
玉清玉府木郎神，天頒告命收浮雲。捲霾止雨母逡巡，太陽光輝天無氛。不奉命者伐及身。急急如律令。
五方五帝白雷公，飛雲神威挾太空。捲霧收雲朗太濛，日耀中天爍昏蒙。急急速速疾聽從。急急如律令。
雷霆律令，掌令大神。雷火進掣，霹靂隨身。天德月德，威猛最靈。七十二部，水帝龍精。統領雷神，天火炎神。不得遲停，為吾怒心。風火下掣，電合神輪。急急如律令。
黑雲蓬勃火電輝，耀靈降耀興雷威。震聲大作風雨隨，眾魔拱手山嶽摧。軟差雷部大藥義，赤天欻火橫天霸。叱龍急如符令行。
律令大神，太一含真。五車八馬，雷霆摧傾。上帝有敕，助吾臣身。威光掣電，速現真形。汝敢違慢，有負元盟。吾若負汝，永不利貞。唵吽吽嗯曜噓●噇●●●●叮嚧●●攝雷神。唵吽●啼呢●●吒吽●嚤咜吒耶吽。唵咭哻●哺●●咭●吽●。急奉玉帝敕，天雷地雷，嗚震八方。摧壇破洞，猛徹天倉。雷公竄母，風伯雨師。聞吾告召，速降壇前。助吾馘祟，誅滅兇奸。析晴禱雨，濟死度生。急急如律令。
一步天雷動，二步地水通，三步雷火發，四步霹靂通，五步五雷使者，前掃兇惡，後驅孽龍。神靈神靈，上徹三清。五雷風伯，雷電奉行。星罡步至，與吾當先。陽光陽光，與吾蕩兇。急急如律令。
律令大神，風火之尊。功行非細，飛遊乾坤。斬妖滅孽，捉鬼收魂。致雨倏忽，作晴頃分。持上帝敕，主火元君。撒風擲火，作水團雲。雷公電母，黑暗驚人。霹靂一震，萬里皆聞。隨咒所召，來降巽門。飛沙走石，撼動崑崙。五方五炁，驅雷伏神。統領火將，殺戮妖氛。救護群品，拯濟皇民。玉清敕下，五雷捷將，元帥真君。急急如律令。
雷神昂藏，萬里威光。掃蕩妖孽，
驅卻不祥。上帝有敕，立見吾傍。毀洞洞崩裂，誅鬼鬼滅亡。追魂魂復體，救病病安康。對天曾歃血，立誓救災殃。急急如律令。
五方雷神，我知其名。呼之即至，迅電鞭霆。鐵面使者，赫奕威靈。救民疾苦，剪截魔精。隨聲應感，萬神咸聽。部領雷部，火車火鈴。六丁六甲，雷將雷兵。威神萬變，安心莫驚。誓願救民，代天奉行。大彰顯化，元亨利貞。急急如律令。
三界猛吏，欻火大神。軒轅治世，衛佑將軍。五月戊午，昇入南宮。火令之主，變化乾坤。霹靂大震，欻火飛昇。騎龍披霧，身掛黃神。戊己巡歷，丙丁遊行。清茶淨水，桃香一焚。書吾真像，錄吾真形。聲吾玄化，吾即降臨。統領雷部，火車火鈴。火頭力士，六甲六丁。洞淵黑煞，雷將雷兵。巡繞三界，從吾降升。乾河竭海，擲火流金。焚擊火車，霹靂大轟。破洞伐廟，馘妖滅精。追魂攝魄，顯赫威靈。手執斧鑽，鐵面銅睛。解冤釋結，咒詛脫清。驅瘟斷疫，剪截魔靈。救民疾苦，病患和平。生理興旺，萬事昌榮。齊吾造化，玉帝書名。三宮五府，列位高真。吾於左右，侍衛祇迎。妄告吾誓，雷火自焚。汝負吾誓，天制及身。風刀拷體，六天剪形。對天歃血，母忘誓盟。急急如律令。
雷霆猛將欻火神，黃帝之時為將軍。戰死蚩尤立功勳，玉皇敕命主雷霆。羽翅雙飛烈火迸，牙如利劍炎燥焚。兩目爍火耀天地，一怒海沸山摧傾。火車霹靂震兇逆，木石成粉鐵為塵。破窠搗穴擊妖怪，焚堂毀廟馘邪神。癆療伏屍並故炁，瘟●疫毒並區分。解冤釋結無牽執，禳官散訟度災迍。錄吾真像聲吾號，焚吾符篆化吾形。隨吾應聲無阻礙，汝亦安心莫惕驚。誓願救民諸厄難，化形三界濟生靈。惡鬼奸神莫敢幹，努目一視萬邪傾。急急如律令。
雷霆猛吏，欻火大神。雷公電母，風伯雨師。邵陽元帥，鐵面將軍。五方蠻雷使者，諦聽吾令。吾夙承道旨，掌握帝符，職任雷霆，專司殺伐。汝遵號令，來佐於吾。凡馘妖魔，驅除瘟疫。斷疰沉勞，解冤釋結。度厄消災，鎚枷脫鎖。沉墜官鬼，離諸囹圄。毀廟焚堂，封山破洞。攝鬼追魂，救民疾苦。凡有祈求，汝宜宣力。風火無停，明彰厥職。謹按玄盟，誓言歃血。玉帝敕命，母輒故違。速去速來，大展雷威。吾在壇前，卓劍相待，立伺報應疾。
上帝敕命，雷祖告盟，中天欻火，律令大神。遍身流火，萬丈藍身。炁衝雲陣，聲震雷庭。手執斧鑽，呼集天兵。上下交接，足踏火輪。水火縱橫，魁罡真人。除災力士，降魔將軍。解分咒詛，度厄消述。官符解散，禍害離身。瘟●勞瘵，家親伏連。山巖洞谷，惡鬼強神。神胎鬼孕，化作微塵。行
神布炁，遠遍乾坤。發號施令，助國救民。大彰赫奕，廣顯威刑。帝敕在手，萬里橫行。立垂報應，風火無停。急急如律令。
雷霆猛吏，操人精靈。赫赫晃耀，乾坤洞明。摧山倒嶽，伐惡除精。天地威猛，檢察神明。無私敢縱，無惡不刑。解寃釋結，黑簿除愆。欠財負命，隔絕母牽。沉斷勞瘵，截斷伏連。沉墜官符，驅除五瘟。姻親和合，口舌不纏。方隅安靜，病患康寧。符到奉行，不得稽延。違符逆命，上有憲刑。立望雷神，大顯威靈。急急如律令。
火德之精，五雷之神。玉樞號令，統主雷霆。三界猛吏，乃吾為主。六天火雷，惟吾獨尊。救命降及，收捉鬼神。行神布炁，走火行風。領兵千萬，大震雷霆。轟雷掣電，展豁風雲。急急如律令。
太山之神，降赴雷霆。馘戮奸邪，轟震雷聲。東方青雷，發青火，起青雷，馘滅東方青瘟腐木之精。宮音咒詛寃家，巖谷洞亢，木神木鬼，化為微塵。南方赤雷，發赤火，起赤雷，馘滅南方赤瘟炎火之精。商音咒詛寃家，巖谷洞●，火神火鬼，化為微塵。西方白雷，發白火，起白雷，鹹滅西方白瘟死金之精。角音咒詛冤家，巖谷洞●，金神金鬼，化為微塵。北方黑雷，發黑火，起黑雷，馘滅北方黑瘟溷池之精，徵音咒詛寃家，巖谷洞亢，水神水鬼，化作微塵。中央黃雷，發黃火，起黃雷，馘滅中央黃瘟糞土之精，羽音咒詛寃家，巖洞谷亢，土神土鬼，化作微塵。中天欻火律令大神，布炁行神，起雷發火，掣雲烈煙，大施電雹，，轟震雷聲。震宮歲星起雷離宮，熒惑星起火兌宮。太白星起雲坎宮，辰星起雨中央，鎮星起風，掃蕩諸不祥。吾身行坐處，太乙月孛星君，行雷布電，殄滅妖氛，伏屍故炁，雜劇兇殃。天火地火，三昧真火，一照五雷，星行雷起。火神溫趙朱馬陳，誅滅無道神，不論高下鬼，雷轟電滅形。急急如律令。
元始化生，五雷威神。開天闢地，降伏威星。猛火萬隊，夜叉千群。四頭八臂，巨口金睛。高天萬丈，吞魔食精。呼吸風雨，叱吃雷霆。雷公霹靂，電母流金。風雷鼓動，天地冥昏。誅龍斬怪，日月無停。天神拱手，地祇奉迎。九天乾象，日月星辰。飛天神王，一一咸聽。九地坤維，泉曲幽冥。北都羅酆，洞淵四溟。地司水府，明檢鬼營。常行正道，養育群生。敢有作過，惱害生靈，符命所召，雷霆奉行。誅斬焚燒，化作微塵。威不可當，罪不可迯。救民濟世，位列九天。諸天謠唱，神功日昇。威制三界，役使萬靈。斬妖誅怪，雷電星飛。婆羅威雲，膽利吹輝。阿曲陳槩，畢鑑緋衣。鼓流微妙，南魯擲火。付煙石義，疾閻斗中。須延火主，阿奴上言。鼓千和母，慎住阿烏。輪輔明壽，奎壁遠圖。福謠真易，雷霆隱諱。誦持萬遍，與神同契。合明日月，威神加備。壬癸子亥，當誦此經。真靈護佑，與道合真。急急如律令。
九天九炁，百萬天兵。上總天魔，下察幽冥。千神拱手，萬魔導形。吞星食月，三界之尊。口吐猛火，流金火鈴。雷風電雨，刀劍紛紜。神通護衛，家宅蕃榮。魔無干犯，鬼絕妖精。瘟●消遁，壇禁肅清。五雷神將，安鎮宅庭。玉皇敕命，不得容情。急急如律令。
陰靈陰靈，天驚地昏。神通廣大，吞日食星。三清炁滿，五帝清靈。總領三界，提點雷霆。九州社令，役使西東。五湖四海，十二溪真。山川分野，名山洞天。泉源地府，九地九靈。上朝金闕，下救凡民。三天之下，五嶽大神。四讀水府，一一呼名。當雷者死，順雷者生。玉皇正炁，鍊度雷霆。除邪斬妖，救護群生。急急如律令。
諸天雷神，三界之尊。威動上帝。誅斬兇群。天上地下，北都幽冥。降伏魔怪，追攝幽魂。三界奉命，敢有不遵。五雷猛吏，霹靂風奔。魔王束首，鬼妖滅形。護持法教，救濟生民。天真保舉，地祇奉迎。急急如律令。
威明大神，上帝雷神。前有燄火，後擁天兵。風雷雨雹，霹靂交轟。逢妖斬馘，遇鬼滅形。雷公電母，風伯雨師。玉皇敕命，不得留停。急急如律令。
三元九老，玄元始分。天兵萬億，收捉魔精。威神萬隊，夜叉千群。吞妖食孽，部領萬神。玉帝敕命，救護生民。邪精束首，人道長生。急急如律令。
水神水神，五炁之精。周流三界，百關通津。收除火毒，卻退炎神。神精蕩蕩，威炁雄雄。流入胃華，五臟之中。神清炁爽，魄定魂寧。萬魔蕩跡，潤液有功。玉帝敕命，鎮安火星。急急如律令。
玉帝敕命，召汝雷神。鎮安火星，從我遊行。上承天命，統攝萬靈。追魂攝魄，鎮厭火精。日宮主宰，星府之尊。吾承帝命，救護生民。執符把籙，護佑壇庭。敢有不伏，劍斬火焚。急急如律令。
天解地解，陰解陽解，前生父母執吝解。上世七祖，八伐冤家，咒詛牽纏解。見世父母姻親，咒詛牽纏解。負命者解。欠對者解。鴛鴦花債，暗約偷期，怨憶者解。廚前竈後，神前彿所，怨生訴死，自訴自誓，一切咒誓解。山巖洞府，奸神惡鬼，妖精胎孕解。血湖硤石，三十六曹，七十二掾，積劫牽纏執對解。已解未解，咸令速解，速速解。汝若不解，過刻違時，遵命違符，鐵面雷神，顧不容情。滅汝祟形，絕汝祟精。雷斧砍分一成灰粉碎。急急如律令。
一步天雷起，二步地一水風，三步雷霆震，四步霹靂通，五步驅役五雷使者，前誠厭蠱，後驅孽龍。神靈神靈，上達天廷。五雷風伯，雷電奔騰。雷罡踢起，萬鬼滅形。破洞伐廟，馘妖滅精。陰陽交媾，十月滿盈。當令分娩，何用稽停。誅鉏襁褓，盪減血精。厭耗妖怪，產育魔靈。血湖硤石，殄掃無停。神胎鬼孕，立要區分。前生父母，咸即離身。冤家解散，咒詛無牽。速生順生，胎衣俱生。橫逆利順，如水流傾。良時吉日，星曜長庚。十月滿足，何為不生。司命在門，太乙在庭。品命定等，萬神咸聽。九天上帝，賜與吉祥。注祿定筭，速下命章。已生未生，早獲生成。父甲母乙，男女利益。債負不牽，冤讎兩釋。解分胎結，驅卻兇殃。救民產厄，子母昌榮。六丁六甲，火首金剛。霹靂吏兵，威劍神王。擲火萬里，電掃八方。陽光陽光，與吾蕩兇。順雷者生，逆雷者亡。急急如律令。
玉方真雷，雷公電母。火師真王，無鞅雷神。風伯雨師，皆聽吾令。破洞伐廟，驅邪治病。馘妖滅精，解分胎結。開闢陰陽，子母兩全。臨盆有慶，雷霆指揮。呼吸相應，代天奉行。急急如律令。
天令靈，地令明，雷罡起，欻火興。霹靂發，火雲生。雲轟煞，電光橫。天地震，役天丁。解胎結，馘血精。誅襁褓，解牽纏。產身即分娩，子母獲雙全。急急應吾口，急急應吾聲。稍違吾口敕，有如逆上清。急急如律令。
火晶飛烏，鳳觜龍鱗。飛符前路，剪除妖氛。敢有妖孽，斷蹤滅形。神威到處，食鬼吞精。急急如律令。
監生大神，掌生之靈。催魂童子，七魄郎君。上帝有敕，救度身形。邪精斬首，急速降生。急急如律令。
既為我子，何得自亡。汝為我冤，非理來傷。太上之子，北帝為祥。速令生下，不得降殃。天關地鎖，速令開張。天理順行，吾道自揚。急急如律令。
丙丁之精，元炁陽明。威逞天下，袪滅火神。急急如律令。
一步天星回，二步祟惡伏，三步水逆流，四步凶邪滅，五步雷公嗚，六步六丁神，七步青龍加太乙，剔起雷火發萬里。
陽精朗照，陰鬼當衰。神朱赫赫，光耀太微。我今所化，萬惡皆摧。三炁成火，七炁成台。三星俱照，符到速追。急急如律令。
斗魁七星，眾靈之精。輔弼二相，三台明象。六丁玉女，紫微四時。天罡天元，坎水八玄。四目神仙，金童傳言。誦滿百遍，七真應現。延壽驅危，斬毒滅妖。祈求任意，保真富貴。身有光明，乾元亨利。急急如律令。
五方太一，神精北帝。太華玉漿，隨吾真炁。為吾發揚，崑崙流液，翠境妙香。神明一視，萬鬼成藏。急急如律令。
神水洋洋，萬里精光。五雷布炁，斷絕不祥。歸脾入胃，透膽穿腸。百病速去，通流膀胱，急急如律令。
無上三天大法師，太上紫微諸靈神，今有某為某病，請符吞服，願此靈符，威靈莫測，志合天心，吞帶鎮貼，誅邪斬精，止絕鬼魅，永斷蹤由，勞療蠱毒，滅跡除形。病者服之，五臟安寧。謹請天雷力士，地雷力士，風雷力士，火雷力士，平天大將軍，平地大將軍，平魔大將軍，攝魔大將軍，流鬼大將軍，通天地，運五行，嗚鍾鼓，遠乾坤，天兵、地兵、神兵、水兵、鬼兵，各百億萬騎，上張天羅，下布地網，誅鬼妖，捉精邪。吾奉帝敕，火急奉行。
赤鴉赤鴉，風火之車。雷中烏鬼，雲外夜叉。受命北帝，稟令丹霞。急來報應，霞霞加加。急急叉叉，加加鴉鴉。康旻子華，帝譽之子，顓帝之孫，吾今召汝，速往雷家。急急如律令。
飛捷使者，職司直符。威靈捷疾，神通太虛。上天入地，報應無阻。執牒傳符，關告雷部。今日今時，來臨壇所。
混元之精，收炁散英。仙童十二，環列帝廷。三陽師工帥，五部雷霆。奔雷走電，流金火鈴。撼動天柱，灌裂丘陵。掃蕩九醜，役使萬靈。號令不妄，顯戮有情。赫身震伐，閉蟄咸驚。四溟八海，朝宗玉京。急急如律令。
東炁合肝，南炁合心。西炁合肺，北炁合腎。天雷隱隱，四戶分明。雷公雷母，風伯雨師。聞呼即至，不得久停。
天蓬有敕，部領雷公。欻火大神，八將侍行。雷霆猛吏，八卦將軍。太乙真宰，五雷雄兵。吾今令召，速至艮宮。急急如律令。
巽風忙忙雷起興，馮夷鼓舞怒不停。關伯撼動天地昏，飛砂走石穿山林。震響靉霴哮吼聲，翻山入水怒濤驚。急急如律令。
大帝曾有令，二帥是吾神。大黑天神，黑霧大神，苟畢二帥，來到壇庭。興車倒嶽，擒捉妖精。聲如雷電，白捉振驚。誅魔伐惡，變雨化晴。拖天拽地，轟雷聞霆。上天至金闕，下地入幽冥。陽間並水府，役使幾曾停。汝乃天之精，吾乃地之靈。以吾之真炁，合汝之真精。交姤丙壬，顛山倒嶽，覆地翻天。聞吾呼召，火急降臨。吞魔食鬼，掃蕩妖氛。三官救，五帝行。天煞神，地煞神，天同地煞捉鬼神。仗金鎚，霹靂飛。遊三界，鬼神悲。吾今宣召雷門將，疾速神威現真形，速捉天下不正神。急急如律令。
黑煞黑靈，黑炁騰騰。火鈴火令，火光萬丈。天煞地煞，黑煞將軍，八煞將軍，前後煞，唵吽吽●●。雷火電火，水雷陽霹靂攝。
嚴嚴冷冷，冰凍邪精。速降天龍，運動真炁。揚揚九壘，南風颺颺，北風飄飄。急急如律令。
東靈上相，瑞光之家。凝金聚玉，瓊瑤天花。主豁火厲，掃精滅邪。慈仁救物，應時無差。願降瑞雪，遍滿中華。急急如律令。
金精太極，玉華散輝。驅雷走電，風火氳氤。皓師火令，降瑞太虛。太清太極，上真敕令，號令不停。急急如律令。
火鈴火鈴，火部尊神。沖開五方，收霧捲雲。清炁下降，濁炁入地。火揚萬丈，燒滅邪精。急急如律令。
火車火車，雷令之家。三五為帥，晃光無涯。掣火萬里，能掠雲霞。輔佐上帝，耀目銀牙。豁落水玲，迅速無差。伯溫奉命，立待暘華。急急如律令。
上帝敕下，邵陽雷公。雷光煥赫，黑雲奔衝。閔爍霹靂，符到急行。火車火炬，八靈八猖。飛電玉女，擲火神王。雷聲電光，猛徹天蒼。奔風走霧，震動威靈。邵陽雷公，急起急起。
皇天蒼蒼，皇地冥冥。上帝有敕，坎雷發聲。神霄誥命，火急施行。邵陽雷公，火車將軍。背負火瓢，足躡火輪。役使風雷，徧布黑雲。火鷹腥煙，雷車前轟。赤猜鐵狗，撼動乾坤。散雲壢黑，振動南陵。霹靂●黑，雷陣飛天。邵陽雷公，隨符急起。一如律令。
神霄敕下，巽戶樞臺。欻火元帥，嘯命風雷。天關地軸，火急奔催。烏雲斗變，飛風欻來。五方蠻雷，擊鼓斬摧。八方雲雷，震動九垓。四溟大神，無輒徘徊。飛天雷公，燒鬼為灰。橫天雷公，吹廟成灰。猛風飛鴉，後合前開。左右雷陣，猛發霹靂。今日告命，不得違停。寸斬不赦，粉骨碎身。邵陽將軍，隨符即行。吾在壇前，立伺報應。急急如律令。
北斗七星，灌注雷霆。天罡所指，五雷急起。上帝所救，立動霹靂。嘯命風雷，飛砂走石。一起雷車，二起閃電，三起喧轟，四起震動，五起飛砂走石，六起狂風大霹靂。織女四哥，勾婁咭唎，登僧得色。天雷鳴，地雷鳴，神雷鳴，水雷鳴，社令雷鳴。水雷霹靂，火雷霹靂，金雷霹靂，木雷霹靂，土雷霹靂。金木相攻，水火相擊。吾呼五雷，火急霹靂。一如律令。
天地動，日月明。江海竭，山嶽崩。罡炁起，罩吾身。雷電發，風火生。急急如律令。
丹朱正倫清靜攝，台光幽精爽靈去穢攝，彭琚、彭矯、彭質不得離吾身中攝，太上三天虛無自然攝，上清靈寶虛無攝。
火精飛鴉，鳳觜龍牙。飛符前路，剪除精邪。敢有妖孽，犯吾雷車。神威到處，動風飛砂。撼山拔木，飛行太霞。霹靂玉虎，閃爍紫蛇。三司將吏，今日排衙。急急如律令。
