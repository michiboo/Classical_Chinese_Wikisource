
太上三洞神咒卷之五
召玄壇祝玄壇元帥，提索搖鞭。指揮八將，勇猛當先。持戈仗劍，金鼓轟天。聞吾呼召，立降壇前。金輪都總管，龍虎趙將軍，神霄急捉將，降伏驅力神。上承恭帝命，下界察凡情。鐵索攝天響，鐵鞭掣地鳴。乘龍遊海島，駕虎遍乾坤。左有天蓬將，右有四季神。前有元伯使，後有文業君。八極八王將，四方四集兵。堂堂持法力，赫赫顯神靈。九吽●喉唎，敕吒縛鬼神。牢縛曰牢縛，●●唵嘟●。飛符邪神廟，擒捉妖魔精。赤火焚邪疫，飛煙逐鬼瘟。埋名諸惡盜，處斷不平人。檢察不善者，持逆救生靈。令下風雲合，法行星斗昏。提兵下塵世，救度諸眾生。萬神同稟令，里社列班迎。吾今處召汝，疾速現真形。急急如律令。
猖兵猛吏，烜赫威靈。持戈仗劍，生殺無精。忿怒凶惡，猖獗狂獰。斬頭滴血，食鬼吞精。張睛努目，破寨燒營。縱橫顯現，徧地崢嶸。正一敕下，報應分明。聞吾呼召，火速來臨。急急如律令。
，
仰啟和合二聖者，語言和順救眾生。玉佩玎璫霞靉靆，烏雲現處見雙身。貌賽西施眉垂柳，體掛朱衣瑞氣噴。香風吹異香，馥郁香噴地。腳踏金蓮步步生，手把帝鍾降障得。常生懼喜大慈悲，速速五方和合利市。堵頭象鼻親引至，若人諷誦和合咒。唵吽吒唎吽吒唎。二聖者速和合攝。
上帝有救，急召諸神。那吒吳宛，盡命唐開。生煞譚超，烜赫王賓。掣電雷轟，徧天龔狠。淮海張彪，捷疾何伍員、白起，十大蠻王。八王猛魁。將六毒大神。聞吾急召，有令立從。天師有旨，遇惡擒收。急急如律令。
金輪元帥，稟令奉行。符命到處，殺滅邪兇。鐵索牢縛，莫令西東。鐵鞭施處，鬼神滅蹤。唵俱輪吒，俱輪吒娑訶。急急如律令。
正一天傷，元首從良。天師有旨，速捉禍殃。徧通九地，殺鬼擒傷。善者降福，惡者降殃。惡人憎我，盡死報傷。吾令使汝，大逞猖狂。急急如律令。
天地神靈，三五天丁。吾令指使，所業已成。各歸本部，受吾叮嚀。如有再召，復逞前靈。急急如律令。
星斗還罡，還步清堂。神獸輔我，百神扶將。吾身所指，日月同光。急急如律令。
天輔丙木，雷光化生。斗樞降靈，變化用之。八卦通神，九州皆驚。水部束首一火怪滅形。願降妙炁，流布九清。急急如律令。
玉樞神罡，奉救真王。破地召雷，誅伐凶殃。五雷使者，速赴壇場。隨吾咒敕，起遣不祥。關告五部，大降神光。注我筆硯，書篆天章。水怪消滅，邪道奔亡。急急如律令。
太元浩師雷火精，結陰聚陽守雷城。關伯風火登淵庭，作風興電起幽靈。飄諸太華命公賓，上帝有敕急速行。收陽降雨頃刻生，驅龍掣電出玄泓。我今奉咒急急行，此乃玉帝命君名，敢有拒者罪不輕。急急如律令。
吾奉帝命掌握印符，專都司號令之權，領鬼神不典之事。令行則速如星火，法布則病勝風霆。三界不許稽延頃刻，爾須神應遵承關命。母輒遲
留，速往速來。吾當坐待，天雷隱隱，龍虎交橫，日月羅列，昭一我分明。今日功曹使者，執符而行。急急如律令。
乾尊耀靈，坤順內榮。二儀交泰，六合利貞。背天向地，永寧肅清。應感元皇，上衣下裳。震離坎兌，翊贊扶桑。乾坤艮巽，虎步龍罡。天門地戶，人門鬼路。衛我者誰？昊天旻蒼。今日禹步，上應天罡。鬼神賓伏，下辟不祥。所求如願，應時靈光。叱咄鬼賊，與道不順，收付魁罡。急急如律令。
天地乘風，有命豐隆。威振東南，敬佐西北。霍處中央，敕攝九宮。投汝名字，在吾掌中。把攬天地，皆護我躬。雷師往來，顯現神通。吾意某事，所指皆從。如違口敕，化汝作蟲。雷公將軍，吾知汝名，吾知汝姓。急急如律令。
三
雷聲震十方，妖惡自消亡。萬祟隨符滅，千妖逐咒亡。將吏千千萬，兇妖不敢當。三陽雷火將，攝祟付魁罡。急急如律令。
欻火大神，火光正真，擲火萬里照耀雷霆。統領大將，部轄吏兵。古木惡廟，血食之賓。泉源土石，倚草精靈。狼牙猛吏，流金火鈴。天威震怒，粉碎其形。救民疾苦，以用安寧。急急如律令。
神霄猛將，洞淵之神，飛捷使者，吾召汝名。五雷使者，不得久停。吾吸炁汝來，吾吹炁汝去。明承教令，火急奉行。急急如律令。
日月靈光，遍照十方。嬰孩合附，上合太陽。變女為男，即令還強。百神安穩，壽命延長。監生在前，司命在後。手執符出，速生速生。急急如律令。
天地五行火龍索，日月光華真炁爍。北極四聖真炁降，縛定鬼神手和足。應是凶頑寒瘧鬼，盡把靈官金索縛。疾速追來疾速縛，違吾令者頭須落。急急如律令。
天有九星，地有九良。時有三煞，歲有金神。人有五行，生老病死，苦造作犯殃。聞吾咒者，萬鬼伏藏。土府禁忌，遠離他方。神符到處，土鬼滅亡。急急如律令。
雷霆猛吏辛漢臣，牙如劍樹煙焰噴。翻江倒海傾天地，拔山破石泉源通。獰神惡鬼敢有犯，吾目一視山嶽崩。火車霹靂常炎炎，騰雲駕霧遍虛空。急急如律令。
社令激發斬妖兇，離陽旱魃皆滅蹤。水湧火熾風雨從，流鈴擲火飛太空。桃賓陽光役豐隆，九州社令屯雲濃。上帝敕下命汝躬，雷霆火鈴母遲容。急急如律令。
桃賓陽光，柳星之精。赫奕萬變，天輔丙丁。日月合華，玉泉散輝。赤天大魔，示我神威。太上皓伯，關吾龍圭。太一任使，九魔消摧。急急如律令。
吾從中宮出，雍州號曰乾。移過梁兌立，袞州居艮門。南陽真火位，冀州居坎村。坤位荊州上，震位青龍根。徐州居巽戶，豫州中宮存。吾行大洞法，攝鬼入吾權。急急如律令。
四聖遊奕，七煞後隨。五帝大魔，八洞皈依。天關地軸，上下交飛。天兵地兵，上下四圍。威猛敕喝，拖拽槍旗。在吾左右，不得拋離。受吾符命，不得有違。衝天入地，鬼神魄悲，順法者昌，逆去者斬。急急如律令。
酆都護魂，黑天長存。酆都猛將，疾速通靈。奉太上敕，不敢不來。風雷暗捉，急縛附身。急急如律令。
元始上帝，虛皇天尊，元極大道，太上老君，玄元始炁，九天真文。鬱儀孕珠，結璘含輝。三光朗耀，七元流珠。恩覃泉曲，澤流血湖。惠光接引，上升天衢。急急如律令。
丁甲將軍，天蓬尊神，三台仰助，六甲六丁。前驅九曜，後滅山精。泉靈通濟，上帝敕行。九州土地，山澤河源。二十八宿，六神平安。童子行令，八卦尊乾。朱雀佐助，玄武當遷。青龍正主，白虎伏連。上通金闕，下合乾元。總管鬼兵，袞同上天。符到魁罡，萬妖速奔。急急如律令。
太微之祖，名列上清。真炁守護，傳往遊行。誅域凶惡，攝伏邪精。摧山蕩洞，破夢除魂。周行六合，布炁神靈。威力奮勇，洞合乾坤。天●地仰，收縛鬼神。天仗用戟，震動五星。用之逐惡，犯之絕形。神布五嶽，鬼袪八門。三十二天，追風疾奔。萬象森列，正體為尊。八馬衛禁，萬象皆寧。當之者死，逆者傾亡。福長神惠，洞達安行。神號六甲，將名六丁。運用助順，功蓋九真。真符舉處，萬鬼皆驚。急急如律令。
六甲大將軍，六丁上陽神，太清高上道，敕賜魁罡君。收擒山澤鬼，下捉土皇神。若有不正者，乾元亨利貞。急急如律令。
吾佩星罡出巽門，黑風烏雲掩乾坤。電火四合昏復明，九宮無路堪，過奔。大神猛吏鎮雷霆，雷霆命我驅迯精。妖精受戮天地明，歸吾身中五體神。萬神來合吾之心，天靈地靈吾亦靈。急急如律令。
斬勘雷公，盟威青童。巽官布令，運神歸束。擒龍掣電，威蓋九重。巽宮使者，剛輪運風。太華典者，壁璣禦兇。山雷文通，拔嶽摧鋒。壬癸雷壓，斬怪擒龍。土雷陳石，伐惡禦兇。五方使者，來往如風。聞吾令召，速出巽宮。赴吾壇下，大逞神通。急急如律令。
北斗昂昂，斗轉魁罡。衝山山裂，衝水水竭。災咎豁除，殃愆殄滅。兇神惡鬼，莫敢前當。順罡者生，逆呈者亡。天符到處，永斷不祥。上帝有敕，敕斬邪妖。火鈴一振，魔魅魂消。急急如律令。
太上火鈴，炎帝之精。霞光掣電，朗耀三清。流火萬里，鬼無迯形。神印一卓，灰滅邪精。三五將軍，豁落吏兵。平天憂地，誅斬不停。飛符走印，頭戴五星。擲火前煞，萬鬼千精。六天鬼賊，付與天丁。五靈真老，是吾本師。無礙神通，萬靈同歸。惡鬼絕滅，不祥速追。中黃九道，威布四維。伏屍故炁，不遺纖微。五瘟七疰，吾能殺之。何神敢拒，何鬼敢窺。風刀戮形，北斗斬屍。神劍一下，萬鬼消糜。急急如律令。
祖道玄真，烜赫正神。鬱儀煉質，熒惑澡形。赤明和陽，理禁威靈。耀明宗飄，帝重光明。戊己之英，中央鎮星。排蕩鬼炁，破滅淫精。水逢之沸，
木逢之燼。火逢之滅，金逢之鎔。長離之主，總契虛皇。統攝飛行，迷離那羅，唵唵吽吽，迷離那羅。唵唵吽吽，東海青童。總括張羅，迷離那羅。唵唵吽吽，迷離那羅。唵唵吽吽。急急如律令。
南方丙丁君，流金擲火鈴。捉到邪魔鬼，拷問通姓名。如有拒逆者，寸斬不留停。急急如律令。
上帝有救，救下雷城。速召將吏，隨符而行。指揮歲德，太歲尊神。收斷土府，一切神煞。母令興災，枉害生民。如違吾令，當寘重刑。急急如律令。
太上玄都，四明飛符。九真四駕，天兵後驅。收魂攝魄，五龍八符。帝君有敕，收攝真奴。五瘟鬼毒，轉送酆都。急急如律令。
東方起土，歲星代之。南方起土，牘熒惑星代之。西方起土，太白星代之。北方起土，辰星代之。中央起土，鎮星代之。年神食我，東海代之。月神食我，南海代之。日神食我，西海代之。時神食我，北海代之。伏屍故炁，魍魎精魅，欲來為害，急須迴避。千千截首，萬萬絕炁。千災消散，百無所忌。急急如律令。
北帝酆都，統攝鬼神。隊仗千萬，八將通靈。諸神疾速，攝鬼雲奔。收錄生死，考召冤魂。急依符命，附體通名。北極敕下，人鬼分形。急急如律令。
酆都太守，聽令而行。統兵三萬，馘滅邪精。敢有拒逆，寸斬無停。速縛速考，重加理刑。一依符命，攝附童身。酆都猛將，報應分明。急急如律令。
北陰金闕，玄冥帝君，賜吾威力，誅斬鬼精。六天魔王，統領神兵。刀槍甲刃，來至氤氳。為禍邪鬼，或妖或精。捉赴幽城，萬死滅形。寸屍萬段，毋輒更生。太上真符，告下無停。急如風火，迅若奔霆。鬼死人安，天地肅清。急急如律令。
北帝上命，威制九天。下徹酆都，令行氣傳。謹奉北帝，敕急召大將關羽，捧此敕令，神飛鬼滅。若親若疏，一一追攝。不得違情，分明響應。急急如律令。
北帝玉章，瑤天元皇。中黃內外，北極飛光。絳霞吞服，始忠陽生。朱明耀耀，陽次陰生。素霞朗朗，陽威齊張。朱陵火府，三煞兇當。元元光炁，南斗獨方。角軫星宿，分宮陰陽。一召速至，神威神光。急急如律令。
北帝敕命，召吾四真。瓊魁正帥，三六將軍。明元堯乞，三五將軍。二十八宿，十二宮神。天丁將吏，雷電霄雲。風雷水火，伯仙澤延。上通北極，下入泉冥。判局都部，部集精兵。酆都陰吏，隨吾使行。聞名速至，正順斜橫。急急如律令。
大道大神，各曰天丁。奉承九天，受事三清。下遊世界，斬滅妖精。神王一怒，五嶽摧傾。束送群魔，豁落鬼兵。千千截首，萬萬剪形。羅酆岳瀆，干試者刑。兇強者戮，善順者生。六天沉魂，一一錄名。逆道者死，順道者亨。飛遊災煞，敢變幽冥。飛符攝捉，無致迯形。急急如律令。
紫微之敕，運動靈文。降行天地，帝臣天蓬。紫微大帥，萬神祖宗。天猷副帥，遊行太空。黑煞大聖，堯火斬兇。真武角將，乞水玄酆。天關地軸，水火交攻。蒼崖烈曜，萬象熔熔。一炁包含，丙離巽風。東南舉發，浩浩無蹤。日月昏暗，山河掃空。黑霧蕩逆，風部神舫。風輪轉擲，萬里傾崩。鐵戈鐵扇，鐵虎鐵龍。風飄仙聖，震動雷公。雷電灼灼，霹靂轟轟。震宮仙仗，雷部神翁。霹靂大神，董鄧●農。雷斧雷作，雷火天童。四目老醜，巨爪魚龍。雷電雹泊，水炁溶溶。坎宮北帝，江河海潨。騰騰布水，淼淼波洪。龍神變現，汎逆波淙。九帝御子，雨伯風●。北方使者，引水輪東。陰宮烈焰，火帝燒空。上方真火，下方冥火。東方日火，西方金火。南方烈火，北方神火。中黃內火；炎炎火風。火仙火帝，火輪火鍾。火精童子，火部仙童。炎天火炁，罩滿虛空。北帝自敕，主令天蓬。號召四部，飛捕邪蹤。急急如律令。
紫微敕命，號令萬神。飛呈巽戶，震雷發聲。坎宮致雨，離火奔沖。雲飛霄漢，雷電相從。伏魔四將，統攝雷公。龍虎騎吏，煞鬼無蹤。穿巖破廟，斬怪擒龍。降魔攝惡，治病除兇。三五吏兵，大布威雄。隨吾符命，速立神功。急急如律令。
紫微有敕，命魔攝兇。翻天撼地，震動虛空。瓊魁元帥，天威天蓬。威靈炁焰，萬神祖宗。明元副帥，天猷天雄。自號赫奕，諸天齊功。翊聖大神，天靈太衝。內諱招搖，斬邪滅蹤。真武大聖，天武天童。內名玄武，嚴攝北酆。北極四聖，顯靈威雄。下遊塵世，上登玉隆。坐南斗內，立北斗中。鐵輪飛西，火車駕東。驅雷攝電，奔雲走風。天地黑暗，日月昏濛。天兵隊隊，天馬憧憧。皂蠢赫赫，天鼓鼕鼕。青龍甲乙，四目老翁。流星噴火，震響帝鍾。朱雀丙丁，朱陵火宮。擲火萬里，流鈴八衝。白虎庚辛，皓靈秉戎。前驅烏鴉，後放毒蜂。玄武壬癸，水火交攻。天關地軸，毒列凌鋒。勾陳螣蛇，戊己土封。天皇上帝，坐鎮圓穹。玉樞化形，都天雷公。總攝雷將，雷水火風。金精猛獸，白擇青鬷。掌握天令，誅星斬虹。森羅萬象，布化高穹。風火律令，變化無窮。黑騰黑毒，紫勾紫溶。普天遍黑，法界通紅，紅光閃爍，黑炁昏濛。陰炁冰冰，陽炁烘烘。雷仙靈窿，風仙水●。雨仙房英，電仙婁容。霹靂震黑，飛戈走●。移山拔樹，雲霧陰濃。飛砂走石，驅鞭火龍。欻火大神，正直公忠。朱髮巨翅，雙目耀彤。雷鑽雷鈼，雷斧以鑾。破山山崩，覆海海蹤。受命北極，四聖飛躬。古精惡怪，靡不滅綜。橫天火罩，萬里通熔。化為飛灰，●以●●。東南日火，其神祝融。西方金火，其神楚澧。東北雷火，其神宋恭。西北烈火，其神馬●。天上地下，火仙火童。火龍火馬，火犀火蹤。八卦火虎，五方火龍。飛火擲火，收捕妖叢。符命告下，火急催堂。敢有中●，吾有玄琮。急急如律令。
北帝敕召，羅●土宿。煞炁飛空，天地沉暗。日月失光，邪逢裂碎。無路迷濛，急急鎖定，山河海風。急急如律令。
北帝救召，東震西兌，南離北坎。開天門閉地戶，留人門塞鬼路。上不通風過，下不容水流。大魔神祟，風刀斬頭。人來無蹤，鬼來迷路。謹請東方甲乙木，十萬天丁鎖地軸。南方丙丁火，十萬天丁齊降赴。西方庚辛金，十萬天丁盡降臨。北方壬癸水，十萬天丁食惡鬼。中央戊己土，十萬天丁齊衛護。急急如律令。
太靈九宮，太乙守房。百神森衛，魂魄和同。長生久視，塞滅邪兇。與天同祖，變化報窮。急急如律令。
吾行一令，刀劍如林。八方罩定，上下，排兵。敢有張漏，玄律有刑。急急如律令。
北帝神惡，立壇追捉。縛邪如電，捉怪應諾。敢有違令，透腹神戈。神真立降，　速縛邪魔。急急如律令。
北帝敕命，天腸地陰。冰清九炁，四海龍君。蟾●蜂虲，鐵面將軍。江敵九江，水祇子洞。子溟子派，子漍子淵。子濿子淁，子演子汶。雲霧騰騰，雷光霹靂，馘滅邪精。風伯雨師，冰雹細大神。北方神將，澶捉在身。急急如律令。
登陽明召雷神，驅雷電，布風雲。轟霹靂，斬魔群。五雷將，馘妖精。●●二聖，●●●後明。●●左右，●星見形。急急如律令。
玄劍出施，天丁衛隨。天斗煞神，五斗助威。指天天昏，指地地裂。指山山崩，指鬼鬼滅。神劍一下，萬鬼滅絕。急急如律令。
帝敕靈靈，大力天丁。威劍神王，殺鬼誅神。山魈五通，無敢當邢。提頭瀝血，斬邪惡神。天符到處，永斷邪精。救民疾苦，大賜威靈。誅斬兇惡，符到奉行。急急如律令。
謹請北極無面目，手持鐵杖伏群魔。黑髮蓬頭威厲現，反睛掣電涉山河。陳勝急速至娑訶。急急如律令。
黑摩口宣敕，叱咤呼四直。急令北極將，風火降九質。含炁契玄真，虛九符實一。勇烈闡威靈，滅魔斷黑靂。親傳大教令，違命施霹靂。急急如律令。
三天大法主，霹靂第一尊。霄伯靈官將，騰雲捉五通。萬天稱為主，南昌喚仙翁。準奉玉帝敕，運雷猛將軍。呼吸山河沸，忿怒日月昏。敢有逆命者，碎斬如微塵。急急如律令。
天帝內祕，役使萬靈。帝敕所臨，如帝親征。敢有拒逆，雷斧滅形。唵吽吽眾神稽首，萬神奉命。符到所司，立要來迎。不得有違，火急應命。急急如律令。
唵啊嚕叻唵，伽唎驛唵，●鵬哆吒啼，呵檀啼，檀●婆啼，檀●鵬啥●●●婆哆●啼●啼。敕召橫天霸，欻火大神鄧燮立至疾。急急如律令。
啊檀啼檀●婆啼檀，●●啥隸修隸修，啊婆哆哩雷伽婆履●嘙，急召雷大、雷二、雷·三、雷四、雷五速至，惟陰師六女婆，反黑七里帝、隱帝、咄都大帝婆訶。
吒叱妖雷，疾疾急離。震電命我，雨師召我。風伯運我，雷車持我。雷斧一聲，人驚二聲。地折三聲，萬神掩耳。急急如律令。
震天霹靂，震地霹靂。小聲得得，大聲●●。懽聲擊擊，怒聲勒勒。來聲急急，驅聲逼逼。集聲黑黑，區聲索索。願力威力，願降神力。騰飛八隅，來聽一拍。急急如律令。
金星金星，速現真水。水精火精，速現真靈。人魂附鬼，鬼魂附人。水火既濟，火急降靈。靈魂靈魂，即便通靈。收魂攝魄，不得久停。手提魂袋，巡遊乾坤。生魂入袋，鬼魂附身。如若有違，考打陽魂。二將疾速，火急通靈。急急如律令。
上清三景，總炁上元。八景冥合，炁入玄元。中有二將，輔佐重玄。黑風霹靂，黑霧昏騰。為禍下鬼，驅出患身。急急如律令。
謹召歲君猛將，聞召速臨。急如星火，迅若風雷。袪雲掣電，擲火流星。黃嬸前引，豹尾後隨。七十二候，惡殺當先。逢妖寸斬，遇鬼滅形。前袪九醜，後滅山魈。飛龍土怪，鎮伏魁星。吾今召請，火急降臨。有違帝命，風火滅形。急急如律令。
出自中央祖，戊己化為土。萬神盡皈依，百邪不敢覷。九曜藏我身，五帝管星數。黃河水逆流，五嶽崩摧去。大林盡飄揚，三春葉焦黃。吾寄鬥牛口，萬萬魔精走。土地保吾正，炎光聚死灰。若教吾一怒，開眼再觀覷。饋定把中央，須教萬物藏。神印一照，萬邪隨印滅，盡化為凝血。急急如律令。
神默默，炁綿綿。存赤炁，在丹元。透泥丸，上沖天。布金橋，現七元。魁神降，亦炁旋。混為一，祕號懸。恍惚間，自炁纏。急急吸，款款嚥。納元宮，真火煎。再提起，印堂前。金光現，照無邊。飛劍訣，莫留連。金光裂，將吏全。行持處，要在專。急急如律令。
武當山黑虎大神，雷聲震動捉妖精。部領天兵三十萬，玄天上帝黑霧衝，威雄操惡現神通。六丁六甲八煞將，劉文顯火急到壇庭。大神大神急速來。急急如律令。
主嶽有令，左旋右轉。順跨魁罡，乾坤立現。太保通靈，赫奕萬變。癸巽丁壬，收精如箭。準此令行，不得稽緩。唵靈靈●●，慘慘息息。速去攝唵吽吽，唵●●北帝敕。急急如律令。
一炁合德，水火攝精。陽動陰應，萬神化生。赤氣徘徊，黑煙蘊鬱。令我洞照，徹精達神。召之立至，受命來迎。急急如律令。
馘魔大將，部領神兵。前有三千，後有成群。黑雲靉靆，誅斬魔靈。若親若疏，盡底收擒。不得違令，火急奉行。急急如律令。
天元真將，地甲大將。酆都猛將，烈勇神靈。吾令速發，大顯威靈。東至扶桑，南至閻浮。西至摩尼，北至鬱單。遠遍四大神洲，近則不離方寸。急急收攝，為禍邪鬼。大闡厥靈，如法報應。急急如律令。
五雷神將，化身千真。驅役雷電，走火行雲。五方降炁，速驅雷霆。吾今召汝，直至壇庭。聽令施行，疾疾速速。急急如律令。
六一使者，天喜尊神。汝等天中神吏，火烈黑煞。今日召汝，賚持符命。關文前往巽宮，告召元伯，大逞威靈。疾疾速速，急急奔雲。急急如律令。
天靈地靈，上帝敕行。飛捷使者，直符吏兵，天丁力士，六甲六丁，天地水府，城隍等神，承吾符命，急速奉行。收捕逆鬼，杵碎邪精。盡黨收捉，無輒容情。如敢違拒，天有常刑。急急如律令。
敕召年直、月直、日直、時直四大功曹，●●●●●囔嘆，攝吒天上天下，八卦陰陽。功曹符使，神赫開張。出幽入冥，三界洞鄉，乘符亟召，報應玄罡。急急如律令。
九鳳真人，破穢鳳凰。朱衣仗劍，立吾上方。九頭吐火，當吾前行。炎炎匝地，萬丈火光。九鳳破穢，邪精滅亡。急急如律令。
斗魁七星，眾靈之精。輔弼二相，三台明象。六丁玉女，紫微四將。天罡天元，坎水人元。四目神仙，金童傳言。誦滿百遍，七真應見。延壽驅厄，勒毒滅妖。祈求任意，保真富貴。身有光明，乾元亨利貞。急急如律令。
陽明陰精，真人玄冥。丹元北闕，天關之靈。除臣死籍，注臣長生。所求皆遂，所願皆成。眾人欽愛，飛昇紫庭。急急如律令。
香燒心信，志視天真。斗門開發，明理明通。七元三台，北極帝君。三光九曜，萬里神兵。天將符敕，吾令速行。法令智慧，法道通真。法合天地，法保吾身。千和萬合，自然成真。急急如律令。
天地大明，萬炁混生。我得真一，內景玉庭。虛皇救命，令我通真。上元赤子，三元六府。百神會並，混合我身。上朝斗府，出入紫庭。遊宴八冥，三一上景。太一玄真，奏我所意，上達斗真。心有所願，默奉允呈。所得玄旨，副我心靈。人間萬事，一一開分。飛神玉壇，分身一形。急急如律令。
青陽青陽，屬於左方。上有真精，下結靈光。道自固真，水妙金光。灌注身心，法想充當。吾今敷誦，與道悠揚。急急如律令。
天上人間，去住不齊。凡有啟請，速降丹梯。筆墨紙素，早賜靈批。隨願隨感，母惇毋違。帝敕靈童，速降來臨。急急如律令。
天童天童，位正中宮。奼女神君，明受帝敕。化身跨虎，救降火龍。手執寶扇，步武雍容。人有懇請，無願不從。事有緊切，悉告夢中。急急如律令。
北斗七元，神炁統天。天罡大聖，威光萬千。上天下地，斷絕邪源。乘雲而升，來降壇前。降臨真炁，穿水入煙。傳之三界，萬魔擎拳。斬妖滅蹤，回死登仙。急急如律令。
朗靈朗靈，誠魔將軍。鄧都肅殺，黑煞奔凝。白袍鐵馬，紅額青巾。提魂拷勘，攝祟附身。驅魔縛鬼，不問疏親。功成嶽將，令屬幽陰。九泉號令，煞炁氤氳。悲風凜凜，百萬雄兵。聞今有召，速現全身。急急如律令。
吾行太上法，搜捉眾邪精。聞呼立便至，有感立通靈。若有違遲者，殃及汝等身。謹召顯應通靈急捉使者蔣銳速至。通靈使者，斗中之仙。乘雲激電，顯應無邊。救護群品，功奏上天。聞吾呼召，火速到前。急急如律令。
神霄玉洞飛玄章，斡運雷霆消萬殃。千真奉命輔真王，祆氛炁魄咸奔藏。混合三宮歸華房，洞映兆身入明堂。神運兆基合旻蒼，嵯峨上拱玉清王。六雷翻赤道，八曜運河罡。急疾。
黑雲瑞騰，太乙撫朝。玉霞洞靈，落陰從龍。鐵扎一投，雨師扶奉。召龍負水，元精四施。太上皓翁，閼伯五龍。急急如律令。
唵眸眸山川之炁，百宿之精。結為華蓋，動土成雲。驅雷使者，結炁靈君。奉承帝救，母致稽停。急急如律令。
符命救　靈，符命敕靈。雷主大帝，赫赫威聲。五雷社令，不得留停。進奉教詫，百里威靈。火輪斧鼓，速顯威靈。急急如律令。
稽首社令陽雷君，分形五方土孛神。驅馳神皷響皆應，降下真炁入吾身。凡居召處立感應，百里威聲無不聞。唵吒吽攝召楊紀大將，孫德將軍，西方洪謹坎將朱熙，中央主帥馬廣大神，雷光萬道，雷炁紛紛。雷聲大震，雷火飛奔。一十三位，副將雷神。崩山倒海，伐木摧林。飛雷激電，霹靂威聲。巽風速起，虎嘯艮宮。震雷哮吼，雨陣如傾。吾今符到，天地肅清。大震雷飲，速彰報應。五方交搏，擊鼓●窿。五方嚮應，蕩滌穢兇。黃雷青炁，東沖北沖。白雷黑炁，馘滅邪蹤。黑雷黃炁，動按九宮。赤雷白炁，上遊上穹。都天雷公，烜赫震風。青雷赤炁，霹靂符同。急急如律令。
