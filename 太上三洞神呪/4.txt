
太上三洞神咒卷之四
一轉六神藏，二轉四煞沒。三轉陰霾收，四轉淫雨止。五轉乾坤煥耀，六轉日月合明。七轉封潭鎖海，收攝陰霾不正之炁，赴五雷之下受死滅形。急急如律令。
天道合真，日月合明。天清地寧，五嶽摧傾。明神輔我，天威辟兵。威鎮驅風，速降如雲。急急如律令。
天火徹光，地火烈光。神明一召，普遍萬方。光明朗照，追運五方。身佩列宿，上接天罡。急急如律令。
太乙元皇，令攝天罡。元始隱祕，玉帝所藏。成汝之妙，立示五方。吾劍一指，雲霧高張。急急如律令。
天雷地雷，聲震八方。摧山倒嶽，上徹大倉。雷火速至，擁雲蔽光。吾今召汝，齊到帝鄉。急急如律令。
八方洞潭，普及萬物。通天應地，靈跡見罡。大仙一吸，齊到天罡。急急如律令。
天上地下，大力天丁。輔助吾法，掃蕩妖氛。穢炁速滅，湯滌妖氛。壇場速淨，道炁長存。急急如律令。
上真玄靈，五斗覆身。神清氣爽，蕩穢安寧。急急如律令。
五炁正靈，乾象變化。翊衛輔佐，心神無差。急急如律令。
三天之令，化吾之形。青龍白虎，侍衛我身。邪鬼遠遁，真炁速生。急急如律令。
吾受天師盟心寶印，佩受自然通幽達冥。上徹洞天，下達泉扃。吾行禹步，願得昇仙。三魂童子，七魄真人。隨吾禹步，願度靈關。急急如律令。
先淨心，母雜想。坐建方，向破上。存三清，虛空仰。領四聖，萬兵將。存我身，驅邪相。五斗光，藏形狀。前踏罡，後踢煬。我身明，三光降。吸入口，無差妄。太陽火，自卯降。太陰水，自酉降。天罡星，自中降。紫白赤，三色樣。罩我身，萬邪唱。叩齒九，四大暢。去一田光，我身壯。方書符，為法藏。
●●混溟涬海渥泩湖，煥輝炳焰煒煌●烗。青帝會神，白帝居酉。赤帝養炁，黑帝通血。黃帝中主，一五三變。散之萬殊，回風合靈。寂寞感通，惟真惟應。惡逆敢萌，靖治而治。以法召神，以神召炁。凝之自然，周流天地。天心有命，萬神敬聽。一羅斬煞，二貪狼敕，三計都攝，唵●●唎●咽●娑訶。所召某將，疾速前來。急急如律令。
天靈地靈，三五交並。吾奉帝敕，紏察邪精。直日功曹，承行將吏，不得稽停，速去速來，吾當坐待攝。
天雷隱億，地雷轟轟。陰雷速發，陽雷速鳴。雷威驚動，龍虎交橫。日月羅列，照耀分明。十二功曹，五雷使者。六甲六丁，執符而行。急急如律令。
赤鑪丹炁，玄天育精。剛以受柔，炎火陰英。日晨元景，號曰大明。九陽齊化，二象俱生。凝魂和魄，五炁之精。中生五帝，乘光御形。採飛以靈，掇根得盈。首中龍和，披朱帶青。轡鳥流玄，霞映上清。賜書玉柬，金闕刻名。服食朝華，與道合靈。飛仙太微，上升紫庭。急急如律令。
太微丹書，名曰開明。致日上魂，來化某形。平日嚴粧，發自玄玄。庭飛華水，日根金精。紫映流光，號曰五靈。急急如律令。
黃精玄輝，元陰上炁。散鬱寒飈，修靈斂胃。虛波瀾穎，挺濯停器。月晶夜景，玄宮上貴。五宮夫人，各保母位。赤天飛入，嬰女續至。四陰三合，光芒萬方。和魂制魄，五胎流光。乘霞飛精，逸虛於東。首結靈雲，景幸昭風。左帶虎符，右腰龍章。鳳羽雲帔，玉●金璫。騫樹結柯，號曰木王。神幙控根，有虧有光。明精內應，玄水吐香。賜書玉札，刻名雲房。服食月華，與真合同。飛仙紫微，上朝太皇。急急如律令。
紫微黃書，名曰太玄。散月華水，養魄和魂。方中嚴事，發自玄關。藏天隱月，五靈夫人。飛光九道，映朗泥丸。急急如律令。
太陽一照，陰鬼當摧。神朱明日，九露太微。我今所化，萬惡俱衰。七炁成斗，三炁成台。二星洞照，符到速追。筆為神劍，墨為戈戟。硯為龍池，朱為百藥。筆法治病，書篆天符所到奉行，萬邪俱伏。急急如律令。
上台虛精，保我年齡。中台六淳，衛我身形。下台曲生，拜謁三清。
頭頂天圓，足履地方。手執河魁，體仗天罡。日為圓象，月為圓光。身披北斗，六律九章。能驅萬神，消滅不祥。吾令一敕，鬼怪滅亡。急急如律令。
朝天鐵帽天火揚揚。一擲萬里，地火煌煌。頭頂三台，下鎮九良。大罩山魈，魂散魄亡。小罩精怪，普掃不祥。一罩乾坤昏炁，二罩日月無光，三罩江河枯竭，四罩草木焦黃，五罩雷光萬丈，六罩風雨八方，七罩家門清吉，八罩神煞移藏，九罩先亡收攝，十罩遠殄瘟黃，十一罩虎狼滅跡，十二罩病者安康。吾奉玉皇上帝救，敕下雷霆鄧辛，張五方天兵，興霹靂奉罩三界不正神，喝雲天帥，統領五方雷將，酆嶽地衹，上張天羅，下布地網，火速罩定，魔鬼母令走漏疾。
吾佩帝敕，斬敕萬神。元益將帥，速現威靈。隨吾符去，追攝萬神。魍魎五酉，捉至壇庭。山魑木客，石壓火焚。敢有違令，罪準天刑。急急如律令。
混元啟教，一炁分真。六天有命，掌握萬神。三台蓋體，五斗藏形。钁天斧鉞，護衛我真。雷帥往來，知吾姓名。十大功曹，聽吾令行。出納陰陽，各有司存。滌蕩功曹，破穢除氛。掃邪功曹，縛鬼斬精。報事功曹，通達凡情。度厄功曹，益筭延齡。守衛功曹，定魄安魂。救難功曹，保產催生。附體功曹，攝魄提魂。天醫功曹，布藥飛針。治病功曹，通炁養真。運炁功曹，如意攻行。驅除邪黨，攻鍊患身。五藏六府，敢不澄清。百關通暢，三焦和平。神符一道，氣脈安寧。急急如律令。
混元一炁，高辛之餘。付我弟子，疾攝疾除。五方正炁，布吾形軀。諸大功曹，如意攻行。謹召十大，功曹針砭。小吏布炁，治病神員。天醫大聖，體呼即至，遇召即臨。萬咒萬靈，不得違令，敢有違令，罪在雷霆。急急如律令。
先天先地，元始祖炁。削死上生，長生在世。玉皇心印，鬼神皆避。匡維三界，統攝萬靈。元始總印，萬神奉行。
白蛇威焰，變化無方。以目看天，日月無光。以目視下，百草焦黃。邪魔見者，摧死奔喪。吾驅在手，殺怪除殃。不問遠近，捉至壇場。準吾號令，疾速奉行。急急如律令。
混沌浩蕩，一炁初分。北方有將，號曰風輪。身長千丈，鐵面將軍。興雲吐霧，頃刻而生。隊仗千萬，滌蕩兇神。或魔或鬼，或妖或精，或遠或近，或親或鄰。風輪一蕩，鬼無逃形。吾奉帝命，敢不遵承。火速蕩動，要見分明。速至速至疾速至。
四縱五橫，六甲六丁。蚩尤治道，蒙恬步兵。遍行天下，曲戈反復。所有一切虎狼、賊盜、兇惡等，並赴吾魁罡之下，無動無作。急急如律令。
天之所育，地之所生。上受神符，可以長生。仙人輔已，玉女佐形。二十八宿，記列星名。五方五色，黑白赤青。中央黃帝，與我俱並。受符之後，所願如意。破滅群精，自知不真。勿當吾真，自知不神。莫當吾神，前去封侯，後出斬首。急急如律令。
仁高護我，丁丑保我。仁和度我，丁酉保全。仁燦管魂，丁巳養神。太陰華蓋，地戶天門。吾行禹步，玄女真人。明堂坐臥，隱伏藏身。急急如律令。
唵吽吽，玉帝敕朱彥速降臨，流鈴急召馳風雲。雙目如環耀日月，黑面威猛摧崑崙。聞令翻身離帝闕，准敕飛步下壇庭。
助吾大道興正教，敕汝考打不信人。敢有邪巫為不道，金槌一下攝其魂。攝捉生魂來駙體，自迷自附考生身。六洞冤魔偕粉碎，十方
疫癘化為塵。唵吽吽，玉帝敕朱彥速降臨，吾今召汝得力將，吾今召汝得力神。唵吽吽敕速降臨，千里報應在只今，速降速降疾速絳。急急如律令。
玄雷陰君，天令之尊。玉皇赤幟，
統領雷兵。飛風驟雨，侮沸雲騰。湧身鼓舞，遏天橫行。山崩石裂，威鎮乾坤。生人不信，急附其身。金槌亂舞，鐵棒交橫。飛天魔王，活捉橫吞。飛空霹靂，馘滅兇群。邪巫七祖，膽碎心傾。飛索六合，剪縛陽魂。擲火萬里，破穢除氛。千邪不干，萬惡潛形。上帝有敕，火急奉行。急急如律令。
北斗五雷主，黑暗嗚天鼓。風伯掃瘟黃，電母除病苦。霹靂伐妖精，雨師行法雨。灌溉入三焦，清涼通臟腑。重處即時輕，損處即時補。熱處即時涼，積處即時去。危處即時安，痛處即時住。急急如律令。
罡神巽風，雷電溟濛。五龍雷震，北海龜崇。力重無邊，眾將捧迎。請雷聲發，風隨雷奔。急疾。
都雷主者，奉命行刑。伯溫都帥，猛吏漢臣。摧山倒嶽，吐霧興雲。三司猛將，八門毒雷。亟發天鼓，討捕邪精。降魔伏惡，大地昇平。急急如律令。
太一冥冥，奉敕速行。雷霆將吏，發雷天丁。袪雷速發，稟敕奉行。輒敢違令，冒犯天真。如違帝敕，如逆上清。急急如律令。
赤角垂文，北帝崑崙。騰天倒地，煞伐妖精。上帝有敕，普召眾神。急急如律令。
北方壬癸精，南方大火鈴。噉叫奔雷電，呼吸生風雲。搏風擲水火，掌中霹靂生。撼動崑崙柱，河瀆翻四溟。關伯摧山嶽，百川雨如澠。氤氳水火凝，滂沱成方盈。不得違吾令，上奏於四靈。若違吾令者，有如逆上清。天帝滅汝身，酆都戮汝形。急急如律令。
星煙復應，五土社神。披靈散惡，黑錄霹形。聞知膽碎，應召潛形。當吾者死，拒吾者刑。神威一發，急急檄行。驅雷速發，速起天星。急急如律令。
霹靂震動，雷火迸光。交乾履斗，跨魁躡罡。五雷迅發，內電發光。照沸四海，映徹扶桑。雷神諸將，速起巽方。急急如律令。
都天雷公，赫奕乾坤。神龍協衛，山嶽摧傾。邪神魔魅，敢有張鱗。雷公衝擊，碎滅其形。鬼怪蕩盡，人道安寧。急急如律令。
那那驛驛，左帶南斗，右帶北極，以江為宅。天翻地覆，九道昏塞。以東為西，以南為北。使其邪鬼，心地迷惑。來追我者，路不可得。乘車逐我，必折其軸。乘馬追我，盲其兩月。飛行尋我，禿其兩翼。步行追我，腫其兩足。天翻地覆，玉道皆塞。來也無蹤，去也無跡。天地真機，鬼神難測。明星北斗，萬里卻敵。黃神越章，誅鬼除殃。憎我者死，背我者亡。牽牛識女，隔斷兩江。急急如律令。
救召五雷公，風火急相通。劃開巽戶裂，陰炁上騰空。太乙飛光耀，光映火雷衝。九天降真炁，雷發震巽宮。吾今行符咒，攝罡乘九龍。緑波天有敕，致雨頃刻中。雷公火急起，雷令斬不容。邪妖碎沉泥，霹靂伐惡宗。稍違太乙令，攝汝送北酆。急急如律令。
太玄皓帝，伯京玄真。飛天鼓從，致雨興雲。丹天妙虛，甲乙神君。飛雷迅電，致雨如傾。雷車雷隊，邵陽神君。木神太乙，三山雄明。神符一下，急趕神螚。大降猛雨，不得稍停。一切妖蜃，押赴蓬刑。天獄主令，準符奉行。
飛天欻火，腋首呼風。太虛鼓蕩，威雄遍中。摧山倒嶽，飛石騰空。真王誥命，速出巽宮。急急如律令。
飛天欻火，神極威雷。上下太極，周遍四維。翻天倒嶽，海沸山摧。六龍鼓震，令下速追。急急如律令。
飛天欻火，迸眼流星。奔飛火電，照敗魔形。靈光四照，玉符回明。靈姬恊祐，天地蕭清。急急如律令。
飛天欻火，駕景雲龍。海嶽稽首，萬神敬從。雨師風伯，來往其中。如違上令，破身火鎔。黑雲速起，應運無窮。急急如律令。
飛天欻火，斡運神雷。東昇暘谷，西運龍臺。南旋火府，北轉河魁。驅龍致雨，符到速追。急急如律令。
水官弛禁，不鎖雷城。輪脫其車，鬼盜其瓶。飛天欻火，大布陽晶。赫日杲熾，山谷藏雲。急急如律令。
飛天欻火，斡運東靈。上相仙師，瑞光聚凝。罡風剪水，變化瑤英。威光正紀，天地肅清。真王敷化，神變玉經。急急如律令。
玉清信令，降下雷霆。三司六府，左右靈君。何君急吏，尊轉魁罡。崑崙入煞，撼動天輪。五帝鼓筆，書篆天章。九天三界，朗耀輝光。總錄名籍，電光飛揚。霹靂迅發，轟滅邪殃。符命到處，疾速奉行。急急如律令。
日華流晶，月華流光。掃蕩兇惡，萬禍滅亡。真官將吏，威布雷罡。法水四布，萬福來祥。
搏搦風雲咒
天帝承風，有令穹窿。以汝名字，在吾掌中。把握天地，皆護我躬。雷師往來，知汝姓名。吾意某事，所有皆從。如違口敕，化汝作虹。雷公將軍，吾知汝姓，吾知汝名。急急如律令。
紫微敕令，元帥齊臨。敢有不順，風火滅形。神威到處，不得久停。輒敢抗拒，骨碎微塵。急急如律令。
天靈地靈，正一靈光附我身，三五將軍從我行。代天行化，輔國救民。闡揚道法，速降真靈。急急如律令。
玉皇降敕，朱祈顯靈。太上太真，中界靈神。誅斬妖精，逢天斬鬼，逢地斬精。收攝眾邪，萬死千生。太真保籙，太甲易形。速依吾命，勦馘魔群。急急如律令。
三炁威精，總領雷兵。攝伏鬼祟，變化通靈。飛火萬里，起霧驅雲。上帝敕命，斬滅鬼神。急急如律令。
三天頒降，掌握雷霆。日光帝子，列漢星辰，聞吾令下，急急滅形。雷電風雨，火急來臨。急急如律令。
天冥地冥，三五交並。雷雲風電，掃剪妖精。如有違令，霹靂斬形。急急如律令。
青帝之巾，赤帝之幀。白帝之衣，黑帝之勒。黃帝之孫，太昊之職。來自無夷，去向無域。出為風雷，動為霹靂。火急奔馳，雷火烜赫。興雲駕霧，摧山挫石。日月交蝕，陰陽返責。社令推車，嶽靈捉攝。鬼哭神愁，天昏地黑。五方真炁，聚而為一。自已真炁，晝夜往來。曰大都皈，元宮中住。金木水火，土星為極。陰陽之神，生殺萬物。吾奉玉帝，敕召雷神。召汝變化，汝急運動。飛砂走石，萬里急急。
青帝雷公肝裹出，赤帝雷公心裹出。白帝雷公肺裹出，黑帝雷公腎裹出。黃帝雷公頂中出，押雷大將膽中生。閃電雷公眼裹出，九天齆雷公鼻裹出。四季雷公口中發，霹靂雷公台上行。五方蠻雷耳中出，雨師風伯兩唇生。三百六十骨節裹，雷家眷屬一齊行。八萬四千毛孔裹，神雷天將駕雲行。一千二百形影子，雷公電母破衰營。直入靈壇社廟去，打破邪魔瘟鬼營。開口呵炁為天火，二呵地氣滿城生。陰火陽火一齊發，燒破邪魔下鬼營。急若伐壇破廟了，事須吸炁便收丘。想塊五方雷部眾，乘分來合我身形。急急如律令。
五方五土，五神五煞。化壇三層，制立雷法。天雷在頭，地雷在足。水雷在左，龍雷在右。呼陰召陽，五雷纏腹。吹炁成風，呵炁成火。雷火電光，常在兩目。十二功曹，聽吾驅逐。天火雷神，地火雷神。五雷降臨，鎖鬼關精。一轉六神藏，二轉四煞沒，三轉動魁罡，四轉雷火騰，五轉霹靂發，六轉山鬼死，七轉收攝下界一十五種斷頭截足之鬼，赴吾魁罡之下，無動無作。雷勢轟轟，壇案三層。隨劍指劃，煞神速出。急急如律令。
五雷猛將，火車將軍。騰天倒地，部領雷兵。隊仗千萬，搜捉邪精。聞吾立召，不得久停。
青華大帝敕，賜劍召雷神。上按九天炁，後燦七星明。卓劍天地動，雷火電光生。急急如律令。
火令奉行，威震十方。雷霆浩溥，逕徹天罡。雷火號令，帝律急彰。
吾奉帝敕，速召五雷。雷奔電掣，助吾行威。蕩妖吞孽，摧魔伐非。神光急照，萬惡俱摧。流鈴急召，雷火轟飛。娑吽咭唎吒，四目老醜。準令急至，不得違律。急急如律令。
直符使者，變現威靈。五方降炁，驅雷伏神。上帝有敕，傳奉雷霆。承牒前去，不得久停。吾在壇右，卓劍相待疾。
七星靈光，●●愶陽。●●●贊位，●●●禳。輔靈應徹，侍帝之傍。統攝魔王，臣行躡罡。名標雷霆，密輔大道。天真降臨，上台一黃。斬怪除殃，中台二張。雷電驚荒，下台三素。威劍神王，角亢氏房。心尾箕在，左鬥牛女。虛危室壁，在後奎婁。胃昴畢觜，參在右井。鬼柳星張，翼軫在前。吾左按三魂，右定七魄。六神定命，遮魂蓋魄。急急如律令。
巽方雷居，乾天火成。坤離之位，誅斬不停。破地召雷，霹靂乃驚。炎炎燒空，速速應明。
五方五帝，海瀆河源，諸天龍王，聞吾符命，火急奉行。急急如律令。
六丁六甲，雷電振陰。縛龍神將，扶桑帝君。鐵符到處，萬神咸聽。急急如律令。
北斗皇皇，統制五方。雷公電母，霹靂施張。浩浩大煞，凜凜天權。隨吾罡步，呼陰召陽。急急如律令。
唵嚀吒嚦，唵咭●吒。嚤攝馘哪，唵咽氣和。中養三魂，內育七魄。雷公電母，隨鼓而擊。銅爪唵飛，毛羽吒攝。唵充南北，攝至東西。臨空色仄，馘逐飛空。黃中理炁，黑暗蕩蕩。震起鬥牛，神奔鬼愁。三令閉塞，五神徘徊。金神騰駕，木郎大神。水充玄女，火降離朋。土安五宮，日月朗變。龍虎交橫，風雨應至。江河倒逆，山嶽摧崩。充天破地，萬丈並行。天帝雷公，陰陽雷公，四令雷公，六甲雷公，霹靂雷公，發水雷公，八風雷公，十雨雷公，閃電雷公，天道雷公，興雲雷公，行雨雷公，五嶽雷公，四讀雷公，八節雷公，六候雷公，大川雷公，溪谷雷公，五湖雷公，四海雷公，嗚鼓雷公，轟輪雷公，火車雷公，火瀆雷公，移山雷公，走石雷公，撒火雷公，灑雨雷公，降雪雷公，布霜雷公，破陣雷公，驅邪雷公，光朋雷公，降瘟雷公，黑暗雷公，火印雷公，雷公掣電，所往無虞。龍宮海藏，寶貝龍珠。世間之寶，是吾所聚。天下鬼神，受吾所袪。有一不伏，雷斧劈誅。唵敕雷帥，五雷主宰，欻火伯溫，鐵筆大仙，猛吏漢臣，閼伯大神。邵陽將軍，謝仙將軍。火鈴將軍，火輪將軍，五雷將軍，左右將軍，木郎大神，雷師皓翁，天丁力士，雷公電母，風伯雨師，行雨龍王，蒼牙大神，都水使者，五雷使者，察善使者，莫賺使者，斬勘使者，掌龍使者，罰惡使者，掌令上吏，青絲娘子，紫光童子，驅雷使神，驅邪滅精。救助群品，家國安寧。九天有命，祕光敕煞。南宮雷部，元帥雷兵，準令奉行。唵敕欻火都元帥，九天敕命，明離精神。唵敕煞攝，橫天巨霸速起。急急如律令。
乾天流霞玉池風，耀光仙師火震空。玄應大帝袪天惡，坤辰土巽速皓公。翻江復神妖神滅，復金噉吼洞怯神。摧山倒嶽蠻雷至，提靈閼伯動幽靈。呼風啞●攝幽臺，履坤躡斗霹煙雲。萬神稟奉千妖死，具那攝神鎮妖神。蠻雷震霹威雪降，黑煙火蓋逆巽精。霹形列魄飛天惡，社令雷神速降靈。急急如律令。
天地徘徊，運動風雷。量買雨隨行，電影去來。陰陽助力，後合前開。仰惟天神，火急相催。風伯雨師，立造龍臺。玉皇有敕，不得違時。急急如律令。
九鳳靈官破穢除，點台入斗退中居。金光遙晃指罡上，罩我金形去玉虛。
先罩吾身變濁形，神霄雷使即吾身。神靈吾將相隨逐，神逐吾靈將逐神。
召攝雷兵前後迎，鳳騰雲布起雷轟。天昏地黑皆掌握，便存電掣起雷聲。
左足先登踏巽位，水升火降妙陰陽。雷從地發皆陰翳，離火騰空應起罡。
坤單震兌雙丁起，鬼艮單從去坎方。坎單速至乾宮上，心朝心拜奏名章。
回身入斗至●步，擊起風雲撼雨場。黑雲天地皆遮蔽，三台列宿護身藏。
指定鬼門入南斗，離行至勝起神光。從此行符開地脈，風雷雨致萬民康。
更加辰戌斗臨處，上應開天不可當。天雷龍雷神水社，五龍雷電助威揚。
要知破地召雷訣，口傳心祕達穹蒼。
五帝五龍，降光行風。廣布潤澤，輔佐雷公。五湖四海，水聚朝宗。神霄符命，汝當聽從。敢有違者，雷斧不容。急急如律令。
雷光電光，太一伏藏。帝君起水，社令前當。雨令何閉，風火何平。神威月華，金仙發程。水火同流，韓伯負舟。三官開明，五帝信幽。起復海水，浩瀚無休。急急如律令。
金轉玉回，天雲散開。熒惑降瑞，雨塵靜埃。持運加時，烏兔相催。流火烜赫，止水除災。急急如律令。
羅天毒獸，備衛四門。吞魔割膽，兇醜萬群。大斧钁天，猛馬高奔。猛龍奮爪，金頭橫吞。威兵巨萬，受符拔山。六天不拘，合兇成群。妖魔鬼魅，穢炁氛氛。謠歌空洞，亂出障宸。小鬼鼓形，當人生門。神王所告，無兇不聞。上攝六天，下統河源。五嶽四瀆，善惡速分。千千萬萬，來至我前。五帝按籙，有功者宣。兇魔干試，束形帝君。敢不從命，所誅無存。屠肝剖腹，斬首滅根。北府清蕩，南陵火焚。金真掃跡，流鈴捕魂。妖爽無道，極盡形原。身披天書，遵行玉文。滌蕩九炁，清明三元。玄靈降真，上合自然。敢有干試，威動上聞。急急如律令。
吾是帝君之臣，名書上清，下統六天。普及幽冥，北帝鬼部，悉是我營，我之所禦，何鬼敢生。左佩豁落，右帶火鈴，擲火萬里，威制萬靈。有犯者戮，有干者刑。帝君有命，收捕無停。天罡駭動，群魔束形。鬼妖滅種，我得長生。急急如律令。
太上老君，教我殺鬼，賜我神方，上呼玉女，收攝不祥。登仙左契，足躡魁罡。左袪六丁，右役六甲。前有黃神，後有越章。吾今行法，不避群兇。先煞惡鬼，後煞夜光。何神不伏，何鬼敢當。當吾者死，背吾者亡。所求稱遂，所履榮昌。萬事和合，萬邪滅蹤。急急如律令。
魁神罡神，疾速通靈。上帝敕差，北帝檄行。飛符急速，不得停留。三天有命，玉帝金章。四聖叮嚀，何鬼敢當。吾奉帝敕，敕召靈官。暫離午位，速赴壇場。統領火兵，斷卻不祥。救民疾苦，大賜威光。天籙到處，永斷邪殃。急急如律令。
八威吐毒，身現白鱗。兩目閃電，口張火盆。頭如山嶽，哨動風雷。洋波滄海，衝倒崑崙。搜尋魔鬼，蕩滌妖氛。蠱毒山魈，搜倒橫吞。遵吾號令，火速現形。唵迦●吽唎攝。
飛龍騎，飛水雲，飛虎騎哮吼奔。神將吏，兵飛捉，飛騰聻，墨侵凌。攝南陽，●●●●星壓，兇神●，攝自然。消●●●，捉邪祟，輔弼看鬼招。吾呼靈官將，火急撼身搖。天水聖，地水靈，疾速與顫邪。謹請九天雲雷使者，速降天雷霹靂，助吾行壇。天關地軸，入吾水中。天也昏，沉，墨黑負風。猛吏飛砂走石，撼天天崩，撼地地裂。撼落鬼魂，撼鬼鬼滅。謹召韓、高、姚三大將，赴吾水中。天地顫，地也顫，二十八宿走似箭。邪也顫，鬼也顫，攝赴壇前疾速顫。唵吽吽聚魂，攝唵哆啖咦婆訶。天崩地裂，人生鬼滅。開其聾啞，立便通說。袞天天崩，袞地地裂。袞人人生，袞鬼鬼減。急急如律令。
雷霆號令，天地清寧。雷霆猛吏，欻火大神。驅雷社令，馘戮邪精。通傳報應，考究姓名。雷伯大仙，急降真靈。急急如律令。
乾曜太乙，欻火之精。驅雷掣電，削伐魔精。飛騰五嶽，萬總雲並。斬神滅鬼，火部中靈。急急如律令。
天雷帝火，地雷風火。陽雷神火，陰雷金火。土雷真火，流金火鈴。破洞伐廟，馘妖滅精。安鎮家宅，匡濟生靈。雷符所告，萬神咸聽。急急如律令。
吾與天公除萬殃，化體人間作鬼王。身長十丈口齒方，銅牙鐵爪飛電光。前驅霹靂後鑊湯，迅雷掣電走天罡。草木焦枯盡摧傷，崩岩裂石斷橋梁。兩目閃爍耀天地，一怒海沸五嶽傾。斬妖吞孽滅兇強，攝捉寸斬斷災殃。興雲致雨頃刻間，五方雷電起龍章。吾持神咒莫敢當，魍魎妖精盡滅亡。急急如律令。
