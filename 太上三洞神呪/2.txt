
太上三洞神咒卷之二
天洞天真，畢火畢真。天烏天鎮，威猛丁辛。冰輪冰鉥，流光火輪。喝伽嘀息，太乙元君。咬綱雀舌，天雷風鈴。火豬黑犬，火鷹腥煙。天關霹靂，鐵甲飛雄。仙都火雷，山雷火雲。風火元明，火伯風霆。勾婁咭唎，識女四哥。玉雷皓翁，洞陽幽靈。四冥公賓，火光流晶。巨神太華，金睛青思。蒼牙鐵面，散煙霹靂。雷主關伯，木郎奎光。欻火律令，邵陽火車。銀牙猛吏，六波捲水。飛鷹走犬，流金火鈴。急急如律令。
㵙河泇尼，漊錐鉗鈋。唎鳩驢釗，靈雄投檳。擰凱庭槽，媛婒娛奴。𠻗嘰軻輪，軌動津肆。最僧識緬，關浴霳皓。穹把攪巴，閼醜源熾。躬霄度上，
一轉天關正射，二轉霹靂交飛，三轉龍神吐霧，四轉雷雨廣施，五轉飛砂走石，六轉山鬼伏摧，七轉陰霆將兵，依吾法令，收攝六天斷頭不道之鬼，赴吾魁罡之下受死，無動無作。
木德辰星，東方之靈。隨吾九炁，驅逐邪精。敢有拒逆，攝付魁罡。火中之精，南方之靈。隨吾三炁，焚滅邪精。敢有拒逆，攝付魁罡。白虎將軍，充宮正神。隨吾七炁，誅斬邪精。敢有拒逆，攝付魁罡。天地二將，龜蛇合形。隨吾五炁，飄蕩不祥。敢有拒逆，攝付魁罡。戊巳之炁，中央合形。隨吾一炁，埋伏魔精。敢有拒逆，攝付魁罡。急急如律令。
畢房心昴，張虛危星。逢枯即濟，遇雨即晴。助吾大道，捲雨收雲。急急如律令。
陰有六神，陽有六神。捷疾靈妙，六甲六丁。杳冥之祖，天地之精。吾奉帝敕，急與子庚。所差某將，隊仗齊臨。奮怒電露，山嶽摧傾。鏧賚持符墨火急前去，不得暫停，疾。
乾玉辟毒，振適羅靈。八仙秉鉞上帝王靈。太玄落景，七神衝庭。黃真耀角，煥擲火鈴。紫文玉字，四景開明。九天六天，四天之精。外傳玄祖，內保帥兵。左成右顧，火熱風蒸。敕斬萬妖，摧馘千精。金真所振，九魔滅形。吾佩真符，役使萬靈。上昇三境去合帝城。急急如律令。
泰山天孫，天極神祇。南丹天帝，火嶽之尊。西華庚耀，太白流精。恆山幽帝，中嵩太虛。萬靈主宰，生死之司。雷霆有令，急到符中。攝。
北風飄飄至，西風鬱鬱來。南丹鳳翱翔，東火龍徘徊。真人捧信檄，召汝作雲雷。速赴雷壇下，救拔於苦荄。急急如律令。
東甲乾元亨，正炁速流行。吾受長生命，天地掌中橫。隱伏隨吾咒，用則雷雨騰。五雷速降炁，入我雷輪行。助我行大道，不敢輒違盟。巽上天丁立，斬汝七祖形。急降急急降，急速現真形。急急如律令。
天元太一，精司主兵。衛護世土，保合生精。華衣繡裙，正冠青巾。青龍左列，白虎右賓。佩服龍劍，五福之章。統領神官，三五將軍。有邪必斬，有怪必摧。敷祐福祥，啟悟希夷。邪怪消滅，五帝降威。護世萬年，帝德日熙。黃龍降天，帝壽所期。景霄洞章，消魔卻非。急急如律令。
五劫既周，後劫推遷。爰命景霄，保制劫年。九天運否，陰陽數窮。五行乖逆，六天肆兇。天道既變，人道將終。咨示列缺，部制豐隆。五老化身，五雷大君。飛神變景，掃蕩魔群。揮戈秉鉞，駕起黑雲。九地巡遊，烈火炎焚。滌除凶穢，掃蕩妖氛。駢邾潞洄，何歷光仁。露堪顯生，履兆機垂。祕呈策極，存智昭基。是災皆弭，禍亂悉平。五雷奮威，雷令必行。急急如律令。
始青符命，洞淵正刑。金鉞前導，雷鼓後轟。兵仗億千，變化真靈。景霄所部，中有威神。華遊謁用，邈處述規。測禁洞回，希淵奏明。禮罡大抃，陀漠子持。凝陰合陽，理禁邪原。妖魔厲鬼，束送窮泉。敢有干試，攝赴洞淵。風刀考身，萬死不原。急急如律令。
太虛玄妙神，空洞幽元君。生於眇莽中，運化標玄根。淡漠居正性，返照滅邪氛。消魔卻害除，沖融和至真。昭昭智慧鋒，威化比妖群。五濁安能擾，明輝華景形。佩服景霄文，雲光煥爾身。玉符鎮內景，龍虎纏胎嬰。水火金木交，混一宗皇靈。百脈息宣暢，帝真衛爾生。
條冥衍崖，耿徹敷澄。監萌腆宣，撰慈漣波。仙宛碧洙，洋略浮濱。濱築咸恭，番振阜屏。拂俾就元，扁飛禦停。忱昭亨欸，角奮波微。
玉清始青，真符告盟。推遷二炁，混一成真。五雷五雷，急會黃寧。氤氳變化，吼雷迅霆。聞呼即至，速發陽聲。狼洺沍濱，瀆蚓唯盧，椿抑煞攝。急急如律令。
三天育元，景霄正刑。發生號令，上應列星。救爾雷神，運動風霆。太一帝君，召汝真靈。一召即至，來降帝庭。
玄炁徘徊，丹天令行。震吼太空，火令申明。煙都稟命，斬邪保生。嚴駕火車，統制雷兵。景霄救下，震動天聲。
始青天中，敕下景霄。嘯命風雷，馘邪斬妖。霹靂震吼，陰陽炁交。電光圍繞，火發炎燒。雷車速起，來降空遙。
九天玄音，急召眾神。齊會景霄，驅雷奔雲。金鉞前驅，雷鼓發奔。太一行刑，役使雷兵。來應符命，掃蕩邪精。
高上景霄，節制雷霆。召命三界，稟令行刑。九州社令，血食之神。佐理陰陽，震吼天聲。來應符命，斬邪保生。
炎靈震神，火麗輝神。赤明煥赫，奔雲流鈴。仙都敕下，星斗隱明。黑雲密布，電火奔星，金鉞四張，收斬邪精。天令一下，速震速轟，急急如律令。
唵天皇伽耶霹靂攝吒𡄦咭吽，四目九醜，雷音電火攝。唵阿暮伽毗盧左曩摩賀母。捺態摩利，噔囉摩什。伐羅密多耶吽，唵唎吽唵唎吽，唎吽唵唵唎，唵唵唎吽吽。𤆶𤆺𪸑烓(火對)炩，焱燝燁鐄。錟𨯂𨯊(雨流)，䨔(雨配)雵𭸾。玞璹(王更)唵，天黑呵唎。囉摩耶地，白傑陀耶伽梵。
唵天皇伽耶霹靂攝。唵霹靂伽耶天皇，唵唵唎吽，唵唎吽唎吽，唵唵唎唵唵吽，唵吽吽昨吽，唵唵唎唵吽吽，皇天伽耶霹靂，唵唵霹靂伽耶天皇，吽天耶歷伽霹靂敕，天霹靂梵耶。伽唎吽吽唎，唵唵吽吽唎吽。皇天救煞攝。
唵吽吽波吒波伽馬展吉利順帝音菩提野伽末伽火支火鉥火輪盤盤嘉律台台審審誅誅白靈和護帝叱吒婆推訶金頭賓羅郭吉刀真如帝微砂三昧烏精火尼帝蘗帝訶俱尼俱尼婆蘇吒訶。
太上太清，皇老帝君。唵風火雷兵，赫吒大神。唵都嚧呢㖿，唵黑煞哪㖿。皇天生我，皇地載我。日月照我，星辰榮我。諸仙舉我，司命與我。太乙任我，玉宸召我。三官保我，五帝衛我。魑(鬼鬲)隨我，天官輔我。受法靈童，地官有敕。雷部侍我，水官有令。火炁合凝，諸龍聽我。上徹玉清，都天五將。噉雷發聲，玉帝有救。南辰佐我，北斗輔我。金童侍我，玉女從我。六甲直我，六丁進我。天門開我，地戶通我。山澤容我，江河渡我。風雨送我，神樂助我。四聖輔我，雷電隨我。八卦遵我，九宮遁我。陰陽宗我，五行扶我。四時成我，唵吽咭吒。披頭散髮，各變真形。天蓬元帥，寶印牒我。天猷元帥，仗劍衛我。翊聖真君，持戟守我。玄天真武，水火助我。四瀆護我，九龍遶我。甘雨送我，當火隨我。閃電照我，二十四炁輪將直我。吾身神光，虛梵日月，與天為誓。𩵄魒䰢魁唵𠻗明神唵咇咣敕煞攝。
唵嚤吒𡄦，唵魓𩲃輔星，唵咭(口叉)吒，唵攝馘吒，唵嚥炁和。中養三魂，內育七魄。雷公電母，隨鼓而擊。唵飛羽毛吒，攝銅牙鐵爪。唵充南北，攝至東西。臨䐩色仄，馘逐飛空。黃中理炁，黑暗蕩蕩。震起鬥牛，鬼哭神愁。三令閉塞，六甲徘徊。金神騰駕，木郎大神。水充玄戶，火降離明。土安五宮，日月朗明。龍虎交橫，風雨應生。江海倒逆，山嶽摧傾。衝天破地，萬丈興行。所求者得，所向者亨。所為者合，所謀者成。天罡大聖，河魁尊神。種種變化，與道合真。何神不使，何令不行。左有青龍，右有白虎。前有朱雀，後有玄武。上頂華蓋，下躡魁罡。神通光嚴，威鎮十方。愛我者生，惡我者殃。謀我者死，憎我者亡。靈童神女，破邪金剛。三千六百，常在我傍。執節捧符，與我同遊。太上攝京，天大吉昌，二十四符，與星歷俱。驅龍跨虎，收斬妖精。稍有違令，牒送雷霆。急急速速攝。
太上太清，皇老帝君。唵嗔吒命，囉㖿阿脩陀囉嚤嗔呤㖿。北帝黑煞，嚴赫威神。轟天霹靂，救乾元敕晶攝。負風猛吏，追風使者，風伯道彰，趕龍奔霧，風神速興。引雷使者，電光發興。風起巽戶，罡布箕星。三台輔我，飛雷震驚。風伯雨師，急降黑雲。雷公電母，掣電光明。五雷眾將，鼓舞乾坤。搜羅天地，五嶽皆驚。所往無虞，入海天門開，入河地戶出。九天敕令，都天元帥。唵欻火奉命五帝雷公，霹靂雷公，陰陽雷公，四令雷公，六甲雷公，發水雷公，八風雷公，十兩雷公，六道雷公，閃電雷公，興風雨公，行雨雷公，五嶽雷公，四瀆雷公，八節雷公，六候雷公，大川雷公，溪谷雷公，江河雷公，四海雷公，鳴鼓雷公，轟雷雷公，火車雷公，大輪雷公，移山雷公，走石雷公，興雲雷公，灑雨雷公，行雪雷公，布霜雷公，打瘟雷公，驅邪雷公，光明雷公，黑暗雷公，火印雷公，破陣雷公。福祿如川，金玉豐隆，所求皆至。世間之寶，由吾所需。天下鬼神，受吾所驅。有一不從，雷斧速誅。明離大神，有功之日，名書上清。身中之神，自然清淨。太玄保舉，玉班有名。前排力士，後擁天丁。驅雷霹靂，飛走火鈴。城隍社令，不得留停。啼囉薩吒，驅役天丁。五方使者，霹靂大神，敕告奉行。急急如太上太清皇老帝君律令。
魁天霹靂，驅列九州。令合乾坤，飛瀆天而可赦。九州社令，稟令於玉清之道。飛雷光電吏之神，火光連天萬丈。雷公大將軍，隨吾令，變霹靂橫飛。勾天列神使者嚴廣，飛震直乾坤。烈面使者狡天，霹靂橫交。西方律令欻火伯溫直符，猛吏趙公明，走吏奔星下聽命。使者田文清，驅火霹靂使者田文廣，折木使者馮夷，雷公大將軍閻世衝，九州社令，十反太一靈官，地反五嶽催神，霹靂走天，立地驅劍，而霹靂揈揈，天蓬黑煞。急急。
雷光猛電，欻火流星。付臣諸將，烈面南行。勾面使者，立蕩乾坤。烈面使者，敷散乾靈。擲目使者，撼動雷神。爭目使者，烈陣布營。八殺威猛，追到翼星。神兵隊隊，九天敕命。敢不從命，破滅汝形。
天雷蕩蕩，敷烈九州。上撼玉清，下徹北酆。七十二將，五部列神。前有金庭，玉輅後擺。紫府元君，直雷元明使者，急奉元君，驅雷浩蕩，霹靂揈揈。速召謝道、伯溫李仲清、黃天祐、追翼星關伯正行，驅列乾坤，火急奉行。
天昏地列，飛鎮乾坤。雷公翼星，天祐正行。我今使汝，速速作聲。急急。
汝等雷神，各有職名。雷火天佑，各守其職。吾守九天玄命，霹靂橫精，驅雷大發，威鎮乾坤，八煞遵命。欻火伯溫烈面使者，敕號仲清。九天使者，田朴尊神，莫錯使者，統我令行，召九天直符使者謝祐，霹靂蕩蕩，威鎮乾坤。我今召汝，不得有違。
天帝符命，令下雷霆。伐惡馘毒，破廟除形。邪神妖怪，敢當敢臨。霹靂大將，輔吾道法，速賜通靈。
天威地威，神威靈威。元始上真，五老高尊。太平皓範，洞朗八門。五帝告命，無幽不聞。上御帝君，中制酆山。下領河海，十二水源。八威神咒，靈簡玉篇。召龍負水，收炁聚雲。斬魔遣鬼，掃蕩妖氛。萬精墮落，所請速臨。急急如律令。
天影神祇，血殺星君，血刃星君，血毒星君，血檢星君，四星皓大，日月長明。天有五星，天心合我，地心合我。某今統令，霹靂乾坤。速召東方甲乙木青玄倒生雷帝，福生無檢，翼星長行，血公動天，霹靂常行，常起雷火，驅震乾坤。翼星將軍閻某，變都天律令，欻火遣乾坤，起太陽真火鄧化，火光萬丈，燒遍乾坤。火精宋無忌，火光萬丈，分別乾坤。吾有三千六百長隨我行統，七十二將，三十六令。刑有天獄，正有霹靂。天雷諸將，我不負汝，汝莫負吾。世民乾旱，雨澤不行。人民失業，苗稼可憂。地皮枯裂，蝗蟲大作，化為微塵。天令地令，人令雷令，統五方真令。五嶽摧形，諸天將佐，血印神君，雷聲一發，雷公將軍，撒風致雨。木郎正行，散花瑤池，飛出乾坤。木郎一至，霹靂揈飛。我今有敕，不得久停。九天驅龍使者嚴廣，摧山側目，呼天地鬼神不行，叫天地雷震雷神，霹靂正飛，天地日月，昏暗乾坤。急速報應。
東方青玄道法雷帝，南方火光震門雷帝，西方白煞弔星雷帝，北方被髮震雷雷帝，中央戊己雷帝。五帝之君，五帝之名。吾統五令，火急奉行。
唵嘽嗶叱㗘吒囁，天皇、地皇、人皇，天人皇、地人皇、人人皇，唵皇帝君，叱唎囁天陽雷、地陰雷，鬼神無處藏。聞吾呼召，疾速降，飛火流星合帝君，吒吽吽，唵嗚唵噠哆吁喯咒，𠰹囉𠻗哱囁皇釋加牟乎，叱天吒可奴吸囉魁罡噗咒，萬鬼滅亡疾。
魁罡神力，霹靂揈揈。五嶽四瀆，震定乾坤。今日召汝，速來現形。指揮烈雷，不得暫停。急急如律令。
九天陽陽，飛劍神王。破祿三台，威攝四方。黃神勾天，翼德亡神。天摧倒地，裂海隨文。召汝雷神，奔雷奉行。
天雷天中起，地雷地中行。神雷動五嶽，水雷四海騰。今年雷速起，密行五闕號，霹靂借神威。神符所到處，萬邪不敢生。急急如律令。
西方律令，鎮定乾坤。奔天霹靂，火光速行。伯溫速降，鎮定乾坤。乾羅荅那，威攝萬靈。吾左有天丁，右有六甲。前有朱雀，後有玄武。五方使者，捧擁吾行。三十萬兵，圍吾九層。碎屍千里，速掃不祥。天門蕩蕩，隊隊天丁。威鎮十方，威攝九荒。敢有邪鬼，化作微塵。神將西方欻火鄧伯溫，跨火龍金睛猛電，捧燒火光萬里。敢有不正之邪鬼，速為吾燒着，化作微塵。急急如敕命。
霹靂乘龍駕黑雲，六丁驅湧出帝軒。萬馬奔雷震天地，火蛇吐焰魔鬼潛。左玄日陽散玉歷，右玄月陰飛金篇。五湖連栧如裂帛，大震三聲湧水泉。霹靂雷公聽我召，召命正出雷揈權。天雷十二化為霹靂，唵黑黑𠴲𠴲攝。地雷十二化為霹靂，唵飛飛骨骨攝。水雷十二化為霹靂，唵(日夾)(日夾)坤坤攝。
雷光威猛，風雨之精。乾天雷電，攝之立至。救九天元命，飛雷鎮定乾坤。東方箕星尊，南方火輪壁，西方白吊星，北方黑鎮星，驅輪日月攝將兵。律令敕行。
神炁靈靈，威鎮萬星。天門通我，五嶽通人。左有青龍，右有白虎。速召太乙十神，各聽姓名。急疾。
天筆靈靈，神筆合神。寫神神至，寫鬼滅形。上清有敕，化鬼微塵。土宿真煞，速降威靈。急急如律令。
五雷使者，五丁都司。懸空大聖，霹靂轟轟。朝天五嶽，鎮定乾坤。敢有不從，令斬汝魂。急急如律令。
黑面雷公，黑殺天兵。四直驅斗，陽神步罡。北斗將軍，衛我身形。布炁長存，閃電驅兵。三千六百，五行尊神。頭分日月，照破星營。諸天神祇，為吾攝來附身。急急如律令。
太陽星帥，威震扶桑。奉轟天敕，運用雷霆。承飛符攝，急速奉行。
歲華木德，威震轟霆。發生萬物，鼓動潛靈。將兵飛攝，用以靈文。
熒惑立法，總司火權。威光萬丈，燒滅精靈。隨符下應，攝附人身。
太白星帥，權震西方。主司兵柄，白芒耀光。奉承轟命，攝除禍殃。
水德伺晨，稟命雷轟。洞陰水府，九江九溟。遵承符告，誅減禍精。
中央土宿，總攝四方。黃中理炁，奉命帝房。從天下降，飛攝禍殃。
交初神首，列耀中天。威光所到，山裂石穿。神通廣大，速赴壇前。
交終神尾，威撼山川。黑炁飛踴，衝塞九天。吾今默召，神勇自然。
道曜紫炁，降福無窮。轟天正令，制鬼除兇。神光所照，降格玄穹。
威彗神猛，震斷九天。神劍揮擊，鬼滅九泉。奉承轟令，不得留連。
北斗七星，震定威靈。北斗七星，正一真人。北斗七星，貪狼巨門。
北斗七星，文曲星君。北斗七星，上撼乾坤。北斗七星，霹靂轟轟。
北斗七星，五雷令行。北斗七星，天羅地網。北斗七星，病人長生。
北斗七星，聽令施行。北斗七星，皇天生人。北斗七星，五星列行。
北斗七星，霹鬼來星。北斗七星，步斗天門。北斗七星，擺定乾坤。
急急如律令。
六甲雷公，威鎮乾坤。摧海六丁，六丁之尊。天昏地裂，六合有兵。
乾坤大聖，六甲之神。黃天奔雷，行天三十六路，變行三十六坤。
神傳一令，火急奉行。急急如律令。
鬥牛之星，柳鬼之精。二十八宿，攪天而下。破魔斷鬼，回光返形。
驅輪日月，攝聚萬兵。諸天帥將，准聽令行。急急如律令。
主定帝敕，掃蕩乾坤。二十八宿，橫列七星。乾坤啟斗，飛天狼乾。
坎離之主，步列天兵。左為天契，右為天權。雷兵將佐，不得久停。
急急如律令。
黃神聚將，令出轟天。十一大曜，紀律明嚴。各領號令，衝擊照行。
違者刑刢，(雨轟)斬霹行。
太一星帥，名震九天。轟天受令，運化自然。斥咤風雨，山石川洪。
橫身鼓舞，飛龍走乾。大華震動，霹靂喧天。羅計交擊，水火漂然。
孛彗鼓勇，金火四騰。木土造化，令出玄玄。急急如律令。
太陽星帥，持權扶桑。曦輪萬里，烜赫東鄉。真符飛起，遍撒火光。
木星歲華，主領東方。震宮驚蟄，運轉雷房。真符飛起，雷威作強。
熒惑執法，嚴駕驛騑。持威三界，鬼神心危。真符飛起，炎火速飛。
太白凌漢，遊走八溟。耀靈散彩，逃起刀兵。真符飛起，邪魅喪精。
水德伺晨，總司水靈。三江九河，湖海龍神。真符飛起，洪波四傾。
中央土宿，總炁黃元。帝君品命，四象完全。真符飛起，地動山源。
神首羅喉，五帝推尊。怒目一視，山嶽摧崩。真符飛起，地炁速騰。
神尾計都，黑炁震天。昏日閉月，神威莫前。真符飛起，雷雨隨行。
天乙紫炁，道曜之尊。解衝釋惡，變禍移迍。真符飛起，大法攸行。
孛彗流星，神勇威靈。威南一叫，聲震雷霆。真符飛起，石裂山傾。
青陽慈悲，勘令之尊。有敕傳符，解釋十神。真符告下，威怒速停。
不得違抗，隨敕奉行。九霄上帝，發令奉行。我行真符，衝擊諸星。
流逆衝改，殺炁紛紛。有敕傳下，各安星扃。急急如律令。
無上太清，玄元帝君。保生護命，敕攝三魂。靈符衛魄，立示鬼神。
令我朝闕，度我玄門。請登玉庭，面侍高真。往來分明，恭奏臣誠，
玉帝敕命。急急奉行。
玉府玄宮，紫氣始青。內鍊三魂，台光安寧。神寶玉室，與我俱生。不得妄動，監神黃庭。太靈守衛，若欲飛行。形詣玉清，饑兮渴兮，吞飲玉晶。急急如律令。
天朗氣清，三光洞明。金房玉室，五芝榮生。玄靈紫蓋，照映我形。玉童玉女，為我致靈。九帝齊景，三光同軿。得乘華蓋，昇入帝庭。急急如律令。
