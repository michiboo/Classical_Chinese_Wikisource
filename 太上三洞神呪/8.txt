
太上三洞神咒卷之八
青華玉帝，神霄真王。扶桑日帝，西極月皇。四真三炁，結碧朗光。鎮布三田，內外青黃。夕吞日服，上昇金光。日月內運，丹宮碧房。噓出玉體，吸入瓊堂。鬼妖自除，三屍滅亡。三九得七，面禮真王。
神霄真王，修鍊金光。虛皇玉帝，煥發九芒。結為火鈴，中包元精。元炁之本，金火天丁。一念所致，神即化形。收入丹元，與道合真。內圓萬象，外伏羣靈。邪魔鬼魅，畏伏奔驚。金光火雲，常罩吾身。急急如律令。
神霄玉清，降命火鈴。賜我玉帥，金火天丁。金生火旺，交鍊元神。內保形體，外伏魔靈。鬼精畏伏，出語驚人。急急如律令。
南極火鈴，金火天丁。速離巽宮，來降離門。疾降真靈，以心為將，以炁為神。吾今混合，結化成形。納之成丹，吐之成神。天地合德，日月藏輝。火急下降，與吾合真。急急如律令。
火燄飛光玉女，雷霆猛火將軍，太微降火大將，推擲火羣，飛火前奔。火輪萬乘，火獸千羣。火烏火馬，火布乾坤。炎火帝君，雷火真人。火山大將，風火元君。太陰真火，日精炎君。南極火鈴，金火天丁，各仗火劍，統禦火兵。火晶大聖，火鈴大神，速燒邪鬼，永不存形。●絡緋談，赫赫陽光，速降真火攝。
火官火帝火鈴神，飛駕火車乘火輪。火鈴大將宋無忌，南方火德天門神。天雷大將劉忠攝，火焰連天日月昏。地雷大將李用之，收攝萬鬼作坑焚。火雷大將周文慶，四大神洲建火城。風雷大將朱永安，真火飛來攝邪
精。金睛螣蛇千萬丈，吐火萬里燒鬼神。朱鳳銜火九天來，飛逐邪精無處存。邪精邪祟疾速去，不去袪來火裹焚。急急如律令。
天帝釋章，佩帶天罡。五方凶惡之鬼，何不消亡。飛仙一吸，萬鬼伏藏。唵吽吽喗●畦唎娑訶。
日魂朱景，昭韜緑映。回霞赤童，玄炎標象。奔風，鬱儀，赤光炳煥。唵鬱●●喅，真人元暉。唵嚩啗囉喗，●唎●訶。
月魄靉靆，芬艷翳寥。宛延靈蘭，鬱華結翹。淳金清瑩，炅容素標。唵●●●，●哼●鑒。唵嚩明囉●囉，娑婆薩訶。
唵●嘙●啼哪●哪唎哪嘙唎●●唎縛●訶唎暉吒唎喗吒吽吽吒吽暉噠唎娑訶敕煞攝。
公明公明，母負誓盟。聞吾呼召，疾速降臨。玄壇大將，北極之精。龍虎逆象，誅滅兇獰。破廟燒神，八王統兵。禱雨祈晴，轟雷掣電。立召立應，報應分明。天師有敕，火急奉行。急急如律令。
火鈴火山神，燒鬼化為塵。風病從風散，炁病炁除根。瘟疫諸毒害，寒熱速離身。疾痛從此散，男女保安寧。急急如律令。
九江水帝，四瀆源公。滿天降雪，遍地嚴霜。朔風似箭，雹霰如傾。退散邪熱，保救安寧。雪山萬仞，冰煞邪精。急急如律令。
渾沌無象，一氣化生。開朗天地，雷霆運行。嗒唷大梵，●●●。陰陽交際，●●●●。●呶●哪，咥●●嗔。呼吸吘吃，咭啵●●，咆啝嗐●，●吙●吽。●●●●，嘸●●吟，●鳴●●，●●●●。持誦一遍，雷霆降臨。急急如律令。
吾以清為本，以正為威。使鬼神擎拳隨侍，令風雲聚散如期。一呼一吸體天地之樞機，舉措奉行稟元皇之節制。以致三天之上，九地之下，一如律令，咸聽指揮。劉天君等，上天之精，惟汝最靈。遣汝上天，速赴帝庭。遣汝入地，直至泉扃。遣汝入水，速至龍庭。遣汝布雷電，真炁運雷霆。遣汝捉精怪，速縛來現形。吾稟天命，按令奉行。有罪當戮，無罪不征。乾元亨利貞日月，與吾並敕，召鐵面將，疾速現真形。請勿為小節，自抵負真盟。吾今斗口立，竢汝早回程捷疾。
天靈天靈，鬱羅達明。排紛解難，樞府大神。掃，除兇惡，守衛元真。急急如律令。
物稟一炁，神化無方。雷霆窟宅，掃蕩不祥。急急如律令。
流金火鈴，元始之精。中佐北極，上侍玉清。威靈第一，頭戴七星。口吐火焰，萬里光明。青靈勑下，與救群生。德合天地，威震雷霆。氣衝宇宙，陰伏陽生。前排六甲，後擁天丁。拏雲掣電，飛走火鈴。擒捉陰霾，破斬邪精。霹靂大震，天地肅清。玉清令下，火急奉行。急急如律令。
都天雷神，三界之尊。威動上帝，誅斬兇群。天上地下，地府幽冥。降伏妖怪，誅攝地神。三界奉命，敢有不遵。五雷猛吏，霹靂風奔。魔王束首，鬼妖刑身。護持分野，救度人民。天真奉命，地祇舉申。急急如律令。
欻火大仙，自巽度乾。摧山倒嶽，覆地翻天。萬神齊諾，呼聖召賢。敢有魔魅，奉命不虔。誅以黃鉞，斬以钁天。帝敕在手，永鎮吾權。一擲不到，遞接相傳。二擲不到，逢赦不原。三擲不到，永滅風煙。令下急如星火，三界母得稽延。將吏急急到壇，為吾明彰報應。
太極之始，雲篆太虛。三炁成符，元始玉書。天闕掌關，諸帝諸君。承符奉命，奏入帝廷。罡風九醜，火速潛形。敢有干試，風火無停。一如帝命，火急遵承。
北斗七真，統御萬靈。東西南北，保命前行。日中大象，共照群生。掃妖氛不侵雲漢，茂天地無物不生。救人間扶衰度厄，化邪魅悉皈正真。掌山嶽天地交合，益四海混同不分。固根炁育養精神，敕龍虎追攝鬼神。皈元保命，統攝生靈。宣行寶籙，萬聖衛軒。隨願應口，道合自然。急急如律令。
魁罡至聖復至神，我今飛步登陽明。
天旋地轉步七星，躡罡履斗齊九齡。
眾神輔我謁帝庭，一切官將衛我形。
萬災不干我長生，我得長生亨利貞。
靈官性急，威勝那吒。三頭九目，變現通靈。分形變化，一體三身。鼻流黑霧，罩定乾坤。聞吾召請，速離天門。驅邪捉祟，遠近搜尋。山魈精怪，捉縛來呈。速臨附體，通吐姓名。若有違令，押赴北庭。
南方火德祖，炎帝丙丁神。三頭分九目，九臂見金身。金眼霞光迸，雷音火電生。剪邪皈正道，遇召現真形。收攝邪魔祟，急捉降乾門。急急如律令。
日之光，火之祖，結鐵為柯，綱為罟。紅燄炎炎，四方皆舉。上徹青霄，下連地戶。東至木源，西至金祖。南至朱陵，北至酆都。小至十二地，上鬼不得下，外鬼不得入，內鬼不得出。蓬頭將，黃頭將，牢頭將，藥叉將，火輪將，五方捉鬼將，左右急捉將，斬頭滴血將，急捉攝。急急如律令。
都天雷公，袪雷飲虹。天符到處，不得停蹤。救時荒旱，猛吏威雄。敢有亂性，天令不容。急急如律令。
天蓬天罡，助吾紀綱。丙丁三炁，口吐火光。與吾捉祟，莫令停藏。捉來劍劈，焚腦除漿。收三魂，附童體。急急如律令。
炎精炎精，朱雀飛騰。神筆一下，上接丙丁。烈焰神女，手把帝鈴。三昧真火，速降朱陵。三台助力，使者降靈。火輪神將宋無忌，速持火輪燒鬼滅形。急急如律令。
謹請丹天火犀院元帥，紅霞丙丁神，金頭鐵炎大火輪神王，烈焰女子神王，赤腦紅霞使者，大威德陽精使者，朱雀神君使者，滅風赤羅使者，急降真火，燒殺邪精。金輪風急，火天通徹。內有三身，飛騰赫奕。不燒正神，只燒鬼賊。燒鬼為灰，鍊鬼為汁。一切邪神，聞吾火燒，化為粉碎。急急如律令。
正一大將，金磚火瓢。總領吏兵，劍戟槍刀。下遊山嶽，上徹雲霄。白蛇顯跡，啗食鬼妖。通魈百鬼，斬斷根苗。吾步星斗，鬼哭神號。收捉惡鬼，盡付功曹。急急如律令。
謹請熒惑星君，火鈴將，火鈴神，火鈴童子，火鈴兵，火鈴大將宋無忌，驅火雷，撼火鈴，攝丙丁，騰火雲。上下八方，罩定邪神。內無出，外無入，敢有違者，炎火為塵。急急如律令。
上清三境，總炁上元。八景冥合，眾神侍軒。中有大將，輔佐太玄。統攝天兵，八萬四千。神變莫敵，威鎮玄天。聞今召請，速至壇前。急急如律令。
上清有命，令我排兵。罡神受敕，佐天行刑。追問鬼賊，立便通名。唵吽吒唎，聚神急攝。
開通天庭，使人長生。三魂七魄，回神反嬰。滅鬼卻魔，來至千靈。上昇太上，與日合併。三魂居左，七魄守右。靜聽神命，亦察不祥。邪魔速去，身命安康。急急如律令。
玄天正炁，黃老之精。吐水萬丈，蕩滌妖氛。三魂守衛，七魄安寧。形神俱妙，與道合真。
南方之精，其名丙丁。一體三身，九目九睛。身披金甲，足履火輪。聞吾關召，來合我身。除邪滅祟，救護生靈。急急如律令。
金磚大力神，聞召降真靈。口吐三昧火，金磚燦燦明。一片化千片，四面結金城。炎炎火焰逼，火焰煆鬼神。元始上帝敕，妖魅化為塵。唵●也咈唎耶。
吾受雷公真炁，電母威聲，以除身中萬病，百姓同得以治形。令吾得使五行之將，六甲之兵，斬斷百邪，袪滅萬精。急急如律令。
天炁蕩蕩，地炁明明。化身東嶽，主管鬼兵。大賜威力，猛展神靈。依吾教命，速降符中。奉上帝救，速召太保。某統領追攝疾。
天為我覆，地為我藏。北斗七星，為我衣裳。為我者太陽，不為我者滅亡。吾身藏於豁，落九真之內，流火之鄉。兵不得侵，刃不得傷。鬼神不得見，災禍不得殃。吾身到處，天大吉昌。
烏暘汝吸鐵，南方赤鳳血。一吸入符中，神愁鬼腦裂。真人南方來，龍虎交牙吼。陽光燒陰鬼，鬼神何處走。真光起太陽，地火起離方。雷火艮上發，燒滅諸不祥。急急如律令。
火鈴火令，南方統兵。精兵十萬，各變真形。丙丁居左，白虎右迎。丙丁神，丙丁將，丙丁力士，丙丁童子，丙丁吏兵，丙丁將軍，並降真炁，入吾符中，救護生靈。急急如律令。
日出東方，赫赫揚揚。扶桑湧水，萬里精光。南方真炁，驅卻不祥。轟天霹靂，白刃如霜。離中陰鬼，坎位真陽。星辰元位，北斗天罡。俱入脾胃，搜入肝腸。驅除百鬼，流通膀胱。所祝者聖，所願者昌。所祈者應，所患者康。邪魔外道，攝赴魁罡。急急如律令。
五雷五雷，皂纛神雷。頭痛小鬼，收攝奉行。北帝欽輪，普靈神攝。贈啼嘟嚧攝，吒神墜地，地墜神吒。太上延生，台光爽靈。辟除陰鬼，斷絕邪精。靈諒不竭，壽考長寧。陰逐七魄，陽有三魂。邪炁不入，真炁長存。依吾教旨，上奉三清。急急如律令。
太上扇子清，扇散百邪精。吾今纔一扇，病患立安寧。急急如律令。
赤帝火王，圍中明煌。刀劍如雨，斬鬼火王。符至立至，急攝無疆。謹請南方火德熒惑星君，火鈴將軍，火鈴神將，火鈴童子，火鈴吏兵，火輪火車將軍，驅雷光，撼火鈴，攝丙丁，駕火雲。上下八方都罩定，邪鬼出者化為塵。急急如律令。
吾是洞中太一君，頭戴七星步四靈。手執龍刀震上立，歷巽巡離直至坤。兌戶遊行至乾亥，遙望天門謁帝君。坎子恆山頂上過，直下艮宮封鬼門。敢有不順吾道者，驅來劍下化為塵。急急如律令。
南方丹天君，流金大火鈴。半天橫五嶽，翻海震乾坤。周遊六合內，統領利天兵。聞吾呼召至，急速莫稽停。收斬兇神並惡鬼，速捉將來赴火城。急急如律令。
唵吽吽救，起九天都火令，炎帝之精。流金聖者，火鴉神兵。擲火萬里，掃蕩妖氛。焚燒鬼賊，風發離宮。通天火索，黑焰黑風。飛火赫奕，大神應沖。吾行火法，各執帝鍾。撼動三界，妖魔滅蹤。謹請南方火德熒惑星君，部領先天真大百萬火眾。火星童子，腥煙使者，鐵面神王，三五將軍，驅逐火輪、火車、火龍、火馬、火弓、火箭。上奉玉清真王，長生朱陵大帝，救風火鳴條，燒天烈地。九江滾沸，四海翻濤，烹江煮海。煅鍊蒸，炮火焚灰，滅山魈，木客古怪，妖精輩屍故炁。五酉夫人，獵射三界不正妖魔。五猖邪巫鬼怪，氣候瘟神，遇丙丁之火，急走千里。巽風霹靂，萬鬼滅形，化為微塵。急急如律令。
東方起木城，南方起火城，西方起金城，北方起水城，中央起土城。各各統領兵吏，分佈五方，安營立寨，駐劄擁護。隱吾日宮藏，隱我月宮藏。隱身都法王，水火瘟疫，鬼神諸難，我身隱入大聖諸宮殿。唵擁身擁身，護身護身。羅剎夜叉救攝訶。火輪火輪，速蓋吾身。火輪火輪，速藏吾身。火輪火輪，速變吾身。
清淨之水，日月華開。中存北斗，內映三台。神水一噀，散禍消災。急急如律令。
謹敕病身，五藏六府，九宮七政，十二神室，四肢筋骨，皮膚血脈，九竅營衛，一百八十靈關，三百六十骨節，八萬四千毛孔。左三魂，右七魄，三部八景，二十四神，從今退救之後。汝為太上之子，玄皇之孫。頭戴朱鳳，足履玄武。左御青龍，右踞白虎。朱雀導前持幡幢，玄武隨後負鍾鼓。青龍扶迎，白虎侍從。即令患身，心不受邪，肝不受病，肺不受姦，賢不受昏，脾不受怖，胃不受穢。一身清淨，萬邪不干。吏兵導引，五神侍側，隨水奉行。
次敕病房之中，一敕東方木枯折，二噀南方午火滅，三噀西方金石裂，四噀北方海水竭，五噀中央土摧缺。噀人人長生，噀鬼鬼絕滅。千邪萬怪，隨水消減。急急如律令。
五方之精，五土之神。四季遊蕩，寒熱赤青。吾奉帝敕，斬汝身形。汝須速去，不得有停。風雷哮吼，劍戟如林。酆都錄籍，北府傳名。急急如律令。
天道斷，地道斷，人道斷，鬼道斷。天道塞，地道塞，人道塞，鬼道塞。天關把頭，地軸把尾。尾合一頭，永滅斷絕。急急如律令。
天帝敕命，總召雷神。上通無極，下攝幽冥。陰陽交合，運動魁罡。赫奕威殺，霹靂震驚。三界奉令，日月璇璣。霧靄騰騰，江海翻鳴。吾召將帥，火急降臨。來壇聽令，誅斬邪精。山魈魑魅，化作微塵。移山傾嶽，元亨利貞。火輪神將，不得稽停。符命到處，火急奉行。急急如律令。
玄曹玉文，立功之官。主持玉清，奏告三天。上帝有勑，速見神光。急急如律令。
南極火鈴，金火天丁。速離巽宮，來降離門。烘烜爀烙，疾降真靈。以心為將，以炁為神。吾今混合，結化成形。納之成丹，吐之成神。天地合德，日月藏輝。火急下降，與吾合真。急急如律令。
雷火真君，天信之神。統領火部，金火天丁。火兵火吏，猛火隨身。嗚鍾擊鼓，飛走火鈴。雷火閃爍，風火飛騰。照敗邪鬼，無路逃形。焚燒絕滅，化作微塵。急急如律令。
雷火真君，金火天丁。吾今召汝，速降真形。邪魔外道，毒龍妖精。悉皆攝捉，袪赴火輪。燒滅為灰，萬劫無生。急急如律令。
青靈青靈，火鈴將軍。汝受吾權，吾召汝形。手執火耀，光射三清。神劍所指，降雷飛霆。火輪萬乘，遍滿乾坤。何神不伏，魑魅減亡。風火捷疾，速降壇場。急急如律令。
南昌黃華，玉眸煉身。十月滿足，骨骼已成。好生使者，韓君丈人。司命司錄，衛房聖神。九天持符，監真度生。符下五臟，急離母身。急急如律令。
妙火鈴真，監生上穹。執符把籙，好生韓公。五帝破魂，三台錄封。七元助魄，神元輔宗。屍鬼逼合，本欲鬼窮。保持人命，殺卻邪蹤。神符覆護，冰光玉容。急急如律令。
天蓬大將，北帝神君。巡遊三界，普救生靈。誅斬邪鬼，粉碎微塵。急急如律令。
吾以月洗身，以日鍊真。仙人輔我，玉女佐形。二十八宿隨吾指陳。左有六甲，右有六丁，前有雷電，後有風雲。千邪萬穢，逐氣而清。急急如律令。
天蓬天蓬，持劍當胸。奉命北帝，有大神通。令吾淨口，慎勿穢沖。大道驅使，六甲六丁。傾山塞海，晝夜不停。急急如律令。
天地開朗，四方為裳。玄水蕩滌，辟除不祥。雙童把門，七靈守房。靈精謹鍊，萬炁混剛。內外貞利，福祿延長。急急如律令。
靈寶降敕，變我身神。代天行令，役使雷霆。都督三界，節制萬靈。吾今變相，速降真形。急急如律令。
青龍在吾左，白虎在吾右。朱雀在吾前，玄武在吾後。黃龍鎮吾肺，七星在吾手。吾在玉座中，太乙為吾耦。吾今召集天神地祇，本壇諸司將吏，並在吾前後左右，四維上下，護佐吾身。兇神惡鬼，只聞吾聲，不見吾形。如有干犯，押入酆營，依律定罪。急急如律令。
一白入貪狼，二白巨門傍，三白祿存位，四白文曲當，五白廉貞內，六白武曲鄉，七白破軍下，三魂同入藏。惟有五星並五影，玉皇有命佩天罡。上台護吾身，中台護吾命，下台殺萬鬼。急急如律令。
上帝敕召，朱彥來臨。雷聲左震，電光右隨。鼻湧黑霧，充塞乾坤。呼風哨雨，鬼噉神驚。天罡大神，化現真形。手執鐵棒，拷打陽魂。黑虎奔渺，足躡風雲。旋乾定巽，天地暗昏。凶惡立滅，何鬼敢存。有違法令，罪罰非輕。急急如律令。
天雷隱隱，神雷轟轟。龍雷大作，水雷翻波。社令雷火，霹靂縱橫。神威一發，斬滅邪精。上帝敕下，火急奉行。
日之源，火之祖，朱陵火府之精。火鈴神，火輪神，火神罩鬼神。結為網罩攝邪精，火罩八方空。世界火燄騰，騰化鐵羅。火官火君，火帝火神，不問高下，為禍鬼神，一切罩下，搜討邪精。吾行火罩，上徹青雲無極天，下至風輪法界。東徹木源國，西止金祖天，南止朱陵府，北止大羅天。上有鬼神不得下，下有鬼神不得上。內有鬼神不得出，外有鬼神不得入。何神不在吾罩中，何神不在吾洞中。謹請火罩大神徐忠、江巨、趙玉、翟寧，稟吾敕令，聽吾號令，火急奉行疾。
四天閉塞，八面黑雲。上徹天河黑澤，下至九壘重陰。黑風霧靂，黑霧奔騰。黑羅黑網，黑索黑輪。黑雷黑雹，黑炁雲。吾行黑罩，罩定鬼魂。邪愁祟慘，鬼哭神唫。謹召天蓬主兵都元帥，玄武壬癸大將軍，大黑天神苟留吉，黑霧大神畢宗遠，靈官陰雷神馬宗才，不動尊王宋文卿，七級使者，鐵冠使者，北帝吏兵，黑戈黑甲，黑馬黑兵，黑雲蔽日，黑炁混凝。跨黑龍，騎黑虎，麾黑旗，擊黑鼓，嗚黑鑼，揚黑土。運形變化，逞威靈。無論高下，選甚家親，金仙古佛，滅跡除形。為妖典祀，寸斬無停。掀磚擲瓦，飛石揚塵。山摧海竭，火滅地平。悉皆收捉，無處逃形。明明人道，黑黑鬼門。大道昌盛，仙道興隆。魔道滅影，鬼道無蹤。視之不見，聽之不聞。千程黑暗，萬里昏沉。天黑地黑，黃河黑，天地山河漆墨黑。廣布普天廣大罩，為吾罩下鬼神魂。急急提兵周八極，生擒活捉赴壇庭。吾奉紫微大帝敕，普天罩大黑罩攝。
上帝有令，降付雷霆。朱陵火府，炎炎威光。騰空三界，烏黑誅殃。燒精鍊魄，焚滅邪殃。周流六合，太乙運罡。火罩速下，鐵罩高張。逐邪附體，通說顯彰。如違律令，罪檢條章。噂●啼嗗吁●喝。急急如律令。
火鴉神將，火鈴將軍，南方使者，赤鴉將軍，飛符走騎，赤驥飛炎。黑赤大宰，揮劍流星。沖天破地，邪鬼無潛。錐邪滅殃，速供情因。元亨釋唎，九醜口嗔。急急如律令。
皇天敕令，巽戶行風。鬼著形滅，神著消蹤。與吾戰鬼，姓名速通。急急如律令。
清清靈靈，壬癸朝真。三魂歸體，七魄安寧。台光靈幽，精速附童體。急急如律令。
都天大雷公，霹靂震虛空。精兵三十萬，煞炁遍乾坤。揚沙飛走石，掣電破群兇。鐵面掃妖孽，狼牙啗疫瘟。黑天雷鼓震，萬里絕無蹤。號令傳天敕，炎散空洞中。上至魁罡界，下至九泉宮。都天雷火敕，永為清爭風。急急如律令。
一轉六神出，二轉四煞興，三轉魁罡動，四轉黑雲湧，五轉霹靂轟，六轉雷雨解，七轉收攝虹霓旱魃，攔截風雨不正鬼神，攝赴五雷之下，受死滅形。急急如律令。
