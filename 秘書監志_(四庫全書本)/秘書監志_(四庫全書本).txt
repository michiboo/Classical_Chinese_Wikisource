　　欽定四庫全書
　　秘書監志
　　提要
　　〈臣〉等謹按秘書監志十一卷元王士㸃商企翁同撰士㸃有禁扁已著録企翁字繼伯曹州人官著作佐郎其書成於順帝至正中凡至元以來建置沿革典章故事無不具載司天監亦附録焉蓋元制司天監隷秘書省猶漢制以太史令兼職天官之義也後列職官題名與南宋館閣録例同其兼及直長令史皆纎悉詳録則以金源以後以椽吏為士人登進之階往往由此起家洊至卿相其職重於前代耳其所紀録多可以資考核朱彛尊嘗據以辨呉鄹即張應珍以大德九年改名厯仕秘書少監非宋遺民證吉安府志之誤則於史學亦多所禆矣乾隆五十四年　月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀












