日本後紀巻卅六逸文〈起天長五年正月、盡同十二月。〉
天長五年春正月戊午朔。皇帝御大極殿、受朝賀。宴侍臣於內裏、賜被。
己未。皇太子已下、奉賀後宮。賜物有差。
甲子。御豊楽殿、授従三位春原朝臣五百枝正三位。従四位上藤原朝臣綱継正四位下。正五位上弟野王従四位下。従五位下豊江王従五位上。正六位上近棟王・御仲王従五位下。正五位下和気朝臣真綱・紀朝臣善岑・安部朝臣吉人従四位下。正五位下大中臣朝臣淵魚正五位上。従五位上笠朝臣仲守・巨勢朝臣清野・藤原朝臣雄敏・藤原朝臣常嗣正五位下。従五位下石川朝臣弟道・和朝臣家主・藤原朝臣長岡・文室朝臣大田・紀朝臣深江・大春日朝臣頴雄・貞江連継人・橘朝臣氏人・伴宿禰真臣・羽咋公吉足従五位上。正六位上藤原朝臣良房・坂上大宿禰正野・安部朝臣安仁・伴宿禰黒成・藤原朝臣貞守・多治比真人遠永・田口朝臣佐波主・當麻真人広道・高橋朝臣広野、外従五位下安野宿禰真継・百済公綱継・忠宗宿禰末継従五位下。外従五位下宗形朝臣勝麻呂外従五位上。正六位上安原宿禰諸勝・御野宿禰清庭・山辺公清野・刀岐直浄浜外従五位下。賚祿有差。
乙丑。〈女敘位〉。
丙寅。授正六位上藤原朝臣貞成・橘朝臣広雄・笠朝臣數道・粟田臣鹿主従五位下。
己巳。任官。三品萬多親王為大宰帥。式部卿如故。
甲戌。（『類聚國史』七二射禮・『日本紀略』）皇帝御臨射宮、観射禮。」（『類聚國史』一九四渤海・『日本紀略』）但馬國馳駅言。渤海人百餘人來着。
（『類聚國史』一九國造）丁丑。従五位下壱岐直戈麻呂、任壱岐島造。」（『日本紀略』）任畿內班田使。（『日本紀略』）
二月己丑。但馬國司、寫渤海王啓・中臺省牒案進上。
辛卯。地震。
甲午。御紫宸殿。
乙未。任官。
戊戌。地震。
己亥。宜子女王、奉定斎王。
庚子。在西大寺四王堂、故正四位下吉備朝臣由利之奉寫一切経、充法隆寺、為寺経。」左京三條一坊山城國愛宕郡白田収充院。
（『類聚國史』三二遊宴・『日本紀略』）丁未。御紫宸殿、賜侍臣酒。酒酣、雅楽寮奏音聲。賜見參五位已上祿有差。」（『日本紀略』）右大臣藤原朝臣緒嗣上表。勅答曰。雲々。遣使就第賜之。
壬子。御小安殿、遣使散位従五位下三継王、奉幣大神宮。其詞曰。天皇《我》大命《尓》坐。五十鈴《乃》河上《尓》稱辭定奉大神《乃》大前《尓》申給《久》。氏子親王《乎（波か）》大神御杖代《止之弖》奉入《多留》親王《尓》在。而今身安（不安か）《尓》依《天》退出《留》替《尓》、中務卿四品仲野親王《乃》女、宜子女王《乎》、（脫文あるか）王（衍字か）散位三継王、中臣神祇大祐大中臣朝臣天品、忌部少史正八位上斎部（姓脫か）友主等差使《弖》申給《久止》申。
癸丑。従三位藤原朝臣継彥薨。雲々。性聡敏有識度、尤精星暦、亦熟絃管。雖三爵之後、曲誤必顧之。
甲寅。賜鎮東按察使伴朝臣國道餞。賜衣被及雑珍玩物。
三月己未。地震。
癸亥。任官。
甲子。聖躬乖和、頻羞御薬。
丙寅。地震。
乙亥。〈任公卿〉。
甲申。筑前國人難波部安良売、敘位二階、免戸田租。安良売、父母共沒、常拝塚塋、朝夕盡哀。亦年十有六、嫁宗像郡大領外正七位上宗形朝臣秋足。秋足死於今十五年、遠近聘之、誓死終志。本之名教、孝節可嘉。
閏三月丙戌朔、丁亥。授陸奧守従五位下笠朝臣広庭従五位上。
乙丑。幸神泉苑、垂釣。左近衛府獻時味。
（『日本紀略』）任官。」。（『類聚國史』六六薨卒・『日本紀略』）右兵衛督従四位下勳七等坂上大宿禰広野卒。大納言贈従二位田村麻呂第二子也。弘仁初敘従五位下、任右兵衛佐、遭父喪罷職、更任右衛門佐、遷任右近衛少將、兼伊勢守、出陸奧守、秩満任右兵衛督。少以武勇聞。無他才芸、執尚不□、節操可嘉。飲酒過度、病発而卒。時年四十二
乙未。豊前國俘囚吉彌侯部衣良由、輸酒食百姓三百六十人。豊後國俘囚吉彌侯部良佐閇、輸稲九百六十四束、資百姓三百廿七人。衣良由敘少初位下、良佐閇敘従六位上。
丙申。授従四位上藤原朝臣浄本正四位下。
丁酉。幸南池。遊魚貪餌、群臣垂竿、効獲無數。御船就涼書殿、即召文人令賦春日閑園。獻詩者二十三人。
庚子。越前國正稅稲五百束、給采女角鹿直福貴子。
壬子。大中臣朝臣春継、流伊豆國。因射殺萩原王也。
（『類聚國史』一八七度者）四月丁卯。有勅、特令度白水郎十九人。」（『類聚國史』一〇七大學寮）河內國渋河郡田六段・畠四町四段、割大學所□五十町六段內、給內教坊。
辛巳。御武徳殿、覧馬射。
癸未。渤海客大使已下梢工已上、賜絹綿有差。
丁酉。授正六位上小野朝臣豊雄従五位下。
丁未。降雨殊甚、京中往路汎溢。或川決山崩水潰、人物多漂。遣使賑給左右京。
六月丁巳。地震。
己未。地震。
甲子。備前國墾田四町六段、為大滝寺田。拠舊注寺田也。
乙丑。讃岐権守従四位下高瀬王卒。年七十七。
己巳。御紫宸殿、賜飲群臣。召內蔵寮銭三百貫、賜見參侍従已上有差。
辛未。幸神泉苑、遊釣。
（『類聚國史』三一天皇行幸下・『日本紀略』）丁丑。幸神泉苑。右衛門獻物。雷鳴雨降、山崩水溢。」（『日本紀略』）囑清行僧卅人於野寺転誦大般若経。防水害也。
己卯。地震。
壬午。越後國穀一萬斛、班沽窮民、以済餓苦也。
七月丙申。肥前國人白丁吉彌侯部奧家敘少初位上。奧家、既染皇風、能順教令、志同平民、動赴公役、修造官舎及池溝道橋等、未有懈倦。加以、國司入部之日、送迎有禮、進退無過。野心既忘、善行可嘉。
壬子。詔曰。朕以菲虛丕紹睿業、道謝蔵用、化慚中孚。春氷兢々、日慎無倦、秋駕懍々、夕■何忘。而薄徳靡昭、翹情未高、至和有虧、咎徴荐臻。頃者、坤徳■敘、山崩地震。妖不自作、咎寔由人。疑是八政或乖、一物失所歟。靜言厥過、責在朕躬。■畏天威、無忘鑑寐。其天下■■、有冤滯者、有司覆審情狀、令得申理。又収葬道■、掩骼埋■、斑白不提、指事使人、老丁之徭、永従寛免。八十已上、及鰥寡孤獨不能自存者、節級賜物。早以頒示、咸使聞知矣。
八月甲子。右大臣従二位兼行皇太子傅藤原緒嗣等言。臣聞。陰陽平分、帝徳修以休若、天地何心、皇道虧以震皷。神理不違、冥符契合者。伏惟、皇帝陛下、徳一居貞、通三馭極、鄒亀■和、交區負■。祥雲玉葉、泛碧宇而飛慶、霊芝金莖、犯丹■而吐瑞。僉雲盛明、豈不宜乎。臣等伏見去月廿九日明詔、坤徳■敘、山崩地震。引咎聖躬、寄嘖睿慮。臣等、恐伏愧慚、如■炎炭。夫譴■之來、或縁股肱、災害之興、未必元首。是以、貪擾生蝗、嘖非漢主。専檀震地、帰宋臣。臣等翼亮未効、天工永曠、不曽涓塵於和■、■可髣髴於平均。遂使臣下之過、翻為君上之労。方知鏗■栄章、為焦心之佩、槐棘垂陰、非涼身之地。不任屏営慊懇之至、奉表以聞。
辛未。為有天地災変、奉幣柏原先陵起請之。其詞曰。天皇恐《美》恐《美毛》申賜《止》申《久》。頃間天地変異有《尓》依《天》左右《尓》念《尓》、掛畏《支》天皇《我》朝廷《乃》護賜《比》矜賜《波牟尓》依《天之》、平《介久》無事《久》有《倍之止》念賜《天奈毛》、大納言正三位良岑朝臣安世、左京大夫正四位上石川朝臣河主等差使《天》、護賜《比》矜賜《布倍支》狀《乎》恐《美》恐《美毛》申給《波久止》申。
丁丑。禱北山神。其詞曰。天皇《我》詔旨《止》、北山神《尓》申給《倍止》申《久》。去五月廿三日、嶺谷崩潰《天》、京中水溢《利》。疑是常政有闕《波加》為當神道有妨《波加》。因茲《天》念所行《志》畏《知》懼《理》賜《不》。大神《奈》此意《乎》知食《天》、天下平《介久》恵給《比》助給《尓》依《天奈毛》事無《波》可有《支止之天》、禮代《乃》幣《乎》令捧賚《天》獻出事《乎》申給《止》申。
丁亥。尚侍従三位藤原美都子薨。年卅八。
壬辰。幸神泉苑。使賦重陽之詩。賜祿有差。
庚子。御武徳殿、覧信濃國御馬。頒給參議已上。
戊申。遊猟北野。山城國司獻物。扈従五位已上及山城國司已上、賜祿有差。
冬十月乙卯。美濃國菩提寺、伊豫國彌勒寺、肥後國浄水寺、預定額寺。
丁巳。地震動。
己巳。敘右馬大充正六位上百済王善義従五位下。
甲戌。大地震。
乙亥。地震。
戊寅。東宮學士従四位下安野宿禰國道卒。年五十六。
十一月乙丑。任官。
甲午。參議従四位下伴宿禰國道卒。年六十一。」従三位佐伯宿禰長継薨。年五十九。
丙申。伊勢國員弁郡空閑地一百町、為勅旨田。
甲辰。御豊楽殿、賜宴群臣、賜祿有差。
（『類聚國史』一七一地震・『日本紀略』）丁未。地震。」（『日本紀略』）三品大宅內親王、出家入道。
十二月壬子朔。雨雪。御紫宸殿聴朝。朝罷之後、賜宴侍臣。左右近衛奏東國之歌。賜綿有差。
丙寅。備前國稲一千束、充大和國霊感寺。
