日本後紀巻第十六逸文《起大同二年七月、盡同三年三月。》
（『類聚國史』七五曲宴）秋七月丙戌朔。曲宴。賜五位已上衣被。（『日本紀略』）七月丙戌朔。任官。
壬辰。御神泉苑。観相撲。令文人、賦七夕詩。後日、文人詩綿有差。
丙午。近江國蒲生郡人秦刀自売、一産二男一女、賜稲三百束。
癸酉。畿內國司、聴私佃、守十町、介八町、掾六町、目四町、史生二町。雲々。
甲寅。幸神泉苑。賜五位已上衣被。
八月丙辰朔。任官。
（『類聚國史』三伊勢大神・『日本紀略』）癸亥。遣使奉神寶並唐國信物於伊勢大神宮。（『類聚國史』三二遊宴）癸亥。曲宴。賜観察使已上被、四位衣。
己巳。大和山城二國、定八嶋《祟道》・河上（平城後藤原氏）・柏原《桓武》等山陵兆域、陵之四至、各有其限。其百姓田地並地、在八嶋・河上二陵界內者、以乗田賜之。但地者、准估賜直。
庚戌。下十五條憲法。
乙亥。任官。
己卯。五木內親王、禊於葛野川。即入野宮。
辛巳。任官。
癸未。幸神泉苑。宴五位已上、賜綿有差。
九月戊子。律師伝燈大法師位脩哲免。依綱政不修、及対詔使無禮也。
癸巳。幸神泉、観射。詔曰。今詔《久》。弓射都可波須事《波》、本《與利》正月《乃》行事《奈利》。但正月者、三節豊楽聞食《之》、雑事《毛》繁《久》、無暇《支》月《奈利》。此月者、時《毛》涼《久》、射禮都可波須《尓毛》便《尓》在《利》。又九月九日者、菊花豊楽聞食日《尓》在《止毛》、忌避所由《尓》依《弖》、比年乃間停《支止》聞行《須》。然時節《止》雲物者、不可虛擲《止》、自昔雲來《留》事《毛》在依《天奈毛》此豊楽聞食《之》始賜《布》。故是以御酒賜《倍》恵良支退《止之奈毛》、酒幣《乃》大物賜《久止》宣。賜親王已下文人已上物有差。
己亥。山陽道観察使正四位下皇太弟傅不兼宮內卿藤原園人言。播磨國內、封戸巨多、運租之労、於民為弊。加以、堺近都下、雑用繁多。動用穀穎、不足支用、不動之貯、只九萬斛。熟尋其源、由封戸之數多也。伏望。請減省春宮坊並諸寺封五百戸、以付東國、即収其租、以為不動。然則弊民斯息、貯物自積者。許之。
甲辰。依令、定左右大舎人員各八百人。先是、改令半減。至是復舊。
乙巳。幸神泉苑。琴歌間奏。四位已上共挿菊花。於時、皇太弟頌歌雲。美耶比度能、曽能可邇米豆留、布智波賀麻岐美能、於保母能太利太流祁布。上和曰。袁理比度能己己呂乃麻丹真布知波賀麻宇倍伊呂布賀久尓保比多理介利。群臣倶稱萬歳。賜五位以上賜被。
己酉。皇后奉獻。宴飲終日、賜五位已上衣被。
（『類聚國史』八三正稅）壬子。東海道観察使従四位下安倍朝臣兄雄言。當道諸國、正稅公廨、准戸數、増減為挙。許之。（『日本紀略』）壬子。勅。巫覡之徒、好説禍福、庸愚之輩、深信妖言、淫祀斯繁。自今以後、一切禁斷。
丙辰。令三位以上並緒淺紫。
戊午。勅。拠令、倉蔵給用、皆承官符。而今官符下中務省、省移諸司、然後出納、大改令意。宜改此令、一依令條。
丙寅。相摸國人太田部直守宅売、一産一男二女、賜稲三百束。
己巳。停內竪、令左右大舎人寮、各一百人。
辛未。定左右衛士府官人服色。大尉六位著深緑、少尉七位着淺緑、主帥着紺布。先是、大尉着緋、少尉・主帥着淺緑、無所拠。是以改。
壬申。公卿奏曰。雲々。頃年國司交代、皆四考為限。宜以六歳為限。許之。
丙子。大宰府言。壱伎多■両嶋、校出隠田一百■町。須准諸國例、賜嶋司公廨田並郡司職田。以外悉班田百姓口分。《雲々》者。許之。
辛巳。蔭子藤原宗成、勧中務卿三品伊豫親王、潛謀不軌。大納言藤原雄友聞之、告右大臣藤原內麻呂。於是、親王遽奏宗成勧己反之狀。即繋於左近府。
壬午。車駕禊於葛野川、縁大嘗事也。山城國奉獻。賜五位已上被。
癸未。繋宗成於左衛士府、按験反事。宗成雲。首謀反逆是親王也。遣左近中將安倍兄雄・左兵衛督巨勢朝臣野足等、率兵百五十人、囲親王第。
乙酉。停大嘗事。亂故也。
癸丑。徙親王並母夫人藤原吉子於川原寺、幽之一室、不通飲食。
庚午。詔曰。雲々。解卻謀反之輩。又以廃親王之狀、告於柏原山陵。
乙未。親王母子、仰薬而死。時人哀之。
（『類聚國史』七一七日節會七二踏歌）丙申。停正月七日・十六日二節。（『日本紀略』）丙申。配流宗也等。
己亥。任官。
（『類聚國史』一五九口分田）庚子。停京戸口田授外國之例。（『日本紀略』）庚子。例修造大井。
（『類聚國史』四〇采女）辛丑。停諸國貢采女。唯択留其年老有労者卅二人、任舊終身。若敘五位已上及補雑色者、即除采女名。（『日本紀略』）辛丑。制。正権官、依階為次。
乙巳。任官。
十二月甲寅朔。大宰府言。於大野城鼓峰、興建堂宇、安置四天王像、令僧四人、如法修行。而依制旨、既従停止、其像並法物等、並遷置筑前國金光明寺畢、其堂舎等今猶存焉。而遷像以來、疫病尤甚。伏請。奉遷本処者。許之。但停請僧修行。
乙丑。詔曰。雲々。宜百姓所輸調庸雑物、推改常法。今須一丁輸絹、若■、長一丈、闊二尺、四丁成疋、其餘准此、折中商量、謹従軽薄、納民富壽、將待人給家足、復於恆典。
十八日辛未。公卿奏言。謹検令條、尚侍者、供奉常侍奏請宣伝。而祿令准従五位。典侍者、若無尚侍、代掌宣伝。而准従六位。掌侍者、雖不得奏請、而臨時処分、得宣伝。而准従七位。所務是重、准位猶卑。伏望。昇進爵級、品秩相當。尚侍准従三位、典侍従四位、掌侍従五位。許之。
壬申。宴侍臣文武官直事者、給綿有差。観察使已上、重更賜衾。
（『類聚國史』一七三疾疫）戊寅。遣使賑給京中疫者。▼（『日本紀略』）是冬。烏雀乳。桃李華。
正月癸未朔。廃朝。以風寒以上也。宴五位已上於前殿、賜物有差。
戊子。曲宴。賜五位已上衣被。
己丑。勅。夫輸納官物、節制分明、勘責違闕、科條厳峻。而諸司怠慢、鮮有遵行。不加督察、何以懲粛。宜諸國所進雑物、全好濫悪之品、並見進未進、合期過期等事、國別細勘、具録上奏。各期限月後卅日內奏盡。即當隨時黜陟、以勵將來、兼下刑部、依法科処。
壬辰。任官。
甲午。遣使、將醫薬、京中病人。
乙未。遣使、埋斂京中骼■。勅。頃者、疫癘方熾、死亡稍多。庶資恵力、救茲病苦。宜令諸大寺及畿內七道諸國、奉読大般若経。又給京中病人、米及塩■等。
庚子。曲宴。賜侍臣衣被。
（『令集解』職員令）壬寅。詔曰。観時改制、論代立規、往古沿革、來今莫革。故虞夏分職、損益非同。求之変通、何常准之有也。思欲省司合吏、少牧多羊、致人務於清閑、期官僚於簡要。」（『類聚國史』一〇七內舎人）減內舎人、定四十員。」（『類聚國史』一〇七內匠寮）其畫工漆部二司、併內匠寮。」（『類聚國史』一〇七縫殿寮一〇七采女司）」（『類聚國史』一〇七隼人司）縫部采女二司、併縫殿寮。隼人司、併衛門府。」（『類聚國史』一〇七刑部省）臓物司、併刑部省。刑部解部、宜従省廃。」（『類聚國史』一〇七大膳職）筥陶司、併大膳職。主醤主果餅司、宜従省廃。」（『類聚國史』一〇七木工寮）鍛冶司併木工寮。」官奴司、併主殿寮。（『類聚國史』一〇七主殿寮）」（『類聚國史』一〇七弾正台）內禮司、併弾正台。
癸卯。任官。
丁未。正六位上宇智王・仲雄王、並授従五位下。従四位下安倍朝臣兄雄正四位下。従四位下吉備朝臣泉・巨勢朝臣野足従四位上。正五位下藤原朝臣今川・安倍朝臣枚麻呂・紀朝臣広浜従四位下。従五位上百済王聡哲・坂田宿禰奈弖麻呂・多朝臣入鹿・安倍朝臣鷹野・大伴宿禰久米主正五位下。従五位下紀朝臣越麻呂・石川朝臣浄直・藤原朝臣城主従五位上。外従五位下林宿禰佐婆・豊宗宿禰広人・正六位上藤原朝臣貞本・紀朝臣継足・菅野朝臣高世・佐伯宿禰耳麻呂・田口朝臣雄継従五位下。正六位上■井宿禰家主・山田連弟分・物部敏久外従五位下。
戊申。給右京遭疫者綿。
（『類聚國史』一〇七內舎人）庚戌。始令內舎人、與監物主計、出納諸司雑物。其弁官中務民部等、並不與焉。」（『類聚國史』七九禁制）禁葬埋雄河內國交野雄徳山。採造御器之土也。
（『類聚國史』九九敘位）辛亥。正六位上大枝朝臣継吉授従五位下。以鋳銭之事也。」（『類聚國史』七九禁制）在尾張國佐味親王墾田八町、為公田。以為民有妨也。
癸丑朔。曲宴。賜五位已上衣被。
（『類聚國史』一〇七大學寮）丙辰。減大學直講博士一員、置紀伝博士。」（『類聚國史』一七三疾疫）勅。今聞。往還百姓、在路病患、或因飢渇、即到死亡。是誠諸司不存格旨、村里無意看養也。又頃者疫癘稍多、屍骸無斂、露委路傍、甚乖掩骼埋■之義。宜令諸國巡検看養、一依先格、所有之骸、皆悉収斂。
丁巳。任官。
丙寅。曲宴。賜侍臣衣被。
甲戌。任官。
丙子。御大極殿、祈禱名神。為天下疫気熾也。
庚申。木工寮奉獻。曲宴、賜五位已上被有差。（『類聚國史』三二遊宴）
（『類聚國史』七八獻物）辛巳。右大臣藤原朝臣奉獻。賜五位已上衣被。」（『類聚國史』七三三月三日・『日本紀略』）詔曰。朕孝誠有闕、奉親無従。橋山崩心、仰遺剣而已遠。穀林茹恨、望遊冠而何及。況復春風動樹、結蓼思終天。秋露霑叢、貫棘心於畢地。夫三月者、先皇帝及皇太后登遐之月也。在於感慕、最似不堪。三日之節、宜従停廃。
三月癸未朔。令天下諸國、七日之內、共講仁王経。為疫病也。
庚戌。內裏及諸司左右京職、講説仁王経。為疫病也。
甲辰。黃雨。
丁未。任官。
戊申。省中務省史生十員。
己酉。太田親王薨。
庚戌。黃雨。
□□。伝燈大法師位仁秀卒於□野寺。俗姓物部首、伊豫國人也。法師落飾之日、操行不修、登壇之後、學業殊進、可謂開走東箭比血之南金者也。伝燈之勤、仰■於龍樹、瀉瓶之敏、無謝於馬鳴。証無猶予、不待疑文、文義既弘、學徒欽尚。春夢於情塵、秋思驚於識浪。
