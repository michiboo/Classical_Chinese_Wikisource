日本後紀巻廿八逸文（『類聚國史』七一朝賀・『日本紀略』）《起弘仁十一年正月、盡同九月。》
弘仁十一年春正月甲戌朔。皇帝御大極殿、受朝賀。文武王公及蕃客朝賀、如常儀。宴侍臣於豊楽殿、賜御被。
己卯。詔曰。周嘉公旦、祚龍七胤、漢禮蕭何、一門十侯。藤氏先祖、逐烏雀於朝廷、舒鷹■之軽翼、見機微於暦數。勤鍾鼎之茂勲、以貞介而立身、以獻替而匡主。邦基以之彌固、帝業由其永寧。自厥以來、台位不曠、継佐王室、久為亀鏡。書曰。先正保衡、作我先王。夫徳有不報、即為徳者緩心、労有不図、即為労者解體。是以、褒賞封戸、歴代不絶、惣一萬五千戸、及彼子孫。不弐之美、既表歳寒、有労之勤、逾著於竹帛。子之能仕、父教之忠、父子相伝、連綿不絶。恭敬■節溫良懐謙。前婁抗表、割還封戸、又遭朕君臨、惣求還入。凡弘賞宿労、哲後通規、敦敘親疎、明王茂典。念惟累世補弼之臣、往帝國家之助。況復朕保傅之族。兼居渭陽之地。思播殊恩、益旌淳烈。故奪忠款、抑而不聴。猶懐為國之誠、頻効虛退之志。表疏重畳、慇懃不已。所以忘家思國家、忠操彌篤者也。即矜懇愨、遂隨所謂。中心感念、不忘寤寐。宜自貫白丁、迄於五世、課役■除。奕葉為例。以斯優恤、答彼洪勲。主者明之、稱朕意焉。
（『類聚國史』七一七日節會・『日本紀略』）庚辰。宴五位已上及蕃客於豊楽殿。」（『類聚國史』九九敘位従四位上藤原朝臣継彥授正四位下。従四位下多治比真人今麻呂・良岑朝臣安世・藤原朝臣三守・平野王従四位上。正五位上葛井王従四位下。従五位下御井王従五位上。正六位上大県王従五位下。正五位下安倍朝臣真勝・橘朝臣永継・上毛野朝臣穎人従四位下。従五位上藤原朝臣伊勢人正五位下。従五位下藤原朝臣真川・出雲宿禰広貞・藤原朝臣浜主・高階眞人清階・橘朝臣長谷麻呂従五位上。正六位上三原朝臣春上・春岡真人広海・大伴宿禰勝雄。百済王盈哲・多治比真人清貞・安倍朝臣永野。笠朝臣仲守・紀朝臣御依・藤原朝臣三成・安倍朝臣高継従五位下。正六位下林朝臣真純・滋野宿禰貞主・桑原公腹赤・越智直吉継・秦忌寸大山、外正六位上淺井直年継外従五位下。）」（『類聚國史』一九四渤海）又渤海國入覲大使李承英等敘位有差。
甲申。任官。
己丑。御豊楽殿、奏踏歌。宴群臣及蕃客、賜祿有差。
（『類聚國史』七二射禮・『日本紀略』）辛卯。御豊楽殿、観射。」（『類聚國史』一〇七掃部寮）公卿奏曰。掃部・內掃部二司雖異、顧其所掌、倶是舗設、而公會並臨時之座、彼此相譲。動致闕怠。加以、事少司多、有不音便。臣等商量、先王垂範、政期簡要、往哲権宜、事貴沿革。伏望。併両為一、號掃部寮、屬宮內省、専済職務、且省煩弊。但官員一同主殿寮。伏聴天裁。奏可。」（『類聚國史』九九敘位）正五位下橘朝臣氏公授従四位下。
甲午。賜渤海王書曰。天皇啓問渤海國王。承英等至、省敬具之。王信義成性、禮儀立身、嗣守蕃緒、踐修舊好。候雲呂而聳望、■風律以馳誠。行李無曠於歳時、■贄不盡於天府。況前使感徳等、駕船漂獻《？》、利渉無由。朕特賜一舟還。其依風之恩、王受施勿忘、追迪前良、虔発使臣、遠令報謝。言念丹款、深有嘉焉。悠々絶域、煙水間之。廼■北嶺、遐不謂矣。因還寄物、色目如別。春首余寒、比無恙也。擾局之內、直並平安。略遣此不多及。
乙未。當越州人周光翰・言升則等告請帰郷。仍隨渤海使以放還。
丁酉。従四位上良岑朝臣安世授正四位下。正六位上佐伯宿禰大野従五位下
己亥。遊猟於栗前野。
庚子。任官。
癸丑。従五位上安倍朝臣真直授正五位下。
甲子。外従五位下林朝臣真純授従五位下。
乙巳。遊猟芹川野。賜五位已上衣被。
丁卯。先是、鋳銅四天王像於常住寺。至是功成、遷近江國梵釈寺。」今日、任官。
戊辰。兵部大輔兼右近中將正五位下朝野宿禰鹿取、以病上表乞解職。有勅、許其所辭、授従四位下。
二月甲戌朔。詔曰。雲々。其朕大小諸神事、及冬奉幣諸陵、則用帛衣。正受朝則用袞冕十二章。朔日受朝、日聴政、受蕃國使、奉幣及び大小諸會、則用黃櫨染衣。皇后以帛衣為助祭之服、以擣衣為元正受朝之服、以鈿釵禮衣為大小諸會之服。皇太子従祠及元正受群官若宮臣賀、及大小諸會、可服黃丹衣。並常服者、不拘此例。
丁巳。停釈奠、定仲丁。縁當祈年祭、可忌三牲也。
乙酉。河內國■。賑貸乏絶戸。
（『類聚國史』一〇七鋳銭司・『日本紀略』）丙戌。省鋳銭使判官一員、主典一員。」（『日本紀略』）配遠江・駿河両國新羅人七百人反叛。殺人民、焼屋舎。二國発兵撃之、不能勝。盜伊豆國穀、乗船入海。発相模武蔵等七國軍、勠力追討、咸伏其辜。
己丑。遣使、築大和國高市郡泉池。
壬辰。幸交野。五位已上及山城摂津両國司賜衣被。
乙巳。陰陽介《ﾏﾏ》外従五位下江沼臣小並免官、陰陽師従八位上道祖息麻呂、決笞■40）。生無位志斐人成・広幡浄嗣、各杖八十。並以博戱。
丁未。賑給京中飢民。
己酉。一等爾散南公阿波蘇授外従五位下。
戊寅。以七道諸國介以上、為夷俘専當。
丁酉。和泉國飢。遣使賑給。
戊戌。唐人李少貞等二十人、漂着出羽國。
甲辰。新羅人李長行等進■■羊二、白羊四、山羊一、鵞二。
乙巳。御武徳殿、観騎射。
庚戌。讃岐旱。賑給之。
辛亥。正六位上佐味朝臣葛麻呂授外従五位下。
己未。任官。

任官。
辛巳。因幡國俘囚吉彌侯部決奈閇等六人、移土佐國。以盜百姓牛馬也。
丁亥。幸冷然院。
庚寅。無品駿河內親王薨。年廿。遣使監護喪事。皇統彌照天皇第十四之女也。母百済氏。
丙申。令諸國転読大雲経。為救旱也。
幸秋七月辛丑朔丁未。神泉苑、観相撲。
壬子。幸葛野川、賜五位已上衣被。
甲戌。免因幡・伯耆・石見・安芸等四國未納稲四十九萬九千束。
丙子。幸北野。令文人賦詩。賜五位已上衣被。
己卯。幸神泉苑。
丙戌。幸冷然院。令文人賦詩。
甲午。令常陸國鹿嶋神社祝禰宜、宜把笏。
戊申。幸神泉苑。宴五位已上、令文人賦詩。賜祿有差。
丁巳。散事従四位下藤原朝臣余佐能子卒。
甲子。幸大原野。五位已上賜祿有差。
丙寅。幸北野。賜五位已上衣被。
