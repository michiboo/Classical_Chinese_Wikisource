日本後紀巻卅一逸文《弘仁十四年四月、盡同十一月。》
諱大伴。桓武天皇之第三子也。母曰贈皇太后藤原朝臣旅子、贈太政大臣正一位百川之第一女也。弘仁元年九月庚戌、立為皇太弟。十四年四月庚子、受譲為天子。事具太上天皇紀。
壬寅。出自東宮、遷御內裏。先立侍従従四位下常世王、為皇太子。々々上表固辭。仍立正良親王、為皇太子。詔曰。天皇《》詔旨。雲々。▼是日。遣使左右京、賑給病民。▼是日。任官。
癸卯。太上皇、差権中納言藤原朝臣三守、令賚辭皇太子書、上今上。其書函並機等、裝束一同諸臣上表。但不経中務、直奉內裏。表曰。雲々。即令三守奉返。
甲辰。上表太上皇曰。臣諱《淳和》言。伏奉朔詔、不許立皇子正良、為皇太子。雲々。先是、皇太子移権中納言藤原朝臣三守宅。即差三守等迎之。兵衛陳列御車前後、至待賢門、更御輦入坊。
乙巳。奉幣帛伊勢大神宮。告即位也。」皇太子始着黃丹服。帯剣參入內裏、再拝舞踏。
丙午。先太上天皇、差前大和守従三位藤原朝臣真夏、令賚可停止平城宮諸司狀。即率官人、少許奉返。
丁未。詔曰。詳観列代、緬鑑前王、或因事以別名、或乗時而異號。太上天皇、利見踐暦、執象循機。文教與鵬翼斉飛、武功將日車並運。楽推之望、幽顕猶尅、謳歌之誠、華夷未已、為而不恃、為而弗居。繊介紫宸、錙銖黃屋、施擔四海、高謝萬邦。遂乃抑損天皇之號、俯同人臣之例。稽諸往古、未有前聞。論之當今、実非通元。然則、名不正即言不順、言不順即事不成。聖人無名、雖絶言象。稱謂之儀、非無故実。宜猶上尊號、為太上天皇、皇太后曰太皇太后、皇后為皇太后。
（『類聚國史』二五太上天皇）戊申。太上天皇上書曰。元気肇開、樹之以君。有命不恆、所輔惟徳。天心人事、選賢與能。辱以菲薄、憂労庶政、十有餘截。馭朽兢■。履氷悚慄、遂避大寶。得果宿心、即懐物表。欲狎風雲、実有以也。而隨禮法、蒙加尊號。非唯一身、後又如此。雖承邦儀、不敢拒命。諒為■心。夫秦代以往、故実不聞。漢年而還、稱謂初著。今違詔旨、欲従古樸。冀照愚心、使依所請。」（『日本紀略』）遣使、追固関使。
（『日本紀略』）己酉。遣使諸山陵、告即位之由。」臣諱《淳和》言。伏奉詔旨・不許奉復尊號。心魂蕩遷、罔知■措。伏以、太古之時、人民初截、君臣之理雖著、存否之序未明。上如標枝、下如之鹿。鴻荒朴略、難得而知也。天皇地皇以來、名號始顕、伏犠神農之後、稱謂既彰。然則、世有淳■、時有近古。若推鴻荒之風於名教之代、此老荘之談、所以見棄於世也。又禪譲之主、莫盛於尭舜。未聞尭舜除卻帝號、還同庶人。豈朝為南面之主、而夕為北面之臣哉。誠知教訓正俗、非禮不備。君臣上下、非禮不定。陛下當璧所鍾、早承先緒、君臨天下、已踰一紀。民知帝力、俗染聖風。皇太后殿下、正位宮坪、同體至尊。而並除尊號、不近物情。伏願、屈謙光之固執、允歴代之通典、凡在天下、良為幸甚。」忽省詔旨、伏承周厚、豈伊菲薄、堪彼尊號、欲遂愚意、還恐■忤）旨。固辭之事、於此而罷。但服御之物、及諸司応直者、悉従奉返。然則、國用之支既足、獨靜之趣稍得。冀廻聖慮、依請施行。」差中納言従三位良岑朝臣安世、天皇受譲、並定皇太子事、告於柏原山陵。其詞曰。天皇恐《美》恐《美毛》。雲々。奏。
庚戌。中納言兼右近衛大將従三位勲四等文室朝臣綿麻呂薨。年五十九。
（『類聚國史』二五太上天皇・『日本紀略』）辛亥。臣諱《嵯峨太上天皇》言。伏奉勅書、垂示恩衣。兼期除尊號、聞命驚■、■焦非遙。臣蒙殊奨、忝嗣鴻基、勵治十有餘載。然大寶者、是至公之器、天下者、非一人之有。臣之庸薄、何可久妨。思欲託山水而送百年、翫琴書以了一生。故以、萬機之勤、伝於賢嗣、八柄之権、非復所知。苟欲答來詔之意、恐貽代庖之譏焉。因執勅書、奉達今上。即有還報、事不獲允。臣為省繁費、除上皇號。今上固拠古典、又不見許。心跡相違、伏惟垂照。」（『類聚國史』八四借貸九九敘位・『淳和天皇御即位記』・『日本紀略』）皇帝即位。詔曰。明神《止》大八洲國所知天皇詔《良痲止》宣勅《乎》、親王諸王百官人等天下公民衆聞食宣。掛畏《岐》明神坐倭根子天皇《良我》皇《乃》此天津日嗣高座之業《乎》、近江《乃》大津《乃》宮《尓》御宇《之》天皇《乃》初賜《比》定賜《部流》法隨《尓》、仕奉《止》仰賜《比》（授賜《比》）授賜《閇波》、頂《尓》受賜《利》懼《利》、進《母》不知《尓》退《母》不知《尓》、恐《美》大座《久止》宣天皇勅聞食。然皇《止》大座《弖》天下治賜君《波》、賢人《乃》良佐《乎》得《天》、天下《乎波》平《久》治賜《尓》在《止奈母》聞行《須》。故是以大命宣《久》。朕雖拙劣、親王等始《弖》王等臣等《乃》相穴《奈比》奉《利》相扶奉《》事《牟》依《弖之》、此仰賜《比》授賜《閇流》食國《乃》天下之政《波》、平《久》安《久》仕奉〈閇之止奈母〉所念行。是以、以正直之心、天皇朝廷《乎》衆助仕奉《止》宣天皇勅、衆聞食《止》宣。辭別宣《久》。仕奉人等中《尓》、其仕奉狀隨《尓》、冠位上賜《比》治賜《夫》。又大神宮《乎》始《天》諸社《乃》禰宜祝等《尓》給位一階。又左右京五畿內鰥寡孤獨《乃》不能自存《乃》人等、給御物《夫》。又諸國《乃》飢公民《尓》賜《流》借貸稲《乃》未納悉賜《久止》勅天皇大命《乎》諸聞食《》止宣」（『日本紀略』）此日、零雨庭濕。群臣百官、皆悉陳列八省殿上、行拝禮事。」（『類聚國史』九九敘位）授従二位藤原朝臣冬嗣正二位。正三位藤原朝臣緒嗣、従三位良岑朝臣安世正三位。無位継枝王従四位下。従五位上榎本王・仲雄王正五位下。従五位下石野王・巨倉王従五位上。正六位下楠野王従五位下。従四位上藤原朝臣継業・石川朝臣河主・橘朝臣氏公正四位下。従四位下藤原朝臣綱継・紀朝臣咋麻呂従四位上。正五位下清原真人夏野・大伴宿禰彌継従四位下。従五位上高階眞人浄階・文室朝臣弟直・坂田朝臣弘貞・和朝臣綱継。藤原朝臣浄本、従五位下都宿禰腹赤正五位下。従五位下笠朝臣仲守従五位上。外従五位下広階宿禰連真象、正六位上藤原朝臣越雄・石川朝臣永津・藤原朝臣安永・甘南備真人屋麻呂。大伴宿禰真臣、従六位上藤原朝臣輔嗣・藤原朝臣春継、従七位上多治比真人建麻呂従五位下。従六位下羽咋公吉足外従五位下。
壬子。改大伴宿禰宿禰、為伴宿禰。觸諱也。
（『日本紀略』）五月甲寅朔。《女敘位。又任官。」奉幣山城國愛宕郡貴布禰神社。為止霖雨也。」詔。雲々。皇妣。雲々。降年不永、早従昇天。朕在幼稚、已違慈顧。追上徽號、為皇太后。」差使奉幣諸道名神。以皇帝始即位也。
依霖雨不止。差使令奉幣並馬大和國雨師神社。
（『類聚國史』七三五月五日・『日本紀略』）戊午。御紫宸殿、宴侍臣。中務省率諸司、獻菖蒲如常。日暮賜祿有差。」（『類聚國史』一七三疾疫・『日本紀略』）賑給伊賀國飢病民。」（『類聚國史』八七配流）甲斐國賊主吉彌侯部井出麻呂等、大少男女十三人、悉配流伊豆國。
（『日本紀略』）己未。詔曰。雲々。外祖父贈右大臣従二位藤原朝臣、外祖母尚縫従三位藤原氏、雲々。宜加崇班、式照幽壌。外祖父加太政大臣正一位、外祖母加正一位。」（『類聚國史』七三相撲一七三疾疫・『日本紀略』）今年諸國、疫気流行、百姓窮弊、仍停止相撲人。」（『類聚國史』一七三疾疫・『日本紀略』）有詔。賑給左右京五畿內諸國。
（『類聚國史』二五太上天皇・『日本紀略』）甲子。臣諱《平城太上天皇》言。先帝《桓武》不棄丹朱、謬辱丕業。■性不侫、添以錮疾。仍懼屍位、禪太上皇《嵯峨》。太上皇帝《嵯峨》、看賢譲國、遁跡顧性。屬斯能事、感激更■。是以、除號之書、奉太皇帝。報詔曰。八柄之権、非復所知。因執臣書、奉達今上、事不獲允者。膺斯糸綸、戦栗倍百。今明主固拠古典、尊太上皇、尤合物宜、宇宙幸甚。唯至於臣之所請、未得允聴。乃雖恩出不世、而事匪宿望。蓋疑時王奪號、禮経所諱、抑以人慾天隨、復自茂典也。故縁心■欲、除號撤物。所有諸司、一切奉返。夫古聖所以垂禮者、本為済國安民焉。上多下苦、豈謂禮乎。加之、一國之內、有両太皇、瀛表寰中、未詳前聞。伏願陛下、曲垂鑑許、不任七日之哭、敢上萬死之狀。」先太上天皇《平城》差散位従五位下秦奈理、賚請除太上天皇號並撤服御物書、奉上今上。」勅。此書首尾稱臣。此表體也、不可敢開。宜附使早奉返者。即副大臣書、送前大和守藤原朝臣真夏所。」（『日本紀略』）右大臣兼左近衛大將藤原朝臣冬嗣上表、謝大將職。不許。（『日本紀略』）
丁卯。任官。
壬申。先太上天皇《平城》附権右少弁息長真人文継、上除號停諸司書曰。執愚除號書、奉達今上、事不獲允者。下情潛思。松羅年顔踰紀、加號折稟。■悚歳深。苟念。倉府実耗、拠號而生、世事繁閑由人而起。無號無人、物累何有。仍皇號諸司、一切奉上。而誠未動天、所乞猶曠。夫狐裘蒙茸、晉人尚嫌。況乎太皇雙立、豈謂懿禮哉。凡一天號令、雖罔所走、六府囂煩、煙霞不許。伏願。曲降殞霜之期、破前貪於後約、殊垂崩城之感、安西魂於北■。豈借鳴謙、至誠靡華。
癸酉。詔曰。乾坤交泰、庶品頼其仁、雲雨行施、群生仰其沢。故提衡御極、握契登樞、莫不因時而布恩、応天而分恵也。朕居■戎之業、有若馭奔、受光啓之符、無忘履薄、懼八政之或舛、憂一物之未安。務存含育、情深施生。今盛徳在火、長養応期。思迪順陽之令範、以播乗時之沛沢。其僧綱及京畿內諸寺僧尼、智行有聞、並八十已上、宜量施物。但外國僧尼者、百歳已上、穀毎人四斛、九十已上三斛、八十已上二斛。天下給侍高年百歳已上、賜人三斛。九十已上二斛、八十已上一斛。其五位已上、子孫年廿已上者、特敘當蔭之階。力田之輩、業超衆者、宜敘爵一階。孝子順孫、義夫節婦、表其門閭、終身勿事。速令頒下、知朕意焉。
辛巳。太上天皇詔曰。雲々。亡妹高志內親王者、下愚之同胞、先帝之愛女也。雲々。蕣年不暇、杏徑俄零。以恆世親王、為皇太子、陛下不垂矜察、強立愚男。再三起請、卑聴莫応。雲々。
乙丑。奉充封戸、太上天皇一千五百煙、皇太后一千煙。皇帝上表曰。伏奉去月廿八日詔旨。雲々。
丙戌。天皇御大極殿、獻幣帛於伊勢大神宮。為停斎內親王也。
丁亥。差使奉幣貴布禰・乙訓・広瀬・竜田四神。又奉幣帛馬吉野河上雨師神社。祈雨也。（『日本紀略』）」越前國言上。丹生郡管郷十八・駅三、割九郷一駅、更建一郡、號今立郡。加賀國江沼郡管郷十六・駅四、割八郷一駅、更建一郡、號石川郡。以地広人多也。
己丑。追立贈一品高志內親王、為皇后。詔曰。天皇大命。雲々。贈一品高志內親王。雲々。追《天母》皇后《止》贈賜《部止》。雲々。
甲午。正三位多治比真人真宗薨。參議従三位永野之女也。初桓武天皇入之掖庭、生六親王、。雲々。贈正二位。時年五十五。
丙申。任葬司。四位二人、五位五人、六位已下十一人。
丁丑。天皇詔旨《止》夫人多治比真人。雲々。
乙巳。〈除目〉。
丁未。地震。
丙辰。奉和泉國大鳥・積川両社幣。以祈雨也。
己巳。奉幣雨師神祈雨、未有徴応。仍城內設法筵、一七箇日読経。禁止殺生也。『日本紀略』）
辛巳。長門國鋳銭、労異他國、連年旱疫、人民乏絶。仍免當年庸。」賑給美濃・阿波両國言上飢病姓。
壬申。三河遠江両國、頻年旱疫。並免當年庸。
甲戌。越後守従四位下伴宿禰彌嗣卒。従三位伯麻呂之男也。延暦十九年、敘従五位下、任大宰少弐。弘仁七年従五位上、十三年正五位下、十四年従四位下。頗便歩射、若好鷹犬。為人疾悪、不憚射人。晩而改操、暴慢不聞。時年六十三。
丁丑。故三品中務卿伊豫親王、故従三位夫人藤原朝臣吉子、復號位。帳內資人、又依法行之。
癸未。詔曰。雲々。國郡司者、量狀授爵。天下為父後者、六位已下、敘爵一等。唯正六以上、宜量賜物。」又去弘仁十二年已往、調庸未進、咸従免除。」今日、〈敘位〉。
丁亥。遠江國多病人。詔、且給穀二千斛、以充疫料。
己丑。天皇御大極殿、奉幣伊勢大神宮。
癸巳。地震。
辛丑。任官。
九月壬午朔。日有蝕之。
辛酉。授正七位下香山連全継外従五位下、為日向守。
壬戌。御大
極後殿、奉幣帛伊勢大神宮。
癸亥。太上天皇幸嵯峨荘。先是、中納言藤原朝臣三守、奏可行幸狀。皇帝即勅有司、令設御輿及仗衛。太上天皇不受。皇帝再三苦請。太上皇帝固辭、遂騎馬、無前駆並兵仗。
丁卯。任官。
癸酉。參議従四位上宮內卿藤原朝臣道雄卒。年五十三。
乙亥。幸武徳殿。覧信濃國御馬。賜親王已下參議已上各一匹。
丙子。請僧十口沙彌十口於內裏、奉読金剛般若経。
己卯。二品葛原親王為中務卿兼大宰帥。三品萬多親王為式部卿。三品恆世親王為治部卿。自余任官、不注載之。
庚辰。四品佐味親王為中務卿。二品葛原親王為弾正尹、大宰帥如故。
冬十月甲申。任大嘗會御禊裝束司並次第司。
丁亥。戌剋、失火內裏延政門北掖。左近衛陣人等走集即撲滅。夜晴風靜、火不大延。
癸巳。於皇后院、令大僧都空海法師、行息災之法、三日三夜。
（『類聚國史』一七三火・『日本紀略』）辛丑。亥剋、失火大蔵十四間長殿。弾正尹葛原親王・右衛門督紀朝臣百継・左大弁直世王・右大弁伴宿禰國道等、到着令撲左右衛馳せ東西京、呼告集衆、千勢高屬、不能制止。盛炎飛揚、迸落無數。勇士卅許人、登北長殿、濕幕撲之。是夜、大臣已下、侍內裏、諸門皆禁出入。明朝択抜有功、奏聞賜綿。▼（『日本紀略』）是日。三品恆世親王為中務卿。
壬寅。坐肥後國阿蘇郡従四位下勲五等建磐神、奉充當郡封二千戸（二十戸か）。此神、亢旱之時、祈則降雨、護國救民、靡不頼之。
甲辰。幸佐比河、修御禊事也。有勅、賑恤京中窮乏輩。祓除了御頓宮。陪従五位已上、依例賜衣被。
戊申。免紀伊國民庸。連年不登也。
戊申。免紀伊國民庸。縁連年不登也。
癸丑。天皇御大極殿、奉獻幣帛伊勢大神宮。為御大嘗也。
丙辰。雪降。
（『日本紀略』）癸亥。《敘位。》」四品賀陽親王為治部卿。」（『類聚國史』八大嘗會・『日本紀略』）右大臣正二位藤原朝臣冬嗣・大納言従二位藤原緒嗣等、於清涼殿、口奏言。聖王相続、大嘗頻御、天下騒動、人民多弊。然神態不得已。須此度大嘗會停餝省弊者。天皇勅答元不好餝、唯事神態耳。即大臣奏雲。請令大納言緒嗣検校其事者。於是、緒嗣請中納言良岑朝臣安世・參議伴宿禰國道、為検校。便以治部省庁、為行事所。唯斎院依卜筮定之。以宮內省、為悠紀所、以中務省、為主基所、作借家用之。但斎場依例定北野、一切不用玩好金銀刻鏤等之餝。唯標者、以榊造之、用橘並木綿等餝之、即書悠紀主基字、以着樹末。凡以清素、供神態耳。所用正稅、悠紀主基各十萬束、後依國司所請、各加五萬、以従省約也。又悠紀主基両國雑物擔夫、各給路糧。斯以頻有大嘗會、國民凋弊者也。」（『類聚國史』一〇七弾正台）巡察弾正八員、減二員、定六員。
庚午。天皇大命《良痲止》勅大命《乎》諸聞食《止》宣。悠紀主基《尓》奉仕《流》二國《乃》國司郡司等、日夜怠事無《久》務《米》志麻理、伊佐乎志久仕奉《流尓》依《■》治賜《布》。又奉仕人等中《尓》、其奉仕《流》狀《乃》隨《仁》、治賜人《毛》在。又御意《乃》愛盛《尓》治賜人《毛》在。故是、以冠位上賜治賜《波久止》詔天皇大命《乎》、衆聞食《止》宣。」（『類聚國史』九九敘位）授従三位藤原朝臣三守正三位。正五位下原王正五位上。従五位下石作王従五位上。□□（正六位上か）永野王・占野王従五位下。正四位下石川朝臣河主正四位上。正五位下藤原朝臣浄本従四位下。正五位下文室朝臣弟直正五位上。従五位下笠朝臣梁麻呂・大中臣朝臣淵魚・石川朝臣浄道正五位下。従五位下文室朝臣長谷・小野朝臣真野・清原真人長谷・百済王安義・坂上大宿禰清野・三原朝臣春上・安部朝臣吉人・藤原朝臣家雄・藤原朝臣豊主従五位上。正六以上藤原朝臣野継・安部朝臣浜主・藤原朝臣伊勢雄・紀朝臣広総・伊勢朝臣福人、藤原朝臣永雄・伴宿禰浄臣・紀朝臣長江・高向朝臣永継従五位下。外従五位下石占忌寸水直外従五位上。正六以上飯高宿禰全雄・城原連継直外従五位下。」（『類聚國史』八大嘗會・『日本紀略』）天皇《我》大命《良痲止》勅大命《乎》衆聞食《止》宣。神祇官人等《乎》始《弖》、大嘗會《尓》參出來《■》仕奉《流》悠紀主基二國《乃》國司郡司百姓及官人等《止毛》番上已上《尓》御物賜《布》。又悠紀國《乃》去年言上未納、主基國《乃》當年庸物免賜《不》。又卜食《流》二郡司《仁波》特御物加賜《波久止》宣。
辛未。賜諸司五位已上祿有差。《女敘位。雲々。》
（『類聚國史』一九四渤海・『日本紀略』）壬申。加賀國言上渤海國入覲使一百一人到着狀。」（『類聚國史』一七三火）亥刻、巡大蔵舎人等、呼失火於大蔵省。左右大弁等、奔波検校。有人持炭火、挿東十四間長殿東面長押。且撲火、且出物。優婆塞三人、蔵部一人、親入盜物。即着縛優婆塞一人。先申雲。己等所謀、騒動之間、雑衆取物。去月廿日夜失火、又己等所為。到明朝、勅使左右近衛少將推問。或爭避、或吐実依事未盡、優婆塞降非違禁錮、蔵部降囚獄着■。於時、擢集大庭五位已上尤勇士人賜物。
甲戌。差左兵衛督従四位上藤原朝臣綱継充使、奉幣帛於八幡大神樫日廟（香椎廟）。便以大宰府綿三百屯賜使。
乙亥。従四位下清原真人夏野為參議。
戊寅。降雪。
十二月壬午。雪雨。
甲申。詔曰。古之王者、受命膺■、文質相変、損益不同。興風致治、垂範□訓、通之古今、其揆一也。頃者、陰陽錯謬、旱疫更侵、年穀不登、黎■殘耗。朕運鍾寶暦、嗣奉洪基、永思善政、已忘寢食。昔、卑宮創■構）、只為三等之階、露台將営、猶愛十家之産。興言遠想、載懐景行。夫、済世之道、不加守株、隨時之宜、豈合膠柱。今欲要救流俗、勤恤民隠。公卿宜各陳所思、以匡不逮、靡有隠諱。其時世澆■、邦國顛瘁、禮服難弁、多闕朝貢。凶年之間、欲停着用。宜議定奏之。
戊子。停止存問渤海客使。今年雪深、往還不通。便令守従四位下紀朝臣末成・掾秦宿禰嶋主等、準例存問。
乙丑。地震。
壬辰。公卿覆奏曰。乾坤覆載、合其徳者聖人、日月運行、斉其明者元後。伏惟、皇帝陛下、體元立極、執契提衡、開三面而中外荷其至仁、撫五弦而卑高頼其■沢。猶慮雍之未煕洽、更不諱之直言。臣等、才略庸疎、忝居非拠、無副天旨、震愧兼深。愚意■及、尋須上聞。其禮服者、依詔停止。只皇太子及參議非參議三位已上、並預職掌人等、依舊着焉。
甲午。賑給左右京飢民。
癸卯。請大僧都長恵、少僧都勤操、大法師空海等於清涼殿、行大通方広之法。終夜而畢也。
