日本後紀卷第十八逸文（『類聚國史』）（『日本紀略』）《起大同四年四月、盡同十二月。》
天皇諱賀美能、桓武天皇第二子、平城天皇之同母弟也。延暦五年、生於長岡宮。幼聡、好読書。及長、博覧経史、善屬文、妙草隷。神気岳立、有人君之量。天皇尤鍾愛也。二十二年正月、授三品、歴中務卿弾正尹。平城天皇之即位、立皇太弟。
大同四年四月戊子。皇太弟受禪、即位大極殿。《皇太弟、謂嵯峨天皇。》詔曰。雲々。仕奉人等中《尓》其仕奉狀隨《尓》、冠位上賜《布》。雲々。従三位藤原朝臣園人授正三位。従四位上巨勢朝臣野足正四位下。従五位下藤原朝臣冬嗣・林宿禰娑婆正五位下。正六位上藤原朝臣浄縄・従七位上佐伯宿禰永継・小野朝臣岑守従五位下。
己丑。立高岡親王、為皇太子。詔曰。雲々。従四位上藤原朝臣藤嗣授従四位上。正五位下藤原朝臣冬嗣従四位下。従五位下佐伯宿禰社屋・大伴宿禰和武多麻呂従五位上。正六位上伊勢朝臣徳成従五位下。」〈任官〉。
辛卯。勅。修造諸國神社之狀、宣勅先訖。而経渉年月、未加修造。自今以後、在所長官、勤致修理。其料度者、以神稅充。無封之社、宜用正稅。
甲午。外従五位下高村忌寸真木山・正六位上蚊屋宿禰清足、授従五位下。
乙未。任官。▼是日。勅。去大同元年六月十日、始置諸道観察使。寄深庇俗、任重求■。故二年四月十六日、賜食封各二百戸。頃年諸國損弊、百姓睏乏。〈雲々〉。今支度公用、頗有欠少。宜暫返納、令兼外任、以彼公廨、代此食封。若依理解任、及致仕者、即還給例封。其返封、宜待兼國。
丙申。雲々。賜書玄賓法師曰。太上天皇、寧済為心、咸熈在慮。憂勤庶績、達旦忘寢。舊疹相仍、聖體不予。遂乃■裳黃屋、脫蹤紫宸、穀神玄牝、託懐白雲。疇昔愛玩、平生近幸。一朝一夕、皆為俗穢。仍有詔延請、公扶老就輿、允當聖望。朕昔即事、耽賞清風、一別之後、忽焉數年。夢中無路、増傾欽耳。託此因縁、冀得再見。公廬山棲心、襄陽晦跡、弗為久留。不可煩想。
己亥。弾正尹四品葛原親王、無品仲野親王奉獻。五位已上賜衣被。
辛丑。參河國為悠紀、美作國為主基。
癸卯。詔曰。頃者太上天皇、聖體不予、頻移晦朔、醫薬無験、祈禱不徴。有霊之類、惟人為重。思降寛恵、式資聖躬。宜大赦天下。自大同四年四月二十八日昧爽以前。大辟已下。罪無輕重。已発覚・未発覚・已結正・未結正・繋囚見徒・八虐・私鋳銭・強竊二盜、及常赦所不免者。皆咸赦除。以赦前事。相告言者。以其罪罪之。」多▼是日。令天下諸國、七箇日禁斷殺生。其浜水百姓、以漁為業者、量給糧焉。
乙巳。正六位上物部匝瑳連足継、授外従五位下。
丙午朔。任官。」始制。留五位已上不輸義倉者封祿。▼是日。遣使奉幣諸國天神地祇。為即位也。（『日本紀略』）
庚戌。任官。
壬子。三品高志內親王薨。遣使監護喪事。詔、贈一品。內親王者、桓武天皇第二女、皇帝同母妹也。天皇尤所鍾愛。配淳和天皇、制三品恆世親王・氏子・有子・貞子內親王。薨時廿一。
（『類聚國史』一〇七內蔵寮）癸亥。在河內國、內蔵寮多十一町、賜正五位下伊勢朝臣継子。其一身之後、収為寮田。」（『類聚國史』一〇七兵部省）兵部省所管諸司史生、始令省補任。
丁卯。賑給京中人民。霖雨也。
（『類聚國史』一〇七內膳司）庚午。加內膳司膳部四十人。」（『日本紀略』）奉幣於松尾、賀茂御祖・賀茂別雷等社。為止霖雨也。
壬申。大炊寮廩災。
（『日本紀略』）癸酉。聴五位已上、通用白木笏。其白玉・玳瑁等腰帯者、亦依延暦十五年正月、十八年正月両度格、自余禁制、一如常例。」（『類聚國史』一六五烏・『日本紀略』）伊勢國獲白烏。」（『日本紀略』）散位従三位大伴宿禰乙麻呂薨。年七十九。
壬申。大炊寮廩災。
甲戌。勅。今年停大嘗會。
丙子。任官。
（『類聚國史』九九敘位）壬午。正五位下多朝臣入鹿授従四位下。正六位上良岑朝臣安世・従六位下藤原朝臣三守従五位下。」（『日本紀略』）遣使奉幣於吉野丹生上雨師神。祈雨也。
癸未。正五位下藤原朝臣貞雄従従四位下。従五位下御室朝臣今嗣正五位下。従五位下安倍朝臣真直従五位上。正六位上當麻真人鱸麻呂・御室朝臣氏嗣従五位下。正六位下伊吉連清守外従五位下。
甲辰。令摂津國、造頓宮。依伊勢斎內親王帰京也。
丙戌任官。」尚膳従三位藤原朝臣勤子薨。（『日本紀略』）
（『日本紀略』）丁亥。無品高津內親王従三品」▼是日。立高津內親王為妃。橘朝臣某、多治比真人高子為夫人。（『類聚國史』四〇夫人・『日本紀略』）
丙申。勅。観察使兼帯外任、暫停食封代以公廨。而陸奧國、官多料少。宜按察使公廨、給便近之國。又大宰師公廨二萬束、給因幡・備前・備中・讃岐・伊豫等五國、省遠運費。但非帯観察使、一依前例。若大弐缺間、其料者、准帥闕時、充用蕃客料。
庚子散位従四位上橘朝臣綿裳卒。
（『類聚國史』三四太上天皇不予・『日本紀略』）秋七月乙巳朔。行薬師法於小安殿七箇日。以天推高彥天皇病未癒也。」（『類聚國史』八四免官物）山陽道観察使正三位民部卿藤原朝臣園人奏言。伏案去四月廿八日詔書稱。大辟已下、罪無軽重、常赦所不免、咸皆赦除者。非常之恩、率土幸頼。凡厥大小、誰不霑□。方今當道諸國、損弊年久、公途難弁。當時宰吏、或有未進等雑物、検怠則罪逢赦降、勘物則実在貧民、便付後任、還移前咎。相続催煩、輸転不絶。准□事由、元非挾情。非之枉法、軽重自分。伏望。大同元年以來調庸雑米等未進者、官用有限、支料難乏。並須依數催進、自余雑物未納未進之類、在恩詔之前者、悉従免除。庶使窮困人民、永忘舊歳之責、見任國司、頓絶前官之怠。許之。其京畿並諸國、准此。
丁未。勅。自今以後、不得遊猟於大原・栗前野・水生・日根等野」遣使於吉野山陵、掃除陵內、並読経。以亢旱累旬、山陵為祟。
庚戌。大宅內親王第災。
壬午。新銭百貫、賜従四位下橘朝臣常子。
甲寅。太上天皇、還御左兵衛府。
辛酉。勅。頃來亢旱為災、水陸焦枯。若非祈禱、何済斯難。雲々。宜國司斎戒、依例祈雨。雲々。▼是日。散事従四位下葛井宿禰広致卒。
癸亥。大風。
甲子。因幡國人大伴吉成、浮宕京下、相替御贖官奴大風麻呂、為犯神事。決杖逓送本國。其大風麻呂、配対馬嶋。
丁卯。正六位上高橋朝臣三浦麻呂、授従五位下。
戊寅。大風。」散事従三位藤原朝臣人數薨。
（『類聚國史』四斎宮）・『日本紀略』）甲申。定仁子內親王、為伊勢斎。」（『日本紀略』）散位従四位上多治比真人継兄卒。
戊戌。任官。
癸卯。帝朝於太上皇后。右大臣従二位藤原朝臣內麻呂奉獻。宴飲終日、賜物有差。
九月甲申朔。四品葛原親王授三品。従五位上菅野朝臣庭主正五位下。従五位下藤原朝臣伊勢人従五位上。正六位上上毛野公穎人・安曇部副太麻呂外従五位下。
乙巳。改伊豫國神野郡、為新居郡。以觸上諱也。
丙午。停役諸國腳夫於京下。以旱疫民疲也。
戊申。暴風倒屋、圧折太上皇之輿。
壬子。幸神泉苑観射。兼命文人賦詩。賜祿有差。
（『類聚國史』三二遊宴・『日本紀略』）乙卯。曲宴。賜五位已上衣被。」（『類聚國史』一七八修法）乙卯。復令大宰府於大野城鼓峯、行四天王法。
戊午。無品阿保親王授四品。《女敘位。雲々。》
壬戌。正三位藤原朝臣園人為中納言。従四位下紀朝臣広浜為畿內観察使。従四位下多朝臣入鹿為山陽道観察使。
丁卯。三品葛原親王奉獻。
戊辰。皇太子奉獻於太上皇。五位已上、及坊官、並諸王、藤原・安倍・伊勢等氏、賜物有差。
庚午。観察使起請十六條、裁下天下諸國。
冬十月癸酉朔。渤海國、遣使、獻方物。王啓曰。雲々。
丁丑。天推國高彥天皇、遷御於東院。
壬午。従五位下田口朝臣息継授従五位上。
癸未。令內蔵寮、奉獻於東院。宴飲終日、賜五位已上衣被。
丙戌。曲宴。賜四位已上被。
丁酉。中務卿萬田親王奉獻於東院。
辛丑。正六位上坂上大宿禰鷹養授従五位下。
丁未。遣右近衛中將従四位下藤原朝臣真夏・左馬頭従四位下藤原朝臣真雄・左少弁従五位上田口朝臣息継・左近衛少將従五位下藤原朝臣朝臣真本等、於摂津國豊嶋為奈等野、及平城舊都、占太上天皇宮地。
辛亥。正七位上高橋朝臣朝臣菅守授従五位下。
甲寅。遣右兵衛督従四位上藤原朝臣仲成・左少弁従五位上田口朝臣息継等、造平城宮。
乙卯。勅。如聞。在京諸司、紛失公文、不検孔目。或館舎破損、或公廨欠失。自今已後、遷替之人、宜責解由、一同國司、立為恆例。
戊辰。外従五位下鴨県主真蓑授外従五位上。従八位上上鴨県主目代外従五位下。並賀茂二社禰宜也。
庚午。任官。
癸酉。正六位上粟田朝臣朝臣豊主・従六位上御室朝臣是嗣、授従五位下。（『類聚國史』九九敘位）
乙亥。太上天皇、取水路、駕雙船、幸平城。於時、宮殿未成、権御故右大臣大中臣朝臣清麻呂家。
庚辰。授従五位上藤原朝臣清主、授正五位下。従五位下藤原朝臣弟貞従五位上。正六位上大中臣朝臣淵魚従五位下。
辛卯。摂津國・伊賀國・近江國・播磨國・紀伊國・阿波國等米稲、宛造平城宮料。
甲午。夫人正四位下橘朝臣嘉智子、正四位下多治比真人高子二人、賜封各一百戸。
戊戌。令畿內諸國、僱工及役夫二千五百人、以造平城宮也。
日本後紀』巻第十九逸文《起大同五年正月、盡同八月。》
大同五年春正月壬寅朔。廃朝。以皇帝不予也。賜侍臣以上衣被。
乙巳。従四位下大継卒。（藤原朝臣大継か『日本紀略』）
（『日本紀略』）戊申。左京飢。遣使賑給。▼（『類聚國史』九九敘位）是日。無位平野王授従四位下。従五位上多賀王正五位下。正六位上直世王・田口王従五位上。正五位下大伴宿禰久米主・藤原朝臣継彥従四位下。従五位下藤原朝臣貞嗣・石川朝臣浄直・多治比真人今麻呂正五位下。従五位下高村忌寸田使・紀朝臣咋麻呂従五位上。正六位上文室真人千川・藤原朝臣乙主・従六位下紀朝臣與須賀・正六位上石上朝臣美奈麻呂・紀朝臣継勝・従六位上三國真人民人・正七位下布勢朝臣中嶋従五位下。正六位上縵連家継・秦宿禰智奈理外従五位下。
辛亥。従六位上藤原朝臣福當麻呂授従五位下。
壬子。任官。
甲寅。免隠岐國大同元年以來未納三萬二千束。
辛酉。典侍従四位下小野朝臣石子奉獻。宴於殿上、賜侍臣衣被。
壬戌。土佐國香美郡人物部文連全敷女授少初位上、免戸田租、以終身、標其門閭。以旌節行也。全敷女、同郡物部鏡連家主之妻也。夫亡之後、不絶聲、哀感行路。
乙丑。任官。
己巳。美作國飢。遣賑給。
庚午。美作國穀一千斛、賜従四位下藤原朝臣真夏。
丁丑。任官。
戊寅。正三位藤原朝臣園人為大納言。」河內國飢。遣使賑給。
甲申。散位従四位下文室真人波多麻呂卒。
丙戌。因幡・土佐二國飢。遣使賑給。
戊子。任官。
己亥。巨勢親王。
癸卯。大和・摂津・備後三國飢。遣使賑給。
戊申。參河國飢。遣使賑給。
戊辰。諸國稅帳大帳貢調等使上日、令民部省勘給。若上日不満三分之二、即奪公廨、兼不預考。其所奪公廨、録數言之。
夏四月庚午朔。饗渤海使高南容等、於鴻臚館。
丁丑。高南容等帰國。賜國王書曰。雲々。
己卯。始置弾正台台掌二員。
庚辰。左京大夫兼摂津守正四位下三島真人奈継卒。年六十三。
甲申。遣散位外従五位下江沼臣小並等、造招提寺塔。（唐招提寺）
（『類聚國史』四斎宮・『日本紀略』）戊子。遣使於伊勢大神宮、告定斎內親王之狀。」（『類聚國史』七八賞賜）近江國穀三百斛・備前國二百斛、賜石上內親王。近江國穀三百斛・播磨國三百斛・備前國二百斛、賜大原內親王。備前國穀一百斛、賜叡努內親王。▼（『類聚國史』九九敘位）是日。従五位下磯野王授従五位上。従四位下藤原朝臣真夏正四位下。従四位下藤原朝臣継業従四位上。正五位下紀朝臣田上・菅野朝臣庭主正五位上。従五位上藤原朝臣綱継・藤原朝臣弟貞正五位下。従五位下大中臣朝臣常麻呂・大中臣朝臣魚取・大枝朝臣永山・御室朝臣氏嗣従五位上。正六位上石川朝臣弟道従五位下。外従五位下伊吉連清守外従五位上。並以督作平城宮也。
癸巳。任官。
（『類聚國史』九九敘位）己亥。従五位上大中臣朝臣魚取授正五位下。外従五位下山田連弟分外正五位下。並以供奉造平城宮之事也。」（『日本紀略』）従四位下勳七等大伴宿禰久米主卒。年六十一。
丁未。播磨國飢。遣使賑給。
（『類聚國史』七八獻物・『日本紀略』）辛亥。大納言正三位藤原朝臣園人奉獻。飲宴終日。賜五位已上衣被。」（『類聚國史』八四公廨）東山道観察使正四位下兼陸奧出羽按察使藤原朝臣緒嗣言。雲々。國以民為本、民以食為命。而鎮兵三千八百人、一年糧料五十餘萬束。因此、百姓麋弊、倉廩空虛。如無蓄積、何防非常。加以、往年毎有征伐、必仰軍糧於板東國。伏請。以板東官稲、充陸奧公廨、以陸奧公廨、留収官庫。然則、公私得所、実■便宜。並許之。
壬子。東山道観察使正四位下兼陸奧出羽按察使藤原朝臣緒嗣言。雲々。又陸奧國、元來國司鎮官等、各以公廨作差、令舂米四千餘斛、僱人運送、以充年糧。雖因循年久、於法無拠。但辺要之事、頗異中國。何者、苅田以北近郡稲支軍糧、信夫以南遠郡稲給公廨。其去國府二三百里、於城柵七八百里、事力之力、不可舂運。若勘當停止、必致飢餓。請。給舂運功、為例行之。並許之。
甲寅。令天下諸國、停進相撲人。
丙辰。淡路國飢。遣使賑給。
己未。遣使奉幣於大和國吉野郡丹生川上雨師神。以霖雨経日也。
庚申。任官。
丙寅。渤海使首領高多仏、脫身留越前國。安置越中國、給食。即令史生羽栗馬長並習語生等、就習渤海語。
庚午。幸神泉苑。有勅、召文人、令賦釣台詩。賜祿有差。
乙亥。曲宴。賜五位以上衣。
己卯。任官。
丙戌。幸神泉苑。五位以上賜衣被。
丁亥。丹波・播磨両國飢。遣使賑給。
戊子。遠江・美作両國飢。遣使賑給。」従四位下藤原朝臣黒麻呂卒。
甲午。夜地震。
丙申。太上天皇詔曰。去大同元年、為行十六條、並置観察使、各委一道。雲々。夫參議之寄、望重守大。帰任責成、職非虛設。是以、廃置之。雲々。宜罷観察使、復參議號、封邑之制、亦仍舊數。
秋七月乙巳。幸神泉苑、観相撲。
丁未。勅。進膂力人者、常限六月廿日以前。自今以後、隨得即進、莫限期月。又雖力不超衆、而解相撲者、兼令進之。
（『類聚國史』三四天皇不予・『日本紀略』）丙辰。遣右大弁従四位上藤原朝臣藤継・陰陽頭安倍朝臣真勝等、鎮祭高畠陵（桓武皇后藤原朝臣乙牟漏陵）以聖體不予、山陵為祟也。」（『類聚國史』一一祈禱・『日本紀略』）勅。夏苗已茂、秋稼始熟。恐風雨失時、嘉穀被害。宜遣使畿內、奉幣名神。
丁巳。皇帝遷御於東宮。
（『日本紀略』）戊午任官。▼（『類聚國史』三四天皇不予・『日本紀略』）是日。延清行禪師侍上病也。
甲子。令天下諸國、七箇日間、禁斷殺生。其白水郎、以漁為業者、給糧。
乙丑。度一百人、奉為祟道天皇一百人、為伊豫親王十人、夫人藤原氏廿人。
丁卯。奉為祟道天皇、於川原寺、奉寫法華経一部。
戊辰。遣右大弁従四位上藤原朝臣藤継、奉幣於伊勢大神宮。以聖體不予也。
八月己巳朔。任官。
丙子。奉幣石上神、以禱上病也。
（『類聚國史』一六五雲・『日本紀略』）戊寅。摂津國言。慶雲見。」（『日本紀略』）今日、任官。
己卯。令僧一百五十人、於太政官、限七箇日、行薬師法。
壬午。右京地一町、賜右近衛府。
癸未。任官。
戊子。正五位上紀朝臣田上、授従四位下。外従五位下出雲臣広貞従五位下。正六位上伊勢朝臣徳継外従五位下。
辛卯。任官。
（『類聚國史』九九敘位）丁酉。従五位上田口朝臣息継、授正五位下。正六位上真菅王従五位下。」（『日本紀略』）任官。
