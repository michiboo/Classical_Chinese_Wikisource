日本後紀巻第卅九逸文（『類聚國史』七一二宮饗宴・『日本紀略』）〈起天長八年正月、盡十二月。〉
天長八年春正月庚子朔。皇帝御大極殿、受朝賀。
辛丑。群臣拝賀皇后宮、賜衣被。次拝賀東宮。賜祿有差。
壬寅。皇后謁冷泉院。終日雨雪。
（『日本紀略』）癸卯。皇后還宮。」（『類聚國史』九九敘位）天皇御豊楽殿、授二品葛原親王一品。従三位清原真人夏野・紀朝臣百継正三位。正四位下南淵弘貞、従四位上源朝臣常従三位。従四位下三原朝臣春上・文室朝臣秋津従四位上。正五位下磐田王従四位下。従五位下粟生王・長田王従四位下。無位真福良王、正六位上大隅王従五位下。従四位上菅原朝臣清公正四位下。従四位下高橋真人清階・藤原朝臣世嗣従四位上。正五位下笠朝臣梁麻呂・橘朝臣弟氏・藤原朝臣常嗣従四位上。正五位下和朝臣縄継正五位上。従五位上藤原朝臣真川、藤原朝臣承之・石上朝臣美奈麻呂・和気朝臣仲世正五位下。従五位下紀朝臣良門・伴宿禰乎智人・賀茂朝臣関守・當宗宿禰家主・藤原朝臣貞雄・紀朝臣末守・安部朝臣安仁従五位上。正六位上藤原朝臣本雄・良岑朝臣木連・藤原朝臣長生・文室朝臣海田麻呂・石川朝臣河魚・菅野朝臣永岑・藤原朝臣吉緒・藤原朝臣縄搓・佐味朝臣継成・橘朝臣氏主・中臣朝臣益継・布勢朝臣庭成・紀朝臣柁長従五位下。正六位上高志連気多主・菅原朝臣梶吉・御船宿禰氏主・善世宿禰遠継外従五位下。
丁未。〈女敘位〉。
壬子。天皇曲讌仁壽殿。參議以上預焉。賜祿有差。
（『類聚國史』九九敘位）甲寅。授無位藤原朝臣広永従五位下。」（『類聚國史』一八五內供奉）山階寺僧修行住位仙樹、補十禪師。
乙卯。皇帝御紫宸殿、覧踏歌。賜祿有差。
丙辰。親王已下參議已上、於武徳殿、閲諸衛府射禮。五位已上不射。羞御薬也。
己未。於仁壽殿內宴。令賦春妓応製詩。日暮賜祿有差。（令賦春始応製詩か）
壬戌任官。三品明日香親王、為上野太守。
（『類聚國史』一四七律令格式）二月辛未。主計助従六位下山上朝臣國守、太政官左史生従七位下豊井連安智・従八位上粟田忌寸豊永、右史生従八位上錦辺村主人勝麻呂四人、敘一階直造式所也。」（『類聚國史』一〇七陰陽寮）召卜徒及陰陽寮於內裡、卜筮殿庭班位下。物怪故也。」（『日本紀略』）任官。
丙子。御紫宸殿、源朝臣定加元服。冷泉院為主人也。百済氏大夫等、相共獻物。雅楽寮奏音聲。賚次侍従以上祿。授百済王寛命従五位下。
（『日本紀略』）戊寅。新築山城國綴喜郡香達池。百姓所願也。」（『類聚國史』一九〇俘囚）甲斐國俘囚吉彌侯部三気麻呂、同姓草手子二煙、附貫駿河國。便魚塩也。
甲申。通取他氏廿人、補造酒司名負酒部闕。見直少數、供事多闕也。
（『類聚國史』三二遊宴九九敘位・『日本紀略』）乙丑。天子於掖庭曲宴。翫殿前桜華也。後宮弁設珍物。皇太子已下源氏大夫已上、得陪殿上。特喚文人令賦桜花。恩杯無算、群臣飽酔。賜祿有差。後宮屬以上、亦賜御衣。授大進正六位上藤原朝臣春津従五位下。無位橘朝臣園子従五位下。」（『類聚國史』一〇七囚獄司）囚獄司物部定額四十人、依無名負氏入色人、通取他氏人、早補十人之員、兼皆令帯兵仗。無人分番、不堪充事也。
丁亥。皇帝幸水成野。申時■雨、俄頃而晴。多獲鶉雉。酉時御河陽宮。山城摂津両國掾已上、賜祿有差。夜深還宮。借外従六位下勲六等伴苅田臣継立、外正七位下勲六等他田舎人足主二人、外従五位下。
壬辰。雑色一十人充織部司、以支雑事也。
甲午。任官。
三月癸卯。鋳銭司秩期一準諸國。
乙巳。仏舎利五百粒、令大宰府観音寺講師光豊、安置彼府管內國分寺及諸定額寺。
（『類聚國史』九九敘位）丙午。授正五位下丹波守高根朝臣真象従四位下、縫殿頭林朝臣山主従四位下。」（『類聚國史』六六薨卒・『日本紀略』）即日、真象卒。外従五位下蟲麻呂之子也。弘仁八年敘外従五位下、九年任造酒正、十四年授従五位下。天長元年、改広階連賜姓宿禰。三年敘従五位上、任美濃介。同年改広階宿禰、賜姓高根朝臣。四年遷任丹波介、五年転任守。六年正五位下、八年従四位下。為人恭謹、頗弁白黒。出吏之間、粛正有聞。遂以舊臣、被敘従四位下。時年七十六。
己酉。従四位上藤原朝臣世嗣卒。無位清成之孫、贈太政大臣正一位種継之第四子也。延暦十年、授従五位下、任大學頭。弘仁十二年、至正五位下。天長八年従四位上。弱□遊博、自□鋭心。知乏才華、不恥下聞。恭謹接衆、走次無忘。出宰伊勢國、不聞毀譽。百里奔兄喪、未経月、相尋而卒。時年五十三。
戊午。無品基子內親王薨。太上天皇之皇女也。
己未。地震。
癸亥。毎寺一七箇日、奉読般若経。防疫癘也。
（『類聚國史』三一天皇行幸下・『日本紀略』）夏四月丁丑。皇帝幸南池。命文人令賦夏日松竹。侍従文人賜祿有差。」（『日本紀略』）割近江國分寺供料、永充延暦寺僧廿四口之供養。」（『類聚國史』一八七度者・『日本紀略』）天台之宗、年分度者、受戒之後、一十二年、不聴出山。四種三昧、令得修練之故也。
己丑。停止大宰府例進鹿尾脯等御贄。
壬辰。越前國人秦飯持売、賜正稅稲三百束。産三男也。
癸巳。授勲五等吉彌侯部塩子雄外従五位下。
甲午。皇帝御武徳殿、覧騎射。
（『類聚國史』三三御廚）五月戊申。停止河內國供御、堤外赤江堤內赤江二処、定竹門江・賀沼江・大治江三処。又停摂津國供御江四処。」（『類聚國史』一八七度者）蔭子無位高階真人永河、預得度之例。
（『類聚國史』八四公廨）庚申。加挙陸奧國公廨稲市三萬束。優辺吏也。」（『類聚國史』一五九勅旨田）下野國田地四百町五段、為勅旨田。
壬戌。遣使賑給京中飢病百姓。
六月丁卯朔。是日內宴。皇太子以下、左右近衛六位官人已上、賜祿有差。
丙子。禁斷紫色減紫已上。止僭濫也。
丁巳。皇帝御中院、有神今食事也。
（『類聚國史』一七一地震）庚辰。地震。」（『日本紀略』）無品基良親王薨。太上天皇之皇子也。」大僧都空海上表。雲々。勅答。雲々。
丙戌。內裏有物怪。仍遣使柏原山陵。其詞曰。雲々。又告石作山陵。
戊子。皇帝幸神泉苑。日暮還宮。
壬辰。屈廿二口僧、分頭柏原・石作山陵読経。防物怪也。
癸巳。參議式部大輔三原朝臣春上上狀。不許。
秋七月乙巳。大納言已下侍従已上、賜國染絹。
丁未。任官。
辛亥。皇帝御建禮門、観相撲。
壬子。於內裏観相撲。
癸丑。相撲人十人、令參冷然院。
庚申。皇帝御紫宸殿、覧相撲。
八月丙寅朔。皇帝御紫宸殿。兵部卿源朝臣常・宮內卿源朝臣弘等、殊蒙引接。時降恩杯、群臣具酔。命治部卿源朝臣信弾琴。侍臣又奏唱歌。見參五位已上、賜祿有差。
戊辰。召大學博士及得業生等、令問釈奠所講毛詩義。相論訖、賜祿有差。
己巳。乗輿幸南池。命文人令賦詩。親王以下六位文人以上、賜祿有差。使近衛少將藤原朝臣豊主、所獲鮮魚、獻冷然院。賜被復命。
庚午。奉幣名神。為防風雨之災也。
壬申。任官。
乙亥。皇帝幸神泉苑。召阿波守正五位下善道宿禰真貞、主稅頭従五位下安野宿禰真継、直講苅田宿禰種継等、令論議。推真貞為座首、論三伝義、推真継為座首、論三禮義。右近衛府獻物。雅楽寮奏音楽。侍臣具酔、酉時還宮。
丁丑。山階寺僧修行満位壽満、授修行法師位。
戊寅。皇帝御大極殿、奉幣伊勢大神宮。祈防風雨之災也。
辛巳。紫野院獻物。雅楽寮奏音楽。夜分宴罷。見參五位及皇后宮式屬已上、賜祿有差。
乙丑。山城・河內國、各加置氷室三宇。供御闕乏也。
丁亥。皇帝幸神泉苑、令左右近衛、進相撲四番。雅楽寮奏音楽。日暮還宮。
辛卯。子剋、地震三度。
癸巳。皇帝幸神泉苑。夕暮還宮。
甲午。左近衛府獻物。群臣具酔。奏音楽。賜祿有差。
庚子。任官。
甲辰。皇帝御紫宸殿、召文人令賦詩。為重陽節、賜祿有差。
（『日本紀略』）丙午。御大極殿、奉幣伊勢大神宮。」（『類聚國史』一五九牧田）駿河國荒廃田四十町、令墾開、為大野牧田。
丙辰。皇帝御紫宸殿。刑部大輔和気朝臣真綱、內蔵頭藤原朝臣輔嗣等獻物。群臣具酔、日西乃罷。
十月丙寅。長門國飢。賑給。
丁卯。摂津國田地九百八町、令墾開、為勅旨田。
庚午。授正五位下伴宿禰真臣従四位下。正六位上都努朝臣福人従五位下。
戊寅。皇帝幸北野。便御紫野院。扈従親王已下、賜酒肴。雅楽寮奏音聲。夜頭賜侍従及院司並山城國掾已上祿、各有差。子夜還宮。
己卯。下総國空閑地七百餘町、為勅旨田。
庚辰。任官。
甲申。右諸衛府、奉走馬輸物、兼有獻物。賜親王已下侍従已上、及主人衛府祿有差。
庚寅。安芸國當年田租、収不四得六。以土地■薄、年穀不登也。
十一月己亥。安芸國俘囚長吉彌侯部佐津比古、敘外従八位下。俘囚吉彌侯部軍麻呂敘外少初位下。以已狎華風、教喩有方也。
癸卯。免除安房國正稅未納七萬五百九十一束。
甲辰。全野女王卒。
十二月戊辰。雷電。
辛未。授従七位下賀茂県主広友外従五位下。
（『類聚國史』五賀茂斎院・『日本紀略』）壬申。替賀茂斎內親王。其辭曰。天皇《我》御命《尓》坐。掛畏皇大神《尓》申給《波久》。皇大神《乃》阿禮乎止売《尓》進《禮留》內親王、齢《毛》老、身《乃》安《美毛》有《尓》依《弖》、令退出《留》代《尓》、時子女王《乎》卜食定《弖》進狀《乎》、參議左大弁正四位下藤原朝臣愛発《乎》・差使《弖》申給《波久止》申。並奉幣。▼（『類聚國史』六六薨卒・『日本紀略』）是日。従四位下伴宿禰勝雄卒。従三位古慈悲之孫、従三位勲二等弟麻呂之男。弘仁十一年敘従五位下、天長元年至正五位下、任陸奧守、兼按察使。六年敘従四位下、任右近衛少將、七年遷任右兵衛督、兼讃岐権守。性識寛簡、不許隠密。家風清廉、秋毫不近。出宰戒律、□摂禁兵。雖乏才學、將之器也。卒時五十六。
癸酉。為前賀茂斎內親王相替、祓鴨川。
（『類聚國史』三六山陵・『日本紀略』）甲戌。相楽山陵（藤原百川相楽墓か）、令掃清読経。為祟也。▼（『日本紀略』）是日。皇后誕皇子。
丁丑。天皇幸芹川野。大納言以下山城國掾已上、賜祿各有差。
庚辰。殺人従當麻旅子女、於西市決杖六十。
壬午。御建禮門、奉幣山陵。例也。
癸巳。新誕皇子於冷泉院殤。
