日本後紀第卷四逸文《起延暦十四年八月、盡同十五年六月。》
八月丁卯。幸大堰。
己巳。遊猟於柏原野。
辛未。陸奧鎮守將軍百済王俊哲卒。
甲戌。刑部省言。斷決囚徒、令有正文。順時粛殺、不合虧違。今検前例、或過秋分節、延入立春。或軽罪之徒、禁経歳月、既乖法式、都無準的。伏請、依令條、流罪者不待且斷、其死刑者、亦待秋分年終斷奏。許之。
己卯。廃相坂■。（■関）
庚辰。遊猟於大原野。
壬午。幸北野。』越中國高瀬神、雄神、二上神、敘従五位上。
幸朝堂院、観匠作。
遊猟於柏原野。
遊猟於日野。
癸巳。曲宴。賜五位已上綿有差。
（『類聚國史』三伊勢大神）甲午。大祓宮中及左右京・畿內・近江・伊賀・伊勢等國、為伊勢大神宮裝束物也。（『日本紀略』）甲午。大祓宮中及左右京・畿內・近江・伊賀・伊勢等國、為伊勢大神宮裝束物也。停遣巡察使。
九月戊戌。幸東院。
己酉。詔曰。真教有屬、隆其業者人王。法相無辺、闡其要者仏子。朕位膺四大、情存億兆。導徳斉禮、雖遵有國之規、妙果勝因、思弘無上之道。是以、披山水名區、草創禪院。盡土木妙製、裝錺伽藍。名曰梵釈寺。仍置清行禪師十人、三綱在其中。施近江國水田一百町・下総國食封五十戸・越前國五十戸、以修理供養之費。所冀き還経馳驟、永流正法、時変陵谷、恆崇仁祠、以茲良因、普為一切、上奉七廟、臨寶界而増尊、下覃萬邦、登壽域而洽慶。皇基永固、卜年無窮。本枝克隆、中外載逸。綿該幽顕、傍及懐生、望慈雲而出迷途、仰恵日而趣覚路。
乙卯。以肥後國為大國。
丙申。遊猟於登勒野。
太白晝見。
冬十月甲子朔。遊猟於紫野。
己卯。幸交野、以右大臣藤原嗣縄別業、為行宮。
是日、車駕還宮。
遊猟於來棲野。近衛將監従五位下住吉朝臣綱主授従五位上。
癸巳。縫殿助板茂連浜主、式部少輔和気朝臣広世、有勅、特令両人帯剣。
十一月丙申。出羽國言。渤海國使定琳等六十八人、漂着夷地誌理波村。因被劫略、人物散亡。勅。宜遷越後國、依例供給。
公卿奏。諸國七大寺稲、施入以來、経代懸遠。毎年出挙、其利極多。誠可隨代盛衰、稍有沿革。而猶執昔時之全數、挙今日之耗民。國司由其、有煩於徴納、百姓為此、無堪於酬償。喪業破家、寔繁有輩。夫衆生一子、恩愛為先。徴責如此、豈稱父母。伏望。取寺家所在見僧、支度年中雑用、省出挙之數、息百姓之愁。待其豊給、更復前例。許之。
戊午。遊猟大原野。
十二月甲子。巡幸宮中。
丁卯。賜従四位下多治比真人大刀自度七人。
丙子。聴參議已上着玉帯。
戊寅。武蔵國安立郡大領外従五位下武蔵宿禰弟総為國造。
巡幸宮中。
免流人、令入京。
癸未。佐渡権守吉備朝臣泉、移備中國。
乙酉。配淡路國不破內親王、移和泉國。
己丑。逃軍諸國軍士三百四十人、特宥死罪、配陸奧國、永為柵戸。

延暦十五年春正月甲午朔。皇帝御大極殿、受朝。石見國獻白雀。長門國獻白雉。宴侍臣於前殿賜被。
乙未。曲宴。賜五位以上物有差。
（『類聚國史』七一七日節會）庚子。宴五位已上。賜束帛有差。（『日本紀略』）庚子。《授位。》又紀梶長為參議。
癸卯。令伊豫親王帯剣。
甲辰。遊猟於芹川野。
己酉。宴五位以上賜物有差。
庚戌。観射。
大射。
癸丑。遊猟於登勒野。賜四位以上衣、五位帖綿。
壬子。任官。
戊午。任官。
辛酉。遊猟於水生野。賜五位已上被衣。
二月癸亥朔。宴侍臣。賜物有差。
庚午。〈敘位〉。
甲戌。幸紫野。
乙亥。斎內親王欲帰京。造頓宮於大和國。
丁丑。遣使奉幣於伊勢大神宮。以斎內親王退也。
丁亥。南海道駅路迥遠、使令難通。因廃舊路通新道。
三月壬辰朔。任官
癸巳。遊猟於日野。
甲午。宴侍臣。賜祿有差。
（『類聚國史』四斎宮）丙申。遣従五位上守左少弁兼左兵衛佐橘朝臣入居等、迎斎內親王。（『日本紀略』）丙申。遣従五位上守左少弁兼左兵衛佐橘朝臣入居等、迎斎內親王。」始賜主稅・主計二寮印也。
庚子。唐人賜姓。
丁未。任官。
庚戌。令諸國挙武芸秀衆者。（『類聚國史』七九選挙・『日本紀略』）（『類聚國史』一〇雑祭）勅。禁祭北辰、朝制已久。而所司侮慢、不事禁止。今京畿內吏民、毎至春秋□月、棄職忘業、相集其場、男女混■、事難潔清。□□□祐、反招其殃。自今以後、殊加禁斷。若不獲已、毎人異日、莫令會集。若乖此制、法師者送名綱所、俗人者処違勅罪。（『日本紀略』）令諸國、挙武芸秀衆者。」勅。禁祭北辰。
乙卯。巡覧朝堂及諸院、御近東院、宴飲終日、侍臣及諸衛等、賜物有差。
四月丙寅。曲宴□庭。酒酣、上乃歌曰。気左能阿沙気、奈呼登以非都留、保登々擬須、伊萬毛奈加奴加、比登能綺久倍久。
庚午。有鳥五六、飛過大學寮。其一落寮南門。其形如鵜、毛似鼠、背有斑毛。人不知其名也。
辛未。巡幸京中。
乙亥。右大舎人白鳥村主、得白青於井中獻之。任肥前史生。
丙子。雹。
（『類聚國史』一九三渤海）十五年四月戊子。渤海國遣使獻方物。其王啓曰。袁緒已具別啓。伏惟、天皇陛下、動止萬福、寢膳勝常、嵩琳視息荀延。奄及祥制、官僚感義、奪志抑情、起続洪基、祇統先烈。朝維依舊、封域如初、顧自思惟実荷顧眷、而滄溟括地、波浪漫天、奉膳無由、徒増傾仰。謹差■諌大夫工部郎中呂定琳等、済海起居、兼修舊好。其少土物、具在別狀。荒迷不次。又告喪啓曰。上天降禍、祖大行大王、以大興五十七年三月四日薨背。善隣之義、必問吉凶。限以送滄溟、所以緩告、嵩琳無狀招禍，不自滅亡。不孝罪咎酷罸罹苦。謹狀■奉啓、荒迷不次。孤孫大嵩琳頓首。又伝奉在唐學問僧永忠等所附書。』渤海國者、高麗之故地也。天命開別天皇七年、高麗王高氏、為唐所滅也。後以天之真宗豊祖父天皇二年、大祚栄始建渤海國、和銅六年、受唐冊立其國。延袤二千里、無州県館駅、処々有村里。皆靺鞨部落。其百姓者、靺鞨多、土人少。皆以土人為村長。大村曰都督、次曰刺史。其下百姓皆曰首領。土地極寒、不宜水田。俗頗知書。自高氏以來、朝貢不絶。」■諌大夫、匡諌大夫（『日本紀略』）戊子。渤海國遣使獻方物。其王啓曰。雲々。」渤海國者、高麗之故地也。天命開別天皇七年、高麗王高氏、為唐所滅也。後以天之真宗豊祖父天皇二年、始建渤海國、和銅六年、受唐冊立其國。
五月甲午。遣吉備魚主於山陽道諸國、索捕賊。
乙未。於馬埒殿、観騎射。
壬寅。大雨、洪水。
（『類聚國史』一九三渤海）丁未。渤海國使呂定琳等帰蕃。遣正六位上行上野介御長真人広岳、正六位上行式部大録桑原公秋成等押送。仍賜其王璽書曰。天皇敬問渤海國王。朕運承下武、業膺守天。徳沢攸覃、既有洽於同軌、風聲所暢、庶無隔於殊方。王新纉先基、肇臨舊服、慕徽猷於上國、輸禮信於闕庭。眷言款誠、載深慶慰。而有司執奏。勝寶以前、數度之啓、頗存體制、詞義可観。今検定琳所上之啓、首尾不慥既違舊義者。朕以、脩聘之道、禮敬為先。苟乖於斯、何須來往。但定琳等、漂着辺夷、悉被刧掠、僅存性命。言念艱苦、有憫於懐。仍加優賞、存撫発遣。又先王不愍無終遐壽。聞之惱■然、情不能止。今依定琳等帰次、特寄絹廿疋、■廿疋、糸一百■、綿二百屯。以充遠信。至宜領之。夏熱、王及首領百姓、平安好。略此遣書、一二無委。又附定琳、賜太政官書於在唐僧永忠等曰。雲々。（『日本紀略』）丁未。渤海國使呂定琳等帰蕃。遣正六位上行上野介御長真人広岳、正六位上行式部大録桑原公秋成等押送。仍賜其王璽書曰。天皇敬問渤海國王。雲々。特寄絹廿疋、■廿疋、糸一百■、綿二百屯。以充。雲々。今因定琳等還、賜沙金廿三百両、以充永忠等。」沙金廿三百両、沙金小三百両・沙金三百廿両か。
六月庚申朔。任官。
壬戌。木工大充上道広成、授外従五位下。褒採備前國銀之功也。（『日本紀略』）肥前國獻白雀。
丙寅。正六位上尋來津公関麻呂、授外従五位外。関麻呂善弾箏、亦解造方磐。（方響か）
戊辰。任官。
幸葛野川
戊子。賜故右兵衛督従四位上紀朝臣木津雄度二人。
