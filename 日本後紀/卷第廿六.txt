日本後紀巻第廿六逸文《起弘仁八年四月、盡同九年四月。》
（『日本紀略』）夏四月庚寅朔。任官。」（『類聚國史』九九敘位）正五位下安倍朝臣雄能麻呂授従四位下。従五位下布勢朝臣全継従五位上。正六位上藤原朝臣人並従五位下。
壬辰。幸冷然院。令文人賦詩。賜侍臣及文人衣被。
乙未。賜二品朝原親王度六人。
丙午。勅。雲々。宜択年卅已下、聴令之徒、入色四人・白丁六人、於大學寮、使習漢語。
辛亥。任官。」大宰府言。新羅人遠山知等一百四十四人帰化。
甲寅。二品朝原內親王薨。遣使監護喪事。親王者、皇統彌照天皇第二之女也。母曰酒人內親王。年卅九。
任官。
（『類聚國史』三一天皇行幸下・『日本紀略』）乙亥。幸嵯峨別館、令文人賦詩。賜五位已上衣被。（『類聚國史』三一天皇行幸下・『日本紀略』）」（『日本紀略』）散位従四位下坂上大宿禰鷹養卒。
戊子。常陸國人長幡部福良女、授少初位上、面其戸田租終身。以有節行也。福良女者、同郡吉彌侯部就忠之妻也。夫亡之後、號泣不絶、哀感行路。
癸巳。御馬埒殿、観馬射。
己酉。信濃長門飢。遣使賑給。」參議従三位行宮內卿兼河內守藤原朝臣緒嗣、請除五月廿七日追贈皇后藤原氏（藤原百川女）之國忌。奏可。
乙卯。流長野女王・出雲家刀自女於伊豆國。並內教坊女也。共住一房女孺也。時有長野相知之女船延福女、俄來寄住長野。長野見其少許衣物、與家刀自女謀、夜伺其眠、縊殺、剝其顔皮、棄於宮內。
六月己未朔、庚申。遣律師伝統大法師修円於室生山祈雨。
辛酉。筑前等國飢。令賑給。
壬戌。遣使天下諸國祈雨。
壬辰。陸奧國言。俘吉彌侯部等波醜等、帰降者。勅。此虜逋誅已久、遊魂偸生。今守小野朝臣岑守等、優彼野心、令服聲教。懐攜之権、誠以嘉尚。
癸卯。典侍従四位下橘朝臣安萬子卒。詔贈従三位、賻贈有數。安萬子者、皇太后之姉、適宮內卿正三位藤原朝臣三守。
（『類聚國史』三一天皇行幸下・『日本紀略』）甲辰。幸於大堰。五位已上及山城國掾已上賜衣被。」（『日本紀略』）摂津國言。海潮暴溢、漂殺二百廿人。（『日本紀略』）
戊申。右近衛・右衛門・右兵衛等府奉獻。五位已上賜衣被。
八月戊午朔。散事従三位橘朝臣常子薨。左大臣橘諸兄之曾孫、正五位下兵部大輔島田麻呂之女也。皇統彌照天皇、納之後宮有寵。生三品大宅內親王。延暦年中、授従四位下、宮車晏駕、出家為尼。太上天皇敬重之、除従三位。薨時年卅。
癸酉。任官。
甲戌。遊猟北野。便御嵯峨院。賜五位已上及山城國掾已上衣被。
乙未。幸神泉苑。令文人賦詩。賜祿有差。
丙申。常陸國言。依去年十一月格、須経六年以上夷俘口分田、収其租。而夷俘等、雖霑厚恩、未免貧乏。伏望。暫免田租、以優夷狄者。許之。
戊戌。有野狐、登於殿上。
己亥。御馬埒殿、賜侍臣祿有差。
壬寅。中納言従三位兼兵部卿藤原朝臣縄主薨。參議従三位馬養《宇合》之孫、參議従三位蔵下麻呂之子也。年五十八。
丙午。陸奧國言。叛俘吉彌侯部於夜志閇等之類六十一人、並就擒獲。事須依例、進上其身。但犬羊之情、猶顧妻孥。伏望。留城下、招其妻孥。許之。囚・『日本紀略』）
辛亥。遊猟大原野。五位已上及山城國掾已上賜衣被。
（『日本紀略』）十月丁巳朔。四品佐味親王為弾正尹。従三位藤原朝臣緒嗣為中納言。従四位下多治比真人今麻呂為參議」（『類聚國史』一八六施物僧・『日本紀略』）以調綿一萬三百屯、施七大寺常住僧有差。
癸亥。常陸國新治郡災。焼不動倉十三宇、穀九千九百九十石。
乙丑。施玄賓法師綿一百屯。
丙寅。尚侍従二位五百井薨。
丙子。右近衛府奉獻。奏楽。侍臣賜祿有差。
丁丑。綿一萬屯、施七大寺常住僧。
戊寅。遊猟栗前野。
己卯。遊猟水生野。山城摂津両國獻物。五位已上及両國掾已上賜衣被。
癸卯。任官。
甲辰。宴五位已上。奏女楽。賜祿有差。
戊申。遊猟水生野。
庚戌。大雪。賜左右近衛綿有差。
丁卯。侍臣。
戊辰。遊猟於芹川野。▼是日。大雪。
壬申。地震。
甲戌。地震。
丁丑。正六位上荒城朝臣広野授外従五位下。
庚辰。伊勢國多氣度會二郡雑務、悉預大神宮司、交替付領、一同國司。以國司不獲行決罰也。

弘仁九年春正月乙丑朔。皇帝御大極殿、受朝賀。宴侍臣於前殿、賜被。
戊子。正五位下直世王・佐伯宿禰長継授従四位下。正六位上百済王安義・布勢朝臣海従五位下。
辛卯宴五位已上、賜祿有差。
壬辰。《女敘位。任官。》
丁酉。大宰府言。新羅人張春等十四人來獻驢四。
己亥。勅。比年賀正之臣、不諳禮容。俛仰之間、或致違失、威儀有闕、積慣無改。宜令所司、毎至季冬月、預加教習、俾容止可観、進退可度。但參議並三位已上、不在此限。
庚子。園児心、賜綿有差。
辛丑。御豊楽殿、観射。
乙巳。曲宴侍臣。賜綿有差。
戊申。遊猟於芹川野。賜五位已上衣被。
甲寅。遣使検出雲國賊焼官物、兼賑給百姓。
二月乙卯朔。任官。
戊午。散位従四位下坂田朝臣名弖麻呂卒。
辛酉。遊猟於栗前野。賜五位已上衣被。
庚午。幸於交野。
癸酉。車駕還宮。
甲戌。任官。
壬午。幸神泉苑。命文人賦詩。賜祿有差。
庚寅。改長門國司、為鋳銭使。定長官一員、時間一員、判官二員、主典三員、鋳銭師二員、造銭型師一員、史生五員。
壬辰。《敘位。任官。》
乙未。従六位上藤原朝臣是雄授従五位下。
壬寅。公卿奏曰。頃年之間、水旱相続、百姓農業、損害不少、。雲々。伏望。省臣下封祿、暫助國用、年歳豊稔、即復舊例。許之。
甲辰。散位従四位下高階眞人遠成卒。六十二。
丙午。詔曰。雲々。其朝會之禮及常所服者、又卑逢貴而跪等、不論男女、改依唐法。但五位已上禮服、諸朝服之色、衛仗之服、皆縁舊例、不可改張。
戊申。制。朝堂公朝、見親王及太政大臣者、左大臣動座、自余共立床子前。但六位以下、磬折而立。又諸衛府以上、除衛仗之外、皆着靴。唯着布帯時、須麻鞋、又除着靴之外、通着麻鞋。
夏四月丙辰。遣使京畿祈雨。
乙亥。奉幣伊勢大神宮。又令諸大寺及畿內諸寺山林禪場、転経禮仏。祈雨也。』）
丙子。太秦公寺災。堂塔無遺。（『類聚國史』一七三火・『日本紀略』）」（『日本紀略』）▼是日。詔曰。雲々。去年秋稼■焦）傷不収、今茲新苗播殖望絶。朕之不徳、百姓何辜。雲々。今■ﾂﾂｼﾑ･ｲﾝ）畏天威、避茲正殿、分使走幣、偏於群神。其朕及後服御物並常膳等、並宜省減、左右馬寮秣穀一切権絶、。雲々。仍令左右京職、収葬道■掩骼埋■。人民飢困、特加賑贍。■圄之中、恐有冤者、宜令所司申慮放出。雲々。」又詔。比者、陰陽愆候、炎旱掩旬、。雲々。起自今月廿六日、迄於廿八日、惣三個日、朕及公卿百官、一皆素食、帰心覚門。凡厥僧綱、精進転経、以副素懐。
丁丑。河內國飢。遣使賑給。
己卯。遣使柏原山陵、祈雨。
（『日本紀略』）庚辰。於前殿、講仁王経。縁旱災也。▼是日。有制、改殿閣及諸門之號。皆題額之。」（『拾芥抄』宮城部）又或本雲。嵯峨天皇弘仁九年戊戌。諸門懸額。（中略）《見康和二年御記》（以下略）
