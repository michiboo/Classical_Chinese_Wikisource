日本後紀巻第廿七逸文《起弘仁九年五月、盡十年十二月。》
戊子。御武徳殿、観騎射。
辛卯。山城國愛宕郡貴布禰神、為大社。
四品明日香親王上表曰。雲々。伏乞。除親王號、賜朝臣姓。雲々。不許。
乙巳。始置斎院司。宮主一員、長官一員、次官一員、判官一員、主典二員、
六月癸丑朔。日有蝕之。
（『類聚國史』九九敘位・『日本紀略』）戊辰。従三位藤原朝臣冬嗣・藤原朝臣緒嗣、授正三位、拝冬嗣、為大納言。」（『日本紀略』）従三位文室朝臣綿麻呂為中納言。雲々。
己巳。伝燈大法師玄賓卒。春秋八十有餘。
癸酉。山城國愛宕郡貴布禰神、奉授従五位下。
辛巳。大納言正三位兼行左近衛大將陸奧出羽按察使藤原朝臣冬嗣上表曰。雲々。詔曰。雲々。
秋七月癸未朔。任官。
乙丑。讃岐國多度郡、有牛産犢一身二頭。
己丑。停節。為旱也。
庚寅。定木工寮史生六員。」定修理職史生八員。」定斎院史生二員。
丙申。遣使山城國貴布禰神社・大和國室生山上竜穴等処。祈雨也。
辛亥。明日香親王ｳｴ表曰。雲々。勅。雲々。
是月。相模・武蔵・下総・常陸・上野・下野等國地震。山崩谷埋數里。圧死百姓、不加勝計。
八月戊午。勅。長門國部內、不要駅家十一所・馬五十五匹。無往還之用、公民守飼之費。宜毎駅置□疋、自余充鋳銭料鉛駄。
庚午。遣使諸國、巡省地震。其損害甚者、加賑恤。詔曰。朕以虛昧、欽若寶図。撫育之誠、無忘武歩、王風尚欝、帝載未■煕）咎懲之臻、此為特甚。如聞。上野國等境、地震為災。水■相仍、人物凋損。雖雲天道高遠、不加得言，固応政術有、致茲霊譴。自貽民■、職朕之由、薄徳厚顔、愧於天下。靜言厥咎、実所興嘆。豈有民危而君獨安、子憂而父不念者也。所以、以殊降使者、就加存慰。其因震■、居業蕩然者、使等與所在官司、同斟量、免今年租調。並不論民夷、以正稅賑恤、助修根宇、使免飢露。圧沒之徒、速為斂葬。務盡寛恵之旨、副朕廼■之心。
甲戌。四品明日香親王之男女四人、賜姓久賀朝臣。
丙子。令畿內諸國京戸田租、停銭収稲。
己卯。遊猟於北野。幸嵯峨院、令文人賦詩。賜侍臣衣。
庚寅。幸神泉苑。宴侍臣。命文人賦詩。賜祿有差。
辛卯。詔曰。受上天之命者、其道貴於愛民、処皇王之位者、其功先於済ぶつ。用能屈己以従人慾、修徳以迪霊心。宜政術時雍□□□□壽朕無臨□□□変年□■日勿休、乙夜忘寢。而智不周物、誠未動天、至和有虧。咎懲頻応。比者地震、害及黎元。吉凶由人、夭不自作。或恐渙汗乖越、方失■心。降茲厚譴、以警勗歟。畏天之威、不遑寧処決之亀筮、時行告咎。昔天平年、亦有斯変。因以疫癘、宇內凋傷。前事不忘、取鑑不遠。縦百姓困、孰與為君。竊惟。仏旨沖奧、大悲為先。無微而不矜、義理不遠而不済。又祓除疾病、抑有前典。宜令天下諸國、設斎屈僧、於金光明寺、転読金剛般若波羅密経五日、兼遣修禊法、除去不祥。又畿內七道諸國言上、弘仁八年以前租稅未納者、従原免。庶幾、冥道垂鑑、塞患源於未流、顕路提福、援疾根於將樹。儻咎帰一己、人無夭折、欲移其災、非志所避。周文罪己、実所仰止。謂予不信、有如■日。普告遐邇、知朕意焉。
壬辰。奉幣帛於伊勢大神宮。祈除疫癘也。
丁未。刑部卿従四位上大庭王卒。
冬十月乙卯。任官。
己未。賽山城國愛宕郡貴布禰神。以祈雨有験也。
甲戌。遊猟栗前野。
丁丑。綿一萬屯、施七大寺常住僧。
十一月辛卯朔。詔曰。雲々。改銭文曰富壽神寶。
乙丑。治部卿四品坂本親王薨。遣使護喪事、賻銭施綿米商布等。年廿六。
庚寅。正三位中納言藤原朝臣葛野麻呂薨。年六十四。
丙午。筑後國高良玉垂命神、為名神。
丁未。東宮學士従四位下高村宿禰田使卒。年七十六。
。（『類聚國史』七九禁制）十二月辛亥。禁伐近江國滋賀郡比良山材木。以備宮用也」（『日本紀略』）越前権守従四位上大野朝臣直雄卒。年五十五。
乙丑。丹波國桑田郡出雲社預名神。
戊辰。右大臣従二位兼行皇太弟傅藤原朝臣園人薨。天皇痛惜殊甚、遣使護喪事。詔、贈左大臣正一位。年六十三。
弘仁十年春正月庚辰朔。廃朝。縁風寒寒急殺也。宴侍臣於前殿、賜御被。
（『類聚國史』七一七日節會・『日本紀略』）丙戌。御豊楽殿、宴五位已上。賜祿有差。」（『類聚國史』九九敘位）正五位下葛井王授正五位上。従五位下仲雄王・原王従五位上。正六位上高貞王・貞園王従五位下。正四位下橘朝臣安麻呂正四位上。従四位上紀朝臣広浜正四位下。正五位下藤原朝臣道雄・佐伯宿禰清岑従四位下。従五位上石川朝臣嗣人・上毛野朝臣穎人・小野朝臣岑守・菅原朝臣清公・紀朝臣長田麻呂・藤原朝臣友人・路真人年継・朝野宿禰鹿取・橘朝臣氏公正五位下。従五位下藤原朝臣永貞・大中臣朝臣乙守・紀朝臣末成・大伴宿禰國道・坂田朝臣永河従五位上。外従五位下物部中原宿禰敏久・名草直道主・広階宿禰象麻呂・高道連鯛釣、正六位上藤原朝臣長岡・橘朝臣乙氏・坂上大宿禰浄野・藤原朝臣吉野・三嶋真人岡麻呂・多治比真人貞成・和気朝臣仲世・安倍朝臣倉継・笠朝臣広庭・巨勢朝臣馬乗・小野朝臣滝守・大伴宿禰清貞・大枝朝臣総成・秋篠朝臣船長・紀朝臣綱麻呂従五位下。正六位上伊與部連真佐・□□（坂上か）大宿禰豊長外従五位下。
庚寅。任官。
癸巳。律師勤操為少僧都。
乙未。園児心。賜祿有差。
丙申。御豊楽殿、観射。
乙巳。遊猟芹川野。五位已上賜衣被。
二月己酉朔。任官。
癸丑。正六位上奄智造吉備麻呂授外従五位下。
甲子。外正六位上上毛野賀美公宗継授外従五位下。
丁卯。相摸國金光明寺災。
戊辰。公卿奏曰。頻年不稔、百姓飢饉、倉廩空盡、無物賑稟。窮民臨飢、必忘廉恥。臣等伏望。遣使畿內、実録富豪之貯、借貸困窮之徒、秋収之時、依數俾報。然則、富者無失財之憂、貧者有全命之歓。許之。
己巳。遊猟水生野。日暮、御河陽宮。水生村窮乏者、賜米有差。
庚午。五位已上、賜衣被。□□車駕還宮。
癸酉。幸神泉苑。宴侍臣。並命文人賦詩。賜祿有差。
三月己卯朔。有虹貫日。」今日。任官。
庚辰。山城・美濃・若狹・能登・出雲等國飢。勅。倉貯已■、無物賑贍。宜加借貸、以救其急。班給之法、准賑給例。
壬辰。禁青麥食馬。
甲午。勅。山城國愛宕郡賀茂御祖並別雷二神之祭、宜准中祀。
己亥。詔。朕有所思。宜復故皇子伊豫・夫人藤原吉子等本位號。
夏四月庚戌。勘本系使中務卿萬多親王・中納言藤原朝臣緒嗣等奏曰。雲々。伏拠舊記、判定訛謬者。許之。
乙卯。諸大寺安居料、■従停止。以國用乏絶也。
五月戊寅朔。任官。
己卯。公卿奏議曰。倉庫令雲。凡欠損官倉応徴者、若分付欠損之徒、未離任者、納本倉。已去任者、聴於後任及本貫便納。今畿內國司、偏拠此令、欠損之物、咸填外國。夫畿內者、接近京華、公用繁広。加以、論稲貴賎、內外懸隔。而失近填遠、為弊良深。伏望。自今以後、畿內欠損、停填外國。許之。
幸神泉苑。奉幣貴布禰社、祈雨。
乙巳。正四位下笠朝臣道成。授従三位。
六月丁未朔。日有蝕之。
庚戌。制。諸司於朝堂、見親王大臣、以磬折代跪伏、以起立代動座。太政官少弁已上、初就位者、外記左右史已下皆立。若大弁一人先就位者、見後來大弁已下不起。中弁已下先就位者、見後來大弁即起。省台長官初就位者、輔弼已下及所管寮司長官已下皆起。判事屬効之。若長官先在座者不起。寮司長官就位者、主典已下皆起。但本司庁起也。▼是日。京中窮弊者、給銭。
乙卯。奉白馬於丹生川上雨師神並貴布禰神。為止霖雨也。
壬戌。大唐越州人周光輪言升則等、乗新羅人船來。問唐國消息、光朝等対曰。己等遠州鄙人、不知京邑之事。但去元和十一年、円州節度使李師道反、所擁兵馬五十萬、極為精鋭。天子発諸道兵討、未克。天下騒擾。
丁卯。任官。」図書頭従四位下御室朝臣今嗣卒。年六十六
庚午。幸葛野川。五位已上賜衣被。
秋七月戊寅。奉黒馬於丹生川上雨師神、祈雨。」參議正四位下行太宰大弐紀朝臣広浜卒。年六十一。
癸巳。遣使於伊勢大神宮・大和國大後山陵、並奉幣祈雨。
甲午。詔曰。頃者、炎旱積旬、甘液無施。雲々。宜令十三大寺並大和國定額寺常住僧、各於當寺、三個日転読大般若経、以祈甘雨也。
丙申。京中白竜見。有暴風雨、損民屋。
辛丑。勅。安芸國土地■薄、其田下下、百姓農作、未有盈儲。是以、去大同□□、限六箇歳、國內田租、率十分免四。今雖年限既満、平民未贍。宜更延以四年。
甲辰。正六位上上村主乙守授外従五位下。乙守之男豊田麻呂、善蟬歌、天皇悅之、授外従五位下。豊田麻呂譲父。
是月。自夏不雨。諸國被害者衆。
八月丙午朔。太白晝見。
壬子。正六位上田口朝臣毛人授従五位下。
戊辰。幸嵯峨院。命文人賦詩。賜祿有差。
癸酉。奉幣貴布禰神。為止霖雨也。
甲戌。遠江・相模・飛騨三國國分寺災。
乙亥。奉幣丹生川上雨師神。祈晴也。
九月己卯。任官。
甲申。幸神泉苑。命文人賦詩。賜祿有差。
乙酉。勅。崇福寺者、先帝所建、禪侶之窟也。今聞。頃年之間、濫吹者多。雲々。宜加沙汰、勿汚禪庭、所住之僧、不過廿人。但有死闕、言官乃捕之。
十月丁未。遊猟於大原野。
乙卯。幸冷然院。□宴奏楽。賜祿有差。
甲子。民部省言。主稅寮公文、自大寶元年、至大同三年、紛失凡八千七十一巻。伏請。自大同四年、至弘仁七年、八十七巻、前官出料、後官寫填。自大同三年以往、一従免除。許之。
乙丑。幸交野。
丁卯。山城・河內・摂津三國奉獻。
己巳。車駕自交野還。
十一月丁丑。薩摩國蝗。免田租。
己卯。置左右京職掌。毎職二員。
辛卯。修理職言。拠令、凡役丁匠、皆十人外給一人、充火頭。疾病及遇雨、不堪執作之日、減半食。闕功令倍。但疾病者、給役日直。又飛騨國庸調具免、毎里點匠丁十人。毎四丁、給廝一人。頃年、木工寮例、匠丁百卅人內、充廝丁五人。工長之外、悉以従役。■総）計一歳之內、三百五十日已下、三百卅三日已上、乃為満役。此■所拠、未見法式。人非木石、何暇或堪。伏請。依令、疾病者給役日直、放免廝丁者、不入役限。即三百日以下、二百五十日已上、為一年役。然則、匠丁有休、闕功省倍。許之。
壬辰。御豊楽殿、宴五位已上。奏女楽、賜祿有差。
甲午。渤海國遣使獻方物。上啓曰。仁秀啓。仲秋已涼。伏惟天皇、起居萬福。即此仁秀蒙旡。慕感徳等廻到。伏奉書問、慰沃寸誠。欣幸之情、言無以兪。此使去日、海路遭風、船舶摧殘、幾漂波浪。天皇、時垂恵領、風義攸敦、嘉■頻繁、供億珍重。実頼船舶帰國、下情毎蒙感荷。厚幸々々。伏以、両邦継好、今古是常、萬里尋修、始終不替。謹遣文籍院述作郎李承英、賚啓入覲。兼令申謝、有少土物、謹録別狀、伏垂昭亮幸甚。雲海路遙、未期拝展。謹奉啓。問慕感徳等、還去之日、無賜勅書。今検所上之啓、雲伏奉書問。言非其実、理宜返卻。但啓詞不失恭敬。仍宥其過、特加優遇。承英等頓首言。臣小國賎臣、唯罪是待。而日月廻光、雲雨施沢、寒木逢春、涸鱗得水。戴荷之至、不知舞踏。
丙申。遊猟栗前野。
庚子。遊猟於芹川野。五位已上賜衣被。
十二月乙巳朔。日有蝕之。
庚戌。勅。乾池捕魚、禁制已久。雲々。宜重布告勿令更然。
