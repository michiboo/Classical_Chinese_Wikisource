日本後紀逸文巻第卅七〈起天長六年正月、盡同年十二月。〉
天長六年春正月壬午朔。天皇御大極殿、受朝賀。事畢宴侍従已上於紫宸殿、賜衣被。
戊子。授従四位下藤原朝臣愛発従四位上。無位正躬王従四位下。従五位上磐田王正五位下。従五位下楠野王従五位上。正六位上雄貞王、美能王従五位下。従四位上紀朝臣咋麻呂正四位下。従四位下百済王忠宗従四位上。正五位上池田朝臣春野、正五位上伴宿禰勝雄従四位下。正五位下巨勢朝臣清野正五位上。従五位上安部朝臣豊柄・藤原朝臣河主・林朝臣山主・高根朝臣真象正五位下。従五位下藤原朝臣安継・藤原朝臣房嗣・藤原朝臣菊池麻呂・石川朝臣國助・多治比真人貞成・滋野宿禰貞主・小野朝臣石雄・春原朝臣永世従五位上。正六位上藤原朝臣助・文室真人池主・橘朝臣継麻呂・路真人浜継・大中臣朝臣永嗣・佐伯宿禰內人・藤原朝臣貞公・紀朝臣並木・多治比真人石雄・田中朝臣真氏・嶋田朝臣清田、外正五位下豊住朝臣綿成・額田宿禰今足従五位下。
己丑。授正六位上藤原朝臣宗成・伊勢朝臣武良吉志従五位下。正六位上上毛野公気多麻呂外従五位下。
庚寅。山城國地二段三百歩、施入大屋寺。
甲午。任官。
二月丙辰。山城國愛宕郡地五段地、賜內蔵寮埴地。
庚午。奉幣五畿七道名神。祈春雨也。
壬申。任官。
戊寅。請僧百口、沙彌百口、於大極殿、奉読大般若経三個日。以祈甘雨也。
三月庚辰朔。地大震。
己丑。大和國高市郡賀美郷甘南備山飛鳥社、遷同郡同郷鳥形山。依神託宣也。
壬辰。任官。
乙未。若狹國比古神、以和朝臣宅継為神主。宅継辭雲。拠検古記、養老年中、疫癘屢発、病死者衆、水旱失時、年穀不稔。宅継曾祖赤麻呂、帰心仏道、練心深山、大神感之、化人語宣。此地是吾住処。我稟神身、苦悩甚深。思帰依仏法、以免神道、無果斯願、致災害耳。汝能為吾修行者。赤麻呂即建道場、造仏像、號曰神願寺、為大神修行。厥後年穀豊登、人無夭死。雲々。
四月庚戌朔。於紫宸殿、賜飲侍臣、賜祿有差。
甲寅。車駕幸南池。令文人賦詩。賜祿有差。
乙丑。山城國愛宕郡丘一処、給右衛門督紀朝臣百継等。為祭祀神地。
丙寅。勅曰。如聞。諸國頃日、疫癘間発、百姓夭死。出家功徳、不可思議。宜度百僧、弭此凶禍。庶幾、納群生於仁壽、致品物於中和。省寮僧綱、率宗師長其道者課試之、一同年分。其諳誦法華若最勝王経、及禪行傑焉、験聴衆者、亦同預之。
己巳。御武徳殿、覧諸國攸進駒。
丙子。御武徳殿、覧馬射。
丁丑。御武徳殿。
甲申。自虎時至於未時、雷同雨降。賜五位已上及諸衛。
丙戌。尚■従四位下秋篠朝臣室子卒。年卅九。
丁亥。園地司地四段、賜內膳司膳部曹司処。
丁酉。令僧十口、転読一切経八幡大菩薩宮寺。
庚子。従二位藤原朝臣産子薨。弘仁之比、入掖庭。薨年六十九。
丁未。太白晝見。連日不已。
六月辛亥。停授京職絶戸田。為奸盜也。
（『類聚國史』三一天皇行幸下・『日本紀略』）丁卯。幸神泉苑。賜祿有差。」（『日本紀略』）出雲守正四位上平野王卒。年四十九。
戊辰。任相撲司。
己巳。因幡國高草郡人曽爾連広刀自女、産一男二女。給正稅三百束、充乳母一人三箇年糧料。
庚午。従四位下平朝臣善棟卒。一品葛原親王第二男也。
丙子。俘囚勲十二等吉彌侯部長子、與父母共帰皇化、移配尾張國。野心不聞、孝行已著。特敘三階、俾勧倫輩。
七月己卯。幸神泉苑。
丁亥。皇后誕生皇子。公卿連賀。
癸巳。御神泉苑、覧相撲。
丙申。越中國俘囚勲八等吉彌侯部江岐麻呂敘従八位上。江岐麻呂、□染皇化、志同良民、教喩等倫、興行禮儀。仍敘文位、俾申勧勵。
八月己酉。於是日、亦覧相撲。
庚戌。幸南池。召文人令賦詩。雅楽寮奏楽。日暮賜衣被。
己未。幸神泉苑。
丁卯。二品酒人內親王薨。広仁天皇（光仁天皇）之皇女也。母贈吉野皇后也。容貌■麗、柔質窈窕。幼配斎宮、年長而還。俄敘三品、桓武納之掖庭、寵幸方盛、生皇子朝原內親王。為性■傲、情操不修、天皇不禁、任其所欲。婬行彌増、不能自制。弘仁年中、優其衰慕、特授二品。常於東大寺、行萬燈之會、以為身後之資、緇徒普之。薨時年七十六。（朝日本「優其衰暮」）」山城國愛宕郡公田四段一百歩、充紫野院。
甲戌。奉幣貴布禰社・丹生川上雨師社。但雨師神、副以白毛御馬。為停霖雨也。
九月癸未。地震。
辛卯。宴於內裏。諸司並諸衛府並有獻物。賜祿有差。
甲午。幸神泉苑。召文人、賜祿有差。
己亥。御武徳殿、覧信濃國御馬。
十月丁未朔。御武徳殿、覧甲斐國御馬。
辛亥。任官。
丙辰。幸泥濘池、羅猟水鳥、御紫野院。山城國獻物。日暮、雅楽寮奏音聲。侍従並狩長五位及院預、山城國掾已上、賜祿有差。
癸亥。敘従六位下百済王慶世従五位下。
乙丑。甲斐國人節婦上村主萬女、敘位二級、終身免戸田租。萬女、年十五、嫁小長谷直浄足、生三男一女。去大同三年、浄足死去。自尓以後、禮敬虛霊、獨申如在、村里稱之。
丁卯。地震。
戊辰。右衛府獻物。賜祿有差。
己巳。宴於殿上。奏音楽。
甲戌。天皇幸栗前野遊猟。親王已下四位以上、賜御被。五位已下及山城國掾已上、賜御被。山城國依例獻物。又右大臣獻物。亥時還宮。
十一月丁丑朔。日有蝕之。
甲申。綿一萬五百屯、施捨諸大寺衆僧。
丙戌。佐渡國人丈部若刀自産三男。給正稅三百束、乳母一人三箇年糧料。
丁亥。藤原朝臣全雄、降死罪一等、処之遠流。殺妾飛鳥戸造福刀自売故也。
（『日本紀略』）十二月乙丑。參議正三位春原朝臣五百枝薨。年七十。」（『類聚國史』六六薨卒・『日本紀略』）散位従四位上橘朝臣清野卒。弘仁三年授従五位下、十三年正五位下、同年至従四位下、天長三年従四位上。性質素、少所欲、隠居交野、無意出仕。為太皇太后叔父、被授崇班。卒時年八十。
庚午。天皇幸賀茂川。修禊事也。禊畢賜祿。
癸酉。武蔵國空地二百九十町、為西院勅旨田。
