日本後紀巻第卅二逸文〈起天長元年正月、盡同十二月。〉
弘仁十五年春正月辛亥朔。皇帝御大極殿、受朝賀。宴侍従已上於紫宸殿、賜被。
甲寅。中納言従三位藤原朝臣貞嗣薨。年六十六。
（『類聚國史』一九四渤海・『日本紀略』）賜渤海客徒大使已下録事已上陸人、冬衣服料。」（『日本紀略』）詔曰。雲々。可改弘仁十五年、為天長元年。
丁巳。授従四位下清原真人夏野従四位上。従五位下大県王従五位上。正六以上石見王従五位下
乙卯。賜渤海客徒大使已下録事已上陸人、冬衣服料。。従四位下石川朝臣継人従四位上。正五位上文室真人弟直、正五位下藤原朝臣愛発従四位下。正五位下高階真人浄階正五位上。従五位上藤原朝臣文山・紀朝臣善岑正五位下。従五位下文室朝臣秋津、物部中原宿禰敏久・藤原朝臣吉野・伴宿禰勝雄・紀朝臣御依従五位上。正六以上伴宿禰嗣枝・藤原朝臣嗣宗従五位下。外従五位下奄智造吉備麻呂外従五位上。正六位上白鳥村主茂麻呂外従五位下。
甲子。最勝會。衆僧於殿上論議。例也。
丁卯。御射宮、観射也。
戊辰。賭射。右近衛右兵衛並勝之。
二月壬午。詔曰。天皇《我》詔《良萬止》宣大命《乎》、渤海國《乃》使等衆聞食《止》宣《不》。其國王禮《止之弖》差使《天》奉渡《世利》。使等凌麁波《岐》、忘寒風《天》參來《気利》。隨例《尓》召治賜《無止》為《禮止毛》、國々比年不稔《之天》、百姓《良毛》弊《多利》。又疫病《毛》発《禮利》。時《之》農時《尓》臨《三》送迎《流尓毛》百姓《乃》苦《美》有《尓》依《弖奈毛》此般《波》召不賜《奴》。平《久》靜《尓》治賜《布》所《尓》伝《弖》、便風《乎》待《天》、本國《尓》退還《止》為《弖奈毛》・大物賜《久止》宣天皇《我》大命《乎》衆聞食《止》宣。
丙戌。巳時、日無色、輪暈両傍小有光宛似虹、薄雲承之。東西延蔓、亦如引■。
（『日本紀略』）戊子。任官。（『類聚國史』六六薨卒・『日本紀略』）弾正大弼従四位下橘朝臣長谷麻呂卒。兵部大輔正五位下嶋田麻呂之第二子也。少小遊學、頗読史漢。溫柔作性、不逆物情。臨時斷決、不違法令。縦酒忘憂。遂沈病□。年四十有六。
三月庚戌朔。美濃國言上。百姓飢病。詔令賑給
丁巳。詔曰。朕以不天、幼罹哀疾、未奉懐袖之教也。已違勤斯之恩､歳月崢■其積久。音塵眇■不能■。瞻紫極以摧屠、望白雲而殞越。雖慎終之道、禮制有限、而追遠之悲、胸襟無洩。其五月五日者、皇太后《旅子》昇遐之日也。何隣忌景、遑恣良遊。五月之節、宜従停廃。夫□拉政治要略）絶窺覦、理資武備、防閑奸■、実屬戎昭。國之大事不可而闕。思欲依舊事、以閲人徒。則居安慮危之道也。卿等宜議奏聞。
乙亥。公卿覆奏言。玄功播気、群生莫貴乎人、紫極提衡、聖徳■加於孝。伏惟、皇帝陛下、情深罔極、事切終身。凱風以無忘、贍寒泉而永慕。爰臻忌月、停此娯遊。凡厥群臣、不任悽感。但馬射之道、於武尤要。冀北龍駒、不調則難馭、山西■臂、資習而増気。奇哉。夫九月九日者、所謂重陽也。龍沙広宴之辰、馬台高賞之序、風至時涼、馬肥人暇。古之王者、多以茲日、有観馬射。伏望、乗此良節、以臨射宮。臣等請奉詔。付外施行。
夏四月庚辰朔。天皇御大極殿、視告朔事。
乙丑。御大極後殿、差使少納言従五位上継野王・中臣神祇大副正五位下大中臣朝臣淵魚・忌部大祐正六位上忌部宿禰雲梯等、奉獻御剣並幣帛於伊勢大神宮。有祟故也。
丙戌。能登國所漂着新羅琴二面、手韓■二隻、■碓二隻、附朝集使進上。
戊子。任官。
甲午。以祝部枚麻呂、補正一位勲一等賀茂別雷大社祝。
乙未。以従八位上鴨県主浄益、為正一位勲一等賀茂御祖大社祝。
丙申。覧越前國所進渤海國信物並大使別貢物。又契丹大狗二口、■子二口、在前進之。
（『日本紀略』）庚子。淡路國言上民飢。詔令賑給。」（『類聚國史』一九四渤海・『日本紀略』）返卻渤海副使璋■別貢物。
辛丑。幸神泉苑。試令渤海狗、逐苑中鹿。中途而休。
壬寅。任官。
（『類聚國史』七八賞賜八三正稅・『日本紀略』）丁未。給丹波國醫師正七位下大村直諸縄、正稅四百束、充病料。」（『類聚國史』一七〇旱一七三疾疫・『日本紀略』）令十五大寺、並五畿內七道諸國、奉読大般若経。防疫旱也。
庚戌。奉幣五畿內七道諸國諸神。謝疫気也。
癸未。新羅人辛良金貴賀良水白等五十四人、安置陸奧國、依法給復、兼以乗田充口分。
癸亥。印遣渤海勅書、日月上一踏。」先是十餘日、依進御薬、不御紫宸殿。
乙丑。任官。
戊辰。詔曰。天皇《我》御命《良萬止》詔命《乎》、客人《倍》聞食《止》詔《布》。客人《倍乃》國《尓》還退《倍支》時近在《尓》依《弖》、國王《尓》賜祿《比》、並貞泰《尓》御手《都》物賜《比》、饗賜《波久止》宣。
己巳。授正五位下南淵朝臣弘貞従四位下。
六月戊寅朔。賑給。
安芸國言上。旱疾相併、夭亡有數。詔加賑給。
癸巳。授鋳銭司長官従五位下小治《田？》朝臣真人従五位上。次官正六位上藤原朝臣豊吉従五位下。
庚子。幸神泉苑、覧左右馬寮御馬。
乙巳。授常陸守従四位上佐伯宿禰清岑正四位下。越前守従四位下紀朝臣末成従四位上。
秋七月甲寅。平城天皇崩。
乙卯。任御裝束司。
丙辰。奉誄曰。畏哉譲國而平城宮《尓》御坐《志》天皇《乃》、天《津》日嗣《乃》御名事《遠》、恐《牟》恐《母》誄曰。臣未、畏哉日本根子天皇《乃》天地《乃》共長《久》日月《乃》共遠《久》、所白將去御謚《止》稱白《久》。日本根子天推國高彥尊《止》稱白《久止》、恐《牟》恐《母》誄白。臣未。
己未。葬於楊柳陵。天皇識度沈敏、智謀潛通、躬親萬機、克己勵精、省撤煩費、棄絶珍奇、法令厳整、群下粛然、雖古先哲王不過也。然性多猜忌、居上不寛。嗣位之初、殺弟親王子母、竝逮治者衆。時議以為淫刑。其後、傾心內寵、委政婦人。牝鶏戒晨、惟家之喪。嗚呼惜哉。春秋五十一、謚天推國高彥天皇。
丁卯。従四位上橘朝臣海子卒。
乙亥。詔曰。頃者、上天降禍、先太上天皇昇遐。白雲之馭不帰、蒼梧之望已遠。朕以匪徳、忝守鴻基。於茲閔凶、永懐愛慕。夫喪紀之制、著自古今、□達禮情、理難降殺。而今公卿奉遵顧命、恐闕萬機。釈服之期、禮不踰月、遺■之旨、義在難違。所以奪情、従彼所請。布告內外、知此意焉。
八月丁丑朔。奉幣帛名神、祈除風雨損也。
甲申。詔曰。雲々。奉加太上天皇封五百戸。
乙丑。太上天皇有勅。弘仁元年権任流人等、皆盡聴入京。
庚寅。任伊勢斎內親王入野宮次第司。
癸巳。遣使奉幣伊勢大神。為調風雨也。
丁酉。依従三位右衛門督兼播磨権守紀朝臣百継・従四位上行越前加賀守紀朝臣末成等奏、紀氏神□□□幣帛例。
己酉。任官。
乙卯。詔曰。天皇詔旨《尓》坐。掛畏《支》大神《乃》大前《尓》申給《閇止》申《久》。多気《乃》斎宮、大神宮離遠《天》毎事《尓》無便。因茲、度會《乃》離宮《乎》卜定《天》、常斎宮《止》須倍伎狀申出事《乎》、恐《美》恐《美毛》申給《久止》申。
庚申。右大臣
兼左近衛大將藤原朝臣冬嗣上表曰。雲々。報勅不許。
乙未。任官。
辛未。賑給山城國窮弊百姓。▼是日。無品因幡內親王薨。桓武天皇女也。
（『日本紀略』）壬申。帝着素服、不聴朝。」（『類聚國史』一八六施物僧・『日本紀略』）以綿一萬屯、施東西両寺並□大寺及五畿內諸寺常住僧尼也。」（『類聚國史』一八〇諸寺一七九諸宗）以高雄寺、為定額、並定得度経業等。正五位下行河內守和気朝臣真綱・従五位下弾正少弼和気朝臣仲世等言。臣聞。父構子終、謂之大孝、営公獻可。惟忠惟孝、不可不順者也。昔景雲年中、僧道鏡、以侫邪之資、登玄■之上、辱僣法王之號、遂懐窺覦之心。偏邪幣御群神、行権譎御侫黨。爰八幡大神、痛天嗣之傾弱、憂狼奴之將興。神兵尖鋒、鬼戦連年。彼衆我寡、邪強正弱。大神歎自威之難當、仰仏力之奇護。乃入御夢、請使者。有勅、追引臣等故考従三位民部卿清麻呂、面宣御夢之事。仍以天位譲道鏡事、令言大神。清麻呂奉詔旨、向宇佐神宮。於時大神託宣。夫神有大少、好悪不同。善神悪淫祀、貪神受邪幣。我為紹隆皇緒、扶済國家、寫造一切経及仏、諷誦最勝王経萬巻、建一伽藍、除凶逆於一旦、固社禝於萬代。汝承此言莫有違失。清麻呂対大神誓雲。國家平定之後必奏後帝奉果神願、粉骨音■命，不錯神言｡還奏此言。遭時不遇、身降刑獄、遂配荒隅幸蒙神力、再入帝都。後田原天皇、寶亀十一年、敷奏此事。天皇感嘆、親制詔書。未行之間、遇譲位之事、天応二年又奏之。柏原先帝、即以前詔、布告天下。至延暦年中、私建伽藍、名曰神願寺。天皇追嘉先功、以神願寺、為定額寺。今此寺地勢汚穢、不宜壇場。伏望。相替神願寺、以為定額、名曰神護國祚真言寺、仏像一依大悲胎蔵及金剛界等、簡解真言僧二七人、永為國家、修行三密法門。其僧有闕、有道行僧補之。又簡貞操沙彌二七人、令転読守護國界王経及調和風雨成熟五穀経等、晝夜更代、不斷其聲、七年之後、預得度。一則大神之大願、二則除國家之災難者。勅。一代之間、毎年聴度一人、又備前國水田廿町、賜伝二世、為功田者、入彼寺充、果神願者、更延二世。自余依請。
冬十月丙子朔。停多■嶋司、隷大隅國。
丙戌。陵戸五煙、奉充先太上天皇《平城》。
戊子。常陸國俘囚公子部八代麻呂等廿一人（吉彌侯部）、願従課役。許之。
辛丑。皇太子謁見後宮。便於仁壽殿東檻下、聊設酒肴、賜坊官已上祿。
丁巳。授正六位上平田忌寸小成従五位下。
戊午。下野國人三村部吉成女、敘位二級、終身免其戸田租。旌節行也。吉成女者、故主帳 
外大初位上勲八等軽部豊益妻也。夫死之後、常掃墳墓、操志貞潔、無心再嫁。量彼志行、可謂節婦者。
庚申。任官。
辛酉。賜山城國地五町九段大學寮。
十二月乙亥朔。皇太子參謁。於中殿曲宴。參議已上預。
辛巳。右大臣正二位兼行左近衛大將藤原朝臣冬嗣等言。伏稽舊章、遐観往冊、元正首祚、品物咸享。萬國旁戻、佇朝覲於夏庭、百蠻會同、仰膏沢於漢闕。今陛下■然在疚、哀感猶深。其新嘗宴會、既従停廃。恐至元正、復停大禮。春秋之義、卒哭之後得行吉禮。伏望。元日朝賀、享賜等事、一隨舊典。詔曰。朕雖逼諸権制、始観萬機、而遏密之悲、何曽弭忘。況霜露所感、屬目増傷。讌會之義、情未忍観。今卿等所請、理■専抑。宜以明年元日受朝、朝畢後、服色復素、終於諱月。其享群臣、及楽懸並停。但准舊例、賜節祿也。
甲午。詔曰。天皇《我》御命給《久》。石作《乃》山陵（高志內親王）《尓》申給《久》。前《尓》山陵地不穏《止》思所行《止》卜申《尓》依《天》、今月《乃》廿日《乎》以《弖》山陵奉移《牟止》定《太利支》。而有障《弖》今年《波》奉遷事不得成《奴》。來年春時《尓》奉遷《牟可》故《尓》、斎內親王《乎》矜恵賜〈止之弖奈毛〉、左大弁従四位上直世王《乎》使《尓》差《天》申給《不》天皇《我》御命《乎》申給《久止》申。
辛丑。授従五位上三原朝臣春上、従五位下藤原朝臣広敏正五位下。
