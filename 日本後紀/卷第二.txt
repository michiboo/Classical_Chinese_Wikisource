日本後紀卷第二逸文《起延暦十二年正月、盡同十三年六月。》
延暦十二年春正月庚辰朔。皇帝御大極殿、受朝賀。宴侍臣於前殿賜被。
辛巳。大雪。
壬午。宴飲。賜五位以上物有差。
丙戌。宴五位已上、奏女楽。賜祿有差。敘位。雲々。
癸巳。請卅九僧於宮中、始読薬師経。令天下斷殺生七日。（卅九僧、四十九僧の誤りか。）
（『日本紀略』）甲午。遣大納言藤原小黒麻呂・左大弁紀古佐美等、相山背國葛野郡宇太村之地。為遷都也。」（『拾芥抄』宮城部）甲午。或書雲。延暦十二年正月甲午。遣使於山背國葛野宇太村地。為遷都也。始造山背新宮。
乙未。宴五位已上。賜祿有差。
丙申。停射。以射場有恠也。
庚子。遷御東院。縁欲壊宮也。
甲辰。諱《淳和太上天皇》奉獻曲宴。従五位上藤原朝臣縄主授正五位下。正六位上板茂連浜主下授五位下。其供事五位已上、賜祿有差。
丙午。大納言正三位藤原朝臣小黒麻呂奉獻。賜五位已上祿有差。
二月辛亥。遣參議治部卿壱志濃王等、告遷都於賀茂大神。
壬子。雲々。高津內親王、奉獻曲宴。外従五位下雲飛宿禰浄水、正六位上坂上大宿禰広人、授従五位外。以親王外親也。五位以上賜衣被。
癸丑。遊猟栗前野。便御伊豫親王荘。親王及山背國司奉獻。五位以上賜衣被。
戊午。播磨國言。故左大臣従一位藤原朝臣永手位田？？？？町、神護景雲三年、有勅入四天王寺。夫位田者、以身為限。永入寺家、事乖國憲。勅。先朝既行。宜莫収還。
（『類聚國史』一九〇隼人）己未。大隅國曽於郡大領外正六位上曽乃君牛養、授外従五位外。以率隼人入朝也。（『日本紀略』）大學寮言。雲々。供牲全躰、令進祭庭、一依禮法。許之。
壬戌。遊猟於水生野。
丙寅。改徵東使、為征夷使。
己巳。《任官、任僧綱。》
庚午。征夷副使近衛少將坂上田村麻呂辭見。
乙亥。皇太子奉獻。諸王及藤原諸親等奏雑楽。賜物有差。
丁丑。右大臣従二位藤原朝臣継縄奉獻。宴飲奏楽。
三月己卯朔。幸葛野、巡覧新京。
辛巳。禊於南園。令文人賦詩。五位已上及文人賜祿有差。
乙酉。新京宮城之內、百姓地四十四町、給三年価直。
丁亥。改摂津職為國
戊子。遣參議壱志濃王等、奉幣於伊勢大神宮、告遷都之由。
庚寅。令五位已上及諸司主典已上、進役夫、築新京宮城。
己卯。正親大令史正六以上多治比真人彌高・散位従六位上櫻嶋部石守、並除名。以彌高監主取官物、石守投匿名書也。
四月己酉朔。曲宴。賜五位已上衣。
辛亥。幸葛野、便幸右大臣別業。
乙卯。宴五位已上、賜祿有差。
戊午。曲宴。賜參議以上衣。
丙子。制。自今以後、年分度者、非習漢音、勿令得度。
五月戊寅朔。曲宴。賜五位已上物有差。
辛巳。任官。
戊子。銭三十萬、及長門・阿波両國稲各一千束、特施入河內國交野郡百済寺。
癸巳。遣山背・摂津両國放生。
六月乙卯。祈雨。
丙寅。賜五位已上銭有差。
己巳。炎旱経日。
（『日本紀略』）庚午。令諸國造新宮諸門。《雲々》。（『拾芥抄』宮城部）同年六月庚午。令諸國造新宮諸門。尾張美濃二國造殷富門、伊福部氏也。越前國造美福門、壬生氏也。若狹越中二國造安嘉門、海犬耳氏（海犬甘）也。丹波國造偉鑒門、豬使氏也。但馬國造藻壁門、佐伯氏也。播磨國造待賢門、山氏也。備前國造陽明門、若犬甘氏也。備中備後二國造達智門、多治氏（多治比）也。阿波國造談天門、王手氏也。伊與國造郁芳門、達部（建部）氏也。
秋七月丁丑朔。曲宴。賜侍臣衣。
癸未。御馬埒殿、観相撲。
辛卯。勅。葛野郡百姓口分田、多入都中。宜停山背國雑色田、班給百姓。其代於四畿內置。又神田以便郡田充之。但寺田准舊例、莫充其代。
乙未。遊猟於大原野。
辛丑。巡覧新宮。賜造宮使及將領衣。
八月癸丑。翫蓮葉宴飲。奏楽賜祿。
丙辰。禁葬■京下諸山、及伐樹木。■えい、うずむ。
壬戌。任官。
（『類聚國史』帝王一二遊猟）丁卯。遊猟於大原野。還御南園、賜五位已上衣。（『類聚國史』八七斷罪）是夜。內舎人山辺真人春日、春宮坊帯刀舎人紀朝臣嶋人、共謀殺帯刀舎人佐伯宿禰成人、明日事覚。春日等即逃隠。帝大怒募求天下、後伊豫國捕之以聞。遣左衛士佐従五以上巨勢朝臣嶋人格殺。或曰。春日等承皇太子密旨。
戊辰。逓送筑前國那賀郡人三宅連真継於本郷、莫聴入京。以其在京中屢有濫行也。
庚午。衛門府門部壬生年登西門自絞死。時人不知其故。
壬申。車駕巡覧京中。御左京大夫従四位下藤原朝臣乙叡園池。賜四位已上衣。日暮還宮。
甲戌。遊猟於葛野。御右大臣藤原朝臣継縄別業。賜侍臣及大臣子弟衣。
丙子。地震。
九月戊寅。遣菅野真道・藤原葛野麻呂等、班給新京宅地。
癸未。遊猟於大原野。
丙戌。詔曰。雲々。見任大臣良家子孫、許娶三世已下者。但藤原氏者、累代相承、摂政不絶。以此論之、不可同等。殊可聴娶二世已下者。雲々。
戊戌。遊猟於栗前野。便御伊豫親王江亭。親王・左衛士督従四位下藤原朝臣雄友等奉獻。親王及雄友子弟賜衣。
庚子。遊猟於瑞野。
十月丙午朔。日有蝕。
（『類聚國史』八七配流・『日本紀略』）辛亥。四世王深草毆父。拠律合斬。勅。降死流隠岐國。（『類聚國史』一八二寺田地）辛亥。正四位下和気朝臣清麻呂奏請。能登國墾田五十八町、施入神願寺。許之。
己未。大安寺僧伝燈法師位行秀、賜封五十戸。（『類聚國史』一八五僧封）
庚辰。地震。
乙丑。曲宴。賜五位已上衣。
丁十一月丑。巡覧新京。御右大臣従二位藤原朝臣継縄庄、賜五位已上衣。
庚辰。遊猟於葛野。
乙酉。遊猟於交野。右大臣従二位藤原朝臣継縄、獻揩衣。給五位已上及命婦來女等。（『類聚國史』三二遊猟。（楷衣が正しいか。）
丁亥。大雪。諸司掃雪。賜物有差。
辛丑。遊猟於栗倉野。
十二月乙巳朔辛亥。有水鳥、入太政官曹。獲之。
甲寅。遊猟於瑞野。
壬戌。勅。長岡京百姓、宅地価直、不可悔返。雲々。
癸亥。遊猟於岡屋野。左大弁従三位紀朝臣古佐美・右兵衛督従四位下紀朝臣木津魚奉獻。賜侍臣已上物有差。

（『類聚國史』七一朝賀）延暦十三年正月乙亥朔。廃朝。以宮殿始壊也。（『日本紀略』）是日。賜征夷大將軍大伴弟麻呂節刀。
丙子。宴侍臣。賜祿有差。
丁丑。任官。
癸未。有雉集主鷹司垣根上。
己丑。地震。
（『類聚國史』七二踏歌）庚寅。宴五位以上。賜祿有差。（『日本紀略』）告征夷事於山陵。《山階・田原。》
辛卯。遣參議大中臣諸魚、奉幣伊勢大神宮。為征蝦夷也。
甲午。右大臣従二位藤原朝臣継縄奉獻。奏楽。賜五位已上衣被。
乙未。観射於東埒殿。（一七日は誤りか。）
己亥。遊猟於栗前野。
庚子。遊猟於瑞野。』是日。大雪。
二月丙辰。遊猟於葛野。
乙丑。宴五位已上。賜物有差。
庚子。遊猟於水生野。
三月丙子。宴於南園。賜五位已上祿有差。
丁丑。遊猟於大原野。
戊寅。遣小僧都伝燈大法師等定等於豊前國八幡・筑前國宗形・肥後國阿蘇三神社読経。為三神度三人。
辛卯。遣大監物従五以上石淵王・參議従四位上守兵部卿兼近衛大將行神祇伯近江守大中臣朝臣諸魚等、奉幣帛於伊勢大神宮。
夏四月癸未朔。日有蝕。
庚午。巡覧新京。還御右大臣従二位藤原朝臣継縄高津荘、宴飲。賜五位已上衣。
五月丁丑。停馬射。以発大軍也。宴侍臣賜祿。
乙未。甲斐國獻白烏二。
己亥。皇太子妃諱帯子、忽有病。移木蓮子院、頓逝。
（『類聚國史』一七一地震・『日本紀略』）六月壬寅朔甲寅。地震。（『日本紀略』）副將軍坂上大宿禰田村麻呂以下征蝦夷。
壬戌。肥前國獻白雀。
癸亥。任官。
丙子。発諸國夫五千、掃新宮。
