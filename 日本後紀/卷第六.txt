◇『日本後紀』巻六逸文巻首日本後紀卷六《起延暦十六年四月、盡十七年三月。》
（『類聚國史』一〇七左右京職）夏四月己未。遣正五位上行左少弁兼右兵衛佐丹波守秋篠朝臣安人於左京職、従五位上守民部大輔兼行造西寺次官信濃守笠朝臣江人於右京職、検延暦五年以來十五年以往雑官物。（『日本紀略』）大納言紀古佐美薨。
壬戌。以大和國稲四百束、施僧延尊・聖基・善行、文延等四人。以其在山中、苦行修道也。
癸酉。以布勢內親王、為伊勢大神宮斎。
丙子。僧正善珠卒。年七十五。皇太子図其形像、置秋篠寺。法師俗姓安都宿禰、京兆人也。流俗有言。僧正玄■□□□□□□□□□、善珠法師実是其息也。雲々。善珠尋師往學、遅鈍難入。初読唯識論、反復無ﾑ數、爾乃窮三蔵之教旨、分六宗之通衢。大器晩成、蓋是之謂也。
壬辰。巡幸宮中。
癸巳。遣弾正弼文室波多麻呂、造宇治橋。
丙申。遣使於大和・山城・摂津・河內等國、以屯田稲、賣與貧民、以救乏勧農也。
戊戌。有雉、集禁中正殿。
甲辰。於禁中並東宮、転読金剛般若経。以有恠異也。
乙巳。遣僧二人於淡路國、転経悔過。謝祟道天皇之霊也。
丁未。於禁中、行潅頂経法。
庚戌。曲宴。賜五位以上衣被。
庚申。詔曰。古者、什一而稅、謂之正中。三代因循、頌聲作矣。國家薄征利家、勤恤民隠。是以制令之日田一町租、定為廿二束。其後有勅処分、減為十五束。以今況古、軽重相懸。而今民部勘租之例、通計國中、以七分已上為定。所餘三分者、任國司処分。如今諸國之司、偏執斯例、雖年豊穣、全徴其租。而至納官不過七分、其所余者、常事截留。農夫以之受弊、貪吏因茲擅利。興言於此、事乖善政。自今以後、収租之法、宜計人別所営町段、仍作十分、収八免二。其八分之內、計損四分、若合門被害、産業全亡。如此之類、具録言上。然則人知輸法、免枉徴之苦、吏不私利、杜施奸之途。宜班告率土、知朕意焉。
辛酉。三品朝原內親王、獻白雀。御監及家司等賜物有差。初見者伊勢直藤麻呂、獲者菅生朝臣魚麻呂、敘位一階。
癸亥。詔曰。観時施教、有國之彜ｲ範。量事立規、為政之要務。然則設官分職、是有閑繁、錫祿命位、非無軽重。今覧従三位守大納言兼弾正尹神王等所奏刪定令格四十五條、事憑穏便、義存摺衷。宜下有司、並令遵用。
庚午。勅。遭喪之徒、復任以前出仕、捕身奏聞。
壬申。遣使奉幣畿內七道諸國名神。皇帝於南庭、親臨発焉。以祈萬國安寧也。
己卯。參議藤原真友卒。年五十六。
壬午。詔曰。雲々。天下地、建都者、萬□勤苦殊甚。重宜免今年之祖。又畿內者、□接都下、非無差発。宜半免之。唯大和國平群郡、河內國高安郡者、去年遭霖、山阜頽壊、損傷已甚。特全免之。虛役之國、不在是限。《事具京都部。》
七月乙酉。賜陰陽充大津海也■五匹・布十端。以占霽有験也。
丙戌。遣陰陽少屬従八位上菅原朝臣世道、陰陽博士正六位上中臣志斐連國守、鎮祭大和國平群山、河內國高安山。先是、霖雨、二山崩頽、埋人家也。
任官。
（『類聚國史』七九禁制）甲午。勅。男女有別、禮典攸崇。上下無差、名教已闕。頃者、愚闇之輩、不識禮儀、至於會集、混■無別。宜加禁制、勿令更然。」混■、混淆。（『日本紀略』）甲午。勅。男女有別、至於會集、混■無別。宜加禁制。
辛丑。正五位下藤原朝臣緒嗣授従四位下。是日、曲宴。賜物有差。
戊辰。任官。
八月乙卯。幸葛野川。
丙申。勅。浮宕之徒、寄住王臣之庄、仮勢其主、全免庸調。雲々。又庄長多営私田、仮威乗勢、蠧民良深。奸猾之源、不可不絶。宜加禁制。
甲子。勅。諸國講師、所以教導緇徒也。宜除造寺事之外、寺內庶務、及糺正僧尼、皆委講師。若不遵者、准法科斷。
乙丑。幸葛野川。
（『類聚國史』一七一地震）丁卯。地震暴風。左右京坊門、及百姓舎屋、倒仆者多。（『日本紀略』）丁卯。地震暴風。
己巳。掖庭溝中獲魚。長尺六寸、形異常魚。或雲椒魚、在深山沢中。
甲戌。斎內親王祓於葛野川。即移入野宮。
丙子。任官。
戊寅。選任山城國治於長岡京南。以葛野郡地勢狹隘也。
庚辰。遊猟於的野。
丙戌。曲宴。賜五位已上衣。
己丑。遊猟於北野。賜五位已上衣。
庚寅。曲宴。賜五位以上綿有差。
壬寅。勅。時屬秋収、民事収穫。宜令畿內諸國、勿供獻於行在所。
己卯。遊猟於北野。
戊申。遊猟於大原野。
壬子。賜従五位上紀朝臣田村子度二人。
庚辰。有啄木鳥、入前殿。明日車駕將幸交野、縁斯而止。
（『類聚國史』七十五曲宴）癸亥。曲宴。酒酣皇帝歌曰。己乃己呂、志具禮乃阿米爾、菊乃波奈、知利曾之奴倍岐、阿多羅蘇乃香乎。賜五位已上衣被。（『日本紀略』）癸亥。曲宴。酒酣皇帝歌曰。己乃己呂、志具禮乃阿米爾、菊乃波奈、知利曾之奴倍岐、阿多羅蘇乃香乎。
甲子。遊猟於北野。還宮曲宴。賜五位以上衣。
丙寅。勅。雲々。又祝部有犯、潔斎無方、依理解卻。
戊辰。曲宴。賜侍臣物有差。
丙子。遊猟於日野。
戊寅。遊猟於陶野。
庚辰。雉止兵衛陣、入禁中諱房、被獲。
乙酉。遊猟於來棲野。
丙戌。従四位下坂上大宿禰田村麻呂、為征夷大將軍。《有副將軍等。》
辛卯。宴五位以上。賜物有差。
甲辰。宴五位已上。賜祿有差。
己酉。遊猟於大原野。
丙辰。遊猟於北野。
乙丑。大雪。諸司掃雪。賜綿有差。

（『類聚國史』七一朝賀）延暦宴侍臣於前殿。賜被。（『日本紀略』）《戊寅》十七年春正月壬午朔。皇帝御大極殿受朝。
戊子。宴五位已上。賜祿有差。
壬申。河內國稲二千束、施入百済寺。
乙未。唐僧恵雲為律師。
丁酉。宴五位以上。賜物有差。
庚子。巡幸京中。
甲辰。雲々。停止公廨、一混正稅、割正稅利、置國儲及國司俸。又定書生及事力數、停公廨田。《事具國郡部。》
乙巳。勅。掃社敬神、銷禍致福。今聞。神宮司等、一任終身、侮黷不敬。崇咎屢臻。宜天下諸國神宮司、神主、神長等、択氏中清慎者補之。六年相替。始神祇官神封物、賜伊勢大神宮司季祿。
丁未。停伊勢・美作等國獻早栗。（『類聚國史』三三御膳）有兎、出朝堂院東道。為人所。（『日本紀略』）
己酉。任官。
二月壬午朔。美濃國人村國連悪人、配流淡路國。以停宿群盜、侵犯百姓也。
甲寅。右京人正六位上許曾部朝臣帯麻呂等言。大和國広瀬郡、田疇多數、潅漑乏水。伏望。以公田七町、築堤為池、同利公私。其功食等、並用私物。許之。
丁巳。任官。
己未。巡幸京中。
壬戌。停近江守■仗。
三月辛巳朔。巡幸京中。
癸未。宴五位已上。命文人賦詩。賜物有差。
巡幸京中。
（『類聚國史』一九國造）十七年三月丙申。詔曰。昔難波朝廷、始置諸郡。仍択有労、補於郡領。子孫相襲、永任其官。雲々。宜其譜第之選、永従停廃、取芸業著聞堪理郡者為之。雲々。其國造兵衛、同亦停止。《事具郡司部。》（『類聚國史』四〇采女）桓武天皇十七年三月丙申。詔曰。雲々。譜第之選、永従停廃、取芸業著聞堪理郡者為之。其國造兵衛、同亦停止。但采女者依舊貢之。
（『類聚國史』三二遊猟）己亥。遊猟於水生野。賜五位以上衣。（『日本紀略』）己亥。遊猟於水生野。
癸卯。曲宴。賜五位以上衣。
延暦十七年（七九八）三月丁未《廿七》丁未。沙門明一卒。春秋七十一。俗姓和仁部臣、大和國添上人郡也。住東大寺。法師依止釈門、宣揚聖教。心蘊海蔵。名高日下。寔謂仏乗之玄匠、法王之大寶也。及於晩年、以備後房。簷花全凋、尚含四照之色、蘭葉半落、亦送十歩之芳。況乎才為出世、器堪宗師。
