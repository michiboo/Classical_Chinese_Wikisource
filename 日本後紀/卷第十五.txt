日本後紀卷第十五逸文《起大同元年十月、盡二年六月。》
辛酉。令天下諸國、以今月十一日、素服挙哀。改葬皇統彌照天皇也。
甲子。勅。內典之門、持戒為首。苟有犯破、誰弘厥道。然則、道之盛衰、良由其人。保護國家、無不率斯。故緇徒之禁、具截科條。凡在非違、准法応勘。今得少僧都忠芬狀、僧尼行業、或不如法。即律教中、已設明制。禁斷之事、請准教旨。夫緇素異戒、內外殊趣。宜依所請、任令遵行。但殺人奸盜、此是不軽。隨犯還俗、一如外法。
庚午。改葬皇統彌照天皇於柏原陵。天皇御前殿東廂下、群臣於前庭、挙哀。春宮官屬、於坊內、並朝夕二時。文武百官、素服一日。各在所職、不就哭位。二年正月庚寅朔、上不受朝。諒闇也。

辛未。典履二人・百済手部十人・典革一人・狛部六人・百済戸・狛戸、隷內蔵寮。許之。同元年（八〇六）十月壬申《十三》（『類聚國史』四〇采女）壬申。勅。凡貢氏女、事明令條、皆限四十已下十三已上。今須氏之長者、択氏中端正女貢之。其十三已上之徒、心神易移、進退未定、宜采女年卅已上四十已下、無配偶者、或貢後適人、必令貢替。又官途怱忙、獨何取捨。緩怠之事、當有援助。宜長者相補、令得仕進。（『類聚國史』一〇七中務省）壬申。中務・治部・民部・刑部・大蔵・宮內等六省省掌、準式部・兵部二省、聴把笏。
（『類聚國史』一八七度者）丁丑。賜藤原朝臣佐禰子度二人。（『日本紀略』）丁丑。定河內・摂津両國堤。
（『類聚國史』七九禁制）己丑。禁夜祭作琴歌。（『類聚國史』八三正稅）天下諸國、収租之法、復不三得七之例。
十一月庚寅朔。禁諸國所貢絹■等、六丈之外、更加二尺、以為裹科。
（『類聚國史』八三免租稅）乙未。勅。伊賀・紀伊・淡路等三國、頻年不稔、民弊殊甚。宜始今年、六箇年田租、免四収六。（『類聚國史』八三免租稅一七三凶年）大宰府言。管內諸國、水旱疾疫、毎歳相仍、百姓彫乏、田園荒廃。伏望。特免田租、以済窮弊。但隨損害、定年遠近。勅。筑前・肥前者、宜免二箇年、筑後・肥後・豊前・日向・大隅・薩摩・壱岐等者、並免一個年。
丙辰。備後・安芸・周防三國田租、限六個年、免四収六。以民凋弊。
戊戌。散位従四位下三諸朝臣大原卒。二品長親王之孫、従三位智努王之第九子也。智努王、天平勝寶四年、賜姓文室真人。大原、延暦十一年、改三諸朝臣。頻出外任、不被拘解由。遂卒私宅。
壬寅。以大原內親王、為伊勢斎內親王。
己酉。遣近衛権中將従四位下藤原朝臣真夏等於伊勢大神宮、告以易斎內親王事也。
乙卯。見侍五位已上、及近衛二府官人已下、賜綿各有差。
癸亥。勅。左右大舎人、自今以後、以蔭子孫補之。以外一切停補。簡試以容止端正、工於書■算）者、補之。但曰非有別勅以外、不得妄以雑色及畿外人補之。
乙丑。賜故右大臣贈正二位神王度十人。
壬申。遣唐判官正六位上高階眞人遠成従従五位上。遠成、率爾奉使、不遑治行。其意可矜。故復命之日特授焉。
癸酉。勅。比年之間、諸國校定所申位田、依帳班給新敘位之人等。而僉雲。所給位田、或崩埋成川、或荒廃不堪為位田者。夫位田之設、為優其主。若所在國司、自今以後、校田之日、細校令申、不得更然。
庚戌。奉為先帝、度僧百五十人、尼五十人。
春正月庚寅朔。上不受朝。諒闇也。
癸巳。任官。
（『類聚國史』八三免租稅）辛丑。免丹後國加佐郡百姓租調。以水害殊甚。▼（『日本紀略』）辛丑。遣使奉大唐綵弊於香椎宮。
丙午。獻唐國信物於諸山陵。
庚戌。任官。
壬子。任官。
丙辰。大唐信物綾錦香薬等、班賜參議已上卿。
庚戌。任官。
己未朔。勅。拠仮寧令、五位已上、欲出畿外奏聞。然則、自非経奏、不可出外。如聞。或就私事、恣赴畿外。量彼景跡、良乖憲法。従今而後、非賚印書、不得輙出。若有違反、録名奏申。或國吏阿容不申、共科違勅罪。
（『類聚國史』八大嘗會・『日本紀略』）辛酉。將有大嘗之事。伊勢國為由貴、備前國為須貴。（『類聚國史』）辛酉。従五位下紀朝臣広浜授正五位下。正六位上高階眞人真永従五位下。
壬申。左京人調田造庭継毆父。稽之法、罪當斬刑。而時屬諒闇、不忍行誅。特宥処遠流、配伊豆國。
辛卯。相摸國愛甲郡人物部國吉女、一産三男一女。賜稲三百束。
丁酉。制。夷俘之位、必加有功。而陸奧國司、遷《選ｶ》出夷俘、或授位階、或補村長。寔繁有徒、其費無極。自今以後、不得輙行。若有功灼然、報酬無已者、按察使処分、然後敘補。不得國司輙行。
戊申、任官。
庚戌。群鳥數千羽、翔鳴空中。
夏四月戊午朔。天皇始御前殿、七衛府各奉獻。宴飲終日、賜五位以上綿有差。
丙寅。右大臣正三位藤原朝臣內麻呂奉獻。飲宴終日、賜五位已上衣被。

壬申。令諸國隨國大小、以正稅貸國書生。以其不顧私産、常直國庁也。
癸酉。詔、。雲々。罷參議號、獨置観察使。
丙子。皇太子奉獻。飲宴終日、賜五位已上祿有差。
己卯。詔、雲々。近衛府者、為左近衛、中衛府為右近衛。
癸未。勅。宮人之職、所掌不軽。隨茲充用、必可喚名。今勘於禮家、世婦以上、不喚其名。然則、先朝後宮、喚名不便。宜停先朝夫人已下任官者。
五月戊子朔。雨雹。
（『類聚國史』四〇■司一〇七內舎人・『日本紀略』）庚寅。停■司奏事、令內舎人奏之。其義一如■司。（『日本紀略』）賀茂御祖神別雷神並奉授正一位。
辛卯。先是、帝城北野、開新馬埒、以備馬射。
壬辰。鸞輿晨駕
臨御馬臺。大雨終日、埒地泥濘。四衛射畢、冒雨還宮。及乎後年、依無便、復本処。
癸巳。曲宴。賜思惟已上衣被。
（『日本紀略』）庚子。廃聖武皇帝國忌（『類聚國史』四〇采女七八賞賜）庚子。出雲采女外従五位下勝部公真上、告病帰郷。便賜彼國稲五百束。
癸卯。停諸國貢采女。
壬子。地大震。
癸丑。幸神泉。中務卿伊豫親王奉獻。宴飲終日、賜五位已上衣被。
甲寅。賜左右近衛府生已上及女官物、有差。
辛未。雨霰。
壬申。曲宴。賜五位已上衣被。
乙亥。賜従五位下三善宿禰姉継度二人。
丙子。任官
壬午。任官
