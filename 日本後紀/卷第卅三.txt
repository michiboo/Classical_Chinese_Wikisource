日本後紀巻卅三逸文〈起天長二年（八二五）正月、盡同十二月。〉
天長二年春正月乙巳朔。廃朝賀。以候御薬也。
丁未。宴侍臣於前殿。賜被。
戊申。掖庭公主參覲冷然院。賜陪従大夫已下祿。
辛亥。授従四位上清原真人夏野正四位下。従四位下伴宿禰國道従四位上。無位善棟王従四位下。正五位下佐伯王正五位上。従五位下弟村王正五位上。正六位上大石王・遠賀王従五位下。従四位下橘朝臣清野従四位上。正五位上高階真人清階、正五位下藤原朝臣文山・藤原朝臣広敏・三原朝臣春上従四位下。従五位上長岡朝臣岡成・藤原朝臣葛成・巨勢朝臣清野・清原真人長谷正五位下。従五位所下藤原朝臣清綱・巨勢朝臣清野・石川朝臣広主・橘朝臣弟氏・藤原朝臣三成・百済王慶忠・大野朝臣真鷹・伴宿禰氏上・藤原朝臣輔嗣従五位上。正六位上藤原朝臣大津・藤原朝臣常永・藤原朝臣朝継・橘朝臣永名・紀朝臣末守・安部朝臣大家・田中朝臣千尋・忌部宿禰雲梯従五位下。外従五位下石占忌寸水直外正五位下。正六位上忠宗宿禰末継・六人部連門継・上毛野公清瀬・弘世連彌足外従五位下。
（『類聚國史』九九敘位・『日本紀略』）壬子。授正六位上大原真人貞成・賀茂朝臣伊勢麻呂従五位下。外従五位下河內忌寸清浜外正五位下。」（『日本紀略』）〈女敘位〉。
乙卯。授正五位下清原真人長谷従四位下。
丁巳。授従五位家藤原朝臣雄敏従五位上。
丙辰。尚■従三位笠朝臣道成薨。
庚申。為諒闇、無視踏歌。但賜酒肴及祿。
辛酉。勅曰。射禮者、國家大事、不可而闕。因遣右大臣於建禮門南庭、簡閲六衛。隨中賜祿有差。
己巳。任官。
己丑。右大臣外曹司町北方公地《冬嗣》、造作大納言休息局《緒嗣》。
庚子。地震
壬寅。右大臣上表、謝大將職。
甲子。常陸國人丈部子氏女、敘位二級、終身面其戸田租。用旌貞節也。子氏女、年十五適於同郷人勳七等新治直軍、経十八箇年、夫死之後、常掃墳墓、朝夕悲泣、雖経多年、無変其志。
乙巳。筑前國人舎人臣福長女、産児三人。給正稅四百束。
丁卯。日本弾正尹葛原親王上表。臣之男女、一皆賜姓平朝臣。不許。
癸酉。摂津國江南四郊、隷和泉國。
四月丁丑。改乳長上、為乳師。
戊寅。正二位藤原朝臣冬嗣為左大臣。近衛大將如故。従二位藤原朝臣緒嗣為右大臣。
庚辰。詔曰。天地造物、覆■之徳以弘、帝王済世、■隠之仁斯深。故能無穡矜獄、登群黎於富壽、陶風湛紀、致一代之雍煕。朕恭承叡託、嗣守鴻基。而誠慙経遠、明謝燭幽。通宵輟寢、軫納隍之情。日■忘食、懐臨谷之懼。如聞。諸國往々、疫癘不止。又大宰府言上。在肥後國阿蘇郡神霊池、遭旱■不増減。而無故涸渇二十餘丈者。去延暦年中、有此恠。當時卜之、旱疫告咎。前事不忘、取鑑今日。疑是、政術有乖、戒以不祥歟。昔周文引過、消震地之災、宋景■精、移妖星之咎。乃知。徳必勝妖、善克除患。欲攘茲殃、唯資法力。宜毎寺斎戒以修仁祠、鰥寡孤獨、不能自存者、量加振贍。其臥病之徒、無人救養、多致死亡。凡國郡司、為民父母、棄而不顧、豈稱子育。宜一一到門、給穀與薬、令得存済。又免除去弘仁十三四両個年調庸未進。宜告遐邇、使知此意焉。
壬午。右大臣上表藤原朝臣緒嗣。不許。
癸未。遷摂津國治御豊島郡家以南地。
（『日本紀略』）丙戌。右大臣上表。不許。」（『類聚國史』六六薨卒・『日本紀略』）散位従四位下紀朝臣田上卒。従七位下猿取之孫、贈右大臣正二位船守之第三男也。延暦廿二年、敘従五位下、大同元年敘従五位上、任相模守、三年敘正五位下、秩満入京、追徒平城、授従四位下。家業武芸、才華興聞、至於従政、不失民心。弘仁之初、以謫任佐渡権守、會赦帰郷、俄而卒。時年五十六。
丁亥。任官。
己丑。右大臣上表。不許。
乙未。左大臣藤原冬嗣等上表。奏請臣下封祿。許之。
庚戌。右大臣緒嗣上表、以封一千戸、奉仕國用。勅、依請。
癸丑。左大臣冬嗣上表。請減封。
乙卯。勅、不許。（『日本紀略』）
癸亥。右大臣封戸二千煙、依表収公。
乙丑。任官。
戊辰。明法博士官位従七位下官。
庚午。薨卒五位已上、大學諸博士、停責解由。
（『日本紀略』）六月乙亥。暴雨雷動、辟歴《霹靂》中務北門柳。」（『類聚國史』五四節婦）節婦別公今蟲売、敘位二級、終身免戸田租、以旌節行。
辛巳。散位従四位上勳七等紀朝臣長田麻呂卒。中判事正六位上末松之孫、正六位上相模介稲手之子也。不渉史伝、多兼少技。自安清貧、不営名利。可謂青松之下、必有清風者。時年七十一。
七月癸卯。授正四位下清原真人夏野従三位、任中納言。
丁未。二品行弾正尹兼大宰帥葛原親王上表、割愛子息、庶捨王號。許之。
戊申。正五位下都宿禰腹赤卒。年卅七。
甲戌。任官。
辛亥。若狹國割遠敷、建大飯郡。
閏七月乙亥。奉遣使柏原山陵。其詞曰。雲々。肥後國阿蘇郡《尓》在《留》神霊池涸渇《多利》。雲々。
丁丑。無品菅原內親王薨。桓武天皇第十六皇女也。
丁亥。弾正尹佐味親王薨。桓武天皇第九皇子也。容儀閑雅、頗好女色。天皇踐祚之日、行立朝堂、暴疾倒臥。呼聲似驢、輿病而出、不経幾日薨。時年卅三。
庚寅。令宮中左右京五畿內七道諸國、講説仁王護國般若経。」承前之例、呪願文者、予仰當時達文章者作。少僧都伝燈大法師位空海、被配東宮講師、卒爾瀝思、講前即成。」其詞曰。唐矣三尊、耶嬢六趣。構殿大虛之無際、建都妙空之不生。五眼高照、■日之光非儔、無量普覆、靉雲之羃何喩。吾子多病、針薬不遑。奇哉大哉、欲談舌巻。」伏惟、我皇帝陛下、百億之一、一得之貞。悲物濡足、済時申手、切軫一物納隍、常憂民黎安堵。謹天長二年閏七月十九日、於宮中及五畿七道、設一百師子座、延八百怖魔人、一日両時、奉演仁王護國般若経、五忍開義、忽許咎気之弊、二諦折理、乍聚休徴之祥、■此白業、奉資聖體。伏願、教令五忿、揮輪剣而降魔怨、自性十六、麾惟寶而滋福壽。洪祚永久、■芥石於猶短、玉體緊密、咲金剛於易滅。十全之風、扇四天以不鳴條、萬民之廩、貯九年以不捨遺。忘其帝力、悟其垂拱。上福七廟、益彼三明、永抜無明根、常遊大覚観。」太上天皇、姑射之遊、與八仙無其極、襄城之徳、將千葉流其芳。」宸位弐君、名斉文王世子、徳比悉達薩■。堅固之譽彌新、紹搆之功不墜、宮貴飛美、文武効能。繞北極而竭力、仰南風而解慍。鼎食有餘、官帯無盡、普潤幽明、広及動植、共沐般若之甘露、同昇解脫之蓮台。」開題。維照陽之大荒（癸巳、天長二年乙巳に合わず。）、白蔵之相節（自蔵之初節）、城中一大諸天所子、洗身澄心、投誠帰命。敢告仏駄達磨僧伽。夫高天不覆、人民何生、厚地不載、草木誰憑。所生之尤霊、惟人為貴。為貴之原、惟君惟王。君是人父、民則君子。子病不癒、父何以安。四大之疾、薬針所治、一心之患、深法能療。」聞道。大雄調御、天中之天、仁王尊経、玄之又玄。帰之仰之、神力能救。若読若誦、萬■忽消。是故、釈提一誦、修羅之軍、瓦砕氷
銷。普明二説、斑足之忿、雲巻霧散。所以、為鎮乾巛之変怪、済元々之塗炭。謹於紫微極殿、青春鳳樓、五畿之內、七道諸國、厳飾道場、陳列妙供、敷一百師子座、屈八百龍象、奉宣五種之般若、守護內外之國。仰願、。雲々。
壬辰。停隷和泉國江南四箇郡、還附摂津國。百姓騒動、無顧私業也。
癸巳。常陸國人右近衛將曹従八位上勲八等中臣鹿嶋連貞忠願得度。許之。
癸卯。任官。
戊申。召大學博士學生等於紫宸殿。令論議。賜物有差。博士従五位下伊豫部連真貞、論詞可嘉。有勅、即補次侍従。
丁卯。任五畿內七道巡察使。
己巳。參議従三位多治比真人今麻呂薨。年七十三。
冬十月癸酉。太上天皇遊猟於交野。
甲寅。授正六位上百済王教養従五位下。従五位上藤原三成正五位下。正六位上藤原豊継従五位下。
（『類聚國史』三六山陵・『日本紀略』）乙丑。天皇《我》御命《尓》坐《世》。石作《乃》山陵《尓》申給《久》。前《尓》山陵地不穏《止》思所行《止》卜申《尓》依《天》、今年《乃》冬時《尓》奉遷《止》申賜事了。然《乎》斎內親王《乃》參入賜《布》年《尓之弖》、種々事繁怱《之弖》、奉遷事不得成《奴》。明年《乃》春時《尓》可奉遷事《乎》、左大弁従四位上直世王・大蔵大輔従四位下藤原朝臣浄本等《乎》使《尓》差《弖》申給《不》天皇《我》御命《乎》申給《久止》申。」（『日本紀略』）散事従四位下県犬甘宿禰浄浜卒。
丙寅。任官。
十一月己巳朔。挙酒以屬群臣、投暮宴酣、琴歌並奏、極歓而罷。賚祿有差。
庚午。置施薬院使司、使・判官・主典・醫師各一員。
庚辰。右大臣上表。雲々。
丙申。奉賀太上天皇五八之御齢。白日既傾、継之以燭、雅楽奏楽。中納言正三位良岑朝臣安世、下自南階舞、群臣亦率舞。投暮雨雪、軽花払舞。冒夜而罷。賜祿有差。優詔。未得解由大夫等、皆預賜祿之例。又別賜參議已上、冷然衣被。
戊戌。皇太子臣正良言。臣聞。至禮不譲、天地同符、大音希聲、神明合契。尭以星辰欽若、蔵白玉之神図、舜以雷雨不迷、受黃金之符璽。孔子曰。必世然後仁。誠哉是言。漢興至孝文■歳、凡四帝也。自桓武聖帝、訖於當今、推暦■箇年、計世四帝。諱齢四十、総計三四十二、為百廿歳。寔聖政馭暦之祥也。伏惟、天皇■年之後、四帝之初、聖運斯鍾、至徳盛矣。行同尭舜、仁敦漢文。逾勤禮楽之方、亦當春秋之富。震居初穆、仰仙齢之無凶、天下同歓、知黎元之有慶。已深私祚、更足欣誠。輙効獻芹、敢塵旒袞。謹上衣琴等、非加涓塵、貴表懇殻。伏願陛下、御此服色、彌隆垂衣之風、撫彼鯤絃、再発虞琴之操。壯年之慶、非無前儀。臣子之誠、不能黙爾。凡雖聖人之算、自天祐之、華封之壽、更有何益。而中心所感、不勝形言。冀遙懸三辰、倶護北極之座、遠仰萬壽。毎陪南山之基、臣抜自髫年。夙蒙覆潤、辱真萬國。曽無三善、而聖情重畳、慈誨慇懃、栄深施道、寵優列幄。伐南山之竹、未足書思、仰崇海之鼈、那堪負徳。因與群臣、伏表丹款。無任悚賀。謹奉表以聞。
十二月辛丑。隠岐國馳駅奏上。渤海國使高承祖等百三人到來。
壬寅。越前守従四位上紀朝臣末成卒。大納言正三位古佐美第九子也。弘仁初敘従五位下、十二年敘正五位下、俄授従四位下、天長元年敘従四位上。幼而聡悟、博覧文籍、年二十試調式部丞、時議許其兼挙。出任伊豫介、歴出雲・常陸・大和・越前守。並以幹済聞。但名者実之賓也。斷長継短、寛簡之耳。時年■五。追贈正四位上。
乙巳。大內記正六位上布瑠宿禰高庭、定領客使、借出雲國介、不稱領客使。
丁巳。諸道巡察使辭見紫宸殿。訖即於東階下、各賜祿。」右大臣緒嗣上表。勅答不許。
