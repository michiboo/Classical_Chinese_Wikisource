日本後紀巻卅五逸文〈起天長四年正月、盡同十二月。〉
天長四年春正月癸亥朔。停朝賀。為候御薬也。
甲子。於宜陽殿廂下、召親王已下侍従已上、命酒食、賜被。
乙丑。太上天皇之親王、並源氏召仁壽殿、賜衣被。
丁卯。勅。以在大和國高市郡贈皇后墾田十町、限御世、施入橘寺春秋悔過料。」以綿三百屯、誦経於川原寺。」於東西二寺、各屈■九僧、使修薬師悔過一七日。
丁丑。任畿內校田使。
戊寅。差內舎人吉人十人、令持香油、向十禪師正忠等住寺。」従去十二月晦日、聖體不予、不御紫宸殿。皇太子已下、侍従已上、賜祿観踏歌。詔曰。天皇《我》詔旨《良萬止》宣《布》大命《乎》、諸衆聞食《倍止》宣。比來寒風《尓》不當給御座《尓》依《天》、今日《乃》豊楽《理》如常《久》不聞食。然《毛》常《母》見《留》踏歌、見《太倍》為退《止》為《弖奈毛》御物賜《波久止》宣。皇太子已下、稱唯拝舞。
辛巳。詔曰。天皇詔旨《止》、稲荷神前《尓》申給《閇止》申《佐久》。頃間御體不愈大坐《須尓》依《弖》占求《留尓》、稲荷神社《乃》樹伐《禮留》罪祟《尓》出《太利止》申《須》。然《毛》此樹《波》、先朝《乃》御願寺《乃》塔木《尓》用《牟我》為《尓止之天》、東寺《之》所伐《奈利》。今成祟《利止》申《我》故《尓》、畏《天奈毛》內舎人従七位下大中臣朝臣雄良《乎》差使《天》、禮代《尓》従五位下《乃》冠授奉《理》治奉《留》。実《尓》神《乃》御心《尓志》坐《波》、御病不過時日除愈給《倍》。縦《比》神《乃》御心《尓波》不在《止毛》、威神《乃》護助給《波牟》力《尓》依《天之》、御躬《波》安《萬利》平《支》給《牟止》所念食《止》奉憑《流止》申給《布》天皇詔旨《乎》申給《波久止》申。
癸未。制曰。天皇《我》詔旨《良末止》勅大命《乎》衆聞食《閇止》宣。仕奉人等中《尓》、其仕奉狀《乃》隨《尓》治賜人《毛》在。又巡察使《乃》検《弖》奏賜人《毛》在。御意《乃》愛盛《尓》治賜人《毛》一二在。故是以冠位進賜治賜《波久止》天皇《我》大命《乎》衆聞食《閇止》宣。」授従四位上直世王正四位下。従四位下南淵朝臣弘貞従四位上。正五位上佐伯王従四位下。正五位下弟野王正五位上。従五位下貞園王・占野王従五位上。正六位上山階王・長川王従五位下。従四位下朝野宿禰鹿取・菅原朝臣清公・藤原朝臣浜主・藤原朝臣浄本従四位上。正五位下藤原朝臣吉野従四位下。正五位下池田朝臣春野正五位上。従五位上藤原朝臣山人・紀朝臣興道・百済王勝義・安部朝臣吉人・興原宿禰敏久正五位下。従五位下伴宿禰浄貞・林朝臣真純・伊與部斂真貞・藤原朝臣衛・坂上大宿禰鷹主・藤原朝臣春継・藤原朝臣長良従五位上。正六位上藤原朝臣宮房・永原朝臣門継・紀朝臣野長・登美真人直名・藤原朝臣清澄・安部朝臣豊內・佐伯宿禰諸成・路真人永名・石川朝臣英多麻呂・大中臣朝臣井作・橘朝臣真毬・布勢朝臣長人・三國真人訓秀従五位下。外正五位下石占忌寸水直・奄智造吉備麻呂、外従五位上益田連満足外正五位上。正六位上清庭朝臣真豊・安道宿禰嗣雄・秦宿禰嶋主・八戸史磯道・紀朝臣國守外従五位下。
甲申。天皇《我》詔旨《良末止》勅大命《乎》衆聞食《閇止》宣。巡察使《乃》検《弖》奏賜《閇流》國々《乃》郡司等中《尓》、其仕奉狀《乃》隨《尓》勤《美》譽《志美名毛》冠位上賜《比》治賜《波久止》勅天皇《我》大命《乎》衆聞食《閇止》宣。」授正六位上高向史公守・美努宿禰清貞、外正六位上久米舎人虎取・賀祐臣《？》真柴・佐伯直鈴伎麻呂・久米直雄田麻呂外従五位下。敘位）
丁亥。節婦豊前國人難波部首子刀自売、免其戸課役田租、終身勿事。子刀自売、年十有八歳、適下毛郡擬大領蕨野勝宮守、□□廿箇年、夫宮守死去。子刀自売、獨守空室、十歳於茲矣。遠近庶士、求之不少。而有諒同穴、無心再■。隣里無不稱嘆。仍表門閭、以旌貞操也。
辛卯。授正六位上船連乙山外従五位下。
二月辛丑。任官。
丁巳。制曰。天皇恐恐《毛》奏賜《閇止》白《久》。雲々。今月廿七日、正子內親王《乎》皇后《止》定賜《布》。又伊勢《乃》斎內親王本病屢発《弖》、奉斎之事《尓》不堪《止》所奏《流尓》依《弖》、京都《尓》還參上《倍支》事《乎》、中納言従三位清原真人夏野、大舍人頭従四位上藤原朝臣浄本等《乎》使差《弖》、恐々《毛》奏賜《久止》白。
（『類聚國史』九九敘位・『日本紀略』）己未。制曰。現神《止》大八洲國。雲々。是以、正子內親王《乎》皇后《止》定賜《不》。雲々。従五位上橘朝臣弟氏・大枝朝臣総成、特敘正五位下。」（『日本紀略』）即日、任宮司（皇后宮）。」（『類聚國史』三二遊宴・『日本紀略』）皇帝御紫宸殿、賜侍従已上飲。謝座謝酒、如儀。六衛府獻御贄。酒酣奏和琴。次雅楽寮奏音聲。殿上廊下、群臣咸率舞。白日既昏、継以明燭。賜綿布有差。
庚申。遣參議式部大輔従四位上南淵朝臣弘貞、右京大夫従四位下藤原朝臣文山、申伊勢內親王帰京之狀石作山陵。
三月己巳。授無品賀楽內親王四品。
（『類聚國史』九九敘位）庚午。従五位下藤原朝臣村田為肥後守、即授従五位上。」（『日本紀略』）任官。
壬申。授外従五位下飯高宿禰姉綱従五位下。
（『類聚國史』一〇七大學寮・『日本紀略』）甲戌。河內國荒閑地五十町、給大學寮。」（『類聚國史』六六薨卒・『日本紀略』）散位従四位下藤原朝臣伊勢人卒。贈太政大臣武智麻呂之孫、參議従三位巨勢麻呂之第七子也。延暦廿二年敘従五位下、弘仁十三年至従四位下。性理整正、能練衆務、佃客之質、稍遠物情、雖勤□□、頗無寛恕、僕友苦之。年六十九。
夏四月癸巳。御大極殿、奉幣帛伊勢大神宮。勅使參議左大弁正四位下直世王、中臣散位従五位下大中臣朝臣笠作。制曰。天皇《我》大命《尓》坐。度會《乃》五十鈴之川上《尓》坐皇大神《乃》大前《尓》申給《久》。今侍《留》斎內親王《波》本病屢発《弖》、奉斎《尓》不堪《尓》依《弖》令退出狀《乎》、參議正四位下直世王、中臣散位従五位下大中臣朝臣笠作《乎》差使《弖》禮代之大幣帛《乎》忌部弱肩《尓》太手次取掛持斎《波理》捧令持《弖》、進給《布》御詔《乎》申給《久止》申。辭別《弖》申給。斎內親王《波》令卜食定《弖》卜《尓》合《武》內親王《乎》、追可進狀《乎》申給《久止》申。
丁酉。幸南池。召文人有御製。皇太子以下、応製獻詩。賜祿有差。
辛丑。御紫宸殿、賜鎮西大弐（大宰大弐）朝野宿禰鹿取餞。特召五位已上文人、命賦雑詩。有御製。酒酣、雅楽寮奏音聲。賜鹿取御被。
乙巳。幸神泉苑。歴覧垂釣。
戊申。侍臣。
癸丑。幸神泉苑、遊釣。
丁巳。散位正四位下佐伯宿禰清岑卒。従五位下男人之孫、従五位下人麻呂之男也。延暦廿四年敘従五位下、弘仁十三年至従四位上。溫顔借人、不見怒色。韋弦之間、頗闕相済。清情之操、仰有可稱。政遠所致、辺城無風塵之警。但嘗任上野守之時、例挙之外、更申加挙。國多未納之煩、民有逋負之苦。選任常陸守、又行此政、百姓愁之。治名斯闕、國宰言上、遂従停止。秩満入京、終於豊嶋之別業。時年六十五。
五月癸亥。任官。
（『類聚國史』一八七度者・『日本紀略』）戊辰。贈僧正伝燈大法師位勤操卒。雲々。景雲四年秋、有勅於宮中及山階寺、度一千僧。法師即千勤之一也。春秋七十四。
（『日本紀略』）庚午。有勅。贈僧正位。」（『類聚國史』一六五雉・『日本紀略』）武蔵國獻白雉。
甲戌。亥刻、雷鳴雨降。此夜、皇后誕生皇子（恆定親王）。男也。
庚辰。冷然院賀皇子新誕、賜五位已上衣被。」詔中納言良岑朝臣安世・東宮學士従五位下滋野朝臣貞主等、撰近代詩人所作之詩、勒成廿巻、名曰経國集。
辛巳。遣使畿內七道諸國、奉幣祈雨。屈一百僧於大極殿、転読大般若経三個日。
丙戌。依祈雨、少僧都空海、請仏舎利內裏、禮拝潅浴。亥後天陰雨降。數剋而止。濕地三寸。是則舎利霊験之所感応也。
六月壬辰。准河內播磨等國、置易田五百町。
己亥。任官。四品仲野親王為中務卿。四品阿保親王為上総太守。
辛亥。任相撲司。三位二人、四位八人、五位十四人。
壬子。幸神泉苑。見參中納言已下大舎人已上、賜商布有差。
甲寅。尾張守従四位下路真人年継卒。従五位下野上之孫、正七位上正道之男也。延暦廿二年敘従五位下、任兵部少輔、□出雲守、弘仁四年累遷宮內大輔、任相模介、敘正五位下。政聲著聞、転任守。十二年敘従四位下、任河內守、俄遷修理大夫。天長三年任丹波守、遷尾張守。雖無文才、恪勤不懈。時年七十。
己未。近江國高島郡荒廃地一百五十二町、給弾正臺。
七月癸亥。授正六位上高階真人清上従五位下。
乙丑。皇帝幸神泉苑、垂釣。
辛未。地大震。多頽舎屋、一日之內、大震一度、小動七八度。
癸酉。地動不止、亥刻地大震。毎地震皆有聲。
甲戌。震動。
乙亥。地震二度。
戊寅。地大震二度。
庚辰。地震。
辛巳。地震。
壬午。授正五位下大宅水取臣継主従四位下。
癸未。卯刻地震。午四剋地震。夜半地亦震。
甲申。震動
雨降。戌刻地震。
丙戌。地大震。
戊子。地震。
己丑。地震。午剋亦大動。未刻亦動。
壬辰。地震。
甲午。地震。
乙未。午剋地震。子剋地震。丑刻亦地震。
丁酉。地震。
戊戌。授東宮學士正五位下安野宿禰文継従四位下。
辛丑。地震。
癸卯。地動、有聲如雷。
（『類聚國史』一七一地震）甲辰。地震。」（『日本紀略』）遣參議大蔵卿従四位下藤原朝臣愛発等、奉固東大寺盧舎那大仏之由、申於佐保山陵。其詞曰。天皇恐々《毛》。雲々。
（『類聚國史』一七一地震）乙巳。申刻地震。」（『日本紀略』）皇后宮亮正五位下大枝朝臣総成、獻芝草四株。其中、大者長二尺許、其為狀也、紫丹色、元一而末二、枝往々有節、節間一寸許、撓曲不直、最末差白。総成曰。典侍継子女王禁中宿処板敷下生。
戊申。地震。
庚戌。大風、屋宇顛覆。
辛亥。地震。
癸丑。辰刻地動。酉刻又地動。
甲寅。任官。
丁巳。巡察大屬正八位上官、少屬大初位上官。
九月庚申朔。地震。聲如雷。
辛酉。亦如之。」
丙寅。地動。」
丁卯。地動。聲如雷。
戊辰。亦如之。」
己巳。地動。」
壬申。地震。有聲。」
甲戌。地大震。有聲。」
辛巳。地震。聲亦如雷。
十月庚寅。地震。聲如雷。寅剋又地動。」
壬辰。酉剋地震。」
乙未。任官。
己亥。地震。聲如雷。寅剋又地震。
丁未。御紫宸殿。右衛府寮獻走馬輸物。賜祿有差。
戊申。御紫宸殿賜飲。群臣酔舞、帝弾琴而歌、楽只■談。有詔賜花葉之簪、人々挿頭詠歌。投暮右近衛奏楽。宴畢、賜群臣衣被。
十一月甲子。大內有狐鳴。仍遣使柏原並後大枝山陵申告。其詞曰。雲々。
丙寅。前大僧都護命為僧正。
己巳。護命率僧綱入賀。賜以御被。
癸酉。地震。」
庚辰。地大震。聲如雷。」
壬午。地震。」
癸未。告柏原山陵詞雲。天皇畏畏《毛》申賜《閇止》申《久》。御陵木切《禮留》事、検見使等申《久》。御在所上《尓》木生《多利止》申《尓》依《弖》、掃卻《介》浄奉《牟我》為《尓》、參議正四位下直世王、左京大夫正四位上石川朝臣河主等《乎》差使《天》、奉出《須止》申賜《布》狀《乎》、畏々《毛》申賜《波久止》申。
丁亥。地震。
十二月戊子朔。地震。」
己丑。地震。」
辛丑。屈請清行僧百口於大極殿、転読大般若経三個日。為停地震。
癸卯。地震
。雪降。
乙巳。授正六位上藤原朝臣貞雄従五位下。正六位上海直淡海外従五位下。
丙午。地震。
壬子。授正六位上林朝臣土主従五位下。
癸丑。設服御物及飲食雑贄等、獻於北宮。賀皇子誕生也。
丙辰。雨雪。
