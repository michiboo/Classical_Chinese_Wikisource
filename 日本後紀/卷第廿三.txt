日本後紀卷廿三逸文《起弘仁四年三月、盡同五年六月。》
（『日本紀略』）辛未。大宰府言。肥前國司今月四日解稱。基肆団校尉貞弓等、去二月廿九日解稱。新羅一百十人駕五艘船、着小近嶋、與土民相戦、即打殺九人、捕獲一百一人者。又同日解稱。新羅人一清等申之。同國人清漢巴等、自聖朝帰來、。雲々。宜明問定、若願還者、隨願放還。遂是化來者、依例進止。」今日任官。」（『類聚國史』八六赦宥）公卿奏。謹案名例律、凡略和誘人、若和同相売、及略和誘家人奴婢、若嫁売之、即知情娶買等雑類、赦書到後、百日內首。又雲。凡會赦応改正徴収経責簿帳、而不改正徴収者、各論如本犯律。由茲観之、唯此二條、別立限極、自余雑犯、無誘定程。雖経多歳、追従原免。夫宥過肆罪、渙汗惟深。改旦自新、寧渉年序。而或雖経恩蕩、未見首露。或赦後赦前犯、不必明尋其由緒。大概不得已而施恩。応立程而無限之所致也。奸之為端、觸途多類。伏望。自今以後、雑犯會赦可免者、赦書出後、三百六十日內言訖。若過此期、不入原例。許之。
（『日本紀略』）夏四月癸未朔。日有蝕之。」（『類聚國史』一八二禁止寺辺）勅。従三位藤原朝臣産子、暫住於山城國愛宕郡林寺、宜其居住之間、不得伐損寺四辺之地樹木、及放棄□馬蔵物等。
辛卯。右衛門府獻鳥。似魚虎鳥、羽毛觜足皆赤。時人無知其名。
甲辰。幸皇太弟南池。命文人賦詩。右大臣従二位藤原朝臣園人、上歌曰。祁布能比乃、伊介能保度理尓、保止度伎須、多比良波知與止、那久波企企都夜。天皇和曰。保止度伎須、那久己恵企介波、宇多奴志度、度毛尓千世尓度、和禮母企企多理。大盡■舞踏）雅楽寮奏楽。賜五位已上衣被。及諸王藤氏六位已下並文人等綿、各有差。
丙辰。御馬埒殿、観騎射。
辛酉。摂津國獲兎。一頭二身。
戊辰。賜玄賓法師書並布。
丙子。勅。治國之要、在於富民。民有其畜、凶年是防。有禹水九年、人無飢色、湯旱七歳、民不失業。今諸國之吏、深乖委寄。或差役夫失時、妨廃農要、或専事侵漁、無心撫宇。因此、黎玄失業、飢饉自隨。非縁災■、常告民飢。仍年々賑給、倉廩殆■。儻有災害、何以相済。不治之弊、一至於此。宜自今以後、非有田業損害、及有疾疫等、不得輙請賑給。
辛巳。従三位文室朝臣綿麻呂、為征夷將軍。雲々。
六月壬午朔。右大臣従二位藤原朝臣園人奏曰。念舊酬労、賢哲遺訓。重生愛命、貴賎無殊。今天下之人、各有僕隷。平生之日、既役其力、病患之時、即出路辺、無人看養、遂至餓死。此之為弊、不可勝言。伏望。仰告京畿、早従禁止。庶令路傍無夭枉之鬼、天下多終命之人者。勅。宜令可禁制、猶致違反者、五位已上、注名奏之。六位已下、不論蔭贖、決杖一百。台及職國、知而不糺、及條令坊長、國郡隣保、相隠不告、並與同罪。自今以後、重加禁斷、■示要路、分明告知。
癸未。岩見・安芸二國大水。免民逋租。
甲申。大隅薩摩二國蝗。免納稅。
乙未。加弾正台少疏一員、巡察弾正二員。
乙巳。幸於大堰。賜侍臣祿。
秋七月丁巳。幸神泉苑、観相撲、命文人賦七夕詩。
丙寅。縁於後庭合歓樹下。賜四位銭三萬、五位二萬。
壬申。《授神位。》」（「居多文書」）越後國頚城郡無位居多神従五位下。
甲戌。太政官奉獻。賜五位已上衣被。
庚辰。右近衛・右兵衛・右衛門三府奉獻。賜五位已上被、六位已下衣。
八月庚寅。正六位上大伴宿禰乎智人授従五位下。
乙未。幸皇太弟南池。命文人賦詩。雅楽寮奏楽。賜五位已上衣被。
丙申。幸葛野川。
丁酉。葛井親王冠。宴群臣賜祿。
葛井親王冠。宴群臣、賜祿。

壬戌。任官
戊午。幸神泉苑。命群臣賦詩。賜綿有差。。
癸酉。宴皇太弟於清涼殿。具物用漢法。
丙子。勅。辺要之地、外寇是防、不虞之儲、以糧為重。今大軍頻出、儲糧悉■。遺寇猶在、非常難測。若無貯蓄、如機急何。宜陸奧出羽両國公廨、混合正稅、毎年相換、給於信濃越後二國。但年穀不登、無物混稅、並有不可得公廨之人、合隨狀移送、依実相換、停止之事、宜待後勅。
丁丑。遊猟於大原野。賜侍臣及山城國掾已上衣被。
己卯。故布勢內親王家直銭一萬貫、充修理諸寺料。親王遺命也。
冬十月壬午。奉幣於名神。報豊稔也。
癸未。遊猟於北野。
甲申。大隅薩摩二國蝗。免未納稅。
丙戌。遊猟於櫟原野。賜侍臣及山城國司衣被。
癸卯。遊猟栗前野。
甲辰。公卿言。拠職員令、少納言三員、中堅物四員、少監物四員。而大同年中、量事繁劇、令員之□□更加少納言一員、中堅物一員、少監物二員。古今異宜、増減隨時。伏望。省減後加、一依令條。許之。
丁未。従四位下左中弁兼摂津守小野朝臣野主等言。猿女之興、國史詳矣。其後不絶、今尚見在。又猿女養田、在近江國和邇村、山城國小野郷。今小野臣和邇部臣等、既非其氏。熟捜事緒、二氏之中、貪人利田、不顧恥辱、拙吏相容、無加督察也。亂神事於先代、穢氏族於後裔。積日経年、恐成舊慣。伏請。令所司厳加捉搦、斷用非氏。然則、祭祀無濫、家門得正者。可之。
十月□□。筑後肥前豊前薩摩大隅五國風、免民租調也。
庚午。勅。夷俘之性、異於平民。雖従朝化、未忘野心。是以、令諸國司謹加教喩。而吏乖朝旨、不事存恤。彼等所申、経日不理。含愁積怨、遂致反逆。宜令播磨介従五位上藤原朝臣藤成、備前介従五位下高階眞人真仲、備中守従五位上大中臣朝臣智治麻呂、筑前介正六位上栄井王、筑後守従五位下弟村王、肥前介正六位上紀朝臣三仲、肥後守従五位上大枝朝臣永山、豊前介外従五位下賀茂県主立長等、厚加教喩、所申之事、早與処分。其事既重、不可輙決者、言上聴裁。若撫慰乖方、令致反逆、及入京越訴者、専當之人等、准狀科罪。但不得因此令、後百姓。
壬申。正五位上多賀王授従四位下。
（『類聚國史』三二遊猟）癸酉。遊猟水生野。山城摂津河內等國奉獻。侍臣及三國掾已上賜衣被、目已下綿各有差。」（『類聚國史』一九〇俘囚）勅。簡諸國介已上一人、為夷俘専當。遷去之代、更選下。
丙子。遊猟芹川野。皇太弟奉獻。五位已上賜衣被。
丁丑。布一百■40）段、銭一十一貫、米七斛、賻故伝燈大法師位慈賢弟子僧等。稱師遺言、辭而不受。有勅強賜之。
癸巳。勅。在大和國添上郡隅山村、贈太政大臣正一位藤原朝臣墓地（房前か）、東西八丁南北二丁、勿令百姓侵伐。
此歳、天下呉竹実如麥。其後枯盡。
五年春正月己酉朔。皇帝御大極殿、受朝賀。宴侍臣於前殿、賜被。
乙卯。宴五位以上、賜祿有差。無品仲野親王授四品。正三位藤原朝臣園人従二位。従五位下佐伯王・宇智王従五位上。正六位上栄井王従五位下。正五位下藤原朝臣道継・良岑朝臣安世・藤原朝臣三守・従五位上紀朝臣咋麻呂従四位下。従五位上佐伯宿禰社屋・安倍朝臣雄野麻呂、坂上大宿禰広野従五位上。外正五位下山田連弟分・正六位上藤原朝臣沢嗣・従六位下藤原朝臣高貞・正六位下石川朝臣広主。従七位下紀朝臣善峯。従六位下浄野宿禰夏嗣。従六位上賀茂朝臣関守・正六位上坂上宿禰関守・従七位下住吉朝臣豊継従五位下。正六位上朝原宿禰諸坂・葛井連継成。従六位上余浄継外従五位下。
丙辰。正六位上住吉朝臣継麻呂、授従五位下。継麻呂者、左近衛將監豊継父也。豊継請謙於父。故可。
庚申。任官。
甲子。宴侍臣。賜綿有差｡
丁丑。御馬埒殿観射。
丁卯。外従六位下牡鹿連息継・俘勲六等吉彌侯部奈伎宇・吉彌侯部痲須・吉彌侯部弖僅奈、授外従五位下。
己巳。任官。
辛未。外従五位下山田宿禰大庭、授従五位下。
己卯朔。陸奧國獲白雉。
乙酉。大隅國曽於郡造嶋神、預幣帛例。
丙戌。遊猟於栗前野。山城國及弾正尹明日香親王奉獻。賜侍臣衣衾。
戊子。夷第一等遠膽澤公母志、授外従五位下。以討出雲謀叛俘之功也。
辛卯。遣外従五位下當宗忌寸家主於阿波國、教喩夷俘。
（『類聚國史』九九敘位）癸巳。従六位下住吉朝臣豊継、授従五位下、為左兵衛佐。」（『類聚國史』一九〇俘囚）出雲國俘囚吉彌侯部高來・吉彌侯部俊子、各賜稲三百束。以遇荒橿之亂妻孥被害也。
（『類聚國史』三二遊猟・『日本紀略』）甲午。幸交野。▼（『日本紀略』）是日。鶺鴒萬集陰陽寮枇杷樹。観人異之。（『日本紀略』）
乙未。幸於交野。日暮御山埼離宮。河內國及掌侍従五位下安都宿禰吉子奉獻。賜四位已上被、五位及び百済王等衣。
丙申。遊猟水生野。摂津國奉獻。
己亥。山城守従四位下藤原朝臣継彥、授従四位上。介外従五位下高丘宿禰弟越外従五位上。摂津守従四位下小野朝臣野主従四位上。介従五位下広根朝臣諸勝従五位上。河內守従五位上紀朝臣南麻呂正五位下、介従五位下大伴宿禰雄堅魚従五位上。賜四位已上衾、侍従並三國掾已上衣、目已下及郡司綿各有差。佐為及百済寺、施綿各一百屯▼是日。車駕至自交野。
乙巳。勅。水陸之利、公私所倶。捕之不時、物無繁育。如今、百姓好捕小年魚。雖所獲多、於物無用。宜仰山城大和河內摂津近江等諸國、令加禁斷。唯四月以後、不在禁限。
丙午。幸神泉苑。命文人賦詩。賜侍従及獻詩者綿有差。
（『類聚國史』九九敘位）従五位上百済王忠宗、授正五位下。戊申朔。」（『日本紀略』）大安寺僧安澄卒。法師為人敏給、問答絶倫。西大寺律師泰演、特為仇敵、奉對竜顔、共爭折角、彌勒出世、勝負定矣。卒時五十二。（宗性『彌勒如來感応抄草』第三）類聚國史第百八十八雲。〈菅野真道撰〉〈弘仁〉五年三月戊申。大安寺伝燈大法師位安澄卒。法師俗姓身人部、丹波國船井郡人也。同寺善議大徳之入室也。大啓空宗、能伝密法。論甚研精、殆踰於匠藍。與贈僧正勤操、結交深矣。共誓弘演一乗津梁六趣。起延暦八年、世々相伝、期之無窮。法師為人敏給、問答絶倫。西大寺律師泰演、為仇敵、奉對竜顔、共爭折角、彌勒出世、勝負定矣。朝議許以綱維之事。未及印可、先機早卒。春秋五十二。
（『類聚國史』七四九月九日七八獻物）辛亥。右大臣従二位兼行皇太弟傅藤原朝臣園人奏。去大同二年、停正月二節、迄於三年、又廃三月節。大概為省費也。今正月二節、復於舊例、九月節准三月。去弘仁三年已來、更加花宴。准之延暦、花宴獨余。比此大同、四節更起。顧彼祿賜、庫貯■乏。伏望。九日者、不入節會之例、須臨時択定堪文藻者、下知所司、庶絶他人之望、省大蔵之損。又奏。延暦十年、車駕幸交野。此時、禁畿內諸國司獻物。而比年間、曽無遵行。國郡官司、比必其人。寄言貢獻、還煩百姓。不穏之譏、相続為息。伏望。自今以後一切禁斷。但臣下之志、私有供進者、不在禁限者。許之。」（『日本紀略』）伝燈大法師光意卒。年七十八。
丙申。武官五位已上、聴朝服位襖通着。
乙巳。幸左近衛大將正四位下藤原朝臣冬嗣閑院。供張之宜、尋有雅致。天皇染翰、群臣獻詩。時人以為嘉會。授冬嗣従三位。無位藤原美都子従五位下。賜五位以上衣被。
庚戌。有鳥集太政官府。捕之不驚。白身黒頭、両■殊長、足似水鳥。人不能名焉。
辛亥。御馬埒殿観馬射。
甲寅。詔曰。朕當揖譲、纂踐天位、徳愧睦邇、化謝覃遠。徒歳序屢換、男女稍衆。未識子道、還為人父。辱累封邑、空費府庫。朕傷於解、思除親王之號、賜朝臣之姓。編為同籍、従事於公、出身之初、一敘六位。但前號親王、不可更改。同母後産、猶復一列。其餘如可開者。朕殊裁下。夫賢愚異智、顧育同恩。朕非忍絶廃體余、分折枝葉、固以天地惟長、皇土逓興、豈競康楽於一朝。忘凋弊於萬代。宜普告內外、令知此意。
（『日本紀略』）乙卯。正。新羅王子來朝之日、若有朝獻之志者、准渤海之例。但願修隣好者、不用答禮、直令還卻。但給還糧。」▼（『河海抄』一桐壷）是日。公卿奏狀。今月八日詔書稱。徒歳序屢換、男女稍衆。未識子道、還為人父。辱累封邑、空費府庫。朕傷於解、思除親王之號、賜朝臣之姓。編為同籍、従事於公、出身之初、一敘六位者。陛下則哲承基、窮神開花、然猶垂顧■弊、降除王號。抑恩育長久、斯誓計天下、未有臣等見之矣。唯我國家、聖緒一統、初無五運。君臣之位、自然各定。若除親王之號、敘庶人之位、託封邑之費、卑枝葉之曹。恐後世之有識、謂前時之不穏。枉言聖択、不敢不奏。以申聞。不許之。（『河海抄』桐壷）
戊午。幸神泉苑、曲宴。賜侍臣衣被。
甲子。免除出雲國意宇・出雲・神門三郡未納十六萬束。縁有俘囚亂也。
（『類聚國史』一八六施物僧・『日本紀略』）己巳。遣使賜玄賓法師御製詩、兼施物卅段。」（『日本紀略』）今日任官。）
是月。有蟲、食柏原山陵樹。東北方六十丈許皆枯焉。
丙子朔。先是、中務卿四品萬多親王、右大臣従二位藤原朝臣園人等、奉勅撰姓氏録。至是而成。上表曰。雲々。
戊寅。神泉苑北垣、無故自潰。長四十五丈。」賑給京中飢民。
己丑。行神今食祭於神祇官。縁聖體不適也。
（『日本紀略』）甲午。禊於鴨川。縁神祇官奏也。」（『類聚國史』一八六施物僧・『日本紀略』）僧最澄久住比叡山、學業共勤。施近江國稲四百束、以充山資。
甲辰。常陸守従三位菅野朝臣真道薨。歳七十四。
