日本後紀巻第卅八逸文〈天長七年正月、盡同閏十二月。〉
天長七年春正月丙子朔。停朝賀也。雨也。
丁丑。御大極殿、受賀。左衛門督清原真人長谷、奏治部卿従四位上源朝臣信等所奏阿波國景雲並越前國木連理等瑞。奏畢還宮、御紫宸殿、宴侍臣、賜御被。
戊寅。群臣拝賀。皇后宮賜衣被。又賀皇太子。宴賞如常。
己卯。天皇御紫宸殿。皇太子獻御杖。
庚辰。皇后謁冷泉院。為賀正也。
壬午。授正四位下藤原朝臣綱継従三位。従五位上弟村王正五位下。従五位下氷上王従五位上。正六位上津守王・有雄王従五位下。従四位下平朝臣高棟従四位上。正五位上大中臣朝臣淵魚、正五位下藤原朝臣三成・笠朝臣仲守従四位下。従五位上百済王安義・善道宿禰真貞・伴宿禰真臣正五位下。従五位下多治比真人船主・三嶋真人岡麻呂・石川朝臣橋継・小野朝臣宗成・橘朝臣百枝・紀朝臣長江従五位上。正六位上文室朝臣真室・紀朝臣盛麻呂・藤原朝臣新■・藤原朝臣貞根・平朝臣清人・大枝朝臣福成従五位下。正六位上御船宿禰賀■・井原宿禰継足・吉田宿禰高世外従五位下。
癸未。〈女敘位〉。
甲申。雨雪。
丁亥。地震。
辛卯。御紫宸殿、賜宴。奏踏歌。
壬辰。皇帝幸豊楽院、覧射禮。
丁酉。地震。
戊戌。近江國荒廃田卅七町八段、空閑地廿町五段、賜典薬寮。
庚子。天皇幸鴨川禊之。
癸卯。出羽國駅伝奏雲。鎮秋田城國司正六位上行介藤原朝臣行則、今月三日酉時牒稱。今日辰刻、大地震動、響如雷霆。登時、城廓官舎、並四天王寺丈六仏像・四王堂舎等、皆悉顛倒、城內屋仆、撃死百姓十五人、支體折損之類、一百餘人也。歴代以來、未曾有聞。地之割辟、或処卅許丈、或処廿許丈、無所不辟。又城辺大河、雲秋田河。其水涸盡、流細如溝。疑是、河底辟分、水漏通海歟。吏民騒動、未熟尋見。添河・覇別河、両岸各崩塞。其水氾溢、近側百姓、懼當暴流、競陟山崗。理須細録損物馳牒。而震動一時七八度、風雪相併、迄今不止、後害難知。官舎埋雪、不能弁録。夫辺要之固、以城為本。今已頽落、何支非常。仍且差援兵五百人配遣、准令馳駅言上。但損物色目、細録追上。
壬子。任官。
乙卯。山城國水田五段・陸田一段二百歩、賜春宮坊。
丙辰。武蔵國空閑地二百二十町、為勅旨田。又正稅一萬束、充開発料。
丁巳。授正四位下百済王慶命従三位。

癸亥。摂津國米五百斛、充開生嶋勅旨田料。
甲子。下野空閑地四百町、為勅旨田。
庚午。越前國正稅三百束、鉄一千廷、賜作□國鹿□保嶮道百姓上毛野□□山。（同國鹿蒜山保嶮道百姓上毛野公□山か）
（『類聚國史』七八賞賜）三月乙酉。近江國稲二千束、越前國稲一千二百束、充基貞親王家。」（『類聚國史』一五九勅旨田）巡察使、出摂津國乗稲二萬八千三百束、充開河辺郡勅旨田料。
（『類聚國史』九九敘位・『日本紀略』）夏四月甲辰朔。授三品萬多親王二品。」（女孺『類聚國史』四〇采女）大和國女嬬多米宿禰刀自女、預得選。
乙巳。皇帝御大極殿、覧出雲國國造出雲臣豊持所獻五種神寶、兼所出雑物。還宮授豊持従六位下。
丙午。皇帝幸神泉苑。
戊申。阿波國水田一十町二段、混雑陸田、班民口分田。■処岸高、無便導水也。
甲寅。天皇幸南池。御涼書殿、命文人賦詩。文人已上、賜祿有差。
乙卯。天皇幸鴨川禊之。御紫野院釣台、観遊魚。神祇官宮主已上、賜祿有差。
壬戌。參議従四位上小野朝臣岑守卒。年五十三。
癸亥。御武徳殿、覧射禮。
甲子。二品萬多親王薨。桓武天皇第五皇子、母中務大輔藤原朝臣鷲取女也。贈一品。年■三。
戊辰。詔曰。朕以菲味、祇膺瑤図、■畏三霊、憂勤四海、景化未孚、皇猷尚欝。咎徴之嘖、不招而臻。如聞。出羽國、地震為災、山河致変、城宇頽毀、人物損傷。百姓無辜、奄遭非命。誠以政道有虧、降此霊譴。朕之寡徳、愧乎天下。靜念厥咎、甚倍納隍。夫漢朝山崩、拠修徳以攘災、周郊地震、感善言而弭感。然則、剋己済民之道、何能不師古哉。所以、特降使臣、就加存撫。其百姓居業震陥者、使等與所在官吏議量、脫當年租調、並不論民夷、開倉廩賑、助修屋宇、勿使失職。圧亡之倫、早従葬埋。務施寛恩、式稱朕意。
己巳。大宰管內及陸奧出羽等國、疫癘流行、夭死稍多。令五畿內七道諸國、簡精進僧廿已上、各於國分寺、三個日転読金剛般若経、以除不祥。已事之間、殺生禁斷。
庚午。出雲國正稅稲五百束、給采女神門臣富継。
癸酉。（『類聚國史』七三五月五日・『日本紀略』）御武徳殿、覧競馬。」（『類聚國史』六六薨卒・『日本紀略』）春宮亮従四位下藤原朝臣三成卒。祖參議従三位巨勢麻呂、父従五位上真作。三成、弘仁十一年従五位下、俄任主殿頭。尋遷春宮亮。天長二年敘正五位下、兼越中守。七年敘従四位下。天資慎密、言語無瑕。一朝能琴之士也。人琴已往、誰復継之。卒時年四十五。
五月丙子。授正六位上石川朝臣宗益従五位下。正六位上大宅臣宮処麻呂外従五位下。
戊寅。任官。
己卯。屈百僧於大極殿、転読大般若経一七日。為除地震及疫癘之災也。一七三疾疫・『日本紀略』）
辛卯。従四位上百済王忠宗卒。時年六十四。
乙未。長門國外嶋一処、為勅旨嶋。但其內之公私田地、公験灼然、不在此例。
丙申。山城國正稅一萬束・伊賀國正稅三萬束・紀伊國正稅一萬束、合五萬束、充大和國、為挙料。國用処多、例挙不足也。
六月甲辰朔。授正四位下尚世王従三位。従四位上南淵朝臣弘貞・藤原朝臣愛発正四位下。
（『類聚國史』九九敘位）丁未。授従四位下源朝臣弘・源朝臣常従四位上。」（『日本紀略』）任官。二品葛原親王為式部卿。
辛亥。女孺伊勢國人村主宮道・遠江國人小長直縵、竝補采女。
乙丑。節婦風早直益吉女、敘位二階、終身免其戸田租。益吉女、夫死後、攀慕不止、落餝帰真、節操難奪。所以、敘之位階、用旌貞潔也。
丁卯。従三位百済王慶命、位封之外、特給五十煙。
秋七月甲戌。賑給長門國民。救旱損也。
戊寅。大納言正三位良岑朝臣安世薨。贈従二位。太上天皇製輓歌二篇。
壬午。御覧大宰府例進染綾。賜五位已上當色。
甲申。遣使十八寺、令読経。奉幣五畿內七道諸國名神。為攘災也。
戊子。天皇幸神泉苑、覧相撲。申刻雷雨、酉剋霹靂內裏西北角曹司。左右近衛、騎乗御馬、馳入內裏、撲滅神火。戌刻雷聲乃止、即帝還宮。見參諸司官人已下、衛門門部已上、賜祿有差。不覧相撲。粛霹靂也。
辛卯。大臣藤原朝臣緒嗣上表。詔報不許。
癸巳。玄暉門外中重掖、命祓霹靂事。」大蔵卿従三位藤原浄本薨。年六十一。
丙申。奉幣伊勢大神。聖體不和也。
。（『類聚國史』九九敘位）八月乙巳。授従四位下藤原朝臣吉野正四位下」（『日本紀略』）任官。四品仲野親王為大宰帥。
戊申。置兵部省扶省掌二人。
（『類聚國史』一七一地震・『日本紀略』）乙卯。地震。」（『日本紀略』）內竪真野王、上芝草一莖。
丙辰。右諸衛府奉相撲輸物。群臣陪賞、極歓而罷。
辛酉。左京人永原朝臣峯雄、特預得度。
丁卯。皇后詣冷然院、奉賀新造寢殿、兼獻珍麗。
（『日本紀略』）戊辰。皇后還宮。」（『類聚國史』四斎宮・『日本紀略』斎女王、為參入伊勢大神宮、禊賀茂川。賜供奉諸司祿有差。）
九月癸酉。令薬師寺毎年設最勝王経之會。中納言従三位兼行中務卿直世王奏稱。此寺、清御原天皇、為皇后而所建立也。皇后、近江帝之女、柔範光暢、毘賛天倫。皇帝嘉寵、建斯仁祠。而創基未竟、宮車晏駕。皇后含悲帰仏、終成寶剎。如今、所入封物田地、充用有剰、學衆稍多、説法猶少。夫大雄慈悲、不進而希応。至理澹泊、不銓而難知。請、毎年開設斎筵、屈宿徳、演説尊経、決択奧義。便以在播磨國賀茂郡水田七十町、充其供料、庶扇覚風而慰先霊、飛慈雲而増聖壽。三光縦沈、慧炬無滅、五嶽如礪、梵聲不止。庶講読就此試定。立為恆例。許之。
乙亥。於建禮門前大祓。依掖庭犬死也。
丁丑。天皇御大極殿、奉獻幣帛伊勢大神宮。依斎女王參入也。
庚辰。內裏召文人、令賦詩。賜文人已上祿有差。
乙丑。大膳職無実雑物十四種、未返上雑物卅四種、従矜免也。
壬辰。天皇幸大納言清原真人夏野新造山荘。択詞客卅人、令賦詩。応製也。賜侍従及文人祿。授主人室無位葛井宿禰庭子、第二男正六位上瀧雄従五位下。
癸巳。御武徳殿、覧信濃御馬。
甲午。敘正六位上大荒城臣真□外従五位下。
冬十月乙巳。車駕幸北野。參議左近衛中將従四位下文室朝臣秋津獻物。御紫野院。侍臣及山城國掾已上、賜祿有差。
丁未。大納言正三位兼行弾正尹臣藤原朝臣三守等言。臣聞。劉安有雲。法者天下之准縄、而人主之度量。信哉此言也。然則、通三建極之後、得一居貞之君、莫不敷徳禮、以宣規、設法令、而裁化。世軽世重、或沿或革。銜勒人倫、■防品彙者也。臣竊按。昔我文武天皇、大寶元年、甫制律令、施行天下。沮勧既甄、彜倫式序。但律令之典、止挙本綱、至於體履相須。式條猶缺、論之政術、因有未周。所以先朝、延暦年中、降綸言於卿相、揮折簡於英髦。厥後時漸遷、舊例屢改。討論取捨、動歴年所。至於弘仁、乃以絶筆。於是、分置群官、更令摘続、欲成不日、而歳月其除。伏惟、皇帝陛下、徳參丕偉、道契無為。応千載而撰寰區、撫萬物而納壽域。所謂、天地交泰、禎符咸臻。功成作楽之時、治定製禮之日也。臣等、元與左大臣贈正一位兼行左近衛大將藤原朝臣冬嗣・正三位中納言藤原朝臣葛野麻呂・參議従三位行近江守秋篠朝臣安人・參議従四位上橘朝臣常主等四臣、共稟宸詔、忝預編修。爾來四臣相尋薨卒。其存者唯臣等両人而已。以夫鉛槧已下、研覈惟究、詣闕奉進。伏望。宣布中外、盡使遵行。制可。
戊申。一鳩飛入承明門西廊。
庚戌。一雉來集左衛門陣建春門以北垣欄中。衛士射而獲。
甲寅。任官。
（『類聚國史』八三正稅八四公廨）乙卯。増加出羽國出挙論定稲六萬束・公廨稲十四萬束。人民蕃息、兼辺吏乏資也。」（『類聚國史』一九〇俘囚）出羽國俘囚道君千前麻呂、特預得度。褒精進也。
丁巳。東大寺僧伝燈大法師位延勝、補十禪師。

庚申。右諸衛府、奉獻競馬負物。賜祿有差。
乙丑。宮城
己未。山階寺僧智興、造建陸奧信夫郡寺一區、名菩提寺。預定額寺例。內御井町南方半町、給中務省廚地。
丁卯。天皇幸北野、猟鶉・雉・払水鳥。便幸於嵯峨院、賜五位已上衣被。
十一月乙亥。地震。
庚辰。散位従三位藤原朝臣真夏薨。雲々。性有餝詞、隨時容身。音楽之間、能盡其妙。大同初、預大嘗會所、造千功之標、調八■之舞。可謂大楽之費、従此而起者也。年五十七。
辛巳。無位菅生朝臣氏刀自、為御巫。
頒行神祇・八省・弾正・左右京・春宮・勘解由・六衛・左右兵庫格式。
戊子。寒気緊切。有勅、挙酒賜群臣。賚祿有差。
辛卯。天皇御神嘉殿、以申如在。
壬辰。宴五位已上於內裏。賜祿有差。
癸巳。賜女王內外命婦祿。
乙未。幸栗前野。山城國獻物。賜陪従親王已下暗野六位、及山城國掾已上祿有差。
丁丑。備前國空閑地五十許町、充勅旨田。
己亥。任官。」賑給伯耆國飢民。
庚子。基良親王加元服、拝謁至尊。帝命侍臣琴歌。賜親王被衣。大納言三守御衣。
十二月壬寅。准明経博士、賜講醫典博士料。
乙巳。備前國穀四百五十斛、為□橫串勅旨田料。
辛亥皇帝、有神今食事。御神嘉殿、払暁還宮。
丙辰。皇帝、幸芹川野。山城國司獻物。親王已下國掾已上、賜祿有差。
庚申。鳳輦臨建禮門、分幣諸陵。
丁卯。正四位上武蔵守石川朝臣河主卒。右大弁従三位石足之孫、中納言正三位兼宮內卿右京大夫豊成野第十子也。延暦十三年授従五位下、廿五年正五位下、弘仁四年従四位下、十四年正四位上、□□□一十八度、初託縁出家、還俗更仕。頗學內外、兼知工巧。桓武天皇之時、造作為宗、允従當時、容身取利、有欲無施。年七十七。
閏十二月壬申。天皇幸北野。便幸大納言清原真人夏野之雙岡宅。主人率親族拝舞。侍臣已下山城國掾已上、賜祿有差。
戊寅。延名僧十口於禁中、三個日夜、懺禮仏名経。
癸未。右大臣藤原朝臣緒嗣上表。雲々。
丙戌。授従五位上大野朝臣真鷹正五位上、即為右近衛中將。
戊子。従四位下文室真人弟直卒。祖大納言従二位智努王、父大宰大弐従四位下與伎。母従四位下平田孫王。後太上天皇在幼稚、違慈顔。桓武天皇、悲其偏露、以女王、推為母。延暦廿年敘従五位下、任土左守。累遷左大舎人助、大監物。弘仁十四年、敘正五位下。天長元年、敘従四位下、為治部大輔、歴上野・備中守、三年任播磨守。在任之間、不聞毀譽。性無廉隅、又不了弁、以命而終。時年六十一。
甲午。請僧五口、奉読金剛般若経、兼令神祇官解除。謝物怪也。
丙申。授正五位下興原宿禰敏久正五位上。以作格式之功也。
