日本後紀巻第廿五逸文《起弘仁七年正月、盡同八年三月。》
正月丁卯朔。廃朝。雨也。
戊辰。皇帝御大極殿、受朝賀。宴侍臣於前殿、賜被。
（『類聚國史』九九敘位）癸酉。宴群臣。授三品葛原親王二品。従五位上猶世王將五位下。従五位下高瀬王従五位上。正六位上巨倉王従五位下。正五位下坂上大宿禰鷹養高階眞人遠成・高村宿禰田使従四位下。従五位上大伴宿禰人益・佐伯宿禰長継・安倍朝臣雄能麻呂正五位下。従五位下大伴宿禰彌継・藤原朝臣真書・藤原朝臣友人・路真人年継・海真人有成・安倍朝臣寛麻呂・三島真人助成・安倍朝臣豊柄・物部匝瑳連足継従五位上。正六位上文屋真人秋津・清原真人長谷・多治比真人清門・紀朝臣虎主・橘朝臣継成・藤原朝臣村田・安倍朝臣真度良・坂田朝臣弘貞、正六位下百済王教貞・、従六位上佐伯宿禰弓継・和朝臣家主・小野朝臣継手麻呂、正七位上布勢朝臣浄継従五位下。正六位上津宿禰梶吉・螺江部継人、従六位下船連湊守、従七位下高道連鯛釣・玉作佐比毛知・栄山忌寸百嶋外従五位下。」（『日本紀略』）同日任官。（『日本紀略』）
壬午。御豊楽院、宴次侍従已上、賜祿有差。
癸未。御豊楽院、観射。
辛卯。雨沙。
壬辰。遊猟栗前野。賜侍臣及山城國掾已上衣被。
丁酉朔。日有蝕之。
己亥。任官。
甲辰。任官。
丁未。日有蝕之。
（『類聚國史』三二遊猟・『日本紀略』）壬子。幸於交野。」（『日本紀略』）律師伝燈大法師位勝美卒。
丙辰。遊猟於水生野。授従四位下百済王教徳従四位上。従七位下百済王勝義従五位下。賜陪従従五位已上、山城河內摂津三國掾已上衣被、施捨佐為・百済・粟倉僧尼三寺、各綿一百屯。是日、車駕至自交野。
戊午。於後宮曲宴終日、賜近臣衣被。
辛酉。幸典侍従三位小野朝臣石子長岡之第。命文人賦詩。授石子正三位。無位高賀茂朝臣伊豫人従五位下、即石子之女也。賜五位已上衣被。
癸亥。幸嵯峨別館。命文人賦詩  。雅楽寮奏楽。賜文人已上綿有差。
甲子。遷御於弁官曹司。以修造禁中也。・
庚午。令大宰府毎年新絹三千疋。
乙亥。任官。
乙酉。散事従四位下多治比真人明子卒。年七十
（『日本紀略』）丙戌。僧最澄、上天台霊応図及本伝集十巻・新集聖経序三巻・涅槃獅子吼品一巻。」（『類聚國史』一九〇俘囚）授勲六等吉彌侯部■子外従五位下。
丁亥。典侍正三位小野朝臣石子薨。年七十一。
壬辰。是日、民部宮內両省、奉獻酒食並銭三百貫。宴飲終日、令左右近衛射之。隨中賜銭。
（『類聚國史』七八獻物・『日本紀略』）四月庚子。弁官奉獻。令雅楽寮奏楽。賜弁官史生已上衣被。」▼（『日本紀略』）是日。大僧都永忠卒。年七十四。
辛丑。幸神泉苑。左右馬寮、奉獻開銭四百貫。令左右近衛射、中的賜銭。
乙巳。右大臣従二位勲五等皇太弟傅藤原朝臣園人上書、請停今年五月節。不聴之。
己酉。尚水従四位下川原女王卒。
庚申。車駕還宮。
壬戌。加造酒司史生二員。
癸亥。散事従四位下藤原朝臣東子卒。
甲子。木工寮奉獻。賜侍臣及木工充已上被。
丁卯。遣使賜渤海副使高景秀已下、大通事已上夏衣。▼是日。賜渤海國王書曰。天皇啓問渤海応。孝廉等至、省啓具懐。先王不終遐壽、奄然■背。乍聞惻怛、情不能已。王祚流累葉、慶溢連枝、遠発使臣、聿脩舊業。占風北海、指蟠木而問津、望日南朝、凌鯨波以修聘。永念誠■、歎慰■深、間以雲海、相見無由。良用為念也。去年孝廉等卻廻、忽遭悪風、漂蕩還着。本船破壊、不勝過海。更造一船、未得風便。孝廉患瘡、卒然殞逝。王昇基・釈仁貞等、続物故。甚以愴然。今寄高景秀、且有信物。仲夏炎熱、王及首領百姓、並平安好。略此呈報、指不一二。
（『類聚國史』七三五月五日）庚午。御馬埒殿観馬射。」（『類聚國史』一八六施物僧）賜玄賓法師書曰。賓上人、凝思練耶、晦跡石室。春向覚花而獨咲、夏影提樹而閑眠。持戒之光、自照燬宅、護念之力、普済民衢。比來炎熱、禪居何如。朕機慮之間、不忘寤寐、地遠心近、一念即到。錦繍綺羅、不是得意之物。白布卅端、用助頭陀之資。到乃領之。約文申意、不労多及。
己卯。式部省言。拠延暦廿一年正月七日勅、賀正不參五位已上、莫與三節。夫事君之道、高卑推《惟？》同。懲殿之罪、理須畫一。而今唯責五位已上、不責六位已下。因茲、到於日■、無人引進。伏請。自今以後、脫春夏之祿、粛不會之怠。則朝儀有序、憲章不墜者。許之。
己酉。外従五位下勇山連文継授従五位下。皇帝受史記於文継。至是畢。仍有此授。
丙辰。伊勢大神宮司従七位下大中臣朝臣清持、有犯穢並行仏事。神祇官卜之有祟。科大祓、解見任。
甲辰。幸大堰。賜侍臣並山城國掾已上衣被。
壬戌。神祇官言。伐高畠山陵（桓武皇后藤原朝臣乙牟漏）樹、祟見亀兆。勅。朕情所啓、唯在山陵。而有司不勤督察、致此咎徴。求之國典、其刑非軽。自今以後、厳加禁斷。
七月庚午。幸神泉苑、観相撲。
戊寅。廃鋳銭司。
癸未。勅留風雨不時、田園被害。此則、國宰不恭祭祀之所致也。今聞。今茲青苗滋茂。宜敬神道、大致豊稔。庶俾嘉穀盈畝、黎元殷富。宜仰畿內七道諸國、其官長清慎斎戒、奉幣名神、禱止風雨、莫致漏失。
乙丑。山城國紀伊郡飛鳥田神・真幡寸神、預官社例。並鴨別雷神之別也。
己丑。曲宴後庭。賜皇太弟寶琴。侍臣等衣被。
甲午朔。勅。夷俘之性、異於平民、雖従皇化、野心尚存。是以、先仰諸國、令加教喩。今因幡放棄両國俘囚等、任情入京、越訴小事。此則國吏等、撫慰失方、判斷乖理之所致也。自今以後、篤加訓導、有如此者、専當國司、准狀科処。
乙未。奉幣於伊勢大神宮。
癸卯。正七位上田口朝臣當持、特授従五位下。
己酉。夜大風、倒羅城門。京中諸國、亦多被害。賜諸衛見侍者祿。
癸丑。勅。玄賓法師、住備中國哲多郡、苦行日久、利益可稱。宜法師存生之時間、彼郡庸者、停米進鉄、以省民費。
丙辰。公卿奏言。上総國夷■郡（夷隅郡）、官物所焼、准穎五十七萬九百束、正倉六十宇。刑部省斷罪言。検焼損使散位正六位上大中臣朝臣井作等申。稅長久米部當人、臨失火時、逃亡自殺。推量意況、豈無所犯、忽自引乎。可謂當人侵官物、謀而放火者。案律、當人所犯、罪當絞刑。而其身自殺、仍更不論。但新任守小野朝臣真野・介茨田宿禰文足等、就政日淺、此火之起、不縁不粛。仍案延暦五年八月七日格、不問神災人火、令當時國司郡司、及稅長等、一物已上、依數填備。然則、実雖神災、猶令當時公廨填納。蓋以公廨之設、本為欠負故也。須在任國司郡司及稅長等、共填備之者。省斷如此。臣等尋検法意、外従五位下守大判事物部中原宿禰敏久曰。法家者、如此事類禁得其身、則自備償。若資財乏盡、役身相折。然而、不得過五歳。年限既満、贓物未填。即従原免。斯則公家有損無益。是以、延暦五年格、令不論神災人火、以當時公廨填之。良由欠負之設、在後人也。前人去職、不更追咎者。官議商（商量？）、事不穏便。所以者。格雲。正倉被焼、未必由神。何者、譜代之徒、害傍人而相焼。監主之司、避虛納以放火。因茲観之、格之大體、責帰虛納也。又選用郡司、前人之所行、後司乍到、雑務未分。雖領印鎰、交替未畢。在於此間、會逢失火。前司寄言去職、専避其咎、新任則交替當時、獨以労填。夫虛納者、舊時之怠也。公廨者、後司之料也。有怠則黙然免罪責、無怠則毎年奪料物。以無怠之料、備有怠之損。事之為緒、不近物情。今、臣等商量、事有大小、政有閑忙。是以、分付受領、既立程期。今、前司全成雖去職、是収納之當時也。後任真野雖領印鎰、而見災之當時也。験格意、則疑渉虛納。何者、行火自殺、責以填備。則不縁不粛。何者、到任日淺。凡交替之事、限內未畢、則宜言其由。縦令無故過百廿日、全後火起、則後任官司、更無所禱。而就任以降、十有餘日、歴任不幾、至於獨填、誰甘心前怠後責。伏聞天裁者。奏可。
丁巳。幸冷然院。命文人賦詩。賜侍臣祿有差。
（『類聚國史』三一天皇行幸下・『日本紀略』）庚申。幸嵯峨別館。」（『類聚國史』八〇糶糴）信濃國言。去年不登、國內食乏。伏請。穀一萬斛、交関商布以救窮弊者。許之。
辛酉。幸嵯峨。命文人賦詩。奏楽。賜侍臣並山城國掾已上衣被。
丙寅。聖體不予。
戊辰。奉幣於伊勢大神宮。去八月十六日夜、為停大風所禱也。
辛未。停九日節。以聖躬不平也。
丁亥。勅。上総國夷■郡（夷隅郡）官物五十七萬餘束、既被焼失。今縁有所念、醫師以上、咸従免除。郡領以下、依例令填。
甲午。散位従四位下多朝臣入鹿卒。年五十八。
己亥。地震。
辛丑。勅。延暦廿年格雲。荒服之徒、未練風俗、狎馴之間、不収田租。其徴収限、待後詔者。今夷俘等、帰化年久、漸染華風。宜授口分田、経六年已上者、従収田租。
癸卯。施玄賓法師綿百屯。
甲辰。大宰府言。新羅人清石珍等一百八十人帰化。宜賜時服及路糧、駕於便船、令得入京。
己未。任官。
辛酉。授無位石作王従五位下。
十一月壬戌朔。任官。
己丑。右諸衛府奉獻。奏楽。賜次侍従已上綿有差。
（『類聚國史』九九敘位）」十二月壬辰朔。従三位巨勢野足授正三位。（『日本紀略』）▼是日。任官。
丙申。外従五位下鴈高宿禰笠継授従五位上。
乙巳。中納言正三位巨勢野足薨。年六十八。
弘仁八年春正月辛酉朔。皇帝御大極殿、受朝賀。宴次侍従已上於前殿、賜御被。
甲子。曲宴後庭。
（『類聚國史』七一七日節會七三七月七日・『日本紀略』）丁卯。宴五位已上。奏楽。賜祿有差。」（『類聚國史』九九敘位）授四品萬多親王三品。従五位上葛井王正五位下。正六位上永河王・継野王従五位下。従四位下紀朝臣百継従四位上。正五位下藤原朝臣藤成・大伴宿禰人益従四位下。従五位上安倍朝臣寛麻呂。橘朝臣永継正五位下。従五位下中科朝臣善雄・紀朝臣継足・朝野宿禰鹿取・橘朝臣氏公従五位上。外従五位下當宗忌寸家主・広井宿禰貞名、正六位上高階眞人弟仲、正七位上藤原朝臣行道、正六位上伊勢朝臣菊池麻呂・大中臣朝臣笠作・石川朝臣國助・橘朝臣常主・安倍朝臣豊永・大神朝臣枚人麻呂・大伴宿禰総成・笠朝臣永世、従六位上滋野宿禰貞道従五位下。正六位上宗形朝臣勝麻呂・內蔵宿禰帯足・広階連真象、正六位下吉田宿禰書主外従五位下。
辛未。任官。
丙子。宴次侍従已上。賜綿有差。
丁丑。御豊楽院観射。
辛巳。曲宴於後殿。奏女楽。賜侍臣已上綿有差。
乙丑。遊猟芹川野。賜次侍従已上衣被。
二月辛卯朔。日有蝕之。
壬辰。任官。
丙申。神祇官言。祈年月次等祭日、諸社祝部等・事須參集祭庭、受幣供神。而比年之間、未有參會。仍幣帛一百四十二裹、収諸官庫、無人預付。伏望。准寶亀六年格、頒幣之日、不參祝部、不論有位無位、一切還本。許之。
己亥。遊猟於瑞野。山城國奉獻。次侍従已上及山城國掾已上、賜衣被。
庚子。安勅內親王奉獻後宮。無品安勅內親王授四品。正五位上藤原朝臣河子従四位下。親王母也。
乙巳。大宰府言。新羅人金男昌等四十三人帰化。
丁未。幸交野。
庚戌。賜五位已上及山城河內摂津等國掾已上衣被。施佐為百済粟倉三寺、各綿一百斤▼是日。車駕至自交野。
辛亥。無品甘南備內親王薨。年十八。遣使護喪事。內親王者、皇統彌照天皇第十二女也。母贈太政大臣藤原朝臣種継之女也。
甲申。參議従四位上藤原朝臣藤麻呂卒。年■40）五。
丙戌。散位従四位下勲五等御長真人広岳卒。年六十九。
