日本後紀卷第十逸文《自延暦廿年七月、至同廿二年二月。》
七月戊寅。賜故高橋王度二人。
甲申。幸大堰。
丙戌。參河國言。慶雲見。
戊子。賜故大僧都伝燈大法師位等定度三人。
癸巳。《授位。》
庚子。従四位下藤原朝臣葛野麻呂、為遣唐大使。従五位下石川道益為副。判官録事各四人。
辛丑。任官。権中納言従三位藤原乙叡、為山城守。
丁未。遊猟於大原野。
乙卯。遊猟於栗前野。
乙丑。遊猟於的野。
丁卯。幸神泉苑。
甲申。配秦人継主女・桑田広刀自女・生江浄女等、於阿波國。並強盜人之妻也。
乙酉。遊猟於大原野。賜五位位上物有差。
丙戌。征夷大將軍坂上田村麻呂等言。臣聞。雲々。討伏夷賊。
冬十月壬辰。遊猟於栗前野。
壬寅。遊猟於日野。
（『類聚國史』三二遊猟）戊申。遊猟於水生野。（『類聚國史』四伊勢神郡）戊申。伊勢國言。多氣度會二郡司等、常多闕怠。伏望。於郡堺外、將行決罰。許之。
丁巳。征夷大將軍坂上田村麻呂召進節刀。
十一月己未朔、乙丑。詔曰。雲々。陸奧國《乃》蝦夷等、歴代渉時《天》、侵亂辺境、殺略百姓。是以、事従四位上坂上田村麻呂大宿禰等《乎》遣《天》、伐平掃治《之牟流尓》。雲々。田村麻呂授従三位。〈已下敘位。〉
丁卯。茨田親王冠。贈皇后《今上後》・高津・大宅三內親王加笄。
辛丑。制。賜諸王祿、無勘上日、至於得官、計日乃給。其日不足、依法無賜。
甲寅。遣使鎮祭佐保山陵、度僧尼各一千。
延暦廿一年春正月戊午朔。廃朝。雪也。
庚申。百官儀説。有勅議之。宴侍臣於前殿、賜被。
壬戌。勅。如聞。山城國百姓、売買水田、以稲為直。准銭論之、町過萬銭。自今以後、宜上田一丁直銭四千、中下田者、准此差減。若有違法、処違勅罪。
（『類聚國史』一七節會）甲子。宴五位已上、賜束帛有差。甲子。（『日本紀略』）陸奧國三神加階。縁征夷將軍奏霊験也。
乙丑。加征夷軍監已下軍士已上勲、各有等級也。▼是日。勅。駿河相摸國言。駿河國富士山、晝夜恆燎、砂礫如霰。求之卜筮、占曰。干疫。宜令両國加鎮謝、及読経、以壤災殃。
丙寅。遣従三位坂上大宿禰田村麻呂、造陸奧國膽澤城。
（『類聚國史』七二踏歌）戊辰。宴五位已上。賜物有差、（『日本紀略』）戊辰。勅。官軍薄伐、闢地瞻遠。宜発駿河・甲斐・相模・武蔵・上総・下総・常陸・信濃・上野・下野等國浪人四千人、配陸奧國膽澤城。
（『日本紀略』）庚午。越後國米一萬六百斛、佐渡國塩一百廿斛、毎年運送出羽國雄勝城、為鎮兵糧。」是日。勅。今聞。三論法相、二宗相爭。各専一門、彼此長短。若偏被仰、恐有衰微。自今以後、正月最勝王経並十月維摩経二會、宜請六宗、以広學業。（『類聚國史』一七七御斎會一七九諸宗）延暦廿一年正月甲午。勅。今聞。三論法相、二宗相爭。各専一門、彼此長短。若偏被仰、恐有衰微。自今以後、正月最勝王経並十月維摩経二會、宜請六宗、以広學業。
甲戌。御馬埒殿観射。
乙亥。美作國獻白鹿。賜獲人稲五百束。
丁丑。賜參議従三位藤原朝臣乙叡・近衛中將従三位坂上大宿禰田村麻呂・參議従四位上藤原朝臣縄主・律師伝燈大法師位勝虞・伝燈大法師位恵雲・伝燈大法師位如寶・伝燈大法師位安■・伝燈大法師位光暁等各度一人。
戊寅。免常陸國前司守従四位下勲三等三諸朝臣大原等、隠載稲廿一萬六千九十束。
己卯。任官。
甲申。任官。
戊子朔。幸神泉。
庚寅。僧綱言。智行二科僧■40）三人、身住伽藍、志研聖教。伝燈之労無怠、瑩珠之勤不倦。勅。宜元興・薬師二寺僧廿九人、各施布廿五端、弘福寺五人各施布八端、東大寺九人各施■一匹・綿十屯。
癸巳。幸神泉。泛舟曲宴。
己亥。幸神泉。
丁卯。幸神泉。
己巳。遊猟於水生野。
癸酉。任官。
庚子。造陸奧國膽澤城使陸奧出羽按察使従三位坂上大宿禰田村麻呂等言。夷大墓公阿■利為、盤具公母禮等、率種類五百餘人降。
辛亥。任官。
庚申。御馬埒殿、観騎射。
壬申。幸神泉。
甲戌。廃相摸國足柄路、開筥荷途、以富士焼砕石塞道也。
六月丁酉。失火、焼左京百姓宅四十二煙。賜米塩各有差。
壬寅。幸神泉▼是日。勅。秀才上下中下第、並元留省不敘。明経上下・中上第並元留省不敘。
丁未。勅。令伊豫國配流人五百枝王、聴居府下。
七月乙卯朔。大和國、有牛産犢、二頭六足。
丙申。幸神泉。
辛酉。御朝堂院、覧相撲。
癸亥。行幸大堰。
甲子。造陸奧國膽澤城使田村麻呂來。夷大墓公二人並従。
丙寅。有狼、走朱雀道、為人所殺。
丁卯。白鷺集於朝堂院。
八月乙丑朔。幸神施。
丁亥。免相模・播磨・美作・備中・備後・安芸・紀伊・淡路・阿波・讃岐等十國損田百姓負稅。
壬辰。豊後國遣白雀雀。賜獲者稲五百束。
丁酉。斬夷大墓公阿■利為・盤具公母禮等。此二虜者、並奧地之賊首也。斬二虜時、將軍等申雲。此度任願返入、招其賊類。而公卿執論雲。野生獣心、反覆無定。儻依朝威獲此梟師、縦依申請、放還奧地、所謂養虎遺患也。即捉両虜、斬於河內國植山。
辛亥。遊猟於的野。便御親王諱《嵯峨》荘、賜五位已上衣被。
丙辰。流讃岐國鵜足郡人吉師部都麻呂、分嶋人伊都甲麻呂等於伊豆國。丹波國人秦乙成・出雲國人巨勢部益人・岩見國人弓部鎰主・美作國人曾禰継人等於安房國。山城國人若湯坐五月麻呂、右京人內蔵氏人・三國嶋成・阿曇継成等於隠伎國。近江國人秦継成・常陸國人大伴継守・能登國人羽咋彌公等於土佐國。以犯強盜也。
丁巳。伊賀・伊勢・尾張・參河・遠江・駿河・伊豆・甲斐・武蔵・上総・下総・常陸・近江・美濃・上野・下野・越前・越中・能登・越後・丹波・丹後・但馬・因幡・伯耆・出雲・岩見・周防・長門・伊豫・土佐等卅一國、損田百姓、免租稅徴調。
戊午。遊猟於芹川野。
丁丑。遊猟於北野。
壬午。免河內國今年田租。
癸未。省雅楽寮歌師二員。
壬辰。幸交野。
戊戌。車駕、帰自交野。
己酉。幸大原野。
十一月甲寅朔。日有蝕。
庚申。大宰府言。関■之設、本絶奸偽、解由之事、為全官物。而或國司未得解由、私竊逃帰、欠負未納、無由勘當。若有此輩、到京之日、殊置刑科者。許之。
十二月癸未朔。平城京地一町、賜式部省。
庚寅。鎮守軍監外従五位下道嶋宿禰御楯、為陸奧國大國造。
庚子。佐味親王及右大臣従二位神王獻物。
延暦廿二年正月癸丑朔。廃朝。雨也。
甲寅。受朝賀。美作國獻白鹿、豊後國獻白雀。宴侍臣於前殿、賜被。
丁巳。始置伊勢斎宮寮史生四員。
己未。《授位。》
壬戌。外従五位下槻本公奈■麻呂授従五位上。弟正七位上豊人従五位下。並賜姓宿禰。奈■麻呂父故右兵衛佐外従五位下老、天宗高■天皇《光仁》之舊臣也。初庶人居東宮、暴虐尤甚。與帝不穆、遇之無禮。老竭心奉帝、陰有輔翼之志。庶人及廃後、聞老為帝所昵、甚怒喚之、切責者數矣。及後有巫蠱之事。老案験其獄、多発奸伏。以此、母子共廃。社禝以寧。帝追思其情。故有此授。
丙寅。任官。
戊辰。宴五位已上、賜物有差。
己巳。御馬埒殿観射。
庚午。於朝堂院、観大射。
丁丑。賜大法師善謝度三人。
戊寅。勅。緇徒不學三論、専崇法相。三論之學、殆以將絶。頃年有勅、二宗並行、至得度者、未有法制。自今以後、三論法相、各度五人、立為恆例。
乙丑。賜遣唐大使已下水手已上物有差。
癸巳。令越後國米三十斛・塩卅斛、送志波城所。
乙未。右大臣獻物。曲宴、賜四位已上被。
庚子。制。奉行勅、宜拠令條、不更経中務省。
