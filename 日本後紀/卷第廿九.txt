日本後紀巻廿九逸文《起弘仁十一年十月、盡同十二年十二月。》
冬十月己卯。綿一萬五百屯、施內供奉十禪師、並七大寺僧。
十一月□□。詔曰。雲々。其弘仁八九年之間、水旱不登、府庫消耗。因公卿詳議、暫割五位已上封祿四分之一、以均公用。如今、五穀頗熟、支用可均。宜封等數、復之舊例。
己酉。參議従四位下太宰大弐安倍朝臣寛麻呂卒。
癸丑。公卿上表白。臣聞。雲々。其群臣議定所減封祿等、並有恩旨、被復舊例。伏望。御膳亦同復常。
庚申。近江國言。國分僧寺延暦四年火災焼盡。伏望。以定額國昌寺、為國分金光明寺。但勅本願釈迦丈六、更応奉造。又修理七重塔一基。雲々。許之。
癸巳。勅、置針生五人、令読新修本草経・明堂経・劉涓子鬼方各一部、兼少公集験千金広洛方等中治瘡方、特給月料、令成其業。雲々。

弘仁十二年春正月戊戌朔。皇帝御大極殿、受朝賀。
壬寅。定十條斷例。
授四品明日香親王三品。無品賀陽親王四品。
丙午。正三位藤原朝臣冬嗣、為右大臣。
丁未。參議従三位行近江守秋篠朝臣安人薨。年七十。
戊寅。勅。雲々。宜賜百歳已上穀四斛、九十已上三斛、八十已上二斛、七十已上一斛。其國司次官已上、巡行郷邑、親自稟給。
甲申。勅。文章博士、是従七位下官。今改為従五位下官。
庚申。修理大夫従四位下橘朝臣永継卒。故正一位左大臣諸兄之孫、従四位下右中弁入居之長子也。雖無才芸心存□□、□丞相胤、起家任內舎人。縁坐伊豫親王□□□、敘従五位下。稍至従四位下。所歴□□□居職病甚。卒時年五十三。
夏四月庚午。常陸國筑波郡人三村部黒刀自、一三一男二女。賜稲三百束。
丙午。播磨國有人、掘地獲一銅鐸、高三尺八寸、口徑一尺二寸。道人云。阿育王塔鐸。
壬戌。讃岐國言。始自去年、■堤）満濃池、公大民少、成功未期。僧空海此土人也。山中坐禪、獣馴鳥狎、海外求道、虛往実帰。因茲、道俗欽風、民庶望影。居則生徒成市、出則追従如雲。今離舊土、常住京師。百姓戀慕如父母、若聞師來、必倒履相迎。伏請。充別當、令済其事。許之。
己巳。奉幣貴布禰丹生二社。祈霽也。
乙巳。散位正四位下橘安麻呂卒。故奈良麻呂之第一男、故正一位左大臣諸兄之孫也。母従三位大原真人明娘也。為□□□頗守禮節、兼知古事。延暦元年、敘従五位下、続至従四位下、任左中弁、遷常陸守。縁母病而請遷備前。遂以伊豫親王外戚、解任還京。至弘仁十年、敘正四位上。歴職雖多、廉隅不聞。時年八十三。
丁巳。新銭二萬、施空海法師。
丙寅。勅。今嘉穀垂穂、多念方熟。恐風水為災、致其傷害。宜奉幣名神、以護秋稼也。
戊寅。以大神・宇佐二氏、為八萬大菩薩宮司。
（『日本紀略』）辛巳。奉幣名神報豊稔也。」（『類聚國史』六六薨卒七九賞功・『日本紀略』）東宮學士従四位上上毛野朝臣穎人卒。従五位下大川之子也。稍習文章生小史事。延暦年中、任遣唐使録事、若有訳語語所不通、以文言伝之、唐人得意也。復命之後、以功擢敘外従五位下。大同之末、太上天皇、遷御平城之日、外記分局、逓直彼宮。太上天皇、容用女謁、將向東國、陪従人等、周章失図。於時、穎人脫身入京、具奏委曲。朝廷褒其功、特授従五位上、俄而任東宮學士、遷民部大輔。晩年沈酒而終。年五十六。
乙亥。幸於大臣閑院。命文人賦詩。
甲寅。従四位下藤原朝臣縵麻呂卒。贈太政大臣正一位種継之第二男也。為性愚鈍、不便書記。以鼎職胤、歴職內外、無所成名。唯好酒色、更無余慮。時年五十四。
冬十月丁亥。詔曰。雲々。頃者、陰精失候、坎徳成災。河內國境、被害尤甚。雲々。秋稼以之淹傷、下民由其昏■。朕今即事、経歴斯地、屬目増憂、兆庶何辜。雲々。其被害所郡、給復三年、尤貧下者、去年負租稅未報、及當年租稅、亦■除之。其山城摂津両國、地勢犬牙、與此相接。見此知彼、害必汎濫。浜水百姓、流失資産者、勿出今年租稅。並三國被害貧窮、量加賑給。
庚寅。車駕至自交野。陪従親王以下、五位已上、山城摂津両國郡司、賜祿有差。
乙巳。渤海國遣使獻方物。國王上啓曰。仁秀啓。孟秋尚熱。伏惟、天皇、起居萬福。即仁秀蒙免、承英等至。伏奉書問、用院勤佇。俯存嘉■、慄■伏増。但以、貴國弊邦、天海雖阻、飛風転幣、風義是敦。音符毎嗣於歳時、恵賚幸承於珍異。眷念之分、一何厚焉。仁秀不才、幸修先業。交好庶保於終始。延誠冀踵於尋修。伏惟、照鑑幸甚。謹遣政道省左充王文矩等、賚啓入覲、遠修國禮、以固勤情。奉少土毛謹録別紙。惟垂検到。青山極地、碧海連天。拝謁未由、伏増鴻涯。謹奉啓。
己未。■鳩執魚、集紫宸殿前殿版位。見人異之。
丙寅。畿內諸國、各置博士醫師。
庚寅。勅。夫消禍植福、釈教為本、弘道利物、必依其人。自今以後、心願之外、宜択當國百姓、年紀六十以上、心行既定、始終無変者度之、即補當國國分僧之闕焉。
