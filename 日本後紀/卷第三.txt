日本後紀卷第三逸文《起延暦十三年七月、盡同十四年閏七月》
七月辛未朔。遷東西市於新京。且造廛舎、遷市人。
己卯。以山背・河內・摂津・播磨等國稲一萬一千束、賜従三位百済王明信、従四位上五百井女王、従五以上置始女王、従四位上和気朝臣広蟲・因幡國造清成等十五人。為作新京家也。
庚辰。震於宮中並京畿官舎及人家。或有震死者。
八月乙巳。安房國疫。
甲戌。遊猟於大原野。
己丑。右大臣従二位兼行皇太子傅中衛大將藤原朝臣継縄等、奉勅修國史成。詣闕拝表曰。臣聞。黃軒御暦、沮誦摂史官。有周闢基、伯陽司其筆削。故墳典新闡、歩驟之蹤可尋。載籍聿興、勧沮之議、允備曁乎。班馬迭起述実録於西京范謝分門、聘直詞於東漢。莫不表言旌事。播百王之通猷、昭徳塞違、垂千祀之烱光。史籍之用、蓋大矣哉。伏惟聖朝、求道纂極、貫三才而君臨、就日均明、掩八州而光宅、遠安邇楽、文軌所以大同。歳稔時和、幽顕於焉■福。可謂英聲冠於胥陸。懿徳跨於■華者焉。而負■高居、凝■広慮。修國史之墜業、補帝典之欠文、爰命臣與正五位上行民部大輔兼皇太子學士左兵衛佐伊豫守臣菅野朝臣真道・少納言従五位下兼侍従守右兵衛佐行丹波守臣秋篠朝臣安人等、銓次其事、以継先典。若夫襲山肇基以降、清原御寓之前、神代草昧之功、往帝庇民之略、前史所著、燦然可知。除自文武天皇、訖聖武皇帝、記注不昧、餘烈存焉。但起自寶字、至寶亀、廃帝受禪、■遺風於簡策、南朝登祚、闕茂実於従湧。是以故中納言従三位兼行兵部卿石川朝臣名足・主計頭従五位下上毛野公大川等、奉詔編緝、合成廿巻。唯存案牘、無綱紀。臣等、芟其蕪穢、以撮機要、■其遺逸、以補闕漏、刊彼此之枝梧、矯首尾之差異。至如時節恆事、各有司存、一切詔詞、非可為訓。觸類而長、其例已多。今之所修、並所不取。若其蕃國入朝、非常制勅、語関聲教、理帰勧懲、■（総）而書之、以備故実。勒成一十四巻、繋於前史之末。其目如左。臣等、學謝研精、詞慙質弁。奉詔淹歳。伏■戦恐。有勅蔵於秘府。
丙辰。遊猟於大原野。
九月辛未朔。地震。
己酉。令天下諸國、三日之內、禁斷殺生。以講仁王経也。
乙酉任官。
壬辰。遊猟於交野。
戊戌。奉幣帛於諸國名神。以遷於新都、欲征蝦夷也。
癸亥。請百法師、講仁王経於新宮。
十月甲辰。任裝束司・次第司。以將幸新京也。
庚戌。越前國人船木直安麻呂言。父外従五位下馬養、為供公事、収米一千斛。而未遂其志、不幸早亡。伏望。所収之物、供造宮料、亡父之情、泉壌有悅。許之。
壬子。遊猟於交野。賜百済王等物。
辛酉。車駕遷於新京。
同十三年十月廿三日。天皇自南京、遷北京。
甲子。造宮使及山背國奉獻。賜五位已上衣被並笠及産業器物。《事具京都部。》
乙丑。近江國獻物。
丙寅。摂津・河內二國獻物。
（『日本紀略』）丁卯。征夷將軍大伴弟麻呂奏。斬首四百五十七級、捕虜百五十人、獲馬八十五疋、焼落七十五処。』鴨・松尾神加階。以近郡也。』〈授位、任官。〉遷都詔曰。雲々。葛野《乃》大宮地者、山川《毛》麗《久》四方國《乃》百姓《毛》參出來事《毛》便《之■て》。雲々。（『類聚國史』八三免租稅）又愛宕・葛野二郡《乃》今年田租免賜《布止》宣《布》勅命《乎》、聞食《止》宣。《事具京都部。》
己巳。和泉國獻物。
十一月辛未。遊猟於北岡。
丙子。詔曰。古之王者、教學為先。雲々。其去天平寶字元年所置大學寮田二十町、生徒稍衆、不足供費。宜更加越前國水田一百二町、通前一百廿余町、名勧學田。雲々。《事具勧學田部》
丁丑。詔。雲々。山勢実合前聞。雲々。此國山河襟帯、自然作城。因斯勝、可制新號。宜改山背國、為山城國。又子來之民、謳歌之輩、異口同辭、號曰平安京。又近江國滋賀郡古津者、先帝舊都、今接輦下。可追昔號改稱大津。雲々。
（『類聚國史』三二遊猟）戊寅。遊猟於康楽岡。
己卯。伊勢・美作両國獻物。（『類聚國史』七八獻物）
（『類聚國史』七八獻物）丙戌。美濃・但馬二國獻物。
乙未。左京人海上真人真直下獄死。真直、故大宰少弐従五以上三狩之男、以宿怨、殺父妾婢一人。（『日本紀略』）
（『日本紀略』）戊戌。播磨國獻物。
十二月辛丑。斎宮寮獻物。曲宴。助正六位上三嶋真人年継、斎內親王乳母無位朝原忌寸大刀自授従五位下。（『類聚國史』三二遊宴七八獻物）
丙午。越前國獻物。
庚戌。遷置山城國乙訓社仏像於大原寺。初西山採薪人休息此社。便刻木成仏像、稱有神験、衆庶會集驚耳目。故遷。
丙辰。遊猟於大原野。
癸亥。遊猟于山階野。

延暦十四年春正月庚午朔。廃朝。以大極殿未成也。宴侍臣於前殿。奏大歌及雅楽。宴畢賜被。
宴群臣。賜束帛有差。
大雪。公卿以下、至於諸衛、賜綿有差。
乙酉。宴侍臣。奏踏歌曰。山城顕楽舊來伝。帝宅新成最可憐。郊野道平千里望。山河擅美四周連。《新京楽、平安楽土、萬年春。》沖襟乃眷八方中。不日爰開億歳宮。壯麗裁規伝不朽。平安作號験無窮。《新年楽、平安楽土、萬年春。》新年正月北辰來。満宇韶光幾処開。麗質佳人伴春色。分行連袂■皇垓。《新年楽、平安楽土、萬年春。》卑高泳沢洽歓情。中外含和満頌聲。今日新京太平楽。年々長奉我皇庭。《新京楽、平安楽土、萬年春。》。賜五位已上物有差。（『類聚國史』七二踏歌・『日本紀略』）■舞
戊戌。征夷大將軍大伴弟麻呂朝見、進節刀。
二月庚子。任官。
乙巳。詔曰。雲々。征夷大將軍以下加爵級。
任官。
甲子。出雲國國造外正六位上出雲臣人長特授外従五位外。以縁遷都奏神賀事也。
乙丑。伊豫親王奉物。飲宴奏楽、五位以上賜綿。
三月辛未。勅。重禁私養鷹。
癸未。猟於日野。賜五位已上衣。
壬辰。賜正四位外藤原朝臣産子度尼十一人。
甲午。遊猟於交野。
（『日本紀略』）夏四月戊戌朔。日有蝕。（『類聚國史』八七配流）夏四月戊戌朔。先是、信濃國介正六位上石川朝臣清主、為人被射而不中。遣従五位外藤原朝臣都麻呂等、勘捜射人不得焉。更遣衛門佐大伴宿禰是成、推問小県郡人久米舎人望足服焉。流讃岐國。
曲宴。天皇誦古歌曰。以邇之弊能、能那何浮流彌知、阿良多米波、阿良多麻良武也、能那賀浮流彌知。勅尚侍従三位百済王明信令和之、不得成焉。天皇自代和曰。記美己蘇波、和主黎れい多魯羅米、爾記多麻乃、多和也米和禮波、都禰乃詩羅多麻。侍臣稱萬歳。
辛亥。伊豫國獻物。
丁巳。大和國稲二千束、施入菩提寺。以遭火災也。
庚申。勅。去延暦四年制。僧尼等多乖法旨、或私定檀越、出入閭巷、或誣稱仏験、■誤愚民。如此之類、擯出外國。而未有遵悛、違犯彌衆夫落髪遜俗、本為修道。而浮濫如此、還破仏教。非徒穢法門、実亦紊亂國典。僧綱率而正之、誰敢不従。宜重教喩、不得更然。（■けい。）
甲子。勅。以田宅園地捨施、及賣易與寺、禁制久矣。今聞。或寺借附他名、実入寺家。如此之類、往々而在。此而不粛、豈曰皇憲。宜其先既捨、勘録申之、以後皆沒官、以懲將來。
五月丁卯朔。任官。
己巳。右京人上毛野兄國女流土佐國以自稱諸天、妖言惑衆也。
辛未。御馬埒殿、観騎射。
壬申。筑後國高良神奉授従五位下。
丙子。配俘囚大伴部阿■良等妻子親族六十六人於日向國。以殺俘囚外従五位下吉彌侯部真麻呂父子二人。（■て。）
己卯。造宮使主典已下將領已上百三十九人、各隨其功敘位。
庚辰。令正五位下文室八多麻呂等十八人逓守長岡舊宮。（『日本紀略』）賜正四位下藤原朝臣綿手度尼四人。
六月丙申朔。周防國田百町、・山八百町賜茨田親王。
己亥。丹後國介正六位上御長真人仲嗣言。國內有乗稲四萬六千一束。即賜仲嗣、以勧後輩。
己酉。勅。自今以後、左右大舎人、以蔭子孫補之。其位子依人、以容止端正工於書■者補之。不得妄以雑色及畿外人補之。（書算。）
庚戌。幸近東院。
壬戌。幸大堰。
七月丁丑。巡幸京中。
戊寅。幸佐比津。
辛巳。唐人等五人授官。以優遠蕃人。
（『類聚國史』三二遊宴）癸未。曲宴。賜五位已上物有差。（『類聚國史』一八〇諸寺）癸未。遣使七大寺検校常住見僧尼。
遣左兵衛佐橘入居、検近江・若狹両國駅路。
閏七月乙未朔。詔曰。字民之道、義資恤隠。富國之方、事在薄斂。朕祗膺霊命、嗣守丕基。身在巖廊、心遍區域。思菽粟之積等於京■。禮譲之風興於萠俗、而四海之內、未洽雍■、百姓之間、致有■乏、如今諸國出挙正稅、例収半倍息利。貧窮之民、不堪備償、多破家産、或不自存。興言於此、深以閔焉。古人有言。百姓足、君孰與不足。且其論定公廨及雑色等稲出挙息利、始自今年、一従省減。乃率十束、収利三束。庶阜財利用、済生民於頽弊、家給人足、緝隆平於當今。布告遐邇、使知朕意。（雍煕）
丙申。任畿內七道巡察使。
幸大堰。
台風。官舎京中屋破壊。
丁未。武蔵國司介従五位下勲六等都努朝臣筑紫麻呂、。雲々。等並免官。以隠截官物也。《事具免官部。》
己酉。詔。雲々。雑徭宜以卅日為法。
辛亥。廃駅路。
乙卯。勅。諸國百姓、出挙之日、多受正稅、収納之時、競申死亡。課口因斯隠沒、正稅由其多損。自非釐革、何絶奸源。自今以後、身死百姓所負官稲、不合除免。
