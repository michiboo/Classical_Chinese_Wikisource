後梁太祖，開平元年，春正月庚寅，遼太祖自稱天皇帝。
太祖之先，出自炎帝，世為森濟。國有葛鳥兔者，世雄朔陲，號東胡。漢時為冒頓汗所滅，保鮮卑山，稱鮮卑氏。魏青龍中，部長軻比能爲幽州刺史王雄所害，散徙潢水之南，黃龍之北。晉時，普回子莫那，自陰山南徙，始居遼西，九世為慕容晃所滅，復竄松漠之間。魏時，始號契丹。有奇善汗者，生都庵山，其八子後分為八部。魏末，美佛赫烏雲畏高麗蠕蠕侵逼，帥眾萬餘口內附，居白狼水東。北齊時，嘗犯塞，軍敗，復爲突厥所逼，附高麗。隋開皇間，欵塞內附，部落漸眾，依赫辰水而居，地亙數百里，分爲十部。唐武德初，其君達呼爾氏阻冷陘山，以自固臣於突厥為俟，斤其帥、孫遨曹等嘗來朝。貞觀中，和卓珠奇來歸，置元州，以珠奇為刺史，尊長庫克舉部內屬，置松漠都督，封無極男，賜姓李，仍分為八部。顯慶中，以辱和卓爲刺史，庫克列與奚叛，命行軍總管阿實連
http://ctext.org/library.pl?if=gb&file=20725&by_title=%E9%81%BC%E5%8F%B2&page=72
