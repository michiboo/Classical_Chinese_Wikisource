陳，嬀姓侯爵，帝舜之後裔孫，閼父爲周武王陶正，王以元女大姬下嫁其子胡公滿而封諸陳，以備三恪。自胡公而下，傳世十二而至桓公鮑。
桓公之二十年，魯隱公之元年也，始入春秋。
桓公二十三年，衛州吁弒其君而自立，連陳、蔡、宋、衛之兵伐衛，圍其東門而還。衛石碏使告陳曰：「州吁實弒寡君，敢即圖之？」時州吁至陳，陳桓公爲之執而殺之。
二十五年，鄭伯侵陳，大獲。往歲，鄭莊公使來請成，陳侯不許，五父課曰：「親仁善鄰，國之寶也。君其許鄭。」陳侯曰：「宋、衛實難，鄭何能焉？」遂不許。君子曰：「善不可失，惡不可長，其陳桓公之謂乎？長惡不悛，從自及也。商書曰：『惡之易也，如火之燎於原，不可鄉邇，其猶可撲滅。』周任有言曰：『爲國家者，見惡如農夫之務去草焉，芟夷蘊崇之，絕其根本，勿使能殖，則善者信矣。』」
二十六年，陳及鄭平。十二月，陳五父如鄭涖盟。壬申，及鄭伯盟，㰱如忘。洩伯曰：「五父必不免，不賴盟矣。」鄭良佐如陳涖盟。辛巳，及陳侯盟，亦知陳之將亂也，陳侯請以女妻鄭太子忽。
二十七年，鄭太子忽如陳逆婦嬀。
三十五年，陳侯及魯侯、齊侯、鄭伯會於稷以成宋亂，皆受賂，立華督而還。
三十九年，春正月甲戌，己丑，陳侯鮑卒，於是陳亂，文公子佗殺太子免而代之。公疾病而亂作，國人分散，故再赴。
明年，蔡人殺陳佗，桓公之子躍立，是爲厲公。厲公立六年卒，弟莊公林立。莊公立七年卒，子宣公杵臼立。
宣公十二年，從諸侯會齊桓公於北杏。
十三年，從齊桓公伐宋。
十四年，及諸侯會於鄄。
十五年，同盟於幽。
十七年，周惠王取陳女爲後。
二十一年，宣公有嬖姬生子欵，欲立之，乃殺其太子禦寇。禦寇素愛厲公子完，完懼禍及己，乃奔齊，齊桓公使爲工正。齊懿仲欲妻陳，敬仲卜之得吉兆。其後，陳衰，而敬仲之子孫得志於齊。
三十七年，從齊桓公侵蔡伐楚，至召陵師還，過陳，陳大夫轅濤塗恐師爲陳患，詐齊，令出東道。東道惡，桓公怒，執濤塗，率諸侯之師、江人、黃人以伐陳。陳使使以成曰：「
http://ctext.org/library.pl?if=gb&file=100927&by_title=%E6%98%A5%E7%A7%8B%E7%B4%80%E5%82%B3&page=37
