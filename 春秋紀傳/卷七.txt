衛，姬姓侯爵，出自武王同母少弟，封爲大司寇，食采於康，謂之康叔。成王誅武庚，中分其地，以其半立康叔，封爲衛侯，傳世十三而至桓公。
桓公之十年，魯隱公之元年也。始入春秋。
桓公名完，父莊公，母戴嬀。
初，莊公娶於齊東公得臣之妹，曰莊姜，美而無子，衛人所爲賦碩人也。又娶於陳，曰厲嬀，生孝伯，蚤死。其娣戴嬀生桓公，莊姜子之，立爲太子。
莊公有嬖妾，生子州吁，州吁有寵而好兵，莊公弗禁，石碏諫莊公曰：「庶子好兵，亂自此起。」弗聽。莊公卒，桓公立。
桓公二年，弟州吁驕奢，桓公絀之，州吁出奔。
十年，鄭伯弟叚攻其兄不勝，亡，而州籲求與之友。
十三年，州吁收聚衛亡人以襲殺桓公，自立爲衛君。欲求寵於諸侯，乃連宋、陳、蔡三國之兵伐鄭，圍其東門。五日而還。州吁弒立完兵，衛人皆不愛，石碏乃因桓公母家於陳
http://ctext.org/library.pl?if=gb&file=100927&by_title=%E6%98%A5%E7%A7%8B%E7%B4%80%E5%82%B3&page=2
