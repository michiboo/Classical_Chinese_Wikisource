頴考叔，鄭人，初爲頴邑封人。
鄭武公夫人武姜生莊公及共叔叚，姜氏愛叔叚而惡莊公，嘗請武公立叚，不果。及莊公即位，太叔叚居京，將繕兵襲鄭，夫人將啟之。莊公伐叚，既克之，遂寘姜氏於城頴而誓之曰：「不及黃泉無相見也。」既而悔之。
頴考叔爲頴谷封人，聞之，有獻於公，公賜之食，食舍肉。公問之，對曰：「小人有母，皆嘗小人之食矣，未嘗君之羹，請以遺之。」公曰：「爾有母遺，繄我獨無。」頴考叔曰：「敢問何謂也？」公語之故，且告之悔。對曰：「君何患焉。若掘地及泉，隧而相見，其誰曰不然？」公從之。公入而賦大隧之中：「其樂也融融。」姜出而賦大隧之外：「其樂也洩洩。」遂爲母子始初。
君子曰：「頴考叔純孝也，愛其母，施及莊公。詩曰：『孝子不匱，永錫而類。』其是之謂乎？」
莊公三十二年，將會齊魯之師以伐許。夏五月，授兵於大宮。公孫閼與頴考叔爭車，頴考叔挾輈以走，子都拔棘以逐之，及大逵，弗及，子都怒。秋七月，公會齊侯、魯侯伐許。庚辰，傅於許。頴考叔取公之旗、蝥弧以先登，子都自下射之，顛。鄭伯使卒出豭，行出雞犬，以詛射頴考叔者。
君子謂：「鄭莊公，於是失政刑矣。」
祭仲名足，初爲鄭封人，莊公任之爲大夫。
太叔叚之居京也，祭仲言於公曰：「都城過百雉，國之害也。今京不度，不如早爲之所，無使滋蔓。」未幾，太叔作亂。
莊公二十五年，周、鄭交惡，鄭使祭足帥師取溫之麥，秋又取成周之禾。
二十七年，衛人以燕師伐鄭，祭足軍其前，而使曼伯、子元潛軍其後，大敗燕師。
三十七年，周天子以諸侯伐鄭，戰於繻葛。曼伯爲右拒，祭足爲左拒，公自將中軍，大敗王師。夜，公使祭足勞王，且問左右：「初，北戎侵齊，鄭太子忽帥師救之，有功，齊人將妻之，忽辭，
http://ctext.org/library.pl?if=gb&file=100930&by_title=%E6%98%A5%E7%A7%8B%E7%B4%80%E5%82%B3&page=4
