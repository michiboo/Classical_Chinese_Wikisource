虛陰
虛脈：遲大而耎。按之無力。隱指豁豁然空《脈經》。
崔紫虛雲：形大力薄。其虛可知。

《脈訣》言：「尋之不足。舉之有餘。止言浮脈。不見虛狀。」楊仁齋言：「狀似柳絮。散漫而遲。」滑氏言：「散大而耎。皆是散脈。」非虛也。
【體狀相類詩】
舉之遲大按之松，脈狀無涯類谷空，莫把芤虛為一例，芤來浮大似慈蒽。
虛脈浮大而遲，按之無力。芤脈浮大按之中空。芤為脫血。虛為血虛。浮散二脈見浮脈。
【主病詩】
脈虛身熱為傷暑，自汗怔忡驚悸多，發熱陰虛須早治，養營益氣莫蹉跎。
血不榮心寸口虛，關中腹脹食難舒。骨蒸痿痹傷精血，卻在神門兩部居。
經曰：血虛脈虛。曰氣來虛微為不及。病在內。日久病脈虛者死。
