時珍曰：宋有俗子，杜撰脈訣，鄙陋訛謬，醫學習誦，以為權輿，逮臻頒白，脈理竟昧。戴同父常刊其誤，先考月池翁著《四診發明》八卷，皆精詣奧室，淺學未能窺造珍，因撮粹擷華僭撰此書，以便習讀，為脈指南。世之醫病兩家，鹹以脈為首務。不知脈乃四診之末，謂之巧者爾。上士欲會其全，非備四診不可。
明嘉靖甲子上元日，謹書於瀕湖薖所。
