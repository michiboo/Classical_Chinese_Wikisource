短陰
短脈：不及本位。《脈訣》。應指而回不能滿部《脈經》。
戴同父雲：短脈只見尺寸。若關中見短。上不通寸。下不通尺。是陰陽絕脈。必死矣。故關不診短。黎居士雲：長短未有定體。諸脈舉按之。附過於本位者為長。不及本位者為短。
長脈屬肝。宜於春。短脈屬肺。宜於秋。但診肝肺。長短自見。短脈兩頭無。中間有。不及本位。乃氣不足以前導其血也。
【體狀相類詩】
兩頭縮縮名為短，澀短遲遲細且難，短澀而浮秋喜見，三春為賊有邪幹。
澀微動結。皆兼短脈。
【主病詩】
短脈惟於尺寸尋，短而滑數酒傷神，浮為血澀沉為痞，寸主頭疼尺腹疼。
經曰。短則氣病。短主不及之病。
