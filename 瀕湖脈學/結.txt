結陰
結脈：往來緩，時一止。復來。《脈經》。
《脈訣》言：或來或去。聚而卻還。與結無關。仲景有：累累如循長竿。曰陰結藹藹如車蓋。曰陽結。歷經又有如麻子。動搖旋引旋收。聚散不常者曰結。主死。此三脈。名同實異也。
【體狀詩】
結脈緩而時一止，獨陰偏盛欲亡陽，浮為氣滯沉為積，汗下分明在主張。
【相類詩】
見代脈。
【主病詩】
結脈皆因氣血凝，老痰結滯苦沉吟，內生積聚外癰腫，疝瘕為殃病屬陰。
結主陰盛之病。越人曰：結甚則積甚。結微則氣微。浮結外有痛積。伏結內有積聚。
