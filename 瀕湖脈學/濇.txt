濇陰
濇脈：細而遲。往來難。短且散。或一止復來。《脈經》。參伍不調。《素問》。如輕刀刮竹。《脈訣》。如雨沾沙。通真子。如病蠶食葉。
濇為陽氣有餘。氣盛則血少。故脈來蹇滯。而肺宜之。
《脈訣》言：「指下尋之似有。舉之全無。」與《脈經》所雲絕不相幹。
【體狀詩】
細遲短濇往來難，散止依稀應指間，如雨沾沙容易散，病蠶食葉慢而艱。
【相類詩】
參伍不調名曰濇，輕刀刮竹短而難，微似秒芒微耎甚，浮沉不別有無間。
細遲短散時一止曰濇。極細而耎重按若絕曰微。浮而柔細曰濡。沉而柔細曰弱。

【主病詩】
濇緣血少或傷精，反胃亡陽汗雨淋，寒濕入營為血痹，女人非孕即無經。
寸澀心虛痛對胸，胃虛肋脹察關中，尺為精血俱傷候，腸結溲淋或下紅。
濇主血少精傷之病。女子有孕為胎病。無孕為敗血。
杜光庭雲：濇脈獨見尺中，形散同代為死脈。
