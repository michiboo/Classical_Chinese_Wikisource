
〔雜式〕
〈元女式〉
元女式者，一名六壬式。元女所造，主北方萬物之始，因六甲之壬，故曰：六壬。六甲之上運斗柄，設十二月之合神，為十二將間置十幹，次列二十八宿、三十六禽，以月將加正時，課日辰用為天乙，所理十二神，將以斷吉凶成敗。
「推月將法」：
登明正月將加在亥水神，河魁二月將加在戌土神，從魁三月將加在酉金神，傳送四月將加在申金神，小吉五月將加在未土神，勝光六月將加在午火神，天乙七月將加在巳火神，天罡八月將加在辰土神，太沖九月將加在卯木神，功曹十月將加在寅木神，大吉十一將加在醜土神，神後十將加在子水神。
「推四維法」：
乾天門，坤人門，巽地戶，艮鬼路。
「推三十六禽法」：
東方：貍、虎、豹、兔、貉、蛟、龍、魚、蝦
南方：蚓、蛇、狙、鹿、獐、雁、羊、鶩、□
西方：猿、犺、猴、烏、雞、犬、豕、豺、狼
北方：熊、豬、羆、燕、鼠、蝠、蟹、牛、鱉
「推四課法」：
常以月將加正時，視幹日、支辰、陰陽，以為四課。幹日上神為日之陽支，日上神本位所得之神為日之陰支；支辰上神為辰之陽支，辰上神本位所得之神為辰之陰支。謂之四課四課之中，察其五行；取相剋者，為用四課。陰陽先以下賊上為用，若無下賊上，以上克下為用，若三上克下一下，賊上還；以下賊上為用，若四上克下四下，賊上與。
今日比者為用；俱比、俱不比；涉害深者為用，涉害俱深，以先幹後支為用。四課陰陽皆克，以遙相剋為用。若有幹克神、神克幹，先以克幹為用；若干克兩神、兩神克幹，以比者為用。俱比、俱不比，剛用幹比、柔用支比為用。四課陰陽無上下相剋，又無遙相剋，以昴星為用。剛幹，視酉上所得神為用；柔幹，伏視從魁所臨神為用。剛日，先傳支後傳幹；柔日，先傳幹後傳支。若天地返吟，伏吟，先以相剋為用，若無相剋伏吟，剛幹，以幹上神為用；柔幹，以支上神為用。反吟，剛幹，以幹上神為用；柔幹，以支上神為用。反吟，剛幹，以幹沖；柔日，以辰沖為用。以刑及沖用為傳，終八，專日，四課不相見。剛幹，從幹上陽神順數；柔幹，從支上陰神逆數。皆及，三神為用，足以定吉凶。當知所受用三傳，以考終始善惡所致，何先何後？變化何從？將安所極？三傳之要訣在天宮，各以神將言其禍福，將以並合所加日辰，又以五行論其憂喜，欲取諸將，以天乙為首。
「推天乙所理法」：
天乙者，貴人也。家在醜，甲戊之日，旦理大吉，暮理小吉。乙己之日，旦理神後，暮理傳送。丙丁之日，旦理登明，暮理從魁。庚辛之日，旦理勝光，暮理功曹。壬癸之日，旦理太乙，暮理太沖。天乙在東方、西方，則南方為前，北方為後；在南方、北方，則東方為前，西方為後；常以星沒為旦，星出為暮。
「推十二神將法」：
用起天乙，以將兵，大勝，闢地千里；用起螣蛇，以將兵，兵數驚駭，上下相剋。天乙前一神也。用起朱雀，以將兵，士卒驚恐，妄作口舌。天乙前二神也。用起六合，以將兵，戰勝，得子女、玉帛。天乙前三神也。用起勾陳，以將兵，士卒戰亡。天乙前四神也。用起青龍，以將兵，大勝。天乙前五神也。
用起天後，以將兵，不勝自敗。天乙後一神也。用起太陰，以將兵，士卒怯弱。天乙後二神也。用起太常，以將兵，平平。天乙後四神也。用起白虎，以將兵，師亡。天乙後五神也。用起天空，以將兵，士卒死亡，為敵欺詐。天乙後六神也。天乙理十一將，前盡於五，後盡於六。
「推伏吟返吟法」：
凡興師動眾，勿取伏吟之時，必見固守。行者不坐，坐者不起。返吟時，前勝後負，諸神自臨其沖，曰：反吟；諸神自臨曰：伏吟。
「推陰陽相覆法」：
天罡加太歲，是陽覆陰也。天罡加月建，是陰覆陽也。陰陽相覆之時，兵必有奸，計重陽時，執於火為驚；重陰時，執於水為恐。陽覆陰，君欲害臣；陰覆陽，內奸生，不利舉百事，凶。
「推神在內外法」：
鬥加孟，神在內，道路壅塞，出軍凶；鬥加季，神在外，出師吉；鬥加仲，神在門，或戰勝密謀。
「推九醜法」：
乙戊己辛壬之日為子午卯酉之神，合五得四，交合為九醜。主敗軍殺將，醜惡之日，故曰：九醜。己卯、辛卯、戊午、戊子、壬子、壬午、乙酉、辛酉、己酉是也。
「推兵讎法」：
仰見其兵，暮見其辰，俯見其讎，下賊上比時，軍兵戮，將死亡。
「推行軍本命法」：
軍出日時，天罡不欲臨將軍本命，及行年大凶，螣蛇、白虎，小凶；天乙、青龍、六合、太常臨，小吉；歲月殺所臨之方，不可往。
「推天門地戶法」：
以天二門太沖、從魁，覆地四戶，除定危開，從下而出，萬夫莫當。
「推五帝法」：
春三月，五帝任東，出軍，先鋒出城，西門立營，牙門向東，常以青旗居前，赤旗次之，次引白旗，次引黑旗，四時仿此，不向旺方也。
「推國君自將法」：
置營訖，國君居北斗四星之下，徵明是也。前將軍居太微下，勝光是也。後將軍居華蓋下，神後是也。左將軍居天府下，太沖是也。右將軍居文昌下，從魁是也。旗鼓居蓬星下，六乙是也。偃眾居明堂下，六丙是也。軍門居天門下，六戊是也。小將居地戶下，六己是也。斬殺居天獄下，六庚是也。判事居天庭下，六辛是也。囚禁居天牢下，六壬是也。軍器居天藏下，六癸是也。順旬依法，不可妄舉，起甲盡癸，則復旋改。
「推神位諸煞例」：
假令甲子旬，子為青龍，醜為蓬星，寅為明堂，卯為太陽，辰為天門，巳為地戶，午為天獄，未為天庭，申為天牢，酉為天藏，終十辰，至甲戌為青龍，余仿此。
「推玉帳法」：
出軍行陣，深入敵國，止宿營壘，休舍憩息，大將軍居太乙玉帳下，吉。攻之不得，以功曹加月建，前五辰是也。
〈察情勝敗篇〉
武侯曰：田螺占兵之法，其來甚遠，龜易卦占雖有正爻，學者不精，吉凶難準。昔越范蠡曾用田螺占之中間試之，頗有靈驗，見兵書。此乃古法也，取田螺時須自凈身，勿令女人見之，即有靈驗。
其法，以甲乙日用溫湯向東灌之，向夜取一大盤，盤中畫一直墨界，一邊為己，一邊為敵。註水一二升於盤內，取二螺，咒曰：「田螺索索，風雨不作；敵若不來，各守城郭。」又咒曰：「田螺舞舞，知風知雨；敵若來迫，入我城土。」咒訖，明旦視之，若己入敵，則己勝；敵入己，則敵勝。
右準前法，置田螺於盤內，明旦視其頭之所向，定其緩急。凡甲乙日，頭向南，三日至；向西，七日至；向北，不來；向東，不戰。丙丁日，頭向南，九日至；向西，七日至；向北，即至交戰，主勝；向東，不來。戊己日，頭向南、西、北，皆不來；向東，三日至。庚辛日，頭向西，與敵和；向北，無事；向東，敵來自敗；向南，九日至。壬癸日，頭向北，吉；向東，三日至；向南，敵來自敗；向西，不來。
若春，向東大勝，向南小勝，向西大敗，向北平安。
夏，向南大勝，向西小勝，向北大敗，向東小勝。
秋，向西大勝，向北小勝，向東大勝，向南大敗。
冬，向北大勝，向東自敗，向東大勝，向西自敗。
「推賊虛實法」：
常以月將加聞賊時，天罡加四孟，言虛加四仲，來在道，天罡加四季，至欲知賊來否，以月將加聞賊時，遊都加日辰，賊即至，臨前一辰一日至，二辰二日至，四辰以上，過去不來，遊都旺相剋日辰，凶。
「推天地耳法」：
欲知賊消息，往天耳聽之，大吉、小吉是也；欲聽人之密謀隱事，往地耳聽之，太沖、從魁是也。
「推賊兵數法」：
以月將加正時，日上辰見天罡、河魁，五百、五千、五萬人見徵明、太乙，四百、四千、四萬人見神後、勝光，六百、六千、六萬人見大吉、小吉，八百、八千、八萬人見功曹、傳送，九百、九千、九萬人見太沖、從魁，十百、十千、十萬人見其神，旺氣十倍，相氣五倍，死氣減半。
「推迷路法」：
道路三叉，不知何路可通，以月將加時，天罡加孟，左道通；天罡加仲，中道通；天罡加季，右道通。
「推伏匿法」：
逃亡隱匿，以月將加正時。望奸，下可藏萬人，神後是也。河龍，下可隱千人，太沖是也。陰精，下可藏百人，從魁是也。
「推三河九江法」：
三河九江，天道獨通。太沖為三河，從魁為九江。欲行間諜，為不可知事，視江河，除定危開之道，又前三、後三並者可獨通，出入其下，人無知者。
「推三陣法」：
甲子旬，陣形象畢幟曰：孔琳臨前，左將青衣，赤頭；右將白衣，赤頭，從酉入，以臨子。
甲戌旬，軍形象井幟曰：陵城降前，左將黑衣，赤頭；右將黃衣，赤頭，從未入，以臨戌。
甲申旬，兵形象翼幟曰：梁邱叔前，左將黃衣，赤頭；右將朱衣，赤頭，從巳入，以臨申。
甲午旬，兵形象尾幟曰：費陽多前，左將白衣，赤頭；右將青衣，赤頭，從卯入，以臨午。
甲辰旬，兵形象鬥幟曰：許咸池前，左將青衣，赤頭；右將黃衣，赤頭，從醜上入，以臨辰。
甲寅旬，兵形象虛幟曰：王屈奇前，左將赤衣，赤頭；右將黑衣，赤頭；從亥入，以臨辰。
「推陰陽兵法」：
陽兵者，以陽時出天門，入地戶，過太陰，短行出九地，六癸順；入九地，上升九天、六甲，百戰百勝。
陰兵者，以陰時從九天，踐明堂，出天門，入地戶，左行右回，歷太陰，分兵為奇，逆入太陰中，楊（揚）□（兵）以采（出）戰。
「推雌雄法」：
用起戰雄，吉。春寅、夏巳、秋申、冬亥。用起戰雌，凶。春申、夏亥、秋寅、冬巳。今日之辰起，其後二攻其前四，子日後二戌，前四辰是也。復以大吉、徵明、神後、天罡，四神為雄。小吉、天罡、勝光，三神為雌。戰陣，背雌向雄，百戰百勝。不得令青抵白，黑抵黃，金迎火，陰就陽，子攻母，迷天道，戰必敗，不欲向勝，日辰也。攻其類，眾還受其屈；攻其所，勝，大吉。勿使衰對相死當旺，故曰：通三天，勝可全：順鬥行一也；攻其勝，二也；後二攻前四，三也。
「推北斗戰法」：
左八八月攻左，右二二月攻右，是戰法也。
「推伏兵法」：
太沖、神後、傳送、太乙，臨日辰，必有伏兵。此神旺與殺並，伏兵發，大凶；不與煞並，伏兵不敢發。
又曰：以聞事時鬥加季，有伏兵；幹傷支，有伏兵在前；支傷幹，無伏兵；干支俱傷，為用神，有伏兵，戰凶。
「推突圍法」：
傷不傷，視陰陽，日辰上賊為傷，又惡得將為重傷，則凶，不傷無咎，又用起陰，傳出陽者，可出必免難。
又曰：被圍時，神在內，可守；神在門，相傷；神在外，可出。
又曰：或在家，或在野，被圍四匝者，當從青龍下去加旺時，天罡是也。所謂八極俱張刺，如鋒鋩，乘龍而出，兵不敢當。
「推水軍法」：
兵眾，行船，將涉江海，必有傾覆之患。丙子、癸未、癸丑，法為江河龍，此日濟，必溺。
又曰：天河臨地井，舟必覆。壬癸，小吉下得路，為天河，卯、酉、辰為地井。
「推迷惑法」：
月將加正時，若天罡，若小吉，下得路，山林野澤，煙霧昏蒙，忽迷四方，以式投地，出傳送下，自然開悟；出天罡下，百步得道，若三百步，得及路；出小吉下，八十步得道，以天罡加地戶，頭戴式行則不迷，加正時，出小吉下，三百步得天井，太沖下得水；出大吉下，得糧。凡支吉，利涉陸路，在前不知通者，正時加孟，左道通；加仲，中道通；加季，右道通。
〈主客向背篇〉
經曰：眾兵大同，則先舉者為主，後舉者為客。陳兵原野，則先舉者為客，後舉者為主。
又曰：天五音為客，地五音為主。五音：宮、商、角、徵、羽也。
又曰：辰為客，時下為主；辰行為客，位止為主；先動先聲為客，後動後聲為主；高旗為客，卑旗為主；兩人相見，外來為客，內坐為主；兩人相見，立為客，坐為主；兩人等，先舉事為客，後舉事為主。人有氣者勝，無氣者敗。客利四季月日時，欲得制日，幹克支，主人利；四孟月日時，欲得伐日，支克幹，客利。
「推向背法」：
旌旗五色者，軍之五德也。輝映眾心，宣威兵目。
青旗舉一鼓，則行；二鼓，則趨；三鼓，則集受制也。
舉黃旗一擊令，則止；二擊令，則列；三擊，則聽受命也。
陽時舉赤旗，揚威儀而始之，甲乙丙丁戊也。
陰時舉黑旗，伏威儀而終之，己庚辛壬癸也。
旛旗各隨方色而行：甲子、甲申、甲辰三旬，弧矢在前；甲寅、甲午、甲戌三旬，刀盾在前。春以長矛在前，夏以戈戟在前，秋以弓弩在前，冬以刀盾在前。
「推二十八宿騎戰法」：
以二十八人象二十八宿，為先鋒軍，壓敵。
角人，赤旗，青衣，青馬，東方七人。
羽人，青旗，黑衣，黑馬，北方七人。
宮人，白旗，黃衣，黃馬，中央七人。
徵人，黃旗，赤衣，南馬，南方七人。
商人，黑旗，白衣，白馬，西方七人。
右以二十八人早近敵陣，大呼若聞桴鼓擊柝之音。我以商人為前，將兵象白虎也。陣見火光，以羽人為前，將兵象元武也。陣聞金石兵刃之聲，以徵人為前，將兵象朱雀也。陣聞士人呼號者，以宮人為前，將兵象勾陳也。陣內寂無聲者，以角人為前將，兵象青龍也。是為五行厭勝之法。
「推五行陣法」：
木直陣，以金方陣應之；金方陣，以火銳陣應之；火銳陣，以水曲陣應之；水曲陣，以土圓陣應之；土圓陣，以木直陣應之。
「推當敵人法」：
背太歲，當萬人；大將軍，當五千人。太陰、月建、天魁三元，五符各當五千人；天乙、遊都，五百人；歲德、月德、日德，壬方，旬之內生氣；歲星、豹尾、歲建，並可背，不可向也。
〈推神煞門戶篇〉
凡戰陣之法，須避神煞，兼明天門地戶，克勝制敵，實在於此也。
「推大將軍法」：
孟歲，以勝光；仲歲，以小吉；季歲，以傳送；加歲支，天罡下是也。
「推豹尾法」：
天罡加太歲支，功曹、勝光、河魁，有臨季者，其下即是豹尾，其沖是為黃旛。
「推太陰法」：
常以功曹加歲支，神後下是已。
「推歲建破法」：
陽歲，以大吉；陰歲，以小吉；加太歲，支魁下為建，天罡下為破，陰陽殺用。
「推歲星法」：
天罡加歲支，亥上所見本位辰是也。
「推歲支幹德法」：
從魁加歲辰，功曹是已。支德甲戌、戊寅，壬德自處，乙丁、己辛、癸任魁鄉也。
「推歲殺法」：
天罡加歲支，太乙、從魁、大吉，有臨季者，其下即是歲殺。申子辰，劫煞在巳，災殺在午，天殺在未，他仿此。
「推孤虛大煞天狗法」：
登明加歲支，天魁下，為孤；太沖、天罡下，為虛；旬下日，同大煞。春午、夏未、秋酉、冬子，一名天地轉，殺天狗。孟歲巳，仲歲酉，季歲醜。天時、天罡加月建也。
「推天道黃道法」：
天道：寅午戌月，寅戌，南方行；午，西北方行。亥卯未月，亥未，東方行；卯，西南方行；申子辰月，申辰，北方行；子，東南方行。巳酉醜月，巳醜，西方行；酉，東北方行。
「推天耳、天目法」：
春氐星，乙下；夏柳星，丁下；秋胃星，辛下；冬女星，癸下。是為天目也。
春箕星，寅；夏軫星，巳；秋參星，申；冬壁星，亥。是為天耳也。
「推遊都虜都月合法」：
遊都為都將，甲己日大吉，乙庚日神後，丙辛日功曹，丁壬日太乙，戊癸日傳送。虜都為天賊，甲己日天罡，乙庚日勝光，丙辛日登明，丁壬日傳送，戊癸日功曹。月合常以月合，神上為月朔之始、順數之盡，末日也。
「推三元法」：
上元甲子日，起五宮；中元甲子日，起二宮；下元甲子日，起八宮。各以順日求之，周而復始，時同日法，夏至後行，反此。
「推亭亭白奸法」：
常以月將加正時，神後下為亭亭。寅午戌上見孟春，五本位上是白奸。
「推生死神法」：
常以功曹加月建，神後下為生神，勝光下為死神。
「推六害法」：
辰卯相害，寅巳相害，醜午相害，子未相害，申亥相害，酉戌相害。
「推天門地戶法」：
子醜日，天門在丙，地戶在丁。寅卯日，天門在庚，地戶在丁。辰巳日，天門在庚，地戶在壬。午未日，天門在壬，地戶在辛。申酉戌亥日，天門在甲，地戶在癸。
〈龜卜篇〉
河出圖，洛出書。聖人則之，則靈龜負圖，自河而出也。是龜龍麟鳳四靈，龜居其一；托夢於元王，何其賢也！不避豫且之網，何其愚也！生既不能全身避害，死亦安能灼骨而知吉凶。古人所以設此法者，謂「兵為兇器，戰為危事。」聖人得之以興，凡夫得之以廢，不可輕舉矣。愚人不自謂其愚，皆自謂其智，故立卜法，假於陰陽，亦惑愚人之心，非為智也。太公曰：「蓍，朽草也；龜，枯骨也。安知聖人之智慮哉！」是知神亦不能自智，聖亦不能自智。贊聖人之事者，其猶砥乎！凡龜有五色，隨其旺相而用之，一龜之內有六廚左右翼，君王用上尺有二寸，大夫用中，庶人用下；後左足為春，前左足為夏，前右足為秋，後右足為冬，四季用中廚。
經曰：何知我神，骨白如銀！何知我聖，千里路正！又曰：其骨須白，其色須鮮，其皮如蠟，其界如法。
龜有五兆，以定吉凶。一兆之中為五段，可以彰往察來：內高為金，外高為火，五曲為木，正直為土，頭垂為水。水無正形，因金為名，常以晴霧為水。一兆之中從頭分為五鄉，頭為甲乙，次為丙丁，次為戊己，次為庚辛，次為壬癸。常以頭微高為上兆，正橫為中兆。春夏以內為頭，秋冬以外為頭。
假令木兆：甲乙鄉為本宮，丙丁鄉為子孫，戊己鄉為妻財，庚辛鄉為官鬼，壬癸鄉為父母。但以此鄉斷吉凶，及支入兆，假令木兆：金支是官鬼，木支是兄弟，土支是妻財，火支是子孫，水支是父母。看支入鄉，以斷吉凶成敗。
我往攻彼，則彼為主。兆欲頭伏足落，及格橫，身內摧折、暗霧、昏驚、震動、猖狂、文不食墨、火天穿者，破軍殺將。
彼來攻我。兆欲頭仰足舉。彼支援助，身內有力、食墨、鮮明、肥濃、安穩，兆吉言吉，兆凶言凶。萬端吉凶，一看兆身，往往有驗。無假日辰，夫有動不如無動，有支不如無支。有支則被支吉、格支凶，故兆連新，起動由人；新兆連故，起動無路。
捉頭足，所作不成；頭足銜芒，所求無累。君子動頭，天下同憂；小人動足，天下馳逐。兆身過度，日向衰微；兆不出臼，勢將微滅。
凡占賊：被支有外救，格支有外敵。若吾擊敵，兆旺相、洪潤、軒昂、有力、重偃仰吉；枯槁、伏落、霧悴、驚摧、分伏、足落、兆細而暗，凶。凡卜：以支及動鄉，賊數日月，遠近里數，生數三，成數八，旺相依數，休廢減半。
凡卜兆：為我為客，支旺克兆，客勝；支囚為兆所克，客敗。支洪潤，賊強；支枯槁，賊弱。
「ㄟ」，飛鳥出林兆。出軍行師，吉；安營入師，凶。
「ㄏ」，飛鳥入林兆。安營築城，吉；行師，凶。
「工」，驚獐兆。有賊奄至，防閑城堡，吉。
「爪」，走鹿兆。有賊至，主奔走之事。
「一」，土兆大橫。安城堡社，吉。
「八」，棲鳳兆。自守，吉。
「[上十下四]」，需兆。安城壘，吉。
「川」，天兆。城壘襲人，吉。
〈山岡營壘篇〉
山有岡巒，地有形勢。斷其形，則氣勢滅，故秦築長城，鑿其山岡之氣，而咸陽邱墟；隋疏汴河，斷乎土地之脈，而江都荊棘。成周卜遷伊洛，得瀍澗之利，而王年八百；吳晉奄宅建業，得江山之勢，而延期數葉。
夫建都邑、築城壘，必擇形勢。雖成敗在人，不在於城地，然地形山勢，足以為人之助也。故曰：趙之地坦然平，吳楚之地東南傾，秦韓之地龍虎形，幽魏之地無邱陵。夫趙無陂險、山岡、溝澗，故曰：坦然平。吳楚之有江海、波潮，故曰：東南傾。秦韓被山帶河、岡巒重復，故曰：龍虎形。秦得龍虎之形，而東吞趙魏，南並荊楚。夫建都邑、列營壘，非地勢不王，非山岡不固。營壘之法：欲北據連山，南憑高岡，左右襟帶，地水東流，乾上伏下，過子艮、寅卯，重岡入巽。
又曰：戌連申酉，坤未高；前有迎山，抱且朝；或驚或躍，或蟠龍；藏車隱馬，若飛鴻；支條散脈，如蛇走；氣車森聳，似雞籠；四維皆起，四仲平；巽水迤邐，出自庚；天門倚伏，歷壬癸；直出地戶，東南傾；南有汙池，為朱雀；北有堆阜，為元武；東有叢林，為青龍；西有大道，為白虎。四獸既具，八卦乃列，乃立表測影，以定子午之位。興土工，先本戊上；起版築，從中步至門。夫草木不生，不可居；鳥獸不集，不可居；燋石沙礫，不可居；河水逆流，不可居。朱雀無頭，元武折足，白虎銜屍，青龍悲哭，強居之者，兵敗將死。
「山形岡隴」：
山若蟠龍，玉案數重，宛轉邪曲，首尾相從；山若鳳皇，翅翼開張，群隊千萬，帶隴扶岡，前有印綬，後有迴翔；山若飛龍，首尾遠同，或驚或躍，乍橫乍縱，臺傾池潤，舞鶴翔鴻；山若臥狗，頭拳尾就，腹內乳見，項連山首；山若麒麟，乍立乍蹲，群從千萬，朝者數人；山若長蛇，或曲或邪，後岡前谷，隱馬藏車。凡此皆營壘之形勢也。
