
〔遁甲總序〕
經曰：黃帝征蚩尤，七十二戰而不克，晝夢金人引領，長頭，衣元狐之裘，而言曰：「某天帝之使授符於帝。」帝驚悟，求其符不得，乃問風後、力牧，力牧曰：「此天帝也。」乃於盛水之陽築壇祭之，俄有元龜、巨鰲從水中出，含符致於壇而去。似皮非皮，似綈非綈，以血為文，曰：「天乙在前，太乙在後。」黃帝受符再拜，於是設九宮，置八門，布三奇、六儀，為陰陽二遁。凡一千八百局，名曰：「天乙遁甲式」。
三門發，五將具，而征蚩尤，以斬之蚩尤者。炎帝之後與少昊治西方，主金，兄弟十八人，日尋幹戈，恃甲兵之利，殘暴不仁，聞黃帝獨王於中央，將欲勝四帝，恃甲兵於涿鹿，黃帝至道之精，其神無所倚，其心無所適，淡然與萬物合其一。天道虧盈而益謙，乃授黃帝神符而勝之。使黃帝行蚩尤之暴、蚩尤行黃帝之道，則蚩尤得符而勝黃帝矣。黃帝因蚩尤之暴，則黃帝得符而勝蚩尤矣。天道助順，所以授黃帝符者，欲啟聖人之心、贊聖人之事也。吉兇成敗在乎道，不在乎符！今取其一家之書，以備參考耳。
「日辰」：
甲乙仲、甲乙季、甲乙孟。
「六甲」：
甲子、乙丑至癸亥，中間甲戍、甲申、甲午、甲辰、甲寅，並甲子，為六甲也。
「五子遁元」：
甲巳之日，夜半生甲子。乙庚之日，夜半生丙子。丙辛之日，夜半生戊子。丁壬之日，夜半生庚子。戊癸之日，夜半生壬子。
陽遁、遁元，仲、孟、季；陰遁、遁元，仲、孟、季。
坎：冬至一七四，小寒二八五，大寒三九六。
艮：立春八五二，雨水九六三，驚螫一七四。
震：春分三九六，清明四一七，穀雨五二八。
巽：立夏四一七，小滿五二八，芒種六三九。
離：夏至九三六，小暑八二五，大暑七一四。
坤：立秋二五八，處暑一四七，白露九三六。
兌：秋分七一四，寒露六九三，霜隆五八二。
乾：立冬六九三，小雪五八二，大雪四七一。
陽遁，冬至後，第一甲子為上元，第二甲子為中元，第三甲子為下元。
逆布三奇，順布六儀。
陰遁，夏至後，第一甲子為上元，第二甲子為中元，第三甲子為下元。
順布三奇，逆布六儀。
陽遁元用坎、艮、震、巽四卦，四卦各四十五日，十二氣合一百八十日。
陰遁元用離、坤、兌、乾四卦，四卦各四十五日，十二氣合一百八十日。
五日六十時為一元，五日竟一氣，一氣用一元。上、中、下，陰、陽二遁，三百六十日當一歲之用。其五日，四分之一，各用中元，以通余閏，始終用之。然則冬至閏餘二五八。
經曰：以通閏余，始終用之。各用二五八，是已五日之內與日合者。
凡用遁之法，當知九星，明九官，定八門，審直符、直事。
「九星」：
天蓬水常主一，天芮土常主二，天沖木常主三，天輔木常主四，天禽土常主五，天心金常主六，天柱土常主七，天任土常主八，天英火常主九。
「九宮」：
坎為一宮，坤為二宮，震為三宮，巽為四宮，中五宮，乾為六宮，兌為七宮，艮為八宮，離為九宮。
「八門」：
休門常主一，死門常主二，傷門常主三，杜門常主四，開門常主六，驚門常主七，生門常主八，景門常主九。
「直符」：
直符者，六甲、六儀是也。甲子常為六戊，甲戌常為六己，甲申常為六庚，甲午常為六辛，甲辰常為六任，甲寅常為六癸。
「三奇」：
乙為日奇，丙為月奇，丁為星奇。
「直事」：
直事者，直八門事也。常以直符加直事，上門加直事授出入之語，故以其門名之。直事五日一易局，十時一易符，十時一易事。
「課式」：
凡課式之法，常以直符加時幹。直符者，六甲也。時幹者，時下所用之幹也。假令陽用天元、上元一局，甲已之日，夜半生甲子，即子在甲時也。授以直符，天蓬加北方六戊，所以加六戊者，以甲子常為六戊故也。雞鳴乙丑，授以天蓬，直符加南方六乙，盡癸酉，十時皆以天蓬加幹，至寅戊、甲戌，則轉直符用天芮，他皆仿此，此其陽遁可知。
陰遁逆行，以直符、直事加宮。直事者，直事上之門也；時幹者，時下所得之宮也。然則直符十時一易，其門十時一易也。
假令陽遁用天元、中元七局，甲巳之日，夜半生甲子，即以驚門加第七宮。雞鳴為乙丑，即以驚門加八宮，盡癸酉，十時皆以驚門加宮，至寅戊甲戍，則移生門加宮，而奇門所在及為吉兇成敗，按而詳之，他仿此。陰遁，則逆數。
凡子加子，直符、直事各伏其位，名曰：伏吟。子加午，直符、直事各易其位，名曰：反吟。雖致奇門，吉宿皆兇，惟可以納財。
凡三奇之日，宜以出行奇者，乙、丙、丁皆為吉，幹與善神並，故無兇耳。若開休生三吉門，有天上三奇合之，臨一方，即其方之門為吉。道路清虛，可以出行修舉，百事皆吉。
假令用陽遁天元一局，甲巳之日，日出為丁卯。天乙直符在四宮，開門臨震三宮，下有六乙與日奇合，東方出行，吉。生門臨離。九宮有六丁與星奇，南方可以出行，其陰遁可知。
凡三奇直使者為三奇，得六甲所使奇也。即乙為甲戌、甲子，使丙為甲寅、甲申，使丁為甲辰、甲寅，使三奇為吉門，合得此時者，為尤良。
假令陽遁用天元、上元一局，用甲巳之日，日入癸酉，天乙直使在一宮，以直符天蓬加六癸，休門直事加一宮，北方休門下有六丙，日奇而臨甲子，六丙所使者是也。他皆仿此。
凡三奇與生門合，太陰合，得人；遁奇與休門合，為天遁奇，與開門合，得地；遁奇與太陰所合皆吉，常以六丁所合為太陰，天乙後二宮亦名太陰。
假令陽遁用天元、上元一局，甲戌在坤宮為直事，前二宮乾六甲在二宮，天乙在後二宮，皆合於六宮，故曰：巽遁用陽。他仿此。
又生門與六乙合，得人；遁奇、休門與六丁合，得地；遁奇、開門與六丙合，得天。遁奇所合之宮，所向皆吉。
又生門與六乙合，得天；遁奇、開門與六丙合，得地；遁奇、休門與六丁合，而在直符前三宮，為得人。遁奇：天遁奇者，為日精華所蔽；地遁奇者，為月精華所蔽；人遁奇者，為太陰之氣所蔽。此時可以隱匿逃亡蔽蓋，此宮有事，出行吉。
凡三奇合太陰而無吉門，名曰：有陰無門。有門合太陰而無奇，名曰：有門無奇。有吉門而無奇陰，名曰：有奇無陰。皆可從之，吉。但避五刑，舉事但從三吉，而去若不得三奇並吉門者，但三奇所加，百事從之，吉。
又三奇在陽，宜為客；在陰，宜為主。若欲見貴人，求財舉事，出自奇門，合生門吉。若力勝，舉百事，出自奇門，合開門吉。若欲求陰私，舉百事，出自奇門，合休門吉。
凡三奇遊於六儀，利為公私和會之事。謂乙丙丁遊於六甲之上，若甲寅有乙卯，甲子有庚午，此為玉女，守門戶之時也。天乙合會利，為其事，要在三奇。在六儀者，三奇吉門合太陰，以勝光，小吉，從魁加地四戶，是謂福倉。遠行出入，移徙皆吉。
凡欲遠行出入，舉百事，逃亡，當令天三門加地四戶，出其下，吉。天三門者，太沖從魁，小吉是也；地四戶者，除定危開是也。
假令正月建寅，即卯為除，午為定，酉為危，子為開，他仿此。太沖從魁，小吉。天之私門，六合；太陰、太常，地之私戶。此臨、開、休、生三奇，吉門從之，出入遠行，舉百事，皆大吉。又以月將加時上，視之勿忘太沖。太沖者，天門也。卒有急難，天門出吉，凡三奇入墓兇，不用。
假令六乙日奇，雖得日奇，未時不可出。謂乙屬木，木墓在未也。丙丁火，火墓在戌，戌時不可出。
一雲六乙臨二宮，六丙、六丁臨六宮，入墓出三奇，吉門。勿令五刑魁星，螣蛇、白虎在其中。
凡九天之上，可以力勝；九地之下，可以伏藏。太陰之中，可以潛形；六合之中，可以逃亡。即直符，後一所臨之宮為九天，後二所臨之宮為九地，前二所臨之宮為太陰，前三所臨之宮為六合。
假令陽遁直符臨九宮，則九天在四宮、九地在三宮、太陰在七宮、六合在六宮，他皆放此。陰陽皆用，天遁為奇，其九天臨甲，九地臨癸，太陰臨丁，六合臨巳，為大吉。
凡六儀擊刑，皆不可用。
假令陽遁甲子，天蓬為直符，加卯時為擊刑，謂子卯刑，故也。雖得奇門吉宿，不可用三刑者，子刑卯，卯刑子，醜刑戌，戌刑未，未刑醜，寅刑巳，巳刑申，申刑寅，辰午酉亥四位自刑。
凡六庚加直符，名「天乙伏宮格」，亦名「天乙留符格」。直符加六庚，名「天乙飛宮格」，亦名「天乙行符與太白格」。六庚加天乙，名「太白與天乙格」，戰於野。若天乙與六庚同宮，名「天乙與太白格」，戰於國。六庚加天乙宮者，謂臨太乙所在地宮也。天乙與六庚同宮者，謂此同地宮也，兇時也。
凡六庚加金日，亦名「伏幹格」，亦名「本宮幹格之日」，幹格加六庚，名「飛幹格」，此兇時，不可為。百伏幹格之時兇，外取之，占賊見之。占人在占格，則不在；占人來占格，則不來。
凡六庚加歲幹，為歲格；月幹，為月格；日幹，為日格。一曰：六庚加三奇，為時格；不加三奇，非時格。六庚加六巳，名刑格。易地千里，車破馬驚，不利舉百事，兇。
凡六庚加六丙，名曰太白入熒惑。六丙加六庚，名熒惑入太白。二逢相入，皆兇時，得奇門，吉宿亦不可舉百事，兇。
凡六丙加直符，為勃，謂天上六丙加庚直符也。及天乙宮加六丙，亦名為勃，同六庚所加之義。
凡時下及天乙直使所在，得吉宿者吉，得兇宿者兇；時下得吉宿，謂直符所勝。時下所得三星，此謂吉宿也。
假令陽遁天元、上元一局，甲巳之日，平旦為丙寅，即以直符加六丙，六丙在八宮，八宮為天任，是謂時下得天任星也。他仿此。
天乙所在吉宿者，假令陽遁天元、上元一局，甲巳之日，夜半生甲子，甲子為天蓬，即以天乙直使在天蓬宿；雞鳴為乙丑，乙丑為天芮，即以天乙直使為天芮宿。
凡吉者，天輔、天禽、天心為大吉，天沖、天任為小吉。兇宿者，天蓬、天芮為大兇，天英、天柱為小兇。大兇者，有旺相氣，變為小兇；小兇者，有旺相氣，變為平。其吉宿，有旺相氣，大吉。
凡六甲加六丙為青龍返首，六丙加六甲為朱雀跌穴，此二時可以造舉百事。又會三奇八門者，為大吉。《太乙經》曰：六丙加六庚為孛，六辛加六乙為白虎猖狂，六乙加六庚名青龍逃走，六癸加六丁名螣蛇夭矯，六丁加六癸名朱雀入江，不可舉百事，皆兇時也。
凡時下得乙未丙戌辛丑甲辰戊辰，名入墓，時不得出入、舉百事。
凡天道不遠，三五復反，假令陽遁用天元、上元一局，甲巳之日，平旦為丙寅三，即三在寅也；戊辰五，即五在辰也。他仿此。
其陽遁可出入、舉百事，當趨三避五，可以名天道。凡出行者，亦可參用「元女式」。三宮法所出之門有螣蛇、白虎，皆須避之，不可犯，大兇。
時逢六庚，抱木而行，強有出者，必有鬥爭，謂六庚之時，時下得庚兇也。
時逢六辛，行逢死人，強有出者，罪罰纏身，謂六辛之時，時下得辛兇也。
時逢六壬，為吏所擒，強有出者，非禍所勝，謂六壬之時，時下得壬兇也。
時逢六癸，眾人所視，不知六癸，出門則死，謂六癸之時，時下得癸兇也。
凡時下得天蓬，宜安居保國、修築營壘，主不利客，兇神也。
時下得天芮，宜崇道修德，統接朋儕，兇神也。
時下得天沖，不利舉事，兇神也。
時下得天輔，宜守道調理，兇神也。
時下得天禽，宜祭祀求福，以滅群惡，吉神也。
時下得天心，宜避疾求仙，君子吉，小人兇，兇神也。
時下得天柱，宜居守自固，藏形隱跡，兇神也。
時下得天任，宜請謁賞賀，通達財利，吉神也。
時下得天英，宜道行出入，進酒作樂，嫁娶筵宴，吉神也。
太乙貴神，可向、不可背。白奸者，天大奸神，不可向、可背也。
又曰：六丁為六甲陰，能知此道，日月可陸沉，可呼六丁神名，凡六合之中六巳，謂六巳之位皆在六合之中也。行陰密隱秘潛伏之術，皆從天公六巳所臨用之。
凡天輔之時，有罪勿殺，斧鉞在前，天乙救之，謂甲巳之日，時加巳；乙庚之日，時加申；丙辛之日，時加午；丁壬之日，時加辰；戊癸之日，時加寅。此時有罪，自然光輝，亦宜此時，拔人之系縛。
一曰：甲巳之日，時下謂巳；丁壬之日，時下謂辰；戊癸之日，時下謂申。為天輔之時也。
凡天網四張，萬物盡傷，謂時得六癸也。此時不可造作百事。又神有高下，必須避也。假令天網在一宮，神高一尺；在二宮，神高二尺。踰越避之。
凡天罡加四孟，天乙在內，宜處百事；天罡加四仲，天乙在門，出處，百事皆敗；天罡加四季，天乙在外，宜出行，百事皆吉。他仿此。
凡要事在三宮，在天乙大吉，加四仲，名玉堂。時天乙理事於玉堂之中，欲出行，當此之時，百事可利，逃亡者得。
神後加四仲，名明堂。時天乙出遊門垣之外，遊行四野。當此之時，舉造百事皆吉，逃亡者得。
徵明加四季，名曰絳宮。天乙伏藏於深宮之中，行於私宴。當此之時，不可出行，逃亡者皆得用。
凡天乙之理於三宮，四時疊用，要在於天乙大神，背之必敗，當從向克。
春三月，天乙大神，理於玉堂宮，大吉是也。大吉為生氣，其沖小吉，為百鬼死。
夏三月，天乙大神，理於明堂宮，神後是也。神後為王坐，其沖勝光，為負。
秋、冬三月，天乙大神，理於絳宮，徵明是也。徵明為常生，其沖太乙，為積刑。
凡出入往來，青龍上明堂，出天門，入地戶，四入太華中，即華蓋，若天藏、天獄、天牢，慎不可犯。
凡六甲為青龍，可以建福；六乙為蓬星，可以建德；六丙為明堂，可以出入；六戊為天門，可以往來；六巳為地戶，可以伏藏。天乙至三兇神之宮，六庚為天獄，六辛為天庭，六壬為天牢，天藏之中為六癸，可以隱藏也。
凡九天之神在六甲，朱雀之神在六丙，太陰之神在六丁，勾陳之神在六乙，六合之神在六巳，白虎之神在六庚，元武之神在六辛，入地之神在六癸。凡欲逃亡隱匿，必須從天門入地戶，又參之以太沖從魁，小吉。六合太陰加地戶，將出入往來，無能見者。欲去者，出天門而去；欲藏者，入地戶而藏太陰之中。凡欲逃避百鬼，當出天門，入地戶，中吉。
凡欲行山中宿，令虎狼鬼賊不敢近者，出天門，入地戶，中吉。
夫開門遁伏，休門生聚，生門利息，景門上書，杜門閉絕，死門射獵，驚門恐迫，傷門傷害。避惡伏匿，背杜門，向開門，吉。出行移徙，遷官受職，入官視事，背景門，向休門，吉。有所掩襲，欲塞奸邪，背開門，向杜門，吉。三奇吉門，合天輔、天心、天禽出入，大吉。出入開門，宜見大將軍；出休門，宜見長吏；出生門，宜見帝王公卿；出傷門，宜捕獵征伐；出杜門，宜邀遮隱匿、誅伐亡逆；出景門，宜上壽；出死門，宜喪葬弔唁；出驚門，宜掩捕鬥訟。
凡時加六甲，一開一闔，上下交接，謂六甲之時，時下得伏吟時也。
凡時加六乙，一往一來，恍惚俱出，謂六乙之時，時下得乙吉也。
凡時加六丙，道逢清寧，求之大勝，謂六丙之時，時下得丙吉也。
凡時加六丁，出幽入冥，永無禍侵，謂六丁之時，時下得丁吉也。
凡時加六戊，乘龍萬里，當從天上六戊出，挾天武而行，吉也。
凡時加六己，如神所使，不知六己，欲行且止，謂六己之時，時下得己，兇也。
「向背擇日」：
經曰：征伐皆有向背，知之者勝，不知者敗。其太歲、太陰，將軍月建日時，大時小時，亭亭白奸，遊都太乙，黃旛豹尾，五帝六符，生神死神，大雄死地，睢日德孤虛，歲月日時，刑殺大小，審而用之，可以知其勝負，易其成敗。其臨神者，惟死神地睢，虛星可向，白奸亦可向。
「推五星所在法」：
常以天罡加太歲，視亥上神為歲星，午上神為鎮星，酉上神為太白，子上神為辰星，五星所在之次國，不可伐，大略如此。為星有遲速跳伏，以七曜算之，方定太歲，月日時下之辰，不可向。
凡小時月，逢大時月，正月卯，二月子，三月酉，四月午，左行四仲，周而復始。
凡遊都，正月丙，二月丁，三月□，四月庚。
「推行八千四角天乙依元女式」：
新□月遊者，一名刑法。己酉月理艮宮六日，乙卯月理震宮五日，庚申月理巽宮六日，丙寅月理離宮五日，辛未月理坤宮六日，丁丑月理兌宮五日，壬午月理乾宮六日，戊子月理坎宮五日。陽歲，以大吉；陰歲，以小吉。
「推恩建黃道法」：
常以正七月加子二，八月加寅三，九月加辰四，十月加午五月，十一月加申六月，十二月加戌。
凡天罡下為建，建為青龍，黃道次神。太乙即為除，除為明堂，黃道次神。勝光即為滿，滿為天刑，黑道次神。小吉即為平，平為朱雀，黑道次神。傳送為定，定為金匱，黃道次神。從魁為執，執為天德，黃道次神。河魁為破，破為白虎，黑道次神。徵明為危，危為玉堂，黃道次神。神後為成，成為天牢，黑道次神。大吉為收，收為元武，黑道次神。公正為開，開為司命，黃道次神。太沖為閉，閉為勾陳，黑道次神。
凡避死難從開星，不吉。春三月房為開，夏三月張為開，秋三月婁為開，冬三月壁為開。
「推亭亭白奸法」：
常以月將加時辰，神後下為亭亭所在，次析十二月時，其寅申巳亥，神後白奸所在，神後時，白奸在寅，常行四孟，亭亭常以白奸囚於巳亥，格於寅申。
「出師安營」：
經曰：諸有正宿安營，四直頓兵，深入敵境，恐有掩襲，乃作真人，閉六戊法。逃難隱死，作玉女反閉局法。千兇萬惡，莫之敢幹，故人精微；去道不遠，故能洞幽闡神，非真人逢時，必不能行也。
「閉六戊法」：
先置營，訖於某旬，上以刀從鬼門行起，左旋畫地一周，次取其中央之土一斗，置六戊上。六戊者，天罡神也。刀即置取土之處，埋之咒曰：「太山之陽，恆山之陰。盜賊不起，虎狼不傷，城郭不完，閉以金關，千兇萬惡，莫之敢犯，便於營中宿。若令出入，驗之法取犢母在營，子安營外，犢子終不敢入營中，甲子旬戊在辰，余仿此。
「玉女閉局法」：
以刀畫地，常以六為數，室中六尺，庭中六步，野外六十步，手持六算，算長一尺二寸。假令甲日從甲上入，乙日從乙上入，戊日從東西南北入，入局竟從今日日辰起。
假令子日，即以第一算置子上，第二算加醜上，第三算加寅上，第四算加卯上，第五算加辰上，第六算加巳上。下六時亦依次去，便呼雲：鼠行失窟，入市便逐。子上算置戌上，度算訖，大呼雲：青龍。下次移醜上算置卯上，雲：牛入兔塗食時草。度訖，就便呼雲：朱雀。下次移寅上算置巳上，雲：猛虎跳鳶來到。度算，呼雲：勾陳。下次移卯上算置醜上，雲：兔入牛欄伏不起。便大呼雲：白虎。下次移辰上算置午上，雲：龍入馬廄因留止。度訖，便呼雲：元武。下次移巳上算置申上，呼雲：螣蛇宛轉來。度訖，便呼雲：六合。下兩算夾一算，先成為天門，後成為地戶，避難，出天門，入地戶，乘玉女上去，吉。仍呼玉女所在之庚上，玉女來護我，無令百鬼中傷我，敵人不見我，以為束薪，獨開天門而閉地戶，咒會交乎，以算閉門，而去勿反顧，以刀畫地，即地脈不復得見。
