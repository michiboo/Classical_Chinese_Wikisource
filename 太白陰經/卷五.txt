
〔預備總序〕
經曰：不備不虞，不可以帥師。愚者有備，與智者同功。故天子有道，守在四境；諸侯有道，守在四鄰國，所以立疆場、關塞、亭障者，將欲別內外、乖夷狄；置烽燧刁鬥者，所以警邊、僥厲士卒也。
〈築城篇〉第四十三
經曰：先王之制，大都不過三國之一，中五之一，小九之一，故曰：都城過百雉，國之害也。今諸侯之城，方兩京之城，闊狹合五之一，其高為邊隅之守，不可為節制。古今度城之法者，下闊與高倍，上闊與下倍，城高五丈，下闊二丈五尺，上闊一丈二尺五寸，高下闊狹，以此為準。
料功，以下闊加上闊，得三丈七尺五寸，半之得一丈八尺七寸五分，以高五丈乘之，一丈之城積數得九十三丈七尺五寸，每一工日築二丈，計工四十六人日築城一丈，餘七尺五寸一步，計役二百七十八人，土餘五丈一百步，計工二萬七千八百二十人，餘一丈土，一里，計工一十萬一百九十人，餘一丈土，率一里，則十里可知，其出土負簣，並計二丈土，其羊馬城於濠內，築高八尺，上至女墻，計工準上。
〈鑿濠篇〉第四十四
經曰：濠面闊二丈、深一丈、底闊一丈，以面闊積數三丈半之，得數一丈五尺；以深一丈乘之，鑿濠一尺，得數一十五丈。每一工日出土三丈一尺，計工五人。一步，計工三十人；一里，計工一萬八千人。一里為率，則百里可知。
〈弩臺篇〉第四十五
經曰：臺高下與城等，敵去我城百步，臺相去亦如之，下闊四丈、高五丈，上闊二丈，上建女墻，臺內通暗道，安屈膝軟，梯人上，便卷收之中，設氈幙，置弩手五人，備乾糧水火，等候敵近城壘，則攢弩射其首將。
〈烽燧臺篇〉第四十六
經曰：明烽燧於高山，四望險絕處置；無山，亦於平地高迥處置。下築羊馬城，高下任便，常以三五為準。臺高五丈，下闊三丈，上闊一丈，形圓上蓋圓屋，覆之屋徑，闊一丈六尺，一面跳出三尺，以板為之，上覆下棧，屋上置突竈三所，臺下亦置三所，並以石灰飾其表裏，復置柴籠三所，流火繩三條在臺側，上下用軟梯，上收下垂，四壁開孔，望賊及，安置火筒，置旗一面、鼓一面、弩兩張，炮石、壘木、停水甕，乾糧、生糧，麻縕火鉆、火箭、蒿艾、狼糞、牛糞，每夜，平安舉一火，聞警舉二火，見煙塵舉三火，見賊燒柴籠。如早夜平安，火不舉，即烽子為賊提。一烽六人，五人烽子，遞知更刻，觀望動靜，一人烽卒知文書、符牒傳遞。
〈馬鋪土河篇〉第四十七
經曰：每鋪相去四十里，如驛近遠於要路山谷間，牧馬兩匹與遊奕計會，有事警急，煙塵入境，則奔馳相報。
置土河於山口，賊路橫截，道鑿之，橫闊二丈、深二丈，以細沙散土填平，早夜行檢，掃令平凈，有狐兔入境，亦知足跡多少，況於人馬乎！
〈遊奕地聽篇〉第四十八
經曰：於奇兵中，選驍果、諳山川井泉者，與烽子馬鋪土河，計會交牌，日夕邏候於庭障之外，捉生事，問敵營虛實，我之密謀，勿令遊奕人知。其副使子將並久諳軍旅、好身手者任。
地聽，選少睡者，令枕空胡[上皿下鹿]臥，有人馬行三十里外，東西南北皆有響見於胡[上皿下鹿]中，名曰：地聽。可預防奸，野豬皮為胡[上皿下鹿]尤妙。
〈報平安篇〉第四十九
經曰：報平安者，諸營鋪百司主掌皆入五更，有動靜報虞候知，左右虞候早出，大將軍牙前帶刀，磬折大聲通曰：左右廂兵馬及倉庫營並平安。諾。復退本班。如有盜賊動靜緊急，即具言其事，若在野行軍，即言行營兵馬及更鋪並平安。
〈嚴警鼓角篇〉第五十
經曰：夫城軍野營，行軍在外，五更初、日沒時，搥鼓一通，三百三十搥為一通。鼓音止，則角音動。吹一十二聲，角為一疊。角音止，鼓音動。如此三鼓、三角而昏明畢。行軍，第一角聲，動兵士起；第二角聲動，內外辦角音絕兵馬齊動而發。
〈定鋪篇〉第五十一
經曰：每日戍時，嚴警，鼓角初動，虞候領甲士十二隊，建旗幟、立號頭巡軍營及城上，如在野巡營，外定更鋪疏密，坐者喝曰：是甚麼人？巡者答曰：虞候總管某乙巡。坐喝曰：作甚行？答曰：定鋪。坐喝曰：是不是行？答曰：是。如此者三喝三答，坐曰：虞候總管過。號頭及坐喝用聲雄者充。
〈夜號更刻篇〉第五十二
經曰：夜取號於大將軍處，粘藤紙二十四張，十五行界印縫安標軸，題首雲：某軍某年某月某日號簿。每日戍時，虞候判官持簿於大將軍幕前取號，大將軍取意於一行中書兩字，上一字是坐喝，下一字是行答。於將軍前封鎖，函付諸號，各到彼巡檢所，主首以本鑰匙開函，告報不得令有漏泄，一夜書一行，二十四張三百六十行，盡一載，別更其簿。
更漏牌一日一夜，凡一百刻，以竹馬為一百，牌長三寸、闊一寸，逐月題雲：某月更牌。一日一夜計行二百里，探更人每刻徐疾，行二里，常取月中氣為正。
雨水正月中，夜傳牌四十九分，一更傳牌九，餘一里一百七十三步三尺二寸。
春分二月中，夜傳牌五十一分，一更傳牌十。
穀雨三月中，夜傳牌三十七分，一更傳牌七，餘一里十四步二尺。
小滿四月中，夜傳牌三十六三分，一更傳牌七，餘一百七十步四尺八寸。
夏至五月中，夜傳牌三十五分，一更傳牌七。
大暑六月中，夜傳牌三十六三分，一更傳牌七，餘一百七十五步一尺二寸。
處暑七月中，夜傳牌三十六三分，一更傳牌七，餘一百七十五步一尺二寸。
秋分八月中，夜傳牌四十四五分，一更傳牌八餘一里二百八十六步一尺二寸。
霜降九月中，夜傳牌四十九五分，一更傳牌九餘一百一十八步五尺六寸。
小雪十月中，夜傳牌五十三三分，一更傳牌十餘一里一百一十五步一尺二寸。
冬至十一月中，夜傳牌五十五，一更傳牌十一。
大寒十二月中，夜傳牌五十三二分，一更傳牌十餘一里一百二十五步一尺二寸。
右件古法多不合今。
〈鄉導篇〉第五十三
經曰：即鹿無虞，從入於林中。不用鄉導，難得地利。夫用鄉導者，不必土人，但諳彼山川之險易、敵之虛實，即可任也。賞之使厚，收其心也；備之使嚴，防其詐也。是故，錫之以官爵，富之以財帛，使有所戀；匹之以妻子，使有所懷。然後察其辭，監其色，覆其言，始終如一，可以用之也。
〈井泉篇〉第五十四
經曰：沙磧鹵莽之中，有水野馬黃牛之蹤，尋之有水，烏鳥所集處有水，地生葭葦菇蒲之處有伏泉，地有蟻壤之處下有伏泉。
〈迷途篇〉第五十五
經曰：遠征迷途，南北不分，當以北辰為正。
正月，昏參中、朝尾中。
二月，昏弧中、朝建星中。
三月，昏七星中、朝牽牛中。四月，昏翼中、朝婺女中。
五月，昏亢中、朝危中。
六月，昏心中、朝奎中。
七月，昏建中、朝畢中。
八月，昏牽牛中、朝觜中。
九月，昏虛中、朝柳中。
十月，昏危中、朝七星中。
十一月，昏東壁中、朝軫中。十二月，昏婁中、朝氐中。
其陰雪，則用老馬引前。昔齊桓公伐孤竹，值雪迷道，驅老馬尋途，不迷。
〈搜山燒草篇〉第五十六
經曰：軍至險阻、溝澗、林薄、翳薈、葭蘆、草莽之處，鸛翔鳥舞不下，伏獸驚起，草木無風而動，必謹察之，恐伏奸也。
邊城十月一日燒草及惡山、深谷、大川、連水、左近草樹，虜騎若來，無所伏藏。
〈前茅後殿篇〉第五十七
經曰：《周禮》：挈壺，以令軍井；挈轡，以令軍舍；挈畚，以令軍糧。前茅慮無建旗幟以表之，皆古法也。今以先鋒令先探井泉、水草，宿止賊路與鄉導計會，乃進軍戰，則有喝後，皆拔白刃以臨之，使進如退卻，便斬；敵來追我，則後殿與戰，無驚擾大軍也。
〈釁鼓篇〉第五十八
經曰：軍臨敵境，使遊奕捉敵一人，立於六纛之前而祝曰：「胡虜不道，敢幹天常，皇帝授我旗鼓，翦滅兇渠。見吾旗纛者，目眩；聞吾鼓鼙者，魄散。」令散人跪纛前，乃腰斬之，首橫路之左，足橫路之右，取血以釁鼓鼙，大纛從首足間過，兵馬六軍從之，而往出勝敵，亦名祭敵。
〈屯田篇〉第五十九
經曰：〈洪範〉八政，以食為先。是以商鞅入秦，行墾草之令；夷吾霸齊，富農功之術。夫地所以養人，城所以守地，戰所以守城。務耕者，其人不衰；務守者，其地不危；務戰者，其城不圍。四海之內、六合之中有奚貴？曰：貴於土。奚貴於土？曰：人之本。奚貴於人？曰：國之本。是以興兵伐叛，而武爵任；武爵任，則兵勝。按民務農，則粟富；粟富，則國強。人主恃農戰而尊，三時務農，一時講武，使士卒出無餘力，入有餘糧，所謂興兵而勝敵，按兵而國富也。
合屯田六十頃：四十頃種子，五頃大荳種子，五頃麥種子，五頃麻種子，五頃蕎種子，屯外五十畝菜不入。至秋納宴設廚，四十畝蔓菁種子，十畝蘿蔔種子，已上種子各依鄉原種。
一屯六十丁，一丁日給米二升，一日一石二斗，一月三十六石，一年四百三十二石。
牛料一屯六十頭牛，日給荳五升，十月一日起料，四月一日停，一日三石，一月九十石，六月五百四十石。
一屯丁糧牛料種子耒屯，堅耒束以長三百七十八尺五寸三分三毫繩之四分之一，長九十三尺六寸三分四毫。四月磔橛繩內有田一畝，對屯田官分三等，田內上中下耒之，以三尺五寸圈成束，則耒數三等可知。
耒屯苗子，橫耒取三等，束。對屯田官打下苗子，鬥升合數，為兩絹袋，各乘苗子一[木宛]與屯田官者耒，使對一[木宛]與耒，使掌者屯官封其後，恐有耗損者，耒米取子一斗，平量對屯田官搗，耒得幾米為率，則一屯斛鬥可知。
等級殊等九千石，第一等七千石，第二等六千石，第三等五千石。歲無水旱、災蝗，滿四千石者，屯官有殿。
一軍載粟一十二萬八千石六分，支米九萬石，以殊等屯一十四餘萬二千石，方支一歲。《糧神農書》曰：「雖金城十仞，湯池百步，帶甲十萬，而無粟者，不能守也。」故充國伐西戎，杜茂守北鄙，創置屯田，以為耕植也。
〈人糧馬料篇〉第六十
經曰：一軍一萬二千五百人，人日支米二升，一月六斗，一年七石二斗。一軍一日支米二百五十石，一月七千五百石，一年九萬石。
以六分支粟，一人日支粟三升三合三勺三抄三圭三粒，一月一石，一年一十二石。一軍一年二十萬八千石，每小月人支粟九斗六升六合六勺六抄六圭六粒，其大麥八分、小麥六分、蕎麥四分、大荳八分、小荳七分、宛荳七分、麻七分、黍七分，並依分折米。
鹽，一人日支半合，一月一升五合，一年一斗八升。一軍一日六石二斗五升，一月一百八十七石五斗，一年二千二百五十石。
馬料，一人二匹，一軍二萬五千匹。朔方、河西，一人二匹。范陽、河東、隴右、安西、北庭，則二人三匹。平盧、劍南，則一人一匹。計馬二萬五千匹為一軍，計二百五十匹為一隊，分為十坊，一坊秣馬五十隊。十月一日起料，四月一日停料。
一馬日支粟一斗，一月三百，六個月一十八石。計一軍馬一日支粟一千二百五十石，一月三萬七千五百石，六個月二十二萬五千石。
馬鹽，一馬日支鹽三合，一月九升，六個月五斗四升。一軍馬支鹽三十七石五斗，一月一千一百二十五石，六個月六千七百五十石。
茭草，一馬一日支茭草二圍，一月六十圍，六個月三百六十圍。計一軍馬六個月九十圍。
油藥，其油藥取逃亡兵士殘糧衣賜獸醫，人於馬押官都頭中差取。
〈軍資篇〉第六十一
經曰：軍無財，士不來；軍無賞，士不往。香餌之下，必有懸魚；重賞之下，必有死夫。夫興師不有財帛，何以結人之心哉！
軍士一年一人支絹布一十二疋、絹七萬五千疋、布七萬五千疋。
賞賜馬鞍轡、金銀銜轡二十具、錦一百疋、緋紫襖子衫具帶魚袋五十副、色羅三百疋、婦人錦繡夾襭衣帔袍二十副、緋紫紬綾二百疋、彩色綾一百疋銀器二百事、銀壺瓶五十事、帳設錦褥一十領、紫綾褥二十領、食卓四十張、食器一千事、酒樽杓一十副、長幕二十條、錦帳十所、白氈一百事、床[囗套]二十條、鴟袋繡塾一百口。
〈宴設音樂篇〉第六十二
經曰：雲上於天，需君子以飲食宴樂，用宣主君之惠、暢吏士之心。古人出師，必犒以牛酒，頒賞有序，殽席有差，以激勵於眾。酒酣拔劍起舞，鳴笳角牴伐鼓[口鬥]呼，以增其氣。弦竹哀怨淒愴，征夫感而泣下，銳氣沮喪，復安得而用哉！
酒一人二升二百五十石。
羊一口分為二十節六百二十五口。
牛肉代羊肉一人二斤二萬五千斤。
白米一人五合六十二石五斗。
薄餅一人兩個，二萬五千個。每一斗面作二十個，計面一百二十五石。
饅頭一人一枚，一萬二千五百枚。一斗面作三十枚，用面四十一石六斗七升。
蒸餅一人一枚，一萬二千五百枚。一斗面作一百枚。
散子一人一枚，一萬二千五百枚。一斗面作三十枚，面二十五石，每面一斗使油二十二斤。
[食畢][食羅]一人一枚，一萬二千五百枚。一斗面作八十個，面一十五石六斗二升五合。
[食羔][食羹]一人三合。糯米三十七石五斗。
菜一人五兩，二千九百五十斤零四兩。
羊頭蹄六百二十五具，充羹。
醬羊豬肝六百二十五具，並四等充羹。
鹽三人一合，四石一斗六升。
醬一人半合，六石二斗五升。
醋一人一合，一十二石五斗。
椒五人一合，二石五斗。
姜一人一兩，七十八斤零二兩。
蔥三人一兩，二百九十六斤零六兩。
「隨莚樂例」：
大鼓、杖鼓、腰鼓、舞劍、渾脫、角牴、笛、
拍板、破陣樂、投石、拔拒、蹙鞠。
