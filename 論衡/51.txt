　　儒者說鳳皇、騏為聖王來，以為鳳皇、騏仁聖禽也，思慮深，避害遠，中國有道則來，無道則隱。稱鳳皇、騏之仁知者，欲以褒聖人也，非聖人之德不能致鳳皇、騏。此言妄也。夫鳳皇、騏聖，聖人亦聖。聖人
　　憂世，鳳皇、騏亦宜率教；聖人游於世間，鳳皇、騏亦宜與鳥獸會。何故遠去中國，處於邊外，豈聖人濁，鳳皇、騏清哉？何其聖德俱而操不同也！如以聖人者當隱乎，十二聖宜隱；如以聖者當見，鳳、亦宜見。如以仁聖之禽，思慮深，避害遠，則文王拘於里，孔子厄於陳、蔡，非也。文王、孔子，仁聖之人，憂世憫民，不圖利害，故其有仁聖之知，遭拘厄之患。凡人操行能修身正節，不能禁人加非於己。
　　案人操行莫能過聖人，聖人不能自免於厄，而鳳、獨能自全於世，是鳥獸之操，賢於聖人也。且鳥獸之知，不與人通，何以能知國有道與無道也？人同性類，好惡均等，尚不相知；鳥獸與人異性，何能知之？人不能知鳥獸，鳥獸亦不能知人，兩不能相知；鳥獸為愚於人，何以反能知之？儒者咸稱鳳皇之德，欲以表明王之治，反令人有不及鳥獸，論事過情，使實不著。
　　且鳳、豈獨為聖王至哉！孝宣皇帝之時，鳳皇五至，騏一至，神雀、黃龍，甘露、醴泉，莫不畢見，故有五鳳、神雀、甘露、黃龍之紀。
　　使鳳、審為聖王見，則孝宣皇帝聖人也；如孝宣帝非聖，則鳳、為賢來也。為賢來，則儒者稱鳳皇、騏，失其實也。鳳皇、騏為堯、舜來，亦為宣帝來矣。夫如是，為聖且賢也。
　　儒者說聖太隆，則論鳳、亦過其實。《春秋》曰：「西狩獲死。」人以示孔子，孔子曰：「孰為來哉？孰為來哉？」
　　反袂拭面，泣涕沾襟。儒者說之，以為天以命孔子，孔子不王之聖也。夫為聖王來，孔子自以不王，而時王魯君無感之德，怪其來而不知所為，故曰：「孰為來哉？孰為來哉？」
　　知其不為治平而至，為己道窮而來，望絕心感，故涕泣沾襟。以孔子言「孰為來哉」，知為聖王來也。曰：前孔子之時，世儒已傳此說，孔子聞此說而希見其物也，見之至，怪所為來。實者至，無所為來，常有之物也，行邁魯澤之中，而魯國見其物遭獲之也。孔子見之獲，獲而又死，則自比於，自謂道絕不復行，將為小人所蹊獲也。故孔子見而自泣者，據其見得而死也，非據其本所為來也。然則之至也，自與獸會聚也。其死，人殺之也。使有知，為聖王來，時無聖主，何為來乎？思慮深，避害遠，何故為魯所獲殺乎？夫以時無聖王而至，知不為聖王來也；為魯所獲殺，知其避害不能遠也。聖獸不能自免於難。聖人亦不能自免於禍。禍難之事，聖者所不能避，而雲鳳、思慮深，避害遠，妄也。
　　且鳳、非生外國也，中國有聖王乃來至也。生於中國，長於山林之間，性廉見希，人不得害也，則謂之思慮深，避害遠矣。生與聖王同時，行與治平相遇，世間謂之聖王之瑞，為聖來矣。剝巢破卵，鳳皇為之不翔；焚林而畋，漉池而漁，龜、龍為之不游。鳳皇，龜、龍之類也，皆生中國，與人相近。巢剝卵破，屏竄不翔，林焚池漉，伏匿不游，無遠去之文，何以知其在外國也！龜、龍、鳳皇，同一類也。希見不害，謂在外國；龜、龍希見，亦在外國矣。
　　孝宣皇帝之時，鳳皇、騏、黃龍、神雀皆至，其至同時，則其性行相似類，則其生出宜同處矣。龍不生於外國，外國亦有龍。鳳、不生外國，外國亦有鳳、。然則中國亦有，未必外國之鳳、也。人見鳳、希見，則曰在外國；見遇太平，則曰為聖王來。夫鳳皇、騏之至也，猶醴泉之出、朱草之生也。謂鳳皇在外國，聞有道而來，醴泉、朱草何知，而生於太平之時？醴泉、朱草，和氣所生，然則鳳皇、騏，亦和氣所生也。和氣生聖人，聖人生於衰世。物生為瑞，人生為聖，同時俱然，時其長大，相逢遇矣。衰世亦有和氣，和氣時生聖人。聖人生於衰世，衰世亦時有鳳、也。孔子生於周之末世，騏見於魯之西澤。光武皇帝生於成、哀之際，鳳皇集於濟陽之地。聖人聖物，生於（盛）衰世。聖王遭見聖物，猶吉命之人逢吉祥之類也，其實相遇，非相為出也。
　　夫鳳、之來，與白魚、赤烏之至，無以異也。魚遭自躍，王舟逢之；火偶為烏，王仰見之。非魚聞武王之德而入其舟，烏知周家當起集於王屋也。謂鳳、為聖王來，是謂魚、烏為武王至也。王者受富貴之命，故其動出見吉祥異物，見則謂之瑞。瑞有小大，各以所見，定德薄厚。若夫白魚、赤烏小物，小安之兆也；鳳皇、騏大物，太平之象也。故孔子曰：「鳳鳥不至，河不出圖，吾已矣夫！」
　　不見太平之象，自知不遇太平之時矣。且鳳皇、騏，何以為太平之象？鳳皇、騏，仁聖之禽也，仁聖之物至，天下將為仁聖之行矣。《尚書大傳》曰：「高宗祭成湯之廟，有雉升鼎耳而鳴。高宗問祖乙，祖乙曰：『遠方君子殆有至者。』祖乙見雉有似君子之行，今從外來，則曰遠方君子將有至者矣。」
　　夫鳳皇、騏猶雉也，其來之象，亦與雉同。孝武皇帝西巡狩，得白一角而五趾，又有木枝出復合於本。武帝議問群臣，謁者終軍曰：「野禽並角，明同本也；眾枝內附，示無外也。如此瑞者，外國宜有降者，（是）若〔是〕應，殆且有解編發、削左衽、襲冠帶而蒙化焉。」其後數月，越地有降者，匈奴名王亦將數千人來降，竟如終軍之言。終軍之言，得瑞應之實矣。推此以況白魚、赤烏，猶此類也。魚，（木）〔水〕精；白者，殷之色也；烏者，孝鳥；赤者，周之應氣也。先得白魚，後得赤烏，殷之統絕，色移在周矣。據魚、烏之見以占武王，則知周之必得天下也。
　　世見武王誅紂，出遇魚、烏，則謂天用魚、烏命使武王誅紂，事相似類，其實非也。春秋之時，鵒來巢，占者以為凶。夫野鳥來巢，魯國之都且為丘墟，昭公之身，且出奔也。
　　後昭公為季氏所攻，出奔於齊，死不歸魯。賈誼為長沙太傅，服鳥集舍，發書占之，雲服鳥入室，主人當去。其後賈誼竟去。野鳥雖殊，其占不異。夫鳳、之來，與野鳥之巢、服鳥之集，無以異也。是鵒之巢，服鳥之集，偶巢適集，占者因其野澤之物，巢集城宮之內，則見魯國且凶，傳（舍）〔主〕人不吉之瑞矣。非鵒、服鳥知二國禍將至而故為之巢集也。王者以天下為家，家人將有吉凶之事，而吉凶之兆豫見於人，知者占之，則知吉凶將至。非吉凶之物有知，故為吉凶之人來也，猶蓍龜之有兆數矣。龜兆蓍數，常有吉凶，吉人卜筮與吉相遇，凶人與兇相逢，非蓍龜神靈知人吉凶，出兆見數以告之也。虛居卜筮，前無過客，猶得吉凶。然則天地之間，常有吉凶，吉凶之物來至，自當與吉凶之人相逢遇矣。或言天使之所為也，夫巨大之天，使細小之物，音語不通，情指不達，何能使物！物亦不為天使，其來神怪，若天使之，則謂天使矣。
　　夏後孔甲畋於首山，天雨晦冥，入於民家，主人方乳。或曰：「後來之子必大貴。」或曰：「不勝之子必有殃。」
　　夫孔甲之入民室也，偶遭雨而蔭庇也，非知民家將生子，而其子必〔吉〕凶，為之至也；既至，人占則有吉凶矣。夫吉凶之物見於王朝，若入民家，猶孔甲遭雨入民室也。孔甲不知其將生子為之故到。謂鳳皇諸瑞有知，應吉而至，誤矣。
