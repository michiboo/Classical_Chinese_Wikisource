第二十一句缺一字。
金鵞山中客，來到揚州市。
買藥牀頭一破顏，撇然便有上天意。
日月高掛玄關深，金膏切淬肌骨異。
人皆食穀與五味，獨食太和陰陽氣。
浩浩流珠走百關，綿綿若存有深致。
種玉不耕山外非內粹。
鑿儒關決文泉彰，風雅因君不復墜。
光不外照刃不磨，迴避人間惡富貴。
三日四日五六日，盤礴化元搜萬類。
晝飲興酣陶天和，夜話造微□精魅。
示我插血不死方，賞我風格不肥膩。
肉眼不識天上書，小儒安敢窺奧秘。
崑崙路隔西北天，三山後浮不著地。
君到頭來憶我時，金簡為吾鐫一字。
