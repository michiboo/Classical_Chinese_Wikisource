　　隋開皇末。有老翁詣唐高祖神堯帝，狀貌甚異。神堯欽遲之，從容置酒，飲酣，語及時事曰：「隋氏將絕，李氏將興，天之所命，其在君乎？願君自愛。」神堯惕然自失，拒之。翁曰：「既為神授，寧用爾耶。隋氏無聞前代，繼周而興，事逾晉魏。雖偷安天位，平定南土，蓋為君驅除。天將有所啟耳。」神堯陰喜其言，因訪世故。翁曰：「公積德入門，又負至貴之相，若應天受命，當不勞而定。但當在丹丘子之後。」帝曰：「丹丘為誰？」翁曰：「與公近籍，但公不知耳？神器所屬，唯此二人。然丹丘先生，凝情物外，恐不復以世網累心。儻或俯就，公若不相持於中原，當為其佐。」神堯曰：「先生安在？曰：「隱居鄠杜間。」帝遂袖劍詣焉。帝之來，雖將不利於丹丘，然而道德玄遠，貌若冰壺，睹其儀而必駭神聳。至則伏竭於苫宇之下，先生隱几持頤，塊然自處。拜未及起。先生遽言曰：「吾久厭濁世，汝羶於時者，顯晦既殊，幸無見忌。」帝愕而謝之，因跪起曰：「隋氏將亡，已有神告。當天祿者，其在我宗。僕〈（僕字原空缺。據明抄本補。）〉夙葉冥徵。謂鍾末運。竊知先生之道，亦將契天人之兆。夫兩不相下，必將決雄雌於鋒刃，衒智力於權詐。苟修德不競，僕懼中原久罹劉項之患。是來也，實有心焉，欲濟斯人於塗炭耳。殊不知先生棄唐虞之揖讓，躡巢許之遐蹤。僕所謂　雞夏蟲，未足以窺大道也。」生先笑而頷之。帝復進曰：「以天下之廣，豈一心一慮所能周哉。餘視前代之理亂，在輔佐得其人耳。苟非伊周皋夔之徒。秦漢以還，皆璅璅庸材不足數。漢祖得蕭張而不盡其用，可為太息。今先生尚不屈堯舜之位，固蔑視伊皋矣。一言可以至昌運。得無有以誨我乎？」先生曰：「昔陶朱以會稽五千之餘眾，卒殄強吳。後去越相齊，於齊不足稱者，豈智於越而愚於齊？蓋功業隨時，不可妄致。廢興既自有數，時之善否，豈人力所為？且非吾之知也？」訖不對。帝知其不可挹也，悵望而還。武德初，密遣太宗鄠杜訪焉，則其室已墟矣。〈（出《陸用神告錄》）〉
　　并州北七十里有一古塚。貞觀初，每至日夕，即有鬼兵萬餘，旗幡鮮潔，圍繞此塚。須臾，塚中又出鬼兵數千，步騎相雜，於塚傍力戰。夜即各退，如此近及一月。忽一夕，復有鬼兵萬餘，自北而至，去塚數里而陣。一耕夫見之驚走。有一鬼將，令十餘人擒之至前，謂曰：「爾勿懼，我瀚海神也。被一小將竊我愛妾，逃入此塚中。此塚張公，又借之兵士，與我力戰。我離瀚海月餘，未獲此賊，深憤之。君當為我詣此塚造張公，言我自來收叛將，何乃藏之塚中？仍更借兵拒我，當速逐出。不然，即終殺爾！」仍使兵百人，監此耕夫往。耕夫至塚前，高聲傳言。良久，塚中引兵出陣。有二神人，併轡而立於大旗下，左右劍戟如林。遽召此耕夫前，亦令傳言曰：「我生為銳將三十年，死葬此，從我者步騎五千餘，盡皆精強。今〈（今字原空缺。據明抄本補。）〉有爾小將投我，我已結交有誓，不可不藉助也。若堅欲與我力爭，我終敗爾，不使爾得歸瀚海。若要且保本職，當速回！」耕夫又傳於瀚海神，神大怒，引兵前進，令其眾曰：「不破此塚，今夕須盡死於塚前！」遂又力戰，三敗三復。戰及初夜，塚中兵敗，生擒叛將。及入塚，獲愛妾，拘之而回。張公及其眾，並斬於塚前，縱火焚塚，賜耕夫金帶。耕夫明日往觀，此塚之火猶未滅，塚傍有枯骨木人甚多。〈（出《瀟湘錄》）〉
　　突厥沙多彌可汗，貞觀年，馭下無恩，多有殺戮，國中震恐，皆不自安。常有客乞食於主人，引入帳，命妻具饌。其妻顧視，客乃狼頭。主人不之覺。妻告鄰人，共視之，狼頭人已食其〈（「其」原作「告」，據明抄本改。）〉主人而去。相與逐之，至鬱督軍山，見二人，追者告其故。二人曰：「我即神人，薛延陀當滅，我來取之。」追者懼而返。太宗命將擊之，其眾相驚擾，諸部大亂。尋為回紇所殺，族類殆盡。〈（出《廣古今五行記》）〉
　　突厥的沙多彌可汗，於唐代貞觀年間，對部下及百姓不施恩惠，且大開殺戒，弄得舉國上下惶恐不安，人人自危。一天，有位客人來向薛延陀部落首領乞食，主人把他引進帳內，讓妻子準備飯食。他的妻子抬頭看去，只見那客人長著一顆狼腦袋，主人卻沒有發覺。妻子去通知鄰居，一起來看。這時，那個狼頭人已經吃掉主人逃走了。人們聚到一起前追趕，追到鬱督軍山時，遇到兩個人，追趕的人們告訴他們此行的原因。那二人道：「我們是神人呵。你們的薛延陀部落應當滅亡了，我們就是來取你們首領腦袋的。」追趕的人們聽罷此言，全嚇得跑了回來。唐太宗派將領率兵攻打薛延陀部落，部落裡的人們相互驚擾，這樣一來鐵勒各個部落全亂了，旋即被回紇人斬盡殺絕，這個部族便滅亡了。睦仁茜　唐睦仁茜者，趙郡邯鄲人也。少時經學，不信鬼神。常欲試其有無，就見鬼人〈（「人」原作「神」，據明抄本改。）〉學之，十餘年不能得見。後徙家向縣，於路見一人，如大官，衣冠甚偉，乘好馬，從五十餘騎。視仁茜而不言。後數見之，經十年，凡數十相見。後忽駐馬，呼仁茜曰：「比頻見君，情相眷慕，願與君交遊。」仁茜即拜之，問公何人耶？答曰：「吾是鬼耳。姓成名景，本弘農人。西晉時為別駕，今任臨湖國長史。」仁茜問其國何在？王何姓名？答曰：「黃河以北，總為臨湖國。國都在樓煩西北沙磧是也。其王即故趙武靈王。今統此國，總受泰山控攝。每月各使上相朝於泰山。是以數來至此與君相遇也。吾乃能有相益，令君預知禍難而先避之，可免橫苦。唯死生之命，與大禍福之報，不能移動耳。」仁茜從之。景因命其從騎常掌事以贈之，遣隨茜行。有事則令先報之，即爾所不知，當來告我，如是便別。掌事恆隨，遂如侍從者。每有所問，無不先知。時大業初，江陵岑之象為邯鄲令。子文本，年未弱冠。之象請仁茜於家教文本，仁茜以此事告文本。仍謂曰：「成長史語我，有一事差君不得道。既與君交，亦不能不告。鬼神道亦有食，然〈（食然二字原缺。據《冥報記》補。）〉不能得飽，常苦饑。若得人食，便得一年飽。眾鬼多偷竊人食。我既貴重，不能偷之，從君請一食。」仁茜既告文本。文本既為具饌，備設珍羞。仁茜曰：「鬼不欲入人屋，可於外水邊張幕設席，陳酒食於上。」文本如其言。至時，仁茜見景與兩客來至，從百餘騎。既坐，文本向席再拜，謝以食之不精，亦傳景意辭謝。初文本將設食，仁茜請有金帛以贈之。文本問是何等物？仁茜云：「鬼所用物，皆與人異。唯黃金及絹，為得通用。然亦不如假者。以黃金塗大錫作金，以紙為絹帛，最為貴上。」文本如言作之。及景食畢，令其從騎更代坐食。文本以所作金錢絹贈之。景深喜，謝曰：「因睦生煩郎君供給，郎君頗欲知壽命乎？」文本辭云：「不願知也。」景笑而去。數年後，仁茜遇病，不因困篤而不起。月餘，仁茜問常〈（「常」原作「憑」，據明抄本改。）〉掌事，掌事不知。便問長史，長史報云：「國內不知。後月因朝泰山，為問消息而相報。」至後月，長史來報云：「是君鄉人趙某，為泰山主簿。主簿一員缺，薦君為此官，故為文案，經紀召君耳。案成者當死。」仁茜問計將安出，景云：「君壽應年六十餘，今始四十。但以趙主簿橫徵召耳，當為請之。」乃曰：「趙主簿相問，睦兄昔與同學，恩情深至。今幸得為泰山主簿。適遇一員官缺，明府令擇人，吾已啟公。公許相用。兄既不得長生，命當有死。死遇濟會，未必當官。何惜一二十年苟生耶？今文案已出，不可復止。願決作來意，無所疑也。」仁茜憂懼，病癒篤。景謂仁茜曰：「趙主簿必欲致君，君可自往泰山，於府君陳述，則可以免。」仁茜問何由見府君。景曰：「往泰山廟東，度一小嶺，平地是其都所。君〈（「君」原作「居」，據明抄本改。）〉往，自當見之。」仁茜以告文本，文本為具行裝。數日，又告仁茜曰：「文書欲成，君訴懼不可免。急作一佛像，彼文書自消。」告文本，以三千錢為畫一座像於寺西壁。訖而景來告曰：「免矣。」仁茜情不信佛，意尚疑之，因問景云：「佛法說有三世因果，此為虛實？」答曰：「皆實。」仁茜曰：「即如是，人死當分入六道，那得盡為鬼？而趙武靈王及君，今尚為鬼耶？」景曰：「君縣內幾戶？」仁茜曰：「萬餘戶。」又曰：「獄囚幾人？」仁茜曰：「常二十人已下。」又曰：「萬戶之內，有五品官幾人？」仁茜曰：「無。」又曰：「九品以上官幾人？」仁茜曰：「數十人。」景曰：「六道之義分，一如此耳。其得天道，萬無一人，如君縣內無一五品官；得人道者，萬有數人，如君縣內九品數十人；入地獄者，萬亦數十，如君獄內囚；唯鬼及畜生，最為多也，如君縣內課役戶。就此道中，又有等級。」因指其從者曰：「彼人大不如我，其不及彼者尤多。」仁茜曰：「鬼有死乎？」曰：「然。」仁茜曰：「死入何道？」答曰：「不知，如人知生而不知死。」仁茜問曰：「道家章醮，為有益否？」景曰：「道者彼天帝總統六道，是為天曹。閻羅王者，如人間天子。泰山府君，如尚書令錄。五道神如諸尚書。若我輩國，如大州郡。每人間事，道士上章請福，如求神之恩。大曹受之。下閻羅王云：以某月日，得某申訴雲。宜盡理，忽令枉濫。閻羅敬受而奉行之，如人奉詔也。無理不可求免，有枉必當得申，何為無益也？」仁茜又問：「佛家修福何如？」景曰：「佛是大聖，無文書行下。其修福者，天神敬奉，多得寬宥。若福厚者，雖有惡道，文簿不得追攝。此非吾所識，亦莫知其所以然。」言畢即去。仁茜一二日能起，便愈。文本父卒，還鄉里。仁茜寄書曰：「鬼神定是貪諂，往日欲郎君飲食，乃爾慇懃。比知無復利，相見殊落漠。然常掌事猶見隨。本縣為賊所陷，死亡略盡。僕為掌事所導，故〈（「故」原作「如常」，據明抄本改。）〉賊不見，竟以獲全。」貞觀十六年九月八日文官賜射於玄武門，文本時為中書侍郎。自語人云爾。〈（出《冥報錄》）〉
　　唐兗州鄒縣人姓張，忘字。曾任縣尉。貞觀十六年，欲詣京赴選。途經泰山，謁廟祈福。廟中府君及夫人並諸子等，皆現形像。張遍拜訖，至第四子旁，見其儀容秀美。同行五人，張獨祝曰：「但得四朗交遊，賦詩舉酒，一生分畢，何用仕官？」及行數里，忽有數十騎馬，揮鞭而至，從者雲是四郎。曰：「向見兄垂顧，故來仰謁。」又曰：「承欲選，然今歲不合得官。復恐在途有災，不復須去也。」張不從，執別而去。行百餘里，張及同伴夜行，被賊劫掠，裝具並盡。張遂祝曰：「四郎豈不相助？」有頃，四郎車騎畢至，驚嗟良久。即令左右追捕。其賊顛仆迷惑，卻來本所。四郎命決杖數十。其賊臂膊皆爛。已而別去。四郎指一大樹，兄還之日，於此相呼也。是年，張果不得官而歸。至本期處，大呼四郎。俄而郎至。乃引張雲，相隨過宅。即有飛樓綺觀，架迥凌空，侍衛嚴峻，有同王者。張即入。四郎云：「須參府君，始可安。」乃引入。經十餘重門，趨而進，至大堂下謁拜。見府君絕偉。張戰懼，不敢仰視。判事似用朱書，字皆極大。府君命使者宣曰：「汝乃能與吾兒交遊，深為善道。宜停一二日讌聚，隨便好去。」即令引出，至一別館。盛設珍羞，海陸畢備。奏樂盈耳。即與四郎同室而寢。已經三宿。張至明旦，遊戲庭序，徘徊往來，遂窺一院，正見其妻。於眾官人前荷枷而立。張還，甚不悅。四郎怪問其故。張具言之。四郎大驚云：「不知嫂來此也。」即自往造諸司法所。其類乃有數十人，見四郎來，咸去下陛，重足而立。以手招一司法近前，具言此事。司法報曰：「不敢違命。然須白錄事知。」遂召錄事，錄事諾云：「乃須夾此案於眾案之中，方便同判，始可得耳。」司法乃斷云：「此婦女勘別案內。常有寫經持齋功德，不合即死。」遂放令歸家。與四郎涕泣而別，仍云：「唯作功德，可以益壽。」張乘本馬，其妻從四郎借馬，與妻同歸。妻雖精魂，事同平素。行欲至家，可百步許，忽不見。張大怪懼。走至家中，即逢男女號哭，又知已殯。張即呼兒女，急往發之，開棺，妻忽起即坐，囅然笑曰：「為憶男女，勿怪先行。」於是已死經六七日而蘇也。兗州人說之雲爾。〈（出《冥報錄》）〉
