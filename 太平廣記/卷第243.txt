　　唐裴明禮，河東人。善於理生，收人間所棄物，積而鬻之，以此家產巨萬。又於金光門外，市不毛地。多瓦礫，非善價者。乃於地際豎標，懸以筐，中者輒酬以錢，十百僅一二中。未洽浹，地中瓦礫盡矣。乃舍諸牧羊者，糞即積。預聚雜果核，具黎牛以耕之。歲餘滋茂，連車而鬻，所收復致巨萬。乃繕甲第，周院置蜂房，以營蜜。廣栽蜀葵雜花果，蜂採花逸而蜜豐矣。營生之妙，觸類多奇，不可勝數。貞觀中，自古台主簿，拜殿中侍御史，轉兵吏員外中書舍人。累遷太常卿。〈（出《御史臺記》）〉
　　唐定州何明遠大富，主官中三驛。每於驛邊起店停商，專以襲胡為業，資財巨萬。家有綾機五百張。遠年老，或不從戎，即家貧破。及如故，即復盛。〈（出《朝野僉載》）〉
　　唐朝時，定州人何明遠特別富有。他主管州中的三個驛站，便在驛站旁邊建造旅店，供來往客商住宿，專門以賺取相商的錢為主業，家中財產多達很多萬。他家還有五百張織綾機。何明遠年老了，不能再任軍職了，他家開始貧困破敗。待到恢復原來的樣子後，立即又興盛起來。羅　會　長安富民羅會以剔糞自業，裡中謂〈（「謂」原作「識」，據明抄本改。）〉之雞肆，言若歸之積糞而有所得也。會世副其業，家財巨萬。嘗有士人陸景陽，會邀過所止。館舍甚麗。入內〈（明抄本「入內」作「內人」。）〉梳洗，衫衣極鮮。屏風氈褥烹宰，無所不有。景陽問曰：「主人即如此快活，何為不罷惡事。」會曰：「吾中間停廢一二年，奴婢死亡，牛馬散失。復業已來，家途稍遂。非情願也，分合如此。」〈（出《朝野僉載》）〉
　　扶風竇乂年十三，諸姑累朝國戚。其伯檢校工部尚書交，閒廄使宮苑使。於嘉會坊有廟院，乂親識〈（「識」原作「與」，據明抄本改。）〉張敬立任安州長史，得替歸城。安州土出絲履，敬立齎十數輛，散甥姪。競取之，唯乂獨不取。俄而所餘之一輛，又稍大，諸甥姪之剩者，乂再拜而受之。敬立問其故，乂不對。殊不知殖貨有端木之遠志。遂於市鬻之，得錢半千，〈（「千」原作「斤」，據明抄本改。）〉密貯之。潛於鍛爐作二枝小釺，利其刃。五月初，長安盛飛榆莢，乂帚聚得斛餘。遂往詣伯所，借廟院習業，伯父從之。乂夜則潛寄褒義寺法安上人院止，晝則往廟中。以二釺開隙地，廣五寸，深五寸，密〈（「密」原作「慕」，據明抄本改。）〉布四千餘〈（「千餘」原作「十五」，據明抄本改。）〉條，皆長二十餘步。汲水漬之，布榆莢於其中。尋遇夏雨，習皆滋長。比及秋，森然已及尺餘，千萬餘株矣。及明年，榆栽已長三尺餘。乂遂持斧伐其並者，相去各三寸。又選其條枝稠直者悉留之，所間下者，二尺作圍束之，得百餘束。遇秋陰霖，每束鬻值十餘錢。又明年，汲水於舊榆溝中。至秋，榆已有大者如雞卵。更選其稠直者，以斧去之，又得二百餘束。此時鬻利數倍矣。後五年，遂取大者作屋椽。僅千餘莖，鬻之，得三四萬餘錢。其端大之材，在廟院者，不啻千餘，皆堪作車乘之用。此時生涯已有百餘。自此幣帛布裘百結，日歉食而已。遂買蜀青麻布，百錢個疋，四尺而裁之，顧人作小袋子。又買內鄉新麻鞋數百兩。不離廟中，長安諸坊小兒及金吾家小兒等，日給餅三枚，錢十五交，付與袋子一口。至冬，拾槐子實其內，納焉。月餘，槐子已積兩車矣。又命小兒拾破麻鞋，每三兩，以新麻鞋一兩換之。遠近知之，送破麻鞋者雲集。數日，獲千餘量。然後鬻榆材中車輪者，此時又得百餘千。雇日傭人，於宗賢西門水澗，從水洗其破麻鞋。曝乾，貯廟院中。又坊門外買諸堆棄碎瓦子，令功人於流水澗洗其泥滓，車載積於廟中。然後置石嘴碓五具，銼碓三具。西市買油靛數石，雇庖人執爨。廣召日傭人，令剉其破麻鞋，粉其碎瓦，以疏布篩之，合槐子油靛。令役人日夜加工爛擣，候相乳尺，〈（明抄本「尺」作「入」）〉悉看堪為挺，人臼中熟出。命工人並手團握，例長三尺已下，圓徑三寸。垛〈（明抄本「垛」作「築」。）〉之得萬餘條，號為法燭。建中初，六月。京城大雨，尺燼重桂，巷無車輪。乂取此法燭鬻之，每條百文。將燃炊爨，與薪功倍，又獲無窮之利。先是西市秤行之南，有十餘畝坳下潛污之地，目曰小海池。為旗亭之內，眾穢所聚。又遂求買之，其主不測，乂酬錢三萬。既獲之，於其中立標，懸幡子。繞池設六七鋪，製造煎餅乃糰子，召小兒擲瓦礫，擊其幡標，中者以煎餅米團子啗。不逾月，兩街小兒競往，計萬萬，所擲瓦已滿池矣。遂經度，造店二十間。當其要害，日收利數千，甚獲其要。店今存焉，號為竇家店。又嘗有胡人米亮因饑寒，乂見，輒與錢帛。凡七年，不之問。異日，又見亮，哀其饑寒，又與錢五千文。亮因感激而謂人曰：「亮終有所報大郎。」乂方閒居，無何，亮且至。謂乂曰：「崇賢裡有小宅出賣，直二百〈（「直二百」三字原空缺，據黃本補。）〉千文，大郎速買之。〈（「之」原空缺，據許本、黃本補。）〉又西布〈（明抄本、許本、黃本」布「作」市「）〉櫃坊，巢錢盈餘，即依直出錢市〈（盈餘即依直出錢市八字原空缺，據黃本補）〉之。」書契曰：「亮語〈（「語」原作「與」，據明抄本改）〉乂曰：「亮攻於覽玉，嘗見宅內有異石，人罕〈（「見宅內有異石人罕」八字原空缺，據黃本補。）〉知之。是搗衣砧，真于闐玉，大郎且立致富矣。「乂未之信。亮〈（「立致富矣未之信亮」九字原空缺，據黃本補。）〉曰：「延壽坊召玉工觀之。」玉工大驚曰：「此奇貨也，攻之當〈（「奇貨也攻之當」六字原空缺，據黃本補）〉得腰帶誇二十副。每副百錢，三千貫文。「遂令琢之，果得〈（「遂令琢之果得」六字原空缺，據黃本補）〉數百千價。又得合子執帶頭尾諸色雜類，鬻之，又計獲〈（「鬻之又計獲」五字原空缺，據黃本補。）〉錢數十萬貫。其宅並元契，乂遂與米亮，使居之以酬焉。又李〈（「使居之以酬焉又李」八字原空缺，據黃本補。）〉晟大尉宅前，有一小宅。相傳凶甚，直二百十千，又買之。築〈（「千又買之築」五字原空缺，據黃本補。）〉園打牆，拆其瓦木，各垛一處，就耕之術。太尉宅中傍其地〈（「宅中傍其地」五字原空缺，據黃本補。）〉有小樓，常不噉焉，晟欲並之為〈（「為」原作「焉」，據黃本改。）〉擊球之所。他日乃使人向〈（「日乃使人向」五字原空缺，據黃本補。）〉乂，欲買之，乂確然不納。云：「某自有所要。」候晟沐浴日遂〈（「沐浴日遂」四字原空缺，據黃本補。）〉具宅契書，請見晟。語晟曰：「某本置此宅，欲與親戚居之。恐〈（戚居之恐四字原空缺，據黃本補）〉俯逼太尉甲第，貧賤之人，固難安矣。某所見此地寬閒，其〈（寬閒其三字原空缺，據黃本補。）〉中可以為戲馬。今獻元契，伏惟府賜照納。」晟大悅。私謂乂〈（悅私謂乂四字原空缺，據黃本補。）〉不要某微力乎，乂曰：「無敢望，猶恐後有緩急，再〈（再字原空缺，據黃本補，明抄本作」當」。）〉來投告令公。「晟益知重。乂遂搬移瓦木平治其地如砥，獻晟為戲〈（「為」字原空缺，「戲」原作「獻」，據明抄本補改）〉馬。荷乂之所惠。乂乃於兩市。選大商產巨萬者，得五六人。遂問之：「君豈不有子弟嬰諸道及在京職事否。」賈客大喜，〈（「大喜」二字原空缺，據明抄本補。）〉語乂曰：「大郎忽與某等，致得子弟庇身之地，〈（」地」原作「弟」，據明抄本改。）〉某等共率草粟之直二萬貫文。「乂因懷諸賈客子弟名謁晟，皆認為親故。晟忻然覽之，各置諸道膏腴之地重職，乂又獲錢數萬。崇賢裡有中郎將曹遂興當夜生一大樹，遂興每患其經年枝葉〈（「年枝」二字原空缺，「葉」原作「菜」，據黃本補改。）〉有礙庭宇，伐之又恐損堂室。乂因訪遂興，指其樹曰：」〈（「樹曰」二字原空缺，據黃本補）〉中郎何不去之。「遂興答曰：「誠有礙耳，因慮根深本固，恐損〈（「根深本固恐損」六字原空缺，據黃本補。）〉所居室宇。「乂遂請買之，仍與中郎除之。不令有損，當令樹〈（「有損」當令樹五字原空缺，據黃本補。）〉自失，中郎大喜。乃出錢五千文，以納中郎。與斧銆〈（明抄本」銆「作」鉞「）〉匠人議伐〈（「匠人議伐」四字原空缺，據黃本補）〉其樹，自梢及根，令各長二尺餘，斷之，厚與其直。因選就眾〈（「其直因選就眾」六字原空缺，據黃本補。）〉材，及陸博局數百，鬻於本行。乂計利百餘倍，其精幹率是〈（「倍其精幹率是」六字原空缺，據黃本補。）〉類也。後乂年老無子，分其見在財等與諸熟識親友。至其〈（「熟識親友至其」六字原空缺，據黃本補）〉餘千產業，街西諸大市各千餘貫，與常住法安上人經營。〈（「法安上人經營」六字原空缺，據黃本補。）〉不揀日時供擬，其錢亦不計利。乂卒時年八旬餘，京城和〈（「八旬餘京城和」六字原空缺，據黃本補。）〉會裡有邸。弟姪宗親居焉，諸孫尚在。〈（出《乾饌子》）〉
　　唐滕王嬰、蔣王惲，皆不能廉慎。大帝賜諸王名五王，〈（明抄本五作臣，臣下空缺三字，按《新唐書》七九滕王元嬰傳作賜諸王綵五百，此有脫訛）〉不及二王。敕曰：「騰叔蔣兄，自解經紀，不勞賜物。」與之，〈（明抄本「與」下空缺三字，無「之」字按《新唐書》七九滕王元嬰傳作「給麻二車」，此有脫字）〉以為錢貫，二王大慚。朝官莫不自勵，皆以取受為髒污。有終身為累，莫敢犯者。〈（出《朝野僉載》）〉
　　唐瀛州饒陽縣令竇知范貪。有一里正死，范令門內一人，為裡正造像，各出錢一貫，范自納之。謂曰：「裡正有罪過，先須急救。范先造得一像，且以與之。」結錢二百千，平像〈（「百千」原作「千百」，平像二字原空缺，據《說郛》二改補）〉五寸半。其貪皆類此。范惟有一男，放鷹馬驚，桑枝打傷頭〈（「傷頭」二字原空缺，據黃本補。）〉破。百姓快之，皆曰：「千金之子。易一兔之命」）〈（出《朝野僉載》）〉
　　唐益州新昌縣令夏侯彪之初下車，問裡正曰：「雞卵一錢幾顆。」曰：「三顆。」彪之乃遣取十千錢，令買三萬顆。謂裡正曰：「未便要，且寄雞母抱之，遂成三萬頭雞，經數月長成，令縣吏與我賣。一雞三十錢，半年之間成三十萬。」又問：「竹筍一錢幾莖。」曰：「五莖。」又取十千錢付之，買得五萬莖。謂裡正曰：「吾未須筍，且林中養之。至秋竹成，一莖十錢，積成五十萬。」其貪鄙不道，皆此類。〈（出《朝野僉載》）〉
　　唐汴州刺史王志愔飲食精細，對賓下脫粟飯。商客有一騾，日行三百里，曾三十千不賣。市人報價雲十四千，愔曰：「四千金少，更增一千。」又令買單絲羅，匹至三千。愔問用幾兩絲。「對曰：「五兩。」愔令豎子取五兩絲來，每兩別與十錢手功之直。〈（出《朝野僉載》）〉
　　唐深州刺史段崇簡性貪暴。到任追裡正，令括客。云：「不得稱無。上戶〈（「上戶」下原有」上戶「二字，據明抄本刪。）〉每家〈（「家」字原缺。據明抄本補。）〉取兩人，下戶取一人，以刑脅之。」人懼，皆妄通。通訖，簡云：「不用喚客來，但須見主人。」主人到，處分每客索絹一疋。約一月之內，得絹三十車。罷任發，至鹿城縣。有一車裝絹未滿載，欠六百疋。即喚裡正，令滿之。裡正計無所出，遂於縣令丞尉家，一倍舉送。至都，拜邠州刺史。〈（出《朝野僉載》）〉
　　唐安南部護崔玄信命女婿裴惟岳攝受〈（明抄本「受」作「愛」。）〉州刺史。貪暴，取金銀財物向萬貫。有首領取婦，裴即要障車綾。索一千疋，得八百疋，仍不肯放。捉新婦歸，戲之三日，乃放還。首領更不復納，裴即領物至揚州。安南及問至，擒之。物並納官。裴亦鏁項至安南，以謝百姓。及海口，會赦免。〈（出《朝野僉載》）〉
　　唐洛州司倉嚴升期攝侍御史，於江南巡察。性嗜牛肉，所至州縣，烹宰極多。事無大小，入金則弭。凡到處，金銀為之湧貴。故江南人呼為金牛御史。〈（出《朝野僉載》，明抄本作出《御史臺記》）〉
　　唐張昌儀為洛陽令，恃易之權勢，屬官無不允者。鼓聲動，有一人姓薛齎金五十兩，遮而奉之。儀領金，受其狀。至朝堂，付天官侍郎張錫。數日失狀，以問儀。儀曰：「我亦不記得，但姓薛者即與。」錫檢案內姓薛姓者六十餘人，並令與官，其蠹政也若此。〈（出《朝野僉載》）〉
　　唐江夏季邕之為海州也。日本國使至海州，凡五百人，載國信。有十船，珍貨數百萬。邕見之，舍於館。厚給所須，禁其出入。夜中，盡取所載而沉其船。既明，諷所館人白云：「昨夜海潮大至，日本國船盡漂失，不知所在。」於是以其事奏之。敕下邕，令造船十艘，善水者五百人，送日本使至其國。邕既具舟具及水工。使者未發，水工辭邕。邕曰：「日本路遙，海中風浪，安能卻返？前路任汝便宜從事。」送人喜。行數日，知其無備，夜盡殺之，遂歸。邕又好客，養亡命數百人，所在攻劫，事露則殺之。後竟不得死，且坐其酷濫也。〈（出《紀聞》）〉
　　唐裴佶常話，少時姑夫為朝官，有雅望。佶至宅，會其退朝。深歎曰：「崔照何人，眾口稱美，必行賄也。如此安得不亂？」言未訖，門者報曰：「壽州崔使君候謁。」姑夫怒，呵門者，將鞭之。良久，束帶強見。須臾，命茶甚急。又命酒饌，又命術為飯。佶姑曰：「前何踞而後恭。」及入門，有德色。揖〈（明抄本「揖」作「揮」）〉佶曰：「憩學中。」佶未下階，出懷中一紙，乃贈官絁千匹。〈（出《國史補》）〉
　　唐元載破家，藉財物，得胡椒九百石。〈（出《尚書故實》）〉
　　唐張延賞將判度支，知一大獄頗有冤屈，每甚扼腕。及判使。召獄吏，嚴誡之，且曰：「此獄已久，旬日須了。」明旦視事，案上有一小帖子曰：「錢三萬貫，乞不問此獄。」公大怒，更促〈（「促」原作「懼」，據明抄本改。）〉之。明日，復見一帖子來曰：「錢五萬貫。」公益怒，令兩日須畢。明旦，案上復見帖子曰：「錢十萬貫。」公遂止不問。子弟承間偵之，公曰：「錢至十萬貫，通神矣，無不可回之事。吾恐及禍，不得不受也。」〈（出《幽閒鼓吹》）〉
　　唐盧昂主福建鹽鐵，贓罪大發，有瑟瑟枕大如半鬥，以金床乘之。御史中丞孟簡按鞠累月，乃得以進。召市人估之，或雲寶無價。或雲美石，非真瑟瑟地。〈（出《國史補》）〉
　　唐中書舍人崔咸嘗受大僚之知。及懸車之年，與表表上。崔時為司封郎中，以感知之分，極言贊美。便令制議行，值無厚善者，一章而允請。三數月後，門館日沉寂，家人被竊罵。後甚悔，語子弟曰：「有大段事，慎勿與少年郎議之。」〈（出《幽閒鼓吹》）〉
　　唐崔遠將退位，親厚皆勉之。長女賢，知書，獨勸。相國遂決退。一二歲中，居閒躁悶。顧謂兒姪曰：「不得諸道金銅茶籠子，近來忽四掩也。」遂復起。〈（出《幽閒鼓吹》）〉
　　江淮賈人有積米以待湧價。〈（「價」字原缺，據明抄本補。）〉畫圖為人，持米一斗，貨錢一千，又以懸於市。楊子留後餘粲，杖殺之。〈（出《國史補》）〉
　　戊子歲旱，廬陵人龍昌裔有米數千斛糶。既而米價稍賤，昌裔乃為文，禱神岡廟，祈更一月不雨。祠訖，還至路，憩亭中。俄有黑雲一片，自廟後出。頃之，雷雨大至，昌裔震死於亭外。官司檢視之，脫巾〈（「巾」原作「申」，據明抄本改。）〉於髻中得一紙書，則禱廟之文也。昌裔有孫，將應童子舉，鄉人以其事訴之，不獲送。〈（出《稽神錄》）〉
　　蜀簡州刺史安重霸瀆貨無厭。州民有油客者姓鄧，能棋，其家亦贍。重霸召對敵，只令立侍。每落一子，俾其退立於西北牖下。俟我算路，乃始進之，終日不下十數子而已。鄧生倦立且饑，殆不可堪。次日又召，或有諷鄧生曰：「此侯好賂，本不為棋，何不獻賂而自求退。」鄧生然之，獻中金三錠。獲免。〈（出《北夢瑣言》）〉
　　張虔劍多貪。鎮滄州日，因亢旱民饑，乃發廩賑之。事上聞，其嘉賞。他日秋成，倍鬥徵斂。常言自覺言行相違，然每見財，不能自止。時人笑之。〈（出《北夢瑣言》）〉
