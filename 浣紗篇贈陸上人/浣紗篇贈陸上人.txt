
越女顏如花，越王聞浣紗。
國微不自寵，獻作吳宮娃。
山藪半潛匿，薴蘿更蒙遮。
一行霸句踐，再笑傾夫差。
豔色奪人目，斆嚬亦相誇。
一朝還舊都，靚粧尋若耶。
鳥驚入松網，魚畏沈荷花。
始覺冶容妄，方悟羣心邪。
欽子秉幽意，世人共稱嗟。
願言托君懷，倘類蓬生麻。
家住雷門曲，高閣凌飛霞。
淋漓翠羽帳，旖旎采雲軍。
春風豔楚舞，秋月纏胡笳。
自昔專嬌愛，襲玩唯矜奢。
達本知空寂，棄彼猶泥沙。
永割偏執性，自長薰修芽。
攜妾不障道，來一作願家。

