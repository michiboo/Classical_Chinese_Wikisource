　　欽定四庫全書　　　　　經部五
　　春秋輯傳　　　　　　　春秋類
　　提要
　　〈臣〉等謹案春秋輯傳十三卷春秋凡例二卷明王樵撰樵有周易私録已著録是編朱𢑴尊經義考作十五卷又別出凡例二卷註曰未見此本凡輯傳十三卷前有宗㫖三篇附論一篇共為一卷與十五卷之數不符葢𢑴尊偶誤又凡例二卷今實附刻書中𢑴尊亦偶未檢也其輯傳以朱子為宗博採諸家附以論㫁未免或失之冗然大㫖猶為醇正其凡例則比類推求不涉穿鑿較他家特為明簡明人之説春秋大抵範圍於胡傳其為科舉之計者庸濫固不足言其好持議論者又因仍苛説彌用推求巧詆深文爭為刻酷尤失筆削之㣲㫖樵作此書差為篤實其在當日亦可雲不移於俗學者矣乾隆四十六年九月恭校上
　　總纂官〈臣〉紀昀〈臣〉陸錫熊臣孫士毅
　　總　校　官〈臣〉陸　費　墀











