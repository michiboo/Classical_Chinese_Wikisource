國家之典，故士大夫所當講求也。魯孝公賦事、開刑，必問於遺訓而資於故實。春秋列國名卿多能舉其國之舊典，見於內外傳者綦詳。漢設有掌故之官，《唐六典》載：『臺省下各有掌固』，固即故也，然豈必當職而始載筆哉。不能紀遠，當近於近事，尤徵信可以傳示後人。後有好典故學者將必於是乎取之《唐藝文志》、《雜傳記》類中有《封氏見聞》記五卷，亦其類也。今雖年祀雲遙，無關損益，而以廣見聞，以資考訂所載昔賢遺風，有足令人慕效者。即閒涉詼諧瑣事亦可謂善戲謔，不爲虐者也。顧向鮮流傳三十年前，吾揚始有版本，近來亦不多見，又校勘之功尚未盡焉。吾同年丹徒蔣春農有舊鈔本，杭州盧抱經又得長塘鮑氏本，而合校之餘亦少佐其審擇焉。刊落增正，比舊本爲不侔矣。因復重雕以廣其傳，實事求是，不爲空談。今之君子宜如何措意也。乾隆五十七年良月朔江都秦�序。
昔漁洋先生最愛《封氏聞見記》、《唐摭言》二書，以爲祕本可貴。案封氏演唐代宗時人，與陸長源友善。天寶中同張柬之曾孫繟在太學，先後舉進士。大歷中爲縣令，德宗時官至御史中丞。嘗撰《古今年號錄》一卷，《錢譜》一卷、《聞見記》五卷。《年號錄》、《錢譜》二書並亡，唯《聞見記》獨存，然流傳絕少，故稗海祕笈，諸刻罕津逮焉。前明東吳吳方山家藏是本，虞山孫岷自得之，秦酉巖同里陵勅先又從孫氏假錄，於是吳中閒有藏者。餘倩友人訪而得之，與《唐摭言》較刊行世，尋《唐書·藝文志》、《晁氏讀書志》並雲五卷，今所傳乃十卷，翻有闕佚，則似殿轉相錄而失其本真耳。然考據該洽，論辨詳明，乃說部之佳者，宜爲漁洋所寶愛雲。乾隆兩子德州盧見曾序。
