
志一百二十
藝文一
清起東陲，太宗設文館，命達海等繙譯經史。復改國史、祕書、弘文三院，編纂國史，收藏書籍，文教始興。世祖入定中原，命馮銓等議修明史，復詔求遺書。聖祖繼統，詔舉博學鴻儒，修經史，纂圖書，稽古右文，潤色鴻業，海內彬彬向風焉。高宗繼試鴻詞，博採遺籍，特命輯修四庫全書，以皇子永瑢、大學士于敏中等為總裁，紀昀、陸錫熊等為總纂，與其事者三百餘人，皆極一時之選，歷二十年始告成。全書三萬六千冊，繕寫七部，分藏大內文淵閣，圓明園文源閣，盛京文溯閣，熱河文津閣，揚州文匯閣，鎮江文宗閣，杭州文瀾閣。命紀昀等撰全書總目，著錄三千四百五十八種，存目六千七百八十八種，都一萬二百四十六種。覆命于敏中、王際華擷其精華，別為四庫薈要，凡一萬二千冊，分繕二部，藏之大內摛藻堂及御園味腴書屋。又別輯永樂大典三百八十五種，交武英殿以聚珍版印行。時大典儲翰林院者尚存二萬四百七十三卷，合九千八百八十一冊。其宋、元精槧，多儲內府，天祿琳琅，備詳宮史。經籍既盛，學術斯昌，文治之隆，漢、唐以來所未逮也。各省先後進書，約及萬種，阮元既補四庫未收書四百五十四種，復刊經解一千四百十二卷，王先謙又刊續經解一千三百十五卷，而各省督撫，廣修方誌，郡邑典章，粲然大備。其後曾國籓倡設金陵、蘇州、揚州、杭州、武昌官書局，張之洞設廣雅書局，延聘儒雅，校刊群籍，私家亦輯刻日多，叢書之富，曩代莫京。及至晚近，歐風東漸，競譯西書，道藝並重。而敦煌寫經，殷墟龜甲，奇書祕寶，考古所資，其有裨於學術者尤多，實集古今未有之盛焉。藝文舊例，胥列古籍，茲仿明史為志，凡所著錄，斷自清代。唯清人輯古佚書甚夥，不可略之，則附載各類之後。
經部十類：一曰易類，二曰書類，三曰詩類，四曰禮類，五曰樂類，六曰春秋類，七曰孝經類，八曰四書類，九曰經總義類，十曰小學類。
易類
《易經通註》九卷。順治十三年，傅以漸等奉敕撰。《日講易經解義》十八卷。康熙二十二年，牛鈕等奉敕撰。《周易折中》二十二卷。康熙五十四年，李光地等奉敕撰。《周易述義》十卷。乾隆二十年，傅恆等奉敕撰。《易圖解》一卷，《周易補註》十一卷。簡親王德沛撰。《易翼二卷。孫承澤撰。《讀易大旨》五卷。孫奇逢撰。周易稗疏四卷，考異一卷，周易內傳》六卷，發例一卷，《周易大象解一卷，《周易外傳七卷。王夫之撰。《易學象數論六卷。黃宗羲撰。《周易象辭》二十一卷，尋門餘論二卷，圖書辨惑一卷。黃宗炎撰。讀易筆記一卷。張履祥撰。周易說略四卷。張爾岐撰。易酌十四卷。刁包撰。易聞十二卷。歸起先撰。田間易學》十二卷。錢澄之撰。《大易則通》十五卷，閏一卷，《易史》一卷。胡世安撰。周易疏略四卷。張沐撰。易學闡十卷。黃與堅撰。讀易緒言二卷。謝文洊撰。易經衷論二卷。張英撰。《讀易日鈔六卷。張烈撰。《周易通論》四卷，《周易觀彖大指》二卷，《周易觀彖》十二卷。李光地撰。《周易淺述八卷。陳夢雷撰。《周易定本》一卷。邵嗣堯撰。易經識解五卷。徐秉義撰。易經筮貞四卷。趙世對撰。周易明善錄》二卷。徐繼發撰。易原就正》十二卷。包儀撰。《周易通》十卷，周易辨正》二十四卷。浦龍淵撰。合訂刪補大易集義粹言八十卷。納喇性德撰。周易筮述八卷。王弘撰撰。周易應氏集解十三卷。應扌為謙撰。仲氏易》三十卷，推易始末》四卷，春秋占筮書》三卷，易小帖五卷，太極圖說遺議一卷。《河圖洛書原舛編一卷。毛奇齡撰。喬氏易俟十八卷。喬萊撰。大易通解十卷。魏荔彤撰。周易本義蘊四卷，周易蘊義圖考二卷。姜兆錫撰。周易傳註》七卷，周易筮考》一卷。李恭撰。學易初津》二卷，易翼宗六卷，易翼說八卷。晏斯盛撰。《周易劄記二卷。楊名時撰。《易經詳說不分卷。冉覲祖撰。易經辨疑七卷。張問達撰。周易傳義合訂十二卷。朱軾撰。易宮三十六卷，《讀易管窺》五卷。吳隆元撰。《讀易觀象惺惺錄》十六卷，《讀易觀象圖說》二卷，太極圖說》二卷，周易原始》一卷，天水答問》一卷，羲皇易象》二卷，羲皇易象新補二卷。李南暉撰。孔門易緒十六卷。張德純撰。易圖明辨十卷。胡渭撰。身易實義五卷。沈廷勱撰。先天易貫》五卷。劉元龍撰。易互六卷。楊陸榮撰。周易玩辭集解十卷，易說》一卷。查慎行撰。易說六卷。惠士奇撰。周易函書約存十八卷，約註十八卷，別集十六卷。胡煦撰。易箋八卷。陳法撰。周易觀象補義略》不分卷。諸錦撰。索易臆說》二卷。吳啟昆撰。《周易孔義集說》二十卷。沈起元撰。陸堂易學十卷。陸奎勛撰。易經揆》一十一卷，易學啟蒙補》二卷。梁錫興撰。易經詮義十五卷，易經如話十五卷。汪紱撰。周易本義爻徵二卷。吳日慎撰。周易圖說正編六卷。萬年茂撰。易翼述信十二卷。王又朴撰。周易原始六卷。范咸撰。周易淺釋四卷。潘思★撰。易學大象要參四卷。 贊龍撰。《周易解翼十卷。上官章撰。東易問》八卷。魏樞撰。周易洗心九卷。任啟運撰。空山易解四卷。牛運震撰。周易剩義二卷。童能靈撰。周易匯解衷翼》十五卷。許體元撰。易象援古不分卷。申爾宣撰。豐川易說》十卷。王心敬撰。周易粹義五卷。薛雪撰。《周易圖說六卷。蔡新撰。讀易別錄三卷。全祖望撰。周易經言拾遺》十四卷。徐文靖撰。易象大意存解》一卷。任陳晉撰。周易集解纂疏三十六卷。李道平撰。周易圖書質疑二十四卷。趙繼序撰。易象通義六卷。秦篤輝撰。易深》八卷。許伯政撰。《易說存悔》二卷。汪憲撰。卦氣解一卷，八卦觀象解二卷，彖傳論一卷，彖象論一卷，繫辭傳論二卷。庄存與撰。易例舉要五卷，十家易象集說九十卷。吳鼎撰。周易大衍辨一卷。吳鼐撰。周易井觀十二卷，周大樞撰。周易註疏校正一卷。盧文弨撰。《易守三十二卷。葉佩蓀撰。周易二閭記三卷，周易小義二卷。茹敦和撰。周易輯要五卷。朱瓚撰。易卦私箋二卷。蔣衡撰。易經明洛義六卷。孫慎行撰。易卦圖說一卷。崔述撰。周易章句證異十一卷。翟均廉撰。《周易考佔》一卷。金榜撰。易經貫一二十二卷。金誠撰。《周易辨畫四十卷。連斗山撰。大易擇言三十六卷，程氏易通十四卷，易說辨正四卷。程廷祚撰。周易懸象八卷。黃元御撰。《周易本義註六卷。胡方撰。《周易略解》八卷。馮經撰。《周易述》二十三卷，易漢學八卷，易例二卷，易微言》二卷，《易大誼》一卷，周易本義辨證五卷，《增補周易鄭註》一卷，《周易鄭註爻辰圖一卷，易說六卷。惠棟撰。觀象居易傳箋》十二卷。汪師韓撰。周易述翼》五卷。黃應騏撰。周易述補》五卷。李林松撰。孫氏周易集解十卷。孫星衍撰。卦本圖考一卷。胡秉虔撰。周易虞氏義九卷，虞氏消息二卷，虞氏易禮》二卷，虞氏易事二卷，虞氏易言二卷，虞氏易候》一卷，虞氏易變表二卷，《周易鄭氏義二卷，周易荀氏九家義一卷，易義別錄》十四卷，易圖條辨一卷，易緯略義》三卷。張惠言撰。《易大義補》一卷。桂文燦撰。學易討原》一卷。姚文田撰。易說》十二卷，易說便錄》二卷。郝懿行撰。易經衷要十二卷。李式穀撰。易章句十二卷，易通釋》二十卷，易圖略》八卷，周易補疏》二卷，易餘籥錄》二十卷，易話二卷，易廣記二卷。焦循撰。易經異文釋六卷，李氏集解賸義三卷，校異二卷。李富孫撰。易問四卷，觀易外編六卷。紀大奎撰。周易指》三十八卷，《易例》一卷，易圖五卷，易斷辭》一卷。端木國瑚撰。卦氣解》一卷，周易考異》二卷。宋翔鳳撰。古易音訓》二卷。宋咸熙撰。周易倚數錄》二卷，圖一卷。楊履泰撰。《周易虞氏略例》一卷。李銳撰。周易學》三卷。沈夢蘭撰。《周易述補》四卷。江籓撰。六十四卦經解》八卷，易鄭氏爻辰廣義》二卷，易經傳互卦卮言一卷，易章句異同一卷，易消息升降圖》二卷，學易札記》四卷。朱駿聲撰。易經述傳二卷，《周易訟卦淺說》一卷，周易解詁》一卷，易經象類》一卷。丁晏撰。《周易姚氏學》十六卷，周易通論月令》二卷，易學闡元》一卷。姚配中撰。虞氏易消息圖說一卷。胡祥麟撰。易確》十二卷。許桂林撰。易漢學考》二卷，《易漢學師承表一卷，《易彖傳大義述》一卷，易爻例》一卷。吳翊寅撰。周易附說一卷。羅澤南撰。《周易舊疏考證》一卷。劉毓崧撰。讀易叢記》二卷。葉名灃撰。周易舊註十二卷。徐鼐撰。鄭氏爻辰補六卷。戴棠撰。周易爻辰申鄭義》一卷。何秋濤撰。諸家易學別錄》一卷，虞氏易學彙編》一卷，周易卦象集證一卷，周易互體詳述一卷，《周易卦變舉要》一卷。方申撰。周易故訓訂》一卷。黃以周撰。易例輯略五卷。龐大堃撰。易貫》五卷，玩易篇》一卷，艮宧易說》一卷，《邵易補原》一卷，《卦氣直日解》一卷，《易窮通變化論一卷，八卦方位說一卷，卦象補考一卷，周易互體徵一卷。俞樾撰。《陳氏易說》四卷，《讀易漢學私記》一卷。陳壽熊撰。易釋四卷。黃式三撰。讀易筆記二卷。方宗誠撰。周易釋爻例一卷。成蓉鏡撰。《易解說》二卷。吳汝綸撰。《易經通論》一卷。皮錫瑞撰。
唐史徵周易口訣義六卷。宋司馬光溫公易說六卷。宋邵伯溫易學辨惑一卷。宋李光讀易詳說十卷。宋鄭剛中周易窺餘》十五卷。宋都絜易變體義》十二卷。宋程大昌易原八卷。宋趙善譽易說四卷。宋徐總幹易傳燈四卷。宋馮椅厚齋易學五十二卷。宋蔡淵易象意言一卷。宋李杞周易詳解十六卷。宋俞琰讀易舉要四卷。宋丁易東周易象義十六卷。元吳澄易纂言外翼八卷。元解蒙易精蘊大義》十二卷。元曾貫易學變通》六卷。以上均乾隆三十八年王際華等奉敕輯。周卜氏易傳一卷。漢孟喜周易章句一卷。漢京房周易章句一卷。漢馬融周易傳》一卷。漢荀爽周易註》一卷。漢鄭玄周易註》三卷，補遺一卷。漢劉表周易章句》一卷。漢宋衷《周易註一卷。魏董遇周易章句一卷。魏王肅周易註一卷。蜀范長生周易註一卷。吳陸績周易述》一卷。吳姚信周易註》一卷。吳虞翻周易註》十卷。晉王廙周易註》一卷。晉張璠周易集解》一卷。晉向秀周易義》一卷。晉干寶周易註》一卷。晉翟玄《周易義一卷。齊劉巘周易義疏一卷。以上均孫堂輯。連山一卷。歸藏一卷。漢蔡景君易說一卷。漢丁寬易傳二卷。漢韓嬰易傳》二卷。漢劉安周易淮南九師道訓》一卷。漢施讎周易章句》一卷。漢梁丘賀周易章句》一卷。漢費直易註》一卷。《易林》一卷。周易分野》一卷。古五子易傳一卷。不著時代薛虞周易記》一卷。魏王肅周易音》一卷。魏何晏周易解》一卷。晉鄒湛周易統略一卷。晉楊乂周易卦序論》一卷。晉張軌周易義》一卷。晉黃穎周易註》一卷。晉徐邈周易音》一卷。晉李軌周易音》一卷。晉孫盛易象妙於見形論》一卷。晉桓玄周易繫辭註一卷。宋荀柔之周易繫辭註一卷。齊明僧紹周易繫辭註》一卷。齊沈驎士周易要略》一卷。梁武帝周易大義》一卷。梁伏曼容周易集解》一卷。梁褚仲都周易講疏》一卷。陳周弘正周易義疏一卷。陳張譏周易講疏一卷。後魏盧景裕周易註一卷。後魏劉昞周易註一卷。隋何妥周易講疏一卷。隋侯果周易註三卷。不著時代姚規周易註一卷。崔覲周易註一卷。王凱沖周易註一卷。王嗣宗周易義》一卷。傅氏周易註》一卷。庄氏易義》一卷。唐崔憬周易探元三卷。唐李淳風周易元義》一卷。唐陰弘道周易新論傳疏一卷。唐徐勛周易新義一卷。唐僧一行易纂一卷。以上均馬國翰輯。齊劉巘乾坤義一卷。黃奭輯。漢京房易飛候一卷。晉郭璞易洞林一卷。以上均王謨輯。
書類
日講書經解義》十三卷。康熙十九年，庫勒納等奉敕編。書經傳說彙纂》二十四卷。康熙六十年，王頊齡等奉敕撰。書經圖說》五十卷。光緒二十九年奉敕撰。尚書近指》六卷。孫奇逢撰。書經稗疏》四卷，尚書引義》六卷。王夫之撰。書經筆授》三卷。黃宗羲撰。尚書體要六卷。錢肅潤撰。尚書埤傳十七卷，禹貢長箋十二卷。朱鶴齡撰。尚書集解二十卷，九州山川考三卷，洪範經傳集義一卷。孫承澤撰。書經衷論四卷。張英撰。尚書解義一卷，尚書句讀》一卷，洪範說一卷。李光地撰。《古文尚書考》一卷。陸隴其撰。《古文尚書疏證》八卷。閻若璩撰。《古文尚書冤詞》八卷，《尚書廣聽錄》五卷，《舜典補亡》一卷。毛奇齡撰。《古文尚書辨》一卷。朱彝尊撰。《禹貢錐指》二十卷，圖一卷，《洪範正論》五卷。胡渭撰。書經蔡傳參議六卷。姜兆錫撰。禹貢解八卷。晏斯盛撰。尚書地理今釋一卷。蔣廷錫撰。尚書質疑八卷。王心敬撰。禹貢譜二卷。王澍撰。尚書質疑二卷。顧棟高撰。今文尚書說三卷。陸奎勛撰。書經詮義十二卷。汪紱撰。尚書約註》四卷。任啟運撰。禹貢會箋十二卷。徐文靖撰。尚書註疏考證一卷。齊召南撰。尚書既見三卷，尚書說一卷。庄存與撰。晚書訂疑三卷。程廷祚撰。尚書註疏校正》三卷。盧文弨撰。尚書質疑二卷，尚書異讀考六卷。趙佑撰。尚書後案三十卷，附後辨一卷。王鳴盛撰。尚書小疏》一卷。沈彤撰。尚書釋天》六卷。盛百二撰。禹貢三江考》三卷。程瑤田撰。古文尚書考二卷。惠棟撰。古文尚書辨偽二卷。崔述撰。尚書義考二卷。戴震撰。古文尚書撰異三十二卷。段玉裁撰。古文尚書正辭三十三卷。吳光耀撰。尚書讀記一卷。閻循觀撰。尚書今古文疏證七卷。庄述祖撰。禹貢川澤考二卷。桂文燦撰。《大雲山房十二章圖說》一卷。惲敬撰。尚書今古文註疏三十卷，古文尚書馬鄭註十卷，尚書逸文二卷。孫星衍撰。禹貢地理古註考一卷。孫馮翼撰。尚書訓詁一卷。王引之撰。尚書敘錄一卷。胡秉虔撰。尚書集註音疏十二卷，尚書經師系表一卷。江聲撰。尚書周誥考辨二卷。章謙存撰。禹貢鄭註釋二卷，尚書補疏二卷。焦循撰。書說二卷。郝懿行撰。尚書略說》二卷，尚書譜》二卷。宋翔鳳撰。逸湯誓考》六卷。徐時棟撰。《尚書隸古定釋文》八卷，附經文二卷。李遇孫撰。書經異文釋八卷。李富孫撰。尚書今古文集解三十一卷，書序述聞一卷。劉逢祿撰。古文尚書私議二卷。張崇蘭撰。召誥日名考一卷。李銳撰。尚書古註便讀四卷。朱駿聲撰。禹貢集釋三卷，禹貢錐指正誤一卷，禹貢蔡傳正誤一卷，尚書餘論一卷。丁晏撰。太誓答問一卷。龔自珍撰。禹貢正字一卷。王筠撰。尚書伸孔篇一卷。焦廷琥撰。尚書通義二卷，尚書傳授異同考一卷。邵懿辰撰。尚書沿革表一卷。戴熙撰。禹貢舊疏考證一卷。劉毓崧撰。尚書今文二十八篇解。楊鍾泰撰。禹貢鄭註略例一卷。何秋濤撰。尚書後案駁正二卷。王劼撰。考正胡氏禹貢圖一卷。陳澧撰。今文尚書經說考三十二卷，尚書歐陽夏侯遺說考一卷。陳喬樅撰。虞書命羲和章解一卷。曾釗撰。書傳補商十七卷。戴鈞衡撰。《書古微》十二卷。魏源撰。《達齋書說》一卷，生霸死霸考一卷，《九族考》一卷。俞樾撰。《禹貢說》一卷。倪文蔚撰。《書傳補義》一卷。方宗誠撰。尚書歷譜》二卷，禹貢班義述》三卷。成蓉鏡撰。尚書故》三卷。吳汝綸撰。尚書古文辨惑十八卷，釋難二卷，析疑一卷，商是一卷。洪良品撰。書經通論一卷，今文尚書考證三十卷。皮錫瑞撰。尚書孔傳參正三十六卷。王先謙撰。尚書大傳考異補遺一卷。盧文弨撰。別本尚書大傳三卷，補遺》一卷。孫之騄撰。尚書大傳註四卷。孔廣林撰。尚書大傳註五卷，五行傳註三卷。陳壽祺撰。
宋胡瑗洪範口義》二卷。宋毛晃禹貢指南》四卷。宋程大昌禹貢論》五卷，後論一卷，山川地理圖》一卷。宋史浩尚書講義》二十卷。宋夏僎尚書詳解》二十六卷。宋傅寅禹貢說斷》四卷。宋楊簡五誥解》四卷。宋袁燮絜齋家塾書鈔》十二卷。宋黃倫尚書精義》五十卷。宋錢時融堂書解》二十卷。宋趙善湘洪範統》一一卷。以上均乾隆三十八年王際華等奉敕輯。今文尚書一卷。古文尚書三卷。漢歐陽生尚書章句》一卷。漢夏侯建尚書章句一卷。漢馬融尚書傳》四卷。魏王肅尚書註二卷。晉徐邈古文尚書音一卷。晉范甯尚書舜典註一卷。隋劉焯尚書義疏》一卷。隋劉炫尚書述義一卷。隋顧彪尚書疏一卷。以上均馬國翰輯。漢伏勝尚書大傳》四卷。漢張霸百兩篇》一卷。漢劉向五行傳》二卷。以上均王謨輯。漢鄭玄尚書註》九卷，尚書五行傳註》一卷，尚書略說註》一卷。以上均袁鈞輯。
詩類
詩經傳說彙纂》二十卷，序二卷。康熙六十年，王鴻緒等奉敕撰。詩義折中二十卷。乾隆二十年，傅恆等奉敕撰。詩經稗疏四卷，詩經考異一卷，詩廣傳》五卷。王夫之撰。田間詩學》十二卷。錢澄之撰。詩說簡正錄》十卷。提橋撰。詩經通義》十二卷。朱鶴齡撰。毛詩稽古篇》三十卷。陳啟源撰。詩問》一卷。汪琬撰。毛詩日箋六卷。秦松齡撰。詩所八卷。李光地撰。毛朱詩說一卷。閻若璩撰。毛詩寫官記四卷，詩札》二卷，國風省篇》一卷，詩傳詩說駁義五卷，續詩傳鳥名三卷，白鷺洲主客說詩一卷。毛奇齡撰。詩蘊四卷。姜兆錫撰。詩識名解十五卷。姚炳撰。毛詩國風繹一卷，讀詩隨記一卷。陳遷鶴撰。詩傳名物集覽》十二卷。陳大章撰。詩說》三卷，附錄一卷。惠周惕撰。詩經劄記一卷。楊名時撰。陸堂詩學》十二卷。陸奎勛撰。讀詩質疑》三十一卷，附錄十五卷。嚴虞惇撰。朱子詩義補正》八卷。方苞撰。詩經測義》四卷。李鍾僑撰。毛詩類說》二十一卷，續編三卷。顧棟高撰。詩疑辨證》六卷。黃中松撰。毛詩說二卷。諸錦撰。詩經詮義》十五卷。汪紱撰。毛詩名物圖說》九卷。徐鼎撰。《詩經正解》三十卷。姜文燦撰。《毛詩說》四卷。庄存與撰。《詩細》十二卷，《毛詩草木鳥獸蟲魚疏校正二卷。趙佑撰。《虞東學詩十二卷。顧鎮撰。《三家詩拾遺十卷，《詩氵審》二十卷。范家相撰。詩序補義》二十四卷。姜炳章撰。讀風偶識四卷。崔述撰。毛詩廣義不分卷。紀昭撰。毛鄭詩考正》四卷，詩經補註》二卷。戴震撰。詩經小學四卷，毛詩故訓傳三卷。段玉裁撰。童山詩說四卷。李調元撰。邶風說一卷。龔景瀚撰。詩志八卷。牛運震撰。詩考異字箋餘十四卷。周邵蓮撰。韓詩內傳徵四卷，敘錄》二卷。宋綿初撰。韓詩外傳校註》十卷。周廷寀撰。毛詩考證四卷，周頌口義三卷。庄述祖撰。毛詩證讀》不分卷，讀詩或問》一卷。戚學標撰。三家詩補遺三卷。阮元撰。毛詩天文考》一卷。洪亮吉撰。韓詩遺說》二卷，訂譌一卷。臧庸撰。詩古訓》十卷。錢大昭撰。詩譜補亡後訂一卷。吳騫撰。毛詩傳箋異義解十六卷。沈鎬撰。毛詩通說三十卷，補遺一卷。任兆麟撰。毛詩補疏》五卷，毛詩地理釋》四卷，陸璣毛詩疏考證》一卷。焦循撰。三家詩遺說考》一卷。陳壽祺撰。詩經補遺一卷。郝懿行撰。詩說》二卷，待問》二卷。郝懿行妻王照圓撰。詩氏族考六卷。李超孫撰。詩經異文釋十六卷。李富孫撰。詩序辨正八卷。汪大任撰。《毛詩義二十四卷。李黼平撰。毛詩後箋三十卷。胡承珙撰。山中詩學記》五卷。徐時棟撰。三家詩異文疏證》六卷，補遺》三卷，續補遺》二卷。馮登府撰。重訂三家詩拾遺》十卷。葉鈞撰。多識錄九卷。石韞玉撰。《毛鄭詩釋》四卷，《鄭氏詩譜考正》一卷，詩考補註》二卷，補遺一卷，毛詩陸疏校正》二卷，詩集傳附釋一卷。丁晏撰。讀詩札記》八卷，詩章句考一卷，詩樂存亡譜一卷，朱子詩集傳校勘記一卷。夏炘撰。毛詩通考》二十卷，毛詩識小》三十卷，鄭氏詩譜考正一卷。林伯桐撰。毛詩禮徵》十卷。包世榮撰。齊詩翼氏學》二卷。迮鶴壽撰。讀詩小牘》二卷。焦廷琥撰。詩古微》二十卷。魏源撰。毛詩傳箋通釋》三十二卷。馬瑞辰撰。三家詩遺說考四十九卷，《毛詩鄭箋改字說四卷，《四家詩異文考》五卷，齊詩翼氏學疏證》二卷，詩緯集證》四卷。陳喬樅撰。詩經集傳拾遺》二卷。吳德旋撰。詩名物證古》一卷，達齋詩說》一卷，讀韓詩外傳》一卷。俞樾撰。詩毛氏傳疏》三十卷，《鄭氏箋考徵》一卷，《釋毛詩音》四卷，《毛詩說》一卷，《毛詩傳義類》一卷。陳奐撰。詩小學》三十卷。吳樹聲撰。毛詩多識》二卷。多隆阿撰。詩學詳說》三十卷，正詁五卷。顧廣譽撰。詩地理徵》七卷。朱右曾撰。《詩本誼》一卷。龔橙撰。《詩經異文四卷，韓詩輯》一卷。蔣曰豫撰。毛詩序傳》三十卷，毛詩讀》三十卷。王劼撰。毛詩異文箋》十卷。陳玉樹撰。毛詩譜》一卷。胡元儀撰。詩經通論》一卷。皮錫瑞撰。詩三家義集疏》二十九卷。王先謙撰。
宋楊簡《慈湖詩傳》二十卷。宋戴溪續呂氏家塾讀詩記》三卷。宋袁燮絜齋毛詩經筵講義》四卷。宋林岊毛詩講義》十二卷。元劉玉汝詩纘緒》十八卷。以上均乾隆三十八年王際華等奉敕輯。漢申培魯詩故》三卷。漢後蒼齊詩傳》三卷。漢韓嬰詩故二卷，詩內傳》一卷，詩說》一卷。漢薛漢韓詩章句》二卷。漢侯苞韓詩翼要》一卷。漢馬融《毛詩註》一卷。魏劉楨《毛詩義問一卷。魏王肅《毛詩註》一卷，《毛詩義駁》一卷，《毛詩奏事》一卷，毛詩問難》一卷。魏王基毛詩駁一卷。吳韋昭、朱育毛詩答難問》一卷。吳徐整毛詩譜暢》一卷。晉孫毓毛詩異同評》三卷。晉陳統難孫氏《毛詩評》一卷。晉郭璞《毛詩拾遺》一卷。晉徐邈毛詩音》一卷。齊劉瓛毛詩序義》一卷。宋周續之《毛詩周氏註》一卷。梁簡文帝《毛詩十五國風義》一卷。梁何胤《毛詩隱義》一卷。梁崔靈恩《集註毛詩》一卷。不著時代舒瑗《毛詩義疏》一卷。不著時代、撰人毛詩草蟲經》一卷，毛詩提綱》一卷。後周沈重毛詩義疏二卷。後魏劉芳毛詩箋音義證》一卷。隋劉炫《毛詩述義》一卷。唐施士丐詩說》一卷。以上均馬國翰輯。漢轅固齊詩傳》一卷。魏王基毛詩申鄭義》一卷。均黃奭輯。漢鄭玄毛詩譜》一卷。王謨輯。
◎禮類
周官義疏》四十八卷。乾隆十三年，鄂爾泰等奉敕撰。周官筆記》一卷。李光地撰。周禮述註》二十四卷。李光坡撰。高註周禮》二十卷。高愈撰。周官辨非》一卷。萬斯大撰。周禮問》二卷。毛奇齡撰。周禮訓纂》二十一卷。李鍾倫撰。周禮節訓》六卷。黃叔琳撰。周官集註》十二卷，周官析疑》三十六卷，考工記析義》四卷，周官辨一卷。方苞撰。周官翼疏三十卷。沈淑撰。周禮輯義十二卷。姜兆錫撰。《禮說十四卷。惠士奇撰。《周官記六卷，周官說二卷，周官說補三卷。庄存與撰。周禮疑義舉要七卷。江永撰。周禮精義十二卷。連斗山撰。《周官祿田考》三卷。沈彤撰。《周官祿田考補正》三卷。倪景曾撰。《考工記圖註》二卷。戴震撰。周禮軍賦說四卷。王鳴盛撰。周禮漢讀考六卷。段玉裁撰。田賦考一卷。任大椿撰。《考工記論文》一卷。牛運震撰。《周禮故書考一卷。程際盛撰。《周禮故書疏證六卷。宋世犖撰。《車製圖考一卷。阮元撰。車制考一卷。錢坫撰。周官肊測六卷，敘錄一卷。孔廣林撰。《周禮學二卷。王聘珍撰。周官故書考》四卷。徐養原撰。周禮畿內授田考實一卷。胡匡衷撰。周官禮鄭氏註箋十卷。庄綬甲撰。周禮學一卷。沈夢蘭撰。周禮釋註》二卷。丁晏撰。考工輪輿私箋二卷。鄭珍撰。圖一卷。珍子知同撰。周官註疏小箋五卷。曾釗撰。考工記考辨八卷。王宗涑撰。周禮補註》六卷。呂飛鵬撰。周官參證》二卷。王寶仁撰。周禮正義八十六卷。孫詒讓撰。
宋王安石周官新義》十六卷，附考工記解》二卷。宋易祓周官總義》三十卷。元毛應龍周官集傳》十六卷。以上均乾隆三十八年王際華等奉敕輯。漢鄭興周禮解詁》一卷。漢鄭眾周禮解詁》六卷。漢杜子春周禮註》二卷。漢賈逵周禮解詁》一卷。漢馬融周官傳》一卷。漢鄭玄周禮音》一卷。晉干寶周禮註》一卷。晉徐邈周禮音》一卷。晉李軌周禮音》一卷。晉陳邵周官禮異同評》一卷。不著時代劉昌宗周禮音》二卷。聶氏周禮音》一卷。後周沈重周官禮義疏》一卷。陳戚袞周禮音》一卷。以上均馬國翰輯。
以上禮類周禮之屬
儀禮義疏》四十八卷。乾隆十三年，鄂爾泰等奉敕撰。儀禮鄭註句讀》十七卷，附監本正誤》一卷。張爾岐撰。讀禮通考》一百二十卷。徐乾學撰。儀禮述註》十七卷。李光坡撰。儀禮商》二卷，附錄》一卷。萬斯大撰。喪禮吾說篇》十卷，三年服制考》一卷。毛奇齡撰。喪服翼註》一卷。閻若璩撰。儀禮章句》十七卷。吳廷華撰。儀禮節要二十卷。朱軾撰。儀禮析疑十七卷，喪禮或問一卷。方苞撰。儀禮經傳內編二十三卷，外編五卷。姜兆錫撰。饗禮補亡一卷。諸錦撰。朝廟宮室考》十三卷，肆獻祼饋食禮》三卷。任啟運撰。禮經本義》十七卷。蔡德晉撰。儀禮釋宮增註一卷，儀禮釋例一卷。江永撰。儀禮小疏一卷。沈彤撰。《儀禮管見十七卷。褚寅亮撰。喪服文足徵記十卷。程瑤田撰。儀禮註疏詳校》十七卷。盧文弨撰。儀禮漢讀考一卷。段玉裁撰。儀禮集編》四十卷。盛世佐撰。《儀禮今古文疏證》二卷。宋世犖撰。《禮經釋例》十三卷，目錄一卷。凌廷堪撰。《儀禮圖》六卷，讀儀禮記二卷。張惠言撰。《冕服考》四卷。焦廷琥撰。儀禮今古文異同疏證》五卷。徐養原撰。儀禮校正》十七卷。黃丕烈撰。《禮經宮室答問》二卷。洪頤煊撰。儀禮經註一隅》一卷。朱駿聲撰。儀禮釋官九卷，鄭氏儀禮目錄校正》一卷。胡匡衷撰。《儀禮學》一卷。王聘珍撰。儀禮今古文疏義》十七卷。胡承珙撰。喪禮經傳約》一卷。吳卓信撰。儀禮正義》四十卷。胡培翬撰。儀禮宮室提綱》一卷。胡培系撰。儀禮經註疏正譌》十七卷。金曰追撰。儀禮禮服通釋》六卷。凌曙撰。儀禮釋註》二卷。丁晏撰。儀禮私箋》八卷。鄭珍撰。讀儀禮錄》一卷。曾國籓撰。喪服會通說》四卷。吳嘉賓撰。士昏禮對席圖一卷，喪服私論一卷。俞樾撰。昏禮重別論對駁義二卷。劉壽曾撰。
宋李如圭《儀禮集釋》三十卷，儀禮釋宮》一卷。以上均乾隆三十八年王際華等奉敕輯。蔡氏月令》二卷。蔡雲輯。漢戴德喪服變除》一卷。漢何休冠禮約制》一卷。漢鄭眾昏禮》一卷。漢馬融《喪服經傳註》一卷。漢鄭玄喪服變除》一卷。漢劉表新定禮》一卷。魏王肅喪經傳註》一卷，喪服要記》一卷。吳射慈喪服變除圖》一卷。晉杜預喪服要集》一卷。晉袁准喪服經傳註》一卷。晉孔倫集註喪服經傳》一卷。晉劉智喪服釋疑》一卷。晉蔡謨喪服譜一卷。晉賀循喪服譜》一卷，葬禮》一卷，喪服要記》一卷。晉葛洪喪服變除》一卷。晉孔衍凶禮》一卷。不著時代陳銓喪服經傳註》一卷。謝徽喪服要記註》一卷。宋裴松之集註喪服經傳》一卷。宋雷次宗略註喪服經傳》一卷。宋崔凱喪服難問》一卷。宋周續之喪服註》一卷。齊王儉喪服古今集記》一卷。齊王逡之喪服世行要記》一卷。以上均馬國翰輯。
以上禮類儀禮之屬
《日講禮記解義六十四卷。乾隆元年敕編。《禮記義疏八十二卷。乾隆十三年敕撰。禮記章句》四十九卷。王夫之撰。《深衣考一卷。黃宗羲撰。《禮記纂編六卷。李光地撰。禮記述註》二十八卷。李光坡撰。禮記偶箋》三卷。萬斯大撰。廟製圖考四卷。萬斯同撰。陳氏禮記集說補正三十八卷。納喇性德撰。曾子問講錄》四卷，檀弓訂誤》一卷。毛奇齡撰。禮記章義十卷。姜兆錫撰。禮記疑義十八卷。吳廷華撰。禮記析疑》四十六卷。喪禮或問》一卷。方苞撰。戴記緒言》四卷。陸奎勛撰。禮記章句》十卷，或問四卷。汪紱撰。禮記章句十卷。任啟運撰。檀弓疑問》一卷。邵泰衢撰。禮記訓義擇言八卷，深衣考誤一卷。江永撰。學禮闕疑八卷。劉青蓮撰。續衛氏禮記集說一百卷。杭世駿撰。禮記註疏考證一卷。齊召南撰。禮記註疏校正》一卷。盧文弨撰。祭法記疑二卷。王元啟撰。明堂大道錄》八卷，禘說》二卷。惠棟撰。深衣釋例》三卷，弁服釋例八卷。任大椿撰。撫州本禮記鄭註考異二卷。張敦仁撰。釋服二卷。宋綿初撰。明堂考三卷。孫星衍撰。明堂億》一卷。孔廣林撰。禮記鄭讀考》四卷，禮記天算釋一卷。孔廣牧撰。盧氏禮記解詁》一卷，蔡氏月令章句》一卷。臧庸撰。《禮記集解》六十一卷。孫希旦撰。七十二候考》一卷。曹仁虎撰。禮記補疏》三卷。焦循撰。禮記說八卷。楊秉杷撰。禮記異文釋八卷。李富孫撰。禮記箋》四十九卷。郝懿行撰。禮記宮室答問》二卷。洪頤煊撰。燕寢考》三卷。胡培翬撰。禮記經註正譌》六十三卷。金曰追撰。禮記訓纂》四十九卷。朱彬撰。禮記釋註四卷，投壺考原》一卷。丁晏撰。檀弓辨誣》三卷。夏炘撰。禮記鄭讀考》六卷。陳喬樅撰。禮記質疑》四十九卷。郭嵩燾撰。禮記異文箋》一卷，禮記鄭讀考》一卷，七十二候考》一卷。俞樾撰。禮記集解補義一卷。方宗誠撰。禮記淺說二卷。皮錫瑞撰。
宋張虙月令解》十二卷。宋袁甫蒙齋中庸講義》四卷。以上均乾隆三十八年王際華等奉敕輯。漢馬融禮記註》一卷。漢盧植禮記註》一卷。漢荀爽禮傳》一卷。漢蔡邕月令章句》一卷，月令問答》一卷。魏王肅禮記註》一卷。魏孫炎禮記註》一卷。不著時代謝氏禮記音義隱》一卷。晉范宣禮記音》一卷。晉徐邈禮記音》一卷。不著時代劉昌宗禮記音》一卷。宋庾蔚之禮記略解》一卷。梁何胤禮記隱義》一卷。梁賀瑒禮記新義疏》一卷。梁皇侃禮記義疏》四卷。後魏劉芳禮記義證》一卷。後周沈重禮記義疏》一卷。後周熊安生禮記義疏》四卷。唐成伯興禮記外傳》一卷。以上均馬國翰輯。唐明皇月令註釋》一卷。黃奭輯。吳射慈禮記音義隱》一卷。漢蔡邕明堂月令論》一卷。漢崔寔四民月令》一卷。以上均王謨輯。
以上禮類禮記之屬
夏小正解》一卷。徐世溥撰。曾子問天員篇》一卷。梅文鼎撰。夏小正註》一卷。黃叔琳撰。夏小正詁》一卷。諸錦撰。夏小正輯註》四卷。范家相撰。夏小正考註一卷。畢沅撰。曾子註釋四卷。阮元撰。《大戴禮記補註十三卷，敘錄一卷。孔廣森撰。夏小正經傳考釋》十卷。庄述祖撰。夏小正傳校正》三卷。孫星衍撰。大戴禮解詁》十三卷，敘錄一卷。王聘珍撰。《大戴禮記正誤》一卷。汪中撰。《夏小正分箋》四卷，異義》二卷。黃謨撰。大戴禮記箋證五卷。胡培系撰。《大戴禮記補註》十三卷，目錄一卷，附錄一卷。汪照撰。《大戴禮記考》一卷。吳文起撰。《夏小正傳箋四卷，《公符篇考一卷。王謨撰。夏小正補註》四卷。任兆麟撰。《夏小正補傳》三卷。朱駿聲撰。《夏小正經傳通釋四卷。梁章鉅撰。夏時考五卷。安吉撰。夏時考一卷。劉逢祿撰。夏小正經傳考》二卷，本義四卷。雷學淇撰。夏小正集解》四卷，校錄一卷。顧鳳藻撰。《孔子三朝記》七卷，目錄一卷。洪頤煊撰。《夏小正疏義四卷，附釋音異字記》一卷。洪震煊撰。夏小正正義》四卷。王筠撰。夏小正箋疏》四卷。馬徵麟撰。夏小正集說》四卷。程鴻詔撰。夏時考一卷。鄭曉如撰。夏小正戴氏傳訓解四卷，考異一卷，通論一卷。王寶仁撰。夏小正私箋》一卷。吳汝綸撰。
以上禮類大戴禮之屬
學禮質疑》二卷，宗法論》一卷。萬斯大撰。讀禮志疑》十三卷，禮經會元疏解》四卷。陸隴其撰。郊社禘祫問一卷，北郊配位尊西向義一卷，昏禮辨正一卷，大小宗通繹十卷，明堂問一卷，廟制折衷一卷，學校問一卷。毛奇齡撰。參讀禮志疑二卷。汪紱撰。釣台遺書四卷。任啟運撰。禮經質疑二卷。杭世駿撰。稽禮辨論一卷。劉凝撰。三禮鄭註考一卷。程際盛撰。禮箋三卷。金榜撰。禮學卮言六卷。孔廣森撰。五服異同匯考二卷。崔述撰。禘祫觿解篇一卷。孔廣林撰。三禮義證十卷。武億撰。《白虎通闕文一卷。庄述祖撰。《三禮圖》三卷。孫星衍、嚴可均同撰。禮說四卷。凌曙撰。《鄭氏三禮目錄一卷。臧庸撰。禘祫答問一卷。胡培翬撰。禮堂經說二卷。陳喬樅撰。《三禮陳數求義三十卷。陳喬廕撰。四禘通釋三卷。崔適撰。《白虎通疏證十二卷。陳立撰。《三禮通釋二百八十卷。林昌彝撰。求古錄禮說十六卷，補遺一卷。金鶚撰。求古錄禮說校勘記三卷。王士駿撰。學禮管釋十八卷，三綱制服述義三卷。夏炘撰。佚禮扶微》五卷。丁晏撰。禮經通論》一卷。邵懿辰撰。《積石禮說》三卷。張履撰。《禮說二卷。吳嘉賓撰。鄭康成駁正三禮考一卷，玉佩考一卷。俞樾撰。禮書通故一百卷，禮說略三卷。黃以周撰。經述三卷。林頤山撰。
漢戴聖石渠禮論》一卷，漢鄭玄《魯禮禘祫志》一卷，《三禮圖一卷，魏董勛問禮俗一卷，晉盧諶雜祭法一卷，晉范汪祭典一卷，晉干寶後養義一卷，晉范甯禮雜問一卷，晉范宣禮論難一卷，晉吳商禮雜議一卷，宋顏延之逆降義一卷，宋徐廣禮論答問一卷，宋何承天禮論一卷，宋任豫禮論條牒一卷，齊王儉禮義答問一卷，齊荀萬秋禮論鈔略一卷，梁賀述禮統一卷，梁周舍禮疑義一卷，梁崔靈恩三禮義宗四卷，後魏李謐明堂制度論一卷，不著時代梁正三禮圖一卷，唐張鎰三禮圖一卷，唐元行沖釋疑論一卷。以上均馬國翰輯。漢叔孫通禮器制度一卷，漢鄭玄三禮目錄一卷，晉孫毓五禮駁一卷。以上均王謨輯。漢鄭玄答臨碩難禮一卷。袁鈞輯。
以上禮類總義之屬
《朱子禮纂五卷。李光地撰。《辨定祭禮通俗譜五卷，《家禮辨說十六卷。毛奇齡撰。《讀禮偶見》二卷。許三禮撰。呂氏四禮翼》一卷。朱軾撰。禮學彙編》七十卷。應扌為謙撰。禮樂通考三十卷。胡掄撰。禮書綱目八十五卷。江永撰。六禮或問十二卷。汪紱撰。四禮寧儉編》一卷。王心敬撰。五禮通考》二百六十二卷。秦蕙田撰。五禮經傳目》五卷。沈廷芳撰。冠昏喪祭儀考》十二卷。林伯桐撰。三禮從今》三卷。黃本驥撰。四禮榷疑》八卷。顧廣譽撰。
以上禮類通禮之屬
樂類
律呂正義》五卷。康熙五十二年御撰。律呂正義後編》一百二十卷。乾隆十一年敕撰。《詩經樂譜》三十卷，樂律正俗一卷。乾隆五十三年敕撰。《樂律》二卷。薛鳳祚撰。大成樂律》一卷。孔貞瑄撰。古樂經傳》五卷。李光地撰。聖諭樂本解說》二卷，皇言定聲錄八卷，竟山樂錄四卷。毛奇齡撰。古樂書》二卷。應扌為謙撰。李氏學樂錄》二卷。李恭撰。昭代樂章恭紀一卷。張廷玉撰。《易律通解》八卷。沈光邦撰。《樂律古義》二卷。童能靈撰。樂經律呂通解五卷，樂經或問》三卷。汪紱撰。樂律表微》八卷。胡彥升撰。琴旨》三卷。王坦撰。律呂新論》二卷，律呂闡微》十卷。江永撰。律呂考略》一卷。孔毓焞撰。大樂元音》七卷。潘士權撰。律呂古義六卷。錢塘撰。《燕樂考原》六卷，晉泰始笛律匡謬一卷。凌廷堪撰。樂懸考》二卷。江籓撰。樂譜》一卷。任兆麟撰。律呂臆說》一卷，《荀勖笛律圖註》一卷，《管色考》一卷。徐養原撰。古律經傳附考六卷。紀大奎撰。樂志輯略三卷。倪元坦撰。音分古義二卷，附一卷。戴煦撰。聲律通考》十卷。陳澧撰。律呂通今圖說一卷，律易》一卷，音調定程》一卷。繆闐撰。
元熊朋來瑟譜六卷，元余載韶舞九成樂補一卷，元劉瑾律呂成書》二卷。以上均乾隆三十八年王際華等奉敕輯。漢陽城子長樂經》一卷，漢劉向樂記》一卷，漢劉德樂元語》一卷，漢揚雄琴清英》一卷，梁武帝樂社大義》一卷、鍾律緯一卷，陳僧智匠古今樂錄》一卷，後魏信都芳樂書》一卷，後周沈重樂律義》一卷，不著時代、撰人樂部》一卷，琴歷》一卷，隋蕭吉樂譜集解》一卷，唐趙惟暕琴書》一卷。以上均馬國翰輯。漢劉歆鍾律書》一卷，漢蔡邕琴操》一卷。以上均黃奭輯。
春秋類
《左傳讀本三十卷。道光三年，英和等奉敕編。《左傳杜解補正》三卷。顧炎武撰。《續春秋左氏傳博議》四卷。王夫之撰。讀左日鈔》十二卷，補錄二卷。朱鶴齡撰。左傳事緯》十二卷，附錄八卷。馬驌撰。春秋地名考略》十四卷。高士奇撰。春秋國都爵姓考》一卷，補一卷。陳鵬撰。春秋分年系傳表》一卷。翁方綱撰。春秋左傳事類年表》一卷。顧宗瑋撰。春秋長曆》十卷，春秋世族譜》一卷。陳厚耀撰。春秋識小錄九卷。程廷祚撰。春秋左傳補註六卷。惠棟撰。春秋地理考實四卷。江永撰。讀左補義五十卷。姜炳璋撰。春秋左傳小疏一卷。沈彤撰。《春秋左傳古經》十二卷，附五十凡一卷。段玉裁撰。春秋左傳會要》四卷，左傳官名考》二卷。李調元撰。春秋左傳詁》五十卷，春秋十論》一卷。洪亮吉撰。春秋列國官名異同考》一卷。汪中撰。左通補釋》三十二卷。梁履繩撰。春秋左傳分國土地名》二卷，春秋列國職官》一卷，春秋器物宮室》一卷。沈淑撰。左傳劉杜持平》六卷。邵英撰。春秋名字解詁》二卷。王引之撰。春秋左氏補疏》五卷。焦循撰。讀左卮言》一卷。石韞玉撰。左氏春秋考證》二卷。劉逢祿撰。春秋左傳補註》三卷。馬宗槤撰。左傳識小錄》一卷。朱駿聲撰。春秋左傳補註》十二卷，考異十卷，左傳地名補註十二卷。沈欽韓撰。春秋左氏古義》六卷，臧壽恭撰。左傳賈服註輯述》二十卷。李貽德撰。左傳杜註辨正》六卷。張總咸撰。春秋國都爵姓續考》一卷。曾釗撰。《左傳舊疏考正》八卷。劉文淇撰。《春秋名字解詁補義一卷。俞樾撰。春秋世族譜拾遺一卷。成蓉鏡撰。春秋名字解詁駁》一卷。胡元玉撰。補春秋僖公事闕書》一卷。桑宣撰。
晉杜預春秋釋例》十五卷，宋呂祖謙春秋左氏傳續說》十二卷。以上均乾隆三十八年王際華等奉敕輯。漢劉歆春秋左氏傳章句》一卷，漢賈逵春秋左氏傳解詁》二卷、春秋左氏傳長經章句》一卷，漢服虔春秋左傳解誼》四卷，漢彭汪左氏奇說》一卷，漢許淑春秋左傳註》一卷，魏董遇春秋左氏經傳章句》一卷，魏王肅春秋左傳註》一卷，魏嵇康春秋左傳音》一卷，晉孫毓春秋左氏傳義註》一卷，晉干寶左氏傳函義》一卷，陳沈文阿春秋左氏經傳義略》一卷，陳王元規續春秋左氏經傳義略》一卷，不著時代蘇寬春秋左氏傳義疏》一卷。以上均馬國翰輯。隋劉炫左氏傳述義》一卷。黃奭輯。漢鄭玄春秋傳服氏註》十二卷。袁鈞輯。
以上春秋類左傳之屬
春秋正辭》十一卷，春秋舉例》一卷，春秋要指》一卷。庄存與撰。公羊墨史》二卷。周拱辰撰。春秋公羊通義》十一卷，敘一卷。孔廣森撰。公羊何氏釋例十卷，公羊何氏解詁箋一卷，發墨守評一卷，箴膏肓評一卷，穀梁廢疾申何二卷。劉逢祿撰。公羊補註一卷。馬宗槤撰。《公羊禮疏十一卷，《公羊禮說一卷，《公羊答問二卷，《春秋繁露註》十七卷。凌曙撰。《春秋決事比一卷。龔自珍撰。《公羊義疏七十六卷。陳立撰。《公羊註疏質疑二卷。何若瑤撰。《公羊歷譜十一卷。包慎言撰。《公羊逸禮考徵一卷。陳奐撰。
漢董仲舒《春秋決事一卷，漢嚴彭祖《公羊春秋一卷，漢顏安樂《春秋公羊記一卷，漢何休《春秋公羊文諡例一卷。以上均馬國翰輯。
以上春秋類公羊之屬
《穀梁釋例》四卷。許桂林撰。《穀梁大義述》三十卷。柳興恩撰。《穀梁禮證》二卷。侯康撰。《穀梁經傳補註》二十四卷。鍾文烝撰。
漢尹更始春秋穀梁傳章句》一卷，漢劉向春秋穀梁傳說一卷，魏糜信春秋穀梁註一卷，晉徐邈春秋穀梁傳註義一卷、音一卷，晉范甯薄叔元問穀梁義一卷，晉鄭嗣春秋穀梁傳說一卷。以上均馬國翰輯。晉范甯穀梁傳例一卷。黃奭輯。
以上春秋類穀梁之屬
《春秋傳說彙纂》三十八卷。康熙三十八年，王掞等奉敕撰。《日講春秋解義》六十四卷。雍正七年敕撰。春秋直解》十六卷。乾隆二十三年，傅恆等奉敕撰。春秋稗疏》二卷，春秋家說》三卷，春秋世論》五卷。王夫之撰。春秋平義》十二卷，春秋四傳糾正一卷。俞汝言撰。春秋傳議四卷。張爾岐撰。學春秋隨筆十卷。萬斯大撰。春秋大義、春秋隨筆共一卷，春秋毀餘四卷。李光地撰。春秋毛氏傳卷。毛奇齡撰。春秋集解》十二卷，校補春秋集解緒餘一卷，春秋提要補遺一卷。應扌為謙撰。春秋參義十二卷，《春秋事義慎考十四卷，《公穀匯義十二卷。姜兆錫撰。《春秋管窺十二卷。徐庭垣撰。春秋三傳異同考》一卷。吳陳琰撰。春秋遵經集說》二十八卷。邵鍾仁撰。三傳折諸四十四卷。張尚瑗撰。春秋闕如編八卷，小國春秋一卷。焦袁熹撰。春秋宗朱辨義》十二卷。張自超撰。春秋通論》四卷，春秋義法舉要》一卷，春秋比事目錄》四卷，春秋直解》十二卷。方苞撰。半農春秋說十五卷。惠士奇撰。春秋義十五卷。孫嘉淦撰。春秋大事表五十卷，輿圖一卷，附錄一卷。顧棟高撰。春秋七國統表》六卷。魏翼龍撰。春秋義存錄》十二卷。陸奎勛撰。《春秋日食質疑一卷。吳守一撰。春秋集傳十六卷，首、末各一卷。汪紱撰。《空山堂春秋傳十二卷。牛運震撰。《春秋原經二卷。王心敬撰。春秋深十九卷。許伯政撰。春秋一得一卷。閻循觀撰。三正考》二卷。吳鼐撰。春秋三傳定說》十二卷。張甄陶撰。春秋夏正二卷。胡天游撰。春秋究遺十六卷。葉酉撰。《春秋隨筆二卷。顧奎光撰。《春秋三傳雜案十卷，讀春秋存稿四卷。趙佑撰。三傳補註三卷。姚鼐撰。春秋三傳比二卷。李調元撰。春秋疑義》二卷。華學泉撰。公穀異同合評四卷。沈赤然撰。春秋經傳朔閏表二卷。姚文田撰。《春秋說略十二卷，《春秋比二卷。郝懿行撰。春秋目論二卷。鄧顯撰。三傳異同考》一卷。陳萊孝撰。春秋經傳比事》二十二卷。林春溥撰。春秋三家異文覈》一卷，春秋亂賊考一卷。朱駿聲撰。春秋三傳異文釋十三卷。李富孫撰。春秋屬辭辨例編六十卷。張應昌撰。春秋上律表四卷。范景福撰。春秋至朔通考》四卷。張冕撰。駮正朔考一卷。陳鍾英撰。春秋三傳異文箋》四卷。趙坦撰。春秋新義十二卷，春秋歲星表一卷，日食星度表一卷，日表一卷。朱兆熊撰。春秋釋地韻編五卷。徐壽基撰。春秋述義拾遺九卷，春秋規過考信九卷。陳熙晉撰。春秋古經說二卷。侯康撰。《達齋春秋論》一卷，《春秋歲星考》一卷，《春秋古本分年考》一卷。俞樾撰。《春秋朔閏異同考》三卷。羅士琳撰。春秋鑽燧》四卷。曹金籀撰。春秋經傳朔閏表發覆》四卷，推春秋日食法》一卷。施彥士撰。春秋日月考》四卷。譚澐撰。春秋朔閏日食考》二卷。宋慶雲撰。春秋釋》一卷。黃式三撰。春秋測義》三十五卷。強汝詢撰。春秋說》一卷。陶正靖撰。春秋傳正誼》四卷。方宗誠撰。春秋日南至譜》一卷。成蓉鏡撰。春秋說》二卷。鄭杲撰。
宋劉敞春秋傳說例一卷，宋蕭楚春秋辨疑》四卷，宋崔子方《春秋經解》十二卷、《春秋例要》一卷，宋張大亨《春秋通訓》六卷，宋葉夢得《春秋考》十六卷、《春秋讞》二十二卷，宋高閌《春秋集註四十卷，宋戴溪春秋講義四卷，宋洪咨夔春秋說三十卷，元程端學春秋三傳辨疑二十卷。以上均乾隆三十八年王際華等奉敕輯。春秋大傳一卷，漢鄭眾春秋牒例章句一卷，漢馬融春秋三傳異同說》一卷，漢戴宏解疑論》一卷，漢穎容春秋釋例》一卷，晉劉兆春秋公羊穀梁傳解詁》一卷，晉江熙春秋公羊穀梁二傳評一卷，晉京相璠春秋土地名一卷，後魏賈思同春秋傳駁一卷，隋劉炫《春秋述義》一卷、《春秋規過》一卷、春秋攻昧》一卷，不著時代、撰人春秋井田記》一卷，唐啖助春秋集傳一卷，唐趙匡春秋闡微纂類義統一卷，唐陸希聲春秋通例一卷，唐陳岳《春秋折衷論一卷。以上均馬國翰輯。漢嚴彭祖春秋盟會圖一卷，晉樂資春秋後傳一卷。以上均黃奭輯。漢鄭玄箴膏肓》一卷、《起廢疾》一卷、《發墨守》一卷。以上均王復、武億同輯。
以上春秋類通義之屬
孝經類
孝經註》一卷。順治十三年御撰。《孝經集註》一卷。雍正五年敕撰。欽定繙譯孝經一卷。雍正五年敕撰。孝經全註一卷。李光地撰。孝經問一卷。毛奇齡撰。孝經類解十八卷。吳之騄撰。孝經正文一卷，內傳一卷，外傳一卷。李之素撰。孝經集註》二卷。陸遇霖撰。孝經詳說二卷。冉覲祖撰。孝經註》三卷。朱軾撰。孝經三本管窺》三卷。吳隆元撰。《孝經章句》一卷，《或問》一卷。汪紱撰。孝經章句一卷。任啟運撰。《孝經通義一卷。華玉淳撰。《孝經約義一卷。汪師韓撰。《孝經外傳》一卷，孝經中文一卷。周春撰。孝經音義考證》一卷。盧文弨撰。孝經通釋》十卷。曹庭棟撰。《孝經鄭註補證》一卷。洪頤煊撰。《孝經義疏補九卷。阮福撰。《孝經述註一卷，《孝經徵文一卷。丁晏撰。《孝經曾子大孝一卷。邵懿辰撰。孝經指解補正一卷，辨異一卷。伊樂堯撰。孝經今古文傳註輯論一卷。吳大廷撰。孝經十八章輯傳一卷。汪宗沂撰。孝經鄭註疏二卷。皮錫瑞撰。
明項霦孝經述註一卷。乾隆三十八年，王際華等奉敕輯。周魏文侯孝經傳一卷，漢後蒼孝經說一卷，漢張禹孝經安昌侯說一卷，漢長孫氏孝經說一卷，魏王肅孝經解一卷，吳韋昭孝經解贊一卷，晉殷仲文孝經註一卷，晉謝萬集解孝經一卷，齊永明諸王孝經講義一卷，齊劉瓛孝經說一卷，梁武帝孝經義疏一卷，梁嚴植之孝經註一卷，梁皇侃孝經義疏一卷，隋劉炫古文孝經述義一卷，隋魏真己孝經訓註一卷，唐元行沖御註孝經疏一卷。以上均馬國翰輯。漢鄭玄孝經註一卷。袁鈞輯。
四書類
日講四書解義》二十六卷。康熙十六年，庫勒納奉敕撲。繙譯四書集註》二十九卷。乾隆二十年敕譯。四書近指》二十卷。孫奇逢撰。大學講義》一卷，中庸講義》二卷。朱用純撰。孟子師說二卷。黃宗羲撰。四書訓義三十八卷，讀四書大全說十七卷，四書稗疏》一卷，四書考異》一卷。王夫之撰。四書反身錄》十四卷，續錄二卷。李顒撰。四書翊註》四十二卷。刁包撰。四書講義困勉錄》三十七卷，續困勉錄》六卷，松陽講義》十二卷，三魚堂四書大全》四十卷。陸隴其撰。大學古本說》一卷，中庸章段》一卷，中庸餘論》一卷，讀論語劄記》二卷，讀孟子劄記》二卷。李光地撰。四書述》十九卷。陳詵撰。四書貫一解》十二卷。閔嗣同撰。論語稽求篇》七卷，四書賸言》四卷，補二卷，大學證文》四卷，四書改錯》二十二卷，四書索解四卷，大學知本圖說》一卷，大學問》一卷，中庸說》五卷，逸講箋》三卷。毛奇齡撰。四書釋地》一卷，續一卷，又續二卷，三續二卷，孟子生卒年月考》一卷。閻若璩撰。四書朱子異同條辨四十卷。李沛霖、李楨撰。四書諸儒輯要四十卷。李沛霖撰。大學傳註四卷，中庸傳註一卷，論語傳註》二卷，傳註問一卷。李恭撰。四書劄記四卷，辟雍講義一卷，《大學講義》二卷，《中庸講義》二卷。楊名時撰。《四書講義四十三卷。呂留良撰。《大學困學錄一卷，中庸困學錄一卷。王澍撰。成均講義不分卷。孫嘉淦撰。大學翼真》七卷。胡渭撰。此木軒四書說》九卷。焦袁熹撰。大學說一卷。惠士奇撰。四書詮義》十五卷。汪紱撰。中庸解》一卷。任大任撰。四書錄疑》三十九卷。陳綽撰。四書本義匯參四十五卷。王步青撰。論語說二卷。桑調元撰。四書約旨》十九卷。任啟運撰。論語隨筆》二十卷。牛運震撰。論語附記二卷，孟子附記二卷。翁方綱撰。四書溫故錄十一卷。趙佑撰。四書逸箋六卷。程大中撰。四書註說參證》七卷。胡清焣撰。鄉黨圖考十卷。江永撰。魯論說三卷。程廷祚撰。四書考異總考》三十六卷，條考三十六卷。翟灝撰。論語補註三卷。劉開撰。論語駢枝一卷。劉台拱撰。孟子字義疏證三卷。戴震撰。《論語後錄》五卷。錢坫撰。論語餘說一卷。崔述撰。中庸註一卷。惠棟撰。四書摭餘說七卷。曹之升撰。四書偶談二卷。戚學標撰。四書考異句讀一卷。武億撰。四書拾義五卷。明紹勛撰。孟子四考四卷。周廣業撰。孟子七國諸侯年表一卷。張宗泰撰。論語偶記一卷。方觀旭撰。論語俟質三卷。江聲撰。孟子時事略一卷。任兆麟撰。論語古訓》十卷。陳鱣撰。論語異文考證》十卷。馮登府撰。《論語補疏》三卷，論語通釋》一卷，《孟子正義》三十卷。焦循撰。讀論質疑一卷。石韞玉撰。四書瑣語一卷。姚文田撰。論語說義十卷，孟子趙註補正六卷，四書釋地辨證二卷，大學古義說二卷。宋翔鳳撰。論語魯讀考》一卷。徐養原撰。大學舊文考證》一卷，中庸舊文考證》一卷。朱曰佩撰。論語旁證二十卷。梁章鉅撰。《論語類考》二十卷，孟子雜記四卷。陳士元撰。《四書拾遺》五卷，孟子外書補證四卷。林春溥撰。論語孔註辨偽二卷。沈濤撰。鄉黨正義》一卷。金鶚撰。六書叚借經徵四卷。朱駿聲撰。孟子音義考證二卷。蔣仁榮撰。論語述何二卷，四書是訓十五卷。劉逢祿撰。論語古解十卷。梁廷枬撰。孟子學》一卷。沈夢蘭撰。四書地理考》十一卷。王鎏撰。四書釋地補》一卷，續補一卷，又續補一卷，三續補》一卷。樊廷枚撰。《四書典故覈》三卷。凌曙撰。大學臆古》一卷，附古今文附證一卷，中庸臆測》二卷。王定柱撰。四書說略》四卷。王筠撰。論語集註附考》一卷。丁晏撰。讀孟子劄記》二卷。羅澤南撰。孟子班爵祿疏證十六卷，正經界疏證》六卷。迮鶴壽撰。論語正義》二十卷。劉寶楠撰。大學質疑》一卷，中庸質疑二卷。郭嵩燾撰。論語古註集箋》十卷，考一卷。潘維城撰。論語古註擇從》一卷，論語鄭義一卷，何邵公論語義》一卷，續論語駢枝》一卷，論語小言》一卷，孟子古註擇從》一卷，孟子高氏義一卷，孟子纘義一卷，四書辨疑辨》一卷。俞樾撰。論語註》二十卷。戴望撰。何休註訓論語述》一卷。劉恭冕撰。論語後案》二十卷。黃式三撰。讀孟子質疑二卷，孟子外書集證五卷。施彥士撰。論語集解校補一卷。蔣曰豫撰。讀大學中庸筆記二卷，讀論孟筆記二卷，補記一卷。方宗誠撰。朱子論語集註訓詁考》二卷。潘衍桐撰。
宋余允文尊孟辨》三卷，續辨二卷，別錄一卷。以上乾隆三十八年王際華等奉敕輯。《古論語》十卷，《齊論語》一卷，漢孔安國《論語訓解》十一卷，漢包咸論語章句》二卷，漢周氏論語章句》一卷，漢馬融論語訓說》一卷，漢鄭玄論語註》十卷、論語孔子弟子目錄》一卷，魏陳群論語義說》一卷，魏王朗論語說》一卷，魏王肅論語義說》一卷，魏周生烈論語義說》一卷，魏王弼論語釋疑》一卷，晉譙周論語註》一卷，晉衛瓘論語集註》一卷，晉繆播論語旨序》一卷，晉繆協論語說》一卷，晉郭象論語體略》一卷，晉欒肇論語釋疑》一卷，晉虞喜論語贊註》一卷，晉庾翼論語釋》一卷，晉李充論語集註》二卷，晉范甯論語註》一卷，晉孫綽論語集解》一卷，晉梁凱論語註釋》一卷，晉袁喬論語註》一卷，晉江熙論語集解》二卷，晉殷仲堪論語解釋》一卷，晉張憑論語註》一卷，晉蔡謨論語註解》一卷，宋顏延之論語說》一卷，宋僧慧琳論語說》一卷，齊沈驎士論語訓註》一卷，齊顧歡論語註》一卷，梁武帝論語註》一卷，梁太史叔明論語註》一卷，梁褚仲都論語義疏》一卷，不著時代沈峭論語說》一卷，熊埋論語說》一卷，不著時代、撰人論語隱義註》一卷，漢趙岐孟子章指》二卷、篇敘》一卷，漢程曾孟子章句》一卷，漢高誘孟子章句》一卷，漢劉熙孟子註》一卷，漢鄭玄《孟子註》一卷，晉綦母邃孟子註》一卷，唐陸善經孟子註》一卷，唐張鎰孟子音義》一卷，唐丁公著孟子音》一卷。以上馬國翰輯。逸論語》一卷。趙在翰輯。逸語》十卷。曹庭棟輯。逸孟子》一卷。李調元輯。
經總義
繙譯五經》五十八卷。乾隆二十年敕譯。五經翼》二十卷。孫承澤撰。墨庵經學不分卷。沈起撰。經問十八卷，經問補三卷。毛奇齡撰。松源經說四卷。孫之騄撰。七經同異考》三十四卷，韋庵經說一卷。周象明撰。此木軒經說彙編六卷。焦袁熹撰。十三經義疑》十二卷。吳浩撰。經義雜記》三十卷。臧琳撰。經稗》六卷。鄭方坤撰。經玩》二十卷。沈淑撰。朱子五經語類》八十卷。程川撰。經咫》一卷。陳祖范撰。經言拾遺》十四卷。徐文靖撰。考信錄三十六卷，讀經餘論二卷。崔述撰。古經解鉤沈三十卷。余蕭客撰。易堂問目四卷。吳鼎撰。九經說》十七卷。姚鼐撰。群經補義》五卷。江永撰。群經互解》一卷。馮經撰。十三經札記》二十二卷。朱亦棟撰。經學卮言》六卷。孔廣森撰。經傳小記》三卷，漢學拾遺一卷。劉台拱撰。九經古義十六卷。惠棟撰。經考》五卷。戴震撰。通藝錄》四十八卷。程瑤田撰。群經釋地六卷。呂吳撰。五經小學述二卷。庄述祖撰。群經識小八卷。李惇撰。經義知新記》一卷。汪中撰。詩書古訓》八卷。阮元撰。浙士解經錄五卷。阮元編。周人經說四卷，王氏經說六卷。王紹蘭撰。九經學》三卷。王聘珍撰。五經異義疏證》三卷，左海經辨二卷。陳壽祺撰。邃雅堂學古錄七卷。姚文田撰。經義述聞》三十二卷，經傳釋詞十卷。王引之撰。五經要義一卷，五經通義一卷。宋翔鳳撰。群經宮室圖二卷。焦循撰。頑石廬經說》十卷。徐養原撰。經義未詳說》五十四卷。徐卓撰。十七史經說》十二卷。張養吾撰。《經義叢鈔》三十卷。嚴傑編。鳳氏經說三卷。鳳韶編。介庵經說十卷。雷學淇撰。十三經詁答問六卷。馮登府撰。說緯六卷。王崧撰。安甫遺學》三卷。江承之撰。實事求是齋經說》二卷。朱大韶撰。讀經說》一卷。丁晏撰。玉函山房目耕帖》三十一卷。馬國翰撰。漢儒通義》七卷。陳澧撰。娛親雅言》六卷。嚴元照撰。經傳考證八卷。朱彬撰。十三經客難五十五卷。龔元玠撰。一鐙精舍甲部稿》五卷。何秋濤撰。群經平議》三十五卷，茶香室經說十五卷，詁經精舍自課文二卷，經課續編八卷，群經賸義一卷，達齋叢說一卷。俞樾撰。開有益齋經說五卷。朱緒曾撰。讀書偶志》十一卷。鄒漢勛撰。貴陽經說》一卷，經說殘稿》一卷。劉書年撰。巢經巢經說》一卷，鄭學錄三卷。鄭珍撰。儆居經說四卷。黃式三撰。愚一錄十二卷。鄭獻甫撰。經筆記一卷。陳倬撰。隸經賸義》一卷。林兆豐撰。鄭志考證》一卷。成蓉鏡撰。漢碑徵經》一卷。朱百度撰。漢孳室經說》一卷。陶方琦撰。經說略》二卷。黃以周撰。操齋遺書四卷。管禮耕撰。經窺四卷。蔡以盛撰。九經誤字一卷，五經同異》三卷。顧炎武撰。助字辨略五卷。劉淇撰。十三經註疏正字》八十一卷。沈廷芳撰。註疏考證》六卷。齊召南撰。九經辨字瀆蒙》十二卷。沈炳震撰。經典釋文考證》三十卷。盧文弨撰。經典文字考異》一卷。錢大昕撰。群經義證》八卷，經讀考異》八卷，補一卷，句讀敘述》二卷，補一卷。武億撰。經典文字辨正五卷。畢沅撰。十三經註疏校勘記》二百十七卷，孟子音義校勘記》一卷，釋文校勘記》二十五卷。阮元撰。《群經字考》四卷。曾廷枚撰。《十經文字通正書》十四卷。錢坫撰。經苑不分卷。錢儀吉撰。七經異文釋》五十卷。李富孫撰。群經字考》十卷。吳東發撰。經典釋文補條例》一卷。汪遠孫撰。經典異同四十八卷。張維屏撰。十三經註疏校勘記識語》四卷。汪文台撰。漢書引經異文錄證》六卷。繆祐孫撰。授經圖四卷。明朱睦原本，黃虞稷、龔翔麟重編。十三經註疏姓氏》一卷。翁方綱撰。建立伏博士始末二卷。孫星衍撰。傳經表》一卷，通經表》一卷。洪亮吉撰。西漢儒林傳經表》二卷。周廷寀撰。漢西京博士考》二卷。胡秉虔撰。兩漢五經博士考》三卷。張金吾撰。兩漢傳經表》二卷。蔣曰豫撰。國朝漢學師承記》七卷，附經義目錄一卷，隸經文》四卷。江籓撰。古文天象考》十二卷，附圖說》一卷。雷學淇撰。經書算學天文考》一卷。陳懋齡撰。學計一得二卷。鄒伯奇撰。石經考》一卷。顧炎武撰。石經正誤》一卷。張爾岐撰。漢魏石經考》一卷，唐宋石經考》一卷。萬斯同撰。石經考異》二卷。杭世駿撰。漢石經殘字考》一卷。翁方綱撰。魏石經毛詩殘字》一卷。王昶撰。《蜀石經毛詩考異》二卷。陳鱣撰。《石經考文提要》十三卷。彭元瑞撰。魏三體石經殘字考》二卷。孫星衍撰。石經儀禮校勘記四卷。阮元撰。漢石經殘字證異》二卷。孔廣牧撰。唐石經校》文十卷。嚴可均撰。石經補考》十二卷。馮登府撰。北宋汴學篆隸二體石經記一卷。丁晏撰。唐開成石經圖考一卷。魏錫曾撰。
漢劉向五經通義》一卷，漢鄭玄六藝論》一卷，鄭記》一卷，不著時代雷氏五經要義》一卷，魏王肅聖證論》一卷，晉譙周五經然否論》一卷，晉束晰五經通論》一卷，晉楊芳五經鉤沈》一卷，晉戴逵五經大義》一卷，後魏常爽六經略註》一卷，後魏邯鄲綽五經析疑》一卷，後周樊文深七經義綱》一卷，漢石經尚書》一卷，魯詩》一卷，儀禮》一卷，公羊傳》一卷，論語》一卷，魏三字石經尚書》一卷，春秋》一卷。以上均馬國翰輯。漢鄭玄駁五經異義一卷，補遺一卷，魏鄭小同鄭志三卷，補遺三卷。以上均王復、武億同輯。
小學類
爾雅補註六卷。姜兆錫撰。爾雅補郭》二卷。翟灝撰。爾雅正義》二十卷，音義三卷。邵晉涵撰。爾雅補註四卷。周春撰。爾雅漢註三卷。臧庸撰。爾雅釋文補》三卷。錢大昭撰。爾雅義疏二十卷。郝懿行撰。爾雅釋地以下四篇註四卷，爾雅古義》二卷。錢坫撰。爾雅古義》二卷。胡承珙撰。爾雅小箋》三卷。江籓撰。爾雅古義》十二卷。黃奭撰。爾雅註疏本證誤五卷。張宗泰撰。爾雅匡名》二十卷。嚴元照撰。爾雅補註殘本一卷。劉玉麟撰。爾雅詁》二卷。徐孚吉撰。爾雅郭註補正》三卷。戴瑩撰。爾雅經註集證三卷。龍啟瑞撰。爾雅正郭》三卷。潘衍桐撰。爾雅古註斠》三卷。閨秀葉蕙心撰。續方言》二卷。杭世駿撰。《方言校正十三卷。盧文弨撰。《方言補校一卷。劉台拱撰。方言疏證》十三卷。戴震撰。續方言補證》一卷。程際盛撰。方言箋疏》十三卷。錢繹撰。續方言疏證》二卷。沈齡撰。釋名疏證》八卷，補遺》一卷，續釋名》一卷。江聲撰。廣釋名二卷。張金吾撰。釋名補證一卷。成蓉鏡撰。廣雅疏義》二十卷。錢大昭撰。廣雅疏證十卷。王念孫撰。小爾雅約註一卷。朱駿聲撰。小爾雅訓纂》六卷。宋翔鳳撰。小爾雅義證十三卷。胡承珙撰。小爾雅疏》八卷。王煦撰。小爾雅疏證五卷。葛其仁撰。補小爾雅釋度量衡》一卷。鄒伯奇撰。字詁一卷。黃生撰。越語肯綮錄》一卷。毛奇齡撰。連文釋義一卷。王言撰。別雅五卷。吳玉搢撰。經籍撰詁一百六卷，附補遺一百六卷。阮元撰。比雅》十九卷。洪亮吉撰。釋繒》一卷。任大椿撰。通詁》二卷。李調元撰。越言釋》二卷。茹敦和撰。釋廟》一卷，釋車一卷，釋帛一卷，釋色一卷，釋詞一卷，釋農具一卷。朱駿聲撰。釋服一卷。宋翔鳳撰。釋穀》一卷。劉寶楠撰。釋人註》一卷。孫馮翼撰。釋祀》一卷。董蠡舟撰。拾雅》二十卷。夏味堂撰，夏紀堂註。駢字分箋》二卷。程際盛撰，駢雅訓纂》十六卷。魏茂林撰。周秦名字解詁補》一卷。王萱齡撰。疊雅》十三卷。史夢蘭撰。別雅訂》五卷。許瀚撰。
漢郭舍人爾雅註三卷，漢劉歆爾雅註一卷，漢樊光爾雅註一卷，漢李巡爾雅註》三卷，魏孫炎爾雅註》三卷、音一卷，晉郭璞爾雅音義》一卷、圖贊》一卷，梁沈旋集註爾雅》一卷，陳施乾爾雅音一卷，陳謝嶠爾雅音一卷，陳顧野王爾雅音一卷，唐裴瑜爾雅註一卷。以上馬國翰輯。吳韋昭辨釋名一卷。黃奭輯。
以上小學類訓詁之屬
康熙字典》四十二卷。康熙五十五年，張玉書等奉敕撰。字典考證》三十六卷。道光十一年，王引之奉敕撰。急就章考異》一卷。孫星衍撰。急就章姓氏補註》一卷。吳省蘭撰。急就章音略一卷，音略考證》一卷。王紹蘭撰。急就章考證》一卷。鈕樹玉撰。急就篇統箋》一卷，急就姓氏考》一卷。陳本禮撰。急就篇考異》一卷。庄世驥撰。說文廣義》三卷。王夫之撰。說文引經考》二卷。吳玉搢撰。說文系傳考異》四卷，附錄一卷。汪憲撰。說文答問》一卷。錢大昕撰。六書通》十卷。閔齊汲撰。說文偏旁考》二卷。吳照撰。說文舊音》一卷，音同字異辨一卷。畢沅撰。六書轉註古義考一卷。曹仁虎撰。說文解字段氏註》三十卷，六書音韻表》五卷，汲古閣說文訂一卷。段玉裁撰。惠氏讀說文記十五卷。惠棟撰。說文解字通正十四卷。潘奕俊撰。王氏讀說文記一卷，說文解字校勘記》一卷。王念孫撰。說文補考》一卷，漢學諧聲》二十四卷，古音論》一卷，附錄一卷。戚學標撰。說文古籀疏證》六卷。庄述祖撰。說文古語考二卷。程際盛撰。六書轉註錄十卷。洪亮吉撰。說文解字義證五十卷，說文段註鈔案》一卷，補一卷。桂馥撰。說文段註訂補十四卷。王紹蘭撰。說文徐氏新附考證》一卷，說文統釋序註一卷。錢大昭撰。說文解字斠詮十四卷。錢坫撰。說文述誼二卷。毛際盛撰。說文字原集註十六卷，表一卷，說一卷。蔣和撰。席氏讀說文記十五卷。席世昌撰。說文管見三卷。胡秉虔撰。六書說一卷。江聲撰。說文校義》三十卷。姚文田、嚴可均同撰。說文聲系十四卷，說文解字考異十四卷，偏旁舉略一卷。姚文田撰。說文翼十六卷，說文聲類二卷，說文訂訂》一卷。嚴可均撰。說文五翼八卷。王煦撰。說文辨字正俗八卷。李富孫撰。說文解字群經正字二十八卷。邵英撰。說文通訓定聲十八卷，補遺一卷，柬韻一卷，說雅一卷，小學識餘四卷。朱駿聲撰。說文經字考一卷。陳壽祺撰。說文檢字》二卷，補遺一卷。毛謨撰。說文雙聲疊韻譜一卷，鄧廷楨撰。《形聲類編五卷。丁履恆撰。說文段註札記一卷。徐松撰。《讀說文證疑一卷。陳詩庭撰。小學說一卷。吳夌雲撰。說文古字考十四卷。沈濤撰。說文說一卷。孫濟世撰。說文系傳校錄》三十卷，說文釋例》二十卷，說文補》正二十卷，說文解字句讀》三十卷，句讀補正三十卷，說文韻譜校五卷，新附考校正一卷，正字略一卷，文字蒙求四卷。王筠撰。說文諧聲譜九卷，張成孫撰。說文段註訂八卷，說文新附考六卷，續考一卷，說文解字校錄》三十卷，說文玉篇校錄》一卷。鈕樹玉撰。說文釋例二卷，說文音韻表十八卷。江沅撰。說文段註匡謬八卷。徐承慶撰。說文辨疑一卷。顧廣圻撰。說文段註札記一卷。龔自珍撰。許氏說音四卷。許桂林撰。說文引經考異十六卷。柳榮宗撰。說文疑疑二卷。附錄一卷。孔廣居撰。說文拈字》七卷，補遺》二卷。王玉樹撰。說文校定本》二卷。朱士端撰。說文答問疏證六卷。薛傳均撰。說文新附考六卷，說文逸字二卷，附錄一卷。鄭珍撰。說文聲讀考七卷，說文聲訂》二卷，說文建首字讀一卷。苗夔撰。六書轉註說二卷。夏炘撰。說文諧聲孳生述一卷。陳立撰。說文引經考證八卷，說文舉例一卷。陳彖撰。讀說文記一卷。許槤撰。唐寫本說文木部箋異一卷。莫友芝撰。諧聲補逸十四卷，附札記一卷。宋保撰。六書系韻》二十四卷，檢字二卷。李貞撰。說文雙聲二卷，說文疊韻二卷。劉熙載撰。兒笘錄四卷。俞樾撰。《印林遺著一卷。許瀚撰。《說文段註撰要九卷。馬壽齡撰。說文外編十六卷，說文引經例辨三卷。雷浚撰。說文揭原二卷，說文發疑六卷，汲古閣說文解字校記一卷。張行孚撰。說文解字索隱一卷，補例一卷。張度撰。說文系傳校勘記》三卷。承培元、夏灝、吳永康撰。說文引經證例二十四卷。承培元撰。說文古籀補》十四卷，補遺》一卷，附錄》一卷，字說》一卷。吳大澂撰。說文本經答問二卷，說文淺說一卷。鄭知同撰。說文重文本部考一卷。曾紀澤撰。古籀拾遺》三卷，附宋政和禮器文字考一卷，名原二卷。孫詒讓撰。說文引群說故》二十七卷。鄭文焯撰。說文解字引漢律令考二卷，附錄一卷。王仁俊撰。氵交民遺文》一卷。孫傳鳳撰。小學考五十卷。謝啟昆撰。九經字樣疑一卷，五經文字疑一卷。孔繼涵撰。汗簡箋正七卷。鄭珍撰。隸釋刊誤一卷。黃丕烈撰。復古編校正一卷，附錄》一卷。葛鳴陽撰。古音駢字續編五卷。庄履豐、庄鼎鉉同撰。繆篆分韻五卷，補一卷。桂馥撰。篆隸考異二卷。周靖撰。隸辨八卷。顧藹吉撰。隸法彙纂》十卷。項懷述撰。漢隸拾遺》一卷。王念孫撰。漢隸異同六卷。甘揚聲撰。隸通》二卷。錢慶曾撰。隸篇十五卷，續十五卷，補十五卷。翟雲升撰。金石文字辨異》十二卷。邢澍撰。鐘鼎字源五卷。汪立名撰。積古齋鐘鼎彝器款識十卷。阮元撰。筠清館金文五卷。吳榮光撰。從古堂款識學十六卷。徐同柏撰。攟古錄金文九卷。吳式芬撰。兩罍軒彝器圖釋》十二卷。吳雲撰。攀古樓彝器款識》二卷。潘祖廕撰。石鼓然疑》一卷。庄述祖撰。石鼓文考釋》一卷。任兆麟撰。石鼓文讀七種》一卷。吳東發撰。石鼓文定本》十卷。沈梧撰。續字彙補》十二卷。吳志伊撰。字貫提要》四十卷。王錫侯撰。字學辨正集成四卷。姚心舜撰。
倉頡篇》三卷，續一卷，補二卷。孫星衍原輯，任大椿續輯，陶方琦補輯。小學鉤沈》十八卷。任大椿輯。字林考逸八卷，補一卷。任大椿原輯，陶方琦補輯。周太史籀篇一卷，秦李斯等倉頡篇一卷，漢司馬相如凡將篇一卷，漢揚雄訓纂篇一卷，漢杜林倉頡訓詁》一卷，漢服虔通俗文》一卷，漢衛宏古文官書》一卷，漢蔡邕勸學篇》一卷，漢郭顯卿雜字指》一卷，魏張揖埤蒼》一卷、古今字詁》一卷、雜字》一卷，魏周成雜字解詁》一卷，吳朱育異字》一卷，吳項峻始學篇一卷，晉索靖草書狀一卷，晉衛恆四體書勢一卷，晉葛洪要用字苑一卷，晉束晰發矇記一卷，晉顧愷之啟蒙記》一卷，晉李彤字指》一卷，附單行字》一卷，宋何承天纂文》一卷，宋顏延之庭誥》一卷、纂要》一卷、詁幼》一卷，梁元帝纂要》一卷，梁阮孝緒文字集略一卷，梁庾儼默演說文一卷，梁樊恭廣蒼一卷，後魏楊承慶字統》一卷，後魏江式古今文字表》一卷，隋曹憲文字指歸》一卷，隋諸葛穎桂苑珠叢》一卷，不著時代、撰人分毫字樣一卷。以上均馬國翰輯。後魏宋世良字略》一卷，不著時代陸善經新字林一卷，字書一卷，唐開元文字音義一卷、小學一卷。以上均黃奭輯。
以上小學類字書之屬
《易音》三卷，《詩本音》十卷。顧炎武撰。《詩叶韻辨》一卷。王夫之撰。《易韻》四卷。毛奇齡撰。《詩經叶音辨譌》八卷。劉維謙撰。《九經韻證》一卷。吳廷華撰。《十三經音略》十三卷。周春撰。《詩音表》一卷。錢坫撰。《詩音辨》二卷。李調元撰。《詩聲類》十二卷，《詩聲分例》一卷。孔廣森撰。《詩經韻讀》四卷，《群經韻讀》一卷，《先秦韻讀》一卷。江有誥撰。《詩聲衍》一卷。劉逢祿撰。《毛詩雙聲疊韻說》一卷。王筠撰。《毛詩韻訂》十卷。苗夔撰。《三百篇原聲》七卷。夏味堂撰。《爾雅直音》二卷。王祖源撰。《唐韻正》二十卷，《補正》一卷。顧炎武撰。《廣韻正》四卷。李因篤撰。《唐韻考》五卷。紀容舒撰。《唐韻四聲正》一卷。江有誥撰。《九經補韻考正》一卷。錢繹撰。《集韻考正》十卷。方成珪撰。《廣韻說》一卷。吳夌雲撰。《集韻校誤》四卷，《群經音辨校誤》一卷。陸心源撰。《音論》三卷，《古音表》二卷。顧炎武撰。《古今通韻》十二卷。毛奇齡撰。《古今韻考》四卷。李因篤撰。《聲韻叢說》一卷，《韻問》一卷。毛先舒撰。古音通》八卷。柴紹炳撰。《古今韻略》五卷。邵長蘅撰。古音正義》一卷。熊士伯撰。《聲韻圖譜》一卷。錢人麟撰。《古韻標準》四卷。江永撰。《聲韻考》四卷，《聲類表》十卷，《轉語》二十章。戴震撰。《聲類》四卷，《音韻問答》一卷。錢大昕撰。《漢魏音》四卷。洪亮吉撰。古音諧》八卷。姚文田撰。《古韻論》三卷。胡秉虔撰。《廿一部諧聲表》一卷，《入聲表》一卷。江有誥撰。《古今韻准》一卷。朱駿聲撰。歌麻古韻考》四卷。苗夔撰。《五音論》二卷。鄒漢勛撰。《述韻》十卷。夏燮撰。《古韻通說》四卷。龍翰臣撰。《劉氏遺箸》一卷。劉禧延撰。《韻府鉤沈》四卷。雷浚撰。《欽定叶韻彙輯》五十八卷。乾隆十五年，梁詩正等奉敕撰。《榕村韻書》五卷。李光地撰。《韻歧》四卷。江昱撰。《詩韻析》五卷，《附錄》二卷。汪紱撰。《官韻考異》一卷。吳省欽撰。《韻辨附文》五卷。沈兆霖撰。《詩韻辨字略》五卷。黃倬撰。《韻詁》五卷，《補遺》一卷。方濬頤撰。《欽定音韻闡微》十八卷，《韻譜》一卷。康熙五十四年，李光地等奉敕撰。欽定同文韻統》六卷。乾隆十五年，庄親王允祿等奉敕撰。《欽定音韻述微》三十卷。乾隆三十八年敕撰。《類音》八卷，潘耒撰。《等切元聲》十卷。熊士伯撰。四聲切韻表》四卷，《音學辨微》一卷。江永撰。《沈氏四聲考》二卷。紀昀撰。《四聲韻和表》五卷。洪榜撰。《四聲易知錄》四卷。姚文田撰。《等韻叢說》一卷。江有誥撰。《字母辨》一卷。黃廷鑒撰。《四聲切韻表補正》三卷。汪曰楨撰。《劉氏碎金》一卷，《中州切音論贅論》一卷。劉禧延撰。《四聲定切》四卷。劉熙載撰。《切韻考》六卷，《外篇》三卷。陳澧撰。《翻切簡可篇》二卷。張燮承撰。
宋司馬光《切韻指掌圖》二卷，《附撿例》一卷。以上乾隆三十八年王際華等奉敕輯。魏李登《聲類》一卷，晉呂靜《韻集》一卷，北齊陽休之《韻略》一卷，唐僧神珙《四聲五音九弄反鈕圖》一卷。以上均馬國翰輯。宋李概《音譜》一卷，《聲譜》一卷，唐孫愐《唐韻》二卷，唐顏真卿《韻海鏡源》一卷，唐李舟《切韻》一卷。以上均黃奭輯。
以上小學類韻書之屬
《西域同文志》二十四卷。乾隆二十八年，傅恆等奉敕撰。《霮增訂清文鑒》三十二卷、《補編》四卷、《總綱》八卷、《補總綱》二卷。乾隆三十六年，傅恆等奉敕撰。《清漢對音字式》一卷。乾隆三十七年敕撰。《滿洲蒙古漢字三合切音清文鑒》三十三卷。乾隆四十四年，阿桂等奉敕撰。《清文匯書》十二卷。李延基撰。《清文補匯》八卷。宗室宜興撰。《清文備考》六卷。戴穀撰。《清文啟蒙》四卷。舞格撰。《三合便覽》十二卷。不著撰人名氏。《清文總匯》二卷。不著撰人名氏。
以上小學類清文之屬
：藝文志序，關外一次本與此相同，而關內本與此詳略互異，附錄於後，以資參考。
清代肇基東陲，造創伊始，文教未宏。太宗首命大學士希福等譯遼、金、元三史，逮世祖譯史告成，二年又有議修明史之詔。惟其時區宇未寧，日不暇給，是以石渠之建，猶未遑焉。聖祖繼統，詔舉博學鴻儒，繼修明史，復纂諸經解、圖書集成等書，以網羅遺逸，拔擢英才，宏獎斯文，潤色鴻業，馴致太平之治，而海內彬彬靡然向風矣。世宗嗣位，再舉鴻詞，未行而崩。
高宗初元，繼試鴻博，採訪遺書。乾隆三十七年諭曰：「朕稽古右文，聿資治理，幾餘典學，日有孜孜。因思策府縹緗，載籍極博，其鉅者羽翼經訓，垂範方來，固足稱千秋法鑒，即在識小之徒，專門撰述，細及名物象數，兼綜條貫，各自成家，亦莫不有所發明，可為遊藝養心之助。然或逸在名山，未登柱史，正宜及時採集，匯送京師，以彰千古同文之盛。其令直省督撫、學政加意購訪，量為給價，家藏鈔本，錄副呈送。庶幾藏在石渠，用儲乙覽，四庫、七略益昭美備，稱朕意焉。」於是安徽學政朱筠條奏明永樂大典內多古書，請開局纂輯，繕寫各自為書。時永樂大典儲翰林院，已有殘缺，原書為卷二萬二千九百三十七，缺二千四百四卷，存二萬四百七十三卷，為冊九千八百八十一。高宗下筠議，大學士于敏中力贊其說。明年，詔設四庫全書館，以皇子永瑢、大學士于敏中等為總裁，侍郎紀昀、大理寺卿陸錫熊等為總纂，其纂修等官則有戴震、邵晉涵、庄存與、任大椿、王念孫、姚鼐、翁方綱、朱筠等，與事者三百餘人，皆博選一時之俊。歷二十年，始繕寫告成。先後編輯之書三百八十五種，以聚珍版印行百餘種。三十九年，催繳直省藏書，四方競進秘籍甚眾，江、浙督撫采進者達四五千種，浙江鮑士恭、范懋柱、汪啟淑，江蘇馬裕家藏之籍，呈進者各六七百種，周厚育、蔣曾瑩、吳玉墀、孫仰曾、汪汝瑮等亦各進書百種以上。至是天府之藏，卓越前代，特命紀昀等撰四庫全書總目，著錄三千四百五十八種，存目著錄六千七百八十八種，都一萬二百四十六種。復以總目提要卷帙浩繁，學子繙閱匪易，又命紀昀就總目之書別纂四庫簡明目錄，其存目之書不預焉。
先是高宗命擷四庫精華，都四百六十四部，繕為薈要，藏諸摛藻堂，以備御覽。
當是時，四庫寫書至十六萬八千冊，詔鈔四分，分庋京師文淵、京西圓明園文源、奉天文溯、熱河文津四閣，復簡選精要，命武英殿刊版頒行。四十七年，詔再寫三分，分貯揚州大觀堂之文匯閣、鎮江金山寺之文宗閣、杭州聖因寺玉蘭堂之文瀾閣，令好古之士欲讀中秘書者，任其入覽。用是海內從風，人文炳蔚，學術昌盛，方駕漢、唐。後文源載籍燼於英法聯軍，文匯、文宗毀於洪楊之亂，文瀾亦有散佚。獨文淵、文溯、文津三閣之書，巍然具存，書皆鈔本，其宋、元精刊，多儲大內天祿琳琅等處，載諸宮史；而外省督撫，禮聘儒雅，廣修方誌，郡邑典章，粲然大備。阮元補四庫未收書四百五十四種，復刊學海堂經解一千四百十二卷，王先謙續刊一千三百十五卷，甄采精博，一代經學人文萃焉。曾國籓督兩江，倡設金陵、蘇州、揚州、浙江、武昌官書局，張之洞督粵，設廣雅書局，皆慎選通儒，審校群籍，廣為剞劂，以惠士林，而私家校勘，精鏤亦夥，叢書之富，曩代莫京。
清之末葉，歐風東漸，科學日昌。同治初，設江南製造局，始譯西籍。光緒末，復設譯書局，流風所被，譯書競出，憂世俊英，群研時務。是時敦煌寫經，殷墟龜甲，異書秘寶，胥見塏壤，實足獻納藝林，宏裨學術，其間碩學名儒，各標宗派，故鴻篇鉅制，不可殫紀。
藝文舊例，胥列古籍，清代總目，既已博載，茲志著錄，取則明史，斷自清代。四部分類，多從總目，審例訂譌，間有異撰。清儒箸述，總目所載，捊采靡遺，存目稍蕪，斠錄從慎。乾隆以前，漏者補之，嘉慶以後，缺者續之，苟有纖疑，則從蓋闕。前朝群書，例既弗錄，清代輯佚，異乎斯旨，裒纂功深，無殊撰述，故附載焉。

