
岑公相門子，雅望歸安石。
奕世皆夔龍，中台竟三拆。
至人達機兆，高揖九州伯。
奈何天地間，而作隱淪客。
貴道能全真，潛輝臥幽鄰。
探元入窅默，觀化游無垠。
光武有天下，嚴陵爲故人。
雖登洛陽殿，不屈巢由身。
余亦謝明主，今稱偃蹇臣。
登高覽萬古，思與廣成鄰。
蹈海寧受賞，還山非問津。
西來一搖扇，共拂元規塵。

