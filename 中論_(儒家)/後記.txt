
紹興二十八年戊寅清明日假朱丞本校於博古堂石邦哲識
《中論》二卷漢司空軍謀祭酒椽屬五官將文學北海徐幹偉長撰有序而無名氏幹鄴下七子之一人也建安之間疾辭人美麗之文不能敷散道教故著《中論》辭義典雅當世嘉之按《唐誌》六卷今本二卷二十篇宋大理正山陰石邦哲手校題識邦哲字熙明再世藏書至治二年得之錢塘仇遠氏明年夏五月已酉平原陸友友仁父記
