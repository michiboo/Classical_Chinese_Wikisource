此書凡孔孟薪傳，佛祖道脈，格致誠正，了生脫死，與凡日用雲為，居心動念，一一發明，堪為規範。誠可謂借世間之因果，示作聖之玄猷。實如來隨機利生之妙道，眾生離苦得樂之真詮。讀者當與佛經一律看，宜存敬畏，切勿褻瀆，則福無不臻，災無不消矣。敬呈讀法十條，祈鑒愚誠。
此書措詞闡意，精詳曲盡。其于格致誠正修齊治平，窮理盡性，經世出世，悉皆有大裨益。允為挽回世道人心之第一奇書。讀者務必恭敬虔潔，息心體究，則無邊利益，自可親得。若或褻瀆，獲罪不淺。如不欲看，祈轉施人，慎勿置之高閣。又祈種種設法，輾轉流傳。俾現在未來一切同胞，共出迷途，鹹登覺岸雲耳。
這部作品也可能在本國本地版權期限更長，但對外國外地作品應用較短期限規則的國家以及地區，屬於公有領域。

