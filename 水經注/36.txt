出青衣縣西蒙山，東與沫水合也。
至犍爲南安縣，入於江。
出蜀郡岷山，西南行羌中，入於南海。
出蜀郡旄牛徼外，東南至故關，爲若水也。
南過越巂邛都縣西，直南至會無縣，淹水東南流注之。
又東北至犍爲朱提縣西，爲瀘江水，
又東北至僰道縣，入於江。
出廣柔徼外，
東南過旄牛縣北，又東至越巂靈道縣，出蒙山南，
東北與青衣水合，
東入於江。
出犍爲南廣縣，東至牂柯鄨縣，又東屈北流，
至巴郡涪陵縣，注更始水，
又東南至武陵酉陽縣，入於酉水。
酉水東南至沅陵縣，入於沅。
出犍爲𨚲䣕縣，
東南至鬱林定周縣，爲周水，
又東北至潭中縣，注於潭。
出牂柯夜郎縣，
又東至鬱林廣鬱縣，爲鬱水，
又東至領方縣東，與斤南水合。
東北入於鬱。
