出太原汾陽縣北管涔山，
東南過晉陽縣東，晉水從縣南東流注之。
又南，洞過水從東來注之。
又南過大陵縣東，
又南過平陶縣東，文水從西來流注之。
又南過冠爵津，
又南入河東界，又南過永安縣西。
歷唐城東，
又南過楊縣東，
西南過高梁邑西，
又南過平陽縣東，
又南過臨汾縣東，
又屈從縣南西流，
又西過長脩縣南，
又西過皮氏縣南，
又西至汾陰縣北，西注於河。
出河東絳縣東澮交東高山，
西過其縣南，
又西南過虒祁宮南，
又西至王澤，注於汾水。
出河東聞喜縣東山黍葭谷，
西過周陽邑南，
又西南過左邑縣南，
又西南過安邑縣西，
又南過解縣東，又西南注於張陽池。
出大陵縣西山文谷，東到其縣，屈南到平陶縣東北，東入於汾。
出茲氏縣西羊頭山，東過其縣北，
又東入於汾。
出沾縣北山，
西過榆次縣南，又西到晉陽縣南，
西入於汾，出晉水下口者也。
出晉陽縣西懸甕山，
又東過其縣南，又東入於汾水。
出河內軹縣西北山，
東過其縣北，又東過波縣之北。
又東過毋辟邑南，
又東南當平縣之東北，南入於河。
