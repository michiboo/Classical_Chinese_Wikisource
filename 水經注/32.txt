出江夏平春縣西，
南過安陸，入於溳。
出江夏蘄春縣北山，
南過其縣西，
又南至蘄口，南入於江。
出廬江雩婁縣南大別山，
北過其縣東，
又北過安豐縣東，
又北入於淮。
出廬江灊縣西南霍山東北，
東北過六縣東，
北入於淮。
出博安縣，
北過芍陂，西與沘水合。
西北入於淮。
出九江成德縣廣陽鄉西，
北過其縣西，北入芍陂。
又北過壽春縣東，
北入於淮。
亦從廣陽鄉肥水別，東南入於湖。
出漢中房陵縣淮水，東南過臨沮縣界，
又東南過枝江縣東，南入於江。
出臨沮縣東荊山，東南過蓼亭，又東過章鄉南。
又南至枝江縣北烏扶邑，入於沮。
出江津於江陵縣東南，
又東過華容縣南，
又東至江夏雲杜縣，入於沔。
出羌中參狼谷，
又東南至廣魏白水縣，與漢水合。又東南過巴郡閬中縣，又南至墊江縣東南入於江。
出廣魏涪縣西北，
南至小廣魏，與梓潼水合。
出其縣北界，西南入於涪。
又西南至小廣魏南，入於墊江。
出漢中南鄭縣東南旱山，北至安陽縣，南入於沔。
