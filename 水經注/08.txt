又東至乘氏縣西，分爲二：
其一水東南流，其一水從縣東北流，入鉅野澤。
又東北過壽張縣西界安民亭南，汶水從東北來注之。
又北過須昌縣西。
又北過穀城縣西。
又北過臨邑縣東，
又東北過盧縣北，
又東北過臺縣北，
又東北過菅縣南，
又東過梁鄒縣北，
又東北過臨濟縣南，
又東北過利縣西，
又東北過甲下邑，入於河。
△其一水東南流者，過乘氏縣南，
又東過昌邑縣北，
又東過金鄉縣南，
又東過東緡縣北，
又東過方與縣北，爲菏水。
菏水又東過湖陸縣南，東入於泗水。
又東南過沛縣東北，
又東南過留縣北，
又東過彭城縣北，獲水從西來注之。
又東南過徐縣北，
又東至下邳睢陵縣南，入於淮。
