又東過堵陽縣，堵水出自上粉縣，北流注之。
又東過鄖鄉南，
又東北流，又屈東南，過武當縣東北，
又東南過涉都城東北，
又東南過酇縣之西南，
又南過穀城東，又南過陰縣之西，
又南過筑陽縣東，築水出自房陵縣，東過其縣南流注之。
又東過山都縣東北，
又東過襄陽縣北，
又從縣東屈西南，淯水從北來注之。
又東過中廬縣東，淮水自房陵縣維山，東流注之。
又南過邔縣東北，
又南過宜城縣東，夷水出自房陵，東流注之。
又東過荊城東，
又東南過江夏雲杜縣東，夏水從西來注之。
又南至江夏沙羨縣北，南入於江。
