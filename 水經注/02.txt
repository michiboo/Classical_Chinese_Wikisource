又南入蔥嶺山，又從蔥嶺出而東北流。
其一源出于闐國南山，北流與蔥嶺所出河合，又東注蒲昌海。
又東入塞，過敦煌、酒泉、張掖郡南，
又東過隴西河關縣北，洮水從東南來流注之。
又東過金城允吾縣北，
又東過榆中縣北。
又東過天水北界。
又東北過武威媼圍縣東，
又東北過天水勇士縣北。
又東北過安定北界麥田山。
