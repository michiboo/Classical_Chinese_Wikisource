出梁郡鄢縣，
東過睢陽縣南，
又東過相縣南，屈從城北東流，當蕭縣南，入於陂。
出東郡濮陽縣北河，
東至濟陰句陽縣爲新溝，
又東北過廩丘縣爲濮水，
又北過東郡范縣東北，爲濟渠，與將渠合。
又東北過東阿縣東，
又東北過臨邑縣西，又東北過茌平縣東，爲鄧里渠。
又東北過祝阿縣，爲濟渠。
又東北至梁鄒縣西，分爲二：
其東北者爲濟河，其東者爲時水。又東北至濟西，濟河東北入于海，時水東至臨淄縣西，屈南過太山華縣東，又南至費縣，東入於沂。
出泰山萊蕪縣原山，西南過其縣南，
又西南過奉高縣北，
屈從縣西南流，
過博縣西北，
又西南過蛇丘縣南，
又西南過剛縣北，
又西南過東平章縣南，
又西南過無鹽縣南，又西南過壽張縣北，又西南至安民亭，入於濟。
