淮水出南陽平氏縣胎簪山，東北過桐柏山，
東過江夏平春縣北，
又東過新息縣南，
又東過期思縣北，
又東過原鹿縣南，汝水從西北來注之。
又東過廬江安豐縣東北，決水從北來注之。
又東北至九江壽春縣西，沘水、泄水合北注之。又東，潁水從西北來流注之。
又東過壽春縣北，肥水從縣東北流注之。
又東過當塗縣北，濄水從西北來注之。
又東過鍾離縣北，
又東北至下邳淮陰縣西，泗水從西北來流注之。
又東過淮陰縣北，中瀆水出白馬湖，東北注之。
又東，兩小水流注之。
又東至廣陵淮浦縣，入于海。
