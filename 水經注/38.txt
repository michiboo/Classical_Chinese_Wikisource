出零陵都梁縣路山，
東北過夫夷縣，
東北過邵陵縣之北，
又東北過益陽縣北，
又東與沅水合於湖中，東北入於江也。
出連道縣西，資水之別。
東北過湘南縣南，又東北至臨湘縣西南，東入於湘。
出零陵始安縣陽海山，
東北過零陵縣東，
又東北過洮陽縣東，
又東北過泉陵縣西，
又東北過重安縣東，又東北過酃縣西，承水從東南來注之。
又東北過陰山縣西，洣水從東南來注之；又北過醴陵縣西，漉水從東南來注之。
又北過臨湘縣西，瀏水從縣西北流注。
又北，潙水從西南來注之。
又北過羅縣西，㵋水從東來流注。
又北過下雋縣西，微水從東來流注。
又北至巴丘山，入於江。
亦出陽海山，
南過蒼梧荔浦縣，
又南至廣信縣，入於鬱水。
出桂陽臨武縣南，繞城西北屈東流，
東至曲江縣安聶邑東，屈西南流，
過湞陽縣，出洭浦關，與桂水合，
南入于海。
