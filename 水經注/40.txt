出三天子都，
北過餘杭，東入于海。
出交阯龍編縣，東北至鬱林領方縣，東注於鬱。
容容，
夜，
[糹鹵]，
湛，
乘，
牛渚，
須無，
無濡，
營進，
皇無，
地零，
侵離，
無會，
重瀨，
夫省，
無變，
由蒲，
王都，
融，
勇外，
右二十水，從江已南至日南郡也。
嵩高爲中嶽，在潁川陽城縣西北，
泰山爲東嶽，在泰山博縣西北，
霍山爲南嶽，在廬江灊縣西南，
華山爲西嶽，在弘農華陰縣西南，
雷首山在河東蒲坂縣東南，
砥柱山在河東大陽縣東河中，
王屋山在河東垣縣東北也，
太行山在河內野王縣西北，
恆山爲北嶽，在中山上曲陽縣西北，
碣石山在遼西臨渝縣南水中也，
析城山在河東澤縣西南，
太嶽山在河東永安縣，
壺口山在河東北屈縣東南，
龍門山在河東皮氏縣西，
梁山在馮翊夏陽縣西北河上，
荊山在馮翊懷德縣南，
岐山在扶風美陽縣西北，
汧山在扶風汧縣之西也，
隴山、終南山、惇物山，在扶風武功縣西南也，
西頃山在隴西臨洮縣西南，
嶓冢山在隴西氐道縣之南，
鳥鼠同穴山在隴西首陽縣西南，
積石在隴西河關縣西南，
都野澤在武威縣東北，
合離山在酒泉會水縣東北，
流沙地在張掖居延縣東北，
三危山在燉煌縣南，
朱圉山在天水北、冀城南，
岷山在蜀郡湔氐道西，
熊耳山在弘農盧氏縣東，
荊山在南郡臨沮縣東北。
〈東條山也。卞和得玉璞於是山，楚王不理，懷璧哭於其下，王後使玉人理之，所謂和氏之玉焉。〉
內方山在江夏竟陵縣東北，
大別山在廬江安豐縣西南，
外方山，崧高是也。
桐柏山在南陽平氏縣東南，
陪尾山在江夏安陸縣東北，
衡山在長沙湘南縣南，
九江地在長沙下巂縣西北，
雲夢澤在南郡華容縣之東，
東陵地在廬江金蘭縣西北，
敷淺原地在豫章歷陵縣西，
彭蠡澤在豫章彭澤縣西北，
中江在丹陽蕪湖縣西南，東至會稽陽羨縣入于海，
震澤在吳縣南五十里，
北江在毗陵北界，東入于海，
嶧陽山在下邳縣之西，
羽山在東海祝其縣南也，
陶丘在濟陰定陶縣之西南，
菏澤在定陶縣東，
雷澤在濟陰成陽縣西北，
菏水在山陽湖陸縣南，
蒙山在太山蒙陰縣西南，
大野澤在山陽鉅野縣東北，
大邳地在河南成臯縣北，
明都澤在梁郡睢陽縣東北，
益州沱水在蜀郡汶江縣西南，其一在郫縣西南，
皆還入江，
荊州沱水在南郡枝江縣，
三澨池在南郡邔縣北沱。
右《禹貢山水澤地所在》，凡六十。
