出越巂遂久縣徼外，
東南至青蛉縣，
又東過姑復縣南，東入於若水。
，出其縣北界，屈從縣東北流，
過不韋縣，
東南出益州界，
入牂柯郡西隨縣北爲西隨水，又東出進桑關，
過交趾𥹆泠縣北，分爲五水，絡交趾郡中，至南界，復合爲三水，東入海。
出巴郡魚復縣江，
東南過佷山縣南，
又東過夷道縣北，
東入於江。
出武陵孱陵縣西界，
東過其縣北，
又東北入於江。
出武陵充縣西，歷山東過其縣南，
又東過零陽縣之北，
又東過作唐縣北，
又東至長沙下雋縣西北，東入於江。
出牂柯且蘭縣，爲旁溝水，又東至鐔成縣，爲沅水，東逕無陽縣，
又東北過臨沅縣南，
又東至長沙下雋縣西，北入於江。
出武陵鐔成縣北界沅水谷，
南至鬱林潭中縣，與鄰水合，
又東至蒼梧猛陵縣，爲鬱溪；又東至高要縣，爲大水。
又東至南海番禺縣西，分爲二，其一南入于海；
其一又東過縣東，南入于海。
其餘水又東至龍川，爲涅水，屈北入員水。
員水又東南一千五百里，入南海。
