出魯卞縣北山，
西南過魯縣北，
又西過瑕丘縣東，屈從縣東南流，漷水從東來注之。
又南過平陽縣西，
又南過高平縣西，洸水從西北來流注之。
又南過方與縣東，
菏水從西來注之。
又屈東南，過湖陸縣南，涓涓水從東北來流注之。
又東過沛縣東，
又東南過彭城縣東北，
又東南過呂縣南，
又東南過下邳縣西，
又東南入於淮。
出泰山蓋縣艾山，
南過琅邪臨沂縣東，又南過開陽縣東，
又東過襄賁縣東，屈從縣南西流，又屈南過郯縣西，
又南過良城縣西，又南過下邳縣西，南入於泗。
出泰山蓋縣臨樂山，
西南至卞縣，入於泗。
