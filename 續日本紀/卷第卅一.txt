續日本紀卷第卅一〈起寶龜元年十月、盡二年十二月。〉」右大臣從二位兼行皇太子傅中衛大將臣藤原朝臣繼繩等奉勅撰」天宗高紹天皇〈光仁天皇〉
天皇諱白壁王。近江大津宮御宇天命開別天皇之孫。田原天皇第六之皇子也。母曰紀朝臣橡姫。贈太政大臣正一位諸人之女也。寳龜二年十二月十五日。追尊曰皇太后。天皇寛仁敦厚。意豁然也。自勝寳以來。皇極無貳。人疑彼此。罪廢者多。天皇深顧橫禍時。或縱酒晦跡。以故免害者數矣。又甞龍潛之時。童謠曰。葛城寺〈乃〉。前在〈也〉。豊浦寺〈乃〉西在〈也〉。於志〈止度〉。刀志〈止度〉。櫻井〈尓〉。白壁之豆久〈也〉。好璧之豆久〈也〉。於志〈止度〉。刀志〈止度〉。然爲〈波〉。國〈曾〉昌〈由流也〉。吾家良〈曾〉昌〈由流也〉。於志〈止度〉。刀志〈止度〉。於時井上內親王爲妃。識者以爲。井則內親王之名。白壁爲天皇之諱。蓋天皇登極之徴也。寳龜元年八月四日癸巳。高野天皇崩。群臣受遺。即日立諱爲皇太子。
寳龜元年冬十月己丑朔。即天皇位於大極殿。改元寳龜。詔曰。天皇〈我〉詔旨勅命〈乎〉親王諸王諸臣百官人等天下公民衆聞食宣。掛〈母〉恐〈伎〉奈良宮御宇倭根子天皇去八月〈尓〉此食國天下之業〈乎〉拙劣朕〈尓〉被賜而仕奉〈止〉負賜授賜〈伎止〉勅天皇詔旨〈乎〉頂〈尓〉受被賜恐〈美〉受被賜懼進〈母〉不知〈尓〉退不知〈尓〉恐〈美〉坐〈久止〉勅命〈乎〉衆聞食宣。然此〈乃〉天日嗣高御座之業者天坐神地坐祇〈乃〉相宇豆奈〈比〉奉相扶奉事〈尓〉依〈弖志〉此座者平安御坐〈弖〉天下者所知物〈尓〉在〈良之止奈母〉所念行〈須〉。又皇坐而天下治賜君者賢臣能人〈乎〉得而〈志〉天下〈乎波〉平安治物〈尓〉在〈良志止奈母〉聞看行〈須〉。故是以大命坐勅〈久〉。朕雖拙弱親王始而王臣等〈乃〉相穴〈奈比〉奉相扶奉〈牟〉事〈尓〉依而〈志〉此之負賜授賜食國天下之政者平安仕奉〈止奈母〉所念行〈須〉。故是以衆淨明心正直言以而食國政奏〈比〉天下公民〈乎〉惠治〈倍之止奈母〉所念行〈須止〉勅天皇命衆聞食宣。辭別詔。今年八月五日肥後國葦北郡人日奉部廣主賣獻白龜。又同月十七日同國益城郡人山稻主獻白龜。此則並合大瑞。故天地■大瑞者受被賜歡受被賜可貴物〈尓〉在。是以改神護景雲四年爲寳龜元年。又仕奉人等中〈尓〉志〈何〉仕奉狀隨〈弖〉一二人等冠位上賜〈比〉治賜〈布〉。又大赦天下。又天下六位已下有位人等給位一階。大神宮始〈弖〉諸社之禰宜等給位一階。又僧綱始〈弖〉諸寺師位僧尼等〈尓〉御物布施賜〈布〉。又高年人等養賜。又睏乏人等惠賜〈布〉。又孝義有人等其事免賜。又今年天下田租免賜〈久止〉宣天皇勅衆聞食宣。」授從一位藤原朝臣永手正一位。從三位大中臣朝臣清麻呂。文室眞人大市。石川朝臣豊成。藤原朝臣魚名。藤原朝臣良繼並正三位。從五位上奈紀王正五位下。無位河內王。從五位下掃守王並從五位上。從四位上藤原朝臣田麻呂。藤原朝臣雄田麻呂並正四位下。從四位下阿倍朝臣毛人。藤原朝臣繼繩。藤原朝臣楓麻呂。藤原朝臣家依並從四位上。正五位上大伴宿禰三依從四位下。從五位上阿倍朝臣淨成。大伴宿禰家持。大伴宿禰駿河麻呂。佐伯宿禰三野。藤原朝臣雄依並正五位下。從五位下佐伯宿禰國益。石上朝臣家成。大野朝臣眞本。藤原朝臣小黒麻呂並從五位上。正六位上巨勢朝臣公足從五位下。正六位上村國連子老外從五位下。
辛夘。授從六位上宍人朝臣繼麻呂從五位下。
丙申。先是。去九月七日。右大臣從二位兼中衛大將勳二等吉備朝臣眞備上啓。乞骸骨曰。側聞。力不任而強者則廢。心不逮而極者必■。眞備自觀。信足爲驗。去天平寳字八年。眞備生年數滿七十。其年正月。進致事表於大宰府訖。未奏之間。即有官符。補造東大寺長官。因此入京。以病歸家。息仕進之心。忽有兵動。急召入內。參謀軍務。事畢校功。因此微勞。累登貴職。不聽辭讓。已過數年。即今老病纒身。療治難損。天官劇務。不可暫空。何可抱疾殘體久辱端揆。兼帶數職闕佐萬機。自顧微躬。靦顏已甚。慚天愧地。無處容身。伏乞。致事以避賢路。上希聖朝養老之徳。下遂庸愚知足之心。特望殊恩。祈於矜濟。不任慇懃之至。謹詣春宮路左。奉啓陳乞。以聞。至是。詔報曰。昨省來表。即知告歸。聖忌未周。縣車何早。悲驚交緒。卒無答言。通夜思勞。坐而達旦。不依所請。似逆謙光。欲遂來情。彌思賢佐。宜解中衛。猶帶大臣。坐塾之閑。勿空朝右。時涼想和適也。指不多及。
丁酉。賜獲白龜者山稻主。日奉公廣主女爵人十六級。■十疋。綿廿屯。布■段。正稅一千束。」從二位文室眞人淨三薨。一品長親王之子也。歴職內外。至大納言。年老致仕。退居私第。臨終遺教。薄葬不受皷吹。諸子遵奉。當代稱之。遣使弔賻之。
辛亥。以從四位下大伴宿禰伯麻呂爲右中弁。正五位下阿倍朝臣清成爲員外右中弁。從五位上石川朝臣豊人爲右少弁。從五位下多朝臣犬養爲式部少輔。從五位下阿倍朝臣淨目爲散位頭。從五位下豊國眞人秋篠爲治部大輔。甲斐守如故。從五位上掃守王爲大炊頭。主殿頭從五位下神眞人土生爲兼伊勢介。少納言從五位下當麻王爲兼尾張守。外從五位下佐太忌寸味村爲相摸介。從五位上巨勢朝臣公成爲常陸介。外從五位下內藏忌寸若人爲員外介。從五位下田口朝臣水直爲信濃員外介。從五位下池田朝臣眞枚爲上野介。從五位下石川朝臣名繼爲丹波介。從五位下川邊朝臣東人爲石見守。左少弁從五位下當麻眞人永嗣爲兼土左守。
癸丑。授正四位上大野朝臣仲千從三位。正五位上飯高宿禰諸高從四位下。從五位下巨勢朝臣巨勢野。百濟王明信並正五位下。從五位下巨勢朝臣魚女從五位上。外從五位下賀陽朝臣小玉女。桑原公嶋主。武藏宿禰家刀自。正七位下縣犬養宿禰道女。無位和氣公廣蟲並從五位下。正八位上神服連毛人女。正七位下金刺舍人若嶋並外從五位下。
甲寅。授伊豫守從五位上高圓朝臣廣世正五位下。掾正六位上中臣朝臣石根從五位下。介外從五位下板茂連眞釣外從五位上。員外介正六位上百濟公水通外從五位下。外散位外從五位下越智直飛鳥麻呂。越智直南淵麻呂並外從五位上。肥後守正五位下大伴宿禰駿河麻呂正五位上。介從五位下若櫻部朝臣乙麻呂從五位上。員外介正六位上紀朝臣大純從五位下。掾正六位上山村許智人足外從五位下。並是貢瑞國郡司。去五月有勅。進位一階。至是授焉。
丙辰。僧綱言。奉去天平寳字八年勅。逆黨之徒。於山林寺院。私聚一僧已上。讀經悔過者。僧綱固加禁制。由是。山林樹下。長絶禪跡。伽藍院中。永息梵響。俗士巣許。猶尚嘉遁。況復出家釋衆。寧無閑居者乎。伏乞。長往之徒。聽其脩行。詔許之。
十一月己未朔。授從四位下飯高宿禰諸高正四位下。
壬戌。外從五位下山田連公足等卅人賜姓宿禰。
癸亥。授外從五位下山田宿禰公足外從五位上。
甲子。詔曰。現神大八洲所知倭根子天皇詔旨〈止〉宣詔旨〈乎〉親王王臣百官人等天下公民衆聞食宣。朕以劣弱身承鴻業〈弖〉。恐〈利〉畏進〈毛〉不知〈尓〉退〈毛〉不知〈尓〉所念〈波〉貴〈久〉慶〈伎〉御命自獨〈能味夜〉受給〈武止〉所念〈弖奈毛〉法〈能麻尓麻尓〉追皇掛恐御春日宮皇子奉稱天皇。又兄弟姉妹諸王子等悉作親王〈弖〉冠位上給治給。又以井上內親王定皇后〈止〉宣天皇御命衆聞食宣。」授從四位下諱四品。從五位下桑原王。鴨王。神王並從四位下。酒人內親王三品。從四位下衣縫女王。難波女王。坂合部女王。能登女王。彌努摩女王並四品。無位淨橋女王。飽波女王。尾張女王並從四位下。
戊辰。行幸御鹿原。授山背守從五位下橘宿禰綿裳從五位上。
丁丑。授典膳正六位上安曇宿禰諸繼從五位下。即轉奉膳。授正六位上上毛野坂本朝臣男嶋外從五位下。
戊寅。正六位上國棲小國棲。無位栗原勝乙女並授外從五位下。
癸未。復無位大伴宿禰古慈斐本位從四位上。
乙酉。勅。先後逆黨。一切皆從原宥。其情願留住配處者。宜恣聽之。如窮乏之徒無資歸郷者。路次諸國。量給食馬。
十二月乙未。賜左大臣正一位藤原朝臣永手山背國相樂郡出水郷山二百町。
庚戌。贈太政大臣功封依舊賜之。
丙辰。以從五位下大原眞人繼麻呂爲中務員外少輔。從五位下紀朝臣廣繼爲民部少輔。從五位下宍人朝臣繼麻呂爲主計頭。從五位下石川朝臣眞永爲兵部少輔。從五位上掃守王爲大藏大輔。從五位下廣田王爲大炊頭。從四位上大伴宿禰古慈備爲大和守。從五位下紀朝臣鯖麻呂爲美濃員外介。從五位下巨勢朝臣池長爲越前員外介。從五位上皇甫東朝爲越中介。大判事從五位下藤原朝臣長道爲兼讃岐員外介。從五位下高向朝臣家主爲筑後守。從五位下紀朝臣大純爲肥後介。
二年春正月己未朔。御大極殿受朝。
庚申。授正四位上藤原朝臣家子從三位。外從五位上上毛野佐位朝臣老刀自。正六位下國造淨成女並從五位下。
壬戌。自天平神護元年以來。僧尼度縁。一切用道鏡印。印之。至是復用治部省印。
辛未。停天下諸國吉祥悔過。
癸酉。從五位上橘朝臣麻都我。從五位下藤原朝臣蔭並授正五位下。
甲戌。饗主典已上於朝堂。賜祿有差。
辛巳。立他戸親王爲皇太子。詔曰。明神御大八洲養徳根子天皇詔旨勅命〈乎〉親王諸王諸臣百官人等天下公民衆聞食宣。隨法〈尓〉皇后御子他戸親王立爲皇太子。故此狀悟〈弖〉百官人等仕奉詔天皇御命諸聞食〈止〉宣。故是以大赦天下罪人。又一二人等冠位上賜治賜。又官人等〈尓〉大御手物賜。高年窮乏孝義人等養給治賜〈牟止〉勅天皇命〈乎〉衆聞食宣。」授從五位上藤原朝臣小黒麻呂正五位下。正六位上藤原朝臣鷲取。多治比眞人公子。巨勢朝臣馬主。阿倍朝臣常嶋。石川朝臣諸足。紀朝臣家守並從五位下。正六位上長尾忌寸金村外從五位下。」以式部大輔從四位上藤原朝臣家依爲兼皇后宮大夫。中衛員外中將從四位上伊勢朝臣老人爲兼亮。大納言正三位大中臣朝臣清麻呂爲兼東宮傅。兵部卿從三位藤原朝臣藏下麻呂爲兼春宮大夫。右中弁從四位下大伴宿禰伯麻呂爲兼亮。勅旨少輔從五位上石上朝臣家成爲兼員外亮。
癸未。授正六位上多治比眞人名負從五位下。
丙戌。授從四位上藤原朝臣繼繩正四位上。無位紀朝臣敏久。紀朝臣奈良並從五位下。
二月庚寅。復錦部連河內賣本位從五位上。
丙申。因幡國高草采女從五位下國造淨成女等七人賜姓因幡國造。」石見國飢。賑給之。
戊戌。以從五位下下毛野朝臣足麻呂爲外衛少將。外從五位下物部礒波爲左兵衛大尉。
庚子。車駕幸交野。
辛丑。進到難波宮。
癸夘。左大臣暴病。詔大納言正三位大中臣朝臣清麻呂攝行大臣事。
丙午。授莫牟師正六位上村上造大寳外從五位下。優高年也。
戊申。車駕取龍田道。還到竹原井行宮。節幡之竿無故自折。時人皆謂執政亡沒之徴也。
己酉。左大臣正一位藤原朝臣永手薨。時年五十八。奈良朝贈太政大臣房前之第二子也。母曰正二位牟漏女王。以累世相門起家。授從五位下。勝寳九歳至從三位中納言兼式部卿。寳字八年九月轉大納言。授從二位。神護二年拜右大臣。授從一位。居二歳。轉左大臣。寳龜元年。高野天皇不豫時。道鏡因以藉恩私。勢振內外。自廢帝黜。宗室有重望者。多羅非辜。日嗣之位。遂且絶矣。道鏡自以寵愛隆渥。日夜僥倖非望。■於宮車晏駕。定策遂安社稷者。大臣之力居多焉。及薨。天皇甚痛惜之。詔遣正三位中納言兼中務卿文室眞人大市。正三位員外中納言兼宮內卿右京大夫石川朝臣豊成。弔賻之曰。藤原左大臣〈尓〉詔大命〈乎〉宣。大命坐詔〈久〉。大臣明日者參出來仕〈牟止〉待〈比〉賜間〈尓〉休息安〈麻利弖〉參出〈末須〉事〈波〉無〈之帝〉天皇朝〈乎〉置而罷退〈止〉聞看而於母富〈佐久〉。於與豆禮〈加母〉多波許止〈乎加母〉雲。信〈尓之〉有者仕奉〈之〉太政官之政〈乎波〉誰任〈之■加母〉罷伊麻〈須〉。孰授〈加母〉罷伊麻〈須〉。恨〈加母〉悲〈加母〉朕大臣誰〈尓加母〉我語〈比〉佐氣〈牟〉。孰〈尓加母〉我問〈比〉佐氣〈牟止〉悔〈彌〉惜〈彌〉痛〈彌〉酸〈彌〉大御泣哭〈之〉坐〈止〉詔大命〈乎〉宣。悔〈加母〉惜〈加母〉自今日者大臣之奏〈之〉政者不聞看〈夜〉成〈牟〉。自明日者大臣之仕奉儀者不看行〈夜〉成〈牟。〉日月累往〈麻尓麻尓〉悲事〈乃未之〉彌可起〈加母〉。歳時積往〈麻尓麻尓〉佐夫之〈岐〉事〈乃未之〉彌可益〈加母〉。朕大臣春秋麗色〈乎波〉誰倶〈加母〉見行弄賜〈牟〉。山川淨所者孰倶〈加母〉見行阿加良〈閇〉賜〈牟止〉歎賜〈比〉憂賜〈比〉大坐坐〈止〉詔大命〈乎〉宣。美麻之大臣〈乃〉萬政惣以無怠緩事無曲傾事〈久〉王臣等〈乎母〉彼此別心無普平奏〈比〉公民之上〈乎母〉廣厚慈而奏事此耳不在。天皇朝〈乎〉暫之間〈母〉罷出而休息安〈母布〉事無食國之政〈乃〉平善可在狀天下公民之息安〈麻流倍伎〉事〈乎〉旦夕夜日不雲思議奏〈比〉仕奉者款〈美〉明〈美〉意太比之〈美〉多能母志〈美〉思〈保之ツツ〉大坐坐間〈尓〉忽朕朝〈乎〉離而罷〈止富良之奴禮婆〉言〈牟〉須部〈母〉無爲〈牟〉須倍〈母〉不知〈尓〉悔〈備〉賜〈比〉和備賜〈比〉大坐坐〈止〉詔大命〈乎〉宣。又事別詔〈久。〉仕奉〈志〉事廣〈美〉厚〈美〉彌麻之大臣之家內子等〈乎母〉波布理不賜失不賜慈賜〈波牟〉起賜〈波牟〉溫賜〈波牟〉人目賜〈波牟〉美麻之大臣〈乃〉罷道〈母〉宇之呂輕〈久〉心〈母〉意太比〈尓〉念而平〈久〉幸〈久〉罷〈止富良須倍之止〉詔大命〈乎〉宣。」石川朝臣豊成宣曰。大命坐詔〈久〉。美麻志大臣〈乃〉仕奉來狀〈波〉不今耳。掛〈母〉畏近江大津宮御宇天皇御世〈尓八〉大臣之曾祖藤原朝臣內大臣明淨心以〈弖〉天皇朝〈乎〉助奉仕奉〈岐〉。藤原宮御宇天皇御世〈尓八〉祖父太政大臣又明淨心以天皇朝〈乎〉助奉仕奉〈岐〉。今大臣者鈍朕〈乎〉扶奉仕奉〈麻之都〉。賢臣等〈乃〉累世而仕奉〈麻佐部流〉事〈乎奈母〉加多自氣奈〈美〉伊蘇志〈美〉思坐〈須〉。故是以祖等〈乃〉仕奉〈之〉次〈仁母〉有。又朕大臣〈乃〉仕奉狀〈母〉勞〈美〉重〈美〉太政大臣之位〈尓〉上賜〈比〉授賜時〈尓〉固辭申而不受賜成〈尓岐〉。然後〈母〉將賜〈止〉思〈富之〉坐〈之奈何良〉太政大臣之位〈尓〉上賜〈比〉治賜〈久止〉詔大命〈乎〉宣。」遣正四位下田中朝臣多太麻呂。從四位上佐伯宿禰今毛人。從四位下大伴宿禰伯麻呂等。監護喪事。
甲寅。授正六位上和氣公細目外從五位下。
三月戊午朔。大宰府獻白雉。
辛酉。遠江國磐田郡主帳無位若湯坐部龍麻呂。蓁原郡主帳無位赤染造長濱。城飼郡主帳無位玉作部廣公。檜前舍人部諸國。讃岐國三野郡人丸部臣豊■。各以私物養窮民廿人已上。賜爵人二級。
壬戌。令天下諸國祭疫神。
戊辰。停隼人帶劔。
庚午。詔以大納言正三位大中臣朝臣清麻呂爲右大臣。授從二位。正三位藤原朝臣良繼爲內臣。正三位文室眞人大市。藤原朝臣魚名並爲大納言。正三位石川朝臣豊成。從三位藤原朝臣繩麻呂爲中納言。四品諱爲中務卿。從三位石上朝臣宅嗣爲式部卿。正四位下藤原朝臣百川〈本名雄田麻呂〉爲大宰帥。右大弁內豎大輔右兵衛督越前守並如故。
壬申。勅。內臣職掌。官位。祿賜。職分。雜物者。宜皆同大納言。但食封者賜一千戸。
丙戌。復和氣公清麻呂本位從五位下。
閏三月戊子朔。授正五位下佐伯宿禰三野從四位下。以從五位下紀朝臣廣純爲左少弁。從五位下大中臣朝臣繼麻呂爲勅旨少輔。從四位下神王爲左大舍人頭。從五位下布勢王爲內匠頭。外從五位下吉田連斐太麻呂爲內藥正。從五位下廣川王爲內禮正。從四位上藤原朝臣家依爲式部大輔。從五位下多治比眞人豊濱爲大學助。從五位下巨勢朝臣馬主爲雅樂頭。從五位上船井王爲玄蕃頭。從五位下石川朝臣眞永爲民部少輔。從五位下阿倍朝臣許智爲主稅頭。正五位上石川朝臣名足爲兵部大輔。從五位下紀朝臣古佐美爲少輔。從四位下藤原朝臣濱足爲刑部卿。從五位下多治比眞人名負爲少輔。正五位下豊野眞人奄智爲大判事。從五位下伊刀王爲木工頭。外從五位下日置造道形爲助。從五位下三關王爲正親正。從五位上佐伯宿禰麻毛流爲右京亮。從五位下文室眞人眞老爲造宮少輔。從五位下淨原眞人淨眞爲攝津亮。從五位下阿倍朝臣常嶋爲河內介。左衛士督正四位下藤原朝臣田麻呂爲兼參河守。正五位下石川朝臣垣守爲安房守。式部大輔從四位上藤原朝臣家依爲兼近江守。從五位下宍人朝臣繼麻呂爲員外介。中衛少將正五位下藤原朝臣小黒麻呂爲兼美濃守。中衛中將從四位上佐伯宿禰伊多智爲兼下野守。從四位下佐伯宿禰美濃爲陸奧守兼鎭守將軍。從五位下巨勢朝臣池長爲越前介。正五位上石上朝臣息繼爲丹波守。從五位下田中王爲丹後守。外衛大將正四位上藤原朝臣繼繩爲兼但馬守。近衛將監從五位下紀朝臣船守爲兼介。衛門佐從五位下粟田朝臣鷹守爲兼因幡守。正五位下奈癸王爲伯耆守。內廐頭正五位下藤原朝臣雄依爲兼備前守。正四位下坂上大忌寸苅田麻呂爲中衛中將兼安藝守。近衛少將從五位下藤原朝臣種繼爲兼紀伊守。從五位下當麻眞人永嗣爲土左守。
己丑。授無位橘宿禰御笠從五位下。
甲午。授正六位上藤原朝臣鷹取從五位下。
壬寅。始免陸奧國司戸內雜徭。▼是日。僧綱請置威儀法師六員。許之。
甲辰。授從五位下神服宿禰毛人女從五位上。
乙巳。壹伎嶋獻白雉。授守外從五位下田部直息麻呂外從五位上。賜■十疋。綿廿屯。布■端。稻一千束。目從七位下笠朝臣豬養從七位上。賞賜半之。除當嶋田租三分之一。
己酉。授外從五位下伊豆國造伊豆直乎美奈從五位下。
乙夘。無位清原王。乙訓王。並復本位從五位下。無位安倍朝臣息道從四位下。無位多治比眞人木人。大原眞人今城並從五位上。
夏四月壬午。復無位紀朝臣犬養本位從五位下。又正六位上大伴宿禰村上。紀朝臣勝雄並授從五位下。
五月戊子。外從五位下柴原勝乙妹女。勳十等柴原勝淨足賜姓宿禰。並止其身。
己亥。授從五位上佐伯宿禰國益正五位下。正六位上賀禰公雄津麻呂外從五位下。」從四位上阿倍朝臣毛人爲伊勢守。從五位下大中臣朝臣子老爲介。從五位下藤原朝臣鷲取爲員外介。從四位下田中朝臣多太麻呂爲美濃守。從五位下紀朝臣廣純爲介。從五位下藤原朝臣長道爲員外介。正五位下藤原朝臣小黒麻呂爲上野守。右衛士督從四位上藤原朝臣楓麻呂爲兼讃岐守。從三位藤原朝臣藏下麻呂爲大宰帥。
壬寅。授正六位上小野朝臣小野蟲賣從五位下。
甲辰。復無位若狹遠敷朝臣長女本位正五位上。
戊申。近衛勳六等藥師寺奴百足賜姓三嶋部。
己酉。右京人白原連三成獻蠶産成字。賜若狹國稻五百束。
甲寅。始設田原天皇八月九日忌齋於川原寺。
六月乙丑。奉黒毛馬於丹生川上神。旱也。」參議治部卿從四位上多治比眞人土作卒。
壬午。渤海國使青綬大夫壹萬福等三百廿五人。駕船十七隻。着出羽國賊地野代湊。於常陸國安置供給。
秋七月乙未。故從四位上守部王之男笠王。何鹿王。爲奈王。正三位三原王之男山口王。長津王。船王之男葦田王及孫他田王。津守王。豊浦王。宮子王去天平寳字八年賜姓三長眞人。配丹後國。從四位下三嶋王之女河邊王。葛王配伊豆國。至是皆復屬籍。
丁未。以正五位下高賀茂朝臣諸雄爲員外少納言。從五位下依智王爲右大舍人頭。從五位下石城王爲縫殿頭。從四位上大津連大浦爲陰陽頭。從五位下藤原朝臣是人爲大學助。從五位下長谷眞人於保爲散位頭。從五位下甲賀王爲諸陵頭。外從五位下土師宿禰和麻呂爲助。正五位上石川朝臣名足爲民部大輔。從五位下佐伯宿禰久良麻呂爲少輔。從五位下百濟王武鏡爲主計頭。正四位下藤原朝臣田麻呂爲兵部卿。參河守如故。正五位下豊野眞人奄智爲大輔。從五位上大原眞人今城爲少輔。正五位上淡海眞人三船爲刑部大輔。從五位下吉備朝臣眞事爲大藏少輔。從五位下紀朝臣犬養爲宮內少輔。大納言正三位文室眞人大市爲兼彈正尹。從五位下石川朝臣諸足爲鑄錢次官。從五位下參河王爲和泉守。從四位下百濟王理伯爲伊勢守。從五位下安倍朝臣淨目爲遠江介。從五位下多治比眞人乙兄爲武藏員外介。從五位下笠朝臣道引爲陸奧介。外從五位下六人部連廣道爲越後介。左少弁從五位下美和眞人土生爲兼但馬員外介。從五位上船井王爲因幡員外介。從五位下大伴宿禰不破麻呂爲美作介。從五位下百濟王利善爲讃岐員外介。從五位下文室眞人忍坂麻呂爲伊豫守。從五位下石川朝臣眞永爲大宰少貳。外從五位下土師宿禰位爲肥前守。從五位上紀朝臣鯖麻呂爲豊後守。
八月丙辰。以從五位下多治比眞人乙兄爲遠江介。從五位下安倍朝臣淨目爲武藏員外介。
丁巳。設高野天皇忌齋於西大寺。
辛酉。毀外從五位下丹比宿禰乙女位記。初乙女誣告忍坂女王。縣犬養姉女等厭魅乘輿。至是姉女罪雪。故毀乙女位記。
癸酉。授正六位上足羽臣眞橋從五位下。正六位上高田公刀自女外從五位下。
己夘。初令所司鑄僧綱及大安。藥師。東大。興福。新藥師。元興。法隆。弘福。四天王。崇福。法華。西隆等寺印。各頒本寺。
九月甲申朔。授從五位下笠朝臣道引從五位上。
丙申。和氣王男女大伴王。長岡王。名草王。山階王。采女王並復屬籍。從四位下三嶋王之男林王。從四位下三使王之男女三直王。庸取王。三宅王。畝火女王。石部女王。從四位上守部王之男笠王。何鹿王。豬名王。賜姓山邊眞人。
己亥。以從五位下當麻眞人永繼爲右少弁。土左守如故。從五位下石川朝臣望足爲大監物。從四位下安倍朝臣息道爲內藏頭。外從五位下賀禰公小津麻呂爲大學員外助。外從五位下林宿禰雜物爲主計助。外從五位下日置造道形爲主稅助。從五位下相摸宿禰伊波爲鼓吹正。從五位下賀茂朝臣大川爲木工助。從五位下田部宿禰男足爲典藥員外助。外從五位下村國連子老爲園池正。正五位下小野朝臣小贄爲攝津大夫。從五位上榎井朝臣子祖爲造宮大輔。正五位下息長丹生眞人大國爲少輔。近衛少將從五位下藤原朝臣種繼爲兼山背守。從四位下桑原王爲上総守。從五位下巨勢朝臣馬主爲介。從五位下石川朝臣豊人爲下総介。從五位下少雀部朝臣道奧爲若狹守。從五位下和氣宿禰清麻呂爲播磨員外介。從五位下息長眞人道足爲長門守。從五位下伊刀王爲紀伊守。圖書助從五位下健部朝臣人上爲兼伊豫介。正五位上大伴宿禰益立爲大宰少貳。從五位上佐伯宿禰助爲肥後守。
辛丑。復犬部內麻呂姉女等本姓縣犬養宿禰。
乙巳。罷左右平準署。
冬十月丁巳。授正六位上藤原朝臣仲男麻呂從五位下。
丙寅。徴渤海國使青綬大夫壹萬福已下■人。令會賀正。
戊辰。詔充越前國從四位下勳六等劍神食封廿戸。田二町。
己巳。復無位紀朝臣伊保本位正五位下。紀朝臣牛養本位從五位下。
己夘。太政官奏。武藏國雖屬山道。兼承海道。公使繁多。祗供難堪。其東山驛路。從上野國新田驛。達下野國足利驛。此便道也。而枉從上野國邑樂郡。經五ケ驛。到武藏國。事畢去日。又取同道。向下野國。今東海道者。從相模國夷參驛。達下総國。其間四驛。往還便近。而去此就彼損害極多。臣等商量。改東山道。屬東海道。公私得所。人馬有息。奏可。」授正六位上英保首代作外從五位下。以搆西大寺兜率天堂也。
十一月癸未朔。遣使造入唐使舶四艘於安藝國。
癸巳。陸奧國桃生郡人外從七位下牡鹿連豬手賜姓道嶋宿禰。
庚子。遣鍛冶正從五位下氣太王造齋宮於伊勢國。
辛丑。以從五位下紀朝臣古佐美爲式部少輔。從五位下多治比眞人豊濱爲治部少輔。主殿頭從五位下美和眞人土生爲兼丹波員外介。從五位下多朝臣犬養爲但馬員外介。從五位下紀朝臣大純爲備前介。從五位下大伴宿禰村上爲肥後介。從五位上安倍朝臣御縣爲豊前守。
癸夘。御太政官院。行大甞之事。參河國爲由機。因幡國爲須岐。參議從三位式部卿石上朝臣宅嗣。丹波守正五位上石上朝臣息嗣。勅旨少輔從五位上兼春宮員外亮石上朝臣家成。散位從七位上榎井朝臣種人立神楯桙。大和守從四位上大伴宿禰古慈斐。左大弁從四位上兼播磨守佐伯宿禰今毛人開門。內藏頭從四位下阿倍朝臣息道。助從五位下阿倍朝臣草麻呂奏諸司宿侍名簿。右大臣大中臣朝臣清麻呂奏神壽詞。弁官史奏兩國獻物。賜右大臣■六十疋。賜五位已上衾各一領。
乙巳。以從三位石上朝臣宅嗣爲中納言。正四位下藤原朝臣百川。從四位上阿倍朝臣毛人爲參議。▼是日。宴五位已上於閣門前幄。賜五位已上及內外命婦祿。各有差。
丙午。賜親王已下五位已上絲。各有差。其明經。文章。音博士。明法。算術。醫術。陰陽。天文。暦術。貨殖。恪勤。工巧。武士。惣五十五人賜絲人十■。」授從五位上紀朝臣廣庭正五位下。復無位大伴宿禰田麻呂本位從五位下。
丁未。授從五位下壹志濃王從四位下。正五位下奈癸王正五位上。從五位下當麻王從五位上。從四位上大伴宿禰古慈斐。藤原朝臣楓麻呂並正四位下。從四位下藤原朝臣濱足。大伴宿禰伯麻呂並從四位上。正五位上大伴宿禰駿河麻呂。正五位下大伴宿禰家持。正五位上石上朝臣息嗣並從四位下。從五位上多治比眞人長野。李忌寸元環並正五位下。從五位下阿倍朝臣意宇麻呂。石川朝臣眞守。當麻眞人徳足。紀朝臣船守並從五位上。外從五位下內藏忌寸若人。外正五位下葛井連根主。正六位上大中臣朝臣宿奈麻呂。紀朝臣諸繼。平群朝臣臣足。藤原朝臣宅美並從五位下。正六位上阿刀宿禰眞足。內藏忌寸全成並外從五位下。▼是日。宴於五位已上。其內外文武官主典已上於朝堂。賜五位已上綿各有差。賜神祇官及主典已上。至國郡司役夫物各有差。
戊申。授國司從五位上船井王正五位下。正四位下藤原朝臣田麻呂正四位上。從五位下大伴宿禰潔足。粟田朝臣鷹守並從五位上。正六位上賀茂朝臣人麻呂。安倍朝臣謂奈麻呂。笠朝臣名末呂並從五位下。正六位上日下部直安提麻呂外從五位下。賜郡司爵人一級。
己酉。御由機廚。授正四位上藤原朝臣田麻呂。藤原朝臣繼繩從三位。從四位上佐伯宿禰今毛人正四位下。
庚戌。御須岐廚。敘正三位文室眞人大市從二位。正五位下船井王正五位上。從五位上大伴宿禰潔足正五位下。」無位粟田朝臣人成本位從五位下。」正五位下藤原朝臣蔭正五位上。從五位下藤原朝臣人數。藤原朝臣諸姉。因幡國造淨成女從五位上。
辛亥。有星隕西南。其聲如雷。
壬子。散位從四位下下毛野朝臣稻麻呂卒。
十二月癸丑朔。日有蝕之。
戊午。以大納言從二位文室眞人大市爲兼治部卿。從五位下紀朝臣諸繼爲安藝介。
己未。罷筑前國官員。隸大宰府。
丙寅。從五位上因幡國造淨成女爲因幡國國造。
丁夘。勅。先妣紀氏未追尊號。自今以後。宜奉稱皇太后。御墓者稱山陵。其忌日者亦入國忌例。設齋如式。
甲戌。大宰府言。日向。大隅。薩摩及壹伎。多■等博士醫師。一任之後。終身不替。所以後生之學。業術不進。乞同朝法。八年遷替。以示干祿。永勸後學。許之。
癸酉。渤海使壹萬福等入京。
