續日本紀卷第三十〈起神護景雲三年七月、盡寶龜元年九月。〉」右大臣從二位兼行皇太子傅中衛大將臣藤原朝臣繼繩等奉勅撰」高野天皇
秋七月乙亥。賜廚眞人廚女封■二戸。田十町。」始用法王宮職印。
庚辰。遣使奉幣於五畿內風伯。
壬午。左京人阿刀造子老等五人賜姓阿刀宿禰。
丁亥。周防國戸五十煙入四天王寺。
八月丙申朔。日有蝕之。
庚午。授外從五位下武藏宿禰不破麻呂從五位上。
辛丑。授從八位下茨田連稻床外從五位下。以貢獻也。
甲辰。尾張國海部。中嶋二郡大水。賜尤貧者穀人一斗。」授從五位下皇甫東朝從五位上。
戊申。遠江。越前二國戸各廿煙。大和。山背兩國田各五町捨入龍淵寺。
己酉。下総國猿嶋郡災。燒穀六千四百餘斛。
癸丑。河內國大縣郡人從五位下上村主五百公賜姓上連。
甲寅。以從五位下當麻眞人永繼爲左少弁。從四位下大伴宿禰伯麻呂爲員外右中弁。造西大寺次官如故。從五位下太朝臣犬養爲右少弁。正五位下小野朝臣小贄爲中務大輔。勅旨大丞從五位下健部朝臣人上爲兼圖書助。從五位下山上朝臣船主爲陰陽助。筑後掾如故。外從五位下百濟公秋麻呂爲允。外從五位下雀部兄子爲內藥正。外從五位下清湍連雷爲雅樂大允。從五位下阿倍朝臣意宇麻呂爲主船正。正四位下田中朝臣多太麻呂爲宮內大輔。從五位下大伴宿禰不破麻呂爲彈正弼。大藏卿從三位藤原朝臣魚名爲兼左京大夫。從五位上阿倍朝臣清成爲造宮大輔。式部少輔正五位下藤原朝臣家依爲兼大和守。從五位下多治比眞人長野爲介。從五位下小野朝臣石根爲近江介。從五位上弓削宿禰大成爲信濃員外介。正五位上石川朝臣名足爲陸奧守。從五位下輔治能眞人清麻呂爲因幡員外介。外從五位下田部宿禰足嶋爲淡路守。從五位上袁晉卿爲日向守。
丙辰。始置大宰府綾師。
九月丁夘。始賜任諸國軍主帳者爵一級。
壬申。尾張國言。此國與美濃國堺。有鵜沼川。今年大水。其流沒道。毎日侵損葉栗。中嶋。海部三郡百姓田宅。又國府並國分二寺。倶居下流。若經年歳。必致漂損。望請。遣解工使。開掘復其舊道。許之。
辛巳。河內國志紀郡人從七位下岡田毘登稻城等四人賜姓吉備臣。」以從四位下藤原朝臣楓麻呂爲信濃守。
丙戌。左京人從八位下河原毘登堅魚等十人。河內國人河原藏人人成等五人。並賜姓河原連。
己丑。詔曰。天皇〈良我〉御命〈良麻止〉詔〈久〉。夫臣下〈等〉雲物〈波〉君〈仁〉隨〈天〉淨〈久〉貞〈仁〉明心〈乎〉以〈天〉君〈乎〉助護對〈天方〉無禮〈岐〉面〈幣利〉無〈久〉後〈仁波〉謗言無〈久〉姦僞〈利〉■曲〈流〉心無〈之天〉奉侍〈倍岐〉物〈仁〉在。然物〈乎〉從五位下因幡國員外介輔治能眞人清麻呂其〈我〉姉法均〈止〉甚大〈仁〉惡〈久〉姦〈流〉妄語〈乎〉作〈天〉朕〈仁〉對〈天〉法均〈伊〉物奏〈利〉。此〈乎〉見〈流仁〉面〈乃〉色形口〈尓〉雲言猶明〈尓〉己〈何〉作〈天〉雲言〈乎〉大神〈乃〉御命〈止〉借〈天〉言〈止〉所知〈奴〉。問求〈仁〉朕所念〈之天〉在〈何〉如〈久〉大神〈乃〉御命〈尓波〉不在〈止〉聞行定〈都〉。故是以法〈乃麻尓麻〉退給〈止〉詔〈布〉御命〈乎〉衆諸聞食〈止〉宣。復詔〈久〉此事〈方〉人〈乃〉奏〈天〉在〈仁毛〉不在。唯言其理〈尓〉不在逆〈尓〉雲〈利〉。面〈幣利毛〉無禮〈之天〉己事〈乎〉納用〈與止〉念〈天〉在。是天地〈乃〉逆〈止〉雲〈尓〉此〈與利〉増〈波〉無。然此〈方〉諸聖等天神地祇現給〈比〉悟給〈尓己曾〉在〈禮〉。誰〈可〉敢〈弖〉朕〈尓〉奏給〈牟〉。猶人〈方〉不奏在〈等毛〉心中惡〈久〉垢〈久〉濁〈天〉在人〈波〉必天地現〈之〉示給〈都留〉物〈曾〉。是以人人己〈何〉心〈乎〉明〈尓〉清〈久〉貞〈尓〉謹〈天〉奉侍〈止〉詔〈布〉御命〈乎〉衆諸聞食〈止〉宣。復此事〈乎〉知〈天〉清麻呂等〈止〉相謀〈家牟〉人在〈止方〉所知〈天〉在〈止毛〉君〈波〉慈〈乎〉以〈弖〉天下〈乃〉政〈波〉行給物〈尓〉伊麻〈世波奈毛〉慈〈備〉愍〈美〉給〈天〉免給〈布〉。然行事〈乃〉重在〈牟〉人〈乎波〉法〈乃麻尓麻〉收給〈牟〉物〈曾〉。如是狀悟〈天〉先〈尓〉清麻呂等〈止〉同心〈之天〉一二〈乃〉事〈毛〉相謀〈家牟〉人等〈波〉心改〈天〉明〈仁〉貞〈尓〉在心〈乎〉以〈天〉奉侍〈止〉詔〈布〉御命〈乎〉衆諸聞食〈止〉宣。復清麻呂等〈波〉奉侍〈留〉奴〈止〉所念〈天己曾〉姓〈毛〉賜〈弖〉治給〈天之可〉。今〈波〉穢奴〈止之弖〉退給〈尓〉依〈奈毛〉賜〈幣利之〉姓〈方〉取〈弖〉別部〈止〉成給〈弖〉其〈我〉名〈波〉穢麻呂〈止〉給〈比〉法均〈我〉名〈毛〉廣蟲賣〈止〉還給〈止〉詔〈布〉御命〈乎〉衆諸聞食〈止〉宣。復明基〈波〉廣蟲賣〈止〉身〈波〉二〈尓〉在〈止毛〉心〈波〉一〈尓〉在〈止〉所知〈弖奈毛〉其〈我〉名〈毛〉取給〈弖〉同〈久〉退給〈等〉詔〈布〉御命〈乎〉衆諸聞食〈止〉宣。」始大宰主神習宜阿曾麻呂希旨。方媚事道鏡。因矯八幡神教言。令道鏡即皇位。天下太平。道鏡聞之。深喜自負。天皇召清麻呂於床下。勅曰。昨夜夢。八幡神使來雲。大神爲令奏事。請尼法均。宜汝清麻呂相代而往聽彼神命。臨發。道鏡語清麻呂曰。大神所以請使者。蓋爲告我即位之事。因重募以官爵。清麻呂行詣神宮。大神詫宣曰。我國家開闢以來。君臣定矣。以臣爲君。未之有也。天之日嗣必立皇緒。無道之人。宜早掃除。清麻呂來歸。奏如神教。於是道鏡大怒。解清麻呂本官。出爲因幡員外介。未之任所。尋有詔。除名配於大隅。其姉法均還俗配於備後。
冬十月乙未朔。詔曰。天皇〈我〉御命〈良麻止〉詔〈久〉。掛〈麻久毛〉畏〈岐〉新城〈乃〉大宮〈尓〉天下治給〈之〉中〈都〉天皇〈能〉臣等〈乎〉召〈天〉後〈乃〉御命〈仁〉勅〈之久〉。汝等〈乎〉召〈都留〉事〈方〉朝庭〈尓〉奉侍〈良牟〉狀教詔〈牟止曾〉召〈都留〉。於太比〈尓〉侍〈弖〉諸聞食。貞〈久〉明〈尓〉淨〈伎〉心〈乎〉以〈天〉朕子天皇〈仁〉奉侍〈利〉護助〈麻都禮〉。繼〈天方〉是太子〈乎〉助奉侍〈禮〉。朕〈我〉教給〈布〉御命〈尓〉不順〈之天〉王等〈波〉己〈我〉得〈麻之岐〉帝〈乃〉尊〈岐〉寳位〈乎〉望求〈米〉人〈乎〉伊射奈〈比〉惡〈久〉穢心〈乎〉以〈天〉逆〈尓〉在謀〈乎〉起。臣等〈方〉己〈我〉比伎婢企是〈尓〉託彼〈尓〉依〈都都〉頑〈尓〉無禮〈伎〉心〈乎〉念〈弖〉橫〈乃〉謀〈乎〉構。如是在〈牟〉人等〈乎波〉朕必天翔給〈天〉見行〈之〉退給〈比〉捨給〈比〉岐良〈比〉給〈牟〉物〈曾〉。天地〈乃〉福〈毛〉不蒙〈自〉。是狀知〈天〉明〈仁〉淨〈伎〉心〈乎〉以〈天〉奉侍〈牟〉人〈乎波〉慈給〈比〉愍給〈天〉治給〈牟〉物〈曾〉。復天〈乃〉福〈毛〉蒙〈利〉永世〈尓〉門不絶奉侍〈利〉昌〈牟〉。許己知〈天〉謹〈麻利〉淨心〈乎〉以〈天〉奉侍〈止〉將命〈止奈毛〉召〈都流止〉勅〈比〉於保世給〈布〉御命〈乎〉衆諸聞食〈止〉宣。復詔〈久〉。掛〈毛〉畏〈伎〉朕〈我〉天〈乃〉御門帝皇〈我〉御命以〈天〉勅〈之久〉。朕〈尓〉奉侍〈牟〉諸臣等朕〈乎〉君〈止〉念〈牟〉人〈方〉大皇后〈仁〉能奉侍〈禮〉。朕〈乎〉念〈天〉在〈我〉如〈久〉異〈奈〉念〈曾。〉繼〈天方〉朕子太子〈尓〉明〈仁〉淨〈久〉二心無〈之天〉奉侍〈禮〉。朕〈方〉子二〈利止〉雲言〈波〉無唯此太子一人〈乃味曾〉朕〈我〉子〈波〉在。此心知〈天〉諸護助奉侍〈禮〉。然朕〈波〉御身都可良〈之久〉於保麻之麻須〈尓〉依〈天〉。太子〈尓〉天〈都〉日嗣高御座〈乃〉繼〈天方〉授〈麻都流止〉命〈天〉朕〈尓〉勅〈之久〉。天下〈乃〉政事〈波〉慈〈乎〉以〈天〉治〈與〉。復上〈波〉三寳〈乃〉御法〈乎〉隆〈之米〉出家道人〈乎〉治〈麻都利〉。次〈波〉諸天神地祇〈乃〉祭祀〈乎〉不絶。下〈波〉天下〈乃〉諸人民〈乎〉愍給〈弊〉。復勅〈之久〉。此帝〈乃〉位〈止〉雲物〈波〉天〈乃〉授不給〈奴〉人〈尓〉授〈天方〉保〈己止毛〉不得。亦變〈天〉身〈毛〉滅〈奴流〉物〈曾〉。朕〈我〉立〈天〉在人〈止〉雲〈止毛〉汝〈我〉心〈尓〉不能〈止〉知目〈尓〉見〈天牟〉人〈乎波〉改〈天〉立〈牟〉事〈方〉心〈乃麻尓麻世與止〉。命〈伎〉。復勅〈之久〉朕〈我〉東人〈尓〉授刀〈天〉侍〈之牟留〉事〈波〉汝〈乃〉近護〈止之天〉護近〈與止〉念〈天奈毛〉在。是東人〈波〉常〈尓〉雲〈久〉。額〈尓方〉箭〈波〉立〈止毛〉背〈波〉箭〈方〉不立〈止〉雲〈天〉。君〈乎〉一心〈乎〉以〈天〉護物〈曾〉。此心知〈天〉汝都可〈弊止〉勅〈比之〉御命〈乎〉不忘。此狀悟〈天〉諸東國〈乃〉人等謹〈之麻利〉奉侍〈禮〉。然掛〈毛〉畏〈岐〉二所〈乃〉天皇〈我〉御命〈乎〉朕〈我〉頂〈尓〉受賜〈天〉晝〈毛〉夜〈毛〉念持〈天〉在〈止毛〉由無〈之弖〉人〈尓〉雲聞〈之牟留〉事不得。猶此〈尓〉依〈天〉諸〈乃〉人〈尓〉令聞〈止奈毛〉召〈都留〉。故是以今朕〈我〉汝等〈乎〉教給〈牟〉御命〈乎〉衆諸聞食〈止〉宣。夫君〈乃〉位〈波〉願求〈乎〉以〈天〉得事〈方〉甚難〈止〉雲言〈乎波〉皆知〈天〉在〈止毛〉先〈乃〉人〈波〉謀乎遲奈〈之〉我〈方〉能〈久〉都與〈久〉謀〈天〉必得〈天牟止〉念〈天〉種種〈尓〉願禱〈止毛〉猶諸聖天神地祇御靈〈乃〉不免給不授給物〈尓〉在〈波〉自然〈尓〉人〈毛〉申顯己〈我〉口〈乎〉以〈天毛〉雲〈都〉變〈天〉身〈乎〉滅災〈乎〉蒙〈天〉終〈尓〉罪〈乎〉己〈毛〉人〈毛〉同〈久〉致〈都〉。因茲〈天〉天地〈乎〉恨君臣〈乎毛〉怨〈奴〉。猶心〈乎〉改〈天〉直〈久〉淨〈久〉在〈波〉天地〈毛〉憎〈多麻波受〉君〈毛〉捨不給〈之天〉福〈乎〉蒙身〈毛〉安〈家牟〉。生〈天方〉官位〈乎〉賜〈利〉昌死〈弖波〉善名〈乎〉遠世〈尓〉流傳〈天牟〉。是故先〈乃〉賢人云〈天〉在〈久〉。體〈方〉灰〈止〉共〈尓〉地〈仁〉埋〈利奴禮止〉名〈波〉煙〈止〉共〈尓〉天〈尓〉昇〈止〉雲〈利〉。又雲〈久〉。過〈乎〉知〈天方〉必改〈與〉。能〈乎〉得〈天方〉莫忘〈止伊布〉。然物〈乎〉口〈尓〉我〈方〉淨〈之止〉雲〈天〉心〈仁〉穢〈乎波〉天〈乃〉不覆地〈乃〉不載〈奴〉所〈止〉成〈奴〉。此〈乎〉持〈伊波〉稱〈乎〉致〈之〉捨〈伊波〉謗〈乎〉招〈都〉。猶朕〈我〉尊〈備〉拜〈美〉讀誦〈之〉奉〈留〉最勝王經〈乃〉王法正論品〈尓〉命〈久〉。若造善惡業今於現在中諸天共護持示其善悪報。國人造惡業。王者不禁制。此非順正理。治擯當如法〈止〉命〈天〉在。是〈乎〉以〈天〉汝等〈乎〉教導〈久〉。今世〈尓方〉世間〈乃〉榮福〈乎〉蒙〈利〉忠淨名〈乎〉顯〈之〉。後世〈尓方〉人天〈乃〉勝樂〈乎〉受〈天〉終〈尓〉佛〈止〉成〈止〉所念〈天奈毛〉諸〈尓〉是事〈乎〉教給〈布止〉詔〈布〉御命〈乎〉衆諸聞食〈止〉宣。復詔〈久〉。此賜〈布〉帶〈乎〉多麻波〈利弖〉汝等〈乃〉心〈乎〉等等能〈倍〉直〈之〉朕〈我〉教事〈尓〉不違〈之天〉束〈禰〉治〈牟〉表〈止奈毛〉此帶〈乎〉賜〈八久止〉詔〈布〉御命〈乎〉衆諸聞食〈止〉宣。」其帶。皆以紫綾爲之。長各八尺。其二端。以金泥書恕字。賜五位已上。其以才伎並貢獻敘位者。不在賜限。但藤原氏者。雖未成人。皆賜之。
甲辰。從五位上奈癸王爲正親正。」大宰府言。此府人物殷繁。天下之一都會也。子弟之徒。學者稍衆。而府庫但蓄五經。未有三史正本。渉獵之人。其道不廣。伏乞。列代諸史。各給一本。傳習管內。以興學業。詔賜史記。漢書。後漢書。三國志。晉書各一部。」讃岐國香川郡人秦勝倉下等五十二人賜姓秦原公。
己酉。車駕幸飽浪宮。
辛亥。進幸由義宮。
癸丑。以從四位下藤原朝臣雄田麻呂爲河內守。左中弁右兵衛督內匠頭並如故。
乙夘。權建肆廛於龍華寺以西川上。而駆河內市人以居之。陪從五位已上以私玩好交關其間。車駕臨之。以爲遊覽。難波宮綿二萬屯。塩卅石。施入龍華寺。
辛酉。賜陪從仕丁仕女已上及僧都已下綿有差。
壬戌。授無位上村主刀自女從五位下。時年九十九。優高年也。
癸亥。大和國造正四位下大和宿禰長岡卒。刑部少輔從五位上五百足之子也。少好刑名之學。兼能屬文。靈龜二年。入唐請益。凝滯之處。多有發明。當時言法令者。就長岡而質之。勝寳年中。改忌寸賜宿禰。寶字初。仕至正五位下民部大輔兼坤宮大忠。四年遷河內守。政無仁惠。吏民患之。其後授從四位下。以散位還第。八年任右京大夫。以年老自辭去職。景雲二年。賀正之宴。有詔特侍殿上。時鬢髮未衰。進退無■。天皇問之曰。卿年幾。長岡避席言曰。今日方登八十。天皇嘉嘆者久之。御製授正四位下。▼是日。賜配智識寺今良二人。四天王寺奴婢十二人。爵人三級。
甲子。詔以由義宮爲西京。河內國爲河內職。賜高年七十已上者物。免當國今年調。大縣。若江二郡田租。安宿。志紀二郡田租之半。又當國犯死罪已下。並從赦除。仍賜弓削御淨朝臣清入等。並供事國郡司軍毅爵一級。」授正三位弓削御淨朝臣清人從二位。從四位下藤原朝臣雄田麻呂從四位上。從五位上弓削御淨朝臣廣方。葛井連道依並正五位下。從五位下紀朝臣廣庭。弓削御淨朝臣秋麻呂。弓削御淨朝臣塩麻呂並從五位上。無位弓削御淨朝臣廣津從五位下。及復無位山口忌寸沙彌麻呂本位從五位下。正六位上河內連三立麻呂。六人部連廣道。井上忌寸蜂麻呂。高安忌寸伊可麻呂並外從五位下。從五位上弓削御淨朝臣美努久賣。乙美努久賣並正五位下。無位藤原朝臣諸姉。弓削宿禰東女並從五位下。正六位上伊福部宿禰紫女外從五位下。」從四位上藤原朝臣雄田麻呂爲河內大夫。本官如故。從五位上紀朝臣廣庭爲亮。法王宮大進外從五位下河內連三立麻呂爲兼大進。外從五位下高安忌寸伊賀麻呂爲少進。
十一月丙寅。以外從五位下美努連智麻呂爲文章博士。外從五位下鳥取連大分爲美濃大掾。
癸酉。車駕還宮。大和國守正五位下藤原朝臣家依授正五位上。介從五位下多治比眞人長野從五位上。
丙子。新羅使級■金初正等一百八十七人。及導送者卅九人。到着對馬嶋。
庚辰。左京人神麻續宿禰足麻呂。右京人神麻續宿禰廣目女等廿六人復爲神麻續連。
辛巳。授正六位上大和宿禰西麻呂外從五位下。
壬午。彈正史生從八位下秦長田三山。造宮長上正七位下秦倉人呰主。造東大寺工手從七位下秦姓綱麻呂。賜姓秦忌寸。
己丑。陸奧國牡鹿郡俘囚外少初位上勲七等大伴部押人言。傳聞。押人等本是紀伊國名草郡片岡里人也。昔者先祖大伴部直征夷之時。到於小田郡嶋田村而居焉。其後。子孫爲夷被虜。歴代爲俘。幸頼聖朝撫運神武威邊。拔彼虜庭久爲化民。望請。除俘囚名。爲調庸民。許之。
庚寅。天皇臨軒。大隅薩摩隼人奏俗伎。外從五位下薩摩公鷹白。加志公嶋麻呂並授外從五位上。正六位上甑隼人麻比古。外正六位上薩摩公久奈都。曾公足麻呂。大住直倭。上正六位上大住忌寸三行。並外從五位下。自餘隼人等。賜物有差。▼是日。授無位春日王從五位下。
壬辰。賜宴於五位已上。詔曰。今勅〈久〉。今日〈方〉新甞〈乃〉猶良比〈乃〉豊〈乃〉明聞〈許之賣須〉日〈仁〉在。然昨日〈能〉冬至日〈仁〉天雨〈天〉地〈毛〉潤萬物〈毛〉萌毛延始〈天〉好〈阿流良牟止〉念〈仁〉。伊豫國〈與利〉白祥鹿〈乎〉獻奉〈天〉在〈禮方〉有禮〈志〉與呂許保〈志止奈毛〉見〈流〉。復三〈乃〉善事〈乃〉同時〈仁〉集〈天〉在〈己止〉甚希有〈止〉念畏〈末利〉尊〈備〉諸臣等〈止〉共〈仁〉異奇〈久〉麗白〈伎〉形〈乎奈毛〉見喜〈流〉。故是以黒記白記〈乃〉御酒食〈倍〉惠良〈伎〉。常〈毛〉賜酒幣〈乃〉物賜〈禮止之天〉御物給〈波久止〉宣。」賜祿有差。」以從五位上高賀茂朝臣諸雄爲員外少納言。
十二月甲辰。以從五位上佐伯宿禰助爲兵部大輔。
乙巳。授正六位上三嶋宿禰宗麻呂外從五位下。
癸丑。遣員外右中弁從四位下大伴宿禰伯麻呂。攝津大進外從五位下津連眞麻呂等於大宰。問新羅使入朝之由。
乙夘。授外從五位下津連眞麻呂從五位下。爲肥前守。
戊午。河內國志紀郡人外從五位下土師連智毛智賜姓宿禰。
寳龜元年春正月辛未。宴次侍從已上於東院。賜御被。゜
乙亥。大縣。若江。高安等郡。百姓之宅入由義宮者。酬給其價。
戊寅。設仁王會於宮中。
甲申。大宰管內大風。壞官舍並百姓廬舍一千卅餘口。賑給被損百姓。
二月戊申。陰陽頭正五位下紀朝臣益麻呂爲兼伯耆介。
丙辰。破卻西大寺東塔心礎。其石大方一丈餘。厚九尺。東大寺以東。飯盛山之石也。初以數千人引之。日去數歩。時復或鳴。於是。益人夫。九日乃至。即加削刻築基已畢。時巫覡之徒。動以石崇爲言。於是。積柴燒之。潅以卅餘斛酒。片片破卻。棄於道路。後月餘日。天皇不■。卜之破石爲崇。即復拾置淨地。不令人馬踐之。今其寺內東南隅數十片破石是也。
庚申。車駕行幸由義宮。
三月丙寅。車駕臨博多川。以宴遊焉。▼是日。百官文人及大學生等各上曲水之詩。
丁夘。初問新羅使來由之日。金初正等言。在唐大使藤原河清。學生朝衡等。屬宿衛王子金隱居歸郷。附書送於郷親。是以。國王差初正等。令送河清等書。又因使次。便貢土毛。又問。新羅貢調。其來久矣。改稱土毛。其義安在。對言。便以附貢。故不稱調。至是。遣左大史外從五位下堅部使主人主。宣告初正等曰。前使貞卷歸國之日。所仰之政。曾無申報。今亦徒持私事參來。所以。此度不預賓禮。自今以後。宜如前仰。令可申事人入朝者。待之如常。宜以此狀。告汝國王知。但進唐國消息。並在唐我使藤原朝臣河清等書。嘉其勤勞。仰大宰府安置饗賜。宜知之。賜國王祿■廿五疋。絲一百■。綿二百五十屯。大使金初正已下各有差。」授從六位下津守宿禰夜須賣從五位下。
癸酉。以從五位下山口忌寸沙彌麻呂。西市員外令史正八位下民使毘登日理。權任會賀市司。
壬午。內掃部司員外令史正六位上秦刀良。本是備前國仕丁。巧造狹疊。直司■餘年。以勞授外從五位下。
癸未。外正八位下周防凡直葦原獻錢百萬。塩三千顆。授外從五位上。
辛夘。葛井。船。津。文。武生。藏六氏男女二百卅人供奉歌垣。其服並着青摺細布衣。垂紅長紐。男女相並。分行徐進。歌曰。乎止賣良尓。乎止古多智蘇比。布美奈良須。尓詩乃美夜古波。與呂豆與乃美夜。其歌垣歌曰。布知毛世毛。伎與久佐夜氣志。波可多我波。知止世乎麻知弖。須賣流可波可母。毎歌曲折。擧袂爲節。其餘四首。並是古詩。不復煩載。時詔五位已上。內舍人及女孺。亦列其歌垣中。歌數■訖。河內大夫從四位上藤原朝臣雄田麻呂已下奏和舞。賜六氏歌垣人商布二千段。綿五百屯。
夏四月癸巳朔。授正六位下縣犬養宿禰眞伯從五位下。」以外從五位下內藏忌寸若人爲攝津亮。河內亮從五位上紀朝臣廣庭。攝津亮外從五位下內藏忌寸若人並爲兼造由義大宮司次官。」美濃國方縣郡少領外從六位下國造雄萬獻私稻二萬束於國分寺。授外從五位下。」陸奧國黒川。賀美等一十郡俘囚三千九百廿人言曰。己等父祖。本是王民。而爲夷所略。遂成賎隷。今既殺敵歸降。子孫蕃息。伏願。除俘囚之名。輸調庸之貢。許之。
乙未。賜陪從文武百官及十二大寺僧沙彌物。各有差。
丁酉。詔造由義寺塔諸司人及雜工等九十五人。隨勞輕重。加賜位階。正六位上船連淨足。東人。蟲麻呂三人。族中長老。率奉歌垣。並授外從五位下。以東人爲攝津大進。又授正六位上土師宿禰和麻呂外從五位下。
戊戌。車駕至自由義宮。
庚子。賜弓削氏男女物有差。
辛丑。對馬嶋飢。賑給之。
癸夘。從五位上弓削宿禰牛養等九人賜姓弓削朝臣。外從五位下弓削連耳高等卅八人宿禰。外從五位下美努連財刀自及正八位上矢作造辛國賜姓宿禰。未經歳月。皆復本姓。
己酉。授無位紀朝臣豊賣從五位下。
壬子。授正八位上道公張弓從五位下。以貢獻也。
戊午。初天皇。八年亂平。乃發弘願。令造三重小塔一百萬基。高各四寸五分。基徑三寸五分。露盤之下。各置根本。慈心。相輪。六度等陀羅尼。至是功畢。分置諸寺。賜供事官人已下仕丁已上一百五十七人爵。各有差。
五月乙丑。始聽諸國國師乘驛朝集。
庚午。以從五位下田上王。爲縫殿頭。從五位下眞立王爲造酒正。從五位下笠朝臣乙麻呂爲伊豆守。從五位上大伴宿禰駿河麻呂爲出雲守。正五位上大伴宿禰益立爲肥後守。
壬申。先是。伊豫國員外掾從六位上笠朝臣雄宗獻白鹿。勅曰。朕以薄徳。祗奉洪基。善政未孚。嘉■頻降。去歳得伊與國守從五位上高圓朝臣廣世等進白鹿一頭。今年得大宰帥從二位弓削御淨朝臣清人等進白雀一隻。乾坤降祉。符瑞駢臻。或瑞羽呈祥。或珠毛表■。良由宗社積徳。餘慶所覃。豈朕庸虛。敢當茲應。奉天休而倍■。荷靈■。以逾兢。唯可與同徳。公卿佐治。良吏弘政。至道敬答上玄。宜准前綸。量施恵政。但其貢獻瑞物。勞逸不齊。獸則難致。鳥則易獲。如此之流。量定奏聞。於是。左大臣藤原朝臣永手。右大臣吉備朝臣眞備已下十一人奏。臣等言。臣聞。粵自開闢。世有君臨。休徴嘉應。時亦聞之。雜沓繽紛。豈如此盛。伏惟皇帝陛下。蘊徳乘機。再造區宇。括天地以裁成。葉禎祥而定業。禮樂備而政化洽。刑獄平而囹圄清。風雲改色。飛走馴仁。奇珍嘉瑞。不絶於冊府。遠贐殊■無停於史筆。臣等叨陪近侍。頻觀靈物。抃躍之喜。實萬恆情。白鹿是上瑞。白雀合中瑞。伏望。進白鹿人敘位兩階。賜■廿疋。綿卅屯。布五十端。稻二千束。共捕白鹿五人。各敘位一階。牧長一人。挾抄二人各賜稻四百束。捕鹿處駈使三人。水手十三人。各三百束。進白雀人敘位兩階。賜稻一千束。進瑞國司及所出郡司。各敘位一階。又伊豫。肥後兩國神護景雲三年以往正稅未納。皆悉除免。出瑞郡田租免三分之一。臣等准勅商量。奉行如件。伏請付外施行。制曰可。
癸酉。右京大夫從四位下勳四等百濟朝臣足人卒。
戊寅。三田毘登家麻呂等四人賜姓道田連。
六月壬辰朔。勅曰。朕以菲薄。謬承重基。撫育乖方。黎首失所。顧念泣罪。情軫納隍。屬有所思。欲流渙汚。可大赦天下。自神護景雲四年六月一日昧爽以前。大辟罪以下罪無輕重。已發覺。未發覺。已結正。未結正。繋囚見徒及強竊二盜咸赦除之。其八虐。私鑄錢。常赦所不免者。不在赦限。但前後逆黨縁坐人等。所司量其輕重奏聞。普告天下。知朕意焉。
甲午。正五位上藤原朝臣家依爲式部大輔。從五位下大伴宿禰東人爲散位助。從五位上弓削御淨朝臣秋麻呂爲大藏少輔。中納言從三位石川朝臣豊成爲兼右京大夫。從五位上粟田朝臣公足爲美濃員外介。外從五位上桑原公足床爲能登員外介。外從五位下堅部使主人主爲備後介。
己亥。志摩國大風。賑給被害百姓。
辛丑。初天皇自幸由義宮之後。不豫經月。於是。勅左大臣。攝知近衛。外衛。左右兵衛事。右大臣知中衛。左右衛士事。
甲辰。左大弁從四位上佐伯宿禰今毛人爲兼播磨守。
乙巳。美濃國霖雨。賑給被損之民。
丁未。以從五位下息長眞人道足爲大監物。正四位下田中朝臣多太麻呂爲民部大輔。從五位上大伴宿禰家持爲少輔。正五位下小野朝臣小贄爲大宰少貳。
甲寅。祭疫神於京師四隅。畿內十堺。
乙夘。京師飢疫。賑給之。
丙辰。授正六位下多治比眞人豊濱從五位下。
秋七月丙寅。授正六位上黃文連牟禰外從五位下。
己巳。土左國飢。賑給之。
乙亥。勅曰。朕荷負重任。履薄臨深。上不能先天奉時。下不能養民如子。常有慚徳。實無榮心。撤膳菲躬。日愼一日。禁殺之令立國。宥罪之典班朝。而猶疫氣損生。變異驚物。永言疚懷。不知所措。唯有佛出世遺教應感。苦是必脫。災則能除。故仰彼覺風。拂斯■霧。謹於京內諸大小寺。始自今月十七日。七日之間。屈請緇徒。轉讀大般若經。因此。智惠之力忽壞邪嶺。慈悲之雲永覆普天。既往幽魂。通上下以證覺。來今顯識及尊卑而同榮。宜令普告天下。斷辛肉酒。各於當國諸寺奉讀。國司國師共知。檢校所讀經卷。並僧尼數。附使奏上。其內外文武官屬。亦同此制。稱朕意焉。
戊寅。常陸國那賀郡人丈部龍麻呂。占部小足獲白烏。筑前國嘉麻郡人財部宇代獲白雉。賜爵人二級。稻五百束。但馬國疫。賑給之。
庚辰。以從三位藤原朝臣宿奈麻呂。從四位下多治比眞人土作。爲參議。」授從四位下多治比眞人土作從四位上。正五位上百濟王理伯。正五位下紀朝臣益麻呂並從四位下。從五位上石川朝臣垣守。高賀茂朝臣諸雄並正五位下。正六位上大中臣朝臣繼麻呂從五位下。正六位上吉田連斐太麻呂外從五位下。從五位下若狹遠敷朝臣長賣正五位上。
辛巳。正五位上藤原朝臣家依。正五位下吉備朝臣泉並授從四位下。無位笠朝臣賀古從五位下。
壬午。修志紀。澁川。茨田等堤。單功三萬餘人。
癸未。太政官奏。奉去六月一日勅。前後逆黨縁坐人等。所司量其輕重奏聞者。臣曹司且勘。天平勝寳九歳逆黨橘奈良麻呂等並縁坐惣四百■三人。數內二百六十二人。罪輕應免。具注名簿。伏聽天裁。奉勅依奏。但名簿雖編本貫。正身不得入京。
乙酉。外從五位下三嶋縣主宗麻呂賜姓宿禰。
戊子。出羽國雨氷。稻禾爲之被損。
己丑。今良大目東人子秋麻呂等六十八人賜姓檜前。若櫻部。津守部。眞髮部。石上部。丈部。桑原部。置始部。宇治部。大宅部。丸部。秦部。林部。穗積部。調使部。伊福部。采女部。額田部。上村主。湯坐部。壬生部。
八月庚寅朔。日有蝕之。遣參議從四位下外衛大將兼越前守藤原朝臣繼繩。左京少進正六位上大中臣朝臣宿奈麻呂。奉幣帛及赤毛馬二疋於伊勢太神宮。遣若狹國目從七位下伊勢朝臣諸人。內舍人大初位下佐伯宿禰老。奉鹿毛馬於若狹彥神。八幡神宮。各一疋。
辛夘。遣神祇員外少史正七位上中臣葛野連飯麻呂。奉幣帛於越前國氣比神。能登國氣多神。使雅樂頭從五位下伊刀王受神教於住吉神。
癸巳。天皇崩於西宮寢殿。春秋五十三。」左大臣從一位藤原朝臣永手。右大臣從二位吉備朝臣眞備。參議兵部卿從三位藤原朝臣宿奈麻呂。參議民部卿從三位藤原朝臣繩麻呂。參議式部卿從三位石上朝臣宅嗣。近衛大將從三位藤原朝臣藏下麻呂等。定策禁中。立諱爲皇太子。」左大臣從一位藤原朝臣永手受遺宣曰。今詔〈久〉。事卒尓〈尓〉有依〈天〉諸臣等議〈天〉。白壁王〈波〉諸王〈乃〉中〈尓〉年齒〈毛〉長〈奈利〉。又先帝〈乃〉功〈毛〉在故〈尓〉太子〈止〉定〈天〉奏〈波〉奏〈流麻尓麻〉定給〈布止〉勅〈久止〉宣。」遣使固守三關。」以從三位文室眞人大市。高麗朝臣福信。藤原朝臣宿奈麻呂。藤原朝臣魚名。從四位下藤原朝臣楓麻呂。藤原朝臣家依。正五位下葛井連道依。石川朝臣垣守。從五位下太朝臣犬養。六位十一人。爲御裝束司。從三位石川朝臣豊成。從五位上奈癸王。正四位下田中朝臣多太麻呂。從四位上佐伯宿禰今毛人。從四位下安倍朝臣毛人。從五位上安倍朝臣淨成。從五位下小野朝臣石根。六位已下八人。爲作山陵司。從五位下石川朝臣豊人。外從五位下高松連笠麻呂。六位二人爲作路司。外從五位下佐太忌寸味村。外從五位下秦忌寸眞成。判官主典各二人。宮內。大膳。大炊。造酒。筥陶。監物等司一人。爲養役夫司。興左右京四畿內。伊賀。近江。丹波。播磨。紀伊等國役夫六千三百人。以供山陵。
乙未。天下擧哀。服限一年。差近江國兵二百騎。守衛朝庭。以從三位藤原朝臣宿奈麻呂爲騎兵司。從五位上阿倍朝臣淨成爲次官。判官主典各二人。
丁酉。停釋奠。以天下凶服也。▼是日自天皇崩。爰登一七。於東西大寺誦經。
戊戌。授正五位下豊野眞人出雲從四位下。從五位上豊野眞人奄智正五位下。從五位下豊野眞人五十戸從五位上。以其父故式部卿從二位鈴鹿王舊宅。爲山陵故也。授從五位上藤原朝臣乙繩從四位下。正六位上藤原朝臣是人從五位下。
己亥。蝦夷宇漢迷公宇屈波宇等。忽率徒族。逃還賊地。差使喚之。不肯來歸。言曰。率一二同族。必侵城柵。於是。差正四位上近衛中將兼相摸守勳二等道嶋宿禰嶋足等。検問虛實。
乙巳。二七。於藥師寺誦經。
丙午。葬高野天皇於大和國添下郡佐貴郷高野山陵。以從三位藤原朝臣魚名爲御前次第司長官。從五位下桑原王爲次官。判官主典各二人。從四位下藤原朝臣繼繩爲御後次第司長官。從五位下大伴宿禰不破麻呂爲次官。判官主典各二人。」皇太子在宮留守。道鏡法師奉梓宮。便留廬於陵下。」天皇自幸由義宮。便覺聖躬不豫。於是。即還平城。自此積百餘日。不親視事。群臣曾無得謁見者。典藏從三位吉備朝臣由利。出入臥內。傳可奏事。天皇尤崇佛道。務恤刑獄。勝寳之際。政稱儉約。自太師被誅。道鏡擅權。輕興力役。務繕伽藍。公私彫喪。國用不足。政刑日峻殺戮妄加。故後之言事者。頗稱其冤焉。
庚戌。皇太子令旨。如聞。道鏡法師。竊挾舐粳之心。爲日久矣。陵土未乾。姦謀發覺。是則神祇所護。社稷攸祐。今顧先聖厚恩。不得依法入刑。故任造下野國藥師寺別當發遣。宜知之。即日。遣左大弁正四位下佐伯宿禰今毛人。彈正尹從四位下藤原朝臣楓麻呂。役令上道。」以從五位下中臣習宜朝臣阿曾麻呂爲多■嶋守。
辛亥。從五位上阿倍朝臣東人爲中務大輔。從五位上日置造簑麻呂爲圖書頭。從四位下藤原朝臣楓麻呂爲伊勢守。從五位下桑原王爲下野員外介。從四位上左中弁內豎大輔內匠頭右兵衛督藤原朝臣雄田麻呂爲兼越前守。式部大輔從四位下藤原朝臣家依爲兼丹波守。從五位下文室眞人高嶋爲備中守。從五位下大伴宿禰東人爲周防守。參議從三位兵部卿兼造法華寺長官藤原朝臣宿奈麻呂爲大宰帥。」流道鏡弟弓削淨人。淨人男廣方。廣田。廣津於土左國。
壬子。三七。於元興寺誦經。▼是日。授從四位上坂上大忌寸苅田麻呂正四位下。以告道鏡法師姦計也。
乙夘。河內職復爲河內國。」以慈訓法師。慶俊法師復爲少僧都。
丁巳。授大學頭諱從四位下。」以從五位下賀茂朝臣淨名爲員外少納言。從四位上藤原朝臣雄田麻呂爲右大弁。內豎大輔內匠頭右兵衛督如故。從四位下諱爲侍從。從四位下吉備朝臣泉爲大學頭。從五位上紀朝臣廣庭爲河內守。從五位下桑原王爲下総介。造宮卿從三位高麗朝臣福信爲兼武藏守。大藏卿從三位藤原朝臣魚名爲兼但馬守。從五位下大伴宿禰潔足爲因幡守。近衛少將從五位下紀朝臣船守爲兼紀伊守。從四位下豊野眞人出雲爲大宰大貳。
戊午。初天平十二年左馬寮馬部大豆鯛麻呂誣告河內國人川邊朝臣宅麻呂男杖枚代。勝麻呂等。編附飼馬。宅麻呂累年披訴。至是始雪。因除飼馬之帳。
己未。四七。於大安寺設齋焉。
九月壬戌。令旨。比年。令外之官。其員繁夥。徒費國用。無益公途。省官簡務。往聖嘉典。除要司外。宜悉廢省矣。又以去天平勝寳九歳改首史姓。並爲毘登。彼此難分。氏族混雜。於事不穩。宜從本字。又先著袍衣。以疋爲限。天下服用。不聞狹窄。比來。任意競好寛大。至於裁袍更加半疋。袍襖亦齊。不弁表裏。習而成俗。爲費良深。自今以後。不得更然。
乙丑。徴和氣清麻呂。廣中於備後大隅。詣京師。
丙寅。五七。於藥師寺設齋焉。」以從五位下文室眞人眞老爲丹波員外介。從五位下阿倍朝臣小東人爲伯耆守。從四位下藤原朝臣乙繩爲土左守。
辛未。基信親族近江國人從八位下物部宿禰伊賀麻呂等三人。復本姓物部。
癸酉。六七。於西大寺。設齋焉。
乙亥。以從五位下石川朝臣眞守爲少納言。從五位上大伴宿禰家持爲左中弁兼中務大輔。從五位下橘宿禰綿裳爲少輔。從三位藤原朝臣宿奈麻呂爲式部卿。造法華寺長官如故。近衛大將從三位藤原朝臣藏下麻呂爲兼兵部卿。從五位上阿倍朝臣東人爲宮內大輔。中務少輔從五位下橘宿禰綿裳爲兼山背守。從五位下豊國眞人秋篠爲甲斐守。從五位上榎井朝臣子祖爲上総守。從四位下藤原朝臣乙繩爲美作守。從五位上巨勢朝臣公成爲長門守。從三位石上朝臣宅嗣爲大宰帥。正四位下坂上大忌寸苅田麻呂爲陸奧鎭守將軍。
辛巳。七七。於山階寺。設齋焉。諸國者。毎國屈請管內僧尼於金光法華二寺。行道轉經。▼是日。京師及天下諸國大秡。
壬午。停一年服期。天下從吉。
