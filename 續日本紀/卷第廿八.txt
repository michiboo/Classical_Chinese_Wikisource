續日本紀卷第廿八〈起神護景雲元年正月、盡十二月。〉右大臣從二位兼行皇太子傅中衛大將臣藤原朝臣繼繩等奉勅撰」高野天皇
神護景雲元年春正月己未。勅。畿內七道諸國。一七日間。各於國分金光明寺。行吉祥天悔過之法。因此功徳。天下太平。風雨順時。五穀成熟。兆民快樂。十方有情。同霑此福。」」尚膳從三位小長谷女王薨。三品忍壁親王之女也。
己巳。御東院。詔曰。今見諸王。年老者衆。其中或勤勞可優。或朕情所憐。故隨其狀。並賜爵級。宜告衆諸令知此意焉。無位依智王。篠嶋王。廣河王。淨水王。名方王。調使王。飯野王。鴨王。壹志濃王。田中王。八上王。津守王。名草王。春階王。中村王。池原王。積殖王。高倉王。礒部王。長尾王。淨名王並授從五位下。」從五位上百濟王理伯正五位上。外正五位下大原連家主。外從五位下池原公禾守。正六位上弓削御淨朝臣廣方。大野朝臣石本。文屋眞人忍坂麻呂。三嶋眞人嶋麻呂。藤原朝臣雄依。藤原朝臣長道。石川朝臣眞人。石川朝臣名繼。石上朝臣眞足。大原眞人年繼。石川朝臣人麻呂。巨勢朝臣苗麻呂。當麻眞人永嗣。從六位上安倍朝臣草麻呂。正六位上佐伯宿禰家主。川邊朝臣東人。吉備朝臣眞事。笠朝臣乙麻呂並從五位下。正六位上林連雑物。船連庭足。堅部使主人主。從六位上昆解沙彌麻呂。正六位上高屋連赤麻呂。秦忌寸蓑守。品治部公嶋麻呂。難破連足人並外從五位下。」從四位下藤原朝臣家子正四位下。
庚午。無位廣田王。三笠王。神王並授從五位下。從五位下大伴宿禰益立正五位下。從五位下多治比眞人小耳從五位上。正六位上中臣朝臣子老。巨勢朝臣池長。石川朝臣清麻呂。上毛野朝臣稻人。榎井朝臣祖足。阿倍朝臣小東人。從六位上大春日朝臣五百世。大宅朝臣廣人並從五位下。正六位上土師宿禰位。土師宿禰田使並外從五位下。
癸酉。授正六位上阿倍小殿朝臣人麻呂從五位下。復無位上毛野公眞人本位外從五位下。正六位上上部木。甲眞高。從七位下丹比宿禰眞嗣並外從五位下。
己夘。尾張國飢。賑給之。
二月甲申。幸東大寺。授正五位下國中連公麻呂從四位下。從五位下佐伯宿禰眞守從五位上。外從五位下美努連奧麻呂。桑原公足床並外從五位上。造寺工正六位上豬名部百世外從五位下。
丁亥。幸大學釋奠。座主直講從八位下麻田連眞淨授從六位下。音博士從五位下袁晉卿從五位上。問者大學少允從六位上濃宜公水通外從五位下。賛引及博士弟子十七人賜爵人一級。
戊子。幸山階寺。奏林邑及呉樂。奴婢五人賜爵有差。
辛夘。淡路國頻旱乏種稻。轉播磨國加古印南等郡稻四萬束。出擧百姓。」左京人正六位上大伴大田連沙彌麻呂賜姓宿禰。
甲午。幸東院。出雲國造外從六位下出雲臣益方奏神賀事。仍授益方外從五位下。自餘祝部等。敘位賜物有差。
丙午。淡路國飢。賑給之。
丁酉。山背國飢。賑給之。
庚子。伊豫國越智郡大領外正七位下越智直飛鳥麻呂。獻■二百卅疋。錢一千二百貫。授外從五位下。
壬寅。和泉國五穀不登。民無種稻。轉讃岐國稻四萬餘束以充種子。
癸夘。賜左右大臣近江國穀各二千斛。
丁未。近衛將監從五位下吉備朝臣泉爲兼大學員外助。從五位下吉備朝臣眞事爲鑄錢員外次官。
戊申。從四位下阿倍朝臣毛人爲大藏卿。從五位下藤原朝臣乙繩爲大輔。從五位上奈貴王爲大膳大夫。侍從正親正如故。從五位下石川朝臣人麻呂爲彈正弼。從四位下佐伯宿禰今毛人爲造西大寺長官。右少弁正五位上大伴宿禰伯麻呂爲兼次官。左中弁侍從內匠頭武藏介正五位下藤原朝臣雄田麻呂爲兼右兵衛督。從四位下藤原朝臣楓麻呂爲大宰大貳。
三月庚戌朔。日有蝕之。
辛亥。幸元興寺。捨綿八千屯。商布一千段。賜奴婢爵有差。
壬子。幸西大寺法院。令文士賦曲水。賜五位已上及文士祿。
乙夘。左京人正六位上上毛野坂本公男嶋。上野國碓氷郡人外從八位下上毛野坂本公黒益。賜姓上毛野坂本朝臣。同國佐位郡人外從五位上檜前君老刀自上毛野佐位朝臣。
戊午。幸大安寺。授造寺大工正六位上輕間連鳥麻呂外從五位下。
癸亥。幸藥師寺。捨調綿一萬屯。商布一千段。賜長上工以下奴婢已上廿六人爵各有差。放奴息麻呂賜姓殖栗連。婢清賣賜姓忍坂。常陸國筑波郡人從五位下壬生連小家主女賜姓宿禰。
乙丑。阿波國板野名方阿波等三郡百姓言。己等姓。庚午年籍被記凡直。唯籍皆著費字。自此之後。評督凡直麻呂等披陳朝庭。改爲粟凡直姓。已畢。天平寳字二年編籍之日。追注凡費。情所不安。於是改爲粟凡直。
丙寅。勅。近衛將曹從六位下勳六等間人直足人等十九人。感會風雲。奮激忠勇。超群抜衆。斬寇滅凶。朕以嘉其武節。賞此高勳。宜令美服光榮。容儀標異。自今以後。諸勳六等已上身。有七位而帶職事者。許執牙笏並用銀裝刀帶等。及元日等節。著當階色。
己巳。從五位下巨勢朝臣苗麻呂爲少納言。從四位下阿倍朝臣息道爲中務大輔。侍從如故。從五位下石川朝臣清麻呂爲少輔。從五位下賀茂朝臣大川爲大監物。從五位下文屋眞人忍坂麻呂爲右大舍人頭。從五位下石上朝臣眞足爲內匠助。從五位下粟田朝臣公足爲員外助。從五位下淨原王爲內禮正。從五位下紀朝臣廣名爲式部大輔。從五位下藤原朝臣小黒麻呂爲少輔。從五位下皇甫東朝爲雅樂員外助兼花苑司正。正五位上淡海眞人三船爲兵部大輔。從五位下百濟王三忠爲少輔。從五位下榎井朝臣祖足爲木工助。外從五位下津連眞麻呂爲攝津大進。從五位上佐伯宿禰三野爲下野守。從五位下縣犬養大宿禰內麻呂爲介。外從五位下利波臣志留志爲越中員外介。從五位下阿部朝臣許智爲丹波介。從五位下紀朝臣古佐美爲丹後守。從三位藤原朝臣藏下麻呂爲伊豫土左二國按察使。近衛大將左京大夫如故。從五位下藤原朝臣雄依爲右衛士督。從五位下田口朝臣安麻呂爲佐。」始置法王宮職。以造宮卿但馬守從三位高麗朝臣福信爲兼大夫。大外記遠江守從四位下高丘富連比良麻呂爲兼亮。勅旨大丞從五位上葛井連道依爲兼大進。少進一人。大屬一人。少屬二人。」授外從五位下利波臣志留志從五位上。以墾田一百町獻於東大寺也。
庚午。左京人從七位上前部蟲麻呂賜姓廣篠連。
乙亥。常陸國新治郡大領外從六位上新治直子公獻錢二千貫。商布一千段。授外正五位下。
丙子。河內國古市郡人從四位下高丘連比良麻呂賜姓宿禰。
夏四月辛巳。始授諸王四世者正六位上。五世者從六位下。其朝服用■色。
癸巳。東院玉殿新成。群臣畢會。其殿。葺以琉璃之瓦。畫以藻■之文。時人謂之玉宮。」伊勢國多氣郡人外正七位下敢礒部忍國獻錢百萬。絹五百疋。稻一萬束。授外正五位下。
庚子。放鹿嶋神賎男八十人。女七十五人從良。
癸夘。勅。夫農者天下之本也。吏者民之父母也。勸課農桑。令有常制。比來諸國頻年不登。匪唯天道乖宜。抑亦人事怠慢。宜令天下勤事農桑。仍擇差國司恪勤尤異者一人。並郡司及民中良謹有誠者郡別一人。専當其事。録名申上。先以肅敬禱祀境內有驗神祇。次以存心勸課部下百姓産業。若其所祈有應。所催見益。則専當之人別加■賞。
乙巳。幸飽浪宮。賜法隆寺奴婢廿七人爵各有差。
丁未。至自飽浪宮。
戊申。長門國豊浦團毅外正七位上額田部直塞守獻錢百萬。稻一萬束。授外從五位上。任豊浦郡大領。
五月壬子。貸畿內百姓不得種田者攝津國穀。
壬戌。以從五位下三嶋眞人嶋麻呂爲大膳員外亮。從五位下乙訓王爲正親正。
戊辰。先是。左京人從八位上荒木臣道麻呂。及其男無位忍國。墾田一百町。稻一萬二千五百束。庄三區。近江國人外正七位上大友村主人主。稻一萬束。墾田十町獻於西大寺。至是道麻呂身死。贈外從五位下。忍國。人主並授外從五位下。尾張國海部郡主政外正八位下刑部岡足獻當國國分寺米一千斛。授外從五位下。
癸酉。從五位下笠朝臣乙麻呂爲內藏助。從五位下安倍朝臣小東人爲鼓吹正。外從五位下秦忌寸蓑守爲縫部正。外從五位下難破連足人爲主殿助。從五位下氣太王爲鍛冶正。從五位下下道朝臣色夫多爲備後介。
戊寅。授外從五位下葛井連根主外正五位下。
六月辛巳。伊豫國人白丁越智直國益授外從五位下。以獻物也。
癸未。勅。東山道巡察使正五位上行兵部大輔兼侍從勳三等淡海眞人三船。稟性聰惠兼明文史。應選標擧。銜命巡察。諸使向道之時受事雖一。省風還報之日。政路漸異。存心名達。検括酷苛。以下野國國司等正稅未納並雜官物中有犯。然獨禁前介外從五位下弓削宿禰薩摩。不預釐務。亦赦後斷罪。此陳巧弁。其理不安。既乖公平。宜解見任用懲將來。又比年法吏。但守文句。不顧義理。任意決斷。由是。薩摩訴狀不得披心。清白吏道。豈合如此。自今以後。不得更然。若有此類。隨法科罪。
己亥。左京人散位從八位上粟田臣弟麻呂。少初位上粟田臣種麻呂。正七位上粟田臣乎奈美麻呂三人。賜姓朝臣。
庚子。紀伊國那賀郡大領外正六位上日置毘登弟弓。稻一萬束獻於當國國分寺。授外從五位下。土左國安藝郡少領外從六位下凡直伊賀麻呂。稻二萬束。牛六十頭獻於西大寺。授外從五位上。
秋七月庚戌。以從五位下大原連家主爲主稅頭。但馬員外介如故。從五位下大伴宿禰潔足。從五位下當麻眞人永繼並爲刑部大判事。從五位下石川朝臣眞守爲右京亮。少納言從五位下當麻王爲兼信濃介。外從五位下林連雜物爲上野介。外從五位下道嶋宿禰三山爲陸奧少掾。外從五位下坂合部宿禰斐太麻呂爲筑後守。主殿頭從五位下美和眞人土生爲兼豊後介。
壬子。復無位忌部宿禰鳥麻呂本位從五位上。
丁巳。從五位下弓削御淨朝臣秋麻呂爲左少弁。從五位下楫嶋王。從五位下石上朝臣眞足並爲大監物。從五位下文室眞人眞老爲內藏助。從五位下賀茂朝臣大川爲內匠助。▼是日。始置內豎省。以正三位弓削御淨朝臣淨人爲卿。中納言衛門督上総守如故。從四位上藤原朝臣是公爲大輔。左衛士督下総守如故。從五位下藤原朝臣雄依爲少輔。右衛士督如故。從五位下田口朝臣安麻呂爲大丞。大丞二員。少丞二員。大録一員。少録三員。」正五位下豊野眞人尾張爲能登守。備前守正五位下石川朝臣名足爲兼陸奧鎭守副將軍。」初近衛從八位下物部礒浪。寳字八年仲滿奪鈴印時。疾走告急。至是授外從五位下。
癸亥。以從五位上息長丹生眞人大國爲播磨員外介。
丙寅。以正五位上右少弁造西大寺次官大伴宿禰伯麻呂爲兼駿河守。」陸奧國宇多郡人外正六位上勳十等吉彌侯部石麻呂賜姓上毛野陸奧公。
辛未。河內國志紀郡人正六位上山川造魚足等九人賜姓山川連。同國同郡人從六位上依羅造五百世麻呂。丹比郡人從六位下依羅造里上等十一人依羅連。
癸酉。授從八位下船木直馬養外從五位下。以獻物也。
八月辛巳。筑前國宗形郡大領外從六位下宗形朝臣深津授外從五位下。其妻無位竹生王從五位下。並以被僧壽應誘。造金埼船瀬也。
乙酉。參河國言。慶雲見。屈僧六百口。於西宮寢殿設齋。以慶雲見也。是日。緇侶進退無復法門之趣。拍手歡喜一同俗人。
戊子。外從五位下健部朝臣人上爲主計助。從五位上榎井朝臣子祖爲兵部大輔。從五位下多治比眞人長野爲刑部大判事。外從五位下葛井連河守爲伊賀守。從五位上佐伯宿禰眞守爲常陸介。從五位下石川朝臣名繼爲越前介。從五位下大伴宿禰潔足爲因幡介。從五位下弓削宿禰大成爲掾。從五位下佐伯宿禰久良麻呂爲豊後守。
癸巳。改元神護景雲。詔曰。日本國〈尓〉坐〈天〉大八洲國照給〈比〉治給〈布〉倭根子天皇〈我〉御命〈良麻止〉勅〈布〉御命〈乎〉衆諸聞食〈止〉宣。今年〈乃〉六月十六日申時〈仁〉東南之角〈尓〉當〈天〉甚奇〈久〉異〈尓〉麗〈岐〉雲七色相交〈天〉立登〈天〉在。此〈乎〉朕自〈毛〉見行〈之〉又侍諸人等〈毛〉共見〈天〉怪〈備〉喜〈備都都〉在間〈仁〉伊勢國守從五位下阿倍朝臣東人等〈我〉奏〈久〉。六月十七日〈尓〉度會郡〈乃〉等由氣〈乃〉宮〈乃〉上〈仁〉當〈天〉五色瑞雲起覆〈天〉在。依此〈天〉彼形〈乎〉書寫以進〈止〉奏〈利〉。復陰陽寮〈毛〉七月十五日〈尓〉西北角〈仁〉美異雲立〈天〉在。同月廿三日〈仁〉東南角〈仁〉有雲本朱末黃稍具五色〈止〉奏〈利〉。如是〈久〉奇異雲〈乃〉顯在〈流〉所由〈乎〉令勘〈尓〉。式部省等〈我〉奏〈久〉。瑞書〈尓〉細勘〈尓〉是即景雲〈尓〉在。實合大瑞〈止〉奏〈世利〉。然朕念行〈久〉。如是〈久〉大〈仁〉貴〈久〉奇異〈尓〉在大瑞〈波〉聖皇之御世〈尓〉至徳〈尓〉感〈天〉天地〈乃〉示現〈之〉賜物〈止奈毛〉常〈毛〉聞行〈須〉。是豈敢朕徳〈伊〉天地〈乃〉御心〈乎〉令感動〈末都流倍岐〉事〈波〉無〈止奈毛〉念行〈須〉。然此〈方〉大御神宮上〈尓〉示顯給。故尚是〈方〉大神〈乃〉慈〈備〉示給〈幣流〉物〈奈犁〉。又掛〈毛〉畏〈岐〉御世御世〈乃〉先〈乃〉皇〈我〉御靈〈乃〉助給〈比〉慈給〈幣流〉物〈奈犁〉。復去正月〈尓〉二七日之間諸大寺〈乃〉大法師等〈乎〉奏請〈良倍天〉最勝王經〈乎〉令講讃〈末都利〉又吉祥天〈乃〉悔過〈乎〉令仕奉〈流尓〉諸大法師等〈我〉如理〈久〉勤〈天〉坐〈佐比〉又諸臣等〈乃〉天下〈乃〉政事〈乎〉合理〈天〉奉仕〈尓〉依〈天之〉三寳〈毛〉諸天〈毛〉天地〈乃〉神〈多知毛〉共〈尓〉示現賜〈幣流〉奇〈久〉貴〈伎〉大瑞〈乃〉雲〈尓〉在〈良之止奈毛〉念行〈須〉。故是以奇〈久〉喜〈之支〉大瑞〈乎〉頂〈尓〉受給〈天〉忍〈天〉默在〈去止〉不得〈之天奈毛〉諸王〈多知〉臣〈多知乎〉召〈天〉共〈尓〉歡〈備〉尊〈備〉天地〈乃〉御恩〈乎〉奉報〈倍之止奈毛〉念行〈止〉詔〈布〉天皇〈我〉御命〈遠〉諸聞食〈止〉宣。然夫天〈方〉萬物〈乎〉能覆養賜〈比〉慈〈備〉愍〈美〉賜物〈仁〉坐〈須。〉又大神宮〈乃〉禰宜大物忌內人等〈尓波〉敘二級。但御巫以下人等敘一級。又伊勢國神郡二郡司及諸國祝部有位無位等賜一級。又六位以下及左右京男女年六十以上賜一級。但正六位上重三選以上者。賜上正六位上。又孝子順孫義夫孝婦節婦力田者賜二級。表旌其門至於終身田租免給。又五位以上人等賜御手物。又天下諸國今年田租半免。又八十以上老人及鰥寡孤獨不能自存者賜籾。又示顯賜〈弊流〉瑞〈乃末尓末仁〉年號〈波〉改賜〈布。〉是以改天平神護三年。爲神護景雲元年〈止〉詔〈布〉天皇〈我〉御命〈遠〉諸聞食〈止〉宣。又天下有罪。大辟罪已下。罪無輕重。已發覺。未發覺。已結正。未結正。繋囚見徒。咸赦除之。但犯八虐。故殺人。私鑄錢。強竊二盜。常赦所不免者。不在赦限。普告天下知朕意焉。」陰陽員外助從五位下紀朝臣益麻呂敘正五位下。允正六位上山上朝臣船主從五位下。〈今検。景雲二年始賜朝臣。此據位記而書之。〉員外允正六位上日下部連蟲麻呂。大屬百濟公秋麻呂。天文博士國見連今蟲。咒禁師末使主望足。並外從五位下。伊勢守從五位下阿倍朝臣東人從五位上。介正六位下日置造通形外從五位下。大神宮禰宜外從五位下神主首名外正五位下。等由氣宮禰宜外正六位下神主忍人外從五位下。參河守從四位下伊勢朝臣老人從四位上。目正六位上紀朝臣門守從五位下。介外從五位下秦忌寸智麻呂。掾民忌寸総麻呂並外從五位上。」賜左右大臣綿人七百五十屯。二位四百五十屯。三位三百屯。四位百五十屯。五位六十屯。外位■屯。女亦准此。
甲午。志摩國飢。賑給之。
戊戌。近衛少將從五位上弓削宿禰牛養爲兼越前介。從五位下石川朝臣名繼爲員外介。從五位下藤原朝臣雄依爲備前權守。
庚子。散位正七位上秦忌寸眞成獻錢二千貫。牛十頭。授外從五位下。
丙午。從四位下佐伯宿禰今毛人爲左大弁。造西大寺長官如故。從五位下紀朝臣廣庭。阿倍朝臣小東人。並爲勅旨少輔。從五位上葛井連道依爲員外少輔。法王宮大進如故。外從五位下健部朝臣人上爲大丞。正六位下紀朝臣益麻呂爲陰陽頭。從五位下弓削宿禰薩摩爲助。外從五位下松井連淨山爲內匠助。從五位上布勢朝臣人主爲式部大輔。正五位上百濟王理伯爲攝津大夫。從四位下阿倍朝臣毛人爲造東大寺次官。宮內卿如故。從四位上伊勢朝臣老人爲造西隆寺長官。中衛中將參河守如故。從五位下若江王。外從五位上秦忌寸智麻呂並爲寫一切經次官。外從五位下丈部直不破麻呂爲下総員外介。近衛員外少將如故。從五位下弓削御淨朝臣廣方爲武藏員外介。中衛將監如故。從五位下百濟王武鏡爲但馬介。從五位下賀茂朝臣大川爲長門守。外從五位上上村主五十公爲讃岐員外介。正五位上淡海眞人三船。從五位上大伴宿禰家持並爲大宰少貳。」散位從四位下粟田朝臣奈勢麻呂卒。
九月戊申朔。日上有五色雲。」右大臣從二位吉備朝臣眞備獻對馬嶋墾田三町一段。陸田五町二段。雜穀二萬束。以爲嶋儲。
己酉。幸西大寺嶋院。授從五位下日置造蓑麻呂從五位上。
辛亥。從五位下池原公禾守爲造西隆寺次官。大外記右平凖令如故。從五位下中臣習宜朝臣阿曾麻呂爲豊前介。
壬子。復無位玉作金弓本位外從五位下。
己未。隼人司隼人百十六人。不論有位無位。賜爵一級。其正六位上者敘上正六位上。
癸亥。日向員外介從四位上大津連大浦解任。其隨身天文陰陽等書沒爲官書。
甲子。以從四位上日下部宿禰子麻呂爲內豎員外大輔。從五位下賀茂朝臣田守爲播磨守。
乙丑。始造八幡比賣神宮寺。其夫者便役神寺封戸。限四年令畢功。
己巳。河內國志紀郡人正六位上山口臣犬養等三人賜姓山口朝臣。上総國海上郡人外從五位下檜前舍人直建麻呂上総宿禰。右京人正七位下山田造吉繼山田連。
庚午。備前國國造從四位下上道朝臣正道卒。正道者本中衛。勝寳九歳。以告橘奈良麻呂密。授從四位下。賜姓朝臣。語在勝寳九歳記中。歴美濃。播磨。備前等國守。宮內大輔。右兵衛督。
冬十月辛夘。勅。見陸奧國所奏。即知伊治城作了。自始至畢。不滿三旬。朕甚嘉焉。夫臨危忘生。忠勇乃見。銜綸遂命。功夫早成。非但築城制外。誠可減戍安邊。若不■進。何勸後徒。宜加酬賞式慰匪躬。其從四位下田中朝臣多太麻呂授正四位下。正五位下石川朝臣名足。大伴宿禰益立並正五位上。從五位下上毛野朝臣稻人。大野朝臣石本並從五位上。其外從五位下道嶋宿禰三山。首建斯謀。修成築造。今美其功。特賜從五位上。又外從五位下吉彌侯部眞麻呂。徇國爭先。遂令馴服。狄徒如歸。進賜外正五位下。自餘諸軍軍毅已上。及諸國軍士。蝦夷俘囚等。臨事有効。應敘位者。鎭守將軍並宜隨勞簡定等第奏聞。
癸巳。伊豫國宇摩郡人凡直繼人。獻錢百萬。紵布一百端。竹笠一百蓋。稻二萬束。授外從六位下。其父稻積外從五位下。
甲午。授無位石上朝臣等能古從五位上。無位久米連若女。弓削御淨朝臣美夜治。弓削御淨朝臣等能治。大伴宿禰古珠瑠河並從五位下。
庚子。御大極殿。屈僧六百。轉讀大般若經。奏唐高麗樂。及內教坊踏歌。
辛丑。賜四天王寺家人及奴婢卅二人爵有差。
十月壬戌。授從五位下吉備朝臣泉從五位上。外從五位下田部宿禰男足從五位下。命婦正四位下吉備朝臣由利正四位上。無位吉備朝臣枚雄。從六位上賀茂朝臣萱草並從五位下。
十一月壬寅。四天王寺墾田二百五十五町。在播磨國餝磨郡。去戊申年收。班給百姓口分田。而未入其代。至是。以大和。山背。攝津。越中。播磨。美作等國乘田。及沒官田捨入。
十一月乙巳。置陸奧國栗原郡。本是伊治城也。
甲寅。出羽國雄勝城下俘囚四百餘人。款塞乞內屬。許之。
癸亥。參議從三位治部卿兼左兵衛督大和守山村王薨。池邊雙槻宮御宇橘豊日天皇皇子。久米王之後也。天平十八年。授從五位下。寳字八年。任少納言。授正五位下。於時高野天皇遣山村王收中宮院鈴印。大師押勝遣兵。邀而奪之。山村王密告消息。遂果君命。天皇嘉之。授從三位。薨時年■六。
丙寅。私鑄錢人王清麻呂等■人賜姓鑄錢部。流出羽國。
十二月庚辰。收在阿波國王臣功田位田。班給百姓口分田。以其土少田也。
壬午。武藏國足立郡人外從五位下丈部直不破麻呂等六人賜姓武藏宿禰。
甲申。外從五位下武藏宿禰不破麻呂爲武藏國國造。正四位上道嶋宿禰嶋足爲陸奧國大國造。從五位上道嶋宿禰三山爲國造。
乙酉。從五位上菅生王爲少納言。從五位下石川朝臣清麻呂爲員外少納言。從五位上石川朝臣豊人爲刑部少輔。從五位下藤原朝臣弟繩爲大判事。正五位上縣犬養宿禰古麻呂爲宮內大輔。從五位下大宅王爲主油正。從五位下多治比眞人長野爲造東內次官。從五位上阿倍朝臣三縣爲田原鑄錢長官。刑部大輔如故。
丁亥。伊勢國飯高郡人漢人部乙理等三人賜姓民忌寸。
壬辰。美濃國比年亢旱。五穀不稔。除百姓所負租稅。
壬寅。授外從七位上丈部造廣庭外從五位下。以貢獻也。
