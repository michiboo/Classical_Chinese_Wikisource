續日本紀卷第廿六〈起天平神護元年正月、盡十二月。〉右大臣從二位兼行皇太子傅中衛大將臣藤原朝臣繼繩等奉勅撰」廢帝
天平神護元年春正月癸巳朔。御南宮前殿受朝。
戊戌。大宰大貳從四位上佐伯宿禰毛人。坐逆黨左遷多■嶋守。
己亥。改元天平神護。勅曰。朕以眇身。忝承寳祚。無聞徳化。屢見姦曲。又疫癘荐臻。頃年不稔。傷物失所。如納深隍。其賊臣仲麻呂外戚近臣。先朝所用。得堪委寄。更不猜疑。何期包藏禍逆之意。而鴆毒潛行於天下。犯怒人神之心。而怨氣感動於上玄。幸頼神靈護國風雨助軍。不盈旬日。咸伏誅戮。今元惡已除。同歸遷善。洗滌舊穢。與物更新。宜改年號。以天平寳字九年。爲天平神護元年。其諸國神祝宜各加位一階。其從去九月十一日至十八日。職事及諸司番上。六位已下供事者。宜亦加一階。唯正六位上依例賜物。其京中年七十已上者賜階一級。布告遐邇。知朕意焉。又詔曰。天皇〈何〉大御命〈良麻止〉勅大御命〈乎〉衆聞食〈止〉勅。仕奉人等中〈尓〉其仕奉隨狀治給人〈毛〉在。又御軍〈尓〉仕奉〈禮留尓〉依〈弖〉治給人〈毛〉在。然此多比賜位冠〈方〉常〈與利方〉異〈仁〉在。可久賜故〈方〉平〈伎〉時〈仁〉奉侍〈己止方〉誰人〈可〉不奉在侍〈牟〉。如此〈久〉宇治方夜〈伎〉時〈仁〉身命〈乎〉不惜〈之天〉貞〈久〉明〈久〉淨心〈乎〉以〈天〉朝庭〈乎〉護奉侍〈流〉人等〈乎己曾〉治賜〈比〉哀賜〈倍伎〉物〈尓〉在〈止奈毛〉念。故是以今由久前〈仁毛〉緩怠事無〈之天〉諸〈能〉劣〈家牟〉人等〈乎毛〉教伊佐奈〈比〉進常〈與利毛〉益〈須〉益〈須〉勤結〈理〉奉侍〈止之天奈毛〉冠位上給治給〈久止〉宣御命〈乎〉諸聞食〈止〉宣。」正四位上文室眞人大市。正四位下高麗朝臣福信並授從三位。正五位下久世王正五位上。從五位下船井王從五位上。從四位下藤原朝臣魚名正四位下。正五位上石上朝臣宅嗣從四位下。正五位下藤原朝臣田麻呂。安倍朝臣毛人。從五位上大伴宿禰御依並正五位上。從五位上當麻眞人廣名。中臣丸連張弓並正五位下。從五位下藤原朝臣繼繩。藤原朝臣黒麻呂。大伴宿禰伯麻呂。佐伯宿禰三方。穗積朝臣小東人。榎井朝臣小祖。小野朝臣小贄。無位調連馬養〈本位從五位下〉並從五位上。外正五位下日置造蓑麻呂。正六位上佐伯宿禰高岳。多治比眞人長野。多治比眞人乙麻呂。中臣習宜朝臣山守。下道朝臣色夫多。從六位下大伴宿禰呰麻呂。弓削御清朝臣秋麻呂。弓削宿禰牛養並從五位下。外從五位下大原連家主外正五位下。無位調連牛養外從五位上。〈本位外從五位下〉外正六位上鳥取部與曾布外正五位下。無位上村主五十公〈律師善榮之父。時年八十四也。〉外從五位上。正六位上若湯坐宿禰子人。高尾連賀比。千代連玉足。佐佐貴山公人足。長谷部木麻呂。田部宿禰足嶋。佐太忌寸味村。民忌寸古麻呂。鳥取連大分。國覓連高足。文忌寸光庭。美奴連智麻呂。土師宿禰冠。秦忌寸公足。長瀬連廣足。維成澗。香山連賀是麻呂。百濟安宿公奈登麻呂。金刺舍人八麻呂。正七位上葛井連河守。正六位上檜前舍人直建麻呂。葛井連道依並外從五位下。」正三位諱。從三位和氣王。山村王。正三位藤原朝臣永手。藤原朝臣眞楯。從三位吉備朝臣眞備。藤原朝臣藏下麻呂。從四位上日下部宿禰子麻呂。從四位下佐伯宿禰伊多智。坂上大忌寸苅田麻呂。牡鹿宿禰嶋足並授勳二等。從四位下藤原朝臣繩麻呂。粟田朝臣道麻呂。弓削御清朝臣淨人並勳三等。正四位下中臣朝臣清麻呂。從四位下藤原朝臣濱足。藤原朝臣楓麻呂。高丘連比良麻呂。正五位下小野朝臣竹良。從五位下石村村主石楯並勳四等。從四位下安倍朝臣彌夫人勳五等。從五位下坂上王。正五位上阿倍朝臣息道。正五位下津連秋主。從五位上石川朝臣垣守。從五位下漆部直伊波。外從五位下金刺舍人八麻呂。從六位上藤野別眞人清麻呂並勳六等。」無位櫻井女王。淨原女王。高向女王。小垂水女王。高岡女王並授從五位下。正五位下藤原朝臣乙刀自。竹宿禰乙女並從四位下。正五位下當麻眞人比禮。大野朝臣仲智。安倍朝臣都與利。多可連淨日。熊野直廣濱。從五位下古仁蟲名並正五位上。從五位下石川朝臣奈保正五位下。從五位下錦部連河內。大神朝臣伊毛。忌部毘登隅。橘宿禰眞束。縣犬養大宿禰姉女並從五位上。外從五位上葦屋村主刀自女。長谷部公眞子。壬生連子家主女。從七位下藤野別眞人蟲女。無位藤原朝臣伊久治。正六位下息長眞人廣庭。巨勢朝臣魚女。從六位下大宅朝臣宅女。正七位上三始朝臣奴可女。正六位上李小娘。無位巨勢朝臣宮人。無位私朝臣長女。從六位下若櫻部朝臣伊毛並從五位下。正七位上丈部細目。從六位下久須原部連淨日。從七位下山田御井宿禰公足。從六位下私家原。草鹿酒人宿禰水女。桑原毘登宅持。水海連淨成。從七位上許平等。賀陽臣小玉女。桑原連嶋主。從七位下田邊公吉女並外從五位下。」授從三位池上女王勳二等。從五位上紀朝臣益女勳三等。從四位下竹宿禰乙女。正五位上吉備朝臣由利。稻蜂間宿禰仲村女。大野朝臣仲智。安倍朝臣都與利。從五位下藤原朝臣玄信並勳四等。從五位下壬生直小家主女勳五等。從五位下藤野別眞人廣蟲女。巨勢朝臣魚女。外從五位下賀陽臣小玉女。桑原連嶋主。草鹿酒人宿禰水女。田邊公吉女勳六等。▼是日。宴於五位已上。賜祿有差。
庚子。勅復官軍所經近江國高嶋郡調庸二年。滋賀淺井二郡各一年。並以沒官物量加賑恤。
二月癸亥。授從四位下弓削御淨朝臣淨人從四位上。正六位上吉彌侯根麻呂外從五位下。
甲子。大和國添下郡人左大舍人大初位下縣主石前賜姓添縣主。」改授刀衛爲近衛府。其官員。大將一人爲正三位官。中將一人爲從四位下官。少將一人爲正五位下官。將監四人爲從六位上官。將曹四人爲從七位下官。又定外衛府官員。大將一人爲從四位上官。中將一人爲正五位上官。少將一人爲從五位上官。將監四人爲從六位上官。將曹四人爲從七位下官。又始置內廄寮。頭一人爲從五位上官。助一人爲正六位下官。大允一人爲正七位下官。少允一人爲從七位上官。大屬一人爲從八位上官。少屬一人爲從八位下官。
乙丑。和泉。山背。石見。美作。紀伊。讃岐。淡路。壹岐。多■等國飢。並加賑恤。▼是日。賜與賊相戰及宿衛內裏檜前忌寸二百卅六人。守衛北門秦忌寸卅一人。爵人一級。
丙寅。以從四位下牡鹿宿禰嶋足爲近衛員外中將。從五位下弓削宿禰牛養爲少將。正五位上藤原朝臣田麻呂爲外衛大將。從五位下豊野眞人篠原爲中將。從五位上佐伯宿禰三野爲右衛士佐。大宰少貳從五位下紀朝臣廣純左遷薩摩守。
己巳。以從三位藤原朝臣藏下麻呂爲近衛大將。從四位下石上朝臣宅嗣爲中衛中將。常陸守如故。從五位上藤原朝臣黒麻呂爲左兵衛佐。從五位下弓削御淨朝臣秋麻呂爲右兵衛佐。正五位上阿倍朝臣息道爲左衛士督。從五位上小野朝臣小贄爲右衛士督。外從五位下葛井連河守爲少尉。從三位山村王爲大和守。
辛未。攝津職嶋下郡人右大舍人采女臣家麻呂。采女司采部采女臣家足等四人賜姓朝臣。
乙亥。勅淡路國守從五位下佐伯宿禰助。風聞。配流彼國罪人。稍致逃亡。事如有實。何以不奏。汝簡朕心。往監於彼。事之動靜。必須早奏。又聞。諸人等詐稱商人。多向彼部。國司不察。遂以成群。自今以後。一切禁斷。
丙子。相摸。下野。伊豫。隱伎等國飢。賑給之。
辛巳。授從六位下津守宿禰眞前外從五位下。
庚寅。左右京籾各二千斛。糶於東西市。籾斗百錢。
辛夘。安房國平群郡人壬生美與曾。廣主二人賜姓平群壬生朝臣。
是月。京師米貴。令西海道諸國恣漕私米。
三月癸巳。勅。比年遭旱。歳穀不登。朕念於茲。情甚愍惻。其去年不熟之國。今年得稔。始須徴納。若有今年又不熟者。至於秋時待勅處分。其備前。備中。備後三國。多年亢旱。荒弊尤深。因茲所負正稅不得進納。宜天平寳字八年以前官稻未納咸悉免之。」伯耆國飢。賑給之。」近江國坂田郡人粟田臣乙瀬。眞瀬。斐太人。池守等四人賜姓朝臣。左京人散位大初位下尾張須受岐。周防國佐波郡人尾張豊國等二人尾張益城宿禰。
乙未。參河。下総。常陸。上野。下野等五國旱。詔復今年調庸十分之七八。
丙申。勅。今聞。墾田縁天平十六年格。自今以後。任爲私財。無論三世一身。咸悉永年莫取。由是。天下諸人競爲墾田。勢力之家駈役百姓。貧窮百姓無暇自存。自今以後。一切禁斷。勿令加墾。但寺先來定地開墾之次不在禁限。又當土百姓一二町者亦宜許之。又詔。王臣之中執心貞淨者。私家之內不可貯兵器。其所有者皆以進官。」又伊勢。美濃。越前者。是守關之國也。宜其關國百姓及餘國有力之人。不可以充王臣資人。如有違犯。國司資人同科違勅之罪。」復詔曰。天下政〈方〉君〈乃〉勅〈仁〉在〈乎〉己〈可〉心〈乃〉比岐比岐太子〈乎〉立〈止〉念〈天〉功〈乎〉欲〈須流〉物〈仁方〉不在。然此位〈方〉天地〈乃〉置賜〈比〉授賜〈布〉位〈仁〉在。故是以朕〈毛〉天地〈乃〉明〈伎〉奇〈伎〉徴〈乃〉授賜人〈方〉出〈奈牟止〉念〈天〉在。猶今〈乃〉間〈方〉明〈仁〉淨〈岐〉心〈乎〉以〈天〉人〈仁毛〉伊佐奈〈方禮須〉人〈乎毛〉止毛奈〈方須之天〉於乃〈毛〉於乃〈毛〉貞〈仁〉能〈久〉淨〈伎〉心〈乎〉以〈天〉奉仕〈止〉詔〈己止乎〉諸聞食〈倍止〉詔。復有人〈方〉淡路〈仁〉侍坐〈須〉人〈乎〉率來〈天〉佐良〈仁〉帝〈止〉立〈天〉天下〈乎〉治〈之米無等〉念〈天〉在人〈毛〉在〈良之止奈毛〉念。然其人〈方〉天地〈乃〉宇倍奈〈彌〉由流〈之天〉授賜〈流〉人〈仁毛〉不在。何〈乎〉以〈天可〉知〈止奈良方〉志愚〈仁〉心不善〈之天〉天下〈乎〉治〈仁〉不足。然〈乃味仁〉不在。逆惡〈伎〉仲末呂〈止〉同心〈之天〉朝廷〈乎〉動〈之〉傾〈無止〉謀〈天〉在人〈仁〉在。何〈曾〉此人〈乎〉復立〈無止〉念〈無〉。自今以後〈仁方〉如此〈久〉念〈天〉謀〈己止〉止〈止〉詔大命〈乎〉聞食〈倍止〉宣。
庚子。伊賀。出雲國飢。賑給之。
辛丑。賜從三位和氣王功田五十町。從四位上大津宿禰大浦十五町。」左右京飢。賑給之。」大宰大貳從四位下佐伯宿禰今毛人爲築怡土城專知官。少貳從五位下采女朝臣淨庭爲修理水城專知官。
甲辰。備前國藤野郡人正六位下藤野別眞人廣蟲女。右兵衛少尉從六位上藤野別眞人清麻呂等三人賜姓吉備藤野和氣眞人。藤野郡大領藤野別公子麻呂等十二人吉備藤野別宿禰。近衛從八位下別公薗守等九人吉備石成別宿禰。」上野國飢。賑給之。
丁未。授從六位下多朝臣犬養從五位下。」尾張。參河。播磨。石見。紀伊。阿波等國飢。賑給之。」越前國足羽郡人從五位下益田繩手賜姓益田連。外從五位下吉彌侯根麻呂等四人下毛野公。外從五位下葛木毘登大床等七人葛木宿禰。
夏四月乙丑。授從六位上紀朝臣益麻呂從五位下。」美濃。越中。能登等國飢。賑給之。
癸酉。左京人從七位下手人造石勝賜姓雄儀連。
甲戌。常陸。武藏二國飢。賑給之。
丙子。右大臣從一位藤原朝臣豊成等上表言。臣等曾祖大織冠內大臣踏義懷忠。許身奉國。皇朝藉其不世之勳。錫以無窮之賞。胤子正一位太政大臣。確陳丹誠。抗表固辭。天朝即割賜二千戸。傳及子孫。臣等以。累世家門久沐榮寵。豈悟。逆賊仲麻呂近出臣族。極凶肆逆。若斯之甚。今臣等既以凶逆之囚族。猶霑忠概之餘封。以何面目叨近殊厚。伏願。奉納先代所賜功封。少塞天下之責。無任兢惶之至。奉表以聞。詔許之。
丁丑。左右京穀各一千石糶於東西市。以米價踴貴也。
癸未。駿河國飢。賑給之。
丁亥。左京人外衛將監從五位下石村村主石楯等三人。參河國碧海郡人從八位上石村村主押繩等九人。賜姓坂上忌寸。
戊子。丹波國飢。賑給之。
五月丁酉。授外從八位上敦賀直嶋麻呂外從五位下。以助官軍也。
庚戌。播磨守從四位上日下部宿禰子麻呂等言。部下賀古郡人外從七位下馬養造人上款雲。人上先祖吉備都彥之苗裔。上道臣息長借鎌。於難波高津朝庭。家居播磨國賀古郡印南野焉。其六世之孫牟射志。以能養馬仕上宮太子被任馬司。因斯。庚午年造籍之日。誤編馬養造。伏願。取居地之名。賜印南野臣之姓。國司覆審。所申有實。許之。
丙辰。左右京籾各一千石糶於貧民。
六月辛酉朔。備中國賀陽郡人外從五位下賀陽臣小玉女等十二人賜姓朝臣。」甲斐國飢。賑給之。
丙寅。左京人大原眞人魚福等二人賜姓波登理眞人。
戊辰。備後國飢。賑給之。
己巳。山背國宇治郡少領外從五位下笠臣氣多麻呂賜姓朝臣。
庚午。左右京籾各一千石。大膳職塩一百石。糶於貧民。
癸酉。勅。天下諸國郡司六位已下及白丁。糶米三百石敘位一階。毎加二百石進一階敘。其■六百疋。商絲一千六百斤。調庸綿六千屯。調布一千二百端。商布三千五百段。亦各敘階准上。又令諸司六位已下雑任已上者糶米二百斛。敘位一階。毎加一百五十石進一階敘。他物亦准此。皆限七月廿九日。於東西市出賣。唯五位以上及正六位上。別奏其名。
秋七月戊戌。右京人內匠寮史生正八位上息長連清繼賜姓眞人。
甲辰。左京人甲斐員外目丸部臣宗人等二人賜姓宿禰。」糶左右京籾三千三百餘石於諸司官人。
庚戌。從四位下藤原朝臣楓麻呂爲右兵衛督。
八月庚申朔。從三位和氣王坐謀反誅。詔曰。今和氣〈仁〉勅〈久〉。先〈尓〉奈良麻呂等〈我〉謀反〈乃〉事起〈天〉在〈之〉時〈仁方〉仲麻呂〈伊〉忠臣〈止之天〉侍〈都〉。然後〈仁〉逆心〈乎〉以〈天〉朝庭〈乎〉動傾〈止之天〉兵〈乎〉備〈流〉時〈仁〉和氣〈伊〉申〈天〉在。此〈尓〉依〈天〉官位〈乎〉昇賜治賜〈都〉。可久〈方阿禮止毛〉仲麻呂〈毛〉和氣〈毛〉後〈仁方〉猶逆心以〈天〉在〈家利〉。復己〈毛〉先靈〈仁〉祈願〈幣流〉書〈乎〉見〈流仁〉雲〈天〉在〈良久〉己〈我〉心〈仁〉念求〈流〉事〈乎之〉成給〈天波〉尊靈〈乃〉子孫〈乃〉遠流〈天〉在〈乎方〉京都〈仁〉召上〈天〉臣〈止〉成〈無止〉雲〈利〉。復己怨男女二人在。此〈乎〉殺賜〈幣止〉雲〈天〉在。是書〈乎〉見〈流仁〉謀反〈乃〉心〈阿利止方〉明〈尓〉見〈都〉。是以〈天〉法〈乃末尓末尓〉治賜〈止〉宣。」和氣者。一品舍人親王之孫。正三位御原王之子也。勝寳七歳賜姓岡眞人。任因幡掾。寳字三年。追尊舍人親王。曰崇道盡敬皇帝。至是。復屬籍授從四位下。八年至參議從三位兵部卿。於時皇統無嗣。未有其人。而紀朝臣益女以巫鬼著。得幸和氣。心挾窺■。厚賂幣物。參議從四位下近衛員外中將兼勅旨員外大輔式部大輔因幡守粟田朝臣道麻呂。兵部大輔兼美作守從四位上大津宿禰大浦。式部員外少輔從五位下石川朝臣永年等。與和氣善。數飮其宅。道麻呂時與和氣密語。而道麻呂佩刀觸門屏折。和氣即遺以裝刀。於是。人等心疑。頗泄其事。和氣知之。其夜逃竄。索獲於率河社中。流伊豆國。到于山背國相樂郡。絞之埋於狛野。又絞益女於綴喜郡松井村。▼是日。又下詔曰。粟田道麻呂大津大浦石川長年等〈尓〉勅〈久〉。朕師大臣禪師〈乃〉宣〈久〉。愚痴〈仁〉在奴〈方〉思和久事〈毛〉無〈之天〉人〈乃〉不當無禮〈止〉見咎〈牟流乎毛〉不知〈之天〉惡友〈尓〉所引率〈流〉物在。是以此奴等〈毛〉如是〈久〉逆穢心〈乎〉發〈天〉在〈計利止方〉既明〈仁〉知〈奴〉。由此〈天〉理〈波〉法〈乃末尓末尓〉治給〈倍久〉在。然此遍〈方〉猶道鏡〈伊〉所賜〈天〉彼等〈我〉惑心〈乎方〉教導〈天〉貞〈久〉淨〈伎〉心〈乎〉以〈天〉朝庭〈乃〉御奴〈止〉奉仕〈之米無止〉宣〈尓〉依〈天〉汝等〈我〉罪〈方〉免給。但官〈方〉解給〈不〉。散位〈止之天〉奉仕〈止〉勅御命〈乎〉聞食〈倍止〉宣。又勅〈久〉從今往前〈尓〉小過〈毛〉在人〈仁〉所率〈流止之〉所聞〈波〉必法〈乃末尓末仁〉罪〈奈比〉給岐良〈比〉給〈止〉勅御命〈乎〉聞食〈倍止〉宣。」居十餘日。以道麻呂爲飛騨員外介。以其怨家從四位下上道朝臣斐太都爲守。斐太都到任。即幽道麻呂夫婦於一院。不通往來。積月餘日。並死院中。從四位上大津連大浦爲日向守。奪其位封。從五位下石川朝臣永年爲隱岐員外介。到任數年自縊而死。
壬午。以正四位下石川朝臣豊成爲大宰帥。
甲申。讃岐國人外大初位下日置毘登乙蟲獻錢百萬。授外從五位下。
九月壬辰。授正四位下石川朝臣豊成從三位。
丁酉。更鑄新錢。文曰神功開寳。與前新錢。並行於世。
丁未。河內國古市郡人正七位下馬毘登夷人。右京人正八位下馬毘登中成等賜姓厚見連。
戊申。從五位上藤原朝臣是公〈本名黒麻呂〉爲左衛士督。
庚戌。遣使造行宮於大和。河內。和泉等國。以欲幸紀伊國也。
癸丑。以從二位藤原朝臣永手。正三位吉備朝臣眞備。爲御裝束司長官。從四位下高丘連比良麻呂。從五位上豊野眞人出雲。大伴宿禰伯麻呂爲次官。判官四人。主典四人。
冬十月己未朔。日有蝕之。
庚申。遣使固守三關。
辛未。行幸紀伊國。以正三位諱爲御前次第司長官。從五位下多治比眞人乙麻呂爲次官。正四位下中臣朝臣清麻呂爲御後次第司長官。從五位下藤原朝臣小黒麻呂爲次官。各判官二人。主典二人。正四位下藤原朝臣繩麻呂爲御前騎兵將軍。正五位上阿陪朝臣毛人爲副將軍。從三位百濟王敬福爲御後騎兵將軍。從五位下大藏忌寸麻呂爲副將軍。各軍監三人。軍曹三人。▼是日。到大和國高市郡小治田宮。
壬申。車駕巡歴大原長岡。臨明日香川而還。
癸酉。過檀山陵。詔陪從百官。悉令下馬。儀衛卷其旗幟。是日。到宇智郡。
甲戌。進到紀伊國伊都郡。
乙亥。到那賀郡鎌垣行宮。通夜雨墮。
丙子。天晴。進到玉津嶋。
丁丑。御南濱望海樓。奏雅樂及雜伎。權置市廛。令陪從及當國百姓等任爲交關。散位正八位上民忌寸礒麻呂獻錢百萬。稻一萬束。授從五位下。
己夘。前名草郡少領榎本連千嶋獻稻二萬束。
庚辰。淡路公不勝幽憤。踰垣而逃。守佐伯宿禰助。掾高屋連並木等率兵邀之。公還明日薨於院中。」詔曰。紀伊國今年調庸。皆從原免。其名草。海部二郡者。調庸田租並免。又行宮側近高年七十以上者賜物。犯死罪以下皆赦除。但十惡及盜人不在赦限。又國司。國造。郡領及供奉人等。賜爵並物有差。」授守從五位上小野朝臣小贄正五位下。掾正六位上佐伯宿禰國守。散位正六位上大伴宿禰人成並從五位下。騎兵出雲大目正六位上坂上忌寸子老外從五位下。名草郡大領正七位上紀直國棲等五人。賜爵人四級。自餘五十三人各有差。敘牟婁采女正正五位上熊野直廣濱從四位下。女嬬酒部公家刀自等五人各有差。▼是日。從三位廣瀬女王薨。二品那我親王之女也。
癸未。還到海部郡岸村行宮。
甲申。到和泉國日根郡深日行宮。於時西方暗暝。異常風雨。紀伊國守小野朝臣小贄從此而還。詔賜■卅疋。綿二百屯。
乙酉。到同郡新治行宮。
丙戌。到河內國丹比郡。
丁亥。到弓削行宮。賜五位已上御衣。
戊子。幸弓削寺禮佛。奏唐高麗樂於庭。刑部卿從三位百濟王敬福等亦奏本國舞。
閏十月己丑朔。捨弓削寺食封二百戸。智識寺五十戸。
庚寅。詔曰。今勅〈久〉。太政官〈乃〉大臣〈方〉奉仕〈倍伎〉人〈乃〉侍坐時〈仁方〉必其官〈乎〉授賜物〈仁〉在。是以朕師大臣禪師〈能〉朕〈乎〉守〈多比〉助賜〈乎〉見〈禮方〉內外二種〈乃〉人等〈仁〉置〈天〉其理〈仁〉慈哀〈天〉過無〈久毛〉奉仕〈之米天志可等〉念〈保之米之天〉可多良〈比〉能利〈多布〉言〈乎〉聞〈久仁〉是〈能〉太政太臣〈乃〉官〈乎〉授〈末都流仁方〉敢〈多比奈牟可等奈毛〉念。故是以太政大臣禪師〈能〉位〈乎〉授〈末都留止〉勅御命〈乎〉諸聞食〈止〉宣。復勅〈久〉是位〈乎〉授〈末都良牟等〉申〈佐方〉必不敢伊奈〈等〉宣〈多方牟止〉念〈之天奈毛〉不申〈之天〉是〈能〉太政大臣禪師〈乃〉御位授〈末都流等〉勅御命〈乎〉諸聞食〈等〉宣。」詔文武百官令拜賀太政大臣禪師。事畢幸弓削寺禮佛。奏唐高麗樂。及黒山企師部舞。施太政大臣禪師綿一千屯。僧綱及百官番上已上。至直丁擔夫各有差。內竪衛府特賜新錢亦有差。
辛夘。詔。河內。和泉今年之調皆從原免。其河內國大縣若江二郡。和泉國三郡田租亦免。又行宮側近高年七十已上者賜物。犯死罪已下皆赦除。但十惡及盜不在赦限。又郡司供奉人等賜爵並物有差。」授守正五位下石上朝臣息嗣正五位上。介正六位上石川朝臣望足從五位下。和泉守從五位下紀朝臣鯖麻呂從五位上。兩國軍毅四人各進一階。▼是日。還到因幡宮。
甲午。正六位上百濟王利善。百濟王信上。百濟王文鏡並授從五位下。從六位上百濟王文貞等三人賜爵人有差。
乙未。授正六位下賀茂朝臣諸雄從五位下。
丙申。留守百官拜賀太政大臣禪師。賜五位已上綿人卅屯。
丁酉。騎兵一等二百卅二人賜爵人二級。二等■八人。三等廿八人一級。並賜綿有差。大和。河內國郡司十四人賜爵人二級。八十七人一級。其獻物人等賜綿有差。
癸夘。授正五位上阿倍朝臣毛人從四位下。從五位下大藏忌寸麻呂從五位上。外從五位下上村主五十公外從五位上。大初位下桑原公足嶋外從五位下。
己酉。停河內國織御服絹戸。造餅戸。
壬子。先是。兵庫器仗者。中務監物與本司相對出納。至是諸司相知出納。
十一月戊午朔。上野國甘樂郡人中衛物部蜷淵等五人賜姓物部公。
壬戌。遣使修造神社於天下諸國。
癸酉。先是。廢帝既遷淡路。天皇重臨萬機。於是。更行大甞之事。以美濃國。爲由機。越前國爲須伎。
庚辰。詔曰。神祇伯正四位下中臣朝臣清麻呂。其心如名。清愼勤勞。累奉神祇官。朕見之。誠有嘉焉。是以。天皇嘉曰其心如名特授從三位。」又詔曰。由紀須伎二國守等〈仁〉命〈久〉。汝〈多知方〉貞〈仁〉明〈伎〉心〈乎〉以〈天〉朝庭〈能〉護〈等之天〉關〈仁〉奉供〈禮方己曾〉國〈方〉多〈久〉在〈止毛〉美濃〈止〉越前〈止〉御占〈仁〉合〈天〉大甞〈乃〉政事〈乎〉取以〈天〉奉供〈良之止〉念行〈天奈毛〉位冠賜〈久止〉宣。」授美濃守正五位下小野朝臣竹良從四位下。介正六位上藤原朝臣家依從五位下。越前守從五位上藤原朝臣繼繩從四位下。介從五位下弓削宿禰牛養從五位上。」又詔曰。今勅〈久〉。今日〈方〉大新甞〈乃〉大新甞〈乃〉猶良比〈乃〉豊明聞行日〈仁〉在。然此遍〈能〉常〈餘利〉別〈仁〉在故〈方〉朕〈方〉佛〈能〉御弟子〈等之天〉菩薩〈乃〉戒〈乎〉受賜〈天〉在。此〈仁〉依〈天〉上〈都〉方〈波〉三寳〈仁〉供奉。次〈仁方〉天社國社〈乃〉神等〈乎毛〉爲夜〈備末都利〉次〈仁方〉供奉〈留〉親王〈多知〉臣〈多知〉百官〈能〉人等天下〈能〉人民諸〈乎〉愍賜慈賜〈牟等〉念〈天奈毛〉還〈天〉復天下〈乎〉治賜。故汝等〈毛〉安〈久〉於多比〈仁〉侍〈天〉由紀須伎二國〈乃〉獻〈禮留〉黒紀白紀〈乃〉御酒〈乎〉赤丹〈乃〉保〈仁〉多末倍惠良〈伎〉常〈毛〉賜酒幣〈乃〉物〈乎〉賜〈方利〉以〈天〉退〈止〉爲〈天奈毛〉御物賜〈方久止〉宣。」復勅〈久〉神等〈乎方〉三寳〈餘利〉離〈天〉不觸物〈曾止奈毛〉人〈能〉念〈天〉在。然經〈乎〉見〈末都禮方〉佛〈能〉御法〈乎〉護〈末都利〉尊〈末都流方〉諸〈乃〉神〈多知仁〉伊末〈志家利〉。故是以出家人〈毛〉白衣〈毛〉相雜〈天〉供奉〈仁〉豈障事〈波〉不在〈止〉念〈天奈毛〉本忌〈之可〉如〈久方〉不忌〈之天〉此〈乃〉大甞〈方〉聞行〈止〉宣御命〈乎〉諸聞食〈止〉宣。
辛巳。詔曰。必人〈方〉父〈我〉可多母〈我〉可多〈能〉親在〈天〉成物〈仁〉在。然王〈多知止〉藤原朝臣等〈止方〉朕親〈仁〉在〈我〉故〈仁〉黒紀白紀〈乃〉御酒賜御手物賜〈方久止〉宣。
甲申。右大臣從一位藤原朝臣豊成薨。平城朝正一位贈太政大臣武智麻呂之長子也。養老七年。以內舍人兼兵部大丞。神龜元年授從五位下。任兵部少輔。頻歴顯要。天平十四年。至從三位中務卿兼中衛大將。廿年。自中納言轉大納言。感寳元年拜右大臣。時其弟大納言仲滿。執政專權。勢傾大臣。大臣天資弘厚。時望攸歸。仲滿毎欲中傷。未得其隙。大臣第三子乙繩。平生與橘奈良麻呂相善。由是奈良麻呂等事覺之日。仲滿誣以黨逆。左遷日向掾。促令之官。而左降大臣爲大宰員外帥。大臣到難波別業。稱病不去。居八歳。仲滿謀反伏誅。即日復本官。薨時年六十二。
十二月辛夘。右京人外從五位下馬毘登國人。河內國古市郡人正六位上馬毘登益人等■四人。賜姓武生連。
己亥。授從六位下道嶋宿禰三山外從五位下。
乙巳。河內國錦部郡人從八位上錦部毘登石次。正八位下錦部毘登大嶋。大初位下錦部毘登眞公。錦部毘登高麻呂等廿六人。賜姓錦部連。
辛亥。外從五位下民忌寸総麻呂爲左衛士佐。從五位下漆部直伊波爲右兵衛佐。
