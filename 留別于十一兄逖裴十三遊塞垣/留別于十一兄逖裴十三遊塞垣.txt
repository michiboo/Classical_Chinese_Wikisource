
釣周獵秦安黎元，小魚�兔何足言。
天張雲卷有時節，吾徒莫嘆羝觸藩。
於公白首大梁野，使人悵望何可論。
既知朱亥爲壯士，且願束心秋毫裏。
秦趙虎爭血中原，當去抱關救公子。
裴生覽千古，龍鸞炳文章。
悲吟雨雪動林木，放書輟劒思高堂。
勸爾一杯酒，拂爾裘上霜。
爾爲我楚舞，吾爲爾楚歌。
且探虎穴向沙漠，鳴鞭走馬凌黃河。
恥作易水別，臨岐淚滂沱。

