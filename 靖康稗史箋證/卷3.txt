

　　▲一、伏詳令旨，契勘見在皇子、親王，告稱二十八人，來目祇是十四人，更羼入濮、燕、越三王，又未詳名、歲，當府難得點驗，就即原目人數，分書詳目，尚漏實幹人，即便遣發此告者過鄧珪，付來親王妃目，的是二十八位，祇是邠王、儀王早先薨逝，燕王、越王的是皇弟，因成二十八數。照對見在皇子，自廢帝外，實二十四人，不盡加封親王，今詳別目。自康王外，實皇子二十三人，近支親郡王七人。 
　　△靖康紀聞：靖康二年 〈 即金天會五年〉 二月「十三日……金人移文取親王、帝姬及南班家屬甚峻，京師官吏一聽而已。」 
　　宋史卷二四五宗室傳：濮王仲理，乃仁宗兄濮安懿王允讓孫，「靖康初，為安國軍節度使，加檢校少保、開府儀同三司」，為近支親王。 
　　又同前書卷二四六宗室傳：「燕王俁，帝(神宗)第十子；越王偲，帝第十二子。」亦近支親王。因徽宗乃神宗第十一子，故無燕王、越王的是皇弟。 
　　又同前書卷二四六宗室傳：徽宗三十一子，其第十三子為邠王材，「早薨」。其第十三子為儀王朴，此時亦已死去。 
　　宋史卷二三欽宗紀：靖康二年二月，「以內侍鄧述所具諸王孫名，盡取入軍中。」則「鄧珪」作「鄧述」。 
　　▲一、伏奉皇子令旨，帝姬、宗姬依照去目，逐名補送。目詳封號，以免混淆。又由鄧珪奉國相令旨，福金帝姬具詳端的，不得匿隱。契勘帝姬，祇是恭福為亂兵戕害，餘除報明身故，委已遣送無遺。宗姬尚無封號，先遵事目，將七王所出載入親王宗姬目中，遣送訖，自餘歸入近支族姬。先後遣送不入目內，今分詳兩目，酌補名號，外無遺漏。福金帝姬實是正月二十八日歸入蔡京、王黼、童貫遺存家屬內遣送，原目載趙氏一名的證。因鄧珪傳奉國相令旨，福金是皇子夫人位號，應送皇子寨中，以符名讖。遵依送往，非曾匿隱。自恭福帝姬外，實帝姬二十一人。 
　　△按濮、燕、越三王已詳上文。據宋史卷二四六宗室傳：英宗子吳榮王顥子孝騫，「終寧國軍節度使、晉康郡王。」「平原郡王孝參，奉國軍節度使，改寧武、武勝，封豫章郡王。」神宗子吳榮穆王佖「子有奕，武信軍節度使、和義郡王。」楚榮憲王似「子有恭，定國軍節度使、永寧郡王。」 
　　▲一、伏詳令旨，告稱皇孫十八人，皇孫女三十人，面詢諸王夫人，所說亦符。契勘來目，祇是十六人，顯見不實，速依去目，將應干皇孫男女搜捕，具目來。契勘一十六人之數，祇是初次遣送，見已節次補送訖，祇是續目寫稱王子、王女，未與前目合符，今具詳目，委已無遺，實太子一人，皇孫十五人，公主一人，皇孫女二十九人。 
　　△按下文稱「皇孫十六人」、「皇孫女三十人」，蓋並太子諶、柔嘉公主共計。 
　　▲一、妃嬪內職，即遵令旨，就依去來名目所載封號或載的名，參互查攷，合載一目，餘俟續查，再照開目遣送。今目分為道宗妃嬪一百四十三人，廢帝妃嬪三十八人。 
　　▲一、伏詳令旨，應干親王聘妻及妾，悉數補送；其先匿漏，亦便追尋，詳開的名以備傳喚。契勘親王妻妾，聘妻，惟景王妾曹氏委已身故，自餘先後遣送訖，難再詢索的名，今謹加詳，彙列一目，實皇子，親王妻妾三十四人，近支親王妻妾一十八人。 
　　按下文除「景王妾委已身故」外，徐王妾一人亦身故。 
　　△按下文除「景王妾委已身故」外，徐王妾一人亦身故。 
　　▲一、宗室男女，伏遵令旨，就依五王詳開目內，自餘男女，俟得解齊發下。宗正譜牒，照依列目。契勘濮王、晉康郡王、平原郡王、和義郡王、永寧郡王，已依燕、越二王例，附皇子親王目後。令旨開取宗姬八人，即七王女，今別依七王女列目，實二十三人。 
　　△按濮、燕、越三王已詳上文。據宋史卷二四六宗室傳：英宗子吳榮王顥子孝騫，「終寧國軍節度使、晉康郡王。」「平原郡王孝參，奉國軍節度使，改寧武、武勝，封豫章郡王。」神宗子吳榮穆王佖「子有奕，武信軍節度使、和義郡王。」楚榮憲王似「子有恭，定國軍節度使、永寧郡王。」 
　　▲一、伏奉令旨，駙馬八人，人年實干，所娶帝姬何人，尚有實幹人並速遣發，詳開目來。契勘駙馬，已盡遣發，餘無尚定。遵依列目，實駙馬八人。 
　　大金（骨盧你移賫勃極烈左皇　　　子右　　　）副元帥府契勘來狀，先後遣送皇子二十三人，太子、皇孫十六人，親王七人，駙馬八人，帝妃五人，已安置齋宮壽聖院加恩存卹；嬪御一百七十六人，帝姬二十一人，公主、皇孫女三十人，親王妻妾五十二人，王女二十三人，隨從奄侍一百四十六人，宮女、侍女八百三十二人，聽候分別貢犒。趙構逋漏未到，趙杞妻曹氏查未身故，疾速根追，並依另指揮，毋得一人一口漏遺。乖誤致有悔吝。 
　　下開封府 
　　大金天會五年二月 
　　△按趙杞即景王，據下文所列，「景王妾曹郡君已薨」，此雲「查未身故」，蓋得之傳聞。 
　　▲皇子二十三人 〈 隨從六十七人〉
　　鄆王楷二十七歲。 
　　△按宋史卷二四六宗室傳：為徽宗第三子。宋俘記載其天會八年六月二十六日歿韓州。 
　　▲肅王樞二十六歲。 
　　△按同前書，其為徽宗第五子，天會八年十月歿五國。 
　　▲景王杞二十四歲。 
　　△按同前書，其為徽宗第六子，天會九年九月生子成章於五國 
　　▲濟王栩二十二歲。 
　　△按同前書，其為徽宗第七子，天會八年九月生子成咸於五國。 
　　▲益王棫二十一歲，已貶庶人。 
　　△按同前書，其為徽宗第八子。 
　　▲祁王模二十歲。 
　　△按同前書，其為徽宗第十一子，天眷元年八月十一日歿五國。(按呻吟語作八月十三日) 
　　▲莘王植二十歲。 
　　△按同前書，其為徽宗第十二子，天會八年十一月生子成定於五國。 
　　▲徐王棣十九歲。 
　　△按同前書，其為徽宗第十四子，同二帝北遷。 
　　▲沂王㮙十八歲。 
　　△按同前書，其為徽宗第十五子。天會十年七月，與駙馬劉文彥(一作彥文)控昏德(即徽宗)左右叛，坐誣，伏誅於五國。 
　　▲和王栻十七歲。 
　　△按同前書，其為徽宗第十七子，天會六年九月為其兄趙㮙謀害。 
　　▲信王榛十七歲。 
　　△按同前書，其為徽宗第十八子，天眷二年六月十九日歿五國。 
　　▲安康郡王楃十六歲。 
　　△按同前書，其為徽宗第二十子，天會八年曾生女於五國。 
　　▲廣平郡王楗十五歲。 
　　△按同前書，其為徽宗第二十一子。 
　　▲相國公梴十五歲。 
　　△按同前書，其為徽宗第二十三子。據南征錄彙引毳幕閒談云：天會五年二月十五日，「建安郡王趙楧死，有李浩者，貌似相國，誤拘入齋宮，宋廢主謀遣相國脫走，以浩為代。無隙可走，遂秘建安喪，以相國代楧。」然則所謂「相國公梴」，實即李浩。 
　　▲瀛國公樾十三歲。 
　　△按同前書，其為徽宗第二十四子，據宋俘記，天會九年四月十八日自戕於五國。 
　　▲建安郡王楧十三歲。 
　　△按同前書，其為徽宗第二十五子，天會五年二月十五日歿，以其兄趙梴為代，參「相國公趙梴」條箋證。 
　　▲嘉國公椅十歲。 
　　△按同前書，其為徽宗第二十六子，天會八年九月歿五國。 
　　▲溫國公棟九歲。 
　　△按同前書，其為徽宗第二十七子，天眷三年曾生女於五國。 
　　▲英國公橞八歲。 
　　△按同前書，其為徽宗第二十八子。 
　　▲儀國公桐七歲。 
　　△按同前書，其為徽宗第二十九子，天眷元年生子成茂於五國。 
　　▲昌國公柄六歲。 
　　△按同前書，其為徽宗第三十子，天會十年十月歿五國。 
　　▲潤國公樅五歲。 
　　△按同前書，其為徽宗第三十一子。 
　　▲韓國公相三歲，即小皇子。 
　　△按宋史卷二四六宗室傳，徽宗三十一子，不載其人，然宋俘記有「趙相即韓國公」之記載，似徽宗第三十二子。 
　　▲康王構二十一歲，已上帥府。儀王朴十九歲，邠王材二十歲，已薨。另詳前狀，謹再陳敘者。 
　　△宋史卷二四高宗紀：「諱構，字德基，徽宗第九子……靖康元年春正月，金人犯京師，軍於城西北，遣使入城，邀親王、宰臣議和軍中。朝廷方遣同知樞密院事李梲等使金，議割太原、中山、河間三鎮，遣宰臣授地，親王送大軍過河。欽宗召帝諭指，帝慷慨請行，遂命少宰張邦昌為計議使，與帝俱。金帥斡離不留之軍中旬日，帝意氣閒暇。二月，會京畿宣撫司都統制姚平仲夜襲金人砦不克，金人見責，邦昌恐懼涕泣，帝不為動，斡離不異之，更請肅王……帝始得還……時粘罕、斡離不已率兵渡河，相繼圍京師……閏月……拜帝為河北兵馬大元帥…… 」此雲康王「已上帥府」，蓋指其不在京師，乃在帥府任上。又儀王朴，乃徽宗第十三子，邠王材乃徽宗第十子。 
　　▲近支親郡王七人 〈 隨從二十五人〉
　　濮王仲理四十七歲。 
　　晉康郡王孝騫三十一歲。 
　　平原郡王孝參四十五歲，原封豫章，遵令旨作平原。 
　　和義郡王有奕三十二歲。 
　　永寧郡王有恭二十六歲。 
　　△按以上參看上文白劄事目一、六條箋證。 
　　▲燕王俁四十五歲。 
　　△宋史卷二四六宗室傳：「燕王俁，帝(神宗)第十子。」宋俘記：「趙誤即燕王，四起北行，四月十六日，歿都城店。」按二帝北行在靖康二年三月末四月初。 
　　▲越王偲四十三歲。 
　　△同前書：「越王偲，帝(神宗)第十二子。」天會「七年八月歿韓州。」 
　　▲帝姬二十一人 〈 使女一百三十二人〉
　　嘉德帝姬二十八歲，即玉盤。 
　　△宋史卷二四八公主傳：「建中靖國元年六月，封德慶公主。改封嘉福，尋改號帝姬，再封嘉德。下嫁左衛將軍曾夤。」 
　　宋俘記：「自劉家寺五起北行，玉盤入蒲蘆虎寨，天眷二年沒入宮，三年十二月歿。」 
　　▲榮德帝姬二十五歲，即金奴。 
　　△同前書：「初封永慶公主，改封榮福。尋改號帝姬，再封榮德。下嫁左衛將軍曹晟。」「自劉家寺五起北行……金奴入達賚寨，天眷二年沒入宮，皇統二年封夫人。」 
　　▲安德帝姬二十二歲。 
　　△同前書：「初封淑慶公主，改封安福。尋改號帝姬，再封安德。下嫁左衛將軍宋邦光。」呻吟語：靖康二年十月「二十六日，安德帝姬薨。」按宋俘記，其名為金羅，歿於多昂木寨。 
　　▲茂德帝姬二十二歲，即福金。 
　　△同前書：「初封延慶公主，改封康福。尋改號帝姬，再封茂德。下嫁宣和殿待制蔡鞗。宋俘記：「自劉家寺五起北行……福金(天會)六年八月歿於兀室寨。 
　　▲成德帝姬十八歲。 
　　△同前書：「初封昌福公主。改號帝姬，再封成德。下嫁向子房。」按宋俘記：其即趙瑚兒，「自劉家寺五起北行……(天會)六年八月，入洗衣院。」 
　　▲洵德帝姬十八歲，即富金。 
　　△同前書：「初封衍福公主。改號帝姬，尋改封洵德。下嫁田丕。」 
　　青宮譯語：「天會五年三月二十八日午，國相左副元帥 〈 名粘沒罕〉 、皇子右副元帥 〈 名斡離不〉 命成棣隨珍珠大王 〈 名設野馬，國相長子〉 、千戶國祿、千戶阿替紀押宋韋妃……富金、嬛嬛兩帝姬……等先至上京……(五月)二十三日抵上京，仍宿毳帳。二十四日，卸裝王邸，王投奏……且乞富金帝姬為妾……六月初七黎明……宣詔官口宣雲，賜帝姬趙富金王妃。」 
　　▲顯德帝姬十七歲。 
　　△同前書：「初封顯福公主。改號帝姬，尋改封顯德，下嫁劉文彥。」 
　　按宋俘記：其即趙巧雲……「自劉家寺五起北行……(天會)六年八月入洗衣院。」 
　　▲順德帝姬十七歲，即纓絡。 
　　△同前書：「初封順福公主。改號帝姬，尋改封順德，下嫁向子扆。」 
　　宋俘記：「八女趙纓絡已嫁，自青城寨七起北行，入雲中御寨，十五年，歿於五國習古國王寨。」 
　　▲儀福帝姬十七歲，即圓珠。 
　　△宋俘記：「九女趙圓珠……均未嫁。自劉家寺五起北行，圓珠入兀朮寨。」 
　　▲柔福帝姬十七歲，即多富、嬛嬛。 
　　△同前書：「十女趙嬛嬛即多富，未嫁。自真珠大王寨二起北行……嬛嬛入洗衣院。十三年入蓋天大王寨，遣嫁徐還，皇統元年亡。」 
　　▲保福帝姬十六歲。 
　　△同前書：「十一女趙仙郎……未嫁，歿於劉家寺寨。」 
　　宋史卷二四八公主傳：「保福帝姬，追封莊懿。」 
　　▲仁福帝姬十六歲。 
　　△同前書：「十二女趙香雲……未嫁，歿於劉家寺寨。」 
　　宋史卷二四八公主傳：「仁福帝姬，追封順穆。」 
　　▲惠福帝姬十六歲，即珠珠。 
　　△宋俘記：「十三女趙珠珠，未嫁。自寶山大王寨三起北行，為王妾。」 
　　▲永福帝姬十六歲。 
　　△宋俘記：「十四女趙佛寶……未嫁。自劉家寺五起北行……六年八月入洗衣院。」 
　　▲賢福帝姬十六歲。 
　　△宋俘記：「十五女趙金兒……未嫁。歿於劉家寺寨。」 
　　宋史卷二四八公主傳：「賢福帝姬，追封沖懿。」 
　　▲寧福帝姬十四歲，即串珠。 
　　△宋俘記：「十六女趙串珠……未嫁。自劉家寺五起北行……串珠入額魯觀寨……天眷二年沒入宮，皇統元年封夫人。」 
　　▲和福帝姬十二歲。 
　　△宋俘記：「十七女趙金珠……自壽聖院四起北行，六年八月入洗衣院。」 
　　▲令福帝姬十歲。 
　　△宋俘記：「十八女趙金印……自壽聖院四起北行，六年八月入洗衣院。」 
　　▲華福帝姬九歲。 
　　△宋俘記：「十九女趙賽月……自壽聖院四起北行，六年八月入洗衣院。賽月……皇統元年……封次妃。」 
　　▲慶福帝姬七歲。 
　　△宋俘記：「二十女趙金姑……自壽聖院四起北行，六年八月入洗衣院……金姑皇統元年……封次妃。」 
　　▲純福帝姬四歲。 
　　△宋俘記：「二十一女趙金鈴……自壽聖院四起北行，六年八月入洗衣院。」 
　　▲契勘來目，尚有崇德帝姬，金仙即徵福帝姬，壽福帝姬，三金即敦福帝姬，熙福帝姬，恭福即小金帝姬，亦即小帝姬，並先薨逝。謹再陳敘者。 
　　△宋史卷二四八公主傳：「崇德帝姬，初封和慶公主，改封崇福。尋改帝姬號。下嫁左衛將軍曹湜。再封崇德。宣和二年薨。」「悼穆帝姬，初封徽福公主，改號帝姬。薨，追封悼穆。」則「徵福」乃「徽福」之誤。「敦淑帝姬，初封壽福公主。薨，追封涇國。及改帝姬，追封敦淑。」疑壽福帝姬當指其人。「熙淑帝姬，初封熙福公主。薨，追封華國。及改帝姬，追封熙淑。」疑熙福帝姬即其人。「恭福帝姬生纔周晬，金人不知，故不行。建炎三年薨，封隋國公主。」按有關恭福之記載，此處顯誤，其名既列於名單，金人安得不知？然當時「生纔周晬」，當是事實。又公主傳無號「敦福帝姬」者，疑有誤記。 
　　▲皇孫十六人 〈 隨從三十六人〉
　　太子諶十歲。 
　　△宋史卷二四六宗室傳：「欽宗皇太子諶，朱皇后子也。政和七年生，為嫡皇孫，祖宗以來所未有，徽宗喜……靖康元年，遷檢校少保、昭慶軍節度使、大寧郡王。尋進檢校少傅，寧國軍節度使。四月，詔立為皇太子……已而北雲。」 
　　▲太郎十歲，鄆王長子。　　金郎七歲，鄆王三子。 
　　玉郎四歲，鄆王四子。　　元寶郎七歲，肅王長子。 
　　佛郎二歲，肅王次子。　　　　頑頑三歲，景王子。 
　　金規四歲，濟王三子。　　　　金男二歲，濟王四子。 
　　菩薩保三歲，益王子。　　　　寶郎四歲，邠王嗣鄆王五子。 
　　一郎三歲，莘王長子。　　　　胡郎二歲，莘王次子。 
　　黑郎九歲，儀王嗣鄆王次子。　蝶哥郎六歲，儀王嗣濟王次子，即蝶古。 
　　佛保二歲，徐王子。 
　　△宋俘記：「孫十五人(按不計太子諶，故云十五)，太郎，金、玉郎，元寶郎，佛郎，頑頑，金規，金男，菩薩保，寶郎，一郎，胡郎，黑郎，蝶哥，佛保均自齋宮四起北行。寶郎道歿。」 
　　▲契勘來目，寶郎、黑郎、蝶古均兩見。濟王長子金羅已薨，用得二十人。謹再陳敘者。 
　　▲皇孫女三十人 〈 使女六十一人〉
　　柔嘉公主七歲。 
　　△宋俘記：「長子重昏侯趙桓即靖康帝……先有子諶、女柔嘉。入國後生子二……」又云：「柔嘉即公主，先入齋宮。諶七起北行，柔嘉三起北行，均隨至五國。」 
　　▲鄆大宗姬八歲。　　鄆二宗姬七歲。　　鄆三宗姬七歲。 
　　鄆四宗姬六歲。　　鄆五宗姬四歲。　　鄆六宗姬二歲。 
　　肅大宗姬六歲。　　肅二宗姬二歲。　　景大宗姬七歲。 
　　景二宗姬三歲。　　濟大宗姬六歲。　　濟二宗姬五歲。 
　　濟三宗姬五歲。　　濟四宗姬四歲。　　濟五宗姬三歲。 
　　濟六宗姬三歲。　　濟七宗姬二歲。　　康大宗姬四歲。 
　　康二宗姬四歲。　　康三宗姬三歲。　　康四宗姬二歲。 
　　康五宗姬二歲。　　益大宗姬三歲。　　祁大宗姬三歲。 
　　祁二宗姬一歲。　　莘大宗姬三歲。　　莘二宗姬二歲。 
　　徐大宗姬二歲。　　徐二宗姬一歲。 
　　△宋俘記：「孫女二十九人(按不計柔嘉公主，故云二十九人)，濟二、濟四、濟五、濟六、濟七、康三、康四、康五、祁一、祁二、莘一、莘二、徐一、徐二均歿於壽聖院及途次。鄆一、鄆二、鄆三、鄆四、康一即佛佑、康二即神佑均二起北行，入洗衣院。肅一、肅二即玉嬙、景一、景二即含玉、益一即虎頭，均五起北行。玉嬙入宮，封夫人，晉帝姬。含玉嫁韓昉子，虎頭嫁克錫子。鄆五、鄆六、濟一、濟三歿於水。」 
　　▲道宗妃嬪一百四十三人 〈 宮女五百單四人〉
　　喬貴妃四十二歲。 
　　△宋史卷二四三后妃傳：「喬貴妃，初與高宗母韋妃俱侍鄭皇后，結為姊妹，約先貴者毋相忘。既而貴妃得幸徽宗，遂引韋氏，二人愈相得。二帝北遷，貴妃與韋氏俱。」 
　　▲崔淑妃三十六歲，已貶庶人。 
　　△宋史卷二四三后妃傳：劉貴妃薨，「帝悼之甚，後宮皆往唁，帝相與啜泣。崔妃獨左視無戚容，帝悲怒，疑其為厭蠱。卜者劉康孫緣妃以進，喜妄談休咎，捕送開封獄。醫曹孝忠侍疾無狀，閤內侍王堯臣坐盜金珠及出金明池游宴事，併鞫治。獄成，同日誅死。遂廢崔妃為庶人。崔生漢王椿及帝姬五人云。」同書卷二二徽宗紀：宣和四年「秋七月己未，廢貴妃崔氏為庶人。」 
　　▲王德妃三十五歲，已封貴妃。 
　　△呻吟語：靖康二年六月「初四日，王貴妃薨。」按其人后妃傳無載。 
　　▲韋賢妃三十八歲。 
　　△宋史卷二四三后妃傳：「韋賢妃，開封人，高宗母也。初入宮，為侍御。崇寧末，封平昌郡君。大觀初，進婕妤，累遷婉容。高宗在康邸出使，進封龍德宮賢妃，從上皇北遷。建炎改元，遙尊為宣和皇后……帝以後久未歸，每顰蹙曰：『金人若從朕請，餘皆非所問也。』王倫使回，言金人許後歸……(紹興)十二年四月，次燕山……八月，至臨安，入居慈寧宮……二十九年，太后壽登八十……九月，得疾……俄崩於慈寧宮，諡曰顯仁。」 
　　宋俘記：昏德(按即徽宗)「妻五人：鄭皇后、喬貴妃、崔淑妃、王貴妃、韋賢妃，隨入齋宮。韋二起北行，入洗衣院，十三年，遣至五國。餘四起北行。王六月初四日歿燕山，鄭八年九月初五日歿五國，喬、崔流五國。」 
　　▲以上妃位。 
　　▲朱貴儀二十九歲。 
　　金貴儀十九歲，名秋月。 
　　金淑儀二十歲，名弄玉。 
　　裴淑容十九歲，名月裏嫦娥。 
　　陳淑容十九歲。 
　　曹順儀三十二歲。 
　　徐順容二十一歲，名散花。 
　　周順容二十五歲。 
　　林婉儀二十三歲，名月姊，即林美人。 
　　王婉容二十九歲，名月宮。 
　　任婉容二十一歲，名金奴。 
　　閻婉容十九歲。 
　　朱昭儀十八歲，名素輝。 
　　余昭容二十五歲，名羞花。 
　　王昭容二十四歲，名三寶奴。 
　　林昭容二十歲，名菱香。 
　　李昭容十九歲。 
　　鄭昭媛二十一歲，名媚娘。 
　　蔣修儀四十一歲。 
　　陸修儀二十一歲，名嬌奴。 
　　毛修容三十二歲。 
　　黃修容二十歲，名寶琴，即琅玡夫人。 
　　陳修媛二十八歲。 
　　蕭修媛十九歲，名金奴。 
　　左充儀二十一歲。 
　　申充儀十九歲，名觀音。 
　　秦充容二十九歲。 
　　劉充容二十歲，名新劉娘。 
　　奚充媛二十四歲。 
　　江充媛二十歲，名南春。 
　　席充媛十八歲，名珠珠，即席美人。 
　　△宋俘記：昏德(按即徽宗)「妾三十一人先入青城寨。金弄玉、陳嬌子、月裏嫦娥、申觀音移居額魯觀寨。金秋月、朱素輝、左寶琴、新劉娘移居蕭慶寨。李珠媛、蕭金奴、席珠珠移居葛思美寨。朱桂林、曹柔、周鏡秋、徐散花、林月姊、王月宮、閻寶瑟、任金奴、林菱香、余羞花、王三寶奴、鄭媚娘、蔣敬身、陸嬌奴、毛朱英、黃寶琴、陳大和、秦懷珊、奚巧芳、江南春均四起北行。至五國後，任金奴生子一；閻寶瑟十一年九月初四日歿，生子一；鄭媚娘生子檀。」 
　　▲以上嬪位。 
　　▲新王婕妤二十二歲。 
　　小王婕妤二十歲。 
　　奚婕妤十七歲，名拂拂。 
　　裴婕妤十八歲，名寶卿，即奉國夫人。 
　　管婕妤十九歲，名芸香。 
　　謝婕妤十九歲，名詠絮。 
　　江婕妤十七歲，名鳳羽。 
　　邱婕妤二十一歲，名巧雲，即邱貴人。 
　　劉婕妤十八歲，名蜂腰，即劉美人。 
　　郭婕妤十九歲，名小奴，即郭夫人。 
　　劉婕妤十九歲，名菊仙，即平國夫人。 
　　閻婕妤十九歲，名月媚，即三水夫人。 
　　朱才人十八歲，名柳腰。 
　　莫才人十八歲，名青蓮。 
　　葉才人十九歲，名小紅。 
　　周才人二十二歲，名春桃。 
　　曹才人十九歲，名小佛奴。 
　　李才人二十八歲，名鐵笛。 
　　狄才人十九歲，名金奴。 
　　邵才人十八歲，名元奴。 
　　方才人二十歲，名朝雲。 
　　邢才人十八歲，名心香，即邢夫人。 
　　姚才人二十歲，名小嬌奴，即姚夫人。 
　　羅才人二十歲，名醉楊妃，即羅夫人。 
　　程才人十八歲，名雲仙，即程夫人。 
　　高才人二十一歲，名曉雲，即南徐夫人。 
　　金才人二十一歲，名小金雞。 
　　邢貴人二十二歲，名小金。 
　　盧貴人十九歲，名嫋嫋。 
　　周貴人十八歲，名河南。 
　　景貴人十七歲，名櫻桃。 
　　何貴人二十四歲，名羞金。 
　　辛貴人十九歲，名香奴。 
　　衛貴人十七歲，名佛面，即衛美人。 
　　徐美人十九歲，名癸癸。 
　　朱美人二十一歲，名鳳雲。 
　　馮美人十九歲，名寶玉兒。 
　　芮美人二十歲，名春雲。 
　　曹美人二十二歲，名串珠。 
　　顧美人二十一歲，名貓兒。 
　　俞美人十七歲，名小蓮。 
　　福國邢夫人十八歲，名佛迷。 
　　華國李夫人二十一歲，名春燕。 
　　衛國顧夫人二十三歲，名福雲。 
　　順國王夫人十七歲，名杏林。 
　　定國李夫人十八歲，名醉仙桃。 
　　景國張夫人二十四歲，名小花。 
　　徐國邢夫人十七歲，名柳姊。 
　　益國劉夫人二十一歲，名百哥。 
　　榮國韋夫人二十四歲，名月姑。 
　　許國劉夫人二十一歲，名鴛鴦。 
　　紀國顧夫人十八歲，名小郎。 
　　魯國徐夫人十九歲，名春羅。 
　　鄒國吳夫人二十三歲，名富奴。 
　　慎國任夫人十八歲，名蕙卿。 
　　承國吳夫人二十歲，名端姑。 
　　鉅鹿朱夫人二十二歲，名燕姑。 
　　平原劉夫人十八歲，名春芳。 
　　會稽謝夫人十七歲，名三奴。 
　　河間劉夫人二十二歲，名月奴。 
　　榆林任夫人十六歲，名玉桃。 
　　陳留吳夫人十七歲，名阿奴。 
　　壽陽李夫人十九歲，名巧郎。 
　　清河張夫人二十一歲，名月仙。 
　　三原王夫人二十二歲，名賽蓮花。 
　　江夏黃夫人十九歲，名觀音奴。 
　　康平王夫人十九歲，名金姑。 
　　榮陽張夫人十九歲，名花媚。 
　　河內鄭夫人十六歲，名佛保佑。 
　　宏農楊夫人十九歲，名春鶯。 
　　太原王夫人十七歲，名紅奴。 
　　南陽王夫人十九歲，名貓兒。 
　　王夫人十九歲，名月奴。 
　　紀夫人十七歲，名男郎。 
　　陳夫人十九歲，名桃花。 
　　鄭夫人十九歲，名巧巧。 
　　楊夫人十九歲，名吉保。 
　　芮夫人十七歲，名二南。 
　　葉夫人十九歲，名金姑。 
　　惲夫人十九歲，名花雲。 
　　曹夫人十九歲，名大姑。 
　　劉夫人二十一歲，名阿奴。 
　　黃夫人二十一歲，名朱紅。 
　　褚夫人十八歲，名醉觀音。 
　　陽夫人十七歲，名三姑。 
　　潘夫人十八歲，名玉兒。 
　　文夫人二十二歲，名楊妃。 
　　向夫人二十一歲，名岫雲。 
　　荀夫人十八歲，名玉虎兒。 
　　李夫人十九歲，名雙飛。 
　　張夫人二十四歲，名貝姑。 
　　姜夫人十九歲，名銀鈴。 
　　費夫人十九歲，名蘭姑。 
　　霍夫人二十一歲，名小鳳。 
　　江夫人十七歲，名和姑。 
　　鍾夫人二十歲，名大寶佛。 
　　喬夫人二十二歲，名瑞芳。 
　　彭夫人二十一歲，名佛哥。 
　　曾夫人十九歲，名四面笑。 
　　沈夫人十九歲，名金男。 
　　田夫人十九歲，名倩雲。 
　　章夫人二十一歲，名好郎。 
　　何夫人二十歲，名青鳳。 
　　梁夫人二十一歲，名溫和。 
　　孫夫人十九歲，名星奴。 
　　馬夫人十八歲，名蘭秀。 
　　於夫人十七歲，名一剪紅。 
　　王夫人二十歲，名翦雲。 
　　契勘來目，一人兩見者已參合本名下。自餘劉安妃、曹淑儀、褚婉儀、徐婉容、劉昭儀、蔣昭媛、黃金娥 〈 曾封淑儀〉 、褚才人、馮貴人、李美人、應國夫人平氏、淮南夫人嚴氏、河東夫人席氏、顧夫人、卜夫人、呂夫人、唐夫人、巴夫人、司馬夫人、段夫人、鄒夫人並先薨逝。謹再陳敘者。 
　　△宋俘記：昏德(按即徽宗)「寵婢封婕妤、才人、貴人、美人者四十一人，先入青城寨，隨行入劉家寺寨，五起北行。曹小佛奴移居葛思美寨。至燕山後，新王婕妤、小王婕妤、周春桃、狄金奴、邵元奴歸昏德。新王、周、狄、邵六年春各生子女一，均隨至五國，餘三十五人居燕山御寨。八月，至上京後，奚拂拂、裴寶卿、管芸香、謝吟絮、江鳳羽、劉蜂腰、劉菊山、閻月媚、朱柳腰、俞小蓮入洗衣院。莫青蓮、葉小紅、李鐵笛、邢心香、姚小嬌、羅醉楊妃、程雲仙、高曉雲、小金雞、邢小金、盧嫋嫋、周河南、景櫻桃、何羞金、辛香奴、徐癸癸、朱鳳雲、馮寶玉兒、芮春雲、曾串珠、顧貓兒入斜也、訛里朵、達賚、闍母、希尹、兀朮及諸郎君寨。邱巧雲、郭小奴、方朝雲、衛佛面道歿。」 
　　同書又云：「婢封夫人者六十七人，先入青城寨。李春燕歸張邦昌為後。陳桃花、楊春鶯、郭佛迷、曹大姑歸真珠大王寨。鄭佛保、謝三奴、任玉桃、吳阿奴歸寶山大王寨。霍小鳳、何青鳳入高慶裔寨。鄭巧巧、張小花入俞覩寨。王貓兒、劉百古、章好郎、孫心奴入兀室寨。費蘭姑、吳富奴、朱燕姑、劉鴛鴦入婁宿寨。沈金男、馬蘭廋入劉思寨。韋月姑、張貝姑、衛福雲、劉阿奴、文楊妃、王賽蓮、劉月奴、喬瑞芳、黃朱紅、張月仙、向袖雲(按一作岫雲)、彭佛哥、梁溫和、王翦雲、吳端姑、鍾大寶、王月奴、楊吉保、葉金姑、惲花雲、張花媚、王金姑、李巧郎、黃觀音、李雙飛、姜銀鈴、徐春羅、曾四面、田倩雲、李仙桃、荀玉虎、顧小郎、褚觀音、潘玉兒、任蕙卿、劉春芳、王紅奴、芮二南、王杏林、紀男郎、湯三姑、邢柳姊、汪(按一作江)和姑、於一剪紅均七起北行。道歿十一人，餘入雲中御寨。」 
　　▲少帝妃嬪三十八人 〈 宮女五十三人〉
　　朱慎德妃十八歲。 
　　△宋俘記：重昏(按即欽宗)「妻二：朱後、朱慎德妃。先入齋宮，三起北行，四月十八日抵燕山，館愍忠祠。 
　　七月，與重昏會。十月，隨昏德流徙……五國。」 
　　▲鄭才人十七歲，名慶雲。 
　　韓才人十八歲，名靜。 
　　劉才人十五歲，名月娥。 
　　盧才人十七歲，名順淑。 
　　何才人十六歲，名鳳齡。 
　　狄才人十五歲，名玉輝。 
　　戚夫人二十歲，名玉。 
　　鄭夫人十九歲，名月宮。 
　　蔣夫人十六歲，名長金。 
　　鮑夫人十九歲，名春蝶。 
　　△宋俘記：「妾封才人、夫人者十人，先入青城寨。劉月娥、何鳳齡、鄭月娥、薛長金(按薛一作蔣)入真珠大王寨。盧順淑、戚小玉(按一無小字)、韓靜觀(按一作韓靜)、鮑春蝶入寶山大王寨。鄭慶雲、狄玉輝三起北行，至燕山，歸重昏，隨流五國。」 
　　▲朱內宰二十一歲，名淑媛。 
　　田副宰十九歲，名芸芳。 
　　曹內史十九歲，名妙婉。 
　　卜內史十九歲，名女孟。 
　　席內史十六歲，名進士。 
　　程內史十七歲，名巧。 
　　俞內史十八歲，名玩月。 
　　黃內史十六歲，名勤。 
　　徐尚儀二十一歲，名金玉。 
　　許尚儀十六歲，名春雲。 
　　周尚服十六歲，名男兒。 
　　徐尚服十八歲，名寶蓮。 
　　何尚食十九歲，名紅梅。 
　　楊尚食十六歲，名調兒。 
　　方尚寢十七歲，名芳香。 
　　陳尚寢十七歲，名文婉。 
　　沈尚功十九歲，名知禮。 
　　葉尚功十八歲，名壽星。 
　　華宮正二十四歲，名正儀。 
　　呂使令十八歲，名吉祥。 
　　褚使令十七歲，名月奴。 
　　駱使令十五歲，名蝶兒。 
　　顧使令十五歲，名頑童。 
　　芮使令十五歲，名秀。 
　　嚴使令十四歲，名鶯簧。 
　　姜使令十四歲，名田田。 
　　衛使令十三歲，名貓兒。 
　　朱內宰以下未封夫人，是與來目兩歧。謹再陳敘者。 
　　△宋俘記：「婢封內職者二十七人，先入青城寨。曹妙婉、卜女孟、席進士、程巧、俞玩月、黃勤歿於水。衛貓兒自刎。徐寶蓮、姜田田病歿。顧頑童、芮秀、嚴鶯簧入寶山大王寨。楊調兒、陳文婉敕賜真珠大王。朱淑媛、田芸秀、徐鈺(按一作金玉)、許春雲、周南(一作周男兒)、何紅梅、方芳香、沈知禮、葉壽心(按一作壽星)、華正儀、呂吉祥、褚月奴、駱蝶兒三起北行、入洗衣院。」 
　　▲皇子妃三十四人 〈 使女一百單七人〉
　　鄆府朱夫人十七歲，繼妃。 
　　裘郡君二十一歲。 
　　石郡君二十二歲。 
　　劉郡君十九歲。 
　　石郡君十八歲。 
　　肅府任夫人二十四歲。 
　　余郡君十九歲。 
　　余郡君十七歲。 
　　景府田夫人二十三歲。 
　　馬郡君十六歲。 
　　濟府曹夫人十九歲，繼妃。 
　　王郡君十九歲。 
　　符郡君十八歲。 
　　馬郡君十八歲。 
　　康府邢夫人二十二歲。 
　　田郡君十九歲。 
　　姜郡君十七歲。 
　　益府周夫人二十二歲。 
　　周郡君十七歲。 
　　邠府徐夫人十八歲，聘定。 
　　祁府曹夫人十九歲。 
　　高郡君十七歲。 
　　莘府嚴夫人二十歲。 
　　褚郡君十八歲。 
　　儀府陸夫人十九歲，聘定。 
　　徐府王夫人十九歲。 
　　沂府梁夫人十八歲。 
　　和府李夫人十七歲，聘定。 
　　信府羅夫人十六歲，聘定。 
　　安康郡府田夫人十五歲，聘定。 
　　康平郡府高夫人十四歲，聘定。 
　　相國府韓夫人十四歲，聘定。 
　　瀛國府朱夫人十四歲，聘定。 
　　建安郡府孔夫人十四歲，聘定。 
　　契勘原目，徐王妾一人，已薨；景王妾曹郡君已薨。餘無漏匿。謹再陳敘者。 
　　△宋俘記：「媳九人、聘媳十人(按狀所列，當作媳十人、聘媳九人)、庶媳十五人。自盡劉家寨者一：王氏；歿於青城寨者一：羅大姑。二起北行者五：朱鳳英十三年自洗衣院遣至五國；邢[秉]懿封建炎宋國夫人，天眷二年六月歿；□□□□□□□□田春羅六年四月歿洗衣院；姜醉妹(按一作醉媚)封紹興郡夫人；徐聖英敕賜真珠大王為妾。三起北行者一：孔令則，入寶山大王寨，八年，敕配偽建安郡王趙梴。自劉家寨五起北行者二十八：田靜珠、周瑜、高仲賢、嚴善均十三年自洗衣院遣至五國；任二姑、曹三保、王延玉、田鳳儀、朱針仙勻歿洗衣院；余英珠入闍母寨；馬舞蝶入固新寨；符鶯奴入蒲蘆虎寨、曹二姑入額魯觀寨；褚紅雲入阿嬾寨；陸正姑入斡本寨；陶芳姿入達賚寨；梁春先入都元帥斜也寨；李舜英入兀室寨；高巧姝入訛里朵寨；韓氏勑配偽相國公李浩為妾；裘冶、石家奴、劉三福、石吉祥、曹千人愛、王金英、馬纓頭、周瑾均無攷。」 
　　▲親王妃一十八人 〈 使女三十六人〉
　　濮府劉夫人四十六歲。 
　　周郡君十八歲。 
　　晉康郡府 
　　朱郡君二十八歲。 
　　平原郡府劉夫人四十四歲。 
　　朱郡君二十四歲。 
　　喬郡君二十歲。 
　　王郡君十九歲。 
　　陸郡君十七歲。 
　　和義郡府。 
　　林郡君二十六歲。 
　　毛郡君十七歲。 
　　永寧郡府林夫人十九歲。 
　　陳郡君十九歲。 
　　羅郡君十八歲。 
　　燕府郭夫人四十六歲。 
　　王郡君十九歲。 
　　葉郡君二十一歲。 
　　越府陸夫人三十二歲。 
　　陳郡君二十四歲。 
　　契勘原目，晉康郡王、和義郡王夫人並先薨逝。謹再陳敘者。 
　　△宋俘記：燕王趙俁「妻妾郭氏四起北行，至五國。王柳姑、葉三郎五起北行，入洗衣院。」越王趙偲「妻妾陸氏四起北行，歿韓州。陳大眉五起北行，歿燕山御寨；陳細眉入洗衣院。和義郡王趙有奕「妻妾林靈好、毛久香自青城寨七起北行，靈好歿於道……」按宋俘記下殘，他人無考。 
　　▲王女二十三人 〈 使女三十九人〉
　　燕五宗姬十六歲，即巧蓀。 
　　燕六宗姬九歲。 
　　燕七宗姬六歲。 
　　燕八宗姬四歲。 
　　越二宗姬十八歲，即添香。 
　　越三宗姬十五歲，即檀香。 
　　越六宗姬七歲。 
　　濮三宗姬十五歲，即玉屏。 
　　濮五宗姬四歲。 
　　晉康大宗姬十六歲，即紅雲。 
　　晉康四宗姬七歲。 
　　平原六宗姬十五歲，即芸姑。 
　　平原八宗姬十四歲，即蓮姑。 
　　平原九宗姬十二歲。 
　　平原十一宗姬七歲。 
　　平原十宗姬十歲。 
　　平原十二宗姬六歲。 
　　平原十五宗姬三歲。 
　　和義大宗姬十五歲，即琪花。 
　　和義三宗姬四歲。 
　　永寧大宗姬十歲。 
　　永寧二宗姬八歲。 
　　永寧三宗姬二歲。 
　　△宋俘記：燕王趙俁「女巧申(按狀作巧蓀)……五起北行。次女、三女、四女、長孫女、次孫女均四起北行。有名飛燕者見在宮，皇統二年封次妃。」越王趙偲「長女添香、次女檀香均五起北行。檀香入宮，封夫人……」按宋俘記下殘，他人無考。 
　　▲駙馬八人 〈 隨從十二人〉
　　曾夤二十八歲，尚嘉德。 
　　△宋史卷二四八公主傳：「嘉德帝姬……下嫁左衞將軍曾夤。」 
　　宋會要帝系八之五六：「以故相曾公亮四世孫姪進士夤為左衞將軍駙馬都尉，選尚嘉德帝姬。」按「曾」或作「曹」，誤。 
　　▲曹晟二十四歲，尚榮德。 
　　△宋史卷二四八公主傳：「榮德帝姬……下嫁左衞將軍曹晟。」 
　　宋會要帝系八之五五：政和「五年九月十日，以光祿卿曹調男晟為左衞將軍駙馬都尉，選尚榮德帝姬。」 
　　▲宋邦光二十二歲，尚安德。 
　　△宋史卷二四八公主傳：「安德帝姬……下嫁左衞將軍宋邦光。」 
　　宋會要帝系八之五五：政和「六年十一月十七日，以故西頭供奉官宋景孫邦光為左衞將軍駙馬都尉選尚安德帝姬。」 
　　▲蔡鞗二十一歲，尚茂德。 
　　△宋史卷二四八公主傳：「茂德帝姬……下嫁宣和殿待制蔡鞗。」 
　　宋會要帝系八之五五：政和「八年三月十六日，以太師魯國公蔡京男鞗為朝散郎、宣和待制、充駙馬都尉，尚康福帝姬。」按康福即改封茂德前之封號。 
　　▲向子房十八歲，尚成德。 
　　△宋史卷二四八公主傳：「成德帝姬……下嫁向子房。」 
　　▲田丕十八歲，尚洵德。 
　　△同前書：「洵德帝姬……下嫁田丕。」 
　　▲劉文彥十八歲，尚顯德。 
　　△同前書：「顯德帝姬……下嫁劉文彥。」 
　　宋會要帝系八之三九：「顯德公主，大觀四年七月封顯福公主，政和三年閏四月改封帝姬，宣和七年八月改封顯德，下嫁劉文彥。」 
　　▲向子扆十七歲，尚順德。 
　　△宋史卷二四八公主傳：「順德帝姬……下嫁向子扆。」 
　　宋會要帝系八之三九：「順德公主，政和元年三月封順福公主，三年閏四月，改封帝姬。靖康元年七月，改封順德，以其將下降向子扆故也。」 
　　▲大金（骨盧你移賚勃極烈左皇　　　子　　　右）副元帥府指揮： 
　　契勘二庶人誓約，願獻犒金一百萬錠、銀五百萬錠，先續過納金二十四萬七千六百兩，用情準四萬九千五百二十錠；銀七百七十二萬八千兩，準一百五十四萬五千六百錠。不欲照五十兩一錠舊例，所縮已多。是依庶人續約，準折金六十萬單七千七百錠、銀二百五十八萬三千一百錠，具詳別幅。仍縮金三十四萬二千七百八十錠、銀八十七萬一千三百錠。限五日內盡數津納，如仍隱匿延稽，當府即縱兵大索，毋貽悔吝，須議指揮。 
　　右下開封府準此。 
　　大金天會五年三月十四日。 
　　▲契勘庶人手允事目： 
　　帝姬、王妃一人準金一千錠。 
　　宗姬一人準金五百錠。 
　　族姬一人準金二百錠。 
　　宗婦一人準銀五百錠。 
　　族婦一人準銀二百錠。 
　　良家女一人準銀一百錠。 
　　照對先續申狀遣解人數，左司申驗名冊，汰除不入寨者，未應計數，自餘見在及汰還名口，用情統計： 
　　選納妃嬪八十三人，王妃二十四人，帝姬、公主二十二人，人準金一千錠，得金一十三萬四千錠，內帝妃五人倍益。 
　　嬪御九十八人，王妾二十八人，宗姬五十二人，御女七十八人，近支宗姬一百九十五人，人準金五百錠，得金二十二萬五千五百錠。 
　　族姬一千二百四十一人，人準金二百錠，得金二十四萬八千二百錠。 
　　宮女四百七十九人，采女六百單四人，宗婦二千單九十一人，人準銀五百錠，得銀一百五十八萬七千錠。 
　　族婦二千單七人，歌女一千三百十四人，人準銀二百錠，得銀六十六萬四千二百錠。 
　　貴戚、官民女三千三百十九人，人準銀一百錠，得銀三十三萬一千九百錠。 
　　都準金六十萬單七千七百錠，銀二百五十八萬三千一百錠。 
　　△宋史卷三五七梅執禮傳：「金人圍京都，執禮勸帝親征，而請太上帝後、皇后、太子皆出避，用事者沮之。洎失守，金人質天子，邀金帛以數百千萬計，曰：『和議已定，但所需滿數，則奉天子還闕。』執禮與同列陳知質、程振、安扶皆主根索，四人哀民力已困，相與謀曰：『金人所欲無藝極，雖銅鐵亦不能給，盍以軍法結罪，儻窒其求。』而宦者挾宿怨，語金帥曰：『城中七百萬戶，所取未百一，但許民持金銀換粟麥，當有出者。』已而果然。酋怒……而梟其首，時靖康二年二月也。」 
　　南征錄彙：天會四年 〈 宋靖康元年〉 十二月「二十二日，蕭慶奉二帥命，與宋臣吳幵、莫儔等議定事目，令少帝押為據： 
　　一、准免道宗北行，以太子、康王、宰相等六人為質，應宋宮廷器物充貢。 
　　一、准免割河以南地及汴京，以帝姬兩人，宗姬、族姬各四人，宮女一千五百人，女樂等一千五百人，各色工藝三千人，每歲增銀絹五百萬疋兩貢大金。 
　　一、原定親王、宰相各一人，河外守臣血屬全速遣送，准俟交割後放還。 
　　一、原定犒軍金一百萬錠、銀五百萬錠、須於十日內輸解無缺。如不敷數，以帝姬、王妃一人準金一千錠，宗姬一人準金五百錠，族姬一人準金二百錠，宗婦一人準銀五百錠，族婦一人準銀二百錠，貴戚女一人準銀一百錠，任聽帥府選擇。 〈 見秘錄、隨筆。〉 」 
　　南征錄彙耐庵校語：「初十日，王妃、帝姬九人下，李本雲；獨一婦不從。二太子曰：『汝是千錠金買來，敢不從？』婦曰：『誰所賣？誰得金？』曰：『汝家太上有手敕，皇帝有手約，準犒軍金。』婦曰：『誰須犒軍誰令抵準，我身豈能受辱。』二太子曰：『汝家太上宮女數千，取諸民間，尚非抵準？今既失國，汝即民婦，循例入貢，亦是本分。況屬抵準，不愈汝家徒取。』婦語塞氣恧……」三朝北盟會編卷七三靖康元年十二月二十四日乙酉所引朝野僉言、避戎夜話雲，粘罕、斡離不遣書來索金銀表段犒軍，以書榜於市： 
　　骨盧你移賚勃極烈左副元帥謹致書於大宋皇帝：提師遠涉，惟賴金銀犒設軍兵。近日差官入京城檢視府庫藏積，絹一色，約有一千四百萬匹於內，準備犒賞，所須一千萬匹。今承來示搜尋深意，恐似防再索，假以為辭，於理未安。初破城時，本議縱兵，但緣不忍，以致約束。今欲犒賞諸軍，議定合用金一百萬錠、銀五百萬錠，段子、衣絹數不限。官私望早依數應副，且見在庫絹，雖見有餘，惟取所須之數，金銀段子亦依所須，之外亦必不取。累承示諭，金帛豐耗，驗今所諭，似謬前言，且冀亮悉，無多浮辭。專奉書啟達不宣，謹言。 
