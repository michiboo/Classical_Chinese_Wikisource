
書新刋鹽鐡論
鹽鐡論十卷凢六十篇漢廬江太守丞汝
寛次公撰按鹽鐡之議起昭帝之始元中召問
賢良文學皆對願罷郡國鹽鐡與御史大夫桑
弘羊相詰難而鹽鐡卒不果罷至宣帝時寛推
增廣設爲問答以成一家之言其書在宋嘗
有板刻歴世旣乆寖以失傳人亦少有知者新
淦塗君知江隂之明年令行禁止百廢具興親
民之暇手校是書仍捐俸刻之使學者𫉬見古
人文字之全而其究治亂抑貨利以禆國家之
政者則不但可行之當時而又可施之後世此
固塗君刻書之意也塗君名禎字賔賢予同年
進士
弘治十四年歲在辛酉十月朔旦吳郡都穆書

