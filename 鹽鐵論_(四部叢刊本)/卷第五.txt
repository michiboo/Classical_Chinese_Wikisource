
鹽鐡論卷第五
　相刺第二十　殊路第二十一　頌賢第二士一
　遵道第二十三　論誹第二十四　孝養第二十五
　刺議第二十六　利議第二十七　國疾第二十八
　　　相刺第二十
大夫曰古者經井田制𢋨里丈夫治其田疇女
子治其𢊆枲無曠地無遊人故非商工不得食
於利末非良農不得食於收穫非執政不得食
於官爵今儒者釋耒耜而學不驗之語曠日彌
乆而無益於理往來浮游不耕而食不而衣
巧僞良民以奪農妨政此亦當世之所患也文
學曰禹蹙洪水身親其勞澤行路宿過門不入
當此之時簮墮不掇冠掛不顧而暇耕乎孔子
曰詩人疾之不能黙丘疾之不能伏是以東西
北七十說而不用然後退而修王道作春秋
垂之萬載之後天下折中焉豈與匹夫匹婦耕
織同哉傳曰君子當時不動而民無觀也故非
君子莫治小人非小人無以養君子當不耕織
爲匹夫匹婦也君子耕而不學則亂之道也大
夫曰文學言治尚於唐虞言義高於秋天有華
言矣未見其實也昔魯穆公之時公儀爲相子
思子原爲之卿然北削於齊以泗爲境畏楚
人西賔秦國孟軻居梁兵折於齊上將軍死而
太子虜西敗於秦地奪壤削亡河內河外夫仲
尼之門七十子之徒去父母捐室家荷而隨
孔子不耕而學亂乃愈滋故玉屑滿篋不爲有
寶誦詩書笈不爲有道要在安國家利人民
不茍文繁衆辭而巳文學曰虞不用百里奚之
謀而滅秦穆用之以至霸焉夫不用賢則亡而
不削何可得乎孟子適梁惠王問利荅以仁義
趣舎不合是以不用而去夫懷寳而無語故有
粟不食無益於饑覩賢不用無益於削紂之時
內有微箕二子外有膠鬲𣗥子故其不能存夫
言而不用諫而不聽雖賢惡得有益於治也大
夫曰橘柚生於江而民皆甘之於口味同也
好音生於鄭衞而人皆樂之於耳聲同也越人
夷吾戎人由余待譯而後通而並顯齊秦人之
心於善惡同也故曾子𠋣山而吟山鳥下翔師
曠鼓琴百獸率舞未有善而不合誠而不應者
也意未誠與何故言而不見從行而不合也文
學曰扁鵲不能治不受鍼藥之疾賢聖不能正
不食諫諍之君故桀有關龍逢而亡夏殷有三
人而商滅不患無由余夷吾之倫患無穆之
聽耳是以孔子東西無所適遇屈原放逐於楚
國故曰道而事人焉往而不三黜枉道而事
人終非以此言而不見從行而不合者也大夫
曰歌者不期於利聲而貴在中節論者不期於
麗辭而務在事實善聲而不知轉未可爲能歌
也善言而不知變未可謂能說也持䂓而非矩
執凖而非䋲通一孔曉一理而不知權衡以所
不覩不信人蟬之不知雪堅據古文以應當
世猶辰參之錯膠柱而調瑟固而難合矣孔子
所以不用於世而孟軻見賤於諸侯也文學曰
日月之光而盲者不能見雷電之聲而聾人不
能聞夫爲不知丘者言語於瘖聾何特蟬之
不知重雪耶夫以伊尹之智太公之賢而不能
開辭於桀紂非說也非聽者過也是以荊和抱
璞而泣血曰安得良工而剖之屈原行吟澤畔
曰安得臯陶而察之夫人君莫不欲求賢以自
輔任能以治國然牽於流說惑於道䛕是以賢
聖蔽掩而讒佞用事以此亡國破家而賢士饑
於巖穴也昔趙高無過人之志而居萬人之位
是以傾覆秦國而禍殃其宗盡失其瑟何膠柱
之調也大夫曰所謂文學高第者智略能明先
王之術而資質足以履行其道故居則爲人師
用則爲世法今文學言治則稱尭舜道行則言
孔墨授之政則不逹懷古道而不能行言而
行之枉道是而情非衣冠有以殊於鄉曲而實
無以異於凢人諸生所謂中者遭時蒙率備
數適然耳殆非明舉所謂固未可與論治也文
學曰天設三光以照記天子立公卿以明治故
曰公卿者四海之表儀神化之丹靑也上有輔
明主之任下有遂聖化之事和隂陽調四時安
衆庻育群生使百姓輯睦無怨思之色四夷順
德無叛逆之憂此公卿之職而賢者之所務也
伊尹周召三公之才太顛閎夭九卿之人文
學不中聖主之明舉今之執政亦未能稱盛德
也大夫不說作色不應也文學曰朝無忠臣者
政闇大夫無士者位危任座正言君之過文
侯改言行稱爲賢君袁盎靣刺絳侯之驕矜卒
得其慶故觸死亡以干主之過者忠臣也犯嚴
顔以匡公卿之失者士也鄙人不能巷言靣
違方今人主榖之敎令張而不施食祿多非其
人以妨農商工市井之利未歸於民民望不塞
也且夫帝王之道多墮壞而不修詩云濟濟多
士意者誠任用其計非苟陳虛言而巳
　　　殊路第二十一
大夫曰七十子躬受聖人之術有名列於孔子
之門皆諸侯卿相之才可靣者數人可政事
者冉有季路言語宰我子貢宰我秉事有寵於
齊田常作難道不行身死庭中簡公殺於檀䑓
子路仕衞孔悝作亂不能救君岀亡身𦵔於衞
子貢子臯遁逃不能死其難食人之重祿不能
更處人尊官不能存何其厚於巳而薄於君哉
同門共業自以爲知古今之義明君臣之禮或
死或亡二三子殊路何道之悖也文學曰宋襄
公知孔父之賢而不早任故身死魯莊知季有
之賢授之政晩而國亂衞君近佞逺賢子路居
蒲孔悝爲政簡公不聽宰我而漏其謀是以二
君身放殺而禍及忠臣二子者有事而不與
其謀故可以死可以生去止其義一也晏嬰不
死崔慶之難不可謂不義㣲子去殷之亂可謂
不仁乎大夫曰至羙素璞物莫能飾也至賢保
真僞文莫能増也故金玉不琢羙珠不畫今仲
由冉求無檀柘之材隋和之璞而強文之譬
彫朽木而礪鈆刀飾嫫母畫土人也以五色
斐然成章及遭行潦流波則沮矣夫重懷古道
枕籍詩書危不能安亂不能治郵里逐鷄難亦
無黨也文學曰非學無以治身非禮無以輔徳
和氏之璞天下之美寶也待鑑識之工而後明
毛嬙天下之姣人也待香澤脂粉而後容周公
天下之至聖人也待賢師學問而後通今齊世
庸士之人不好學問專以已之愚而荷巨任
無檝舳濟江海而遭大風漂沒於百仭之淵
東流無崖之川安得沮而止乎大夫曰性有剛
柔形有好惡聖人能因而不能改孔子外變二
三子之服而不能革其心故子路解長劒去危
冠屈節於夫子之門然攝齊師友行行爾鄙心
猶存宰予晝寢欲損三年之喪孔子曰糞土之
墻不可杇也由不得其死然故內無其質而
外學其文雖有賢師良友畫脂鏤冰費日損
功故良師不能飾戚施香澤不能化嫫母也文
學曰蒙以不潔鄙夫掩鼻惡人盛飾可以宗祀
上帝使二人不渉聖人之門不免爲窮夫安得
卿大夫之名故砥所以致於刃學所以盡其才
也孔子曰觚不觚觚哉觚哉故事人加則爲宗
廟器否則斯養之舋才幹越之鋌不厲匹夫賤
之工人施巧人主服而朝也夫醜者自以爲姣
故飾愚者自以爲知故不學觀笑在巳而不自
知不好用人自是之過也
　　　訟賢第二十二
大夫曰剛者折柔者卷故季由以強梁死宰我
以柔弱殺使二子不學未必不得其死何者矜
已而伐能小知而巨收欲人之從已不能以巳
之從人莫視而自見莫賈而自貴此其所以身
殺死而終𦵔也未見其爲宗廟器覩其爲世
戮也當此之時東流亦安之乎文學曰騏驎之
輓鹽車垂頭於太行屠者持刀而睨之太公之
窮困販於朝歌也蓬頭相聚而笑之當此之
時非無逺䈥駿才也非文王伯樂莫知之賈也
子路宰我生不逢伯樂之舉而遇狂屠故君子
傷之若由不得其死然天其祝予矣孔父累華
督之難不可謂不義仇牧渉宋萬之禍不可謂
不賢也大夫曰今之學者無太公之能騏驥之
才有以蜂蠆介毒而自害也東海成顒河東胡
建是也二子者以術𮐃舉起卒伍爲縣令獨非
自是無與合同引之不來推之不徃狂狷不遜
忮害不恭刻轢公主侵陵大臣知其不可而強
行之欲以干名所由不果沒其身未覩功業
所至而見東觀之殃身得重罪不得以壽終狡
而以爲知訐而以爲不遜以爲勇其遭難故
亦宜也文學曰二公懷精白之心行忠正之道
已以事上竭力以徇公奉法推理不避強禦
不阿所親不貴妻子之養不顧私家之業然卒
不能免於嫉妬之人爲衆枉所排也其所以累
不測之刑而功不遂也夫公族不正則法令不
行股肱不正則姦邪興起趙奢行之平原范睢
行之穰侯二國治而兩家全故君過而臣正上
非而下譏大臣正縣令何肯不及諸巳而行非
於人執政之大失也夫屈原之沉淵遭子栁之
譛也管子得行其道鮑叔之力也今不覩鮑叔
之力而見汨羅之禍雖欲以壽終惡其能得乎
　　　遵道第二十三
大夫曰御史御史未應謂丞相史曰文學結髮
學語服膺不舍辭循環轉陶鈞文繁於春
華無効於抱風飾虛言以亂實道古以害今從
之則縣官用廢虛言不可實而行之不從文學
以爲非也衆口不可勝聽諸卿都大府曰
乆矣通先古明當世今將何從而可矣丞相史
進曰晉文公譎而不正齊桓公正而不譎所由
不同俱歸於覇而必隨古不革襲故不改是文
質不變而椎事尚在也故或作之或述之然後
法令調於民而器械便於用也孔對三君殊意
晏子相三君異道非苟相反所務之時異也公
卿旣定大業之路建不竭之本願無顧細故之
語牽儒墨論也文學曰師曠之調五音不失宮
商聖王之治世不離仁義故有改制之名無變
通之實上自黃帝下及三王莫不明德敎謹庠
序崇仁義立敎化此百世不易之道也殷周因
修而昌秦王變法而亡詩云雖無老成人尚有
典刑言法敎故沒而存之舉而貫之貫而行之
何更爲哉丞相史曰說西施之美無益於容道
尭舜之德無益於治今文學不言所爲治而言
以治之無功猶不言耕田之方美冨人之囷倉
也夫欲粟者務時欲治者因世故商君昭然獨
見存亡不可與世俗同者爲其沮功而多近也
庸人安其故而愚者果所聞故舟車之治使民
三年而後安之商君之法立然後民信之孔子
曰可與共學未可與權文學可令扶䋲循刻非
所與論道術之外也文學曰君子多聞闕疑述
而不作聖逹而謀大㪫智而事寡是以功成而
不隳名立而不頓小人智淺而謀大羸弱而任
重故中道而廢蘇秦商鞅是也無先王之法非
聖人之道而因於已故亡易曰小人處盛位雖
高必崩不盈其道不𢘆其德而能以善終身未
之有也是以𥘉登於天後入於地禹之治水也
民知其利莫不勸其功商鞅之立法民知其害
莫不畏其刑故夏後功立而王商鞅法行而亡
商鞅有獨智之慮世不獨見之證文學不足與
權當世亦無累之殃也
　　　論誹第二十四
丞相史曰晏子有言儒者華於言而寡於實繁
於樂而舒於民乆喪以害生厚葬以傷業禮煩
而難行道迂而難遵稱往古而言訾當世賤所
見而貴所聞比人本狂以已爲拭此顔異所以
誅黜而狄山死於匈奴也處其位而非其朝生
乎世而訕其上終以戮而喪其軀此獨誰爲
其累而蒙其殃乎文學曰禮所以防淫樂所
以移風禮興樂正則刑罰中故隄防成而民無
水菑禮義立民無亂患故禮義壞隄防決所以
治者未之有也孔子曰禮與其奢也寜儉喪與
其易也寜戚故禮之所爲作非以害生傷業也
威儀節文非以亂化傷俗也治國謹其禮危國
謹其法昔秦以武力吞天下而斯高以妖孽累
其禍廢古術隳舊禮專任刑法而儒墨旣喪焉
塞士之塗壅人之口道䛕日進而上不聞其過
此秦所以失天下而殞社稷也故聖人爲政必
先誅之爲巧言以輔非而傾覆國家也今子安
取亡國之語而來乎夫公卿處其位不正其道
而以意阿色順風疾小人淺淺靣從以成人之
過也故知言之死不從苟合之徒是以不免
於縲絏悲夫丞相史曰檀柘而有鄕萑葦而有
藂言物𩔖之相從也孔子曰德不必有鄰故
湯興而伊尹至不仁者遠矣未有明君在上而
亂臣在下也今先帝躬行仁聖之道以臨海內
招舉俊才賢良之士唯仁是用誅逐亂臣不避
所親務以求賢而簡退不肖猶尭之舉舜禹之
族殛鯀放驩兠也而曰茍合之徒是則主非而
臣阿是也文學曰臯陶對舜在知人惟帝其難
之洪水之災尭獨愁悴而不能治得舜禹而九
州寜故雖有尭明之君而無舜禹之佐則純德
不流春秋刺有君而無臣先帝之時良臣未備
故邪臣得間尭得舜禹而鯀殛驩兠誅趙簡子
得叔向而盛靑肩詘語曰未見君子不知僞臣
詩云未見君子憂心忡忡旣見君子我心則降
此之謂也丞相史曰尭任鯀驩兠得舜禹而放
殛之以其罪而天下咸服誅不仁也人君用之
齊民而顔異濟亭長也先帝舉而加之高位
官至上卿狄山起布衣爲漢議臣處舜禹之位
執天下之中不能以治而反坐訕上故驩兠之
誅加而刑戮至焉賢者受賞而不肖者刑固
其然也文學何恠焉文學曰論者相扶以義相
喻以道從善不求勝服義不恥窮若相迷以僞
相亂以辭相矜於後息期於茍勝非其貴者也
夫蘇秦張儀熒惑諸侯傾覆萬乗使人主失其
所持非不辯然亂之道也君子疾鄙夫之不可
與事君患其𦗟從而無所不至也今子不聽正
義以輔卿相又從而順之好須之說不計其
後若子之爲人吏宜受上戮子姑默矣丞相史
曰蓋聞士之居世也衣服足以勝身食飲足以
供親內足以相䘏外不求於人故身修然後可
以理家家治然後可以治官故飯䓸糲者不可
以言孝妻子饑寒者不可以言慈緒業不備者
不可以言理居斯世行斯身而有此三累者斯
亦足以默矣
　　　孝養第二十五
文學曰善養者不必芻豢也善供服者不必錦
繡也以己之所有盡事其親孝之至也故匹夫
勤勞猶足以順禮歠菽飮水足以致其敬孔子
曰今之孝者是爲能養不敬何以別乎故上孝
養志其次養色其次養體貴禮不貪其養禮順
心和養雖不備可也易曰東鄰殺牛不知西鄰
之禴𥙊也故富貴而無禮不如貧賤之孝悌閨
門之內盡孝焉閨門之外盡悌焉朋友之道盡
信焉三者孝之至也居家理者非謂積財也事
親孝者非謂鮮餚也亦和顔色承意盡禮義而
巳矣丞相史曰八十曰耋七十曰耄耄食非肉
不飽衣非帛不暖故孝子曰甘毳以養口輕暖
以養體曾子養曾晳必有酒肉無端絻雖公西
赤不能以養爲容無餚膳雖閔曽不能以養卒
禮無虛加故必有其實然後爲之父子與其禮
有餘而養不足寜養有餘而禮不足夫洗爵以
盛水升降而進糲禮雖備然非其貴者也文學
曰周襄王之母非無酒肉也衣食非不如曾晳
也然而不孝之名以其不能事其父母也君
子重其禮小人貪其養夫嗟來而招之投而與
之乞者猶不取也君子苟無其禮雖羙不食焉
故禮主人不親饋則客不𥙊是饋輕而禮重也
丞相史曰孝莫大以天下一國養次祿養下以
力故王公人君上也卿大夫次也夫以家人言
之有賢子者當路於世者高堂䆳宇安車大馬
衣輕暖食甘毳無厭者衣皮冠窮居陋巷有
旦無暮食䓸糲者葷茹膢臘而後見肉審老親
之腹非唐園唯菜是盛夫䓸糲乞者所不取而
子以飬親雖欲以禮非其貴也文學曰無其能
而竊其位無其功而有其祿雖有富貴由蹠蹻
之養也高䑓極望食案方丈而不可謂孝老親
之腹非盜嚢也何故常盛不道之物夫取非有
非職財入而患從之身且死禍殃安得膢臘而
食肉曾參閔子無卿相之養而有孝子之名周
襄王富有天下而有不能事父母之累故禮菲
而養豐非孝也涼囷而以養非孝也丞相曰上
孝養色其次安親其次全身往者陳餘背漢斬
於汦水五邪逆而夷三族近世主父偃行不
而誅滅呂歩舒弄口而見戮行身不謹誅及
無罪之親由此觀之虛禮無益於已也文實配
行禮養俱施然後可以言孝孝在於質實不在
於飾貌全身在於謹慎不在於馳語也文學曰
言而不誠期而不信臨難不勇事君不忠不孝
之大者也孟子曰今之士今之大夫皆罪人也
皆逹其意以順其惡今子不忠不信巧言以亂
政𨗳䛕以求合此者不容於世春秋曰士守
一不移循理不外援共其職而巳故卑位而言
高者罪也言不及而言者傲也有詔公卿與斯
議而空戰口也
　　　刺議第二十六
丞相史曰山林不讓椒桂以成其崇君子不辭
薪之言以廣其名故多見者多聞者知距
諫者塞專巳者故謀及下者無失䇿舉及衆
者無頓功詩云詢於蒭蕘故布衣皆得風議何
況公卿之史乎春秋士不載文而書咺者以爲
宰士也孔子曰雖不吾以吾其與聞諸侯僕雖
不敏亦當傾耳下風攝齊勾指受業徑於君子
之塗矣使文學言之而是僕之言有何害使文
學言之而非雖㣲丞相史孰不非也文學曰以
正輔人謂之忠以邪𨗳人謂之佞夫怫過納善
者君之忠臣大夫之直士也孔子曰大夫有爭
臣三人雖無道不失其家今子處宰士之列無
忠正之心枉不能正邪不能匡順流以容身從
風以說上上所古則苟聽上所行則曲從影
之隨形響之於聲終無所月非衣儒衣冠儒冠
而不能行其道非其儒也譬土龍文章首目
具而非龍也葶歴似菜而味殊玉石相似而異
𩔖子非孔氏執經守道之儒乃公卿靣從之儒
非吾徒也冉有爲季氏宰而附益之孔子曰小
子鳴鼓而攻之可也故輔桀者不爲智爲桀歛
者不爲仁氶相史默然不對
　　　利議第二十七
大夫曰作世明主憂勞萬人思念北邉之未安
故使使者舉賢良文學高弟詳延有道之士將
欲觀殊議異䇿虛心傾耳以聽庻幾雲得諸生
無能岀竒計遠圖匈奴安邉境之䇿明枯竹守
空言不知趨舍之宜時世之變議論無所依如
癢而搔背辯訟公門之下訩訩不可勝聽如
品即口以成事此豈明主所欲聞哉文學曰諸
生對𠕋殊路同歸指在於崇禮義退財利復往
古之道匡當世之失莫不雲太平雖未盡可亶
用宜略有可行者焉執事闇於明禮而喻於利
末沮事隳議計慮籌䇿以故至今未決非儒無
成事公卿欲成也大夫曰色厲而內荏亂真者
也文表而柔裏亂實也文學裒衣帶竊周公
之服鞠躬踧踖竊仲尼之容議論稱誦竊商賜
之辭刺譏言治過管晏之才心卑卿相志小萬
乗及授之政昏亂不治故以言舉人以毛相
馬此其所以多不稱舉詔䇿曰朕嘉宇內之士
故詳延四方豪俊文學習之士趨遷官祿言
者不必有德何者言之易而行之難有舍其車
而識其牛貴其不言而多成事也吳鐸以其舌
自破主父以其舌自殺鶡鴠夜鳴無益於明
主父鳴鴟無益於死非有司欲成利文學桎梏
於舊術牽於間言者也文學曰能言之能行之
者湯武也能言不能行者有司也文學竊周公
之服有司竊周公之位文學桎梏於舊術有司
桎梏於財利主父以舌自殺有司以利自困
夫驥之才千里非造父不能使禹之知萬人非
舜爲相不能用故季子𦗟政栁下惠忽然不
見孔子爲司冦然後悖熾驥舉之在伯樂其功
在造父造父攝轡馬無駑良皆可取道周公之
時士無賢不肖皆可與言至治故御之良者善
調馬相之賢者善使士今舉異才而使減騶御
之是猶枙驥鹽車而使責之疾此賢良文學多
不稱舉也大夫曰嘻諸生闒茸無行多言而不
用情貌不相副穿踰之盜自古而患之是孔
丘斥逐於魯君曽不用於世也何者以其首攝
多端迂時而不要也故秦王燔去其術而不行
坑之渭中而不用乃安得鼓口舌申顔眉預前
論議是非國家之事也
　　　國病第二十八
文學曰國有賢士而不用非士之過有國者之
恥孔子大聖也諸侯莫能用當小位於魯三月
不令而行不禁而止沛時雨之灌萬物莫不
興起也況乎位天下之本朝而施聖主之徳音
教澤乎今公卿處尊位執天下之要十有餘年
功德不施於天下而勤勞於百姓百姓貧陋困
窮而私家累萬金此君子所恥而伐檀所刺也
昔者商鞅相秦後禮讓先貪鄙尚首功務進取
無德序於民而嚴刑罰於國俗日壞而民滋怨
故惠王烹𦵔其身以謝天下當此之時亦不能
論事矣今執政患儒貧賤而多言亦憂執事冨
貴而多患也大夫視文學悒悒而不言也丞相
史曰夫辯國家之政事論執政之得失何不徐
徐道理相喻何至切切如此乎大夫難罷鹽鐡
者非有利也憂國家之用邉境之費也諸生誾
誾爭鹽鐡亦非爲巳也欲反之於古而輔成仁
義也二者各有所宗時世異務又安可堅任古
術而非今之理也且夫小雅非人必有以易之
諸生莫有能安集國中懷臧之來遠方使邉境
無冦虜之災租稅盡爲諸生除之何況鹽鐡均
輸乎所以貴術儒者貴其處謙推譲以道盡人
今辯訟愕愕然無赤賜之辭而見鄙倍之色非
所聞也大夫言過而諸生亦如之諸生不謝
大夫耳賢良文學皆離席曰鄙人固陋希渉大
庭狂言多不稱以逆執事夫藥酒苦於口利於
病忠言逆於耳而利於行故愕愕者福也諓諓
者賤也林中多疾風富貴多䛕言萬里之朝日
聞唯唯而後聞諸生之愕愕此乃公卿之良藥
鍼石大夫色少寛靣文學而蘇也賢良曰窮巷
多曲辯而寡見者難喻文學守死渣滓之語而
終不移夫往古之事昔有之語巳可覩矣今以
近世觀之自以目有所見耳有所聞世殊而事
異文景之際建元之始民朴而歸本吏廉而自
重殷殷屯屯人而家富今政非改而敎非易
也何世之彌薄而俗之滋衰也吏即少廉民即
寡恥刑非誅惡而姦猶不止世人有言鄙儒不
如都士文學皆岀山東希渉大論子大夫論京
師之日乆顧分明政治識之事故所以然者也
賢良曰夫山東天下之腹心賢士之戰塲也高
皇帝龍飛鳳舉於宋楚之間山東子弟蕭曹樊
酈灌之屬爲輔雖即異世亦旣閎夭太顚而
巳禹岀西羗文王生北夷然聖德高世有萬人
之才迭羣之任岀入都市一旦不知返數然
後終於廝役而已僕雖不生長京師才駑下愚
不足以大議竊所以聞閭里長老之言往者常
民衣服溫暖而不靡噐質樸牢而致用衣足以
蔽體噐足以便事馬足以易歩車足以自載酒
足以合歡而不湛樂足以理心而不淫入無宴
樂之聞出無佚遊之觀行即羸止作鋤耘用
約而財饒本修而民富送死哀而不華養生適
而不奢大臣正而無欲執政寛而不苛故𥠖民
寜其性百吏保其官建元始崇文修德天下乂
安其後邪臣各以𠆸藝亂至治外障山海內
興諸利楊可勝告緡江充禁服張大夫革令杜
周治獄罰贖科適㣲細並行不可勝載夏蘭之
屬妄王溫舒之徒妄殺殘吏萠起擾亂良民
當此之時百姓不保其首領豪富莫必其族姓
聖主焉乃刑戮充等誅滅殘賊以殺死罪之
怨塞天下之責故居民肆然復安然其禍累世
不復瘡痍至今未息故百官尚有殘疾之政而
強宰尚有強奪之心大臣擅權而斷擊豪猾多
黨而侵陵富貴奢侈貧賤殺女工難成而易
弊車器難就而易敗車不累朞器不終歳一車
千石一衣十鍾常民文杯畫案幾席緝𨄌婢妾
衣紈𢇁匹庻粺飯肉食里有俗黨有塲康莊
馳逐窮巷蹹鞠秉耒抱挿躬耕身織者寡娶要
歛從容𫝊白黛靑者衆無而爲有貧而強夸文
表無裏紈袴枲裝生不養死厚送葬死殫家遣
女滿車冨者欲過貧者欲及富者空藏貧者稱
貸是以民年急而歳促貧即寡恥乏即少廉此
所以刑非誅惡而姦猶不止也故國有嚴不急
之徴即生前不足疾矣
鹽鐡論卷第五Page:Sibu Congkan0323-桓寬-鹽鐵論-2-1.djvu/181

