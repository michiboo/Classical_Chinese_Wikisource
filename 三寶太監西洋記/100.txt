
　　詩曰：
　　皇華使者承天敕，宣佈綸音往夷域。
　　鯨舟吼浪滄溟深，經涉洪濤渺無極。
　　洪濤浩浩湧瓊波，犀山隱隱浮青螺。
　　占城港口暫停憩，揚帆迅速來闍婆。
　　閹婆遠隔中華地，天氣蒸人人物異。
　　科頭跣足語侏儮，不習衣冠兼禮義。
　　天書到處騰歡聲，蠻首酋長爭相迎。
　　南金異寶遠馳名，懷恩慕義攄忠誠。
　　闍婆又往西南去，三佛齊過臨五嶼。
　　蘇門答剌峙中流，海舶番商經此聚。
　　自此分舟往錫蘭，柯枝古俚連諸番。
　　弱水南濱溜山谷，去路茫茫更險艱。
　　欲投西域還凝日，但見波光接天綠。
　　舟人矯首混東西，惟指星辰辨南北。
　　忽魯謨斯近海傍，大宛未息通行商。
　　曾聞博望使絕域，何如當代覃恩光。
　　書生從役忘卑賤，使節三陪遊覽遍。
　　高山巨浪豈曾觀，異寶奇珍今始見。
　　俯仰堪輿無有垠，際天極地皆王臣。
　　聖朝一統混華夏，曠古及今孰可倫？
　　聖節勤勞恐遲暮，時值南風指歸路。
　　舟行四海若游龍，回道遐荒接煙霧。
　　歸到京華覲紫宸，龍墀納拜皆奇珍。
　　重瞳一顧天顏喜，爵祿均頒雨露深。
　　卻說元帥獻上天方國進貢，龍眼觀看，問說道：「天方國是甚麼地方？」元帥奏道：「天方國是西天盡頭路上。小臣們心不肯服，勉強往前再進，不覺得撞進酆都鬼國。拜見閻羅天子，有閻羅天子送唐英等一枚臥獅玉鎮紙、寄國師一首四句詩二事可證。」萬歲爺道：「鬼國則非人世矣！兵至於彼，大是異事！」元帥奏道：「仰仗天威，人鬼欽服。自進貢之外，還有太白金星獻上兩顆夜明珠：一顆在蜘蛛肚裡，那蜘蛛從『師』字船上下來，非人力所致；一顆在小軍李海腿肚子裡面，原是封姨山上所得，又非人力所為。去時有個天妃娘天燈領路，來時有宗家三兄弟順風相送，俱乞聖恩裁答。」萬歲爺道：「傳國璽何如？」元帥答道：「杳無消息。」
　　萬歲爺道：「此行諸將士勤勞，天師、國師扶助，皇風宣暢西夷，夷而慕華，莫大之益。但越海泛槎，搜奇索異，不足為寶；又且獅象之類，每日食萬錢，非中人數十口之費不足給養。謂緩急何？著所司一切不可馴伏之物，置之牧養之所，毋令傷人。一切飛走之類，縱之閒曠之地，容其自去。一切有用之物，給散各司候用。一切珍寶藏之內帑，各該部知道。」滿朝文武百官相率上表稱賀。奉聖旨：免賀，各該部議功敘賞來說。
　　到了明日，兵部一本，為議功頒賞事，細將征西員役功勞，逐一開揭，請旨定奪。奉聖旨：
　　征西大元帥鄭某進二級，蟒衣玉帶，仍掌司禮監事，金銀綵帛之類，分數上等。副元帥王某進柱國、太傅，蔭一子中書舍人，金銀綵帛之類，分數上等。五營大都督、四哨副都督，各升三級，金銀綵帛有差。各游擊、參將、都司，各水軍各都督，各升二級，金銀綵帛有差。黃鳳仙封二品夫人，金銀綵帛有差。王明、李海俱實授指揮使，金銀綵帛有差。各各一應大小將官、一應大小軍士，各各欽賞有差。帶來夷人等，另行欽賞，不在數內。
　　擇日筵宴征西大小將官、大小軍士。宴罷，二位元帥叩頭謝恩，交還帥印；五營、四哨叩頭謝恩，交還都督印；各游擊、參將、都司，各水軍都督，各叩頭謝恩，交還各原所授印；凡有印信及大小關防，一切繳報。
　　聖旨一道，著禮部會議，加國師官職，國師拜辭不受；加天師官職，天師拜辭不受。頒賞國師，國師拜辭不受；頒賞天師，天師拜辭不受；頒賞非幻禪師、雲谷禪師，非幻、雲若拜辭不受；頒賞朝天宮道官、道士及神樂觀樂舞生，道官、道士、樂舞生拜辭不受。奉聖旨：國師不受，著工部擇地建立碧峰禪寺，以求祀事；天師不加官職，著所在官司於龍虎山別建玉皇閣一座，以永祀事。大元帥勤勞，著工部擇地建立香火，敕賜「靜海禪寺」匾額；副元帥勤勞，著有司官別立生祠，以示來裔。
　　國師、天師、二位元帥，俱各叩頭謝恩。二位元帥上言，請敕建天妃宮、宗家三兄弟廟、白鱔王廟以昭靈祝。奉聖旨：「是。」
　　後來靜海禪寺建於儀鳳門外，天妃宮、宗三廟、白鱔廟俱建於龍江之上，碧峰寺建於聚寶門外。靜海寺有篇《重修碑》可證，天妃宮有篇《御製碑》及《重修記》可證，碧峰寺有篇《非幻庵香火記》可證。
