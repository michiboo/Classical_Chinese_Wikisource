　　天歷己巳，建康有竇時雍者，家素寒微而驟富。一女名羞花，年已及笄，風流俊雅，尤長於詩。溧水士人章文煥，與竇為中表親，然亦才貌出類，人以聰俊章郎稱之，自幼每過竇家，時雍甚愛重之。嘗戲指女曰：「長必以妹配汝。」生女亦各留意。乃私為之詩，曰：
　　　　春風連理兩枝梅，曾向羅浮夢裡來。
　　　　分忖東君好調護，莫教移傍別人開。
　　羞花踵韻答之曰：
　　　　庚嶺清香一樹梅，凌寒不許蝶蜂來。
　　　　料應一點春消息，留向孤山處士開。
　　生女情好甚勤，或與之對酌燈下，或與之吟眺花前，時雍不之禁也。
　　一日，文煥、羞花會於迎暉軒下，相與棄棋。文煥吟之曰：「紛紛車馬渡河津，黑白分明目下真。」羞花續曰：「莫使機關爭勝負，兩家人是一家人。」生女大笑。又鋪紫氍毹於中庭，攤牌較勝。文煥笑曰：「但要合著油瓶蓋。」羞花笑曰：「只恐貪花，不滿三十耳。」文煥興濃，求與之合。羞花變色曰：「概為正配，豈效鶉奔？妾雖至愚，決非金夫而不有躬也。兄何忽略如此？」文煥跽而言曰：「人心翻覆，勢若波瀾。倘他日以兄妹為辭，將如之何？」羞花語塞，遂相交會。既而，柳眉半蹙，玉筍微寒，有體弱不勝之狀，兩情繾綣，極盡淫樂。文煥低吟曰：
　　　　鸞鳳相交顛倒顛，武林春色會神仙。
　　　　輕回杏臉色釵墜，淺蹩蛾眉雲鬢偏。
　　羞花續曰：
　　　　衣惹粉花香雪散，帕沾桃浪嫩紅鮮。
　　　　迎暉軒下情無限，絕勝人間一洞元。
　　兩情歡足。羞花脫臂上金釧一雙與生曰：「好賞此釧，是即主盟。」文煥拜而受之。未幾，時雍知覺，恐終敗露，召生謂曰：「汝宜速回，倩媒求聘也。」文煥拜謝將行，羞花私貽饋贐，且叮嚀「早來」，飲泣而別。文煥回見父母，備陳其情，父母悅從，卜日下禮。羞花因念生之故，尋命家人致緘，文煥啟視，乃集古絕句十首。其一：
　　　　繡戶紗窗北里深，燈昏香燼擁寒衾。
　　　　故園書動經年別，蒲地月明何處砧。
　　其二：
　　　　嗟君此別意何如，閒看江雲思有餘。
　　　　愁傍翠蛾分八字，酒醒孤枕雁來初。
　　其三：
　　　　風帶潮聲枕章涼，江流曲似九迴腸。
　　　　朱門深閉煙霞暮，一點殘燈伴夜長。
　　其四：
　　　　亂愁依舊鎖眉峰，為想年來樵悴容。
　　　　離別幾宵魂耿耿，碧霄何路得相逢。
　　其五：
　　　　雙垂別淚越江邊，待月東林月正圓。
　　　　雲鬢罷梳還對鏡，恐驚憔悴入新年。
　　其六：
　　　　欲於何處寄相思，懶對妝臺拂畫眉。
　　　　咫尺煙江幾多地，好風偏自送佳期。
　　其七：
　　　　強拂愁眉下小樓，感時傷別思悠悠。
　　　　同來不得同歸去，幾度高吟寄水流。
　　其八：
　　　　百憂如草雨中生，十指寬催玉箸輕。
　　　　惆悵溪頭從此別，子規枝上月三更。
　　其九：
　　　　寒窗燈盡月斜輝，桃李陰陰柳絮飛。
　　　　春色惱人眠不得，高樓獨上思依依。
　　其十：
　　　　綠楊紅杏蒲城春，不見當時勸酒人。
　　　　聞說駕啼卻惆悵，帶圍寬盡小腰身。
　　文煥得詩，不勝歡悅。隨即備札，倩媒求聘，擇期人贅。合巹之夕，時雍欲試生才，即席上宣言曰：「門欄撤帳，不必舊詞。今要新人，口占為之，毋容思索可也。」文煥作催妝詩二絕云：
　　　　紅搖花燭二更過，妝就風流體態多。
　　　　織女莫教郎待久，速乘鶴駕渡銀河。
　　又：
　　　　笙歌鼎沸滿華堂，深院佳人尚晏妝。
　　　　願得早乘雲馭降，張郎久待杜蘭香。
　　時雍賀客大奇其才，贊之不容口。生女會晤，重整新歡。而佳人才子之情遂矣。好事者皆作詩紀之，褒而成帙，號《金釧集》，行於當世。
　　淳熙中，有阮生名華，美姿容。賦性溫茂，猶善絲竹，時以三郎稱之。上元夜，因會其同游，擊築飛觴，呼盧博勝，約為長夜之歡。既而相攜踏於燈市。時漏盡銅龍，遊人散矣，仰觀皓月蒲輪，浮光耀彩。華欣然曰：「當此景而歸枕席，奈明月笑人。孰若各事所能，共樂清光之下。」眾曰：「善。」一友能歌，華吹紫玉蕭和之，聲人云表。
　　近居有女玉蘭，陳太常子也。燈筵方散，步月於庭。忽聞玉管嗚嗚，因命侍兒窺之。還曰：「阮三郎會交於彼。」蘭頷之數四，凝睬者久之。因低諷一絕曰：
　　　　夜色沉沉月滿庭。是誰吹徹繞雲聲？
　　　　嗚嗚只管翻新調，那顧愁人淚染襟。
　　遂怏怏而入。華等曲終各散去，明夜復會於此，如是數夕皆然。
　　一夕，眾友不至，華獨徘徊星月之下。自覺無聊，乃吹玉蕭一曲自娛，未終，忽一雙鬟冉冉而至，華戲謂曰：「何氏子冒露而行？」鬟笑曰：「某陳宅侍兒也。因小姐玩月於庭，聞蕭心醉，特遣妾逆郎，以圖清夜之話。」華思曰：「彼朱門若海，閽寺守之。倘有不虞，何以自解？」因謝之曰：「予萎焉燕侶，敢望鳳儔，既辱辱音，倍加雀躍。但云朗隔若天漢，露草畏乎夜行，願酌斯心，達之幸也。」侍兒去。俄頃復至，出一物，曰：「如郎見疑，請以斯物為質。」華視之，乃鑲金約指環也。遂約之於指，無暇疑思，心喜若狂，隨之俱往。至三門，月色如晝，見蘭獨倚小軒，衣絳綃衣，幽姿雅態，風韻翩然。雖驚鴻游龍不足喻也。方欲把臂訴衷，忽聞傳呼聲，蘭即遁去。華狼狽而歸。寢不成寐，因吟一詞曰：
　　　　玉蕭一曲無心度，誰知引入桃源路。邂逅曲欄邊，匆忙欲並肩。
　　　　一時風雨急，忽爾分雙翼。回首洛川人，翻疑化作雲。
　　遂日仿惶於陳氏之居，而香閣沉沉，無媒可達。日為贏瘦，寢食皆忘。父母及兄百方問之，皆隱而不露。
　　有友張遠，華之至交也。聞華病，往視之，因就榻究其病源。華沉吟不答，惟時時以目顧其手，嗚咽不勝。遠因逼視之，惟指約一環而已。遠會其意，因曰：「子有所遇乎？倘可致力，弟當力圖之。」華終日支吾，而遠苦叩不已。華度其可與謀，因長歎曰：「異香空染，賈院牆高，翠羽徒存，洛川雲散，更何言哉！」遠得其曲折，因曰：「彼重門深鎖，握手誠難，幸有此環，容僕試籌之可也。」遂袖之而出。凝目於陳氏之門，以窺其罅。俄頃，一尼自其門出，跡其蹤視之，乃避塵庵之尼。遠喜曰：「吾計得矣。」遂尾尼至庵，出一白鏹於前曰：「有事相煩，倘師能成之，當圖重報。」尼叩其詳，遠曰：「吾友阮郎，鍾情於陳太常之女。彼此相慕，會面無期。聞師素游其門，願得良謀，以圖一晤。」尼始有難色，遠懇之數四，始曰：「俟有便可乘，當相報也。」遂收其環而別。
　　次日，尼清晨至陳大常家，見蘭著杏黃衫子，雲舍半偏，從其母摘玫瑰於庭。見尼至，驚謂曰：「露草未乾，梁燕猶宿，師來何若此早？」尼笑曰：「不辭曉露而至，特有所請耳。」其母問之，曰：「敝庵新鑄大士寶像，翌日告成。願夫人同小姐隨喜一觀，為青蓮生色。」其母曰：「女子差長，身當獨行。」時蘭方抱鬱無聊，正思閒適，聞母不許，顏微佛然。尼再四慫慂，夫人因許共往。遂延早膳，兼致閒談。尼因耳目四集，終難達情，遂推更衣於小軒僻所，蘭躡其後，因與俱行。尼遂微露指環，蘭觸目心驚，即把玩不已，逡巡淚下，不能自持。因強作笑容，叩其所自。尼曰：「日有一郎，持此禱佛，幽忱積恨，顧影傷心。默誦許時，遂施此環而去。」蘭復叩其姓名，遂歔欷泣下。尼故驚曰：「小姐對此而悲，其亦有說乎？」蘭羞怩久之，遂含淚言曰：「此情惟師可言，亦惟師可達。但搖搖不能出口耳。」尼強之，曰：「昔者，閒窺青鎖，偶遇檀郎，欲尋巫峽之蹤，遂解漢江之佩。脫茲金指，聊作赤繩，蝶夢徒驚，鵲橋未架。適逢故物，因動新愁耳。」尼曰：「小姐既此關情，何不一圖覿面？」蘭歎曰：「秦臺鳳去，夢岫雲迷。一身靜鎖重幃，六翮難生弱體。欲圖幸會，除役夢魂耳。」尼見悽慘情真，遂告以所來之故。蘭喜極不能言，惟笑頷其首而已。因出所題《閨怨》便作回音。其一曰：
　　　　日永凴欄寄很多，懨懨香閣竟如何？
　　　　愁腸已自如針刺，那得閒情繡綺羅。
　　其二曰：
　　　　清夜淒淒懶上牀，挑燈欲自寫愁腸。
　　　　相思未訴魂先斷，一字書成淚萬行。
　　其三曰：
　　　　玉漏催殘到枕邊，孤幃此際轉淒然。
　　　　不知寂寞嫌更永，卻恨更籌有萬千。
　　其四曰：
　　　　朝來獨向綺窗前，試探何時了此緣。
　　　　每日慇懃偷問卜，不知擲破幾多錢。
　　因更出一環，並前環付尼，臨別曰：「師計固良，第恐老母俱臨，元其隙耳！」尼笑曰：「業已籌之，小姐至庵，但為倦極思睡，某當有計耳。」尼因出別夫人，往復遠信。未行數步，遠已迎前，遂同至阮所，以詩及環付之。華喜不自持，病立愈矣。遽起櫛沐。夜分以肩輿載至尼庵，匿於小軒邃室。次晨，夫人及蘭果聯翩而至。尼延茶畢，遂同游兩廊。卓午，蘭睏倦不勝，時欲隱几，尼謂夫人曰：「小姐倦極思寢耳。某室清幽頗甚，能暫憩而歸乎？」夫人許諾。遂送一小室中，更外為加鑰。
　　蘭入其內，果幽雅絕倫。旁設一門，隨手可啟，蘭正注目，忽華自牀後冉冉而來。蘭驚喜交加，令其躡足，兩情俱洽，遂笑解羅襦。雖戲錦浪之游鱗，醉香叢之迷蝶，亦不足喻也。歡好正濃，而華忽寂然不動，蘭驚諦視，已聲息杳如。遂惶懼不勝，推之牀壁，噘然而起，遽整雲鬟。母雖訝其神色異常，第以為疾作耳，遂命輿別尼而歸。
　　輿音未寂，張遠及華之兄至，謂尼曰：「事成否？」尼笑曰：「幸不辱命。」遠問：「三郎何在？」尼指其室曰：「猶作陽臺夢未醒耳。」遂推門共入。喚之數四，近而推之，死矣，各相失色元言。因思其久病之軀，故宜致是。遂歸報其父，託言養病於庵而殂，其事遂隱，而人無知者。惟蘭中心鬱結，感慨難伸。幾寤寐之間，無非愁恨，乃續前之四韻。其一曰：
　　　　行雲一夢斷巫陽，懶向臺前理舊妝。
　　　　憔悴不勝羞對鏡，為誰梳洗整容光。
　　其二曰：
　　　　幾向花間想舊蹤，徘徊花下有誰同？
　　　　可憐多少相思淚，染得花枝片片紅。
　　其三曰：
　　　　一自風波起楚臺，深閨冷落已堪哀。
　　　　餘煙空自消金鴨，耶得芳心化作灰。
　　其四曰：
　　　　雲和獨抱不成眠，移向庭前月滿天。
　　　　別怨一聲雙淚落，可憐點點濕朱弦。
　　自此終日懨懨，遂已成娠，其母察其異，因潛叩。蘭度不可隱，遂盡露其情，且涕泣而言曰：「女負罪之身，死無足惜。所以厚顏苟存者，為斯娠在耳。倘母生之，為阮氏之未亡婦，足矣。」母乃密白於太常。始猶怒甚，終亦無奈。遂請阮老於密室，以斯情達之，阮亦忻然，因託言曾聘於華者，遂迎之以歸。數月而生一子，取名學龍。蘭遂蔬縞終身，目不窺戶。後龍年十六而登第，官至某州牧，蘭因受旌焉。
　　福州守吳君者，江右人。有女未笄，甚敏慧，玉色濃麗，父母鐘愛之，攜以自隨。秩滿還朝，候風於淮安之版閘。鄰舟有太原江商者，亦攜一子，其名曰情。生十六年矣，雅態可繪，敏辯無雙。其讀書處，正與女窗相對。女數從隙中窺之，情亦流盼，而無緣致慇懃。偶侍婢有濯錦船舷者，情贈以果餌，問：「小娘子許適誰氏？」婢曰：「未也。」情曰：「讀書乎？」曰：「能。」情乃書難字一紙，托云：「偶不識此，為我求教。」女郎得之微曬，一一細注其下。且曰：「豈有秀才而不識字者？」婢還以告。情知其可動，為詩以達之曰：
　　　　空復清吟托裊煙，樊姬春思滿畫船。
　　　　相逢何必藍橋路，休負滄波好月天。
　　女得詩，慍曰：「與爾暫相萍水，那得以絕句撩人。」欲白父笞其婢。婢再三懇，乃笑曰：「吾為詩罵之。」乃緘小碧箋以酬，曰：
　　　　自是芳情不勝春，春光何事惱閨人。
　　　　淮流清浸天邊月，比以郎心向我親。
　　生得詩大喜，即令婢返命，期以今宵啟窗虔候。女微曬曰：「我閨篩幼怯，何緣輕出，郎君豈無足者耶？」生解其意。候人定，躡足蹬其舟，女凴欄待月，見生躍然，攜肘入舟，喜極不能言，惟嫌解衣之遲而已。女羞澀嬌懍，噤不能暢情。撫弄久之方洽。其婉孌膠密之態，雖吳生妙染，不能模寫萬一也。既而體慵神蕩，各有南柯之適。風便月明，兩舟解纜。東西殊途，頃刻百里。江翁晨起，覓其子不得，以為必登圂墜死淮流。返舟求屍，茫如捕影，但臨淵號慟而去。
　　天明，情披衣欲出，已失父舟所在。女惶迫無計，藏之船旁榻下。日則分餉羹食，夜則出就枕席。如此三日，生耽於美色，殊不念父之離邈也。其嫂怪小姑不出，又撰兼兩人，伺夜窺覘，見姑與少男子切切私語。白其母，母恚不信，身潛往視，果然。以告吳君，吳君搜其艙，得情榻下。拽其髮以出，怒目，礪刃其頸，欲下者數四。情忽仰首求哀，容態動人。吳君停刃叱曰：「爾為何人，何以至此？」生具述姓名，且曰：「家本晉人，閥閱亦不薄。昨者猖狂，實亦賢女所招。罪俱合死，不敢逃命。」吳君熟視，久之，曰：「吾女已為爾所污，義無更適之理。爾肯為吾婿，吾為爾婚。」情拜位幸甚。吳君乃命情潛足掛舵上，呼人求援，若遭溺而倖免者，庶不為舟人所覺。生如戒，吳君令篙者掖之，佯曰：「此吾友人子也。」易其衣冠，撫之如子。抵濟州，假巨室華居，召儐相，大講合婚之儀。舟人悉與宴，了不知其所由。
　　既自京師返篩，延名士以訓之，學業大進。又遣使詣太原，訪求其父。父喜，賚珍聘至楚，留宴累月，乃別。
　　情二十三領鄉薦，明年登進士第。與女歸拜翁姑，會親里，攜家之官。初為南京禮部主事，後至某郡大守，膺翟之封。有子凡若干人，遐邇傳播，以為奇遇雲。
　　大曆中，有晁彩者，小字試鶯，女子中之有文而能言者也。與母獨居，深嫻翰墨，丰姿豔體，映帶一時。有尼常出入其家，言彩美麗，為天下冠：不施丹鉛，而眉目如畫；不佩芳芷，而體恆有香；不簪珠翠，而鬟鬢自冶。嘗見其夏月著單衫子，右手攀竹枝，左手持蘭花扇，按膝上，注目水中游魚，低諷竹枝小詞，若黃鶯學囀，真神仙中人也。性愛看雲，其尤愛者，赤黑色也。故其室名曰：「窺雲室」，其館名曰「期雲館」。一日，蘭花始發，其母命賦之。彩即應聲曰：
　　　　隱於谷裡，顯於澧潯；貴比於白玉，重匹於黃金；既入燕姬之夢，還鳴宋玉之琴。
　　其敏慧若此。
　　少與鄰生文茂筆札周旋，每自誓言，當為伉儷。及長而散去，猶時時托侍女通慇懃。茂嘗春日寄以詩曰：
　　　　美人心共石頭堅，翹首佳期空黯然。
　　　　安得千金遺侍者，一燒鵲腦繡房前。
　　其二曰：
　　　　曉來扶病鏡臺前，元力梳頭任髻偏。
　　　　消瘦渾如江上柳，東風日日起不眠。
　　其三曰：
　　　　旭日瞳瞳破曉霾，遙知妝罷下芳階。
　　　　那能飛作梧花鳳，一集佳人白玉釵。
　　其四曰：
　　　　孤燈才滅已三更，窗雨無聲雞又鳴。
　　　　此夜相思不成夢，空懷一夢到天明。
　　彩得詩，因遣侍兒以青蓮子十枚寄茂，且曰：「吾憐子也」。茂曰：「何以不去心？」侍者曰：「正欲使君知其心苦耳。」茂持啖未竟，墜一子於盆水中。有喜鵲過，惡污其上，茂遂棄之。明早，有並蒂花開於水面，如梅英大。茂因喜曰：「吾事濟矣。」取置幾頭，數日始謝，房亦漸長。剖之各得實五枚，如所來數。茂即書其異，托侍女以報彩。彩持閱大喜，曰：「並蒂之諧此其徵矣。」因以朝鮮繭紙作鯉魚，函兩面俱畫鱗甲，腹下令可以藏書，遂寄茂以詩，曰：
　　　　花箋制葉寄郎邊，的的尋魚為妾傳。
　　　　並蒂已看靈鵲報，情郎早覓買花船。
　　荏苒至秋，屢通音問，而歡好無由。偶值其母有姻席之行，彩即遣人報茂。茂喜極，乘月至門，遂酬夙願焉。晨起整衣，兩不忍別。彩因自剪鬢髮，持以贈茂，且曰：「好藏青鬢，早締白頭也。」
　　茂歸，藏於枕畔。蘭香芳烈，馥馥動人，因以詩寄之，曰：
　　　　几上金猊靜不焚，匡牀愁臥對斜曛。
　　　　犀梳金鏡人何處，半枕蘭香空綠雲。
　　綢纓之後，又復無機可乘。時值抄秋，金風淅栗。彩無聊之極，因遣侍兒以詩寄茂，曰：
　　　　珍簟生涼夜漏餘，夢中恍惚覺來初。
　　　　魂離不得空成病，面見無由浪寄書。
　　　　窗外江村鐘響絕，枕邊梧葉雨聲疏。
　　　　此時最是思君處，腸斷寒猿定不如。
　　茂答曰：
　　　　忽見西風起洞房，盧家何處鬱金香。
　　　　文君未奔先成渴，顓項初逢已自傷。
　　　　懷夢欲尋愁落葉，忘憂將種恐飛霜。
　　　　惟應會付青天月，共聽牀頭漏聲長。
　　自此以後，間闊彌深，彩抱鬱中懷，遂調素質。母察其異，苦詢侍兒，侍兒因微露其情。母歎曰：「才子佳人，自應有此。然古多不偶，吾今當為成之。」因托斧柯，以彩歸茂。定情之夕，更鬯幽懷，若比目之逝青波，文禽之逐綠水也。如此經年，並肩倚膝。試期逼迫，茂欲買悼長安。臨行，茂因問曰：「吾舍汝而遠行，天涯俄頃，得無悲乎？」晁彩慘然動容，曰：「君豈知也。竊聞分手，那禦傷心。江上斜陽，正當春日，峽中行雨，已阻朝雲，況蘭葉之當醉，屬文無之將貽。望長亭而跳脫緩，對離觴而腰驟寬。撫鴛枕於連宵，預湔怨淚，望魚書於他日，寧事蘭膏；幸踐刀環之期，毋貽機錦之怨。」又口占詩曰：
　　　　夫君遠別妾心愁，踏翠江邊送畫舟。
　　　　欲待相看遲此別，只愁紅日向西流。
　　彩家畜一白鶴，名素素。一日雨中，忽憶其去，試謂鶴曰：「昔王母青駕、紹蘭、紫燕皆能寄書達遠，汝獨不能乎？」鶴延頸向彩，若受命狀。彩即援筆直書二絕，繫於其足，竟致其夫。詩曰：
　　　　窗前細雨日啾啾，妾在閨中獨自愁。
　　　　何事玉郎久離別，忘憂總對豈忘憂。
　　又曰：
　　　　春風送雨過窗東，忽憶良人在客中。
　　　　安得妾身今似雨，願隨風去與郎同。
　　彩痛夫遠離，解足下青絲白雲履一雙，寄之曰：「如妾踵君而行也。」履下冥木，出於彩手，極為精巧。至京，遇博物君子，窺見之曰：「此謂白雲青舄，王母御之會穆王於赤水之上者也。」故中國傳其制，天子赤舄。凡舄色皆象裳。婦人之舄，飾以白雲，口綴雙珠。
　　越兩月，茂得雋歸，試問彩曰：「此履於古有制乎？」對曰：「此西王母御以降赤水者。」茂因益敬重焉。
　　一日，偶病消渴，生贈以武夷茶一函。彩謝曰：「猥辱來貺，不惟捐疾，勉我良深。第岸本不移，豈能止舟行之惑；日仍有度，寧可解雲駛之疑。請諷匪石之言，永結斷金之好。睹物心悲，力書不盡。」生以書示所知，都不解其指。一客在旁曰：「茶名『不遷』，意在勉其一志，故有此答耳。」其博物皆類此。彩與茂賡和甚多，而其最豔者，《子夜歌》十八首，因附於後雲。
　　其一曰：
　　　　儂既剪雲鬟，郎亦分絲。
　　　　覓向無人處，作同心結。
　　其二曰：
　　　　夜夜不成寐，擁被啼終夕。
　　　　郎不信儂時，但看枕上跡。
　　其三曰：
　　　　何時得成匹，離恨不復牽。
　　　　金針刺菡萏，夜夜得見蓮。
　　其四曰：
　　　　相逢逐涼候，黃花忽復香。
　　　　顰眉臘月露，愁殺未成霜。
　　其五曰：
　　　　明窗弄玉指，指甲如水晶。
　　　　剪之特寄郎，聊當攜手行。
　　其六曰：
　　　　寄語閨中娘，顏色不常好。
　　　　含笑對棘實，歡娛須是棗。
　　其七曰：
　　　　良會終有時，勸郎莫得怒。
　　　　姜櫱餵春蠶，要綿須辛苦。
　　其八曰：
　　　　醉夢幸逢郎，無奈烏啞啞。
　　　　中山如有酒，敢借千金價。
　　其九曰：
　　信使無虛日，玉寄盈觥。
　　　　一年一日雨，底事大多晴。
　　其十曰：
　　　　繡房擬會眼，西窗日離離。
　　　　手自施屏障，恐有女伴窺。
　　其十一曰：
　　　　相思百餘日，相見苦無期。
　　　　寨裳摘蓮花，要蓮敢恨池。
　　其十二曰：
　　　　金盆盥素手，焚香誦普院。
　　　　平生酬所願，與郎為一身。
　　其十三曰：
　　　　花池多芳水，玉杯挹贈郎。
　　　　避人藏袖裡，濕卻素羅裳。
　　其十四曰：
　　　　感郎金針贈，欲報物俱輕。
　　　　一雙連素縷，與郎聊定情。
　　其十五曰：
　　　　寒風響枯木，通夕不得臥。
　　　　早起遣問郎，昨宵何以過。
　　其十六曰：
　　　　得郎日嗣音，令人不可睹。
　　　　熊膽磨作墨，書來字字苦。
　　其十七曰：
　　　　輕巾手自製，顏色爛含桃。
　　　　先懷儂袖時，然後約郎腰。
　　其十八曰：
　　　　儂贈綠絲衣，郎遺玉鉤指。
　　　　郎欲繫儂心，儂思著郎體。
　　大觀中，有紫竹者，工詞，善於調謔，恆謂天下無其偶。一日，手李後主集，其父玄伯問曰「後主詞中，何處最佳？」答曰：「『問君能有幾多愁，恰似一江春水向東流』耳。」玄伯默然。嘗游於野，有秀才方喬，樂至人也，一與紫竹遇，欲睹其狀更不可見，晝夜思之。面貌恍惚，中心拂鬱。每入　　，見賣美人圖者，輒取視，冀其有相似者。或狹邪妓館，無不留意，用計萬端，竟無其人，終日悲慕，幾成痼疾。有寄情詩曰：
　　　　眉如遠岫首如螓，但得相思不相親。
　　　　若使畫工圖軟障，何妨百日喚真真。
　　一日，遇一道士持一錦囊，內有古鏡，謂喬曰：「子之用心，誠通神明。吾有此純陽古鏡，藏之久矣，今以奉贈。此鏡一觸陰之氣，留影不散，子之所遇少女，至陰獨鐘。試使人照之，即得其貌矣。然後令畫工圖之，所流之影，同此女。一得陽精，影即散去。他物盡然。」又戒喬：「不可照日，一照即飛入日宮，散為陽氣矣。」鏡背有篆書雲「火府百鍊純陽寶鏡」。喬試之，果然。遂以白玉盤螭匣盛斯鏡，而達意焉。紫竹欣然而受，遂得以詩詞往來。長夏，喬讀書於種梅館，懷思紫竹至於忘食。忽紫竹遺以書，其大略云：「欲結赤繩，應須素箋。泣珠成淚，久比鮫人，流火為期，聊同織女。春風鴛帳裡，不妨雁語驚寒，暮雨雀屏中，一任雞聲唱曉。」喬答之詞，亦多絝麗，柬尾附以《玉樓春》詞，曰：
　　綠陰撲地鶯聲近，柳絮如綿煙草襯。雙鬟玉面碧窗人，一紙銀鉤春鳥信。佳期遠卜清秋夜，梧樹梢頭明月掛。天公若解此情深，今歲何須三月夏。
　　自此音問兩絕，而想象難真。紫竹因覓銀光，繼序其悲愁眷戀之意，復綴以《卜算子》詞，曰：
　　繡閣鎖重門，攜手終非易。牆外憑他花影搖，那得疑郎至。合眼想郎君，別久難相似。昨夜如何繡枕邊，夢見分明是。
　　遂約於望雲門暫會。因於牆陰之下，閒履蒼苔，鞋底盡濕，而方不至，俄聞人語，遂歸繡閨。獨倚畫屏，不勝悵恨，作《踏莎行》一闋，云：
　　醉柳迷鶯，懶風熨草，約郎暫會閒門道。粉牆陰下待郎來，蘚痕印得鞋痕小。盡花日移陰，香失裊，望郎不到心如搗。避人倚屏山，魂斷還向牆陰繞。
　　紫竹既歸，方喬始至約處，四顧仿惶，憾惋而去。遂以尺犢故相譏調。紫竹為《菩薩蠻》詞，以戲語以解之曰：
　　約郎共會西廂下，嬌羞竟負從前話。不道一腰違，佳期難再期。郎君知我愧，故把書相低，寄語不赴期，見時須打郎。
　　喬復為詞，戲答云：
　　秋風只擬同衾枕，春歸依舊成孤寢。爽約不思量，翻言要打郎。鴛鴦如共耍，玉手何辭打，若再負佳期，還應我打伊。
　　紫竹遂投誓於書，喬因寄《踏莎行》一閡云：
　　筆銳金針，墨濃螺黛，盟言寫就囊兒袋。玉屏一縷獸爐煙，蘭房深處深深拜。芳意無窮，花箋難載，簾前細祝風吹帶。兩情願得似堤邊，一江綠水年年在。
　　後因復尋舊約，遂得諧繾綣之私，自此兩情相得益深。紫竹常目喬為重寶，尺犢之間，往往呼之。時紫竹有南蕾桃花片重數錢，色如桃花，而明瑩如榴肉，市之得百金，因戲以詞寄喬曰：
　　與郎眷戀何時了，愛郎不異珍和寶。一寶百金償，算來何用郎。戲郎郎莫恨，珍寶何須論。若要買郎心，憑他萬萬金。
　　喬為之撫掌，但磋跎時景，忽復青陽，其父稍有所聞，遂召喬以紫竹妻之焉，然往來詩詞甚多，不能畢彔，猶有一詩云：
　　晨鶯不住啼，故喚愁人起。無力曉妝慵，閒弄荷錢水。欲呼女伴來，鬥草花蔭裡。嬌極不成狂，更向屏山倚。
　　又云：
　　思郎無見期，獨坐離情慘。門戶約花關，莫教輕風。生怕是黃昏，庭竹和煙。斂翠恨無涯，強把蘭缸點。
　　觀此，其風調可想矣。
　　姚氏女月華，少失母。忽夢月輪墜於妝臺，覺而大悟。自幼聰慧，組織，不習而能，獨未嘗讀書。自此搦管，便有所得，其所為古文，詞妙絕當。時隨父寓於揚子江。時端午，江上有龍舟之戲，月華出看。近舟有書生楊達，見其素腕褰簾，結五色彩於跳脫，髮如漆，玉鳳斜簪，巧笑美盼，容色豔冶，達神魂飛蕩，然非敢望也。每日懷思，因製曲序其邂逅，名曰《泛龍舟》。一日，月華見達《昭君怨》詩，愛其「匣中縱有菱花鏡，羞向單于照舊顏」句，情不能已，遂私命侍兒乞其舊稿，且寄詩一紙，題曰《古怨》，云：
　　　　江水悠悠春草綠，對此思君淚相續。羞將離恨向東風，理盡瑤琴不成曲。
　　楊出於非望，樂不可言，立綴豔詩體，以致其情。自以遂各以尺牘往來。月華每得達書，有密語，皆伏讀數過，燒灰入醇醪飲之，謂之「款中散」。
　　一日，達飲於姚氏，酒酣假寐。月華私命侍兒送合歡竹鈿枕、溫涼草文席，皆其香閣中物也。達雖心蕩，亦無可奈何，遂悵然而歸。次日晨，月華以石花遺達，云：「出丹洞玉池，異於他處，色如水晶清明而瑩，久服延年。」達以詞誦之曰：
　　　　青樓仙女隔蓬萊，玉樹金窗向曉開。
　　　　燕子羽毛非廣袖，慇懃也帶石花來。
　　然月華雖工於組織，亦巧於丹青，凡花齊羽毛，世所鮮及。筆札之暇，聊復自娛，人不可得而見也。
　　一口，正揮毫畫芙蓉匹鳥圖，忽侍兒持達箋至，上云：「奉送不律糜。」二女侍在側問曰：「不律糜，何也？」曰：「楚謂之『聿』，吳謂之『不律』，燕謂之『弗』，皆筆名也。漢人有墨，名曰糜。」遂受之，答以所畫芙蓉圖。達見其約略濃淡，生態逼真，喜不自持，覓銀光紙裁書謝之，其大略云：
　　連枝欲長，忽阻山溪，比翼將翔，遽乖雲路。思結章臺垂柳，心馳普救啼鶯，幸傳尺素之丹青，豈任寸心之銘刻。江湖恍在案，波浪倏翻窗。植寫斷腸，飛揮交頸。繭紙發其枝幹，兔管借之羽毛。雌戲蘋川，雄依苔石。色與露花同照爛，翼將風葉共低昂。明鏡曉開，苦憶文君之面，疏螢夜度，遙思織女之機。所冀吾人，獲同斯畫。越溪吳水之上，常得雙開；漢樹秦草之間，永教對舞。
　　月華讀之，稱賞不已，以灑海刺二尺贈達曰：「為郎作履，凡履霜雪，則應履而解，乃西蕃物也。」又貼詩曰：
　　　　金刀剪紫絨，與郎作輕履。
　　　　願化雙仙鳧，飛來入閨裡。
　　蓋達與月華雖文翰相通，而終未一睹，至是，見詩心醉若狂，乃賂女侍而得一會焉。臨別，謂月華曰：「少日即來。」不覺爽約。及至，姚不即見，楊戲書一句，調之曰：「女姚雖美，只如半朵桃花。」姚正怒，索筆對曰：「人信為高，莫費一翻言說。」楊愈奇之，遂至往來無間。凡久會，謂之「大會」；暫會，謂之「小會」。又，大會謂之「鶼鶼會」；小會，謂之「白會」。而歡洽正濃，忽其父有江右之遷，已買舟於水畔矣。彼此倉皇，無計可緩，遂快快而別。
　　月華至舟，雙眉雲鎖，兩頰花愁，而飲食懨懨減矣。乃效徐淑體綴成一詞，而猶多悲怨，以寄達，曰：
　　妾生兮不辰，盛年兮逢屯。寒暑兮心結，夙夜兮眉顰。循環兮不息，如彼兮車輪。車輪兮可歇，妾心兮焉伸。雜沓兮無緒，如被兮絲夢。絲棼兮可理，妾心兮焉分。空閨兮岑寂，壯閣兮生塵。萱草兮徒樹，茲憂兮豈泯。幸逢兮君子，許結兮慇懃。分香兮剪髮，贈玉兮共珍。指天兮結誓，願為兮一身。所遭兮多舛，玉體兮難親。損餐兮減寢，帶緩兮羅裙。菱鑒兮情啟，博爐兮焉熏。整襪兮欲舉，塞路兮荊棒。逢人兮欲語，匝兮頭。煩冤兮憑胸，何時兮可論。願君兮見察，妾死兮何　。
　　達讀之嗚咽不勝，幾絕者數四。
　　後達復至其舊院，惟見雙燕斜飛，落英滿地而已。遂亦整裝於江右蹤跡之，而竟無可查焉。嘗為友語及之，猶嗚嗚泣下雲。
　　劉堯舉，字唐卿，舒州人也。淳熙未，父觀官平江許浦，堯舉從之行。是年，當秋薦，遂僦舟就試嘉禾。及抵中流，見執揖者一美少艾，年可二八上下，修鬟媚，眉眼含嬌，雖荊布淡妝，而過人種種，真若「海棠一枝斜映水」也。唐卿驚訝間，不覺戚慼心動。因默訪之，知為舟人子，乃歎曰：「有是哉，明珠出此老蚌耶。」唐卿始礙父在不敢通。
　　留連將午，情莫能已。駕言舟重行遲，促其父助纖。父去，試以眼撥之，少艾或羞怯而避顏，或嚴色以相拒。及唐卿他顧，則又睨覷流情，欲言還笑。唐卿見其明中裝樣，暗地撩人，心眼相關，神魂飛蕩，乃以袖中羅帕繫胡桃，其中綰同心一結，投擲女前。女執揖自如，若不知者。唐卿慌愧，恐為父覺，頻以眼示意，欲令收取，女又不為動。及父收纖登舟，將下艙，而唐卿益躁急無措，女方以鞋尖勾掩裙下，徐徐拾納袖中。父不覺也。且掩面笑曰：「膽大者亦踧踖如此耶！」唐卿方定色，然亦陰德之矣。
　　越明，復以計使父去，因得通問曰：「以子國色，兼擅巧能，宜獲佳偶，但文鵷彩鳳，誤墮雞棲中，令人不能無慨。」女曰：「君言差矣！紅顏薄命，豈獨妾哉。義當咨嗟，敢生尤怨。」唐卿益為歎服。自是，兩情雖洽，然終礙父，咫尺隔若天涯，不能近體。
　　及抵秀州，唐卿引試畢，出院甚早。時舟人市易未還，遂使女移舟他處。因私懇曰。「僕年方壯，秦晉未諧，倘不見鄙，當與子締百年之好。」女曰：「陋質貧姿，得配君子，固所願也。第枯藤野蔓，難托喬松，而驥尾風馳，豈容蠅附。妾不敢叨，君請自重。」唐卿撫其肩曰：「嗑！是何足較。兩日來，被子亂吾方寸久矣，恨不能一快豪情。今天與其便，而子復拒執如此，望永絕矣。英雄常激而死，何惜此生？即當碎首子前，以報隱帕之德。」言畢，踴躍投身於河。女急牽其衣裾曰：「姑且止，當自有說。」唐卿回顧曰：「子真憐我乎？」遂攜抱枕席間，得諧私願。歡樂之懷，不減天上。女起，自飾其鬢，且為生整衣曰：「辱君俯愛，冒恥仰承。一瞬之情，義堅金石，幸無使剩蕊殘葩，空付餘香於游水也。」唐卿答曰：「苟得寸進，敢負心盟，必當貯子金屋。」兩相笑狎而罷。是夕，唐卿父母夢二黃衣人突報曰：「天門才放榜，郎君已首薦。」忽一人掣去，云：「劉堯舉近作欺心事，宜殿一舉。」父母驚覺。及揭示，果見黜落。少艾以為失望，快炔淚下。唐卿撫慰，久之方已。
　　及歸謁父母，詰質以夢，唐卿匿不敢言，至次舉，復領舒州首薦。唐卿感女夙約，遍令求訪，竟莫能得。蓋或流泛他所，而唐卿遂及篆。
