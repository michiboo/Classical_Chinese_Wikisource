　　開元中，有李氏者，嫁於賀若氏。賀若氏卒，乃舍俗為尼，號曰真如。家於鞏縣孝義橋，其行高潔，遠近宗推之。天寶元年七月七日，真如於精舍戶外，盥濯之間，忽有五色雲氣自東而來。雲中引手，不見其形，徐以囊授真如曰：「寶之，慎勿言也。」真如謹守，不敢失墜。
　　天寶未，祿山作亂，中原鼎沸，衣冠南走，真如展轉流寓於楚州安宜縣。肅宗元年建子月十人日夜，真如所居忽見二人，衣皂衣，引真如東南而行，可五六十步，值一城，樓觀嚴飾，兵衛整肅，皂衣者指之曰：「化城也。」城有大殿，一人衣紫衣，戴寶冠，號為天帝。復有二十餘人，衣冠亦如之，呼為諸天。諸天坐。命真如進。既而，諸天相謂曰：「下界喪亂時久，殺戮過多。腥穢之氣，達於諸天，不知何以救之？」一天曰：「莫若以神寶壓之。」又一天曰：「當用第三寶。」又一天曰：「今厲氣方盛，穢毒凝固，第三寶不足以勝之。須以第二寶，則兵可息、世可清也。」天帝曰：「然。」因出寶授真如，曰：「汝往，令刺史崔進達於天子。」復謂真如曰：「前所授汝小囊，有寶五段，人臣可得見之。今者八寶，惟王所宜見，汝慎勿易也。」乃具以寶名及所用之法，授真如。已而，復令皂衣人送之。
　　翌日，真如詣縣，攝令王滔之以狀聞州。州得滔之狀，會刺史將行，以縣狀示從事盧恆曰：「安宜縣有妖尼之事，怪之甚也。」亟往訊之。恆至縣，召真如，欲以王法加之。真如曰：「上帝有命，誰敢廢墜？且寶非人力所致，又何疑焉？」乃以囊中五寶示恆。其一曰玄黃天符，形如笏，長可八寸餘，闊三寸，上圓下方，近圓有孔，黃玉也。色比蒸栗，潤若凝脂，避人間兵疫邪瘍。其二曰玉雞，毛文悉備，白玉也。王者以孝理天下，則見。其三曰谷壁，白玉也。徑五六寸，其文粟粒自生，無異雕鎸之狀，王者得之，則五穀豐稔。其四曰玉珍，有兩枚，亦白玉也。徑六寸，好倍於肉。王者得之，能令外國歸服。其玉色光彩溢發，特異於常。盧恆曰：「玉信玉矣，安知寶乎？」真如乃悉出寶盤，向空照之。其光皆射日，仰望，不知光之所極也，恆與縣吏同視，咸異之。翌日至，恆白於曰：「寶蓋天授，非人事也。」
　　復驗無異。歎駭久之，即白節度使崔圓圓，異之，徵真如詣府，欲歷觀之。真如曰：「不可。」圓固強之，真如不得已，又出八寶。一曰如意寶珠，其形正圓，大如雞卵，光色瑩徹，置之堂中，明如滿月。其二曰紅　　，大如巨栗，赤爛若朱櫻。視之，可應手而碎；觸之，則堅重不可破也。其三曰瑯汗珠，其形如環，四分缺一，徑可五六寸。其四曰玉印，大如半手，其紋如鹿，著物則鹿形現。其五曰皇后彩桑鉤。二枚，長五六寸，其細如箸，屈其未似金又似銀，又類熟銅。其六曰雷公石。二枚斧形，長可四寸，闊寸許。無孔，膩如青玉。八寶置之日中，則白氣連天；措之陰室，則燭耀如月。其所厭勝之法，真如皆秘，不可得而知也。圓為彔表奏之，真如曰：「天命崔，爭若何？」圓懼而止。
　　優乃遣盧恆隨真如上獻。時史朝義方圍宋州，又南陷申州。
　　淮河道絕，遂取江路而上，抵商山入關。以建巳月十三日達京時，肅宗寢疾方甚。視寶，促召代宗謂曰：「汝自楚王為皇太子，今上天賜寶，獲於楚州，天許汝也。宜寶愛之。」代宗再拜受賜，即日改為寶應元年。上既登位，乃升楚州為上州，縣為望縣。改縣名安宜，為寶應焉。刺史及進寶官，皆有超擢。號真如為寶和大師，寵錫有加。自後兵革漸偃，年穀豐登。封域之內，幾至小康，寶應之符驗也。真如所居之地，河高敞，境物潤茂，為六合縣尉崔所居。
　　杜陵韋，字景昭。開元中，舉進士第，寓游於蜀。蜀多勝地，會春末，與其交數輩，為花酒宴，雖夜不怠。一日，有請者曰：「郡南去十里，有鄭氏亭。亭起苑中，真塵外境也。願偕去。」聞其說，喜甚。遂與俱南出十里，得鄭氏亭。當空巍巍，巍然四峙，門用花辟，砌用煙矗。
　　望之，不暇他視，真所謂塵外境也。使人揖入。既入，見亭上有神仙十數，皆極色也，凝立若仁，半掉雲袂，飄飄然。其侍立左右者，亦十數，紋繡杳渺，殆不可識。有一人望而語曰：「韋進士來。」命左右請上亭，斜欄層曲，既上，且拜。群仙喜曰：「君不聞劉阮事乎？今日亦如是。願奉一醉，將盡春色。君以為何如？」謝曰：「不意今日得為劉阮，幸何甚哉。然則次為何所，女郎又何為者，願一聞知。」群仙曰：「我玉清之女也，居於此久矣。此乃玉清宮也。向聞君為下第進士，寓游至此，將以一言奉請，又懼君子不顧，且貽其辱，是人假鄭氏之亭以命君，果副吾志。雖然，此仙府也。雖雲不可滯，世間人君居之，固無損耳。幸不以為疑。」即命酒樂宴亭中，絲竹盡舉，飄然泠泠，凌雲越冥，不為人間聲曲。酒既酣，群仙曰：「吾聞唐天子尚神仙，吾有新樂一曲，曰《紫雲》，願授聖王。君，唐人也。為吾傳之，一進可乎？」曰：「一儒也。在長安中，徒為區區於塵土間。望天子門，且不可見之，又非知音者，曷能致是？」群仙曰：「君既不能，吾將以夢傳於天子可也。」又曰：「吾有三寶，將以贈君，能使君富敵王侯，君其受之。」乃命左右，取其寶。始出一杯，其色碧而光潤洞徹。顧謂曰「碧瑤杯」也，又出一枕，似玉微紅，麩枕也。又出一小函，其色紫，亦似玉，而瑩徹則過之。曰「紫玉函」也，已而皆授。拜謝別去。行未及一里，回望其亭，茫然無有。
　　異之，亦竟不知何所也。遂挈其寶還長安。
　　是年下第，東遊廣陵。因以其寶，集於廣陵市。有胡人見而拜曰：「此天下奇寶也。雖千萬年，人無得者。君何德而有？」
　　以告之。因問曰：「此何寶乎？」曰：「乃玉清三寶也。」遂以數千萬為值而易之。
　　由是建甲第，居廣陵中為豪士，竟卒於白衣也。
　　唐安史定後，有魏生者，少以勛戚，歷任王宮，家財累萬。然其交結不軌之徒，由是窮匱，為士旅所擯。因避亂，攜妻入嶺南數年，方寧後歸。舟行虔州界，因暴雨後，登岸肆目。忽於砂磧中，見有地氣衝上，直數十丈，從而尋之。石澗中，見石片，大如手掌，狀似甕片，又類玉，半青半赤，甚辨焉。生異之，取置篋中。及抵家，故舊蕩盡，無財賄以求敘彔，假屋市肆。賈客胡人等多舊相識者，哀之，皆分以財帛。
　　嘗因胡客，自為寶會，胡客法，每年一度，與鄉人大會，各閱寶物。寶物多者，戴帽居上坐，其餘以次分列。召生觀焉。生懷石片與坐，不敢宣言。食訖，諸胡出寶。上坐者，出明珠四，其大，逾徑寸餘。胡皆起，稽首禮拜。其次以下所出者，或二或三，悉是寶。至生坐，諸胡咸笑，戲曰：「君亦有寶否？」生曰：「有之。」遂出所懷以示之，而自笑。三十餘胡皆起，扶生於坐首，禮拜。生猶疑見謔，不勝慚悚。後知誠意，大驚。其老胡亦有泣者。眾遂請市此寶。生大言索百萬，眾皆怒曰：「何輕辱此寶。」加至千萬乃已。生潛問胡，胡云：「此國之寶。因亂失之，已經三十餘年。我王求之，雲『獲者，拜國相，得厚償』，豈止於數百萬哉。」問其所用，則寶母也。王自海岸，設致之。一夕，明珠寶貝等，皆自聚，故名寶母也。生由是倍富於初。
　　張牧過點蒼山，拾一圓石，徑寸，明於水晶。映月視之，則有綠樹陰，陰下有一女子，坐繩牀，觀白兔搗藥，兔不停忤，樹葉若風動，女子亦時時以手拂鬢髻，或微笑。意其為姮娥也。一夕，召客看月，出以示之。忽躍入空中，明於月，不知所之。
　　太倉玉萬戶蒼野，為相國宗人。領兵巡海，泊舟山下。一小寺僧駭曰：「此非泊舟所，得無懼乎？」王疑僧厭客。又其地為港口，可避風。而是夜宴寢，益謂僧言虛也。旋登山頂，見古廟無人。廟後臺際，石長二丈有餘，闊厚皆尺餘，明瑩如水晶，照見內趺坐金觀音，大奇之。問前僧曰：「此石誰主者？」僧曰：「無主。第石名龍枕，晴時，常見二龍枕臥其上，謂不泊者，恐不可犯耳。」王疑僧嚇己，又恃力眾，竟運至舟。大喜，少頃，黑雲四起，微見風雷。而港口山自攢合，數十舟碎如□壓，溺死者數十人。王與眾竭蹷奔山，乃得免。愧見前僧。及訪山巔，石依舊在焉。
　　唐貞元中，岑文本嘗於山亭避暑。忽有叩山亭院門者，云：「上清童子元寶。」文本納之。儀質爽邁，衣服纖異，冠青圓角，履青圓頭，衣服輕細如霧，曰：「僕，生自漢，本於吳。已得不凝滯之道，遂為吳王進入漢帝。漢帝有事，擁遏教化，不得者無不相問。僕嘗以方圓行下，皆得通暢，由是自著。文武二帝，迄今至哀帝，皆相眷。王莽作亂，方出外方，所至皆沐人憐愛。自漢成帝時，遂厭人間，乃屍解而去。或秦或楚，不常厥居。聞公好道，故此相謁耳。」文本詰以漢、魏、齊、梁間君王社稷之事，了了如目睹。因言史傳間，屈者、虛者亦甚多。文本曰：「冠帔，何制度之異？」對曰：「夫道，在於方圓之中。僕外服圓而心方正，相時之儀也。」又問曰：「衣服皆輕細何？」對曰：「此是上清五銖服。」又問曰：「比聞六銖者，天人衣何五銖之異？」對曰：「尤細者，則五銖也。」談論不覺日晚，乃別去。才出門，而忽不見。
　　文本知是異人，後令人潛送。詣其所止，出山亭門，東行數步，於院牆下，瞥然而沒。文本命工掘之三尺，得一古墓。墓中無餘物，惟得古錢一枚。文本方悟：上清童子，是青銅；名元寶，錢之文也；外圓心方，錢之狀也；青衣，銅衣也；五銖服，亦錢之文也；漢時生於吳，是漢朝鑄五銖錢於吳土也。文本得之，而錢帛日盛，後官至中書令。十餘年，忽失古錢所在，而文本遂薨。
　　溫州巨商張願，世為海賈。往來數十年，未嘗失。時紹興七年，因涉大洋，遭風漂船，不知所屆。經五六日，得一山，修竹戛雲，彌望極目，乃登岸伐十竿，擬為篙棹之用。方畢事，見白衣翁云：「此非汝所當留，宜急回，不可緩也。」篙師叩首白曰：「某輩已迷失路，將葬魚腹，仙翁幸教歸途。」翁指東南，得還。
　　十竹已雜用其九。臨岸有倭客及崑崙奴，望桅檣拊膺大叫「可惜」者，不絕口。既泊，眾凝涕船內，見一竹尚存，爭欲求買。曰：「吾不論價，願索錢二千緡。」眾齊聲歡答，即就近取錢以償。願曰：「此必定至寶也，非五千絹不可。」崑崙奴尤喜，如其數，輦錢授之，而後立約。約定，願問之，曰：「此竹既成交易，不可反侮。然我實不識為何寶，而汝曹競欲售，盍為我言之？」對曰：「此乃寶伽山聚寶竹。每立竿於巨浸中，則諸寶不彩而聚，吾畢世尋求，視鯨波滔天如平地。然但知其名，未嘗獲睹也，雖累千萬價，亦所不惜。爾奚知之。」願乃嗟歎而去。
　　徐太尉彥若之，赴廣南，將渡小海，有隨軍於海淺瀨中，得一小琉璃瓶，大如嬰兒之拳。內有一小龜，長可寸許，往來旋轉其間，略不停止。瓶口僅如錢，不知所人之由也。因取而藏之。是夕，忽覺舟重，而且欹，有危覆之狀，亟起視之，乃有眾龜，千萬層疊，就船而上。彥大懼，急取瓶投諸海，眾龜遂散。既而以告胡人，胡人曰：「此所謂龜寶也，希世之靈物。若得而藏諸家，何慮寶藏之不豐哉。」
　　昔波斯人來閩，相古墓，有寶氣，乃謁墓鄰以錢數萬，墓鄰不許。波斯曰：「此墓已無主五百年矣。」墓鄰始受錢。波斯發之，見棺中惟存一心，堅如石。鋸開有佳山水，青碧如畫，旁有一女，靚妝凴欄凝睇，益此女有愛山水癖，朝夕玩望，吞吐清氣，故能融結如此。
　　吳郡陸，家於長城，世以明經仕。自幼嗜面為食，食愈多而質愈瘦。及長，從本軍貢於禮部。既下第，遂為生太學中。後數月，有胡人數輩，攜酒食，詣其門。既坐，顧謂曰：「吾，南越人，生長蠻貊。聞唐天子羅天下英俊，且欲以文化動四夷，故我航海梯山來中華，將觀太學文物之光。惟吾子峨焉其冠，焉其，莊然其容，肅然其儀，真唐朝儒生也，我故願與子交歡。」謝曰：「幸得籍，名於太學，然無他才能、何足下見愛深也？」於是，相與歡宴，酪酊而去。信士也，以為群胡不敢欺。
　　旬餘，群胡又至。持金繒為壽，始疑其有他，即固拒之。胡人曰：「吾子居長安中，惶惶然有饑寒色，故持金繒，為子一日僕之費。所以交吾子歡耳，無有他瀆，幸勿疑也。」
　　不得已，受金繒。及胡人去，太學中諸生聞之，偕來謂曰：「彼胡率愛利，不顧其身，爭鹽菜之微，尚致相賊殺者，寧肯棄金繒為子壽乎？且太學中諸生甚多，何為獨厚君耶，是必有故，君宜匿身郊野間，以避之也。」
　　遂僑居渭上，杜門不出。僅月餘，群胡又詣其門，大驚。胡人喜曰；「比君在太學中，我未得盡言。今君退居郊野，果吾心也。」既坐，胡人挈手而言曰：「我之來，非偶然也，蓋有求君耳。幸望諾之。且我所祈，於君，固無害；於我，則大惠也。」曰：「謹受教。」胡人曰：「吾子好食麵乎？」曰：「有之。」曰：「食麵者非君也，乃君腹中一蟲耳。今我欲以一粒藥進君，君餌之，當吐出蟲，則我以厚價從君易之，其可乎？」
　　曰：「若誠有之，又安有不可耶？」已而，胡人出一粒藥，其色光紫，命餌之。有頃，遂吐出一蟲，長二寸許，色青，狀如蛙。胡人曰：「此名消面蟲，實天下之奇寶也。」曰：「何以識之？」胡人曰：「吾每旦，見寶氣亙天在大學中，故我輩得以謁君。然自一月餘，清旦望之，見其氣移於渭水上，果君遷居焉。此蟲稟天地中和之氣而結，故好食麵。蓋以麥自秋始種，至來年夏季成實，受天地四時之全氣，故嗜其味焉。君宜以麵食之，可見矣。」即以麵斗餘致其前，蟲乃食之，立盡。又問曰：「此蟲所用也？」胡人曰：「夫天下之奇寶，但稟中和之氣，此蟲乃中和之粹也。執其本而取其未，其遠乎哉。」既而以筒盛蟲，又以金函扃之，命置於寢室，謂曰：「明日當即來。」及明旦，胡人以十兩重輦金玉絹帛，約數萬，獻於。共持金函而去。
　　自此大富，致園屋，為治生具，日食粱肉，衣鮮衣，游於長安中，號豪士。僅歲餘，群胡又來，謂曰：「吾子能與我偕游海中乎？我欲探海中之奇寶，以耀天下，而吾子豈非好奇之士耶？」既以甚富，素用閒逸自遂，即與群胡俱至海上。胡人結宇而居，於是置油膏於銀鼎中，構火其下，投蟲於鼎中，煉之七日不絕燎。忽有一童，分髮，衣青襦，自海水中出，捧白盤。盤中有徑寸珠甚多，來獻胡人。胡人大聲叱之，其童色懼，捧盤而去。僅食頃，又有一玉女，貌極冶，衣露綃之衣，佩玉珠，翩翩自海中而出，捧紫玉盤，中有大珠數十，來獻胡人。胡人罵之，玉女捧盤而去。俄有一仙人，戴碧瑤冠，衣紫霞衣，捧絳帕籍盤，中有一珠，徑二寸許，奇光泛彩，照數十步，仙人以獻胡人，胡人笑而受之，喜謂曰：「至寶來矣。」即命絕燎，自鼎中收蟲，置金函中。其蟲雖煉之且久，而跳躍如初。胡人吞其珠，謂曰：「子隨我入海中，慎無懼。」
　　即執胡人佩帶，從而入焉。其海水皆豁開十步，鱗甲之族皆辟易迴避去，游龍宮，入鮫室，珍珠怪寶任意所擇。才一夕，而獲甚多。胡人謂曰：「此可以致億萬之富矣。」已而，又以珍具數品遺於。
　　售於南越，得金千鎰，由是益富。後竟不仕，老於閩越中。
