　　光武十一年一月一日。（陰曆丙午十一月十七日）詔曰: 「今番皇太子嘉禮時紀念章, 分以銀、銅兩種, 令表勳院製造, 當日參班人員, 一切頒賜。」御濬明殿, 皇太子侍座, 接見各國領事。議政府議政大臣趙秉鎬陳疏辭職。批曰: 「氷雪修程, 馳頓之餘, 旋又觸寒, 應公卿之愼節, 殊爲奉慮, 而亦不過一時感冒之證, 自當勿藥。至於覶縷辭巽, 萬萬不可, 卿其諒之。」

