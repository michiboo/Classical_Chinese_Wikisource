　　皇帝諱坧。字君邦。號正軒。高宗太皇帝第二子, 妣明成太皇后閔氏 (籍驪興) 僉正贈領議政驪城府院君純簡公致祿女。甲戌 (高宗十一年) 二月八日辛巳誕降於昌德宮之觀物軒。乙亥, 冊封王世子; 壬午, 入學行冠禮。光武元年十月十二日 (丁酉九月十七日), 冊封皇太子。十一年七月十九日 (丁未六月十日己巳), 承命代理, 仍受禪。同月二十二日 (十三日壬申), 進稱皇帝, 八月二日 (六月二十四日癸未), 改元隆熙。同月二十七日 (七月十九日戊申), 行卽位禮式於慶運宮之惇德殿, 隆熙四年八月二十九日 (庚戌七月二十五日丙寅), 退位, 在位四年。大正十三年 (甲子) 三月, 入耆社, 十五年四月二十五日 (丙寅三月十四日甲申), 昇遐於昌德宮之大造殿, 春秋五十三。合葬於裕陵。(在楊州洪陵左岡卯坐酉向。大正十五年六月十一日葬。有表石。) 後敬顯成徽純明孝皇后閔氏。(籍驪興) 行左贊成贈領議政驪恩府院君忠文公台鎬女。壬申 (高宗九年) 十月二十日, 辛未, 誕降於陽德坊私第; 壬午, 冊封世子嬪。光武元年十月十四日 (丁酉九月十九日), 冊封皇太子妃。八年十一月五日 (甲辰九月二十八日癸卯) 昇遐於慶運宮之康泰室, 春秋三十三。隆熙元年八月二十七日 (丁未七月十九日), 追冊爲皇后。昭和三年 (戊辰), 追進徽號『敬顯成徽』。裕陵。(光武九年一月四日, 初葬於楊州郡龍馬山內洞, 號『裕康園』, 追封後進號『裕陵』。大正十五年六月五日, 移葬於此。) 繼後尹氏。(籍海平) 領敦寧司事海豐府院君澤榮女。甲午 (高宗三十一年), 八月二十日甲子,誕降於楊根西宗面汶湖裡外氏第。光武十一年一月二十四日 (丙午十二月十一日), 冊封皇太子妃。隆熙元年八月二十七日 (丁末七月十九日), 進封皇后。
　　十九日 (陰曆丁未六月十日) 承命代理聽政, 仍受禪。
　　二十日。日本國天皇陛下, 親送賀電, 仍修謝電。接見統監侯爵伊藤博文及各國領事於漱玉軒。詔曰「李相卨、李瑋鍾、李儁輩가賦何凶性이며包何陰謀이던지潛投海外야僞稱密使고恣行眩惑야幾使邦交로乖損니究厥所爲면合置重辟이니其令法部로依律嚴勘라。」
　　二十一日。詔曰「咨爾大小臣民은明聽朕誥라。朕이大朝의明命을敬奉야庶政을代理지라値此維新之時야國是不定고時勢誤解면毫釐의差에忠逆이判焉더러貽害宗國이亦不尋常니寧不懼哉아? 挽近以來로或稱憤慨고或藉忠義야處處騷訛가在在駭聽이거屢降勅諭사敷示衷曲시되頑不止戢고一向執迷니不勝憫惻이라。嗟爾有衆은鎖國獨處든舊習은膠守치勿고考其天時고稽其人事야宇內萬國時措之義適合케야中興鴻業을肇開케지니爾有衆은朕이아니면 誰事며朕이 爾有衆이아니면誰使리오? 爾有衆은定此國是고識此道理야更勿妄動고其各安業야繼自今으로朝廷之上에便民利國之政을實行고閭巷之間에殖産興業敎育之事硏究야我赤子로共躋文明之域야永享昇平之福지니咨爾有衆은克體朕意야協贊大業지어다。嗟爾有衆아!」詔曰「旣承大朝處分矣, 太皇帝尊奉儀節, 令宮內府掌禮院, 設都監擧行。」內閣總理大臣李完用、法部大臣趙重應奏「今此授受신禮典이寔由大聖人精一心法이시니宗社萬億年鞏固에基가此에在지라小大臣民이罔不慶忭야各該有司가理當趨走厥職이거늘宮內府大臣朴泳孝과侍從院卿李道宰과前弘文館學士南廷哲은所職이尤爲緊重이온바偃然規避야情跡을莫掩오니此尋常히置치못올지라。竝令法部로拿問定罪何如?」允之。內閣總理大臣李完用奏「以警務使金在豐, 身爲警務長官, 愚昧人心之興訛煽動, 宜卽曉諭, 鎭定防害未然, 係是當行職務, 致玆漫漶, 行政保安, 不得其宜。甚至聚衆作鬧, 內外國人, 浚轢殺傷, 揆以事體, 誠極駭瞠。此不可尋常置之。陸軍參將李熙斗, 當此有事之時, 自立己見, 言辭妄率, 致損事體。陸軍步兵參領李甲, 參涉社會, 有損體貌。陸軍步兵正尉林在德, 職在領兵, 日昨士卒之妄動, 不能趁時止戢, 該員之平日不嚴, 無容更論矣。揆以軍紀, 不可仍置。竝令陸軍法院拘拿懲辦, 請免本官何如?」允之。鬱島郡守具然壽任警務使, 敍勅任官二等。耆老所祕書長閔丙漢, 命臨時署理宮內府大臣事務; 特進官李允用, 命臨時署理侍從院卿兼任內大臣事務。
