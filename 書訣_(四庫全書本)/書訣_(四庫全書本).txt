　　欽定四庫全書　　　　　子部八
　　書訣　　　　　　　　　藝術類一〈書畫之屬〉提要
　　〈臣〉等謹案書訣一卷不著撰人姓氏明史藝文志亦未著録案書中稱其十世祖名稷曽祖名慶祖名耘考名熈則當為嘉靖間鄞人豐坊所作也坊有古易世學已著録其生平好作偽書妄謬萬端至今為世詬厲然於書法則有所心得故詹氏小辨曰坊為人亦出法紀外而書學極博五體並能諸家自魏晉以及國朝靡不兼通規矩盡從手出蓋工於執筆者也以故其書大有腕力特神韻稍不足朱謀垔書史㑹要亦曰坊草書自晉唐而來無今人一筆態度惟喜用枯筆乏風韻耳是編皆論學書之法而尤注意於篆籀又排比古今能書之家詳其次第其論顔真卿獨推其擘窠題署第一而詆東方朔贊多寳塔碑為俗筆又貶蘇軾以肉襯紙甚有俗氣於楷法僅取其上清儲祥宮碑等三種務為髙論蓋猶其狂易之餘態要亦各抒所見固與無實大言者異矣乾隆四十六年十月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀








　　欽定四庫全書
　　書訣
　　明　豐坊　撰
　　昔人傳筆訣雲雙鈎懸腕讓左側右虛掌實指意前筆後論書勢雲屋漏痕如壁坼如錐畫沙如印印泥如折釵股自鍾王以來知此祕者晉則謝安石郗方回庾稚恭張君祖宋則羊敬元薄欽叔齊則王簡穆伯寳梁則蕭景喬蕭挹陶𢎞景孫文韜陳則蔡徴毛喜陳伯智智永禪師隋則史陵薛道衡丁道護趙文淵唐則歐陽信本虞伯施禇登善薛純陀薛嗣通孫過庭鍾紹京賈膺福李泰和賀季真李太白張伯高杜子美顔清臣桞誠懸錢藏真張從申五代則楊凝式釋彥脩趙宋則蔡君謨周子發先清敏公蘇子美黃魯直米元章黃長睿楊補之姜堯章金則趙周臣元則胡汲仲趙子昂仲穆巙子山宣伯絅薛宗海仇仁近黃晉卿傅汝礪俞伯貞曹世長陳叔夏饒爪之掲曼碩陳象賢葉敬常吳主一龍子高本朝唯宋景濓仲珩楊孟載王叔明端木孝思陶晉生陳文東曽子啓先曽祖通奉府君謝原功陳繼善袁徳李貞伯陸子淵文徴仲祝希哲數公而已雖所就不一要之皆有師法非孟浪者古語云取法乎上僅得乎中取法乎中斯為下矣永宣之後人趨時尚於是效宋仲溫仲宋昌裔解縉紳沈民則姜伯振張汝弼李賓之陳公甫莊孔暘李獻吉何仲黙金元玉詹仲和張君玉夏公謹王履吉者靡然成風古法無餘濁俗滿紙況於反賊李士實娼夫徐霖陳鶴之跡正如藍縷乞兒麻風遍體乆墮溷厠蒲伏通衢擁腫蹣跚無復人狀具眼鼻者勇避千舎乃有師之如馬一龍方元渙等莊生所謂蝍且甘帶其此輩歟
　　雙鈎懸腕者食指中指圓曲如鉤與拇指相齊而撮管於指尖則執筆挺直大字運上腕小字運下腕不使肉襯於紙則運筆如飛讓左側右者左肘讓而居外右手側而過中使筆管與鼻凖相對則行間直下而無欹曲之患虛掌實指者指不實則顫掣而無力掌不虗則窒礙而無勢妙在無名指得力三指齊撮於上而第四指抵管於下無垂不縮無徃不収一畫之間變起伏於鋒杪一之內齊衂挫於豪芒意前筆後者熟玩古帖於字形大小偃仰平直䟽密纎穠藴藉於心臨紙黙豫思其法隨物賦形各得其理子云斷木為棋梡革為鞠亦皆有法況書居六藝之五聖人以之叅賛化育貫徹古今明道先生執筆甚敬曰即此是學近時業舉白丁厚賂主司叨冐倫魁舐痔權倖驟躋膴仕乃謂書不足學也噫嘻彼何知彼何知
　　無垂不縮無徃不収則如屋漏痕言不露圭角也違而不犯和而不同𢃄燥方潤將濃遂枯則如壁拆言布置有自然之巧也指實臂懸筆有全力擫衂頓挫書必入木則如印印泥言方圓深厚而不輕浮也必隠鋒波必三折肘下風生起止無跡則如錐畫沙言勁利峻拔而不凝滯也水墨得所血潤骨堅冺䂓矩於方圓遯鉤繩於曲直則如折釵股言重渾厚而不為蛇蚓之態也古人論詩之妙必曰沈著痛快惟書亦然沈著而不痛快則肥濁而風韻不足痛快而不沈著則潦草而法度蕩然曽子曰士不可以不𢎞毅𢎞則曠達毅則嚴重嚴重則處事沈着可以託六尺之孤曠達則風度閒雅可以寄百里之命兼之而後為全徳臨大節而不可奪也姜白石雲一須人品高此其本歟
　　書有筋骨血肉筋生於腕腕能懸則筋⿰相連而有勢指能實則骨體堅定而不弱血生於水肉生於墨水須新汲墨湏新磨則燥濕調勻而肥瘦得所此古人所以必資乎器也
　　硯之良者𤣥玉為最溫潤而發墨夏不渇水冬不冰其制如紹興貢硯高可三寸徑六寸廣三寸面為池溝勿蠟下為揷手可時滌之亦可藏筆古硯神品曰殷比干墓磚周文王墓磚宣王墓磚齊桓公墓磚邢侯墓磚秦穆公墓磚衛靈公墓磚呉王闔閭墓磚秦始皇墓磚羽陽宮瓦漢未央宮磚瓦益延壽瓦陽朔磚楊伯起澄泥鳯臺硯銅雀臺磚瓦唐呂仙陶硯宋相州春波硯石硯神品曰葛仙翁嵒石出唐州方城縣溫州華嚴石端州下嵒青花子石北嵒石惠州紫金石洮河緑石萬州懸崖金星石歙溪龍尾舊坑青黒卵石婺源水船坑金紋石妙品者曰端溪中巖舊坑紫石龍尾鴈湖眉石金絲羅紋石金銀間刷絲石襄陽間玉瑪瑙石歸州緑石大沱石潭州斧山石䕫州黟石西都㑹聖宮石淄州金雀石青州紅絲石溫州羅浮石大理蒼山石取大徑尺許高四寸亦如紹興貢硯之制用作題署大字乃佳制墨之法陶煙㼧數百㼧上竅十許⿰其內別為檠檠上為乳亦十許⿰其檠乳各有竅如挿花者乃取百年松臘析之若燈草雜沉水蘇合香投萆麻桐油漬之浹十旬揷乳竅灼其端覆以㼧乃燔桑薪亯麋角為膠乃取蜯胎之未成珠者及金箔龍腦和熱煙熱膠檀臼杵數萬乃為丸為餅為錠忌宿膠寒煤必半日而就見紹興廣見録磨墨之法重按輕推逺引近収每日晡時用蓮房滌去宿墨詰朝另磨則不滯筆亦以飬硯　尖齊圓健筆之四徳尖取毛之鋒齊擇毛之純不曲不㭊則圓中有長柱則健筆頭湏長一寸二分以馬鬉或尾之細而鋭者為柱外用䑕鬚之浄者襯之再加八月兎豪之長者覆其上其人鬚及青羊毛黃狼尾鸂𪄠翎鷴翎雉尾亦可以代兎豪之用然取毛必用象牙小梳梳去薉毛令其勻潔乃可制筆　作小楷用蘭惢全堅管長一尺二寸瑇瑁最良冬溫夏涼次則彌勒竹椶竹桃枝竹筆冒用伽南紫檀黃檀沈香則辟蟲篆分中楷行草用三妙筆湘妃竹雪竹紫竹豬腸竹人面竹鈸兒竹長一尺四寸書滑紙用剛豪峭紙用柔豪作題署大字用墨池烏木管長二尺其次一尺八寸其次一尺六寸執手處削細如三妙筆筆冒可用骰柏楠鸂𪄠木癭木斑竹　石灰水浸豬鬉滿百日令剛柔得所用為墨池張溫夫用羊鬚乆則滯墨朱元晦用蒙草不久即禿皆不如豬鬉為正法也　筆牀以白藤縛彌勒竹為之或作筆槊亦然加白檀底　筆格靈壁石能収香徑四五寸自然起五峰者竒或灑墨玉依米元章硯山式碾作七𡶶亦妙秦漢銅螭柴汝官哥古窯小山亦可　晉陟釐紙以海苔為之唐麻紙以⿱染以檗為硬黃澄心堂以楮寳晉齋以台藤金粟以野繭髙麗亦然必加萬杵之功斯為全美
　　古人作篆分真行草書用筆無二必以正鋒為主間用側鋒取妍分書以下正鋒居八側鋒居二篆則一毫不可側也詳辯於後
　　古大家之書必通篆籀然後結構淳古使轉勁逸伯喈以下皆然米元章稱謝安石中郎帖顔魯公爭坐書有篆籀氣象乃其證也然篆學必精六書六書之説唯趙古則本義卷首諧聲假借轉注三論足以一掃諸家之謬但以小篆為主不能深考古文譬則無根之木無首之人如□為古文天字庖羲始制而以一大㑹意□□象形而以為形兼意□從口指事而以為事兼聲□象簞形而以為從卑□乃巵匜象形而以為女陰皆失倉頡本㫖葢小篆者李斯以愚黔首豈可反以為據乎楊桓六書統最博然承許慎之譌以㑹意為轉注轉注為假借又不逮古則逺矣余著書海𣶮厡極博而精苐知者鮮耳
　　篆有百種宜常用者六種而已一曰古文史皇倉頡廣天皇之制二曰竒字黃帝史沮誦増損古文三曰大篆周公命史佚同天下之文三體宜書箴銘可以出入四曰小篆李斯制碑頟誌葢齋扁用之五曰繆篆漢晉印章之文圖書私印宜其體六曰疊篆今官府印信所用禮部鑄印局所掌亦宜習知以防詐偽其唐元序夢英陳摶道肎所傳杜撰非古不必遍習也
　　古文見宣和博古圖呂與尗考古圖李伯時甲秀堂帖鄭漁仲泉譜趙明誠古器物銘胡世將資古録薛用敏鍾鼎欵識王子弁歗堂集古録王子端雪谿堂帖曹貞素欵識續録茲㧞其尤著於左
　　三皇器銘〈太昊金　棘幣文　葛天幣　尊盧幣神農金　黃帝貨布〉五帝器銘〈辛侯鼎帝嚳之父　神宗祀文祖鼎　虞帝祀神宗鼎　虞尊　子鼎後卨書　匕鬲陶書象尊郫侯書　龍觚訥言書䕫鼎典樂書〉
　　夏器銘〈大帝受禪告五嶽玉冊文昭明夾鍾商侯書子卨之子〉
　　商器銘〈庚鼎　伯申鼎　父乙鼎　寳𢑴　世母辛卣寳卣　祖已甗　父已甗　文祖鼎以上頗與
　　竒字相出入〉
　　周器銘〈齊侯十三鍾　齊侯鏄　晉姜鼎　伯鼎㣲欒鼎　南宮中鼎　伯碩父鼎　公緘鼎叔旦敦　　師望敦　宰辟父敦　尢敦　𨚕敦牧敦　師𣫏敦　師𡯷敦　孟姜敦　虢姜敦師毛父敦　敔敦　嚴敦　弡中四盙　釐仲盙　寅簋　魯正叔槃　卭仲槃　齊侯槃齊豆　伯克尊　乙伯尊　高克尊　樂大司徒卣　仲丂壺以上皆純古與大篆相出入召父彝　伯映彝　司空彝　杞公匜　孟姜匜五銘與竒字相出入〉
　　秦器銘〈恭公盄和鐘　昭襄王詛楚文始皇壐文曰受天之命皇帝壽昌〉
　　漢器銘〈鮑氏鼎　長宜子孫洗　蜀嘉王鑑鐵長宜子孫鑑〉
　　〈谷口甬本小篆而行筆遒勁結體不拘猶有周器之風〉
　　漢石經〈魯詩　周易　尚書　周禮　儀禮春秋子夏傳　孝經　老子〉
　　漢石刻〈曹喜字仲則扶風人所書高祖大風歌有劒抜弩張之勢在徐州〉魏石經〈毛詩　左傳　禮記　爾雅　論語　三墳書邯鄲㵧字子淑為臨淄侯文學摹孔壁古文刻石〉唐石經〈衛宏書論語孟子韓文公稱之賀抜基書孝經亦文公所取〉
　　宋人書〈徐字鼎臣廣陵人初仕南唐入宋為散騎常侍千文藏王濟家夏竦字子喬徳安人官至樞宻使集古篆韻最備黃伯思字長睿邵武人官至祕書郎書隂符經米芾字元章襄陽人官至知淮陽軍書周官薛尚功字用敏錢塘人官至江州倅書消災經心經　千文顔直之字方叔吳人官至朝列大夫書集古篆〉
　　〈韻藏米芾家〉
　　元人書〈吾衍字子行號竹房亦曰貞居太末人臨詛楚文筆力俊逸釋北䇢𫎇古人書韻海筆法精妙〉大明人書〈徐蘭字芳逺號南塘鄞人續古篆韻亦遒勁朱雲字時望無錫人書隂符經道徳經清靜經得薛用敏筆法陸如字玉如號闐西烏程人書出師表北山移文得晉姜鼎弡巾盙筆法張和字太和號平山劉林字汝茂號玉津俱錢唐人臨魯詩不失真〉
　　竒字〈竒讀如畸零之畸謂古文之別出者葢古文簡而質竒字繁而巧黃雲林以此辯之若夫六藝之備
　　則楊武子釋之最詳〉
　　三皇時刻〈北海石室字在史皇墓上鄭樵以為倉頡書謬甚葢地皇之世沮誦所刻王著摘上天命皇闢作王等二十字於閣帖亦贗物也〉
　　五帝器銘〈鳥篆戈乃少昊時鳯鳥氏所制非商器也滕公墓銘路史以為顓頊諸侯卦象卣帝嚳子邰侯度字去爭后稷之父也虎方彛虞時朱虎制饕饕鼎亦虞器嬴益字伯翳臯陶之子有虞時為虞官後相夏後啓封梁公益鼎正虞時物宣和以為周器非也〉
　　夏器銘〈大帝鉤帶銘喙一字曰禹　紀功鍾後啓鑄昭明蛟篆壺曰月商侯名　少康蛟篆戈〉商器銘〈成湯子父癸鼎　子孫父癸鼎　執刀父癸尊辛未父癸尊　父癸匜　　　執干父癸卣執戈父癸卣　舉冊父癸卣　父癸爵尊癸爵〉
　　〈太丁龍爵外丙子虎父乙甗　父乙三爵　父乙𢑴丁亥父乙尊　非子孫父乙鼎仲壬蜼尊　父乙𢑴　父乙卣　象形父乙爵亞父乙觚　兄丁尊太甲祖乙爵　父丁尊　丙甗　雙弓角執匕父丁卣　執爵父丁卣阿衡尹卣〉
　　〈沃丁父甲彝　甲子觚　立戈鼎　立戈觶小甲父庚爵　父庚觚太戊濟南二鼎曰冏中宗名也　戊鼎伊陟伊𢑴〉
　　〈仲丁甚父戊尊外士兕爵　兕卣〉
　　〈河亶甲冊卣祖乙父壬爵　子父壬爵　乙毛鼎〉
　　〈祖辛子高𢑴　祖乙卣祖丁舉父辛爵　父辛盤〉
　　〈陽甲古父丁彝小乙守父丁爵〉
　　〈高宗綦父乙祖庚車爵　奕車觚〉
　　〈祖甲招父丁爵帝乙子孫父丁鼎〉
　　〈箕子箕鼎紂辛爵〉
　　〈膠鬲鬲甗武庚子父辛觶　父辛觶〉
　　周器銘〈武王封比干銅槃管叔鮮鼎〉
　　〈㣲子啓匜　父乙甗㣲仲子乙斝〉
　　〈蘇公司冦匜弗父何父貝觶〉
　　〈宋戴公兕敦魯僖公文王鼎〉
　　〈杞文公夫人文匜單穆公單旗鷄𢑴〉
　　秦器銘〈李斯字通古上蔡人傳國璽曰受命於天既壽永昌有魚鳥之狀葢斯倣夏琱戈而稍加整齊
　　漢以後人無能及之者〉
　　宋器銘〈徽宗道君皇帝趙佶一圓璽曰天水乃蛟篆又方璽亦然曹士冕字端可一私印曰昌谷魚鳥篆〉宋石刻〈陳字圖南亳州人百福百壽亦有可觀劉跂字斯立臨夏大帝玉冊文變大刻石在岣
　　嶁山〉
　　大篆結體本於古文而垂筆圓齊葢小篆之所從出史逸字孟佚伯邑考之子文王之嫡長孫也逸生頙頙生黎黎生籀世以大宗為周太史籀又損益潤色別號籀文垂筆銛利以此為別
　　周器銘〈彝二一雷雲一雷文皆曰作寳𢑴史逸大篆也叔夜鼎　周有八士叔夜居五王季庶子為周虞
　　官朱熹不考國語妄雲成王時人或曰宣王時人白丁可笑〉
　　〈史頉父鼎應侯武王第四子也作原母敦〉
　　〈畢公名高文王庶子作叔高父簋史黎盙〉
　　〈宋平公子姓名成䪫鍾六銘齊侯盤　以上皆大篆〉
　　〈伯克尊　樂司徒卣　伯庶父敦　肇父敦魯正叔盤　孟姜敦　𧨺敦　杜孺鋪伯玉盉　以上用籀文與大篆毫釐之異非精愽未易辯也〉
　　周石刻〈成王大蒐於岐陽左傳有明證史佚作詩十章刻之石鼔周公已薨未奏於樂韋應物以為文王則不當稱天子韓退之以為宣王宣蒐乃在東都唯董彥逺尤延之得之鄭樵因在秦地執為秦物尤謬穆王北征獫狁刻壇山曰吉日癸巳乃史籀書李斯本之以制小篆先師孔子題季札墓曰烏乎有吳君子止之六字亦大篆視石鼓差小王深寜雲孔世譜魯哀公使宰我聘於越越王勾踐問孔子宰我具言其聖是時夫子在陳勾踐因使宰我聘之夫子行至延陵聞殺大夫種遂題札墓而返乎夷儀唐殷仲容妄加延陵之墓四字效漢人方篆大徑尺非夫子之舊也〉
　　秦石刻〈之罘大篆李斯書宋宣獻公綬刻於賜書堂〉漢石刻〈司馬門字摹於汝帖孔氏墳壇刻雪谿堂摹〉
　　吳石刻〈皇象字休明廣陵人金陵三叚石乃象籀文筆力雄逸但肩方有似八分非古也
　　蘇建宜興人國山文為建大篆〉
　　唐石刻〈陳惟玉為李譔等書碧落天尊碑李少溫師之姿媚有餘而淳古不足李陽氷字少溫趙郡人官至將作少監謙卦少作媚而傷細般若臺銘雄偉傷肥〉
　　宋石刻〈薛用敏臨石鼔㳺師雄臨石鼔逼真在用敏之上〉
　　元石刻〈趙孟頫字於昂吳興人書大道歌古雅老子襲常章少筆嫩
　　吾子行臨石鼔優入神品〉
　　大明人書〈周伯琦字伯溫鄱陽人書車工吉日常武江漢四詩髣彿石鼓宋璲字仲珩金華人虞山丹井銘學趙子昻喬宇字希大太原人號白巖官至少保吏部尚書㳺北嶽詩接武石鼓超出碧落之上雷斧雷輪圖詠大篆尤雄偉吳奕字嗣業長洲人文定公寛之子官至中書舎人臨石鼔妙林應龍字祥之永嘉人臨石鼓木刻失真不迨嗣業〉
　　小篆一名玉筯篆吾子行曰李斯方圓廓落陽氷圓活姿媚然兼之者亦唯子行一人可謂獨步千古陶宗儀乃雲專法陽氷淺之知篆矣餘家亦有妙處並詳於左秦石刻〈李斯泰山碑並二世詔渾厚淳古有石鼓之風斯書第一嶧山碑得壇山筆意唯鄭文寳跋本最真次則賜書堂遺字亦妙西安府學失之板應天府學傷於弱去真逺矣琅邪臺刻嶧山之亞　會稽山碑琅邪之亞〉
　　秦器銘〈羽陽宮磬亦斯書雄逸量斯書最小而精雪谿堂刻權斤不逮量漢器宗之〉漢器銘〈慱山爐武帝時物　上林鼎蜀鼎三皆昭烈時鑄一銘小篆丞相忠武侯陽
　　都諸葛亮孔明書〉
　　唐石刻〈李陽氷琅邪新鑿泉題得羽陽宮磬筆勢庶子泉銘結體可亞會稽山碑滑州新驛記泉銘之次　千文驛記之次隂符經千文之次　上李大夫書隂符之次三英孝英記　怡亭記　孝徳訓皆運筆雖熟結體不古處州文宣王廟記　縉雲黃帝祠記城隍神廟記皆少時書纎弱不足取法明州刺史裴公碣侷促軟弱無氣無骨薉濁俗惡尤可憎惡乃篆品之最下下者亦題陽氷恐贗筆也赤松山　赤松宮　北山　鼎湖　黃帝祠宇縉雲縣　縉雲縣學　般若臺　天清地寧俱少溫大篆齋扁可法〉
　　〈衛包華嶽禪堂修飾記李庚浯溪銘　浯臺銘〉
　　〈右二人皆少溫之流不得李斯螎匾之法亦熟於姿媚至文雅夢英軰尤俗惡可惡〉
　　五代石刻〈郭忠恕字恕先雒陽人仕周為國子博士文宣王廟記類少溫三英記隂符經不佳徐鼎臣宓子賤碑　喬公亭記　許真人丹井銘　大道不器賦　蟬賦徐鍇字楚金南唐內史鼎臣之弟玉晨觀貞素先生碑　紫極宮玉磬銘　兄弟皆學李斯得其法〉
　　宋石刻〈鄭文寳江右人官至工部郎中徐鼎臣弟子也小篆千文精妙劉斯立泰山篆譜字雖縮小而不失李斯筆意張有字謙中呉人隠於黃冠　伯夷頌嚴先生祠堂記師李斯渾厚純古得泰山之罘之法葛剛正千文吾子行稱之國子監石經乃章友直楊南仲張次立胡恢等書〉
　　宋硯銘〈文天祥字履善吉水人號文山官至少保右丞相信國公大明追諡忠烈　王帶生銘筆法清
　　勁〉
　　宋人書〈句中正字徳元益州華陽人官至屯田郎李無惑同安人官至賛善大夫查道字湛然休寜人官至右司郎中王壽卿字魯翁陳留人黃魯直稱其非章友直所及文勛字安國官太官丞蘇子瞻賛其有石鼔泰山之風趙霆〉
　　〈趙子晝字叔問宋宗室宋杞張有弟子〉
　　〈徐兢字明叔李昭字晉傑〉
　　〈汪藻字彥章魏克愚〉
　　元人書〈吾子行隂符經　千文　招雨師文　九歌逺遊　樂毅論　思𤣥賦　出師表　徙戎論歸去來辭　桃源記　北山移文　大鵬賦夢遊天姥吟　渼陂行　贈韓諫議注李潮八分小篆歌　進學觧　盤谷序石鼓歌　真蹟石刻皆優入神品〉
　　〈趙子昂李太白寳公像賛雄秀類鼎臣井銘少溫論篆書小字精趙雍字仲穆子昂之子尤長於齋扁周伯琦字伯溫鄱陽人師徐明叔張謙中虞箴逍遙遊　弟子則　惜逝　招隠　歸田賦螢火賦　愚溪詩序　赤壁賦　定性書西銘　臨謙中嚴先生祠堂記〉
　　〈吳福孫字子善錢塘人四氣調神大論得竹房松雪筆意陶九成以私意毀之非公論章弼字共辰松江人師子昂應在字止善句章人〉
　　〈陳繹曽字伯敷呉興人余襄鄱陽人齋扁尤佳〉
　　〈王翼字元徴金壇人書四書行於世吳炳字彥炳汴人〉
　　〈蔣冕字文卿師伯溫小字千文精妙鄭文寳不是過張𤪌字公弁保定人淳古可取趙期頥字子竒汴人陸友字友仁平江人〉
　　〈盧熊字公武崐山人吳叡字孟思錢塘人〉
　　〈夾合希賢䝉古人小篆清勁同時泰不華熟而無骨非希賢之比〉
　　大明人書〈董倫字安常河南人周仲薿伯溫弟〉
　　〈周宗仁字克復伯溫子陶復初字明本天台人號介軒師二徐張謙中繆貞字仲素姑蘇人師謙中陳壁字文東松江人官解州同知永樂初不仕年八十餘弟子沈度思天下惟壁為愈已徴之不食卒於道小篆圓熟有氣〉
　　〈宋仲珩小篆亦師子昻題署尤雄偉可比仲穆滕權字用衡姑蘇人師吾子行當代第一王蒙字叔明臨平人趙子昂之外孫也小篆師子昻蔣冕之亞朱芾字孟辯松江人亦類蔣冕湯熒號箕山瀏陽人〉
　　〈鄒偉字元偉南陽人禇奐字士文錢塘人師吳叡冕〉
　　〈龔觀豫章人張紳字士行山東人〉
　　〈張伯仁字至道閩人金湜字本清鄞人學王尹實而圓熟勝之但少溫潤同時程南雲最得寵學李陽氷少年書王密碑軟媚無骨如煮爛□條俗惡可厭李西涯長於題署還讀堂石壁阡湻古雄偉千文俗喬白巖題署初學西涯而青過於藍景字伯時南京人正徳戊辰及第官至中允兼司業孝忠端介人品最高篆得吾子行法大觀亭題署與趙仲穆爭衡〉
　　〈陳沂字魯南鄞人居秣陵正徳丁丑進士翰林編修官至太僕寺卿題署亦熟林應龍字祥之永嘉人學李陽氷琅琊新鑿泉題千文遒勁秀逸〉
　　隸者作於程邈今楷書之原也㣲存篆體元吳㓜清周伯溫國初趙古則得其法今隸皆楷書也亦分五等一曰銘石鍾繇特勝二曰小楷二王稍變鍾法右軍用筆內擫正鋒居多故法度森嚴而入神子敬用筆外拓側鋒居半故精神散朗而入妙三曰中楷率更神品上永興妙品上河南妙品中嗣通妙品下四曰擘窠創於魯公柳以清勁敵之五曰題署亦顔公為優太白次之君謨又次之本朝惟孟舉可配古人自後未見其比也並詳於左周刻〈齊太公九世孫胡公　棺上有文隠起二十八字類隸程邈之所祖也〉漢器銘〈注木匜書言府弩機〉
　　漢簡書〈見王庭筠雪谿堂帖〉
　　漢檄文〈隗囂討王莽檄結體極古以上皆古隸〉
　　魏法帖〈鍾繇字元常潁川長社人官至太傅封定陵侯諡曰成　憂虞帖所謂銘石星鳯樓第一力命表石休刻佳與右軍樂毅論相似鍾㑹字士季繇之子也官至征西將軍坐謀反誅石經毛詩　石經春秋左氏〉
　　〈石經禮記　俱小楷正和二年刻益州周公禮殿石楹記中楷〉
　　晉法帖〈王廙字世將琅邪郡臨沂人官至征西將軍荊州刺史　祥除表奉賜表得鍾憂虞帖筆法淳化祖刻佳近時和莊孫氏摹刻亦不失真陸玩字叔瑤華亭人官至尚書令　上元帝賀雪表亦學鍾　以上今隸之銘石王羲之字逸少自臨沂徙山隂官至右軍將軍會稽內史贈金紫光祿大夫臨鍾繇宣示表亦銘石淳化祖刻星鳯樓備鍾王之妙餘皆失真〉
　　〈樂毅論宋學士高紳所傳石本第一後有付官奴三字星鳯樓次之寶晉宋榻又次之餘皆失真東方朔畫像賛星鳯樓第一〉
　　〈道徳經石休刻春秋〉
　　〈黃庭經石揚休遺字右軍書其全文則智永臨本也曹娥碑後有懐素楊漢公䟦亦休本為上星鳯次之寳晉又次之王氏家譜太師箴〉
　　〈大雅吟　以上俱小楷上皇太后表〉
　　〈大行皇帝表霜寒表〉
　　〈上㑹稽王論北伐書諫殷浩北伐書〉
　　〈上郗司空書告墓文　以上俱中楷〉
　　〈王獻之字子敬羲之第七子官至中書令贈太宰諡憲侯同時族弟珉亦為中書令故人稱獻之大令珉小令論語並註〉
　　〈孝經女史箴〉
　　〈洛神賦全文石休刻今無錫華中父收洛神半篇修內司刻洛神十三行桞公權䟦星鳯樓為上桞璨蔡襄䟦寳晉齋又次之臨右軍樂毅論無付官奴三字修內司刻乃大令書也臨右軍黃庭經黃伯思董逌䟦　以上俱小楷中楷贈金紫光祿大夫右軍將軍會稽內史王公碑中楷贈太傅右丞相中書令建昌謝文靖公碑〉
　　〈戴逵字安道剡溪處士　鄭𤣥碑小楷伯仲於二王王濛字仲祖太原晉陽人官至司徒左長史中楷啓稍變鍾體漸近二王見絳帖張訥字行仁琅琊人官至散騎侍郎小楷上晉康帝啓有鍾法張澄字孺明吳郡人官至光祿大夫小楷上晉成帝啓同前張翼字君祖下邳人官至東海太守臨王羲之上晉穆帝表中楷逼真雖右軍不能遽辯范澄字𤣥平順陽人官至北安將軍中楷謝賜𤓰啓有鍾法楊曦吳郡人修道茅山時稱真人小楷黃庭內景經飄飄有仙風道骨鮮于樞摹刻於困學齋永樂間東書堂翻入右軍部非也〉
　　六朝人書〈范𡩋字武子順陽人澄子官至中書侍郎小楷三啓正鋒古質羊欣字敬元泰山人官至中散大夫王子敬之甥也中楷具姓名帖二十行似其舅氏蕭思話蘭陵人官至征西將軍丹陽尹上宋文帝表小楷有鍾法謝眺字𤣥暉陳郡人官至尚書部郎　齊海陵王照文墓誌　宗慤母劉夫人墓誌皆小楷有鍾法兒珪之中楷齊相柏山金庭館碑〉
　　〈王僧䖍字　琅邪臨沂人官至中書令諡簡穆師大令　御史臺表　謝憲表俱中楷星鳯樓佳薦王琰牒亦中楷真賞齋佳〉
　　〈蕭統字徳施南陵中郡人梁武帝衍之長子諡曰昭明太子心經大楷每字徑二尺雄偉秀麗唐人擘窠之祖也鎮江甘露寺法堂板壁高三丈六尺墨入木四寸嘉靖六年冬山西野僧酗酒焚堂會大風莫能救郡守劉儲秀執僧杖死然千古竒蹤自是冺絶雖殺萬僧不足償矣蕭綱字世讃昭明弟嗣帝位諡曰簡文　小楷上武帝啓蕭綸字世調簡文弟封邵陵王　小楷招隠寺利下銘在晉州蕭子雲字景喬蘭陵人官至侍中國子祭酒小楷列子淳化祖刻有鍾法其餘翻刻失真寒險無俊氣進寫古文啓　顏回問學篇俱小楷太清樓宋榻佳〉
　　〈陶𢎞景字通明丹陽陵人隠茅山自號華陽真逸人稱為陶隠居卒諡貞素先生又曰貞白小楷上樑武帝論書啓四篇　黃庭外景經大洞真君隠訣初師楊曦許翽清逸有仙氣得右軍東方朔賛之妙中楷許長史舊館銘在茅山〉
　　〈大楷鶴銘在焦山磨崖刻之可與昭明心經爭衡黎氏翻本失真逺甚遂不成字〉
　　〈蕭挹字闕　蘭陵人官至尚書郎中楷梁開善寺大法師碑有鍾法米元章稱之在南京孫文韜梁道士師陶隠居中楷茅君九錫文在茅山張澤中楷茅山碑陳懋宣中楷丹井銘在茅山〉
　　〈許璠中楷檀溪寺禪房碑王僧恕簡穆弟中楷吳延陵季子二碑在鎮江劉靈正中楷梁改墮涙碑范懐約吳郡人梁東宮侍書小楷正覧〉
　　〈張野中楷慧逺法師碑在九江府魏孝文帝元　弔比千文中楷之大者似分非分猶有古隸之意沈馥書魏宣武帝御射碑與弔比干文相似〉
　　〈韓毅中楷大覺寺碑亦似沈馥而結體淳雅過之比丘道常小楷佛遺教經　中楷齊關亮造像記唐徐嶠之師之趙文淵中楷河瀆碑　中楷華嶽廟碑漸似隋唐徐陵字孝穆東海人中楷陵啓帖釋智永王徽之七世孫也住越州永興寺小楷法華經　黃庭經　千文　月儀中楷歸田賦　千文木刻劉涇収者佳臨右軍告墓文星鳯樓佳薛道衡字𤣥卿河東汾隂人官至司大夫〉
　　〈中楷隋平東碑史陵中楷禹廟碑禇登善師之〉
　　〈魏瑗小楷姑蘇上方寺舎利墖銘妙過歐率更化度碑元時失於盜後人補刻逺不逮古陳仁稜小楷阿彌陀經丁道䕶中楷隋興國寺碑　啓法寺碑俱在襄陽遒媚有法張公禮中楷隋龍蔵寺碑頗似虞永興〉
　　〈釋智果智永之弟子也　中楷心成頌論楷法結體最精〉
　　唐人法帖〈歐陽詢字信本潭州臨湘人官至太子率更令渤海男楷書原於右軍而剛勁遒逸八法全備初學童子八九歲即習歐書爛熟稍長乃進於鍾王斯不墮於俗品矣〉
　　〈小楷千文石揚休刻淳古類商周銘識唐代法書第一二王易學此帖未易到也小楷隂符經　離騷九歌　心經臨王右軍道徳經　樂毅論　東方朔畫像賛周羅昵墓誌　隋姚辯墓誌　化度寺舎利墖銘中楷虞恭公碑亦歐書第一〉
　　〈中楷九成宮醴泉銘　學歐書必先之以醴泉恭公漸歛於姚辯又歛而隂符道徳千文使信手冩出便與真本無異進於宣示樂毅如折枝之易其餘諸家風斯下矣〉
　　〈小楷昭陵六馬賛清瘦類姚辯誌小楷金剛經在成都府修撰楊升菴慎収宋榻本古雅似樂毅論中楷薦福寺碑宋人極重之天聖中雷轟近嘉靖間偶得唐榻木刻於饒州在虞恭公之次〉
　　〈小楷荀氏漢書見米元章書史小楷衛靈公論　二呉論　御封奕事　節蘇原事俱宣和書譜類姚辯誌中楷周大宗唐瑾碑　右僕射溫彥博碑俱在西安府中楷工部尚書叚文振碑　長呂令房定公碑中楷甘州刺史元長壽碑　骨利獻馬賛在鳯翔府中楷隋廬山西林道塲碑在吉安府　以上皆與虞恭公碑相似中楷尹喜殿記在鳯翔府類九成宮〉
　　〈中楷隋柱國皇甫誕碑在西安府　亦虞恭公之亞但頗露筋骨其間開闕二字結體過長非古法詹仲和以為少時筆近之大字道林之寺米元章以為寒儉無精采葢傳刻失真之故也虞世南字伯施明州餘姚人官至禮部尚書永〉
　　〈興郡公諡文懿唐太宗師其楷法葢本學右軍黃庭而加以溫厚秀潤余嘗評信本神品上上伯施神品上中知言者不以為謬小楷智永千文䟦七十八字瀟灑雄秀歐陽永叔趙徳父皆以為虞書第一誠然葢信本小楷千文之次也〉
　　〈中楷孔子廟堂碑曹士冕跋者不闕一字乃貞觀時所書精妙第一相王旦題者賊曌垂拱中翻刻鑿去第一行唐字字得宋榻亦不失真近時陜西重翻乃類沈度書落筆皆尖中肥腯俗甚葢學虞者必先習知歐恭公碑定其骨格使八法全備斯為得之至國初陳壁滕權差為可取若危素沈度唯尚多肉骨法蕩然豈成書乎〉
　　〈中楷周行軍緫管羅剎碑在滑州　昭仁寺碑在汾州小楷破邪論序亦清麗學黃庭然其中谷作峪松木作㭉長松作萇寢息作寢不知六書有此謬筆所以不得與歐方駕也停雲館翻刻失真乃兩手所成尤無足取〉
　　〈中楷千文宋榻石本佳不減廟堂木板甚謬大字攀龍鱗附鳯翼經一尺石刻在廣東𫝊摹失真雖髣髴結體而筆勢粗俗殷令名陳郡人官至𢎞文館學士師丁道䕶〉
　　〈中楷益州長史裴鏡民碑禇遂良字登善錢塘人官至中書令河南郡公諌立賊曌貶潭州都督而卒書學右軍長於中楷小楷亦精較之歐虞則雄逸未逮也中楷太宗御製聖教序高宗聖教記二碑在西安府慈恩寺黃雲林以為用筆古勁類漢谷口甬銘信然又二碑在同州字稍大亦雄逸〉
　　〈中楷至徳觀孟法師碑　漢書儒林傳賛中楷三龕碑在西安府　梁國文昭公房𤣥齡碑　獨孤延壽碑　龍門磨崖碑皆類聖教古雅可愛〉
　　〈小楷隂符經細如芝麻而結體廓落不窘有大字規矩石氏家刻甚精停雲亦可小楷道徳經閻立本畫范文正公題石氏刻小楷度人經亦閻立本畫石氏刻宋榻佳停雲失真小楷黃庭經臨右軍　小楷樂毅論亦臨右軍　大洞內視隠文　石研銘　謝表文俱宣和書譜〉
　　〈中楷太宗御製帝京篇十首　似儒林賛而字差小且過廋〉
　　〈景審南陽人太宗用為侍書小楷臨右軍黃庭經甚似趙摸與景審同時為侍書亦師右軍得法小楷高士亷塋兆記　中楷集右軍千文湛甘泉収真蹟神妙蘇州刻失真有俗氣薛純字純陀〉
　　〈大字砥柱銘馮承素直𢎞文館與趙模同時〉
　　〈小楷臨右軍樂毅論張欽元與景趙同時官為奉禮郎書師鍾元常小楷金剛經宣和書譜　道徳經金石録小楷戎路表永叔考年月斷非元常書然筆法淳古餘人不能及以金剛經較之知為欽元書矣〉
　　〈盧藏用字子潛幽州人官至中書舎人大字建福寺在開封府〉
　　〈魏華字文英山東人官為右庶子鄭文貞公徴之孫也得虞禇筆法中楷隴右節度使郭知運碑黃山谷盛稱其用筆之善中楷豫州刺史魏叔瑜碑　太子少傅竇希瑊碑俱在西安府〉
　　〈張柬之字孟將襄陽人官至中書令以復唐社稷功封漢陽郡王貶為瀧州司馬卒諡文貞中楷尹氏孝徳記得歐禇之法歐陽通率更令之子官至司禮郎判納言賊曌殺之書宗廼父而露筋骨兼八分中楷道因法師碑在西安府人鮮學之搨者少碑至今完別帖筆力勁健盡得家風但㣲傷豐濃故有媿其父至扵驚竒跳駿不避危險則無異也〉
　　〈殷仲容令名子官至禮部郎中傳家學張懐瓘稱其大字尤善有驥騰鳯翥之勢小楷大興善寺舎利墖銘中楷流盃亭侍宴詩在西安府〉
　　〈中楷虢王鳯碑在耀州　趙𢎞智碑大字汴州大業寺額在開封府〉
　　〈資聖寺額在鄴州褒義門額在西安府〉
　　〈太僕寺額在河南府馬神觀額在靈州〉
　　〈王勃字子安絳州人官至沛王幕府修撰省父福時於交阯溺海卒中楷彌勒寺碑在湖州朱榻王子敬法後翻刻非真蹟矣〉
　　〈楊炯字仲丹華隂人賊曌用為司刑卿睿宗時追論酷吏貶盈川令尋賜死書與王子安齊名中楷成都孔子廟碑炯文自書在四川贈箕州刺史成公碑王知敬字文真太原人官至祕書少監與殷仲〉
　　〈容齊名中楷太尉衛公李靖碑〉
　　〈洛州長史徳政碑大字清禪寺額在洛陽〉
　　〈宋之問字延清邠州人官至𢎞文舘學士坐張易之簒賜死大字龍鳴之寺宋之愻之問之弟〉
　　〈中楷陸東之吳人官至朝散大夫守太子司議郎虞永興之甥書師舅氏中楷十八學士賛〉
　　〈賈膺福小楷周修封禪壇記永叔徳父皆稱精妙薛稷字嗣通蒲州人官至少保黃門侍郎晉國公坐竇懐貞黨賜死書師虞禇而秀媚特甚葢禇公忠義見於心畫故筆法勁逸稷邪人宜其不逮然以功深與魏庶子齊名小楷心經宋蘭坡趙與懃収真蹟中楷昇仙太子碑隂　杳冥君銘　封府君碑三品李公碑　洛陽令鄭敞碑　襄城令賜魏州刺史李公碑　秭歸縣令崔府君徳政碑白散騎常侍同三品趙郡成公碑　周封中嶽碑俱在河南府　佛國澄傳俱西安府隋信行禪師興教碑並碑隂〉
　　〈王方慶初名綝琅琊臨沂人官至鳯閣舎人書得禇薛之法小楷謝賜寳章集表崔湜字澄源定州人官至兵部侍郎坐私侍賊曌伏誅書有魏薛之風小楷𤣥通處士張萬迥墓誌〉
　　〈楊庭奉賊曌詔書小楷五藴論與薛稷同時鍾紹京海康人官至中書令書有元常之法小楷黃庭經　中楷十文　靜法師方墳碑在西安府中楷䖍州刺史徐元賁碑　楊歴碑見金石略〉
　　〈蕭誠蘭陵人官至右司員外郎書有鍾法與紹京齊名中楷太原題名在山西　南嶽真君碑在長沙府〉
　　〈張旭字伯高蘇州人官至左寜府長史楷法原於歐禇嘗與顏魯公論書中楷尚書省郎官石記序李白字太白隴西成紀人官至翰林供奉大字得陶隠居梁昭明之法而雄逸秀麗飄飄然有仙氣壯觀在濟寜酒樓蔡有鄰濟陽人官至右衛率府兵曹〉
　　〈中楷石經藏賛韓擇木昌黎人官至工部尚書散騎常侍楷法師禇薛而未至中楷滎陽王妣朱氏墓誌〉
　　〈王維字摩詰太原人官至尚書右丞小楷山水圖記〉
　　〈盧鴻一字浩然范陽人隠居不仕書得鍾王之妙小楷草堂十志徐嶠之字惟岳㑹稽人官至洺州刺史楷書學比丘道常務整齊而少風韻與子浩皆僅入能品中楷香嚴寺碑孝義寺碑及碑隂〉
　　〈張𢎞靖字元理蒲州人中楷祭唐叔文在太原府〉
　　〈顔真卿字清臣琅琊人官至刑部尚書魯郡公贈太師諡文忠得楷法於張長史大字雄偉中楷小楷拘於端整學之易流於俗品然東方朔賛擘窠俗甚多寳墖碑亦俗皆當棄絶大字虎丘劒池在蘇州大唐中興頌在永州　金天王題名在華山　八闗齋記顔氏家廟碑　䕫州刺史顔勤禮碑國子司業顔允南碑　濠州刺史顔元孫碑杭州刺史杜濟墓誌　涇原節度使馬璘先廟碑並在西安府右丞相宋文貞公碑在廣平府𤣥靖先生李含光碑在茅山　臧氏糾宗碑工部尚書臧懐恪碑俱耀州〉
　　〈湖州放生池碑　項王碑隂　射堂記俱湖州西平侯顏舎碑在江陵府　魏夫人上升記在撫州麻姑仙壇記大字磨崖刻於建昌府其小字者乃佛印書黃山谷辯之甚明鮮于氏離堆記在閬州楷吉州廬山題名米元章稱其清秀有禇法　踈拙帖宣和書譜亦元章所稱乃與張漵者〉
　　〈干祿字書楊漢公翻刻在湖州細註拘整無風韻　顔氏家譜　韻海細註勝干祿虎丘清逺道士詩並和篇在蘇州李太白寳公像賛在南京靈谷寺〉
　　〈懐圓寂上人五言詩在西安府元次山墓誌在洛陽〉
　　〈刑部尚書誥　顔元孫誥　顔惟貞誥殷夫人誥　顔紹甫誥俱宣和書譜朱巨川誥停雲舘失真徐浩字李海越州人官至太子少師天寳至徳間以書得幸雖勁整而肥濁多俗氣碑帖傳世五十餘種可取者三種而已中楷中書令曲江張文獻公廟碑寳林寺詩　三藏不空和尚碑〉
　　〈李含光廣陵人茅山道士賜號𤣥靖先生小楷道徳經得楊曦之妙蘇溍字原明雍州人官至汝州刺史中楷五太守宴小洞庭序〉
　　〈韓滉字太沖太原人官至中書令晉國公中楷洪福寺彌勒像碑時稱金字碑陸贄字敬輿嘉禾人官至兵部侍郎同平章事諡曰宣公小楷賀蘭夫人墓誌裴休字公羙孟州濟源人官至太尉〉
　　〈小楷殿中侍御史韋栩墓誌中楷定慧禪師傳法碑在西安府〉
　　〈大字祖堂在襄陽府勅大寂禪寺題在南昌府〉
　　〈桞公綽字子寛京兆人官至嶺南道節度使楷法得於歐禇米元章謂勝誠懸則過譽耳中楷紫陽觀碑　南海廟碑　諸葛武侯祠堂碑〉
　　〈柳公權字誠懸公綽之弟官至少師書宗歐張雖結體險怪而骨力清勁無愧信本伯高米元章過為掊擊乃好竒偏僻之見非公論也小楷心經　尊勝陀羅尼　清淨經　消災經　度人經　法華經　金剛經　將作監韋文恪墓誌明州刺史王密墓誌　大尉王播墓誌在耀州太清樓宮鐘銘在西安府中楷易賦　絶交書　隂符經序　商於新驛記柳尊師墓誌　臨淮普光王寺主碑邠寜節度使贈刑部尚書符璘碑大覺禪師墖銘在贑州府〉
　　〈大楷武宗皇帝廵幸左神策軍紀聖徳碑在西安府　昊天觀碑　砥柱銘　華山燈記　觀音院記　魏博等州節度使何進滔徳政碑　西平郡王李晟碑　檢校吏部尚書東都留守李石碑　左僕射平章事王播神道碑江西觀察使贈禮部尚書羅讓碑　太子太保李聴碑　相國魏謩先廟碑　太子太保魏謩碑　贈太尉崔植碑嶺南節度使韋元貫碑　山南西道節度使王起碑　吏部尚書高元裕碑　衛尉卿李有裕碑西京留守唐公碑　檢校戸部尚書兼太太子賓客高重碑在河南府　宣武節度使太傅侍中鴈門郡王王智興碑在河南府檢校吏部尚書贈太師崔陲碑　檢校金部郎中崔稹碑　散騎常侍致仕薛萃碑司徒致仕太傅韓國公薛苹碑　檢校金部郎中贈太尉羅公碑　淄王傅元公碑太子太傅劉衍碑起居郎劉公碑　河中節度使李説碑淮南節度使崔從碑　少保牛僧孺碑復東林寺碑　淮南監軍韋元素碑　河東監軍康約言碑　升𤣥先生劉從政碑大達法師端甫碑　𤣥祕大師墖銘　湼槃和尚碑在南昌府〉
　　〈大字國清寺題　大中寺題　靈巖寺題空寂寺題〉
　　〈裴潾字闕河東聞喜人官至刑部郎中中楷太子賓客呂元膺碑　贈吏部尚書李公碑左散騎常侍致仕李衆碑　歙州刺史盧瑗碑寜武節度大使贈司徒韓充碑〉
　　〈趙公拜墓碑俱河南府薛革増修家廟碑　濟亭記〉
　　〈竇庠字胄卿京兆人官至昇州刺史小楷四皓舊隠圖文〉
　　〈竇鞏字友封庠之弟官至秘書少監小楷心經〉
　　〈羊士諤泰山人官至資州刺史中楷徑山禪師影堂記在杭州〉
　　〈張從申字闕　　　人官至長史中楷平泉草木記　延陵季子廟記〉
　　〈蕭祐中楷右羽林衛統制普寜郡王贈太子太保
　　陳府君碑吳筠字貞節華隂人隠居倚常山〉
　　〈中楷天台山天柱宮碑顔頵字　魯公之子傳其家學〉
　　〈中楷晉祠新松記湖南東西川鹽鐵青苗租庸等使殿中侍御史虢州刺史嚴公碑王𤣥宗〉
　　〈小楷茅山紫陽觀王先生碑李徳裕字文饒趙郡人官至太尉衛國公中楷列子觀題名桞宗元字子厚河東人官至桞州刺史書似魏華中楷南嶽彌陀和尚碑　愚溪詩序〉
　　〈韓愈字退之南陽人官至吏部尚書追封昌黎伯諡曰文書似顔魯公中楷送李願歸盤谷序　送孟東野序嵩山天封觀題名　華嶽題名　惠林寺題名石洪〉
　　〈中楷總悟上人林下集序牛僧孺字思黯安定人官至太師同平章事中楷鄆州谿堂序樊宗師字紹述南陽人官至恊律郎書學顔魯公中楷絳守居園池記〉
　　〈大楷錦江樓詩孟簡字載道徳州人官至浙東觀察使〉
　　〈小楷六賦劉禹錫字夢得中山人官至太子賓客〉
　　〈中楷丞相崔羣碑　令狐楚先廟碑白居易字樂天京兆人官至少傅刑部尚書贈右僕射諡曰文中楷㳺王屋山詩　游濟源詩〉
　　〈元稹字㣲之河南人官至尚書右丞中楷修桐柏觀碑〉
　　〈吳通𤣥海州人官至起居舎人書學徐嶠之小楷度人經吳通㣲通𤣥之弟中楷大聖舎利寳墖銘在鳯翔府〉
　　〈沈傳師字子言中楷羅池廟碑　黃陵廟碑〉
　　〈徐□中楷衢州徐偃王碑〉
　　〈陳讓中楷南海神廟碑〉
　　〈羅讓㑹稽人中楷襄州新學記在襄陽府〉
　　〈皇甫湜字持正中楷書浯溪詩〉
　　〈鄭餘慶中楷左常侍路君表　尚書省新修記鄭絪中楷百化禪師銘〉
　　〈李紳字公垂中楷四望亭記〉
　　〈盧肇中楷定州文宣廟碑〉
　　〈歐陽詹字行周小楷左驍衛將軍馬寔墓誌〉
　　〈王仲舒中楷光福寺墖題〉
　　〈李翶字習之小楷太常慱士李干墓誌〉
　　〈韋縱中楷鹽池靈慶公神祠記〉
　　〈刺史崔綜遺愛碑張祐字承吉清河人〉
　　〈中楷左史洞述賈島字浪仙范陽人官至長江簿〉
　　〈中楷樂公修紫極宮記葢巨源〉
　　〈小楷六譯金剛經李商隠字義山懐州人官至吏部員外郎中楷太倉箴許渾字用晦丹陽人官至監察御史〉
　　〈小楷近體詩百首吳融字子華華隂人官至右補闕〉
　　〈中楷贈䛒光草書歌李磎字景望江都人官至太子少師贈司徒中楷送䛒光詩陸扆字文粹嘉興人〉
　　〈小楷贈䛒光草書歌韓覃〉
　　〈中楷虎丘山序崔倬〉
　　〈中楷襄州文宣王廟記崔倚〉
　　〈中楷百家巖寺碑濮陽興〉
　　〈小楷歸藏初經蕭遘字得聖蘭陵人〉
　　〈中楷景公帖陸希聲字闕　吳人官至左僕射〉
　　〈中楷贈䛒光詩楊鉅〉
　　〈中楷送䛒光序崔逺博陵人官至左僕射〉
　　〈中楷送䛒光詩詹鸞〉
　　〈小楷唐韻吳采鸞進士文簫之妻〉
　　〈小楷唐韻高氏房潾之妻〉
　　〈太谷縣令安廷堅美政頌在太原府范的〉
　　〈中楷太白禪師墖銘在鄞縣阿育王寺胡霈然大字七祖堂張顗　人官至左司郎中〉
　　〈中楷贈䛒光詩鈕約〉
　　〈小楷三教經杜光庭括蒼人道士〉
　　〈中楷廷光草詩梁元一〉
　　〈小楷太上內景神經胡齊已益陽西山之沙門也〉
　　〈中楷長生粥記釋雲軻〉
　　〈中楷東林白氏寺文集記釋曇休〉
　　〈小楷金剛經釋湛然書學鍾元常〉
　　〈中楷衡嶽碑盛唐去晉不逺諸名家書典刑具在至若率更小楷千文虞恭公碑湻古清逸優入神品恐二王亦未辦此禇薛以來尤在其下學者必由此而進於魏晉乃為㨗徑中唐筆法過剛晚唐衰弱者衆然猶未墮俗品姑録平生所見以資博識非謂當盡學之也〉
　　五代人書〈錢鏐字具羙臨安人唐昭宗時為都指揮使後唐末自稱呉越皇帝諡武肅廟號烈
　　祖書宗率更中楷貢棗帖〉
　　〈薛貽矩河東人唐末御史大夫失節為溫僕射中楷贈䛒光序虞汝弼官至祠部郎中贈兵部尚書中楷贈䛒光詩〉
　　〈豆盧華唐莊宗用為左丞相中楷支公大徳帖〉
　　〈王仁裕字徳章天水人官至太子少師楷法清勁自成一家中楷送張禹偁詩方廷珪吳人〉
　　〈小楷浮洲縣鍾銘在饒州呂子元呉道士〉
　　〈中楷靈寳院記楊邠魏州冠氏人漢中侍郎同平章事書有氣格小楷清潭帖〉
　　〈唐元宗李璟字伯玉都金陵楷法勻穏小楷邊鎬奏狀〉
　　〈江南後主李煜字重光元宗長子降宋封吳王宋太宗酖殺之書師薛稷得桞誠懸撥鐙法小楷心經　智藏禪師真賛楊元鼎南唐兵部郎中〉
　　〈中楷茅山紫陽觀碑林罕蜀國子博士〉
　　〈小楷説文字源偏傍小説二十卷石刻在成都府學〉
　　〈張徳釗官至簡州平泉令孫逢吉官至國子博士〉
　　〈張紹文官至祕書郎周徳貞官至校書郎〉
　　〈孫朋吉官至祕書郎五人俱事蜀主孟昶書學率更永興王知敬薛稷得其體小楷石經周易　石經尚書　石經毛詩石經周禮　石經儀禮　石經春秋三𫝊石經論語　石經孝經　石經爾雅石經禮記郭忠恕字恕先雒陽人周世宗時為國子博士〉
　　〈小楷隂符經釋夢英南嶽人與郭忠恕同時正書學柳圓勁可喜篆則俗甚不可因彼而廢此也中楷〉
　　宋人書〈徽宗道君皇帝趙佶改元六曰建中靖國曰崇寜曰大觀曰政和曰宣和共二十五年降金卒
　　於五國城書學薛稷號瘦金體小楷道徳經　隂符經　度人經〉
　　〈消災護命經　黃庭內景經中楷大觀聖作之碑　元祐姦黨碑〉
　　〈牡丹賦　畫鶴詩王著字知㣲京兆人官至殿中侍御史書欲學〉
　　〈晉而無韻葢未脫五代衰俗之氣小楷黃庭經〉
　　〈句中正字徳元益州華陽人官至屯田郎中書得晉唐之法小楷五鳯樓賦中楷千文〉
　　〈王曽字孝先青州益都人官至左僕射沂國公謚文正書宗晉唐小楷劾丁謂䟽　聖賢故事范仲淹字希文高平人徙居蘇州官至參知政事楚國公諡文正書有晉唐風骨小楷道服賛〉
　　〈伯夷頌石刻肥濁寒酸失真逺甚韓琦字稚圭相州安陽人官至太師左僕射追〉
　　〈封衛王諡忠獻書學顔魯公中楷閲古堂記〉
　　〈宋綬字公垂趙州平棘人官至參知政事諡宣獻書學晉唐小楷密表中楷千文〉
　　〈蔡襄字君謨興化人官至端明殿學士諡忠惠書得王子敬筆意而大字兼虞顔之法中楷小楷窘於法度而乏風韻大字萬安橋記在延平府〉
　　〈至喜亭在峽州中楷真州東園記此碑以顔筆作禇體刻手精工不墮俗品非畫錦堂記荔支譜有羙堂記之比也〉
　　〈小楷慶成詩得大令之趣逺勝茶録劉敞字原父清江人官至侍講書亦出於魯公而飄逸不窘中楷秋水篇〉
　　〈歐陽修字永叔廬陵人官至少師觀文殿大學士兗國公諡文忠書宗顔桞而有自然之妙小楷朋黨論　上范司諫書集古録目録序　集古録䟦〉
　　〈中楷瀧岡阡表張維蜀人〉
　　〈中楷鄭州開元寺新墖碑石延年字曼卿幽州人官至太子中允祕閣校理書學顔魯公而長於題署餘則濁俗葢師東方朔賛故也大字大雄寳殿在泗洲龜山寺王子韶字聖羙浙右人官至祕書少監書得禇顔之法中楷杜衍詩〉
　　〈劉澤閩人與蔡端明同時書有筆尾存筋之法大字萬安橋在海石上徑三尺許宋敏求字次道宣獻公之子官至龍圖閣直學士楷法溫厚清峻中楷左僕射沂國王文正公神道碑〉
　　〈太師侍中衛王韓忠獻公神道碑參知政事楚國范文正公神道碑〉
　　〈太子少師祁國杜正獻公神道碑左僕射韓國富文忠公神道碑〉
　　〈孫思皓中楷右僕射張文定公神道碑〉
　　〈御史中丞贈司空太尉孔忠憲公神道碑右僕射贈太尉中書令李文靖公神道碑工部尚書樞密直學士張忠定公神道碑蘇軾字子瞻後更和仲眉山人號東坡居士官〉
　　〈至翰林學士贈太師諡文忠早年學徐浩書首廢懸腕之法以肉襯紙甚有俗氣中年學顔魯公晚學王簡穆乃能入品然楷法傳世可取者三種而已中楷上清儲祥宮碑得簡穆法見閲古堂帖大楷范純仁制　宸奎閣記俱得顔體〉
　　〈十五世祖豐氏諱稷字相之周文王之後自岐豐遷丹陽官至御史中丞兼侍講論蔡京章惇謫明州刺史遂為鄞人贈禮部尚書追封縉雲郡開國侯諡清敏得楷法扵蔡端明變其拘窘優入大令之室小楷大學　孟子講義〉
　　〈錢易字希白臨安人鏐之六世孫也官至左司郎中翰林學士大字表忠觀趙允寜字徳之宋宗室書學虞永興〉
　　〈中楷千文李時雍字致堯成都人官至殿中丞〉
　　〈大字跨鼇文同字與可梓潼人官至太常博士嘗墨寫盤谷圖録韓文於上甚有士氣小楷盤谷序〉
　　〈李公麟字伯時舒州人號龍眠居士官至御史撿法小楷洛神賦黃庭堅字魯直分宜人號山谷老人〉
　　〈中楷伯夷叔齊碑米芾字元章襄陽人號海岳外史官至知無為軍初學蕭誠書進於禇河南王大令小楷千文　進呈書學事件　周官〉
　　〈黃庭經　崇國公墓誌中楷上清儲祥宮碑　天衣禪師第二碑〉
　　〈薛紹彭字道祖河東人官至秘閣修撰書宗二王小楷心經　隂符經錢勰字穆父臨安人官至翰林學士書學歐陽率更小楷黃庭內景經　黃庭外景經〉
　　〈許采字師正呉興人書師鍾繇小楷臨戎路表〉
　　〈唐詢字彥猷錢塘人官至右諫議大夫得率更楷法小楷劉次莊字中叟闕　人官至御史書師王大令禇河南小楷戱魚堂記〉
　　〈潘師旦字闕　　　人官至駙馬都尉楷法清勁有骨小楷臨宣示表安宜之〉
　　〈小楷懷素草書歌釋了元號佛印元祐間高僧與蘇黃相善書似魯公小楷麻姑仙壇記〉
　　〈蔡京字元長興化人官至太師姦惡亡宋貶死書宗晉人中楷千文陳景元字太虛號碧虛子南城道士書學右軍率更小楷陶隠居傳　高士傳　相鶴經〉
　　〈陳諶墓誌　樂毅傳蒲雲綿竹人〉
　　〈小楷道徳經釋法暉〉
　　〈小楷華嚴經　法華經　楞嚴經　維摩經圓覺經　金剛經　普賢行法經大悲經　佛頂尊勝經　延壽經　仁王經王古〉
　　〈中楷崇禧觀碑宋高宗趙搆徽宗第九子初封康王女直入汴自立於建康遷都臨安用秦檜降金受金冊封簒位二十六年改元二曰建炎曰紹興學山谷元章書晚欲學晉而有俗氣小楷黃庭經〉
　　〈宋孝宗趙秀王之子高宗立以為嗣在位二十六年改元三曰隆興曰乾道曰淳熈中楷武經龜鑑序大字誠齋賜楊萬里〉
　　〈岳飛字鵬舉湯　隂人官至少保封鄂王諡忠武書端勁清逸自顔桞中來可與永叔原父接武小楷請北伐復讎䟽〉
　　〈胡銓字邦衡小楷論秦檜王倫封事〉
　　〈楊無咎字補之清江人避秦檜不仕書師率更小楷題湯示雅墨梅桞梢青詞畢良史字少董小楷螢火賦　大鵬賦　毛穎傳　招海賈
　　文吳説字𫝊鵬錢塘人官至知信州〉
　　〈大字九里松樓鑰〉
　　〈大字大學吳琚字居父汴人官至進安節度使諡獻惠書宗米元章大字〉
　　〈胡世將字承公常州晉陵人官至端明殿學士中楷砥柱銘王安中字履道中山人號初寮書法清俊小楷大字蔣燦字宣卿宜興人官至戸部侍郎敷文閣待制書得古人風韻尤長於大字小楷〉
　　〈大字單煒字炳文沅陵人號定齋字畫清勁〉
　　〈小楷張孝祥字安國歴陽烏江人號於湖官至顯謨殿直學士小楷廷對策〉
　　〈大字王埜字子文金華人官至樞密院直學士書宗率更小楷〉
　　〈大字曲端字平甫鎮戎人官至宣州觀察使諡壯閲作字竒偉中楷〉
　　〈向子諲字伯恭臨江人號薌林官至戶部侍郎中楷涪翁亭記王利用字賓王䕫州人小楷大雅〉
　　〈周必大字子充小楷〉
　　〈張即之字溫夫於湖之姪官至直祕閣書學米元章而變以竒勁有春花秋木之勢小楷中楷金剛經　法華經　度人經　清淨經大字妙莊嚴海劉震孫字長卿中州人號湖齋書有位置大字朱熹字元晦新安人號晦翁官至煥章閣待制坐匿䘮赴召被論除名門人史彌逺當國奏行其書追贈太師徽國公諡曰文書學張樗寮唯大字可取大字明倫堂親筆在鄞縣學餘皆傳摹失真克已復禮　居敬行簡　詩禮傳家文章華國　夙興夜寐　與造物游〉
　　〈上帝臨女無貳爾心　　敬齋朱敦儒字希真河南人書宗晉晦翁稱之小楷樂毅上燕恵王書劉珙字共父崇安人書師顔魯公亦晦翁所稱中楷原道張栻字敬夫廣漢人號南軒〉
　　〈大字城南書院呂祖謙字伯恭東萊人〉
　　〈小楷鄉飲酒記黃幹字直卿〉
　　〈小楷姜䕫字堯章鄱陽人號白石書宗王右軍趙孟覜師之小楷〉
　　〈曹士冕字端可昌穀人書宗王右軍小楷臨樂毅論　曹娥碑　洛神賦〉
　　〈周頌益公之後大字〉
　　〈曽宏父小楷蘭亭事蹟〉
　　〈黃中字通老紹武人官至國史院編修兼侍講中楷白雲崇福觀記在茅山文信公長於大字餘非所能〉
　　〈大字魁釋思齊杭州人學桞書甚似〉
　　〈大楷放生池碑〉
　　遼金書〈遼道宗耶律洪基中楷大昊天寺碑〉
　　〈遼末主耶律延禧中楷五子之歌〉
　　〈金章宗完顔璟學徽宗瘦金書中楷畫鷹歌〉
　　〈完顔彛小字陳尚和愛州人官至鎮南軍節度使䝉古入汴罵賊而死作牛毛細字類寒苦之士小楷張中丞傳後序王競字無競彰徳人官至翰林學士工大字兩都宮殿題榜皆競所書時推第一大字〉
　　〈麻九疇字知幾易州人官至翰林應奉大字〉
　　〈張彀字伯英許州臨潁人官至河東南路轉運使書師顔魯公中楷趙渢字文孺東平人號黃山官至禮部郎中學魯公書中楷〉
　　〈張天錫字君用河中人號錦溪官至樞密直學士學桞少師書中楷大字〉
　　元人書〈胡長孺字汲仲金華人號石塘官至寜海縣主簿書師鍾元常得其骨力小楷臨力命表　宣示表　憂虞帖薛漢字宗海徳清人官至國子助教書師率更小楷臨千文中楷臨虞㳟公碑〉
　　〈薛植字子立宗海子得家學小楷臨周羅⿰墓誌〉
　　〈中楷臨薦福寺碑宣昭字伯絅漢東人書學率更姚辯誌得其法小楷待漏院記　　晝錦堂記曹永字世長松江人書學鍾元常〉
　　〈小楷臨戎路表仇逺字仁近錢塘人號山村書學率更〉
　　〈小楷傅若金字汝礪〉
　　〈小楷亡室孫蕙蘭墓誌衛徳辰字立中華亭人書學率更〉
　　〈小楷臨化度寺墖銘趙孟頫字子昂吳興人宋宗室降於𫎇古官至集賢學士承㫖魏國公諡文敏書宗二王而於大令尤近小楷靈寳度人經　袁清容䟦　七觀同上道徳經　洞𤣥經　清靜經　定觀經玉皇心印經　消災護命經　黃庭內景經黃庭外景經　𤣥元十子賛　三住銘華嚴經　法華經　鐵佛寺鍾銘臨右軍黃庭經　樂毅論　東方朔畫像賛臨大令洛神賦真蹟九行臨星鳯樓洛神賦十三行〉
　　〈臨修內司洛神賦半篇臨太清樓洛神賦全文　臨鍾紹京黃庭經臨楊曦黃庭內景經　鄒將仕墓誌劉將軍墓誌　鮮于伯機壙誌　千文停雲館刻　紈扇賦　桃花賦　馬蹏篇中楷臨禇河南千文田良卿刻　臨孟法師碑丹陽公言子㳺祠堂記　金丹四百字金剛經　蓮經　善人焦君墓碣銘湖州闗　寺錯盤龍碑大楷千文　蜀府石刻字徑一尺〉
　　〈大字碧瀾堂在四明驛　方丈在湖州慈感寺妙心在杭州洗布圖〉
　　〈趙雍字仲穆子昻子官至集賢待制書得家書而風骨過之小楷先考魏文敏公墓誌　松雪齋集中楷湼槃經　地藏經　魏文敏公神道碑〉
　　〈吳澂字幼清臨川人宋進士降䝉古官至集賢學士贈參知政事諡文正其書全用篆法而結體加方葢程邈古隸之遺也周伯溫楊武子亦然中楷禮記纂言序周伯琦字伯溫鄱陽人官至浙江省左丞書學智永而用古隸中楷六書正譌序〉
　　〈楊桓字武子魯郡人官至祕書少監中楷六書統序〉
　　〈周仁榮字本心天台人官至翰林待制書學率更小楷中楷〉
　　〈趙孟籲字子俊小楷〉
　　〈中楷趙孟類〉
　　〈小楷中楷〉
　　〈趙奕字仲光雍之兄不仕蒙古獨知孝義書學父而未熟小楷中楷〉
　　〈趙鳯字允文雍之子書學父祖而骨力不逮小楷中楷趙麟字彥徴鳯之弟筆力過其兄〉
　　〈小楷中楷〉
　　〈史弼字君佐真定人號紫老人官至江西行省平章政事鄂國公書師晉人小楷中楷〉
　　〈大字掲傒斯字曼碩豫章人官至翰林侍講學士諡文安書學晉唐而骨力勁古小楷天馬歌〉
　　〈袁桷字伯長四明人號清容官至翰林侍講學士諡文清書宗晉人小楷七觀䟦　度人經䟦中楷〉
　　〈黃溍字晉卿義烏人官至翰林侍講學士諡文獻書師禇薛小楷畏齋程先生墓誌銘中楷貞節堂銘〉
　　〈杜本字原功京兆人號清碧徴待制不就書宗王歐全具八法小楷潭帖題䟦張翥字仲舉晉寜人號蛻菴官至翰林學士書學鍾繇而少骨力小楷〉
　　〈庫庫字子山康里人官至中書平章事諡文忠書師虞永興小楷朱宜人吉氏墓誌回回字子淵子山之弟書學顔魯公〉
　　〈中楷葉恆字敬常慈谿人官鄞令諡曰仁功侯書學禇薛最精小楷借船圖詩序〉
　　〈吳萊字立夫金華人隠居不仕人稱之曰淵頴先生書師右軍小楷陳繹曽字伯敷吳興人官至翰林侍講學士書宗二王小楷〉
　　〈段天祐字吉甫汴人官至浙江儒學提舉書二王小楷蘇天爵字伯循真定人官至浙江行省參知政事書學趙子昻小楷〉
　　〈胡益字士弓鄱陽人官至參知政事學趙小楷中楷袁裒字徳平四明人書學二王〉
　　〈小楷鄭瑛字彥瑛書學趙〉
　　〈中楷朱振字良玉鄱陽人書學趙〉
　　〈小楷鄔進禮字行義武林人書學趙〉
　　〈小楷中楷〉
　　〈章弼字共辰松江人書學趙小楷〉
　　〈范　　字守中黃巖人書學趙中楷〉
　　〈倪灝字子京小楷出師表〉
　　〈龍雲從字子高中楷〉
　　〈程鉅夫字文海廣平人號雪樓官至翰林學士承㫖楚國公諡文憲大字鮮于樞字伯機漁陽人官至太常寺典簿小字學鍾繇小楷琴心文〉
　　〈中楷千文王都中字元瑜平江人官至河南行省參知政事諡文獻大字〉
　　〈王士熙字繼學東平人官至江東亷訪使其書清勁完整中楷王士㸃字繼志繼學之弟官至雲南亷訪副使大字牛麟字伯祥太原人〉
　　〈大字趙鳯儀字瑞卿汴人號怡齋官至京畿都漕運使大字〉
　　〈李敏中字好古河南人大字〉
　　〈邉定隴西人書學宣昭小楷〉
　　〈倪瓉字元鎮無人號雲林初師張雨隠茅山後歸養終身不娶書學戎路表小楷衛仁近字叔剛徳辰姪書學黃庭經〉
　　〈小楷陳達字元達永嘉人官至太子賛善書師二王小楷饒介字介之鄱陽人〉
　　〈小楷貢師泰字泰甫宣城人官至戸部尚書宗虞禇小楷中楷〉
　　〈亷希貢字薌林畏吾人書師虞桞中楷〉
　　〈大楷薩都拉字天錫回紇人官至淮西亷訪司經歴書宗晉唐小楷〉
　　〈中楷張翼字翔甫檇李人書宗晉唐〉
　　〈中楷龍門諫院題名記阿爾尼格䝉古人號西軒官至大司徒〉
　　〈大字多通䝉古人號石岩官至江西行省平章政事大字托克托䝉古人官至中書右丞相〉
　　〈大字錫喇努字惟中䝉古人官至御史大夫〉
　　〈大字伯勒齊爾巴哈䝉古人官至中書右丞〉
　　〈大字布哈特穆爾字兼善䝉古人官至江南行臺御史大夫大字〉
　　〈諾海字徳卿蒙古人官至鎮江路鎮守萬戶大字慶通字正臣康里人官至丞相大字〉
　　〈達實特穆爾字九成康里人官至太尉大字〉
　　〈張與材字國梁廣信人號紫薇子三十八代天師大字祝士衍號丹陽貴溪道士〉
　　〈大字李普光字𤣥暉大同人號雪菴為沙門賜號𤣥悟大師書宗蔡端明大字〉
　　〈李普圓字大𤣥河南芝田人普光法弟學其書大字〉
　　本朝書
　　〈太祖高皇帝御書大字第一山〉
　　〈宣宗章皇帝御書小楷〉
　　〈中楷重陽歌賜胡濙大字〉
　　〈孝宗敬皇帝御書中楷賜晉王璽書〉
　　〈周憲王小楷東書堂法帖序　臨曹娥碑　黃庭內
　　景經　蘭亭事蹟晉恭王〉
　　〈小楷進寳賢堂帖表劉基字伯溫青田人官至御史中丞誠意伯諡文成書學智永小楷〉
　　〈中楷宋濓字景濓金華人官至翰林學士承㫖諡文憲小楷〉
　　〈中楷王禕字子充義烏人官至翰林待制諡忠文書學黃晉卿小楷〉
　　〈宋仲珩諸體書集晉唐名家之大成自胡元以來鮮有其比小楷淵穎先生傳　季札論中楷虎跑泉銘〉
　　〈詹同字文同歙人官至翰林學士書學二王小楷詹希源字孟舉婺源人官至中書舎人大字兼顔蔡之妙獨步當代中楷學歐者次之小楷學虞而挑拂稍變在楊孟載宋仲珩之下大字奉天殿　大祀殿　太廟　奉天門承天門　五鳯樓　端門　午門　左掖門右掖門　左順門　右順門　東華門西華門　𤣥武門　洪武門　舊內之門長安門　宗人府　吏部　　戶部禮部　　刑部　　工部　　翰林院都察院　通政司　大理寺　光祿寺太常寺　太僕寺　鴻臚寺　國子監彛倫堂　集賢門　成賢街　太醫院尚寳司　貫城　　城隍廟　英烈廟㑹同舘　應天府　朝天宮　朝天門神樂觀　盧龍觀　閲江樓　觀心亭天戒寺　報恩寺　清涼寺　靈谷寺鷄鳴寺　憑虗閣　龍興寺　𢎞濟寺聚寳門　長千里　大功坊　鎮武堂武功坊　錦衣衛　金吾衛　龍嶩衛虎賣衛〉
　　〈中楷太學碑學歐書大楷千文木刻在寜國府〉
　　〈小楷俞和字子中錢塘人其母寡居趙子昻私之而生和遂冐趙氏教之書子昻死趙雍等分出之乃以俞為氏號紫芝生子孫至今居杭業醫小楷〉
　　〈中楷吳興賦楊基字孟載自蜀遷吳〉
　　〈小楷耕漁軒記中楷黃鶴生歌〉
　　〈高啓字季廸吳人號青崖官至戶部侍郎小楷春草堂記張羽字來儀吳人官至陜西左布政使小楷〉
　　〈徐賁字㓜文吳人官至山東左布政使小楷〉
　　〈唐肅字處敬山隂人官至翰林應奉書學桞小楷耕漁軒記　　山隂樵者詩敘危素字太朴臨川人元翰林學士本朝為侍講學士獲罪投江死書學虞永興小楷掲汯字伯防曼碩子官至中書舎人〉
　　〈小楷掲樞字平仲汯子〉
　　〈小楷掲雲字之徳曼碩孫〉
　　〈小楷杜環字叔循〉
　　〈小楷中楷〉
　　〈胡布字子申小楷〉
　　〈張信小楷〉
　　〈中楷宋克字仲溫華亭人官至鳯翔府同知書學鍾繇遒勁清雅但上太疏而下太密識者有壽星之譏葢信𡊮昂之過也中楷行書俗甚小楷書述竹賦〉
　　〈七姬誌蘇伯衡字平仲〉
　　〈小楷朱徳潤字澤民崑山人書學趙子昻〉
　　〈小楷陶煜字明允天台人書學李普光〉
　　〈大字陶宗暹字晉生煜之子書學歐陽率更〉
　　〈小楷中楷〉
　　〈趙撝謙字古則餘姚人官至吉安府學教授書學鍾繇多從古隸小楷六書總論　諧聲論　假借論　轉注論〉
　　〈危巘字朝獻素之弟書師虞永興小楷〉
　　〈中楷吳沈字濬仲金華人官至翰林學士學永興端雅而不媚小楷贈袁廷玉序〉
　　〈張體字孟膚江隂人書學鍾繇小楷〉
　　〈汪廣洋字朝宗婺源人官至右丞相書學晉唐小楷胡廷鉉字公惠奉化人官至中書舎人書學詹孟舉中楷　皇陵碑　滁陽王廟碑王叔明正書清勁與宋仲珩友善故似之小楷戴良字叔能天台人號九靈書學智永〉
　　〈小楷題何思敬畫端木智字孝思南昌人官至翰林學士書宗二王小楷〉
　　〈陳文東書師虞禇小楷谷陽生傳〉
　　〈中楷鄉飲酒記夏日孜字仲善吉安人書學顔魯公〉
　　〈中楷謝肅字源功上虞人官至按察僉事書宗二王小楷胡儼字若思南昌人號頙菴官至國子祭酒書類王叔明小楷〉
　　〈解縉字大紳吉水人號文水官至交趾參議書與詹孟舉趙允文相似圓熟光潤而乏古意小楷詔草滕用衡正書學虞〉
　　〈小楷中楷〉
　　〈錢伯行正書清勁與王叔明朱孟辨伯仲小楷石鼔釋文並跋朱孟辯尤長於正書小楷〉
　　〈陳謙字伯謙天台人官至尚寳卿書學虞小楷中楷陳睿字思可㑹稽人書學智永〉
　　〈小楷衛靖字以嘉蘇州人官至中書舎人書宗晉唐小楷中楷〉
　　〈沈度字民則華亭人官至翰林學士書學詹孟舉陳文東而八法盡廢肥濁癡俗小字差可觀亦少古意小楷歸去來辭　聖主得賢臣頌　苦節先生墓表沈粲字民望度之弟官至太常少卿書學宋克〉
　　〈而得鍾體大非其兄可及小楷蘇子卿別昆弟詩〉
　　〈解禎期字闕　縉之子官至中書舎人書學趙王合作者勝其父小楷臨黃庭經楊士竒初名寓廬陵人號東里官至少師諡文貞書學二王小楷夢奠帖䟦〉
　　〈鄭真字千之鄞人號滎陽外史官至四川提學僉事書學二王小楷曽棨字子啓吉水人號西墅官至禮部尚書諡文昭書學鍾繇小楷〉
　　〈段民字時舉武進人小楷〉
　　〈陳敬宗字繼善慈谿人號澹菴官至國子祭酒書師虞趙宋克小楷林環字崇璧莆田人官至禮部尚書諡文敏書宗王趙小楷〉
　　〈先曽祖諱慶字文慶鄞人號簡菴官至河南右布政使書宗二王小楷劾于謙南城易儲二罪䟽洪常字子經鄞人號石田官至兵部郎中書學虞永興小楷〉
　　〈馮益字損之慈谿人官至兵部主事坐交結曹吉祥自盡書學子昻仲溫小楷中楷永明寺修佛殿碑〉
　　〈章珍字文重鄞人書學子昻米克小楷〉
　　〈中楷袁忠徹字闕　鄞人官至尚寳少卿書學詹孟舉小楷〉
　　〈徐奉字敬之鄞人書學鍾王歐虞子昻種種逼真小楷臨力命表　樂毅論　黃庭經　洛神賦中楷臨虞恭公碑　孔子廟堂碑　金丹四百字〉
　　〈李淳字憩菴長沙人號愒菴西涯之父贈少師書學李普光大字宇法手稿廷暉字闕　吳興人官至太常少卿學子昻題扁可取餘俗無足觀大字柳莊〉
　　〈劉玨字廷美蘇州人號完菴官至山西提學副使書學智永小楷中楷十文〉
　　〈李應禎字貞伯長洲人號范菴官至太僕少卿書學歐顔得君謨用筆之法小楷中楷蘇州府學記　姑蘇驛記〉
　　〈姜立綱字廷憲永嘉人官至太常少卿小楷東坡三帖題䟦〉
　　〈夏昶字仲昭崐山人官至太常少卿書學子昻孟舉小楷中楷〉
　　〈聶大年字壽卿安福人官至杭州府學教授書學趙小楷昌蒲歌中楷〉
　　〈瞿祐字宗吉錢塘人書學子昻小楷〉
　　〈曹習古字闕奉化人官至御史書學子昂小楷周濠字闕　奉化人官至山東副使書學子昻小楷中楷左賛字時翊盱人官至浙江左布政書學廷暉端麗不俗大字承流　宣化　鎮武堂　弼教坊〉
　　〈金琮字元玉南京人書學子昻小楷〉
　　〈孫淮字闕　錢塘人書學子昻小楷〉
　　〈先祖諱耘字用勤號西園封諭徳書學子昻宋克依洪武正韻一筆不苟小楷亡弟二舎人墓誌徐芳逺學鍾繇淳古俊逸世鮮知者徒以俗惡八分掩之小楷前出師表　後出師表　歸去來辭原道　佛骨表　盤谷序　西銘　東銘定性書　義田記　我箴　不自棄文〉
　　〈中楷豐清敏公遺事後序李西涯名東陽字賓之長沙人官至少師早年書子昻中年以後學魯公小楷〉
　　〈中楷愒菴府君字法手槁後序都穆字𤣥敬吳人號南濠官至太僕少卿書學率更而用古隸中楷圖繪要略序〉
　　〈詹僖字仲和鄞人初學二王可觀晩變偏鋒遂無足取小楷臨樂毅論　東方朔畫像贊祝允明字希哲吳人號枝山官至應天府通判書宗二王小楷〉
　　〈中楷先考諱熙字原學官至翰林學士贈禮部侍郎諡文毅早承家學學子昻書後從西涯更顔體小楷廷對策　元祐幸學詩　玉亭題名文璧字徴明長洲人稱為衡山先生官至翰林待詔書學二王歐虞禇趙清麗古雅集名家之長開元以來無此筆也五紀之後因書誥敕頗兼時體漸尚整齊然八法完具大革沈姜之習葢亦因獵校而正祭器者小楷文太僕配吳孺人墓誌銘絶似黃庭平生第一文賦刻在陸𤣥洲家與河南隂符度人接武道徳經髣髴子昻而古意過之刻在屠漸山家　石荘記有鍾法刻在莆田柯氏　千文極小者次於文賦亦得河南度人之法千文此本字如石莊似趙字南京刑部尚書東橋顧公墓誌銘〉
　　〈唐寅字伯虎吳人號六如居士南京觧元大字棟塘釋萬金字西白呉江人書學宋克小楷〉
　　〈釋善啓字東白嘉興人書學沈度亂真小楷〉
　　〈張賓字闕　鄞人摴寮之後官至徳府工正書學其祖而參以顏蔡正鋒能時出之雄偉蕭灑而不俗大字狀元　㑹元　解元　大學士〉
　　〈進士第為陳東書　玉兒松堂楊澤民字文濟鄞人號逸菴書學子昻孟舉可〉
　　〈觀或學樗寮非其本色大字〉
　　〈翁文闕字闕　錢塘人優於孫淮大字〉
　　〈王衛字闕　無錫人學顔字中楷〉
　　〈大字王輝字闕　衛之弟似其書〉
　　〈中楷大字〉
　　〈陸深字子淵上海人號儼山官至詹事諡文裕書宗二王小楷景前溪學柳書而稍變平易其自得處時人罕及小楷〉
　　〈中楷張欽字敬之通州人為御史有直聲官至左布政書能徑丈骨氣端偉大字〉
　　〈楊才字叔成廣西人官至南京京㡬道御史書與張敬之相伯仲大字武　勇　忠　孝段金字子辛武進人官至戶部主事〉
　　〈小楷葉應驄字肅卿鄞人號三岡官至吉安府知府書得顔蔡之法大字致逺堂〉
　　〈周令字巽之永嘉人官至太常寺卿書學姜立綱而鮮偏鋒之失中楷大字〉
　　〈王同祖字繩武崐山人號前鋒官至左司直書學右軍小楷王守字履約吳人號㴠峰官至都察院副都御史書學右軍小楷〉
　　〈王寵字履吉㴠峰之弟號雅宜山人小楷〉
　　〈許初字元復吳人號高陽官至太僕寺主簿書學二王率更清潤勁逸小楷王榖祥字祿之吳人號酉室官至南京吏部主事小楷〉
　　〈陸師道字闕　長洲人號𤣥洲官至尚寳少卿小楷中楷周潮字時信長洲人書學歐陽率更〉
　　〈小楷中楷𢉉鶴銘〉
　　〈席上珍字懐聘震澤人書學率更小楷〉
　　〈彭年字孔嘉長洲人號龍池書學文衡山小楷崔深字靜伯吳江人官至鴻臚寺序班書學趙小楷俞橋字子木海寜人官至太醫院判書學趙小楷董溍字宗本鄞人官至泰山州同知書學姜立綱小楷徐易字希文廣信府永豐縣人官至禮科給事中小楷〉
　　〈王瑜字廷璧鄞人官至安仁縣典史書學詹孟舉大字顧亨字汝嘉長洲人官至中書舎人書學王歐虞趙嘗受教於衡山之門小楷〉
　　〈文彭字壽承衡山長子號三橋官至國子監博士小楷二王帖選跋文嘉字休承號文水三橋之弟官至〉
　　〈小楷懐素千文䟦朱纓字大敬鄞人號龍洲官至岷府典儀書學歐虞小楷〉
　　〈中楷虞書字闕　鄞人號虹川唐永興公之後書學其祖中楷〉
　　〈大字薛農字子旂鄞人號霞川書學二王〉
　　〈小楷望雲子敘〉
　　書訣
