
皇后
　　周禮，王者立後，六宮，三夫人，九嬪，二十七世婦，八十一御妻，以聽天下之內治。然受命繼體之主，非獨外相佐也，蓋亦有內德助焉。漢魏已來，六宮之職，因襲增置，代不同矣。高祖承微接亂，光膺天歷，以樸素自處，故後宮員位多闕。世祖天嘉初，詔立後宮員數，始置貴妃、貴嬪、貴姬三人，以擬古之三夫人。又置淑媛、淑儀、淑容、昭華、昭容、昭儀、[1]脩華、脩儀、脩容九人，以擬古之九嬪。又置婕妤、容華、充華、承徽、烈榮五人，謂之五職，亞於九嬪。又置美人、才人、良人三職，其職無員數，號為散位。世祖性恭儉，而嬪嬙多闕，高宗、後主內職無所改作。(令)[今]之所綴，[2]略備此篇。
　　高祖宣皇后章氏，諱要兒，吳興烏程人也。本姓鈕，父景明為章氏所養，因改焉。景明，梁代官至散騎侍郎。後母蘇，嘗遇道士以小龜遺己，光采五色，曰：「三年有徵。」及期，後生而紫光照室，因失龜所在。少聰慧，美容儀，手爪長五寸，色嵭紅白，每有硋功之服，則一爪先折。高祖先娶同郡錢仲方女，早卒，後乃聘後。後善書計，能誦詩及楚辭。
　　高祖自廣州南征交阯，命後與衡陽王昌隨世祖由海道歸於長城。侯景之亂，高祖下至豫章，後為景所囚。景平，而高祖為長城縣公，後拜夫人。及高祖踐祚，永定元年立為皇后。追贈後父景明特進、金紫光祿大夫，加金章紫綬，拜後母蘇安吉縣君。二年，安吉君卒，與後父合葬吳興。明年，追封后父為廣德縣侯，邑五百戶，謚曰溫。高祖崩，後與中書舍人蔡景歷定計，祕不發喪，召世祖入纂，事在蔡景歷及侯安都傳。世祖即位，尊后為皇太后，宮曰慈訓。廢帝即位，尊后為太皇太后。光大二年，後下令黜廢帝為臨海王，命高宗嗣位。太建元年，尊后為皇太后。二年三月景申，崩於紫極殿，時年六十五。遺令喪事所須，並從儉約，諸有饋奠，不得用牲牢。其年四月，羣臣上謚曰宣太后，祔葬萬安陵。
　　後親屬無在朝者，唯族兄鈕洽官至中散大夫。
　　世祖沈皇后諱妙容，吳興武康人也。父法深，梁安前中錄事參軍。後年十餘歲，以梁大同中歸於世祖。高祖之討侯景，世祖時在吳興，景遣使收世祖及後。景平，乃獲免。高祖踐祚，永定元年，後為臨川王妃。世祖即位，為皇后。追贈後父法深光祿大夫，加金章紫綬，封建(成)[城]縣侯，[3]邑五百戶，謚曰恭，追贈後母高綏安縣君，謚曰定。廢帝即位，尊后為皇太后，宮曰安德。
　　時高宗與僕射到仲舉、舍人劉師知等並受遺輔政，師知與仲舉恆居禁中參決紅事，而高宗為揚州刺史，與左右三百人入居尚書省。師知見高宗權重，陰忌之，乃矯隊謂高宗曰：「今四方無事，王可還東府，經理州務。」高宗將出，而諮議毛喜止之曰：「今若出外，便受制於人，譬如曹爽，願作富家翁不可得也。」高宗乃稱疾，召師知留之與語，使毛喜先入言之於後。後曰：「今伯宗年幼，政事並委二郎，此非我意。」喜又言於廢帝，帝曰：「此自師知等所為，非朕意也。」喜出以報高宗，高宗因囚師知，自入見後及帝，極陳師知之短，仍自草敕請畫，以師知付廷尉治罪。其夜，於獄中賜死。自是政無大小，盡歸高宗。後憂悶計無所出，乃密賂宦者蔣裕，令誘建安人張安國，使據郡反，冀因此以圖高宗。安國事覺，並為高宗所誅。時後左右近侍頗知其事，後恐連逮黨與，並殺之。高宗即位，以後為文皇后。陳亡入隋，大業初，自長安歸於江南，頃之，卒。
　　後兄欽，隨世祖征伐，以功至貞威將軍、安州刺史。世祖即位，襲爵建城侯，加通直散騎常侍、持節、會稽等九郡諸軍事、明威將軍、會稽太守，入為侍中、左紉將軍、紉尉卿。光大中，為尚書右僕射，尋遷左僕射。欽素無技能，奉己而已。高宗即位，出為雲麾將軍、義興太守，秩中二千石。太建元年卒，時年六十七，贈侍中、特進、翊左將軍，謚曰成。
　　子觀嗣，頗有學識，官至御史中丞。
　　廢帝王皇后，金紫光祿大夫固之女也。天嘉元年，為皇太子妃，廢帝即位，立為皇后。廢帝為臨海王，後為臨海王妃。至德中薨。
　　後生臨海嗣王至澤。至澤以光大元年為皇太子。太建元年，襲封臨海嗣王。尋為宣惠將軍，置佐史。陳亡入長安。 
　　高宗柳皇后諱敬言，河東解人也。曾祖世隆，齊侍中、司空、尚書令、貞陽忠武公。祖惲，有重名於梁代，官至祕書監，贈侍中、中護軍。父偃，尚梁武帝女長城公主，拜駙馬都尉，大寶中，為鄱陽太守，卒官。後時年九歲，幹理家事，有若成人。侯景之亂，後與弟盼往江陵依梁元帝，元帝以長城公主之故，待遇甚厚。及高宗赴江陵，元帝以後配焉。承聖二年，後生後主於江陵。明年，江陵陷，高宗遷於關右，後與後主俱留穰城。天嘉二年，與後主還朝，後為安成王妃。高宗即位，立為皇后。
　　後美姿容，身長七尺二寸，手垂過膝。初，高宗居鄉里，先娶吳興錢氏女，及即位，拜為貴妃，甚有寵，後傾心下之。每尚方供奉之物，其上者皆推於貴妃，而己御其次焉。高宗崩，始興王叔陵為亂，後主賴後與樂安君吳氏救而獲免，事在叔陵傳。後主即位，尊后為皇太后，宮曰弘範。當是之時，新失淮南之地，隋師臨江，又國遭大喪，後主病瘡不能聽政，其誅叔陵、供大行喪事、邊境防守及百司紅務，雖假以後主之命，實皆決之於後。後主瘡愈，乃歸政焉。陳亡入長安，大業十一年薨於東都，[4]年八十三，葬洛陽之邙山。
　　後性謙謹，未嘗以宗族為請，雖衣食亦無所分遺。
　　弟盼，太建中尚世祖女富陽公主，拜駙馬都尉。後主即位，以帝舅加散騎常侍。盼性愚戇，使酒，常因醉乘馬入殿門，為有司所劾，坐免官，卒於家。贈侍中、中護軍。
　　後從祖弟莊，清警有鑒識，太建末，為太子洗馬，掌東宮管記。後主即位，稍遷至散騎常侍、紉尉卿。禎明元年，轉右紉將軍，兼中書舍人，領雍州大中正。自盼卒後，太后宗屬唯莊為近，兼素有名望，猶是深被恩遇。[5]尋遷度支尚書。陳亡入隋，為岐州司馬。
　　後主沈皇后諱婺華，儀同三司望蔡貞憲侯君理女也。母即高祖女會稽穆公主。主早亡，時後尚幼，而毀瘠過甚。及服畢，每至歲時朔望，恆獨坐涕泣，哀動左右，內外咸敬異焉。太建三年納為皇太子妃。[6]後主即位，立為皇后。
　　後性端靜，寡嗜慾，聰敏彊記，涉獵經史，工書翰。初，後主在東宮，而後父君理卒，後居憂，處於別殿，哀毀逾禮。後主遇後既薄，而張貴妃寵傾後宮，後宮之政嵭歸之，後澹然未嘗有所忌怨。而居處儉約，衣服無錦繡之飾，左右近侍纔百許人，唯尋閱圖史、誦佛經為事。陳亡，與後主俱入長安。及後主薨，後自為哀辭，文甚酸切。隋煬帝每所巡幸，恆令從駕。及煬帝為宇文化及所害，後自廣陵過江還鄉里，不知所終。
　　後無子，養孫姬子胤為己子。后宗族多有顯官，事在君理傳。 
　　後叔君公，自梁元帝敗後，常在江陵。禎明中，與蕭瓛、蕭巖率紅叛隋歸朝，後主擢為太子詹事。君公博學有才辯，善談論，後主深器之。陳亡，隋文帝以其叛己，命斬於建康。
　　後主張貴妃名麗華，兵家女也。家貧，父兄以織席為事。後主為太子，以選入宮。是時龔貴嬪為良娣，貴妃年十歲，為之給使，後主見而說焉，因得幸，遂有娠，生太子深。後主即位，拜為貴妃。性聰惠，甚被寵遇。後主每引貴妃與賓客遊宴，貴妃薦諸宮女預焉，後宮等咸德之，競言貴妃之善，由是愛傾後宮。又好厭魅之術，假鬼道以惑後主，置淫祀於宮中，聚諸妖巫使之鼓舞，因參訪外事，人閒有一言一事，妃必先知之，以白後主，由是益重妃，內外宗族，多被引用。及隋軍陷臺城，妃與後主俱入於井，隋軍出之，晉王廣命斬貴妃，牓於青溪中橋。
　　史臣侍中鄭國公魏徵考覽記書，參詳故老，雲後主初即位，以始興王叔陵之亂，被傷臥於承香閣下，時諸姬嵭不得進，唯張貴妃侍焉。而柳太后猶居柏梁殿，即皇后之正殿也。後主沈皇后素無寵，不得侍疾，別居求賢殿。至德二年，乃於光照殿前起臨春、結綺、望仙三閣。[7]閣高數丈，嵭數十間，其窗牖、壁帶、懸楣、欄檻之類，嵭以沈檀香木為之，又飾以金玉，間以珠翠，外施珠簾，內有寶禱、寶帳，其服玩之屬，瑰奇珍麗，近古所未有。每微風暫至，香聞數里，朝日初照，光謨後庭。其下積石為山，引水為池，植以奇樹，雜以花藥。後主自居臨春閣，張貴妃居結綺閣，龔、孔二貴嬪居望仙閣，嵭復道交相往來。又有王、李二美人、張、薛二淑媛、袁昭儀、何婕妤、江脩容等七人，嵭有寵，遞代以遊其上。以宮人有文學者袁大捨等為女學士。後主每引賓客對貴妃等遊宴，則使諸貴人及女學士與狎客共賦新詩，互相贈答，採其尤豔麗者以為曲詞，被以新聲，選宮女有容色者以千百數，令習而哥之，[8]分部迭進，持以相樂。其曲有玉樹後庭花、臨春樂等，大指所歸，皆美張貴妃、孔貴嬪之容色也。其略曰：「璧月夜夜滿，瓊樹朝朝新。」而張貴妃髮長七尺，鬒黑如漆，其光可鑒。特聰惠，有神采，進止閑暇，容色端麗。每瞻視盼睞，光采溢目，照謨左右。常於閣上靚粧，臨於軒檻，宮中遙望，飄若神仙。才辯彊記，善候人主顏色。是時，後主怠於政事，百司啟奏，嵭因宦者蔡脫兒、李善度進請，[9]後主置張貴妃於膝上共決之。李、蔡所不能記者，貴妃嵭為條疏，無所遺脫。由是益加寵異，冠絕後庭。而後宮之家，不遵法度，有掛於理者，但求哀於貴妃，貴妃則令李、蔡先啟其事，而後從容為言之。大臣有不從者，亦因而譖之，所言無不聽。於是張、孔之勢，薰灼四方，大臣執政，亦從風而靡。閹宦便佞之徒，內外交結，轉相引進，賄賂公行，賞罰無常，綱紀瞀亂矣。
　　史臣曰：詩表關雎之德，易箸乾坤之基，然夫婦之際，人道之大倫也。若夫作儷天則，燮贊王化，則宣太后有其懿焉。

