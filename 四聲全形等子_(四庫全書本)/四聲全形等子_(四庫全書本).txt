　　欽定四庫全書　　　　　經部十
　　四聲全形等子　　　　　小學類三〈韻書之屬〉提要
　　臣等謹案四聲全形等子一卷不著撰人名氏錢曽讀書敏求記謂即劉鑑所作切韻指南曽一經翻刻特易其名今以二書校之若辨音和類隔廣通侷狹內外轉攝振救正音憑切寄韻憑切喻下憑切日寄憑切及雙聲疊韻之例雖全具於指南門法玉鑰匙內然詞義詳略顯晦迥有不侔至內攝之通照遇果宕曽流深外攝之江蟹臻山效麻梗咸十六攝圖雖亦與指南同然此書曽攝作內八而指南作內六流攝此書作內六而指南作內七深攝此書作內七指南作內八皆小有不同至以江攝外一附宕攝內五下梗攝外七附曽攝內六下與指南之各自為圖則為例迥殊雖指南假攝外六附果攝內四之下亦間併二攝然假攝統歌麻二韻歌麻本通故假得附果若此書之以江附宕則不知江諧東冬不通陽剛以梗附曽則又誤通庚蒸為一韻似不出於一手矣又此書七音綱目以幫滂並明非敷奉㣲之唇音為宮影曉匣喻之喉音為羽頗變玉篇五音之舊指南五音訣具在未嘗以唇為宮以喉為羽亦不得混為一書切韻指南卷首有後至元丙子熊澤民序稱古有四聲等子為傳流之正字然而中間分析尚有未明闗西劉士明著書曰經史正音切韻指南則劉鑑之指南十六攝圖乃因此書而革其宕攝附江曽攝附梗之誤此書實非鑑作也以字學中論等韻者司馬光指掌圖外此書頗古故並録存之以備一家之學焉乾隆四十六年十一月恭校上
　　總纂官臣紀昀臣陸錫熊臣孫士毅
　　總　校　官　臣　陸　費　墀














　　四聲全形等子序
　　切詳夫方殊南北聲皆本於喉舌域異竺夏談豈離於脣齒由是切韻之作始乎陸氏闗鍵之設肇自智公傳芳著述以先知覺後知以先覺覺後覺致使𤣥闗有異妙㫖不同其指𤣥之論以三十六字母約三百八十四聲別為二十圖畫為四類審四聲開闔以權其輕重辨七音清濁以明其虛實極六律之變分八轉之異遞用則名和音〈徒紅切朿字〉傍求則名類隔〈補㣲切非字〉同歸一母則為雙聲〈和會切會字〉同出一韻則為疊韻〈商量切商字〉同韻而分兩切者謂之憑切〈求人切神字丞真切脣字〉同音而分兩韻者謂之憑韻〈巨宜切其字巨祁切祁字〉無字則㸃寀以足之謂之寄聲韻缺則引鄰韻以寓之謂之寄韻按圖以索二百六韻之字雖有音無字者猶且聲隨口出而況有音有字者乎遂得呉楚之輕清就聲而不濫燕趙之重濁尅體而絶疑而不失於大中至正之道可謂盡善盡美矣近以龍龕手鑑重校類編刋於大藏經函帙之末復慮方音之不一脣齒之不分既類隔假借之不明則歸母協聲何由取準遂以此附龍龕之後令舉眸識體庶無擬議之惑下口知音可有確實之決冀諸覽者審而察焉













<經部,小學類,韻書之屬,四聲全形等子,四聲全形等子>
<經部,小學類,韻書之屬,四聲全形等子,四聲全形等子>
<經部,小學類,韻書之屬,四聲全形等子,四聲全形等子>
<經部,小學類,韻書之屬,四聲全形等子,四聲全形等子>
<經部,小學類,韻書之屬,四聲全形等子,四聲全形等子>
<經部,小學類,韻書之屬,四聲全形等子,四聲全形等子>
<經部,小學類,韻書之屬,四聲全形等子,四聲全形等子>
<經部,小學類,韻書之屬,四聲全形等子,四聲全形等子>
<經部,小學類,韻書之屬,四聲全形等子,四聲全形等子>
<經部,小學類,韻書之屬,四聲全形等子,四聲全形等子>
<經部,小學類,韻書之屬,四聲全形等子,四聲全形等子>
<經部,小學類,韻書之屬,四聲全形等子,四聲全形等子>
<經部,小學類,韻書之屬,四聲全形等子,四聲全形等子>
<經部,小學類,韻書之屬,四聲全形等子,四聲全形等子>
<經部,小學類,韻書之屬,四聲全形等子,四聲全形等子>
<經部,小學類,韻書之屬,四聲全形等子,四聲全形等子>
<經部,小學類,韻書之屬,四聲全形等子,四聲全形等子>
<經部,小學類,韻書之屬,四聲全形等子,四聲全形等子>
<經部,小學類,韻書之屬,四聲全形等子,四聲全形等子>
<經部,小學類,韻書之屬,四聲全形等子,四聲全形等子>
<經部,小學類,韻書之屬,四聲全形等子,四聲全形等子>
<經部,小學類,韻書之屬,四聲全形等子,四聲全形等子>
<經部,小學類,韻書之屬,四聲全形等子,四聲全形等子>
<經部,小學類,韻書之屬,四聲全形等子,四聲全形等子>















　　四聲全形等子
