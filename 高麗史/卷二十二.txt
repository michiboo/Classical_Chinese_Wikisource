世家卷第二十二. 高麗史二十二.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
高宗一.
高宗安孝大王諱*철字大明一字天祐舊諱*??又改　. 康宗元子母曰元德太后柳氏明宗二十二年壬子正月壬戌生. 康宗元年七月冊爲太子二年八月丁丑康宗薨戊寅受遺詔卽位於康安殿.
九月丙午葬康宗於厚陵.
是月金昇王珣卽皇帝位改元貞祐遣使來告閏月遣郞將盧育夫如金進奉金蘊珠告哀.
○(甲戌)元年春正月以王生日爲慶雲節.
夏五月丙寅賜金莘鼎等及第.
辛卯幸魂堂行四虞祭.
秋九月壬戌朔日食.
○(乙亥)二年春二月　知政事鄭克溫卒.
夏四月辛卯幸外帝釋院.
丙申設消災道場於宣慶殿五日.
五月己未賜廉珝等及第.
壬午兵部尙書致仕玄德秀卒.
秋七月有人言於重房曰: "尙藥局在闕西常　杵恐損山西旺氣." 乃擅毀尙藥局尙衣局禮賓省凡四十餘楹移構重房又開新路於千齡殿側以通往來.
八月己亥崔忠獻遷前王於喬桐縣.
辛丑知門下省事丁彥眞卒.
己酉奉安康宗神御於景靈殿王出儀鳳門外拜迎群臣或有流涕嗚咽都人瞻望者皆曰: "先王　爲太子播遷島嶼窮居逾紀社稷臣民盡爲他有豈期終膺寶位? 雖享國日淺能傳聖嗣遺弓之後入安四親之殿眞天命也."
九月戊午幸王輪寺.
丁卯附康宗於太廟出文宗主藏於景陵.
庚午王奉太后移御淸州洞宮.
壬申謁顯陵.
壬午幸妙通寺.
乙酉謁昌陵.
冬十月辛卯謁厚陵.
乙未親　於*大廟奉玉冊追上尊號. 第一太祖室冊雲: "提漢祖之三尺劒我武惟揚統殷湯之九有師其興也勃　　不可尙已蕩蕩無能名焉." 第二惠宗室冊雲: "躬　甲冑助成王業之艱難望極雲　率致民心之傾附." 第三顯宗室冊雲: "當王室亂離之際戡定厥功革邦人　薄之風同歸於理外則定州牧之舊制內則立社稷之新圖掃敵國之百萬兵　然莫禦築邊城者十八邑備其不虞. 終致*大平之基故號中興之主." 第四宣宗室冊雲: "纘父兄緖握軍國權嗣子早讓雖未逮於後昆餘烈獨多故首　於穆位." 第五肅宗室冊雲: "卜文帝龜橫之兆再造漢家應元皇龍化之謠中興晉室." 第六睿宗室冊雲: "歷先王三五代纘承祖業之瓜　　寶位二九年撫育黎元之子慕南巡西狩而觀風設敎北伐東征而偃武修文幸學以養人才施藥以救民病." 第七仁宗室冊雲: "葺內闕以示重威征西都而新汚俗親耕帝籍勸民稼穡以厚生幸御賢關論古訓謨而敦化." 第八神宗室冊雲: "夙鍾睿哲之資久服公侯之度聖德不可掩洛水應符神器固有歸咸池出日. 軫高祖倦勤之意無樂乎君念周王遺大之艱乃禪於位." 第九康宗室冊雲: "本有龍飛之表不*　{須}鴻擧之資曆數在躬將以重明而繼照國家多難確乎無悶以潛藏. 然天授而神扶故聖作而物覩奄臨皇極大統　區遂傳神器於後　丕顯遺風於先祖." 禮訖至高達坂崔忠獻結綵棚迎賀. 王命　乘還御儀鳳樓赦.
○(丙子)三年春正月辛未地震.
丁丑親設帝釋道場於修文殿.
辛巳昌樂公主卒壬午諸王宰樞常　官以上詣闕陳慰.
二月甲申朔日食.
己丑日本國僧來求其法.
丁酉燃燈王如奉恩寺.
三月戊辰始幸乾聖寺行帝釋齋又設藏經會於宣慶殿.
辛未幸普濟寺.
夏四月癸巳雨雪.
旱.
五月甲寅賜庾碩等及第.
丁丑禱雨於諸神祠.
六月癸未朔王如奉恩寺.
司徒柱國璿卒.
癸卯禱雨.
秋七月辛酉大雨.
閏月甲申分遣諸道察訪使問民疾苦察吏淸濁.
丙戌北界兵馬使奏: "金東京*　{總}管府奉聖旨移牒略曰: '昔有　　恃兇入京已與大軍年前講好去訖而後契丹嘯聚　耗邊方殺戮我生靈焚燒我倉　. 致皇天之厭穢*　{斂}衆怨以同歸. 脅從者倒戈而攻同謀者傾軍而服. 旣人心之戴舊全遼海以如初. 唯叛賊萬奴　一方之重委忘皇國之大恩. 用心不臧爲天不祐近被隆安府行省移刺全擧大軍征討. 旋不三月應有賊徒盡行殺滅雖有殘零餘黨逃在山林亡無日矣旣此賊之失利捨貴邦以何之? 竊恐巧言詐謀*閒諜兩國旁生侵擾. 若或過界嚴設除虞就便捉拿牒送前來. 近者契丹餘寇西欲渡河聞知　　約會本朝大軍挾攻掩殺自知無所歸而奔波逃去潛犯婆速境. 自今已遣大軍句當外分頭差有心力能幹官會合諸道六軍指日來到. 一行軍數浩大竊恐闕誤糧食幷馬軍　戰致馬匹瘦弱以此. 今移牒前去借糧儲馬匹貴國宜量力起送前來患難相救憂樂相同. 設有安危難分彼此願慮遠以信從使回牒以速到.'" 時金宣撫蒲鮮萬奴據遼東僭稱天王國號大眞. 先是金再牒乞　國家令邊官拒而不納. 自去年金人因兵亂資竭爭*　{齎}珍寶款義靜州關外互市米穀至以銀一錠換米四五石故商賈爭射厚利國家雖嚴刑籍貨然猶貪瀆無厭潛隱互市不絶. 金將率兵到關責雲: "何棄舊好不通告　乎?" 乃擄十餘人而去中道脫還.
戊子設消災道場於宣慶殿.
八月壬戌王如玄化寺.
乙丑契丹遺種金山金始二王子遣其將鵝兒乞奴二人引兵數萬渡鴨綠江侵寧朔定戎之境.
己巳以上將軍盧元純爲中軍兵馬使; 上將軍吳應富爲右軍兵馬使; 大將軍金就礪爲後軍兵馬使禦之.
辛未北界邊報再至丹兵已屠寧德城進圍安義龜三州又有兵自麟龍兩州界來攻鐵宣二州.
乙亥以朔州分道將軍盧仁綏昌州分道將軍車德威不能禦丹兵削職以中郞將李希柱金公奭皆借將軍而遣之.
契丹兵馳書報曰: "大遼開國二百餘年中被女眞侵犯又將百年其女眞所陷諸邑盡行收復惟婆速路一城不下累次攻討方得乞降. 官吏依舊任使百姓亦依舊安業. 爾若不降附卽遣大軍殺戮的無輕恕."
九月壬午以大將軍李溥爲西海道防護使; 大將軍崔愈恭爲東界兼春州道防護使.
朝陽鎭奏: "契丹兵至鎭甲仗別監東大悲院錄事劉性臧副將李純老等擊殺二十九人取旗幟鉦鼓." 乃拜性臧司宰注簿; 純老大悲院錄事.
戊子金來遠軍移牒寧德城約與夾攻契丹仍索兵馬　糧.
壬辰昌州分道將軍金公奭與丹兵戰於昌州斬首四十二級延州郞將玄章等屢戰斬殺七十餘級獲牛馬八十雲州副使薛得儒再戰殺五十餘級.
己亥西京兵與契丹戰於朝陽　端驛斬一百六十餘級溺江死者亦衆.
乙卯西京兵至成州之狗淺遇丹兵二千餘人交戰斬獲共一百十五人.
冬十一月庚寅金移牒曰: "　　兵來攻大夫營乘*閒入城. 然已盡殺尙恐餘黨逃入貴邦煩請照會堤防掩殺."
十二月丙寅丹兵屠黃州.
○(丁丑)四年春正月庚辰樵人斫*大廟松樹幾　. 乃命軍士禁之亦不能止.
甲申金來遠城移牒寧德城曰: "叛賊萬奴本與契丹同心若倂軍往侵貴邦其患不小且爲貴邦所擊則必奔還我國. 苟犯貴邦宜急報之我卽出軍掩擊." 寧德城回牒曰: "丹兵曾入我疆屢致　挫. 若萬奴繼至恐分我軍力以致丹寇復振. 若侵上國事在俄頃未可及報請預設兵馬遮阻萬奴使不至於弊邑. 弊邑亦堤防丹兵無使至於上國."
庚寅全羅抄軍別監洪溥馳報: "全州軍馬年前十二月二十六日催發行五日而還州作亂殺逐長吏因留住由是羅界軍亦不發."
癸巳遣大將軍吳壽祺以步卒數千防守東界兼領其界諸軍.
甲午　州人擊走丹兵獻　數十人.
丙申遣右副承宣金仲龜以南道軍馬往擊丹兵.
丁酉親設無能勝道場於宣慶殿三日安西都護府與丹兵戰斬首百餘級來獻.
庚子幸法王寺.
丙午遣將軍奇允偉率本領軍卒及神騎二班與忠淸按察使追捕南賊.
二月戊午定州分道將軍朴儒馳報: " 丹兵三萬許來寇燒柵."
三月丙戌遣東面都監判官李唐必遷*大廟神主於*大常府.
遣將軍奇允偉詣顯陵奉遷太祖梓宮於奉恩寺.
丹賊六人入國淸寺僧擒殺一人餘皆散走. 又諜者三人入宣義門門卒捕訊之乃楊水尺及我降卒也. 丹兵五六人又至殺門卒三人擄門外良家女一人而去.
戊子遣將軍申宣胄奉遷昌陵梓宮於奉恩寺又立改葬厚陵都監尋罷.
己丑丹兵寇牛峯縣遂趣臨江長湍.
奉遷玄化寺安顯康三宗神御於崇敎寺.
庚寅命將軍申宣胄奇允偉崔俊文等各帥其軍備丹兵於崇仁弘仁二門外. 丹兵至白領驛.
盜發純陵.
癸巳幸乾聖寺命將軍崔孝文金陽與申宣胄等合兵備禦丙申宣胄等五將軍不戰奔還.
丁酉幸妙通寺.
夏四月己酉移御*竹反宮{竹坂宮}乃忠獻所營也. 時術士雲: "松山王氣將盡宜御別宮以禳之." 從之.
庚戌丹兵五千餘人至金郊驛.
壬子親設無能勝道場於宣慶殿.
戊午更閱五軍以上將軍吳應夫爲中軍兵馬使上將軍崔元世爲前軍兵馬使借將軍貢天源爲左軍兵馬使借將軍吳仁永爲右軍兵馬使上將軍柳敦植爲後軍兵馬使各率師出崇仁門以禦之.
己未金萬奴兵來破大夫營.
辛酉奉遷九室神主於工部廳諸陵神主於考功廳.
戊辰金兵九十餘人渡鴨綠江入義州. 分道將軍丁公壽出兵禦之有虎頭金牌官人棄兵　曰: "我元帥*於哥下也夜與黃旗子軍戰不克來奔願將軍活我."
癸酉幸賢聖寺設文豆婁道場.
五月庚辰丹兵陷東州.
罷吳應夫以前軍兵馬使崔元世代之上將軍金就礪爲前軍兵馬使.
壬午丹兵數十騎寇城東籍田裡.
癸未丹兵掠桃源驛吏得其文牒略曰: "兩國相戰徒殺無辜之民宜遣信實大臣奉表歸款."
甲申以大將軍池允深爲揚廣忠淸道防禦使率道內兵及僧軍以禦丹賊.
乙酉幸王輪寺設神衆道場.
癸巳丹兵入原州州人力戰卻之丹兵退屯於橫川.
乙未以中軍兵馬使崔元世爲兵部尙書鷹揚軍上將軍; 後軍兵馬使柳敦植爲監門衛上將軍; 左軍兵馬使貢天源降爲大卿; 以鄭有麟代之.
丁酉幸妙通寺設摩利支天道場以禳丹兵.
遣內侍齎詔往慰軍中各賜衣一領銀甁二口.
己亥丹兵陷原州.
六月丁未朔王如奉恩寺.
甲寅遣刑部郞中金周鼎安撫西京.
丙辰幸王輪寺.
壬戌幸法王寺.
甲戌幸外帝釋院.
淸塞鎭執丹人王侯烈來尋斬之.
秋七月丙子朔日食.
丁丑西北面兵馬使奏: "契丹二百餘人寇淸塞鎭判官周孝嚴京將韓貂出戰擒男女二人馬十匹鐵甲朱記銀牌等物." 王以孝嚴爲興王都監判官貂爲郞將.
以前樞密院使趙　爲西北面兵馬使.
庚辰崔元世金就礪追丹兵於忠原二州*閒戰於麥谷追至朴達峴大敗之賊踰大關嶺而遁.
辛巳設消災道場於宣慶殿.
戊子復以趙　爲樞密院使吏部尙書上將軍翰林學士承旨.
癸巳幸王輪寺.
丙申王改名　.
癸卯加發兵馬使任輔病以大將軍奇允偉代之.
甲辰幸佛恩寺.
八月丙午朔奉遷崇敎寺康宗神御於王輪寺.
復史館宣飯先是某王欲見史臣記事潛至史館直館預知匿不現. 王怒曰: "直館不直宿停賜食." 至是崔忠獻奏雲: "禁內官皆賜食唯史館獨無未合於理." 命復之.
戊申赦死罪十五人配島.
壬子交州防護兵馬使吳壽祺與丹兵戰敗績.
癸亥崔忠獻奏: "後軍兵馬使柳敦植遇賊逗留不戰請罷敦植及軍內諸將軍職終身不　." 王從之. 以敦植忠獻外甥赦之.
庚午還御本闕.
九月辛巳西北面兵馬使報: "女眞黃旗子軍自婆速府渡鴨綠江來屯古義州城."
辛卯震麗正宮.
甲午幸王輪寺.
丁酉丹兵入義靜麟三州及寧德城之界.
戊戌親設消災道場於宣慶殿.
丹兵移諜請糧.
辛丑以吳壽祺爲東北面兵馬使.
冬十月乙巳朔親設佛頂道場於修文殿.
庚戌幸普濟寺.
癸丑幸妙通寺.
丁巳幸乾聖寺.
庚申趙　與黃旗子軍戰於麟州大敗之.
丙寅親設無能勝道場於宣慶殿.
遣使於安東慶州晉陜州尙州靈岩羅州全州*揚廣州{楊廣州}淸州忠州等十道督諸州土貢又軍士有因取冬衣請告歸鄕久不番上者督令赴京.
十一月丙子丹兵復聚寇高州和州以上將軍文漢卿爲中軍兵馬使大將軍柳敦植爲後軍兵馬使大將軍奇允偉爲加發兵馬使禦之.
丙申丹兵陷寧仁鎭.
己亥陷長平鎭.
庚子朔州分道將軍白胤誘引丹兵二十餘人飮之酒乘其醉盡殲.
壬寅以文漢卿爲中軍兵馬使; 貢天源爲左軍兵馬使; 李茂功爲右軍兵馬使.
丹兵陷豫州.
十二月丁未崔忠獻信術人李知識之言壞乾元寺以禳北兵.
移成宗神御於開國寺.
戊申設消災道場於宣慶殿五日.
庚戌始營新闕於白岳從知識之言也.
庚申親設四天王道場於宣慶殿.
壬戌幸賢聖寺. 設文豆婁道場.
戊辰宣州防戌將軍趙敦樸　等棄城而還流於島.
壬申移御賢聖寺蓋信術者之說欲以延基也.
○(戊寅)五年夏四月乙卯納熙宗女爲妃.
丙寅中軍兵馬使報: "丹兵大至." 丁卯以左諫議大夫金君綏代趙　爲西北面兵馬使.
五月壬申赦二罪以下.
癸酉幸王輪寺.
甲申廣陵公沔卒.
己丑幸賢聖寺.
丁酉幸妙通寺.
六月辛丑朔王如奉恩寺.
己未北界分道將軍丁公壽報: "女眞叛賊黃旗子賈裕來屯大夫營請與相見邀致鴨江賓館宴慰乘其醉擒裕等七人又殺麾下二十餘人." 金元帥*於哥下聞裕被擒親詣公壽謝之欲結和親因請糧及馬. 公壽遂聞於朝給米三百斛.
秋七月庚午朔日食.
庚寅幸王輪寺.
辛卯以守司空趙　爲西北面元帥; 金就礪爲兵馬使.
八月戊申賜戰沒孤兒爵.
庚戌幸王輪寺.
癸亥丹兵寇楊州.
己巳西海道防守軍與丹兵戰於谷州斬首三百餘級.
九月癸未幸王輪寺.
己丑王施內帑腰帶羅衫戎衣紫衫於神祠以禳丹兵.
癸巳幸妙通寺.
乙未幸賢聖寺.
冬十月己酉幸外帝釋院.
辛亥幸法雲寺.
癸丑設神衆道場於內殿.
十一月癸酉加上王考　謚.
甲戌幸王輪寺.
十二月己亥朔蒙古元帥哈眞及　刺率兵一萬與東眞萬奴所遣完顔子淵兵二萬聲言討丹賊攻和猛順德四城破之直指江東城.
甲寅幸王輪寺.
○(己卯)六年春正月辛巳趙　金就礪與哈眞子淵等合兵圍江東城賊開門出降.
庚寅哈眞遣蒲里　完等十人*　{齎}詔來請講和. 王遣侍御史朴時允迎之命文武官具冠帶自宣義門至十字街分立左右. 蒲里　完等至館外遲留不入曰: "國王須出迎." 於是使譯者再三詰之遂乘馬入館門辛卯王引見於大觀殿皆毛衣冠佩弓矢直上殿出懷中書執王手授之. 王乃變色左右遑遽莫敢近侍臣崔先旦泣曰: "豈可使醜虜近至尊耶? 設有荊軻之變必不及矣." 遂請出. 蒲里　完等更服我國衣冠入殿行私禮但揖而不拜. 及還贈金銀器紬布水獺皮有差.
二月己未哈眞等還以東眞官人及　從四十一人留義州曰: "爾等習高麗語以待吾復來."
三月丁卯朔遣郞中李世芬奉迎前王於喬桐縣.
乙酉王子　生.
夏五月丙申賜金仲龍等及第.
是月旱禱雨於諸神祠.
辛酉大雨.
六月乙丑太白晝見經天十四日乃滅.
秋七月遣戶部侍郞崔正芬等八人分巡北界興化道諸城檢閱兵器儲　軍資幷諸小城入保大城. 時諜者有蒙古乘秋復來之語故備之.
八月庚午地震.
壬午親設消災道場於宣慶殿.
壬辰東北面兵馬使報雲: "蒙古與東眞國遣兵來屯鎭溟城外督納歲貢.
九月辛丑蒙古使十一人東眞國九人來.
壬子崔忠獻死.
己未放囚.
冬十月癸亥西北面兵馬使金君綏奏: "義州別將韓恂郞將多智殺守將以叛." 遣將軍趙廉卿等招撫之又以上將軍吳壽祺代爲兵馬使.
辛巳以北界諸城多爲義州賊所陷唯安北都護府與龜州延州成州堅壁固守賜州吏　職有差.
以樞密院副使李克*서將中軍李迪儒將後軍金就礪將右軍討義州.
十一月丙辰義州賊攻安北都護府城中將士出戰斬賊朴蘇等八十餘級.
○(庚辰)七年春正月乙未貶鄭邦輔爲安東副使; 文惟弼爲安西副使. 於是瀆貨之風稍息.
二月辛未召李克*서爲平章事; 以金就礪爲中軍兵馬使; 吳壽祺爲右軍兵馬使.
乙亥燃燈王如奉恩寺.
丙子韓恂多智投金元帥*於哥下*於哥下誘斬之函送於京.
三月丙申以銀尊銀盤銀盂各一銀盞二細紵細紬布各五十匹廣平布五百匹米一千石遺*於哥下以酬其功.
丙午丹兵入平虜鎭.
盜起南原尋自潰.
庚戌親醮三界於宣慶殿.
夏四月壬戌幸普濟寺.
五月丙午義州制置兵馬後軍中軍還.
六月庚申王如奉恩寺.
辛酉太白晝見經天.
乙丑賜朴承儒等及第.
癸酉王受菩薩戒於大觀殿.
戊寅太白晝見經天秋八月甲子亦如之.
甲戌幸王輪寺.
甲申幸乾聖寺.
九月己丑平章事趙　卒.
丁未幸普濟寺.
冬十月甲子幸賢聖寺.
癸未寧仁侯　卒.
十一月辛卯太白晝見經天.
○(辛巳)八年春二月己巳燃燈王如奉恩寺.
三月辛卯幸王輪寺.
戊戌捕義州逆賊尹章等三人枷於市辛丑斬之.
癸卯幸普濟寺.
夏四月乙卯朔幸乾聖寺.
丁卯幸外帝釋院.
甲戌幸妙通寺.
五月甲申朔日食.
六月乙卯太白晝見經天.
辛巳樞密院使李儆卒.
秋七月甲辰設消災道場於宣慶殿.
八月甲寅平章事柳光植卒.
己未蒙古使著古與等十三人東眞八人幷婦女一人來甲子王迎詔於大觀殿蒙古東眞二十一人皆欲上殿傳命. 我國欲只許上價一人上殿往復未決. 日將　乃許八人升殿傳蒙古皇太弟鈞旨索獺皮一萬領細紬三千匹細薴二千匹　子一萬　龍團墨一千丁筆二百管紙十萬張紫草五　　花藍筍朱紅各五十　雌黃光漆桐油各十　. 著古與等傳旨訖將下殿各出懷中物投王前皆年前所與　紬布也遂不赴宴. 又出元帥　刺及蒲黑帶書各一通皆徵求獺皮　紬　子等物.
九月壬午朔幸王輪寺.
東北面兵馬使報: "又有蒙古使這可等來."
丁亥王召群臣四品以上於大觀殿問蒙古後使迎接可否王欲設備拒而不納. 群臣皆曰: "彼衆我寡若不迎接彼必來侵豈可以寡敵衆以弱敵強乎?" 王不悅.
辛卯義州分道將軍馳報: "有兵六七千來屯婆速路石城旁."
癸巳蒙古使這可等二十三人幷婦女一人來督國　.
甲午幸乾聖寺.
冬十月甲寅宋商鄭文擧等一百十五人來.
乙卯蒙古使喜速不花等七人來.
戊午移御梨峴崔瑀第.
庚申王宴蒙使於大觀殿.
己巳王觀牽龍等擊毬.
己卯御儀鳳樓立　竿肆赦賜趙　子壻及陣沒軍士子孫爵又賜崔忠獻及瑀姪壻爵.
十一月甲午設八關會幸法王寺.
己亥移御離宮.
十二月壬辰蒙古使三人東眞十七人來.
甲午以李延壽爲太尉門下侍郞同中書門下平章事判吏部事; 金義元爲中書侍郞平章事判兵部事; 崔瑀　知政事吏兵部尙書判御史臺事; 史洪紀知門下省事吏部尙書判工部事; 文惟弼守司空左僕射; 金就礪爲樞密院使兵部尙書判三司事; 鄭通輔知樞密院事禮部尙書; 韓光衍同知樞密院事戶部尙書; 李勣爲樞密院副使尙書左僕射; 貢天源爲右僕射.
○(壬午)九年春正月甲子幸神衆院.
二月壬午幸王輪寺.
癸巳燃燈王,如奉恩寺.
癸卯幸普濟寺.
三月戊辰設佛頂道場於修文殿.
夏四月己卯朔幸外院.
壬午幸賢聖寺.
丙申賜梁*부等及第.
丁酉親醮太一於宣慶殿.
六月戊寅朔王如奉恩寺.
秋七月壬申彗星出三台中尾指西長三尺許.
乙亥彗星見西北長三尺許. 八月丁丑見乾方長二十尺許戊寅晝見. 又太白晝見經天.
甲申以彗見設消災道場於宣慶殿.
乙酉慮囚.
壬辰王太后王氏薨.
癸巳蒙古使三十一人來.
乙巳太白晝見.
冬十二月丁酉以李延壽守太保柱國; 崔甫淳爲中書侍郞平章事判兵部事; 史洪紀　知政事; 金就礪　知政事判戶部事; 文惟弼知門下省事; 鄭通輔韓光衍　爲樞密院使; 宋臣卿知樞密院事吏部尙書; 李勣同知樞密院事; 李迪儒爲左散騎常侍判三司事; 貢天源爲樞密院副使尙書左僕射; 吳壽祺爲樞密院副使工部尙書; 柳澤爲尙書右僕射; 金仲龜爲兵部尙書樞密院知奏事; 崔甫延爲刑部尙書; 文漢卿爲工部尙書; 柳彥琛爲刑部尙書判閣門事; 咸壽爲戶部尙書; 李公老爲樞密院右副承宣.
○(癸未)十年春正月己巳設帝釋道場於修文殿.
二月丁亥燃燈王如奉恩寺.
乙未設佛頂道場於修文殿.
丁酉幸王輪寺.
三月己未幸妙通寺.
夏四月壬午設談論法席於內殿.
癸未幸賢聖寺.
五月西北面兵馬使報平虜鎭有一女生九子皆有文武才命其官歲給租二十石終其身.
甲子倭寇金州.
東眞國遣　信阿典渾垣等八人來.
六月癸酉王如奉恩寺.
乙未以兪升旦爲禮部侍郞右諫議大夫; 趙晉卿爲殿中丞.
丙申賜曹均正等及第.
秋七月蝗.
八月甲申西京地大震乙酉亦如之.
甲午親設消災道場於宣慶殿.
九月庚子朔日食.
戊申有旨: "兩界五道鎭兵法席供費皆出於民是欺佛欺天何福之有?" 爰遣中使出內庫銀甁三百口分付諸道慶尙道二百口全羅道六十口忠淸道四十口.
乙卯幸王輪寺.
辛酉幸普濟寺.
冬十月丙子尊皇太后爲太皇太后大赦.
壬午幸乾聖寺.
戊子幸妙通寺國子祭酒李忠敏率諸生謁於道左王駐　賜酒果.
丁酉親設消災道場於宣慶殿.
十一月癸卯幸賢聖寺.
丙午幸法雲寺設仁王道場.
戊申幸外帝釋院.
壬子設八關會幸法王寺.
戊辰親設消災道場於脩文殿.
十二月戊子以李延壽守太保; 崔甫淳爲修文殿大學士同修國史; 鄭通輔判樞密院事; 韓光衍爲寶文閣大學士; 宋臣卿李勣　知樞密院事; 李迪儒同知樞密院事; 貢天源爲禮部尙書; 金仲龜爲樞密院副使尙書左僕射; 柳澤爲翰林學士承旨.
○(甲申)十一年春正月戊戌朔放朝賀.
丙午蒙古使　古也等十人來.
戊申東眞國遣使齎牒二道來其一曰: "蒙古成吉思師老絶域不知所存訛赤　貪暴不仁已絶舊好." 其一曰: "本國於靑州貴國於定州各置　場依前買賣."
癸丑宰樞會崔瑀第議接蒙眞兩國使之禮.
蒙古使齎國　禮物還王命直門下省馬希援送於西京. 使至鴨綠江棄紬布等物但持獺皮而去.
庚申幸法王寺.
乙丑太白晝見.
二月己巳親設佛頂道場於內殿.
癸酉幸王輪乾聖二寺.
甲戌太白晝見.
辛巳燃燈王如奉恩寺.
三月癸卯東眞國使來.
己酉親設百高座道場於宣慶殿.
壬戌賜孫琓等及第.
癸亥幸普濟寺.
夏四月己巳幸外帝釋院.
壬申獄吏奏: "獄空."
壬午親醮三界.
癸巳太白晝見.
甲午門下平章事金義元卒.
五月甲寅親設消災道場.
六月丁卯朔王如奉恩寺.
辛巳王受菩薩戒於大觀殿.
秋七月丁酉太白晝見.
八月己丑幸王輪乾聖二寺.
閏月戊申幸普濟寺.
壬子權知秘書校書郞李白賁 詣紫宸門上言曰: "先王之世每押齋醮詞*　必齋宿昧爽坐殿校書郞奉函御書留院官奉筆硯立殿下上就　下押. 今詞*　入內秘書郞公服立門下累日不下竊爲陛下不取." 王曰: "權知校書郞微官也直言如此可謂忠臣."
癸丑幸賢聖寺.
九月丁亥　知政事吳應夫卒.
冬十月己亥饗國老庶老孝子順孫義夫節婦.
庚子饗鰥寡孤獨篤　疾賜物有差. 檢校將軍魏　割股肉以醫母病特賜物加等.
戊申*辛{幸}外帝釋院.
庚戌親設佛頂道場於修文殿.
己未幸法雲寺.
十一月乙亥蒙古使着古與等十人至咸新鎭.
○(乙酉)十二年春正月己巳復燃燈八關油蜜果床.
癸未蒙古使離西京渡鴨綠江但*　{齎}國　獺皮其餘紬布等物皆棄野而去. 中途爲盜所殺蒙古反疑我. 遂與之絶.
己丑幸法王寺.
二月戊午幸王輪乾聖二寺.
三月戊辰幸普濟寺.
乙酉以修葺內殿移御將軍金若先第.
丙戌賜林長卿等及第王在江華也縣人韋元有甘盤之舊至是中第. 王召入內庭假屬內侍賜衣帶金銀鞍馬酒果.
夏四月戊戌禁內外興作勿奪農時.
倭船二　寇慶尙道沿海州縣發兵悉擒之.
壬子王觀武士擊毬.
五月戊辰雨雹.
六月辛卯王如奉恩寺.
東眞人周漢投瑞昌鎭漢解小字文書召致於京使人傳習. 小字之學始此.
丁巳太白經天.
秋七月戊辰以判司宰事李允　爲西北面兵馬使; 大護軍琴輝爲東北面兵馬使; 郞將崔宗操爲慶尙道按察副使; 侍郞金得循爲楊廣道按察使; 郞將黃粹爲全羅道按察副使; 侍御史柳　爲西海道按察副使; 起居舍人白敦賁爲交州道按察副使.
八月辛卯東眞兵百餘寇朔州.
丁酉以康宗忌日飯僧二百於內殿康宗眞殿在玄化寺忌日詣寺行香例也自庚辰以來國家多故王不得親詣.
辛丑邊將崔亮擒*於哥下幕官焦周馬等數人以獻. 流周馬於戴雲島.
甲寅親設消災道場於內殿.
丁巳幸乾聖寺.
九月己未又幸乾聖寺.
乙亥乾元寺成.
庚辰知樞密院事左散騎常侍李迪儒卒.
壬午幸法王寺. 王見前遊馬將校鞍馬衣服鮮明大喜賜內帑布物.
癸未樞密院使御史大夫李勣卒.
甲申幸普濟寺.
丙戌幸法雲寺.
冬十月丙午飯僧三萬於毬庭.
丁未儲祥奉元睦親含元四殿　延燒禁城廊　一百三十七*閒.
戊申賜內侍將軍宋　紅　許帶之.
癸丑築地倉於大倉以備火災可容二十餘萬斛.
十一月辛巳太白經天.
十二月辛亥以鄭通輔判樞密院事吏部尙書; 崔正　簽書樞密院事御史大夫.
○(丙戌)十三年春正月丁丑幸法王寺.
癸未地震.
倭寇慶尙道沿海州郡巨濟縣令陳龍甲以舟師戰於沙島斬二級賊夜遁.
二月辛卯幸乾聖寺.
三月丙寅　知政事致仕鄭邦輔卒.
夏四月己丑以年荒罷一切土木之役.
癸丑賜吳乂等及第.
五月庚申西京人趙永綏與石俊金大志金光永等謀殺四都領及郞將黃勝龍東方林奪其兵將犯京城前隊正金國仁知其謀以告留守陳湜卽發兵悉捕斬之夷其族拜國仁爲校尉.
六月甲申朔王如奉恩寺.
倭寇金州.
是月旱.
秋八月庚子樞密院使文漢卿卒.
戊申移御平峯宮.
冬十月己丑地震屋瓦皆墜乙未又震.
戊戌幸乾聖寺.
十一月乙丑設八關會幸法王寺.
十二月癸卯以貢天源爲樞密院使; 柳彥琛同知樞密院事左散騎常侍; 崔宗俊崔正　　爲同知樞密院事; 丁公壽爲樞密院副使尙書右僕射.
○(丁亥)十四年春正月戊午立太子府遣門下侍中李延壽　知政事金就礪賜冊印.
庚辰幸法王寺.
二月庚寅地大震癸卯亦如之.
三月乙卯崔瑀遷前王於喬桐.
夏四月庚辰朔親設金經道場於宣慶殿以禳天變.
己丑幸外帝釋院.
甲午幸賢聖寺.
倭寇金州防護別監盧旦發兵捕賊船二　斬三十餘級且獻所獲兵仗.
五月庚戌倭寇熊神縣別將鄭金億等潛伏山*閒突出斬七級賊遁.
乙丑雨雹.
日本國寄書謝賊船寇邊之罪仍請修好互市.
閏月己卯朔王如奉恩寺.
丙午太白晝見.
六月戊申朔日官奏: "日食雨不見."
秋七月癸未　知政事史洪紀卒輟朝三日.
壬寅太白經天累旬乃滅.
八月辛亥太子坐寶文閣始講孝經.
乙丑幸王輪寺.
丙寅太子出麗正宮試選侍學公子給使六韻詩取兪恂等四人四韻詩丁偉等四人絶句李紹等四人.
己巳幸乾聖寺.
親設消災道場於宣慶殿以禳天變.
乙亥幸普濟寺.
九月庚辰監修國史平章事崔甫淳修撰官金良鏡任景肅兪升旦等撰明宗實錄藏於史館又以一本藏於海印寺.
壬午東界兵馬使奏: "東眞寇定長二州." 遣右軍兵馬使上將軍趙廉卿知兵馬事大將軍金升俊中軍兵馬使樞密院使丁公壽知兵馬事金良鏡後軍兵馬使上將軍丁純祐知兵馬事大將軍金之成率三軍禦之.
乙酉謁景靈殿.
辛丑親設消災道場於宣慶殿以禳天變.
丙午親設無能勝道場於修文殿以壓兵.
冬十月庚戌幸外帝釋院命宰樞設醮於天皇堂以祈兵捷.
癸丑又設無能勝道場於宣慶殿.
己未三軍自安邊府直指賊屯所宜州甲子賊挑戰我軍敗績.
十一月己丑以郞將金利生爲紫門指諭利生嘗領北界兵夜入和州城與城中人幷力固守又出奇兵斬敵無慮千百. 以功受是職.
癸巳以前樞密院使金仲龜爲西京留守. 仲龜公忠節儉所至有聲命下朝野皆喜.
貶丁公壽爲南京留守趙廉卿爲溟州副使流丁純祐於白翎島以不能禦賊也.
十二月乙丑御史臺禁閭里養　　鷹　以有職者廢公務無職者起爭訟也.
辛未以文惟弼　知政事判禮部事; 貢天源知門下省事吏部尙書; 柳彥琛爲樞密院使禮部尙書; 崔宗俊知樞密院事左散騎常侍; 崔正　爲樞密院使; 崔正華同知樞密院事戶部尙書; 李元　奇　金之成　爲樞密院副使; 陳湜爲右僕射翰林學士; 史光補爲兵部尙書; 金叔龍爲樞密院左承宣工部尙書知吏部事; 鄭　爲戶部尙書; 李仲敏爲刑部尙書; 崔宗藩爲樞密院左副承宣; 李　爲右承宣; 李奎報判衛尉事知制誥; 庾敬玄爲尙書右丞知御史臺事; 白敦賁試秘書監左諫議大夫.
乙亥門下侍中李延壽卒.
是歲遣及第朴寅聘於日本時倭賊侵掠州縣國家患之遣寅*　{齎}牒諭以歷世和好不宜來侵日本推檢賊倭誅之. 侵掠稍息.
○(戊子)十五年春正月丙子朔地震.
癸未以判將作監事金弁爲東北面兵馬使; 大將軍太集成爲西北面兵馬使.
戊戌幸法王寺.
己亥醮三淸於宣慶殿以禳地震.
癸卯設消災道場於修文殿.
二月戊午燃燈王如奉恩寺.
乙丑幸王輪寺.
三月甲戌朔幸普濟寺.
乙酉幸乾聖寺.
己丑懷音鎭都領希幹捕西京謀叛者來告. 賜綵帛四十匹廐馬一匹.
辛卯幸外帝釋院.
戊戌賜李敦等及第.
夏四月壬戌親設消災道場於宣慶殿.
五月辛丑北界兵馬使馳報: "境上有賊變又蝗害稼." 王分遣內侍禱於中外神祠又設般若道場於宣慶殿二七日.
六月壬寅朔王如奉恩寺.
戊申親醮元辰於修文殿.
壬子東眞矛克王奴卑司曆高隣幹　哥來投.
壬戌親設仁王道場於宣慶殿. 以禳狄兵.
戊辰掌牲署囚徒中有一女美姿色署吏當直夕欲奸之. 其女固拒曰: "我亦隊正妻也肯從他乎?" 吏劫之囚於豬廐. 衆豬爭　其女*　呼甚急吏以爲詐置而不救. 比明視之唯骨在焉.
秋七月乙未移御延慶宮.
庚子東北面兵馬使報: "東眞兵千餘人來屯長平鎭." 議遣三軍以禦之尋聞賊退竟不行.
八月丙辰詔曰: "東眞潛據近地數寇邊鄙. 出軍追討卽輒遁去　軍之還復入窺　制禦之術安在? 書曰: '謀及卿士' 宜爾文武四品臺省六品以上各以長策條上."
辛酉親設消災道場於延慶宮.
九月壬申幸王輪寺.
親設佛頂道場於修文殿.
己丑幸普濟寺.
辛卯幸乾聖寺.
乙未幸妙通寺.
丙申淸塞鎭戶長妄作童謠欲與龍州謀叛. 兵馬使蔡松年按誅之.
冬十月戊申幸外帝釋院.
辛亥親設消災道場於宣慶殿.
辛酉飯僧三萬.
己巳太白晝見經天.
十一月辛未朔地震.
癸未設八關會幸法王寺.
辛卯知門下省事文惟弼卒輟朝三日.
乙未還御本闕.
十二月庚子朔日食.
癸卯平章事王珪卒.
甲子命樞密院副使李允　奉御衣帶移安於白岳假闕.
戊辰崔甫淳加守太師判吏部事; 金就礪守太尉中書侍郞平章事判兵部事; 貢天源崔正　　　知政事; 崔宗俊知門下省事吏部尙書; 金仲龜知樞密院事; 奇　同知樞密院事; 陳湜爲樞密院副使御史大夫; 史光補兪升旦　爲樞密院副使左右散騎常侍; 洪斯胤爲尙書右僕射; 崔正華爲樞密院使仍令致仕; 朴世通爲兵部尙書; 趙廉卿爲禮部尙書; 金叔龍爲樞密院知奏事; 金良鏡爲刑部尙書翰林學士; 金承俊試戶部尙書; 崔宗藩爲左承宣; 李　爲左副承宣; 崔林壽試秘書監左諫議大夫.
○(己丑)十六年春正月辛未平章事崔甫淳卒.
辛卯幸法王寺.
二月丙午設消災道場於宣慶殿.
壬子東北面兵馬使報: "東眞人到咸州請和." 親遣式目錄事盧演往聽約*　{束}.
癸丑燃燈王如奉恩寺.
乙丑宋商都綱金仁美等二人偕濟州飄風民梁用才等二十八人來.
三月庚午幸乾聖寺.
己丑幸外帝釋院.
庚寅幸普濟寺.
甲午幸妙通寺.
夏四月辛亥以旱雩.
五月甲戌盧演還自東北面. 時東界赴防將軍金仲溫訴演怯懦不與東眞約*　{束}崔瑀怒囚演於街衢所以前巨濟縣令陳龍甲爲長平鎭將約束東眞.
詔曰: "農事方殷驕陽爲　. 良由政刑之失朕甚懼焉其二罪以下流配人量移囚徒　原."
戊寅東眞寇和州掠牛馬人口陳龍甲遣人諭之皆棄去.
戊子禱雨.
乙未幸賢聖寺祈雨.
六月戊戌王如奉恩寺.
辛亥王受菩薩戒於內殿.
北邊人前別將銳爵反覆多詐. 犯罪曾配和州. 自言知東眞道路夷險遠近東北面兵馬使崔宗梓信之遣爵等三人入東眞國聽探消息. 爵與東眞言我國欲與和好東眞亦信其言遣還爵一行人待報. 國家猶豫不報東眞以爵行詐斬之.
秋七月壬辰兩府會崔瑀家議備禦東眞之策.
八月甲辰尙書左僕射致仕庾資諒卒.
庚戌有司劾崔宗梓擅遣銳爵於東眞以生邊　左遷梁州副使.
乙卯幸王輪寺.
癸亥東眞四十人託言追溫迪罕至和州.
甲子幸普濟寺.
九月戊辰平章事致仕崔洪胤卒輟朝三日.
丙戌幸乾聖寺.
己丑幸法雲寺.
甲午幸賢聖寺.
冬十一月丁丑設八關會幸法王寺.
○(庚寅)十七年春正月庚午設消災道場於內殿七日.
甲申幸法王寺.
以車倜爲樞密院副使御史大夫.
庚寅門下侍郞平章事琴儀卒.
辛卯幸王輪寺.
是月大饑道　相望.
二月丙申幸乾聖寺.
丁卯燃燈王如奉恩寺.
乙卯幸普濟寺.
閏月辛未幸妙通寺.
己卯幸賢聖寺.
乙酉幸外帝釋院.
三月己酉親設消災道場於宣慶殿.
丁巳賜田慶等及第.
夏四月壬戌朔日食.
甲戌以星變親設消災道場於宣慶殿以*　{禳}之.
五月甲寅盜竊*大廟九室累世所上玉冊緣飾白金.
乙卯以旱再雩.
六月壬戌王如奉恩寺.
秋九月戊申幸妙通寺. 駕至寺門外馬驚墮地. 知御史臺事王猷以牽龍行首扈駕不謹下獄御史大夫車倜但劾罷牽龍二人.
世家卷第二十二.
