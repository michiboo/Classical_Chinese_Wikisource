世家卷第二十五. 高麗史二十五.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
元宗一.
元宗忠敬順孝大王諱*??字日新舊諱　高宗長子. 母曰安惠太后柳氏高宗六年己卯三月乙酉生二十二年正月冊爲太子四十六年四月入朝蒙古六月壬寅高宗薨金仁俊以戎服率甲士及東宮僚屬奉太孫諶入大內權監國事文武百官詣殿陳賀. 遣別將朴天植告哀於蒙古.
秋七月乙巳平章事宋恂卒.
乙卯有事於*大廟.
己巳西京蒙兵　入靑松安嶽　海州驅掠人物而去.
太白晝見經天.
庚午遣監門衛錄事韓景胤權知直史館洪貯於日本請禁海賊.
北界別抄都領郞將李陽著率兵將移於椒島麾下　曰: "請下陸而　." 遂殺陽著及京兵浮海而逃. 蔚珍縣令朴淳船載妻　臧獲幷家財將適蔚陵城中人知之會淳入城被拘留舟人以其所載遁去.
八月丙子太孫加元服於麗正宮受字曰*진.
己卯朴希實趙文柱偕蒙使尸羅問等來.
辛巳太孫迎詔於重房詔曰: "每年汝以出島爲奏. 依汝所奏來出陸地*　{揀}居南京西京等處今從爾便. 緣此已降宣諭訖有違元奏屢發狂詞將不恤生靈之命. 崔令公者已行殺訖今奏出島歸居王京　力事. 今若依汝奏出居王京時汝之未降時太宗合罕皇帝在日後及朕卽位時凡所降高麗人令汝管領. 或不管領臨時朕自裁焉將殺訖不恤生靈崔令公輩. 朴尙書趙尙書二人令管汝之所委萬戶. 特賜金符去訖." 初希實等踰蜀山追皇帝南征行在所三月十五日謁帝於陜州帝曰: "汝國王每食言汝等何爲來耶?" 希實具陳表意仍奏請罷西京義州屯兵令民安業. 帝曰: "爾等旣欲與我同心何憚我兵駐爾境. 且西京以外嘗爲我兵駐處. 爾國若速出島第勿令侵擾耳. 太子之行不出爾國則可與俱還如入吾地其以單騎來朝."
乙酉太孫餞尸羅問尸羅問出也速達牒曰: "帝所往來宣使及本處使佐沿路站赤闕少西京以南汝國列置站赤人戶鋪馬一切所*　{須}諸物照依已前設置無得少闕西京以北合用站驛亦宜准備安置."
丙戌忠淸道按察使報: "東界叛民引蒙兵入寇."
九月丙辰朴天植偕也速達使者加大隻大等九人還.
己未葬高宗於洪陵. 太孫釋服.
辛酉太孫迎加大等於重房. 加大曰: "吾等當巡審水內及陸居之狀." 加大發向喬桐只大發向安南.
冬十月壬午諸功臣　於江外會將軍李仁恆*　{第}置酒張樂達曙乃罷. 先王　葬嗣王未還遊獵宴樂時議譏之.
十一月癸卯李世材偕蒙使於散等四人來初世材在燕朝洪福源子使人訴於帝曰: "高麗出降非眞也." 世材知之先告也速達曰: "聞有讒者願勿聽." 也速達卽收福源子遣於散偕世材來審出陸之狀. 於是發軍三十領創宮闕於舊京.
己酉太孫宴蒙使於散. 於散責以出陸稽緩大將軍朴希實對曰: "頃者吾與尸羅問謁帝　臣等曰: '爾國必運木石以爲宮室限三載罷兵待營　畢卽令出居.' 　今嗣王未還臣等何敢自專. 且帝豈妄言耶?" 於散默然.
甲寅西海道出排別監馳報: "今兵出陸者皆爲蒙兵所虜請停出陸."
丁巳蒙兵入坡平縣驅掠人物潛遣銳卒擊之.
庚申地震.
是月京城大饑官吏與民就食南州者絡繹於道. 重房御史臺禁官吏出關官吏餓死者多.
閏月庚辰淸化公璟卒.
甲申兩府請除授百官太孫讓曰: "我雖監撫至於選授非所敢專必待君父之還." 兩府固請曰: "我國專賴領府以爲藩垣今校尉隊正死者大半不可不塡闕." 太孫勉從之乃除授五品以下.
丙戌太孫宴蒙使於散.
十二月辛丑太孫以監察御史金壽安嘗所受學賜犀帶一腰.
庚戌蒙兵入松都驅掠康安殿守者別將大金就擊走之奪　而還.
甲寅太孫宴金仁俊.
己未以中書平章事金起孫兼門下平章事.
庚申也速達使者阿介等十二人來辛酉太孫宴阿介等.
○(庚申)元年春正月戊寅太孫以趙珣　知政事; 崔　爲樞密院使; 金佺朴成梓爲樞密院副使. 珣以連姻國戚不得入省臺至是除之又有知天文而拜大學博士者能暴虎而爲侍御醫者銓注之顚倒如此人嘲之曰: "占星大學博捉虎侍御醫."
白州蘇復別監金守　與別將於　投於也速達訴曰: "高麗復都舊京非實也." 也速達信之.
除宰樞以下給舍中丞以上讓謝箋.
癸未席島　島人謀叛西北面兵馬使李喬遣都領韋得柔擊之斬其魁來同等.
命右副承宣金仁俊推　別宮田.
戊子月犯房星火犯木星太孫憂懼赦. 不務修省反赦元惡以應天時議譏之.
庚寅囚叛人金守　父西京副留金軾於夜別抄所.
戊戌西海道按察使馳報: "安北都領元振叛執其州副使文秀及慈州副使金　殺之甕津縣令鄭崇降於蒙古."
二月庚子以濟州副使判禮賓省事羅得璜兼防護使. 朝議濟州海外巨鎭宋商島倭無時往來宜特遣防護別監以備非常. 然舊制但守　而已不可別置防護. 遂以得璜兼之. 且故事京官秩高者補外職秩不相當則皆以本職帶前字赴官. 今若以前銜鎭之亦無威重故令銜頭除前字仍帶判事其通牒按察使稱防護使.
己酉燃燈太孫如奉恩寺. 以十五日寒食是日預行之從禮部言也.
壬戌王在京兆府聞訃服喪三日而除受忽必烈大王之命乃還.
衙內都兵馬錄事陸子襄剃髮投於蒙古囚於　子襄父及兄弟.
癸亥將軍金承俊侍郞李凝散員閔洪濟等偕蒙使加勿等六人先到昇天館也速達在道謂王曰: "三月上旬皆出古京金仁俊當率百官迎於西京." 王曰: "我國多賊而國無主仁俊不可離京." 也速達不復言但再言撫恤於　守　父子兄弟. 於是兩府議放於　等族類.
乙丑令大小官民僧道各營屋宇於古京.
遣　知政事李世材同知樞密院事皇甫琦右副承宣蔡楨等迎駕於西京時王已過西京. 束里大康和尙等爲達魯花赤隨王而來束里大怒曰: "何其迎之晩也? 往者於　之言誠不虛矣." 和尙本國晉州人小時被　入蒙古改名守衡.
三月戊辰朔日食.
太孫欲還都舊京以大將軍金方慶將軍金承俊給事中趙文胄中丞金洪就爲出排別監發　米六千四百二十斛分給諸王百官人一斛以助營屋之費.
庚午以金方慶知刑部事.
壬午太孫與諸王文武百僚率三別抄精銳出梯浦迎駕.
甲申王與束里大入開京行視營築出次昇天府北郊束里大欲試王意請先行王信之先入昇天闕. 束里大　怒出屯於野王請入城束里大辭以: "彼此意異吾欲還歸." 乙酉又退屯於烏山. 太孫自江華來謁翌日太孫率御史中丞金洪就將軍白永貞等至束里大屯所請之賂鸚鵡盞白銀三十斤束里大乃許之.
丁亥忽必烈大王卽皇帝位詔還西京屯兵王與束里大同舟渡海自承平門入闕命宰臣告於景靈殿. 初憲宗皇帝南征駐　釣魚山王自燕京赴行在道過京兆潼關. 守土者迎至華淸宮請浴溫泉王謝曰: "此唐明皇所嘗御者雖異世人臣安敢褻乎?" 聞者嘆其知禮. 至六槃山憲宗皇帝晏駕而阿里　哥阻兵朔野諸侯虞疑罔知所從. 時皇弟忽必烈觀兵江南. 王遂南轅*閒關至梁楚之郊皇弟適在襄陽班師北上. 王服軟角烏紗　頭廣袖紫羅袍犀　象笏奉幣迎謁道左*肩{眉}目如　周旋可則. 群僚皆以品服排班於後皇弟驚喜曰: "高麗萬里之國自唐太宗親征而不能服今其世子自來歸我此天意也." 大加褒奬與俱至開平府本國以高宗薨告乃命達魯花赤束里大等護其行歸國江淮宣撫使趙良弼言於皇弟曰: "高麗雖名小國依阻山海國家用兵二十餘年尙未臣附. 前歲太子　來朝適　輿西征留滯者二年矣供張　薄無以懷輯其心一旦得歸將不復來. 宜厚其館穀待以藩王之禮. 今聞其父已死誠能立　爲王遣送還國必感恩戴德願修臣職. 是不勞一卒而得一國也." *陜西{陝西}宣撫使廉希憲亦言之皇弟然之卽日改館顧遇有加.
癸巳王萬戶遣人歸我國男女六十餘人.
旱.
乙未雨.
束里大康和尙見王曰: "館待日厚感則感矣然忽必烈大王所以遣我者非爲在島中徒哺　也如之何?" 王無以對召兩府議之分文武兩班及諸領府爲三番往來開京以示遷都之意.
夏四月庚子束里大欲往開京出屯於昇天府北郊遣上將軍申思佺等率初番文武兩班十六領士卒先往開京.
壬寅沒蕃三人逃來束里大曰: "此輩好爲妄言交構兩國以阻和親." 遂斬二人.
乙巳同知樞密院事孫挺烈卒.
丙午蒙使荊節等二十五人齎書來王以病命太孫迎之其書曰: "我太祖皇帝肇基大業聖聖相承代有鴻勳芟夷群雄奄有四海先降後誅未嘗專嗜殺也. 凡屬國列侯分茅錫土傳祚子孫者不　萬里. 孰非向之勁敵哉. 觀乎此則祖宗之法不待言而彰彰矣. 今也普天之下未臣服者惟爾國與宋耳. 宋所恃者長江而長江失險所藉者. 川廣而川廣不*　{支}邊戍自撤其藩　大軍已駐乎心腹. 鼎魚幕燕亡在朝夕. 爾初以世子奉幣納款束身歸朝含哀請命良可矜閔故遣歸國. 完復舊疆安爾田疇保爾家室弘好生之大德捐宿構之細故也. 用是已嘗戒飭邊將: '*　{斂}兵待命' 東方旣定則將回戈於錢塘殆餘半載乃知爾國內亂　盟. 邊將復請戒嚴此何故也? 以謂果內亂耶權臣何不自立而立世孫以謂傳聞之誤耶世子何不之國而盤桓於境上也? 豈以世子之歸愆期而左右自相猜疑私憂過計而然耶? 重念島嶼殘民久罹塗炭窮兵極討殆非本心. 且御失其道則天下狙詐咸作敵推赤心置人腹中則反側自安矣悠悠之言又何足校. 申命邊　斷自予衷無以逋逃*閒執政無以飛語亂定盟惟事推誠一切勿問. 宜施曠蕩之恩一新遐邇之化自尙書金仁俊以次中外枝黨官吏軍民令旨到日已前或有首謀內亂旅拒王師已降附而還叛因仇　而擅殺無所歸而背主亡命不得已而隨衆脅從應據國人但曾犯法罪無輕重咸赦除之. 世子其趣裝命駕歸國立政解仇釋憾布德施恩. 緬惟瘡痍之民正在撫綏之日出彼滄溟宅玆平壤賣刀劒而買牛犢捨干戈而操　　凡可援濟毋憚勤勞. 苟富庶之有徵冀禮義之可復　正疆界以定民心我師不復踰限矣. 大號一出予不食言復有敢踵亂犯上者非干爾主乃亂我典刑國有常憲人得誅之. 於　世子其王矣往欽哉恭承丕訓永爲東藩以揚我休命." 蓋帝未卽位時聞王至西京留八九日疑有變故賜是書焉.
戊申宰樞功臣宴蒙使於館. 荊節謂館伴李松縉曰: "作詩贈之而後飮." 松縉援筆題詩節和之飮酒甚樂.
庚戌遣太府少卿張季烈齎祝壽*　及方物如蒙古.
辛亥放出諸島罪徒.
戊午王卽位於康安殿灌頂受菩薩戒於慶寧殿御康安殿受百官朝賀後著黃衣坐龍床南面. 束里大波透上殿據床東面太孫公侯伯宰樞文武兩班　上以次入殿庭　外立殿門外. 上表行禮呼萬歲. 禮畢王入閣命太孫宴客使僕射以下兩班侍宴.
庚申也速達放還金寶鼎金大材等一百人.
辛酉蒙古遣其多大詔曰: "朕祗若天命獲承祖宗丕烈仰惟覆燾一視同仁無遐邇大小之*閒也. 以爾歸款旣冊爲王. 今得爾與邊將之書因知上下之情朕所憫焉. 凡所啓　區處於後. 一出水就陸以便民居事此朕所喜也. 今時方長育不可因循自誤歲計更當勸課農桑以阜殘民. 一請罷軍士事若留軍壓境不無騷動已　將帥卽日班師. 其體朕兼愛之心毋自疑懼. 一前年春被虜逃來人民乞放還事已下有司遍行刷會自言約之後逃虜人等放令還國到可收係存恤. 一凡爾國中應有作過犯罪欽依前來已降赦文施行. 軍人擅掠人物一絲者具以實聞依條斷罪."
甲子荊節其多大等怒贈遺不如意卷坐席而去. 節初不近娼兒所得幣帛分與麾下. 至是人欺其詐.
丙寅遣永安公僖如蒙古賀卽位表曰: "千齡啓旦如日之昇四海爲家受天之祜. 統臨之始欣戴所同. 恭惟聖烈丕承神謀果斷修文偃革舞干羽於兩階發政施仁湊梯航於萬國. 惟新景命益擁洪休. 伏念臣祗襲藩封阻詣蟹朝之列向緣庭覲倍輸鼇　之誠." 陳情表曰: "大觀利賓於王恪修侯度樂土爰得我直深荷聖知薄言旋歸祗自感泣. 恭惟文思天縱聖敬日　. 近悅遠來尺地莫非其有. 敎成俗美黎民於變時雍. 念生邊　常昧　節頃屬趨　於帝闕多　拙澁於朝儀. 何　護短以哀矜優錫非常之眷眄　居桂邸騈羅綺繡之筵適賜椒觴備奏笙簫之樂. 旨酒嘉肴之旣足彫纓寶馬之又頒. 俯憐拱北之誠仍愍思南之翼. 讒說錦成於　斐謀沮一行皇明鏡察以掃除　還千里比及來歸之無恙其爲感戴也有加. 伏蒙今月十日使臣荊節奉傳詔旨雲: '完復舊疆永爲東藩.' 祗膺聖旦之推恩繼襲先人之守土昔往奚期於至此. 今來罔省其使然. 詔雲: '未臣服者唯爾國與宋耳.' 其謂宋不服者　矣顧如小邦恆事大國豈於此統一之際而敢懷攜貳之心. 無歲不聘而咸服指揮　臣親覲而過蒙慰諭何曾比予於是. 不知所以爲然退而省私微我有咎唯前日畏威而徒處似有違斯. 苟上朝原實以商量亦可憐者. 詔雲: '島嶼殘民窮兵極討殆非本心罪無輕重咸赦除之　正疆界以定民心我師不復踰限矣.' 大號之出至仁可知一函綸　之俄傳滿國涕　之俱墮. 詔雲: '出彼滄溟宅玆平壤事' 此　里　身自督役而荊使臣眼所親觀. 古京是三十年之久荒力勤芟淨新構非一二日之遽就誠愧蕭條. 其往來諸官之歸奏如何每思念此事而憂心罔極誠懇危迫神明證知. 是月二十四日又承使臣荊節再傳詔旨雲: '就陸農桑以阜殘民壓境留軍已　班師逃虜人等放令歸國. 國中犯罪者依赦文施行擅掠民物者依條斷罪' 恩靈汪洋寤寐感悅. 雖慈母鍾憐於季子過此何能. 自小臣　及於後孫以死爲報. 　五*　{段}乾坤之施是三韓金石之藏. 爰　黎蒸但知蹈舞. 臣謹當山海寧變恆輸任土之虔日月有臨敢弛如岡之祝."
五月戊辰朔親設功德天道場.
壬申蒙古歸我逃虜人四百四十餘戶.
癸巳以時方盛農除諸道來賀卽位.
是月京畿旱蝗.
六月丁酉朔下制肆赦　丁巳年以上公私逋租年八十以上及鰥寡孤獨篤疾　疾者各給奉養一人孝子順孫義夫節婦旌表其門. 燕京侍從臣僚超受爵秩餘　依前代赦令. 改第衛社功臣以第一柳璥爲第五金仁俊爲第一.
戊戌王如奉恩寺.
王以大旱去陽傘禁兩班著帽.
壬寅親設消　道場.
王始視事.
戊申以金仁俊爲樞密院副使.
流刑部侍郞李凝於遠島初凝從王如燕京謂永寧公　曰: "公若欲爲王誰曰不可?" 故及.
庚戌地大震墻屋崩頹京都尤甚.
遣金寶鼎如束里大屯所　飮. 束里大謂寶鼎曰: "爾王之東還也奏帝曰: '臣之國卽還都松京.' 今已踰數月何其恬不爲慮? 爾等有幾頭乎? 吾惟一頭是以爲恐留欲何待? 吾其還矣." 寶鼎無以對.
丙寅以小祥移安高宗木主於魂殿神御於天壽寺.
王改名*??.
秋七月己巳蒙古帝平阿里不哥遣使頒赦. 阿里不哥帝之母弟也僭號和林至是平之.
癸酉地震.
乙亥以濟州貢馬賜東西四品以上.
庚辰太白晝見.
丁亥追尊母后爲王太后.
束里大遣人曰: "舊京宮室民居經營垂畢吾欲往西京. 若永安公來當與俱還否則便歸請辦送進獻及贈遺也束達物件. 且吾來時馬匹漸死幾盡幷送馬五十匹."
戊子宰樞會議束里大去留便否皆曰: "主上親請留之."
己丑幸束里大屯所. 束里大與王同床而坐置酒. 王請留甚切束里大曰: "歸計已定不可留."
壬辰門下侍郞平章事致仕崔滋卒.
八月丁酉冊妃柳氏爲王后子諶爲太子.
癸卯束里大在西京寄書於王曰: "聞帝諭旨島子裏坐底　識者? *　{揀}那裏坐底　識者? 王喜耶不? 文武群臣亦喜耶不?" 甲辰宰樞詣闕賀且議奏爲帝祝壽於九所.
戊申大府少卿張季烈將軍辛允和還自蒙古雲: "臣等詣新都開平府帝曰: '朕卽祚後爾國最先來賀多喜多喜聞王親朝待王來可與俱還.' 臣等留待永安公一赴中書省宴再赴御宴帝曰: '爾國事大國四十年今玆朝會者八十餘國汝等見其禮待之厚如爾國者乎?' 賜衣帛有差."
己酉束里大等復來.
壬子永安公僖齎詔三道還自蒙古. 翌日王邀束里大康和尙等迎詔. 一曰: "漢自武帝之後創業守成之君卽位伊始莫不改元所以示天下萬世端本正始之傳也. 國家累聖相承廓開大業禮文之事有所未遑. 朕獲纘丕圖思復古治已於今年五月十九日立號爲中統元年使還宜播告之　知朕意." 一曰: "衣冠從本國之俗皆不改易. 行人惟朝廷所遣予悉禁絶. 古京之遷遲速量力. 屯戍之撤秋以爲期元設達魯花赤　魯合反兒拔覩魯一行人等俱　西還. 其自願托跡於此者十餘輩來使亦不知定在何所事須根究. 今後復有似此告留者斷不准從. 朕以天下爲度事在推誠其體朕懷毋自疑懼." 一曰: "卿自冊世封再遣使傳方物之獻誠意以將今聞寺社之祈益見肺肝之瀝. 凡所陳乞已詔施行. 來價言還特頒寵命苟裕民而利國當適便而隨宜. 今賜卿虎符國王之印幷衣*　{段}弓刀等物."
庚申宴蒙使於大殿.
辛酉王餞束里大於郊.
癸亥王邀前王師混元爲師親自進食.
九月己巳賜魏文卿等及第.
遣右正言田文胤如蒙古賀改元謝賜符印兼齎祝壽文而去.
甲申幸王輪寺.
己丑幸妙通寺.
甲午幸外院九曜堂.
蒙古畢千戶金千戶驅掠帝所放還逃虜人一百九十餘人而去.
冬十月甲寅宋商陳文廣等不堪大府寺內侍院侵奪道訴金仁俊曰: "不予直而取綾羅絲絹六千餘匹我等將垂　而歸." 仁俊等不能禁.
戊午以金寶鼎知門下省事吏部尙書; 崔　守司空左僕射.
辛酉御康安殿下詔冊封長公主爲慶安宮主宴詔冊使及執事官.
十一月丁丑設八關會幸法王寺. 當國恤奏還宮樂識者譏之.
辛卯以司徒絪女爲太子妃.
十二月庚子慶安宮主下嫁於齊安伯　. 是年封冊四嘉禮二所費金銀千餘斤米穀三千餘石布帛不可勝計.
庚申以金起孫爲門下平章事判吏部事; 李世材爲中書平章事; 金之岱爲政堂文學吏部尙書; 金仁俊同知樞密院事御史大夫; 李應韶鄭芝　爲樞密院副使.
王聚宮女於水房*　{淫}縱無節御史大夫金仁俊移置水房於外.
○(辛酉)二年春正月癸亥朔放朝賀.
以太子生日爲壽元節.
辛未地震.
丁丑內侍郞將崔允通以母老病辭職歸田. 允通武人時稱其孝.
辛巳新安公佺卒.
二月丙午燃燈王如奉恩寺.
三月甲子幸賢聖寺.
庚午諭諸道按察使曰: "朕欲推仁心施及禽獸. 方春田獵恐其不　不卵違我好生之心. 卿等體此勿獻肉膳."
壬申幸乾聖福靈二寺.
己卯親醮三界.
夏四月辛丑以旱禱於　丘乃雨.
己酉遣太子諶如蒙古賀平阿里　哥表曰: "聖捷方傳四海誰非慶幸皇恩旣積三韓最是歡　爰貢賀章敢幹聰鑑. 臣聞舜功尤盛於七旬之格宣烈愈　於六月之徵必因不*　{軌}之頑益著難名之德. 恭惟皇帝陛下赫斯怒爰整旅揚孟津黃鉞白　. 愛克威允罔功　曲沃素衣朱　收復邇遐之域攬持億兆之心布以*大平*　於咸仰. 伏念臣　當親覲深荷眷憐勤勤慰諭以遣還　修侯度. 比比詔恩之頒示益感聖慈. 君臣*閒如此遭逢天地內未之倫擬. 細思報　惟祝壽康. 頃者永安公之回也伏聞皇帝陛下親擧六師遠征萬里. 且父母苟或有難噫兒孫烏得不憂. 　下國之安危係上朝之動作. 是用遍　有靈之佛宇嘗祈加護於兵威. 遣陪臣田文胤齎狀*　往奏. 其行李內譯語李贇忽至言: '使臣其奴奉傳聖旨皇帝以北方平　事令行李內一人歸諭國王以故先來.' 斯乃天佑有加聖謨無敵朝說成師以出暮聆唱凱而還. 　馳天下之好音先曉海隅之荒服此蓋知臣願捷之方切謂臣助喜之必深. 旣承寵誨之丁寧尤劇感情而　躍. 　於遺　樂以更生. 欲明享上之誠*　{須}極臣心所重玆竭由中之信乃令世子而朝. 顧惟童孩之孱資豈合趨　於聘列但吾紙上之不能載者付爾舌端而將往鳴焉伏冀聖明悉垂矜聽　安心於殘俗專　職於永年."
五月丁丑田文胤還自蒙古. 初文胤謁帝帝特厚慰問曰: "有所言乎?" 對曰: "陛下憐我國王恩至渥也. 然讒*閒者多願陛下勿信." 及其還帝命束里大伴行. 文胤奏曰: "束里大以前年　還屯兵事意小邦所讒憤　而還. 反訴小邦　張爲幻. 今若伴臣以去未知他日造何言以　陛下敢請勿遣." 帝從之.
丙戌賜鄭謙等及第.
六月壬辰王如奉恩寺.
乙巳王受菩薩戒.
壬子地大震.
設五敎法席於內殿禱太子速還.
秋七月辛酉朔奉安高宗眞於景靈殿移肅宗眞於安和寺.
八月辛丑幸福靈乾聖二寺.
壬子幸王輪寺.
九月壬戌幸昇天府.
癸亥太子還自蒙古帝遣侍衛將軍勃立札禮部郞中高逸民等護其行.
甲申謁昌顯二陵.
丁亥謁洪陵.
冬十月蒙使焦天翼等來.
○(壬戌)三年夏四月. 遣判秘書省事朴倫等如蒙古進方物.
秋七月壬寅朴倫還自蒙古. 帝賜王錦九匹詔曰: "來表稱女眞侵汝邊境虜掠人民事. 已聞知前日北鄙叛逆想卿已悉. 旣而諸王有言: '先以聽信一二奸人之語遂成過惡引咎請和'爲辭因之按甲不意去歲輒來犯我邊民致有搖動. 連兵交亂之際小人乘而作過者有之交兵之事爲不祥者此之謂也. 尋當究問而遣出之." 又詔雲: "據來使奏告: '每歲朝見來時地里　遠騎坐馬匹多有失盜去處乞禁約事.' 准奏仰各處達魯花赤管軍管民官員人等今後如遇高麗差使臣來時經過去處官爲差人防護傳送無令一行鞍馬諸物　失." 又詔雲: "據來使奏告: '本國所産鷹　每歲進奉乞依數給付鋪馬及無令人遮當事' 准奏仰各處達魯花赤管民官如高麗國進奉鷹　來時官司驗鷹　數目應副與鋪頭口者仍仰不以是何人等無得遮當."
丙午幸賢聖寺.
庚戌宥死囚九人流於島.
九月庚午蒙古遣按脫　徹兒禮部侍郞劉憲接伴使康和尙等來索　子及好銅我國以好銅疑是赤銅問於憲*　曰: "好銅者鍮　也." 於是令宰樞至六品收鍮　有差.
庚辰太白犯月晝見.
王餞蒙使於郊外.
遣禮部郞中高汭獻　子二十好銅六百一十二斤黃白紙各一百張且奏曰: "聖旨以鷹　子奉獻之晩爲諭又　以好銅二萬斤進獻其　子者早　時而探捕將貢而養馴. 好銅者初觀詔旨疑是赤銅及問來使則謂之鍮　. 此物小國鴨綠江內本非所産惟上朝漢兒土中買傳而來. 言何妄飾世所共知然恐違聖　　時所有收集以進."
閏月己丑幸普濟寺設五百羅漢齋.
壬辰幸王輪寺.
辛丑幸妙通寺.
冬十月己未重營彌勒寺及功臣堂. 初自太祖以來功臣皆圖形壁上每歲十月爲張佛寺以資冥福頃因遷都*　{久}廢至是王命重營設齋以壬辰年遷都功臣崔怡戊午年衛社功臣樞密院使金仁俊上將軍朴希實李仁桓金承俊朴松庇樞密院使柳璥將軍金大材金用材金碩材車松祐上將軍林衍將軍李公柱大將軍金洪就等　圖形壁上.
壬申王命撤權臣崔沆故宅以其地分給士庶無家者取材瓦營室於東山洞.
十一月癸卯追封敬穆賢妃金氏爲靜順王后.
十二月乙卯郞中高汭還自蒙古. 帝頒曆又詔曰: "大小分殊當謹畏天之戒往來禮在要知懷遠之心. 卿自東隅臣屬上國適我家之有難越其境以來歸特侈新封. 　還舊服凡有所奏無不允從. 如不易衣冠班收軍戍去水而就於陸在虜者聽其歸若此甚多難於具悉. 豈期弗諒動則肆欺. 向許貢於珍禽已乖素約頃小徵於銅貨又飾他辭陸子襄一羈旅也愍骨肉之　離降綸　而理索輒爲拒命是誠何心? 玆小事尙爾見違於大節豈其可保. 凡遠邇諸新附之國我祖宗有已定之規則必納質而籍民編置郵而出師旅轉輸糧餉補助軍儲. 今者除已嘗納質外餘悉未行卿自有區處必當熟議庸候成言其歲貢之物依例入進毋怠初心以敦永好."
丁卯高汭以陸子襄及於　妻子如蒙古. 表曰: "璽書方降如親睿眷之臨. 綸音所宣諒非愚情之望披承已往悚駭難安. 陛下冠冕百王襁褓萬國. 一衣定天下集大統於周家尺劒入關中開洪業於漢室旣皇威之大振何頑寇之足虞. 而逆賊李*단謂天可欺攘臂敢拒爰命將而致伐不延時而就殲縱無露布之傳猶獲風聆之及. 四海同慶三韓最欣. 臣緣幸昌辰恪居遠　素加字小寬仁之蔭悉允聲哀　請之端　聖德旣深於撫矜率遺黎相與之感泣何嘗一念不祝萬年節次使介高汭之回也拜　稠重周邦震疊其詔旨所諭事件惡是何語實所痛心. 曾不意聖明之時有如斯嚴切之責因念眷憐有厚則易生譴斥忠敬無文則反致嫌疑. 今其至玆或者以此若乃子襄之妻　也. 豈其違命而不遣. 劉憲之行李也初未有制而俄傳輒自　承尋　推究妻已適他而生一兒又且懷孕. 子雖無恙也有二箇皆爲提孩. 於使介前方令召觀曰馹騎上未可偕往姑使養撫後當遣來. 我其安用而留之彼則不將而去耳. 　以此而諭責甚可爲之兢惶. 又如於　之妻也雖非詔旨之倂稱亦聽使人之回報上朝活兒不花達兒者史丞相等俱在省中　傳宣　: '遂與其人同諭送將.' 故不敢違. 今此幷遣伏望憐小邦常向內之無貳. 念前日幸遇上於不期萬有千年永示好生之德百無一　　　供職之誠. 仍獻金鍾三事金鐥二事銀鐥八事獺皮七十七領眞紫羅五匹細紵布八匹紙五百四十張玳瑁　子三."
己巳昌原公祉卒.
丁丑以金起孫爲門下侍郞同中書門下平章事; 李世材爲門下侍郞平章事; 李藏用爲中書侍郞平章事; 金純守太尉判禮部事太子少師; 柳璥守司徒知門下省事太子少*傳{傅}; 崔　判工部事; 金佺金仁俊　爲樞密院使; 李應韶知樞密院事左散騎常侍太子賓客; 崔允愷知樞密院事兵部尙書太子賓客; 朴松庇同知樞密院事右散騎常侍; 金允候爲樞密院副使禮部尙書; 李之　崔瑛爲尙書左右僕射; 朴成梓　知政事判禮部事仍令致仕.
○(癸亥)四年春二月甲寅赦.
壬申設消　道場於大觀殿.
癸酉倭寇金州管內熊神縣勿島掠諸州縣貢船.
三月甲申幸賢聖寺.
甲午高汭還自蒙古言: "中書省雲: '帝怒爾國前降詔書內置郵籍民出師輸糧等事置而不奏故不賜回詔.'"
戊戌幸乾聖福靈二寺.
己酉幸普濟寺.
夏四月甲寅遣禮賓卿朱英亮郞將鄭卿甫如蒙古獻獺皮五百領紬一百匹白薴布三百匹表紙五百張奏紙一千張表曰: "君親之義善貸不違臣子之情直陳無隱. 一昨使　之旋返數條宸　之奉傳其所謂置郵事. 雖則民殘而未孚爲其詔諭而曾設至北境　廬之相屬如上朝行李之所監. 其餘幷　之多端亦欲應時而　　但緣遺　初沐至仁蕭然茂草之*閒與野獸爭家而始集　爾編蓬之下猶江魚處　以相濡若當此時將籍其數顧惟蚩氓之常經患難恐昧法制而益積驚疑. 冀回厚　以徐觀　有寧心而允濟. 抑又出師輸糧等事干戈以後饑饉相仍民口之存者百不二三土毛之*　{斂}者十無八九　倪猶乏於調發. 何以助六軍之容晨夕尙難於饔　　堪供千里之　. 設或忘己力之劣而但迫皇威之加今不考實而苟欲其行後如失期則何辭以對. 祗自增其譴責懼將負於生成進退誠艱　惶罔措. 伏望曲加惻隱優賜矜憐恕輿情以不嚴徇事勢而勿　姑且置於大度之外使自由於至恩之中　其民産之有恆漸爾土田之爰闢然後惟命永示好生."
遣大官署丞洪　詹事府錄事郭王府等如日本國請禁賊牒曰: "自兩國交通以來歲常進奉一度船不過二　設有他船枉憑他事濫擾我沿海村里嚴加徵禁以爲定約. 越今年二月二十二日貴國船一　無故來入我境內熊神縣界勿島略其島所泊我國貢船所載多般穀米幷一百二十石紬布幷四十三匹將去又入椽島居民衣食資生之具盡奪而去於元定交通之意甚大乖反. 今遣洪　等齎牒以送詳公牒幷聽口陳窮推上項奪攘人等盡皆徵沮以固兩國和親之義."
丙辰郞將鄭子卿妻孫氏宰臣挺烈之女也曾私家奴良守徐均事覺死於獄中.
庚申醮三界於內殿.
辛酉幸妙通寺.
丁卯幸王輪寺.
甲戌幸外院.
五月己丑以旱徙市.
丙申大雨.
壬寅遣左正言郭如弼如蒙古獻　.
六月庚戌王如奉恩寺.
是月日本官船大使如眞等將入宋求法漂風僧俗幷二百三十人泊開也召島二百六十五人到群山楸子二島. 大宰府少卿殿白商船七十八人自宋將還本國漂風失船以小船泊宣州加次島命全羅道按察使給糧船護送其國.
秋七月乙巳日本商船三十人漂風到龜州艾島命賜糧護送.
八月戊申朔洪　郭王府等自日本還奏曰: "窮推海賊乃對馬島倭也. 徵米二十石馬麥三十石牛皮七十領而來."
辛酉冊子　檢校太尉守司空始陽郡開國侯悰檢校守司徒順安郡開國侯.
甲子朱英亮等還自蒙古詔曰: "朕嚮以細事見卿心之未孚是故有責備之報今玆來復　候生民稍集然後惟命辭意懇實. 理當兪允凡百所言者能踐與否卿其圖之." 仍賜羊五百分賜諸王宰樞承宣致仕三品顯官四品近侍省臺五品員有差.
戊辰設消災道場於內殿.
丁丑幸賢聖寺.
冬十月壬戌遣大司成韓就如蒙古賀正兼謝賜羊.
十一月乙未太白晝見經天.
己亥永安公僖卒.
十二月辛酉中書侍郞平章事李藏用知門下省事柳璥上書薦吏部侍郞金坵.
壬戌流朱英亮鄭卿甫於島英亮等嘗赴北朝時受人貨賂帶十七人而行多行買賣至是事覺. 沒十七人銀甁一百七十口眞絲七百斤皆配島徵英亮銀九斤卿甫七斤.
丙寅以李藏用守太傅判兵部事太子太傅; 柳璥守太保　知政事太子太保; 金俊守太尉　知政事判御史臺事太子少師; 金佺守司徒知門下省事太子少傅; 朴松庇守司空左僕射太子少保; 李應韶爲樞密院使; 崔允愷知樞密院事; 李之　崔瑛　同知樞密院事太子賓客; 羅得璜韓就　爲樞密院副使; 蔡楨爲樞密院副使御史大夫; 宋義洪縉爲尙書左右僕射; 申思佺爲兵部尙書; 兪千遇朴倫爲樞密院左右承宣; 金　爲右副承宣; 金方慶知御史臺事; 金坵李松縉爲左右諫議大夫; 李世材守太傅門下侍郞平章事仍令致仕; 金純守太傅門下侍郞平章事; 崔　守太傅中書侍郞平章事; 金允候守司空右僕射; 奉禧爲樞密院副使工部尙書　令致仕.
世家卷第二十五.
