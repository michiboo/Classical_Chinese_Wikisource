志卷第二十四. 高麗史七十.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
樂一.
○夫樂者所以樹風化象功德者也. 高麗太祖草創大業而成宗立郊社躬　　自後文物始備. 而典籍不存未有所考也. 睿宗朝宋賜新樂又賜大晟樂恭愍時.
太祖皇帝特賜雅樂遂用之於朝廟. 又雜用唐樂及三國與當時俗樂. 然因兵亂鍾磬散失俗樂則語多鄙俚其甚者但記其歌名與作歌之意類分雅樂唐樂俗樂作樂志.
雅樂.
親祠登歌軒架.
○登歌金鍾架一在東玉磬架一在西俱北向　一在金鍾北稍西　一在玉磬北稍東搏　二一在　北一在　北東西相向一絃三絃五絃七絃九絃琴各一瑟二在金鍾之南西上玉磬之南亦如之東上. 又於壇下東南太廟則在前楹階下設笛二　一巢笙一和笙一爲一列西上塤一在笛南簫一在巢笙南又於壇下西南設笛二　一巢笙一和笙一爲一列東上塤一在笛南簫一在巢笙南. 鍾磬　　搏　琴瑟工各坐於壇上. 太廟則在堂上前楹*閒塤　笙笛簫工竝立於壇下. 太廟則在前楹階下樂正一人在鍾磬*閒北向　律郞一員在樂　之西東向歌工四人在　　*閒俱東西相向.
軒架三方各設編鍾三編磬三東方編磬起北編鍾*閒之東向西方編鍾起北編磬*閒之西向北方編磬起西編鍾*閒之北向植立. 鼓二一於樂懸東南一於樂懸西南. 設　　於北架內　在東　在西瑟十四爲二行一行在　東一行在　西. 次一絃琴七左四右三. 次三絃琴一十. 次五絃琴十二. 次七絃琴十四. 次九絃琴十四竝分左右. 次巢笙十四. 次簫十四. 次　笙十二. 次　十六. 次塤十四. 次笛十四竝分左右. 晉鼓一在巢笙*閒小南北向. 樂正一人在　　之前北向歌工十二人次　　東西相向列爲四行左右各二行. 　律郞一員在樂　之西北東向. 文舞四十八人執　翟武舞四十八人執干戚俱爲六佾. 文舞分立於表之左右各三佾. 引文舞二人執纛在前東西相向引武舞執旌二人　二人單鐸二人雙鐸二人持金錞四人奏金錞二人　二人鉦二人相二人雅二人分立於軒架之東西北向北上武舞在其後.
有司攝事登歌軒架.
○登歌鍾架一在東磬架一在西　一在鍾北稍西　一在磬北稍東. 搏　二一在　北一在　北東西相向. 一絃三絃五絃七絃九絃琴各一. 瑟一在鍾架之南西上磬架之南亦如之東上. 又於壇下東南太廟則泰階西設笛一　一巢笙一和笙一爲一列西上塤一在笛南簫一在巢笙南. 又於壇下西南設笛一　一巢笙一和笙一爲一列東上塤一在笛南簫一在巢笙南. 鍾磬　　搏　琴瑟工各坐於壇上塤　笙笛簫工竝立於壇下. 樂正一人在　　之前北向歌工二人在　　*閒東西相向. 　律郞一員在樂　之西東向.
軒架三方各設編鍾一編磬一. 東方編鍾起南編磬次之東向西方編磬起南編鍾次之西向北方編鍾起東編磬次之北向. 設　　於北架內　在東　在西瑟四爲二行一行在　東一行在　西. 次一絃琴二三絃琴二五絃琴二七絃琴二九絃琴二竝分左右. 次巢笙二簫四　四　笙二塤四笛四竝分左右. 晉鼓一在巢笙*閒小南北向. 樂正一人在鍾磬*閒北向歌工四人在　　*閒東西相向. 文舞三十二人執　翟武舞三十二人執干戚. 文舞分立於表之左右引文舞二人執纛在前東西相向引武舞執旌二人　二人單鐸二人雙鐸二人持金錞四人奏金錞二人　二人分立於軒架之東西北向北上武舞在其後.
睿宗十一年六月乙丑王字之還自宋徽宗詔曰: "三代以還禮廢樂毀. 朕若稽古述而明之百年而興. 乃作大晟千載之下聿追先王比律諧音遂致羽物. 雅正之聲誕彌率土以安賓客以悅遠人. 　惟爾邦表玆東海請命下吏有使在庭. 古之諸侯敎尊德盛賞之以樂肆頒軒　以作爾祉. 夫移風易俗莫若於此往祗厥命御於邦國. 雖疆殊壤絶同底大和不其美歟! 今賜大晟雅樂."
登歌樂器.
○編鍾正聲一十六顆中聲一十二顆各紅線　結全擔床全. 樂架事件　腦一條頰柱二條中正聲串各二條腳　二條腳趺二隻耀葉板五*　{段}五珠流蘇二件五色線結造各鈒花鍍金鍮石華月一副流珠三十顆盤子七箇紅線　全牌一面角槌一對. 編磬正聲一十六枚中聲一十二枚各紅線　結全擔床全. 樂架事件　腦一條頰柱二條中正聲串各二條腳　二條腳趺二隻耀葉板五*　{段}五珠流蘇二件五色線結造各鈒花鍍金鍮石華月一副流珠三十顆盤子七箇紅線　全牌一面角槌一對. 琴一絃三絃五絃七絃九絃各二面. 瑟二面各遍地寶粧絃　柱幷紅錦　絃金鍍銀鐸子四箇紅線　結. 　中正聲各二管各鍍金銀絲札纏二道紅絃一十道. 　中正聲各二管各鍍金銀絲札纏二道紅絃一十三道. 簫中正聲各二面　綵　飛鳳鍍金鈒花鐸子四箇花環*굴鉞結子. 巢笙中正聲各二鑽各鍍金銀鈒花稜斗頂鍍金銀束子. 和笙中正聲各二鑽各鍍金銀鈒花稜斗頂鍍金銀束子. 壎中正聲各二枚各縷金花鳳. 搏　二面各綵　花鳳紅線　全. 　一隻五綵*閒金座全. 幷鍍金銀鈒花稜槌一柄. 　一隻五綵*閒金座錦　柄　子全. 麾幡一首銷金生色竿子全.
軒架樂器.
○編鍾九架每架正聲一十六顆中聲一十二顆各紅線　結全擔床全. 樂架事件每架用　腦一條頰柱二條中正聲串各二條腳　二條腳趺二隻耀葉板五*　{段}五珠流蘇二件五色線結造各鍮石華月一副流珠三十顆盤子七箇紅線　全牌一面角槌一對紫紬　二條鐵釘*??四箇墨漆交床一隻靑　結. 編磬九架每架正聲一十六枚中聲一十二枚各紅線　結全擔床全. 樂架事件每架用　腦一條頰柱二條中正聲串各二條腳　二條腳趺二隻耀葉板五*　{段}五珠流蘇二件五色線結造各鍮石華月一副流珠三十顆盤子七箇紅線　全牌一面角槌一對紫紬　二條鐵釘*??四箇黑漆交床一隻靑　結. 琴一絃五面三絃一十三面五絃一十三面七絃一十六面九絃一十六面. 瑟四十二面各寶粧兩頭鍮石鐸子紅線　結絃　柱勇紅錦　絃. 　中正聲各二十四管各紅絃札纏一十三道. 　中正聲各二十四管各紅絃札纏一十五道. 簫中正聲各二十二面綵　雲鶴紅線結子鍮石　. 巢笙中正聲各二十一　. 　笙中正聲各一十五　. 壎中正聲各一十四枚各綵　雲鶴. 晉　一面五綵裝　雲鳳鼓座紅絹褥幷鼓竿二條槌幷牌全. 立　二座每座各十字師子座全立鼓一面　鼓一面應鼓一面鼓乘一鼓斛一方輪一圓輪一鼓竿一額二道白鷺子一隻彫木蓮花座全木槌三柄七珠流蘇四件五綵線結造各鍮石華月一副流珠四十二顆盤子七箇竿子　索全紫紬　四條鐵釘*??四箇牌一面. 　一隻平　山水幷槌全. 　一隻五綵裝　座幷　子全. 麾幡一首生色幷竿子全. 抹碌梯一具抹碌高腳一具鐵槌二柄紫絹緣燈心蓆六十領四項　係排設樂架. 通用樂舞執擎法物引文舞色長執銀頭杖子共二條武舞通用旌二條袋全文舞　翟各三十六件. 引武舞纛二件上有麾幡二首袋全. 　鼓二面　鈴二柄雙頭鐸二柄金錞二隻各架幷座手把梅紅　全. 相鼓二面各梅紅　一條金鉦二面圈　槌全雅鼓二面. 武舞干戈各三十六件. 衣冠舞衣等樣各一副舞色長一副紫繡抹額一條紫　繡鸞袍一領引武舞一副武弁冠一頂緋繡抹額一條緋　繡鸞衫一領錦臂鉤一對白絹抹帶一條銅革帶一條烏皮履一　文舞武舞執旌纛一副平冕冠一頂　　繡鸞衫一領銅革帶一條烏皮履一　黑漆表竿四條.
登歌軒架樂迭奏節度.
○　丘親祀. 王入門詣　洗升降壇詣望燎位還大次軒架奏正安之曲王飮福登歌作禧安之曲　黃鍾宮. 迎神軒架奏夾鐘宮景安之曲三成黃鐘角大簇徵姑洗羽各一成文舞作六成. 送神夾鐘宮永安之曲武舞一成. 奠玉幣酌獻上帝登歌作嘉安之曲配位及五帝仁安之曲. 徹　豆肅安之曲　大呂宮. 進俎軒架奏　安之曲文舞退武舞進皆奏崇安之曲. 亞終獻武安之曲　黃鐘宮. 有司攝事同唯入門詣洗位升降壇詣望燎位飮福　不奏樂.
○社稷迎送神. 軒架奏林鐘宮寧安之曲迎文舞八成送武舞一成奠玉帛酌獻登歌作應鐘宮嘉安之曲. 進俎軒架奏　安之曲文舞出武舞入皆奏崇安之曲. 亞終獻皆奏武安之曲　大簇宮.
○太廟　　享時享臘享王入門詣　洗位升降階還大次軒架奏正安之曲. 進俎　安之曲文舞退武舞進皆奏崇安之曲酌獻奏諸室之曲亞終獻皆奏武安之曲　無射宮諸室之曲. 太祖曰太定惠宗曰紹聖顯宗曰興慶文宗曰大明順宗曰翼善宣宗曰淸寧肅宗曰重光睿宗曰美成仁宗曰理安. 迎神奏黃鐘宮興安之曲三成大呂大簇應鐘各二成文德之舞作九成送神黃鐘宮永安之曲武舞一成. 　　登歌作順安之曲徹　豆恭安之曲　夾鐘宮. 飮福作禧安之曲. 有司攝事同唯酌獻登歌作夾鐘宮入門詣　洗位升降階飮福　不奏樂.
○先農親享. 王入門詣　洗升降壇詣望　位詣耕籍位還大次軒架奏正安之曲. 進俎　安之曲文舞退武舞進皆奏崇安之曲. 奠幣登歌作明安之曲酌獻成安之曲飮福禧安之曲徹　豆肅安之曲. 亞終獻軒架奏武安之曲　大簇宮. 迎送神奏姑洗宮凝安之曲迎文德之舞三成送武舞一成. 有司攝事同唯入門詣　洗位升降壇詣望　位飮福　不奏樂.
○先蠶迎神. 軒架奏格安之曲文舞三成送神靖安之曲武舞一成　姑洗宮. 奠幣登歌作容安之曲酌獻和安之曲. 進俎軒架奏　安之曲. 文舞退武舞進皆奏桓安之曲. 亞終獻歆安之曲　南呂宮. 
○文宣王廟迎送神. 軒架奏姑洗宮凝安之曲迎文舞三成送武舞一成. 奠幣登歌作明安之曲酌獻成安之曲　夾鍾宮. 進俎軒架奏　安之曲. 文舞出武舞入皆奏崇安之曲. 亞終獻武安之曲　無射宮.
軒架樂獨奏節度.
○迎詔書及賜勞. 王與衆官拜冊太后太后升降座冊後宴群臣王升降座群臣入門進酒冊王后王太子王升降座冊使副以下行禮官入門及出受冊後會賓冊使副勸花使筵伴擧酒進食王太子加元服王升降座賓贊入門及出王太子升降階就階東南位詣受制位至　階下位賓入門及升降階太子擧醴冠訖. 會賓賓贊勸花使筵伴擧酒進食冊王子王姬陳而不作冊訖. 會賓冊使副勸花使筵伴擧酒進食進上國表箋王及衆官拜元正冬至上國聖壽節望闕賀王詣拜位升降座王及衆官拜王受元正冬至節日賀王升降座元會王升降座擧酒太子令公宰臣入門王太子元正冬至受群臣賀太子升降座三師三少賓客以下宮臣入門及出王太子節日受宮官賀幷會太子升降座及階擧酒三師三少賓客出入門升降階三師以下宮官受酒宴群臣王升降座擧酒食群臣受酒食儀鳳門宣赦王升降座　獨奏軒架樂.
睿宗十一年六月庚寅王御會慶殿召宰樞侍臣觀大晟新樂. 八月己卯制曰: "文武之道不可偏廢. 近來蕃賊漸熾謀臣武將皆以繕甲鍊卒爲急. 昔者帝舜誕敷文德舞干羽於兩階七旬有苗格朕甚慕焉. 　今大宋皇帝特賜大晟樂文武舞宜先薦宗廟以及宴享." 十月戊辰親閱大晟樂於乾德殿. 癸酉親　太廟薦大晟樂.
仁宗十二年正月乙亥祭籍田始用大晟樂.
明宗十八年二月壬申制: "樂工逃所隸冒居他肆者令還本業." 史臣曰: "樂之缺亂甚矣. 太常近取旨: '請從聖考代所行之制.' 有司遷延莫肯施行. 識者恨之以謂: '是樂宋朝以新樂賜睿廟者也本非宋太祖所制之樂. 樂之行不久而宋朝亂　辛巳年本朝儒臣狂　擅改而進退其次序錯亂其上下干戚　翟致有盈縮不等之差.'" 其太常編制有雲: "宋朝唯寄衣冠樂器本朝不知肄習承旨徐溫入宋私習舞儀而傳敎之. 其進退　數之節無所憑依似不可盡信. 又樂工願從初來時所行而至今無所施行雖主司取旨而舊籍未改旋. 又如八音之中絲土二聲闕如也歌師但誦譜之高低略不解其詞語可謂欺神人也. 又鄕樂土風也凡祭自始事奏之以　於終今乃至於亞終獻奏之未免有偏擧之失. 登歌但以搏　節樂實之以糠不令作聲則無舞明矣. 詳定擅許爲舞乃以晉　節之樂在前舞在後尊卑相亂下之聲掩於上矣." 三月乙酉遣平章事崔世輔攝事行夏　用大晟樂酌獻以　翟亞終獻　用干戚之舞加以鄕音鄕舞.
恭愍王八年六月辛卯御史臺上言: "自國都遷徙之後樂工散去聲音廢失宜令有司新制樂器." 從之. 十九年五月成准得還自京師,
太祖皇帝賜樂器. 編鍾十六架全編磬十六架全鍾架全磬架全笙簫琴瑟排簫一. 七月遣姜師贊如京師請樂工精通衆音兼備諸伎者發送傳業. 二十年五月辛未姜師贊還自京師,
帝命太常樂工赴京習業. 二十一年三月甲寅遣洪師範移咨中書省曰: "近因兵後雅樂散失朝廷所賜樂器只用於宗廟其餘社稷耕籍文廟所用雅樂內鐘磬　闕. 今齎價赴京收買." 九月丙子習太廟樂於毬庭. 戊寅習太廟樂於毬庭. 十月庚辰朔習太廟樂於毬庭.
恭讓王元年三月乙酉禮曹請朝會用樂從之.
太廟樂章.
○睿宗十一年十月新製九室登歌樂章.
○太祖第一室正聲太定之曲: 受天靈符寵綏多方德合三無功超百王燕及後昆承玆積累於萬斯年恪修祀事. 中聲: 應天開基鴻圖克昌聖德神功巍巍堂堂積厚流光子孫千億廟　蒸嘗永永無極.
○惠宗第二室正聲紹聖之曲: 諒彼先王時惟桓桓肆除兇殘鼎定三韓巍巍乎其丕顯成德子孫享之欲報罔極. 中聲: 勇智傑然翼扶祖功虔麾之下三韓率同長發其祥光於列聖　嚴以時孝孫之慶.
○顯宗第三室正聲興慶之曲: 丕顯烈祖潛德飛天累歷難險紹興聖賢龍山玉爵泗水浮磬曾孫孝敬福祿來定. 中聲: 於穆聖祖潛躍陟元拔亂反正神武睿文中興王業啓佑後昆蒸嘗勿替子子孫孫.
○德宗第四室正聲嚴安之曲: 德由天生勇無與京威動雷霆隣邦震驚開其國疆旣長而　於今邊　戍邏虛候. 中聲: 震德離潛龍飛於天威其遼邦敷勇無前殊俗聞風來庭奉贄爰拓邊疆世受其福.
○靖宗第五室正聲元和之曲: 繼理受成而邦其昌聖孝神謨烝烝洋洋築彼五城以綏邊境於乎德加令聞惟永. 中聲: 恭讓允塞多得俊乂啓封拓疆功德萬世爰陳樂章告於宗廟惟此歆格罔極思孝.
○文宗第六室正聲大明之曲: 允文文王聰明允塞　民於仁倉盈庾億布政優優神明其德慶流雲孫與天無極. 中聲: 美哉於乎明明我祖乃武乃文功施恩普有樂在庭崇牙樹羽賚我思成綏之多祐.
○順宗第七室正聲翼善之曲: 惟王奉天恭順爲先撫軍監國三十餘年繼炤方興乘雲旣遠盛德形容流於歌管. 中聲: 於穆先王德由元良溫文天縱慈惠日彰救民以醫承考惟孝時修祀儀式瞻廟貌.
○宣宗第八室正聲淸寧之曲: 堯仁舜孝其道趨然臨朝一紀賓天幾年餘烈遺風洋溢千古瞻言　筵依　若覩. 中聲: 有樂在庭其音惟新邦家之光實賴乃神爰修厥祀告於宗廟永惟格思歆我來孝.
○肅宗第九室正聲重光之曲: 惟皇肅考之義之仁謳歌歸我威靈如神重興慶基保有英胄鍾鼓享兮時延純祐. 中聲: 於　皇考淸明憲天爲道敬勤秉心塞淵英謀神斷風行雷鼓我其收之以介斯祜.
○恭愍王十二年五月丁亥還安九室神主於太廟新撰樂章.
○太祖第一室: 於皇太祖景命是膺奄有三韓仁滂政凝後嗣不類時艱　興居歆引逸永永其承.
○惠宗第二室: 天造我家或不來庭左右太祖弓矢經營觀德在廟凜然英靈濟屯開泰永仰皇明.
○顯宗第三室: 天扶景業用否而昌三韓再造百度孔彰丕謀盛烈　今彌光於千萬年祚我無疆.
○元宗第四室: 明明我祖德合乾坤*不{丕}顯其德垂裕後昆克　克祀黍稷惟馨是歆是享永保康寧.
○忠烈王第五室: 朝彼元朝始尙公主王姬之車降於東土子孫　　受天之祜於千萬年爲母爲父.
○忠宣王第六室: 念玆先祖陟降庭止克陳薄儀仰止敬止爾餚旣嘉爾酒旣旨享於克誠惠我孫子.
○忠肅王第七室: 於皇烈祖厥德侯純我其嗣服夙夜惟寅　何遭寇廟貌蒙塵以妥以侑天休玆臻.
○忠惠王第八室: 　玆戎平寢廟載寧以享以祀以安厥靈於乎*不{丕}顯陟降於庭庶歆庶顧惟黍稷馨.
○忠穆王第九室: 英明果斷有赫其光於乎休矣懷允不忘　當拔亂宗　是張顧我明　惟誠之將.
○恭愍王十六年正月丙午幸徽懿公主魂殿告錫命仍設大享敎坊奏新撰樂章.
○初獻: 思齊承懿文武之孫魏王之子君王之妃俔天之妹肅肅雍雍允矣王姬聿來胥宇百祿是宜.
○亞獻: 思齊承懿肅肅其德駿惠我王莫匪爾極永言在天嗚呼不忘我將我享以洽百禮永觀厥成.
○三獻: 嗚呼承懿德音不已勉勉我王聿追祀事樂旣和奏以妥以侑神嗜飮食日監在玆胡臭亶時.
○四獻: 明明承懿允恭允明淑愼爾止厥類惟彰於論伐鼓以　以祀以假以享賚我思成穆穆厥聲.
○五獻: 奏鼓簡簡　我承懿或歌或　磬管以*閒昭格不遲懷我好音介爾景福禮儀卒度鮮不爲則.
○終獻: 其禮伊何烝烝皇皇或肆或將不吳不揚旣敬旣戒執事有恪伊　承懿於千萬年永永無　.
○二十年十月乙未親享太廟新撰樂章.
○王入門奏[闕]之曲: 於穆淸廟我享我將威儀反反鍾鼓　　至止肅肅休有烈光必恭敬止介福無疆.
○王　洗奏[闕]之曲: 有洌軌泉實惟何期可以濯漑維淸緝熙旣敬旣戒攝以威儀式序在位曾孫篤之.
○王升殿降殿奏[闕]之曲: 於穆淸廟載見　王明明　　肅肅班行苾芬是潔登降偕臧何以賜我萬壽無疆.
○王出入小次奏[闕]之曲: 維玆孝敬小次敢忘出入有節威儀孔彰精　*??*??雅樂洋洋何以綏我降之百祥.
○迎神奏[闕]之曲: 維精維純盛服齊明感痛　響樂焉九成　乎有聞烝烝孝誠神之格思來燕來寧.
○奠幣奏[闕]之曲: 　倫攸序匪報維親孝思不　有嚴淸純惟恭奏幣嘉玉載陳感格如響休祥畢臻.
○司徒奉俎奏[闕]之曲: 於薦廣牡　豆大房或肆或將以孝以享誰其屍之曾孫之將旣右享之惠我無疆.
○[闕]第一室奏[闕]之曲: 於乎皇王受命溥將遂荒大東四方之綱克開厥後繼序其皇於萬斯年降福無疆.
○[闕]第二室奏[闕]之曲: 於皇武王荷天之龍旣右烈考耆定爾功小東大東亦是率從勿替引之福祿攸同.
○[闕]第三室奏[闕]之曲: 休矣皇考將受厥明允文允武以赫厥靈有震且業　用有成萬有千年保我後生.
○[闕]第四室奏[闕]之曲: 允王維後穆穆皇皇天命匪懈萬民所望夙夜敬止祀事孔明綏我眉壽自天降康.
○[闕]第五室奏[闕]之曲: 皇王烝哉百祿是　允也天子世德作　子孫千億優游爾休永言孝思於乎悠哉.
○[闕]第六室奏[闕]之曲: 勉勉我王*不{丕}顯其德宣昭義問順帝之則王此大邦臨下有赫貽厥孫謀以介景福.
○[闕]第七室奏[闕]之曲: 於乎皇考其德克明永言配命則篤其慶綏予孝子　祿爾康本支百世永觀厥成.
○王飮福奏釐成之曲: 　宮有　祀事孔明神嗜飮食賚我思成酌彼康爵孝孫有慶於萬斯年受福無疆.
○文舞退武舞進奏肅寧之曲: 嗟嗟烈祖赫赫厥聲允文允武保我後生植其露羽干戈戚揚萬舞有奕展也大成.
宋新賜樂器.
○睿宗九年六月甲辰朔安稷崇還自宋徽宗詔曰: "樂與天地同流百年而後興功成而後作. 自先王之澤渴禮廢樂壞由周　今莫之能述. 朕嗣承累聖基緖永惟盛德休烈繼志述事告厥成功. 乃詔有司以身爲度由度鑄鼎作樂薦之天地宗廟羽物時應. 夫今之樂猶古之樂朕所不廢以雅正之聲播之今樂肇布天下以和民志. 卿保有外服慕義來同有使至止願聞新聲嘉乃誠心是用有錫. 今因信使安稷崇回俯賜卿新樂." 鐵方響五架幷卓子槌子朱漆縷金架子錦　冊條金鍍銀鐸子條結紫羅夾　紫絹單　全石方響五架幷卓子槌子朱漆縷金架子錦　冊條金鍍銀鐸子條結紫羅夾　紫絹單　全. 琵琶四面金鍍鍮石鳳鉤朱漆縷金架子金鍍銀鐸子條結幷縷金撥子紫羅夾袋全. 五絃二面金鍍鍮石鳳鉤朱漆縷金架子金鍍銀鐸子條結幷縷金撥子紫羅夾袋全. 雙絃四面金鍍鍮石鳳鉤朱漆縷金架子箏四面幷卓子　縷金各金鍍銀鐸子條結銷金生色　絃紫羅夾袋全. 　　四座　縷金. 　　二十管金鍍銀絲札纏各用紫羅夾袋一匣盛紅羅褥子紫羅夾複子全. 笛二十管. 　二十管. 簫一十面朱漆縷金裝金鍍銀鐸結子各用紫羅夾袋一匣盛紅羅褥子紫羅夾複全. 匏笙一十　金鍍金束子各用紫羅夾袋二匣盛紅羅褥子紫羅夾複全. 壎四十枚三匣盛. 大鼓一面桐油遍地花幷座. 鼓槌紫絹衣全. 杖　二十面金鍍鍮石鉤條索幷杖子紫單絹　複全. 栢板二串金鍍銀鐸結子一匣盛紅羅褥子紫羅夾複全. 曲譜一十冊黃綾裝　紫羅夾　全. 指訣圖一十冊黃綾裝　紫羅夾　全. 是年十月丁卯親　於太廟兼用宋新樂.
用鼓吹樂節度.
○祀　丘先農享太廟燃燈八關會　駕出宮鼓吹陳而不作及還振作. 迎詔書及賜勞設於國門外詔書至導行振作至宮庭而止. 冊太后王麗正宮遣使引冊振作至大觀殿門而止. 元子誕生王降詔陳於別殿門外導詔書振作至延德宮門而止. 王太子納妃王降詔設於殿門外導詔書振作出泰定門入麗景門至麗正門而止. 公主下嫁王降詔陳於殿門外導詔書振作至公主宮門而止. 進上國表箋列於庭中導表箋振作至國門外而止. 老人賜設分列於大觀殿門外王出至閣門幄次還至儀鳳門幄次遂至左右同樂亭　振作導從旣至而止老人受花酒又作受訖而止. 儀鳳門宣赦書陳於大觀殿門外王出至儀鳳門上樓振作導從還亦如之. 遣將出征師還於晝亭陳列導元帥振作還至廣化門而止.
志卷第二十四.
