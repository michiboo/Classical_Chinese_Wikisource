列傳卷第三十一. 高麗史一百十八.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
趙浚.
○趙浚字明仲侍中仁規之曾孫. 自幼倜　有大志. 恭愍王在壽德宮望見浚挾書過宮前召見奇之問其家世卽命屬寶馬陪指諭. 王使洪倫輩強辱諸妃浚嘆曰: "人道滅矣復奚言哉? 且王以威福與奪常與群小謀而不及君子. 今日之勢　　乎殆哉." 母吳氏嘗見新及第綴行呵喝嘆曰: "吾子雖多未有登第者何用哉?" 浚聞之　泣指天誓曰: "予所不第者有如天." 自是勤學遂登第. 辛禑初以通禮門副使出按江原道威惠　行至旌善郡有詩云: "滌蕩東溟當有日居民洗眼待澄淸." 識者知其有大志. 召拜司憲掌令轉監門衛大護軍知製敎.
撰祈禳*　雲: "　正直忠信之人狎*　{諂}　讒邪之徒." 知申事金濤代言朴晉祿金湊曰: "王若問正直忠信而　者何人*　{諂}　讒邪而狎者何人則何以對?" 令浚改撰遂白禑誥院所撰宜令書題宰臣監申然後判可禑從之. 累遷典法判書時倭奴充斥慶尙道陷爲賊藪州郡騷然民皆奔竄山谷國無紀綱將帥玩寇環視不戰賊勢日盛都統使崔瑩擧浚爲體覆使浚至召都巡問使李居仁數其逗　之罪斬兵馬使兪益桓. 居仁及諸將股慄曰: "寧死敵莫犯趙公威." 咸力戰告捷一道賴安. 浚又上書都堂旌表孝子烈女之死賊者. 擢密直提學商議會議都監事禑召浚曰: "楊廣慶尙道倭賊大熾元帥都巡問使　怯不戰卿其往察軍機." 浚曰: "臣母年踰八十又罹沈　乞遣他人." 禑曰: "卿正直無私且有威望無以易卿." 浚曰: "殿下若命臣全制兩道其將帥逗　敗績者聽臣區處則臣謹奉命. 不然元帥都巡問使位在臣上豈畏臣就死地乎?" 將帥族黨忌之白禑止之倭寇江陵交州道以浚爲都檢察使賜宣威佐命功臣號.
禑荒*　{淫}無度權姦當國忌浚亢直不阿浚杜門不出以經史自娛者四年瑩誅林廉浚方居母憂起爲簽書密直司事浚辭不起. 浚嘗憤王氏絶嗣與尹紹宗許錦趙仁沃柳爰廷鄭地白君寧結爲友密誓有興復之志. 我
太祖見浚器宇不凡與論事大悅待之如舊識及回軍擧爲知密直司事兼大司憲事無大小悉咨之浚亦以經濟爲己任知無不言. 先是田制大壞兼幷之家奪占土田毒　日深民皆怨咨我
太祖與浚鄭道傳議革私田浚與同列上*　辛昌極論之語在食貨志舊家世族交相謗毀執之愈固都堂議利害侍中李穡以爲不可輕改舊法持其議不從李琳禹玄寶邊安烈及權近柳伯濡附穡議道傳紹宗附浚議鄭夢周依違兩*閒又令百官議議者五十三人慾革者十八九其不欲者皆巨室子弟也. 太祖卒用浚議革之未幾世臣巨室動浮言欲復之. 浚又上*　論之. 諫官吳思忠李舒李*준等亦以爲不可復上書固爭從之.
浚又率同列條陳時務曰: "謹按周禮天官*　{　}宰以卿一人掌邦之六典以佐王治邦國. 其司徒以下各以其職聽屬焉而六卿之屬又有三百六十是則三百六十之屬. 統於六卿而六卿又統於*　{　}宰也. 官職之增損名義之沿革代有不同大義不出乎此六部也. 洪惟我太祖開國之初設官分職置宰相以統六部置監寺倉庫以承六部甚盛制也. 法久而弊爲典理者不知選擧而流品濫爲軍簿者不典兵額而武備弛至於戶口之盈縮錢　之多寡獄訟之無章盜賊之不理爲版圖典法者漫不知爲何事禮儀之禮典工之工果能各擧其職乎. 蓋六部百官之本而政事之所出也. 本亂而末治者未之有也. 於是百僚庶司渙散無統不務庶績名存而實亡雖君相憂勤而政事之修擧其亦難矣. 臣等願以六典之事歸之六部以各司分屬乎六部. 宰臣自侍中已下以次判司事密直又以次兼判書提綱於上以奉翊爲六部判書領諸郞及所屬攸司各以其職聽命於下. 大事則六部郞小事則六色掌以時奉承行移. 如是則簡以制繁卑以聽尊上下相維大小相統如綱擧而目張領　而　順君相優游於上而百職奔走於下敎令易行政事易擧也. 人主之職論相而已. 宰相之職進君子退小人以正百官而已. 相得其人則天下理矣. 　一國之政乎? 周召太公文武成康之相也蕭曹房杜漢祖唐宗之相也. 本朝之制中書則曰令曰侍中曰平章曰　政曰政堂五者法天之五星也. 樞密之七則法天之北斗也. 宰臣樞密之合坐始於事元之初. 至於近代坐都堂與國政者至六七十人. 官職之濫古未有也. 願自今非論道經邦燮理陰陽正己以正百官者非淸白忠直疾惡好賢國爾忘家者非戰勝攻取勇*寇{冠}三軍威加殊俗者不許兩府. 漢之光武以天下之廣四海之富　損吏員十置其一以致中興之理. 凡不急之官雜冗之吏一皆汰去以復祖宗代天設官之成憲以示盛朝惟新之化. 六寺七監本無判事. 近來又階通憲奉翊不親視事曠官廢職坐費天祿. 願自今陞通憲奉翊之階者如有材幹者降其階使親其職新授者不許階奉翊通憲. 春秋書: '天王使仍叔之子來聘.' 夫子蓋傷夫周家以父兄之故官其幼弱之子弟屍天祿而曠天工也. 我文廟三十有八年之理蔚有太平之盛者以其所用皆老成之人也. 願自今公卿士大夫幼弱子弟不許拜東班九品以上官其有冒受者罪其父兄*　{糾}正職察百官爲人主之耳目. 凡祭祀朝會以至錢　出納悉皆監檢秩卑而責重. 願自今令臺諫薦擧以授其職陞其秩於正言之次以振紀綱. 守令近民之職不可不重. 近日所除守令頗有士林所不知者. 願自今非經顯秩有名望者非歷試中外有聲績者不許除授. 其田獵宴飮之事一皆痛禁. 監務縣令職又近民. 近世仕出多門人恥爲之乃以府史胥吏不學墻面之輩以毒於民. 願自今以臺諫六曹所擧有才幹者遣之陞階　官以重其任. 諸安集一切罷之其府史胥吏之徒只除權務之職其公私奴隷州驛吏工商雜類冒受官職者請許憲司不論官品皆奪其職. 供驛署專掌八道之驛. 近年不坐公廳而在私家行移文牒凡以權勢豪強之託親戚朋友之請乘馹騎而率郵吏者絡繹不絶. 驛卒凋殘職此之由. 願自今以供驛署屬軍簿司凡馬匹驛卒據都堂文字方許發遣. 司僕掌乘輿之馬政周之伯　之任也. 親近左右其選最重. 近代別立內乘內　之徒專擅其職. 日者縱暴尤甚其收　　也劫奪萬端輸轉入城也農牛瘡　. 殘破畿縣毒流諸郡一州之內　草之價布幾至九百匹州郡皆是. 而又驅其貢戶名爲驅史至千百人不付公籍私置農莊而役使之若奴隷然害民病國甚可哀痛. 願自今以尙乘屬之司僕寺不許內　除授謹擇廉幹者任之更日入直凡其　豆身親量給畿內　　計馬定數分月而供且使*　{糾}正監檢每一番置獸醫五人驅史三十人餘皆罷之屬之府兵. 凡都監有事則置無事則罷例也. 造成都監初因宮闕之作而置後以繕工之職歸之使管一國材鐵之用遣官吏而煩驛騎竭民財而盡其力一木之曳至斃十牛一爐之冶至廢十農一束之麻一把之葛至費十布取之於民也剝膚槌髓用之於私也如泥如沙. 願罷都監屬繕工寺幷罷防禦火桶都監屬之軍器寺愼*　{揀}廉正者官之. 且使*　{糾}正監檢以壺串宮闕之材瓦被罪籍沒之居室兩江之材諸窯之瓦供諸營造. 凡斫木陶瓦之役且停三年以休民力. 都城根本之地風化之所先其民衛王室而已. 近來敎養無法奸詐相習力役煩重日就凋弊. 願罷都摠都監將五部屬之開城府. 每一里擇耆老有學者爲社長依黨序之法敎養子弟其賤人及工商子弟各事所業毋使群戱街巷以長浮薄之風違者罪社長及父兄其都官宮司倉庫奴婢. 及近日誅流人祖業新得奴婢令辨正都監皆計口成籍毋使遺漏每有土木營繕之役賓客佛神之供皆以役之其於坊里雜役一皆除去以安其生以衛王室. 李仁任專擅威福踰二十年罪盈惡積幸天　之願削官爵不賜謚　以懲爲惡之人. 貞烈公慶復興淸白自守爲仁任等所逐卒於貶所願賜敎書弔祭其墓. 侍中李子松廉謹守節死非其罪國人惜之願賜謚　厚恤其家. 祖宗衣冠禮樂悉遵唐制　至元朝壓於時王之制變華從戎上下不辨民志不定我玄陵憤上下之無等赫然有志於用夏變夷追復祖宗之盛上表天朝請革胡服未幾上賓. 上王繼志得請中爲執政所改. 殿下卽位親服華制與一國臣民渙然更始而尙猶不順其品制以梗惟新之政願令憲司定日立法其不從令者一皆*　{糾}理. 近年奸兇相次執政隨賄厚薄高下其官視其從違殺活其人士風一變朝夕奔走於權門虛曠天工願令攸司各以斷獄決訟之事當兩衙日上之各司日坐本司視事其有奔走權門不供其職者停職徵祿. 刑無定法內外官司出入由己. 今典校一官皆文學之臣無他所掌願委刪定刑書以惠萬世. 又中外官司相接之節文書相通之格亦使刪定頒行. 古者風淳俗厚詐僞不生百官謝牒堂後官署之. 世道日降奸詐日滋近來上將軍已下令軍簿司印之奉翊已下典理司印之防詐冒也. 今都評議使移文中外官司者皆出納錢　殺生威福發號施令等事所係至重而使一錄事署名非通變防奸之道也. 願依印朝謝之例凡都堂文牒必令印之. 舊制下王牌於諸倉庫宮司必印以行信寶今內　獨署其名亦非所以防奸也願凡所內用令都評議使供之毋下三牌以塞內　盜竊之源. 士大夫於聽訟決事之官出納錢　之司交通私書顚倒是非耗竊官物其弊彌甚願一切禁止如有違者其請與聽者以不廉論. 各司各成衆愛馬之求索外官之贈遺一切禁止如有違者亦以不廉論. 古者民年十六爲丁始服國役六十爲老而免役州郡每歲計口籍民貢於按廉按廉貢於戶部朝廷之徵兵調役如指諸掌近來此法一毀守令不知其州之戶口按廉不知一道之戶口當徵兵調役之際而鄕吏欺蔽招納賄賂富壯免而貧弱行貧弱之戶不堪其苦而逃則富壯之戶代受其苦亦貧弱而逃矣. 其任徵發者憤鄕吏之欺蔽痛加酷刑割耳　鼻無所不至鄕吏亦不堪其苦而逃矣. 鄕吏百姓流亡四散州郡空虛者戶口不籍之流禍也. 願今當量田審其所耕之田以田多寡籍其戶爲上中下又戶分良賤守令貢於按廉按廉貢於版圖朝廷凡徵兵調役有所憑依及時發遣而守令按廉如有違者輒繩以理. 諸道魚鹽畜牧之蕃國家之不可無者也. 我神聖之未平新羅百濟也先治水軍親駕樓船下錦城而有之諸島之利皆屬國家資其財力遂一三韓自鴨綠以南大抵皆山肥膏之田在於濱海沃野數千里陷於倭奴　　際天國家旣失魚鹽畜牧之利又失沃野良田之入. 願用漢氏募民實塞下防凶奴故事許於亡邑荒地開墾者限二十年不稅其田不役其民專屬水軍萬戶府修立城堡屯聚老弱遠斥候謹烽火居無事時耕耘魚鹽鑄冶而食以時造船寇至淸野入堡而水軍擊之. 自合浦以至義州皆如此則不出數年流亡盡還鄕邑而邊境州郡旣實諸島漸次而充戰艦多而水軍習海寇遁而邊郡寧漕轉易而倉　實矣. 水軍萬戶諸道元帥能置屯田修戰艦結人心施號令滅賊安邊者賜之島田世食其入傳之子孫其失一城堡亡一州郡者處以軍法毋得輕宥以示勸懲. 全羅慶尙楊廣三道貢賦之所出國家之腹心也. 今倭奴橫行攻陷我州郡蹂踐我禾稼殺戮我老弱奴婢我丁壯而擁旌節者　城竄伏莫有鬪志賊勢日熾. 願令大擧及時掃淸西北一面國之藩屛. 頃者奸兇擅國廣置私人元帥萬戶加於舊額州郡供額不　民不堪命相與流亡. 願自今擇文武兼備威望夙著者每一道元帥一人上副萬戶各二人餘皆罷之. 商賈之徒競托權門以干千戶之任侵漁　克靡所不至. 願自今令其道元帥擇威惠爲民服信者除授之毋數易置. 權勢之家競爲互市貂皮鬆子人參蜂蜜黃蠟米豆之類無不徵*　{斂}民甚苦之扶老*(??){攜}幼渡江而西可爲痛哭. 願自今抑買者一切禁止如有違者痛繩以法. 前此被罪奸兇之徒抑買之貨其在民*閒未畢收者宜令刷括以充官用其鷹　貂皮之曲獻乞皆痛禁. 禾尺才人不事耕種坐食民租無恆産而無恆心相聚山谷詐稱倭賊其勢可畏不可不早圖之. 願自今所居州郡課其生口以成其籍使不得流移授以曠地　勤耕種與平民同其有違者所在官司繩之以法." 昌下其書都堂.
又上書陳時務曰: "古之爲國者必先立紀綱國之有紀綱猶身之有血　也. 身無血　氣有所不通國無紀綱令有所不行法令不行國非其國矣. 殿下卽位大開言路相臣憲臣各陳時務. 然舊弊甫革新法不行怨　方興紀綱紊亂病自血　達於膏　雖有扁鵲卒難治也. 願自今判付法制*　{刊}板施行堅如金石信如四時敢有犯法觸禁者一委憲司治之. 謹按寢園署禮文凡與祭者不飮酒不茹　凡四日是謂散齋或在於本司或在於尙書省齋明端坐致其誠敬凡三日是謂致齋. 今則不然諸執事者自散齋至於致齋之日各於其家或與婦女狎處且不習禮文故. 其　獻登陟贊謁奠徹皆不合度甚不敬也. 其於殿下報本追遠之意爲如何哉? 願自今凡與祭者散齋四日在於其家則令*　{糾}正監之正順已下令錄事察之致齋三日則集於公所以習禮文以致誠敬違者以不敬論. 本朝樂節凡宴饗賓客必用唐樂繼以鄕樂今娼妓歌舞聲音之節終不合於中和殊失禮樂之本. 謹按朝廷儀注其視朝宴饗只使伶人按樂而娼妓不與焉. 願遵此法宮中宴饗只奏唐樂毋令娼妓近前. 南州之民近因兵亂板蕩失業又因水　禾　耗損咸不聊生誠宜培養邦本　不搖動各道旣有節制使又有觀察使徵兵調役紛擾如雲民不堪苦其節制觀察使外諸奉使者一皆召還. 士大夫之仕宦於朝者旣已委質從仕克勤乃職固其分也. 今則不然顯官任職者託以覲親上*　{　}冒干口傳便歸鄕曲淹延歲月曠官廢職非事君致身之義. 願自今父母奔喪外不許出關外其事有不獲已者必辭職然後乃行違者痛理. 州縣之吏在京都典掌其鄕之事曰其人法久弊生分隷各處役之如奴隷不堪其苦至有逋亡者主司督京邸主人日徵贖布人一匹稱貸於人而不能償之直趨州縣倍數督徵縱暴侵掠州郡凋弊亦或由此. 頃者繕工寺日徵其人贖布以供無名之費至不仁也. 旣不能當其任以供其州之事又不能用其人之力以供國役徒剝民膏而用如泥沙　喪邦本殊失殿下憂民之心也. 願自今一切罷去使還鄕里其各殿之役以近日革罷倉庫奴婢代之各司之役使者亦以辨正都監所屬奴婢充之. 司設幕士注選之屬亦皆革罷以安民生."
尋知門下府事仍兼大司憲賜推忠勵節佐命功臣號. 從我
太祖定策立恭讓與同列上*　曰: "賞罰國之大柄也有功而不賞則人無以勸有罪而不罰則人無以懲守文之主猶然　殿下中興之初政乎? 我國家自太祖統三以來聖子神孫繼繼相承至於玄陵不幸絶嗣祖宗艱大之業歸於辛氏國統中絶王氏之廟不得血食者十有六年民怨於下神怒於上. 守侍中
李[太祖舊諱]出萬死之計奮其忠義與一二大臣定大策戴殿下入承大統克紹前烈三綱九疇旣　而復　天命人心旣去而復留雖平勃之安劉氏張狄之復唐室豈能加於此乎? 誠宜特加殊禮賜劒履上殿贊拜不名錫之茅土宥及十世立閣圖形以報大功則後之爲善者知所勸矣. 魯國大長公主玄陵之配也而以僞後韓氏爲配以　宗廟宜　撤之. 且韓氏之懿陵禑昌之胎藏亦宜掘破以雪神人之憤. 其勢是憑濫加官號若沔城黃驪固城禮安諸郡一皆降從本號其妃曰謹曰懿曰淑曰憲曰安曰寧曰靖曰賢曰善諸妃及諸翁主無論貴賤以一時之寵愛皆封爵賜印內帑珍寶錫與無　. 願令攸司收印章徵其珍寶以還內府. 其有係公私之賤者各還本役. 諸妃翁主之父母兄弟濫入樞省或至府院君封國大夫人翁主宅主者亦當收其爵牒. 其中憑勢逞惡者流竄遠方則後之爲惡者知所懲矣. 苟賞罰不明則紀綱不立而無以興善理矣." 王皆允之.
又上*　曰: "東方自朝鮮之季離爲七十合爲三韓干戈爛　而相尋生民之肝腦塗地者. 歷兩漢三國六朝隋唐　於五代而未息. 我太祖受命起而拯之躬　甲冑櫛風沐雨南征北　始成一統垂五百年於玆矣. *閒者僞辛盜國宗廟絶祀殿下新紹三十一代中絶之統三韓億兆之民　欣拭目以望殿下中興之理. 殿下一身皇天上帝之所眷命太祖列聖之所付託山川鬼神之所依歸百萬生靈之所寄命崇高之極有甚於萬　負荷之艱有萬於泰山. 一言之出如雷霆之動於天而三韓莫不聞一事之行如日月之出於天而三韓莫不覩敬之一字帝王所以作聖之基公之一字帝王所以致治之本. 願殿下上畏皇天之鑑臨下畏億逃之瞻仰賞一人則恐不合於上帝福善之心罰一人則恐不合於上帝禍*　{淫}之鑒衆悅而後賞衆　而後刑弊袴必藏一笑必惜命一官則曰斯人也果君子而可以理天工可以養天民而天不罪我乎? 潛邸之舊畏上帝而不敢私以賞戚里之親畏上帝而不敢私以爵. 勤咨訪以廣其聰明好學問以崇其德業接群下以禮奉母后以孝去邪勿疑令出必行. 處九重則念吾民之不庇於風雨御八珍則念吾民之不足於糟糠服輕煖則念蠶婦之赤立而法大禹之惡衣. 臨宴享則念農夫之餓莩而體隋文之一肉崇儉戒奢節用愛民. 樂直言而惡面從親君子而遠小人夫極言不諱面折廷爭無小回互知有社稷不知有其家者君子也. 殿下親之信之則堯舜之理可坐而致太祖之業可繼而興矣. 姻亞必欲進恩怨必欲報聞百姓之疾苦則泰然曰: '何與於吾身?' 見人主之過失則默然曰: '口是禍門也.' 唯行*　{諂}　以盜富貴知有其家而不知有社稷者小人也. 殿下悅而庸之則桀紂之亡可立待而太祖之烈不旋踵而敗矣. 二帝三王莫不由學精一執中堯舜之學建中建極湯武之學也. 願殿下擇鴻儒之通經史正心術者更日入直討論經史商　治道以成緝熙光明之學. 且令史官更迭侍側左言右事無不悉書以詔萬世. 又爲世子開書筵以當世大儒爲師傅經明行脩之士爲僚佐朝夕與居講明經籍以明端本澄源之學. 且府兵領於八衛八衛統於軍簿四十二都府之兵十有二萬而隊有正伍有尉以至上將以相統屬所以嚴禁衛禦外侮也. 自事元以來昇平日久文恬武嬉禁衛無人. 乃於近侍忠勇皆設護軍以下等官以代禁衛之任而祿之. 於是祖宗八衛之制皆爲虛設徒費天祿而其*於達赤速古赤別保等各愛馬寒暑夙夜勤勞甚矣. 而不得食斗升之祿而食四十二都府五員十將尉正之祿者非幼弱子弟卽工商賤隷或食其祿而曠其職或勤於王事而不得食豈祖宗忠信重祿之意哉? 伏願殿下倂近侍於左右衛倂司門於監門衛倂司楯於備巡衛倂忠勇於神虎衛其餘各愛馬以類倂於諸衛使之輪日入直考其勤怠各以其衛內護軍以下至於尉正之職隨品錄用使食其祿而勤其職則人樂仕而國祿省禁衛嚴而武備張矣. 司幕古之尙舍而今之司設也司饔古之尙食而今之司膳也今則司設食其祿而廢其職司幕勤其事而不食祿司饔以下之職亦然. 願以司幕司饔等愛馬倂於六局以復先王之舊以革近代之弊則名實相稱而職事立矣. 非有功不侯我朝之法也. 金侍中富軾削除僭亂平定西都進封樂浪侯金政丞方慶伐叛耽羅問罪東倭得封上洛公. 願自今宰相非安社定遠功臣毋得封君. 宦官自國初至慶陵朝不得　官. 近來以宮中傳命之任得與論道經邦之列非所以尊朝廷也. 願自今宦官除授遵慶陵之制不許拜朝官. 又軍器繕工務劇員少. 請以上大將軍郞別將爲兼判事注簿等官如此則祿不費而事功擧矣. 其務煩寺監倣此兼攝庶便於公. 學校風化之源國家理亂政治得失莫不由斯. 近因兵興學校廢弛鞠爲茂草鄕願之託儒名避軍役者至五六月*閒集童子讀唐宋人絶句至五十日乃罷謂之夏課. 爲守令者視之泛然曾不介意. 如此欲得經明行修之士以補國家之盛理其可得乎? 願自今以勤敏博學者爲敎授官分遣五道各一人周行郡縣其馬匹供億　委鄕校主之又以州郡閑居業儒者爲本官敎導而令子弟常讀四書五經不許讀詞章而敎授官巡視一道嚴立課程身自論難考其通否登名書籍誘掖奬勸以成實材其人材衆多有成效者擢以不次若不能敎誨而無成效者亦將論罰. 孟子曰: '不孝有三無後爲大.' 以其絶祀也. 故古者父母終旣葬於野虞而安神廟而祀之此事亡如事存之道也. 吾東方家廟之法久而廢弛. 今也國都至於郡縣凡有家者必立神祠謂之衛護是家廟之遺法也. 嗚呼委父母之屍於地下不爲家廟而祀之不知父母之靈何所依乎? 甚非人子之心也. 但習以爲常未嘗致思耳. 願自今一用朱子家禮大夫已上祭三世六品已上祭二世七品已下至於庶人止祭其父母擇淨室一*閒各爲一龕以藏其神主以西爲上朔望必奠出入必告食新必薦忌日必祭當忌日不許騎馬出行對賓客如居喪禮每歲三令節寒食上墳之禮許從俗禮以厚追遠之風違者以不孝論. 傳曰: '忠信重祿所以勸士也.' 是以古者上自公卿下至胥徒莫不重祿凡仕於朝者未嘗涉意於營私專心乎公務. 自豪強兼倂以來租稅日　祿秩歲縮先王制祿之數徒爲文具. 宜令有司　酌古制　其祿秩則士有恆心而廉恥可興矣. 京畿八縣　役甚煩然非正官之所統觀察之所理又無守令之宣化. 故科*　{斂}不均賦役無藝民不聊生無所控告. 願自今依各道例縣置五六品官使開城府考績以明黜陟. 近年以來將兵之任不問其才但位宰相則率命遣之節制失宜賊勢益張以致侵掠郡縣蕭然古人謂: '君不擇將以其國與敵將不知兵以其主與敵.' 擇將制倭誠今日之急務也. 願令都評議使臺諫各擧威德夙著者命爲將帥以申軍政. 且軍政多門則號令不肅今一道三節制殊非古制. 願自今東西北面外每一道只遣一節制餘皆罷去. 兵者民之司命國之大政所以衛王室而消禍亂也. 本朝五軍四十二都府蓋漢之南北軍唐之府衛兵也. 遼金氏接壤兩界立晉帝而子之虎視天下求好於我而我太祖絶之虜遼宋三帝威振四海而莫敢旁窺式至於今者以祖宗之軍政得其律令也. 近世兵制大毀用兵三十餘年軍政無統以無術之將戰不敎之民　風奔潰千里暴骨　爾倭奴爲國之病可不爲痛心哉? 願自今閑散四品以上屬之三軍軍置將佐五品以下屬之府衛而統于軍簿使上下相維體統相聯軍政出於一衆心統於一然後申明軍令訓鍊士卒則百萬之衆如身之使臂臂之使指何守不固何攻不取哉? 近世奸臣亂政材非將帥者布列重房百戰勤勞者方除添設賞罰無章軍士解體所至無功. 願自今其有　堅陷敵之功斬將　旗之勇百戰勤勞之效者大則上護軍次則護軍中郞將以至別將散員皆受眞差以奬破賊之功則人皆親其上而死其長矣. 且近日擧義拔亂之時從事于軍者亦加官賞以勸後人. 國家選觀察使擇任守令撫綏五道獨東西北面尙循舊習未霑王化. 願自今依諸道例置觀察使巡行郡縣黜陟軍民之官. 近來驛戶凋廢凡鋪馬傳遞知路指路之役州郡代受其苦以至流亡欲使州郡復業當先恤驛戶國家雖置程驛別監安集諸驛而一人不能獨理每驛置私屬以爲耳目. 然非都堂所遣人人得以侵侮不能安集. 願自今每驛置五六品丞一人其薦擧如守令例. 且給半印而遣其有能致驛戶殷富馹騎蕃盛者觀察使報都堂以補守令之闕. 且授京官以示褒賞邊遠驛丞令觀察使擧補. 常平義倉之法救荒之長策. 耿壽昌義倉之奏長孫平社倉之議其法蓋出於周官委人之職. 有國家者所當先務也. 去歲盛夏興師加以倭寇耕種愆期收穫失候. 今年又被水　東南州郡蕭然赤立救荒之策不可不慮也. 國家旣革私田所至皆有蓄積. 願自今郡縣皆置常平倉其　凶*　{斂}散之法一依近日都評議使所奏. 竊聞楊廣道已置常平倉. 宜令諸道依此施行守令有不如法者罰之. 食爲民天　由牛出是以本國有禁殺都監所以重農事厚民生也. 　*　{　　}禾尺以屠牛代耕食西北面尤甚州郡各站皆宰牛饋客而莫之禁. 宜令禁殺都監及州郡守令申行禁令其有捕獲告官者以本人家産充賞犯者以殺人論. 州郡因朔膳使客供支等事雖當盛農驅集農民馳聘荊棘旬月　獵農失其時民不足食. 職此之由若夫鷄豚之畜則取之牢中不擾於民. 願自今京畿築鷄豚場二所一令典廐署主之以奉宗廟祭祀之用一令司宰寺主之以供御　賓客之須. 至於州郡各驛皆令畜之　節愛養不害胎卵則不出數年而供上祭祀賓客之奉充吾民養生之用足而無　獵廢農之患矣. 司饔每歲遣人於諸道監造內用*??器一年爲次憑公營私侵漁萬端而一道*　{馱}載至八九十牛所過騷然及至京都進獻者皆百分之一餘皆私之弊莫甚焉. 又有羽筋箭竹等差遣擾民非一. 願自今各司愛民差遣外方者一切禁之凡係此等事皆令呈都堂都堂下觀察使觀察使分佈所在州縣據案直納則庶便於民. 士卒與倭奴戰而所得馬匹器仗與凡民殺賊所得之物所在軍民官傳牒境內鞫如盜賊悉輸京都以希重賞罔上毒民莫甚於此. 故士卒解體賊勢益張甚非計也. 願自今諸道將帥破賊者獻　而已軍民所得倭物勿使推鞫著爲令典則人樂其利而勇於戰矣. 犯者內而憲司外而觀察使以不廉論. 宰相人君之貳也. 所與共天位代天工者也. 其尊莫有倫比不幸有罪廢之可也退之可也賜之死亦可也. 乃令下吏　　枷鎖梟首露體　而不葬甚矣. 漢文帝時賈誼上*　謂: '刑不上大夫.' 帝深納之. 自是大臣有罪皆賜死無加戮辱以禮遇下故當時士大夫恥言人之過失以成漢家四百年之禮俗. 願自今兩府大臣雖有死罪其大逆不道外法文帝故事無加顯戮以成國家重大臣之盛典. 書曰: '罰不及嗣.' 傳曰: '罪人不　.' 故舜　　而相禹武王誅紂而封武庚卽天地生物之心也. 至於近世殺人如飮食滅人之族猶恐其有後不仁甚矣. 願自今凡有罪者法三代盛王之制妻子無隨坐以示盛朝不忍之政. 庶獄庶愼文王罔敢知於玆此成周之致理陳平不知錢　之數君子謂知宰相體以其不侵官也. 本朝之制都堂摠百揆頒號令憲司察百官*　{糾}風俗典法都官辨典直決獄訟其職也. 近者僥倖貪利之徒欺罔大內冒弄都堂訟牒雲委行移之*閒因循苟且不勝其煩非設官分職之本意也. 願自今令訟者各訟攸司其直達大內都堂者一切禁之以尊大內以嚴都堂. 凡公私滋息一本一利耳. 比來貨殖之徒惟利是視一本之利或至十倍貸假之徒　妻賣子終不能償故國家已有禁令今供辦都監寶米滋息無窮至使貸者喪家失業非國家恤民之意也. 願自今一本一利毋得剩取三司及六部官以時親到所屬諸司將其所報勾校文書會計點考毋致陵夷如有不奉法者使憲司. *　{糾}理大罪降等別　除名不　隨罪論之小罪下牒巡軍笞杖還職. 凡京外大小官吏除目旣下累日不卽上官赴任以致公務稽遲其文書錢　皆爲奸吏所容匿此則弊之大者而又非臣子誠心事君之道也. 願自今除臺省政曹官外其京官大小員吏自下批之後京官限三日外官限十日進闕謝恩卽行上官赴任稱權知行事新舊相對將文書錢　明立契*券手相交付以憑考課謝後卽眞有不如法者京中憲司外方觀察使痛繩以法. 比年以來紀綱陵夷州縣之吏或稱軍功冒受官職或憑雜科謀避本役或托權勢濫陞官秩者不可勝記州郡一空八道凋弊. 願自今雖三丁一子三四代免鄕而無的實文契者軍功免鄕而無特立奇功受功牌者雜科非成均典校典法典醫出身者自添設奉翊眞差三品以下勒令從本以實州郡. 自今以後州郡吏不許明經雜科出身免役以爲恆式."
王在潛邸廣植田園嘗惡革私田至是欲復之浚又上書爭之語在食貨志. 浚在憲司前後論列累數萬言皆　切時病弊政一革. 進評理兼判尙瑞寺事掌銓選賜中興功臣錄*券封朝鮮郡忠義君敎曰: "卿曾祖貞肅公從我忠烈王入覲元朝誅權姦以正名復都邑以定國. 本深末茂　奕蕃衍以至於卿. 卿幼有大志克肖前人玄陵念卿世勳知卿偉器引置扈從尤加眷顧. 及玄陵薨無嗣李仁任立辛禑卿傷祖宗之絶嗣誓天日以興復及禑得罪於
天子,
李[太祖舊諱]議立王氏曹敏修以仁任之黨立禑子昌而自爲*　{　}宰.
李[太祖舊諱]以絳侯梁公之忠始與國政寄卿憲綱卿方在母憂不少辭而就職. 是卿*(??)(??){誠以}爲非
李[太祖舊諱]無可與圖興復之功. 於是彈敏修以貪　撓法而逐之. 請追停仁任賜謚弔祭之典蓋痛仁任之立異姓而絶宗祀也. 卿爲億兆而忘一身　巨室而任衆怒革私田而復三韓. 建議遣使黜陟將帥守令而民安寇　. 令百官陳得失臺吏禁奔競省冗官興學校置家廟禁火葬厚官祿給圭田兩府非登三科者不除百司皆屬六曹大夫無加刑工商收告身陞御史階置　驛丞宦者不與朝官非有功不封君弱子弟不授官諸道省元帥八縣置守令覆試定律籍丁口置常平軍吏受眞職水軍食島田私膳私書雜使別遣俱有常刑罪不及　訟毋直達監務皆遣　官守令專理本郡凡所陳列益時救弊之術頓綱振紀之法化民成俗之方　財足兵之政結人心而收人望者至矣. 及昌請入朝而禮部責以異姓爲王時昌舅李琳爲*　{　}宰秘不發兇謀不測王氏之孤危甚於累卵卿冒萬死與夢周道傳贊
李[太祖舊諱]而定大策以寡人承玄陵之正統不刑一人不動聲色而除十有六年南面之辛氏太祖列聖絶祀而復享使天下知三韓之有人卿有力焉. 今錫之土田臧獲嫡長襲爵誓以帶礪宥及永世. 卿其夾輔寡躬以永終譽."
尋陞贊成事判禮曹事. 夢周嘗密白王曰: "定策之日浚不欲立殿下." 且浚爲大司憲論禹玄寶禹氏之黨皆疾之王右禹氏由是惡浚. 時奉使  朝廷者多不見禮故遣浚賀  聖節王聞其還曰: "予又見浚面." 尋判尙瑞蓋　之也. 加賜忠勤勵節佐命定祚功臣號移三司左使爲金震陽所劾繫水原獄召還復爲贊成事尋判三司事. 自此以後入  本朝.
列傳卷第三十一.
