世家卷第八. 高麗史八.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
文宗二.
○(丁酉)十一年春正月戊寅朔放朝賀.
己丑以高維爲右拾遺. 中書省奏: "維系出耽羅不合諫省如惜其才請授他官." 從之.
乙未隕石於黃州聲如雷.
二月癸酉設消　道場於乾德殿五日.
三月乙酉契丹遣蕭繼從王守拙來冊王詔曰: "卿控臨祖服藩屛皇家薦號龍庭方畢推崇之禮均休　域宜行冊拜之恩式示寵頒用昭溫　今差天德軍節度使蕭繼從左千牛衛大將軍王守拙等充封冊使副幷賜卿冠服車輅銀器匹*　{段}鞍馬弓箭等具如別錄至可領也." 冊曰: "我國家重蒼　命累聖垂休推恩信於萬邦寧分中外褒功勳於庶位　隔邇遐眷三韓　　之雄限伯禹方隅之表其有踐開靑社遙控紫庭紹匡合之覇圖修委輸之臣節雖日中有子曾申錫於王封而天下同文旋弼成於帝化屬均大慶思*　洪勳爰卜臧辰式頒寵典咨爾匡時致理竭節資忠奉上功臣開府儀同三司守太師兼中書令上柱國高麗國王食邑一萬五千戶食實封一千八百戶王徽精儲龍宿傑出　林博通幼尙於詩書聰悟生知於禮樂宏謀秘奧常探金　之編敏思　姸已着錦樓之集　自襲爵朱蒙之國宣風玄　之鄕以寬猛董雄師以惠和熙雅俗膏雨　一方之澤景星爲千古之祥當聖考臨軒頗盡匡周之禮　　人纂業尤堅奉啓之誠剡華楮以飛章　靑茅而入貢載觀忠義無替敬恭近者迫群輿懇切之詞推寡昧優崇之號勉從勤請遂擧盛儀方覃象魏之恩首奬桓文之略是用移晉相專車之秩陞漢臣獨坐之班兼益戶封倂昭宸奬今遣使天德軍節度使蕭繼從使副左千牛衛大將軍王守拙持節備禮冊命爾爲兼尙書令加食邑五千戶食實封二百戶於戱飛龍在運白馬伸盟寵錫　弓位冠於五侯九伯榮調玉鉉權崇於四輔三公　乃居先人賜履之邦襲伯氏揚　之寄弼翊可以希於善善　循可以慕於優優宜樹芳猷別凝茂績應福謙於神道契助順於天心敬戒於玆長守富貴." 王率百官受冊於南郊.
契丹又遣蕭素柴德滋來冊王太子詔曰: "卿慶鍾王胤幼標聰悟之名爵列國公早被　優之命束　屬行於成禮編筠思洽於殊休宜有寵頒式符眷　今差利州管內觀察使蕭素司農卿柴德滋充封冊使副幷賜卿冠服車輅銀器匹*　{段}鞍馬弓箭等具如別錄至可領也." 冊曰: "朕嗣守丕圖奄宅　宇徇縉紳之抗*　束茅　以陳儀上奉慈顔方增於懿號下褒　德亦被於虛稱載惟延賞之恩宜擧襲封之典咨爾匡時致理竭節資忠奉上功臣開府儀同三司守太師兼中書令上柱國高麗國王食邑一萬五千戶食實封一千八百戶王徽子勳　　瑞質　　奇　挺　　之英姿蘊溫良之妙德肯堂承訓允符作室之言良冶傳芳期肖爲　之業爰自綺紈之歲已膺綸　之榮今屬玉檢推尊銷金在運率土皆霑於慶宥承家宜被於寵靈特　筠編茂均蕭澤是用遣使利州管內觀察使蕭素使副守司農卿柴德滋持節備禮冊命爾爲順義軍節度使朔武等州觀察處置等使崇祿大夫檢校太尉同中書門下平章事使持節朔州諸軍事行朔州刺史上柱國三韓國公食邑三千戶食實封五百戶於戱爵*　五等首冠於*候{侯}封寄重十連兼提於相印服是休美永惟敬哉." 太子率宮官百僚詣南郊受冊王潛幸觀禮.
丙申吏部奏: "配享功臣侍中崔肅曾孫懋請依丙申年　禮赦文以蔭加戶部令史同正." 從之.
癸卯以異惟忠同知中樞院事; 任從一爲尙書左僕射; 王懋崇爲御史大夫; 金元晃爲工部尙書.
夏四月丙辰幸佛日寺飯僧.
壬戌制曰: "去年遣使請罷弓口門外郵亭時未撤毀又於松嶺東北漸加墾田或置庵子屯畜人物是必將侵我疆也當　請罷之." 中書省奏: "彼朝時無擾邊且新皇帝卽位來加冊命今未回謝先言疆場之事似爲不可." 王曰: "彼若先置城柵則非惟　臍彼必謂我不覺也宜於仲秋先遣使謝冊繼行奏請."
丙寅詔曰: "兩行封冊使副同時偕至中外吏民疲於支待其有錯誤當坐者皆放除之其所過州縣　今年租稅之半受冊時諸執事及升壇陪位官常　以上　增級鄕職以下加同正職掌固　士書手近仗軍頭皆許登仕其餘軍卒賜物有差."
癸酉賜李晙等及第.
五月丁丑設消　道場於壽春宮三日.
戊寅禮部奏: "自孟夏雨澤愆期又廣州報田野乾焦殆失歲望請於松岳東神堂諸神廟山川朴淵等五所每七日一祈又令廣州等州郡各行祈雨." 制可.
壬午禱雨於諸神廟.
丙戌東女眞懷化將軍高都達等二十五人來獻土物.
丁亥興盛宮妃徐氏卒.
戊子再禱乃雨.
六月丁未契丹東京持禮回謝使檢校工部尙書耶律可行來.
戊辰東女眞柔遠將軍要於乃等二十五人來獻土物.
秋七月戊子設消　道場於乾德殿五日.
壬辰命有司試宋投化人張琬所業遁甲三奇法六壬占授太史監候.
甲午饗年八十以上男女及孝順義節鰥寡孤獨廢疾者於毬庭賜物有差.
辛丑御宣政殿聽斷中外重刑.
八月丁未宋商葉德寵等二十五人來獻土物.
丙寅以秘書省校勘慶鼎相權知直翰林院中書省言: "鼎相鐵匠之裔不宜淸要職請削之." 王曰: "'采　采菲無以下體' 蓋貴其可用者耳. 鼎相才識有可採用豈宜論其世系." 不允.
丁卯宋商郭滿等三十三人來獻土物.
辛未幸西京命侍中李子淵平章事王寵之等留守上都.
九月甲申遣王夷甫崔爰俊如契丹謝賜冊命.
冬十月丁巳設八關會幸長慶寺.
癸亥契丹橫宣使泰州刺史耶律宏來.
十一月丙子至自西京.
丁丑以金廷俊爲門下侍郞同內史門下平章事.
十二月癸卯朔契丹遣右諫議大夫王宗亮來賀生辰.
丁未遣尙書戶部侍郞安民甫如契丹賀太皇太后生辰.
己酉遣尙書工部侍郞崔繼游賀天安節.
辛亥左僕射智猛以老乞退優詔不允. 中書省奏曰: "七十而致仕禮也請許之." 制曰: "予嘗以智猛之先有功於國故未及請老已許數年侍朝繼賜　杖今因所奏: "遽改前言恐猛謂朕爲戱耳." 中書省又奏曰: "伏審禮制凡老臣知天地之事者則賜之　杖今猛徒藉門蔭而不知天地之事又無矢石之勞其餘政事無所諮訪若念先臣功勞則賜一年侍朝可矣若加以數年又賜　杖恐恩禮太過請收成命." 從之.
辛酉以金元鼎爲內史侍郞同內史門下平章事; 金顯爲尙書左僕射　知政事; 韓功　爲尙書右僕射. 御史臺奏: "按官制左右僕射各一人今任從一已授右僕射而功　又爲之增一右僕射不合舊制請罷功　." 不允.
○(戊戌)十二年春二月辛亥都兵馬使奏: "界內鐵貢舊充兵器近創興王寺又令加賦民不堪苦請　鹽海安三州丁酉戊戌二年軍器貢鐵專供興王之用以　勞弊." 從之識者曰: "唐史稱: '列剎盈衢無救危亡之禍緇衣滿路豈益勤王之師.' 國家此擧豈非謬甚."
戊午內史舍人知東宮侍讀事崔尙奏: "昨伴送丹使王宗亮夜至金郊驛宗亮見列炬曰: '郊餞被酒所以犯夜燃炬徒隸衣單可悶後宜侵早啓行嘗聞貴朝引見客使勸酒至夜今觀禮樂一似中華歎美不已然三詣王府宴必張燈我朝之法惟昏夕許用花燭人臣會客雖至侵夜不得燃燭.' 臣亦念王者向明而治宜於大昕接見賓客　燈燭亦民膏血費用太多恐虧儉德昔陳敬仲飮桓公酒辭公火繼之命曰: '臣卜其晝未卜其夜.' 乞自今宴好之禮止令卜晝辭歸之禮宜用會朝時." 從之.
辛酉契丹遣檢校尙書右僕射蕭禧來告太皇太后喪王以玄冠素服迎之.
夏四月壬子地震.
丙辰東女眞柔遠將軍多老等來獻良馬.
五月庚辰東女眞歸德將軍霜昆等三十三人來獻良馬賜衣服器皿有差.
戊子王如奉恩寺冊海麟爲國師爛圓爲王師.
壬辰制曰: "時當盛農雨澤愆期恐有寃獄以致天　." 遂放輕繫.
六月壬寅契丹遣左領軍衛上將軍蕭*侃來致太后遺物.
戊申中書門下省奏: "伏審制旨太史監候李神　察風雲水旱之候罔有差違勿拘考績擢授八品神　未知世系初入朝行再被論奏且候察乃其職也不宜超授." 制曰: "精於其術未有如神　者可依前制."
癸丑東女眞正朝分大等二十三人來獻土物賜物有差.
甲寅王受菩薩戒於乾德殿.
秋七月己卯中書門下省奏: "伏准制旨以景昌院所屬田柴移屬興王寺其魚梁舟楫奴婢悉令還官夫宮院先王所以優賜田民貽厥子孫傳於萬世無有　乏者也今宗枝彌繁若欲各賜宮院猶恐不足　收一宮田柴屬於佛寺歸重三寶雖雲美矣有國有家之本不可忘也請田民魚梁舟楫仍舊還賜." 制曰: "田柴已納三寶難可追還宜以公田依元數給之餘從所奏."
庚寅制曰: "數年以來水旱不調　變屢見是皆刑政所失怨憤所招若欲仰*　天譴俯慰人望宜宥罪寬刑反身修德其兩京文武南班員吏有犯當降黜者及諸州府郡鎭長吏將校有罪受黜者主司酌其輕重依舊　用其*　{諂}曲奸邪再犯私罪者不在此例公徒私杖以下原之."
八月乙巳宋商黃文景等 來獻土物.
王欲於耽羅及靈巖伐材造大船將通於宋內史門下省上言: "國家結好北朝邊無警急民樂其生以此保邦上策也昔庚戌之歲契丹問罪書雲: '東結構於女眞西往來於宋國是欲何謀.' 又尙書柳參奉使之日東京留守問南朝通使之事似有嫌猜若泄此事必生　隙且耽羅地瘠民貧惟以海産乘木道經紀謀生往年秋伐材過海新創佛寺勞弊已多今又重困恐生他變　我國文物禮樂興行已久商舶絡繹珍寶日至其於中國實無所資如非永絶契丹不宜通使宋朝." 從之.
九月己巳朔忠州牧進新雕黃帝八十一難經川玉集傷寒論本草括要小兒巢氏病源小兒藥證病源一十八論張仲卿五臟論九十九板詔置秘閣.
乙亥契丹東京回禮使檢校左散騎常侍耶律延寧來.
冬十一月庚午制: "以靖宗魂堂金銀器及北朝弔祭禮物繒綵化成藏經追福靖宗."
乙酉東女眞柔遠將軍多老等二十二人來獻土物.
十二月丁酉朔契丹遣筵州刺史郭在貴來賀生辰.
東女眞懷化將軍尼冬火等二十六人來獻土物各增爵賜物有差.
閏月丙子東女眞寧塞將軍古刀達等五十人來獻駿馬.
丙申晦日食.
○(己亥)十三年春正月丁酉朔御乾德殿受朝賀仍宴諸王輔臣命平章事致仕金廷俊赴之夜艾而罷各賜廐馬一匹.
乙巳東女眞正位沒於金等十八人來獻駿馬.
丁未東女眞中尹耶施老等三十五人來獻良馬.
二月丁卯東女眞正甫吳史等二十二人來獻駿馬.
甲戌安西都護府使都官員外郞異善貞等進新雕　後方七十三板疑獄集一十一板川玉集一十板知京山府事殿中內給事李成美進新雕隋書六百八十板詔置秘閣各賜衣　.
遣告奏使尙書工部員外郞崔奭珍如契丹.
乙亥東女眞寧塞將軍居多弗來獻方物.
御乾德殿覆試賜楊信麟等及第.
三月壬戌命起居注李攸績監察御史李秉陽金吾將軍邦賢檢囚放輕繫六十三人.
夏四月丙子親　於*大廟宋商蕭宗明等乞就街路瞻望法駕許之是日肆赦.
庚辰知南原府事試禮部員外郞李靖恭進新雕三禮圖五十四板孫卿子書九十一板詔置秘閣仍賜衣　.
五月乙未盜入顯陵廟室下陵室侍衛大將軍殷貞等獄罪之.
丙辰制: "兩京百寮樵蘇地限馬首嶺樹禁標違者痛理."
六月乙酉制: "靖宗宮人韓氏小韓氏韋氏歲給內莊宅粳米三十石."
秋八月戊辰宋泉州商黃文景蕭宗明醫人江朝東等將還. 制: "許留宗明朝東等三人."
癸酉宴年八十以上工部尙書洪　上將軍何興休於閣門王親勸花酒歡宴盡日仍賜衣服又賜　庶老及篤廢疾男女孝順義節一千二百八十人於毬庭廊下西京及諸州郡亦同日賜　.
乙酉宋商傅男等來獻方物.
丁亥制: "兩京及東南州府郡縣一家有三子者許一子年十五剃髮爲僧."
九月丙申契丹東京回謝使檢校右散騎常侍耶律延寧來.
冬十月甲申契丹多於伊男於陵等二人來投.
十一月乙巳設八關會幸法王寺.
甲寅東女眞歸德將軍毛下等二十四人正甫高史等二十三人來獻駿馬.
十二月辛酉朔日食.
契丹遣檢校司徒耶律德來賀生辰.
慮囚.
○(庚子)十四年春正月辛卯朔放朝賀.
癸丑設天帝釋道場於文德殿七日.
二月癸亥幸長源亭.
甲戌燃燈王如奉恩寺.
三月丁巳以李靖恭爲侍御史.
夏四月己未以王寵之守*大尉; 金元鼎守司徒; 金顯守司空.
五月甲午親醮於毬庭.
六月庚午以金義珍知尙書吏部事楊國楨知御史臺事.
秋七月乙巳宋商黃助等三十六人來獻土物.
癸丑東南海船兵都部署奏: "對馬島歸我飄風人禮成江民位孝男." 王賜使者禮物優厚.
八月戊午制曰: "自夏涉秋　雨不止慮有寃枉以傷和氣令御史中*承{丞}朴忠左副承宣姜源廣左拾遺崔錫神虎衛大將軍曹玉慮囚."
癸亥宋商徐意等三十九人來獻土物.
乙亥宋商黃元載等四十九人來獻土物.
九月戊戌東女眞懷化將軍阿藺等十九人來獻土物.
癸卯以宋進士盧寅有文才授秘書省校書郞.
乙巳以異惟忠爲中樞院使.
癸丑慮囚.
冬十一月庚寅契丹宣賜使高州管內觀察使蕭奧來.
戊戌設八關會幸法王寺.
東女眞歸德大將軍阿家主等三十七人來獻土物.
十二月丙辰朔契丹遣永州管內觀察使耶律烈來賀生辰.
甲子內史門下省火延燒會慶殿東南廊.
○(辛丑)十五年春正月戊子太白晝見.
癸丑以異惟忠爲刑部尙書; 金化崇爲翰林學士; 王懋崇爲戶部尙書判御史臺事; 金元晃爲兵部尙書.
二月辛酉以任從一爲尙書左僕射中樞使.
癸未制曰: "刑政王化所先峻則民殘寬則民慢刑得其中陰陽和而風雨順法失其宜怨氣積而　　作虐臣酷吏世常有之朕　追訓誥篤愼典刑每慮臣虐吏酷不得其中自今秋部員吏精擇委任使無寃獄."
三月壬辰以崔順漢爲戶部尙書鄭層攝工部尙書.
丁酉以去年門下省直宿日有火　降　知政事金顯爲左僕射右散騎常侍崔爰俊判少府監事.
己酉賜羅繼含等及第.
夏四月丙辰契丹東京回禮使檢校工部尙書蕭嗽思來.
甲戌以張仲英爲工部尙書.
六月癸丑王如奉恩寺遂詣國子監謂侍臣曰: "仲尼百王之師敢不致敬." 遂再拜.
丁巳以宋進士陳渭爲秘書校書郞; 蕭鼎蕭遷爲閣門承旨; 葉盛爲殿前丞旨. 渭有文藝鼎等三人曉音律.
己卯以弟內史令基改爲中書令其餘嘗爲內史者皆改中書.
秋八月壬子東路兵馬使奏: "定州別將耿甫率二十餘人偵賊忽遇賊魁阿下費等二百餘人與戰敗之斬十數級請賞其功." 從之.
以金行瓊爲翰林學士.
戊辰以崔惟善判尙書禮部事.
丙子宋商郭滿等來獻土物.
閏月辛巳朔告朔於*大廟.
九月丁卯都兵馬使奏: "賊酋阿羅弗等犯境劫掠邊民平虜鎭兵馬錄事康瑩西北面兵馬錄事高慶仁率兵追及降魔鎭敗之斬獲數十級多收兵仗合示褒賞." 從之.
戊寅以任從一　知政事王懋崇知中樞院事.
冬十月丁未以韓功　檢校司空守尙書左僕射.
十一月庚戌朔以崔有孚金陽爲太子左右庶子; 崔尙李攸績爲左右諭德; 朴忠爲中允; 鄭功志黃抗之爲左右贊善大夫.
辛未以崔惟善　知政事權判翰林院事.
十二月庚辰朔契丹遣檢校太傅寧州刺史蕭述來賀生辰.
丙申以王寵之爲門下侍中判尙書吏部事; 金元鼎爲門下侍郞同中書門下平章事; 崔惟善爲中書侍郞同中書門下平章事; 異惟忠　知政事柱國; 金元晃爲中樞院事; 金義珍爲左散騎常侍同知中樞院事; 金良贄爲御史大夫.
丙午以宋人蕭宗明權知閣門*　{祗}候.
○(壬寅)十六年春正月壬戌東京回禮使檢校尙書右僕射耶律章來.
罷金元鼎出爲西京留守使.
二月己亥冊子燾爲檢校尙書令守司徒.
乙巳耽羅高　等來獻土物.
夏六月丙子朔東女眞歸德將軍分大等來朝.
乙巳以禮賓卿知御史臺事崔賞知西北面秋冬番兵馬事; 禮部侍郞左諫議大夫洪德威爲東北面秋冬番兵馬副使.
秋七月庚申中樞使兵部尙書金元晃卒謚毅敬官其一子.
壬申東女眞毛乃等來朝.
八月戊寅東女眞勒於乙*於毛乃等來朝.
乙酉幸興王寺制曰: "是寺鳩孱已*　{久}巨構將成今親觀厥功特申異數應內外重刑　降從流配公徒私杖以下咸赦除之董役官吏　加爵賞."
壬寅開城侯　卒.
冬十月己卯耽羅星主高逸來獻方物.
庚子東女眞歸德大將軍摩里害阿加主來朝.
十二月甲戌朔契丹遣泰州管內觀察使高守正來賀生辰.
○(癸卯)十七年春正月癸卯朔宴群臣於乾德殿賜帛有差. 戊申三司奏: "翼嶺縣及西北面成州　田場地産黃金請附貢籍."
二月甲戌以刑部侍郞右諫議大夫李攸績爲西北面春夏番兵馬副使; 少府少監李得路爲東北面春夏番兵馬副使.
丁丑東女眞歸德將軍懷化等來獻駿馬.
己丑東女眞歸德將軍霜昆等來獻良馬.
庚寅以蔣英爲侍御史; 尹祚明爲殿中侍御史.
三月丙午契丹送大藏經王備法駕迎於西郊.
辛亥耽羅新星主豆良來朝特授明威將軍.
夏四月乙亥賜太子秘閣九經及史傳百家書.
辛丑以李璜爲戶部尙書; 朴希仲攝工部尙書.
五月甲辰御文德殿覆試賜洪器等及第.
秋七月庚申以太僕卿閔昌素知西北面秋冬番兵馬事; 尙書右*承{丞}金錫祚爲東北面秋冬番兵馬副使.
戊辰以金元鼎守太尉門下侍中尋卒.
八月辛卯以王懋崇爲東北面行營兵馬使; 異惟忠判三司事西北面中軍兵馬使; 王夷甫兼西京留守使.
九月庚子制曰: "今歲雨澤不降西成未期其令州郡預備救荒."
壬寅宋商郭滿等來獻土物.
庚戌加朴成傑檢校太尉門下侍中任從一中書侍郞平章事柱國　依舊致仕.
冬十月庚午宋商林寧黃文景來獻土物.
壬辰幸長源亭.
十一月癸卯契丹遣益州刺史蕭格來聘.
甲子東女眞歸德將軍摩離害綏遠將軍多老大等來朝.
十二月戊辰朔契丹遣右諫議大夫李日肅來賀生辰.
丙戌以兵部侍郞鄭同祚充西京副留守; 大府少卿朴臣厚充東京副留守.
○(甲辰)十八年春正月丁酉朔放朝賀.
辛酉西北路兵馬使奏: "去壬寅年蒙浦村賊謀侵我疆潛入平虜鎭設伏折衝降魔兩戍*閒有化內番長齊俊那知之來告鎭將先伏兵草莽以待之賊果突入我兵齊發　斬甚多請厚賞俊那金帛." 從之.
二月癸酉制曰: "准舊例發遣春秋外山祭告使一十餘道使命煩多驛路凋弊自今東北兩界監倉使浿西道按察使皆兼祭告使其山南諸道依舊遣使以爲恆式."
三月甲寅設仁王道場於會慶殿三日飯僧一萬於毬庭.
夏四月庚午制: "大雲寺先王始創以福邦家其所給公田地瘠稅少齋供不周加賜良田一百頃."
庚寅制: "自五月十五日至七月十五日於臨津普通院設粥水蔬菜以施行旅."
五月乙巳命　知政事異惟忠饗西女眞寧遠將軍高之知等十三人於禮賓寺賜例物.
閏月戊辰東女眞賊首麻叱蓋等百餘人航海寇平海郡南浦燒民家擄男女九人.
辛未兵部奏: "軍班氏族成籍旣久　損朽爛由此軍額不明請依舊式改成帳籍." 從之.
六月辛丑都兵馬使奏: "賊首麻叱蓋等入寇平海守邊員將不能追捕請令憲司斷罪." 從之.
秋七月丁卯東北面兵馬使奏: "　　縣曾於戊子年被東藩海賊攻劫殺傷男女百餘人今春又有山火延燒城堡倉庫及民居再經禍亂民不安居請徙城之以扼海賊之衝." 詔移於陽村在舊城南二千餘步.
丙戌宋商陳鞏等來獻土物.
庚寅太僕寺奏請: "依舊例遣六道選馬使." 從之.
八月甲午朔宋商林寧等來獻珍寶.
冬十月丙辰契丹遣檢校右散騎常侍耶律亙來詔曰: "朕荷累聖之鴻休纘一寧之嘉祚勵精求理寅畏居懷十稔於玆四方大定圓極祐曆繼薦瑞於昌期群　拜章議推功於　德勤請彌切牢讓靡遑俯徇輿情勉應徽號已定次年元日行禮卿稱藩作翰事上輸忠聞究盛儀諒增同慶今差禮賓使耶律亙*　{齎}詔往彼示諭想宜知悉."
十一月己卯以太子納妃告景靈殿.
壬午戶部奏: "廣州牧自春至秋久旱不雨重以雨雹闔境禾穀一無所收又鳳州曾於庚子年大水廬舍禾稼漂蕩幾盡民無定居請停兩官轄下發使量田." 從之.
十二月壬辰朔契丹遣司農卿胡仲來賀生辰.
契丹高奴等三人黑水包棄等八人來投.
○(乙巳)十九年春正月辛酉朔放朝賀.
甲申東女眞尼之達等十六人來獻駿馬.
二月辛卯朔東女眞首領霜昆等二十二人來獻土物.
辛丑東女眞將軍阿符漢吳火文等二十七人來獻良馬.
甲寅冊子熙爲守仁保義功臣開府儀同三司守司空兼尙書令上柱國　林侯食邑一千戶.
己未契丹東京留守牒報冊上皇太后尊號慈懿仁和文惠孝敬顯聖昭德廣愛宗天皇太后加上皇帝尊號聖文神武全功大略聰仁睿孝天祐皇帝.
夏四月癸巳契丹遣耶律寧丁文通來冊王詔曰: "卿忠勤奉上熙洽逢辰展縟憲於曲臺旣增殊號　鴻恩於遐域式表同休往陳冊拜之儀優示頒宣之命用昭溫眷當　至懷今差寧遠軍節度使耶律寧益州管內觀察使丁文通充封冊使副幷賜卿冠服車輅銀器匹*　{段}鞍馬弓箭酒等具如別錄至可領也." 冊曰: "朕誕膺駿命愼守丕圖上則荷累聖之貽謀*미昌運祚下則親諸侯而立國廣樹藩維其有嗣爵朱蒙申疆玄　延世大開於王社納忠遐奬於帝宸適逢熙洽之期載益　鴻之號縟儀束　方薄浹於殊休懿冊編瓊宜先加於異數咨爾匡時致理竭節資忠奉上功臣開府儀同三司守太師中書令兼尙書令上柱國高麗國王食邑二萬戶食實封二千戶王慶鍾奕葉道冠生民維岳降神素推於雄傑自天生德夙富於溫仁而自表海襲封帶河傳誓化敷辰卞洽宣綏撫之功業茂桓文妙盡修輸之節任土述賓王之職守方遵請朔之文爰尙周勤靡忘欽顧乃者勉從群請增上諱稱載惟匡合之謀特降褒崇之命旣念功而錫號仍與邑以*　封是用遣使寧遠軍節度使耶律寧副使益州管內觀察使丁文通等持節備禮冊命加爾守正保義四字功臣食邑三千戶食實封三百戶餘如故於戱高而愈卑持盈之格訓小則事大保國之令猷王其表率一方儀刑群岳勿爽愼終之道勿愆　順之誠繼汝先風爲予外蔽寶是　戒永孚於休." 庚子王受冊於南郊其賜物則九旒冠九章服玉圭玉冊象輅衣　匹*　{段}弓箭鞍馬等物又遣耶律迪麻晏如冊王太子詔曰: "卿鑿楹　訓早居世子之榮　組分封爰列上公之爵束　屬行於盛禮編筠思洽於洪恩兼示頒霑用昭眷　今差利州管內觀察使耶律迪衛尉卿麻晏如等充封冊使副賜卿冠服車輅銀器匹*　{段}鞍馬弓箭酒等具如別錄至可領也." 冊曰: "朕奉圓靈之休命承列聖之慶謀內則懷帝室之茂親方深雍睦外則眷王藩之令胄更厚撫綏其有玉蔓延華珠　挺粹然毓躬於震域諒馳懇於宸庭會逢乂靖之期增峻　鴻之號宜加異數用浹殊休咨爾順義軍節度朔武等州觀察處置等使崇祿大夫檢校*大尉同中書門下平章事使持節朔州諸軍事行朔州刺史上柱國三韓國公食邑三千戶食實封五百戶王勳國棟奇材天球偉器　淸猷而照俗包茂略以經時識君臣父子之儀知禮樂詩書之敎　夙推於令譽嘗優被於恩章進秩國公　親藩後碧幢按部操節制之雄權黃閣調元領平章之鉅任而能寬以涵物原而律身載量英敏之才爰降寵嘉之典榮飛鳳　貴珥貂綏兼益崇階倂昭盛紀是用遣使利州管內觀察使耶律迪副使守衛尉卿麻晏如持節備禮冊命爾爲兼侍中加特進餘如故於戱一時之遇千古所稀念繼世之勳予不忘於奬邵懸匡邦之志爾宜盡於勤能無恃寵以驕人勉竭忠而奉主服是丕訓永保休貞." 癸卯太子受冊於南郊其賜物則九旒冠九章服*牙笏竹冊革輅衣對匹*　{段}鞍馬弓箭酒等物.
五月癸酉御景靈殿召王師爛圓祝子煦髮爲僧.
己卯幸靈通寺.
六月甲午御文德殿覆試侍御史盧旦奏事　旨王怒不設科惟取十上不第者賜李元長等恩賜及第.
辛亥東女眞懷化將軍仍蔚等十七人來獻駿馬.
秋七月自春涉夏雨澤未洽至是甘霖　然命近臣賦喜雨詩.
乙亥幸東池御龍船置酒太子宗室侍宴夜分乃罷.
八月丙午遣尙書右僕射金良贄殿中少監徐靖如契丹謝冊命.
九月癸未宋商郭滿黃宗等來獻土物.
遣禮部尙書崔尙將作少監金成漸如契丹謝太子冊命.
冬十二月丙戌朔契丹遣左諫議大夫傅平來賀生辰.
○(丙午)二十年春正月丙辰朔放朝賀.
乙亥制: "自今年限三年禁中外屠殺."
己卯以金良儉爲春夏番知西北面兵馬事.
二月己亥雲興倉　.
辛亥制曰: "雲興倉之　官失其守以積年之所畜棄一夜之橫　可不痛哉此後凡倉　府庫別置禁火員吏御史臺以時點檢闕日直者勿論官品先禁後聞."
三月戊午親醮於毬庭.
丁丑有星出乾方大如月俄變爲彗　.
契丹復國號曰大遼.
夏四月庚寅京城地震.
癸巳再雩.
壬寅制: "以近侍爲京城左右倉及龍門雲興倉別監."
癸卯　於*大廟及別廟.
賜高仲臣等及第.
甲辰遣司宰卿高復昌如遼賀改國號.
丙午攝太僕卿李聰顯以　　不勤免.
五月乙卯制: "改國原侯名蒸爲祁."
禱雨於川上.
秋七月甲寅詔曰: "孟秋之月成熟之時餘陽用事旱氣猶深此必刑罰有失寃抑所致朕　　思慮未獲寧居凡中外百司審刑察獄罔有寃濫."
九月乙丑幸王輪寺.
庚辰幸妙通寺設摩利*　{支}天道場.
冬十一月壬子遼橫賜使歸州刺史耶律賀來.
十二月辛巳朔遼遣崇祿卿王去惑來賀生辰.
○(丁未)二十一年春正月庚戌朔放朝賀.
庚申興王寺成凡二千八百*閒十二年而功畢王欲設齋以落之諸方緇流　集無　命兵部尙書金陽右街僧錄道元等擇有戒行者一千赴會仍令常住.
戊辰特設燃燈大會於興王寺五晝夜. 　令百司及安西都護開城府廣水楊東樹五州江華長湍二縣自闕庭至寺門結綵棚櫛*北{比}鱗次連亙相屬輦路左右又作燈山火樹光照如晝是日王備鹵簿率百官行香施納財　佛事之盛曠古未有.
辛未御帳殿於神鳳樓東宴群臣.
丙子謁昌陵賜執事者爵一級侍從軍士賜物有差.
閏月丁亥東女眞懷化將軍仍蔚等二十二人來獻土物.
二月己酉朔御神鳳樓以興王寺成肆赦.
庚午制: "自今諸州縣勿貢魚脯."
三月己丑中書令致仕王寵之卒.
癸巳制: "故門下侍中崔沆姜邯贊　知政事金猛淸節直道歷輔累朝功在方策今四方樂康民受其賜皆諸公之力也可贈沆邯贊守太師兼中書令猛太子太師門下侍中."
戊戌幸長源亭.
乙巳制: "漕運雜穀四萬九千四百石於朔北諸州郡以給邊民."
夏五月戊戌宴國老於閤門賜衣物.
六月辛酉王受*普{菩}薩戒於乾德殿.
秋七月癸巳太白晝見.
九月乙酉幸松岳亭置酒命詞臣賦詩.
丁酉國師海麟請老還山王親餞於玄化寺賜茶藥金銀器皿綵*　{段}寶物.
冬十二月乙巳朔遼遣寧川管內觀察使胡平來賀生辰.
○(戊申)二十二年春正月甲戌朔日食.
丁丑東女眞歸德將軍霜　等來朝.
癸巳幸興王寺設慶成會信宿乃還.
丁酉以崔惟善判尙書吏部事王懋崇判尙書刑部事金義珍判尙書兵部事餘　如故.
戊戌以金行瓊爲兵部尙書; 李　爲右散騎常侍.
二月辛亥以將作監全錫祚知西北面春夏番兵馬事太府少卿李徵望爲東北面春夏番兵馬副使.
三月丁卯耽羅星主游擊將軍加也仍來獻土物.
夏四月甲子以崔尙同知中樞院事.
丙寅御文德殿覆試賜崔　等及第.
五月甲午制曰: "自春　夏時雨愆期驕陽肆威稼穡焦槁此蓋寡人　德致玆咎徵思欲側身用*　天譴自今日以前內外雜犯公流私徒以下罪皆原之."
六月壬寅東女眞歸德將軍安矩等來朝.
庚申東界兵馬使奏: "判官任希悅錄事鄭申將軍巨興等乘戰艦巡行椒島遇賊船十　與戰敗之獲七　　斬甚多." 王嘉之賜希悅等便服一襲金鍍銀帶一腰諸有戰功者悉加爵賞.
秋七月辛巳宋人黃愼來見言: "皇帝召江淮兩浙荊湖南北路都大制置發運使羅拯曰: '高麗古稱君子之國自祖宗之世輸款甚勤　後阻絶久矣今聞其國主賢王也可遣人諭之.' 於是拯奏遣愼等來傳天子之意." 王悅館待優厚.
宋商林寧等來獻土物.
丁酉東界兵馬使奏: "判官任希悅都部署副使裴行之元興鎭副使石秀珪等又巡椒島夜至閻羅浦遇賊船八　擊破三　餘賊登岸奔潰追斬三十餘級." 王厚加爵賞.
八月丁巳命太子召宋進士愼修陳潛古儲元賓等試詩賦於玉燭亭.
己未以姜源廣爲御史大夫.
庚申以衛尉卿文揚烈知西北面秋冬番兵馬事; 刑部侍郞洪德威爲東北面秋冬番兵馬副使.
九月甲申守太師中書令致仕崔　卒.
冬十月乙卯東女眞懷化將軍阿隣等來朝.
十二月己亥朔遼遣益州管內觀察使魏成來賀生辰.
戊申尙書左僕射王顯三上章乞退.
是歲創新宮於南京.
○(己酉)二十三年春正月戊子東女眞懷化將軍沙於賀來朝.
二月戊午以太僕卿河周呂知東北面春夏番兵馬事大府少卿朴陽旦爲西北面春夏番兵馬副使. 三月己巳幸興王寺登南峯　飮製上已詩命侍臣和進.
夏四月旱.
癸卯幸眞觀寺.
五月庚辰幸長源亭得瑞文石於亭下淵中命文臣進　詩.
甲申禱雨.
癸巳以鄭惟産爲尙書左丞右諫議大夫; 楊稚春爲侍御史; 韓億李德昇　爲殿中侍御史; 孫冠爲左補闕; 趙倫簡沈周贊　爲監察御史.
六月壬寅宋商楊從盛等來獻土物.
秋七月乙丑朔日食.
丁丑宋商王寧來獻土物.
癸巳以尙書左丞右諫議大夫鄭惟産爲西北面秋冬番兵馬副使; 兵部侍郞李澄望爲東北面秋冬番兵馬副使.
冬閏十一月丁酉王弟平壤公基卒.
遼東京回禮使檢校右僕射耶律極里哥來.
○(庚戌)二十四年春正月癸巳朔放朝賀.
庚子星隕於大丘縣化爲石.
己酉以金良鑑爲尙書右丞左諫議大夫; 李靖恭爲翰林學士; 金拱爲右副承宣; 朴德英爲右補闕; 康安庶爲殿中侍御史; 金銳金上琦爲左右補闕.
二月丙寅幸興王寺以新創慈氏殿設慶成大會經宿而還.
壬申燃燈王如奉恩寺. 癸酉大會王與太子諸王侍臣宴於重光殿至曉乃罷以寒食在十五日國忌在十三日乃用十二日爲燈夕.
三月己未以金德符爲太子賓客.
夏四月辛酉朔王曲宴於賞春亭令太子諸王侍臣各賦賞花詩.
辛未禱雨於川上.
壬申以兵部侍郞左諫議大夫文正爲西北路兵馬副使; 秘書少監高維爲東北路兵馬副使.
丙子御文德殿覆試賜崔翼臣等及第.
五月壬寅王出子　於玄化寺剃髮爲僧.
六月城興王寺.
秋七月乙未以尙書右丞諫議大夫金良鑑爲西北路兵馬副使; 戶部侍郞金若珍爲東北路兵馬副使.
八月辛未平章事致仕金義珍卒.
己卯御史大夫姜源廣卒.
宋湖南荊湖兩浙發運使羅拯復遣黃愼來.
制: "西女眞酋長懷德父尼*於弗自先朝有邊功授懷德奉國將軍."
九月丙申王宴於賞春亭命近臣賦詩夜分乃罷.
冬十月庚午王如玄化寺.
十一月甲午置固守炭鐵庫於京城四面.
十二月丁巳朔遼遣衛尉卿和　來賀生辰.
○(辛亥)二十五年春正月丁亥朔放朝賀.
己亥以金行瓊爲尙書左僕射判尙書刑部事; 崔有孚爲尙書右僕射; 洪德威爲兵部尙書; 鄭惟産爲翰林學士.
辛丑以金良鑑爲尙書左丞知御史臺事; 盧寅爲尙書右丞左諫議大夫.
壬寅以子琇爲檢校尙書令守司空; 崔惟善守司徒異惟忠守司空.
壬子以金行瓊　知政事.
癸丑西女眞懷化將軍紛泰等來獻土物.
二月辛未燃燈王如奉恩寺.
戊寅特設燃燈會謁景靈殿.
三月庚寅遣民官侍郞金悌奉表禮物如宋初黃愼之還移牒福建請備禮朝貢至是遣悌由登州入貢.
戊戌追贈姜源廣太子太師.
辛丑東女眞歸德將軍霜昆等二十二人購還我被虜人.
戊申幸大安寺.
夏四月壬戌雩.
丁卯西女眞酋長奴*於達等十人來獻土物各賜職.
癸酉親醮於毬庭.
戊寅幸王輪寺.
壬午西女眞酋長麻胡達等十八人來獻土物加歸德將軍賜例物.
五月乙酉以王懋崇爲中書侍郞同中書門下平章事判尙書兵部事.
丁亥禱雨於川上.
癸巳西女眞　演等來朝優加職賞.
戊戌憲司奏: "宋人禮賓省注簿周沆本以文藝見用今犯贓請收職田遣還." 制可.
辛亥王如玄化寺.
六月庚申以鞍工宋由乃三韓功臣太傅蘇格達玄孫特免其役許入仕.
甲子禱雨於川上.
秋七月甲申幸王輪寺.
八月辛酉東女眞歸德將軍高舍等十五人來獻土物.
丙子懷化將軍沙於賀等二十人來獻良馬.
丁丑宋商郭滿等三十三人來獻土物.
九月乙酉宋商元積等三十六人來獻土物.
庚寅王以重陽御賞春亭宴太子及*　林候{　林侯}*平壤候{平壤侯}宰相異惟忠王懋崇等各賜馬一匹.
丁酉宋商王華等三十人來獻土物.
冬十月乙卯宋商許滿等六十一人來獻土物.
十一月乙未設八關會幸法王寺.
辛丑西女眞酋長漫頭弗等率衆來投職賞有差.
壬寅西女眞酋長　主等十人東女眞酋長多盧昆霜　等五十八人來獻土物.
丙午守司徒庾高滿卒.
十二月辛亥朔遼遣益州刺史高元吉來賀生辰.
丙子以柳洪爲給事中左承宣; 殷鼎爲秘書少監右副承宣.
世家卷第八.
