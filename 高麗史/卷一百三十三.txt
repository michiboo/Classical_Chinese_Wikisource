列傳卷第四十六. 高麗史一百三十三.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
辛禑一.
○辛禑小字牟尼奴旽婢妾般若之出也. 或雲: "初般若有身滿月旽令就友僧能祐母家産*能佑{能祐}母養之未期年兒死能祐恐旽讓旁求貌類者竊取隣家隊卒兒置諸他所告旽曰: '兒有疾請移養.' 旽諾. 居一年旽取養於家以同知密直金　所賂婢金莊爲乳　般若亦未知爲非其兒也." 恭愍王常憂無嗣一日微行至旽家旽指其兒曰: "願殿下爲養子以立後." 王　而笑不*　然心許之旽密令其黨吳一　爲書祈洛山觀音雲: "願令弟子分身牟尼奴福壽住國." 及旽流水原王語近臣曰: "予嘗至旽家幸其婢生子毋令驚動善保護之!" 旽旣誅王召牟尼奴納明德太后殿謂守侍中李仁任曰: "元子在吾無憂矣." 因言: "有美婦在旽家聞其宜子遂幸之乃有此兒." 後王欲以牟尼奴爲嗣請就學太后不欲曰: "稍長就學未晩." 王命知申事權仲和往前政堂李穡第會文臣議改牟尼奴名乃書八字以進王以禑命之仍召侍中慶復興密直提學廉興邦政堂文學白文寶議封禑江寧府院大君使文寶及田祿生鄭樞等傅之. 二十三年九月王冒稱禑故宮人韓氏出追贈韓氏三代及其外祖. 甲申崔萬生洪倫等弒王太后率禑入內　不發喪丙戌殯於寶房禑與宰樞發喪擧哀. 翼日太后及復興欲立宗親仁任欲立禑議未決都堂相視莫敢發言判三司事李壽山曰: "今日之計當在宗室." 永寧君瑜及密直王安德等阿仁任意大言曰: "王以大君爲後捨此何求?"
仁任率百官遂立禑年十歲. 十月癸巳朔告喪於*大廟. 壬寅雷雨雹. 丁未下書宥境內曰: "不幸天不佑我國家先考奄棄群下痛不容言宦者崔萬生及洪倫權瑨洪寬韓安盧瑄等與近臣金興慶妬寵宿怨乘　肆毒幸賴祖宗在天之靈捕獲萬生等已正典刑原其致亂流興慶於外. 於洪武七年九月二十五日國之宗親　大小臣僚以先考遺命承王大母旨　予繼位. 予方幼　在衰　之中固辭至再至三遂不獲已以至於此於戱凡爾內外大小臣庶各盡乃心恪守先王成憲弼予於理以安社稷!" 宥辛旽黨. 甲寅大霧二日. 庚申葬玄陵是日虹圍日日傍又有大小二日. 十一月己巳攝事於*大廟是日大雨雷電地大震　鳴於*大室. 追謚韓氏爲順靜王后遣密直使張子溫典工判書閔伯萱如  京師告訃請賜謚承襲請謚表曰: "帝王之道雖遠不忘人子之心惟親是顯. 竊念臣父先臣　早承舊服爰處遐方幸逢聖人之興灼見天命之集旣委質於事上亦盡心而治民. 若稽成規宜請殊號. 伏望同仁夷夏施澤幽明察先臣篤於忠貞哀孤臣迫於痛悼擧易名之典副向化之誠則臣謹當宣孝治於一方祝聖壽於萬歲." 承襲表曰: "居高惟在聽卑承國宜先稟命輒陳哀懇仰瀆聰聞. 伏念臣禑惡運旣深先臣奄逝年齡甚弱方居衰　之廬政事惟繁難曠蕃宣之職玆當呼　*미切兢惶. 伏望推無外之洪恩降由中之明詔　小國得遵舊典許孤臣仍守遺基則臣謹當永堅保釐之心上答生成之造." 設八關會以國恤不受賀. 移安仁德太后眞於光巖寺. 納哈出遣其子文哈刺不花來獻駱駝二頭馬四匹.  大明使林密蔡斌等還至開州站護送官金義殺斌及其子執密遂奔北元,張子溫閔伯萱逃還. 十二月以三司左使李希泌爲西北面上元帥. 遣判密直司事金　如北元告喪. 倭寇密城焚官　虜掠人物.
元年正月禑如普濟寺設百齋釋服. 遣判宗簿寺事崔源如  京師告喪請謚及承襲. 禑始置書筵以田祿生李茂方爲師傅. 倭焚掠密城以萬戶不能禦遣將軍崔仁哲往按之. 令百官各陳便民策. 納哈出遣使來問曰: "前王無子今誰嗣位耶?" 時北元以恭愍無嗣乃封瀋王暠孫脫脫不花爲王故有是問.
二月以同知密直韓邦彥爲楊廣道副元帥兼都巡問使禑下書曰: "予以幼　承先王之業處臣民之上罔知所爲以致乾道失常地　屢現顧惟　昧其何以堪? 豈政刑之失宜民不得所而致然歟? 於戱凡爾內外大小臣僚各盡乃心毋事虛文務求實效以底　平之理." 遣判典客寺事羅興儒聘日本. 戊申日有黑子己酉亦如之. 禑以疾放囚.
三月遣判事孫天用如  京師獻貢馬一百匹. 禑祭慈明仁和兩殿. 倭寇慶陽縣楊廣道都巡問使韓邦彥與戰敗績. 以年饑禁酒. 甲申雨雹大如彈丸.
四月以判密直李子松爲西北面都巡問使兼平壤尹贊成事池奫爲西北面都元帥門下評理柳淵爲東北面都元帥徵諸道兵以備北元尋得邊報平安乃止以判密直司事李成林爲西北面宣慰使密直副使趙思敏爲東北面宣慰使. 戊申雨雹. 己酉　忠定王於*大廟. 以密直副使崔公哲爲泥城上元帥. 耽羅獻金帶三腰及銀器.
五月禑有疾設消　道場於書筵廳以李寶林爲司憲府大司憲禑謂書筵官曰: "前日大司憲來悔不引見." 遂召寶林與之酒曰: "憲府國家耳目敬哉." 北元遣使來以贊成事黃裳爲西北面都體察使左副代言成石璘爲體察使如江界慰遣之. 遣判典儀寺事全甫如
京師獻歲貢馬.
六月倭公昌等十六人來降. 大明人張來興等被　於倭逃還遣孫君祐押送  京師.
七月己未朔日食.
八月倭寇樂安寶城. 改定都城五部戶數. 慶尙道副元帥尹承順斬倭二十六級. 書雲觀言: "近者天文示異災變屢興宜移御避　." 禑議遷都判三司事崔瑩等議曰: "今無大故不可遽　舊都." 乃止. 泥城萬戶飛報瀋王母子率金義及進奉使金　已到信州中外洶懼以知門下府事林堅味爲西京上元帥密直副使商議慶補兼都巡問使門下評理商議楊伯淵爲安州上元帥同知密直李元桂爲元帥贊成事池奫爲西北面都體察使密直副使羅世爲西海道上元帥兼都巡問使密直副使朴普老爲副元帥兼都體察使密直副使趙仁璧爲東北面元帥門下評理邊安烈爲副元帥又徵諸道兵.
九月泥城元帥崔公哲麾下二百餘人叛殺軍民渡江去. 倭舶大集德積紫燕二島時將卒悉赴北征乃簽坊里丁及諸陵戶爲兵又徵楊廣全羅慶尙諸道兵以我太祖及判三司事崔瑩領之耀兵東西江以備之尋放還諸道兵. 禑以知仁州事田秀妻有乳保恩與布七百匹米二十石. 西北面都體察使池奫請又發兵爲後援命三司左使李希泌爲都指揮使率兵赴之徵諸寺住持僧戰馬各一匹又取諸寺田租以充軍須以密直副使李琳爲西北面宣慰使往察事變. 迎桐華寺釋迦佛骨置神孝寺作佛事. 倭寇寧州木州瑞州結城.
十月我
太祖射虎以進禑賜　衣一領曰: "惡獸可除然亦危事後其愼之!" 閱諸道所募兵放還老弱. 禑欲召書筵官講書宦者金玄曰: "每月暇日宜停講." 禑曰: "讀書非視事何可廢也?" 遂出講. 憲府劾楊廣道安撫使鄭庇巡問使韓邦彥不能禦倭編配戍卒. 禮儀判書朴仁桂爲楊廣道安撫使. 以天變屢見釋杖罪以下囚. 以河允源爲司憲府大司憲.
十一月以河乙沚爲全羅道元帥. 楊廣道安撫使朴仁桂獲倭賊二　殲之. 濟州人車玄有等焚官　殺安撫使林完牧使朴允淸馬畜使金桂生等以叛州人文臣輔星主高實開鎭撫林彥千戶高德羽等起兵盡誅禑遣使如  京師奏之.
十二月丙戌大霧. 禑出書筵讀大學問右副代言尹邦彥曰: "詩云: '穆穆文王於緝熙敬止.' 何義也?" 邦彥不能對禑曰: "予嘗謂儒者能通經書今乃爾耶!" 時禑　近宦官宮妾不親士大夫識者憂之. 倭寇楊廣道濱海州縣以判典儀寺事金仕寶爲兵馬使禦之. 遣密直副使金寶生如  京師賀正阻風還泊喬桐. 戊戌雷. 癸丑霧.
二年正月復遣金寶生如  京師. 攝事於*大廟上尊號. 以添設職賞軍士自奉翊通憲至七八品無　.
二月遣李之富如定遼衛通好仍察事變又遣李原實聘於納哈出. 判事安德麟擅殺人繫獄鞫治. 僉議評理洪淳卒.
三月以朴普老爲西北面元帥兼都巡問使遣簽書密直司事鄭公權安胎於禮安縣. 般若夜潛入太后宮啼號曰: "我實生主上何母韓氏耶?" 太后黜之仁任下般若獄臺諫巡衛府雜治之般若指新創中門號曰: "天若知吾寃此門必頹." 司議許時　入門門自頹時僅免人頗異之竟投般若於臨津斬其族判事龍居實. 遣判事金龍如定遼衛通好.
四月以郭璇爲楊廣全羅道體察使察將帥守令備禦勤怠. 官軍久留西北面民多飢乏以李淑林爲完護使齎布千五百匹賑之. 禑曲宴禁中宰相請奏樂禑以國恤不許. 營敬孝大王影殿於王輪寺西. 懶翁設文殊會於楊州檜巖寺中外士女無貴賤齎布帛果餌施與恐不及寺門嗔咽憲府遣吏禁斥婦女都堂又令閉關尙不能禁放於慶尙道密城郡行至驪興神勒寺死.
五月遣知印尹思禮齎布千五百匹分與西北面各站. 以六曹印小改鑄之. 濟州萬戶金仲光捕斬逆賊哈赤姜伯顔等十三人分配妻子於光羅二州. 庚午地大震　巖吼. 禑出北園習騎馬又觀弄杖戱. 北元人吳抄兒志來禑待之厚. 取及第鄭摠等.
六月代言李元紘封雩祭香忘其祝板久而請押禑怒曰: "祀事不可不愼爾何慢耶?" 以大旱禁酒禑謂宰相曰: "宮中亦不宜用酒." 宰相以爲不可禑曰: "予性不好酒自今不復飮." 以柳濚爲全羅道元帥兼都巡問使柳實爲全州道兵馬使. 放輕繫量移諸流配人有差. 判事金龍自定遼衛齎高家奴書還其書曰: "僕自洪武五年歸降  朝廷數年之*閒深蒙厚恩非筆舌一言能盡玆因本國不知　生廢了普顔帖木兒王上頭主人疑惑　又將差去官蔡大使等亦廢了因此不通王命這三二年恁又與納哈出通音前後不一然人在天地*閒豈不知順逆循環的道理? 今次差使臣金龍來好生的好爭柰南雄侯大人回京又恐恁那裏心上不安俺這裏與兩箇守方面的官人商量了且交他每回去卽自摠兵官靖海侯余都督李平章三箇大官人到牛家莊下岸*　{總}統大軍轉運大糧至遼陽海州瀋陽開原等處堅守城池交恁知會我想著前元時分與王普顔帖木兒共同策應殺沙劉二破頭潘那其*閒王京官人每多信從我來今日前日何異未敢以不至誠待人切思無知納哈出孤兵深入所部將士未戰自敗從然僥倖到金山子百無一二? 然又接王保保輩　彼幾戰敗將何足爲論旦夕我國家大軍四面雲集至彼如勁風之掃敗葉臨時雖悔何及若原來使臣金龍至專望列位相國當以四海八方靡不來臣之心爲意作急差經濟老臣或奉上之馬幷*　{總}兵官靖海侯等大官人處來說話　此之機不可失期更有遼陽先前避兵之民端冀列位相國早爲發付前來不惟民之思卽實報國家善政之一端也果允所禱先將己未起男婦備細手本將來與*　{總}兵官大人看　東寧等處來歸之民遼陽如市去使詳知. 原差蔡大使取的馬如達可作急差人來解與我國家添力一般若今次不來顯知我也說　恁再如何說話? 克日大軍殄滅納哈出等後恁便將無萬的馬來何用?" 都堂見書喜給龍銀五十兩. 以太后不豫宥二罪以下. 倭焚掠固城縣. 書雲觀請: 依道詵密記凡制度一循土俗禁斷異國之風.
七月倭賊二十餘　寇全羅道元帥營又寇榮山焚戰艦. 判密直司事金　自納哈出營逃還先是僧小英托緣化遣其徒數人於北方潛寄書瀋王曰: "今國家臣弒其君主諛臣*　{諂}國柄專在權臣若引兵來大事可成." 　見其書來告下小英獄鞫之果服乃沈於碧瀾渡. 全羅道元帥柳濚擊倭於靈巖. 倭寇扶餘至公州牧使金斯革戰於鼎峴敗績賊遂陷公州楊廣道元帥朴仁桂以屬縣懷德監務徐天富不赴救斬之賊又寇石城趣連山縣開泰寺仁桂迎戰墮馬被殺賊屠開泰寺仁桂素得民心時號賢將. 都堂奏: "倭寇方興唯防禦都監造軍器恐或不足請令各司各愛馬諸都監各以其司錢物剋期繕造以備緩急." 從之. 以梁伯益爲西海道元帥. 以太后誕日宥二罪以下. 遷喬桐縣民於近地以避倭寇. 東萊安集魚承漢貪暴憲府劾之. 倭寇朗山　堤等縣元帥柳濚兵馬使柳實力戰卻之禑遣人與綵*　{段}. 訛言倭將寇都城夜半發坊里軍守城又聞賊欲先登松嶽發僧爲軍分守要害. 諫議李悅製*　文以進禑問代言李元紘曰: "此*　用於何日?" 對曰: "在今夕." 曰: "然則當復何時寫之而受押?" 又以藝文檢閱金爾音不豫令作*　囚巡軍獄宰樞睦仁吉等請釋禑曰: "命令大輕未可遽釋." 仁吉等再請乃釋之. 庚辰震漢川君王　及其妻朴氏與孺子俗傳蓄震家之物可致富以故都人　集爭取牛馬財帛器皿木石瓦　　及朴氣猶未絶至　其支體而去　家須臾變爲丘墟都堂令巡軍典法推其財産悉還其族.
八月銀鑄定妃印及乳　辰韓國大夫人張氏印張卽金莊也. 以金縝爲慶尙道元帥兼都體察使金用輝爲泥城元帥. 有人自定遼衛逃還言: "定遼衛將乘秋來侵." 遣使諸道點兵.
九月以慶補爲西北面都體察使. 倭寇古阜泰山興德等地焚官　又寇保安仁義金堤長城等縣. 禑造等身佛聚僧徒點眼于禁中. 以天變宥二罪以下. 禑習馳馬放鷹. 以韓邦彥爲安州副元帥金得齊爲義州元帥趙思敏爲全羅道副元帥兼都巡問使睦忠爲助戰兵馬使密直副使孫光裕爲海道上元帥. 憲府論劾判事趙思謙奸其妻父李培中妾又嘗*　{諂}附辛旽多受賄賂禑命收職牒流外. 以邊安烈爲楊廣全羅道都指揮使兼助戰元帥. 西北面蝗.
閏月因倭寇水路阻梗罷漕運　全羅楊廣慶尙沿海州郡　賦有差. 以羅世爲全羅道上元帥兼都安撫使. 奉安敬孝大王眞於王輪寺影殿號曰惠明. 戊申葬順靜王后韓氏於懿陵時明經及第韓略言: "我韓氏宗人也初韓氏卒我與韓氏族故僧能祐火其屍收骨　於奉恩寺松林." 乃於寺之北岡發燒骨一缸備儀物移葬顯陵之西　車至十川橋祖奠將撤燒魂錢延及柩幄幷　儀物惟柩賴救得免時人異之或雲天火. 追上玄陵尊號仁文義武勇智明烈敬孝大王韓氏宣明齊淑敬懿順靜王后配享惠明殿魯國公主祭於別室.
十月羅興儒還自日本日本遣僧良柔來報聘獻彩*　{段}　屛長劒鏤金龍頭酒器等物其國僧周佐寄書曰: "惟我西海道一路九州亂臣割據不納貢賦且二十餘年矣西邊海道頑民觀　出寇非我所爲是故朝廷遣將征討*미入其地兩陣交鋒日以相戰庶幾克復九州則誓天指日禁約海寇." 以密直副使沈德符爲東江元帥. 北元遣兵部尙書　哥帖木兒來都摠兵河南王中書右丞相擴廓帖木兒貽書曰: "往者予與令先君獲承往來甚厚厥後令先君爲小人所　方在危疑遣介來告予亦周旋以定其事大駕東巡予惟舊交之故期於宣力國家不意早世未展慰問每惟高麗事我朝自世祖爰降貴主建爲東藩今所存者非舅甥卽姻亞也去歲或傳令先君無嗣朝廷以爾邦久未有君必致危亂是以　爾族世往承其祀詔使旣行彼則有梗當此之時朝廷非乏樹立之策失問罪之擧也特念天戈一臨不無玉石俱焚是以脫脫不花暫館遼西不令一卒一馬渡江以俟彼之覺悟玆者所遣抄兒志至深陳彼情以爲寔不悖德又知伯顔帖木兒王有子牟尼奴在國人見推領務夫朝廷之於爾國義則君臣恩則婚　當其命王之意正欲安全爾家豈有偏於彼此? 然令先君去世今已二年脫脫不花近在境上北邇大朝南隣朱寇王子雖爲衆所服從未有朝廷之命竊料彼中人心向背亦各有半而乃冥然莫醒則謀事者可謂未爲得計矣且小之事大必得所恃乃可立國如令先君往年以大駕北狩必暫餌朱寇以安境內然朝廷在近加以故主義重甥舅恩厚而可悖哉? 今料彼設若不歸大朝亦當南事朱寇則呑　無厭汝雖盡其事之之禮則彼之親汝安汝未必能如汝心　爾財力遷爾人民改爾社稷不知其何所不至矣聖天子寬容待物忘過記功方且延攬四方忠義以爲恢復之計王子誠能改圖以副上命　兵　馬共成　角庸贊我國家中興之業則於爾祖歸國之功不尤有光歟? 爰念令先君交契之厚故備言之書到可善審利害輕重速令使來朝廷必有處也." 納哈出亦遣右丞九住來歸我行人文天式. 倭寇鎭浦以洪仁桂爲楊廣道都巡問使. 倭寇江華府焚戰艦. 倭寇韓州崔公哲擊之斬百餘級禑與酒鞍馬. 戊辰雷翼日亦如之設消　道場於外院寺. 遣密直副使孫彥如北元百官呈省書曰: "本國世世相承保有東土至忠敬王首先歸順世祖皇帝仍襲王爵其子忠烈王尙世祖皇帝親女忽篤怯烈迷思公主生子忠宣王忠宣王生子忠肅王忠肅王生子伯顔帖木兒王伯顔帖木兒王生子牟尼奴見今襲位以俟明降具載往歲申達之文. 不期金也烈哥附托不干本國王派瀋王完澤禿之孫脫脫不花結構兇黨上　朝廷欲亂國統今來　詳國家之統父子相傳古今天下一定之理不可紊亂如蒙准呈將亂統生事之徒發還本國究理允合公道." 又遣開城尹黃淑卿於納哈出以報九住之來納哈出曰: "我本非與高麗戰伯顔帖木兒王遣年少  
李將軍擊我幾不免
李將軍無恙乎? 年少而用兵如神眞天才也將任大事於爾國矣." 壬申憲府上*　曰: "往者瀋王之變宰相　謀決機諸將仗義奮忠輒率偏師晝夜倍道逆戰卻逐使朝野寧謐而賞典不擧無以勸後請第功行賞." 從之.
十一月辛巳　敬孝大王於*大廟大雨震電不克　. 倭寇晉州溟珍縣又焚掠咸安東萊梁州彥陽機張固城永善等處. 丙戌霧雨雹震電. 倭寇晉州班城縣又寇蔚州會原義昌等縣焚掠殆盡. 己亥　敬孝大王於*大廟以忠惠王母弟同一室　以韓氏. 倭寇密城郡及東萊縣.
十二月納哈出遣使遺白金及羊. 倭焚合浦營屠燒梁蔚二州及義昌會原咸安鎭海固城班城東平東萊機張等縣. 北靑千戶金仁贊獻海東靑禑賜白金五十兩. 以池奫爲門下贊成事尹邦彥密直提學鄭良生大司憲金濤左副代言金承得右副代言以禹仁烈爲慶尙道都巡問使裴克廉晉州道元帥. 憲府劾論判事金禧嘗附辛旽稱爲姻　多行不義又不告父忌乃削職歸田裡.
三年正月倭盜會原倉. 以池湧奇爲楊廣道副元帥. 納哈出遣使遺羊馬. 以印海爲楊廣道副元帥.
二月倭寇新平縣楊廣道都巡問使洪仁桂擊之. 北元遣翰林承旨　刺的齎冊命及御酒海靑來詔曰: "上天眷命皇帝聖旨諭牟尼奴　惟我國家受天景命統承萬方世祖皇帝聖德神功澤被四表惟時高麗雖介在海隅能仰德執義率先來臣以順以忠帝用嘉之爰降貴主　爾祖啓壤三韓作我東藩百年於玆前歲伯顔帖木兒沒爾衆以繼襲之典上章有司而不言有子國家恤彼宗祀廢殞乃簡爾族之良用承厥世是以有脫脫不花之命今者來言伯顔帖木兒有嗣牟尼奴在故遣使往問而祖母洪氏請章偕至夫父死子繼古今之通誼也在理苟安何難改作? 今以牟尼奴爲征東省左丞相高麗國王於戱稽古象賢期於爲治而已牟尼奴其益懋　心保乂我民! 毋替若祖爲我國藩輔之義則忠孝之道於是在矣往敬之哉益光寵命!" 又授尹桓等六人平章事. 納哈出遣文哈刺不花來. 北元遣豆　達來祭敬孝大王始行北元宣光年號. 倭寇慶陽遂入平澤縣楊廣道副元帥印海與戰不克禑令召募良家子弟善射御及郡縣吏有　力者使防倭諸司員吏告歸田裡久不還者削職取其田給有戰功者. 以知密直司事趙希古爲全羅道都兵馬使與衣馬各道要衝皆置防護以　流民修築沿海州郡山城. 令中外決獄一遵至正條格.
三月池奫伏誅. 遣三司左使李子松如北元謝冊命表曰: "天地無私廣施生成之造侯藩有慶優承寵渥之恩萬姓　呼四方聳聽伏念臣年才*　{總}角材乏經邦權世職而守封*미懷兢　　臣順而嚮化常切　傾第緣道阻於朝宗易致讒興於　斐惟哀懇必期於奏達顧臣庶冒昧而　呼睿謀克灼其群情　澤仍從於寬典遂令陋質獲被耿光爵旣襲於眞王秩又升於左相賜以仙壺之　侑以錦毛之禽顧無*　{糾}　之勞豈意褒崇之賞爲榮過厚揆分難堪玆蓋陛下志在固存仁敦綏遠敷虞文德兩階之舞雍容復漢官儀十行之詔密勿天下之勢離必合*大平之期適當今謂孤臣爲世皇之外孫謂小邑爲太后之故國眷顧特殊於他姓光華　越於常倫臣敢不益　不二之心恪遵侯度恆貢由中之信永祝皇齡?" 且獻禮物皇帝白金七錠紵布八十一匹皇后白黃紅紵布各九匹二皇后白紵布九匹黃紵布五匹紅紵布四匹中書省太師闊闊帖木兒太保哈刺章*大尉蠻子各白紵布八匹黑麻布七匹鞍子一面平章　政臺大夫下至內官小臣皆遺紵麻布有差. 遣禮儀判書文天式報聘於納哈出仍遺麻布各十五匹鞍子一面胡床豹皮屛風等物娘子姐姐至麾下官人各遺紵麻布有差又送納哈出宴餞回禮白紵布八十匹以納哈出翁主文哈刺不花豆　大等嘗遙受本國官爵皆遺祿俸布納哈出五百匹. 翁主文哈刺不花俱三百匹豆　大五十匹. 宥境內惟洪倫親族及池奫黨不原. 憲府以水旱兵革請禁酒從之. 倭寇西鄙以海州*　彌寺{須彌寺}爲日本　設文殊道場以禳之. 倭寇窄梁又寇江華. 京城大震. 以崔瑩爲六道都統使三司左使李希泌爲東江都元帥睦仁吉林堅味等十一人副之受守城都統使慶復興節度義昌君黃裳爲西江都元帥我  
太祖與楊伯淵邊安烈等十人副之受京畿都統使李仁任節度. 募徵諸道僧徒作戰艦京山三百人楊廣道一千人交州西海平壤道各五百人遂下令僧徒如有苟避者以軍法論.
四月倭寇蔚州　林. 以睦仁吉洪仲宣爲門下贊成事; 睦忠同知密直; 王賓密直副使. 遣判軍器監事李光甫造戰艦於龍津. 倭寇蔚州梁州密城等處焚掠殆盡. 以旱災兵革禁公私宴飮. 以知密直李琳爲慶尙道助戰元帥. 倭焚彥陽縣　林府尹尹承順斬倭四級. 以王賓爲安東道副元帥瑞城君崔公哲爲江陵道元帥. 倭賊入西江崔瑩邊安烈出師卻之. 禑下書都堂曰: "今星變旱乾災異可畏宜釋徒流以*　天譴." 所釋者唯宦者金玄. 以密直副使慶儀爲西京都巡問使兼西北面副元帥. 取及第成石　等近臣金虔中第禑喜與鞍馬. 丙子暴雨雹. 是月旱.
五月以旱宥二罪以下. 倭寇密城侵掠村落取麥載船若蹈無人之境安東助戰元帥王賓擊卻之. 癸未雩且遍禱諸寺. 以京城濱海倭寇不測欲遷都內地會耆老尹桓等書動止二字議可否衆雖心不肯恐後有變禍將及己皆占動字書名唯崔瑩否慶復興瑩等詣太祖眞殿卜之得止字禑曰: "倭寇密邇可從卜耶?" 遣政堂文學權仲和相宅於鐵原瑩諫之事遂寢. 我  
太祖擊倭於智異山大敗之. 庚寅大雨雹. 禑以洪仲宣權仲和爲師傅. 倭賊百餘騎寇南陽安城宗德等縣. 新作市廛東廊. 倭復寇江華烽火自江華晝擧不絶京城戒嚴遣諸元帥分戍東西江召募勇士皆賞以官先給布人五十匹. 丁酉以德寧公主　於神孝寺忠惠王眞殿. 倭又寇江華大肆殺掠. 慶尙道都巡問使禹仁烈以病辭以裴克廉代之.
六月文天式還自北元獻玉帶及琉璃盃. 憲府劾奏: "崔仁哲本賤人冒受官爵承命出使擅自還朝妄獻倭捷欺瞞國家濫受賞賜請置於法以懲後來." 遂收賜銀杖流永州道死. 庚戌禱雨禑歎曰: "五月二十九日祖聖忌日也水旱無災祖聖之願故當此日雨暘不失其期者四百餘年今乃不雨以予幼　否德未厭天心乎? 抑有寃枉耶?" 遂徹膳謂宰相曰: "旱災太甚豈無故哉? 必是寃怨所召肆予欲悅人心屢下恩宥卿等因循不肯行得無不可?" 於是宥二罪以下. 唯金續命不原. 倭寇西海道安州金公世等三人擊斬四級與布人五十匹. 倭又寇長澤縣元帥池湧奇擊走之. 禑下書都堂曰: "今聞邊民被虜於賊幸而逃還皆指爲賊諜輒殺之甚不可也夫思鄕懷土人情之常　有父母妻子者孰不思還? 特畏死從賊耳自今凡逃還者必加褒賞雖實諜者毋得殺戮官給資糧以遂其生如有斬倭還者賞之加等! 其令邊郡張榜以示! 違者罪之." 乙卯大雨. 以知門下朴普老爲西海道助戰元帥. 謝恩使李子松還自北元元朝臣僚見子松朝服行禮皆泣曰: "自我播遷困於行*閒不圖今日復見禮儀." 待之甚厚. 以密直副使李仁立爲西京副元帥判密直韓邦彥爲安州元帥. 遣判典客寺事安吉祥於日本請禁賊書曰: "本國與貴邦爲隣雖隔大海或時通好歲自庚寅海盜始發擾我島民各有損傷甚可憐愍因此丙午年*閒差萬戶金龍等報事意卽蒙征夷大將軍禁約稍得寧息近自甲寅以來其盜又肆猖蹶差判典客寺事羅興儒齎咨再達兩國之*閒海寇造　實爲不祥事意去後據羅興儒齎來貴國回文言稱此寇因我西海一路九州亂臣割據西島頑然作寇實非我所爲未敢卽許禁約得此　詳治民禁盜國之常典前項海寇但肯禁約理無不從兩國通好海道安靜在於貴國處之如何耳." 倭賊二百餘　寇濟州全羅道水軍都萬戶鄭龍尹仁祐等率兵候之獲一船殲之禑與龍等衣一襲. 倭寇西海道永康長淵等縣三元帥擊之. 倭寇　州安岳. 禑下書都堂曰: "今困於兵革加以飢饉不可以土木之役重困吾民自今中外營繕一皆停罷!" 倭寇咸從三和江西等縣. 禑謂宰相曰: "倭雖賊其屍亦當　之　我江華西海之民死於賊暴露甚衆豈可忍視? 其出內帑錢布以資掩埋." 野城君金寶一妾朴與寶一適孫金孜爭田誣告孜奸其妹憲府具朴罪縊殺之先是遣使於下三道抄閑散子弟至有　子易馬者名雖抄閑散半是農民私隸也至是都堂　其實皆放還.
七月以歲旱國用虛竭除生日進馬. 遣崇敬府尹陳永世相宅於漣州永世還曰: "漣州五逆之地不可建都." 北元遣宣徽院使徹里帖木兒來請挾攻定遼衛禑贈金帶鞍馬不受. 倭寇　州西海道上元帥朴普老進擊之副使趙天玉等十餘人死. 遣使諸道修築山城.
八月遣啓　使晉川君姜仁裕如北元. 以贊成事梁伯益爲西海道元帥. 戊午雨雹. 倭寇信州文化安岳鳳州元帥梁伯益羅世朴普老都巡問使沈德符等擊之敗績請遣將助戰於是以我   
太祖及林堅味邊安烈密直副使柳曼殊洪徵爲助戰元帥赴之,
太祖與諸元帥擊賊于海州安烈堅味等奔潰  
太祖將戰置兜　於百數十步外試射之以卜勝否遂三發皆洞貫曰: "今日之事可知." 戰於州之東亭子戰方　遇泥　之地丈餘  
太祖之馬一　而過從者皆不得度  
太祖以大羽箭射賊十七發皆斃之乃縱兵乘之遂大破之  
太祖口不言功堅味等諱其敗自以爲己功要取爵賞是戰也  
太祖初御大羽箭二十及戰罷餘三矢謂左右曰: "吾皆射左目　汝往觀之." 往觀之果盡驗餘賊阻險積柴自固  
太祖下馬據胡牀張樂僧神照割肉進酒命士卒焚柴煙焰漲天賊勢窮出死力衝突矢中座前甁  
太祖安坐不起命金思訓魯玄受李萬中等擊之幾殲. 日本國遣僧信弘來報聘書雲: "草竊之賊是逋逃輩不遵我令未易禁焉." 以三司右使崔公哲爲義州元帥. 倭寇海州.
九月倭寇靈光長沙牟平咸　等地. 倭又寇海平二州. 禑授崔瑩鉞使與元帥李希泌金得齊楊伯淵邊安烈禹仁烈朴壽年趙思敏康永柳濚柳實朴修敬等擊走之. 以密直副使裴彥爲和寧府尹. 姜仁裕在北元遣人來告曰: "平章文典成大　政張海馬與丞相納哈出鍊兵　馬待高麗軍來欲攻定遼衛." 時我不應攻遼之請故又督之遣軍簿判書文天式告以天寒草枯不可出師. 倭寇岳陽縣元帥李琳 擊之獲二　. 遣前大司成鄭夢周報聘於日本且請禁賊書曰: "竊念本國北連大元西接  大明常鍊軍官以充守禦　於海寇只令沿海州郡把截防禦賊徒偵候乘*閒入侵燒毀民廬奪掠人口及覩官軍隨卽騎船逃匿爲害不小今蒙大將軍言及諄諄又於弘長老備　厚意其益圖之."
十月始置火　都監從判事崔茂宣之言也茂宣與元焰　匠李元同里　善遇之竊問其術令家　數人習而試之遂建白置之. 修京城. 倭賊四十　寇東萊縣. 庚申雷. 倭寇咸悅縣. 政堂文學權仲和侍書筵講貞觀政要至魏徵對太宗曰: "喜怒之情賢愚皆同賢者能節之不使過度愚者縱之多至失所陛下常能自制以克厥終則萬代永賴." 禑曰: "美哉! 言乎! 卿其法魏徵以敎我!" 對曰: "但殿下容受臣言臣敢不　竭心力?" 以贊成事楊伯淵爲安州上元帥.
十一月遣前開城尹黃淑卿如北元賀節日. 下印海於淸州獄治伊山敗軍罪. 丁亥. 霧塞. 己丑以月食停八關會. 禑與乳　張氏書曰: "念昔先後不幸奄　予方幼弱惟爾小心保護以著勤勞式至今休曰篤不忘賜田百結奴婢十口雖有過愆犯不至十悉皆原宥." 與長寧公主及張氏各米豆幷六十碩知申事楊以時四十碩. 倭寇扶餘定山鴻山又倭百三十　寇金海義昌都巡問使裴克廉與戰敗績. 倭寇守安童城通津等縣. 以星變月食宥二罪以下. 命韓山君李穡註唐太宗百字碑以進.
十二月遣順興君王昇如北元賀正. 中郞將池遇淵與判書閔伯萱爭田訴於版圖正郞李養中詰遇淵嘗在合浦盜官物遇淵銜之誣告養中爲都官正郞受人賂下巡軍鞫之遇淵逃捕得誅之.   
帝放還我國人丁彥等三百五十八人. 有僧達明者遊歷安州等處自稱忠肅王母弟德興君之子潛圖不軌遣判開城府事慶補執之以來鞫問本善州民王加勿也幷其黨五人斬之. 三司左使李希泌卒贈謚忠靖. 納哈出遣使遺羊一百六十頭毛牛三首.
四年正月都評議使率百官相地於新京. 倭寇延安府.
二月倭寇安山仁州富平衿州. 以年荒停燃燈. 以知杆城郡事田光富貪墨害民枷市三日杖流之. 點五部坊里軍. 壬申地震. 江華府屢被倭寇民失其業給穀三百石賑之.
三月倭寇富平又寇泰安郡. 遣判繕工寺事柳藩如  京師謝恩禮儀判書周誼請謚承襲謝恩表曰:   
"帝德天臨萬邦咸仰臣疑　釋一國更生事久乃明恩深莫報伏念臣爰從弱歲遽喪嚴君敢稽告訃以易名輒望哀孤而錫命馬取諸耽羅以遞送人到於定遼而被留　期行李之必通乃敢浮海而復年華之屢易尙未回舟罔知事變之所由徒切　呼而無已忽此還家而團聚餘三百人故其向闕以　傾惟億萬歲歡聲競沸喜氣悉均共言: '曖昧之已明益　恩憐之必至.' 玆蓋  
陛下舞干　舜弛　　湯綏斯來動斯和華夏蠻貊之率　道以德齊以禮典章文物之修明乃令海邦獲瞻天日臣謹當率循先人之業永有依歸對越上帝於心恆申頌禱." 請謚表曰: "節惠賜謚固帝王之大公請命顯親尤人子之至願冒陳愚懇庸　亶聰伏念臣父先臣　當聖人之作興以小邦而歸附斯克勤於侯度嘗　薄勞柰不永於天年奄辭昭代若稽諸古必易其名敢訃告之後時仍陳乞之倂瀆今　更於歲律益翹佇於德音降監在玆兢惶無已伏望敦勸忠之典推恤孤之恩特令貞魂獲蒙寵命則臣謹當恆述藩宣之職*미　頌禱之誠." 請承襲表曰: "建邦樹屛帝命斯彰繼世襲封臣　攸慶玆當再瀆尤切三思伏念臣猥以幼　適丁憂恤　從先考權國事者數年　望  
上恩對天威於咫尺措躬無地惟簡在心伏望施字小之恩降纘考之命而令庸品獲被耿光則臣謹當永觀苗裔之存願爲漢輔共祝康寧之嚮恆效箕疇." 贊成事睦仁吉判密直趙仁璧帥師放火　習水戰. 倭寇南陽遂焚掠水原府府使愼仁道僅以身免元帥王賓與戰敗績請濟師命密直副使朴修敬赴之. 倭又寇林韓二州. 修京城. 以密直副使趙希古爲漢陽道助戰都兵馬使.
四月倭寇德　合德等縣火都巡問使營倭船大集窄梁入昇天府中外大震我  
太祖與楊伯淵合擊大破之.
五月以旱宥二罪以下. 倭寇西州庇仁縣又寇水原龍駒等處戶長李富擒獲十餘人. 以評理商議崔公哲爲楊廣道都元帥.
六月倭寇淸州賊鋒甚銳我軍望風而遁賊四出攻掠我師復乘*閒襲之斬十餘級. 日本九州節度使源了浚使僧信弘率其軍六十九人來捕倭賊. 倭又寇木州寧州溫水縣. 平壤君趙思敏卒.   
帝放還我行人崔源全甫李之富. 以禹仁烈爲慶尙楊廣全羅三道都體察使. 倭寇宗德松莊永新等縣元帥崔公哲王賓朴修敬等擊卻之.
七月鄭夢周還自日本九州道節度使源了浚遣周孟仁偕來. 丁丑以生辰放囚. 北元使來告其主豆叱仇帖木兒卽位禑欲託疾不迎使強之禑出迎行省. 倭寇牙州入東林寺崔公哲王賓朴修敬等進擊斬三級獲馬二十餘匹. 日本僧信弘與倭寇戰於兆陽浦獲一　盡斬之放還被虜婦女二十餘人.
八月慶尙道元帥裴克廉擊倭於欲知島斬五十級. 虎入京城多害人物我  
太祖射　之. 倭寇延安府及海州遣判崇寧府事羅世判密直沈德符領戰艦大索倭賊於諸島. 周誼柳藩還自  京師禮部尙書朱夢炎錄  
帝旨以示我國人曰: "朕起寒微實膺天命代元治世君主中國當卽位之初法古哲王之道飛報四夷酋長使知中國之有君當是時不過通好而已不期高麗王王　卽稱臣入貢斯非力也心悅也其王精誠數年乃爲臣所弒今又幾年矣彼中人來請爲王　謚號朕思限山隔海似難聲敎當聽彼自然不干名爵前者弒其君而詭殺行人今豈遵法律篤守憲章者乎? 好禮來者歸爾大臣勿與彼中事! 如　施行." 憲府上言: "近來州郡屢經倭寇凋弊已甚而守令每爲賓客多張宴樂耗費錢穀侵漁細民爲按察者若罔聞知其弊日甚自今請令按廉條啓民　及守令得失以憑黜陟." 倭寇衿州陽川.
九月宰樞等詣奉恩寺太祖眞殿卜遷都不吉事遂寢. 倭寇瑞州. 憲府劾崔源: "在  京師  
帝問金義殺使先王被弒事源不遵使旨不諱國惡請治其罪." 乃下源獄鞫之不服竟殺之. 倭寇鐵州. 復行洪武年號. 以密直副使林成味爲西京都巡問使. 倭寇連山尼山公州. 以門下評理韓邦彥判密直李琳爲楊廣全羅道助戰元帥. 倭寇益州全州.
十月倭寇沃州珍同懷德靑山林州楊廣道元帥韓邦彥擊之斬二級獲馬十匹. 倭屠燒全州. 遣版圖判書李子庸前司宰令韓國柱如日本請禁賊遺九州節度使源了浚金銀酒器人參蓆子虎豹皮等物. 以成汝完爲政堂文學商議王承貴金光厚崔準金漢　安翊張夏睦子安爲密直副使. 遣判密直司事沈德符如  京師賀正版圖判書金寶生謝放還崔源等謝恩表曰: "神機廣運德洽四方賤價畢來歡騰一國嫌疑攸釋壅塞必通伏念臣猥以　資　逢盛旦嘗馳一二之行李歲月　更忽値三百之歸來室家交慶　當源等之旣至其慰禑心之曷勝! 玆蓋  
陛下推字小之仁廓包荒之度諒微臣畏天之敬憐殊俗懷土之思悉皆放還令其完聚臣謹當恪恭藩職恆輸事上之忠倍祝天齡永沐漸東之化."
十一月以門下評理朴普老爲安州上元帥兼西北面都　察使. 倭寇益州. 禑嘗召左使洪仲宣政堂文學權仲和等曰: "京城控海慮有不虞之患且地氣有衰旺而定都已久宜擇地徙都之其考道詵書以聞." 仲宣仲和及韓山君李穡右代言朴晉祿與書雲觀會議前摠郞閔中理上言: "詵密記所載北蘇箕達者卽峽溪可以遷都." 遣仲和及判書雲觀及張補之中郞將金祐等往相之仲和還曰: "得北蘇宮闕舊基凡百八十*閒." 於是設北蘇造成都監朝議尋以峽溪僻在山谷漕舶不通遂寢. 以冬寒放囚. 覇家臺倭使來泊蔚州信弘言: "彼若見我必歸告其國." 遂　曰: "高麗將拘汝." 使懼逃歸. 辛巳地震. 賜裴克廉鞍馬衣酒. 賞捕倭功. 以地震宥二罪以下. 信弘與倭賊戰於固城郡赤田浦不克遂還其國. 以前密直副使黃淑卿爲東北面都巡問使兼和寧府尹. 有李安仁者剃妻髮稱爲家婢賣之不得欲殺之妻逃安仁與妻父母詰欲拔劒刺之典法司論殺之.
十二月倭寇河東晉州都巡問使裴克廉與兵馬使兪益桓夾攻斬十九級追擊於泗州斬二級. 丙午雷. 置左蘇造成都監時議欲遷都國史有"左蘇白岳山右蘇白馬山北蘇箕達山等三所創建宮闕."之文故有是役. 高家奴以兵四萬來投江界. 遣柳曼殊於東北面吳季南於全羅道安翊於楊廣道南佐時於江陵道王安德於西海道慶補於交州道計點戶口依西北例置左右翼軍惟慶尙道令都巡問使裴克廉掌之後憲府上*　罷之憲府上*　曰: "諸道山城國家往往遣使修築多發軍丁不日畢功旋致崩壞其弊甚巨請自今不復遣使令守令徵發旁郡軍丁農隙修葺若未畢則停待明年以爲年例功臣之號必待有功近年以來自兩府至六曹判事添設奉翊無寸功者濫授功臣號如有樹立大勳者何以爲賞請重惜名器毋得妄與古者非有功不侯今封君甚衆近因倭寇漕運不通倉　虛竭除省宰封君外其餘封君請勿頒祿." 無　.
列傳卷第四十六.
