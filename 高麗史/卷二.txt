世家卷第二. 高麗史二.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
太祖二.
○(辛卯)十四年春二月丁酉新羅王遣*大守謙用復請相見.
辛亥王如新羅以五十餘騎至畿內先遣將軍善弼問起居羅王命百官迎於郊堂弟相國金裕廉等迎於城門外羅王出應門外迎拜. 王*　拜. 羅王由左王由右揖讓升殿命扈從諸臣拜羅王情禮備至. 宴臨海殿酒　羅王曰: "小國不天爲甄萱　喪何痛如之." 泫然泣下左右莫不嗚咽王亦流涕慰藉之.
夏五月丁丑王遺羅王太后竹房夫人與相國裕廉　干禮文波珍粲策宮尹儒韓粲策直昕直義卿讓餘寬封含宜熙吉等物有差.
癸未王還羅王送至穴城以裕廉爲質而從都人士女感泣相慶曰: "昔甄氏之來如逢豺虎今王公之來如見父母."
秋八月癸丑遣甫尹善規等遺羅王鞍馬綾羅綵錦幷賜百官綵帛軍民茶　頭僧尼茶香有差.
冬十一月辛亥幸西京親行齋祭歷巡州鎭.
是歲詔有司曰: "北蕃之人人面獸心飢來飽去見利忘恥今雖服事向背無常宜令所過州鎭築館城外待之."
○(壬辰)十五年夏五月甲申諭群臣曰: "頃完葺西京徙民實之冀憑地力平定三韓將都於此. 今者民家雌　化爲雄大風官舍頹壞夫何災變至此. 昔晉有邪臣潛畜異謀其家雌　化爲雄. 卜雲: '人懷非分天垂警戒.' 不悛其惡竟取誅滅. 吳王劉　之時大風壞門拔木. 其卜亦同　不知戒亦底覆亡. 且祥瑞志雲: '行役不平貢賦煩重下民怨上有此之應.' 以古驗今豈無所召. 今四方勞役不息供費旣多貢賦未省竊恐緣此以致天譴夙夜憂懼不敢遑寧. 軍國貢賦難以　免. 尙慮群臣不行公道使民怨咨或懷非分之心致此變異各宜悛心毋及於禍."
六月丙寅百濟將軍　直來降.
秋七月辛卯親征一牟山城遣正胤武巡北邊.
九月甄萱遣一吉粲相貴以舟師入侵禮成江焚　白貞三州船一百　取豬山島牧馬三百匹而歸.
冬十月甄萱海軍將尙哀等攻掠大牛島命大匡萬歲等救之不利.
十一月己丑前內奉卿崔凝卒.
是歲遣大相王仲儒如唐獻方物.
復攻一牟山城破之.
○(癸巳)十六年春三月辛巳唐遣王瓊楊昭業來冊王詔曰: "王者法天而育兆庶體地而安八紘允執大中式彰無外. 斗極正而衆星咸拱溟渤廣而百穀皆宗. 所以居戴履之倫窮照臨之境弘道修德恭己虛懷. 歸心者　爲王人嚮化者被以風敎. 由是擧封崇之命稽旌賞之文垂於古先罔敢失墜. 其有地稱平壤師擅兼材. 統五族之強宗控三韓之奧壤務權鎭靜志奉聲明爰　　章是加寵數. 咨爾權知高麗國王事建身資雄勇智達機鈴冠邊城以挺生負壯圖而*閒出. 山河有授基址克　踵朱蒙啓土之禎爲彼君長履箕子作蕃之跡宣乃惠和俗厚知書故能導之以禮義風驍尙武故能肅之以威嚴. 提封於是謐寧生聚以之完輯而復行及唇齒分篤皮毛. 忿　虜之挻　恤隣邦而救患　以披肝效順秉節納忠慕仁壽以康時識文思之撫運航深梯險輸　貢琛繼陳述職之儀茂著勤王之業. 夫推至誠而享　報道之常也奠眞封而顯列國禮之大也. 勞有所至朕無愛焉. 今遣使太僕卿王瓊使副大府少卿兼通事舍人楊昭業等持節備禮冊命爾爲高麗國王. 於戱作善天降之祥守正神祚之福. 干戈愼於危事文軌資於遠謀永爲唐臣世服王爵往踐厥位汝惟欽哉." 又詔曰: "卿珠樹分煇金鉤　兆領日邊之分野冠海外之英雄. 士心同感於撫循民意咸歌於惠養而又誠堅事大志在恤隣抹馬利兵挫甄萱之黨分衣　食濟忽汗之人. 繼航海以拜章每充庭而致貢金石之誠明貫日風雲之梗　凌空名播一時美流四裔. 忠規若此賞典寧忘. 特議*　封仍升峻秩剪桐圭而錫命目極蓬山　桃野以傾思心隨濟水勉祗異禮永保崇勛. 今授卿特進檢校太保使持節玄　州都督上柱國充大義軍使仍封高麗國王. 今差使太僕卿王瓊使副大府少卿楊昭業等往彼備禮冊命兼賜國信銀器匹*　{段}等具如別錄至當領也." 又詔曰: "卿長淮茂族漲海雄蕃以文武之才控玆土宇以忠孝之節來　化風. 貞規旣篆於旗常寵數是覃於簡冊如綸如　已成虎穴之榮宜室宜家足顯鵲巢之美. 　頒湯沐以慶絲蘿永光輔佐之功式　優隆之命諒卿誠素知我渥恩卿妻柳氏今封河東郡夫人." 又賜三軍將吏等詔曰: "朕以王建星雲　秀金石輸誠. 信義着於睦隣忠孝彰於事大. 領三韓之樂土每奉周正越萬里之洪波常陳禹貢. 勳名已顯爵秩未崇宜寵錫以桐圭　眞封於桃野. 今封授高麗國王差使往彼備禮冊命便令慰諭想宜知悉." 又賜曆日自是除天授年號行後唐年號.
○(甲午)十七年春正月甲辰幸西京歷巡北鎭.
夏五月乙巳幸禮山鎭詔曰: "往者新羅政衰群盜競起民庶亂離曝骨荒野. 前主服紛爭之黨啓邦國之基及乎末年毒流下民傾覆社稷. 朕承其危緖造此新邦勞役瘡痍之民豈予意哉. 但草昧之時事不獲已. 櫛風沐雨巡省州鎭修完城柵欲令赤子得免綠林之難. 由是男盡從戎婦猶在役不忍勞苦或逃匿山林或號訴官府者不知幾許. 王親權勢之家安知無肆暴陵弱困我編氓者乎. 予以一身豈能家至而目覩. 小民所以末由控告呼　彼蒼者也. 宜爾公卿將相食祿之人諒予愛民如子之意矜爾祿邑編戶之氓. 若以家臣無知之輩使於祿邑惟務聚*　{斂}恣爲割剝爾亦豈能知之. 雖或知之亦不禁制. 民有論訴者官吏徇情掩護怨　之興職競由此. 予嘗誨之欲使知之者增勉不知者能誡. 其違令者別行染卷猶以匿人過爲賢不曾擧奏善惡之實曷得聞知如此寧有守節改過者乎. 爾等遵我訓辭聽我賞罰. 有罪者無論貴賤罰及子孫功多罪小量行賞罰. 若不改過追其祿俸或一年二三年五六年以至終身不齒. 若志切奉公終始無瑕生享榮祿後稱名家至於子孫優加旌賞. 此則非但今日傳之萬世以爲令範. 人有爲民陳訴勾喚不赴必令再行勾喚先下十杖以治違令之罪方論所犯吏若故爲遷延計日罰責. 又有　威恃力令之不可觸者以名聞."
秋七月渤海國世子大光顯率衆數萬來投賜姓名王繼附之宗籍特授元甫守白州以奉其祀. 賜僚佐爵軍士田宅有差.
九月丁巳自將征運州與甄萱戰大敗之熊津以北三十餘城聞風自降.
冬十二月渤海陳林等一百六十人來附.
是歲西京旱蝗.
○(乙未)十八年春三月甄萱子神劒幽其父於金山佛宇殺其弟金剛. 初萱多妾　有子十餘人第四子金剛身長多智萱特愛之欲傳其位. 其兄神劒良劒龍劒等知之憂悶. 時良劒龍劒出鎭於外神劒獨在側伊粲能奐使人與良劒龍劒陰謀勸神劒作亂.
夏六月甄萱與季男能乂女哀福嬖妾姑比等奔羅州請入朝. 遣將軍庾黔弼大匡萬歲元甫香乂吳淡能宣忠質等領軍船四十餘　由海路迎之. 及至復稱萱爲尙父授館南宮. 位百官上賜楊州爲食邑兼賜金帛奴婢各四十口廐馬十匹以先降人信康爲衙官.
秋九月甲午幸西京歷巡黃海州.
冬十月壬戌新羅王金傅遣侍郞金封休請入朝. 王遣攝侍中王鐵侍郞韓憲邕等往報. 十一月甲午羅王率百僚發王都士庶皆從之. 香車寶馬連亙三十餘里道路塡咽觀者如堵沿路州縣供億甚盛. 王遣人問慰. 癸卯羅王與王鐵等入開京. 王備儀仗出郊迎勞命東宮與諸宰從衛而入館於柳花宮. 癸丑御正殿會百官備禮以長女樂浪公主歸於羅王. 己未羅王上書曰: "本國久經危亂曆數已窮無復望保基業願以臣禮見." 不允. 十二月辛酉群臣奏曰: "天無二日土無二王一國二君民何以堪願聽羅王之請." 壬申御天德殿會百僚曰: "朕與新羅　血同盟庶幾兩國永好各保社稷. 今羅王固請稱臣卿等亦以爲可朕心雖愧衆意難違." 乃受羅王庭見之禮群臣稱賀聲動宮掖. 於是拜金傅爲政丞位太子上歲給祿千碩創神鸞宮賜之其從者　收錄優賜田祿除新羅國爲慶州仍賜爲食邑.
是歲遣禮賓卿邢順等如唐.
○(丙申)十九年春二月甄萱壻將軍朴英規請內附.
夏六月甄萱請曰: "老臣遠涉滄波來投聖化願仗威靈以誅賊子耳." 王初欲待時而動憐其固請乃從之. 先遣正胤武將軍述希領步騎一萬趣天安府.
秋九月王率三軍至天安府合兵進次一善郡神劒以兵逆之. 甲午隔一利川而陣王與甄萱觀兵. 以萱及大相堅權述希皇甫金山元尹康柔英等領馬軍一萬支天軍大將軍元尹能達奇言韓順明昕岳正朝英直廣世等領步軍一萬爲左綱大相金鐵洪儒朴守卿元甫連珠元尹萱良等領馬軍一萬補天軍大將軍元尹三順俊良正朝英儒吉康忠昕繼等領步軍一萬爲右綱溟州大匡王順式大相兢俊王廉王乂元甫仁一等領馬軍二萬大相庾黔弼元尹官茂官憲等領黑水達姑鐵勒諸蕃勁騎九千五百祐天軍大將軍元尹貞順正朝哀珍等領步軍一千天武軍大將軍元尹宗熙正朝見萱等領步軍一千杆天軍大將軍金克宗元甫助杆等領步軍一千爲中軍*乂{又}以大將軍大相公萱元尹能弼將軍王含允等領騎兵三百諸城軍一萬四千七百爲三軍援兵. 鼓行而前忽有白雲狀如劒戟起我師上向賊陣行. 百濟左將軍孝奉德述哀述明吉等四人見兵勢大盛免胄投戈降於甄萱馬前於是賊兵喪氣不敢動. 王勞孝奉等問神劒所在. 孝奉等曰: "在中軍左右夾擊破之必矣." 王命大將軍公萱直　中軍三軍齊進奮擊賊兵大潰. 虜將軍昕康見達殷述今式又奉等三千二百人斬五千七百餘級. 賊倒戈相攻我師追至黃山郡踰炭嶺駐營馬城. 神劒與其弟菁州城主良劒光州城主龍劒及文武官僚來降. 王大悅勞慰之命攸司虜獲百濟將士三千二百人　還本土唯昕康富達又奉見達等四十人幷妻子送至京師. 面責能奐曰: "始與良劒等謀囚君父立其子者汝也爲臣之義當如是乎." 能奐　首不能言. 遂命誅之流良劒龍劒於眞州尋殺之. 以神劒僭位爲人所脅罪輕二弟又且歸命特免死賜官. 於是甄萱憂　發疽數日卒於黃山佛舍. 王入百濟都城令曰: "渠魁旣已納款無犯我赤子." 存問將士量才任用軍令嚴明秋毫不犯州縣按堵老幼皆呼萬歲相慶曰: "後來其蘇."
是月王至自百濟御威鳳樓受文武百官及百姓朝賀. 王旣定三韓欲使爲人臣子者明於禮節遂自製政誡一卷誡百寮書八篇頒諸中外.
冬十二月丁酉大匡裴玄慶卒.
是歲創廣興現聖彌勒內天王等寺又創開泰寺於連山.
○(丁酉)二十年夏五月癸丑金傅獻鐫金安玉排方腰帶長十圍六十二　. 新羅寶藏殆四百年世傳聖帝帶. 王受之命元尹　萱藏於物藏. 初新羅使金律來王問曰: "聞新羅有三大寶丈六金像九層塔幷聖帝帶也三寶未亡國亦未亡. 塔像猶存不知聖帶今猶在耶." 律對曰: "臣未嘗聞聖帶也." 王笑曰: "卿爲貴臣何不知國之大寶." 律　還告其王. 王問群臣無能知者時有皇龍寺僧年過九十者曰: "予聞聖帶是眞平大王所服歷代傳之藏在南庫." 王遂開庫風雨暴作白晝晦冥不得見. 乃擇日齋祭然後見之. 國人以眞平王是聖骨之王稱曰聖帝帶.
遣王規邢順如晉賀登極.
○(戊戌)二十一年春三月西天竺僧弘梵大師　　　日羅來本摩竭　國大法輪菩提寺沙門也. 王大備兩街威儀法駕迎之.
秋七月壬子碧珍郡將軍李悤言卒.
是月始行後晉年號.
築西京羅城.
冬十二月耽羅國太子末老來朝賜星主王子爵.
是歲渤海人朴昇以三千餘戶來投.
○(己亥)二十二年春三月戊辰佐丞　直卒.
是歲晉遣國子博士謝攀來冊王爲開府儀同三司*　校{檢校}太師餘如故.
○(庚子)二十三年春三月改州府郡縣號.
秋七月王師忠湛死樹塔於原州靈鳳山興法寺親製碑文.
冬十二月開泰寺成設落成華嚴法會親製*　文.
是歲重修新興寺置功臣堂　三韓功臣於東西壁設無遮大會一晝夜歲以爲常.
晉歸我質子王仁翟.
○(辛丑)二十四年夏四月乙未大匡庾黔弼卒.
是歲遣大相王申一如晉獻方物.
○(壬寅)二十五年冬十月契丹遣使來遣　駝五十匹. 王以契丹嘗與渤海連和忽生疑貳背盟殄滅此甚無道不足遠結爲隣遂絶交聘流其使三十人于海島繫　駝萬夫橋下皆餓死.
○(癸卯)二十六年夏四月御內殿召大匡朴述希親授訓要曰: "朕聞大舜耕歷山終受堯禪高帝起沛澤遂興漢業. 朕亦起自單平謬膺推戴. 夏不畏熱冬不避寒焦身勞思十有九載統一三韓　居大寶二十五年身已老矣. 第恐後嗣縱情肆欲敗亂綱紀大可憂也. 爰述訓要以傳諸後庶幾朝披夕覽永爲龜鑑. 其一曰: 我國家大業必資諸佛護衛之力故創禪敎寺院差遣住持焚修使各治其業. 後世姦臣執政徇僧請謁各業寺社爭相換奪切宜禁之. 其二曰: 諸寺院皆道詵推占山水順逆而開創. 道詵雲: '吾所占定外妄加創造則損薄地德祚業不永.' 朕念後世國王公候后妃朝臣各稱願堂或增創造則大可憂也. 新羅之末競造浮屠衰損地德以底於亡可不戒哉. 其三曰: 傳國以嫡雖曰常禮然丹朱不肖堯禪於舜實爲公心. 若元子不肖與其次子又不肖與其兄弟之衆所推戴者　承大統其四曰: 惟我東方舊慕唐風文物禮樂悉遵其制. 殊方異土人性各異不必苟同. 契丹是禽獸之國風俗不同言語亦異衣冠制度愼勿效焉. 其五曰: 朕賴三韓山川陰佑以成大業. 西京水德調順爲我國地　之根本大業萬代之地. 宜當四仲巡駐留過百日以致安寧. 其六曰: 朕所至願在於燃燈八關燃燈所以事佛八關所以事天靈及五嶽名山大川龍神也. 後世姦臣建白加　者切宜禁止. 吾亦當初誓心會日不犯國忌君臣同樂宜當敬依行之. 其七曰: 人君得臣民之心爲甚難. 欲得其心要在從諫遠讒而已從諫則聖讒言如蜜不信則讒自止. 又使民以時輕　薄賦知稼穡之艱難則自得民心國富民安. 古人云: '芳餌之下必有懸魚重賞之下必有良將張弓之外必有避鳥垂仁之下必有良民.' 賞罰中則陰陽順矣. 其八曰: 車峴以南公州江外山形地勢　趨背逆人心亦然彼下州郡人　與朝廷與王侯國戚婚姻得秉國政則或變亂國家或　統合之怨犯　生亂且其曾屬官寺奴婢津驛雜尺或投勢移免或附王侯宮院姦巧言語弄權亂政以致　變者必有之矣. 雖其良民不宜使在位用事. 其九曰: 百　群僚之祿視國大小以爲定製不可增　. 且古典雲: '以庸制祿官不以私.' 若以無功人及親戚私　虛受天祿則不止下民怨謗其人亦不得長享福祿切宜戒之. 又以強惡之國爲隣安不可忘危. 兵卒宜加護恤量除　役每年秋閱勇銳出衆者隨宜加授. 其十曰: 有國有家儆戒無虞博觀經史鑑古戒今. 周公大聖無逸一篇進戒成王宜當圖揭出入觀省." 十訓之終皆結中心藏之四字嗣王相傳爲寶.
五月王不豫停聽斷.
丁酉宰臣廉相王規朴守文等侍坐王曰: "漢文遺詔曰: '天下萬物之萌生靡有不死死者天地之理物之自然奚可甚哀.' 前古哲王秉心如此. 予　疾已歷二旬視死如歸有何憂也. 漢文之言卽予意也. 內外機務*　{久}不決者卿等　與太子武裁決而後聞." 丙午疾大漸. 御神德殿命學士金岳草遺詔文成王不復語. 左右失聲大哭王問此何聲也. 對曰: "聖上作民父母今日欲棄群臣臣等痛不自勝耳." 王笑曰: "浮生自古然矣." 言訖有頃而薨. 在位二十六年壽六十七. 遺命內外庶僚　聽東宮處分. 喪葬園陵制度依漢魏二文故事悉從儉約. 王規模宏遠正朝廷明賞罰崇節儉用賢良重儒道. 謚曰神聖廟號太祖葬於松嶽西麓陵曰顯陵穆宗五年加謚元明顯宗五年加光烈十八年加大定文宗十年加章孝仁宗十八年加仁勇高宗四十年加勇烈.
○李齊賢贊曰: "忠宣王嘗言: '我太祖規模德量生於中國當不　宋太祖. 宋太祖事周世宗世宗賢主也. 待宋太祖甚厚宋太祖亦爲之盡力. 及恭帝幼　政出太后迫於群情而受周禪蓋出於不得已也. 我太祖事弓裔猜暴之君三韓之地裔有其二太祖之功也. 以不世之功處必疑之地可謂危矣. 而國人歸心將士推戴然猶固讓欲徇延陵之節. 弔伐之事亦豈得已哉. 其好生惡殺而信賞必罰推誠功臣而不假以權. 創業垂統固宜一揆矣至若宋祖. 以江南李氏比之　睡臥榻則石晉所賂契丹山後之十六州蓋視爲　中物旣收北漢將長驅以定秦漢之彊耳. 我太祖卽位之後金傅未賓甄萱未虜而屢幸西都親巡北鄙其意亦以東明舊壤爲吾家靑氈必席捲而有之. 豈止操　搏鴨而已哉. 由是觀之雖大小之勢不同二祖規模德量所謂易地皆然者也.' 忠宣聰明好古中原博雅之士如王構閻復姚遂蕭奭趙孟　虞集皆遊其門蓋嘗與之尙論也."
惠宗.
惠宗仁德明孝宣顯義恭大王諱武字承乾太祖長子母曰莊和王后吳氏. 後梁乾化二年壬申生太祖四年立爲正胤從討百濟奮勇先登功爲第一二十六年五月丙午太祖薨奉遺命卽位. 六月壬申葬太祖於顯陵.
○(甲辰)元年遣廣評侍郞韓玄珪禮賓卿金廉如晉告嗣位遂賀破契丹.
冬十二月翰林院令平章事崔彥　卒.
○(乙巳)二年晉遣范匡政張季凝來冊王　曰: "省所奏以先臣遺命及官吏推請權知國事事具悉. 圭茅積慶忠孝因心. 早彰幹蠱之名顯著象賢之譽雅當嗣習深契物情見先臣知子之明成後嗣克家之美. 遠陳章奏尤驗純誠欣慰之懷*　{寤}寐無已." 又詔曰: "卿才略耀奇規模冠俗. 荀息之忠貞自許翁歸之文武兼全. 鷹　　立之姿折衝萬里夏屋春臺之煦化洽一隅. 而又尊奬誠深貢輸禮備. 是於剛日乃降明恩宜旌命世之英　峻眞王之秩爰旌亮節仍進崇階. 可持節玄　州都督上柱國充大義軍使仍封高麗國王. 今命使光祿卿范匡政使副太子洗馬張季凝等往彼宣賜官告　牒國信物等. 具如別錄. 　賜高麗國王竹冊法物等竹冊一副八十簡紫絲　聯紅錦裝背冊匣一具黑漆銀含陵金銅　　二副攀環紅錦托裏　冊文兩幅黃綾夾　一條蓋冊匣三幅(-黃綾夾　一條蓋冊匣三幅) 黃絹油夾　一條擧冊匣熟紫絲板二條絡冊床熟紫絲油　　床一張銀　腳角竿頭金栢木冊案一面紫綾案褥一領夾裙　全行事紫綾席褥一副　冊床紫綾席褥一副." 又　高麗國王: "省所奏進奉謝恩. 紅地金銀五色線織成日月龍鳳　*　{段}二枚紅地金銀五色線織成龍床褥二面金星皮甲二副　錦銀星皮甲二副　錦鍊鐵兜　四副　錦紅地金銀五色線織成花鳥　錦　　四腰角弓四張紅地金銀五色線織成龍魚　弓袋裁四具竹　箭二百隻一百隻貼金一百隻貼銀木　箭二百隻紅地金銀五色線織成雲龍箭釵裁四具金銀裝*파　細縷雲天玉劒一十口內二口金銀裝　錦　金銀裝　錦　細縷雲天長*　{刀}一十口金銀　槍一十根金銀裝　錦　匕首一十口金銀裝　匕首一十口細薴布一百匹白　布二百匹細中麻布三百匹事具悉. 卿世篤忠貞家傳勳閥爰屬承襲之始遠輸貢奉之儀貝錦成章　華讓貴咸陳筐　皆是珍奇. 而又兵器騈羅戎衣鮮麗莫非精妙可驗傾勤嘉奬所深再三無已." 又　高麗國王: "省所奏進奉. 金銀裝斫刺六根　錦　金銀裝劒六口金銀裝　錦　長刀一十口紅地金銀五色線織成花鳥　錦　　二腰紅地金銀五色線織成花鳥　錦倚背二面紅地金銀五色線織成花鳥　錦裙腰六腰紅地金銀五色線織成　錦　金銀裝匕首一十口鍍金鷹鈴二十顆銀　　子五色　銀尾銅全鍍金　子鈴二十顆銀　尾銅全細白　布一百匹細中麻布一百匹人參五十斤頭髮二十斤金銀地鐵文　刀一十枚金銀細縷剪刀二十枚金銀細縷剪　剪刀一十枚銀花細縷剪刀二十枚金銀重口大樣刀子三十柄銀重口大樣刀子四十柄金銀重口中樣刀子五十柄銀重口中樣刀子五十柄金銀重口小刀子五十柄銀重口小刀子一百柄金銀細縷　火鎌二十枚金銀細縷鉗子二十枚香油五十斤松子五百斤事具悉卿地控東溟心馳北闕奉九丘而作貢歷萬里以來王戎器堅剛織文靡麗苧麻如雪至藥通神首飾翫具之奇香澤果實之類名品旣衆羅列甚多省閱之時稱尙良切." 又　高麗國王: "省所上表賀去年三月一日親幸　州殺敗契丹事具悉. 朕以契丹顯違信義輒肆侵陵親御戎車往平桀虜靈旗一擧狂寇四　. 卿遠聽捷音頗攄憤氣載馳章表來慶闕庭嘉乃忠誠不忘於意."
大匡王規　王弟堯及昭王知其誣恩遇愈篤. 規又使其黨穴壁入王寢內謀作亂. 王徙避之不問.
秋九月王疾篤群臣不得入見　小常侍側. 戊申薨於重光殿在位二年壽三十四. 王氣度恢弘智勇絶倫. 自王規謀逆之後多所疑忌常以甲士自衛喜怒無常. 群小　進賞賜將士無節內外嗟怨. 諡曰義恭廟號惠宗葬於松嶽東麓陵曰順陵穆宗五年加諡明孝顯宗五年加宣顯十八年加高平高宗四十年加景憲.
○李齊賢贊曰: "羽父請弒桓公將以求太宰. 隱公不聽亦不討之. 終致蔿氏之禍. 王規之　兩王弟亦羽父之意也惠宗不致之罪顧使居左右其免於袖刃壁人之謀可謂幸也. 時去太祖棄代甫規耳之不義而得衆已能如漢魏之曹馬耶其未有以竄　之何也? 嗚呼小人之難遠也如此可不戒哉."
定宗.
定宗至德章敬正肅文明大王諱堯字天義太祖第二子. 母曰神明順聖王太后劉氏以太祖六年癸未生惠宗二年九月戊申群臣奉王卽位. 己酉王規謀逆伏誅.
○(丙午)元年春正月王將謁顯陵致齊之夕聞御殿東山松*閒有呼王名若曰: "爾堯存恤細民人君之要務."
是歲天鼓鳴赦.
王備儀仗奉佛舍利步至十里所開國寺安之又以穀七萬石納諸大寺院各置佛名經寶及廣學寶以勸學法者.
○(丁未)二年春築西京王城.
○(戊申)三年秋九月東女眞大匡蘇無蓋等來獻馬七百匹及方物. 王御天德殿閱馬爲三等評定其價馬一等銀注子一事錦絹各一匹二等銀鉢一事錦絹各一匹三等錦絹各一匹. 忽雷雨震押物人又震殿西角王大驚近臣等扶入重光殿遂不豫. 赦.
始行後漢年號.
○(己酉)四年春正月辛亥大匡王式廉卒.
三月丙辰王疾篤召母弟昭內禪移御帝釋院薨. 在位四年壽二十七王性好佛多畏. 初以圖讖決議移都西京徵發丁夫令侍中權直就營宮闕. 勞役不息又抽開京民戶以實之群情不服怨　胥興. 及薨役夫聞而喜躍. 謚曰文明廟號定宗葬於城南陵曰安陵. 穆宗五年加謚章敬顯宗五年加正肅十八年加令仁文宗十年加簡敬高宗四十年加莊元.
○李齊賢贊曰: "定宗以人君之尊步至十里所浮屠之宮以藏設利又以七萬石穀一日而分賜諸僧. 一遭天譴喪心生疾所謂君子求福不回者亦嘗聞其說耶疾旣大漸能以宗社付之親弟不使如王規者　　於其*閒是可嘉也已."
光宗.
光宗弘道宣烈平世大成大王諱昭字日華定宗母弟. 以太祖八年乙酉生定宗四年三月丙辰受內禪卽位.
秋八月命大匡朴守卿等攷定國初有功役者賜四役者米二十五碩三役者二十碩二役者十五碩一役者十二碩以爲例食.
○(庚戌)元年春正月大風拔木王問*　{禳}　之術司天奏曰: "莫如修德." 自是常讀貞觀政要.
建元光德.
○(辛亥)二年創大奉恩寺於城南爲太祖願堂又創佛日寺於東郊爲先　劉氏願堂.
冬十二月始行後周年號.
○(壬子)三年遣廣評侍郞徐逢如周獻方物.
○(癸丑)四年周遣衛尉卿王演將作少監呂繼贇來冊王爲特進檢校*大保使持節玄　州都督充大義軍使兼御史大夫高麗國王.
○(甲寅)五年春創崇善寺追福先　.
○(乙卯)六年遣大相王融如周獻方物.
遣廣評侍郞荀質如周賀卽位.
○(丙辰)七年周遣將作監薛文遇來加冊王爲開府儀同三司檢校*大師仍令百官衣冠從華制前大理評使雙冀從文遇來.
○(丁巳)八年春正月王觀射於毬庭.
○(戊午)九年夏五月始置科擧命翰林學士雙冀取進士. 丙申御威鳳樓放枋賜崔暹等及第.
是歲周遣尙書水部員外郞韓彥卿尙輦奉御金彥英齎帛數千匹來市銅.
○(己未)十年遣*{春}春*{遣}佐丞王兢佐尹皇甫魏光如周獻名馬織成衣　弓劒.
秋遣使如周進別序孝經一卷越王孝經新義八卷皇靈孝經一卷孝經雌雄圖三卷.
周遣左驍衛大將軍戴交來.
冬遣使如周獻銅五萬斤紫白水精各二千顆.
周侍御雙哲來拜爲佐丞.
○(庚申)十一年春三月甲寅賜崔光範等及第.
定百官公服.
改開京爲皇都; 西京爲西都.
評農書史權信　大相俊弘佐丞王同等謀逆貶之. 自是讒　得志誣陷忠良奴訴其主子讒其父囹圄常溢別置假獄. 無罪而被戮者相繼猜忌日甚. 宗族多不得保雖一子　亦自疑阻不使親近人人畏懼莫敢偶語.
○(辛酉)十二年修宮闕移御正匡王育第.
賜王擧等及第.
○(壬戌)十三年冬遣廣評侍郞李與祐等如宋獻方物.
○(癸亥)十四年夏六月還御宮詔曰: "朕比爲重修大內久在離宮心存警備事異尋常百官奏事多不親聽. 慮恐衆心或生疑阻其爲軫念寢食難忘. 今者修營功畢聽政有所. 凡爾百僚各敬爾事依舊進奏毋得稽留庶幾魚水同歡毋致君臣相阻."
秋七月創歸法寺.
冬十二月行宋年號.
宋遣冊命使時贊來在海遇風溺死者九十人贊獨免王特厚勞之.
○(甲子)十五年春三月賜金策等及第御天德殿宴群臣命策赴宴.
秋八月壬子大匡朴守卿卒.
○(乙丑)十六年春二月加子　元服立爲王太子內史諸軍事內議令正胤宴群臣於長生殿.
遣大承內奉令王輅如宋獻方物帝授輅尙書左僕射食實封三百戶幷賜官誥.
秋七月丙午內議令徐弼卒.
○(丙寅)十七年賜崔居業等及第.
○(丁卯)十八年.
○(戊辰)十九年創弘化遊巖三歸等寺.
以僧惠居爲國師坦文爲王師王信讒多殺內自懷疑. 欲消罪惡廣設齋會無賴輩詐爲出家以求飽　　者　至或以　餌米豆柴炭施與京外道路不可勝數. 列置放生所就傍近寺院演佛經. 禁屠殺肉膳亦買市廛以進.
○(己巳)二十年冬十一月王弟旭卒.
○(庚午)二十一年幸歸法寺.
○(辛未)二十二年冬十二月壬寅地震.
○(壬申)二十三年春二月地震.
秋八月赦.
是歲賜楊演等及第.
遣內議侍郞徐熙等如宋獻方物. 帝制加王食邑賜推誠順化守節保義功*號臣{臣號}授熙檢校兵部尙書副使內奉卿崔業檢校司農卿兼御史大夫判官廣評侍郞康禮檢校少府少監錄事廣評員外郞劉隱檢校尙書金部郞中　賜官誥.
○(癸酉)二十四年春二月賜白思柔等及第.
○(甲戌)二十五年春三月賜韓藺卿等及第.
是歲西京居士緣可謀叛伏誅.
僧惠居死以坦文爲國師.
○(乙亥)二十六年夏五月王不豫甲午薨於正寢. 在位二十六年壽五十一王卽位之初禮待臣下明於聽斷恤貧弱重儒雅夙夜孜孜庶幾治平中歲以後信讒好殺酷信佛法奢侈無節. 謚曰大成廟號光宗葬於松嶽北麓陵曰憲陵穆宗五年加謚宣烈顯宗五年加平世十八年加肅憲文宗十年加懿孝高宗四十年加康惠.
○李齊賢贊曰: "光宗之用雙冀可謂立賢無方乎? 冀果賢也豈不能納君於善不使至於信讒濫刑耶. 若其設科取士有以見光宗之雅有用文化俗之意. 而冀亦將順以成其美不可謂無補也. 惟其倡以浮華之文後世不勝其弊雲."
景宗.
景宗至仁成穆明惠獻和大王諱　字長民光宗長子. 母曰大穆王后皇甫氏. 光宗六年乙卯九月丁巳生十六年立爲太子. 二十六年五月甲午光宗薨王卽位. 大赦還流竄放囚繫洗*　{痕}累拔淹滯復官爵　欠債　租調毀假獄焚讒書.
冬十月甲子加政丞金傅爲尙父制曰: "姬周啓聖之初先封呂望劉漢興王之始首冊蕭何. 自此大定　宇廣開基業立龍圖三十代　麟趾四百年日月重明乾坤交泰雖自無爲之主亦關致理之臣. 觀光順化衛國功臣上柱國樂浪王政丞食邑八千戶金傅世處　林官分王爵. 英烈振凌雲之氣文章騰擲地之才富有春秋貴居茅土. 六韜三略拘入胸襟七縱五申撮歸指掌我太祖始脩睦隣之好早認餘風尋頒駙馬之姻內酬大節. 家國旣歸於一統君臣宛合於三韓顯播令名光崇懿範. 可加號尙父都省令仍賜推忠順義崇德守節功臣號勳封如故食邑通前爲一萬戶."
是月加上六代考　尊號.
○(丙子)元年夏六月庚申黃州院二郞君　加元服改院號爲明福宮.
冬十一月宋遣左司禦副率於延超司農寺丞徐昭文冊王爲光祿大夫檢校*大傅使持節玄　州諸軍事玄　州都督大順軍事食邑三千戶.
遣使如宋賀卽位.
放執政王詵於外王嘗許先朝被讒人子孫復　遂相擅殺復致寃號及是詵托以復　矯殺太祖子天安府院郞君. 於是貶詵仍禁擅殺復　.
以荀質申質爲左右執政皆兼內史令. 元甫壽餘爲近臣知御廚事.
始定各品田柴科.
是歲遣金行成如宋入學國子監.
○(丁丑)二年春三月御東池龍船親試進士賜高凝等及第.
是歲遣子如宋獻良馬甲兵.
○(戊寅)三年夏四月政丞金傅卒謚敬順.
宋遣太子中允張　來聘.
○(己卯)四年春三月賜元徵衍等及第.
夏六月宋遣供奉官閤門祗候王　來冊王爲侍中加食邑一千戶.
是歲渤海人數萬來投.
○(庚辰)五年以崔知夢爲內議令.
王承等謀逆伏誅.
○(辛巳)六年夏六月王不豫.
秋七月王疾彌留甲辰召堂弟開寧君治內禪遺詔曰: "一生一死賢哲難逃或短或脩古今皆是. 寡人承四朝之餘烈受三韓之　圖獲保山川土地務安宗廟社稷日愼一日首尾七年. 因此勤勞遂成疾疹. 冀怡神於釋負將傳聖以　憂. 正胤開寧君治國之親賢予所友愛. 必能奉祖宗之大業保國家之昌基. 咨爾公卿宰臣其敬保我介弟永綏我大邦. 寡人每覽禮經至男子不死婦人之手未嘗不臨文嘆仰至於今日左右嬪御已令屛去. 　或不延　至大期更何所恨. 服紀輕重合依漢制以日易月十三日周祥二十七日大祥園陵制度務從儉約. 其西京安東安南登州等諸道膺鎭守之任有軍旅之權者所寄非輕豈宜暫曠. 不許離任赴闕各於任所擧哀三日釋服. 其餘　委嗣君處分." 丙午薨於正殿在位六年壽二十六. 王溫良仁惠不好遊戱末年厭倦萬機日事娛樂沈溺聲色. 且好圍碁　近小人　遠君子. 由是政敎衰替. 謚曰獻和廟號景宗葬於南畿山麓陵曰榮陵穆宗五年加謚成穆顯宗五年加明惠十八年加順熙文宗十年加靖孝高宗四十年加恭懿.
○李齊賢贊曰: "　文公問井地於孟子孟子曰: '仁政必自經界始. 經界不正井地不均穀祿不平. 是故暴君汚吏必慢其經界. 經界旣正分田制祿可坐而定也.' 三韓之地非四方舟車之會無物産之饒貨殖之利. 民生所仰只在地力而鴨綠以南大抵皆山肥膏不易之田絶無而僅有也. 經界之正若慢則其利害比之中國相萬也. 太祖繼新羅衰亂泰封奢暴之後萬事草創日不暇給止爲口分之法歷四世景宗作田柴之科雖有　略亦古者世祿之意. 至於九一而助什一而賦與夫所以優君子小人者則不暇論也. 後世屢欲理之終於苟而已矣. 蓋其初不以經界爲急撓其源而求流之淸何可得也. 惜乎當時群臣未有以孟子之言講求法制啓迪而力行之也."
世家卷第二.
