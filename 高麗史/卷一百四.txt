列傳卷第十七. 高麗史一百四.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
金方慶[*(金)九容*(金)齊顔*(金)　*(金)恂*(金)永旽*(金)永煦*(金)士衡朴球].
○金方慶字本然安東人新羅敬順王之遠孫. 父孝印性嚴毅少志學善書登第官至兵部尙書翰林學士. 初方慶母有娠屢夢餐雲霞. 嘗語人曰: "雲氣常在吾口鼻兒必神仙中來." 及生養於祖敏成家小有嗔　必臥啼街衢牛馬爲之避人異之.
高宗朝年十六以蔭補散員兼式目錄事. 侍中崔宗峻愛其忠　待之以禮有大務皆委之. 累遷至監察御史監右倉請托不行. 有宰相訴權臣曰: "今御史不若前御史奉公." 會方慶至權臣詰之對曰: "欲如前御史吾亦能之吾要儲峙國　不能調衆口." 訴者大　權臣亦變色. 後爲西北面兵馬判官蒙兵來攻諸城入保葦島島有十餘里平衍可耕患海潮不得墾. 方慶令築堰播種民始苦之及秋大熟人賴以活. 島又無井泉常陸汲往往被虜. 方慶貯雨爲池其患遂絶.
入爲牽龍行首時禁衛爭附權門宿衛甚懈. 方慶憤其然雖疾不請告. 直廬湫隘衛士皆寓宿於外同僚姓朴者欲邀致一娼方慶固止之朴慙謝. 遷御史中丞守法不阿風節凜然. 元宗四年知御史臺事. 左承宣兪千遇久執政柄. 士大夫皆趨附. 方慶途遇揖於馬上千遇曰: "我是　衫奉命三品以下皆避之君何乃爾?" 方慶曰: "君與我俱三品　衫奉命我欲行禮耳." 相詰久之方慶曰: "日已晏矣." 遂徑去. 千遇深銜之凡方慶之族求仕者輒抑之方慶不以芥意. 後攻珍島至全羅調兵千遇田莊在長沙縣. 方慶戒勿擾. 及拜上將軍以事杖重房一校班主田　惡之訴權臣貶守南京. 方慶嘗爲西北面兵馬使有遺愛至是西北諸城上書請復來鎭. 時方慶赴南京　三日命復鎭之. 入爲刑部尙書樞密院副使.
十年林衍廢王世子適自元還至義州聞難復入朝奏之世祖遣幹脫兒不花等諭在國群臣及還方慶奉表偕如元. 世子請兵蒙哥篤領軍將發中書省謂世子曰: "今蒙哥篤若久駐西京以待大軍林衍旣背命必不給軍食柰何? 世子宜令不與衍者偕行." 世子難其人. 侍中李藏用等曰: "方慶再鎭北界有遺愛非此人不可." 世子曰: "甚合吾意." 乃命方慶行方慶言曰: "官軍到西京若過大同江王京自亂恐將有變宜勿令過江." 皆曰: "善." 遂以聞帝允之詔官軍過大同江者罪之. 行至東京聞王已復位入朝因留待之. 時崔坦韓愼叛殺諸城守唯禮待博州守姜　延州守權闡曰: "金公之德吾豈敢忘?" 以　闡方慶妹壻也. 明年方慶與蒙哥篤至西京父老爭來餉泣曰: "如公在豈有坦愼之事." 坦等亦朝夕來見. 坦等因蒙兵潛欲乘虛構亂厚遺蒙哥篤誘之. 方慶每以計沮之.
先是林衍慮王奏帝請兵還欲拒之令指諭智甫大率夜別抄屯黃州神義軍屯椒島以備之. 坦愼等知其謀密具舟楫聚銳兵謂蒙哥篤曰: "衍等將殺官人及大軍欲入濟州. 請官人聲言出獵察京軍往來狀相報吾等以舟師進甫音島末島官人領兵臨窄梁彼不能進退. 旣得其情具聞於帝王京可取子女玉帛非他有也." 蒙哥篤喜諾. 寧遠別將吳繼夫之子得公爲坦內廂知之密告方慶. 方慶曰: "豈有此事?" 得公曰: "若不信可陰偵之." 詰朝方慶詣蒙哥篤館門諸軍畢至坦愼等似有喜色. 蒙哥篤謂方慶曰: "久客無聊擊鮮爲樂公從吾否?" 曰: "獵何所?" 曰: "過大同江至黃鳳州入椒島耳." 方慶曰: "官人亦聞聖旨何以過江?" 蒙哥篤曰: "蒙人射獵爲事帝所知君何沮之?" 方慶曰: "我非禁獵禁過江耳. 若欲獵何必之彼然後爲樂?" 蒙哥篤曰: "若以過江爲罪我獨當之." 方慶曰: "我在此官人安得過江. 如欲之須　帝命." 方慶密諭智甫大等令退兵蒙哥篤知方慶忠直出於天性大加敬重以實告曰: "欲滅王京者非獨崔坦等. 亦有人焉." 曰: "爲誰?" 曰: "某." 事秘不傳. 由是讒言不入國家以安.
是年夏三別抄叛驅掠人民航海而南. 王遣　知政事申思佺爲追討使又命方慶領兵六十餘人與蒙古宋萬戶等兵一千餘人追討. 至海中望見賊船泊靈興島. 方慶欲擊宋萬戶懼止之賊遁去. 自賊中逃來者男女老弱千餘人宋萬戶以爲賊黨悉虜而歸. 後請還於行省然不還者頗多. 賊入據珍島侵掠州郡思佺不以討賊爲意. 或聞之曰: "我已爲宰相破賊成功復何爲乎?" 至羅州聞賊出陸奔還於京. 全州副使李杉亦　城逃. 皆坐免. 方慶代思佺與蒙古元帥阿海帥兵一千討之. 賊圍羅州分兵攻全州. 羅人與全議降全人猶豫. 方慶在道聞之單騎倂日南行先牒全曰: "某日當帥兵一萬入州宜速備軍餉待之." 全以牒示羅賊聞之遂解圍去. 自是不復肆掠.
方慶劾奏討賊使上將軍邊胤將軍曹子一孔愉等見賊攻錦城不救請流於島王宥之止削職. 愉以交結宦官得免. 方慶與阿海屯三堅院對珍島而陣賊於所掠船艦皆　怪獸蔽江照水動轉如飛勢不能當. 每戰賊軍先鼓　突進互勝負曠日相持. 會潘南人洪贊洪機　於阿海曰: "方慶孔愉等陰與賊相通." 阿海執而囚之移牒達魯花赤達魯花赤令方慶還與贊等對辨以　知政事蔡楨代之. 阿海　方慶令卒五十人押送於京見者皆寃以至悲泣. 達魯花赤言於王曰: "贊等所言誣妄宜繫牢獄." 釋方慶. 王卽請達魯花赤復令方慶討賊授上將軍慰諭遣之.
方慶至珍島賊皆乘船盛張旗幟鉦鼓沸海. 又於城上鼓　大呼以助聲勢. 阿海　下船欲退屯羅州. 方慶曰: "元帥若退是示弱也. 而賊乘勝長驅誰敢當鋒. 帝聞而責之將何以對?" 阿海不敢退. 方慶獨帥師攻之賊以戰艦逆擊之官軍皆退. 方慶曰: "決勝在今日." 突入賊中賊圍之驅迫以去. 方慶士卒殊死戰矢石俱盡又皆中矢不能起. 已薄珍島岸有賊卒露刃跳入船中. 金天祿以短矛刺之. 方慶起曰: "寧葬魚腹安能死賊乎?" 欲投海. 衛士許松延許萬之等挽止之. 創者見方慶危急叫呼復起疾戰方慶據胡床指揮士卒顔色自若. 將軍楊東茂以蒙衝突擊之賊乃解去遂潰圍而出. 方慶數將軍安世貞孔愉等不赴救之罪欲斬阿海止之. 明年王削愉世貞等職又奏阿海畏縮不戰帝命罷阿海以　都代之仍詔誅贊等.
方慶與　都　謀攻珍島. 方慶　都將中軍入自碧波亭永寧公之子熙雍及洪茶丘將左軍入自獐項大將軍金錫萬戶高乙　將右軍入自東面摠百餘　. 賊聚碧波亭欲拒中軍. 茶丘先登縱火挾攻賊驚潰趣右軍右軍懼欲赴中軍. 賊獲二　盡殺之. 先是官軍數與賊戰不勝賊輕之不設備. 及官軍奮擊賊皆　妻子遁. 其所虜江都士女珍寶及珍島居民多爲蒙兵所獲. 方慶見賊潰追之獲男女一萬餘人戰艦數十　餘賊走耽羅. 方慶入珍島得米四千石財寶器仗悉輸王京其陷賊*艮{良}民皆令復業凱還. 王遣使郊迎以功加守*大尉中書侍郞平章事.
賊入耽羅築內外城恃險益猖獗時出虜掠擒安南守孔愉而去. 濱海蕭然侵及京畿道路不通. 王甚憂之十四年以方慶爲行營中軍兵馬元帥. 遣之方慶更鍊卒幷水軍萬餘人與　都茶丘屯潘南縣將發諸道戰船皆爲風　蕩獨以全羅道一百六十　. 次楸子島候風夜半風急不知所指. 黎明已近耽羅. 風濤洶湧進退失據. 方慶仰天太息曰: "社稷安危在此一擧今日之事不在我乎?" 俄而風浪止中軍入自咸德浦. 賊伏兵岩石*閒　躍大呼以拒之. 方慶　聲趣諸船　進隊正高世和挺身突入賊陣士卒乘勢爭赴將軍羅裕將銳兵繼至殺獲甚衆.
左軍戰艦三十　自飛揚島直　賊壘賊風靡走入子城. 官軍踰外城入火矢四發煙焰漲天賊衆大亂. 有自賊中來投者曰: "賊已勢窮謀遁可急擊之." 旣而賊酋金通精率其徒七十餘人遁入山中賊將李順恭曹時適等肉袒降. 方慶麾諸將入子城士女號哭. 方慶曰: "只誅巨魁耳汝等勿懼." 執其魁金允　等六人斬於通街擒親黨三十五人分載降衆一千三百餘人而還. 其居民悉按堵如故於是　都留蒙軍五百方慶亦使將軍宋甫演中郞將康社臣尹衡領京軍八百外別抄二百留鎭. 班師至羅州斬所擒親黨餘悉不問. 大　師遣其子綬及*祇{祗}候金　別將兪甫等告捷. 王拜綬爲大將軍　爲工部郞中甫爲中郞將以世和先登陷陣拜郞將其餘賞有差.
及方慶凱還王欲使廣平公　郊勞遣承宣朴恆諭以明日入京. 方慶卽趣行入謁. 王慰諭甚厚特賜紅　大宴將士敎都兵馬使及省臺曰: "濟州逆賊實爲難制至請師上朝討之. 若兵久淹滯則飛輓之費不　經涉大洋不測之變又可慮也. 宗社安危在此一擧. 中軍元帥金方慶自珍島之役至伐耽羅盡心竭力不避艱險措置得宜戰艦兵器糧餉無不周備督率大軍誅除兇渠疲　復蘇功業之重帶礪難忘. 兵馬使邊胤先往南方具辦諸事與方慶同心　力功烈殊異. 褒賞之典速議以聞. 其他領兵管船將士及將校典軍至於外別抄科賞條件　宜擧行." 遂以方慶爲侍中. 秋被詔如元帝　　者趣入使坐丞相之次輟御饌與之仍賜金鞍綵服金銀寵眷無比. 及還加開府儀同三司.
十五年帝欲征日本詔方慶與茶丘監造戰艦. 造船若依蠻樣則工費多將不及期一國憂之. 方慶爲東南道都督使先到全羅遣人咨受省檄用本國船樣督造. 是年元宗薨忠烈卽位. 方慶與茶丘單騎來陳慰還到合浦. 與都元帥忽敦及副元帥茶丘劉復亨閱戰艦. 方慶將中軍朴之亮金　知兵馬事任愷爲副使樞密院副使金侁爲左軍使韋得儒知兵馬事孫世貞爲副使上將軍金文庇爲右軍使羅祐朴保知兵馬事潘阜爲副使號三翼軍. 　卽綬也.
以蒙漢軍二萬五千我軍八千梢工引海水手六千七百戰艦九百餘　留合浦以待女眞軍女眞後期乃發船入對馬島擊殺甚衆. 至一　島倭兵陳於岸上. 之亮及方慶壻趙　逐之倭請降復來戰. 茶丘與之亮　擊殺千餘級. 捨舟三郞浦分道而進所殺過當. 倭兵突至衝中軍長劒交左右方慶如植不少卻拔一　矢　聲大喝倭　易而走. 之亮　　李唐公金天祿申奕等力戰倭兵大敗伏屍如麻. 忽敦曰: "蒙人雖習戰何以加此?" 諸軍與戰及暮乃解方慶謂忽敦茶丘曰: "兵法千里縣軍其鋒不可當. 我師雖少已入敵境人自爲戰卽孟明焚船淮陰背水也. 請復戰." 忽敦曰: "兵法小敵之堅大敵之擒. 策疲乏之兵敵日滋之衆非完計也不若回軍." 復亨中流矢先登舟遂引兵還. 會夜大風雨戰艦觸岩崖多敗侁墮水死. 到合浦以　獲器仗獻帝及王. 王遣樞密副使張鎰慰諭命方慶先還加上柱國判御史臺事.
元年改官制拜僉議中贊上將軍判典理監察司事. 二年如元賀聖節. 王上書中書省曰: "陪臣金方慶奉朝命攻破珍島耽羅及征日本修造戰艦揚兵海上實有力焉. 請賜虎頭金牌用勸來者." 方慶奉幣禮畢上殿亡宋幼主後至二人執袂前導. 帝命幼主坐皇太子下. 有司請方慶與宋群臣坐次帝曰: "高麗慕義自歸宋力屈乃降何可同也? 唯宋福王於幼主大父行年且老賜坐金宰相上其餘皆下坐." 又曰: "金宰相有軍功賜虎頭金牌." 東人帶金符自方慶始. 及還王出城以迎. 　都謂方慶曰: "帝命我管蒙軍子管高麗軍子每事推王王又推子果誰任之." 方慶曰: "　外則將軍制之　內則受制於君固也." 語畢有雀雛在堂下　都令捕之自弄旣而撲殺. 謂方慶曰: "如何." 方慶曰: "農夫作苦此物一聚啄禾穀殆盡公殺之亦恤民意." 　都曰: "吾見東人皆知書信佛與漢兒相類每輕我輩以謂蒙人業殺戮天必厭之. 然天賦吾俗以殺戮只當順受天不以爲罪. 此子等所以爲蒙人奴僕也."
時公主請工匠於元大興土*太{木}之役木匠提領盧仁秀擇一大木諷方慶柳璥與印侯張舜龍各執鉅斷其兩端曰: "人臣盡力於主當如是也." 方慶嘗享王及公主. 皆用新鑄銀器宴罷納於內帑又營五百羅漢堂於普濟寺極其壯麗大設會以落之達魯花赤及兩府皆會都人士女　至識者譏之. 有人投匿名書於達魯花赤石抹天衢曰: "齊安公淑金方慶等四十三人謀不軌復入江華. 天衢囚淑及方慶等令宰相雜問之賴柳璥力救得免. 語在璥傳. 東征之役金侁溺死方慶以韋得儒不救主將奏罷其職郞將盧進義從方慶攻珍島不力戰掠人財産方慶沒入官金福大亦當時從軍者. 三人俱有憾於方慶.
三年方慶往見　都於碩州而還將士皆迎於碧瀾渡. 進義具　酒而進方慶麾下士惡其先己止之進義曰: "諸軍與麾下皆人也何先後之有?" 韓希愈曰: "此悖理之人請勿飮." 方慶遽起進義等銜之. 得儒謂希愈曰: "君何不恤我乎? 我*　{　}職而君得賞我何罪耶?" 因辱罵遂以頭再觸希愈胸希愈　退之. 得儒怏怏以告宰樞及監察司方慶曰: "醉中之失." 誰復治之? 遂不問. 得儒益怨日與進義福大等陰謀傾軋. 乃具狀　於　都曰: "方慶與子　壻趙　義男韓希愈及孔愉羅裕安社貞金天祿等四百餘人謀去王公主及達魯花赤入江華以叛. 東征之後軍器皆當納官方慶與親屬私藏於家又造戰艦置潘南昆湄珍島三縣欲聚衆謀叛自以其第近達魯花赤館移居孤柳洞國家曾命諸島人民入居內地方慶父子不從使居海濱又東征之時令不習水戰者爲梢工水手致戰不利又以子　守晉州幕客田儒守京山府義男安迪材鎭合浦韓希愈掌兵船擬擧事響應凡八條."
於是　都以三百騎至與石抹天衢告王王及公主雖知誣妄不得已命柳璥元傅李汾禧韓康李　與　都天衢雜問之. 有與得儒同狀者宮得時等四人告曰: "我等目不識字. 得儒　曰: '與若俱有功　連一狀以求爵賞.' 故署名耳告　非所知也." 得儒又告　都曰: "歲乙亥方慶語我曰: '汝等助我當盡殲官軍入據海島.' 若不之信請與對辨." 方慶性沈默又憤怒似不能言. 璥曰: "得儒旣以八事告方慶叛今所言益重. 何不先載狀中耶?" 諸囚畏韋盧莫敢正視. 天祿顧叱曰: "汝等犬豕也攻珍島時汝二人犯律中贊沒汝贓入官汝所憾者此耳今飾虛辭欲陷大臣天而不誅無天也." 福大等十四人又告曰: "以得儒故署名非吾本意." 王益知誣妄止論希愈等十二人藏甲之罪杖而釋之.
茶丘與本國有宿憾欲伺　嫁禍聞方慶事請中書省來鞫. 　都亦嘗遣其子吉　以得儒言奏帝詔與國王公主同問. 於是王與　都茶丘復鞫方慶及　. 茶丘以鐵索圈其首若將加釘又叱杖者擊其頭*　{裸}立終日. 天極寒肌膚凍如潑墨. 王謂茶丘曰: "向與　都已鞫訖何必更問?" 茶丘不聽. 會郞哥　還自全羅道. 王引與同問郞哥　曰: "我將還朝帝若問東方事當以所聞見對." 茶丘頗屈. 後又鞫之方慶曰: "小國戴上國如天愛之如親豈有背天逆親自取亡滅. 吾寧枉死不敢誣服." 茶丘必欲服之加以慘毒身無完肌絶而復蘇者屢. 茶丘密誘王左右曰: "時大寒雨雪不止王亦疲於問訊若使方慶伏辜罪止一人法當流配耳於國何有?" 王信之且不忍視語方慶曰: "天子仁聖將明其情僞不置於死何自苦乃爾?" 方慶曰: "王何如是也? 臣起自行伍致位宰相肝腦塗地不足報國豈愛身誣服以負社稷." 顧謂茶丘曰: "欲殺便殺. 我不以不義屈." 竟以藏甲論流方慶於大靑島　於白翎島餘皆釋之.
方慶之流國人皆遮道泣送. 茶丘遣人誣奏帝曰: "金方慶積穀造船多藏兵甲以　不軌請於王京以南要害之地置軍防戍亦於州郡皆置達魯花赤方慶及子壻家屬悉送京師以爲奴隷收其土田以充兵糧." 及印侯以奏流方慶如元帝問方慶藏甲幾何對曰: "四十六副耳." 帝曰: "方慶恃此謀叛乎. 高麗州縣之租皆漕輸王京造船積穀又何足疑. 又方慶起第王京如謀叛何必起第. 　令茶丘還國王待草長可來奏." 得儒進義又謂茶丘曰: "國家設談禪法會所以詛上國也." 茶丘以語天衢遣人報中書省. 王亦遣將軍盧英如元辨對. 平章哈伯曰: "此何足上聞. 汝且歸令王自奏." 王遂如元道遇帝　令方慶父子得儒進義等從王入朝王遣張舜龍召方慶等. 方慶　自海島還入皆涕泣　手曰: "不圖今日復見侍中父子面." 進義至姚家寨舌爛暴死臨死曰: "吾以得儒至此." 得儒聞之不寢食常仰天太息而已.
王上書都堂辨方慶誣曰: "韋得儒盧進義等告　都以爲金方慶謀去公主國王及達魯花赤將入江華如其信然得儒宜先告我何以直告帥府. 　都　問方慶未嘗家藏兵甲惟羅裕等四十一人所爲. 然裕等皆雲: '未嘗聽方慶謀叛事緣. 得儒等含怨欲害方慶.' 然得儒等亦稱未嘗親聞方慶謀叛事亦未曾聽說於人. 但征東時方慶麾下有不納軍器於官者以此疑其謀叛. 後更言方慶再說謀叛前後所言不同. 又言: '至元十二年十二月日到方慶家方慶言: @　都毀我房院而去. 因說叛事.' 今看帥府鎭撫也速達文字　都以至元十二年十二月二十八日到王京翼年正月初三日還　州得儒何稱十二月去也. 進義雲: '至元十三年四月詣方慶家方慶在門前說謀叛事.' 後言方慶在政房東廊下說所言前後不同. 以此觀之　是妄飾　都與達魯花赤同鞫杖藏甲者餘皆原放惟留方慶以候明降. 茶丘又　鈞旨來問韓希愈安迪材金　等實我所差. 指稱方慶擅差委吳木江積穀. 實是竹州等郡縣所輸公私之物指稱方慶所畜潘南等處船楫俱是種田軍人所具. 指稱方慶船隻強取文字酷刑鞫問必欲招伏. 卽今勢難自白要令方慶全其性命姑流海島以待聖慈. 豈謂聖明曲照　令方慶赴京. 伏望詳其前表與達魯花赤文狀一一善奏. 得儒進義又雲談禪法會將不利於上朝呼得儒問之曰: '隊正金玄言將設談禪寢而不行.' 又軍成一亦言有僧告公主曰: '談禪不利於上朝.' 公主命成一妹於緊縫衣賞之. 今問金玄則雲: '得儒喚我問談禪法會何由而寢?' *　雲: '不知餘無所言.' 問成一則雲: '我寓居進義家進義將我往見得儒得儒曰聞有異事否*　雲不聞. 公主賞僧事不曾見聞. 何曾說與得儒. 我若有妹當處其家何故寓居進義之家.' 金玄成一之言皆如此. 且禪法通行天下本國自國初至今三百六十餘年率以三年一度當孟春設會. 是年以得儒進義誣告國家騷動欲於四月設會故淹延耳. 得儒恐親朝奏聞加其罪謀沮我行又復妄說達魯花赤不曾究問遽爾申奏實深兢懼. 伏望善奏." 旣而省官聞得儒言皆大笑. 居十餘日得儒亦舌爛而死. 時人以爲天誅.
帝諭王曰: "訴方慶者皆死無可對訟朕已知方慶寃." 遂赦之命隨王還國. 復爲中贊賜銀十斤. 六年秋上章乞退王遣承旨鄭可臣敦諭起之. 冬復請老王曰: "卿年雖老勳業殊異豈宜輕許其退. 且今天子有東征之命我國亦當奏置元帥. 苟以無功業者請帝以爲何如." 遂不允. 後復上章乞退又不允遣右承旨趙仁規上中書省書曰: "陪臣金方慶盡心供職凡有朝命恪勤不懈. 又於珍島耽羅日本隨官軍致討累捷有功宣授虎頭牌奬諭*　勞. 今復管領正軍一萬水手一萬五千往征日本若不參領軍事竊恐難以號令或致違誤. 方慶年齡雖邁壯心尙在欲更盡力以*　天恩伏請善奏許參元帥府勾當公事."
帝下詔授方慶中善大夫管領高麗國都元帥. 時方慶如元賀正帝御大明殿受賀. 四品以上得上殿赴宴方慶亦與焉. 帝溫言慰籍命坐丞相之次賜珍餐又賜白飯魚羹曰: "高麗人好之." 仍侍宴三日及還賜弓矢劒白羽甲又賜弓一千甲冑一百　　二百令分賜東征將士仍示東征條令. 丞相安童素與本國有恩者時在朔方故不齎國　行. 方慶以銀盂薴布遺其夫人夫人曰: "莫是金相邪. 自丞相北去絶無國　非公誰數婦人?" 前此進奉使必齎國　以行或有羨餘爲使者率私用方慶嘗爲進奉使悉還之.
七年三月出師東征方慶先到義安軍閱兵仗王至合浦大閱諸軍. 方慶與　都茶丘朴球金周鼎等發至日本世界村大明浦使通事金貯檄諭之. 周鼎先與倭交鋒諸軍皆下與戰郞將康彥康師子等死之. 六月方慶周鼎球朴之亮荊萬戶等與日本兵合戰斬三百餘級日本兵突進官軍潰茶丘　馬走. 王萬戶復橫擊之斬五十餘級日本兵乃退茶丘僅免. 翼日復戰敗績軍中又大疫死者凡三千餘人. 　都茶丘等以累戰不利且范文虎過期不至議回軍曰: "聖旨令江南軍與東路軍必及是月望會一　島今南軍不至我軍先到數戰船腐糧盡其將柰何?" 方慶默然. 旬餘又議如初方慶曰: "奉聖旨齎三月糧今一月糧尙在俟南軍來合攻必滅之." 諸將不敢復言. 旣而文虎以蠻軍十餘萬至船凡九千　. 八月値大風蠻軍皆溺死屍隨潮汐入浦浦爲之塞可踐而行. 遂還軍.
九年又上箋乞退以推忠靖難定遠功臣三重大匡僉議中贊判典理司事世子師仍令致仕. 加僉議令封上洛郡開國公食邑一千戶食實封三百戶. 一日乞告上　王遣子恂爲太白山祭告使隨之至鄕爲親舊留數日謂曰: "秋稼登場民力未暇豈可久煩汝爲." 遂還. 二十六年以病卒年八十九. 方慶忠直信厚器宇弘大不拘小節嚴毅寡言. 待子姪必以禮多識典故斷事無差. 　身勤儉晝不偃臥至老頭髮不白能寒暑無疾. 不遺故舊有喪輒往弔平生不言君上得失雖致仕居閑憂國如家有大議王必咨之. 然當國日久又受金符爲都元帥權傾一國. 田園遍州郡麾下將士號內廂日擁其門附勢假威者橫行中外而不之禁. 又第其征倭軍功爵賞頗不均人多　望又以外甥趙文簡娶車信女人譏其希寵. 遺命歸葬安東. 時用事者惡之遂沮禮葬. 後王悔之. 忠宣贈宣忠　謀定難靖國功臣壁上三韓三重大匡謚忠烈命立神道碑.
子　　恂. 　官至副知密直司事子承用承澤. 承用登第官至密直使以廉稱子厚恭愍朝累官檢校僉議評理附元朴賽因不花爲合浦萬戶. 性貪妻亦　吝慘酷. 嘗失綾匹意子七祐竊與其妾縛　竟日七祐死. 令僕懸頸曰: "有問者以自縊爲解." 時人謂綾重於子. 承澤以中書平章事致仕卒. 謚良簡子昴上洛君昴子九容齊顔.
○九容字敬之初名齊閔. 恭愍朝年十六中進士. 王命賦牧丹詩九容居首王奇之賜職散員. 登第授德寧府注簿累遷民部議郞兼成均直講. 勉進後學訓誨不倦雖休沐在家諸生質問者相踵. 辛禑元年拜三司左尹. 時北元遣使來曰: "伯顔帖木兒王背我歸明故赦爾國弒王之罪." 李仁任池奫欲迎之九容與李崇仁鄭道傳權近等上書都堂曰: "若迎此使一國臣民皆陷亂賊之罪他日何面目見玄陵於地下乎?" 慶復興仁任卻其書不受諫官李詹全伯英等*　論仁任罪請誅之. 仁任杖流諫官又以九容崇仁等謀害己　流之. 九容竄竹州尋移驪興. 放跡江湖日以詩酒自娛扁其所居曰六友堂.
七年禑召爲左司議大夫乃上書曰: "今倭*冠{寇}侵擾四方受敵干戈未息民失其業飢饉流移. 貢賦軍旅調發無地. 　變故屢興誠宜恐懼修省以*　天心. 殿下興居無節乘醉馳馬閭巷*閒若或一蹶恐致毀傷. 殿下縱自輕柰宗廟社稷何. 伏望念祖宗艱難之業察皇天譴告之心日接大臣講論治道出入威儀率由舊章." 不聽.
明年遷成均大司成尋判典校寺事. 初義州千戶曹桂龍至遼東都指揮梅義等　曰: "我於爾國事每盡心行之爾國何不致謝耶?" 十年以九容爲行禮使奉書兼齎白金百兩細苧麻布各五十匹以行. 至遼東摠兵潘敬葉旺與義等曰: "人臣義無私交何得乃爾?" 遂執歸京師帝命流大理衛. 行至瀘州永寧縣病卒年四十七. 後禑追治桂龍誤傳義言流之. 九容善詞章有　若齋集行於世. 子明善明理明允.
○齊顔字仲賢登第恭愍王十三年爲左正言. 時內竪韓暉李龜壽以邊功超拜僉議評理管機密甚寵幸諫官不署告身. 二人疑齊顔　王曰: "臣等國耳忘家暴露於外齊顔年少謬居言官非惟不署臣等告身凡　川之役將士告身皆不署是有二心欲使將士解體也." 王大怒謂侍中慶千興僉書密直元松壽密直副使金達祥曰: "韓暉李龜壽備嘗艱危宣力有勞故報之以爵齊顔不署告身欲鞫之." 對曰: "郞舍衆矣齊顔豈可獨任其責." 王曰: "齊顔卿等之族故爲卿等言之." 又讓松壽曰: "卿掌銓選引卿族爲諫官欲何爲也松壽伏地流汗不能對. 王將下齊顔獄千興與密直副使宋仁績爭之不能得. 達祥進曰: "齊顔諫官也. 若下獄後世以殿下爲何如主. 且告身不時署有何罪?" 王益怒起入內. 翼日齊顔謝病王遣中使強起令署暉等告身竟罷之.
十五年以軍簿佐郞從田祿生聘河南王擴廓帖木兒至燕京皇太子惡其通信命東還. 齊顔謂祿生曰: "公大臣不可留予且留必達使命." 遂稱疾留燕. 寄書其兄齊閔曰: "燕都雖不如昔丈夫可居之地也." 王以齊顔有異謀徵例賜錢穀居無何齊顔自燕單騎走河南達國書曰: "宰相田祿生被令旨還國齊顔以王命不可不達又樂聞大王名不遠萬里而來." 仍獻玉燭. 王問何物曰此明燈之具燻而暗修則復明冀王修德若此. 因上書以爲我王聰明仁武坐殲紅賊百萬之衆以安帝室爲天下倡. 今大王忠義聞天下欲東西　力削平僭亂夾輔帝室王大喜奏授中議大夫中書兵部郞中簽書河南江北等處行樞密院事. 齊顔素善儒琴至是爲王彈之王悅. 未幾遣其幕客郭永錫偕來報聘. 王欲拜代言辛旽　其不謁己沮之乃授內書舍人尋左遷典校副令. 齊顔常怏怏後與前密直副使金精等謀誅旽事泄繫巡軍杖之旽遣人縊殺.
○　以蔭調刪定都監判官三轉爲將軍從父討耽羅賊告捷拜大將軍尋改司宰卿又從征日本旣還牧晉州. 忠烈王五年以禿魯花入元本國人庾　言於帝曰: "以蠻夷攻蠻夷中國之勢也請令高麗蠻子征日本勿遣蒙古軍又令高麗備兵糧二十萬石." 帝許之. 　謂　曰: "汝非黔弼資諒之孫耶? 而欲壞本國如此?" 　曰: "汝王如泥塑佛. 尹秀李貞元卿朴義梁善大等剝民所取亦足以備軍糧. 我欲去姦臣復正三韓也." 後襲父職佩金虎符仍授昭勇大將軍管高麗軍萬戶加鎭國上將軍累遷僉議　理.
十五年帝以海都兵犯邊遣使徵兵王遣　率軍赴遼陽. 哈丹之來　屯　　縣界備之. 賊將至鐵嶺防守萬戶鄭守琪懼遁還. 嶺路隘僅通一人賊下馬魚貫而登. 時賊飢甚及得守琪資糧大饗數日鼓行而前踰嶺　入交州道. 　亦走避賊遂陷楊根城. 時帝遣元帥薛　干來討之　將右軍與薛　乾等屯木州邏卒高文呂報: "賊屯燕岐縣." 遣木奴赤等二十八人與文呂往　之夜半諸軍發木州黎明至燕　. 賊陳正左山下諸軍猝圍之賊大驚欲據險登山. 我軍夾擊之賊腹背受制皆　馬隱林木*閒. 我前鋒二人中矢疑懼不敢進. 　叱且令曰: "敢後者斬." 於是步卒五百爭先登殊死戰. 李碩田得賢等突前斬賊先鋒壯士二人乘勝大呼大軍合擊賊勢窮奔潰. 追至公州江伏屍三十餘里溺死者甚多. 賊精騎千餘渡江而遁獲其婦女衣服鞍馬寶器不可勝計遣人告捷. 王又遣　於竹田追討餘賊授判密直司事帝賜弓矢鞍玉帶銀一錠. 賞戰功陞判三司事尋知都僉議司事.
僧日英誣告希愈謀不軌　與印侯發兵執希愈告左丞哈散鞫之. 希愈等不服日英亦逃侯　等將如元訴帝王留之不從王亦遣使如元辨其誣. 會有赦　等免丁父憂還國服　又如元. 時希愈爲相故　不肯還居燕凡七年. 及希愈卒拜贊成事咨議都僉議司事加三重大匡襲封上洛公遂東還. 以父遺命辭萬戶授兄子承用. 忠宣卽位敎曰: "大德三年本國無賴之徒將欲　亂　與萬戶印侯能先知整亂其功可賞宜特　用." 元年卒年五十九. 性豁達慈惠尤恤親戚之窮者.
○恂字歸厚忠烈五年登第以郞將遷學士直講. 方慶征日本恂欲從之方慶不許潛登船以從. 及還加殿中侍史累遷密直副使尋辭之. 忠宣起爲重大匡上洛君忠肅八年判三司事是年卒年六十四謚文英. 性寬厚工隷書畜聲伎日以絲竹爲樂. 子永旽永暉永煦.
○永旽小字那海忠烈王末登第始除江陵府錄事. 曹　之亂侍從有勞策勳爲一等賜推誠秉義翊贊號封上洛府院君. 後忠惠被執於元宰相國老欲上書請赦王罪議不同. 永旽曰: "主辱臣死請之宜急." 語在金倫傳. 至忠穆朝爲左政丞與王煦等判整治都監事時以奇三萬之死行省理問所囚整治官徐浩田祿生等. 永旽告王曰: "殿下何囚整治官." 王曰: "三萬奪人田五結何至於死." 永旽曰: "三萬　勢縱恣奚止奪五結田." 王召理問河有源問之. 永旽曰: "我等親奉帝命先治元惡浩祿生奚罪?" 乃自繫行省獄王命出之. 語在王煦傳. 四年卒.
○永煦忠肅時累遷至三司右尹. 忠惠以侍從功賜推誠保節同德翊贊功臣號除三司左使. 忠惠被執於元侍從群小百官皆走匿獨永煦衛王中　. 忠穆卽位拜贊成事提調政房尋拜右政丞. 恭愍時入侍書筵請罷辨整都監王曰: "予欲聞嘉言設書筵卿言實乖予心." 遂稱疾入內. 永煦初封福昌府院君後封上洛侯. 十年卒年七十謚貞簡. 性嚴毅沈重親姻故舊有　乏者無不　給. 其孫士安士衡年皆踰冠或謂永煦曰: "　爲之求官." 對曰: "子弟果賢與國家自用之苟不賢與雖得之可保乎?" 聞者皆服. 子　官至密直副使.
○士衡初以蔭補鶯溪館直累遷監察*　{糾}正. 恭愍時爲考功散郞與直郞劉慶元言: "按廉守令職掌貢賦近來州縣多闕貢或至三四年請論如法." 從之. 辛禑三年爲執義與趙浚安翊金湊崔崇謙等同在臺諫時稱得人. 累遷開城尹賜端誠輔理功臣號. 國家議革私田初改按廉爲都觀察使士衡爲交州江陵道都觀察使公明威惠綽有聲稱. 明年知密直司事同知經筵事. 恭讓嘗御經筵講無逸士衡曰: "大抵耽樂者享年短無逸者享年長理固然也. 天子一身係天下安危諸侯一身係一國安危故爲人上者宜以敬爲心以逸爲戒. 蓋無逸則百姓以寧故祖宗陰佑天亦保之耽樂則百姓不寧故祖宗陰怒天亦不佑此享國長短之所以異也."
後知門下府事兼司憲府大司憲王將遷都漢陽. 與同僚上*　曰: "彈*　{糾}非違臣等之職. 今天　地怪屢見譴告者由政敎失宜公道或廢上下之情不通而民不安業也. 殿下尤宜恐懼修省誠信御下虛懷納諫進忠直遠邪　惠愛斯民以　天　. 乃因書雲觀奏欲遷漢陽臣等伏見楊廣諸州之民困於土木秋耕失時漢陽人家皆被奪占老幼飢寒寄寓山野流離顚死. 侍衛諸司及諸道軍官各領衛卒旅寓辛艱朝不及夕將有凍　之患. 殿下深信讖緯不恤民弊於皇天譴告何. 古昔聖王以　小民爲祈天永命之本. 願停之以固邦本." 王不納.
又上*　言: "尹　李初之黨皆已遠竄而禹玄寶權仲和張夏慶補等尙在都下不宜罪同罰異. 請一切逐之." 王以情狀未明事在赦前不允. 又再請皆不報. 於是士衡及執義安景儉崔遠掌令許周崔兢持平趙庸等請辭不允令視事. 又皆稱疾不出. 刑曹又上*　請竄玄寶等王下其*　都評議使司. 使司言宜從憲府刑曹之請唯贊成事鄭夢周言: "　初之黨罪固不白又經赦宥不可復論." 王不得已流玄寶仲和夏等命士衡等就職. 士衡等嗾刑曹以夢周右　初黨謀害所司劾之判書安景恭成石　等劾夢周皆左遷李懃李廷補代之. 懃等又劾夢周及左常侍鄭寓左司議崔雲嗣黨附夢周不論　初之黨獻納李蟠正言權壎等上言: "彈劾非刑曹之任." 懃廷補劾郞舍又彈夢周謀害大臣請鞫之. 遂罷懃等職.
蟠又劾掌令崔兢不*　{糾}刑曹越職言事憲司以諫省非風憲之任又劾蟠等. 蟠等反劾景儉遠周庸等憲司刑曹爲之一空. 士衡時方在告. 聞之輿疾視事上書論蟠壎身爲諫官阿附夢周不論　初之黨力攻憲司法官甚不忠請治其罪. 寓雲嗣蟠懃皆見罷. 尋拜三司左使同判都評議使司事自此以後入本朝.
○朴球蔚州屬部曲人其先富商. 球籍其資以饒財稱. 元宗時爲上將軍. 忠烈還自元至東京球言曰: "今駕次山谷行夜者*　虞請嚴警備." 承旨李　曰: "子以上將軍領忽赤警衛不嚴是誰之咎?" 球無以對. 累遷密直副使世祖將征日本王請於中書省賜虎頭金牌及印授　勇大將軍左副都統. 從方慶征日本有功後以同知密直司事出鎭合浦以贊成事卒. 球無他技能以軍功貴.
韓希愈.
○韓希愈嘉州吏善騎射有膽略. 嘗與鄕人火獵希愈策馬出入火中如飛. 人相顧驚愕希愈笑曰: "大丈夫陷陣突敵死且不懼　此乎?" 初補隊正累遷大將軍. 從金方慶討珍島耽羅皆有功日本之役方慶以希愈爲先鋒短兵相接希愈赤手奪敵刃手傷血流遂奮擊斬數級. 忠烈時拜副知密直司事. 王聞乃顔大王叛將助征賜希愈虎頭牌爲右翼萬戶將兵啓行聞帝已擒乃顔罷兵還. 後帝賜雙珠金牌授帳前萬戶.
時元使張守智來一日問希愈曰: "省今改何號?" 曰: "僉議府." "改樞密院何號?" 曰: "不知." 守智曰: "君何從得宰相?" 曰: "軍功." 守智掩口而笑. 歷判密直三司事乃顔黨哈丹來侵元遣薛　干及那蠻　大王分兵來救. 我軍先與薛　干倂日行遂破賊於燕　. 俄而賊精騎復來對陣. 那蠻　後至以恨不及燕　欲與戰. 賊有勇士一人射我軍每發輒倒. 希愈援　躍馬突入賊陣賊　易扼勇士以出斬之　其首示賊賊氣*　{　}. 大軍縱擊大敗之. 賊盧的父子等二千許騎潰圍遁去遂班師次石破驛. 那蠻　使謂薛　干曰: "賊魁未擒不可不追." 薛　干曰: "如聖旨則可何用窮追?" 希愈等遣人獻　. 薛　干軍令嚴肅士卒震　所過秋毫不犯. 二戰而克皆其力也. 王命希愈追捕餘賊未幾召還留鎭江都. 出拜東北面都指揮使帝命爲懷遠大將軍賜三珠虎符弓矢玉帶銀一錠鞍一面以賞戰功. 尋知僉議府事爲鎭邊萬戶.
忠宣爲世子在燕邸校尉金臣甫訴曰: "我初從希愈壻洪綏來燕希愈以我背綏而投邸下陵虐我妻子. 希愈何人獨不知有邸下乎?" 世子銜之白王*　{　}其職. 王命趙仁規等訊之令巡馬召希愈希愈方與客飮謂曰: "吾無罪何使巡馬召?" 爲飮自若. 巡馬還白王怒命巡馬及衛士二十餘人縛致收所帶虎符. 希愈性強且廉. 自度無罪終不屈乃流祖月島. 希愈屢建軍功知名上國時人寃之. 後拜守司空中京留守開城府事商議都僉議會議都監事尋改贊成事判版圖事. 萬戶印侯與希愈素有隙. 誣告謀叛流海島未幾召還王遣使如元辨侯誣告. 於是元執希愈以歸. 會王入朝奏希愈侯曲直乃釋希愈還. 語在侯傳. 尋拜僉議侍郞贊成事判軍簿事加重大匡僉議中贊. 後拜咨議都僉議中贊尋改右中贊.
宦者李淑自元奉御香來令宰樞會宮門曰: "與中贊洪子藩者左與希愈者右." 時希愈用事王倚以爲重故兩府皆右. 王召僧紹瓊於宮中點眼　佛讀華嚴經王與淑昌院妃受菩薩戒希愈與承旨崔崇言秘記有國君敬南僧必致覆亡之語願殿下愼之不聽俄遷左中贊. 從王入朝三十二年卒於元.
性豁達質直少文. 家貧屢假貸於人. 每從王　射命中賜馬亦不畜輒與人. 印侯兄事之. 嘗至其家曰: "嗟吾兄之貧乃如是耶." 請王賜粟數百斛自謂有恩. 侯門客裴廷芝犯法希愈欲治侯曰: "忘我德耶." 希愈怒拔佩刀目侯而前. 中贊洪子藩在坐屢　廷芝廷芝奪其刀. 走希愈逐不及. 他日廷芝詣希愈謝希愈曰: "向非汝吾幾殺侯矣." 門客柳甫通其愛妓希愈覺讓甫甫曰: "子嘗從軍有炊　之勞今以妓故遽　我耶?" 希愈笑遂與其妓. 平居雖老繕治弓矢甲冑若臨戰陣. 每月夜操長槍且走且跳曰: "吾力尙可用也." 王自復位以來王惟紹宋璘等用事離*閒王父子希愈自以起自行伍位至宰輔感王德唯務承順略不規諫. 忠宣謂希愈黨王宋深有憾. 及卒竄其子儉於嘉州. 儉與弟*척祐皆官至護軍.
羅裕[*(羅)益禧].
○羅裕羅州人三韓功臣大匡聰禮十世孫也. 父得璜剝民聚*　{斂}*　{諂}事崔沆爲長興副使沆農莊在臨陂以故陞爲全羅按察使. 後又爲濟州副使. 前此宋　守濟州坐贓免得璜至人語曰: "濟州昔經小盜今遇大賊." 官至刑部尙書裕以蔭調慶仙店錄事. 林衍挾私憾殺裕舅趙文柱脅裕離婚裕以義拒之. 累遷至將軍從元帥金方慶討三別抄於珍島有功. 時朝士妻多陷賊率改娶及賊平妻或有還者皆　之. 裕亦已娶新妻先入賊中得舊室還復爲夫婦如初聞者義之.
方慶討耽羅裕又以大將軍從軍將前鋒先下岸殺獲甚衆. 經略使賞以所獲男女二口奏帝賜中統寶　. 又從方慶與元將忽敦等征日本遷鷹揚軍大護軍帝賜金牌授武德將軍管高麗軍千戶以賞軍功. 忠烈時出鎭合浦以知禮特召還掌八關會儀俄遷知申事進副知密直司事. 王之請親征乃顔也賜裕虎頭牌爲中翼副萬戶及班師策爲一等功臣賜錄*券田一百結臧獲二十口授明威將軍帝賜雙珠金牌.
乃顔黨哈丹子老的　掠平壤將攻江都王命裕禦之. 裕沿海踰險遇賊於平壤斬哈刺桑哥二賊將賊潰又戰於燕岐大敗之餘衆遁走女眞地. 王又遣裕於交州道追捕之老的踰竹田復趣平壤裕將舍舟而陸. 玄文奕言: "原　回互恐有伏." 裕不聽未成列賊大至裕麾軍退僅得登舟. 郞將李茂等數十人不及登文奕立舟上呼曰: "茂勉之能立奇功國有賞. 孰與委身逆虜妻子爲　乎?" 茂等走獨山. 賊將輕之下馬據胡床分其衆環山而登. 飛矢如雨. 茂　樹立日晩飢甚. 　囊中乾　謂軍士曰: "男兒當死中求生. 毋恐." 關弓左射中賊將喉應弦而倒賊自亂. 茂等大呼迫擊斬獲無　. 以知密直司事如元賀正帝賜三珠虎符玉帶銀錠弓矢劒鞍馬授懷遠大將軍. 十八年卒. 裕勇悍出衆習禮儀明斷獄訟臨難不懼屢立邊功. 子益禧.
○益禧年十七受元命帶金符爲上千戶後襲爵拜管軍上萬戶帶三珠虎符. 忠烈末授神虎衛護軍. 忠宣好立新法益禧多所封駁或　以危言不爲動. 遂落職. 經十年乃除檢校上護軍三遷爲商議評理封錦城君. 嘗尹　林三鎭合浦以廉勤慈惠稱. 年五十七授其子世爵閑居者又十七年. 每念民生休戚人材用捨. 負手蹙鼻獨行園庭若有隱憂. 忠穆初復爲僉議　理貌甚　重聽然臨事慷慨不小懈. 一日語判三司事李齊賢曰: "吾君幼委政宰相彼負且乘者不誠覆轍吾其引避毋俱爲十手所指. 公當如何?" 齊賢謝曰: "僕嘗以二三策曉執政未見施行. 常愧不能勇退敢不從公言." 居十餘日病卒. 益禧幼習武藝不暇讀書而性耿介慕節義恥與人爭. 母嘗分財別遺臧獲四十口辭曰: "以一男居五女*閒*鳥{烏}忍苟得以累　鳩之仁." 母義而從之. 謚良節子英傑.
元　甲.
○元　甲原州人短小精悍眼有電光能臨難忘身. 以鄕貢進士隷本州別抄. 忠烈時哈丹賊逾鐵嶺　入州縣望風奔潰莫有當者. 賊來屯原州有五十騎剽掠雉岳城下. 　甲率步卒六人逐之奪賊馬八匹還. 賊都刺　禿於乃　蘭等領兵四百又至城下取祿轉米. 　甲與敢死士仲山等七人　之仲山先入賊中斬一人追至荊門外賊　鞍馬遁走. 防護別監卜奎大喜悉以所獲馬二十五匹與之. 賊復來多張旗幟圍城數重使一人齎書來誘. 　甲突出斬之繫其書於頭擲之賊退多修攻具城中震懼. 賊又遣所　二女來誘　甲又斬之. 賊鼓　而進百計攻之矢下如雨城幾陷. 興元倉判官曹愼出城與戰　甲急馳上東峯斬一級. 賊稍亂別將康伯松等三十餘人助之州吏元玄傳行蘭元鍾秀與國學生安守貞等百餘人下西峯夾攻. 愼援　鼓之矢貫右肱鼓音不衰. 賊前鋒少北後者驚擾自相躪轢. 州兵合擊聲振山嶽前後十戰大敗之. 斬都刺　等六十八人射殺者幾半. 自是賊挫銳不敢攻掠諸城亦堅守始有輕賊之心皆　甲力也.
以功六轉爲三司右尹. 吳祈以讒　得幸離*閒王父子陷害忠良人皆切齒畏禍莫有言者. 　甲率五十餘人極言祁罪惡執送於元. 語在祁傳. 忠宣時拜鷹揚軍上護軍忠肅六年式目都監請加褒奬賜推誠奮勇定亂匡國功臣號越二年卒年七十二. 子大明大材大器.
金周鼎[*(金)深*(金)宗衍*(金)石堅].
○金周鼎光州人少好學沈厚寡言不妄交遊. 以蔭調富城尉時蒙兵大至國家驚擾周鼎措置得宜威惠　著一方稱之. 巡問使韓就薦之權知都兵馬錄事. 元宗五年擢魁科補海陽府錄事加典籤. 海陽公金俊器重之屬內侍入政房. 累遷至吏部侍郞.
忠烈元年拜大府卿左司議大夫. 明年上書請究理廉使守令勤怠貢賦輕重鄕吏附勢逃役等事王納之. 爲左右所沮事竟不行. 四年王如元周鼎爲行從都監使建白本國達魯花赤王京留守軍合浦鎭守軍黃鳳鹽白四州屯田軍供億繁重民不堪命且金方慶有大功於朝被誣遠流請奏於帝. 王入朝奏帝皆允. 王益重之.
還國授左副承旨. 舊制凡國家事宰樞會議承宣　旨而行. 周鼎言: "今宰樞甚多謀政無主. 宜別置必　赤委以機務. 又內僚不可皆令啓事請擇人爲申聞色罷其餘." 令廉承益李之　諷王遂置必　赤申聞色. 周鼎及　文學事朴恆密直副使薛公儉左承旨李尊庇判禮賓事廉承益大將軍印公秀趙仁規秘書尹鄭興內侍將軍李之　寶文署待制郭預大府少尹安　千牛衛錄事李子芬詹事府錄事尹文玉*大常府錄事鄭玄繼爲必　赤內僚郞將鄭承伍金義光姜碩李恕河汭爲申聞色. 常會禁中　決機務時號別廳. 宰樞以非祖宗舊制人多譏議. 時大府以內僚口傳及內侍院傳請財用　竭有注簿私假貸猶不能支至剃髮爲僧. 周鼎以爲祗候尹諧舊爲內侍必能　節傳請且大將軍金子廷將軍車得珪內僚之首可抑群竪口傳之弊請王爲別監與監察別監雜考大府歲入以　其費後口傳愈多傳請愈繁. 內僚爭援例求爲各司別坐莫之能禁.
郞將崔宗彥賴公主乳　爲牽龍行首周鼎以郞將金禧代之. 禧兄儀及曹淳亦以郞將爲行首皆周鼎姻亞時號一門三行首. 周鼎嘗以女嫁大將軍尹秀子秀適遭舅服. 周鼎請王公除承旨趙仁規謂非禮不奏. 周鼎因內僚得請人非之. 又爲鷹坊都監使以鷹犬媚王頗張權勢. 語人曰: "有王命不獲已耳." 元將征日本王以周鼎有將略拜萬戶上書中書省請賜虎頭牌. 乃授昭勇大將軍右副都統賜虎頭金牌及印. 尋同知密直司事. 及征日本至,大明浦忽大風覆舟官軍多溺死. 周鼎以計拯活甚衆. 十年知都僉議事. 王嘗宴群臣. 周鼎上壽退公主呼謂曰: "卿子深逼妻縊死父不能懲子耶." 對曰: "虎且不食其子." 公主不悅. 周鼎退*　{支}　睡公主使人責曰: "卿醉耶睡耶?" 曰: "臣無睡." 公主大怒命曳出明日罷職. 俄貶淸州牧使奪虎頭牌賜朴之亮. 未幾召還復賜牌十六年卒謚文肅一子深.
○深忠烈朝以禿魯花入元後爲郞將. 又以弓箭陪如元累遷密直副使襲父萬戶職. 尋加同知. 嘗奉表如元請忠宣還國忠宣特授　理敎曰: "宰相洪子藩崔有　柳淸臣金深金利用等圖安社稷重義輕身偕赴朝廷論列利害爲孤請還其功殊異. 宜特　用." 陞贊成事. 元授高麗都元帥以其女達麻實里得幸於帝故有是拜. 女後封皇后深自私第入摠部開宣. 以行省所在國王右丞相水精　鉞等儀仗陳於馬前開宣畢三官五軍入庭羅拜識者以爲僭禮. 俄遷密直使封化平君.
王在元深與密直使李思溫議曰: "帝及太后屢詔王之國王無意於行令本國歲輸布十萬匹米四百斛他物不可勝紀國人漕轉之弊益甚. 諸從臣皆　旅思歸. 而權漢功崔誠之同掌選法利其賂遺朴景亮爲王腹心累蒙賞賜營置産業. 王之不歸實由三人. 　除之奉王以還." 乃因太后倖宦買撒言於徽政院使失列門失列門許之. 於是深等具三人罪狀令大護軍李揆護軍金彥金賞崔之甫申彥卿等數百人署名呈徽政院失列門矯太后旨下漢功等三人獄. 王怒甚因太后侍婢也里思班白太后曰: "從臣愛我者莫如三人. 深等不告我輒訴徽政院其意不止三人. 惟陛下憐察." 漢功等亦以賄求免太后卽命釋三人杖流深思溫於臨　國人聞之莫不憤歎. 揆彥賞之甫彥卿皆亡匿王命囚彥卿父良揆外祖金貞於巡軍皆籍其家. 帝尋召還深.
初深將如元印侯出餞告曰: "今國王在京師子不待召而往豈無意乎? 夫善言語以悅上國子孰與侯富錢財行貨權貴子孰與侯. 侯嘗得罪國家僅免死而歸. 子其愼之." 深不能用. 忠肅時守僉議政丞判摠部事賜礪節保安功臣號未幾改輸誠守義忠亮功臣化平府院君. 又改都僉議中贊加賜　輔功臣號. 攝行征東省事蔣伯祥瀆貨多作威福國人怨之元遣客省太史都赤來囚伯祥以深及萬戶洪綏權省事. 卒謚忠肅. 子承嗣承漢承晉承魯　子石堅承嗣子宗衍.
○宗衍父密直副使精謀誅辛旽事洩爲旽所殺. 宗衍亡匿及旽誅乃出. 辛禑時屢爲元帥擊倭有勞恭讓朝王昉趙　回自京師尹　李初之獄起國家初聞　言欲鞫之遲疑未決. 池湧奇與宗衍善密語曰: "公之名在　初書中公其危哉." 宗衍懼夜逃. 於是大索境內獲宗衍於鳳州山中囚巡軍臺省刑曹鞫問不服. 翼日夜宗衍從厠竇出率其子伯鈞孟鈞仲鈞及奴數人又逃. 大索城中三日不獲以防禁不嚴斬當直令史囚鎭撫李士穎於巡軍.
西京千戶尹龜澤與千戶楊百之飮酒酒　語之曰: "爾得無作宰相意乎?" 百之曰: "孰無此心. 但爲之難耳." 龜澤曰: "金宗衍與趙裕同謀欲害
李侍中爾若率精兵與吾等同心宰相可得也. 沈侍中亦知此謀矣." 百之佯應. 龜澤恐謀洩至南京告我
太祖曰: "金宗衍逃至西京約與我擧兵謀害侍中. 宗衍已潛入松京與侍中沈德符判三司池湧奇前判慈惠府事鄭熙啓門下評理朴　同知密直尹師德漢陽府尹李彬羅州道節制使李茂全州道節制使陳乙瑞江陵道節制使李沃前密直副使陳原瑞及李仲和等謀作亂. 趙裕又謂予曰: "沈侍中令其鎭撫曹彥金兆府郭璇魏　張翼與裕等勒麾下兵將攻
李侍中."
太祖以其言告德符德符與
太祖議下裕獄遣千戶鄭乙邦於松京囚宗衍妻及妻父宋壺山奴波豆於巡軍幷收其族朴天祥朴可興鞫之. 妻泣曰: "假使我知夫所在何忍言之以食夫耶. 　我不知乎?" 奴曰: "主宗衍着喪服入可興家與可興夫婦相話出謂奴曰: '俟尹龜澤領兵至.'" 則事得濟矣. 　問可興乃服.
初宗衍匿於安峽人家發軍圍之逃入石窟中. 又圍之宗衍拔劒擊一卒突圍而走至平壤匿前判事權忠家與忠子進士格相好. 至是逮捕格榜掠問宗衍所與同謀者格指湧奇熙啓　師德彬等. 憲府上*　請置湧奇等極刑王不之信留中不下. 臺諫連日伏閤論請乃流湧奇於三陟; 　　州; 熙啓安邊; 師德淮陽; 彬安峽. 臺諫又言: "湧奇等旣已流竄但李茂陳乙瑞陳原瑞李沃辭連權格罪同湧奇等尙不抵罪願　正其罪." 王以茂乙瑞沃有功且宗衍未逃前已授外任情狀可疑止流原瑞於興德絞裕流德符及彥等. 語在德符傳.
又鞫宗衍黨金加勿李芳春等加勿曰: "我到西京芳春家見宗衍謂予曰: '宗衍入京寓朴可興家與金軾李仲和謀害兩侍中.' 軾仲和乃宗衍舊麾下鎭撫也." 芳春曰: "宗衍再逃後到吾家曰:
'李侍中性本慈仁. 但以鄭夢周　長壽趙浚鄭道傳等所誘令我至此. 我欲與權格入京依朴可興啓定陽君瑀與池湧奇鄭熙啓朴　尹師德尹龜澤金軾李仲和鄭子連等同謀害之.'" 鞫權格曰: "宗衍語予雲: '初湧奇謂宗衍曰公之名在尹　李初書中公其危矣.' 予恐及禍逃來." 因留予家. 至十月初二日與予赴京留宿婢七寶家復還平壤. 十一月初一日至李同知家宿翌日同知稱宗衍曰: '大男兒也. 安能鬱鬱於此乎. 害諸宰相則可免矣.' 予謂宗衍曰: '同知無兵何以害諸宰相?' 宗衍曰: '此事非惟與同知議西京千戶楊百之尹龜澤等請兵於安州西京吾與湧奇　熙啓師德乙瑞彬原瑞沃仲和等謀以害
李侍中及夢周道傳長壽浚石璘等何難之有?' 予問孰肯從汝宗衍曰: '吾與楊百之有蒼赤之隙尙且從之其餘千戶孰敢不應. 吾在京中與諸公約擧事日已定.' 適乙瑞出外未得發後沃來吾家議之予不應. 沃怒蹴門板而去. 予又曰: '汝若害中興功臣王得不怒乎?' 宗衍曰: '擁衆擧大事何畏王乎?'" 鞫朴天祥天祥曰: "吳仲華謂予曰: '宗衍逃自巡軍匿湧奇家四五日熙啓家五六日可興家十餘日然後出城.'" 於是追仲華與天祥對辨乃妄也.
王曰: "朴吳爲人不實國人所知." 遂釋之. 遣巡軍鎭撫任純禮捕宗衍於西海道. 搜索甚急宗衍所過輒加　掠囚繫者數百人. 傳相告引中外喧　. 宗衍飢窘隱於谷州林莽*閒見一人曰: "吾飢將死願救之." 其人曰: "在此我將煮粥來." 遂告官掩捕以來. 命　長壽趙浚與臺諫鞫之逃匿經宿處一如格所言. 又鞫謀亂事宗衍飢憊不能言. 獄官詰曰: "今日之問君命也何不言也?" 宗衍有微聲在喉中曰: "我不忍死且以薄祐所鍾至此耳實無謀事." 又問曰: "所謀事權格李天用已告何隱也." 宗衍曰: "與格天用共謀得成何事. 我無所謀此亦可知." 飢甚不可　問飮之粥入溫室卽死. 純禮在途不與食一晝夜馳三百里遂疲睏凍　以死. 人皆疑之. 劾純禮支解宗衍以徇諸道斬忠格芳春加勿天用鄭甫朴原實等流可興仲和軾於遠地. 論龜澤功除判書雲觀事郞舍數月不署告身. 式目錄事劾郞舍黨宗衍而庇陰謀請治其罪都堂又上*　請之乃下常侍陳義貴鄭習仁司議李滉權湛舍人禹洪富獻納宋愚孟思誠正言尹珪尹　於巡軍獄鞫之皆流外. 以湛倡議幷收告身.
○石堅忠肅朝累轉密直副使忠惠時封化平府院君. 曹　之亂侍從有勞策功爲一等爵其父母妻子賜田臧獲. 王用閔渙言求取諸豪富家婢有姿色者. 主吏至石堅家索婢石堅歐逐之卽詣王宮王迎謂曰: "政丞得無以臧獲事來耶." 石堅曰: "臣家臧獲皆已與子上若索之臣欲明朝如元取來." 石堅庶子完者帖木兒仕元有寵故因以脅王. 王賜馬慰諭曰: "政丞毋怒予將勿取." 忠穆二年卒. 完者帖木兒元授禮部尙書後還國宰樞及宗族爭置酒邀宴. 時忠惠被執如元政丞蔡河中謂曰: "尙書旣知上國與本國事矣. 何故有是變乎?" 完者帖木兒曰: "王之被譴由左右無其人. 誰不知惡之不可爲. 但阿意順旨以固權位耳. 不然何至此?" 尋被徵還於元.
列傳卷第十七.
