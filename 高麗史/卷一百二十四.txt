列傳卷第三十七. 高麗史一百二十四.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
嬖倖二.
尹秀[*(尹)吉甫].
○尹秀漆原縣人父養三爲無賴行　市江都因號其地爲養三　. 秀元宗朝拜親從將軍時同知樞密趙　夜召秀謀誅林衍秀諾　遷延不發秀懼以其謀告衍衍殺　初秀舅隊正宋義隨使如蒙古知蒙古將加兵於我逃還以告得遷都江華以功累遷樞密副使致仕. 至是復都舊京義懼蒙古詰前事秀亦懼追理殺　之故二人相與謀　家投頭輦哥叛入蒙古. 忠烈之在蒙古爲禿魯花也秀以鷹犬得幸及卽位秀自瀋陽　家還管鷹坊恃勢縱惡人以禽獸目之. 嘗如元獻　還言帝以鷹坊子五十人處之羅州凡屬鷹坊者勿使侵擾且令朴義掌之以秀自請也. 未幾帝遣鷹坊子郞哥　等二十人往慶尙道河陽永州之地以秀及元卿伴行又以秀爲全羅道鷹坊使卿義李貞爲慶尙忠淸西海道王旨使用別監初秀等分管諸道鷹坊招集逋民稱爲伊里干. 伊里干華言聚落也. 按察及州郡牧守小　其意必　而罪之故伊里幹人肆毒良民無敢誰何都兵馬使屢請罷鷹坊秀等恐王聽之諷王奏帝各受聖旨鷹坊牢不可破又假使別監之名其權益重. 自後秀貞卿義每分遣其屬稱捉鷹別監者不可勝數所至擊鮮飼鷹民*閒　犬殆盡. 秀官至軍簿判書鷹揚軍上護軍一日三角山僧夢一老父邀至其家謂曰: "我龍也昨日吾兒化爲鵠遊大澤中尹秀射殺之." 僧*　{寤}而異之告南京留守王　　詣秀問之果其日獲緇鵠其大異常尋暴得疾起立奮拳撞墻壁大叫曰: "狐　　鹿胡　我肉!" 遂死. 子吉孫吉甫.
吉甫善擊毬. 元仁宗爲太子吉甫因宦者伯顔禿古思得出入東宮由是忠宣亦寵遇之授中郞將言無不從. 時淑妃得幸於王順妃之女伯顔忽篤入侍太子謀辱淑妃訴太子令淑妃赴都. 王患之吉甫白太子乃止王喜謂吉甫曰: "汝宜繼乃父爲班主!" 吉甫辭曰: "臣年少請授臣兄." 乃拜吉孫鷹揚軍上護軍吉甫大護軍. 後吉甫　伯顔禿古思失職東還尋貶務安監務起爲合浦鎭邊使子桓自有傳. 宋義子和義之叛入也和泣諫不聽至中路逃歸義告頭輦哥追還之. 和少習騎馬擊毬弄杖妙絶古今. 帝甚歎賞謂左右曰: "若非神助則是幻術." 康守衡曰: "致高麗入都江華抗拒王師義之所爲也. 今高麗出陸義懼罪來耳." 由是義貧困失所和益怨其父請帝　妻東還. 元宗喜擢爲御牽龍行首至中禁指諭以其母賤限職三品後義亦還.
李貞[金文庇李*병].
○李貞本賤隷也常屠狗爲業以勇力聞見愛於金俊子柱. 及柱敗逃免爲忠烈乳　女壻遂有寵管鷹坊多聚無賴之徒流毒郡縣國人皆惡之. 累遷將軍貞自元還謂王曰: "帝問國王: '馳馬放鷹熟乎?'" 貞欲使王數遊田故有是言. 尋辭職避日本之役. 國制伶官限七品貞愛伶官金大直女諷王授大直*祇{祗}候賜犀帶. 王幸壽康宮貞設宴迎於道先散栗林*閒手自拾　以獻王悅. 官至副知密直司事貞以鷹犬得幸不數年驟登樞密賤隸之濫授大官未有如貞者. 子郞將琨張舜龍之壻. 與宮人無比私事覺將殺之以舜龍故流海島.
有金文庇者家世單微以勇力聞爲夜別抄指諭忠烈時積官至軍簿判書. 初趙文柱欲誅林衍召文庇議久未發文庇懼謀洩及禍乃告衍衍殺文柱. 文庇常燎狗破竹刮毛而食之及得疾遍體皆　使人以竹刮其身至死. 李*병張公李平者亦忠烈時人.
元卿.
○元卿傅子也. 性豪奢好射御不喜儒忠烈朝累遷中郞將爲三道人物推考別監　公主旨公主怒杖之. 全羅道巡撫使幕僚李贄道見驛馬*　{馱}物如京者詰之乃鷹坊人私物也贄繫其人輸其物國庫卿　王曰: "李贄見進　者罵曰: '安用此爲.' 撲殺其　." 王怒流贄海島未幾尹秀白王釋之. 王置鷹坊都監卿與朴義爲副使由將軍轉大將軍. 印侯以公主怯憐口驟登宰輔權傾中外卿欲籍侯勢以子善長娶侯女自是黨於侯好生事爲國害. 進右副承旨陞*(??){副}知密直司事時卿兄珝位在卿下卿白王曰: "兄弟同爲宰相弟居兄右心所未安." 乃改卿爲三司使珝爲副知密直. 後拜中京留守果毅軍都指揮使以同知密直司事卒. 卿幼習蒙語屢從王入朝世祖常呼之曰納麟哈刺以其應對詳敏擧止便捷故曰納麟鬚髥美黑故曰哈刺. 嘗受元命爲武略將軍征東行中書省都鎭撫帶金符.
朴義.
○朴義密陽人以鷹犬嬖於忠烈累遷將軍. 先是密城人趙阡殺守應賊降密城爲歸化部曲義賂左右白王曰: "密城大郡貢賦甚　降爲部曲無鎭撫者恐其民流散." 乃置蘇復別監. 義常養一　郞哥　曰: "　尾羽十二者罕此　十四若獻帝必厚賞." 義隨郞哥　如元獻之及還自言帝有命以己爲大將軍. 王獵於安南義獲一鵠以進王大悅賜衣. 忠宣爲世子嘗謂義曰: "每以鷹犬從臾吾君者此老狗也." 義　　. 後　公主旨流海島籍沒家産. 未幾拜右副承旨歷左僕射副知密直同知資政院事. 忠宣卽位加僉議贊成事封密陽君忠肅八年卒. 義富而吝初欲以黃金二十錠銀三十斤爲忠宣施佛寺義死子正尹惟正私用之忠宣囚惟正於巡軍徵金二十兩銀七十斤銀甁六百布千匹奴婢三十口田二十結.
朴景亮.
○朴景亮初名瑄抄奴祿大之子忠宣趙妃　妹之壻. 韓國公主妬趙妃專寵　於元元遣使治之景亮亦被執如元遂籍其家. 後累歷軍簿判書權授密直副使. 忠宣賜景亮　帶又敎曰: "大德七年春奸臣　竪至行在香水園謀不利於孤朴景亮劉福和洪詵許有全李連松姜融李珍李*유趙通等奮義忘生力沮奸謀. 忠勤特異宜別錄功用之. 景亮親子及堂兄弟　妹至於子孫　爲良." 又以其族抄奴金泰補南海縣令泰元嬖宦李淑友壻也國人言: "自今抄之路開矣." 遷僉議評理從王如元李思溫金深以爲王之久留京師實由景亮等爲之腹心言於徽政院繫獄語在深傳. 忠肅時封興禮君. 忠宣奉香江南景亮與遂安君李連松等從之行至金山寺元遣使急召王令騎士擁逼以行侍從臣僚知伯顔禿古思用事恐忠宣不免皆奔竄景亮連松皆仰藥死.
全英甫.
○全英甫本帝釋院奴治金薄爲生. 元嬖宦李淑之妻兄也. 淑嘗黨於王惟紹謀廢忠宣及忠宣誅惟紹乃籍英甫家流遠島. 初忠烈授英甫郞將諫官不署告身及忠宣復位二年拜大護軍卽署之時人語曰: "*閒者人言: '小王立政必公.' 今旣免英甫罪又授大官何私　如此?" 英甫嘗爲資贍司使多竊銀幣王以白元恆嘗知　部監選軍有能名命勾較諸司契卷元恆究問英甫不置英甫甚怨之會元恆杖殺司僕令史英甫訴王流元恆靈興島. 忠肅時授密直副使累轉知司事兼大司憲臺官閉門不署告身. 後改評理陞贊成事又拜三司使. 忠肅之留元也瀋王暠謀奪王位奸臣交構王遣朴仁平謂宰相曰: "昔有小廣大隨大廣大渡水無船謂諸大廣大曰: '我短小難知深淺君輩身長宜先測水.' 咸曰然入水皆溺獨小廣大免今有二小廣大在吾國全英甫朴虛中是也. 置我禍網晏然坐視何以異此!"國語假面爲戱者謂之廣大. 英甫嘗壓良人一百六十人爲賤事覺整治都監決還本籍忠穆四年死.
康允忠.
○康允忠本賤隷始事忠肅拜護軍嘗強*　{淫}郞將白儒妻監察司鞫問具服請罪之不允. 監察僉議典法交章極論留中不下監察司累日不視事乃杖流海島. 曹　之亂侍從忠惠有勞錄勞爲一等授密直副使. 時王求四件奴婢甚急允忠與閔渙主之. 遷僉議評理出爲楊廣全羅慶尙三道問民疾苦使閔渙分遣惡少諸道誅求無厭允忠執送惡少囚巡軍. 忠穆朝拜贊成事初趙得球從王煦如元煦與得球議整治事得球曰: "允忠在幼主之側納君於邪苟欲整治宜先去之." 允忠聞而*　{銜}之. 及煦與金永旽以奇三萬死不克整治欲如元奏帝允忠恐得球圖己誘王貶於耽羅. 時德寧公主盛年居中允忠與裴佺出入得幸秉政權作威福有人貼匿名榜於監行領雲: "贊成事康允忠以一宦者一侍女通媒君母恣行*　{淫}亂得寵於內與河有源沮整治都監若誅此兩人國無患矣." 密直印　贊成權謙李壽山言於院使高龍普曰: "允忠通乎君母罪惡貫盈今允忠聞院使來白王曰: '龍普謀陷先王薨於岳陽今得罪而來王何必待以厚禮?'" 龍普聞而憾之謂允忠曰: "爾爲內臣恣行無禮何哉? 自今毋　於內!" 允忠懼謝病不出數日賂龍普母以請龍普對允忠語　等曰: "今欲辨康贊成事公等毋隱前言!" 　等相視默然龍普陽詰之顧謂允忠曰: "公宜復視事." 會王率百官迎詔允忠遂扈從.
金倫李齊賢朴忠佐等上*　曰: "孟子曰: '不仁者可與言哉?' 安其危而利其　樂其所以亡者不仁而可與言則何亡國敗家之有? 其有欺君罔民不憚天下之公論不畏天下之大法則不仁之大者也與之言尙不可　信之任之乎? 竊見康允忠起自賤隷得幸先王奸*　{諂}荒*　{淫}旣經杖斷宜畏法以退藏猶匿過名復貪榮而冒進百端逞欲一代肆凶. 先王所以詔獄就徵岳陽反葬允忠一賊實是根株閔渙九人只爲枝葉積　專歸於上狡謀獨免其身斯則一國之痛心而疾首者也臣倫等俱抱願忠之志不勝疾惡之心謹*　其罪以聞. 蓋允忠者強姦金南寶之妻又姦白儒之妻累經杖斷身帶瘢*　{痕}冒受征東員外仍兼僉議贊成豪橫不法. 現有三妻又娶故密直趙石堅服喪妻據有石堅家産. 又至正六年天子命王脫歡金那海整治本國弊政脫歡因言: '前代之事允忠實爲禍根當先黜退可以整治.' 允忠恐懼潛用譎謀　那海抑脫歡以誤整治之事. 又至正七年天子復命脫歡等整治殿下召脫歡等宰臣耆老議所以奉行者耆老以爲: '聽斷田民之訟只爲整治之一事必先整治選法中外之官各得其人令監察擧劾非違然後可以上副帝意.' 允忠方爲政房提調恐失其利且怨王脫歡前言作色拂袖而起不以衆論入白. 尋用所親安子由等不　民事之人爲整治都監官陞脫歡爲領都僉議實奪其權焉能整治? 脫歡不能擧行一事者實允忠所沮也. 宗廟之事國之大事子由攝行*大廟擅以犧牛與願堂僧使血祀有闕監察劾論其罪以其壻李　爲允忠門客百計營救反陞子由爲贊成事. 諫官宋天鳳李芳實安元龍不署子由謝牒允忠矯王命召芳實等勒令請暇尋奪其職. 且允忠監傳之奴安知流品淸濁? 乃爲政房提調擅銓選之權與奪由己賄賂公行門戶如市. 專權於國流毒於民至使先王存被譴訶歿稽贈謚. 若不擧正此賊之罪無以追明先王之忠. 伏乞轉呈上國以明前代之事非先王之過皆允忠所爲加此賊兩觀之誅雪先王萬世之恥." 王及*太妃感悟轉呈於元. 恭愍三年復爲贊成事尋判三司事五年護軍林仲甫欲奉忠惠　子釋器潛圖不軌繫治巡軍辭連允忠貶爲東萊縣令八年殺之.
裴佺.
○裴佺興海郡人其母宮婢. 佺爲忠惠嬖倖累轉護軍委以機務歷官軍簿判書曹　之亂侍從有勞錄功爲一等封興海君. 佺嘗在元王夜幸佺第*　{淫}其妻與其　金　妻. 佺　康允忠得幸德寧公主居中用事有人作匿名狀錄佺罪惡貼版圖門公主召諸宰相謂曰: "自今裴佺勿復近侍." 忠定時爲行省理問元以佺及郞中金永煦員外郞李元弼等受　放倭賊囚鞫之會赦免佺猶在公主宮中用事如舊時都僉議尹時遇在王側弄權人目之曰尹王干謁者不因時遇則必托佺. 及李齊賢爲權省下佺於行省獄恭愍宥之時人憤其曲貸元惡. 居十年卒子尙絅尙度尙志尙恭.
閔渙.
○閔渙密直事　子也. 爲忠惠倖臣官累代言又以禧妃之舅　勢恣橫人皆疾之. 嬖人寗夫金使江陵道索人參參貴所得少懼王罪己擅徵職稅還說王曰: "臣往江陵見朝士退居鄕里病民者衆臣徵其職稅藏州郡以待上命朝士居外者非獨江陵五道皆然若從臣計有利於國." 王納其言. 渙從旁從臾分遣嬖人諸道徵職稅六品以上布百五十匹七品以下百匹散職十五匹人聞令下或　家登山或乘舟而遁. 於是焚山澤而索之禍及其族政丞蔡河中等請罷職稅王欲從渙又勸之徵稅益急. 慶尙道有散員同正者貧甚賣盡資産不充額其女痛父受苦斷髮貿布以納與父皆縊死. 又徵船稅雖無舟者亦被其害. 後東界存撫使崔昌義白王罷五道職稅盡還其主.
渙又建白求取人四件婢奴甚急曰寄上曰投屬曰先王所嘗賜與曰人相貿易者王使渙及康允忠等主之於是諸豪富家婢有姿色者皆奪而置之北殿使紡績如平人家權準奉天祐權適家尤被其害唯賂渙者得免. 渙又分遣惡少諸道或收山海稅或徵巫匠業中貢布民不堪苦康允忠爲問民疾苦使執送惡少囚巡軍王怒黜渙未幾召之復得幸焉. 王嘗使渙及朴良衍金善莊等監督新宮役王怒稽緩杖渙等於是人家寺院材瓦礎　靡不撤取. 及王被執於元印　以檻車載渙等九人如元流渙於辰州路後還國拜同知密直司事. 紅賊之亂渙爲元帥以殺摠兵官鄭世雲與李芳實等伏誅子輻軾.
尹碩.
○尹碩善州海平縣人父萬庇官至副知密直司事. 碩忠宣時爲別將元使至以盞人立王前元使傳帝旨令兩王子入侍碩聞之默自念: "吾當從弟." 歸告其父父曰: "兒計失矣. 所以從王子者爲後日計兄在而弟先有國乎?" 碩曰: "吾亦知其然然吾見少則敬心生見長則否此所以決吾策也." 遂從之長早亡少卽忠肅也. 及忠肅卽位授護軍爲王嬖倖累遷代言. 僧松戒嘗有穢行見黜於其徒以其妹與碩碩薦於王由是與碩俱見寵出入無禁. 碩巧言令色善逢迎妬賢嫉能顚倒是非忠宣恐其誤國諭王斥之貶於金海. 後與孫琦附曹　蔡河中觀望生事爲國害. 官累同知密直司事元欲立省於本國碩與金怡李凌幹等奏於帝議遂寢論功爲一等轉僉議評理封海平府院君.
拜政丞王有疾不親除授碩與代言奉天祐等銓注於其第碩性急數罵辱嬖人嬖人多怨之. 贊成事林仲沇與碩有違言碩以馬策　之嬖人白王王怒下碩巡軍杖之. 忠惠初改中贊加壁上三韓十字功臣號忠肅復位在元遣閔祥正趙炎輝蔣伯祥仁守等下碩及宰相孫琦金之鏡上護軍裴佺吳子淳康庶朴連代言李君　尹桓大護軍丘天祐護軍崔安壽金天佑郞將盧英瑞等於巡軍皆忠惠嬖倖也. 伯祥鞫碩以四事曰: "王之朝元也汝勒止行邸錢糧. 前王與小人亂政汝爲相不言. 又與前王謀叛上國. 又與內竪朴連等交構王父子." 乃囚其子之彪之賢奪之彪告身杖流海島又流孫琦等二十餘人. 後數月　黨有訴寃於元者元遣客省大史都赤來囚伯祥仁守祥正炎輝於行省釋碩等囚召還琦等. 忠惠復位又拜左政丞曹　之亂侍從有功賜鐵*券. 忠穆時御史崔濡強*　{淫}碩婦碩訴於元托元嬖宦高龍普受鎭國上將軍高麗都元帥御史臺彈之發還元籍流于海平卒葬以庶人. 之彪官至知門下省事封海平君謚忠簡性寬厚不立崖岸略通蒙古語. 子寶大護軍寶子可觀自有傳.
孫琦.
○孫琦本商人爲忠肅倖臣累遷大護軍以侍從勞賜田及臧獲由摠部典書陞知密直司事賜推誠　輔功臣號. 王見讒留元奸臣附瀋王謀竊王位琦能忘身辨理王復位還國賜鐵*券加推誠守義佐理功臣號拜僉議評理進贊成事. 後王還自元次平壤琦與萬戶曹碩政堂文學朴遠大司成張公允等沿大同江攜妓縱樂王命衛士執琦等反接囚巡軍. 恭愍以王弟入朝琦從之及卽位封平海府院君尋以政丞致仕.
鄭方吉[林仲沇姜融].
○鄭方吉登第累官判典校事轉成均大司成入密直司. 忠肅見留於元方吉與韓宗愈等會百官旻天寺爲書請還王又請執送誣訴本國者. 後拜僉議政丞時盜發金馬郡馬韓祖武康王陵捕繫典法司盜逸方吉欲劾典法官贊成事林仲沇沮之曰: "賊繫獄二年無現贓死者多矣." 方吉曰: "吾固知發*　{塚}人多金." 且雲: "潛用巨濟田租者誰!" 屢罵辱之仲沇　　移病人以方吉言爲是. 時方吉年七十六王賜以杖代金台鉉權行省事. 忠惠在元襲位忠肅將如元至海州方吉與贊成事姜融前評理金元祥白忠肅曰: "今王之位殿下與之宜誠心事殿下反如仇　殿下之臣皆*　{　}職唯以義成倉屬殿下供億不給辱莫大焉. 又與龍山元子不友勢不可兩存請殿下與元子入朝." 曹益淸力陳不可忠肅嘉納之然以方吉言猶未能自安.
仲沇嘗與議郞曹光漢應敎韓宗愈　銓注官至贊成事嘗與蔣伯祥攝征東省事. 忠肅嘗謂仲沇曰: "卿亂我之政人目曰林權." 有鄭權者曾典銓選多受賄賂故王比之.
融本姓名康莊其祖晉州官奴. 融忠宣時拜內府令妹爲巫食松岳祠. 大護軍金直邦以其所善巫代之融不可直邦罵融曰: "汝是官奴何驕乃爾?" 忠肅賜端誠　戴功臣號累陞贊成事封晉寧府院君忠定元年卒. 子千裕婢妾出也. 恭愍以其妹爲元丞相脫脫寵姬命密直金敬直以其子妻之. 千裕後封河城府院君.
申靑[朴靑].
○申靑一名松多仁縣伐里驛吏. 嘗入元爲瀋王暠從者得幸. 及忠肅如元館於瀋邸靑得見由前散員授護軍累遷上護軍. 及忠肅倦勤靑假威用事勢傾一國無忌憚與朴靑李靑齊名時號三靑. 忠肅每言忠惠過失從臣曹益淸尹桓謀去忠惠所狎惡少輩以上護軍吳子淳大護軍洪瑞與靑善遣二人與靑共圖之. 時靑爲巡軍千戶稱奉旨執其惡少之尤者宋八郞洪莊等囚之　掠甚嚴忠惠欲其*　放屢召靑不至. 忠惠憾不置.
忠肅薨忠惠立令權省洪彬囚靑於理問所命耆老府院君權溥等*　靑罪告行省曰: "木有　不除則萎國有盜不去則危故孔子爲政七日誅少正卯所以除國害而安民心也. 今有內竪申靑者起自微賤冒受官爵擅權自恣不畏朝廷之制本國之法　官賣獄中外憤怨　加責罰不幸先王　世嗣王居憂若不陳告省府衆情鬱抑無處可申伏望　正其罪以一戒百. 靑本驛戶變名逃役冒受大職罪一也. 靑將遠近親屬除免站役又影占人戶聚作莊舍私其貢役罪二也. 本國風俗無問尊卑大忌家長方位如有犯動必致病疾靑今年正月就先國王宮裏暗堀大樹正値先王行年方位因而不　以致大故先王　疾二十餘日靑居中沮　他人莫得近前又不報公主及嗣王其意難測罪三也. 靑矯先王旨勒取人金不與其直又盜德泉庫布一千八百匹義成倉布二千四百五十匹寺社田二百六十餘結自餘取人田民不可勝紀罪四也. 令親屬擅乘驛騎械繫多仁縣吏黃仁贊奪其奴婢一十七口恐　檢校裴尙書別將宋全令同正朴得侯李均吳天世等逼*　{淫}其女其餘難以盡數罪五也. 令親屬率二百餘人執金化郡吏文世益守等五十餘人壓良爲奴婢　殺文世及丁延妻典法判書安軸監察執義尹奕持平李敏等守正不聽其言靑矯旨囚巡軍百計侵擾罪六也. 家起大樓金　其壁朱　其楹奢僭類此罪七也. 凡其所犯或在赦前恣行不悛　至於今不敢不告." 行省錄其書授金永煦呈中書省. 永煦妹壻別哥不花時爲平章於王兩姨兄弟故賜永煦　一百錠綾一十五匹紵布三十匹遣之移囚靑巡軍遣宋明理宋八郞以糞塗靑口旣而籍沒靑家撤其樓輸材瓦於崇敎池. 恭愍時授平壤道巡問使官累工部尙書樞密院副使.
朴靑一名松素微賤. 以養鷹得幸忠肅累遷上護軍. 以罪收賜田屬興善宮後爲密直司使. 其妻嘗與族父李臣桂通靑　兩人告監察司鞫之.
王三錫[梁載曹莘卿崔老星尹賢安珪].
○王三錫本南蠻人性狙詐輕躁無才術嘗隨商舶至燕糊口於人. 忠肅在元三錫因幸臣求見王悅之遂從王東還以醫術媚王得近幸寵眷無比稱爲師傅. 妬賢嫉能賣官　獄至於庭辱臺官王不悟. 三錫以陰陽幻術勸王幸漢陽富原龍山久留公主在龍山生元子而薨時有飛書雲: "禪師祖倫師傅王三錫誘王久留龍山濱海下濕之地使公主免身氈幕　疾不救若達帝聰二人之罪在所不赦." 三錫嘗爲儒學提擧欲塑文宣王像成均館閉大成殿不納三錫　之囚博士李暄學錄申　於理問所　罷其職其專恣如此.
梁載初名將燕南人附三錫　緣用事朝野疾之. 三錫死載還燕及忠肅如元載又與蔣伯祥構兇謀不克遂*　{諂}事王左右得幸封佑文君. 與郞將曹莘卿掌銓注交結宦寺竊弄政柄請謁盈門賄賂公行. 士大夫多出其門以莘卿爲左代言崔老星懷義君申時用大匡元尹尹賢持平行錢得官者幾至百餘王不之覺. 載又以所善李閏屬蔡洪哲安珪中第時商賈雜類競依載. 以載舅玉天祐與宰相李　金元軾爭奴婢摠郞尹奕瞻依違久未決載奪奕瞻以賢代之賢卽斷與天祐. 僉議司會署告身蔡河中見載所用漢人告身遂裂去三四紙.
莘卿嘗爲僧相風水賣術爲生亦因載以進同掌選遂以代言帶提學士林　望. 嘗矯旨令楊廣道貢物別監申淑獻熊掌豹胎淑督索州郡事聞王怒罷淑職莘卿陽若不知.
老星色目富商本名　黑　亦因載得封君載嫌物議詭書批目雲: "百四歲老人崔老星."
賢尙州人以典法　爲時用家臣得拜典法佐郞賣獄受布百五十匹事覺憲司劾其罪. 時批目下已二日賢與宦官謀寢其劾收批入內抹持平李孫寶名改注賢不用印臺官不署告身賢昏夜乞哀又托權豪宦寺促署之.
珪忠肅潛邸時侍學也. 家世本平微無他技性柔訥善逢迎忠肅薦於忠宣權補典校校勘. 忠肅自元還國百官班迎忠肅目珪笑之數引見忠宣　擇謹愼者爲王府知印. 忠肅乃以珪爲選部散郞委以銓注時議非之. 後拜代言仍掌選累遷政堂文學卒.
崔安道[李宜風金之鏡李仁吉].
○崔安道小字那海其先海州人徙居龍州安道母宮婢. 以內僚事忠宣於燕邸遂通蒙漢語後爲忠肅僚屬錄其勞賜田及臧獲. 與李宜風俱爲忠肅嬖臣曹　與許慶爭財安道與宜風右慶　　　方得幸忠宣　安道杖流海島. 未幾復見幸與宜風常在王側專事報復. 忠肅被　留元以安道侍從有勞加賜田民. 王留燕五年憂悸傷性及還國常居深殿忽忽不樂不親政事安道與金之鏡申時用僧祖倫等擅權柄賣官　獄無所不至臺諫章*　中沮不啓. 時元欲立省本國安道與金怡等力辨乃止以功又賜田民累轉上護軍元使買驢來安道之鏡自以專恣恐禍及己日夜憂懼及買驢還喜益驕. 王遣安道於平壤　買驢金銀綾羅紵布買驢不受安道私用之.
又與金之鏡李仁吉辛貞李仲陽裴佺李吉祥鄭都赤不花等牧內乘馬三百匹於江華多所侵暴民不堪苦流散殆盡王獵於平州安道詣行在騶從甚衆王望見意元使來驚駭及至怒流於島安道留旬餘乃行其　從尙多不入配所遊遍*揚廣道{楊廣道}. 時按廉馬季良貪　嗜牛　民譏之曰: "馬食牛." 及安道至季良及州郡爭勞慰待遇稍薄安道輒加鞭撻. 忠惠初召拜監察大夫. 祭酒金右　掌監試安道子璟年　十餘不學得中試提學韓宗愈代言李君　掌貢擧璟又中. 獻納許邕正言趙廉鄭天濡等上書言: "安道濫居風憲子璟乳臭中第請罪之." 不從以其書示安道. 臺官以璟借述登第祖母又賤不署依牒凡九年王督省官署之. 改同知密直司事賜　謀同德功臣號元授征東行省左右司員外郞旣而入元宿衛元授中尙監丞轉太府太監尋奉詔還國. 有南氏者忠肅所幸女也. 安道與之鏡通焉. 忠惠後元年卒年四十七. 子濡源淑臣文丘.
源卽璟也忠定時爲代言轉版圖判書. 恭愍朝倭焚喬桐甲山倉源與戰獲二　拜密直副使賜陳力　謀功臣號趙日新伏誅源益有寵常侍左右. 嘗因事杖公主殿饔人八思不花八思不花訴曰: "*(??){源}　我致公主驚墮胎大不敬." 王下巡軍命贊成柳濯嚴加訊鞫不服貶爲光陽監務時謂宰相金普妬寵而構之也. 元將討高郵賊召募將卒王召源還封龍城君遣之. 時南賊日盛我軍陷六合移防淮安路源與李權等六人戰死濡自有傳.
宜風本元人善射御爲忠肅嬖臣朝夕出入禁　年十五補散員. 嘗從王獵鹿走駕前一箭　之王悅授別將行首驟拜摠部典書累陞密直副使. 性奇巧惟務媚悅招權納賄恣行威福愛晉陽妓月娥　緣得官者甚衆. 祖倫亦*　{諂}事宜風遂近幸頗與朝政逞私撓法.
之鏡亦忠肅嬖臣也累遷密直副使. 王幸白州元使完者來之鏡白王曰: "完者族黨在本國完者將欲官之." 王命之鏡及高用賢奉天祐掌銓注申時用至政房罵之鏡曰: "今日除授爲使臣也! 爾輩　官何不官吾子孫耶?" 時失職者皆在庭時用顧曰: "若等無錢又誰怨耶!" 求官者雲集. 之鏡等夜匿村舍注擬上護軍申丁求官未得罵之鏡天祐曰: "爾何壅蔽聰明專擅除授也!" 又大呼曰: "無錢者毋求官!" 之鏡等不能對. 批成李仁吉擅改於其第及批目下用事者爭相塗竄朱墨至不可辨時有童謠雲: "用綜布作都目政事眞黑冊我欲油之今年麻子少噫! 不得!" 初之鏡誘王辭位立忠惠自以爲功忠惠不用之鏡怏怏. 忠肅復位以之鏡背恩囚巡軍憂　瘦死.
仁吉一名成柱本商人亦忠肅嬖臣也. 累官密直副使與護軍李安爭奴婢　安又　其妻傷胎監察司囚仁吉家奴仁吉至監察司門伺臺官出罵辱之. 仁吉又以姦*　{諂}幸於忠惠忠肅嘗見忠惠衣冠太侈訓戒之且謂仁吉曰: "汝眞犬*　{豕}也." 杖流於島忠惠中止之.
盧英瑞[朴良衍宋明理].
○盧英瑞忠惠嬖臣也嘗從王如元舍於回回家竊其妻杖之遣還. 有宦者父與英瑞同名者除瑞州英瑞自謂得之卽之任事覺杖之王憐而益幸授內乘別監. 曹　之亂元徵王囚刑部又繫英瑞等獄及王復位還國錄侍從功爲一等封直城君爵其父母妻子賜田及臧獲. 王嘗欲*　{　}人官授宮人親戚英瑞白王曰: "臣亦欲以是官授人." 王問爲: "誰" 曰: "有嘗遺我屋材者." 王笑許之. 忠穆初　儲倉副使李仁壽丞李汝就竊倉貨監察司囚鞫之仁壽英瑞姻　也以王命沮之. 尋以仁壽爲軍簿正郞謫執義趙淵爲水原府使. 後德寧公主流英瑞於光陽及李齊賢爲權省流加德島. 朴良衍宋明理亦忠惠嬖臣也.
良衍嘗以親從護軍管內乘潛易良馬八匹事覺徵布八百匹流之. 累遷大護軍.
明理歷官上護軍每從王微行. 王嘗作儺戱命明理主之賜布二百匹. 役百工奪市中物以供其費市鋪皆閉. 又勸王起樓崇敎寺蓮池旁爲遊宴之所王命良衍植花木. 王又起新宮於三峴命良衍及金善莊閔渙等督役書雲副正閔　季以陰陽拘忌言其不利王怒　之. 良衍求媚於王大加營度點西江人戶輸　瓦又令惡少輩奪人牛馬以輸又發近京諸郡丁夫伐材浮江而下人馬絡繹州郡騷然農者輟耕. 時京城民訛言: "王將取民家小兒數十埋新宮礎下." 家家驚駭多抱兒逃竄者惡少乘*閒恣行剽竊. 王怒營宮稽緩責善莊良衍等曰: "若不斷手十月必受重刑." 且徵賜物及工費. 善莊等晝夜督役不少懈又張榜曰: "自宰相至權務輸材不及期者徵布五百匹分配海島." 於是輦材絡繹. 新宮殿宇門戶皆飾鍮銅乃命百官下至胥吏每二人給五綜布一匹徵鍮銅二斤人皆苦之. 又*　{斂}諸道銅鐵鑄鼎　錡釜納之新宮民*閒農器盡括無餘. 王猶怒其稽緩親杖善莊良衍渙於是人家寺院材瓦礎　靡不撤取其宮室制度不類王居. 及王被執如元高龍普捕良衍善莊等十餘人囚之明理以與龍普善故免. 印　檻載良衍等如元元流良衍於杭州路.
金興慶.
○金興慶侍中就礪之曾孫聰慧便　. 恭愍朝選補*於達赤王見而悅之以爲內速古赤有龍陽之寵常侍內寢未嘗一夕許休沐數月*閒超遷至三司左尹轉左右衛上護軍寵愛日深. 嘗入直據胡床王見之怒使上護軍盧璹拳　幾斃. 後王又以事笞興慶興慶怒　內侍宋良哲復矯命杖之. 拜代言有上護軍金用輝*　{諂}附興慶嘗奸高家奴妻當坐興慶因誕辰請王赦遂得免. 王　子弟衛以洪倫韓安權瑨洪寬盧瑄屬焉興慶摠之王強使興慶倫安等通益妃. 興慶寵倖旣極勢傾中外嘗以事銜典法摠郞楊允發矯旨召之允發辭以疾命巡衛府執致宮中時方隆冬裸其身終夜侵辱. 郞將張龍本判事張海奴也*　{諂}事贊成安師琦不禮於海海怒　之龍訴師琦師琦告興慶興慶白王令巡衛府捕海幷取契*券海知之攜*券逃繫其處女巡衛府. 又興慶從者遇*　{糾}正姜隱金南生柳　等不下馬隱等叱下之從者訴興慶乃囚隱等令憲府罪之.
興慶請以母積善翁主柳氏爲交州江陵楊廣三道祈恩使傳騎至十餘匹按部守令競行苞　柳尋封辰韓國大夫人柳受俸廣興倉米布　惡興慶怒杖倉官於闕外. 王以體覆使李傑生輕決河乙沚等罪殺之傑生臨刑談笑自若. 人謂: "傑生剛直敢言嘗　興慶故." 及興慶愛倡妓小斤莊恐人竊之日使其黨崔仁哲伺之見李成林宿其家. 以告明日興慶戱之曰: "宰相宿倡家可乎?" 成林變色曰: "無之." 由是交惡白王出成林爲楊廣道都巡問使適禦倭軍敗都巡察使崔瑩希興慶意欲殺之成林異父弟廉興邦亦有寵於王力救免死杖配烽卒斬其都鎭撫池深. 興慶當直使判典校林樸代之又與安師琦等張樂宴禁中其無忌憚類此每出入騶從之盛與辛旽無異.
及王被弒辛禑立右司議安宗源門下舍人金濤補闕林孝先正言盧嵩閔由誼等上言: "古人云: '大姦似忠大詐似信.' 金興慶不更事無知惟以年少　利荷先王寵眷超擢高官得任喉舌朝夕　侍　權陵僭蒙蔽聰明專擅威福縱肆貪　王旨擅傳而不奏御膳先己而後進刑政自任賄賂盛行用公府之財爲己物取內廐之馬爲己畜奪人之妻陽令離異受人之奴陰許扶援慢罵宰相縛辱郞吏以普通佛舍作其馬坊役七站人馬輸其私米誘扇群小恣行不法虧君德*　{斂}人怨. 遠近莫不痛憤畏威莫敢指斥使上恩不得下究下情不得上達馴致堅　之勢釀成前日之禍蓋起禍者萬生也而媒禍者興慶也昔趙高專於秦而卒成望夷之禍朱　專於梁而俄有臺城之變. 今在惟新之朝宜先正興慶誤國陷君之罪以快一國臣民之憤. 　至今日略無譴訶興慶曾不自悔所在群聚謀自安之術驚駭視聽沸騰物議. 且興慶之縱惡至此者亦由王伯安沼鄭龍壽爲其腹心相濟爲之耳. 請令憲司明正其罪以誡後來." 禑留中不下臺省請至再三禑乃流興慶於彥陽除名籍其家餘皆免官.
初吳獻聞洪倫等謀以告興慶興慶以倫等有寵於王恐王不信反爲所害猶豫未發. 及亂作獻具告崔瑩瑩遣獻於興慶貶所對辨興慶謂獻曰: "汝尙乳臭吾薦汝先王汝反欲　我耶?" 獻曰: "吾以倫等逆謀告公乃所以報公德也." 興慶無以對遂誅之.
潘福海.
○潘福海巨濟人爲辛禑嬖倖累遷密直承旨. 嘗直禁中與知申事李存性戱*　{　}知印尙書高士　衣相與　鬧禑聞而問之福海存性對曰: "士　使酒臣等不能禁." 禑怒罷士　職. 後福海陞密直副使禑　於西海道福海從之至瓮津. 禑射豕豕突觸馬禑驚墜福海躍馬直前一箭　之禑得免自是寵遇日隆賜姓王爲子擢門下贊成事賜推忠亮節翊戴佐命輔理功臣號超拜其父門下評理益淳爲右侍中以福海旣爲禑子同入政府不相避. 禑賜福海敎曰: "遇急遽倉卒之難然後知出衆之眞才立光明雋偉之功然後受稀世之至寵此古賢臣碩輔所以富貴不離其身而聲名流於萬世者也. 乃祖阜奉使節而通日本提文衡而取英材. 代有*閒人立於朝著餘慶浸漬久而大振其在卿乎! 卿材兼文武立志堅確移孝爲忠主耳忘身. 丙寅西狩封豕奔來我前左右變色不知所爲我之安危在於呼吸之頃卿躍馬而來一箭洞其腹應弦而斃是卿　續我命於天也此雖宗社山川之靈默誘卿衷然非卿所蘊之忠所　之勇予末小子何由奉宗社山川於今日乎? 若稽典故錫卿王姓爲義子陞卿贊成事所以異其恩數勸其忠勇也拜父侍中所以勸其忠義也."
福海嘗從禑田墜馬禑以所乘馬與之福海. 娶林堅味女後又娶典儀注簿柳芬女堅味不敢禁但噓　而已. 趙　事起禑下堅味廉興邦獄以福海爲子故不疑使領兵與崔瑩等宿衛福海陰懷異志夜以突騎數十詐稱　巡馳入瑩軍瑩方被甲踞胡床指揮偏裨目不交睫福海不得害而還. 翌日禑欲試福海意問曰: "何以處堅味?" 福海不對復問曰: "唯爾言是從." 對曰: "若宥臣舅臣當以死報." 禑應曰: "諾." 旣而下福海獄誅之籍其家事在堅味傳.
申元弼.
○申元弼門地單微恭讓在潛邸時常賜衣食與之學登第累遷部令罷歸久居鄕曲. 王卽位七日特遣使召之授弘福都監判官經筵　討官. 一日王謂元弼曰: "余久居深宮腳膝酸疼." 對曰: "每夜宮中宜拜天拜佛以養氣." 王從之置仁王佛於別殿朝暮禮拜遇　異輒祈禳. 命給田都監賜元弼田仍趣成案給之. 元弼矯世子旨憲司劾之王命罷其職旣而悔之欲罪言者知申事李行密白世子*　{諫}止之王不聽. 左使鄭道傳又諫之怒稍解. 王御經筵代言成石瑢論刑制之紊曰: "往者趙　枉受酷刑然且不死命也." 元弼在側曰: "　嘗奉釋敎其得免死實由果報也." 禮成江水赤沸三日王有憂色元弼曰: "安知其不爲祥也?" 元弼每進諛言且以異端之說蠱惑王心出入房　與宦寺同流恣爲邪媚士林鄙之. 驟遷禮曹摠郞轉內府令皆帶經筵經筵官更日侍講唯元弼日侍左右以*　{諂}　得幸士大夫多趨附者. 後以禹玄寶黨流遠地.
列傳卷第三十七.
