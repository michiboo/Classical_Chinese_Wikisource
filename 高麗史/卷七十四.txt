志卷第二十八. 高麗史七十四.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
選擧二.
科目二.
○凡試官. 光宗始命雙冀爲知貢擧. 自後命文臣一人爲知貢擧二十三年增置同知貢擧尋罷之.
景宗二年以王融爲讀卷官親試則稱讀卷官.
成宗十五年改知貢擧爲都考試官明年復稱知貢擧.
文宗三十七年復增置同知貢擧一人遂以爲常.
仁宗十年閏四月崔滋盛知貢擧林存同知貢擧存出賦題雲: "聖人耐以天下爲家." 省奏: "按耐古能字奴登切今以奴代爲韻非是. 請改命他人再試." 不允因命滋盛等更試之. 又命題雲: "天道不閑而能久." 省臺又奏: "按禮記雲: '天道不閉而能久.' 鄕本家語以不閉爲不閑者蓋謬語耳. 今貢院不考正經而據錯本請罷兩貢擧職仍停今年選擧." 王不允命簡取經義論中格者.
元宗十四年十月　知政事金坵知貢擧. 舊制: "二府知貢擧. 卿監同知貢擧其赴試諸生卷首寫姓名本貫及四祖糊封試前數日呈試院. 試前日午後貢擧具三場題腳於狀詣闕實封進呈王親自　封各於題上落點封押而出. 貢擧齎奉到試院試日未明放題. 承宣奉金印至同知貢擧庭迎知貢擧避位待之詳在禮志. 越一日承宣又往　名而後放榜. 第二場亦如之. 至第三場貢擧各於入格卷子背上望科次以啓　依貢院之望而放榜焉." 至是初場日承宣洪子藩至貢院詰曰: "予承命而來知貢擧必庭迎." 金坵不得已下階.
忠肅王二年改知貢擧爲考試官同知貢擧爲同考試官. 十七年復稱知貢擧同知貢擧. 國俗掌試者謂之學士門生稱之則曰恩門. 門生座主之禮甚重. 學士有父母若座主在旣放榜必具公服往謁而門生綴行隨之. 學士拜於前門生拜於後衆賓雖尊長皆下堂庭立俟禮畢揖讓而升以次拜賀. 於是學士邀至其第奉觴稱壽.
○凡崇奬之典. 光宗始取進士親御威鳳樓放榜.  十五年御天德殿宴群臣命新及第金策釋褐賜公服赴宴.
景宗二年親試進士卽令釋褐.
成宗六年三月放榜下敎曰: "省今所擧諸生詩賦策文辭　駁格律猥　皆不堪取. 唯進士三人詩賦策及明經以下諸業通計六人對義名狀一如所奏. 進士鄭又玄五夜方　二篇已就雖非卓異之才亦是敏捷之手宜置前列用勸後來. 明經以下諸業學生各勤本業方成厥志宜降優柔之澤　升擢用之科其令有司準例　用. 自今進士諸生不依考官格式放縱違律者勿許試取永以爲式." 放　下敎始此.
顯宗十年正月定新及第榮親之法: 無兩親者代以待養父母妻父母皆無則代以伯叔父母.  二十一年四月王製詩賜新及第特加奬異.
文宗三十年十二月判: 凡州縣闕榜至三十年或四五十年登製述明經科者給田十七結百年後登者給田二十結奴婢各一口.  是月判: 國制製述明經明法明書　業出身初年給田甲科二十結其餘十七結何論業出身義理通曉者第二年給田其他手品雜事出身者亦於四年後給田. 唯醫卜地理業未有定法亦依明法書　例給田.
宣宗七年七月引見新及第賜酒食仍賜公服各一襲.
肅宗二年九月引見新及第林元通等賜酒食衣服.  是年賜金富轍母米四十石舊制: 三子登科歲給母大倉米三十石. 以富轍兄弟四人登科加賜十石遂以爲常.  七年七月式目都監奏: "由三傳三禮業出身者宜授官勸後." 制可.  十一月引見新及第賜衣服酒食.  九年十月引見新及第宋瑋等賜酒食.
睿宗二年四月引見新及第皇甫許等.  四年二月引見新及第盧顯庸等賜衣酒.  八年三月引見新及第鄭之元等命左正言胡宗旦押賜酒食於閤門仍令釋褐.  十一年二月引見新及第金精等賜酒食於閤門仍令釋褐.  十一月新及第林許允等許令釋褐賜酒食及衣各一襲.
仁宗十一年十二月判: 四子登製述明經科者令五部兩京諸州府郡縣辨報其父母別賜米三十石已沒者超一等封爵.
毅宗三年正月判: 兄弟三人登製述明經科者其父授職其母別賜米二十石沒者封贈.  五年四月引見乙丑年以來新及第等賜宴閤門仍令釋褐.  十年六月詔: "今年壯元黃文莊乃丙寅科狀元文富之弟也. 兄弟俱占魁科在古罕聞宜准三子登科例歲給母粟三十石."
明宗六年八月新及第看榜許於街路張樂以爲榮觀比因兵亂久廢至是復之.  八年六月御史臺奏: "舊制新及第紅牌降使就賜於家迎待煩費寒士不克供辦. 自今請於簾前賜牌." 中書門下府駁奏: "先王之制必降賜於家者將以榮耀里閭使人歆羨勸學　行之已久仍舊便." 制可.  二十二年四月丙科第四人崔祗義兄祗元祗禮弟祗忠先已登第. 舊制: 三子登第者賜母米二十七石. 今以四子登科命有司加賞.
高宗十七年崔瑀始造新及第儀物以寵之.
元宗元年九月以魏文卿兄弟俱爲狀元　其母.  七年五月命新及第綴行令八坊廂父老士庶笙歌盛服隨從以寵之.
忠烈王二十八年五月親試各賜白銀三斤馬一匹.
忠穆王三年十月金仁琯連魁三場賜馬紅　許着金花帽王親授紅牌寵渥尤厚.  是月命新及第四日成行尋令六日成行. 國制: 凡登科者特賜藍袍犀帶戴花張蓋以榮之.
○凡恩例. 穆宗卽位詔: 進士明經十擧不第及書者地理學生滿十年者　許脫麻.  元年三月取恩賜一人東堂取恩賜自此始然不爲常例.  二年十月鎬京醫卜業生在學滿二十年年踰五十者　許脫麻.
顯宗四年八月擧人崔弘正以赴擧年滿特賜釋褐.  五年四月石邦寶等二人以赴擧度滿　賜釋褐.
文宗十九年六月　知政事金義珍知貢擧取進士王覆試以盧旦奏事　旨怒不設科惟取十上不第者賜李元長等五人恩賜出身又賜明經二人及第.
肅宗詔: 進士明經十擧不第者許令脫麻.
高宗四十年六月詔: 諸業東堂監試各一度進士明經各十度已滿者一度中場入格許令脫麻.
忠宣王卽位敎曰: "諸業東堂監試各許一度進士明經赴擧已滿十度者亦許脫麻."
○制科. 景宗元年遣金行成如宋入學國子監二年行成在宋登第.  五年遣崔罕王琳如宋入學十一年罕琳登賓貢科授秘書郞.
穆宗元年金成積入宋登第.
肅宗四年二月宋詔: 許擧子賓貢.
睿宗十年七月遣金端甄惟底趙奭康就正權迪如宋赴大學十二年迪奭端登上舍及第.
忠肅王元年正月元頒科擧詔令選合格者三人貢赴會試.  二年正月遣朴仁幹等三人應擧皆不第.  四年十二月遣安震應擧五年震中制科第三甲十五名.  七年十月遣安軸崔瀣李衍宗應擧八年瀣中制科　授遼陽蓋州判官.  十年十二月遣安軸趙廉崔龍甲應擧十一年軸中制科.  後二年李穀中制科第二甲授翰林國史院檢閱官.
忠惠王後三年李仁復中制科授大寧路錦州判官.
忠穆王初年十一月遣尹安之安輔郭　應擧明年輔中制科.  三年九月遣尹安之白彌堅朴中美應擧.
忠定王元年安之中制科授大寧路判官.  二年遣白彌堅金仁琯應擧.
恭愍王二年以李穡充書狀官應擧三年穡中制科第二甲第二名授應奉翰林文字.  十九年六月,
大明頒科擧詔令就本國鄕試貢赴京師至會試不拘額數選取.  八月李仁復李穡爲考試官通考三場文字取李崇仁朴實權近金濤柳伯濡以充貢士崇仁近以年未滿二十五不遣.  二十年濤中制科第二十五名授東昌府丞.  二十二年六月白文寶權仲和取應擧試金潛宋文中權近曹信金震陽近又以年少不赴.
○武科. 恭愍王元年四月進士李穡上書: "請設武擧之科." 事未施行.
恭讓王二年閏四月都評議使司奏: "文武二道不可偏廢本朝只取文科不取武科故武藝成材者少當以寅申巳亥試武科其試官則以兩府以上一員同考試官則以三四品中文武各一員試取給牌一如文科儀. 一等三人取諸家兵書俱通且精武藝者二等七人取粗習武藝通兵書者三等二十三人取或通兵書或精一藝者永爲恆式." 從之.
○國子監試卽進士試德宗始置試以賦及六韻十韻詩厥後或稱成均試或稱南省試. 文宗二十五年只試六韻十韻詩. 毅宗二年試以賦及十韻詩忠宣王廢之. 忠肅王四年以九齋朔試代之. 七年稱擧子試. 恭愍王十七年王欲選通經者爲試官辛旽欲以監察大夫孫湧爲之宦者李剛達欲以判典校寺事李茂芳權思復爲之王惡其爭乃曰: "監試所取例皆童蒙非經明行修之士無益國家." 罷之. 辛禑二年復之.
○凡國子試試員以三品以下官爲之. 高宗十四年三月庾敬玄掌試以: "相如一奮其氣威信敵國." 爲十韻詩題擧子請解題敬玄誤解信字爲誠信之信有一生前詰是非敬玄怒黜之時人欺之. 忠烈王十三年五月林貞杞掌試出律賦題曰: "太宗好堯舜之道如魚依水不可暫無以好堯舜道不可暫無." 爲韻. 諸生進曰: "韻中六字皆則音何如?" 貞杞　改之曰: "好堯之道如魚依水." 諸生又進曰: "韻中五字皆平音何如?" 貞杞大　又改之曰: "好堯舜道如魚依水." 辛禑十一年三月尹就掌試所取皆勢家乳臭之童. 時人欺之爲粉紅榜. 以其兒童好著粉紅衣也.
○凡國子試之額無定製德宗初年命右拾遺廉顯取鄭功志等六十人.
文宗三年二月右副承宣金尙賓取韓復等三十九人.  二十五年十月秘書少監高維取七十五人.
宣宗八年三月禮部郞中李　取金藎等九十一人.
睿宗元年三月中書舍人李載取安之忠等八十九人.  十一年二月國子祭酒洪瓘取兪坦升等九十九人.  十二年三月文德殿學士金沽取王存等一百三人.
仁宗十七年林光取林景等.  十八年崔　取韓梓等.  十九年三月禮部侍郞李仁實取卓光裕等.  二十一年朴景山取皇甫存等.  二十三年金永寬取朴彥猷等.  二十四年四月張脩取金大年等.
毅宗元年李之茂取朴綬等.  二年四月崔允儀取詩賦梁忠贊等十一人十韻詩朴有時等八十人.  三年五月左承宣鄭襲明取詩賦吳光允等十四人十韻詩趙挺時等四十人.  五年四月金永胤取詩賦高英瑾等十五人十韻詩河挺材等七十二人.  七年三月知奏事劉碩取詩賦金世賴十韻詩李東粹等.  八年四月右承宣李元膺取詩賦朴世南等十八人十韻詩金遇等九十三人明經五人.  九年五月御史中丞李公升取詩賦金端寶十韻詩黃文莊等百餘人.  十一年四月給事中崔應淸取李陽秀等一百餘人.  十三年五月國子祭酒李德壽取七十八人.  十五年五月金*양取高克中等八十三人明經五人. 十七年四月起居注尹鱗瞻取鄭成澤等九十四人.  十八年四月大府少卿崔祐甫取金謀直等一百人.  十九年五月右常侍徐淳取詩賦金　等十五人十韻詩九十人明經五人.  二十一年金敦中取閔湜等.  二十二年鄭肅忠取王光純等.  二十三年金敦時取林廷等.
明宗元年正月大僕卿柳德林取詩賦李希祐等十三人十韻詩李世卿等七十六人明經八人.  二年三月判衛尉事高子思取金光祖等一百十五人.  三年三月將作監廉信若取詩賦金徵魏等二十八人十韻詩李滋祐等七十八人.  五年六月刑部侍郞閔令謨取詩賦承丘源等十二人十韻詩方希進等六十人.  六年六月國子祭酒崔汝諧取詩賦李晉升等八人十韻詩鄭世俊等三十八人明經一人.  七年四月*　{諫}議大夫崔遇淸取詩賦朴敦章等十五人十韻詩金角章等六十八人明經三人.  九年五月左副承宣李文中取李陟高等八十一人.  十一年四月林民庇取洪永植等八十九人.  十三年五月尙書左丞崔　取詩賦吳夢霖等十人十韻詩金瑀等八十九人明經六人.  十五年五月右承宣趙永仁取詩賦崔文牧等十韻詩丁光祐等明經五人.  十六年閏七月大司成皇甫倬左散騎常侍李知命判將作監崔詵取梁公俊等三十二人明經五人.  十七年七月秘書監金英富取池宗濬等八十人明經九人.  十九年五月右承宣柳公權取詩賦鄭守剛等十九人十韻詩李奎報等六十二人.  二十一年李純祐取洪儆等.  二十五年六月禮部侍郞張自牧取詩賦申　等二十一人十韻詩李膺賁等八十六人明經十三人.  二十七年四月諫議大夫王儀取百人.
神宗元年四月秘書監金平取詩賦智大成等十九人十韻詩*　世儒{段世儒}等七十二人明經七人.  二年四月秘書監李桂長取詩賦陸永儀等二十人十韻詩李唐仁等七十五人明經五人.  三年閏二月禮賓卿高瑩中取詩賦陳　等二十二人十韻詩魯元規等七十三人明經七人.  四年三月禮部侍郞崔弘胤取詩賦鄭公　等二十二人十韻詩朴維弼等七十人明經五人.  五年四月左承宣安有孚取詩賦秦陽胤等十四人十韻詩宋咸等七十三人明經五人. 六年五月國子祭酒崔孝思取詩賦金命予等二十一人十韻詩李世興等七十二人明經七人.
熙宗元年四月判小府監事李　取李　等九十人.  三年五月大司成張允文取詩賦金南石十韻詩權時偉等九十餘人.  五年六月國子祭酒趙　取詩賦秋永壽等十六人十韻詩申季伯等五十人.  七年三月大司成蔡靖取詩賦鄭宗　等二十人十韻詩鄭弘柱等六十九人.
康宗元年五月右諫議大夫崔甫淳取詩賦閔*부等二十八人十韻詩魏大輿等六十二人明經二人.  二年四月秘書監李淳中取詩賦陳*교十韻詩金革良等八十一人明經十五人.
高宗元年四月左諫議大夫朴玄圭取詩賦尹得之等二十五人十韻詩張貂等六十二人明經十人.  二年四月大司成任永　取金文老等八十六人明經六人.  三年三月國子祭酒李得紹取文昌瑞等五十八人明經六人.  六年四月衛尉卿崔宗靜取詩賦金守堅十韻詩蘇文悅等六十七人明經五人.  七年五月右承宣金良鏡取詩賦陳昌德等二十四人十韻詩徐子敏等三十六人明經一人.  八年四月右諫議大夫崔先旦取李陽茂等八十六人.  十年四月左諫議大夫劉　基取韓景允等六十人.  十一年三月右諫議大夫兪升旦取詩賦金璨十韻詩梁龍藏等七十四人明經一人.  十二年二月國子祭酒李奎報取詩賦李惟信十韻詩元良允等六十六人明經三人.  十三年三月右副承宣崔宗藩取詩賦庾松栢十韻詩張良允等五十九人明經二人.  十四年三月右*　{諫}議大夫庾敬玄取詩賦兪亮十韻詩高宗賚等七十一人明經二人.  十六年五月取詩賦金良純等二十人十韻詩盧希管等五十三人.  十八年四月任景謙取詩賦李旦等二十五人十韻詩李仁等四十一人.  二十年將作監李百順取詩賦康洪正十韻詩曹伯等七十人明經一人.  二十四年四月*大僕寺事金敞取詩賦吳壽十韻詩曹希甫等八十一人明經四人.  二十七年四月判秘書省事宋國贍取詩賦吳恂十韻詩李石崇等四十一人.  二十九年三月大司成閔仁鈞取詩賦權珝十韻詩劉勃忠等七十四人明經二人.  三十年六月右承宣趙伯琪取詩賦韓璟等二十人十韻詩六十人明經二人.  三十二年五月左承宣庾弘取詩賦閔陽宣等二十九人十韻詩朴文正等五十八人明經二人.  三十四年四月*大僕卿崔滋取詩賦鄭淳十韻詩廉守貞等九十人明經五人.  三十六年四月判秘書省事趙修取詩賦孫昌衍十韻詩鄭一麟等九十五人明經六人.  三十八年四月判秘書省事李淳牧取詩賦盧元等三十九人十韻詩明經幷六十人.  四十年四月大司成李藏用取詩賦金仲偉等三十人十韻詩金命等六十人明經八人.  四十一年四月秘書監河千旦取詩賦李邵等三十三人十韻詩郭洪祚等五十二人明經三人.  四十二年五月*大僕卿柳璥取詩賦王胤等三十四人十韻詩李受庚等五十四人明經四人.  四十四年閏四月尙書右丞崔允愷取詩賦林椿壽等十七人十韻詩黃公石等二十七人明經一人.  四十五年三月*大僕寺事韓就取李源等六十五人.
元宗元年五月許遂取詩賦吳漢卿等八十人十韻詩金得鈞等二十五人明經一人.  二年五月尙書右丞兪千遇取詩賦金守衍等二十一人十韻詩林杞等三十五人.  四年五月左諫議大夫鄭義取金良裕等五十五人.  六年任睦取朴安等.  八年金坵取李繪等.  十年四月元傅取方宣老等九十人. 十二年五月大司成韓康取梁淳等五十三人.  十四年九月翰林侍讀學士任翊取詩賦文貫之等十九人十韻詩梁均等三十九人明經一人.
忠烈王元年四月尙書右丞李仁成取詩賦金台鉉等二十一人十韻詩趙　等四十九人明經二人.  二年八月判秘書事朱悅取詩賦李之桓等三十人十韻詩李緣等二十八人.  三年左諫議大夫金周鼎取詩賦鄭公旦等三十一人十韻詩鄭龜等三十九人明經三人.  五年五月右司議大夫鄭興取詩賦白元恆等三十二人十韻詩鄭時等三十一人明經二人.  八年三月右司議大夫潘阜取詩賦朴文靖等三十八人十韻詩安碩等五十一人明經二人.  九年五月秘書少尹金應文取詩賦李　等三十八人十韻詩李膺等四十六人.  十一年四月判秘書事安　取詩賦尹莘傑等三十一人十韻詩二十四人.  十二年五月崔甸取詩賦任弘基等三十六人十韻詩四十人.  十三年五月林貞杞取李　等八十五人.  十五年十月右副承旨李混取金承印等七十人.  十八年六月左承旨鄭　取李彥忠等六十一人.  二十一年九月金暄取李琯等七十餘人.  二十二年九月左承旨尹珤取崔凝等七十餘人.  二十五年九月金台鉉取李　等七十餘人.  二十六年三月右副承旨吳祈取金琅韻等六十九人.  二十七年四月鄭　取李鳳龍等七十七人.  二十八年三月朴　取梁成梓等七十人.  二十九年五月吳演取具桓等九十九人.  三十一年三月右承旨安於器取李文彥等七十三人.
忠肅王四年朴孝修掌九齋朔試取金玄具等.  七年八月右代言許富取古賦鄭乙輔十韻詩裴仲輔等八十餘人.  十三年辛　取李達中等.  十七年九月代言尹之賢取孫光嗣等九十九人.
忠惠王元年四月成均祭酒金右　取卓光茂等九十人.
忠肅王後八年正月尹澤取安元龍等九十九人.
忠惠王後元年金　取梁允軾等.  二年金光載取成元達等.  三年取金鷹等九十九人.
忠穆王初年祭酒田淑蒙取安保麟等九十九人.  三年四月代言鄭思度取詩賦朴形等五十二人十韻詩金得齊等四十六人.
恭愍王二年四月執義宋天鳳取韓達漢等八十二人明經五人.  四年正月右代言柳淑取全翊等九十五人.  六年三月御史大夫申君平取李*준等九十八人.  九年九月御史大夫李嶠取朴季陽等九十九人.  十一年九月知申事元松壽取許時等百一人. 十四年十月典理判書韓　取古賦閔安仁等五十五人十韻詩林幹等四十一人.
辛禑二年五月知申事郭樞取鄭熙等九十九人.  三年三月知申事金濤取鄭悛等九十九人.  六年五月右代言徐均衡取李汝良等九十九人.  八年四月上護軍李崇仁取李升商等九十九人.  九年四月知申事廉廷秀取禹洪命等九十九人明經六人.  十一年四月左代言尹就取任公緯等九十九人.  十二年四月知申事權執經取鄭坤等九十九人.
辛昌卽位之年八月知申事李種學取孟思謙等九十九人.  元年八月知申事權鑄取黃訥等九十九人.
恭讓王二年閏四月知申事閔開取李　等九十九人.  四年三月知申事李詹取李孟畯九十九人.
○升補試. 卽生員試毅宗元年始置試以詩賦經義取任裕公等五十五人.  六年七月取吳世文等二十五人.  十二年九月命國子祭酒廉直諒司業崔婁伯取尹敦　等十六人.
明宗二年九月取李鳴鶴等三十八人.  六年十月取皇甫沆等四十五人明經三人.  八年八月取高得一等四十一人.  十年九月取朴仲臧等四十餘人.  二十年九月取安社基等三十二人.  二十二年九月取李仲　等三十人.
神宗五年九月取崔天祐等四十三人.  七年二月取鄭承祖等四十一人.  八年五月取金守剛等五十二人.  十五年八月取石延年等四十七人.
元宗五年六月取李方衍等四十七人.  七年六月取鄭試等三十一人.
忠烈王十年十一月諫議大夫潘阜取南宣用等三十三人.  十一年十一月取李瑞等三十八人.  十二年取鄕貢進士權烋等二十九人.  二十七年七月國子祭酒安於器取崔凝等一百五十人.
忠肅王七年十月右常侍林仲沇取鄭宗輔等.
忠穆王元年五月典儀令申　取李天驥等十九人.
忠定王二年五月成均祭酒全卿取李玖等.
恭愍王二年六月祭酒李挺取楊以時等五十人.  十年十月大司成許佺取八人.  十一年十一月大司成金安利取鄭天益等五人.  十七年八月取全伯英等三十七人.  二十三年四月取李就等一百人.
辛禑三年五月取文　等.  六年六月祭酒權近取洪尙彬等百十人.  八年五月取鄭龜晉等一百人.  九年四月取王　等百九人.  十一年五月司藝鄭摠取崔　等六十餘人.
恭讓王四年五月取許*　等一百二十人.
學校.
○太祖十三年幸西京創置學校命秀才廷　爲書學博士別創學院聚六部生徒敎授後太祖聞其興學賜綵帛勸之兼置醫卜二業又賜倉穀百石爲學寶.
成宗詔: 令諸州郡縣選子弟詣京習業.  五年七月敎曰: "朕素　薄德尙切崇儒欲興周孔之風冀致唐虞之理庠序以養之科目以取之今諸州所上學士慮有思鄕之人皆令從便去留. 其歸寧學生二百七人可賜布一千四百匹願留者五十三人亦賜　頭一百六枚米二百六十五石." 仍差通事舍人高榮　就客省宣諭賜酒果.  六年八月以前年許還學生無師敎授敎: 選通經閱籍者爲經學醫學博士於十二牧各遣一人敦行敎諭其諸州郡縣長吏百姓有兒可敎學者幷令訓戒若有勵志明經孝弟有聞醫方足用者令牧宰知州縣官依漢家故事具錄薦貢京師以爲恆式.  八年四月敎曰: "大學助敎宋承演南海道羅州牧經學博士全輔仁誨人不倦宜加奬擢承演可超九等授國子博士仍賜緋公服一襲輔仁可賜公服一襲米五十石. 自今凡文官有弟子十人以下者有司於政滿遷轉之時具錄奏聞以爲褒貶其十二牧經學博士無一箇門生赴試者雖在考滿復令留任責其成　量授官階以爲恆式."  八年下敎申勸十二牧諸州府經學醫學博士仍賜酒食.  十一年十二月敎: 有司相得勝地廣營書齋學舍量給田莊以充學糧又創國子監.
穆宗六年正月敎: 令三京十道博士師長奬勸生徒有勤　者錄名申聞管內有才學者逐年薦擧勿墜恆規.
文宗十七年八月制: 國子監諸生近多廢業責在學官. 自今精加勉勵至年終較臧否定去留儒生在監九年律生六年荒昧無成者　令屛黜.
肅宗七年閏六月宰相邵台輔等奏: "國學養士　費不　實爲民弊且中朝之法難以行於我國請罷之." 不報.
睿宗卽位制: 三京八牧通判以上及知州事縣令由文科出身者兼管勾學事.  二年制曰: "置學養賢三代以降致治之本也. 而有司議論未定宜速疾施行." 睿宗方嚮文學遂下此制士類莫不欣然大臣無一人奉承時議惜之.  四年七月國學置七齋周易曰麗擇尙書曰待聘毛詩曰經德周禮曰求人戴禮曰服膺春秋曰養正武學曰講藝. 試取大學崔敏庸等七十人武學韓自純等八人分處之.  九年二月國子生張仔等六十人詣闕請立國學.  十一年四月制曰: "文武兩學國家敎化之根源早降指揮欲令立其兩學養育諸生以備將來將相之擧而有司各執異論未有定議宜速奏定施行."  十四年七月國學始立養賢庫以養士自國初肇立文宣王廟於國子監建官置師. 至宣宗將欲敎育而未遑. 睿宗銳意儒術詔有司廣設學舍置儒學六十人武學十七人以近臣管勾事務選名儒爲學官博士講論經義以敎導之.
仁宗朝式目都監詳定學式: 國子學生以文武官三品以上子孫及勳官二品帶縣公以上幷京官四品帶三品以上勳封者之子爲之. 大學生以文武官五品以上子孫若正從三品曾孫及勳官三品以上有封者之子爲之. 四門學生以勳官三品以上無封四品有封及文武官七品以上之子爲之. 三學生各三百人在學以齒序. 凡係雜路及工商樂名等賤事者大小功親犯嫁者家道不正者犯惡逆歸鄕者賤鄕部曲人等子孫及身犯私罪者不許入學. 其律學書學　學皆肄國子學律書　及州縣學生　以八品以上子及庶人爲之. 七品以上子情願者聽. 國子大學四門皆置博士助敎必擇經學優長景行修謹堪爲師範者分經敎授諸生每授一經必令終講未終講者不得改業. 年終計講授多少以爲博士助敎考課等第. 律書　學只置博士律學博士掌敎律令書學掌敎八書　學掌敎　術. 凡經周易尙書周禮禮記毛詩春秋左氏傳公羊傳穀梁傳各爲一經孝經論語必令兼通. 諸學生課業孝經論語共限一年尙書公羊穀梁傳各限二年半周易毛詩周禮儀禮各二年禮記左傳各三年皆先讀孝經論語次讀諸經幷　習時務策. 有暇兼須習書日一紙幷讀國語說文字林三倉爾雅.  五年三月詔: 諸州立學以廣敎道.  八年六月國學奏: "近年以來明經浸衰宜選取三十人以下入學養育兼差敎導官　上　外各一員以勸學."  七月國子諸生詣闕上書曰: "臣等竊聞御史臺奏: '國學養士大多供給甚費請簡留行修業成者若干人在學餘悉出之.' 臣等上爲國家惜之. 夫崇學育才乃理國之本古之聖賢必以是爲先務焉. 孔子雖不得位周流四方猶養三千之徒唐韓文公謫守潮州潮下州也. 猶曰: '州學廢久不聞業成貢於王庭亦州二恥也.' 乃命趙德秀才掌州學以聚生徒出己俸以給廚饌. 　我國家奄有三韓旣富而敎風俗文物擬諸三代而國學生徒不過二百有司以爲費財而欲削之豈吾君尊道崇儒之意邪? 且佛氏寺觀周遍中外齊民逃役飽食逸居者不知其幾千萬焉有司曾不是思而反言國學之費非公言至論也. 願陛下卻而不用." 詔可.  九年三月中書門下奏: "　外文臣各定業經注錄政案量差學官." 從之. 十一年正月判: 武學齋生赴擧者少故策論雖不合格隨分選取得第甚易諸學生爭屬武學. 棄本逐末非徒士風僥倖率皆才器駑下或委兵事有名無實. 且武學漸盛將與文學人角立不和深爲未便. 自今已登第者與文士一體　用武學取士及齋號　停罷.  十三年判: 國學諸生四季私試通考分數直赴科場大寒大熱兩朔免試.  十五年九月門下省奏: "國學六齋諸生各持所講大小經升堂博士學諭執經升講每日不過五人每人不過二問從容論難悟疑辨惑."
毅宗二十二年三月詔曰: "化民成俗必由學校自祖宗以來於外官差遣文師一員又有儒臣爲守則兼管勾學事以勸學. 近聞任是職者但以謀利爲先勸學之方略不留意志學之士無由聞達朕甚憫焉. 如有各官文師及管勾學事者勸學育才以副朕意則兩界兵馬使各道按察使注名馳報. 朕將不待政滿隨卽擢用."
高宗五年七月中軍宰樞議生徒未登仕版者試以詩選取八十人其不中者皆令從軍.
元宗二年三月置東西學堂各差別監敎學敎導.
忠烈王六年三月敎: 今儒士唯習科擧之文未有博通經史者其令通一經一史者敎授國子.  三十年五月安珦建議令各品出銀布有差以充國學贍學錢王亦出內庫錢穀以助之. 珦以餘　送江南購六經諸子史以來於是願學之士七管十二徒諸生橫經受業者動以數百計.  六月國學大成殿成. 初使臣耶律希逸以殿宇隘陋甚失泮宮制度言於王新之.
忠宣王卽位賜養賢庫銀五十斤令藝文館召致郡縣有茂才者給牒任以訓導.
忠肅王十二年敎曰: "學校風化之源嚴加勸勵以備擢用.
恭愍王元年二月敎曰: "學校庠序風化之源國學名存實無十二徒東西學堂頹　不修宜令葺治養育生徒其有能通一經者錄名以聞." 四月進士李穡上*　: "請外而鄕校內而學堂考其才而陞諸十二徒十二徒又摠而考之陞之成均限以日月程其德藝貢之禮部中者依例與官不中者亦給出身之階除在官而求擧者其餘非國學生不得與試."  六年正月命修中外學校.  十二年五月敎曰: "近因干戈敎養頗弛. 自今成均十二徒東西學堂諸州郡鄕校嚴加敎誨作成人才其土田人口或被豪強所兼幷者官爲析辨以贍學用." 十六年成均祭酒林樸上言: "請改造成均館命重營國學於崇文館舊址令中外儒官隨品出布以助其費增置生員常養一百." 始分五經四書齋.  二十年十二月敎曰: "文武之用不可偏廢. 內自成均外至鄕校開設文武二學養成人才以備擢用."
恭讓王元年十二月大司憲趙浚等上*　曰: "學校風化之源國家理亂政治得失莫不由斯. 近因兵興學校廢弛鞠爲茂草鄕願之託儒名避軍役者至五六月*閒集童子讀唐宋絶句至五十日乃罷謂之夏課. 爲守令者視之泛然曾不介意如此欲得經明行修之士以補國家之盛理其可得乎? 願自今以勤敏博學者爲敎授官分遣五道各一人周行郡縣其馬疋供億　委鄕校主之又以外方閑居業儒者爲本官敎導令子弟常讀四書五經不許讀詞章. 而敎授官循環周行嚴立課程身自論難考其通否登名書籍誘掖奬勸以成實材. 其有得人才之多者擢以不次若不能敎誨而無成　者亦將論罰." 二年二月置京中五部及西北面府州儒學敎授官三年正月各道牧府亦置之.  六月金瞻等上*　: "請元子及宗室子弟入學."
○凡私學文宗朝*大師中書令崔　收召後進敎誨不倦靑衿白布塡溢門巷遂分九齋曰樂聖大中誠明敬業造道率性進德大和待聘謂之侍中崔公徒衣冠子弟凡應擧者必先肄徒中而學焉. 每歲暑月借僧房結夏課擇徒中及第學優才贍而未官者爲敎導. 其學則九經三史也*閒或先進來過乃刻燭賦詩. 榜其次第呼名而入仍設酌. 童冠列左右奉樽俎進退有儀長幼有序竟日酬唱觀者莫不嘉嘆. 自後凡赴擧者亦皆肄名九齋籍中謂之文憲公徒. 又有儒臣立徒者十一曰弘文公徒侍中鄭倍傑一稱熊川徒; 曰匡憲公徒　政盧旦; 曰南山徒祭酒金尙賓; 曰西園徒僕射金無滯; 曰文忠公徒侍中殷鼎; 曰良愼公徒平章金義珍一雲郞中朴明保; 曰*頁敬公{貞敬公}徒平章黃瑩; 曰忠平公徒柳監; 曰貞憲公徒侍中文正; 曰徐侍郞徒徐碩; 曰龜山徒未詳. 幷文憲公　徒世稱十二徒然　徒最盛.
仁宗十一年六月判: 各徒儒生背曾受業師移屬他徒者東堂監試毋得許赴.  十七年六月判: 東堂監試後諸徒儒生都會日時國子監知會使習業五十日而罷. 曾接寺三十日私試十五首以上製述者敎導精加考　各其名下注接寺若干日私試若干首論報方許赴會. 諸徒敎導不離接所勸學者學官有闕爲先塡差以示褒奬.
恭愍王六年七月翰林院言: "前者夏課之終必使知制誥爲試員以考諸生能否近來廢不行請復之."  七年六月十二徒朔試.
恭讓王三年六月罷十二徒.
志卷*弟{第}二十八.
