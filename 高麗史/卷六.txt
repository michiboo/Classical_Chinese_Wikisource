世家卷第六. 高麗史六.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
靖宗.
靖宗弘孝安懿康獻容惠大王諱亨字申照德宗母弟顯宗九年七月戊寅生. 岐　明睿五歲封內史令平壤君德宗三年九月癸卯受顧命卽位於重光殿冬十月丁巳朔告朔於*大廟.
庚午葬德宗於肅陵.
遣輔臣賜西京八關會　二日.
十一月庚寅御神鳳樓大赦受中外群臣賀.
宋商客東西蕃耽羅國各獻方物.
庚子設八關會御神鳳樓賜百官　夕幸法王寺翼日大會又賜　觀樂東西二京東北兩路兵馬使四都護八牧各上表陳賀宋商客東西蕃耽羅國亦獻方物賜坐觀禮後以爲常.
十二月己巳以王弟緖守太師兼內史令; 基守太保; 黃周亮爲禮部尙書　知政事; 崔齊顔爲吏部尙書; 劉志誠爲工部尙書; 李珍爲戶部尙書; 郭紳爲殿中監; 金令器爲御史中丞; 金忠贊李作忠爲左右散騎常侍.
○(乙亥)元年春正月丙戌朔放朝賀.
壬寅以崔　爲中樞使刑部尙書.
東女眞懷化將軍毛伊羅等五十七人來朝賜物有差.
丁未以庾昌爲殿中丞; 柳雲爲起居郞; 金廷俊爲殿中侍御史; 鄭倍傑金顯爲左右拾遺知制誥; 　順之爲監察御史.
辛亥王子生於延興宮賜名　.
二月己卯西女眞酋長哥兒古等十二人來朝.
辛巳東女眞奉國將軍高之問等三十五人來朝.
三月乙酉以李端爲門下侍郞同內史門下平章事; 皇甫兪義爲內史侍郞同內史門下平章事.
丙戌賜金無滯等及第.
癸卯冊延興宮主韓氏爲惠妃翌日赦徒罪以下.
夏四月甲寅親饗國老年八十以上男女於毬庭.
丁巳禮部奏: "禁京城名山樵採遍植樹木." 從之.
五月甲辰祈晴於川上.
契丹來遠城使檢校右散騎常侍安署牒興化鎭曰: "竊以當郡最近仁封有小便宜須至披達載念貴國元爲附庸先帝每賜優洽積有歲月靡倦梯航昨因伐罪之年致阻來庭之禮旣剪除於兇逆合繼續於貢輸曷越數年不尋舊好累石城而擬遮大路竪木寨而欲　奇兵不知蜀國之中別有石牛之徑擧是後也深取　焉今皇上紹累聖之基坰統八方之國界南夏帝主永慕義以通歡西土諸王長向風而納款唯獨東溟之域未賓北極之尊或激怒於雷霆何安寧於黎庶其於違允自有變通."
六月丙辰京城地震.
太白晝見.
癸亥以致仕邢硏機檢校尙書右僕射李徵佐爲尙書兵部侍郞示優老也.
辛未東女眞烏於古等二十七人來朝.
是月寧德鎭廻牒契丹來遠城雲: "竊以公文聿至備見親仁責諭頗多固須宣剖略言一　無至多譚其來示雲: '昨因伐罪之年致阻來庭之禮旣剪除於兇惡合繼續於貢輸者.' 竊念當國於延琳作亂之初是大國興兵之際道途艱阻人使寢停厥後內史舍人金　慶克復於東都戶部侍郞李守和續進獻其方物先大王之棄國也閤門使蔡忠顯將命而告終先皇帝之升遐也尙書左丞柳喬　征而會葬今皇帝之繼統也給事中金行恭乘傳而朝賀然則平遼以來就日相繼豈可謂致阻來庭之禮乎又雲: '累石城而擬遮大路竪木寨而欲　奇兵者.' 且羲爻設險有土常規魯國廢關通人深誡是以列玆城寨備我提封蓋圖其帖息邊氓非欲以負阻皇化又雲: '唯獨東溟之域未賓北極之尊者.' 昨緣梯航六使被勒留於上國之中宣定兩城致入築於我彊之內未蒙還復方切禱祈幸遇皇帝陛下啓運惟新與民更始天上之汪洋四洽日邊之章奏尋陳乞放行人倂歸侵地無由得請以至於今　兪慤實之誠敢怠樂輸之禮祗在恩命何煩責言又雲: '或激怒於雷霆何安寧於黎庶者.' 伏想今皇上字小情深聽卑道廣乃　寅賓之域必加推置之恩於我無辜有何憑怒細詳來誨似涉戱言."
秋七月丁亥以金忠贊爲兵部尙書; 李懷爲三司使; 李惟道爲殿中侍御史; 金顯趙　爲左右拾遺; 李公顯殷伯　爲監察御史.
癸巳尙書吏部奏: "前尙書左僕射李　曾犯汚辱之罪累經赦宥請復其職." 從之御史臺論劾未幾罷.
甲午以皇甫穎爲中樞使兼御史大夫.
以王生日爲長齡節.
庚戌制曰: "先王憂服未　其犯斬罪者杖配無人島絞罪者杖配有人島."
八月庚申以李子淵爲給事中; 金令器爲內史舍人. 癸亥太白晝見.
辛未京城地震聲如雷.
甲戌西女眞大將軍尼於弗等四十四人來朝.
庚辰東女眞大完皆多漢等五十二人來朝.
九月戊子東蕃歸德將軍吳多等二十三人來朝.
癸卯慶州等處十九州地震.
是月築長城於西北路松嶺　東以扼邊寇之衝.
冬十月辛酉東女眞首領魚弗老等六人來朝.
壬戌以林宗翰爲監察御史.
丙寅式目都監奏: "收黃州等十州郡僧官印.
十一月癸未東女眞酋長阿盧幹等六十五人來朝.
十二月壬子東蕃大完高陶化等三十人來朝.
○(丙子)二年春正月庚辰朔放朝賀.
乙酉東蕃懷化將軍沙羅等八十三人來朝.
甲午犯公徒私杖以下及諸徵贖者悉令原免.
二月庚戌朔有事於方澤.
壬子御殿視朝賜百官祿牌.
以柳韶爲門下侍郞同內史門下平章事; 崔齊顔爲尙書左僕射中樞使; 李作忠爲吏部尙書翰林學士承旨.
制曰: "*大尉尙書左僕射異膺甫引年致仕而功存社稷予不敢忘其子孫無官者量授初職."
甲寅東蕃首領大信等來獻駱駝.
己未東蕃寧塞將軍阿骨等一百三十五人來朝.
己巳東蕃將軍開路等七十一人來獻駿馬.
庚午以李周佐爲右散騎常侍; 秦玄錫爲衛尉卿左諫議大夫; 元台瑨爲起居郞; 韓延祚爲侍御史.
辛未東蕃賊船寇三陟縣桐津戍　略人民守將設伏草莽伺賊還　　掩擊　斬四十餘級.
壬申以門思明爲御史中丞.
三月癸未以皇甫兪義爲門下侍郞同內史門下平章事; 劉徵弼　知政事兼西京留守使.
戊子幸三角山癸巳還宮.
戊申東蕃酋長貴正等八十二人來獻駿馬.
夏四月壬子以立夏節進　制曰: "今年不早熱其待五月進　." 有司奏: "日在北陸而藏　西陸而出之獻羔而啓之藏之也周用之也　則無愆伏悽苦之　故凡用　之法自春分至立秋而盡若於五月始進則有乖古法非所以調順陰陽也請以立夏進之." 從之.
癸丑雨雹.
庚申東女眞酋長烏夫賀等八十六人來朝.
辛酉隕霜.
乙丑東北女眞首領太史阿道閒等五十九人來朝有司言: "太史契丹職名也阿道閒今旣歸化請改授正甫." 從之.
門下侍郞平章事致仕蔡忠順卒.
癸酉雩.
丁丑制: "前尙書左僕射李　雖再被彈奏以先朝宰相久居文翰之任可復其官." 仍令致仕.
五月己卯禁內外名山樵採.
辛卯制: "凡有四子者許一子出家於靈通嵩法普願桐華等寺戒壇試所業經律."
有司奏: "自春少雨請依古典審理寃獄賑恤窮乏掩　埋　先祈岳鎭海瀆諸山川能興雲雨者於北郊次祈宗廟每七日一祈不雨還從岳鎭海瀆如初旱甚則修雩徙市斷　扇禁屠殺勿飼官馬以穀." 王從之避正殿　常膳.
己亥雨雹.
六月乙卯設道場於文德殿禱雨.
乙丑親醮乃雨.
丙寅輔臣上言: "昔者聖帝明王皆不免　異而惟能修德行政變　爲福今自春以來旱氣滋甚而聖上避殿　膳宵　憂勞責躬自省時雨應期普潤田野　稔可期伏請御正殿復常膳視事如舊." 制曰: "寡人不德致此旱　今雖得雨猶有後慮然大臣之請不可違." 乃從之.
戊辰京城及東京尙廣二州安邊府等管內州縣地震多毀屋廬東京三日而止.
壬申有司奏: "門下侍中致仕庾方等十七人請限立秋每十日一賜　." 從之.
秋七月戊寅中樞院奏: "制旨令進人參三百斤近所進一千斤足以供御用國府之貢皆民膏血不可妄*　{斂}乞勿令復進." 王不悅門下省駁奏: "古之帝王節嗜欲去奢侈恭己修身虛心納諫所以養民庶而致*大平也今　變屢作宜齊心責躬豈可枉費無益損民膏血乞從密院所奏." 從之.
辛巳宋商陳諒等六十七人獻土物.
壬午制: "近者天地見怪儆誡不德日愼一日不敢遑寧群公庶僚除休暇輟朝外視事無怠以塞　變."
庚寅知中樞院事兵部尙書金忠贊卒謚恭靖.
壬辰制曰: "乙卯歲契丹犯邊*大史丞康承穎先鋒戰死厥功可嘉其贈軍器少監授子和初職."
日本國歸我漂流人謙俊等十一人.
庚子惠妃韓氏薨.
是月進奉兼告奏使尙書右丞金元　如宋至瓮津船敗而還.
八月壬戌以皇甫穎爲兵部尙書; 李作忠爲中樞院使; 郭紳爲御史大夫.
癸亥飯僧一萬於毬庭.
丙寅制: "昨覽刑部所奏犯斬絞二罪朕方在憂服屢致變怪欲施好生之德以示恤民之心其犯斬絞二罪者除刑配無人島雖犯二罪情有可矜者配有人島." 於是免死者百十六人.
戊辰以秦玄錫直門下省; 金令器林維幹爲左右諫議; 朴敭命爲侍御史; 徐維傑爲尙書左司郞中右承宣.
東京管內州縣及金州密城地震聲如雷.
九月丁丑東女眞將軍阿骨等百三十五人來獻駿馬.
冬十月丁卯東女眞奉國將軍要耶等七十四人來朝.
十一月己丑設八關會宋商及東女眞耽羅各獻方物.
丁酉東女眞將軍吾乙耶等七十八人來朝.
十二月戊申東女眞奉國大將軍姚乙道等七十四人來朝.
辛酉　德宗於*大廟.
○(丁丑)三年春正月甲戌朔放朝賀.
二月丙辰門下侍郞平章事致仕朴忠淑卒謚貞愼.
己未西北路兵馬使捕東女眞交通契丹者沙伊邏等五十五人送於西京.
癸酉彗星五出長各五六尺.
三月己亥賜盧延　等及第.
夏四月丁卯親　於*大廟赦.
西蕃酋長沙蘊等來獻土物.
閏月壬辰東女眞正甫阿道閒等五十三人來朝.
五月癸丑賜東女眞歸德將軍尼句豆等五十七人職一級.
乙丑王如玄化寺.
六月己卯親饗國老於毬庭.
秋七月壬戌以母后諱辰百官上表陳慰.
乙丑御乾德殿宣麻. 以劉徵弼爲內史侍郞同內史門下平章事西京留守使; 黃周亮爲內史侍郞同內史門下平章事; 崔齊顔爲尙書左僕射　知政事中樞使; 崔　　知政事修國史.
八月乙亥冊弟樂浪君緖守太師兼內史令壬午冊弟開城國公基守太保.
乙酉宋商朱如玉等二十人來.
丁亥宋商林贇等來獻方物.
九月己酉龜朔博泰等州威遠鎭地震.
丙寅王如普濟寺.
是月契丹來遠城奉皇帝宣旨牒寧德鎭曰: "高麗之國早務傾輸近歲以來稍聞稽闕欲載修於職貢合先上於表章苟驗實誠別頒兪命." 門下侍中徐訥等十四人議奏曰: "宜遣使告奏."
冬十月庚午東女眞將軍阿留大等五十九人來朝.
丙子西北路兵馬使奏: "契丹以船兵侵鴨綠江."
十一月癸丑宥公杖罪以下.
十二月丁亥遣殿中少監崔延　如契丹奏雲: "當國伏自前皇太后聖帝降冊命以頒宣*　土封而定分但玆東域仰戴北辰連年不絶以勤王遞代相傳而述職頃以先臣亡兄簒承祖業歸附皇朝聞一德之君臨新頒慶澤將兩條之公事專奏宸聰未垂兪允之恩轉積遲疑之慮自從　歲以到今辰雖迭換於炎涼且久停於朝貢近蒙睿旨頗　鄙懷謹當遵太后之遺言固爲藩屛撫小邦之弊俗虔奉闕庭更從文軌以輸誠永效梯航而展禮."
乙未賜玄德宮主金氏萬齡宮.
○(戊寅)四年春正月戊戌朔契丹遣馬保業來.
辛酉東女眞歸德將軍高之問來朝改授懷化將軍　從皆授職.
二月癸未燃燈王如奉恩寺謁太祖眞燈夕必親行香眞殿以爲常.
三月辛亥崔延　還自契丹詔曰: "省所奏乞修朝貢事具悉以小事大列國之通規捨舊謀新諸侯之格訓卿本世　聲朔歲奉梯航先國公方屬嗣藩遂稽任土時候屢更於灰管天朝未審於事情近覽奏章備觀誠懇欲率大弓之俗　陳　矢之儀載念傾虔信爲愛戴允兪之外嘉歎良多勉思永圖無曠述職."
庚申東女眞歸德將軍仇知羅等三十二人誘其屬恢八等三十人來朝.
夏四月丁卯朔冊宮人韓氏爲麗妃.
戊辰平章事柳韶卒.
是月遣尙書左丞金元　如契丹起居謝恩仍請年號.
六月乙酉侍中庾方卒.
秋七月辛丑太白晝見.
戊申尙書刑部奏: "京外斬絞二罪百有三人." 制: "降斬罪杖配無人島絞罪杖配有人島."
甲寅金元　還自契丹詔曰: "省所上表夏季起居事具悉卿挺生方略善撫世封得愛戴於東韓盡傾虔於北闕屬　蒸之在候馳章奏以問安嘉　之懷每興增切." 又詔曰: "省所上表謝恩令朝貢幷進捧金吸甁銀藥甁　頭紗紵布貢平布腦原茶大紙細墨龍鬚*등席等事具悉卿權司國宇欽奉朝廷昨差使人遠敷忠款述累世傾輸之節達近年阻限之由乞重效於梯航願永爲於藩翰載觀恭順尋示允從煩致謝章仍陳貢　顧閱之際　歎良深." 又詔曰: "省所奏已行用重熙年號事具悉卿昨者乞修朝貢尋允奉陳使介迴旋知我紀年之號書文　用見其向日之誠省覽歎嘉不忘於意."
八月乙丑朔始行契丹重熙年號.
以水　損禾停徵諸道秋役軍.
丙寅東蕃懷化將軍阿豆等四十九人來朝.
丁卯遣持禮使閤門祗候金華彥如契丹東京.
丁丑西北蕃歸德將軍耶半等二十六人來朝.
戊子宋明州商陳亮台州商陳維績等一百四十七人來獻土物.
冬十月辛卯契丹遣馬保業來詔曰: "卿　副人情分權國務昨馳章表遠達闕庭述阻絶之端由瀉傾輸之懇款雖已從於告奏宜特示於綏存注想所深不忘於意今差東上閤門使左千牛衛大將軍馬保業往彼安撫."
十一月甲寅以黃周亮爲門下侍郞平章事; 李作忠　知政事柱國.
乙卯契丹東京回禮使義勇軍都指揮康德寧來.
己未遣崔忠恭如契丹賀永壽節仍賀正.
十二月甲戌東女眞歸德將軍高之問等五十人來朝.
癸未內史門下省言: "東池白鶴鵝鴨山羊之類日飼稻粱爲費多矣前典雲犬馬非其土性不畜珍禽奇獸不育於國又雲鳥獸昆　各遂其性蓋不以玩好傷物性也乞放海島." 從之.
○(己卯)五年春正月辛丑祭雨師.
丙午以工部尙書元穎爲春夏番西北路兵馬使大府少卿楊帶春副之; 右散騎常侍秦玄錫爲東路兵馬使殿中侍御史林宗翰王夷甫副之.
二月壬戌朔遣殿中監李成功如契丹獻方物. 丁卯遣戶部郞中庾先謝安撫仍請罷鴨江東加築城堡.
乙亥燃燈王如奉恩寺丙子御重光殿觀樂.
壬午祭老人星於南郊.
辛卯賜黃抗之等及第.
三月辛丑東北路兵馬使奏: "女眞諸蕃子等六十人請執贄入朝." 許之.
夏四月辛酉朔庾先還自契丹詔曰: "省所告鴨江東城壁似妨耕鑿事具悉乃　聯城置從先廟蓋邊隅之常備在疆土以何傷朕務守成規時難改作先臣欽曾煩告奏致阻傾輸卿襲爵雲初貢章　至所欲當遵於　舊乃誠更勵於恭勤卽是永圖兼符至意厥惟墾殖勿慮驚騷."
契丹遣大理卿韓保衡來冊王詔曰: "地控東域星環北宸愈堅奉上之心宜擧策勳之典遐馳使馭載啓王封是謂恩榮所宜祗荷今差大理卿韓保衡往彼賜卿官告一通　牒一道到可祗受." 官告曰: "朕體天洪覆酌古通規內則推皇家懷遠之誠外則付王國專征之柄航棧不可以輕入車書不可以妄同庶及群雄永全大義與其軒習弧矢而夏陳干戚曷若周分藩屛而漢誓山河其有業重桓文望高辰卞紹祖服之雲始革先王之不恭貢土疆而廣我提封奉玉幣而首諸方面安和是務忠肅爲容宜擧　章特敷寵數權知高麗國王奇姿玉瑩偉量淵渟鼇丘聳架海之雄旁鍾秀拔龍宿挺麗天之彩俯降精英而自守名區大開　府動靜先遵於典則寐興能制於驕矜千里甸畿先臻富庶一方民俗咸荷恩榮成奕世之令名得殿邦之異略是用專馳　　遠降龍綸玄　全封榮加於一字溫貂峻秩兼示於三師馭貴崇階褒功懿號廣*　井賦茂奬忠庸於戱星辰在拱北之　則爲合度江漢得朝宗之路乃是安流勉服斯言勿煩常訓可授開府儀同三司守太保兼侍中上柱國高麗國王食邑七千戶食實封一千戶仍賜輸忠保義奉國六字功臣."
五月庚子日本民男女二十六人來投.
秋七月契丹遣少府監陳邁來賀生辰.
遣右散騎常侍林維幹如契丹謝冊封.
八月庚申朔宋商惟*??{惟積}等五十人來獻方物.
冬十一月辛丑設八關會御神鳳樓賜　幸法王寺.
十二月丁巳朔遣戶部侍郞宋融如契丹賀永壽節兼賀正.
制曰: "候在大寒風雪嚴凝言念貧窮必至凍　其外國投化人及沒蕃懷土男女共八十餘人有司量其老幼各賜　布."
閏月丁亥朔契丹東京回禮使大堅濟等九人來.
○(庚辰)六年春正月丙辰朔日食.
以崔延　爲西京副留守.
辛酉東女眞奉國大將軍　漁等五十人來獻土物.
壬申遣右散騎常侍秦玄錫如契丹獻方物.
丙子安山郡大君金氏告其子李公　不孝棄市.
庚辰東女眞綏遠將軍巴桀等四十人來獻駿馬.
甲申西北女眞歸德將軍高竇等四十六人來獻馬及土物.
二月庚寅昇平門廊屋數百*閒　延燒御史臺.
丁酉以吏部員外郞金廷俊權知承宣.
戊申東女眞懷化將軍　竇等四十八人來獻駿馬.
壬子命有司定權衡平斗量.
甲寅冊麗妃韓氏爲王后翼日告於*大廟百官賀.
三月辛酉東女眞奉國將軍阿骨等三十三人來獻馬十五匹.
壬戌西北女眞寧塞將軍仍保等二十五人來獻土物.
甲戌西北女眞酋渠古史門等二十六人來獻土物.
壬午制曰: "內史侍郞平章事劉徵弼積閥襲慶以文翰輔佐累朝其功可錄授其子綽工部書令史."
夏四月丙戌契丹東京民巫儀老吳知桀等二十餘人來投賜物及田宅處之嶺南.
辛丑契丹橫宣使秦州防禦使馬世長等來.
丁未禱雨於臨海院.
壬子以東女眞酋渠烏　爲都領將軍.
甲寅西北女眞奉國將軍阿伊化等二十七人來獻土物.
五月乙卯朔禱雨於北嶽.
辛酉醮於會慶殿禱雨.
壬戌大雨彌月.
以李令幹爲史館修撰; 李象先爲監察御史.
六月乙巳遣尙書右丞柳伯仁如契丹謝恩.
東女眞寧塞將軍慕伊羅等五十人來獻土物.
癸丑塞北奚家積乙仇等來投.
秋七月乙丑震宜春樓.
崇化宮王妃卒.
契丹遣夏州觀察使趙安仁來賀生辰.
戊辰尙書左僕射致仕梁　卒.
八月乙酉刑部尙書判御史臺事李周佐卒.
遣工部侍郞庾昌如契丹賀皇太后生日.
癸巳東女眞古陶達等五十三人來獻土物.
九月乙卯以李懷爲尙書右僕射; 元穎爲工部尙書.
西北女眞將軍耶盤等來獻駿馬十三匹.
丁巳以李子淵知中樞院事; 王寵之爲中樞院知奏事.
庚申契丹東京回禮使都指揮使高維翰來.
壬申北女眞將軍尼迂火骨輔來投賜田宅處之圻內.
冬十月甲申西北女眞仍化老等十三人來投命充爲課戶.
乙酉西北女眞正朝孚巨等一百餘人來獻土物.
庚寅納知中樞院事金元　女爲妃.
癸卯東女眞將軍沙伊羅西北女眞將軍董化盧各率衆二百餘人來獻土物.
是月庾昌還自契丹詔曰: "近以群輿抗議徽懿加尊雖*　*　以屢回而*　　之莫卻載矜懇到難默都兪眷藩國之同休宜詔函之寵錫今已定十二月上旬大行禮冊故玆詔示."
十一月丙寅大食國客商保那　等來獻水銀龍齒占城香沒藥大蘇木等物. 命有司館待優厚及還厚賜金帛.
辛未遣工部侍郞李仁靜如契丹賀永壽節兼賀正.
十二月丁酉東女眞元尹阿豆簡等五十人來獻馬三十五匹.
契丹東京民二十餘戶來投.
○(辛巳)七年春正月庚戌朔放朝賀.
丙辰西女眞大丞高支智等十五人來獻馬.
二月庚辰朔尙書工部奏: "松岳東西麓植松以壯宮關." 從之.
己丑賜兪暢等及第.
壬寅西女眞奉國將軍尼於大等十八人來獻名馬.
三月庚戌朔東女眞中尹也賜老等來朝.
夏四月己卯東女眞酋長大相伊蓋等來朝.
癸巳設藏經道場於會慶殿春秋二季例設此會春六日秋七日.
五月乙卯謁顯陵丙辰謁宣陵制曰: "聖祖統三之時扈從臣僚子孫有沈於　庶未有官資者有司召試文武才*藝皆許登仕." 仍賜: 上護軍洪賓尹修己大將軍韋靖金琢磨石忠梁抱質河興休智孟吳金甫韓所寶敷暢監察御史金瓊馬各一匹.
庚午設金剛明經道場於文德殿禱雨.
乙亥雨.
六月乙酉東女眞正甫烏夫等二十六人來朝.
秋七月己未西女眞歸德將軍所智羅等來朝.
辛酉契丹遣衛尉少卿耿致君來賀生辰.
八月乙未東女眞柔遠將軍波乙達等五十人來朝.
是月彗星見東方長三十尺許二十餘日乃滅.
九月丁未朔尙書兵部奏: "選軍別監選取文武班七品以上員子弟除業文赴擧外　充軍伍此雖安不忘危之慮然皆累世勳舊之子孫故祖宗以來不與於役　在甲子丙子年*閒已有禁制非惟忘其先世之功亦違舊制請勿充隊伍." 從之.
冬十月幸鎬京.
彗星長三十尺許出東方十餘日.
辛巳駕至大同江留守使　知政事皇甫穎奉迎江頭王御龍船賜宴輔臣命將軍承愷等射右拾遺金尙賓進諫乃止入御宣恩館.
己丑設八關會御靈鳳門受百官賀賜　遂幸興國寺行香移御長樂宮.
己亥以崔　爲內史侍郞平章事; 皇甫穎守司空左僕射.
十一月丙午朔至自鎬京.
加徐訥洪賓有暹安甫高烈等重大匡.
己未宋商王諾等來獻方物.
東女眞柔遠將軍沙伊羅寧塞將軍耶於蓋等六十二人來獻馬.
十二月辛巳閱射於東池龜齡閣.
壬午東女眞奉國將軍阿加主等五十五人來獻土物.
是歲遣翰林學士承旨朴有仁右丞李惟亮如契丹賀冊禮判衛尉事柳參獻方物.
○(壬午)八年春正月丙午朔放朝賀.
己酉東女眞首領昆豆等來獻*駭{駿}馬.
甲寅金吾衛上將軍刑部尙書安保上表請老不允.
庚申西北路兵馬使籍鴨綠以東至淸塞鎭轄下立石村蕃戶以聞.
己巳東女眞歸德將軍阿兜幹等四十九人來獻土物.
二月戊寅東女眞柔遠將軍高之問等三十六人來獻土物拜職有差.
戊子燃燈王如奉恩寺.
丙申西女眞酋長高之知等十二人來獻土物禮賓省奏: "之知等於往年平虜寧遠兩城拓開之時頗有勞效請優賜禮物." 從之.
己亥東京副留守崔顥判官羅旨說司錄尹廉掌書記鄭公幹等奉制新*　{刊}兩漢書與唐書以進　賜爵.
三月乙巳內史門下奏請: "御殿視朝之日令百官各自奏對" 從之.
丙辰西北女眞寧塞將軍耶於蓋等來獻土物.
甲子將軍尼*於弗等四十七人來獻土物.
夏四月丙戌霜.
壬寅東女眞大相吳於達請耕牛乃賜東路屯田司牛十頭.
五月己巳王如玄化寺.
六月乙亥王以太祖諱辰道場如開國寺.
丁丑制曰: "農事方殷時雨阻降凡可以救旱者有司具以奏聞."
庚辰禱雨於宗廟山川.
甲申內史令徐訥卒.
丙戌都兵馬使奏: "東路烈山縣寧波戍隊正簡弘與賊鬪衆寡不敵矢盡力窮而死請追加職賞." 從之.
東女眞歸德將軍耶伊弗等二十五人來朝.
乙未內史侍郞平章事劉徵弼卒.
秋七月乙巳延昌宮妃卒.
乙卯契丹遣吏部郞中馮立來賀生辰.
八月戊寅以李子淵爲中樞副使.
庚辰東女眞柔遠將軍沙伊羅等六十八人來獻土物.
甲申御宣政殿聽斷刑部奏　.
九月丁巳東女眞歸德將軍阿蓋等五十人來獻方物.
乙丑西北女眞柔遠將軍高豆老等來獻土物.
冬十一月辛卯契丹遣檢校禮部尙書兼御史王永言來詔曰: "朕以關南十縣我國舊基將擧兵師議復土壤宋朝累馳專介懇發重言定於舊貢銀絹三十萬兩匹外每年別納金繒之儀用代賦與之物再論盟約永卜歡和其諸道兵馬等優給　免賦調　已放還本部夫何　躬成此美事今文武百　中外庶官屢拜封章載稽典故謂予有元功大略加予以懿號鴻名不獲固辭勉依群請已撰定十一月三日兩宮　行大禮卿稱藩事上望闕輸忠遐想聞知必增慶悅今差禮部尙書王永言齎詔往彼示諭."
丁酉東女眞寧塞將軍冬弗等來獻馬.
十二月癸卯致仕門下侍郞平章事皇甫兪義卒.
甲寅以李令幹爲秘書少監兼翰林侍講學士.
○(癸未)九年春正月庚午朔放朝賀.
庚辰以黃周亮爲守太保兼門下侍中判尙書吏部事上柱國.
甲申西女眞歸德將軍骨蓋等三十六人來獻土物.
二月壬寅以崔齊顔爲門下侍郞同內史門下平章事判尙書戶部事; 崔　守司徒修國史上柱國; 皇甫穎爲內史侍郞同內史門下平章事上柱國; 李作忠爲內史侍郞同內史門下平章事判尙書禮部事; 金廷俊高肅成爲左右承宣.
壬子燃燈王如奉恩寺.
三月丙子西女眞酋長高豆老等四十人來獻土物.
己丑設百座道場於會慶殿飯僧一萬.
壬辰東女眞將軍開老等四十人來獻馬.
夏四月戊戌東北路兵馬使奏: "女眞柔遠將軍沙伊羅誘致水陸賊首羅弗等四百九十四人詣和州館請朝." 有司議奏: "此類人面獸心宜令兵馬使量　人數分次赴朝." 從之.
壬寅制曰: "時雨愆期農功可慮豈刑罰不中而民有怨乎所司其審流罪以下皆令原放."
癸卯東女眞將軍尼多弗等來朝.
五月丁卯朔日食.
制曰: "寡人不德致此旱乾屢有災變宜令尙食局放鷹　軍又禁*??　捕魚."
甲戌肆赦.
戊寅避正殿.
己卯雨.
乙未雨百官詣乾德殿表賀.
六月丙午以金令器爲刑部尙書.
丁巳東女眞酋長紐弗達等二十五人來朝.
東北路兵馬使奏: "沿海分道判官皇甫瓊獨領戰艦深入大洋奮擊水賊　斬甚衆請行褒賞." 從之.
秋七月丁卯契丹遣侍御史姚居善來賀生辰.
丁丑東女眞酋長阿豆幹等六十六人來朝.
八月己未決內外死刑避正殿素膳輟樂.
九月壬申親醮於毬庭.
丁丑有司奏: "重光寺成造都監使鄭莊與吏胥承迪盜監臨之物請准法杖配." 制從輕典御史臺論請依律科斷允之.
庚辰東女眞寧塞將軍冬弗老柔遠將軍沙伊羅等率化外女眞八十人來朝奏雲: "化外人妄懷　戾曾擾邊彊　蒙洪育頓改前非今引水陸蕃長詣闕陳款願爲邊民自今每侯隣寇動靜以報." 王嘉之特賜金帛加等.
冬十月壬寅東女眞寧塞將軍耶沙蓋等八十人來獻方物.
十一月戊寅東京回禮使檢校左僕射張昌齡來.
辛巳契丹遣冊封使蕭愼微使副韓紹文都部署利川管內觀察留後劉日行押冊使殿中監馬至柔讀冊將作少監徐化洽傳宣檢校左散騎常侍韓貽孫等一百三十三人來丁亥王設壇受命詔曰: "朕猥以　德嗣受丕圖賴六聖之垂休致八方之咸乂近從群懇祗受鴻名凡在照臨畢均慶賞卿世欽聲朔地襲土茅航深　述職之儀事大竭爲臣之節屬陳鉅禮載擧　章特推進秩之恩倂茂疇庸之數今遣使左監門衛上將軍蕭愼微使副尙書禮部侍郞韓紹文持節備禮冊命幷賜車服冠劒印綬及國信物等具如別錄到可祗受." 冊文曰: "朕膺穹旻之寄紹祖宗之基四表歸仁偃靈旗而定覇百官考禮鏤寶冊以加尊遐眷帝臣踐開國社航海之誠靡怠帶河之誓愈堅屬覃慶之在辰宜頒恩而及遠式遵徽典特擧寵章咨爾輸忠保義奉國功臣開府儀同三司守太保兼侍中上柱國高麗國王食邑七千戶食實封一千戶王亨英哲*閒時仁慈纘服張皇土宇亙日域以分圻尊奬天朝仰宸居而送款戴舜樹弼成之業匡周規夾輔之勳化被蒼隅聲敷靑　朕昨戒嚴駕巡撫京畿邦尹展肆覲之儀都人契來蘇之望干戈不試獄市惟齊群方則慕義向風交馳玉帛　國則畏威懷德增納金　聿臻累洽之期適享虛名之冊是推皇澤首及王藩進絶席之崇資正專車之峻秩爰田益賦美號褒功是用遣使蕭愼微使副韓紹文持節備禮冊命汝爲守太傅兼中書令加食邑三千戶食實封三百戶仍賜同德致理四字功臣散官勳爵如故於戱守君子國冠諸侯王論道而爲周師奮庸而登漢相維堅臣節以*　皇家享富貴於昌時傳功名於長世輝流竹素永惟欽哉."
丙寅東蕃賊以船八　寇瑞谷縣虜四十餘人以不謹備防罪其將卒.
十二月庚申　羅國星主游擊將軍加利奏: "王子豆羅近因卒一日不可無嗣請以號仍爲王子." 仍獻方物.
○(甲申)十年夏四月庚戌東女眞一千四十五人執贄請盟各賜衣著銀器.
賜金元鉉等及第.
五月丁卯東女眞將軍仇羅等二十五人來獻土物.
六月乙巳王受*普{菩}薩戒於乾德殿.
秋七月癸酉契丹遣檢校太保劉從政來賀生辰.
遣右僕射李　尙舍奉御崔希正如契丹謝封冊.
八月癸卯東女眞將軍阿刀閒等四十六人來獻土物.
九月辛酉東女眞將軍沙伊羅等六十六人來獻土物.
癸亥東女眞將軍包伎等五十九人西女眞大將軍高豆老等二十七人來獻土物.
丁卯東女眞將軍仇尼道等二十六人來獻土物.
冬十一月乙亥兵馬使金令器奏: "今築長定二州及元興鎭城不日告畢勞效甚多. 其督役州鎭官吏: 一科七品以上超正職一級父母封爵八品以下超正職一級加次第階職; 二科加正職一級幷階職. 且三城之地元是賊巢侵擾可慮兵馬軍事分屯要害水陸　禦賊不得近其軍士: 一科別將以上超正職一級父母封爵隊正以上超正職一級幷鄕職軍人超鄕職一級; 二科隊正以上及船頭加正鄕職一級軍人及梢工水手加鄕職且賜物有差. 當築城時出戰有功. 一科攝兵部尙書高烈等十人次一科少府監柳喬等五人二科大樂丞鄭　等五人亦加褒賞以勸後來." 制可.
癸未東女眞將軍烏乙達等男女一百四十四人來獻駿馬奏曰: "我等在貴國之境慕化臣服有年矣每慮醜虜來侵未獲奠居今築三城以防賊路故來朝謝恩." 王優賞遣還.
○(乙酉)十一年春正月戊午朔放朝賀.
丁丑祭風師於東北郊.
東女眞歸德將軍阿豆主等五十人來獻土物.
二月戊子朔賜臨津課橋院號曰慈濟寺. 先是津無船橋行人爭渡多致陷溺命有司作浮梁自此人馬如履平地.
甲午東女眞柔遠將軍巴乙達等六十五人來獻駿馬.
三月己巳東女眞懷遠將軍鹽漢等七十五人來朝.
庚午幸妙通寺.
丙子以穀雨節降霜錄囚.
夏四月丁亥朔太史奏: "日當食陰雲不見." 群臣表賀.
戊戌東女眞首領沙於頭等三十五人來獻駿馬.
己亥東女眞將軍要於那等七十人來獻良馬.
庚子寧塞將軍高陶化等七十人來獻土物.
丙午西北路兵馬判官監察御史李春奏: "蕃賊百餘人侵寧遠鎭長平戍擄掠軍士三十餘人請治將校不能守禦之罪." 從之.
戊申祭雷師於西南郊.
己酉秘書省進新*　{刊}禮記正義七十本毛詩正義四十本命藏一本於御書閣餘賜文臣.
五月庚申制: "以小暑將至挺重囚放輕繫."
丙寅大宋泉州商林禧等來獻土物.
東路軍士與蕃賊戰勝者各賜內廐馬.
閏月辛丑以久雨慮囚放輕繫.
六月己卯契丹橫宣使檢校太傅判三班院事耶律宣來.
庚辰祭零星.
秋七月丁酉契丹遣檢校尙書右僕射高惟幾來賀生辰.
九月庚寅東女眞將軍高之問等四十五人來朝.
冬十一月庚寅以盛寒放輕繫停不急之役.
東女眞高遮等三十六人來獻土物.
十二月壬子慮囚.
○(丙戌)十二年春二月丙寅燃燈賜　.
壬申祭馬祖.
三月辛巳朔日食王避殿素　救食.
辛卯賜李仁挺等及第.
辛丑命侍中崔齊顔詣毬庭行香拜送街衢經行分京城街衢爲三道各以彩樓子擔般若經前行僧徒具法服步行讀誦監押官亦以公服步從巡行街衢爲民祈福名曰經行自是歲以爲常.
夏四月辛亥祭仲農.
丁卯王不豫移御山呼殿丁丑移御大內法雲寺丙戌百官禱於佛寺.
五月乙未吏部奏: "衛尉卿知*大史局事徐雄被疾請告已經一百八十餘日國制凡見任官乞假滿百日者罷職請解雄職." 制曰: "雄精於其業爲日官之長特賜告二百日."
丁酉王疾彌留召弟樂浪君徽入臥內詔令權摠國事詔曰: "朕承先君之末命嗣累聖之丕圖十有二載賴天之休國內乂安春夏以來憂勞爽和藥石無效遂至大漸欲以神器歸之有德內史令樂浪君徽朕之愛弟也仁孝恭儉聞於隣國宜傳大寶以顯耿光." 是日薨壽三十三在位十二年移殯於宣德殿王寬仁孝友識度弘遠英武果斷不拘小節謚曰容惠廟號靖宗葬於北郊陵曰周陵. 有司奉遺命山陵制度悉從儉約. 文宗十年加謚弘孝仁宗十八年加英烈高宗四十年加文敬.
○李齊賢贊曰: "契丹貪暴不足保信太祖深以爲戒然而幸其一　而棄舊好亦非計也顯宗艱難反正日不暇給德宗未及方剛之年尤宜戒之在鬪. 王可道議絶和親不若皇甫兪義繼好息民之論也. 靖宗嗣位三年我大夫崔延　如契丹四年契丹之使馬保業寔來. 自是復尋　盟感之匪由至誠致之必有奇策君子以爲善繼善述以保其國.
世家卷第六.
