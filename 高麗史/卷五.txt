世家卷第五. 高麗史五.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
顯宗二.
○(癸亥)十四年春正月壬申宴宰樞於內殿.
乙亥以蔡忠順爲太子少師; 徐訥　知政事; 郭元爲中樞使.
丁丑以庾方爲西北面行營都統使.
戊寅契丹焦福等十一戶來投.
壬午以晉含祚朱德明爲尙書左右僕射.
是月黑水靺鞨烏沙弗等八十人來獻馬及方物各賜布帛.
二月戊戌以李　爲西京留守.
丙午追封崔致遠爲文昌侯.
東女眞酋長阿盧弗西女眞那閼蓋來朝.
三月丁卯遣秘書監劉徵弼如契丹.
夏四月庚子契丹遣左散騎常侍武白耶律克恭等來冊太子欽爲輔國大將軍檢校太師守太保兼侍中高麗國公.
是月女眞靺鞨群豆等七十餘人來獻土馬.
五月丙寅契丹東京持書使盧知祥來.
乙亥金州地震始令震處行解怪祭.
丁丑契丹麻許底等十三戶來投.
戊子宴文武　內群僚於天福殿賜馬人一匹.
壬辰契丹大世奴齊化那等八人來投.
女眞酋長尼於弗來朝.
六月戊戌以旱慮囚.
乙巳御天德殿覆試賜張喬等及第.
秋七月癸亥朔契丹遣太保黃信來賀生辰.
己卯吏部奏: "前*大常齋郞全彥追服母喪以孝聞請加次第職用勸將來." 從之.
八月壬子還御闕.
九月己巳靺鞨首領阿令朱來朝.
癸酉大醮毬庭.
丙子以崔輔成爲兵部尙書.
己丑以盧　爲三司使.
閏月庚子契丹使栗守常來聘.
壬寅契丹東京使高仁壽來.
冬十月辛未以李周佐爲侍御史; 皇甫穎爲殿中侍御史; 許元爲左拾遺.
十一月丙申黑水酋長耶　羅等來朝.
宋泉州人陳億來投.
十二月丁丑以立春節宴宰樞及上將軍於乾德殿.
己卯以庾方爲太子太保; 李　爲內史侍郞平章事監修國史; 李元檢校太子太保.
○(甲子)十五年春正月甲寅朔以郭元爲刑部尙書; 劉徵弼爲禮部尙書.
契丹馬史刀等三人來投.
戊戌太白晝見.
丁巳冊景興院主金氏爲德妃.
三月辛卯賜李子淵等及第.
甲午西女眞高豆老東女眞瑟弗達等九十人來投.
辛丑以王希傑爲西京副留守.
夏四月己卯禱雨於群廟.
壬午黑水靺鞨古刀買等來獻土物.
五月丁亥太史局奏: "日當食不食."
癸巳雨自春旱甚民有團聚　天祈禱是日王晨起聞其聲因輟膳齋沐焚香立於殿庭仰天祝曰: "寡人有過請卽降罰萬民有過寡人亦當之乞垂膏澤以救元元." 大雨.
庚子東女眞懷化將軍阿閼那來朝.
庚戌禮部尙書周佇卒.
六月辛酉門下侍郞平章事崔沆卒.
秋七月丙戌朔契丹遣檢校司徒高壽來賀生辰.
壬辰西女眞酋長　羅東女眞奴乙堅等來獻馬.
乙巳以徐訥爲西北面行營都統郭元副之.
壬子以耽羅酋長周物子高沒　爲雲麾大將軍上護軍.
九月乙未以金因渭爲尙書左僕射　知政事仍令致仕.
甲寅黑水靺鞨阿里古來.
是月大食國悅羅慈等一百人來獻方物. [大食國在西域.].
冬十月丙辰契丹遣檢校左僕射李正倫來.
十一月乙酉朔太史局奏: "日當食不食."
庚寅以李　爲尙書左僕射同內史門下平章事.
丙午以李可道爲戶部尙書.
己酉尙州地震.
十二月壬申以黃周亮爲御史中丞; 崔　爲中樞直學士; 李仁澤爲侍御史; 崔象輿爲殿中侍御史.
○(乙丑)十六年春正月庚寅女眞懷化將軍耶古伽歸德將軍阿骨　老等來朝各賜爵及衣物.
乙未以庾方判尙書兵部事蔡忠順判尙書禮部事.
丁酉赦皮渭宗等六人復其爵初渭宗以兵部郞中巡行　外見契丹將軍耶律撒割游獵與禮賓注簿鄭民義等五人馳出斬之而歸以邀功賞所司以擅兵出塞流遠方至是放還.
辛亥女眞酋長毛逸羅來朝以有功邊　加授大匡優賜衣物.
二月戊辰以郭元爲推誠文理功臣上柱國; 李可道爲致盛功臣; 金猛爲宜春縣開國男; 羅敏爲致君文德功臣; 柳韶同知中樞事.
壬午以寒食宴文武常　以上官於內殿.
三月己丑白氣貫日.
庚寅停諸營作放農民.
甲辰延慶宮主金氏卒.
夏四月甲子敎曰: "農事方殷亢陽爲　恐乏蒸民之食軫予宵　之懷是宜避正殿　常膳禁屠宰輟樂懸審寃獄禱群望匪惟寡德深合責躬凡百官僚亦當自　."
辛未嶺南道廣平河濱等十縣地震壬申乙亥又震.
六月甲寅以宮人庾氏爲貴妃.
己未敎曰: "法天順時然後可以禦災　而致和平今內史門下省及諸官司凡所奏行多違時政慾望陰陽調洽豈不謬哉宜各悉心勉遵月令以副予意."
秋七月辛巳朔契丹遣監門衛大將軍韓　來賀生辰.
乙酉以韓遂良爲侍御史; 金忠贊柳伯仁　爲殿中侍御史; 金錫之韓延祚崔延　金令器　爲監察御史.
丁亥慶尙淸州安東密城地震.
丁未以柳韶爲太子賓客.
九月辛巳大食蠻夏詵羅慈等百人來獻方物.
冬十一月己卯朔太史奏: "日當食不食." 群臣表賀.
十二月戊午以崔　爲翰林學士內史舍人知制誥.
敎: "凡犯罪收職田者蒙赦除眞盜及僞造公私文書受財枉法監臨自盜*　{諂}曲奸邪所犯外　聽還給."
○(丙寅)十七年春正月丁亥以李端爲御史大夫.
壬辰東女眞歸德將軍居閭鬱等來朝.
二月癸亥契丹遣太傅李知順來聘.
乙丑白氣貫日.
三月庚寅賜崔　等及第.
夏四月庚午以智蔡文爲右僕射.
閏五月壬子東西女眞酋長各率部落子弟來獻土馬弓弩.
甲子契丹遣御院判官耶律骨打來請假途將如東北女眞不許.
六月戊寅以李端爲右常侍知中樞事; 皇甫兪義爲御史大夫.
秋七月甲辰朔契丹遣監門衛大將軍王文簡來賀生辰.
丁未大雨凡四日京城民家漂毀者甚多.
八月壬午宋廣南人李文通等三人來獻方物.
九月甲子幸海州神光寺.
冬十月癸酉朔日食.
壬午至自海州.
十一月以黃周亮爲太子少詹事; 崔齊顔爲太子右庶子; 崔　爲太子中允.
○(丁卯)十八年春正月辛亥以崔士威爲太子太師; 蔡忠順李　　爲門下侍郞; 徐訥爲內史侍郞; 郭元李可道　　知政事; 李端金猛　爲中樞使; 梁　爲左僕射; 崔　爲給事中.
壬子東女眞酋長昌夫等來獻方物.
丙寅門下侍郞平章事庾方上表乞骸許之加特進門下侍中.
戊辰契丹遣李正允來.
二月戊子修*大廟復安神主.
甲午黑水靺鞨歸德大將軍阿骨阿駕來獻土馬器仗.
三月乙卯女眞首領瑟弗達等一百人來朝.
夏四月甲戌隕霜.
壬午謁*大廟加上先王先後尊號. 以裴玄慶洪儒卜智謙申崇謙庾黔弼崔凝配享太祖; 朴述希金堅術配惠宗; 王式廉配定宗; 劉新成徐弼配光宗; 崔知夢朴良柔配景宗; 崔承老崔亮李知白徐熙李夢游配成宗; 韓彥恭金承祚崔肅配穆宗赦流以下.
五月庚子朔禱雨於群望.
甲寅以旱避正殿　常膳*　決獄囚.
乙卯再雩.
丁巳公州隕霜殺苗.
庚申以王子亨爲開府儀同三司檢校*太帥{太師}兼內史令: 緖爲開府儀同三司檢校太傅兼尙書令.
丙寅雨.
六月己卯以黃周亮爲刑部侍郞; 李周佐爲起居舍人; 許元爲侍御史; 李惟亮爲殿中侍御史; 秦玄錫爲右補闕; 李膺年爲監察御史.
癸未楊州奏: "莊義三川靑淵等寺僧犯禁釀酒共米三百六十餘石請依律斷罪." 從之.
甲申敎曰: "前工部侍郞庾　廉等一百四十三人雖犯*　{諂}曲奸邪之罪已經累赦　削罪名　用."
耽羅獻方物.
辛卯東女眞酋長毛逸羅等二十餘人來朝.
秋七月己亥朔契丹遣太傅李匡一耶律胡都袞來賀生辰.
庚子靈光郡獻珊瑚樹高八尺枝八十一.
癸亥松岳崩.
八月戊辰朔契丹東京使高延來.
丁亥宋江南人李文通等來獻書冊凡五百九十七卷.
九月戊戌朔命創慧日重光寺徵發人夫工匠輔臣諫官皆奏: "百姓勞弊不宜興作."左承宣李　獨奏曰: "爲佛造寺功德無量勞民何傷."
壬戌以郭崇元李能封年高　爲將軍.
冬十月壬午講仁王經於毬庭.
○(戊辰)十九年春正月戊戌以林維幹爲右拾遺知制誥兼東宮侍讀學士.
是月女眞歸德將軍高豆等七十餘人來朝骨夫率部落五百戶來附.
二月辛未檢校右僕射金慶廉卒以善大字名一時.
甲戌遣禮部員外郞金　如契丹東京.
丁亥放輕繫.
癸巳遣大府卿金作賓如契丹.
三月己亥放輕繫.
己未御文德殿覆試賜鄭在元等及第.
辛酉契丹遣將軍耶律素房州防禦使楊延美等來聘.
是月東女眞歸德將軍阿骨來.
夏四月辛未雨雹.
五月辛丑女眞來攻平海郡不克而還追捕賊船四　盡殺之.
六月己巳以雨甚祈晴於群廟.
閏月甲寅北蕃酋長阿忽等五十七人來附.
秋七月乙未契丹遣瀋州刺史蕭瓊　州刺史傅用元來賀生辰.
丁酉東女眞　拔部落三百餘戶來附.
乙卯王妃金氏薨.
是月東西女眞酋長尼烏弗豆盧蓋等二百餘人來獻方物.
八月西北界蝗.
九月丙申宋泉州人李*선等三十餘人來獻方物.
戊申遣左司郞中林福如契丹賀皇后生辰.
冬十月癸酉遣尙書右丞鄭莊如契丹謝恩.
丁亥東女眞賊船十五　寇高城己丑侵龍津鎭虜中郞將朴興彥等七十餘人.
十一月癸卯遣*大僕卿王希傑殿中侍御史李惟亮如契丹賀生辰.
十二月壬辰東女眞沙逸羅等來獻馬.
○(己巳)二十年春正月癸巳千秋太后皇甫氏薨於崇德宮.
二月庚辰以宮人韓氏父彬卿兼太子賓客同知中樞使柱國.
丁亥避王嫌名改人姓筍爲孫.
閏月己亥女眞賊船三十餘　來寇東鄙船兵都部署判官趙閏貞擊走之.
是月東西女眞阿忽沙一羅骨蓋等一百餘人來獻土馬兵器增爵一級.
三月庚午五冠山崩.
庚辰東女眞賊船十　寇溟州兵馬判官金厚擊卻之.
夏四月戊戌賜王子亨穀二千石田三百結臧獲三十口.
庚子設藏經道場於會慶殿飯僧一萬於毬庭.
庚戌契丹遣大將軍耶律延寧海北州刺史張令儀來聘.
契丹人曹兀　家來奔.
乙卯王議增*大廟　豆禮部據王制: "　年不奢凶年不儉之義," 執不可乃止.
五月乙丑東女眞四百餘人寇洞山縣.
六月癸丑耽羅世子孤烏弩來朝授游擊將軍賜袍一襲.
盜起廣州山藪乙卯遣龍虎軍將校往捕之.
丙辰徵有妻僧充重光寺役徒.
秋七月戊午朔契丹遣將軍耶律管寧崇祿少卿李可封來賀生辰.
耽羅獻方物.
聞喜縣出水精玉璞四萬餘枚.
乙酉耽羅民貞一等還自日本初貞一等二十一人泛海漂風到東南極遠島島人長大遍體生毛語言殊異劫留七月貞一等七人竊小船東北至日本那沙府乃得生還.
八月丁亥朔日食.
乙未東女眞大相　拔率其族三百餘戶來投賜渤海古城地處之.
己亥宋廣南人莊文寶等八十人來獻土物.
癸卯王西巡庚戌次平州甲寅次白州.
是月開京羅城成凡二十一年而功畢.
九月戊午契丹東京將軍大延琳遣大府丞高吉德告建國兼求援延琳渤海始祖大祚榮七代孫叛契丹國號興遼建元天興.
甲子移幸鹽州路上御製重陽詠菊詩一首宣示翰林學士以下卽令和進丁卯遂幸海州所歷州縣耆年篤疾賜酒食布貨有差長吏加職一級.
乙亥敎曰: "近聞宮院所屬莊戶　役煩重民不聊生殿中省檢　存恤."
丁丑宴扈從文武常　以上賜物有差.
冬十月甲午王至自海州.
十一月庚申以朴從儉爲禮賓卿左諫議大夫.
丙寅賜開京羅城及重光寺造成都監員吏職一級.
以平章事徐訥判西京留守事; 尙書左僕射李端爲西京留守使; 黃周亮爲國子祭酒翰林學士; 崔　爲右諫議大夫; 李作忠爲給事中.
丁卯以李可道檢校*大尉行吏部尙書兼太子少師　知政事.
戊辰刑部尙書　知政事郭元卒.
庚午贈光宗宮人金氏賢妃.
甲申東女眞求頭等三十餘人來朝.
十二月庚寅雷震.
興遼國*大師大延定引東北女眞與契丹相攻遣使乞援王不許自此路梗與契丹不通.
壬辰命西北面判兵馬事柳韶赴鎭以備興遼.
○(庚午)二十一年春正月丁巳東女眞烏乙那等五十人來獻馬.
丙寅興遼國又遣水部員外郞高吉德上表乞師.
二月丙戌以蔡忠順判西京留守事; 李作仁　知政事; 柳韶爲中樞使.
甲午交州翼嶺洞山縣地震.
乙未東女眞毛逸羅來獻土馬.
辛丑積慶宮主卒謚孝惠葬平陵.
三月癸酉以郭伸爲右承宣; 崔延壽爲考功郞中兼御史雜端; 柳雲爲侍御史.
夏四月乙酉敎曰: "上年十二月宋曆以爲大盡而我國太史所進曆以爲小盡又今正月十五日奏大陰食而卒不食此必術家未精也御史臺推鞫以聞."
戊子東女眞曼鬪等六十餘人來獻戈船四　　矢十一萬七千六百.
甲午御文德殿覆試賜崔惟善等及第.
己亥鐵利國主那沙遣女眞計　漢等來獻貂鼠皮請曆日許之.
五月甲寅以金猛爲太子少傅; 劉徵弼爲太子賓客; 黃周亮爲太子右庶子; 崔　爲太子右諭德.
乙卯東女眞奉國大將軍蘇勿蓋等來獻馬九匹戈船三　　矢五萬八千六百及器仗.
乙丑契丹水軍指麾使虎騎尉大道李卿等六人來投自是契丹渤海人來附甚衆.
辛未加姜邯贊門下侍中.
六月辛卯特赦殊死二罪流遠地餘皆原之築羅城營重光寺員吏僧俗工匠　加階職赴役者　今年調布諸州郡縣逋欠限戊辰年　免城麟州威遠定戎鎭及西巡扈從有功勞者加次第職白身賜物有差.
秋七月甲子積慶公主卒.
乙丑興遼國行營都部署劉忠正遣寧州刺史大慶翰齎表來乞援.
己巳宋泉州人盧遵等來獻方物.
戊寅內史侍郞晉含祚卒含祚治術數每遇國家有事輒質以圖讖遂至大用時議輕之.
八月戊申以王可道爲內史侍郞判三司事; 李周佐爲御史中丞.
九月辛亥朔耽羅獻方物.
丙辰興遼國　州刺史李匡祿來告急尋聞國亡遂留不歸.
甲戌遣金　如契丹賀收復東京.
乙亥契丹遣千牛將軍羅漢奴來詔曰: "近不差人往還應爲路梗今渤海偸主俱遭圍閉　已歸降宜遣陪臣速來赴國必無虞慮."
冬十月辛巳朔以韓祚知西京留守事.
是月契丹奚哥渤海民五百餘人來投處之江南州郡.
十一月乙丑西女眞曼鬪等二十七戶來附處之東界.
十二月辛卯以徐訥爲門下侍郞同平章事判尙書吏部事.
丁酉中樞使金猛卒.
癸卯以崔齊顔爲中樞使; 黃周亮爲中樞副使.
是月東女眞寧塞將軍睦史阿骨柔遠將軍閼那歸德將軍阿箇朱來獻馬及鐵甲　矢.
京城疫人多死.
○(辛未)二十二年春正月辛酉東女眞尼牛弗來獻馬及器仗.
乙亥親耕籍田赦流罪以下圓丘方澤升壇執禮員吏及孝子順孫義夫節婦耆老篤疾者賜物有差.
丙子以左僕射梁　爲東京留守使.
二月己卯宴文武常　以上於文德殿.
己丑冊王子基守太尉兼尙書令開城國公.
是月東西女眞八十餘人來獻土物.
三月甲寅以宮人韓氏爲尙宮; 金氏爲尙寢; 韓氏爲尙食; 徐氏爲尙針.
是月女眞沙逸羅等四十餘人來獻土馬.
契丹渤海民四十餘人來投.
夏四月丁亥霜.
戊子禱兩於群望.
乙巳王不豫.
以左僕射李端　知政事.
五月壬子以柳韶爲吏部尙書　知政事; 皇甫兪義爲中樞使.
丁巳以崔士威爲內史令仍令致仕; 李　爲司空左僕射判東京留守事.
戊午赦公罪徒以下.
丁卯以王琳檢校右僕射羅州牧使.
辛未王疾篤召太子欽屬以後事俄而薨於重光殿壽四十在位二十二年王幼聰悟仁惠及長敏學工書好詞翰凡耳目所經不復遺忘謚曰元文廟號顯宗葬於松嶽西麓陵曰宣陵文宗十年加謚大孝仁宗十八年加德威高宗四十年加達思.
○史臣崔　贊曰: "傳稱: '天將興之誰能廢之.' 千秋太后自縱*　{淫}荒潛圖傾奪. 穆宗知百姓之屬望排千秋之惡黨遠馳使命以授神器　固本支所謂: '天之將興誰能廢之者,' 　不信歟. 然以姨母貽　戎臣構逆強　伺　京闕俱燼乘輿播遷艱否極矣反正之後和戎結好偃革修文薄賦輕　登崇俊良修政公平　民安輯內外底寧農桑屢稔*北{比}之周之成康漢之文景亦無愧矣."
○李齊賢曰: "崔　之言世所謂命也句踐嘗膽雪恥會稽小白忘　遺患於齊. 人君恃有天命縱欲敗度雖得之必失之是故君子理思亂安思危愼終如始以對天休如顯宗所謂吾無*閒然者乎."
德宗.
德宗敬康大王諱欽字元良顯宗長子母曰元成太后金氏顯宗七年丙辰五月乙巳生十一年封延慶君十三年立爲太子明年契丹冊封高麗國公二十二年五月辛未顯宗薨卽位於重光殿居翼室朝夕哀臨甲戌率群臣成服.
六月丁丑朔以徐訥檢校太師.
己卯以姜邯贊檢校太師侍中.
乙酉西女眞寧塞大將軍阿志大等二十七人來獻良馬.
乙未東女眞將軍大宛沙伊羅等五十八人來獻良馬.
鐵利國主武那沙遣若吾者等來獻貂鼠皮.
宋台州商客陳惟志等六十四人來.
丙申葬顯宗於宣陵.
戊戌王釋服.
庚子謁景靈殿告卽位.
癸卯御神鳳樓揭　竿於毬庭肆赦.
秋七月戊申賜輔臣諸道進馬.
己酉以柳韶爲中軍兵馬元帥.
庚戌以蔣劇孟爲兵部尙書; 洪賓爲刑部尙書; 李有暹爲工部尙書; 金宗鉉爲右諫議大夫; 皇甫穎爲御史雜端; 門思明爲殿中侍御史; 孫謂爲殿中丞; 朴毅夫爲監察御史.
己未契丹報哀使工部郞中南承顔來告聖宗崩宣詔於顯宗返魂堂.
辛酉王引契丹報哀使擧哀於內殿.
丙寅以鄭流源爲侍御史.
丁卯渤海監門軍大道行郞等十四人來投.
己巳渤海諸軍判官高眞祥孔目王光祿自契丹持牒來投.
契丹賀先王生辰使耶律溫德趙象玄來壬申傳命於返魂堂.
八月丁丑東女眞將軍古於夫等三十人來獻方物.
甲申制曰: "女眞將軍阿豆閒等三百四十戶來投勒留嘉鐵二州之地. 然阿豆閒本東蕃子項史之族宜遣置東蕃."
壬辰王可道請納妃.
癸巳以李端爲左僕射　知政事.
乙未侍中致仕姜邯贊卒.
辛丑檢校太保朴訥　左僕射朱德明卒　輟朝一日.
九月丙午朔幸外帝釋院.
己酉以皇甫穎爲御史中丞; 金令器爲侍御史; 李子淵爲右補闕賜緋魚; 文在先爲殿中侍御史; 李慶膺爲監察御史賜金魚.
庚戌以盧　爲戶部尙書; 閔可擧爲工部尙書; 許元爲內史舍人.
丙辰以秦玄錫爲御史雜端.
東女眞懷化將軍烏於那開老等六十七人來獻土物.
丙寅以密直學士秘書少監朴有仁權知左承宣.
己巳追尊　王太后.
辛未幸妙通寺.
冬十月乙亥朔以徐訥爲門下侍中; 王可道柳韶　爲門下侍郞同內史門下平章事.
丁丑契丹王守男等十九人來投處之南地.
戊寅宰輔表請復常膳許之.
庚辰享國老於毬庭樂懸而不作.
辛巳納王可道女爲妃.
遣工部郞中柳喬如契丹會葬郞中金行恭賀卽位表請毀鴨綠城橋歸我被留行人.
乙酉東女眞元甫開老等四十六人來朝增爵賜物.
憲臺奏: "尙書左僕射判東京留守事李　橫*　{斂}財物又使家奴借乘驛馬請論如法." 從之.
丁酉幸毬庭飯僧三萬.
癸卯加左僕射異膺甫守司徒右僕射金如琢守司空.
閏月己酉始設國子監試.
己未幸外帝釋院.
壬戌幸龍興寺.
甲子封王氏爲賢妃.
十一月乙亥東京留守使戶部尙書李作仁卒.
庚寅命有司賜諸國來投人衣服　絮.
壬寅東女眞將軍毛伊羅來獻馬且言以蕃地僻遠不及會葬願謁陵寢許之.
癸巳東女眞烏頭乃等四十餘人來獻方物.
辛丑金行恭回報契丹不從所奏遂停賀正使仍用聖宗*大平{太平}年號.
○(壬申)元年春正月辛巳御史臺劾大府卿王希傑右司郞中柳伯仁禮部郞中崔復珪員外郞李膺年分司西京求田殖貨請黜免從之.
甲申以林維幹爲右承宣吏部郞中賜金紫.
乙酉契丹遺留使來至來遠城不納遂城朔州寧仁鎭派川等縣備之.
丁亥幸外帝釋院.
己丑改王生日仁壽節爲應天節.
丁酉西女眞者昆等八人來投.
戊戌制曰: "左僕射異膺甫加司徒右僕射金如琢加司空其班在　知政事之下中樞使之上　加俸祿."
渤海沙志明童等二十九人來投.
二月壬寅朔以通州振威副尉戶長金巨別將守堅當庚戌丹兵之來堅壁固守又禽其大夫馬首加金巨郞將守堅贈郞將.
丁未太白晝見.
戊申渤海史通等十七人來投.
鐵利國遣使修好.
壬子以皇甫兪義　知政事黃周亮爲中樞使.
乙卯燃燈幸王輪寺.
三月壬申朔賜白可易等及第.
癸酉契丹殿直高善悟殿前高眞成等十五人左廂都指揮使大光保州懷化軍事判官崔運符鄕貢進士李運衡等來奔.
乙亥以朴有仁爲翰林學士; 林維幹爲御史雜端.
癸巳以王可道監修國史; 李端爲內史侍郞同內史門下平章事; 黃周亮修國史; 劉徵弼爲尙書左僕射; 羅敏爲禮部尙書.
甲午幸妙通寺.
戊戌論庚戌年以來戰亡功贈潘希岳少府監; 金延慶軍器監; 田仁穎禮賓少卿; 庾伯夫衛尉少卿; 金良佐少府少監; 梁伯殿中丞.
庚子以旱放奉恩重光兩寺役夫.
夏四月壬寅朔避殿　膳禁屠殺放輕繫.
丁未東女眞元尹古豆老等來獻土物.
戊申契丹奚家內乙古等二十七人來投.
辛酉親醮於毬庭禱雨.
五月壬申以諒陰停賀應天節.
丁丑渤海薩五德等十五人來投.
癸未復常膳御正殿視朝.
丁酉王以皇考諱辰道場如玄化寺.
六月辛丑王以太祖諱辰道場如奉恩寺.
丙午以庚伏放輕罪.
己酉西女眞懷化將軍尼冬等八人來朝增爵一級.
辛亥渤海*於音若己等十二人來投.
壬子東女眞歸德將軍也於浦等八人來獻土物.
甲寅王受菩薩戒於膺乾殿.
乙卯渤海所乙史等十七人來投.
秋七月壬申以李禮均等八人使於契丹被留不還賜妻子物有差.
乙亥西女眞大相也半等二十五人來獻土物.
丁丑東女眞正朝加伊老懷化將軍也半歸德將軍開老元甫古刀化等九十一人來獻土物.
庚寅王以皇　諱辰如奉恩寺.
丙申渤海高城等二十人來投.
戊戌以金宗鉉爲右散騎常侍.
八月壬寅大相主烏歐母棄市.
庚戌以柳琮爲左散騎常侍; 皇甫穎爲尙書右丞知御史臺事; 秦玄錫爲御史中丞.
癸丑幸妙通寺.
乙卯東女眞正甫豆於甫等二十人來獻土物.
丁巳以李端爲平章事; 皇甫兪義爲吏部尙書　知政事.
戊午王如奉恩寺以僧法鏡爲國師.
庚申東女眞甫尹大由等三人來朝.
九月癸酉東女眞大相也乙漢等三十人來朝.
丙子錄內外囚放徒罪以下.
庚寅東女眞奉國大將軍要乙乃等五十人來朝.
乙未幸外帝釋院.
冬十月丙午渤海押司官李南松等十人來奔.
辛亥尙州界十餘縣地震.
壬子契丹注簿劉信思等五人來奔.
丙寅契丹濟乙男等十人來奔.
十一月丙子羽陵城主遣子夫於仍多郞來獻土物.
西女眞正朝大浦古之門等十四人來獻土物.
十二月辛丑以李作忠爲左諫議大夫; 盧祐朴敭命爲監察御史.
甲辰契丹羅骨等十人來投.
○(癸酉)二年春正月辛未東女眞將軍開多閒等二十五人來朝.
鐵利國遣使獻良馬貂鼠皮王嘉之回賜甚優.
乙亥宋劉守全等十四人來奔.
己卯以黃周亮判御史臺事; 崔　爲右散騎常侍; 閔可擧爲禮部尙書; 柳琮爲工部尙書; 李周佐爲右諫議大夫.
辛巳東女眞將軍寶伎阿於乃等一百十三人來獻土物.
丁亥禮部尙書羅敏上表乞退.
乙未契丹仇乃等十八人來奔.
左右衛猛校尉吳幸李璜申先立等抄掠丹兵七人賜職一級.
二月壬寅西女眞持印古音波及契丹*大師古省奐等十一人來獻土物及兵仗.
己酉東女眞懷化將軍居於蔚等四十九人來朝.
乙卯以金忠贊爲禮賓卿知中樞院事.
三月辛未西女眞將軍尼*於弗來獻土物.
海賊寇杆城縣白石浦擒獲五十人以獻.
賜崔希穆等及第.
契丹奚家古要等十一人來投處之江南.
夏四月戊戌渤海首乙分等十八人來投.
己亥東女眞歸德將軍古於夫等二十六人來獻土物.
戊午渤海可守等三人來投.
壬戌海賊寇三陟縣擒獲四十餘人.
五月戊子西女眞正位沙於下等三人來朝.
癸巳渤海監門隊正奇叱火等十九人來投.
六月辛丑渤海先宋等七人來投.
壬寅安東府陜州地震.
甲辰西女眞懷化大將軍居伊羅等二十四人來朝.
宋申流等十二人來奔.
丙辰東女眞大相古之門等四十一人來朝.
壬戌西女眞中尹古舍等六人來投古毛漢等二十五人來獻土物.
秋七月壬辰東女眞左尹阿浦等四十三人來獻土物.
八月甲午朔宋泉州商都綱林　等五十五人來獻土物.
戊午　顯宗於*大廟.
命平章事柳韶創置北境關城.
九月癸亥朔日色如彗.
以柳琮爲兵部尙書; 韓彬卿爲工部尙書; 林維幹爲御史中丞; 李子淵爲吏部郞中御史雜端右承宣; 廉顯爲右輔闕; 李惟道爲監察御史.
冬十月癸巳東女眞歸德將軍要賓柔遠將軍古之門等三十七人來朝.
己亥西女眞*大師阿角八等十四人東女眞元甫烏頭那等六十三人來朝.
以黃周亮爲戶部尙書; 閔可擧爲刑部尙書.
甲辰贈先代功臣加崔凝司徒; 劉新城太傅; 崔承老大匡; 崔亮三重大匡; 徐熙太師; 李知伯大匡; 李夢游司空; 韓彥恭太傅; 金承祚司空; 崔肅太師; 姜邯贊大丞; 崔沆正匡.
丁未契丹侵靜州.
己酉敎曰: "朕謬承先業統御三韓志敦理國安民心切奉先思孝今當　享之歲克備親行之禮欲覃殊恩內外同歡可大赦國內除不忠不孝坐贓奸盜外流罪以下咸赦之斬絞配有人島曾流者量移收贖者免放."
十一月癸亥朔以元穎爲西京副留守知分司戶部事.
辛卯以西女眞*於火等一百五十六人開拓關城時　有功勞加爵一級.
十二月辛丑西女眞甫尹甫失等三十九人來獻土物.
甲辰以門思明文在先爲侍御史; 李紳爲殿中侍御史; 林思行爲監察御史.
癸丑渤海奇叱火等十一人來投處之南地.
○(甲戌)三年春正月丁卯冊王　爲延慶宮長公主.
辛未敎曰: "從儉節用足民之道尙衣局御衣所染　芝草計一年支用外毋得多取."
丙戌東女眞正朝多老閒等五十八人來獻土物.
丁亥以黃周亮爲政堂文學判翰林院事.
戊子以皇甫穎爲中樞副使; 林維幹爲翰林侍講學士.
二月壬辰朔東女眞柔遠大將軍主達等三十六人來獻土物.
己亥納景興院長女金氏爲後.
東女眞佐尹阿刀閒等四十二人來獻土物.
三月丁丑以金鼎爲工部尙書; 蔣劇孟爲尙書右僕射; 李有暹爲兵部尙書; 李作忠爲御史大夫知翰林院事; 李周佐爲國子祭酒左諫議大夫; 秦玄錫爲中樞直學士知制誥; 盧祐爲殿中侍御史; 金元鼎金敬和朴丁固　爲監察御史.
戊寅東女眞奉國將軍阿刀閒等三十二人來獻土物.
庚辰敎曰: "農桑衣食之本諸道州縣官勉遵朝旨無奪三時以寧萬姓."
丁亥宴群臣於文德殿.
夏四月丙申東女眞懷化將軍伊羅等二十五人來獻土物.
己酉賜李端推忠佐理功臣上柱國.
五月庚申朔東女眞歸德將軍骨甫等二十七人來獻土物.
丁丑門下侍郞平章事王可道卒.
甲申以翰林學士朴有仁爲平壤君文學; 中樞院直學士秦玄錫爲樂浪君文學.
丙戌以崔輔成爲尙書左僕射.
六月己丑朔震皇城朱雀門廊屋.
壬辰東女眞寧塞將軍尼仇刀等三十人來獻土物.
秋七月庚寅西女眞元尹毛烏等二十二人來獻土物.
丙申以李端爲門下侍郞平章事; 閔可擧劉徵弼爲尙書左右僕射; 金鼎爲兵部尙書; 張允含任簡　爲工部尙書.
辛亥以皇甫兪義爲內史侍郞同內史門下平章事; 黃周亮爲吏部尙書; 崔齊顔爲戶部尙書; 劉志誠爲禮部尙書.
壬子以元台瑨爲侍御史.
癸丑以崔　爲刑部尙書中樞使; 金忠贊爲右散騎常侍.
九月癸卯王寢疾顧命曰: "朕疾不　已至大漸宜以愛弟平壤君亨纘登寶位." 遂薨於延英殿殯於宣德殿在位三年壽十九王生而岐　執性剛斷旣長踏塼輒破人以爲德重之故謚曰敬康廟號德宗葬於北郊陵曰肅陵文宗十年加謚宣孝仁宗十八年加剛明高宗四十年加光莊.
○李齊賢贊曰: "慶陵朝頭　山人李承休進帝王韻記有曰: '德何止四年鳳鳥來呈瑞' 考之實錄未見其事唯俚語相傳言: '鳳鳥來儀於威鳳門群烏隨而　之鳳乃飛去國人憎烏少長持弓彈射德宗一代京城無烏' 夫鳳羽族之長也爲群烏所逐豈曰鳳哉蓋韻記之無稽耳. 德宗居喪能盡子之孝爲政不改父之道任用舊臣徐訥王可道崔　黃周亮之　朝廷無欺蔽而民安其生雖微鳳鳥尊號曰德不亦宜乎."
世家卷第五.
