志卷第二十六. 高麗史七十二.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
輿服一.
○東國自三韓儀章服飾循習土風. 至新羅太宗王請襲唐儀是後冠服之制稍擬中華. 高麗太祖開國事多草創因用羅舊. 光宗始定百官公服於是尊卑上下等威以明. 及顯宗南行文籍散逸制度施爲莫知其詳. 毅宗朝平章事崔允儀　集祖宗憲章雜采唐制詳定古今禮上而王之冕服輿輅以及儀衛鹵簿下而百官冠服莫不具載一代之制備矣. 事元以來開剃　髮襲胡服殆將百年及
大明
太祖高皇帝賜恭愍王冕服王妃群臣亦皆有賜. 自是衣冠文物煥然復新彬彬乎古矣謹採國史作輿服志.
冠服[王冠服祭服視朝之服王妃冠服王世子冠服百官祭服朝服公服長吏公服冠服通制].
○王冠服. 靖宗九年十一月契丹主賜冠服.
文宗三年正月契丹主賜冠服.  九年五月契丹主賜冠服圭.  十一年三月契丹主賜冠服.  十九年四月契丹主賜九旒冠九章服玉圭.  三十二年六月宋神宗賜衣二對各金銀葉裝*柒匣盛一對. 紫花羅夾公服一領淺色花羅汗衫一領紅花羅繡夾三　一條紅花羅繡夾包　一條紅花羅繡勒帛一條白　綾夾袴一腰靴一　紅透背袋盛紅羅繡夾複二條腰帶二條各紅透背袋. 盛羅繡複一條金鍍銀匣盛一條. 玉一十六稻鏤塵百戱孩兒頭尾共一十事玳瑁　金　紅　成釘一條透犀一十七稻頭尾共一十事玳瑁　金　紅　成釘.
宣宗二年十一月遼主賜冠冕衣帶圭.
肅宗二年十二月遼主賜冠冕章服圭.  九年四月遼主賜衣對.
睿宗三年二月遼主賜冠冕衣帶.
仁宗二十年五月金主賜九旒冠一頂九章服一副玉圭一面.
明宗二年五月金主賜九旒冕一頂九章服一副玉圭一面.
神宗二年四月金主賜冠服.
康宗元年七月金主賜冠服.
○祭服. 仁宗十八年四月詔定　禮服章王服冕九旒七章.
毅宗朝詳定: 凡祀圓丘社稷*大廟先農服袞冕九旒. 每旒十二玉玉用赤白蒼相*閒. 　亦如之. 版廣八寸長一尺六寸前圓後方前高八寸五分. 後高九寸五分前　後仰玄表朱裏. 前後邃延靑紘靑　靑　靑　. 犀簪導長一尺二寸. 袞服玄衣五章繪以山龍華　火宗　　裳四章繡以藻米　　　色　以爵韋. 今以帛代純以素　以五采繡山火貫於革帶白羅中單繡　領大帶素終　紐約用組組用赤白蒼三色織其垂與紳齊. 革帶白玉雙佩朱組綬絲網玉環繫衣上朱綠帶繫中單上素襪　帶. 赤　赤　赤純靑　　帶.
恭愍王十九年五月
太祖高皇帝賜冕服圭九寸冕靑珠九旒靑衣　裳九章　龍山華　火宗　五章在衣繡藻粉米　　四章在裳. 白紗中單　領靑緣袖　蔽膝　色繡火山二章. 革帶金鉤*철玉佩赤白　綠四綵綬小綬二*閒施金環. 大帶表裏白羅紅綠白襪赤履奉祀朝覲之服也.
○視朝之服. 國初制用　黃袍. 文宗十二年四月禮司奏: "伏准制旨御服備禮之時當服紅黃色其餘色可服者博考前典以奏. 今按律曆志黃者中之色君之服也唐史雲: '天子服用赤黃遂禁士庶不得以三黃爲服.' 又曰: '絳紗衣朔日受朝服之.'開元禮雲: '皇帝祈穀圓丘服絳紗袍.' 古史雲: '一染謂之絳.' 註: '　紅也.' 然則帝王之服備禮則黃　絳三色如宴饗小會取其便宜今所服紅黃外更無餘色."
毅宗朝詳定: 凡正至節日朝賀大觀殿大宴儀鳳門宣赦奉恩寺謁祖眞八關會燃燈大會祈穀圓丘出宮王太子納妃醮戒冊王妃王太子臨軒發冊服　黃袍燃燈小會則服梔黃衣.
忠烈王二十七年五月服色擬於上國以芝黃代　袍未幾復用黃袍.
恭愍王十九年五月,
太祖高皇帝賜遠遊冠七梁加金博山附蟬七首上施珠翠犀簪導. 絳紗袍紅裳白紗中單黑領靑緣袖*군　紗蔽膝白假帶方心曲領紅革帶金鉤*철白襪黑　. 受群臣朝賀服之.
○王妃冠服. 恭愍王十九年五月
太祖高皇帝孝慈皇后賜冠服冠飾以七　二鳳花釵九樹小花如大花之數兩博　九鈿. 翟衣靑質繡翟九等. 素紗中單　領羅　爲緣以紅色蔽膝如裳色以　爲領緣繡翟二等. 大帶隨衣色革帶金鉤*철　綬靑襪靑　.
○王世子冠服. 文宗十一年三月契丹主賜冠服.  十九年四月契丹主賜九旒冠九章服牙笏.
肅宗五年十月遼主賜衣帶.  九年四月遼主賜衣對.
○百官祭服. 仁宗十八年四月詔定　禮服章之制: 一品服亞獻以下侍中以上六員七旒冕五章二品服大常卿以下五祀獻官以上十五員五旒冕三章三品服功臣獻官通事舍人監察御史以下四十一員無旒冕.
毅宗朝詳定: 七旒冕每旒十二玉玉用赤白蒼相*閒. 　亦如之前　後仰玄表朱裏. 前後邃延靑紘靑　靑　靑　犀簪導. 玄衣繪以華　火宗　　裳繡以藻粉米　　　　色　以爵韋純以素　以五采繡山火貫於革帶. 白羅中單大帶素終　紐約用組組用赤白蒼三色織其垂與紳齊革帶. 玉佩繫玄衣上朱綠帶繫中單上. 玉佩朱組綬素襪　帶赤　赤　赤純靑　　帶. 亞獻以下*大尉司徒司空中書令侍中服之. 五旒冕每旒十二玉玉用赤白蒼相*閒　亦如之前　後仰. 玄表朱裏前後邃延靑紘靑　靑　靑　角簪導. 玄衣繪以宗　藻粉米　裳繡　　　　色　以爵韋純以素　以五采繡山貫於革帶. 白羅中單大帶素終　紐約用組組用赤白蒼三色織其垂與紳齊革帶. 玉佩繫玄衣上玄黃帶繫中單上玉佩緇組綬素襪　帶赤　赤　赤純靑　　帶. *大常卿光祿卿黃門侍郞殿中監籍田則有司農卿等服之. 三旒冕三章服衣　藻粉米裳繡　*大祝太史令*大常博士執禮奉禮堂上　律圓丘則上帝配主二大祝服之. 三旒冕一章服衣無章裳　　尙衣奉御贊引贊者通事舍人御史圓丘則五帝大祝等服之. 平冕無旒衣裳無章革帶堂下　律*大樂令七祀功臣獻官謁者*大官令良　令守宮令郊社令掌牲令大官丞祝史等*大廟則*大廟令宮　令服之. 黑介　緋絹衣緋絹袴　塗銅赤革帶緋韋　齋郞服之.
恭愍王十九年五月,
太祖高皇帝賜群臣陪祭冠服比中朝臣下九等遞降二等王國七等通服. 靑羅衣白紗中單　領袖　紅羅裙　緣紅羅蔽膝紅白大帶方心曲領革帶綬環白襪黑履冠五頂五梁至一梁角簪導. 服樣一副羅衣中單裙蔽膝大帶方心曲領白襪黑履全服*　{段}. 靑羅十一匹白羅十一匹紅羅六匹　羅四匹靑絹三十五匹白絹三十五匹紅絹十七匹　絹十匹生絹七十一匹. 綬樣三副紫錦綬一副銀環二赤錦綬一副鍮石銅環二綠錦綬一副鍮石銅環二綬料紫錦綬五副赤錦綬六副綠錦綬三十五副五色線七斤革帶銀鉤*철一副鍮石銅鉤*철一副. 第一等秩比中朝第三等服五梁冠革帶銀鉤*철紫錦綬銀環. 第二等秩比中朝第四等服四梁冠餘同前. 第三等秩比中朝第五等服三梁冠革帶銅鉤*철紫錦綬銅環. 第四等第五等秩比中朝第六等第七等服二梁冠赤錦綬銅環. 第六等第七等秩比中朝第八等第九等服一梁冠綠錦綬銅環.
○朝服. 毅宗朝詳定: 凡正至節日朝賀每朔三大朝賀等事服之.
恭愍王二十一年十一月敎: 象笏紅　　　　羅朝服皆非本國之産今後侍臣外東西班五品以下用木笏角帶紬紵朝服.
○公服. 光宗十一年三月定百官公服: 元尹以上紫衫中壇卿以上丹衫都航卿以上緋衫小主簿以上綠衫.
毅宗朝詳定: 文官四品以上服紫紅　佩金魚常　六品以上服緋紅　佩銀魚官未至而特賜者不拘此例. 九品以上服綠閣門班武臣皆紫而不佩魚內侍茶房等官除本服外亦皆紫而不佩魚. 西京留守視尙書副留守視三品以下各依本品東南京副留大都護牧副使以上服紫佩金魚都護牧判官知州事以上衣帶魚從本品借紫緋不佩魚. 知州副使以下服紫緋者不得着紅　. 凡帶公侯伯通犀金玉班犀不佩魚宰臣樞密金玉班犀及方團毬路. 文官八座左右常侍御史大夫翰林學士承旨侍臣三品以上武官上將軍以上金班犀文武三品及侍臣給舍中丞以上班犀金塗銀文武四品以下常　官金塗銀犀. 閣門通事舍人以下祗候以上金塗銀　外官不許着犀兩府及承制文武三品以上四品知制誥翰林東宮侍講侍讀學士寶文閣直學士待制正四品知閣門內侍行頭員茶房侍郞以上　衫紅　. 官未至而特賜者不拘此例. 凡笏服紫緋者以象服綠者以木其制上挫下方.
○長吏公服. 顯宗九年定長吏公服: 州府郡縣戶長紫衫副戶長以下兵倉正以上緋衫戶正以下司獄副正以上綠衫幷靴笏. 州府郡縣史深靑衫兵倉史諸壇史天碧衫無靴笏.
○冠服通制. 成宗八年三月始定東西北面兵馬使玉帶紫襟兵馬副使紫衣帶劒.
德宗三年正月詔百官衙仕常服紫衣無益於事若非扈從皆着　衫.
神宗元年五月防戍中郞將許着有角　頭. 防戍中郞將本非使命故無角至是　許揷角.  五年四月始令文班五六品丞令帶犀爲　秩.
高宗三十九年王許崔沆蒼頭著　頭. 舊例唯諸王宗室宮宅蒼頭著　頭謂之紫門假着. 權勢兩班家奴着　頭自沆始.
忠烈王元年七月定朝官服章: 宰樞以上玉帶六品以上犀帶七品以下黑帶.  四年二月令境內皆服上國衣冠開剃蒙古俗剃頂至額方其形留髮其中謂之開剃. 時自宰相至下僚無不開剃唯禁內學館不剃左承旨朴恆呼執事官諭之於是學生皆剃.
忠惠王後五年七月監察司令五敎兩宗僧皆著緇衣.
恭愍王六年閏九月司天少監於必興上書: "玉龍記雲: '我國始於白頭終於智異其勢水根木幹之地以黑爲父母以靑爲身.' 若風俗順土則昌逆土則　風俗者君臣百姓衣服冠蓋是也. 今後文武百官黑衣靑笠僧服黑巾大冠女服黑羅以順土風." 從之.  十六年七月敎曰: "我國群臣冠服旣以土風所宜制定　有上下之辨不可易也. 近來輕改　便尊卑混淆. 今後諸君宰樞代言判書上大護軍判通禮門三司左右尹知通禮門黑笠白玉頂子三親從諸摠郞三司副使八備身前陪後殿護軍黑笠靑玉頂子諸正佐郞黑笠水精頂子省臺成均典校知製敎員及外方各官員黑笠隨品頂子縣令監務黑笠無臺水精頂子."  九月百官始着笠朝謁.  二十一年五月命代言班主以上皆戴黑草方笠.  二十三年四月命宰相臺省重房閣門著笠.
辛禑元年十二月始令各司胥吏著白方笠.  八年七月憲府與書雲觀啓: "我國木性不宜服黃白赤色衣."  十三年六月始革胡服依
大明制. 自一品至九品皆服紗帽團領其品帶有差. 一品重大匡以上鈒花金帶二品兩府以上素金帶自開城尹及三品大司憲至常侍鈒花銀帶判事至四品素銀帶五六品至七品門下錄事注書密直堂後三司都事藝文春秋館典校寺成均館八九品外方縣令監務角帶東西班七品以下氈帽絲帶西班五六品高頂笠氈帽絲帶其仕諸都監各色者紗帽品帶指諭行首內侍茶房及承命出外者東西班時散勿論　以上紗帽品帶　外角帶兩府代言班主臺*　{諫}諸道按廉雨雪則高頂笠頂玉三都監五軍錄事宰樞所知印有角頭巾祿官仕時同三館各領尉正坎頭高頂笠直領纏帶白甲牽龍引駕及京外前銜正順以下高頂笠絲帶兩府前銜與見任同兩府封君前銜奉翊通憲本品冠服成均生員京外學生權務及無職士人高頂帽平頂頭巾絲帶別監小親侍給事紫羅頭巾細　纏帶樂官綠羅頭巾飯房水房燈燭上所[主宮中燈燭之人謂之燈燭上所.]高頂笠直領氈帽纏帶坎頭. 諸司胥吏平頂頭巾工商同. 百姓雖有職者高頂笠絲帶直領纏帶. 巡軍螺匠團領　衣纏帶唯所由團領　衣. 丁吏黃衣抄紫衣其頭巾與帶仍元制以其微賤不改.[抄者大內使令奴之名常著紫衣烏巾內侍奉命出使者率行.]
恭讓王三年正月都評議使司請定平壤府土官冠服東西班爲頭各一人紗帽品帶其餘五六品高頂笠品帶七品以下高頂笠　兒知印主事平頂巾.
輿輅[王輿輅王世子輿輅命婦車].
○王輿輅. 靖宗九年十一月契丹主賜車輅.
文宗三年正月契丹主賜車輅. 九年五月又賜之. 十一年三月又賜之.  十九年四月契丹主賜象輅.
宣宗二年十一月遼主賜車輅.
肅宗二年十二月遼主賜車輅. 九年四月又賜之.
睿宗三年二月遼主賜車輅.
仁宗二十年五月金主賜象輅. 十月有事於*大廟乘之.  二十二年正月乘象輅祀圓丘.
毅宗朝詳定: 象輅朱漆金塗銀裝以象飾諸末. 駕　白馬六祀郊廟乘之. 　*　輦以*종{　}　爲屋朱漆金塗銅龍鳳裝金銀線織成黃盤龍　褥一案一長竿一　朱漆案鋪以紅繡長竿飾以銀龍頭上元燃燈八關會御樓大赦乘之. 其還闕乘平輦其制如　*　而無屋.
明宗二年五月金主賜象輅.
神宗卽位問宰輔雲: "嗣王謁*大廟例乘上國所賜象輅今未受賜而卜　有日將修舊耶抑新製乎?" 宰輔曰: "宜用仁宗舊物." 從之.  二年四月金主賜車輅.
康宗元年七月金主賜車輅.
○王世子輿輅. 文宗十一年三月契丹主賜車輅.  十九年四月契丹主賜車輅.
肅宗五年十月遼主賜車輅. 九年四月又賜之.
○命婦車. 忠烈王二十九年五月依上國　例定: 諸王宰樞承旨班主夫人乘朱漆車三四品夫人黑漆車事竟不行.
印章[王印章王世子印章諸衙門印符驗].
○王印章. 靖宗九年十一月契丹主賜印綬.
文宗三年正月契丹主賜印綬.
宣宗二年十一月遼主賜印.
肅宗二年十二月遼主賜印.
仁宗二十年五月金主賜金印一面.
明宗二年五月金主賜金印一面駝紐.
神宗二年四月金主賜金印.
康宗元年七月金主賜金印.
忠烈王七年三月元賜駙馬國王宣命征東行中書省印. 先是王奏曰: "臣旣尙公主乞改宣命益駙馬二字." 許之.  八年九月元賜駙馬國王印.
恭愍王十九年五月,
太祖高皇帝賜金印一顆龜紐　綬其文曰'高麗國王之印.'
○王世子印章. 肅宗五年十月遼主賜印綬.
忠烈王十七年九月元賜金印.
○諸衙門印. 忠烈王五年五月元賜僉議府正四品銅印一顆.  七年九月元陞僉議府爲從三品鑄印賜之.  十九年三月元賜兩臺銀印一顆.
恭愍王十八年六月以諸衙門印信　小　收禮儀司改鑄新印賜之.
辛禑二年五月改鑄六曹印以舊印小也.  七年九月以中外官印製無等改鑄之.
○符驗. 辛禑十二年正月,
太祖高皇帝收納前元給付鋪馬蒙古文字八道  頒降符驗雙馬四道玄字四十七號玄字四十八號玄字四十九號玄字五十號單馬二道洪字二十二號洪字二十三號起船二道安字一千三百三十六號安字一千三百三十七號.
儀衛[朝會儀仗法駕衛仗燃燈衛仗八關衛仗西南京巡幸衛仗奉迎衛仗宣赦儀仗].
○凡遇大禮大朝會則有內外儀仗. 毅宗朝詳定: 大觀殿朝會節日正至賀禮殿庭水精杖一在左鉞斧一在右都將各二人[放角紫衣束帶.]大傘一在左陽傘一在右軍士六人[　紗帽子紫小袖衣束帶.]罕一在左畢一在右軍士四人[衣帶同前.]莊嚴弓十二將校十二人分左右.[放角紫衣束帶.] 白甲隊領都將二人[放角紫衣佩刀執旗.]將校二人[衣服同前.]軍士五十人分左右.[衣甲把小旗槍.] 銀粧長刀隊領將校二人[放角紫衣束帶佩刀執旗.]軍士十人分左右.[立角寶祥花衣假銀帶.] 銀骨朶子隊領將校二人[服執同前隊.]軍士十人分左右.[　紗帽子紫小袖衣束帶.] 黑　斫子紅羅號隊領將校二人[服執同銀粧長刀隊.]軍士十人分左右[紫冠紅背子綠羅汗衫.]哥舒捧二十軍士二十人分左右[立角寶祥花大袖衣假銀帶.]絞床一軍士二人[　紗帽子紫小袖衣束帶.]筆硏案一軍士二人[衣服同前.]銀毬仗殿省南班員二十人分左右[紫公服紅　.]衙仗一百人[放角紫公服　　執杖子.]中禁班領指諭二人[放角紫衣束帶佩刀.]行首二人[衣帶同上執旗.]班士十四人[放角紫衣束帶八人佩刀先排六人執彈弓.]都知班領指諭二人[衣帶與中禁指諭同.]行首二人[衣服與中禁行首同.]班士十人[放角紫衣束帶把黑　紅羅號斫子.]殿上上將軍二人千牛大將軍二人　分左右[放角紫衣紅　.]千牛備身將軍四人備身將軍四人各分左右.[放角紫衣束帶佩刀.] 殿門外儀衛如常儀. 宣麻朝會則上將軍二人大將軍二人[紫衣紅　.]備身將軍八人分立於殿上左右[紫衣束帶佩刀.]中禁十人都知十人各分立於殿庭左右儀衛只設陽雨傘絞床筆硏案. 若立春及人日凡殿門外朝會上將軍二大將軍二備身將軍八分立於殿庭左右中禁十人都知十人分立於殿門內外凡儀注如上儀.
高宗十六年十一月詔諸備身將軍上大將軍指諭牽龍引駕復着錦衣.
恭讓王二年正月衛尉判事李敏道倣中國制製新儀仗: 持仗人皆着靑紅染布衣　以錦紋或着帽或着笠. 文宗元年七月門下省奏: "謹按前典戟之爲制如槍兩　施刃其端. 魏武帝門戟用蝦　頭以懸　旒長一丈二尺雜以靑黃. 今宮殿及*大廟門戟皆作鬼面實無所據. 乞依古制改　爲蝦　頭." 從之.
○凡法駕衛仗. 毅宗朝詳定: 先排隊領將軍一[錦衣束帶佩長刀執旗騎.]將校六人[放角紫衣束帶佩刀執旗.]軍士一百人分左右.[紫衣執長刀.] 淸遊隊領都將二人[紫衣佩長刀執旗騎.]將校十人[紫衣束帶佩刀執旗騎.]軍士二百人[靑衣同心　　騎.]金吾折衝都尉將軍二人[衣紫甲佩長刀執旗騎.]將校四人[衣服同前.]軍士八十人[　　鐵甲騎.]金吾果毅將校二人[服色同前隊.]軍士八十人分左右[甲騎與折衝隊同.]行漏輿一中道淸道一人[　角紫衣*(??){束}帶執杖.]軍士八人[立角紫寶祥花衣假銀帶.]太史局吏二人分左右.[放角紫衣.] 虞侯　飛隊領將校二人[衣甲佩刀執旗騎.]軍士四十八人分左右.[　　甲騎.] 防牌隊領都將二人[衣甲佩刀執旗騎.]將校六人[衣服同前.]軍士一百人[衣皮甲持小旗槍.]　飛將校二人[鐵甲執旗騎.]軍士二十四人分左右[衣甲佩刀騎.]前行繡鞍馬十二匹甲馬八匹控軍士四十人[立角紫寶祥花大袖衣假銀帶.]景靈殿判官中道淸道一人[　角紫衣紅*(??){　}束帶執杖子.]軍士九人[　紗帽紫小袖衣束帶.]行爐茶擔各一軍士四人[服與前行馬控軍士同.]彩羅幡十分左右軍士二十人[立角繡抹額隨幡色大袖衣銅鍍金帶.]引將校二人[放角紫衣佩刀執旗.]黃繡幡十分左右軍士二十人引將校二人[衣服　同前.]靑曲柄大傘一中道靑陽傘二分左右拱鶴八人[金　帽子錦衣束帶.]平輦一引駕一人[放角錦衣束帶執杖子.]護輦都將二人將校二人分前後[　放角錦衣束帶佩長刀.]拱鶴三十二人[立角寶祥花衣假銀帶.]銀毬仗四十殿省南班員分左右[紫公服紅　騎.]御甲擔一中道拱鶴四人[立角寶祥花大袖衣假銀帶.]靑曲柄大傘一中道黃傘一在左紅傘一在右拱鶴八人[金　冒子錦衣束帶.]　*　一中道引駕一人護軍都將二人將校二人拱鶴四十八人.[衣帶　如奉平輦人.] 銀粧長刀隊領將校二人[放角紫衣束帶佩刀執旗.]軍士二十人[立角寶祥花大袖衣假銀帶.]絞床水灌子各一分左右軍士四人[金　冒子錦衣假銀帶.]國印書詔寶擔各一分左右中書主寶吏一人[紫衣　　陪其後.]軍士十六人[立角紫寶祥花大袖衣假銀帶.]符寶郞一在道右[具公服騎.]中衛軍旗一在左軍士二人[衣甲兜牟.]拱鶴軍旗一在右軍士二人[衣服同前.]靑龍幢二白虎幢二朱雀幢二玄武幢二紅繡幢二分左右軍士二十人[立角繡*末{抹}額大袖衣各隨幢色假銀帶.]靑幢十赤幢十白幢十黃幢十黑幢十分左右軍士一百人[服色同前.]引將校二人.[服色與銀粧長刀隊將校同.] 銀骨朶子隊領將校二人[衣服同前.]軍士四十人.[金　冒子紫窄袖衣假銀帶.] 銀粧長刀隊領將校二人[放角紫衣束帶佩刀執旗.]軍士二十人分左右.[立角寶祥花大袖衣假銀帶.] 銀斫子紅羅號隊領將校二人[服執同前隊.]軍士二十人.[紫羅冠緋羅背子綠羅汗衫紫繡包　.] 絲戟小旗槍隊領將校二人[服執同前隊.]軍士四十人分左右[衣鐵甲.]銀斫子紅羅號四軍士八人[衣朱甲.]莊嚴弓十二將校十二人分左右[放角錦衣束帶.]戟幡四軍士八人[衣白甲.]罕一在左畢一在右軍士四人[錦冒子錦衣紅　帶.]靜鞭承旨四人分左右[放角錦衣束帶.]節六旌二各分左右旌節郞八人[紫公服紅　騎.]水精杖一在左郞將一員鉞斧一在右郞將一員[竝放角錦衣束帶.]中禁班領指諭二人[放角錦衣束帶佩刀.]行首二人[衣紫甲佩刀執旗.]班士三十六人竝分左右[衣紫甲佩刀先排執彈弓.]都知班領指諭二人[衣服與中禁指諭同.]班士二十人分左右[放角錦衣把黑　紅羅號斫子.]行首二人[佩刀執旗.]紅繡扇十二孔雀扇四蟠龍扇二承旨三十六人分左右[放角錦衣束帶.]孔雀傘二分左右黃傘一在左紅傘一在右軍士十二人[金　帽子錦衣束帶.]御牽龍二十二人[金　帽子錦衣金塗銀束帶.]御輅一中道奉輅都將二人將校二人[放角錦衣束帶佩刀.]拱鶴一百五十人[武弁冠緋寶祥花衣銅鍍金帶.]銀斫子紅羅號四郞將四人分左右[金　帽子錦衣或別將充.]內侍官分左右御弓箭將軍一人中道[錦衣束帶騎.]承制員仗內橫行雨傘二在玄武幢後分左右夾傘四人[金　帽子錦衣束帶.]後行馬八匹控軍士十六人[立角寶祥花大袖衣假銀帶.]後擁馬四匹分左右控軍士八人[錦帽子寶祥花衣假銀帶.]左上將軍一人右上將軍一人千牛大將軍二人分左右[　錦衣紅　騎.]千牛備身將軍四人備身將軍四人分左右.[　衣紫甲佩長刀執旗騎.] 龍虎衛身隊領都將二人[衣甲佩刀執旗騎.]將校三十人[衣甲佩刀執旗騎.]軍士六百人.[　　甲騎.] 白鐵甲小旗槍隊領都將二人將校十二人[　衣甲佩刀執旗.]軍士二百人分左右後殿祗應官分左右監察御史二人分左右駕後金吾折衝都尉二人[衣皮甲佩刀執旗騎.]將校四人[衣服同上騎.]軍士八十人.[衣鐵甲騎.] 玄武隊領都將二人[衣甲佩刀執旗.]將校六人[衣服同前.]軍士二百人[衣甲翊衛鷹揚軍充.]太僕馬二十匹控軍士四十人[帽子小袖衣束帶.]雨傘二十軍士二十人[衣服同前.]後殿領將軍一[錦衣紅　束帶佩刀執旗騎.]將校五人[放角紫衣佩長刀執旗.]軍士一百人[紫衣執長刀.]郊廟則冊祝敎書樓子若干在鹵簿赤龍大旗之次中道淸道一人[　角紫衣執杖子.]護樓子將校若干[放角紫衣束帶佩刀執旗.]軍士若干[立角緋大袖衣假銀帶.]引駕敎坊樂官一百人分左右[放角紫公服紅　.]安國伎一部雜伎一部各四十人分左右高昌伎一部十六人在左天竺伎一部十八人在右宴樂伎一部四十人分左右吹角軍一部二十人分左右　在駕前[立角紫寶祥花大袖衣假銀帶.]吹螺軍一部二十四人在駕後[　紗帽子紫衣假銀帶.]駕後中道太子公侯伯宰臣左文班右武班郊廟親祀回駕至儀鳳門頒德音環列爲充庭之儀.
高宗十二年九月王幸乾聖寺崔瑀在其家樓上望見駕前拱駕軍着黑帽曰: "此亦近衛不宜着黑帽." 因奏請: "蓋陪拱鶴軍依牽龍例着金　帽." 從之. 非法駕着金　帽始此.
忠烈王二十七年五月黃傘僭擬上國以紅傘代之. 遂除舞蹈警　之禮.  三十年復用黃傘.
○上元燃燈. 奉恩寺眞殿親幸衛仗. 毅宗朝詳定: 先排隊領將軍一[錦衣束帶佩刀執旗騎.]將校六人[放角紫衣束帶佩刀執旗.]軍士一百人分左右.[紫衣把長刀.] 淸遊隊領都將二人[紫衣束帶佩刀執旗騎.]將校六人[衣服同前.]軍士一百人.[靑衣同心　　騎.] 防牌隊領將校十人[衣甲佩刀執旗.]軍士二百人分左右.[衣甲白　小旗槍.] 白甲隊領都將二人將校十人[衣服同前隊.]軍士一百五十人分左右.[衣鐵甲把小旗槍.] 銀骨朶子隊領將校二人[放角紫衣佩刀執旗.]軍士四十人分左右[　紗帽子紫小袖衣.]景靈殿判官中道淸道一人[　角紫衣執杖子.]軍士九人[　紗帽子紫小袖　衫假銀帶.]行爐茶擔中道軍士四人[立角寶祥花大袖衣假銀帶.]前行馬十四匹引將校二人[放角紫衣佩刀執旗.]拱軍士二十八人分左右.[服同行爐茶擔軍士.] 銀粧長刀隊領將校二人[服執同銀骨朶子隊.]軍士二十人分左右[服同前行馬控軍士.]絞床水灌子各一分左右軍士四人[錦帽子錦衣假銀帶.]御甲擔一中道軍士四人.[服同銀粧長刀隊.] 銀　斫子紅羅號隊領將校二人[服同銀粧長刀隊.]軍士二十人分左右[紫羅冠紅背子綠羅汗衫紫繡包　.]國印書詔寶擔各一分左右軍士十二人[　紗帽子小袖　衫假銀帶.]銀毬杖四十殿省南班員分左右[紫公服紅　騎.]莊嚴弓十二將校十二人分左右[放角錦衣束帶.]次左右侍臣罕一在左畢一在右軍士四人[錦帽子錦衣束帶.]戟幡四軍士四人分左右[白甲兜牟.]紅羅銀斫子四軍士四人分左右[衣朱甲.]孔雀傘一中道軍士四人[金　帽子錦衣束帶.]黃傘一在左紅傘一在右各軍士二人[衣服同前.]引駕一人[放角錦衣束帶執杖子.]平兜輦一中道護輦都將二人將校二人[放角錦衣束帶佩刀.]軍士三十二人[服同御甲擔.]紅繡扇十二孔雀扇四盤龍扇二各分左右承旨十八人[放角錦衣束帶.]水精杖一在左鉞斧一在右郞將各二人[服同前.]靜鞭承旨四人[服同前.]節六旌二各分左右旌節郞八人[紫公服紅　騎.]孔雀傘一中道軍士四人[金　帽子錦衣束帶.]黃傘一在左紅傘一在右各軍士二人[衣服同前.]引駕一人[服執同平兜輦引駕.]　*　輦一中道護輦都將二人將校二人軍士四十八人[衣服與護平輦人同.]中禁班領指諭二人[放角錦衣束帶佩刀.]行首二人[衣紫甲佩刀執旗.]班士二十人[衣甲十二人佩刀先排八人執彈弓.]都知班領指諭二人[衣服與中禁指諭同.]行首二人[放角錦衣束帶佩刀執旗.]班士二十人[放角錦衣束帶把黑　紅羅號斫子.]御牽龍二十二人[金　帽子錦衣束帶.]紅羅號銀斫子四郞將四人[金　帽子錦衣束帶.]內侍官分左右御弓箭將軍一人中道[錦衣束帶騎.]承制員仗內橫行左右上將軍二人[錦衣紅　騎.]左右千牛大將軍二人[衣服同前.]千牛備身將軍四人備身將軍四人各分左右[錦衣束帶佩刀騎.]後殿祗應官分左右監察御史二分左右. 玄武隊領都將二人[衣紫甲佩刀執旗.]將校十人[衣服同前.]軍士一百人分左右[衣皮甲把長刀.]後行馬四匹控軍士八人.[　紗帽子小袖衣腰帶.] 衛身馬隊領都將二[衣甲佩刀執旗騎.]將校二人分左右[服執同上騎.]軍士四百人分左右.[　　甲騎.] 後殿隊領將軍一[放角錦衣佩刀執旗騎.]將校五人[紫衣束帶佩刀執旗.]軍士一百人分左右[紫衣執刀.]引駕敎坊樂官一百人分左右安國伎雜伎各四十人分左右吹角軍士十六人分左右　在駕前吹螺軍士二十四人在駕後.
○仲冬八關會出御看樂殿衛仗. 毅宗朝詳定: 儀衛士三千二百七十六人左右黃龍大旗各一植在殿階之東西稍南護旗將校二人[放角紫衣束帶佩刀執旗.]軍士四十人[平巾　　袴緋衣.]衙仗將校一百人.[放角紫公服執藤杖子坐殿後分立銀毬仗之次.] 先排隊領將軍一[錦衣束帶佩刀執旗.]將校六人[放角紫衣束帶佩刀執旗.]軍士一百人.[紫衣束帶執刀.] 淸遊隊領都將二人將校六人[衣佩　同前隊.]軍士一百人.[靑衣同心束帶　　.] 防牌隊. 領都將二人[衣甲佩刀執旗.]將校十人[衣服同前.]軍士二百人.[衣甲防牌執小旗槍在白甲隊外.] 白甲隊領都將二人將校十二人[衣服　同前隊.]軍士一百五十人[衣甲執旗槍.]至駕後環衛坐殿後擁立第三階左右前行馬十四匹引將校二人[放角紫衣束帶執旗佩刀.]控軍士二十八人[立角紫寶祥花大袖衣假銀帶分左右在仗內.]駕前景靈殿員一中道國印書詔寶擔各一分左右軍士十六人[　紗帽子紫小袖衣束帶.]中書主寶吏一人陪其後行爐茶擔各一軍士四人御甲擔一中道軍士四人[立角寶祥花大袖衣假銀帶.]絞床水灌子各一軍士四人[衣服同前.]孔雀大傘一在輦前中道拱鶴四人黃傘一在左紅傘一在右軍士六人[金　帽子錦衣束帶.]平兜輦一引駕一人[放角錦衣束帶執杖子.]奉輦都將二人[放角錦衣束帶佩長刀.]將校二人[衣服同前.]拱鶴三十二人.[立角寶祥花大袖衣假銀束帶.] 骨朶子隊領將校二人[放角紫衣佩刀執旗.]軍士四十人分左右[黑帽子紫小袖衣在毬仗外.]銀毬仗四十殿省南班員分左右.[紫公服紅　.] 銀粧長刀隊領將校二人[服執同前隊.]軍士二十人在侍臣行外[服與奉輦拱鶴同.]銀斫子紅羅號四軍士四人[衣朱甲.]粧嚴弓十二將校十二人[放角錦衣紅　束帶.]戟幡四軍士八人.[衣白甲.] 銀　斫子紅羅號隊領將校二人[服執同銀粧長刀隊.]軍士二十人分左右[紫羅冠紅背子綠羅汗衫紫繡包　.]罕一在左畢一在右拱鶴軍士四人[錦帽子錦衣紅　束帶.]靜鞭承旨四人分左右[放角錦衣束帶.]旌二節六分左右旌節郞八人[紫公服紅　具穿執.]水精杖一在左鉞斧一在右郞將各二人[　放角錦衣束帶郞將或別將充.]中禁班領指諭二人分左右[放角錦衣束帶佩刀.]行首二人[衣紫甲佩刀執旗.]班士二十人[衣紫甲先排六人執彈弓十四人佩刀.]都知班領指諭二人分左右[放角錦衣束帶佩刀.]行首二人[放角錦衣束帶佩刀執旗.]班士二十人分左右[放角錦衣束帶把黑　紅羅號斫子.]紅繡扇八孔雀扇四蟠龍扇二承旨十四人分左右[放角錦衣束帶.]孔雀大傘一在輦前中道指諭將校一人[服同前.]拱鶴軍士四人[金　帽子錦衣束帶.]千牛備身將軍四人備身將軍四人各分左右[衣紫甲佩刀執旗.]坐殿後升上階分左右左右上將軍二人千牛大將軍二人　分左右[錦衣紅　.]坐殿後升立負　左右黃傘一在左紅傘一在右軍士六人[金　帽子錦衣束帶.]　*　輦一引駕及都將將校與平輦同奉輦拱鶴四十八人[衣服與奉平輦軍士同.]銀斫子四分左右都將四人[金　帽子錦衣束帶.]御牽龍班二十二人.[服同前.] 玄武隊領都將二人[衣紫甲佩刀執旗.]將校十人[衣佩同前.]軍士一百人.[靑衣同心束帶把長刀.] 衛身隊領都將二人將校二十人分左右[衣甲佩長刀執旗.]軍士四百人分左右.[衣甲佩弓箭.] 後殿隊領將軍一[錦衣束帶佩長刀執旗.]將校五人[放角紫衣佩刀執旗.]軍士一百人[紫衣束帶執長刀　在環衛後.]引駕敎坊樂官一百人分左右坐殿後第二階左右升立吹角軍士三十人在駕前分左右吹螺軍士三十人在駕後宣　後敎坊樂官曲直華蓋近仗儀衛以次上階.
○西南京巡幸衛仗. 毅宗朝詳定: 先排隊領將軍一[放角紫衣束帶佩刀執旗騎.]將校二人[紫衣束帶佩刀執旗.]軍士二十人分左右[紫衣執刀.]五方旗各一引將校五人[服執同前隊.]夾軍士十人.[平巾　緋衣　袴.] 淸遊隊領都將四人[放角紫衣束帶佩刀執旗騎.]將校四人[紫衣束帶佩刀執旗騎.]軍士四十人分左右.[靑衣同心束帶　　騎.] 白甲隊領都將二人[放角紫衣佩刀執旗.]將校二人[紫衣束帶佩刀執旗.]軍士八十人分左右.[靑衣同心束帶把絲戟小旗槍.] 骨朶子隊領將校二人[服執同前隊.]軍士十二人分左右[　紗帽子紫紬小袖衣束帶.]景靈殿判官中道淸道一人[　角紫衣束帶執杖子.]軍士六人[服與骨朶子隊軍士同.]行爐茶擔各一中道軍士六人[立角寶祥花大袖衣假銀帶.]前行馬十二匹控軍士二十四人分左右.[衣帶同前.] 銀粧長刀隊領將校二人[紫衣佩刀執旗.]軍士十人分左右[立角寶祥花大袖衣束帶.]絞床水灌子各一中道軍士四人[服與骨朶子隊軍士同.]御甲擔一中道軍士四人.[服同前隊.] 白　斫子紅羅號隊領將校二人[紫衣佩刀執旗.]軍士十二人分左右[紫羅冠紅背子綠羅汗衫.]國印書詔寶擔各一分左右中書主寶吏一人陪其後軍士十二人[服與絞床水灌子軍士同.]細弓箭將校六人[紫衣束帶.]紫繡扇一十分左右承旨十人[放角紫衣束帶.]靑大傘一夾軍士六人[　紗帽子紫衣束帶.]陽傘一軍士四人[衣服同前.]靜鞭承旨四人[服與前隊承旨同.]水精杖一在左鉞斧一在右都將二人[紫衣放角束帶.]引駕一人[放角紫衣束帶執杖子.]中禁班領指諭二人[紫衣束帶佩刀.]行首二人[紫衣束帶佩刀執旗.]班士二十人分左右[紫衣束帶佩刀先排執彈弓.]都知班領指諭二人[放角紫衣束帶佩刀.]行首一人[紫衣束帶佩刀執旗.]班士十六人分左右[紫衣束帶把紅羅號黑　斫子.]御輦中道護輦牽龍班班士十四人[金　帽子紫衣束帶.]控鶴二十四人[紫羅冠紫衣束帶.]轎子一中道護轎子將校一人[紫衣束帶佩刀.]軍士三十人[服與御輦拱鶴同.]內侍官分左右御弓箭將軍一人中道[放角紫衣束帶騎.]承制員仗內橫行左右上將軍二人[放角紫衣束帶騎.]千牛大將軍二人千牛備身將軍四人備身將軍四人　分左右[衣服同前.]後殿官監察御史分左右. 玄武隊領都將二人[放角紫衣束帶佩刀執旗.]將校二人[紫衣束帶佩刀執旗.]軍士三十人分左右[靑衣同心束帶執刀.]後行馬四匹控軍士十二人.[　紗帽子紫紬小袖衣束帶.] 衛身馬隊領都將二人[放角紫衣束帶佩刀執旗騎.]將校二人[紫衣束帶佩刀執旗騎.]軍士三十人[靑衣同心　　騎.]細弓箭軍士四十六人分左右[靑衣束帶.]雨傘一軍士四人.[服與後行馬控軍士同.] 後殿隊領將軍一人都將二人[　放角紫衣束帶佩刀執旗騎.]將校二人[紫衣束帶佩刀執旗.]軍士三十人分左右[紫衣束帶佩刀.]巡檢左右府領都將二人[放角紫衣佩刀執旗騎.]指諭六人[郞將別將散員交差衣佩同上.]軍士一百五十人[靑紫衣執兵仗.]隨駕敎坊樂官四十五人淸樂五人吹角軍士一十人在駕前分左右吹螺軍士一十人在駕後.
○西南京巡幸回駕奉迎衛仗. 毅宗朝詳定: 先排隊領將軍一[錦衣束帶佩刀執旗騎.]將校六人[放角紫衣束帶佩刀執旗.]軍士一百人分左右.[紫衣執刀.] 淸遊隊領都將二人[放角紫衣束帶佩刀執旗騎.]將校六人[衣服同前.]軍士一百人分左右.[靑衣同心　　騎.] 防牌隊領將校十人[衣甲佩刀執旗.]軍士二百人分左右.[衣甲白　小旗槍.] 白甲隊領都將二人將校十人[服執　同前隊.]軍士一百五十人分左右.[衣甲絲戟小旗槍.] 銀骨朶子隊領將校二人[放角紫衣束帶佩刀執旗.]軍士四十人分左右[　紗帽子紫小袖衣.]景靈殿判官中道淸道一人[　角紫衣執杖子.]軍士九人[　紗帽子紫小袖衣假銀帶.]行爐茶擔各一軍士四人[立角寶祥花大袖衣假銀帶.]前行馬十四匹控軍士二十八人分左右.[服色與行爐茶擔軍士同.] 銀粧長刀隊領將校二人[放角紫衣佩刀執旗.]軍士二十人分左右[服色與前行馬軍士同.]絞床水灌子各一分左右軍士四人[錦帽子錦衣假銀帶.]御甲擔一中道軍士四人.[服同銀粧長刀隊.] 銀　斫子紅羅號隊領將校二人[放角紫衣束帶佩刀執旗.]軍士二十人分左右[紫羅冠紅背子綠羅汗衫.]國印書詔寶擔各一分左右軍士十二人[　紗帽子紫小袖衣假銀帶.]莊嚴弓十二將校十二人[放角錦衣束帶.]孔雀傘一中道軍士六人黃傘一在左紅傘一在右軍士四人[金　帽子錦衣束帶.]引駕一人[放角錦衣束帶執杖子.]平輦一中道護輦都將二人將校二人[放角錦衣束帶佩刀.]軍士三十二人[立角寶祥花大袖衣假銀帶.]銀毬仗殿省南班員四十人分左右[紫公服紅　騎.]孔雀傘一中道軍士六人紅黃傘各一如平兜輦前　*　輦一中道護輦都將二人將校二人軍士四十八人[衣服與護平輦人同.]罕一在左畢一在右軍士四人[錦帽子錦衣束帶.]靜鞭承旨四人[放角錦衣束帶.]水精杖一在左鉞斧一在右都將二人[服同靜鞭承旨.]銀斫子紅羅號四軍士四人[衣朱甲.]戟幡四分左右軍士八人[衣白甲.]中禁班指諭二人[放角錦衣束帶佩刀.]行首二人[衣甲佩刀執旗.]班士二十人[衣甲佩刀先排執彈弓.]都知班領指諭二人[衣服與中禁都將同.]行首二人[放角錦衣束帶佩刀執旗.]班士二十人[放角錦衣束帶把紅羅號黑　斫子.]紅繡扇十二孔雀扇四蟠龍扇二承旨十八人分左右[放角錦衣束帶.]靑曲柄大傘一中道夾軍士四人[金　帽子錦衣束帶.]陽傘一中道夾軍士二人[衣帶同前.]御輦中道牽龍班行首二人軍士二十人[衣帶　同前.]銀斫子紅羅號四郞將四人[服同靑曲柄大傘夾軍士.]上將軍二人大將軍二人[錦衣紅　騎.]千牛備身將軍四人各分左右[錦衣束帶佩刀騎.]後行馬四匹控軍士八人.[　紗帽子紫小袖衣假銀帶.] 玄武軍隊領都將二人[衣紫甲佩刀執旗.]將校十人[衣服同前.]軍士一百人分左右.[衣皮甲執刀.] 衛身馬隊領都將二人[衣甲佩刀執旗騎.]將校二十人[服執騎同前.]軍士四百人分左右.[　　甲騎.] 後殿隊領將軍一[放角錦衣束帶佩刀執旗騎.]將校五人[紫衣束帶佩刀執旗.]軍士一百人分左右[紫衣執刀.]雨傘二軍士二人[　紗帽子紫小袖衣假銀帶.]敎坊樂官一百人分左右安國伎四十人雜劇伎一百六十人各分左右吹角軍士十人　在駕前吹螺軍士十人在駕後各分左右駕至儀鳳門頒德音環衛爲充庭之儀.
○宣赦儀仗. 高宗八年十月御儀鳳樓宣赦. 儀仗用執擎軍一千六百九十三人指諭將校一百四人中禁都知二十人左右旌節南班員十人左右銀毬仗南班員四十人　分毬庭左右. 其儀　*　輦指諭二人軍士四十八人平兜輦指諭二人軍士三十二人大傘指諭一人軍士八人追傘軍士四人陽傘軍士八人雨傘軍士四人戟幡白甲軍八人銀槍朱甲軍八人黃繡幡軍士四人御甲擔軍士四人絞床水灌子軍士四人書冊筆硯軍士四人行爐茶擔軍士四人紅背子二十人指諭二人長刀軍士二十人指諭二人骨朶子軍士四十人指諭二人金　帽子軍士四人指諭二人注陪軍士十二人前行馬軍士二十八人指諭二人後行馬軍士八人彩羅幡十軍士二十人指諭二人黃羅幡六軍士十二人指諭二人白羅幡四軍士八人指諭二人黑羅幡黃羅幡靑幡幢紅羅幡白幡幢各十軍士各二十人指諭各二人印陪軍士十二人秘書省淸坪軍士四人尙舍倚子軍士九人馬一軍士四人先排軍一百人指諭六人前遊馬軍一百人指諭六人防牌軍二百人玄武軍一百五十人指諭各十人白甲軍一百五十人指諭十二人衛身馬軍四百人指諭五人弓箭將校十二人赦旨都監直將校二人.
鹵簿[法駕鹵簿燃燈鹵簿八關鹵簿巡幸奉迎鹵簿宣赦鹵簿小駕鹵簿王太子鹵簿百官儀從外官衙從].
○法駕鹵簿. 毅宗朝詳定: 第一引開城令中道淸道拱鶴一人[　角紫衣束帶執杖.]錦絡縫衣軍十人冷里軍六人分左右[　紗帽子紫小袖衣假銀帶.]散手軍十人分左右[立角寶祥花大袖衣假銀帶.]第二引開城尹中道淸道拱鶴一人錦絡縫衣軍十人冷里軍十人散手軍十人　分左右[衣服與令儀注同.]第三引御史大夫中道淸道控鶴一人[儀注與開城尹同.]指揮儀仗使正郞二員[具公服騎.]指揮員二十二[紫衣.]淸道電吏二十人分左右.[放角紫衣執杖子.] 紅門大旗二分左右引將校各一人[放角紫衣束帶佩長刀執旗.]夾軍士各二十人[平巾　抹額緋衣　袴.]五方旗各一依其方色在紅門大旗*閒引將校各一人夾軍士十人. 朱雀中旗一中道引將校一人夾軍士十人彩旗十分左右引將校二人白澤旗二分左右夾軍士二十四人. 黃麒麟中旗一中道引將校一人夾軍士十人. 白象大旗二分左右引將校各一人夾軍士四十人左右龍旗各五引將校二人左右彩旗各五引將校二人夾軍士四十人. 白龍大旗二分左右引將校二人夾軍士四十人. 天下*大平大旗一中道引將校一人. 左右西王母大旗各一引將校二人夾軍士六十人. 駕雲執拍仙人大旗二分左右引將校二人夾軍士四十人彩旗十分左右引將校二人夾軍士二十人. 捧寶珠仙人大旗分左右引將校二人夾軍士四十人. 四海永淸大旗一中道引將校一人夾軍士二十人. 白澤大旗二分左右引將校二人夾軍士四十人彩旗十分左右引將校二人夾軍士二十人. 二儀交泰大旗一中道引將校一人夾軍士二十人. 捧如意珠仙人大旗二分左右引將校二人夾軍士四十人. 五方龍中旗五各依方色引將校各一人夾軍士五十人彩旗十分左右引將校二人夾軍士二十人. 雙舞仙人大旗二分左右引將校二人夾軍士四十人彩旗二十分左右引將校四人夾軍士四十人. 赤龍大旗一中道引將校一人夾軍士二十人. 孔雀大旗二分左右引將校二人夾軍士四十人彩旗十分左右引將校二人夾軍士二十人. 左靑龍中旗一右白虎中旗一引將校二人夾軍士二十人. 碧鳳大旗二分左右引將校二人夾軍士四十人彩旗十分左右引將校二人夾軍士二十人. 金　旗二寶珠旗二火珠旗二赤豹旗二胡人旗二各分左右引將校二人夾軍士二十人. 駕雲吹笛仙人大旗二分左右引將校二人夾軍士四十人. 火珠旗二神龜負書旗二彩旗十分左右引將校四人夾軍士二十八人. 黃龍大旗二引將校二人夾軍士四十人. 君王萬歲中旗二引將校二人夾軍士二十人. 角*단旗二白象旗二玄鶴旗二鳳旗二夾軍士十六人. 寶珠仙人大旗二分左右引將校各一人夾軍士四十人. 金　旗二分左右引將校二人夾軍士二十人. 鸞大旗二引將校二人夾軍士四十人. 白麒麟旗二神龜含珠旗二鸞旗二黃獅子旗二赤獅子旗二赤豹旗二各分左右引將校二人夾軍士二十四人. 龍馬大旗二引將校二人夾軍士四十人. 黑獅子旗二白獅子旗二靑獅子旗二麒麟旗二鳳旗二各分左右引將校二人夾軍士二十人. 五色龍旗各二分左右引將校二人夾軍士二十人. 黃龍負圖旗二孔雀旗二騶牙旗二　　旗二天鹿旗二各分左右引將校二人夾軍士二十人. 神龍含珠旗二　邪圖旗二黃龍負圖旗二白鶴旗二玄鶴旗二各分左右引將校二人夾軍士二十人. 　　旗二周　旗二三角獸旗二龍馬旗二黑旗二各分左右引將校二人夾軍士二十人. 玄旗一中道繡龜蛇合形引將校一人夾軍士十人. 白澤旗二龍馬旗二一角獸旗一白鶴旗一綵旗五引將校一人夾軍士十八人在左. 白澤旗一三角獸旗一周　旗一天鹿旗一綵旗五引將校一人夾軍士十八人在右. 黑大旗四分左右引將校四人夾軍士八十人.[已上衣服竝與紅門大旗隊同.] 弓箭二十軍士二十人.[　頭冠衣服同前.] 豹尾槍二十軍士二十人分左右. 金鉦十軍士十人. 　鼓十軍士三十人分左右. 　鼓二十軍士二十人分左右. 銀　槍二十軍士二十人分左右. 班劒二十軍士二十人分左右.[已上衣服與夾旗軍士同.] 哥舒捧二十軍士二十人分左右.[立角寶祥花衣假銀帶.] 銀斫子二十軍士二十人分左右.[平巾　抹額緋衣　袴.] 　杖子二十鍮石鉞斧二十各分左右軍士四十人.[衣服同前.] 蛙　幡二十軍士二十人分左右. 銀粧長刀二十領將校二人[放角紫衣束帶佩刀執旗.]軍士二十人.[立角緋寶祥花大袖衣假銀帶.]
○上元燃燈奉恩寺眞殿親幸鹵簿. 毅宗朝詳定: 第一紅門大旗二分左右引將校二人[放角紫衣束帶佩刀執旗凡將校服色下　同.]夾軍士四十人.[平巾　抹額*(??){緋}衣　袴凡夾旗人服色下　同.] 天下*大平大旗一中道引將校一人夾軍士二十人. 四海永淸大旗一中道引將校一人夾軍士二十人. 二儀交泰大旗一中道引將校一人夾軍士二十人. 五方旗各一引將校一人夾軍士十人. 白澤大旗二分左右引將校二人夾軍士四十人. 彩旗一百分左右引將校二十人夾軍士二百人. 一角獸大旗二騶牙大旗二,黃龍大旗二天鹿大旗二捧寶珠仙人大旗二交龍大旗二白龍大旗二龍馬大旗二　　大旗二　分左右引將校各二人夾軍士各四十人. 後殿黑大旗四分左右引將校四人夾軍士八十人. 弓箭二十軍士二十人分左右.[　頭冠緋衣　袴.] 豹尾槍二十軍士二十人分左右.[平巾　緋衣　袴.] 金鉦十軍士十人分左右. 　鼓十軍士三十人分左右. 　鼓二十軍士二十人分左右. 銀　小旗槍二十軍士二十人分左右.[衣服　同前.] 哥舒捧二十軍士二十人分左右.[立角紫寶祥花衣假銀帶.] 斫子二十軍士二十人分左右.[平巾　*末{抹}額緋衣　袴.] 　杖二十鍮石鉞斧二十軍士四十人各分左右. 蛙　幡二十軍士二十人分左右.[衣服　同前.] 銀粧長刀二十領將校二人[放角紫衣束帶佩刀執旗.]軍士二十人分左右.[立角緋寶祥花袖衣假銀帶.] 塗金粧長刀二十領將校二人軍士二十人分左右.[衣服　同前.]
○仲冬八關會出御看樂殿鹵簿. 毅宗朝詳定: 左右紅門大旗一引將校二人[放角紫衣束帶佩刀.]軍士四十人[平巾　　袴緋衣.]弓箭隊軍士二十人.[　頭冠　袴緋衣.] 彩旗一百軍士二百人[服與紅門大旗軍士同.]引旗將校二十人.[服色與紅門大旗同.] 豹尾槍二十軍士二十人.[平巾　　袴緋衣.] 　杖二十軍士二十人. 　　二十軍士二十人. 　鼓一十軍士三十人. 金鉦一十軍士十人[衣服　與豹尾槍軍士同.]吹角軍士十人.[立角寶祥花衣假銀帶.] 蛙　幡二十軍士二十人. 鍮石鉞斧二十軍士二十人. 小旗銀　槍二十軍士二十人. 黑　斫子二十軍士二十人.[衣服　同執鉦人.] 銀粧長刀二十軍士二十人.[衣服與吹角軍士同.] 塗金粧長刀二十軍士二十人.[衣服與銀粧長刀同.] 領將校二人.[服色與護旗將校同.] 哥舒捧二十軍士二十人.[衣服與塗金粧長刀執軍士同.] 自紅門大旗至哥舒捧　相次分左右排列左右. 小龍旗各一夾軍士四人.[平巾　　袴緋衣.] 五方旗各一引將校五人[放角紫衣束帶佩刀執旗.]夾軍士十人.[衣服與夾小龍旗軍士同.]
○西南京巡幸還闕幸迎鹵簿. 毅宗朝詳定: 紅門大旗二分左右引將校各一人[放角紫衣佩刀執旗.]夾軍士各二十人.[平巾　抹額緋衣　袴.] 天下*大平大旗一中道引將校一人[服同紅門旗將校.]夾軍士二十人.[服同前夾軍士.] 四海永淸大旗一二儀交泰大旗一　中道.[引將校夾軍士衣服　與天下*大平旗同.] 五方旗各一引將校各一人夾軍士十人.[　衣服與大旗同.] 白澤大旗二分左右引將校各一人夾軍士各二十人. 彩旗九十分左右引將校十八人夾軍士一百八十人. 白獅子大旗二分左右引將校各一人夾軍士四十人. 胡人大旗二分左右引將校各一人夾軍士各二十人. 靑龍大旗二分左右引將校各一人夾軍士各二十人. 赤象大旗二分左右引將校各一人夾軍士各二十人. 彩鳳大旗二分左右引將校各一人夾軍士各二十人. 黃獅子大旗二分左右引將校各一人夾軍士各二十人. 駕龜仙人大旗二分左右引將校各一人夾軍士各二十人. 白騏　大旗二分左右引將校各一人夾軍士各二十人. 彩鳳大旗二分左右引將校各一人夾軍士各二十人. 後殿黑大旗二分左右引將校各一人夾軍士各二十人.[衣服　同上.] 冷里一十分左右軍士十人.[　紗帽子紫紬小袖衣假銀帶.] 豹尾槍一十分左右軍士十人. 　杖子一十分左右軍士十人.[衣服　同上.] 弓箭一十分左右軍士十人.[　頭*(??){冠}餘衣服同上.] 蛙　幡槍一十分左右軍士十人. 銀　槍一十分左右軍士十人. 鍮石鉞斧一十分左右軍士十人. 　鼓一十分左右軍士十人. 　鼓一十分左右軍士三十人. 金鉦六分左右軍士六人. 黑　斫子一十分左右軍士十人.[衣服　與冷里軍同.] 銀粧長刀一十分左右軍士十人.[立角寶祥花大袖衣假銀帶.] 塗金粧長刀一十分左右軍士一十人. 哥舒捧一十分左右軍士十人.[衣服　同上.]
○宣赦鹵簿. 高宗八年十月御儀鳳樓宣赦用儀仗軍一千三百八十人. 鳳曳軍六十人盤車軍二十人指諭將校六十二人　着繡衣分列毬庭左右. 紅門大旗二分左右隊正各一人夾軍士各二十人. 五方中旗各一依其方色排列紅門大旗*閒隊正各一人夾軍士各二人. 彩旗十分左右隊正各一人夾軍士各十人冷里軍二十人散手軍二十人　分左右. 黃質白澤大旗二分左右.[隊夾同紅門大旗.] 彩旗十分左右.[隊夾同紅門隊彩旗.] 豹尾槍二十軍士二十人分左右. 綠質一角獸大旗二彩旗十　分左右.[隊夾　同前隊.] 引口吹幡二十軍士二十人分左右. 碧質騶牙大旗二彩旗十　分左右.[隊夾　同前隊.] 　杖二十軍士二十人分左右. 天下*大平旗一中道隊正一人夾軍士二十人. 紅質黃龍大旗二彩旗十　分左右.[隊夾與騶牙大旗同.] 　頭弓箭二十軍士二十人分左右. 四海永淸大旗一中道隊正一人軍士二十人. 黃質天鹿大旗二彩旗十　分左右.[隊夾與黃龍大旗同.] 　鼓十分左右軍士各五人. 金錚十分左右軍士各五人. 二儀交泰大旗一中道.[隊夾與四海永淸旗同.] 白質捧寶珠仙人大旗二彩旗十　分左右.[隊夾　同天鹿大旗.] 搖鼓槍二十軍士二十人. 吹角二十軍士二十人　分左右. 紅質鳥　大旗二彩旗十　分左右.[隊夾　同前隊.] 鉞斧二十軍士二十人分左右. 五方龍中旗各依方色排列中道隊正各一人夾軍士各二人. 藍黃質白龍大旗二彩旗十　分左右.[隊夾　同鳥　大旗.] 銀槍二十軍士二十人分左右. 黃質龍馬大旗二彩旗十　分左右.[隊夾　同前隊.] 斫子二十軍士二十人分左右. 碧質　　大旗二分左右.[隊夾同前隊.] 銀粧長刀二十鍍金長刀二十哥舒捧二十軍士各二十人　分左右. 黑大旗四黃龍大旗二　分左右隊正各一人夾軍士各二十人.
○小駕鹵簿. 毅宗朝詳定: 只設紅門大旗二後殿黑大旗二其餘以次差　. 凡儀仗有司各以令式排列如常儀.
○王太子鹵簿. 文宗十年六月禮司奏: "隊仗　吹當　大駕之半. 乞令衛尉寺分隸詹事府." 從之.
毅宗朝詳定: 先排隊領將校四人[放角紫衣束帶佩刀執旗.]軍士一百人分左右[紫衣執長刀.]淸道電吏八人分左右.[放角執杖子.] 白澤中旗二三角獸中旗二白獅子中旗二騶牙中旗二引將校二人夾軍士各二人. 雜彩旗二十引將校四人夾軍士各二人　分左右.[引將校皆放角紫衣束帶佩刀執旗軍士皆平巾　*末{抹}額緋衣　袴.] 銀骨朶子隊領將校二人[放角紫衣束帶佩刀執旗.]軍士二十人.[　紗帽子紫小袖衣假銀帶.] 銀粧長刀隊領將校二人軍士八人.[衣服各與銀骨朶子隊同已上　分左右.] 行爐茶擔各一軍士四人中道.[立角寶祥花大袖衣假銀帶.] 絞床水灌子各一分左右軍士四人.[衣服同前.] 書函筆硏案各一軍士四人.[衣服同前.] 銀斫子隊軍士十六人分左右.[紫羅冠緋羅背子綠羅汗衫紫繡包　.] 都知班十二人分左右[放角錦衣束帶把斫子.]行首二人.[佩刀執旗.] 中禁班十人分左右[衣甲佩刀行首執旗先排執彈弓.]大傘二拱鶴四人[金　帽子錦衣束帶.]靑陽傘二拱鶴四人.[衣服同前.] 牽龍班指諭二人將校八人分左右[金　帽子錦衣金塗銀束帶.]雨傘二拱鶴四人茶房衣房軍士各十五人[靑衣.]後擁馬二匹控軍士十四人.[立角寶祥花大袖衣假銀帶.] 玄武隊領將校四人軍士一百人分左右.[衣服　如先排隊.]
○百官儀從. 顯宗十四年六月式目都監奏定: 詹事府丞給從三人司直以下錄事以上各給從二人.
獻宗元年九月詔: 自今宰相樞密隨駕者許令張傘以爲恆式.
明宗二十年判: 守太師太傅太保各丘史二十二守太尉守司徒司空十六公侯二十伯子男十四中書令門下侍中二十二門下中書侍郞平章事二十　知政事十六知省事政堂文學十五左右常侍十直門下給事中左右*　{諫}議八起居注起居舍人左右司諫六左右正言五尙書令二十二左右僕射十四知省事八左右丞七左右司郞中六左右司員外郞五樞密院事十六使十五知院事同知院事十四副使十三密直學士十知奏事九承宣八六尙書官判事十五六尙書上將軍十殿中監近仗諸衛大將軍卿監祭酒八六尙書官知部事八近仗諸衛將軍諸曹侍郞七近仗諸衛中郞將諸曹郞中六近仗諸衛郞將諸員外郞五三司判事十五使知司事八副使六判官五御史臺判臺事十二大夫十知臺事八中丞七雜端侍御史殿中侍御史六監察御史五秘書殿中禮賓衛尉司宰太僕太府少府將作國子判事九少卿少監司業六秘書殿中丞五內給事國子博士四翰林院判院事十學士承旨八翰林學士七侍講侍讀六史館監修國史十五修國史十三修撰官六軍器*大醫監判事八監七少監六閣門判事八引進使知閣門事七使六副使通事舍人五祗候四詹事府詹事八少詹事六尙食尙衣尙舍尙乘尙藥知局事六大史局判事七知局事五令四司天臺判事八監七少監五四官正四諸陵*大廟令四以下　外六品及近仗諸衛別將東南班七品員三近仗諸衛散員及東班八九品員二諸權務官甲科使同科副使四乙丙科使四同科副使三泰定　通門靜德康安殿侍衛將軍三直翰林史館錄事判官留院校監以上有祿諸權務二以下諸權務員一兩班致仕員尙書中書令門下侍中侍郞平章事各丘史五. 此外宰臣樞密院員及守三公以上四僕射六尙書上將軍三大將軍卿監二判寶文閣學士七直學士六待制五直閣四. 此皆兼官　半定付.
恭讓王元年四月禮儀司請更定群臣儀從: 蓋扇有差侍中十二人省宰九人密直八人六部判書代言班主七人上將判事六人單三品五人四品四人五六品三人　外二人捕盜巡綽官不在此限. 又暑月只着紗帽觸熱甚艱自四月至八月兩府用重　靑色蓋六部判書代言班主通憲散騎以上用單　靑色蓋臺省用平　　蓋. 三品用圓扇四品至六品用鶴翎扇. 以上顯任官雨雪外不許着高頂帽文武官朝覲會同禁用灰白色. 事竟不行.
○外官衙從. 顯宗九年正月定大小各官守令衙從大都護府牧官使六副使五判官四司錄法曹各三醫文師各二. 中都護府使副使判官法曹醫文師衙從[　同大都護府.]防禦鎭使知州府郡事官使五副使四判官法曹各三縣令鎭將三副將尉二.
恭愍王十五年十二月定外官衙從馬匹: 留守官尹衙從九馬五疋判官衙從四馬三疋　軍法曹各衙從三馬二疋大都護府使衙從六馬四疋判官衙從四馬三疋司錄衙從三馬二疋. 牧官使判官司錄衙從馬匹[　同大都護府.]中都護府使衙從五馬三疋司錄衙從三馬二疋. 知州事衙從四馬三疋判官衙從二馬二疋縣令衙從三馬二疋監務衙從二馬二疋.
志卷第二十六.
