世家卷第三十二. 高麗史三十二.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
忠烈王五.
○(辛丑)二十七年春正月甲辰王與元使如興王寺轉藏經.
丙辰王率百官幸妙蓮寺爲皇帝祝釐諸路行省以下官皆以正月朔望行香祝釐蓋元朝之禮也.
己未安西王阿難達遣使求童女以韓孫秀之女歸之.
壬戌王以先帝忌幸妙蓮寺行香.
甲子耶律希逸享王於壽寧宮.
乙丑王率行省官及群臣幸妙蓮寺爲帝聖甲日祝壽也.
己巳耶律希逸享王於壽寧宮.
庚午王以前王公主誕日宴於壽寧宮.
二月癸酉脫脫大王遣人來獻海靑二　因求童女.
丁丑耶律希逸謁文廟令諸生賦詩.
庚辰以皇太后忌日幸妙蓮寺.
丙申遣瑞興侯琠入侍於元.
庚子王不豫.
三月壬寅移御盧穎秀第.
元以行省平章闊里吉思不能和輯人民罷之闊里吉思率官屬還. 中郞將朴洪以通事爲闊里吉思腹心借威市恩多受賄賂隨闊里吉思如元謀變國俗不遂而歸.
癸卯李白超還自元帝賜王楮幣一萬錠遣使表謝.
元置耽羅軍民萬戶府.
夏四月辛未僉議　理金　卒.
己丑元遣山東東西道宣慰使塔察兒刑部尙書王泰亨詔曰: "向以爾國自作不靖遣平章政事闊里吉思等權令與王共事以鎭　之非欲久任於彼今悉命赴朝. 然闊里吉思等所言爾國越禮濫罰官冗民弊數事中書省別有公移來表乞不變更祖宗舊法朕惟先朝以本國官號與朝廷不殊已嘗改正. 王於是時卽當以類推之事如害義改亦何難? 今遣塔察兒等齎詔往諭王其勉思累朝覆育之恩以宗國生靈爲念威福予奪當自己出事體有未便民情有未安者其審圖之　爾群僚悉心奉正各修乃職敢有蹈襲前非專恣不法王雖爾容朕必不貸. 據省移事理釐革旣定差官偕去使以聞." 中書省移咨曰: "王近表奏增置省官百姓不安及乞不改祖風等事已有頒降詔書委官持詣本國開讀所有闊里吉思等官具言國中不便數事錄連事目在前都省議得驅良之事且以本國舊俗爲辭此猶可說至如王國而用天子殿庭之禮旣臣之初卽當論者昔或不審自今宜卽更之. 其餘如民　之可除事弊之應改者宜體詔旨諭王之意一一擬定仍令去使悉知. 王就行訖備細咨來以憑聞奏其錄連事目曰: '闊里吉思等言大德三年十月開省以來別無出納錢糧止告驅良公事合依通行體例歸斷又目覩大德三年十一月十五日大德四年二月十五日國王二次大會亦三擧淨鞭山呼萬歲一如天子儀制有此僭越又本國刑罰不中或人告是何公事不問證佐止憑元告三問不招無問輕重流配海島遇赦　不放還刑獄狂濫覩此一事餘皆　見. 又本國王京*　{裏}外諸司衙門州縣摠三百五十八處設官大小四千三百五十五員刻削於民甚爲冗濫加之賦役頻倂少有不前*??{　}縛凌虐忍痛銜寃無可伸理. 城郭州縣虛有其名民少官多管民官按廉官半年一次交代令本處百姓自備牛馬路費等物迎送新*奮{舊}官員道路如織防農害物民甚苦之. 又元立站赤每處三四十戶近年不問公移有無文憑皆乘馹馬若王近侍者差出卽起二三十匹餘驗高下各有等差兼所管官司百色科擾因此逃散三存其一厥數不補至甚生受. 又本國歷數十年未嘗加於賦役比之其他優恤甚重近因權臣所行不法百姓困弊其餘事理難以縷陳.'"
五月甲辰耶律希逸還希逸喩國王理民之術責宰輔憂國之事嘗以國學殿宇隘陋甚失泮宮制度言於王遂新文廟以振儒風.
丙午倂省內外官其官名有同上國者悉改之.
戊辰賜盧承　等及第.
慶尙道安東界大雨雹　鹿鳥雀或有中而死者雹一枚數人不能擧.
六月癸巳置田民辨正司.
秋七月丙午幸壽康宮.
乙卯忽只各番宰樞房庫重房輪日享王.
命侍郞贊成事韓希愈贊成事崔有　同知密直司事宋和金台鉉密直副使金延壽知申事吳祁左承旨宋邦英等議利國便民之事以聞.
贊成事致仕任翊卒.
乙丑遣密直副使金台鉉如元賀聖節.
贊成事致仕李德孫卒.
八月己巳命行省杖韓希愈宋　.
戊寅彗星見於北斗.
辛巳設中秋宴於壽康宮.
壬午彗見於北斗.
丙戌贊成事致仕崔守璜卒.
戊子江南商客享王於壽康宮.
己丑王欲還宮諸嬖倖進言曰: "前月野鹿入城今又彗星見宜舍郊*　{禳}　." 凡王之出遊嬖倖益橫恣故託避　異勸王留連如此.
乙未王自壽康宮入御張瑄家.
彗見於上台入天市垣.
丙申元中書省移文雲: "大將軍金天錫奸詐凶回離*閒王父子宜放還鄕里."
東界自正月不雨至於是月.
九月丁酉朔幸外院設星變祈*　{禳}法會.
己亥以慶尙道按廉朱印遠兼當道勸農使.
癸卯彗星見於天市垣天狗墜地.
乙巳金長守還自元言帝將北征.
戊申遣上護軍高世如元請助征.
郞將崔涓還自元言: "帝已寢北征." 宰樞喜贈白金三斤.
親設龍華會於廣明寺.
丁巳遣大護軍閔甫如元獻　.
冬十月甲戌移御齊安宮.
乙酉王如元次銀川高世還言: "帝有詔勿朝." 遂幸海州.
十一月庚子王至自海州入御齊安宮.
戊午遣上護軍康純如元賀正. 行省遣郞將林宣如元賀正.
庚申王獵於南京.
十二月丙寅朔遣護軍崔涓如元獻　. 司宰尹鄭良進　油上護軍李白超進人參.
壬午至自南京.
○(壬寅)二十八年春正月壬寅幸外院.
甲辰金延壽還自元報晉王甘麻刺之薨.
戊申命田民辨正都監籍闊里吉思所斷奴婢爲良者歸之本主.
壬子賜中贊洪子藩象牙杖.
辛酉密直使全昇暴卒.
二月乙丑朔遣贊成事柳庇如元弔晉王喪.
癸酉幸壽寧宮設百座道場.
戊寅燃燈王如奉恩寺.
僉議中贊致仕薛公儉卒.
庚寅帝賜王葡萄酒.
辛卯幸廣明寺設龍華會.
三月乙巳幸妙蓮寺爲晉王追福.
庚戌中贊致仕廉承益　官爲僧.
乙卯幸壽康宮.
甲子元遣種田軍萬戶拔都來頒赦.
夏四月辛未元遣別帖木兒等來徵寫經僧.
癸酉賜崔凝等及第.
五月壬寅飯僧一千於壽寧宮遂幸壽康宮.
癸卯以詩賦親試取曹匡漢等七人各賜白金三斤馬一匹以匡漢等爲殿試門生故有是賜.
丙午以黃元吉知都僉議司事王惟紹爲密直副使又以惟紹之父　知都僉議司事致仕.
殿中侍史金英佐論海南館別監金延侵漁百姓　旨貶爲鳳陽副使.
己酉以金延壽爲典法判書; 趙簡爲左諫議右承旨; 朴　爲監察大夫; 申汝桂爲右副承旨.
六月癸亥朔日食雨不見.
丙寅還宮. 王之幸壽康宮也宰樞將軍房忽赤內房庫內僚輪日設宴後以爲常.
乙亥命僉議　理閔漬知密直司事金台鉉聚及第二十人試以賀聖節表上丞相國書祝聖壽佛*　白仁壽卜祺權　金芝等連中之皆授文翰署令.
金元祥建白請試國學博士能通六經者遷秩命趙簡鄭　方於宣薛超等試之試者　通一二經故皆不得　.
庚辰以宗室珣琪　爲守城; 加韓希愈爲重大匡; 郭膺爲監察大夫; 朴　爲典理判書; 高世爲三司右使; 金文衍爲軍簿判書; 金*도充史館修撰官; 知內旨金元祥爲秘書; 尹知監察司事.
辛卯以中贊致仕金琿爲僉議侍郞贊成事.
秋七月乙未幸壽康宮.
辛丑以宋　爲都僉議中贊; 車信爲侍郞贊成事; 柳栯爲　理; 趙簡爲密直副使右常侍; 王惟紹爲左常侍; 康純爲軍簿判書.
己酉遣大將軍秦良弼如元獻童女.
辛亥高世還自元世嘗以請入朝如元會帝有所忌諱不得奏而還.
丙辰以高世爲密直副使; 康純爲三司右使.
八月壬戌朔侍郞贊成事致仕*葵謨{蔡謨}卒.
甲子遣知密直司事權永如元賀聖節.
庚午行省享王.
癸未以吳祁爲監察大夫.
甲申王手批以池禹功權知右副承旨.
乙酉元遣伯都　羅來分*　{揀}遼瀋人物.
丙申贊成事金琿享王.
九月丁未移御齊安宮.
冬十月乙丑幸壽康宮.
辛未作安平公主影堂於妙蓮寺.
乙亥以密直提學鄭允宜爲西北面都巡問使.
辛巳以韓希愈爲僉議中贊; 吳祁知都僉議司事; 金文衍爲監察大夫.
丁亥自壽康宮入御齊安宮.
十一月壬辰幸壽寧宮.
戊戌幸妙蓮寺.
辛丑以同知密直司事兪甫出鎭合浦.
丙辰秦良弼還自元帝命王親朝賀正.
丁巳安西王阿難達遣使來獻海靑及金*　{段}.
己未宴安西王使臣於壽寧宮.
十二月庚申朔王如元命齊安公淑權署征東省事.
壬午贊成事柳庇偕伯都　羅如元.
是歲遼陽省奏帝請倂征東遼陽爲一省移司東京王上表雲: "言雖巧飾及於天聽則必明事若大乖豈以風聆而不懼敢高哀　庶賜矜容. 念小邦接彼頑民在先朝立玆行省當奮武威而越海添設新僚及修文德以舞干輒如舊例制由詳酌理合久安今者似聞遼陽省移咨於上司以革罷遼陽征東兩省合爲一省而置於東京臣竊思惟自東京至王京一千五百餘里自王京至合浦一千四百餘里若合浦海外忽有微波之警則報告往來之際千里尙遠　三千里外乎? 此於求名分者或便非是益朝廷之良計豈順　人之輕議遽違聖祖之嘉謀? 然自惟　德之多　恐不入堯仁之深恤故將陳聞以爲急第恨奮飛之末由. 伏望陛下回*大陽之明慮遠地之弊克遵前典勿納偏辭則臣謹當益堅戴舜之誠倍祈天壽. 　致征苗之　小助皇威." 又上中書省書曰: "照得小邦最係邊遠重地隣近未附日本國自於至元十八年大軍過海征進之後至元二十年欽奉世祖皇帝聖旨委付當職行征東省事威鎭邊面管領見設慶尙道合浦等處幷全羅道兩處鎭邊萬戶府摘撥本國軍官軍人見於合浦加德東萊蔚州竹林巨濟角山內禮梁等所把隘口去處及耽羅等處分俵置立烽　暗藏船兵日夜看望巡綽專一　備日本國賊軍勾當到今不曾有失節次曾獲日本賊人移咨省院聞奏了. 當今知得遼陽行省官員欲要將遼陽行省幷本國征東行省革罷卻要遼陽府在城合倂改立行省移咨都省定奪去訖. 爲此　詳本國合浦等處邊面相去遼陽府地理極遠耽羅又比合浦等處至甚　遠　有邊面啓　緊急公事往　遲滯切恐失　深繫利害今來若不啓　慮恐都省未知便否　若依准遼陽行省所擬合倂本省寔爲未便更兼照得本省卽係元奉世祖皇帝聖旨立到若蒙准咨止令當職依舊行征東省事專委威鎭東方極邊未附日本國邊面勾當似望不致失　邊關事務據此合行咨　伏望都省照詳定奪聞奏施行."
○(癸卯)二十九年春正月庚寅朔王在元.
二月辛巳僉議中贊致仕韓康卒.
丁亥元遣怯里馬赤月兒忽都以官素一十五表裏*점經裏兒絹三百匹黃香十五斤　六百一十錠二十五兩來轉藏經.
三月甲午百官備儀奉御香轉藏經.
夏四月丁亥雨雹.
五月丁未王至自元.
癸丑宰樞享王於壽寧宮.
閏月戊午朔日食.
以旱雩.
庚申御涼樓後峯觀擊毬　.
庚午大雨.
幸妙蓮寺.
戊寅國學學正金文鼎以宣聖十哲像及文廟祭器還自元.
辛巳以韓希愈爲僉議右中贊; 宋　爲左中贊.
六月乙未行省享王.
丙申都僉議贊成事致仕金富允卒.
己亥前後殿試及第享王.
己酉罷興安都護府副使金瑞芝王之幸姬鳳池蓮者本府妓也邑吏裴度嘗有憾於瑞芝托鳳池蓮訴王遂罷瑞芝籍其家.
癸丑震西北面安集使金堅.
秋七月丁巳朔遣大護軍閔甫如元獻　　.
壬戌賜中贊宋　爵樂浪公以秘書尹吳演權知右副承旨.
甲子賜朴理等及第.
乙丑元遣斷事官帖木兒不花翰林李學士來中書省奏奉聖旨宰相崔有　韓希愈柳庇與使臣收管石胄及子天補天卿天琪赴京帖木兒不花遣其價於安南府捕金世等四人先是世訴石胄於中書省今欲使胄世對辨故執之.
丙寅金台鉉率新及第詣壽寧宮上謁賜宴.
庚辰移御齊安宮.
辛巳行省遣護軍李翰如元賀聖節.
元　甲等五十人及洪子藩尹萬庇等三十人以書數吳祁罪告於帖木兒不花李學士.
八月丙戌遣右中贊韓希愈前贊成崔有　以石胄及子天補天卿天琪如元.
己丑遣密直副使宋邦英如元賀聖節.
庚寅召致仕版圖判書崔*양曰: "聞卿等亦將訴吳祁於使臣有諸姑徐之." *양不從.
乙巳洪子藩元　甲與諸宰相率三軍圍王宮執吳祁遣護軍崔淑千押送於元.
九月甲子以洪子藩爲都僉議左中贊復尙左也.
乙丑幸神孝寺.
庚午王如元請沮前王還國又欲以公主改嫁瑞興侯琠.
冬十月癸巳元遣兵部尙書脫脫帖木兒來捕吳祁蓋不知祁已赴京也.
乙未王至西京帝不許入朝乃還.
壬子幸外院設消　道場.
都僉議中贊致仕蔡仁揆卒.
十一月己未太白晝見.
辛酉元遣刑部尙書塔察兒翰林直學士王約來約謂王曰: "天地*閒至親者父子至重者君臣彼小人知自利寧肯爲王國家地耶?" 王感泣謝曰: "臣老　聽信　邪是以致此今聞命矣願奉表自雪且請前王還國其小人黨與悉聽使臣治." 於是執宋璘及吳祁兄弟三司右尹　承旨演正郞珩少尹連妹壻中郞將趙深等囚於行省.
壬申以韓希愈爲都僉議右中贊判典理司事; 金琿爲侍郞贊成事判軍簿司事; 安珦爲侍郞贊成事判版圖司事; 崔有　柳庇　爲贊成事; 閔萱爲　理; 閔漬判密直司事; 鄭　爲密直司使; 李混權永　知密直司事; 金台鉉金深同知密直司事; 金延壽金文衍爲密直副使; 洪詵爲版圖判書; 郭膺爲監察大夫; 李　爲典法判書; 朴　爲右常侍; 高世康純爲三司左右使.
戊寅遣密直副使金延壽大護軍夜先旦如元賀正又遣齊安公淑請還前王表曰: "乾坤德洽遐荒亦合爲一家父子性存恩愛何忘於兩地? 敢陳鄙蘊仰瀆亶聰. 伏念幸緣早歲之忠勤獲　先朝之釐降方初得子鍾憐奚止於隋珠? 及至成人割愛令歸於漢闕旣累生孫於帝側又曾尙主於日邊喜極事乖情　奸入以任從於膚受江忽有　如能辨其面欺玉何爲石不明由己可責在臣屬奸黨之伏辜知惡言之移意. 今玆反本還復如初適逢天使之鼎來悉照臣衷而策發如解宿　而自省益驚睿　之尤加　小邦久依　李之陰能保苞桑之業嘆昔人之難復思佳婦之足憑伏望哀臣未免於先迷念臣匪稽於後悟　令嗣子王璋陪公主而還國盡孝撫民則臣得舊寶坐消晩景之虞疑民無貳心專戴春陽之化育."
十二月甲午以金元祥金*도爲密直左右承旨; 金子興金*거爲左右副承旨.
癸卯太白晝見.
庚戌彗見西方.
中書省移文略曰: "征東省欲將本國所貯兵糧折*　{支}行省官吏俸都省送戶部議得高麗錢糧止從東國支用."
○(甲辰)三十年春正月癸丑朔王在齊安公第不豫放朝賀.
甲寅彗見於奎.
都僉議贊成事致仕伍允孚卒.
癸亥復析州郡之倂者罷晉州羅州溟州仁州靈光密城判官祖江河源勾當羅州道館驛使.
丙寅塔察兒王約流吳演等十人于海島釋宋璘.
庚午塔察兒王約還.
遣密直副使金深如元表謝遣使來治吳祁之黨又請還前王表曰: "狐媚之姦一朝掃地鶴鳴之懇千里聞天伏念猥以　資寄於荒服唯把忠純之性賴德享榮不虞欺蔽之徒借威肆虐渠魁向上司而曾往餘種留此土以尙存今有塔察兒尙書王學士銜命遠來與臣同議乃拘囚而察罪當輕重以定刑公正爲心神明決事二星所降乃知萬國之歆數月未盈已得三韓之理君臣皆正父子亦和惟玆賢使之幸逢端是聖皇之慈護因思前歲遙奏下情爲定省之久違計光陰而佇待願　克家之嗣斯速穩還亦令宜室之逑共來相見."
丙子以李之　爲都僉議贊成事; 閔萱咨議都僉議贊成事; 鄭　判三司事; 李混判密直司事; 權永爲密直司使; 金深知密直司事; 高世同知密直司事; 朴　爲密直副使; 金元祥知申事; 洪敬爲右承旨.
丁丑幸妙蓮寺祝帝壽.
壬午以安於器爲右副承旨.
二月辛卯元遣都古達也先帖木兒來頒省刑詔.
丙申燃燈王如奉恩寺. 是日以塔察兒王約言: "朝廷未有明禁." 復用黃袍黃傘.
乙巳以內僚前護軍宋均黨宋邦英沮毀前王囚於巡軍.
三月庚申梨峴新宮成王幸觀之大宴賜護作官白金人*(??){一}斤賜工徒酒食.
辛未命釋宋均宰樞不肯使衛士召均至宮門釋之.
丁丑元遣兵部尙書伯伯劉學士來鞫宋均宋邦英等於行省.
夏四月壬午伯伯將還百官請罪宋邦英等伯伯乃與王議令大護軍夜先旦中郞將金章押邦英等送於元.
癸未太白晝見.
丙戌王置酒壽寧宮賞花戊子亦如之.
乙未令內庫宴於壽寧宮.
聚巫禱雨.
丙申前中贊韓希愈贊成事崔有　柳庇還自元有　庇詣中書省求奏請還前王表未獲而還.
壬寅以韓希愈咨議都僉議中贊.
丁未元遣　知政事忽憐翰林直學士林元來時吳祁石天補繫獄於元又以其黨肆爲姦欺無所畏忌故遣二人鎭　之.
五月壬子朔日食.
丙辰宴忽憐林元於涼樓觀擊毬戱.
己卯贊成事安珦建議置國學贍學錢.
六月乙酉國學大成殿成.
丙戌王詣國學忽憐林元從之. 七管諸生具冠服迎謁於道獻　謠. 王入大成殿謁聖命密直使李混作入學頌林元作愛日箴以示諸生.
丙申安西王阿難達遣使來求　人.
秋七月丁巳內僚宋均齎金剛山圖如元宰樞使人追止之均曰: "王有命." 遂去.
癸亥宴於壽寧宮.
庚午以韓希愈爲僉議右中贊宋璘知申事.
己卯江南僧紹瓊來遣承旨安於器迎於郊瓊自號鐵山.
八月甲申遣中贊韓希愈如元賀天壽節.
丁亥王率群臣具禮服邀紹瓊於壽寧宮聽說禪.
甲午宋邦英宋璘等還自元王各賜衣.
丙申命停今年科擧.
丁酉遣知密直司事高世於瀋陽推刷人物. 內僚金儒高汝舟潛以書達前王事覺王怒杖之下巡軍.
九月甲戌遼陽行省　政金詵偕高世來.
冬十月元杖流吳祁石天補兄弟於安西.
十一月宦者李淑奉御香來王出迎於迎賓館宴於壽寧宮.
乙亥彗見虛危*閒.
十二月甲辰遣同知密直司事宋邦英如元賀正.
○(乙巳)三十一年春二月戊寅以鄭　爲都僉議贊成事; 王惟紹知都僉議司事; 權永判密直司事; 金台鉉爲密直司使; 申汝桂爲密直副使.
庚辰忽憐疾篤有爲之進藥者忽憐曰: "汝國奸臣執命父子相圖故帝遣我來監我若飮藥死其得無後言乎　死生有命雖良藥奚爲." 竟不飮而卒.
壬午以李淑爲平昌君.
丙戌林元還.
丁亥遣護軍鄭恭如元獻童女.
庚寅停燃燈會.
乙未以韓希愈判平壤府事; 金文衍爲府使.
三月乙丑以洪子藩爲慶興君咨議都評議司事; 韓希愈爲都僉議中贊.
丙寅元遣脫刺　來頒赦.
戊辰命安於器掌監試取士. 時儒士康慶龍家居敎授其徒十人中是試來謁呵喝之聲竟夕不絶. 宗室益陽侯第在其傍異日侯入見王問民*閒事侯因白之王曰: "此老雖不仕誨人不倦以底於成豈曰小補命吏載穀就賜其家."
甲戌遣王惟紹如元獻童女十人.
夏四月癸未元遣突烈來轉藏經.
丙戌設賞花宴於壽寧宮.
甲午設藏經道場於壽寧宮.
壬寅以星變宥二罪以下.
五月丙午幸廣明寺轉藏經.
己酉賜經德齋生張子贇等及第.
癸丑幸妙覺妙蓮二寺.
丁巳幸興王寺轉藏經.
癸亥淑昌院妃享王.
丁卯三番忽赤享王.
六月庚辰都僉議贊成事鄭　卒.
甲申遣上護軍閔甫如元獻鷹.
辛丑以韓希愈金琿爲都僉議左右中贊; 王惟紹爲贊成事; 權永知都僉議司事; 安於器爲密直副使; 吳演爲左副承旨.
秋七月辛亥內庫享王於梨峴新宮.
癸亥永濟倉享王於壽寧宮.
甲子上護軍秦良弼還自元帝命王親朝賀正.
己巳以權永爲都僉議　理; 金台鉉知都僉議司事; 高世爲密直使; 宋邦英知密直司事; 韓愼同知密直司*司{事}; 金*도爲密直副使.
甲戌元以冊皇太子遣咬豬等來頒赦.
八月壬午遣贊成事王惟紹如元賀天壽節.
己丑幸妙蓮寺爲帝祝壽.
甲午以薛永任爲都僉議贊成事; 高世判密直司事; 金文衍爲密直使; 朴　知密直司事; 趙文簡同知密直司事.
九月戊午安西王阿難達遣使來獻金且賂左右求童女使乃婦人也.
冬十月丁丑承旨崔崇勸王幸壽康宮. 崇嘗納校尉金時悅女得幸由是益有寵.
甲申內僚曹　享王.
丁亥自壽康宮還御於淑昌院妃第.
甲午以星變宥二罪以下.
辛丑太白晝見.
十一月乙巳雷震.
丙午宰樞以王入覲宴於壽寧宮.
壬子內庫享王於壽寧宮.
甲寅移御前王洪妃第.
戊午王如元孫廣平公江陵侯及韓希愈王惟紹高世金文衍韓愼宋邦英宋璘洪子藩崔有　柳庇金深金延壽等從行.
庚午命右中贊金琿權署行省事.
辛未右承旨崔崇罷時承旨一人已受慶尙道祈恩之命崇求代自書口傳又抄奴朴延當從行崇受人白金三斤而改之延以告憲司.
十二月癸酉齊安公淑如元王欲以淑孫女獻皇后故淑有是行.
己丑都僉議中贊致仕鄭仁卿卒.
庚寅元遣忽都不花來求寫經僧選僧一百以遣之.
癸巳王次遼陽趙仁規自元放還謁於道王以帝旨卽拜判都僉議司事.
前王迎王於　州至京　於前王邸.
○(丙午)三十二年春正月壬寅朔王在元.
辛酉下敎傳曰: "養老乞言本朝制亦有老人賜設今欲遵是制開三老五更之饗年八九十者所在官錄名申聞官給租養."
閏月己丑護軍金就起齎批判來自王所以秦良弼爲密直副使盧穎秀蔡宗璘爲左右承旨朴侶爲右副承旨.
三月辛未朔日食.
秋七月己卯行省遣摠郞郭元振如元賀聖節.
以旱聚巫禱雨.
辛巳都僉議左中贊韓希愈卒於元.
八月己亥遣知都僉議司事金台鉉如元賀聖節.
辛丑都僉議贊成事致仕曹允通死.
辛亥前王妃洪氏卒.
九月甲申都僉議中贊致仕安珦卒.
戊子慶興君洪子藩卒於元.
冬十一月甲午遣承旨崔崇如元賀正.
是歲王惟紹宋邦英宋璘韓愼　前王於王又　於皇后及左丞相阿忽台平章八都馬辛欲祝前王髮以瑞興侯琠繼尙寶塔實憐公主崔有　等詣中書省論惟紹惡逆省官執惟紹等囚之高世金文衍秦良弼勸王還國王不可曰: "我聞前王遣人於路要我沈於河我雖老獨不畏死." 世等上書中書省極論惟紹罪請奉王還國省官以奏趣王行王無以爲計乃飮藥發痢自夏至秋不起公主聞惟紹等被訴怒甚召文衍杖之又使人守戶凡署名告狀者禁其出入王所於是諸從臣皆離散惟秘書丞李兆年內竪崔晉二人侍.
○(丁未)三十三年春正月丙寅朔王在元.
癸酉元成宗崩.
丙子中書省御史臺遣劉學士來審斷獄囚.
二月戊戌太白晝見.
三月丙戌遣郞將姜*??如元告　.
辛卯前王遣同知密直司事金文衍上護軍金儒來夜入巡軍府宣批判以崔有　爲都僉議中贊判典理監察司事柳庇爲都僉議贊成事判軍簿司事李混爲都僉議贊成事判版圖司事金深爲都僉議　理判三司事許評判密直司事金延壽金台鉉知密直司事金文衍同知密直司事尹珤吳漢卿爲密直副使朴承功羅允材爲三司左右使趙仁規咨議都僉議司事平壤君印侯咨議都僉議司事平陽君金　咨議都僉議司事贊成事高世咨議密直司事都僉議　理金元祥咨議密直司事密直副使秦良弼咨議密直司事同知密直崔　紹爲版圖判書權授贊成事洪詵爲上護軍權授　理閔宗儒爲典法判書權授判密直司事朴全之判秘書寺事權授密直副使許有全爲監察大夫權授同知密直司事鄭之衍爲左常侍權授同知密直司事趙簡爲右常侍權授密直副使李連松判禮賓寺事權授密直副使朴瑄爲軍簿判書權授密直副使李　判司宰寺事權授密直副使李　判衛尉寺事權授密直副使趙瑞金興爲左右承旨夜先旦洪承緖爲左右副承旨其餘除授者八十餘人.
前王奉太子旨捕王惟紹宋邦英宋璘韓愼宋均金忠義崔涓及其黨惡者囚之於邸遷王於慶壽寺. 自是王拱手而國政歸於前王.
夏四月甲辰瑞興侯琠王惟紹宋邦英宋璘韓愼宋均金忠義崔涓伏誅.
是月元　王還國因署行省以鎭撫.
五月壬申元遣平章撤勒帖木兒學士郭貫來鎭之.
丁丑王至自元入御淑昌院妃第.
乙酉幸梨峴宮設消災道場.
辛卯內庫享王.
是月前王與右丞相　刺罕定策迎皇姪懷寧王卽皇帝位是爲武宗.
六月乙未龍山別監魯維享王.
甲辰遣密直副使趙瑞如元賀聖節.
丙午前王遣左承旨金之兼來啓: "令造成都監官桓　領兵船軍與內盈尹康順護軍李珠董役營造市街兩旁長廊二百*閒" 從之.
己酉遣同知密直司事秦良弼如元獻童女.
癸丑元帝以卽位遣要乙古豆來頒赦.
秋七月辛未遣上護軍李茂如元獻　.
乙亥典理軍簿更定選法. 先是前王遙命二司分掌文武選其僉議密直有缺必須馳　於我以故王欲不聽二司之奏承旨等強之曰: "此爲前王之命不可不聽." 王雖不　於心亦不可否但　之而已.
戊子彗星見於尾.
元冊皇太子遣使來頒詔.
八月辛亥元遣前王從臣知監察司事崔實來加王策命曰: "咨爾推忠宣力定遠保節功臣開府儀同三司*大尉征東行中書省左丞相上柱國高麗國王王　秉心直諒賦質貞純早克嗣於先猷久服勞於王室身惟國壻寅居賓日之方男卽皇甥復豫乘龍之選築館荷兩朝之眷分　襲百祀之傳. 肆陞右揆之階光應上台之象玆　頒於寵數其益　於忠勤動惟一德之懷居必正人是與. 祖宗世稱漢藩輔保樂土於三韓父子　爲周司徒播淸風於萬古可特加純誠守正推忠宣力定遠保節功臣開府儀同三司*大尉征東行中書省右丞相上柱國高麗國王尙服渥命以介福祺." 王賜實衣一襲銀三斤.
丁巳遣中贊崔有　如元賀登極.
典法判書李　上書前王王嘉納超拜政堂文學.
九月癸酉前王命都評議司女年十六歲以下十三歲以上毋得擅嫁必須申聞而後許嫁違者罪之.
冬十月丙午遣判密直司事金延壽如元謝冊命.
丁未三番忽赤享王.
壬子元遣宦者及典酒李彥忠來選童女.
庚申內庫享王.
十一月甲子賜安奮等及第.
丁卯隨從功臣享王平章徹勒帖木兒郭貫亦與宴請設火樹觀之.
乙亥王不豫.
壬午遣同知密直司事秦良弼如元獻童女八人.
丙戌遣都僉議贊成事李混如元賀正.
以前王命遣直史館尹　奉先代實錄一百八十五冊如元時人皆不可曰: "祖宗實錄不宜出之他國."
戊子遣都僉議　理金深如元獻童女十八人.
十二月丙申前王杖流前承旨吳演及其弟漣于海島.
前王欲依上國之制定軍民崔有　駁之乃止.
○(戊申)三十四年春正月丁亥遣同知密直司事趙瑞如元賀皇太子誕日.
二月癸巳地大震.
辛丑元改元至大遣許宣來頒詔.
甲辰燃燈王如奉恩寺. 翼日侍臣上壽王酬之謂曰: "此日觀燈是吾畢竟事卿等宜無辭." 侍臣皆爲之盡觴.
丙辰元詔加封孔子大成至聖文宣王.
丁巳中贊崔有　還自元帝賜王*蒲{葡}萄酒.
三月庚申幸梨峴宮設消災道場.
壬戌元遣濟州達魯花赤來.
夏四月癸巳元遣宦者撒勒降香以皇太后命選童女撒勒本國龍宮縣人也.
丙申王與淑昌院妃幸奉國寺.
戊戌王　於進奉山.
庚子江陽公滋卒.
庚戌設賞花宴於壽寧宮.
癸丑平壤君趙仁規卒.
五月丙寅王不豫移御金文衍第.
戊辰禱雨.
戊寅知密直司事朴瑄還自元帝以前王定策功封瀋陽王.
甲申禱雨於圓丘.
丙戌李混崔鈞金元具與承旨權準齎瀋陽王所定官制及批判還自元超資越序者皆近幸權勢世臣舊官俱退閑.
六月己丑元遣使禁諸王駙馬私給驛馬箚子.
辛丑頒瀋陽王所定官制.
秋七月丙寅王疾篤遣禮賓尹韓連以報瀋陽王.
己巳王薨於神孝寺是夜殯於淑妃第遺敎曰: "不穀荷天地祖宗之佑濫處王位於今三十有五年矣其*閒國步多艱民不安業邪　倂進忠良自退斯皆否德使然心甚愧焉然幸得受天之佑享年七十有三今遇沈　累旬未差但思一見瀋陽王嘗寄書促來大期奄至豈容相待? 噫! 有生有死理固然矣父傳子受匪今斯古. 祖宗基業邦國機務一切委付瀋陽王惟爾臣僚各守爾職以待王來傳予遺訓毋致遺失." 王在位三十五年壽七十三王性寬厚喜怒不形於色幼嚮學讀書知大義嘗與大司成金坵祭酒李松縉等唱和有龍樓集行於世十月葬於慶陵忠宣王二年元賜謚忠烈恭愍王六年加景孝.
史臣贊曰: "當忠烈之世內則權臣擅政外則強敵來侵一國之人不死於虐政則必殲於鋒鏑禍亂極矣. 一朝上天悔禍誅戮權臣歸附上國天子嘉之釐降公主而公主之至也父老喜而相慶曰: '不圖百年鋒鏑之餘復見*大平之期.' 王又再朝京師敷奏東方之弊帝旣兪允召還官軍東民以安此正王可以有爲之日也柰何驕心遽生耽於遊　廣置鷹坊使惡小李貞輩侵暴州郡溺於宴樂唱和龍樓使僧祖英等　近左右公主世子言之而不聽宰臣臺省論之而不從及其晩年過聽左右之　至欲龐其嫡而立其姪其在東宮雖曰明習典故讀書知大義果何用哉? 嗚呼靡不有初鮮克有終非忠烈之謂乎?"
世家卷第三十二.
