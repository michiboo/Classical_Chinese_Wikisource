志卷第二十. 高麗史六十六.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
禮八.
嘉禮.
冊王太子儀.
○告太廟景靈殿諸陵祠竝有司行事如常告之儀.
殿庭陳設如冊王妃儀.
臨軒發冊. 其日諸衛勒所部仗衛入陳於殿庭內外如常儀. 量時刻宰臣樞密以下文武百官冊使副及應行禮官各服朝服俱就大觀殿門外位以俟. 近臣奉詔書先置王座前書案上有司奉冊函印寶陳設於王座之左冊在北印在南. 持節者立於印案之南西向北上訖典儀贊者先入就殿庭位左右侍臣俱就位立定閣門各引宰臣樞密文武百官入就聞辭位太樂令帥工人入就位　律郞入就擧麾位攝侍中詣宣仁殿門外版奏外辦王服黃袍至殿鳴鞭禁衛奏山呼再拜　律郞擧麾樂作卽座樂止. 閣門各引宰臣樞密文武百官俱就拜位立定典儀曰: "再拜!" 宰臣以下左右侍臣在位者皆再拜. 閣門分引宰臣樞密自東西側階升殿立定通事舍人引冊使副以下行禮官初入門樂作至位樂止. 典儀曰: "再拜!" 使副以下皆再拜侍中詣詔案南北向　伏　近臣詣詔案東取詔函以授侍中侍中傳授持函者　伏興引詔書降自東階持詔函者隨後侍中詣傳制位西向立持詔者立於侍中之右少退通事舍人引冊使副就受制位北向東上立定侍中稱有制典儀曰: "再拜!" 冊使副再拜. 侍中宣制曰: "冊元子爲王太子命卿等持節展禮." 宣訖取詔函以授冊使冊使　受以授副使副使　受以傳持函者持函者　受冊使副　伏興典儀曰: "再拜!" 使副再拜持函者退立於使副之後. 侍中升復位門下侍郞帥掌節二人脫節衣降詣傳制位西向立取節授冊使冊使　受以授副使副使　受以傳持節者持節者　受退立於詔函之南分左右門下侍郞升復位. 中書侍郞引冊函印寶降詣傳制位持冊函案印寶者隨後中書侍郞西向擧冊函以授使副使副　受以傳押冊者押冊者帥持冊二人　受對擧退立於詔函之北其冊案殿上持案者隨冊函後傳於行禮持案者. 中書侍郞取王太子印授冊使又取左春坊印授副使使副各　受以傳持印者持印二人各　受退立於冊函之北中書侍郞升復位. 通事舍人引冊使副還拜位典儀曰: "再拜!" 冊使副以下文武百官凡在位者皆再拜. 通事舍人引冊使副以下出　律郞擧麾樂作持節者前導持詔冊印寶者以次由中道出門持節者加節衣使副竝自正門出偃麾樂止. 讀冊以下由西偏門出通事舍人止門內. 攝侍中版奏禮畢王降座鳴鞭　律郞擧麾樂作入閣訖偃麾樂止. 冊使副備儀衛而行便詣東宮初樂止閣門贊: "揖!" 宰臣樞密以下侍臣文武百官揖退.
宮庭陳設. 前一日守宮設使副次於東宮門外道西重明門內道北南向. 所司設王太子羽儀於東宮門內外竝如常儀. 掌儀設王太子望詔拜位於宮門外道西東向又設受冊位於麗正殿庭中心北向設香案於受冊位之北北向太尉位於殿階*閒少西南向司徒位於太尉位之西南東向讀冊官押冊官位於司徒之南差退持詔函者位於押冊位之南持冊函案者次之持印者又次之俱東向宣冊位於讀冊位之東東向持節者位於太尉位之東南西向贊引位於司徒之西少絶設左庶子位於受冊位之左右庶子位於左庶子之西中舍人位於左庶子之南中允位於中舍人之西俱北向宮臣執事位於受冊位之東南三師三少及宮官位於受冊位之南每等異位俱北向如儀.
宮庭受冊. 冊日衛率勒所部屯門列仗如式. 宮官於冊使未到之前量時刻俱就麗正門外位以俟. 詔冊將至宮門左右庶子引王太子東宮侍衛司禦上將軍二人夾侍王太子出宮門外詣拜詔位春坊通事舍人引三師三少以下文武宮官就拜詔位. 詔冊至左庶子贊: "拜!" 王太子再拜三師以下宮官皆再拜訖左右庶子引王太子詣宮門外之左西向立. 贊引引持節者前導而入持詔冊函案印寶者相次由正門入就位. 通事舍人引冊使副至門外之右東向立舍人贊: "揖!" 冊使副東向揖王太子對揖伴行入麗正門典直承引冊使副王太子伴行入就宮庭位讀冊押冊以下行禮官俱入就位立定. 左庶子贊: "再拜!" 王太子再拜舍人喝: "三師以下宮官再拜!" 訖冊使口宣訖副使取詔函以授冊使冊使奉詔函進王太子之前少西南向　王太子進冊使之南北向　受詔書以授左庶子左庶子進王太子之左　受詔書以傳持函者持函二人退立於受冊位之西南北向立王太子復受冊位冊使退復位持節者脫節衣押冊引冊函案以置褥位去函覆退復位讀冊官就宣冊位東向　讀王太子　聽宣冊訖讀冊官退復位持節加節衣持冊還置函覆擧冊函冊使副奉函少進　傳王太子王太子少前　受以授右庶子中舍人右庶子中舍人傳授擡冊訖. 冊使副各奉印寶　傳王太子王太子　受以授左庶子中允左庶子受王太子印中允受左春坊印以次傳持印者其擡冊函案持印者　立於詔書之東王太子復位冊使副俱復位立定. 左庶子贊: "再拜!" 王太子再拜舍人喝: "宮官再拜!" 左庶子贊: "　!" 王太子　押物領宣頭物擔過庭東入西出訖左庶子贊: "再拜!" 王太子再拜訖通事舍人引三師以下宮官出門外位西向北上立定贊引引持節者前導典直引冊使副左右庶子引王太子上將軍二人夾侍如初出殿門通事舍人承引冊使副出麗正門外東向立王太子出門西向立. 通事舍人贊: "揖!" 冊使副東向揖左庶子贊: "揖!"王太子西向揖訖分位. 舍人引冊使以下入幕次左右庶子引王太子入閤.
會賓. 冊禮畢宮官設筵伴座於殿上東壁當中西向設冊使副座於西壁使在南副使在北設讀冊押冊官勸花使座於冊使副之後俱東向. 每座各設果案. 設訖筵伴呈屈狀冊使副復狀訖宮庭執禮官引筵伴出門外之左西向立又引冊使副以下讀冊押冊官詣門外之右東向立相揖入門升詣殿上褥位立定. 執禮官交呈起居狀訖贊: "再拜!" 賓主俱再拜進步又再拜再進步又再拜訖各就位立定. 執禮官呈押物以下行事執事官起居狀訖押物以下以次就位　訖各退就次. 執禮官贊: "揖!" 賓主相揖就坐. 進茶訖酒至執禮官引賓主出就褥位筵伴請獻賓辭筵伴請獻至於三賓稱: "不敢辭." 凡賓主之辭執禮皆相之. 執禮官贊: "揖!" 賓主相揖執注子盞者詣筵伴之左北向立執禮官贊: "揖!" 賓主相揖筵伴搢笏酌酒訖出笏又相揖搢笏執盞進　授賓賓進　搢笏受盞以授執盞者賓之執盞者受盞詣冊使座之左東向立賓主俱興執笏相揖立獻副使讀冊押冊官亦如之. 賓請酬筵伴辭賓請酬至於三筵伴稱: "不敢辭." 執禮官贊: "揖!" 賓主相揖. 執酒子盞者詣賓之右北向立冊使與筵伴相揖搢笏取盞以授副使副使搢笏執盞冊使出笏又相揖搢笏酌酒訖出笏又相揖冊使搢笏執盞副使出笏相揖搢笏酌酒次讀冊押冊官酌酒如副使之儀. 訖冊使進　授筵伴副使讀冊押冊官俱進　筵伴進　搢笏受盞以授執盞者執盞者受盞詣筵伴座之左西向立賓主俱興執笏退復位立定. 執禮官贊: "拜!" 賓主俱再拜各就座訖執禮官贊: "飮!" 樂作飮訖樂止. 執禮官引賓主出就褥位相揖訖就座以次進酒食. 至五盞後宣送花酒使至宮門外之右東向立筵伴出宮門外之左西向立執禮官贊: "揖!" 賓主相揖訖持宣花酒者先入就宮庭西東向北上立執禮官引賓主入宮庭勸花使就兩階*閒近北南向立押花酒使在勸花使之西差退南向立. 初筵伴出門迎勸花使冊使副讀冊押冊官俱降階詣庭東拜命位筵伴詣拜命位每等異位俱西向立定. 執禮官贊: "拜!" 冊使副讀冊押冊官及筵伴俱再拜勸花使口宣訖冊使以下俱再拜舞蹈又再拜訖執禮官引賓主俱上階押花使以宣花授勸花使勸花使傳受以次傳冊使副讀冊押冊官及筵伴戴花訖勸花使酌宣酒以次授冊使副讀冊押冊官及筵伴冊使以下及筵伴以宣花酒酬勸花使訖各就位立. 執禮官贊: "飮!" 樂作飮訖樂止. 執禮官引賓主俱降就宮庭位立定執禮官贊: "拜!" 冊使副讀冊押冊官勸花使及筵伴俱再拜舞蹈又再拜訖執禮官引賓主俱上階就位立交呈起居狀訖執禮官贊: "拜!" 筵伴與勸花使再拜進步又再拜再進步又再拜. 押花酒使引花擔員以次上階　訖各出就次賓主俱就座設酒食樂作止竝如儀. 其行事執禮官押物以下執事官竝宣花使於宴次監賜花酒執禮及押物以下拜命謝恩竝下庭再拜舞蹈又再拜次押花使及引花擔員戴花受酒謝恩拜舞竝如上儀. 至八*(??){味}後執禮官引賓主俱興相揖分位各就歇幕. 宮庭別送花酒宮官奉令旨詣賓幕賓戴花飮訖宮官退. 冊使副讀冊押冊官勸花使行事執禮官每等異幕宮官送花酒竝同其押物以下不設歇幕宮庭花酒竝送宴次. 初賓就幕歇一刻頃迎仙樂作執禮官引賓主去靴笏俱上階就褥位樂止. 謝宮庭花酒執禮官贊: "拜!" 賓主再拜進步又再拜訖各就座. 進茶進酒食如初會賓. 訖執禮官引賓主各出就幕次具靴笏入就宮庭位. 筵伴附謝表如別儀. 附表訖賓主俱上階就座押物以下行事官呈辭狀各就位再拜又再拜訖退引賓主俱就褥位. 執禮官贊: "拜!" 賓主俱再拜進步又再拜立定交呈狀辭違賓主俱再拜又再拜執禮官引賓主出門外送酒訖相揖分位其幣帛筐　宮官具狀各授賓之從者.
附表. 掌儀設王太子拜表位於麗正殿庭中心北向設香案於拜表位之北北向設冊使位於殿兩階*閒南向副使位於冊使之西南勸花使位於副使之右差退俱東向宮庭持函二人奉兩表先置於香案上. 訖王太子將出通事舍人引宮官俱就門外位立定通事舍人引冊使副及勸花使就宮門外之右東向立左右庶子引王太子出宮門外之左西向立. 舍人贊: "揖!" 冊使副勸花使東向揖王太子對揖伴行入麗正門典直承引冊使副勸花使就宮庭位持詔函二人對擧空函隨後入宮庭就副使之右少退東向立左庶子引王太子入就拜表位通事舍人引三師三少以下文武宮官入詣初拜命位北向立定. 左庶子贊: "再拜!" 王太子再拜宮庭持函二人詣香案東　取表函詣右庶子之左北向　右庶子　以次取表詣王太子之右　進王太子取表詣冊使之南北向　進. 冊使少前南向　受表退. 又取謝花酒表授勸花使勸花使　受表退俱復位立. 左庶子引王太子復位贊: "再拜!" 王太子再拜. 冊使及勸花使置表於函訖. 舍人喝: "三師以下文武宮官皆再拜!" 訖舍人引宮官出門外位立定. 持表函者先行由中道出典直引冊使副西出舍人承引出麗正門外左庶子引王太子伴行出門外揖送如初. 左右庶子引王太子入內閣冊使副奉表詣殿門附近臣聞奏復曰: "奉詔冊王太子禮畢." 再拜訖退.
朝謁. 其日冊禮訖王太子著絳紗袍詣王所御殿如常內朝之式. 至殿門外近臣引入殿庭北向再拜進步致辭又再拜訖近臣引退詣王后殿前北向再拜進步致辭又再拜訖出還宮如常儀.
百官朝賀. 冊後一日宰臣樞密率文武百官奉表詣大觀殿如常朝賀之儀. 賀辭雲: "王太子　　夙著令月吉日光膺寶冊臣等不勝大慶云云."
王后受百官賀. 宰臣樞密及文武百官大觀殿朝賀畢便詣王后殿門奉賀其賀辭同上. 但不稱臣稱某等爲異.
王會群臣. 其日上壽辭曰: "具官臣某等稽首言王太子　　夙著令月吉日光膺寶冊臣等不勝大慶謹上千萬歲壽酒."
王太子稱名立府儀.
○奏告. 其日五　後王躬詣景靈殿. 享告如儀太廟及別廟神祠遣使奏告. 大觀殿陳設. 臨軒遣使竝如封冊儀. 唯侍中宣制曰: "以元子稱名立府命公等展禮." 無節印爲異. 其日宮臣集東宮門外賓客以上俱就次府率整衛士屯門列仗如儀. 詹事以下春坊通事舍人等先入殿庭分左右立定. 通事舍人及東宮侍衛先至寢門王太子將出舍人等自喝: "再拜!" 引王太子升麗正殿東壁下當中西向坐舍人侍衛退復位. 將卒以下大喝: "再拜!" 訖舍人喝: "詹事以下再拜!" 舍人出引賓客以上入殿庭至西階下三師以下東向北上立. 王太子降自東階就東邊位西向立. 三師以下躬身王太子升自東階就位. 三師以下升自西階三師三少在西東向北上賓客在南北向東上. 舍人引左右庶子以下文武群官入殿庭文東武西立班如式. 三師以下初再拜王太子*　拜訖舍人引三師以下出. 王太子降階立還上殿升座. 舍人喝: "文武宮臣拜!" 數如式. 訖舍人分引以出左庶子進王太子座前　伏興稱: "禮畢." 王太子入內.
宮庭陳設. 前一日有司設王太子受命位於殿庭東邊西向設太尉位於殿階*閒少西南向司徒位於太尉位之西南東向設三師以下文武宮官位於受命位之南如儀. 每等異位俱重行北向.
宮庭受命. 詔書將至宮門左右庶子引王太子下殿庭就東邊位西向立. 三師三少率宮府坊寮出宮門外拜詔訖謁者引太尉司徒詣宮門外之右東向立通事舍人引太師詣宮門外之左西向立. 持詔函者先入太師與使副伴行入門使副詣傳命位立定太師退復位. 初使副入門舍人引三師以下入就殿庭南邊位北向立班如式. 左右庶子引王太子就受命位北向立. 左庶子贊: "拜!" 王太子再拜. 奏聖躬萬福又再拜. 三師以下俱再拜. 太尉口宣訖副使取詔書以授使使奉詔書少前南向　王太子進步　受詔書右庶子進王太子之右傳受詔書以傳持函者持函二人退立於受命位之右北向太尉退復位左庶子引王太子退復位贊: "再拜!" 王太子再拜宮官再拜王太子　押物引宣物過庭東入西出左庶子贊: "再拜!" 王太子　伏興再拜訖左右庶子引王太子就殿庭東邊位西向立. 謁者引使副舍人引太師伴行出門外揖送左右庶子引王太子上殿升座.
太子受賀. 受命禮畢舍人引三師三少賓客升自西階三師三少在西東向北上賓客在南北向東上. 舍人引左右詹事庶子以下文武群官就拜位立定. 舍人喝: "三師以下文武群官上下初再拜!" 王太子*　拜. 舍人喝: "三師以下又再拜!" 班首進步致辭退復位. 舍人喝: "三師以下又再拜!" 王太子俱*　拜訖舍人引三師以下降階躬身王太子降階三師以下將出門左庶子前稱: "禮畢." 退復位. 通事舍人引王太子入內閣東宮侍衛挾侍如式群官以次出.
會賓附表朝謁竝如封冊儀.
忠烈王二十一年九月甲子世子署事於都僉議司世子坐南向中贊向西侍郞贊成事以下向東. 世子還百官進賀世子*　拜.
王太子加元服儀.
○告太廟別廟景靈殿竝有司行事如常告之儀.
大觀殿陳設. 所司預奏請太尉一員爲賓尙書一員爲贊冠有司承以戒之. 前一日尙舍局設王座於大觀殿如常儀. 設書案於王座前兩楹*閒小南設宰臣位於王座東南西向北上樞密位於王座西南東向北上又設傳制褥位於殿庭中心之左西向受制褥位於殿庭中心北向設賓及宰臣樞密拜位於受制位之南設贊冠拜位於賓拜位之南行禮執事官位於贊冠拜位之南每等異位俱重行北向東上. 典儀設宰臣樞密聞辭位於拜位之東西向北上設左右侍臣位於殿庭東西如常儀典儀位於太樂令位之東北贊者二人在南差退俱西向文武百官聞辭位於殿庭東西相向北上設文武官拜位於殿庭之南兩班相對爲首如常儀太樂令位於百官之南北向　律郞位於西階之西東向.
臨軒命賓贊. 其日諸衛勒所部列衛仗如常儀. 群官依時刻各服其服俱就大觀殿門外以俟. 近臣奉詔書先置王座前書案上. 掌節者立於王座東南西向典儀帥贊者先入就位左右侍臣俱就位立定. 閣門各引宰臣樞密文武百官入就聞辭位太樂令帥工人入就位　律郞入就擧麾位. 攝侍中詣宣仁殿門外版奏外辦王服黃袍以出曲直華蓋侍衛警　如常儀. 王將出近臣樞密殿內起居禁衛以次奏山呼再拜亦如常儀. 王至殿　律郞擧麾樂作王卽座樂止. 閣門各引宰臣樞密文武百寮俱就拜位立定. 典儀曰: "再拜!" 在位官皆再拜訖. 閣門分引宰臣樞密自東西側階升殿立定通事舍人引賓贊行禮執事官入就位賓贊初行入門樂作至位樂止. 典儀曰: "再拜!" 賓贊以下皆再拜. 侍中及通事舍人前承制降自東階至傳制位西向立稱有制賓再拜侍中傳制曰: "將加冠於元子卿其將事." 賓進詣受制位北向再拜稽首辭曰: "臣不敏恐不能供事敢辭." 侍中升奏又承制降稱制: "卿將事無辭." 賓再拜退復位. 侍中升復位通事舍人至贊冠東北西向稱有制贊冠再拜舍人稱: "將加冠於元子卿宜贊冠." 贊冠再拜舍人退. 門下侍郞引主節者脫節衣降詣傳制位西向立賓就受制位再拜門下侍郞取節授賓賓　受以傳持節者再拜持節者立於賓後門下侍郞退. 中書侍郞詣詔案南北向　伏　近臣詣詔案東取詔書以授中書侍郞中書侍郞傳授持函者　伏興降詣傳制位西向立賓再拜　受詔書以傳持函者　伏興又再拜持函者立於賓後中書侍郞升復位. 典儀曰: "再拜!" 賓贊以下文武百寮凡在位者皆再拜. 舍人引賓贊出持節者前導持詔函者次之賓又次之由中道出門持節者加節衣贊冠以下由西偏門出賓贊初行樂作出門樂止. 攝侍中版奏稱禮畢　伏興還侍位. 王興樂作王降座侍衛警　如常儀入閣樂止. 舍人引在位者以次出初賓贊出門備儀衛而行詣東宮入次文武百寮詣東宮就位如常儀.
麗正宮陳設. 前一日守宮設賓次及贊冠次於麗正門外道西俱南向. 有司設王太子羽儀於殿庭內外如常儀. 典儀設主人望詔拜位於宮門外道西東向又設王太子受宮官拜位於殿上東壁下西向受三師三少拜位於殿庭東西向三師位於殿庭西三少位於三師之南少退賓客位於三少之南少退俱東向設王太子位於東階東南西向又設受制位於殿庭南北向設賓位於殿階*閒南向贊冠位於賓西南東向設詔案於贊冠西南東向持節位於賓東南西向主人位於太樂令位之東北西向文武群官位於殿庭文東武西北上太樂令位於殿庭近南北向工人分立於後擧麾位於西階之西東向. 奉禮郞設　洗於東階東南　在洗東加勺　　在洗西實以巾執　洗者公服立於　洗之南北向. 典設郞鋪王太子冠席於殿上東壁下近南西向設賓席於西階上東向設主人席於王太子席西南西向設三師席於冠席北南向三少席於冠席南北向張　幄於東序內設褥席於　中又張　於序外擬置饌物. 內直郞陳三加之服於　內東領北上初加梔黃衣再加紫羅窄袖袍三加公服　箱在服南櫛箱又在南又陳三加冠箱於殿庭西北以北爲上初加　羅通頂　再加帽子三加　頭. 奉禮三人位於冠箱西各當其後俱東向北上. 序外　內設　洗　在洗北加勺　　在洗南實巾爵各一加　. 良　令實尊醴加勺　在爵洗之西執　洗器皿者公服各立其所.
冠. 其日三師三少文武群官及宮官皆服其服竝集於麗正門外位以俟. 詔書至宮門外主人及三師三少以下文武群官以次入就位. 拜詔訖典謁引宮官入就宮庭位. 賓贊至入宮門外次工人及諸行事之官各入就位典謁引群官以次入就位. 左庶子奏外備王太子着帽子絳紗衣出自東序升座. 群官及宮官再拜訖通事舍人引三師三少入就位. 洗馬引王太子樂作降自東階就宮庭東位西向立樂止. 左庶子贊: "再拜!" 王太子再拜. 三師三少及賓客皆再拜訖通事舍人引主人入就殿庭西位主人再拜王太子*　拜舍人引主人出門迎賓洗馬引王太子樂作就階東南位西向立樂止. 三師訓導在前三少訓從於後千牛仗二人夾左右. 主人贊冠升自東階詣東序　內少北戶東西向立主人迎賓於門東西向賓立於門西東向賓主相揖入門持節者前導持詔函者次之樂作俱就位立定樂止. 賓就案取制書復位洗馬引王太子詣受制位北向立王太子初行樂作至位樂止. 主節脫節衣賓稱有敎左庶子贊: "拜!" 王太子再拜賓稱敎: "王太子某吉日元服率由舊章命太尉某就加元服." 宣訖王太子又再拜詣賓前　受詔書授少傅少傅進王太子之右　受詔以傳持函者持函者承受立於王太子之右少南. 王太子復位再拜訖洗馬引王太子升東階三師三少導從如式初行樂作上階樂止. 入東序　內近北西向立三師三少各就殿上席位訖賓升西階主人升東階各立席後. 初賓升舍人引賓贊冠詣　洗　手升自東階詣東序　內立於主人贊冠之南俱西向主人贊冠引王太子出立於冠席東西向. 賓贊冠取　櫛二箱出　奠於王太子冠席南興詣席北少東西向立. 賓揖太子太子升筵西向坐賓贊冠進筵前東向　脫王太子帽子置於箱櫛畢設　興少北南向立賓降　主人從降樂作賓升樂止. 主人從升執初加冠者升西階賓降一等受之右執頂左執前進王太子席前東向立祝曰: "令月吉日始加元服棄厥幼志愼其成德壽考維祺以介景福." 乃　冠興復位東向立. 賓贊冠進席前東向　結纓興復位. 王太子興賓揖王太子主人贊冠引王太子入東序　內着梔黃衣以出立於席東西向賓揖王太子太子升筵西向坐. 賓贊冠進席前東向　脫初加冠置於箱櫛　依舊不解興復位執再加冠者升西階賓降二等受之右執頂左執前進王太子席前東向立祝曰: "吉月令辰乃申嘉服克敬威儀式明厥德眉壽萬年永受祺福." 乃　冠興復位東向立. 賓贊冠進席前東向　正帽興復位. 王太子興賓揖王太子主人贊冠引王太子入東序　內*看{着}紫羅窄袖袍以出立於席東西向賓揖王太子. 太子升筵西向坐賓贊冠進席前東向　脫再加冠置於箱櫛　依舊不解興復位. 執三加冠者升西階賓降三等受之右執頂左執前進王太子席前東向立祝曰: "以歲之正以月之令咸加其服以成厥德萬壽無疆承天之慶." 乃　冠興復位東向立. 賓贊冠　正　頭興復位. 王太子興賓揖王太子主人贊冠引王太子入東序　內賓贊冠徹　櫛二箱入於　內. 主人贊冠又設王太子醴席於殿上稍東南向. 設訖王太子著公服以出主人贊冠引升筵南向坐贊冠退賓及賓贊冠降自西階詣序外　內　水洗爵爵以玉盞代之承以玉面葉. 賓升復位典膳郞酌醴以授賓贊冠贊冠受爵升自西階立於醴席西南北向賓進受醴進王太子筵前北面立祝曰: "甘醴惟厚嘉薦令芳拜受祭之以定厥祥承天之休壽考不忘." 王太子搢笏受醴樂作賓贊冠與太官令奉饌陳於筵前王太子飮醴奠爵訖樂止. 賓退復位東向立. 太官令徹饌. 王太子執笏降筵西向再拜. 賓*　拜訖通事舍人引賓降立於西階之西近北東向賓贊冠從降立於賓西南東向. 洗馬引王太子降自西階樂作立於西階之東南向樂止. 賓少進字之曰: "禮儀旣備令月吉日明告厥字君子攸宜宜之於　永受保之奉　字某." 王太子再拜曰: "某雖不敏敢不祗奉." 又再拜. 通事舍人引賓贊及主人出門洗馬引王太子樂作至　階下位西向立樂止. 三師在南北向三少在北南向王太子再拜三師三少*　再拜以出. 洗馬引王太子自　階升殿西向坐典儀曰: "再拜!" 群臣在位者皆再拜. 左庶子前稱禮畢主人贊冠引王太子入閣.
會賓贊如冊封後會賓儀.
朝謁冠禮訖左庶子洗馬引王太子詣殿北向左庶子贊: "拜!" 王太子再拜. 近臣宣　戒曰: "事親以孝接下以仁使人以義養人以惠." 訖王太子再拜舞蹈又再拜進步稱: "臣雖不敏敢不祗奉." 退復位. 又再拜訖便詣王后閣前北向立再拜. 尙宮前承令降詣王太子西北東向稱令旨. 王太子再拜戒詞上同. 王太子再拜少進稱: "臣夙夜祗奉不敢失墜." 退復位. 又再拜訖出.
睿宗十六年正月辛亥王太子加元服於壽春宮百官表賀. 先是太子在行宮欲加冠平章事金緣奏曰: "冠者禮之始事之重故冠於　三加彌尊所以尊其禮而著成人之義也今以元子之貴行事於外非所以法先王示後代宜令有司擧禮以行." 從之.
王太子納妃儀.
○采擇告期竝內降指揮遣使如儀告*大廟如常告之儀.
醮戒. 所司鋪王座於正殿如臨軒之儀又設王太子褥位於殿西階上東向又設拜位於殿庭北向. 王服　黃袍出卽座近臣及近仗常起居訖近臣引王太子入就位請: "再拜." 王太子再拜舞蹈又再拜奏聖躬萬福又再拜. 訖近臣引王太子升自西階進立於褥位西東向內侍取盞又內侍以酒注於盞進詣王太子座前王太子　搢笏受盞又內侍奉饌設於座前. 王太子卽座飮食訖降階北向又再拜近臣引王太子升自東階詣王座前北向　. 王命之曰: "往迎爾相承我宗事　率以敬." 王太子曰: "臣謹奉制." 近臣引王太子降階北向再拜訖出.
妃入內. 是日所司設妃氏次於麗正宮閣內. 王降指揮遣近臣逆之於妃氏之第所司具　扇羽儀仗衛如式. 妃氏升穩輿上　以出行至麗正宮中門內下　降輿. 儀衛止於門外. 司閨引妃氏入次扇燭量人從入. 少頃王太子出殿庭司閨引妃氏出次王太子在東西向妃氏在西東向　伏興各自階升殿相對又俱　伏興司閨前引妃氏自西入寢筵.
同牢. 初昏掌事者設巾洗各二一於東階南一於室之北水在洗東置尊於室中實四爵兩　於　執扇燭者陳列於前後王太子　於南洗妃從者沃之妃　於北洗太子從者沃之. 掌事者設酒饌匕著從設若不設饌則無匕著之設臨時從宜爲之. 又設對位王太子與妃皆卽座童侍二人各以酒注於盞授王太子及妃. 王太子及妃受盞飮訖童侍受虛盞遂進饌再飮三飮如初儀. 王太子及妃俱興再拜. 掌事者　言禮畢帥其屬徹酒饌以退.
降使. 納妃第三日王御殿卽座近臣內仗起居如常儀. 樞密院閣門班起居亦如之訖閣門引使副入殿庭舍人喝: "使副再拜!" 訖近臣詣王座前　伏　取詔書興降詣使副東北西向稱有制舍人喝: "使副再拜!" 近臣宣制曰: "王太子納妃三日命公等展禮." 宣訖以詔書授使使　受以授副使副使　受以傳持函者舍人喝: "使副俱再拜!" 訖引出備儀衛樂部出泰定門以行自麗景門以入. 先是東宮衛率勒所部屯門列仗所司設王太子受宮官拜位於麗正殿上如儀又設王太子拜詔褥位於麗正門外香案在褥位前設使副次於麗正門外路西南向又設王太子受詔褥位於宮庭北向又設使副傳詔位於宮庭北少西南向持詔函者在使副之西南東向又設宮臣位版於宮庭如式. 使副旣受命至　門外下馬. 左庶子引王太子出就殿上位三師以下起居如常儀. 詔函貯以小樓子至麗正門內舍人引三師以下出麗正門外列班. 詔函至麗正門外路東左庶子引王太子出就褥位左庶子贊: "拜!" 王太子再拜舍人喝: "三師以下再拜!" 左庶子引王太子就門外之左謁者引使副就門外之右相揖入門持詔函者先入三師以下宮官隨入. 就殿庭位訖左庶子引王太子就受詔位贊: "再拜!" 王太子再拜奏聖躬萬福再拜舞蹈又再拜訖舍人喝: "三師以下宮官再拜舞蹈又再拜!" 太師稱有詔左庶子贊: "拜!" 王太子再拜躬身. 大使口宣訖奉詔書進步　王太子少前搢笏　受以授右庶子右庶子接詔以傳持函者持函者受詔立於王太子之右西向王太子執笏　伏興左庶子贊: "拜!" 王太子再拜舞蹈又再拜訖舍人喝: "宮官皆再拜舞蹈又再拜!" 訖王太子搢笏　膝押物引宣頭物擔過庭東入西出訖左庶子贊: "拜!" 王太子再拜訖左庶子引詣東階下西向立. 典直引使副至西階下東向相揖分位謁者引使副入中門外次. 會賓如常儀訖宮官以表置殿庭案上謁者引使副出次典直引就殿庭位左庶子引王太子就拜表位左庶子贊: "拜!" 王太子再拜右庶子取表　進王太子受表進步　於褥位前大使進步　受表退就位. 王太子執笏興退復位左庶子贊: "拜!" 王太子再拜舞蹈又再拜訖舍人喝: "宮官皆再拜舞蹈又再拜!" 大使以表授副使副使授持函者典直引使副持函者先導以出. 王太子在東使副在西相揖以出至門外揖送左庶子引王太子以入.
妃朝拜. 其日夙興　洗盛服至御殿及王后殿朝拜如常儀. 王及王后醴妃亦如常儀.
冊妃. 如冊公主儀制詞雲: "冊某氏爲王太子妃命公等持節展禮."
恭讓王三年四月丙寅定世子妃朝謁儀. 妃夙興齋沐備儀詣闕王便服王妃盛服坐殿女史引妃侍女奉棗*가{　}脩　以從. 妃入再拜司賓女史引升殿進　降又再拜. 宦者酌酒以進妃　酒再拜. 女史引妃出. 如有筵宴及賜賚世子及妃坐以家人禮酌獻極　. 妃朝謁後王會群臣禮如元會儀. 群臣上壽曰: "王世子嘉聘禮成克崇景福臣等不勝慶　謹上千秋萬歲壽."
志卷第二十
