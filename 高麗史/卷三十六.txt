世家卷第三十六. 高麗史三十六.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
忠惠王.
忠惠獻孝大王諱禎蒙古諱普塔失里忠肅王長子母曰明德太后洪氏. 忠肅王二年乙卯正月丁卯生十五年二月以世子如元宿衛. 十六年十月忠肅王奏請傳位十七年二月壬午朔帝命典瑞院使阿魯委頭曼台客省太史九住策王曰: "世篤忠貞足任人民之寄家興仁讓宜膺爵土之傳. 庸非其人胡能立國. 咨爾高麗國世子王禎肇由懿戚獲建鴻名. 奕葉相仍奉聲敎而彌謹歷年滋久守臣節而靡虧. 玆因乃父之求閑爰承正系之攸屬. 於　藩維宗社毋忘爾先世之忠帶礪山河永固我大邦之慶. 勉修令德丕集繁禧. 可特授開府儀同三司征東行中書省左丞相上柱國高麗國王." 遂遣客省副使七十堅來取國王印.
癸巳王放鷹於平則門外凡六日.
西河君任子松萬戶權謙等從七十堅齎國印如元.
丁未帝御奎章閣授王國印. 王命政丞致仕金台鉉權征東行省事.
戊申王置知印房以三司右尹尹之賢起居注李湛都官正郞李君　典籤金漢龍充其任.
己酉王與右丞相燕帖木兒放鷹於柳林.
三月王委機務於嬖臣裴佺朱柱等日與內竪爲角力戱無上下禮. 由是君子見斥直言不得進. 起居注李湛白王曰: "君擧不可不愼. 一動一靜左右書之." 王曰: "書者誰歟?" 湛曰: "史臣之職也." 王曰: "書我過失者皆書生也." 王本不好儒由是益惡之.
丁巳大護軍崔成等齎白薴布虎豹皮如元獻王.
戊寅王尙關西王焦八長女是爲德寧公主. 宣徽院宴王及公主於燕帖木兒第.
夏四月壬午朔護軍趙得圭如元白王曰: "上王囚權省金台鉉及尹碩元忠等以鄭方吉權行省事."
庚寅以金深爲都僉議中贊; 任子松元忠全彥爲贊成事; 李凌幹李揆爲僉議　理; 李齊賢爲政堂文學; 全英甫韓渥爲三司使; 尹奕爲密直使; 權謙金文貴金之鏡爲密直副使; 全信爲監察大夫; 韓宗愈知申事; 李湛尹安庇爲右左代言; 李君　爲右副代言.
甲午王獻白馬八十一匹. 帝御興聖殿會諸王駙馬置酒　王以屬序坐.
戊戌王宴關西王.
上王遣張沆如元請太醫仍以書諭王曰: "聞俗儒有冒進者王其勿用."
癸卯王享右丞相燕帖木兒於其第酒半丞相起舞王亦起舞獻酬劇飮.
五月己未帝命王之國.
壬戌以代言李君　前掌令安牧成均丞鄭　都官佐郞鄭世忠掌銓注賜從臣爵嬖倖冒濫者頗多.
乙丑帝御大明殿受尊號改元至順大赦天下. 王就駙馬之列以賀翰林學士闊闊　獻王玉帶.
乙亥帝幸上都. 丙子王從至龍虎臺拜辭帝賜衣慰諭.
六月丙申監察司論楊廣道按廉馬季良慶尙道按廉趙方　貪汚不法流於島.
丁未　忠宣王於寢園以忠正公洪子藩文靖公鄭可臣配享遷仁宗主權安康宗主於東夾室.
秋七月丁巳元流明宗太子妥　帖睦爾於我大靑島年十一歲.
癸亥光陽君崔誠之卒.
閏月戊子郞將金天祐還自元言: "朝廷據前征東行省左右司郞中蠻人蔣伯祥狀議於東國將置行省." 庚寅王寄書太師右丞相曰: "禎傳荷洪造尙主受封今已就國天地父母恩何報謝. 竊聞前行省左右司郞中蔣伯祥上告都堂欲於小邦立省置官變更國俗上下無不驚惶　予東來坐席未暖遽聞此事安得無恐切念小邦臣服聖朝歲修職貢百有餘年未嘗小懈. 歲戊寅太祖聖武皇帝應天奮擧之初有亡遼遺種金山王子驅掠中原陸梁東土略無歸順之意妄有興復之謀. 朝廷命哈眞　刺以討其罪天寒雪深糧道不繼. 我五代祖忠憲王遣趙　金就礪助兵　餉　力攻破. 於是兩元帥聞奏朝廷與　等結兄弟之盟世世子孫無忘今日. 歲己未世祖皇帝回軍江南我四代祖忠敬王率群臣跋涉六千餘里迎拜於梁楚之地世祖大加褒賞卽降聖訓不改國俗依舊管領. 中統元年詔諭安南國有曰: '本國風俗一依舊制不須更改　高麗比遣使來請已經不詔悉依此例.' 至元三年賜日本國書有曰: '朕卽位之初以高麗無辜之民久　鋒鏑卽令罷兵還其疆域反其　倪高麗感戴來朝. 義雖君臣　若父子. 計王之君臣亦已知之高麗朕之東藩也.' 其後我三代祖忠烈王入侍輦下釐降帝女世　甥舅之親. 當其立諸處行省獨於小邦不設. 後因征日本雖有名額不拘常選. 大德末我祖太尉王佐仁宗皇帝平定內亂行至央骨迎立武宗皇帝爲定策一等功臣. 時有遼陽人重喜請立省小邦天心赫怒杖重喜流遠方. 今伯祥挾恨飾辭謀欲覆我宗國不畏累朝聖訓. 朝廷若從其說小邦所以首先歸服歲修職貢不敢自以爲功其於累朝存恤之意何其賜日本安南之詔何. 又念小邦黑誌之地山川林藪土石　薄稅地賦民不周於用地遠民愚言語趨舍婚姻風俗不同中國若其聞此必皆惶懼. 伏望大丞相閤下無納巧言導開天意許土風之不改令祖業以相安則豈惟山澤之民皆懷聖德抑亦宗　之鬼益感至仁遂寢立省議."
上王將如元至黃州王道上胡　迎謁上王曰: "汝之父母皆高麗也何見我行胡禮? 且衣冠太侈何以示人. 可速更衣." 訓戒嚴　王涕泣而出.
丙午王及公主還自元入御延慶宮. 帝遣翰林學士阿塔　戶部郞中禿憐宣使孟士泰護行而來.
八月丙辰王卽位於康安殿.
戊午赦.
辛酉遣上護軍朱柱如元賀加上尊號.
九月己卯幸王輪乾聖二寺.
壬寅王如見州謁德妃.
冬十月癸丑檢校政丞金台鉉卒.
辛酉賜宋天鳳等及第. 賜知貢擧安文凱玉帶同知貢擧李湛紅　及第第二人洪彥博馬第三人李達尊　帶.
甲子遣僉議評理李凌幹如元賀改元謝釐降公主.
移御永安宮.
戊辰王　于海安.
甲戌禿赤國王遣使獻馬六匹.
十一月丙戌地震.
十二月己酉以韓宗愈爲密直提學; 李兆年爲掌令.
乙卯遣上護軍朱柱如元賀正.
甲子王如見州謁德妃.
癸酉自見州巡南京乃還.
○(辛未)元年春正月乙酉元遣郞中摩合冒　南來頒赦.
丁亥王宴元使.
壬辰王獵於江陰.
辛丑地震.
二月庚戌以韓渥爲中贊; 崔安道爲監察大夫.
癸丑移御康安殿.
甲寅王　於西郊.
戊午以公主生日宴於延慶宮.
己未燃燈王如奉恩寺.
壬戌以僧乃圓爲王師.
乙丑王獵于海州.
三月壬寅王　於江陰.
夏四月辛酉王　於郊.
癸未王率幸臣幸延福亭觀水戱擊毬.
戊子賜周贇等及第.
庚寅以五道人民流入雙城女眞遼陽瀋陽等處表請刷還曰: "天本無私雖高卽聽人如有告所欲必從故　卑情冀回大度. 欽惟世祖偏恤我邦高曾繼以親朝適此一千年際父子因而入覲於今七十歲餘. 　當時凡所奏陳自先代悉皆兪允. 欽蒙世祖皇帝元降聖旨自己未年二月已後被擄逃來人等凡有司刷會見數悉令歸國. 至至元二十一年又降聖旨如前本國以此累次差官前去遼陽瀋陽等處欲行分*　{揀}所在官司濫稱軍戶或稱農氓沮　不刷者久矣. 而又比年*閒本國州縣當役人民幷官寺私奴婢人口逃往遼陽瀋陽雙城女眞等處影避差役散漫住坐. 雖或差人前去將欲推刷所轄官司幷頭目人擅自挾帶當欄不與甚爲未便. 　今特降聖旨雲: '元附籍冊人民水土文字有的人每根底奴婢不*　{揀}是誰休爭者　道.' 前後制　一皆如此. 然彼處人等久爲淵藪仍要堤防. 更依累降之明文欲行分揀第恐罔悛其固執不使發還. 伏望皇帝陛下紀臣翊戴之世功察彼挾持之戶計命馳使節刷復民編則臣謹當樂與群黎益飽包荒之德勉供弊賦永酬字小之恩."
辛丑王率幸臣幸延福亭觀水戱.
六月己未幸廣德寺觀水戱.
辛酉嬖人中郞將韓不花矯旨放囚典法司請治其罪不報.
秋七月丙子幸壽康宮.
辛丑大寧府院君崔有　卒.
八月丙辰以尹碩爲中贊宋瑞爲監察大夫朴連亦拜典理判書. 連居母喪娶妻每入見王不之咎. 嘗有僧白王曰: "官寺之奴或有拜高官大職者不可與士族齒." 王怒曰: "以吾愛朴連耶?" 連聞之涕泣曰: "他日豈念吾等功乎?" 王賜酒慰諭之.
丙寅王　於馬堤山.
丁卯元遣宦者洪大不花來求童女.
九月西北普賽因遣使來獻土物.
元遣文伯顔不花來頒赦王出迎.
丙申命修忠敬王實錄.
冬十月癸亥王　於西郊.
丙寅幸壽康宮.
十一月壬申朔日食.
辛丑遣贊成事元忠如元賀正.
十二月甲寅元遣樞密院使尹受困中丞厥乾等召還妥　帖睦爾太子王遣護軍曹益淸奉迎於大靑島.
○(壬申)二年[二月以後,入忠肅後元年]春正月庚辰遼陽省遣人來索朱帖木兒趙高伊. 先是二人誣　於帝曰: "遼陽與高麗謀欲奉妥　太子叛." 已而來奔. 乙酉盜殺二人於街.
丙戌夜王率嬖人梁宣宋明理等微行.
二月丁未王　於西海道.
盜發高陵.
庚申王至自　.
甲子元遣留守寶守前理問郞中蔣伯祥等來王郊迎伯祥傳聖旨雲: "已於正月三日命上王復位." 王及左右皆失色. 伯祥收國璽封諸庫王遂如元. 初王以世子入朝丞相燕帖木兒見之大悅視猶己子因忠肅辭位奏帝錫王命時太保伯顔惡燕帖木兒專權待王不禮. 及忠肅復位燕帖木兒已死伯顔待王益薄. 王與燕帖木兒子弟及回骨少年輩飮酒爲謔因愛一回骨婦人或不上宿衛伯顔益惡之目曰撥皮奏帝雲: "王禎素無行恐累宿衛宜送乃父所使敎義方." 制可. 忠肅王後五年帝遣王還國八年三月癸未忠肅王薨忠肅常呼王曰撥皮待之少恩然遺命襲位. 由是行省左右司轉達中書省王亦遣前評理李揆等求襲位. 而伯顔爲太師寢不奏且言: "王燾本非好人且有疾宜死矣撥皮雖嫡長亦不必復爲王唯暠可王." 揆等百計請之不得.
夏四月戊午王遣三司右尹金永煦如元獻　佛.
五月己未朔王私置寶興庫.
辛酉地震.
乙丑王與公主移御萬戶印承旦第.
丙寅王*　{淫}其舅三司左使洪戎繼室黃氏.
庚午王蒸庶母壽妃權氏.
辛未王聞宦者劉成妻印氏美率丘天祐康允忠幸其家命成進酒旣而成白王曰: "殿下明日當復位宜存撫百姓毋惜賞賚." 王意在挑其妻成不知反以爲王心誠眷我進退惟謹左右竊笑.
壬申夜巡軍萬戶全英甫邀王宴其家.
丙子王遣大護軍孫守卿全允臧齎金銀及大頂兒如元賂執事者求復位大頂兒乃仁宗皇帝賜德陵者也.
戊寅王宴慶華公主於永安宮.
癸未夜黃氏邀王宴其家王命醫僧福山治黃氏淋疾. 王常餌熱藥所幸婦人多有是疾.
丙戌王貶曹益淸爲濟州安撫使放尹桓於漆原郡杖吳子淳放于海州杖洪瑞流於島. 執前大護軍金鏡叱曰: "此奴何故昔與洪瑞等同謀?" 遂以鐵骨朶擊之.
大護軍韓不花還自元傳李揆言曰: "丞相固執如初他省官雖欲申覆固無可假以爲辭者若有本國耆老上*　陳請則庶可因以圖之." 王命耆老宰樞會議.
六月壬辰耆老權溥等上書行省曰: "藩翰之寄難以久虛　　之言或有可採. 事係安危理宜詳審. 小邦自開國以來四百二十二年而王氏子孫相繼以牧斯民者二十有八代矣太祖聖武皇帝應天奮起我忠憲王首先內附修其職貢. 歲戊寅有契丹遺種金山王子者妄圖興復陸梁肆毒驅掠人民東入海島. 太祖遣哈眞　臘討之時方雨雪糧道不繼. 忠憲王命趙　金就礪轉餉濟師左提右　卒擒滅之. 兩元帥與趙　等指天日以同盟分　虜而爲信此則小邦盡力於太祖者也憲宗皇帝南征而晏駕阿里　哥　患於朔方世祖皇帝班師襄陽我忠敬王跋涉山川蒙犯霜露拜於梁楚之郊於是天下覩遠人之自服知天命之有歸. 此則小邦盡力於世祖者也. 世祖感誠念功下詔雲: '苟裕民而治國當適便以從宜尙體朕懷綏爰有衆.' 其諭安南國詔若曰: '本國衣冠風俗一依本國舊例. 高麗遣使來請已經下詔悉依此例.' 賜日本國書若曰: '初以高麗無辜之民*　{久}　鋒鏑卽令罷兵還其疆域反其　倪高麗君臣感戴來朝. 義雖君臣歡若父子. 計王之君臣亦已知之.' 褒奬小邦誇示諸國光寵至矣. 繼以帝女齊國大長公主嬪於忠烈王誕得一子卽太尉王年十六入侍天庭冊爲世子詔曰: '嗣惟汝嫡親是我甥. 世爲藩輔.' 前王禎卽太尉王之嫡孫. 小邦之人歸心屬望. 先王燾於本年三月不幸卽世遺書雲: '宜以長子前王禎聞奏襲位.' 已蒙省府申告朝廷計日數程尙稽明降. 山澤無恆之俗不可不係其心海倭未服之隣不可不虞其變. 三月無君遑遑如也聖賢之訓豈徒然哉? 溥等獲蒙皇元之澤以至白首之年情有所懷安敢隱忍. 心欲馳赴闕庭仰陳事體齒衰力薄末由自致. 伏望念小邦事大之功愍黎老願忠之志給其傳遞　以敷奏　紆如　之兪音早定分茅之世業豈惟小邦之慶賴實亦世祖綏遠字小之意." 行省以其書轉達中書省.
乙巳判三司事金元祥卒.
己酉葬忠肅王於毅陵.
乙卯禱雨.
秋七月戊午朔雨.
庚申王以外姑金氏老病垂死遣前大護軍金贊前郞將宋明理索土田臧獲及其*券.
甲子王宴慶華公主於永安宮丁卯又宴.
八月丁亥朔王以南氏妻盧英瑞南氏曾適士人大行王奪而幸之. 至是王亦私之旣而以與英瑞又數幸其家.
辛卯元遣使索耽羅　油.
甲午慶華公主邀王宴及酒罷王佯醉不出暮入公主臥內蒸焉.
庚戌夜曹　等襲王宮衛士射殺之屍於巡軍南橋下.
辛亥前大護軍劉方世爲西北面存撫使.
九月義靜二州之人聞國亂渡江而去者甚衆癸亥王遣護軍康因安撫之.
丁卯地震.
征東省員外韓帖木兒不花前贊成事金仁沇前郞將盧英瑞如元請王襲位.
辛巳王移御政丞姜融第.
冬十一月丙辰元遣中書省斷事官頭麟直省舍人九通來王迎於宣義門外頭麟等先至慶華公主宮進御酒遂往王邸授傳國印王拜受.
癸亥頭麟以帝命使樂安君金之謙前僉議評理金資權管國事.
丙寅頭麟等執王及洪彬韓帖木兒不花趙雲卿黃謙白文擧王伯朱柱趙炎輝李安韓昇張巨才裴成景以歸蓋因　黨之訴也.
辛巳慶華公主囚贊成事鄭天起於征東省.
癸未德寧公主釋鄭天起匿之宮中.
十二月戊子慶華公主命金之謙權征東省金資提調都僉議司事.
庚寅遣辛伯金逸逢如元賀正.
丙申判密直司事辛　卒.
○(庚辰)後元年春正月癸亥順天君蔡洪哲卒.
辛未元囚王於刑部. 又繫金仁沇金倫韓宗愈洪彬李蒙哥李儼盧英瑞安千吉孫守卿尹元佑南宮信於獄命中書省樞密院御史臺翰林院宗正府雜問之.
二月丙戌元流　蘭奚大王於耽羅.
庚戌彗見東方入*大微甲寅又見東方.
三月甲子蔡河中自元來言: "脫脫大夫奏於帝釋王復位."
丙寅元遣宦者普賢來求佛經以聖旨召院使楊安吉少府尹趙興門押倭如元.
戊寅遣奇轍權適如元賀聖節.
夏四月乙酉壽妃卒.
王在元以韓渥爲右政丞; 尹碩爲左政丞.
癸巳元遣都府經歷忽都來告安置伯顔於陽春縣以馬札兒台爲丞相赦天下.
王還自元.
元封奇氏爲第二皇后.
以李兆年爲政堂文學.
辛亥詔曰: "洪惟太祖皇帝應天啓運世祖皇帝混一垂憲列聖繼承統緖有定. 　我皇祖武宗皇帝嗣登大寶昇遐之後祖母太皇太后惑於　慝　皇考明宗皇帝出封雲南英皇遇害正統寢偏. 我皇考以武皇之嫡　居朔漠宗王大臣同心翊戴肇起大事. 於時以地近先迎文宗暫摠機務繼知天理人倫之攸當假讓位之名懷欺天之實以寶璽來上. 皇考推誠不疑卽授皇太子寶. 文宗稔惡不悛當躬　之際乃與其臣月魯不花也里阿明里董阿等謀爲不軌使我皇考飮恨上賓. 歸而再御宸極思欲自解於天下乃謂夫何數日之*閒宮車不駕.' 海內聞之靡不切齒. 旣又私圖傳子乃　邪言嫁禍於八不沙皇后謂朕非明宗之子遂　出居遐　. 祖宗大業幾於不繼內懷愧慊卽殺也里阿以杜口上天不右隨降殞罰. 叔　布　失里　其勢　不立明考之寵嗣而立孺稚之弟亦輦眞班奄復不年. 諸王大臣以賢以長推朕踐位. 國之大政動不自遂者　能枚擧. 每念治必本於盡孝事莫先於正名. 賴天之靈權姦屛黜盡孝正名豈容復緩. 永惟鞠育罔極之恩忍忘不共戴天之義. 旣往之罪有不勝誅. 其命太常撤毀脫脫帖木兒在廟之主布　失里本朕之　乃陰　奸臣不　朕意僭膺太皇太后之號跡其閨門階禍離*閒骨肉罪惡尤重. 揆之大義削去鴻名徙東安州安置. 燕帖古思昔雖幼　理難同處. 朕終不蹈覆轍專務殘酷惟放諸高麗. 當時賊臣除月魯不花也里阿已死其明里董阿等明正典刑. 仍令有司卽定議皇考忽都篤皇帝尊號擇日具儀朕將躬祀太廟少盡報本之禮. 於戱永言孝思慨父天之莫報建用皇*拯{極}冀民德之還淳. 誕告多方孚予痛　." 燕帖古思昔行至瀋陽暴薨.
○(辛巳)二年春二月庚寅元以改元至正遣使來頒詔.
甲午以宦者高龍普爲三重大匡完山君.
戊戌王宴元使.
三月戊申朔王聞醴泉君權漢功二室康氏美使護軍朴伊刺赤納之宮中伊刺赤先奸事覺王怒皆撲殺之.
夏五月己未禱雨.
癸酉元遣使召王弟江陵大君祺入朝政丞蔡河中前僉議評理孫琦朴仁幹等三十餘人從之.
閏月甲午玄孝道欲　王事覺伏誅.
己亥囚前贊成事吳季儒於行省金彥丘坐殺人繫獄季儒受其玉帶矯旨釋之.
秋七月丙子大都商人來言: "海賊三十餘　着靑黃衣鳴　擊鼓截海殺掠人物."
八月癸亥元遣使來問海賊事仍令本國備軍須.
丁卯王獵於東郊. 王日以遊獵爲事從者苦之.
九月丙戌以李凌幹爲政丞.
辛丑賜安元龍等及第.
冬十月乙巳朔王　於東郊遂幸鄭天起第.
丁巳王宴元使.
十一月戊寅至日. 諸道賀箋不至.
己丑幸內侍田子由家襲其妻李氏強汚之.
癸巳王杖嬖人胡帖木兒燒其舌又燒其陰配島. 行至靑郊驛行路皆喜. 卽命召還遣醫治之人猶恐其不死.
乙未夜幸朴守明家.
戊戌夜幸故護軍朴伊刺赤妾家.
十二月癸丑星山君李兆年乞退.
前僉議評理李那海卒.
乙卯輸西海粟於北殿結轍於道人不能行.
丙寅王獵於江陰.
壬午政堂文學朴遠卒.
○(壬午)三年春正月丁亥王與*　{總}管李壽山較馬步於靑郊驛王親洗馬.
丙申王出　己亥亦如之. 自是日以遊獵爲事出入無度.
二月冊評理洪鐸之女爲和妃將納之林氏妬之. 乃封爲銀川翁主以慰其意.
丁未王出　仍宴於鄭天起第.
庚戌遣　林郡公王煦如元請大行王謚.
戊午王發義成德泉寶興布四萬八千匹開鋪於市.
癸亥王　於江陰縣扈從惡小托　鷹爭掠里閭　犬人莫敢言.
三月庚辰以密直商議李玳爲三道巡撫使.
辛巳元遣大卿終骨齎浮車十五　三千錠*　{段}子百匹來王出迎於迎賓館.
壬午幸延慶宮宴元使.
辛卯以武人前郞將韓用規爲典校副令.
遣政丞李凌幹如元賀聖節.
丙申遣南宮信齎布二萬匹及金銀　市於幽燕.
夏四月戊辰王擊毬於崇仁門外去儀衛止令螺匠啓道.
五月乙亥幸市廛觀擊毬.
壬午幸延慶宮觀火山.
癸巳幸賞春亭觀手搏戱.
丙申頒祿內竪以不*　{支}祿訴之王使護軍承信縛提調郭之保黃和尙杖於宮門以承信代之.
六月庚子朔下敎曰: "賊臣曹　　難之後寡人赴都國家虞疑奸臣餘黨捏合虛辭扇亂不已而侍從之臣終始一節夾輔寡躬其功莫大帶礪難忘. 以海平府院君尹碩政丞蔡河中化平府院君金石堅政丞李凌幹理問洪彬上洛府院君金永旽西河君任子松贊成事金仁沇彥陽君金倫金海君李齊賢星山君李兆年僉議評理韓宗愈三司右使金永煦左使李蒙哥判密直司事李雲開城尹尹莘係前知密直司事李儼前同知密直司事尹桓朴靑前密直副使康允忠安千吉盧英瑞員外郞韓義臣軍簿判書裴佺崔濡知申事黃石奇判宗簿寺事孫守卿判司僕寺事尹元佑大護軍金添壽金善莊護軍南宮信林成等爲一等功臣圖形壁上父母妻超三等封爵一子除七品無子代姪甥女壻除八品給田百結奴婢十口永昌君金承澤鶴城君朴仁壽前軍簿判書安子由上護軍金鏡全允臧前判書雲觀事孫遠大護軍李光遠金莊護軍陳敎化承信李軒孫襲中郞將王碩李　李元龍李光桂郞將全卿洪買奴等爲二等功臣父母妻超三等封爵一子除八品無子代女壻除九品給田七十結奴婢五口."
甲寅幸神孝寺. 燈燭輩結香徒設祝壽齋於是寺王押座齋筵.
丙辰王宴於龜山寺.
己未元遣高龍普帖木兒不花等來迎奇皇后母李氏王迎龍普等於郊.
辛酉幸洪法寺見僧　仙因問長生訣　仙對曰: "人有定分無過限之理但不可爲惡以促之." 時王信術士言欲撤崇敎寺. 　仙問其故王曰: "書雲觀雲: '此地有寺逆臣必生.' 予恐曹　復生是以毀之." 對曰: "自穆宗時已有此寺其*閒逆臣有幾?"
戊辰王宴高龍普於延慶宮.
秋七月庚辰幸花園賞蓮遂幸密直副使元顥第從金善莊金銳等數人王自持　以行.
癸未賜李資乙等及第.
甲午王宴帖木兒不花於花園.
八月辛丑幸皇后母李氏第設餞宴.
戊戌夜松岳鳴. 王怪而問之陳無作金對曰: "無傷也. 古詩有'嵩岳三呼繞殿靑'之句." 王悅賜布授郞將.
○(癸未)四年春二月甲辰王率勇士觀角　戱夜與左右司郞中金永煦飮於北宮永煦醉臥王使左右扶上馬遂召從者曰: "汝郞中已贈我以所乘之馬." 永煦翼日乃獻之.
己酉王放鷹於東郊還幸和妃宮觀手搏戱.
丙寅幸嬖臣林洪甫家洪甫獻侍婢.
三月辛未幸東郊以彈丸射人爲　行路皆遁.
王召富人大護軍林檜前護軍尹莊等十餘人授內庫貨如元販賣.
癸酉地震二日.
甲戌夜王率嬖人登旻天寺閣捕鳩遺火焚閣.
乙亥作內廐破人家百餘區廣築墻宇又奪人田屬之命護軍韓範收其租輸車日用百兩.
丙子罷習射場屬東西大悲院聚城中病人救藥贍衣食.
己卯夜幸宰臣裴佺第*　{淫}其妻及其弟金　妻時佺在元.
遣益城君洪鐸如元賀聖節.
王起新闕於三峴.
夏四月丙申朔日食.
庚子王下僧　仙獄　仙善琴　醫術亦解漢蒙語王敬重稱爲師傅上殿不拜時人疾之至是矯旨放囚王怒命監察司鞫之流濟州.
甲辰幸奇皇后母李氏第置酒.
丙午大雨雹如李梅.
庚戌京城民訛言: "王欲取民家小兒數十埋於新闕礎下." 家家驚駭有抱兒逃竄者惡小乘*閒恣行剽竊.
甲寅王宴於崇敎寺己未夜又宴於上護軍宋明理第. 初嬖臣崔遠告王曰: "進士井洞有處女美而艶." 是夜王與俱至其家索之. 主家　謝以本無女王疑　匿之又疑遠欺罔皆殺之.
庚申以康允成爲贊成事.
壬戌密直商議李玳卒.
五月乙丑朔王通尹桓妻柳氏.
戊辰幸山臺岩擊毬.
己巳星山君李兆年卒.
癸酉地震丁丑戊寅亦如之.
壬午元遣直省舍人實德來索宋遼金三國事蹟.
癸未幸延慶宮宴元使.
乙酉王餉新宮役徒文武臣僚及倉庫皆獻酒饌綾帛以助其費. 王置酒觀儺戱歡甚起舞又命宰相舞宰相遞拍檀板以舞. 王出銀百兩公主及銀川翁主亦各出五十兩以爲宴幣. 有人作乞胡戱賜銀五十兩餘皆收之. 自是命群臣盛辦酒饌逐日餉之爭極華美一食之費累布二三百匹人甚苦之. 尋罷.
戊子大雨雹.
辛卯公主移御延慶宮. 王置酒慰之夜觀角　戱.
六月丙申幸馬巖觀手*　{搏}戱.
復其人法.
癸卯王遊東郊甲辰亦*始{如}之.
丁未王放鷹於靑郊.
己酉王出遊炭峴門外.
壬子幸花園置酒.
甲寅王微行捕雀於東郊.
丁巳幸觀音房. 以嬖臣金善莊設忌日齋也.
戊午幸南宮信第.
王求取四件奴婢甚急曰寄上曰投屬曰先王所嘗賜與及人相貿易者.
秋七月庚午幸鄭元龍第.
辛未元使實德道見造成都監　文有曰: "納木石不及期者徵布配島." 乃取歸館謂政丞蔡河中曰: "爲人君者當使民以時今役民妨農此邦之民其何以生? 吾將奏於帝." 河中以告王大怒曰: "此必伴接人所誘也." 河中對曰: "臣願殿下無輕怒. 人君不可輕殿下平日小事卽振聖威固非人主所宜爲也." 王使河中等請之實德不聽令其所親固請乃止. 有白王者曰: "訴實德者前判閣崔天雨也." 王召入內批頰流血.
幸和妃殿晩幸判司僕寺事安義第.
壬申以李　爲僉議評理商議.
戊寅幸花園.
癸未夜幸承信家置酒歡甚　鳴. 王曰: "　知主人意矣." 提刃斷　頭謂承信曰: "汝必傷心." 對曰: "　鳴有時無辜見殺誰敢不傷?" 卽賜布百匹.
戊子以萬戶全贊強姦李包恭妻杖流之.
八月丙申幸妙蓮寺凡六日自是數幸.
庚子元使監丞吾羅古請享王王曰: "今日須往妙蓮寺爲樂." 吾羅古先至候之王率二宮人及　乃至登寺北峯張樂. 天台宗僧中照起舞王悅命宮人對舞王亦起舞又命左右皆舞. 或作處容戱.
李芸曹益淸奇轍等在元上書中書省極言王貪*　{淫}不道請立省以安百姓. 初芸兄儼與僧波哥景有隙波哥景　王曰: "儼常叱臣以爲汝王何等人吾不畏也." 王怒命囚儼奴. 儼見於王欲自明王歐之. 儼　聲曰: "王何辱我. 王之初立伊誰之功?" 王雖激怒於波哥景實惡芸也.
乙巳元遣太監朴帖木兒不花來索童女.
丁未幸妙蓮寺以寺僧辦宴請幸也.
戊申王出內帑五綜布百匹加*　{斂}近侍左右番宴中秋於新宮樓. 有一嬖人白王曰: "知人室家莫若盲人巫女上若求美女當問此輩." 王卽命惡小侵虐盲巫.
辛亥王微行遊於靑郊.
九月丁卯以僉議評理康允忠爲楊廣全羅慶尙道問民疾苦使; 贊成事尹桓爲江陵交州道都巡問使; 右常侍全允臧爲西海平壤道巡慰使.
乙亥夜王以單騎遊巖花路夜半還宮.
丙子王獵於東郊.
丁丑夜王微行遊城中崔安義家奴叱之王怒杖之幾死.
壬午夜幸妙通寺.
甲申王令崔安義買駱駝三頭來飾以錦　珠玉載以寶　.
丙戌夜以商賈齎內帑入元行販　授將軍.
己丑幸尹桓家.
庚寅夜惡小鳳骨等三人詐稱大家入注簿孔甫家奸其妻行省執殺之.
冬十月癸巳朔評理致仕尹宣佐卒.
己亥王　於伯顔平三日乃還.
王以石壓殺強姦囚三人.
癸丑新宮成.
甲寅移御丁巳百官皆賀監察大夫申仲佺先獻綵*　{段}二匹人譏其*　{諂}.
有人入內廚取饅頭王怒以爲盜卽命殺之.
壬戌元遣資政院使高龍普大監朴帖木兒不花賜王衣酒王出迎.
十一月丙寅王與高龍普御市街樓觀擊毬及角　戱賜勇士布無　.
壬午元遣乃住等八人來稱索鞍轎.
甲申托以告郊頒赦遣大卿朶赤郞中別失哥等六人來王欲託疾不迎龍普曰: "帝常謂王不敬若不出迎帝疑滋甚." 王率百官朝服郊迎聽詔於征東省朶赤乃住等蹴王縛之王急呼高院使龍普叱之使者皆拔刃執侍從群小. 百官皆走匿左右司郞中金永煦萬戶姜好禮密直副使崔安祐鷹揚軍金善莊等中　持平盧俊卿及勇士二人被殺中刀　者甚多. 辛裔伏兵禦外以助之. 朶赤等卽掖王載一馬馳去王請小留朶赤等拔刃脅之. 王悶甚索酒有一　獻之. 萬戶權謙羅英傑爲押領官龍普與朴帖木兒不花及諸軍萬戶李中敏金珠慶金上琦等執弓劒搜索勢家. 朶赤等命龍普整治國事德成府院君奇轍理問洪彬權征東省. 龍普遣人捕王之侍從群小朴良衍林信崔安義金善莊承信等十餘人囚之宋明理趙成柱尹元佑韓暉康贊等素與龍普善故免. 龍普與轍彬蔡河中等封內帑.
丁亥放銀川翁主等宮人百二十六人.
己丑高龍普還.
庚寅王至肅州索衾於州守安鈞鈞不獻告朶赤等曰: "王以貪*　{淫}得罪又欲奪我衾如何?" 朶赤曰: "汝爲此州誰使之耶. 汝王　寒索衾汝不與其於人臣之義何?" 遂以鐵尺擊之垂死.
壬辰判密直司事朴仁幹卒於元. 仁幹時爲元子師傅.
十二月乙未遣漢陽君韓宗愈判密直司事孫守卿如元進方物.
辛丑前代言印　以檻車載林信朴良衍林以道南宮信崔安義金添壽閔渙王碩承信等九人如元.
丁未宰相及國老會議上書中書省請赦王罪.
癸丑帝以檻車流王於揭陽縣諭王若曰: "爾王禎爲人上而剝民已甚雖以爾血啖天下之狗猶爲不足. 然朕不嗜殺是用流爾揭陽爾無我怨往哉." 揭陽去燕京二萬餘里. 元子使裴佺獻衣一襲佺獻已卽行王使呼之卽不及矣無一人從行者王手持衣　而去.
○(甲申)五年春正月王在元.
元以柳濯爲合浦萬戶. 舊萬戶僉議商議楊之秀不肯受代久而乃出遊於道內莫有問者.
戊辰宰相會百官及國老欲署名呈省書國老多不至事竟未就王傳車疾驅艱楚萬狀未至揭陽丙子薨於岳陽縣. 或雲遇　或雲食橘而　國人聞之莫有悲之者小民至有欣躍以爲復見更生之日. 初宮中及道路歌曰: "阿也麻古之那從今去何時來?" 至是人解之曰: "岳陽亡故之難今日去何時還?" 王在位前後六年壽三十. 六月癸酉喪至八月庚申葬永陵. 恭愍王六年閏九月癸亥上尊謚曰獻孝大王十六年正月丁亥元賜謚曰忠惠. 王性游俠好酒色耽於遊　荒*　{淫}無度聞人妻妾之美無親　貴賤皆納之後宮幾百餘於財利分析絲毫常事經營群小爭進計　奪人土田奴婢盡屬寶興庫良馬以充內廐. 給布回回家取其利令椎牛進肉日十五斤. 新宮之役張旗設鼓親登墻督之宮成徵漆諸道丹*확之輸後期者徵布倍　. 吏緣爲姦百姓愁怨群小得志忠直見斥一有直言者必加誅戮人人畏罪莫敢言者.
史臣贊曰: "忠惠王以英銳之才用之於不善　比惡小荒*　{淫}縱恣內則見責於父王上則得罪於天子身爲　囚死於道路宜矣. 雖有一老臣李兆年言之　切其如不我聽何哉?"
世家卷第三十六.
