列傳卷第八. 高麗史九十五.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
崔　[*(崔)惟善*(崔)思齊*(崔)　*(崔)允儀].
○崔　字浩然海州大寧郡人風姿　偉性操堅貞少好學善屬文穆宗八年擢甲科第一顯宗時累歷拾遺補闕翰林學士禮部侍郞諫議大夫德宗初轉右散騎常侍同知中樞院事奏: "成宗時內外諸司廳壁皆書說苑六正六邪之文漢刺史六條之令今世代已遠宜更書揭之使在位者知所飭勵." 從之. 俄授刑部尙書中樞使靖宗朝除尙書左僕射　知政事判西北路兵馬事王命　行邊境拓定城池賜衣遣之　置寧遠平虜等鎭及諸堡十四還陞內史侍郞平章事加守司徒修國史上柱國尋遷門下侍郞平章事. 文宗卽位拜門下侍中命考定律令書　加守太保四年又加開府儀同三司守太傅賜推忠贊道功臣號.
　以侍中爲都兵馬使奏: "去歲西北州鎭禾穀不登百姓貧乏男困　役女困徵　請修繕城池外凡工役悉令禁斷." 從之. 又奏: "東女眞酋長　漢等八十六人累犯邊境今勒留京館有日夷狄人面獸心不可以刑法懲不可以仁義敎勒留旣久首丘之情必深忿怨且供費甚多請皆放還." 從之. 明年爲式目都監使與內史侍郞王寵之等奏: "及第李申錫不錄氏族不宜登朝." 門下侍郞金元　判御史臺事金廷俊奏: "氏族不錄乃其祖父之失非申錫之罪　積功翰墨捷第簾前身無*　{痕}咎合列簪紳." 制曰: "　等所奏固是常典然立賢無方不宜執泥其依元　等奏."
七年　以年滿七旬乞退制曰: "侍中崔　累代儒宗三韓耆德今雖請老未忍允從宜令攸司稽古典賜　杖視事." 復加推忠贊道　謀同德致理功臣開府儀同三司守太師兼門下侍中上柱國致仕尋加內史令仍令致仕. 　聞王將遣使就第賜告身禮物上章辭曰: "臣立朝以來未有輔佐力耗齒衰敢乞骸骨坐屍優俸已荷殊私今又蒙特下明綸將降使於雲　　及榮於閭里循涯揆分情所未安招損害盈臣之所懼乞回成命追寢新恩." 不允遣內史侍郞平章事金元鼎同知中樞院事王懋崇就第賜詔曰: "卿儒宮圭　神化丹靑事累聖以濡毫文章華國位三階而調鼎功績紀常雖在退閑未忘舊德更進黃扉之秩　榮綠野之堂今授卿內史令致仕告身一道幷賜衣帶銀器綵*　{段}布貨鞍馬等物." 官誥曰: "良臣惟聖姚皇擧以八元得士者昌姬室延其四子或授之以相位或委之以宰衡採忠懿之謀丹靑帝化賴挾維之智　　宸謀臻於變之期開無疆之祚誰肩往喆朕得伊人惟卿順墨存誠該明　性唐雄首於聖　　　立於天庭萬丈金山樑代誰踰於朱　一枝丹桂晉臣僉仰於　詵語多能則叔向扶輪論博物則張華避席而自顯應芝詔擢入槐司軒夢開祥允　吹塵之契周詩濟美載揚瞻石之謠臺閣規模衆推如晦人倫領袖時許魏舒　馳咸有之稱*　{總}正惟幾之務邇者年非　矣齒未　然早辭當軸之權歸遂懸輿之願賀知章之湖畔雖恣佳遊陶弘景之山中常諮大事昔動爲民　今坐作世師不陞極摯之資奚表難名之德遂中書而冠秩　上列以翹榮於戱量能授職者君親之常寵奬朕玆無*린論道經邦者宰相之務彌綸汝所克勤茂宣翼亮之猷用致肱康之運　齊休於姚皇姬室不專美於四子八元."
後改內史門下省爲中書門下省以　爲中書令致仕　雖居家軍國大事悉就咨焉累加推忠贊道佐理同德弘文懿儒保定康濟功臣號. 二十二年卒王遣*大醫監李　下詔弔其子惟善等曰: "卿父人中威鳳朝右元龜抱變齊至魯之文章夙登大輔振咀業呑　之謀　歷贊昌辰懿厥績庸光於編冊　其蟬　遺慶附諸冠子冕孫鳩杖退閑樂乃琴墳笙典臥扶宸極蔚爲干木之偃藩坐奠夢楹忽感宣尼之　棟顧百身而難贖傾萬乘以　悲卿等橫　家艱尤深宅恤宜勉孝追之禮莫興過毀之哀." 顯宗以後干戈　息未遑文敎　收召後進敎誨不倦學徒　集塡溢街巷遂分九齋曰樂聖大中誠明敬業造道率性進德大和待聘謂之侍中崔公徒. 凡應擧子弟必先隸徒中學焉每歲暑月借歸法寺僧房爲夏課擇徒中及第學優未官者爲敎導授以九經三史*閒或先進來過刻燭賦詩　其次第唱名以入設小酌童冠列左右奉樽俎進退有儀長幼有序相與酬唱及日暮皆作洛生詠以罷觀者莫不嘉歎. 及卒謚文憲後凡赴擧者亦皆隸名九齋籍中謂之文憲公徒. 又有儒臣立徒者十一弘文公徒侍中鄭倍傑一稱熊川徒匡憲公徒　政盧旦南山徒祭酒金尙賓西園徒僕射金無滯文忠公徒侍郞殷鼎良愼公徒平章金義珍一雲郞中朴明保貞敬公徒平章黃瑩忠平公徒柳監貞憲公徒侍中文正徐侍郞徒徐碩龜山徒未知爲何人. 世稱十二徒　徒爲最盛東方學校之興蓋由　始時謂海東孔子. 宣宗三年配享靖宗廟庭子惟善惟吉惟吉官至尙書令子思諏自有傳　子孫以文行登宰輔者數十人.
○惟善顯宗朝擢乙科第一授七品入翰林院文宗時累遷知中樞院事王命創興王寺於德水縣移縣於楊川惟善諫曰: "昔唐太宗神聖英武千百年以來未有倫比不許度人爲僧創立寺觀以遵高祖之志史傳美之我太祖神聖王訓要曰: '國師道詵察國內山川順逆凡可以創造寺院之地無不營建後世嗣王及公侯貴戚后妃臣僚無得爭修願宇虧損地德.' 今陛下承祖宗積累之基昇平日久固宜節用愛人持盈守成以傳後嗣柰何　民財竭民力供不急之費以危邦本耶?" 王優*　之異日入侍閑　王從容慰奬曰: "諫諍是忠從好　." 惟善對曰: "創垂猶易守成難." 拜中書侍郞同中書門下平章事權吏部尙書事侍御史盧旦奏事不稱旨王怒謂左右曰: "此非忠蹇之臣." 命曳出脫公　縛之. 惟善奏: "人臣有犯當付憲司." 王意解. 惟善後爲中書令弟惟吉守司空攝尙書令父　年高尙無恙一日王賜國老宴惟善惟吉扶以入赴時稱盛事翰林學士金行瓊作詩賀曰: "尙書令侍中書令乙狀元扶甲狀元." 王以重九宴松嶽亭命詞臣賦詩覽惟善詩稱奬不已賜尙乘馬尋判尙書吏部事賜推忠贊化康靖綏濟功臣號加開府儀同三司守太師上柱國進門下侍中. 二十九年卒謚文和惟善繼世儒宗匡輔兩朝雖無赫赫之稱人皆重之宣宗朝配享文宗廟庭.
子思齊登文宗八年科官至守司空門下侍郞同中書門下平章事監修國史判吏部事上柱國卒謚良平子　.
○　登第事睿宗時國家閑暇王尙詞賦好遊宴嘗宴西京大同江與侍臣唱和　亦以知制誥從上書諫曰: "昔唐文宗欲置詩學士宰相奏: '詩人多輕薄若承顧問恐撓聖聰.' 文宗乃止帝王當好經術日與儒雅討論經史咨諏政理安有事童子雕篆數與輕薄詞臣吟風嘯月以喪天衷之淳正耶?" 王優納之. 有一詞臣乘隙曰: "　所謂儒雅除臣等別有何人　短於詩故有此言." 王怒左遷春州府使和人詩云: "吾家世受聖朝恩欲繼忠淸不墜門但把螢輝增聖日敢將　測議詞源自　風月無功業　望雲　已夢魂駭汗未收還感淚謫來猶得駕朱　." 王聞之召還後官至禮部尙書翰林學士.
○允儀　玄孫初名天祐登第官至門下侍郞平章事判吏部事毅宗十六年卒年六十一生長閥閱揚歷華要論事明白慷慨典銓選注擬平允任用賢才又能文章再掌貢擧時稱得人嘗奉詔撰古今詳定禮五十卷行於世配享毅宗廟庭.
李子淵[*(李)資諒*(李)資仁*(李)奕　*(李)資玄*(李)資德*(李)預*(李)公壽*(李)之　*(李)　*(李)光縉].
○李子淵仁州人其先新羅大官奉使入唐天子嘉之賜姓李子孫徙居邵城縣卽仁州也. 有李許謙者封邵城伯生尙書右僕射翰翰生子淵子祥子祥贈尙書右僕射子淵擢魁科靖宗初補給事中累轉中樞院副使文宗朝授吏部尙書　知政事陞內史侍郞平章事. 王納其女爲妃加守太尉妻樂浪郡君金氏爲大夫人授子　軍器主簿顥　　九品職後加門下侍郞平章事守太傅封金氏　林國大夫人賜衣　. 進門下侍中判尙書吏部事奏曰: "天地災祥每與刑政得失相應賞罰不可不愼臣伏見吏刑部務要辨理而日陵月替稽留未決者多若令兩部員寮精　事理考官吏勤怠而黜陟之則合聖上勤政恤刑之意庶寃抑可銷而休祥可致也." 從之. 又奏: "近因創造興王寺移德水縣於楊川百姓營葺廬舍未遑寧處男負女提道路相繼貧者有塡壑之憂富者無安堵之所請　德水縣民一歲賦役使得蘇息." 制: 特　二歲. 王以子淵功高任重又賜衣　銀器鞍馬穀帛爲式目都監使奏曰: "製述業康師厚十擧不中例依甲午赦詔當脫麻然師厚儒林郞堂引上貴之曾孫堂引是驅史官伏見." 戊子年制: '電吏所由注膳幕士驅史門僕子孫工製述明經律書　醫卜地理學業登科或兵陣之下成大功者許陞朝行.' 又見丙申年制: '上項人子孫得蒙恩入仕者依祖父仕路量授.' 今師厚不宜脫麻.' 　知政事金顯等五人奏曰: "師厚曾祖上貴職雖堂引得兼儒林郞父序應擧十度亦得脫麻入仕師厚十載螢雪之功不可不念伏望亦許脫麻." 王從子淵等議後賜推誠佐世保社功臣號加開府儀同三司守太師兼中書令監修國史上柱國慶源郡開國公食邑三千戶卒謚章和配享文宗廟庭. 子顥贈慶源伯　門下侍中卒謚貞憲　　皆宰相三女皆配文宗長仁睿太后次仁敬賢妃次仁節賢妃. 顥子資謙資諒資謙自有傳　子資仁資義資義自有傳曾孫奕　　子資玄資德子祥子預　.
資諒初名資訓以外戚補佐右衛錄事　軍事睿宗朝從尹瓘征女眞有功授監察御史累遷刑部侍郞樞密院知奏事. 奉使如宋徽宗御睿謀殿召一行人賜宴作詩示之命和之資諒卽製進雲: "鹿鳴嘉會宴賢良仙樂洋洋出洞房天上賜花頭上艶盤中宣橘袖中香黃河再報千年瑞綠　輕浮萬壽觴今日陪臣　盛際願歌天保永無忘." 徽宗大加稱賞將還密諭曰: "聞汝國與女眞接壤後歲來朝可招諭數人偕來." 資諒奏曰: "女眞人面獸心夷　中最貪醜不可通上國." 宋幸臣聞之曰: "女眞地多産珍奇高麗素與互市不欲分利於我故沮之陛下於高麗愛之如子今負德如此可遣一介之使招女眞不必借高麗." 竟交通致靖康之禍後轉樞密院副使太子賓客仁宗卽位拜刑部尙書樞密院使病革進守司空中書侍郞平章事卒輟朝三日資諒好讀書常討孫吳兵法以功名自喜娶資仁女生二女無子.
○資仁文宗朝登第累遷侍御史文順相繼薨宣宗卽位遣資仁如遼告喪遼主不許入京館詰曰: "二君連逝必有其故宜奏以實." 資仁曰: "國公夙有疾恙加以哀毀遂至大漸實無他故願留臣等遣使本國究問臣若誣罔當服重罪語甚切直." 遼主出城外氈殿引見慰諭後拜兵部侍郞遷右諫議大夫. 王以八關會幸神衆院雨雪侍宴群臣皆霑服及夕將還天霽月明駐輦昌德門外命宗親奉觴爲壽資仁與左諫議金上琦補闕魏繼廷等諫止之改尙書左丞陞殿中監中樞院副使卒.
奕　初名應誼少登第累遷直門下省獻議多稱旨官至中書侍郞平章事卒謚貞簡. 生長閥閱不以富貴驕人人多重之故得免鄭仲夫之亂至晩年嬖賤妾不能理家身沒未幾諸姪孫輩爭財相訟時論少之.
○資玄字眞精容貌魁偉性聰敏登第爲*大樂署丞忽棄官入春州淸平山葺文殊院居之*　食布衣以禪道自樂睿宗遣內臣賜茶香金帛累詔徵之. 資玄曰: "臣始出都門誓不復踐京華不敢奉詔." 遂上表曰: "以鳥養鳥庶無鍾　之憂觀魚知魚　遂江湖之性." 王覽之知不可致幸南京遣其弟尙書資德諭赴行在作詩手書賜之資玄赴召. 王曰: "朕慕此老道德久矣不宜以臣禮見." 令上殿拜賜坐從容與語命留三角山淸　寺再見問養性之要對曰: "莫善於寡慾." 遂進心要一篇王歎賞待遇甚厚旣而固請還山乃賜茶湯道服以寵其行. 仁宗卽位亦傾嚮之有疾遣內醫　視賜茶藥卒年六十五性吝多畜財貨擧物積穀一方厭苦之賜謚眞樂.
資德字觀止恭謹孝友喜讀書又好佛蔭補京市署丞進累中書侍郞平章事資謙敗坐貶黃州使後復拜平章事卒年六十八輟朝一日謚莊懿.
○預文宗朝登第官累尙書工部員外郞宣宗時歷禮部侍郞翰林學士知中樞院事兵部尙書翰林學士承旨獻宗初拜政堂文學刑部尙書. 初宣宗爲國原公娶預女是爲貞信賢妃生延和宮主睿宗立納延和爲妃. 預嘗以李資義之黨罷免至是以妃故召見含元殿賜酒食衣服鞍馬授檢校太尉刑部尙書政堂文學進中書侍郞平章事卒子公壽.
○公壽字元老舊名壽少時外祖侍中崔惟善撫其頂曰: "此兒當爲大器." 及長力學登科直翰林院遷左拾遺轉西京留守判官睿宗幸西京公壽供頓不擾民王嘉之駕還命扈從辭曰: "故事旋駕惟知留一人扈行安可要異恩以撓常典?" 王從之. 秩滿拜禮部員外郞轉兵部侍郞王委以選軍卒凡十四年以稱職聞累遷工部尙書一時輩流多踐宰府人或以爲晩公壽處之恬然. 仁宗卽位擢檢校司徒守司空　知政事進中書侍郞平章事李資謙作亂公壽據義鎭定賜推忠衛社同德功臣號拜開府儀同三司門下侍中上柱國. 公壽素患風痺乞退表四上優詔許之卒輟朝一日謚文忠天資宏厚勤儉然吝嗇好佛子之　.
○之　字子固好讀書屬辭如宿構擢魁科直翰林院仁宗初授右正言持論公正　時宰改殿中內給事出按西海道. 時資謙當國嗜利者爭附之　獨不相比資謙使者交午州郡爭取財賄之　痛禁資謙惡之除平州使資謙敗召還累遷爲起居注. 妙淸白壽翰結近侍以妖術惑衆之　獨深斥之曰: "此輩必誤國." 王幸西京鄭知常金安與妙淸誣言: "大同江有瑞氣此神龍吐涎千載罕逢請順天心稱尊號以厭金國." 王以問之　對曰: "金強敵不可輕也　兩府大臣留守上都不可偏聽一兩人言以決大議." 王從之. 拜中書舍人西京叛久不下之　與左常侍李仲上*　曰: "虎　出於　龜玉毀於　是誰之過? 西賊之謀久矣一二大臣非獨不防閑反信其謀而張之致今日之患請賜明斷誅其黨與." 蓋指文公仁林景淸輩也公仁景淸由是罷陞御史大夫同知樞密院事歷禮部尙書政堂文學守司空左僕射進　知政事二十三年卒年五十四王遣使弔祭贈中書侍郞平章事謚文正. 之　風標英雅秉心寬厚文章事業爲一時傑但吝嗇父沒不分弟妹財産其家奴肆橫或至盜劫不檢制爲時所譏.
○　登第直翰林院事文順宣獻肅睿六朝累官開府儀同三司檢校太師守太保門下侍郞同中書門下平章事判尙書禮部翰林院事修國史上柱國年六十九卒輟朝三日謚文良. 　恬靜寡慾俸祿之外不營産業酷信浮屠遍覽諸經章*　尤喜金剛經自號: "金剛居士." 孫光縉.
○光縉初名元休蔭補良　丞揚歷中外遂　樞府鄭仲夫之亂以溫謹獲全. 明宗初　知政事加中書侍郞門下平章事權執銓衡未幾乞骸卒謚貞懿子惟仁惟誼惟直惟諒惟卿惟溫.
朴寅亮[*(朴)景仁*(朴)景伯*(朴)景山].
○朴寅亮字代天竹州人或雲平州人文宗朝登第多所敭歷遼嘗欲過鴨綠江爲界設船橋越東岸置保州城顯宗以來屢請罷不聽. 二十九年遣使請之寅亮修陣情表曰: "普天之下旣莫非王土王臣尺地之餘何必曰我疆我理?" 又曰: "歸汶陽之舊田撫綏弊邑回長沙之拙袖　舞昌辰." 遼主覽之寢其事累遷右副承宣轉禮部侍郞. 三十四年與戶部尙書柳洪奉使如宋至浙江遇　風幾履舟及至宋計所貢方物失亡殆半帝　王勿問王乃釋洪等. 有金覲者亦在是行宋人見寅亮及覲所著尺牘表狀題詠稱嘆不置至*　{刊}二人詩文號小華集. 歷翰林學士承旨同知中樞院事肅宗元年以右僕射　知政事卒謚文烈寅亮文詞雅麗南北朝告奏表狀皆出其手嘗撰古今錄十卷藏秘府子景仁景伯景山.
○景仁初名景綽字令裕少力學登科累遷左拾遺言論勁直無所依違時議重之. 睿宗朝授中書舍人以兵馬副使從尹瓘征女眞墜馬傷脛留定州聞瓘將築九城寄書曰: "武功已成國威已振宜　師旅以圖萬全更深入賊地列置城池今雖已成後恐難守." 瓘不能用卒如其言. 王欲遣使如宋景仁時以殿中監直門下上*　諫止言甚　切王不得已從之然以　旨除國子祭酒後爲西北面兵馬使陛辭王賜名景仁仍賜茶藥歷吏戶禮刑四部尙書翰林學士承旨判三司事以老病屢乞退加檢校太子太保守司空尙書左僕射　知政事修國史致仕卒年六十七謚章簡子孝廉孝先.
景伯宣宗朝擢魁科官至尙書.
景山睿宗朝擢第二名仕至大卿以三子登科例賜母大倉米歲三十碩.
黃周亮.
○黃周亮登第顯宗朝累轉侍御史歷拾遺中丞進累中樞院副使德宗朝拜政堂文學判翰林院事靖宗朝歷吏戶禮三部尙書　知政事. 威　州女眞仇屯高刀化二人與其都領將軍開老爭財乘其醉歐殺之事下輔臣議侍中徐訥等六人議曰: "女眞雖是異類然旣歸化名載版籍與編氓同固當遵率邦憲今歐殺其長罪不可原請論如法." 周亮等十一人議曰: "此輩雖歸化爲我藩籬然人面獸心不慣風敎不可加刑且律文雲: '諸化外人同類自相犯者各依本俗法.' 　其隣里老長已依本俗法出犯人二家財物輸開老家以贖其罪何更論斷?" 王從周亮等議. 進門下侍郞平章事九年加推忠盡節文德匡國功臣特進守太保兼門下侍中判尙書吏部事上柱國卒謚景文. 初契丹兵陷京城燒宮闕書籍盡爲　燼周亮奉詔訪問採　撰集太祖至穆宗七代事跡共三十六卷以進配享靖宗廟庭宣宗贈開府儀同三司.
柳伸.
○柳伸初名仁狀貌不踰中人而有膽量少登第以淸謹名由起居舍人出牧淸州民畏而敬之. 國家欲移都南京宰相及庶僚皆以爲可伸與左散騎常侍庾祿崇獨言其不可凡論國事悉主忠義時論多之. 事文順宣憲肅五朝官至尙書右僕射政堂文學卒贈　知政事謚忠愼.
王寵之.
○王寵之顯宗朝登第累遷起居舍人靖宗朝爲右承宣給事中與都兵馬副使朴成傑等奏: "東路靜邊鎭蕃賊窺　之處百姓不得安居請俟農隙築設城池." 從之. 轉知奏事禮賓卿十年與東北路兵馬使　知政事金令器城長定二州及元興鎭. 文宗初以中樞使爲西北面中軍使兼行營兵馬使加守司空上柱國未幾以吏部尙書爲都兵馬使奏: "傳曰: '安不忘危.' 又曰: '無恃敵之不來恃吾有備.' 故國家每當仲秋會東西班員吏於郊外敎習射御而　諸衛軍士國之爪牙宜於農隙敎以金鼓旌旗坐作之節又軍馬皆不練習請先選前鋒馬兵每一隊給馬甲十副　習馳逐仍令御史臺兵部六衛掌其敎閱." 從之. 尋拜內史侍郞轉門下侍郞平章事上章辭兵馬使不允. 開城監牧直李啓以事私遣旗頭李仁驅史加達捕府軍金祚祚投河死. 尙書刑部奏: "啓罪應律畏懼致死宜以鬪殺論准今制旨杖脊配有人島仁及加達以從流三千里." 李子淵議亦與刑部同寵之等以爲: "畏懼致死者謂如臨水履　因恐迫致死也今祚自溺與此不同當以仁爲首　絞罪半加達爲從啓以事理重論." 制曰: "以畏懼致死論啓恐非正條可除名收田餘依所奏." 進守太尉門下侍郞同中書門下平章事尋陞門下侍中判尙書吏部事二十一年以中書令致仕卒輟朝三日謚景肅後追念其賢下詔褒美贈守太師中書令配享文宗廟庭.
魏繼廷.
○魏繼廷史失其世系文宗朝登第以文章名累遷左補闕知制誥宣宗朝爲御史中丞王嬖妾萬春起第壯麗繼廷奏: "萬春　惑上意勞役百姓大起私第請毀之." 不報. 又爲樞密承宣王以燈夕置宴酒　命繼廷起舞辭曰: "有伶人何用臣舞." 王不得強乃止. 肅宗時歷吏禮二部尙書轉中書侍郞同中書門下平章事進門下侍郞平章事兼太子少師睿宗初爲門下侍中上表乞退不允再乞退又不允命左承宣柳仁著至私第宣諭繼廷固稱疾上表乞退又手詔不允曰: "卿貪邪所忌忠亮不回先考尙賢早授洪鈞之任寡人受命以爲同德之臣自春已來稱疾求免雖嘉止足之義未符倚注之心知予至誠無或遜避前已曲諭夫復何言?" 遂命內人韓　如敦諭尋加守太保.
繼廷入省視事御史奏: "繼廷寢疾彌年不能視事數請告上待益厚賜假二百日假已盡乃復遷延累旬然後扶起入省非大臣意請罷之." 不許. 二年復三上表乞退詔曰: "卿淸規重德鎭服百寮直節令名聳動群聽文祖擢爲詞臣英考命作首相惟予　人方賴耆哲之輔乃稱有疾遽辭機務之煩再下書詔朕已諭於至懷七上封章卿不移於確志重違勤請許遂便安宜加調攝速副登庸." 尋遣中使慰諭賜茶藥二銀合又上表辭祿詔曰: "卿久積股肱之勤偶　　理之疹朕以謂身若不安疾難速愈雖深惜去之意勉從告退之誠何復奏於章牘請不*　{支}於祿錢乞骸之後賜　有常當體眷懷無煩固遜." 再上表辭祿又詔曰: "卿博學攻文詞林宗匠匪躬直節爲世名臣因疾解官甚惜其去又從而辭祿非朕所以優賢敬老之意令三司給二分祿." 未幾卒謚忠烈繼廷淸儉蹇直嘗副李資義奉使如宋資義多市珍貨繼廷一無所求至登兩府不改素節又不徇俗好佛國人想望大用及爲相已老病且知勢之不可爲循默無所建明. 仁宗詔曰: "魏繼廷嘗受肅宗遺命左右先君淸儉正直終始一節宜令配享睿宗廟庭."
邵台輔[王國　高義和].
○邵台輔史失世系文宗末授戶部侍郞宣宗時官累　知政事進中書侍郞平章事判刑兵部事奏: "北路邊城將士多自山南州縣充入故丁田在遠　産貧乏脫有兵事　爲先鋒請自今令入遼使臣*　{揀}壯健者爲　從因使偵察疆域事勢且有互市之利人必競勸." 制從之. 獻宗初拜門下侍郞平章事上柱國李資義謀亂台輔使王國　率兵入衛令壯士高義和斬資義及其黨以功權判吏部事轉特進守司徒判吏部事. 肅宗受禪擢拜守太尉門下侍中賜金銀器衣　錦　綾羅布帛鞍馬及樂部花酒宴於其第. 台輔嘗奏: "國學養士　費不　實爲民弊且中朝之法難以行於我國請罷之." 不報. 八年年七十上表乞退不允遣尙書兵部郞中許慶賜　杖制曰: "禮: '大夫七十而致事若不得謝則必賜之　杖.' 蓋以圖任舊人諮諏大政也卿吏幹秀而飾以儒雅兵機深而兼摠刑名加以中和理其身方正率其道眞所謂王佐之才也文考用卿爲腹心宣宗任卿爲宰輔朕在宗邸熟聞卿名受禪以來惟卿是賴凡所施設必資訪問擢置上宰以授大柄何遽引年而告老乎昔太公望七十而遇文王今卿年　至此而再三求退朕所不喜也　卿精神氣力強健不衰宜在廊廟論經燮理是用稽諸古典特示殊恩." 尋守太傅判戶部西京留守事加門下侍中致仕明年加守太師賜　謀功臣號卒謚忠謙配享肅宗廟庭.
國　宣宗時直門下省獻宗卽位權尙書兵部事議者以爲王室微弱權歸武將政將柰何. 旣誅資義以功權判兵部事陞右僕射　知政事判兵部事柱國尋判都兵馬事病不視事而威振朝廷. 肅宗初加守司徒卒子幼妻弟王字之服喪王弔慰贈謚景烈國　惟事弓劒敎書有資兼文武之語時議譏之配享肅宗廟庭.
○義和全州高山縣人性沈　有　力應選爲軍補隊正斬資義以功陞散員進累上將軍. 睿宗朝拜兵部尙書加守司空尙書左僕射判兵部事. 十二年上書言: "臣年六十九戶籍誤　*一{二}年且臣病不能從事請致仕." 從之. 賜衛社功臣號十四年卒.
文正.
○文正長淵縣人文宗初登第累遷兵部侍郞左諫議大夫歷刑部尙書　知政事進中書侍郞平章事. 東蕃作亂正爲判行營兵馬事與兵馬使崔奭廉漢兵馬副使李　將步騎三萬出屯定州夜分道直趣賊巢穴遲明乃至鼓　震地賊大懼遂麾兵奮擊斬三百九十二級擒渠帥三十九人獲牛馬百餘委棄器械塡積攻破廬落凡十餘所　後凱還奏捷. 王喜遣左司員外郞裴緯　曰: "近緣邊事未息宵　軫慮今省所奏婉　降戎掃除民害使朕無東顧之憂惟乃之功." 特賜正銀合一副重一百兩奭漢　銀合各一副重各五十兩　盛丁香尋賜正推忠贊化蕩寇靜塞功臣號加特進檢校司徒門下侍郞平章事判尙書禮刑部事兼太子太傅上柱國長淵縣開國伯食邑一千戶食實封二百戶. 正奏曰: "今時雨旣洽農務方殷願上體天養民罷興王寺土木之役及十二所監倉巡察使以除民弊." 從之. 進士魯　其父娶大功親而生者崔奭爲吏部尙書請依律禁錮不　. 王曰: "選用人才當不拘常局可與諸進士　授官秩以通朝籍." 正等曰: "家齊然後國治　父不正婚禮瀆亂人倫然方今崇尙儒術用士是急宜降授階職." 從之. 宣宗十年以守太尉門下侍中致仕卒謚貞獻配享宣宗廟庭.
鄭文.
○鄭文字懿德草溪縣人父倍傑擢魁科官至禮部尙書中樞使以儒術相文宗卒贈弘文廣學推誠贊化功臣開府儀同三司守*大尉門下侍中上柱國光儒侯倍傑妻崔氏賢而無子養其族女及　勸倍傑以爲妾未幾倍傑死遺腹生文年甫十五六　然若老成. 赴國子監試作君爲民天賦曰: "物如憔悴我則施雨露之恩俗若頑兇我則布雷霆之怒." 文宗聞之屢加稱歎登第拜秘書郞時宣宗爲國原公文爲其府錄事及卽位擢直翰林院兼四門助敎尋轉右拾遺. 臺諫駁奏: "文外祖系出處仁部曲不宜諫官." 乃改授殿中內給事知制誥出知開城府事入爲刑部員外郞肅宗十年拜刑部尙書政堂文學兼太子賓客加檢校司空禮部尙書在公暴疾　歸其第. 王遣內醫診視尋卒王震悼贈特進左僕射　知政事謚貞簡官　葬事. 文爲人恭儉朴訥不事生産居室僅庇風雨　官謹愼典刑曹十餘年未嘗妄出入人罪. 嘗扈駕西京請立箕子祠奉使入宋所賜金帛分與從者餘悉買書籍以歸宋人多之子福公福卿福儒.
金元鼎.
○金元鼎德宗朝官累監察御史靖宗時除右司郞中東北路兵馬使金令器築長定二州元興鎭城元鼎等率兵出屯要路以備之遇賊戰有功令器還奏請加褒賞從之. 文宗朝歷御史大夫中樞院使尙書左僕射　知政事時兵部請遣兵東西兩界以備邊元鼎奏曰: "近因送迎北朝封冊使士卒已疲又赴興王寺役不得休息資糧殆乏乞依封冊軍例賜物以遣." 乃命侍御史秦仲依所奏行之進內史侍郞同內史門下平章事. 庾仲卿工部尙書逵之子也制降等授蔭職式目都監使侍中李子淵等十一人駁曰: "仲卿舅平章李　奸兄少卿蒙女生仲卿母仲卿不宜齒朝列." 元鼎等四人議曰: "此乃李　之罪非仲卿父子所犯且功臣黔弼之裔不宜塞仕途請依前制降授蔭職." 王從元鼎等議. 加守司徒尋陞門下侍郞同中書門下平章事上柱國兼太子太保. 嘗遙領西京奏事　旨出爲西京留守使未幾召還十七年進守太尉門下侍中卒. 後三司奏元鼎卒已四年猶闕賻贈謹按工部尙書鄭層之喪旣經大祥制責有司稽緩卽加追贈請從前制賻贈從之賜穀一百三十石.
孫冠.
○孫冠字知足安峽縣人性行淸純樸古幼好學以文學名文宗朝擢第累遷左補闕自是揚歷淸要. 宣宗時爲右諫議與門下侍郞金良鑑掌試取進士李景泌等景泌程文不合格時議譏其主司不明. 獻宗時歷知中樞院事尙書右僕射　知政事判戶部事致仕睿宗四年卒年八十六謚章簡.
崔思諒.
○崔思諒字益甫海州人年十八登第文宗朝累遷至工部侍郞宣宗時歷中樞院使　知政事檢校太子太師修國史進左僕射　知政事因疾乞退制以致仕例給半俸. 有司駁奏: "人臣年七十致仕者給半祿所以養國老也未聞病廢而家食者." 王曰: "思諒累代元臣文章器識有異常倫豈拘恆例?" 竟不從. 九年卒思諒儀表端雅沈靜寡言秉國鈞主文柄名重一時王聞訃悼甚賜子洙等弔書官　葬事謚康敬.
金先錫.
○金先錫廉毅有吏才文宗時除戶部郞中獻宗朝累授知樞密院事肅宗初拜左僕射判戶部事進中書侍郞平章事年至七十乃三上表請老許之時人譏其顧戀爵位卒謚忠簡.
任懿[*(任)元厚*(任)克忠*(任)克正*(任)溥*(任)濡*(任)翊*(任)沆].
○任懿定安縣人少力學登第宣宗在藩邸聞其名奏爲典籤及卽位累遷右承宣. 肅宗初立內人挾宿憾屢　之王雅知其純正無他讒言卒不行遷諫議大夫. 宋哲宗崩懿與侍郞白可臣奉使弔慰一行人皆　貨利懿獨廉謹宋人稱之齎帝所賜神醫普救方來王曰: "此方濟世要術其齎來使副僚佐宜　加爵賞." 未幾拜御史大夫歷禮兵吏部尙書左僕射　知政事睿宗初進開府儀同三司上柱國尋判尙書刑部事後以中書侍郞平章事權判東北面兵馬事兼行營兵馬使右*　{諫}議大夫金緣副之. 懿等辭王御重光殿親授　鉞賜鞍馬衣服彩*　{段}遣近臣餞於郊及還引見重光殿. 時崔弘正等已收入九城軍民兵仗懿等行緩疆　之事一無措置徒煩傳騎時人譏之. 後加守太尉門下侍郞同中書門下平章事上柱國仍令致仕賜佐理功臣號十二年卒年七十七謚貞敬仁宗贈中書令子元厚元濬元濬平章事.
○元厚初名元　登第仁宗初累遷殿中內給事出守陜州移開城府俱有政績王納元厚女爲妃遂授禮賓少卿御史雜端驟擢　知政事改同知樞密院事. 妙淸白壽翰以邪說惑衆元厚上書請誅之以絶禍萌不報. 復爲　知政事判工部事進中書侍郞平章事西京叛詔以元厚及金富軾爲中軍帥尋命元厚留衛都城後賜同德佐理功臣號開府儀同三司檢校太傅尋判兵部事改門下侍郞平章事表讓崔溱不報. 未幾判吏部事銓注甚公人稱之曰: "山濤蔑以加矣." 加守太保判西京留守事懿宗卽位拜門下侍中封定安侯令朝會上殿行禮*　{諫}官論駁遂加宣忠安社佐理同德功臣三重大匡開府儀同三司守太尉上柱國定安公食邑二千戶食實封六百戶開府曰壽寧置僚屬. 十年卒年六十八元厚器宇宏深風彩嚴重博通經史爲宰相勤儉淸白享富貴十餘年. 妙淸妖說宰執皆傾信元厚獨　之不從人服其明. 子克忠克正溥濡沆.
克忠擢第累官至中書侍郞平章事風姿魁偉有器識.
克正以戶部尙書辭連鄭　貶梁州防禦使移忠州牧使卒.
○溥幼穎悟善屬文元厚卒懿宗抑外戚待太后甚薄故年二十猶未補官. 明宗立授禮賓注簿遷閣門祗候乞免職應擧遂擢乙科第累遷吏部侍郞卒贈吏部尙書翰林學士姿儀　藉尤愛山水之遊世目爲神仙中人.
○濡初名克仁明宗時登第官累　知政事神宗初拜中書侍郞平章事進守太傅門下侍郞平章事康宗元年卒年六十四謚良淑. 性恬淡慈和不以家世勢位驕人雖臧獲賤隸未嘗　罵歷事五朝居官勤恪處決明允. 掌制誥十六年一時高文大冊皆出其手四闢文　所擧皆當世名士若趙　李奎報金敞兪承旦其尤者也. 晩年奉佛彌篤金書大藏經幾半識者譏之配享熙宗廟庭. 子景肅景謙孝順景恂景肅官至同中書門下平章事修文殿大學士判吏部事景謙同知樞密事翰林學士承旨孝順樞密副使景恂判司宰事景謙子翊.
○翊登第忠烈朝累遷大司成以明習禮度改判閣門事進密直副使同修國史官至僉議侍郞贊成事致仕卒. 翊博聞強記　鍊典故有質疑者辨之如響嘗奉敎撰璿源錄又撰元世祖事跡.
○沆幼能文姿朗秀可愛不以富貴驕人登第仕至禮部侍郞嘗奉使如金主客侍郞李陽名人也愛沆風誼待甚款.
金漢忠.
○金漢忠新羅大輔閼智之後高祖庾廉從敬順王歸太祖爲功臣漢忠少雄偉力學登第宣宗朝官累閤門引進使上輕車都尉出守安西都護府爲政不苛民慕之. 獻宗初除刑部侍郞肅宗封太子以漢忠兼左庶子累授禮部尙書宋使來漢忠航海迎候宋使卒遇　風船幾敗賴漢忠拯救得全活. 睿宗初拜尙書左僕射判秘書省事尹瓘之伐女眞也漢忠爲中軍兵馬使力戰有功又爲行營兵馬使瓘等命諸軍撤內城材瓦以築九城徙南界民實之漢忠執不可曰: "如外城未畢而卒有緩急內無完城民將何保? 元帥雖有命吾不敢從." 後果如其言遷判工部事轉樞密院使以尙書左僕射致仕卒年七十八遺命薄葬謚元平. 漢忠妻文宗婢妾之女也以故雖至達官不得入臺省子景初景元景若.
列傳卷第八.
