列傳卷第十一. 高麗史九十八.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
金富軾[*(金)敦中*(金)君綏].
○金富軾富佾之弟肅宗時登第補安西大都護府司錄　軍事考滿直翰林院歷右司諫中書舍人仁宗卽位李資謙以國舅當國王詔資謙於朕爲外祖班次禮數不可與百官同兩府兩制及諸侍從官其會議以聞寶文閣學士鄭克永御史雜端崔濡議曰: "傳雲天子有不臣者三後之父母居其一今資謙宜上表不稱臣君臣宴會不與百官庭賀徑詣幕次拜上*　拜而後坐殿." 衆議雷同富軾時爲寶文閣待制獨曰: "漢高祖初定天下五日一朝太公太公家令說太公曰: '天無二日土無二王皇帝雖子人主也太公雖父人臣也柰何令人主拜人臣?' 高祖善家令言詔曰: '人之至親莫親於父子故父有天下傳歸於子子有天下尊歸於父此人道之極也今王侯卿大夫已尊朕爲皇帝而太公未有號今上尊太公曰太上皇.' 以此論之雖天子之父若無尊號則不可令人主拜也不其侯伏完獻帝皇后父也鄭玄議曰: '不其侯在京師禮事出入宜從臣禮若後息離宮及歸寧父母則從子禮.' 故伏完朝賀公庭如衆臣及皇后在宮後拜如子又東晉群臣議穆帝母　太后見父之禮紛　不一博士徐禪依鄭玄議曰: '王庭正君臣之禮私　全父子之親是大順之道也.' 又魏帝父燕王宇上表稱臣雖父子至親禮數尙如此　外祖乎按儀禮五服制度母之父母服小功五月而已與己父母尊親相遠豈得與上抗禮宜令上表稱臣在王庭則行君臣之禮宮　之內則以家人禮相見如此則公義私*思{恩}兩相順矣." 宰輔以兩議聞王遣近臣康侯顯問資謙資謙奏曰: "臣雖無知今觀富軾議實天下之公論也微斯人群公幾陷老臣於不義願從其議勿疑." 詔可.
尋與朴昇中鄭克永修睿宗實錄二年轉禮部侍郞王追封資謙祖考昇中欲媚資謙請焚黃日賜敎坊樂富軾以爲: "宗廟用樂象平生若墳墓則以素服從事至於涕泣豈可用樂." 昇中又欲號資謙生日爲仁壽節富軾言: "生日稱節自古所無唐玄宗時始稱皇帝生日爲千秋節未聞人臣有稱節者." 平章事金若溫曰: "侍郞議善." 四年拜御史大夫歷戶部尙書翰林學士承旨進平章事加守司空. 十二年王以妙淸言欲幸西京避災富軾奏曰: "今夏雷震西京大華宮三十餘所若是吉地天必不如此避災於此不亦左乎　今西成未收車駕若出必蹂禾稼非仁民愛物之意." 又與諫官上*　極言王曰: "所言至當朕不西行."
十三年正月妙淸與趙匡柳　等據西京反王以富軾爲元帥將中軍金正純鄭旌淑盧令　林英尹彥　李　高唐愈劉英佐之吏部尙書金富儀將左軍金旦李愈李有開尹彥旼佐之知御史臺事李周衍將右軍陳淑梁祐忠陳景甫王洙佐之西人矯詔徵兵兩界急王遣淑周衍景甫洙分將右軍二千人自東路往諭諸城仍搜賊黨命富儀率左軍先趣西京王召問兩府大臣將出師富軾與諸相議曰: "西都之反鄭知常金安白壽翰等與謀不去是人西都不可得平." 諸相深然之召知常等三人至密諭正純使勇士曳出三人斬於宮門外乃奏之. 王御天福殿富軾戎服入見乃命上陛親授　鉞遣之曰: "　外之事卿其專之以賞罰用命不用命然西人皆吾赤子殲厥渠魁愼勿多殺." 右軍先行次馬川亭中軍次金郊驛邏騎擒致西京諜者田元稷富軾解縛慰遣之曰: "歸語城中人大軍已發有能自新放順者可保性命不爾天誅不可久　." 時士卒頗驕謂朝夕凱還裝　單寡會天雨雪士馬凍　衆心解弛富軾撫循　給軍情乃安王以洪　　李仲孚爲西人黨授詔書往諭之　　等緩行四日始至生陽驛懼不能前使驛吏傳詔書而還富軾囚　　於平州流仲孚於白翎鎭至寶山驛閱兵三日集將佐問計皆曰: "兵貴拙速先則制人今大軍已出宜卷甲倍道疾馳掩賊不備　爾小醜計日可擒若所至掩留必失機會且使賊益得爲計非我之利." 富軾曰: "不然西京謀反已五六年其設計必周戰守之具旣備然後擧今欲掩其不備不已晩乎且我軍有輕敵心器仗未整猝遇伏兵竊發一可危也頓兵堅城之下天寒地凍壁壘未就忽爲賊所乘二可危也又聞賊矯制徵兵兩界列城狐疑莫辨眞僞萬一有姦人應之表裏相結道路梗塞禍無大於此矣莫若引軍從*閒道繞出賊背取諸城軍資以餉大軍告諭順逆使與西人絶然後益兵休士飛檄賊中徐以大兵臨之此萬全之計也."
遂引兵由平州趣管山驛左右軍皆會聯次以行富軾由射岩驛新城部曲徑到成州休兵一日馳檄諸城諭以奉辭討賊之意遣軍吏盧仁諧招諭西京且　城中虛實引諸軍道漣州抵安北大都護府淑周衍等自東界來會前此遣錄事金子浩等懷　*閒行歷兩界城鎭告諭西人反狀人心猶懷顧望及大軍至列城震懼出迎官軍富軾又遣寮椽曉諭至數四匡等知不可抗意欲出降自以罪重猶豫未決. 平州判官金淳夫齎詔入城西人遂斬妙淸　及　子浩等首使分司大府卿尹瞻少監趙昌言大將軍郭應素郞將徐挺等偕淳夫請罪於朝. 又投書中軍曰: "謹奉詔旨及元帥之言已斬渠魁馳獻闕下欲以羊酒　獻敢請日期." 於是富軾遣錄事白祿珍奏之又貽書兩府曰: "宜厚待瞻等以開自新之路." 宰相文公仁崔濡韓惟忠謂祿珍曰: "汝元帥不直趣西京循迂路以赴安北吾等奏遣單介齎詔諭降非爾元帥之功爾來何爲?" 淳夫至郊面縛瞻等將入京兩府遣法司枷鎖請下獄臺諫亦請置極刑王皆不許命解縛襲衣冠入見賜酒食勞慰置客館未幾下獄梟妙淸等首於市賜富軾銀藥合詔曰: "逆命滔天憤妖人之作亂登壇受鉞嘉大將之請行觸風霜之　寒憫士卒之辛苦今者王師壓境賊類　鋒傳首於玆已　藁街之殉　兵在卽實由蓮幕之謀宜更勉六軍之心卒以　萬全之計."
匡等聞瞻等下獄謂必不免復反. 王遣殿中侍御史金阜內侍黃文裳與瞻往頒詔阜等劫之以威不可慰撫西人怨怒. 二月諷亂兵殺阜文裳及諸從者瞻奉太祖眞逃出捕殺之　城固守富軾遣錄事李德卿往諭又殺之富軾與諸將誓告皇天后土山川神祇曰: "西京妖人邪說　人相聚謀反臣等祗奉王命率師問罪竊念上兵伐謀善智不戰若以萬衆橫行城中則無辜小民橫罹兵刃非弔民伐罪之意玆用按甲休兵說之以逆順諭之以禍福然後斬渠魁詣闕乞罪庶幾革面而惡心不悛反覆不常詔書屢下而不從使臣方至而見害厥罪貫盈理難可宥天地神明臨之在上質之在旁尙克陰　使三軍增氣元惡授首以安宗社以　干戈雖不責報豈敢忘恩草芥之誠神其鑑之." 富軾以西京北負山岡三面阻水城且高險未易猝拔宜環城列營以逼之乃命中軍屯川德部左軍屯興福寺右軍屯重興寺西又以大同江爲往來之衝賊若先據道梗不通使大將軍金良秀侍郞楊齊寶員外郞金精閤門祗候崔子英直長權景亮等將兵屯守號後軍又使陳淑郞中王毅閤門祗候全鎔安寶龜等將兵屯重興寺東號前軍且城外民戶甚多自兵興丁壯多入城爲戰卒其餘逃竄山谷富軾以爲若不招撫勢必嘯聚爲賊耳目分遣軍吏勞來慰諭逃竄者悉出或負糧餉願助軍費者絡繹不絶皆給衣食使得安居西人沿江築城自宣耀門至多景樓凡一千七百三十四*閒置六門以拒之.
先是王遣內侍祗候鄭襲明濟危寶副使許純雜織署令王軾往西京西南海島會弓手水手四千六百餘人以戰艦百四十　入順化縣南江禦賊船至是又遣上將軍李祿千大將軍金台壽錄事鄭俊尹惟翰軍候魏通元等自西海領舟師五十　助討祿千至鐵島欲徑趣西京會日暮潮退. 襲明曰: "水道狹淺宜乘潮而發." 祿千不聽行至半塗水淺舟膠西人以小船十餘　載薪灌油火之隨潮而放先於路旁叢薄*閒伏弩數百約以火發同時齊擧及火船相迫延燒戰艦衆弩俱發. 祿千狼狽不知所圖兵仗皆燒士卒溺沒殆盡台壽俊死祿千蹈積屍登岸僅以身免由是西人始輕官軍選卒鍊兵爲拒守計富軾慮後軍寡弱夜密送步騎一千以益之賊不知黎明渡馬灘紫浦直衝後軍燒營突進僧冠宣應募從軍　甲荷大斧先出擊賊殺十數人官軍乘勝大破之斬首三百餘級賊皆蹂躪赴江溺死獲兵船甲仗甚多賊勢頓挫. 時諸軍野屯數月富軾恐春夏之交水　　至爲賊所襲欲築城按甲州鎭兵番休就農持久以伺其便議者皆曰: "西人兵少今擧國興師當指日平　數月不決尙爲稽緩　築城自固不亦示弱乎? 富軾曰: "城中兵食有餘人心方固攻之難克不如好謀而成何必疾戰多殺人乎?" 遂定計以北界州鎭南西近道軍分隸五軍各築一城又於順化縣王城江各築小城數日而畢峙兵積穀閉門休士雖或與賊交兵無大勝敗或分道攻城而城高塹深雖矢石所及多所殺傷而官軍亦傷. 王遣近臣崔　抗員外郞趙碩等下詔招諭富軾亦遣錄事趙　榮金子浩康羽及僧品先等百計開諭許以不死每獲賊諜及樵蘇者皆給衣食遣之. 匡等殊無降意幸其有外患使王師自罷時金使適至賊欲遮刺之以構　官軍知之候察甚至故賊不敢發. 賊又恐其黨降附詐爲我中軍文牒示衆曰: "諸軍所　及降人無問老少皆殺之." 西人頗信之已而聞撫慰降者甚厚稍稍歸順.
時有朝臣獻議曰: "自古用兵當觀形勢如何豈校一時之損傷乎國家雖與北朝和親其意難測今興師數萬彌年不決若隣敵乘　而動加以盜賊不虞之患何以制之請遣重臣不計死傷刻日破賊敢有逗撓者以軍法論." 王以示富軾富軾奏曰: "北邊之警寇賊之變不可不虞誠如所議至於不計死傷刻日破賊是何不究當今之利害也臣觀西都天設險固未易攻拔　城中甲兵多而守備嚴每壯士先登僅至城下未有踰城超堞者雲梯衝車皆無所用童稚婦女擲　投瓦猶爲勍敵設使五軍傳城而攻不出數日驍將銳士盡斃於矢石矣賊知力屈鼓　而出鋒不可當何暇備外虞哉? 今聯兵數萬彌年不決老臣當任其咎然邊鄙之警盜賊之變不可不慮故欲以全策勝之不傷士卒不挫國威耳兵固有不期速勝者今以宗社之靈明主之威妖賊負恩行卽殄滅願以討賊付老臣使得便宜從事必破賊以報." 王亦以爲然卒排群議而委之.
三月五軍會攻不克涉夏至秋與賊相持不決十月賊糧盡簡老弱及婦女驅出之皆羸　無人色戰卒往往出降富軾知有可取之狀命諸將起土山先於楊命浦山上竪柵列營移前軍據之發西南界州縣卒二萬三千二百僧徒五百五十負土石集材木分命將軍義甫方宰盧　積先將精卒四千二百及北界州鎭戰卒三千九百爲遊軍以備剽掠. 十一月諸軍就前軍屯所起土山跨楊命浦抵賊城西南隅晝夜督役賊驚駭以銳士出戰又於城頭設弓弩砲石盡力拒之官軍隨宜　禦鼓　攻城以分賊勢. 有僑人趙彥獻計制砲機置土山上其制高大飛石重數百斤撞城樓　碎繼投火毬焚之賊不敢近土山高八丈長七十餘丈廣十八丈去賊城數丈富軾會五軍攻城又不克錄事朴光儒死賊夜分軍爲三出攻前軍營. 富軾令僧尙崇荷斧逆擊殺十餘人賊兵奔潰將軍於邦宰金叔積先金先權正均等率兵追擊之賊　甲入城. 明年二月賊以我起土山逼之欲於城內築重城富軾聞之曰: "賊雖築城何益?" 尹彥　池錫崇曰: "大軍之出今已二年曠日持久事變難料不如潛師突擊破重城可以成功." 富軾不聽彥　固請於是分銳兵爲三道陳景甫王洙及刑部員外郞朴正明閤門祗候金禮雄等將三千人爲中道錫崇全鎔殿中內給事李侯等將二千人爲左道李愈及閤門祗候李永章金臣璉等將二千人爲右道將軍公直以所領兵入石浦道將軍良孟入唐浦道又使諸軍分道攻城無令賊專備西南隅部分訖厚賜軍士. 富軾還抵中軍至夜四　輕騎馳入前軍勒諸將大擧.
丁巳昧爽景甫軍入楊命門拔賊柵進攻延正門錫崇軍踰城入攻含元門李愈軍亦踰城攻興禮門富軾以衙兵攻廣德門賊徒以我土山未就不設備及諸軍突至惶遽無所措富軾與正純督戰將士爭奮諸軍亦鼓　縱火燒城屋賊兵大潰官軍乘勝恣其斬　. 富軾令曰: "擒賊者賞殺降及剽掠者死." 士皆*　{斂}刃而進會日暮雨作麾兵而卻生擒及降者送順化縣飮食之. 是夜城中潰亂匡不知所爲闔家自焚死郞中維偉侯彭淑金賢瑾皆縊死鄭璇維漢侯鄭克升崔公泌趙瑄金澤升　自刎. 戊午西人執賊魁崔永等出降富軾受之下吏慰諭軍民老幼婦女令入城保家室使御史雜端李仁實侍御史李軾御史崔子英封府庫分兵守諸門使正純彥　金鼎黃率兵三千人入頓觀風殿號令城中禁虜掠. 己未以郞中申至　爲收拾兵仗使; 李侯爲百姓和諭安居使; 朴正明爲監檢倉庫使; 閤門祗候李若訥爲客館修營使; 錄事崔　稱白思淸爲城內左右巡檢使.
辛酉富軾備軍儀入景昌門坐觀風殿西序受五軍兵馬將佐賀使人祠諸城隍神廟撫慰城中使按堵遣兵馬判官魯洙奉表獻捷曰: "王者之師有徵無戰天威所被已日乃孚臣聞光武之徵　　三年乃定德宗之討希烈四載而平蠢爾姦兇據我城邑罪已浮於梟　惡亦積於丘山惟睿　之無遺至期年而斯剋銜枚踰堞列兵攻門士　交鋒賊已*　{　}氣步騎奮而霆擊呼　進而濤崩雲　雷車直斬鯨　之　風聲鶴　渾爲金革之音鼎魚環走以求生林鳥驚翔而　散其罪重而自知不免者　産息以燒亡其志劫而不能引決者甘鼎　以見　積日之憂一朝頓釋. 於是入淮西而宣布上意如解倒懸復長安而撫綏遺黎蓋雲歸處豈特市廛之不改巍乎城闕之俱存毒　旣除腥　已滌遂掃離宮之　　聿瞻原廟之衣冠　坐　然仍　如舊父老士女漁樵芻　　躍爭前驩呼相　謂不圖於今日乃復得爲王人此乃陛下體天地之常生用神武而不殺三靈薦祉四海輸誠電　風驅肆捷一戎之定川渟嶽峙允懷萬世之安臣等親承睿謀出管師律賴聖神之造惟以斷成非將帥之才愧無拙速."
壬戌承朝旨斬崔永及大將軍黃麟將軍德宣判官尹周衡注簿金智趙義夫長史羅孫彥梟首市街三日以分司戶部尙書宋先宥自兵興稱疾闔門掌書記吳先覺佯愚不附賊*大倉丞鄭聰以孝行聞皆旌表門閭. 初西人斬妙淸等傳首闕下卽請中軍差留守官如平時富軾遣盧令　將入城賊欲伺殺之醫學博士金公鼎密告其謀使令　不入. 少監韋瑾英以有老母不能背賊與韓儒琯安德　金永年僞爲　車若送喪將出門事洩瑾英儒琯被執榜掠　烙至死終不援引故德　永年得免公鼎瑾英儒琯德　永年及尹瞻親屬與老幼廢疾者皆原之. 其餘　執送京師下獄其勇悍抗拒者　西京逆賊四字流海島其次　西京二字分配鄕部曲其餘分置諸州府郡縣妻子聽任便許爲良人. 匡永等七人知常壽翰妙淸　沽鄭璇金信信弟致李子奇趙簡鄭德桓等妻子　沒爲東北諸城奴婢. 三月王遣左承宣李之　殿中少監林儀賜富軾衣服鞍馬金帶金酒器銀藥合詔曰: "逆雛趙匡以　　小醜據險陸梁逋誅旣久非不知乘將卒欲戰之心倂力剪除　無遺種乃緣西都是始祖興業之地又念生齒衆多皆吾赤子不忍一切屠滅之故詔命開慰至於再三庶幾易心歸順以體朝廷矜恤之典此卿之所具知也自從元惡妙淸等見殲於帳下之後　嶺失策賊情一變戡定之功似不可一二日期也卿以文武之才都將相之任寬得士心沈機妙物凡所制禦之術已定於胸中始築城寨以休士卒終起土山以壓賊壘卒使逆類望風自潰束手出降不頓一戈下全城於反掌決不踰時收萬世之偉績非卿萬全之策不能至此." 拜輸忠定難靖國功臣檢校太保守太尉門下侍中判尙書吏部事監脩國史上柱國兼太子太保又賜四軍兵馬使副判官以下銀絹綾羅各有差. 四月凱還賜富軾甲第一區十六年加檢校太師集賢殿大學士太子太師.
王嘗召富軾置酒命讀司馬光遺表及訓儉文歎美久之曰: "光之忠義如是時人謂之姦黨何也?" 富軾對曰: "以與王安石不相能耳其實無罪." 王曰: "宋之亡未必不由此也." 王遣國子祭酒林光就第　賜金銀鞍馬米布藥物賞平西之功也. 二十年三上表乞致仕許之加賜同德贊化功臣號詔曰: "卿年雖高有大議論當與聞." 二十三年上所撰新羅高句麗百濟三國史王遣內侍崔山甫就第奬諭賜花酒毅宗卽位封樂浪郡開國侯食邑一千戶食實封四百戶命撰仁宗實錄五年卒年七十七謚文烈爲人　貌碩體面黑目露以文章名世. 宋使路允迪來富軾爲館伴其介徐兢見富軾善屬文通古今樂其爲人著高麗圖經載富軾世家又圖形以歸奏於帝乃詔司局鏤板以廣其傳由是名聞天下後奉使如宋所至待以禮三掌禮　以得士稱贈中書令配享仁宗廟庭有文集二十卷子敦中敦時敦時官至尙書右丞死於鄭仲夫之亂.
○敦中仁宗朝擢魁科知貢擧韓惟忠等初擬第二王欲慰其父升爲第一屬內侍年少氣銳宮庭儺夕以燭燃鄭仲夫鬚仲夫由是銜之毅宗時累遷殿中侍御史王拜宦者鄭　閣門祗候敦中不署告身左遷戶部員外郞轉侍郞. 初吏部侍郞韓靖與李元膺構隙罷職王別創佛宇於仁濟院爲祝釐所適元膺死靖復職尤勤祝釐敦中與弟敦時重修富軾所創觀瀾寺亦以祝釐爲稱. 王謂敦中敦時靖曰: "聞卿等歸福寡人甚嘉之朕將往見." 敦中等又以寺之北山童無草木聚旁近民植松栢杉檜奇花異草築壇爲御室飾以金碧臺　皆用怪石. 一日王幸寺敦中等設宴於寺之西臺　帳器皿甚華侈饌羞極珍奇王與宰輔近臣歡洽賜敦中敦時白金各三錠靖二錠羅絹各十匹丹絲各七十斤. 二十一年敦中拜左承宣燈夕王如奉恩寺夜還至觀風樓敦中馬素不調聞鉦鼓聲益驚突觸一騎士矢房矢躍出落輦傍敦中不遑自首王驚愕以爲流矢以儀衛　扇擁輦疾馳還宮宮城戒嚴命有司榜街市購捕逮者甚衆. 王疑大寧侯暻家　羅彥等所爲酷加鞫問誣服遂斬之又以禁衛不謹流牽龍巡檢指諭等十四人. 時王數幸延福亭與韓賴李復基許洪材等宴飮一日將移御念賢寺乘輿已駕又置酒舟中相與沈醉夜分忘歸衛士深怨韓李敦中前白王曰: "自朝至夜扈從軍卒皆飢倦王何樂之甚? 夜且晦冥有何觀覽久留此耶?" 王不悅而出已向曉矣普賢之變敦中亦從王行在途聞變佯醉墮馬逃入紺嶽山鄭仲夫挾宿怨購之甚急. 敦中密使從者入京城候家安否從者利重賞以告殺之於沙川邊敦中臨死嘆曰: "吾不黨韓李實無罪但流矢之變禍延無辜今日之及宜矣." 子君綏.
○君綏年未弱冠文學富贍　輩推爲巨手明宗朝擢魁科直翰林院高宗初拜侍郞. 時朝臣出使或有貪冒侵漁者民多怨咨君綏與李宗揆宋安國金周鼎崔正　等十一人被選爲諸道察訪使問民疾苦察吏淸汚適有契丹兵未遑廉按宗揆安國周鼎皆以黜陟不精見貶獨正　激揚得宜君綏後拜左諫議大夫代趙　爲西北面兵馬使以淸白愛民稱. 契丹兵至肅州永淸之境君綏率諸城兵擊之斬四百三十餘級虜二十一人獲馬五十餘匹及韓恂多智叛君綏仍知中軍兵馬事討之以計斬恂智函首送於京兵馬使金就礪　其不先報己乃囚君綏. 管下錄事有盧仁綏者素與君綏有隙因數　就礪又　崔怡遂流君綏於漢南時人寃之.
鄭襲明.
○鄭襲明迎日縣人倜　奇偉力學能文以鄕貢登第屬內侍仁宗朝累轉國子司業起居注知制誥與郞舍崔梓宰相金富軾任元　李仲崔奏等上書言時弊十條伏閤三日不報皆辭職不出王爲罷執奏官　諸處內侍別監及內侍院別庫召梓等令視事襲明獨以言不盡從不起右常侍崔灌獨不與上書供職如常議者鄙之. 襲明寓居富軾別第諫官劾襲明失*　{諫}臣體請罪之落起居注尋陞禮部侍郞毅宗卽位授翰林學士進樞密院知奏事. 初毅宗爲元子襲明侍讀仁宗慮元子不克負荷任後亦愛次子將立爲太子襲明盡心調護故得不廢襲明久居諫職有諍臣風仁宗深加器重使傅東宮及不豫謂毅宗曰: "治國當用襲明言." 襲明自以先朝顧托知無不言毅宗憚之. 金存中鄭　日夜短之會襲明告病以存中權代其職襲明　知王意仰藥而死自是　倖日進王益縱恣逸遊無度嘗幸歸法寺馳馬至獺嶺茶院從臣皆莫及王獨倚柱謂侍者曰: "鄭襲明若在吾豈得至此?"
高兆基
○高兆基初名唐愈耽羅人父維右僕射兆基性慷慨涉獵書史尤工五言詩睿宗初登第出守南州淸白奉公仁宗朝拜侍御史. 李資謙修弘慶院以僧正資富及知水州事奉佑幹其事發丁州縣爲害甚巨資謙敗資富坐配島惟奉佑素結宦官僥倖復職兆基上*　論駁至再三　旨左遷爲工部員外郞後復爲臺官. 資謙之亂朝臣皆脅從失節其支黨　緣苟免至宰輔者多兆基欲斥去之屢上書力爭曰: "雖聖上寬大掩其*　{疵}疾何面目立朝廷見日月乎?" 王雖是兆基言不忍盡　大臣尋擢兆基爲禮部郞中實奪臺職也. 毅宗卽位拜政堂文學轉　知政事進中書侍郞平章事時金存中用事兆基屈己偸合時議非之爲諫官所劾降爲尙書左僕射賴存中救不數月復拜平章事尋致仕. 十一年卒無子輟朝三日命有司護喪賜謚.
金正純.
○金正純黃州人起寒素尙氣任俠善射御常語人曰: "男兒當立邊功以取名位安能鬱　苟活里閭*閒邪?" 睿宗朝尹瓘征女眞自請從軍有戰功累遷閤門祗候出守和水二州素不閑吏治不以簿書介意但擧大體亦無廢事. 仁宗朝西京反以都兵馬使從金富軾討平之授樞密院左副承宣賜金帶下詔奬諭曰: "昔唐近臣守謙以偏將從事於裴度幕下助平淮蔡以今觀之無愧前輩." 歷同知樞密院事守司空知門下省事二十年　知政事疾篤加推忠定難功臣開府儀同三司守太尉門下侍郞同中書門下平章事上柱國. 二十三年卒年六十謚忠襄正純天資勇悍意豁如也但不學好貨專事侈靡爲時所短.
鄭克永.
○鄭克永字師古樹州金浦縣人明敏好學擢魁科睿宗時累遷左諫議大夫中書舍人嘗上表請延訪群臣曰: "臣聞忠無不報信不見疑古嘗爲然今實有望夫　火於積薪之下而寢其上因未及然而謂之安養病於腹心之內而無其醫後必爲錮而莫之覺竊惟事勢方可痛傷臣謹按前漢書曰: '天下之患在於土崩陳涉起窮巷偏袒大呼而天下從風其故何也? 由民困而上不恤下怨而上不知俗亂而政不脩此三者陳涉所以爲資也此之謂土崩.' 臣由是觀亦不可忍國家政令垢亂君臣道衰習亂安危無有脩省馴致災變不自覺知道貴因循耳蔽箴誨或以　遠公正爲不肖或以親信權貴爲上賢或猶豫而莫辨所從或偏信而不知所惑縱欺罔而不能制混智愚而不能分. 　近世以來民苦賦役大兵之後歲仍飢荒獻計者以徒法擾民心當官者以苛政傷國體公私耗竭姦軌熾興上縱弛於王綱下鬱伊於物議若事變之一起雖歎息以何爲? 伏以陛下聖智天生聰明自負以前古聖賢爲陳跡以當世臣輔爲備員宵　無稽古之勤　筵無延英之訪內微宗室維持盤石之勢外鮮腹心承衛社稷之忠唯常與近狎之徒僕隸之輩雜進巧說以成禍基陛下孤立而不自謀朝臣大息而無敢諫臣故扼腕痛心泣血叩　. 近與拾遺韓　各上*　具言此事又宰臣與諫官繼陳延訪之請至今　未見允許施行延頸　踵彷徨歎息有日矣. 伏望陛下　　虛懷博延群彥稽朝綱之所致紊辨政道之所致*　{疵}何施而國勢可安何惠而生靈可活推之原本責以將來使和氣克充於海隅則*大平可齊於穹壤者矣. 臣又未知陛下以微臣爲拙而不足信謂狂言雖切而不足徵　而不論者臨表尙有可惑故謹幷繕寫唐陸贄奉天論延訪朝臣表一道隨表以聞." 仁宗初拜翰林學士遷寶文閣學士以韓安仁表弟　李資謙流南裔資謙敗召還授東京留守. 五年判尉衛寺事翰林學士知制誥尋卒年六十一克永工文詞嘗從平章事崔弘嗣入宋其著述爲中國人稱許.
朴挺　.
○朴挺　竹州人性寬洪睿宗時登第調慶源郡判官仁宗初累遷左正言言事　旨出知仁州仁州卽慶源郡. 前後　政如一課爲當時最擢殿中侍御史自是出入臺諫幾二十餘年論議務擧大綱不爲苛細. 嘗與知御史臺事崔灌侍御史印毅崔述中安淑等論樞密使陳淑嘗討西京受人奴及寶帶伏閤三日不報皆杜門不出仁宗召諭令視事挺　與述中固爭不就職. 淑由是竟免挺　尋遷右副承宣進退都雅應對明敏爲王所重拜樞密院副使兼太子賓客. 二十三年卒年五十七謚忠質父永侯嘗誡以忠孝之道挺　亦以自勵然奪其舅妾田廬臧獲使其母子寒餓而死時議薄之.
崔思全.
○崔思全耽津人初爲內醫累遷少府少監睿宗患背疽召思全視之思全以爲微　必無患不卽理至不救宰相韓安仁文公美請置於法仁宗止令徒二年思全　之遂構安仁公美於李資謙流之語在安仁傳. 尋授軍器少監時資謙旣擧兵犯闕勢甚橫王密與思全謀之. 思全曰: "資謙所以跋扈者惟恃拓俊京若得俊京則兵權內屬資謙特一夫耳." 王曰: "俊京爲國公腹心至結昏姻而弟俊臣子純皆爲官兵所害以是疑之." 乃筮得吉兆思全因往俊京家諭以忠義曰: "太祖列聖神靈在天禍福可畏資謙特籍宮掖之勢爾無有信義不可與同好惡公宜一心奉國以立永世不朽之功." 俊京心然之遂決策去資謙王錄俊京功幷賞思全擢兵部尙書賜推忠衛社功臣號加守司空尙書左僕射. 制曰: "朕幼年　政外戚專權作威作福多所中傷殺韓安仁流文公美崔弘宰等五十餘人朝廷爲之一空威振國內寡人至於孤立自是多樹朋黨禍將不測. 至丙午二月近侍員僚及一二大臣請除其權朕不敢不從而彼乃肆毒犯闕宮殿府庫焚蕩無遺及朕出御延德宮凡在左右侍衛軍士或斬殺之或流竄之凶焰益熾禍變難測. 卿密諭俊京同心定策以五月二十日掃除凶逆再安宗社功不可忘宜令有司書三韓後壁上功臣之次." 轉　知政事判尙書刑部事進門下侍郞同中書門下平章事.
自以起寒地位極寵懇請致仕乃許之賜甲第一區詔曰: "朕聞疾風知勁草板蕩識貞臣歲丙午禍起蕭墻宗社幾危板蕩之勢已極矣在朕左右忠義之士尙未免於白刃誰能出力以衛社稷惟卿奮不顧身與人好謀辨論逆順開諭禍福雖俊京之悍　亦揮淚感激知宗所尊轉禍爲福復安宗社卿之功也卿雖退居在予褒奬之心何敢少　." 遂加開府儀同三司守太尉柱國十七年卒年七十三輟朝三日贈賻加等謚莊景配享仁宗廟庭子弁烈. 思全嘗與弁烈. 金　各一具及沒妾竊其一弁怒欲鞭之烈曰: "此人先君所愛當傾家産以恤之　此物耶? 弟所得者尙存請以遺兄." 王聞而嘉之曰: "可謂孝且仁矣御筆賜名曰孝仁.
金珦.
○金珦字富民安東府人起胥吏無學識淸愼能幹事仁宗朝由閤門祗候出爲慶源郡使政尙廉勤召拜監察御史累遷兵部尙書同知樞密院事女嫁李資謙子之甫然不以姻　附. 及資謙謀逆事迫王密遣宦者以手書急召拓俊京俊京以示珦珦下席泣曰: "君命如此雖亡身滅族豈可不赴之?" 遂與俊京謀執資謙囚之竟不自言人莫知其功. 王常稱之曰: "有功不求人知可謂賢矣." 賜衛社功臣號加檢校司徒知門下省事進中書侍郞同中書門下平章事. 上表乞退王不許曰: "卿以不貳心之忠奮不可奪之節屬朕卽位遭家多難乃挺身翼衛掃除奸賊旣與共其憂宜與共其樂遽起丘園之興豈朕待卿之意有未至耶?" 表至五上乃許之十三年卒輟朝一日謚元靖.
崔滋盛.
○崔滋盛水州人登第補殿中內給事仁宗朝歷官至特進檢校司徒守司空中書侍郞同中書門下平章事. 嘗與吏部侍郞林存掌貢擧存出賦題雲: "聖人耐以天下爲一家." 諫官奏: "按耐古能字奴登切今以奴代爲韻非是請改命他人再試." 不允因命滋盛存更試之. 滋盛又命題雲: "天道不閑而能久." 法司又奏: "按禮記雲: '天道不閉而能久.' 家語錯本以閉爲閑今貢院不考正經而據錯本命題請罷兩貢擧職停今年選." 王重傷大臣意但命簡經義論可取者止二十五人賜第罷滋盛存職命刑部治其罪尋復職加開府儀同三司累上表致仕. 二十一年卒年七十九謚忠烈性剛敏所歷有能聲李資謙之亂就其第執事人以此少之.
金縝.
○金縝溟州人少力學登第出知靈光郡有善政安撫使崔渭以忠淸自許少許可人特以縝爲最秩滿爲右補闕又爲淸州牧副使其政如靈光入爲秘書少監仁宗朝歷國子大司成御史大夫左散騎常侍進同知樞密院事. 李資謙拓俊京之亂縝在直廬見宮闕連燒歎曰: "我平生拙直不畏強禦與李拓有隙出必遇害與其死於賊手不如自盡." 使從者閉戶逮火而死年五十六亂定嘉其節義贈謚烈直賜子壻爵一級.
林完.
○林完本宋人登第累遷禮部員外郞仁宗置書籍所於壽昌宮側完與金富轍等諸儒臣更直備顧問轉國子司業知制誥. 王以　變下詔求言完上*　曰: "臣嘗謂進言非難而聽其言者爲難聽言非難而行其言者爲尤難故曰: '忠臣之事君也言切直則不用而身危不切直則不足以明道.' 昔漢文之世天下可謂無事矣賈誼猶有痛哭流涕長太息之言近者天變異常陛下祗畏天命思聞直言下詔求言此萬世之福也. 臣嘗觀董仲舒策有曰: '國家將有失道之敗天乃先出災異以譴告之不知自省又出怪異以警懼之尙不知變而傷敗乃至此見天心之仁愛人君而欲止其亂也自非大無道之世天盡欲扶持而安全之人君所以上答天譴者非勉強以實應之則不可也.' 傳曰: '應天以實不以文.' 所謂實者德也所謂文者若今之道場齋醮之類是也. 人君修德以應天不與福期而福自至焉若不修德而徒事虛文則非徒無益適足以瀆天而已. 書曰: '皇天無親惟德是輔.' 又曰: '黍稷非馨明德惟馨.' 所謂德者豈他求哉在人君用心與夫行事而已. 用心善而見諸行事者若堯舜禹湯文武成康是也故一雲爲一注措皆合於天心而能享無疆之休用. 心不善而見諸行事者若桀紂幽　秦始皇是也故一雲爲一注措皆悖於天道區區一身尙不能保又烏能享天下國家哉? 且天之於人相去遼絶非言可諭而福善禍*　{淫}疾若影響. 比年以來災變屢作饑饉　臻近者白虹貫日正陽之月雷震特異此近古未聞也意者陛下應天以文而不以實耶何其醮祭之煩而變異之多耶. 天之譴告如此足以見天心之仁愛陛下猶父母之譴告其子切欲扶持而安全之也陛下豈可不勉強以實而應之耶? 勉強以實在乎革當今之弊革今之弊在乎遵太祖之遺訓擧文宗之舊典而已. 太祖之訓其詳臣不得而聞伏思當時撥亂反正設紀陳綱必有神謀睿　國史所載可考而知至如文宗之遺風餘烈距今未遠時或聞先生長者之言不覺淚下沾襟. 觀其躬行節儉進用賢才名器不假於匪人威權不移於近　雖戚里之親而無功者不妄賞左右之愛而有罪者必加罰宦官給事擇其謹愼少壯者不過十數輩以備　掃屬內侍必選其功勞才能者不過二十餘人所司庶官各竭其能冗官省而事簡費用節而國富故*大倉之*栗{粟}陳陳相因家給人足時號*大平此我朝賢聖之君也. 近代以來一切反是凡百執事倍數於前驕侈日滋廉恥道喪挾權恃勢剝削誅求加之以重*　{斂}勞役人心胥怨設使賈誼見今日之勢豈特太息流涕痛哭而已哉? 臣竊爲陛下計責身修省上答天譴莫若行祖宗之良法善政而已. 今欲行祖宗之法必不利於權貴故雖有善政朝行夕改法度無常實非陛下勉強脩德之意也. 惟陛下至誠發於聖心責諸輔相質之神明痛抑左右欺蔽之姦絶其陰陽怪誕之說日愼一日行之不已使鴻業增光以爲萬世無疆之休. 近日怪誕之說大起於妙淸臣觀妙淸惟事姦詐欺君罔上與宋朝林靈素無異也靈素挾左道眩惑上皇躁進之士屈己*　{諂}事以求榮顯當是之時災變屢見而上皇不悟及至智盡計窮終於敗亂而後已雖誅靈素何益於事! 此陛下之所親聞也覆車之轍其可蹈乎? 陛下寵信妙淸左右近習及諸大臣交相薦譽以爲聖人根深　固牢不可拔. 自太華宮之役勞民動衆百姓怨咨往歲巡幸災發佛塔今年巡幸流星馬禍相繼而作且此宮闕本爲求福今已七八年而無一休祥災變　至其故何也? 天意若曰: '姦邪之人熒惑人主人雖可欺天可欺乎?' 前日之變天其或者警悟陛下耳陛下豈可惜一姦臣而違天意乎? 願陛下奮乾剛之威斬妙淸之首上以答天戒下以慰民心此天下之公言非愚臣之敢私也惟陛下察之."
崔奇遇.
○崔奇遇字正甫舊名巨鱗中第補尙州司錄以淸勤聞睿宗朝歷齊安大原二侯僚佐爲所敬憚. 朝廷用兵東鄙以李資諒爲將奇遇上書言: "資諒王后叔父萬一失律不宜加刑." 由中書注書出爲淸州通判爲政嚴於御史矜恤小民. 嘗行部途中遇暴雨避村舍有神托人曰: "前有猛獸宜小休." 雨霽行虎果傷人於路王聞而異之秩未滿徵爲右正言上書言六事不報. 王幸安和寺還將駐　王輪寺南街奇遇諫曰: "爲樂非其所請入宮." 從之. 累遷至左司諫遷御史以起居舍人爲西海道按察使李資諒營院館侵奪吏民田園掌其事者因緣謀利爲民害奇遇奏禁之一方大喜. 李資謙大起屋宇遣使求鐵于海州囑曰勿令崔按察知之.
仁宗卽位資謙專制國命奇遇言: "陛下新登寶位宜有善政以慰民心而　近　　　遠學士大夫此臣所缺望乞常御便殿詳延儒臣訪問今古引見兩府咨諏國事一遵太祖遺訓." 又言: "朝鮮國公不宜區區親細務." 其意欲陽示尊崇而陰奪其權也王留其*　不下. 或有言國公尊貴百寮宜拜奇遇曰: "非王氏而拜之如朝廷禮何?" 其年冬雷震開國寺浮圖奇遇又上言: "漢延光中冬雷屢作實由閻皇后兄弟專秉威權之所召災不妄作願陛下悟皇天之譴告圖所以*渭{消}變之術." 言甚切直資謙聞而銜之及韓安仁等被禍奇遇以姻黨竄高城縣資謙敗召拜戶部員外郞尙州牧副使轉吏部郞中起居注賜金紫. 有疾王遣內醫視疾賜御藥奇遇謂其子曰: "吾君終始之惠惟汝目見吾未得報萬一命也汝無　吾志." 遂卒年五十八奇遇天資魁傑身長七尺自少有文藻負氣　爲事不肯碌碌隨人卒以流落不得展其志子應淸應時.
金守雌.
○金守雌字谿甫舊名理尙州人少喪父負　遊學四方中第調金壤縣尉遷國學學諭　去杜門不出理田園　蔬以自給日與兒童講習爲樂. 仁宗朝直史館李資謙之亂宮闕連燒守雌直禁中負國史至山呼亭北掘地藏之得不焚. 遷直翰林院朱幾有疾不樂在近職又以母老乞郡出爲禮州防禦使卒. 毅宗時吏部奏: "守雌於丙午之亂入直史館不惜身命移藏國史昔唐韋述爲史官祿山之亂抱國史藏南山身陷賊中　僞官賊平流　州死廣德初以功補過贈右散騎常侍述終　僞官至於流死猶論其功今守雌一無所累例補外官而死未蒙顯賞深可惜也乞依古例追贈官爵." 乃贈吏部侍郞翰林侍讀學士知制誥.
崔濡.
○崔濡字元澤本溟州吏少敏悟善屬文年十九中第補校書校勘累遷中書舍人仁宗朝歷翰林學士承旨御史大夫　知政事進門下侍郞同中書門下平章事卒年六十九謚莊敬. 爲人魁梧有風標歷任中外以公淸聞晩有疾步履甚艱猶不退時人譏之.
李璹[*(李)瑋].
○李璹樹州人父靖恭登第官至門下侍中謚文忠配享順宗廟庭. 璹性貪鄙無行登第席父勢事睿仁二朝累官至　知政事. 其妻平章事金仁揆　也仁揆以李資謙親黨流璹幸其災據仁揆第奪家産奴婢及仁揆還責之璹慙懼密與其子溫卿誣構仁揆謀逆作飛書夜投御史臺爲巡檢所執有司請配流仁宗以妃任氏外王父兄弟止免官卒弟瑋.
○瑋字直淸登第累遷戶部員外郞宣宗聞郡縣守多非其人選瑋及尹瓘崔思悅等分遣諸道撫民疾苦瑋不稱旨免後爲黃州牧副使以淸勤撫字聞睿宗朝歷刑部尙書門下侍郞平章事賜佐理功臣號. 十一年守太保門下侍中明年進太傅封桂陽伯食邑二千戶食實封三百戶尋致仕進爵爲公賜匡國功臣號. 仁宗納其外孫女爲妃加中書令又賜鎭定功臣號食邑二千五百戶食實封五百戶. 十一年卒年八十五謚莊肅瑋喜殖貨家居雖米　必知出入.
許載.
○許載字壽康孔巖縣人由刀筆吏起積勞出調鐵州防禦判官在官淸白有惠政. 九城之役以中軍錄事守吉州城女眞來攻載與兵馬副使李冠珍等固守數月城幾陷勵士卒一夜更築重城以拒之虜乃退以功拜監察御史又爲行營兵馬判官與金義元等擊女眞于吉州關外斬三十級獲其介仗牛馬遷雜端. 睿宗嘗幸八關會還至閤門前駐　唱和命倡優歌舞仗內夜幾至三鼓載與御大夫崔贄進諫王嘉納之. 三爲兩界兵馬使久在邊知敵情奏守邊策王下兩界諸鎭使遵用. 載不學無術仁宗朝李資謙拓俊京用事載傾心附之遂登宰輔官至中書侍郞同中書門下平章事王惡其朋比屢與左右言之. 及資謙敗諫官上*　極言其罪爲俊京所庇久之貶知　州防禦使又貶其子純爲全州防禦判官物意快之. 載秩滿除兵部尙書仍令致仕臺*　{諫}論駁會西海道按察使奏: "載在　州有政績不可　." 遂拜戶部尙書致仕尋加開府儀同三司檢校*大尉卒年八十三.
列傳卷第十一.
