志卷第三十四. 高麗史八十.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
食貨*(三).
祿俸[妃主宗室文武班權務官東宮官致仕官西京官外官州鎭將相將校雜別賜諸衙門工匠別賜].
○高麗祿俸之制至文宗大備以左倉歲入米粟麥摠十三萬九千七百三十六石十三斗隨科准給內而妃主宗室百官外而三京州府郡縣莫不有祿以養廉恥而以至雜職胥史工匠凡有職役者亦皆有常俸以代其耕謂之別賜西京官祿以西京*大倉歲輸西海道稅糧一萬七千七百二十二石十三斗給之外官祿半給於左倉半給於外邑高元以後國家多故倉　虛竭祿秩不如元科宰相之俸數斛而已今取其制之可攷者具列於後.
○妃主祿文宗三十年定: 二百三十三石五斗[諸院主]二百石[貴淑妃諸公主宮主].
仁宗朝更定: 三百石[王妃]二百石[貴淑妃諸公主宮主].
○宗室祿文宗三十年定: 四百六十石十斗[公]四百石[侯]三百五十石[尙書令]三百石[守太尉侯]二百四十石[守司徒司空伯]二百二十石[司空].
仁宗朝更定: 六百石[國公]三百五十石[諸公尙書令]三百石[諸侯]二百四十石[諸伯]二百二十石[諸守司空].
○文武班祿文宗三十年定: 四百石[中書尙書令門下侍中]三百六十六石十斗[中書門下侍郞]三百五十三石五斗[諸殿大學士　知政事中樞院使同知院事]三百三十三石五斗[左右僕射]三百石[六部尙書左右常侍御史大夫中樞院副使簽書院事翰林學士承旨三司使中樞院直學士判閣門事上將軍]二百八十石[試六尙書左右常侍]二百四十六石十斗[判禮賓衛尉大府司宰*大僕事]二百三十三石五斗[六卿秘書殿中監尙書左右丞國子祭酒判將作少府事大將軍]二百十三石五斗[試六卿秘書殿中監尙書左右丞國子祭酒]二百石[直門下判司天*大醫事吏部諸曹侍郞給事中中書舍人御史中丞將軍]一百八十石[試諸侍郞給事中中書舍人御史中丞]一百七十三石五斗[司天監左右諫議將作少府軍器監]一百六十石[引進使試*　{諫}議將作少府軍器監]一百五十三石五斗[*大醫監六少卿國子司業秘書殿中將作少府少監內常侍閣門使試引進使]一百四十石[試*大醫監六少卿國子司業秘書殿中將作少府少監]一百二十石[司天軍器少監左右司吏部諸曹郞中御史雜端秘書殿中丞起居郞起居舍人閣門副使中郞將]一百石[起居注試司天軍器少監左右司吏部諸曹郞中御史雜端秘書殿中丞]九十三石五斗[侍御史]八十六石十斗[左右司吏部諸曹員外郞左右補闕殿中侍御史六局奉御郞將]八十六石四斗[*大醫少監]八十三石五斗[試起居郞起居舍人]八十石[引進副使太史令]七十三石五斗[試*大醫少監左右司吏部諸曹員外郞六局奉御]六十六石十斗[司天四官正殿中內給事左右拾遺六衛長史七寺丞侍御醫試引進副使太史令*大初春德門重光殿侍衛]六十三石五斗[閣門祗候]六十石[諸陵*大廟令試四官正]五十三石五斗[秘書郞國子大府將作丞內庫使試諸陵*大廟令]四十六石十斗[門下錄事中書注書六局直長軍器丞別將試秘書郞國子大府將作丞內庫使]四十六石[內殿崇班]四十石五斗[司天丞]四十石[尙書都事七寺主簿少府將作國子主簿試軍器丞門下錄事中書注書]三十六石十斗[試尙書都事七寺主簿少府將作國子主簿]三十三石五斗[掖庭內侍伯散員]三十三石[試司天丞]三十石[國子博士東西頭供奉官]二十七石[大學博士試國子博士]二十六石十斗[太師太傅太保*大尉司空司徒中尙*大倉*大官*大盈*大樂掌冶供驛內園典廐令*大史丞司天主簿左右侍禁]二十五石[試大學博士]二十三石十斗[試掖庭內侍伯]二十三石五斗[左右班殿直校尉試中尙*大倉*大官*大盈*大樂掌冶供驛內園典廐令]二十二石五斗[諸陵*大廟丞]二十石[四門博士武學博士六衛錄事中尙京市丞軍器主簿都染雜織良　司儀典獄守宮令內庫副使靈臺郞保章正秘書校書郞殿前承旨試諸陵 *大廟丞]十八石[正陽殿侍衛]十六石十斗[諸殿學士*大倉*大官*大盈*大樂掌冶供驛內園典廐丞都校掌牲令諸王府典籤內謁者翰林醫官*大醫博士丞律學博士太史　壺正隊正]四十石[內謁者監]十三石五斗[三司副使]十石[國學學正學錄都染雜織良　司儀典使守宮都校掌牲丞太史司辰司曆監候尙藥醫佐尙食食醫尙乘司庫司　秘書正字律學助敎司天卜正博士書　博士呪　博士諸王府錄事*大醫助敎醫正].
仁宗朝更定: 四百石[門下侍中中書令]三百六十六石十斗[門下平章中書平章]三百三十三石五斗[　知政事左右僕射]三百石[六部尙書左右常侍御史大夫判閣門事上將軍]二百五十石[判國子監事守*大尉]二百四十六石十斗[判五寺三監事國子大司成]二百三十三石五斗[國子祭酒秘書殿中監大府*大僕禮賓衛尉司宰卿尙書左右丞判少府將作事大將軍試六尙書左右常侍御史大夫攝上將軍]二百十三石五斗[試國子大司成]二百石[判*大醫司天事諸曹侍郞給事中中書舍人御史中丞諸將軍試祭酒五寺卿左右丞秘書殿中監攝大將軍]一百七十三石五斗[少府將作軍器司天監判*大廟事]一百六十石[閣門引進使]一百五十三石五斗[*大醫監國子司業閣門使五寺少卿秘書殿中少府將作少監試諸曹侍郞給舍中丞少府將作軍器司天監]一百二十石[司天軍器少監閣門副使諸曹郞中起居舍人起居郞秘書殿中丞諸中郞將試*大醫監司業少卿將作少府秘書殿中少監閣門引進使閣門使攝將軍]九十三石五斗[侍御史]八十石[閣門引進副使太史令]七十六石十斗[殿中侍御史左右司*　{諫}*大醫少監六局奉御閣門通事舍人諸曹員外郞試秘書殿中丞諸曹郞中引進副使起居郞起居舍人司天軍器少監近仗諸衛郞將攝中郞將]六十六石十斗[左右正言監察御史殿中內給事四官正諸陵*大廟令試諸曹員外郞奉御閣門通事舍人*大醫少監]五十三石五斗[閣門祗候內庫使七寺丞六衛長史秘書郞尙藥侍御醫試太史令殿中內給事司天四官正]四十六石十斗[軍器丞六局直長門下錄事中書注書試諸陵*大廟令近仗諸衛別將攝郞將]四十石[司天丞掖庭內謁者監七寺主簿尙書都事試閣門祗候六衛長史秘書郞侍御醫七寺丞]三十三石五斗[掖庭內侍伯試門下錄事中書注書軍器丞六局直長近仗諸衛散員攝別將]三十石十斗[太史丞司天主簿*大倉*大官*大盈*大樂掌冶京市中尙內園供驛典廐令左右侍禁試七寺主簿都事司天丞]三十石[國子博士東西頭供奉官]二十七石[大學博士]二十三石五斗[諸陵*大廟丞左右班殿直攝散員校尉]二十石[軍器主簿內庫副使六衛錄事四門博士秘書校書郞明經博士翰林醫官都染雜織司儀守宮良　典獄令京市中尙丞太史靈臺郞保章正試國子博士掖庭內侍伯大學博士司天主簿太史丞諸署七品令]十六石十斗[*大醫丞律學博士太史　壺正掖庭內謁者*大倉*大官*大樂掌冶典廐內園供驛丞都校掌牲令諸王府典籤試諸陵*大廟丞諸衛隊正]十石[秘書正字明經學諭國子學諭學正書　學博士*大醫醫正太史司曆監候司辰司天卜正呪　博士諸王府錄事尙食食醫尙藥醫佐律學*大醫助敎司儀典獄都校掌牲都染守宮良　雜織丞].
○權務官祿文宗三十年定: 六十石[五部八關寶內莊宅使]四十石[都齋奉先庫景靈含慶殿使玄德延慶明福宮使五部八關寶內莊宅副使]二十六石十斗[延德興慶等諸宮東西大悲院使玄德延慶明福宮副使]十六石十斗[都齋奉先庫景靈含慶殿延德興慶等諸宮東西大悲院濟危寶副使]十三石五斗[五部都兵馬錄事八關寶內莊宅刪定四面都監勾覆院判官]十石十斗[翰林院直院寶文閣直閣校勘直史館御書院留院官國子兼直學式目迎送都監典牧司錄事都齋奉先庫景靈含慶殿倉庫行廊都監內弓箭庫判官玄德延慶明福宮　頭聚仙慶仙店錄事]八石十斗[延德興慶等諸宮東西大悲院濟危寶*大常府同文院書籍店都　院給田都監錄事祭器鹵簿都監東西材場判官諸神廟直神堂栗浦直諸窯直九曜堂直諸牧監直延祐安昌宅福昌景昌院典諸殿守護員]八石[諸壇直宮直殿直陵直長源亭直順天館直三司重監]七石[諸眞殿直]六石[勾覆院重監].
仁宗朝更定: 六十石[五部興王都監八關寶內莊宅使]四十石[五部興王都監八關寶內莊宅副使都祭都齋奉先庫含慶殿玄德延慶明福宮使]二十六石十斗[都祭都齋奉先庫含慶殿玄德明福延慶興盛宮副使東西大悲院濟危寶興德昌樂等諸宮使]十六石十斗[興德昌樂等諸宮副使]二十石[直翰林直史　殿前承旨]十三石五斗[式目都監都兵馬五部錄事刪定四面興王都監判官內莊宅八關寶寶文閣校勘等甲科判官錄事御書留院官勾覆院判官]十石十斗[都齋都祭奉先弓箭庫惠民局景靈殿倉庫行廊都監判官迎送都監典牧　頭慶仙店含慶殿玄德延慶明福宮錄事]十石[國學直學]八石十斗[秘書校勘*大常府同文院書籍店祭器鹵簿給田都監東西大悲院濟危寶錄事昌樂承慶等諸宮錄事東西材場判官六窯直諸牧監直都　院延祐宅衙典安昌宅景昌福昌院萬齡殿典諸陵直].
○東宮官祿文宗三十年定: 三百石[賓客詹事]二百石[少詹事]四十六石十斗[詹事府丞]四十石[詹事府司直春坊通事舍人]三十六石十斗[詹事府主簿]三十三石五斗[試詹事府司直春坊通事舍人]二十六石十斗[太師太傅太保少師少傅少保]二十三石[試詹事府主簿]十六石十斗[左右庶子左右諭德]十三石五斗[侍讀學士家令中允中舍人率更令僕]十石[左右贊善大夫洗馬典內詹事府錄事]六石十斗[司儀郞文學]四石[藥藏郞藥藏丞].
仁宗朝更定: 四十六石十斗[詹事府丞]四十石[春坊通事舍人詹事府司直]三十三石五斗[試詹事府丞]三十石十斗[詹事府主簿試春坊通事舍人詹事府司直]二十六石十斗[太師太傅太保少師少傅少保]二十石[賓客詹事少詹事知府事充東宮侍衛左右僕射上將軍]十六石[左右庶子左右諭德攝詹事充東宮侍衛六尙書上將軍]十三石五斗[侍講學士中舍人中允家令僕率更令充東宮侍衛大將軍左右司禦率府率左右淸道率府率左右監門率府率左右衛率府率]十石[左右贊善大夫東宮侍讀事典內洗馬左右率府率文學司儀郞宮門郞詹事府錄事]五石[司經率更事率更丞旅賁中郞將]四石[藥藏郞藥藏丞].
○致仕官祿仁宗朝定: 三百石[門下侍中中書令]一百八十石五斗[門下平章中書平章事]一百六十六石十斗[　知政事左右僕射]一百五十石[尙書上將軍]一百二十三石五斗[判禮賓衛尉大府*大僕司宰寺秘書殿中省事大司成]一百十六石十斗[試尙書判少府將作事左右常侍御史大夫尙書左右丞攝上將軍大將軍五寺三監等官卿監].
○西京官祿文宗三十年定: 二百四十六石十斗[兵戶部尙書]二百二十六石十斗[攝尙書]二百石[大府司宰卿少府監]一百八十六石十斗[攝卿監]一百七十三石五斗[兵戶部侍郞]一百四十六石十斗[攝侍郞軍器監]一百三十三石五斗[大府司宰少卿少府少監]一百十三石五斗[攝少卿少監]九十三石五斗[兵戶部郞中軍器少監]八十石[試郞中軍器少監]六十六石十斗[兵戶部員外郞]五十三石五斗[試員外郞]四十石[大府少府司宰丞左右營長史]三十三石五斗[軍器丞試大府少府司宰丞左右營長史]二十六石十斗[大府少府司宰主簿試軍器丞]二十石[*大倉*大官令試主簿]十六石十斗[軍器主簿良　雜材令試*大倉*大官令]十石[*大倉*大官丞]八石[良　雜材丞]權務官四十石[五部禮儀營作勾覆院四面都監使]二十六石十斗[五部禮儀營作勾覆院四面都監副使]十六石十斗[正設陳設院刪定都監藥店雍和迎仙綾羅店副使]十三石五斗[大悲院諸學院八關寶貨泉務副使]十石十斗[五部禮儀營作勾覆院四面都監判官錄事]八石十斗[正設陳設院刪定都監藥店雍和迎仙綾羅店大悲院諸學院八關寶貨泉務判官醫學院博士].
明宗八年四月更定: 食祿米一年納一萬三千一百三十六石幷移納上京倉轉米稅租幷一萬三千一百三十六石十三斗三升除六曹令丞及別將校尉隊正歲給祿六百二十石燃燈八關齋祭客使等年內用度都計四千三百二十一石二斗及年內別齋祭等不虞之備一千五百石外幷移納上京倉留守員及法曹一員歲給西京倉祿都計三百二十石九升幷以龍岡咸從成州祿位餘田歲入三百五十石三斗一升支給.
○外官祿德宗元年七月定: 東京官祿二百五十石[留守]一百三十石[判官]七十石[司錄]六十石[掌書記]三十石[法曹].
文宗朝定: 二百七十石[知西京留守事]二百二十三石[東京留守使]二百石[西京副留守南京留守八牧使安西大都護使]一百二十石[南京副留守八牧副使安西大都護副使]一百石[蔚禮金梁　等州防禦使]八十六石十斗[開城府使東西南京判官八牧判官安西大都護判官仁水原公洪俠春東交平谷等州使天安南原長興京山安東等府使古阜靈光靈岩寶城昇平等郡使]六十六石十斗[東京副留守]四十六石十斗[東西南京司錄　軍事禮金　等州防禦副使]四十石[開城府副使東西南京掌書記八牧安西大都護司錄仁水原公洪俠春東交平谷等州副使天安南原京山安東長興等府副使古阜靈光靈岩寶城昇平等郡副使蔚梁州防禦副使白嶺鎭將]三十三石五斗[禮金州防*御{禦}判官]三十石五斗[蔚梁州防禦判官]三十石[開城府判官]二十六石十斗[仁水原公洪俠春東交平谷州判官天安南原京山安東古阜靈光靈岩寶城昇平判官江東江西中和順和江華固城南海巨濟一善管城大*(??){大丘}義城順安基陽遂安瓮津臨陂進禮金堤富城嘉林陵城耽津海陽金溝等縣令白嶺鎭副將]二十石[東西京八牧安西大都護法曹江華一善管城大丘義城順安臨陂進禮金堤富城嘉林陵城耽津瓮津海陽等縣尉]十六石十斗[固城縣尉]十三石五斗[開城法曹].
肅宗六年二月判: 外官吏邑祿給公*　{須}租.
仁宗朝定: 二百石[西京留守]一百六十六石十斗[東南京留守]一百二十石[安西安北大都護副使安邊安南小都護使八牧副使]八十六石十斗[東西南京判官安邊安南都護副使安北安西都護判官八牧判官諸知州府郡事]六十石[雲龍延昌靜朔麟孟定長義等州寧德定戎平虜威遠寧朔淸塞寧仁宣德元興耀德寧遠等鎭副使]四十六石十斗[西京錄事宣鐵和金梁蔚禮溟　等州副使]四十石[東西南京掌書記安邊安南都護判官安北安西都護八牧司錄兼掌書記諸知州府副使雲龍麟延孟昌義靜朔長定等州判官定戎淸塞平虜威遠寧仁寧朔宣德寧德元興寧遠等鎭判官靜邊永興鎭溟龍津長平朝陽白嶺等鎭將撫渭博嘉肅慈郭殷成順德高文豫龜泰宜交等州副使安義鎭副使]三十三石五斗[宣鐵和金梁禮溟　蔚等州判官龍岡咸從通海永淸金壤瓮津翼嶺高城杆城三陟蔚珍固城巨濟等縣令]二十六石十斗[成順德撫郭嘉龜泰渭肅慈殷高文豫宜谷平春東交水仁原洪公俠昇等州判官昇天天安長興安東京山開城等府判官南原古阜靈岩靈光實城密城判官安義陽岩雲林隘守等鎭將靜邊龍津長平朝陽白嶺等鎭副將鎭溟縣尉西京六縣令江華耽羅長湍海陽遂安嘉林富城金口臨陂進禮金堤南海珍島綾城管城大丘一善義城基陽順安延日東萊萬頃牛峯盈德金浦等縣令]二十三石五斗[龍岡咸從通海永淸高城杆城金壤翼嶺三陟蔚珍瓮津固城等縣尉安戎鎭將]二十石[東西南京安北安西都護黃廣淸忠全羅晉尙龍等州法曹永　樹德等鎭將十三倉判官西京六縣尉嘉林富城臨陂進禮金堤海陽綾城耽羅管城大丘一善江華義城順安東萊遂安等縣尉諸監務]十六石十斗[安南都護法曹溟州　州法曹]十五石十斗[安邊都護法曹]十三石五斗[開城昇平安東京山等府春公洪等州法曹].
○州鎭將相將校祿睿宗十六年十一月定: 四十石[中郞將]三十三石[郞將攝中郞將]二十石[攝郞將或十八石]十八石[別將]十四石[校尉]九石[隊正].
○雜別賜文宗三十年定: 過年別賜米五十石[國大夫人]十石[左右番中禁都知行首]八石[御殿侍女左右番件班中禁]七石[左右件都知]六石十斗[三司計史]四石五斗[試三司計史別駕]四石[御殿侍婢老奴]二石[進房燈燭小奴小親侍]稻十三石[大府計史]十石[同一科計史]仕三百日以上別賜米十二石[內侍散職員茶房散職員內侍散職人吏省待詔]十石[中書門下省待詔翰林待詔御引駕]八石[*閒茶房南班員同飯色員衣房員]七石[中書門下直省中樞院直省禮成江船頭行首校尉]六石十斗[尙食局指諭南班員客省承旨孔目都衙女直丹渤海通事]六石[御廚人吏御醬庫南班員茶房人吏宮闕都監枝色員及作上員]五石五斗[臺一科知班閣門承旨]五石[中書門下省中樞院試直省]四石十三斗三升[內庫南班員]四石[臺二科知班臺試知班閣門試承旨閣門一科廳頭中書門下省中樞院借直省]二石十斗[臺二科試知班二科廳頭]仕一百八十日以上別賜米一科十石二科八石[御茶房員吏內供膳殿前承旨]一科六石二科四石[內承旨及供膳].
○諸衙門工匠別賜　以役三百日以上者給之. 文宗三十年定:
軍器監米十石[皮甲匠指諭一牟匠指諭一和匠指諭一]七石[皮甲匠行首指諭副承旨一牟匠行首宣節校尉一和匠行首校尉一白甲匠行首副尉一長刀匠行首陪戎副尉一角弓匠陪戎校尉二]六石[漆匠左右行首校尉二鍊匠左右行首二]稻十五石[白甲行首大匠一長刀行首副匠一弩筒副匠一旗　業行首校尉一]十二石[箭匠左右行首校尉二箭頭匠行首副尉一]十石[皮匠指諭校尉行首大匠各一].
中尙署米十五石[　業指諭一]十石[小木匠指諭承旨行首校尉各一]八石[韋匠指諭承旨一紅　匠行首校尉一朱紅匠指諭副尉一]七石[雕刻*(??){匠}指諭殿前一行首校尉一螺鈿匠一]六石[漆匠左右行首校尉二]稻十二石[花匠校尉一紙匠行首副尉一]十石[珠簾匠行首一竹　匠行首校尉一御蓋匠校尉一黃丹匠校尉一梳匠行首校尉一磨匠行首校尉一].
掌冶署米十石[銀匠指諭殿前一和匠指諭內殿前一]七石[銀匠行首校尉二和匠行首校尉二]六石[白銅匠行首副尉一赤銅匠副尉一鏡匠行首校尉一皮帶匠行首校尉二]稻十二石[金箔匠行首校尉一行首大匠一生鐵匠左右行首大匠各一].
都校署米二十石[木業指諭一石業指諭一]十石[木業行首校尉一]稻十五石[雕刻匠指諭殿前一]十石[石匠行首一粧覆匠行首校尉一泥匠行首一].
尙衣局米十石[繡匠指諭一　頭匠殿直同正一]八石[　頭匠指諭承旨一]六石[靴匠行首校尉一帶匠指諭承旨行首校尉各一]稻十二石[　頭匠行首校尉行首副尉各一花匠校尉一]十石[　鞋匠校尉一]七石[笏袋大匠一].
雜織署米七石[　匠指諭承旨同正一行首校尉二]六石[繡匠行首校尉一].
掖庭局米七石[錦匠指諭承旨一]六石[羅匠行首校尉一]稻十五石[錦匠行首大匠一十石[綾匠行首副正一].
尙乘局稻十石[大　匠行首校尉一鞍　匠指諭副尉一鞍褥匠行首校尉一鞍　匠行首副尉一馬匠行首校尉一持馬匠校尉副尉各一].
內弓箭庫米七石[角弓匠行首校尉一]稻十二石[箭匠行首校尉一箭頭匠行首副尉一弓袋匠行首校尉一].
宣宗五年閏十二月判: 文武百官三月前差六月前出官人全祿六月後出官半祿三月後六月前差十月前出官半祿十月後出官除祿.
睿宗十年三司改定: 祿折計法大絹一匹折米一石七斗絲　小絹各一匹折七斗小平布一匹折一斗二升五合大綾一匹折四石中絹一匹折一石　紬一匹折六斗常平紋羅一匹折一石七斗五升大紋羅一匹折二石五斗.
明宗十年七月左倉別監奏"隨祿科多少以田米四石當粳米三石賜給," 從之.  十四年正月　文官試職之祿.  十六年九月左倉竭無以頒祿借典牧司所蓄白金六百二十四斤布六千匹將作監布三萬匹以補之.
高宗四十六年正月*大倉御史奏: "倉　已　無以頒祿." 乃以崔　別庫米一萬五千石補四品以下祿俸.  十一月*大倉頒五品祿倉　只給數十人.
忠烈王六年十月以修戰艦營宮室右倉　竭不支令左倉量　雜權務封倉祿俸以補右倉之費後有右倉所入抵數輸還然左倉亦竭宰樞封倉　半前科雜權務唯粳麥各一石耳.  九年正月賜武士屬散者六十餘人今年俸政房欲釋怨止謗故有是命.  十四年五月命追給內僚丙戌丁亥兩年祿殿中侍史田儒左倉別監張巡等以謂"倉儲　竭當年祿俸猶未贍宜俟羨餘乃給." 內僚訴於王下儒等於獄.
忠宣王二年八月檢校宰臣請俸者衆李公世朴全之金*도李溫申汝桂趙延壽白　正閔　外餘皆停祿溫宦者也宦者檢校受祿自溫始.
忠肅王七年八月下旨"異姓諸君亦除顯官宰樞前者倉官奏降一科給祿未合於理自今與顯官宰樞同科給祿."  十一年三月敎曰: "食君之祿而二其心非人臣也其上書京師請立瀋王者三品致仕以上皆停祿俸."  十六年十月廣興倉頒祿時國無紀綱人無廉恥諸衛散員別將等親到倉門或冒受或劫奪*　{糾}正不能*　{糾}治手執鞭杖終不能禁.
恭愍王元年正月監察司啓"諸君閑居食祿請停俸," 從之.  二月下旨"重祿勸士國初蓋有成法. 中世以降井地不均公府漸耗官吏不足以養廉慾望其礪節難矣. 有司　不急之官禁兼幷之家以實倉　以增俸祿."  五年六月敎曰: "忠信重祿所以勸士. 宜令有司量宜加給且　林福州京山府所貢綾羅紬布毋得納德泉庫輸之廣興倉以補百官之俸."  六年九月頒祿時因倭寇漕運不通九品祿科不給.  七年五月都評議使司啓"近因倭寇漕運不通百官祿俸不給請諸封伯已行侍中者從宰樞科其餘伯依異姓諸君科," 從之.  十一年二月　定成衆各司給料.  六月監察司上言"大軍之後公私俱　甚可慮也　慶尙道國之根　宜廣儲蓄以備不虞. 今隨駕員吏仰資　給者月費三千餘石. 朝官衛士不可　省宦官之輩未有定額耗　太多除供職外餘悉汰去. 又今軍餉不給而各道賜米頗多. 自今不得已有內賜則下旨都堂施行."  是年密直提學白文寶上箚子曰: "三代之制大國方百里其次方七十里. 大國之卿祿可食二百八十八人大夫可食七十人士可食三十六人下士與庶人可食九人. 今吾東方千里者二山林雖居其半十倍於百里之國而卿大夫之祿不足以食九人　其餘乎. 重祿之術宜令所司五品以上更議申聞."
辛禑元年二月令"德泉庫輸納元係廣興倉紬布一依丙申年宣旨還屬廣興倉以贍百官之俸."  四年五月以漕船不通始頒初番祿權勢家奴操　*　號爭先奪攘蹂躪死者二三人.  十二月憲司上*　略曰: "古者非有功不侯今封君甚衆. 近因倭寇漕運不通倉　虛竭. 除省宰封君外其餘封君請勿頒祿."  六年五月憲司上*　曰: "古者各領員將專爲宿衛防禦而設近來不考勤慢皆給其祿故員將安坐食祿以致宿衛單寡請自今考其勤王事者給祿," 禑納之.  七年八月頒祿舊制頒祿必以七月七日今因倭寇貢賦不至至是始頒然宰相之俸不過數斛七品以下只給布子.  十三年正月以廣興倉告　　百官俸.
恭讓王二年七月都堂啓曰: "非有功不封古之制也. 近不論功德之有無官資之崇卑封君者太多乞自今非立大功封君及贊成事以上封君者不許給祿," 從之.  三年正月三司左使成石璘請宦官祿每品　一等王只罷月俸.  十月頒封倉祿一品至三品各賜一石其餘各品不及.
常平義倉.
○常平義倉昉於漢唐饑不損民　不傷農誠救荒之良法也. 國初祖其意而創置黑倉. 至成宗五年七月敎曰: "予聞德惟善政政在養民國以人爲本人以食爲天. 肆我太祖爰置黑倉賑貸窮民著爲常式. 今生齒漸繁而所儲未廣其益以米一萬碩仍改名義倉. 又欲於諸州府各置義倉攸司檢點州府人戶多少倉穀數目以聞."  十二年二月置常平倉於兩京十二牧. 敎曰: "漢食貨志'千乘之國必有千金之價以年　　行　　. 民有餘則*　{斂}之以輕民不足則散之以重,' 今依此法行之以千金准時價金一兩直布四十匹則千金爲布六十四萬匹折米十二萬八千石半之爲米六萬四千石. 以五千石委上京京市署　　令大府寺司憲臺共管出納餘五萬九千石分西京及州郡倉一十五所西京委分司司憲臺州郡倉委其界官員管之以濟貧弱."
顯宗十四年閏九月判"凡諸州縣義倉之法用都田丁數收*　{斂}一科公田一結租三斗二科及宮寺院兩班田租二斗三科及軍其人戶丁租一斗已有成規. 脫遇歲　百姓阻飢以此救急至秋還納毋得濫費."
仁宗五年三月詔"務儲官穀以待救民."
明宗十八年三月下制"倉穀本爲百姓種子日料春頒秋*　{斂}貴得成實年來不實因此失農非先王爲民製法之意也. 若有糟糠相半監收不實則以其罪罪之."
忠烈王二十二年六月中贊洪子藩上書"國以民爲本民以食爲天國家素無儲蓄　有凶荒難以救活. 宜於中外創置義倉戶*　{斂}米穀以時收積以備緩急."
恭愍王二十年十二月敎曰: "救荒賑飢王政所急忠宣王嘗置有備倉又設煙戶米法其慮甚遠比來名存實亡殊失賑濟之意. 其復忠宣王常平義倉之制."
辛禑四年八月憲司上言"諸道連年旱荒軍食不給民轉溝壑誠可痛心. 宜令守令審今歲　凶之狀量戶大小出穀有差藏之州　以救來歲之荒且備不虞之用."
辛昌元年八月楊廣道都觀察使成石璘啓"道內之民因水旱不得耕　種食俱乏今後請於州郡置義倉," 從之.
恭讓王元年十二月大司憲趙浚等上*　曰: "常平義倉之法救荒之長策. 耿壽昌義倉之奏長孫平社倉之議其法蓋出於周官委人之職有國家者所當先務也. 去歲盛夏興師加以倭寇耕種愆期收穫失候今年又被水災東南州郡蕭然赤立救荒之策不可不慮也. 國家旣革私田所至皆有蓄積願自今郡縣皆置常平倉其　凶*　{斂}散之法一依近日都評議司所奏. 竊聞楊廣道已置常平倉宜令各道依此施行守令有不如法者罰之."  三年四月置五部義倉.
賑恤[恩免之制災免之制鰥寡孤獨賑貸之制水旱疫　賑貸之制納粟補官之制].
○恩免之制. 太祖元年八月詔曰: "朕聞昔漢高祖收項氏之亂後令民保山澤者各歸田裡　征賦之數審戶口之虛耗. 又周武王黜殷紂之虐乃發鉅橋之粟散鹿臺之財以給貧民者蓋爲亂政日久人不樂其生故也. 朕深　寡德獲統丕基雖資天助之威亦賴民推之力. 冀使黎元按堵比屋可封. 然承前主之　運苟不　租稅勸農桑何以臻家給人足乎? 其免民三年租役流離四方者令歸田裡仍大赦與之休息."
光宗二十六年景宗卽位　欠債　租調.
景宗六年成宗卽位放三年役　租稅之半.
成宗七年十月宋遣禮部侍郞呂端來冊王王宣赦　欠負恤賑窮乏.  十三年四月有事*大廟大赦恤孤獨賞耆舊　欠負放逋懸.  十六年八月幸東京　所過州縣今年田租之半.  十二月穆宗卽位放三年役除一年租恤耆舊　欠負放逋懸.
穆宗二年十月幸鎬京齋祭除鎬京一年租所歷州縣半之.  四年十一月幸中原府巡省風俗所歷州縣　田租一年其就行程祗奉州縣半之.  七年十一月幸鎬京齋祭　鎬京田租一年北邊沿路州縣半之.  十年十月幸鎬京齋祭　田租一年沿路州縣半之.
顯宗五年十二月　今年租稅之半　壬子年以前逋欠.  七年正月　抱州等十九縣今年租調.  九年十二月　州郡二年以前逋欠租.  十年五月　道州管內獐山永州管內解顔等縣今年租稅.  十二年二月復安州民戶二年　庚戌年以來逋租之半.  二十年九月幸海州　海　州今年租稅之半.  二十一年六月築羅城營重光寺赴役者　今年調布諸州郡縣逋欠限戊辰年　免.
靖宗五年十一月制曰: "八關會雖是前規旣行盛禮宜播德音. 其犯公徒私杖以下及諸徵贖皆免之."
文宗四年九月制曰: "朕以　德托於臣民之上擬憑佛敎以致理平開大法筵今當罷會欲　洪恩其今日以前贖罪徵收之類可悉除免."  十年十一月侍中李子淵上言"近因創造興王寺移德水縣於楊川由是百姓營葺廬舍未遑寧處男負女提道路相繼. 貧者有　壑之憂富者無按堵之所當今視民如子覆民如天請　德水縣一歲賦役," 制特　兩年.  十一年四月詔曰: "兩行封冊使副同時偕至其所過州縣　今年租稅之半."  三十六年九月王南巡至溫泉十月還京緣路州縣程驛放今年租稅之半.
獻宗元年冬肅宗卽位詔免州縣今年租稅. 其　貢未納者限癸酉年　免.
肅宗三年十月　享於*大廟諸州府郡縣部曲　今年租稅之半.  五年二月免州府郡縣部曲雜所今年稅布半.  七年十一月王自西京還次臨浿驛宣赦沿途州縣　今年田租.
睿宗元年三月西海按察使奏"谷州峽溪縣民多流亡頗闕貢賦請　三年租稅," 制: "可."  三年二月以封王太后諸州郡縣進奉長吏從卒等各田丁稅布全放. 內莊宅及宮院諸寶[寶者方言以錢穀施納存本取息利於久遠故謂之寶.]穀米請貸未還者限乙未年. 東西州鎭及諸州縣鄕部曲等雜所長吏漏失雜物色徵還及　貢未收者限乙酉年銀金限癸卯年　皆放除.
仁宗七年三月王至自西京　放西京及所過州縣今年租稅.  八年十月王至自西京詔緣路州縣復今年租稅.  十四年五月詔諸州縣兵築城者水軍轉輸軍餉者賜今年田租之半.
毅宗十六年四月　諸道郡縣逋租.  二十一年九月王自南京還　南京廣州今年稅租輸役其餘州縣半之.  二十三年四月還自西京下詔曰: "所歷州府郡縣貢稅輸役許令全放公私息利亦皆　除."
明宗二十七年十一月神宗卽位詔曰: "貢賦徵輸公私息利不便於民者　放."
高宗二十二年五月詔"廣州於辛卯壬辰年狄兵圍攻能固守不下其免常　雜役."  四十年六月宣旨"轉米以下雜貢稅及諸宮院所司公　田科式未收限庚戌年全放. 諸宮院內外兩班大小寺社不實穀食據給年遠一切放下諸州府郡縣百姓受公私穀食物故者雖入秋成依前判'死及流配勿徵之意,' 　　除殘亡尤甚州縣輸養帳限庚戌年以上全放. 兩界州鎭將相將校祿及例食停給者還給將作監柴炭未收限庚戌年以上全放."  四十四年閏四月　丙辰年以上逋租.
元宗元年六月下制　丁巳年以上公私逋租.  十年十二月以西海道諸郡有迎駕供億之艱　今年租賦.
忠烈王四年四月敎曰: "歷觀西海郡縣凋弊已甚自丁丑至今年租稅　貢皆免之."  八年二月　征東戰亡者欠負官錢.  五月敎曰: "開城聖祖之鄕常稅外他　役皆　之."  九年五月　免公私逋欠錢.  二十二年正月下旨"　外貢三年貧民因租稅而　子者官贖還之."  二十四年正月忠宣王卽位下敎: "一哈丹入境州郡望風迎降唯原州以孤城　挫賊鋒其邑常　雜貢宜復三年. 一開城是祖鄕三大貢外除常　雜貢. 一諸州府郡縣稅及常　雜貢往年未收者幷今年　貢亦令全除. 一各道柴炭貢諸院寺官司所屬公　田諸寶米等往年未收限丁酉年以上除之. 一入朝過行西海道三稅大貢外常　雜貢及各驛柴炭貢限今年全除."  三十四年八月忠宣王復位十一月下敎: "諸州府郡縣轉稅及常　雜貢諸寶米各驛柴炭貢如有欠少宜限一年勿徵."
忠肅王十二年十月下敎: "一西海平壤兩道近因行李往來供億煩劇平壤道官給糧以賑之西海道復今年租稅之半. 一漢陽富原今値南巡慮多供億其復今年租稅. 一官吏貢賦欠納者截自甲子年以前一切　免."
恭愍王元年二月下旨諸官司貢賦自庚寅年以前一切　免.  十二年五月下敎: "一庚子年以前諸道州縣三稅雜貢未到官者　免追徵. 一辛丑年以後所沒諸家之田悉充軍需其所奪田土人民悉還舊主. 一畿甸之民因亂流離田野多荒若非寬恤何以招來. 其京畿公私田租限三年三分　一. 一自龍駒以北諸驛三道之衝供費尤多其柴炭貢與免三年."  二十年十二月敎曰: "民惟邦本近來軍國事繁差發尤重其免洪武三年以前各道逋欠賦稅."
辛禑元年二月宥旨"近年以來軍須田戶困於重*　{斂}遠輸多致荒　凡係軍須田入量　三分之一."  十四年六月辛昌卽位敎曰: "貢賦之設自有定製近因多故徵*　{斂}無藝. 民受其害. 各道州府郡縣往年逋負未納貢物一皆　免今戊辰年貢物亦以被罪人等家財充用其有先納私錢下鄕倍徵者止償其本自己巳年始納貢如舊其已發到官者不在此限."
恭讓王二年九月都堂啓"義州泥城江界爲國藩屛宜加撫　請　　役," 從之.
○災免之制. 成宗七年十二月判"水旱　霜爲災田損四分以上免租六分免租布七分租布役俱免."  十年十月幸西都民戶有以疾疫失農業者免其租賦.
穆宗九年二月謂有司曰: "比年秋穀不登百姓艱食自統和二十一年以來貢賦未納者　除之其有絶食無穀種者開倉賑給."  六月戊戌震天成殿肆赦仍　今年稅布之半幷　甲辰年前逋欠租稅.
顯宗二十年七月以朔方道登溟州管內三陟霜陰鶴浦派川　谷金壤碧山臨道雲岩　　高城安昌列山杆城翼嶺洞山連谷羽溪等十九縣　被蕃賊侵擾特　租賦.
靖宗二年六月三司言"去年密城管內牢山部曲等三所大水漂損田禾請放一年租稅," 從之.  十二月有司奏"金州管內州縣水　暴至　防潰溢壞廬舍損田苗今年租稅合在　免請遣使宣慰," 從之.
文宗四年二月西北面興化道監倉使奏"去戊子年道內昌州有蝗　其年已納租稅者請依令文以損分多少折放," 從之.  五年十一月雲中道監倉使奏"肅州通海永淸縣安戎鎭春夏旱乾早秋霜雹禾稼不登請免今年租稅," 從之.  六年四月有司奏"雙阜萬頃沃溝利城等四縣往年久旱禾穀不登百姓飢饉請　租賦," 從之.  八年十一月東北路兵馬使奏"文湧二州連年大水損傷禾穀乞省　賦役," 從之.  十五年正月浿西道撫問使尙書考功員外郞韓丁翊奏"管內龍泉驛　被水　公館民居　皆漂沒今方遷徙創造館宇民力勞　請　今明兩年租稅," 從之.  二月有司奏"密城管內昌寧等九郡去年暴水損稼請　今年夏稅," 從之.  三十年四月有司奏"黃州牧管內鳳州比因水　遷徙新創公　民廬民業未復請　今年租稅　役," 從之.
宣宗七年六月制曰: "今年以來災變屢作時雨愆期朕甚懼焉其內外公徒私杖以下輕罪悉令放除吏民於丁卯年借貸新興倉穀米未還者咸使　免."
肅宗六年六月以長淵縣頻年水旱免賦役三年.  十一月都兵馬使奏"東京管內郡縣旱氣太甚民被其　乞放公私長生庫及諸倉逋欠米穀俟　年收納," 制可.  七年三月三司奏"東京管內州郡鄕部曲十九所因去年久旱民多飢困乞依令文'損四分以上免租六分以上免租調七分以上課役俱免已輸者聽折　來年租稅,'" 制可.
明宗二十五年九月詔曰: "刑政不中謫見於天比來吏政多苛逋租宿貸督*　{斂}無已　　者衆致有變異. 嗚呼痛哉其爾郡縣吏敬聽朕言. 其逋租限五年寬假公私宿債亦所不問."
高宗二十二年九月制"國家移都民方瘡痍又經狄兵甚可憐恤. 其　癸巳年以來諸道貢賦之逋欠者."  三十三年五月制以西海道州郡被兵　　貢七年又　谷州樹德兩所銀貢五年.  四十二年三月以諸道郡縣經亂凋*幣{弊}　三稅外雜稅.  四十五年二月免海島移入州縣一年租.
忠烈王三年十一月以慶尙道禾穀不稔　租稅.  七年五月京城饑民菜食無　限九月　　稅.  十七年七月以旱乾禾穀不實分遣安集別監於諸道檢踏田畝量　租稅.  九月命被兵州郡　免租稅又以忠淸交州西海三道因軍旅失業　柴炭貢.  十八年三月下敎曰: "比經寇賊百姓困弊雖已　免租稅諸司不　至意一切徵納. 自今悉令禁約毋致失業."  四月下旨"慶尙道管城安邑利山等縣頃因避賊於淸州山城民失農業宜與中道　　貢賦."  七月以全羅忠淸道民飢除朝覲盤纏.  十九年六月以黃驪郡經賊　賦稅.
恭愍王元年二月宥旨西海平壤道近年風水爲　凡被災州縣量其輕重免其租稅.  五年六月敎曰: "　戶因倭寇莫輸其貢官未給　民徒納布爲害尤甚自今年七月至明年七月其　稅布三分　一."  九年四月敎曰: "今玆百姓勞於兵革困於飢饉其除各道　稅."
辛禑元年二月宥旨"各道州郡屢因倭寇加以水旱民生凋　仰都評議司自癸丑年以前祿轉雜貢未收者一皆　免其沿海州郡被害尤甚去處甲寅年雜貢亦行　免. 已納到官者准作下年之數延祐甲寅以後加定貢物量宜　除."  閏九月都評議司奏"各道州縣屢經倭亂殘亡太甚其沿海各官常　雜貢及　稅等全羅道限五年楊廣慶尙道限三年　免," 從之.  七年三月全羅道按廉報"民多餓死諸戍卒及人民逃散過半," 崔瑩議請　濱海州郡三年租稅從之.
恭讓王二年正月以年凶　田租六分之一.  三年六月敎諸道有水旱霜雹蝗　州郡驗覆免租.
○鰥寡孤獨賑貸之製成宗十年七月判: 無父母族親孩童有病者官給租救恤.  十月幸西都篤疾　疾者給藥且謂有司曰: "此行雖因齋祭亦爲省方所歷州郡男女年八十以上者特加賑　."  十三年三月命有司曰: "少孤無養*　{育}者限十歲官給糧過限者許從所願居住."
顯宗二年十二月敎曰: "古先哲王視民如子朕居司牧敢不盡心. 方當　歲又屬祈寒惟恐鰥寡孤獨未免飢凍. 其令所在賑給衣糧勿使失所."
忠烈王三十四年十一月下敎: "一七十以上無守護者其子孫犯罪流配宜以罪之輕重移免孝養. 一八十以上篤疾　疾不能自存者隨其所望勿論親　許一名免役護養. 若無親　護養宜令東西大悲院聚會安集公給口糧差官提調."
忠宣王五年八月鈞旨曰: "孤憫民食不足置倉中外以廣積儲近因水旱民不聊生已發民部庫賑窮調乏尙慮　獨未盡蒙惠爾有司加發有備倉以賑之."
忠肅王十二年十月下敎: "年九十以上官給資糧七十以上給侍丁一人復其身鰥寡孤獨疲　殘疾者所在官司優加賑恤."
恭愍王元年二月宥旨"鰥寡孤獨篤疾　疾官爲賑恤毋令失所."  五年六月敎曰: "賊臣之家所有米穀　價　賣以救鰥寡孤獨不能自存者."  十二年五月下敎: "鰥寡孤獨　疾之人在所當恤諸人窮乏不能自存者亦宜矜愍所在官司務加賑濟."  二十年十二月下敎"鰥寡孤獨仁政所先宜加矜　."
○水旱疫　賑貸之制. 顯宗三年五月敎曰: "去年西京水旱爲災穀價騰踴民用睏乏. 朕夙興夜寐念之惻然其令所司發倉賑之."  七年九月三司奏"江南饑饉請轉關內倉穀賑之," 從之.  八年七月賑京城貧民.  九年正月以興化鎭比因兵荒民多寒餓給　布　醬.
靖宗二年十一月修東大悲院以處飢寒疾病之無所歸者給衣食.  五年三月制: "東南海諸道州縣去歲禾穀不稔民多饑饉其令有司發義倉賑之."  四月制: "東北路諸州去年大水漂沒禾稼百姓貧乏其令本路勸農使發倉米　賑之."  六年二月靈光郡及臨陂縣饑發義倉賑之.  七月詔曰: "去歲以來水旱作　生民被災苗稼空於農疇　財盡於私室. 此寡人不德之所致深有痛焉其發倉　以賑之."
文宗元年五月制: "去年久旱邊民饑餓其發義倉賑之."  三年四月制曰: "去歲霖雨損禾民食不周. 遣使賑恤務要全活."  六月命有司集疾病飢餓者於東西大悲院救恤.  四年四月中書省奏曰: "關內西道州縣前歲不登民有飢色請發司倉公　粟以助耕耘. 其貧不能自存者發義倉以賑," 從之.  五年二月制: "去歲不稔黎民阻飢. 以御史雜端金化崇爲西京關內西道宣撫使兵馬判官金繼參爲北界宣撫使發倉賑之."  六年二月以關西安北兩道饑遣御史中丞金化崇發倉賑之.  三月制曰: "東北路諸州鎭戍邊之卒連年旱　饑饉相仍可令兵馬監倉使及首領官分道賑恤," 仍賜衣服. 又以京城饑命有司集飢民三萬餘人賜米粟　　以賑之.  四月移龍門倉粟八千石於　白二州以給農民.  八年四月制: "文湧登三州鎭溟縣長平鎭往年被水災其發義倉賑之. 又移春交東等州倉粟給種食."  五月制: "諸道州郡民多飢　流移失業. 令諸州通判以上官吏巡行存問發義倉賑之."  十五年二月西海按察使奏"黃鳳二州去年大水漂沒田疇居民飢乏請發義倉賑之," 從之.  九月有司奏"去年大水損禾都人阻飢請發倉賑之," 從之.  十八年三月制曰: "去歲水　暴溢損害秋稼. 言念黎元宜急救恤. 其令太僕卿閔昌素自今月至五月於開國寺南設食以施窮民."  四月又制: "自五月十五日至七月十五日於臨津普通院設粥水蔬菜以施行旅."  二十一年四月制: "關內浿西道往歲禾稼不登人民飢乏發安瀾倉賑之."  二十二年三月制: "去歲京北郡縣秋稼不登民多飢乏遣國子司業李成美發倉賑之."  二十五年十二月發玄德宮米五百石設食於西普通院施窮民.
宣宗三年十二月以淸全二州水　損穀. 遣禮部員外郞庾晳發倉賑之.  十年四月制: "東路州鎭去年禾稼不登民多阻飢言念黎元豈忘救恤? 宜遣刑部員外郞井潤民發義倉米　賑之."  十一年二月以東路高和文湧定長登交等八州宣德元興寧仁長平永興龍津等六鎭因往年水旱民多飢餓遣東路監倉使員外郞金義璿朔方道監倉使閣門祗候蘇忠監察御史林衍等宣撫賑濟.
肅宗六年四月詔"民貧不能自存者令濟危寶限麥熟賑恤又於臨津縣普通院施食行旅三月."  七年命有司設食賜飢民限自四月至立秋.
睿宗元年三月命東西濟危都監賑貧病.  四年正月以西京驛路百姓饑饉發倉賑之.  五月制曰: "京內人民罹於疫疾宜置救濟都監療之. 且收　屍骨勿令暴露分遣近臣賑東北西南二道飢民."  十二月分遣近臣賑興化雲中西海南京廣州忠淸州等諸道飢民.
仁宗五年三月詔: "濟危鋪大悲院厚蓄積以救疾病."  六年詔: "以定州饑發倉賑之."  七年三月以西京民勞於創闕發倉賑之.  九年三月制: 葺東西大悲院濟危鋪以救民疾.  六月以　州旱　移龍門倉粟賑之.  七月發*大倉粟賑貧民.
毅宗三年二月以尙州慶州饑遣使賑之.  十六年四月發倉　賑貧窮失所者.
明宗十八年八月制曰: "近聞東北面兵馬使所奏關東諸城多遭水　禾穀損傷人民漂溺. 僅存遺氓　被饑饉朕甚憫焉. 宜遵京內東西大悲院例設食接濟活人多少以爲褒貶." 又令移粟於朔方諸城仍遣使發倉賑民.  二十三年三月分遣使於慶尙全羅楊廣道發倉賑飢.  九月發倉賑京城飢民.
高宗十二年三月制曰: "去年東方大水損傷禾稼民多失業流亡相繼其令東北面兵馬使諸道按察使開倉賑貸.  十三年三月制曰: "全羅道飢甚有蓄儲州郡宜發倉賑給其無蓄儲州郡各於私處取其　餘賑給待　年償之自甲申年後三稅常　雜貢　皆停　以待　年收納."  十七年閏二月崔瑀以年饑請發*大倉賑之.  四十二年三月簽書樞密院事崔坪奏"今春大饑民多死亡請發倉賑恤," 從之.  七月發新興倉賜甲寅歲守京城坊里百姓.  四十三年六月發新興倉賑守城軍卒及合入州縣吏民.  四十五年四月救急都監以年饑發崔　倉穀賜: 太子府二千斛諸王宰樞各六十斛宰樞致仕及顯官三品以上各三十斛三品致仕及文武四品各二十斛五六品各十斛九品以上七斛. 又賜: 兩班寡婦及城中居民軍士僧徒諸役人有差.  四十六年正月城中飢人相食移昇天府給糧與田又發倉賑: 宰樞寡婦前銜六品以下官及諸衛軍坊里人.  三月金剛城防護別監王仲宣率合入州縣民五百餘口到昇天城出米三十斛賑之.
忠烈王六年四月發兵糧二萬石賑全羅道飢民. 又遣將軍金允富如元告　中書省借兵糧二萬石賑慶尙全羅道至秋償之.  十三年二月賑東界飢民.  三月全羅道饑發倉賑之.  十七年六月元遣海道萬戶黃興張侑千戶殷實唐世雄以船四十七　載江南米十萬石來賑飢世子嘗奏"比年國人征戍轉餉失其農業以致饑饉," 故有是賜. 於是頒米於七品以下七品七石八品六石九品五石權務隊正四石坊里大戶三石中戶二石小戶一石. 帝意本在貧乏今不先貧民富者所得居多.  十八年三月下敎: "以忠淸道因賊失農賜去年祿轉　貢全羅道亦除祿轉一千石以賑之."  閏六月元詔江南漕運萬戶徐興祥等二人運米十萬石來賑飢民漕風漂失唯來輸四千二百石王頒米於諸領府及五部戶各一石.  二十一年四月元遼陽省奉帝旨以江南運米三千石賑雙城.
忠宣王三年三月傳旨"東西大悲院本爲醫理疾病而設令開城府同本院錄事受有備倉米以養疾病."
忠肅王五年五月下敎: "諸道窮民如訴無食按察　場官發倉賑給令待秋償本."  十二年十月下敎: "惠民局濟危寶東西大悲院本爲濟人今皆廢　宜復修營醫治疾病."
忠穆王四年二月遣使賑西海楊廣二道飢置賑濟都監王　膳以充其費發有備倉米五百石令賑濟都監施粥餓人又發全羅道倉米萬二千石以賑飢.  三月宰樞議請: 太史府庫米三十石黃豆五十石義成德泉倉米一百石內府常滿庫布一百匹給賑濟色.  四月京城大饑疫道饉相望漕運全羅道米一千四百石以六百石分賑忠淸西海二道以八百石　價換布五部貧民.
恭愍王三年六月以年饑發有備倉粟　價以市民置賑濟色於演福寺發有備倉米五百石　粥以濟飢民.  七年四月賑東北面.  五月又賑交州江陵道.  九年六月京城饑大布一匹　直米五升王發　二千石令民納大布一匹受米一斗.  十年二月設賑濟場於普濟寺.  三月龍州饑人相食發倉賑之.  十一年四月發龍門倉穀一萬石賑貸京畿飢民.  二十年十二月下敎: "一東西大悲院先王本爲惠民而設近年以來主者不爲用心致使貧病流離之人無所仰給予甚憫焉. 仰都評議使司司憲府常加體察取勘元屬田民以贍醫藥粥飯之資. 一醫藥活人仁政所先. 國初郡縣皆置醫師民無夭　自今守令其訪醫人修合藥物以濟民命. 一近因倭寇漕運不通遠近輸轉皆由陸路其令州郡修葺院館儲峙薪　以便行旅."  二十二年四月全羅慶尙道饑遣使賑之.
辛禑二年四月以李淑林爲西北面完護使. 往歲征北軍馬久留騷擾民多饑乏故遣淑林齎布千五百匹以賑之.  四年二月以租三百石賑江華府饑.  七年二月遣使賑慶尙全羅道饑.  八年二月賑慶尙全羅江陵道饑.
○納粟補官之制. 忠烈王元年十二月都兵馬使以國用不足令人納銀拜官. 白身望初仕者白銀三斤未經初仕望權務者,五斤經初仕者二斤權務九品望八品者三斤八品望七品者二斤七品望　職者六斤軍人望隊正隊正望校尉者,三斤校尉望散員者四斤散員望別將者二斤別將望郞將者四斤.  三年二月都兵馬使言"古之　爵非令典也. 然國庫　竭無以生財. 請如乙亥年判令無功及不次而求官者科等納銀國　都監而後授職," 從之.
忠穆王四年二月征東省都事岳友章從事前員外郞石抹完澤奉議等上書於王曰: "竊念民飢餓莩蓋因歲否年凶. 今高麗西海楊廣在城等三處自去年旱　霜　百物枯槁人民死者甚衆誠可哀憫. 本國已有選法將比合元朝入粟補官之例賑恤飢民似爲不負聖朝恤民之意. 其補官輸米者白身入從九品者米五石正九品十石從八品十五石正八品二十石從七品二十五石正七品三十石而止或有前職輸米一十石者陞一等四品至三品以上不拘此例."
辛禑二年十二月令西北鄙納粟補官以充軍食自白身補伍尉者出米十石豆五石自檢校補八品者出米十石豆十五石自八品補七品者米豆各十五石自七品補六品者米豆各二十石.
志卷第三十四.
