世家卷第三十八. 高麗史三十八.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
恭愍王一.
恭愍仁文義武勇智明烈敬孝大王諱　古諱祺蒙古諱伯顔帖木兒忠惠王母弟忠肅王十七年庚午五月生封江陵大君忠惠王後二年五月元順帝遣使召入朝宿衛時稱大元子. 忠穆王卽位封爲江陵府院大君忠穆薨國人慾立王元以忠定襲位仍留王宿衛. 初忠肅以王托尹澤忠定元年澤與李承老獻書中書省請立王. 是歲王尙魯國公主三年十月元封爲國王遣完者不花收國璽忠定遜於江華德興君塔思帖木兒奔於元王命前判三司事李齊賢攝政丞權斷征東省事. 齊賢修葺道殿神祠令法官考　諸道存撫按廉功過. 遣前密直洪元哲及金鏞送完者不花還元哲仍巡問平壤道鏞留備倭賊以通禮門判官許猷爲西北面察訪.
十一月壬子倭寇南海縣.
乙亥贊成事趙日新齎批目還自元以李齊賢爲都僉議政丞; 李蒙哥判三司事; 曹益淸全允臧爲贊成事; 趙日新趙瑜爲　理; 康得龍崔天澤爲三司右左使; 李公遂爲政堂文學; 韓可貴判開城府事; 金逸逢判密直司事; 李衍宗爲密直使兼監察大夫; 金普知密直司事; 洪由道鄭　同知密直司事; 金敬直李成瑞爲密直副使; 尹澤爲密直提學; 崔德林李濟爲右左代言; 金得培柳淑爲右左副代言; 孫琦爲平海府院君; 朴仁柱爲咸陽君.
李齊賢下理問裴佺及朴守明於行省獄流直城君盧英瑞於可德島贊成事尹時遇於角山貶贊成事鄭天起爲濟州牧使知都僉議韓大淳爲機張監務.
十二月辛卯　永陵　子釋器置萬德寺.
庚子王及公主至自元帝遣失禿兒太子及直省舍人牙忽護行.
壬寅謁景靈殿卽位於康安殿.
○(壬辰)元年春正月丙午朔王率百官賀正於行省還宮設宴.
庚戌監察司啓諸君閑居食祿請停俸從之.
庚申王欲親享太廟判書雲觀事姜保言: "今年不可親祀." 僉議府責保曰: "祀大事也汝何沮王?" 又有奸臣告王大妃固止之.
二月乙亥朔罷政房.
丙子宣宥境內曰: "恭惟我太祖統一三韓列聖相承以小事大　我聖元龍興先天下而歸附我忠敬王入覲世皇寵賚異常忠烈忠宣世館貳室而我仁考忠肅王亦承釐降之榮嗣德臨邦二十有五年. 厥後不弔再世不祿而耆艾之臣以余爲忠宣之孫忠肅之子以德以年合主宗　獻書天子願奉爲君天子俯採其言故有今日之錫命越至正十一年十二月庚子與公主歸宗國謁慈　蓋違顔者十一年今得相見誠孝之至感動上下. 壬寅承事景靈宮踐位康安殿衣冠禮樂猶有古國之風. 顧以何德獲濟登玆? 然屬時世陵夷風俗頹靡朝多倖位倉無宿儲隣寇侵疆乾文告變. 若不克己勵精日愼一日革邪僞去　壬用惻　之誠行寬厚之政何以報天子之德保祖宗之業慰慈　之心塞耆艾之望. 凡百在位尙克匡其不逮圖惟厥終. 夫宗廟之重祭享之誠固所自盡嘗遣近臣齎銀物備宗器修祠宇其薦時食予將親　. 自太祖以至歷代先王宜上德號其守山陵人戶有逃者官爲之推還復其　役諸陵直謹守厥職禁樵牧樹松　以明予奉先追遠之意社稷諸祠凡奠物務盡　潔名山大川及神廟載祀典者亦加德號. 箕子受封於此敎化禮樂遺澤至今宜令平壤府修祠奉祀其餘忠義之祀　如舊儀. 且近代近習壅蔽所以下情不得上通以致誤主如代言轉對所司申覆不可不親書筵之侍虎賁之衛不可不擇然則正人君子常宜在側言官拂士何有不通? 其設施之規仰有司集議申聞. 祖王代創置禪敎寺院所以裨補地德以利國家今多頹　只有遺基其有土田者收其租有臧獲者收其庸以備重修又遵太祖信書諸人毋得擅起寺舍爲僧者必*　{須}度牒不許居家. 貧民　子女如過三年不放者監察司按廉使痛加理罪. 田民詞訟日繁仰監察典法都官先擧仍執據執田民於元告人取甘結限日平決誣告者反坐其罪其權豪仍據執者亦當知過歸還本主否者理罪. 又毋焚山林毋殺孩　毋　毋卵載諸月令. 今後春夏三四月內諸人毋得放火田獵違者痛理. 絲花紅大燭無益之費莫此爲甚忠宣王嘗有禁令此後宜令禁斷有敢違者監察司擧劾其罪. 倭賊寇邊屠燒室屋　奪漕船皆由防守失律儲　無素其有能爲策者許令條奏擇善從之優加賞賚. 前後征戰有功者典理軍簿　加官爵自募追捕者兩班超三等官之賤者賜錢. 州郡被擄掠者官爲檢其虛實輕重與　賦稅. 其軍人逃役者隨所犯杖之吏民有罪者亦加笞杖　勿罰布貪汚犯贓者不在此限. 鰥寡孤獨篤疾　疾官爲賑恤毋令失所孝子順孫義夫節婦依例旌表以美風化. 太祖開國功臣歷代功臣忠宣忠肅兩代功臣子孫　加甄錄其身見在者皆從優賞. 予十年於朝從臣終始一心功力尤著者頗已官而賞之有司依遵舊典錄*券施行. 光山君金仁衍密直使朴仁幹及政丞王煦不幸先沒予甚悼之宜加贈謚錄其子孫. 自至正十二年二月初二日昧爽以前除不忠不孝謀故劫殺但犯上國罪條外境內罪囚咸宥除之庶幾與一國更始前代臣僚隨才　用爾等亦宜盡心勿貳以稱予志. 於戱立綱陳紀寔寧濟於斯民登賢使能尙有爲於今日."
甲申改大妃德慶府曰文睿; 置公主府曰肅雍.
戊子燃燈王如奉恩寺.
戊戌元以討捕河南賊魁遣萬寧府提點七十來頒赦王出迎於行省.
三月辛亥前王遇　薨於江華. 王之遜江華也典校令申德隣典校丞安吉祥義盈庫使孫桂及辭朴成亮朴思愼從行皆追繫巡軍止許思愼從之供膳不充往來又絶憂愁號泣. 及訃至都人莫不流涕. 癸丑王停朝.
捕倭使金暉南以戰艦二十五　禦倭至楓島遇賊船二十　不戰而退至喬桐又望見賊船甚盛還西江請濟師.
乙卯金暉南及副使張成一與賊戰於窄梁安興長巖獲賊船一　王除暉南左常侍成一中郞將.
倭屠巴音島.
丙辰瑞州防護所獲倭船一　殲之獻　二人.
丁巳王如奉恩寺加上太祖尊號.
己未倭船大至金暉南兵少不能敵退次西江告急調發諸領兵及忽赤分遣西江甲山喬桐以備之婦女　街痛哭都城大駭又*　{斂}百官民戶軍餉及矢有差.
庚申倭焚喬桐甲山倉. 前代言崔源與戰獲賊船二　.
戊辰王以忠肅王忌日如旻天寺行香.
己巳幸賢聖寺.
閏月甲戌朔令宰樞至吏胥人備弓一矢五十劒一戈一閱於崇文館.
辛巳幸福靈寺.
辛卯遣三司右使洪彥博密直副使李成瑞如元賀聖節.
夏四月癸卯朔元告日食不果食.
丁未元賜王弓三百矢三萬劒三百.
戊申公主幸王輪寺.
庚戌王以佛生日燃燈禁中飯僧一百設火山雜戱奏妓樂以觀.
丁巳密直提學尹澤上*　言時事不允遂辭以開城尹致仕.
辛酉榮安王大夫人李氏宴王及公主於其第.
五月癸酉朔命放生於西江.
戊寅以誕日設道場於內殿三日宰相欲上壽王曰: "宴必殺生其以宴錢飯僧一千於地藏寺." 王方信佛百官皆爲王設祝壽齋.
己丑地大震.
王遣使召僧普虛於益和縣普虛號太古歷諸方入江南自言傳衣鉢於石屋和尙寓廣州迷元莊聚親戚遂家焉. 虛白王陞迷元爲縣置監務虛主號令監務但進退而已. 廣占田園牧馬滿野皆以內乘稱雖害禾穀人不敢逐. 虛旣至王引入內問法虛曰: "爲君之道在修明敎化不必信佛若不能理國家雖致勤於佛有何功德. 無已則但修太祖所置寺社愼勿新創." 又曰: "君王去邪用正則爲國不難矣." 王曰: "予非不知邪正但念其從我於元皆效勤勞故不能輕去耳."
六月壬寅朔錄燕邸隨從功臣以贊成事趙日新僉議評理金普判密直司事金逸逢前代言柳淑上護軍鄭桓宦者大護軍申小鳳等爲一等上; 平海府院君孫琦判三司事李蒙哥前贊成事曹益淸知密直司事鄭　前同知密直司事洪由道判開城府事韓可貴前平壤尹洪元哲密直副使姜千裕密直提學李濟版圖判書李宗全普門知申事崔德林鷹揚軍上護軍金鏞判司僕寺事車蒲溫大護軍鄭世雲中郞將睦仁吉郞將金　全以道等爲一等; 上護軍李也先帖木兒姜仲卿大護軍孫襲親從李陽中郞將鄭鎭寺丞王碩別將任碩任用等爲二等; 判事金元護軍玄瑾監察掌令許猷中郞將鄭璇小府注簿辛廉等爲三等　賜田民.
丁未監察司劾錄事崔宗玄思德犯禁飮酒請罪之王謂宗曰: "試爾長技若能則宥之." 宗卽擊毬於前王喜免其罪.
己酉元賜本國所請戎器.
丙辰王受菩薩戒於康安殿.
設金剛道場於內殿以禳星變.
丁巳諫官上*　　人授檢校官食祿者太多請加汰　.
庚申禁土木之役限二年.
丙寅倭寇全羅道茅頭梁知益州事金輝領舟師擊之不克沃溝監務鄭子龍坐逗　不進杖配突山烽卒.
倭寇江陵道.
丁卯元遣大監孫完澤帖木兒來賜王衣酒.
秋七月壬申全羅道都巡問使獲倭船二　.
癸酉葬前王於聰陵葬具多闕諸司各一員服斬衰奉安神御於普濟寺殿曰宣明.
丁丑萬戶印　獲倭船命泛東池觀之.
乙酉吉昌府院君權準卒.
丁亥合浦萬戶獻倭　.
乙未以太妃疾宥二罪以下.
八月乙巳判開城府事郭延俊卒.
戊申王與公主幸福靈寺王遂如奉恩寺謁太祖眞殿是日移御陽川君許伯第.
庚戌敎曰: "古昔君王勵精圖治欲保邦家*　{須}躬親機務以廣聰明以達下情. 今寡人亦欲如是. 僉議監察典法司開城府選軍都官凡所決訟五日一啓."
壬子宰樞享王於時御宮.
戊午元遣直省舍人普思泥賜王金帶及　二千錠.
己未開書筵以寧川府院君李凌幹金海府院君李齊賢福昌府院君金永煦漢陽府院君韓宗愈延安府院君印承旦前僉議政丞李君　政丞致仕孫琦前贊成事許伯金資安山君安震菁川君鄭乙輔永昌君金承澤永山君張沆樂浪君李遷善密直副使安牧典理判書白文寶更日侍讀敎曰: "元老大臣大夫士輪次入侍進講經史法言凡權勢所奪田宅奴婢積年之訟與夫寃滯之獄其審治之. 僉議監察是予耳目時政得失民*閒利害直言勿諱."
福安府院君權謙如元納女於皇太子元拜大府監大監.
丁卯捕倭使印　帥禁軍及東西江喬桐水手一千人禦倭以逗　不進下　獄.
九月壬申以宋瑞爲都僉議政丞判典理事; 趙日新判三司事.
倭船五十餘　寇合浦.
戊子以大護軍成士達在政房私授人職四十餘下獄.
上將軍全普門妻宋氏私普門族姪曹復生繫獄按治俱坐罪.
己亥趙日新聚其黨鄭天起崔和尙張升亮殺奇轅圍時御宮殺宿衛判密直司事崔德林等數人. 庚子日新劫王開印自除爲右政丞官其黨鄭天起等有差又封義成德泉倉. 王與公主移御別宮衛士稀少導從皆賊黨國人爲王危之. 是夜公主潛移御太妃時御宮.
冬十月辛丑朔趙日新殺崔和尙勸王斬張升亮等八九人梟首於市.
壬寅以宋瑞爲右政丞; 趙日新爲左政丞判軍簿監察事加賜贊化安社功臣之號; 洪彥博判三司事; 柳濯鄭乙輔趙瑜爲贊成事; 金普金逸逢崔天澤爲評理; 姜得龍洪元哲爲三司右左使; 安震爲政堂文學; 金信知都僉議司事; 姜之衍僉議評理商議; 韓可貴判開城府事; 兪眞爲密直使; 姜千裕知密直司事; 高忠節李成瑞黃順同知密直司事; 金龜年爲密直副使商議; 李宗洪開道孫佛永爲密直副使; 李濟爲密直提學; 金*??申輯爲開城尹; 任君輔爲密直司知申事; 田大有元松壽爲右左代言; 李君常朴曦爲右左副代言.
癸卯移御丹陽大君　第.
乙巳幸行省誅趙日新囚其黨鄭乙輔李權羅英傑高忠節李君常等二十八人. 是時連日陰　及斬日新天日開霽.
丙午以李齊賢爲右政丞; 曹益淸爲左政丞賜純誠直節同德贊化功臣之號; 柳濯判三司事; 洪彥博金承澤爲贊成事; 趙瑜爲都僉議評理; 李公遂爲三司右使; 文伯金光鉉同知密直司事; 金鏞崔源朴壽年爲密直副使; 安輔爲密直提學; 金*??田大有爲右左代言; 元松壽金光利爲右左副代言; 貶洪鐸爲會原縣令; 鄭乙輔爲光陽監務; 李權爲濟州牧使.
壬子以高仲瑞爲開城尹; 李達衷全普門爲典理判書; 車蒲溫安祐爲軍簿判書; 李也先帖木兒許禧爲版圖判書.
戊午遣上將軍姜碩如元賀千秋節.
辛酉下宥旨曰: "寡人承天子之命守祖宗之業夙夜憂勤庶幾致理知有所不逮誠有所未孚皇天不弔災變屢興賊臣趙日新. 鄭天起等集聚兇徒謀爲不軌賴祖宗之靈大　伏辜. 凡爾內外百姓皆安心作業勿復驚動. 若其他罪囚除不忠不孝謀故劫殺外咸宥之."
十一月壬申移御韓仲禮家.
丙子親設仁王道場於內殿.
乙酉遣密直副使朴壽年如元謝賜戎器兼齎百官論趙日新書以去.
己亥遣都僉議司使韓可貴如元賀正.
十二月庚子遣密直副使李成瑞如元獻方物.
癸卯元遣宗正府常判梁烈帖木兒吏部尙書不花帖木兒來鞫趙日新之變.
○(癸巳)二年春正月丙子幸榮安王大夫人李氏第.
乙酉親　太廟.
戊子以洪彬爲右政丞; 曹益淸爲左政丞; 洪彥博柳濯李公遂爲贊成事; 李達衷爲監察大夫; 元　爲典理判書; 宋天逢爲監察執義; 金承矩爲監察掌令; 鄭國卿爲起居郞; 朴絢爲左獻納; 呂渭金成甲爲監察持平.
遣上護軍姜仲卿金成寶如元獻熊羔皮.
己丑永山君張沆卒.
二月丙午平陽君金永純卒.
乙卯元遣前征東省照磨石抹時用賜王衣酒.
丁卯雲南王甫刺太子遣使來宴王及公主.
礪良府院君宋瑞卒.
三月甲戌元遣宗正府斷事官哈兒章兵部郞中剛升等誅趙日新黨鄭天起高忠節廉伯顔帖木兒郭允正李君常李龜龍籍其家.
乙酉遣僉議贊成事柳濯三司右使崔天澤如元賀聖節.
壬辰以忠肅王忌辰如廣明寺.
癸巳遣左藏庫提點金光鉉如元獻薴布.
甲午幸旻天寺設仁王道場元賜寶　一百錠設道場以鎭兵.
夏四月戊戌朔公主幸旻天寺.
庚子雨雹.
甲辰地震.
乙卯王與公主幸福靈寺禱嗣.
五月己巳賜李穡等及第.
壬午王與公主宴榮安王大夫人李氏於其第.
乙酉遣密直使李也先帖木兒鷹揚軍上護軍安祐如元貢方物仍獻皇后誕日禮物皇后誕日之賀始此.
秋七月辛未太白晝見.
壬申七夕王與公主祭牽牛織女於內庭.
乙亥元以冊皇太子赦天下遣太府監太監山童直省舍人金波豆等來頒詔太子卽奇皇后所出也. 王出迎於迎賓館詔曰: "朕荷天地之洪禧纘祖宗之正統若稽古訓惟懷永　. 皇子愛猷識理達臘溫文日楙仁孝夙成. 朕爲之開端本堂以親學立宮傅府以觀政選任老成以躬輔導使之寅贊時雍在朕左右十五年矣講藝迪德善譽益聞. 邇者宗王大臣合辭懇請至於再三元良之位國本所崇以長以賢中外屬望宜遵世皇之盛典以爲億載之貽謀是用俯徇輿情聿隆丕祚已於今年六月初二日授以金寶立爲皇太子中書令樞密院使. 悉如舊制其諸冊禮具儀擧行屬慶典之肆成宜普天之均惠可大赦天下." 王頒宥境內仍宴使臣.
丁丑元御香使宦者崔伯帖木兒以處女六人及琴瑟等鄕樂還.
辛巳王與公主如延慶宮宴元使遣衛尉注簿韓元發於江陵交州道索　兒　宴及供使臣所需.
乙酉金寧君金普上護軍安祐奉賜王衣酒還自元.
丙戌山童等還王餞於迎賓館宰樞贈白銀二錠苧麻布各九匹綾三匹舊例也皆不受而去.
八月庚子元遣巒巒太子定安平章來錫　兒　宴於榮安王大夫人.
乙巳設　兒　宴於延慶宮王及公主與焉. 是宴用布爲花凡五千一百四十餘匹他物稱是窮極奢侈. 由是物價騰湧禁公私用油蜜果時國用　竭　永福都監布二千六百匹又　於富民.
丙午幸太子館設防沒宴. 元法留宴日大肉馬頭翌日復宴謂之防沒.
甲寅幸太子及平章館贈禮幣. 丁巳太子平章還王餞於郊. 太子約娶金允臧女以其女歸. 先是實逗太子之來也亦娶萬戶林淑之女而還.
謁德陵.
九月乙丑朔元告日食不果食.
丁卯幸王輪乾聖寺.
壬申遣密直副使李也先帖木兒如元謝賜　兒　宴表曰: "乾坤邈矣敢期呼　之聞草木微哉忽致恩榮之沐感驚交至蹈舞不知. 皇帝陛下體禹勤儉　湯聖敬遵祖宗之典禮雖舊惟新擁廟社之休祥於斯爲盛兼屈聽卑之鑑克敦字小之仁眷言出日之邦. 生我俔天之妹美鍾坤順遵母儀於六宮慶毓　明固邦本於萬歲. 於是降璿源之貴戚馳玉節之重臣陳飮食以賜歡賁金繒而將意. 旣飽以德爲永好於舅甥不顯其光想歆觀於夷夏臣敢不念其卵翼報以粉　專述職於箕封每輸誠於華祝."
癸酉慶尙道合浦萬戶獻倭　八人.
丙子王令資贍注簿咸柔鼓琴除郞將.
己卯幸西郊觀射.
壬午以印承旦爲左政丞; 趙瑜判三司事.
戊子公主幸福靈寺禱嗣.
辛卯幸西郊觀射.
冬十月甲辰贊成事柳濯奉賜王衣酒還自元.
戊申下敎慶尙道都巡問使曰: "海寇連年爲邊患每念何日報平今省卿申報擒倭至十餘級予甚嘉之賜卿酒及銀五十兩. 所管軍士有功者以名聞予將錄用."
戊午遣*葵河中{蔡河中}如元賀千秋節.
辛酉遣軍簿判書金希祖如元賀冊太子.
十一月乙酉王如奉恩寺謁太祖眞殿.
設消災道場於康安殿以*　{禳}星變.
庚寅前政丞曹益淸卒.
壬辰遣南陽君洪彥博如元賀正.
○(甲午)三年春正月庚午以內府告　除賜百官人勝.
辛未幸榮安王大夫人第.
乙亥王宴百官於延慶宮.
長寧翁主女壻魯王遣使送宴錢楮幣一百五十錠.
癸未以蔡河中爲右政丞; 廉悌臣爲左政丞; 姜千裕判三司事; 李仁復爲政堂文學.
乙酉元遣宦者院使金光秀僉院迦刺撥皮賜王楮幣萬錠黃金一錠白銀九錠王悉歸之公府. 光秀請王除官三百餘人.
二月丙申王與公主宴元使於延慶宮.
己酉以蔡河中領都僉議; 廉悌臣爲右政丞; 柳濯爲左政丞; 康允忠元顥爲贊成事; 崔天澤奇輪爲三司右左使; 金信金敬知李珍爲評理; 姜之衍爲評理商議; 朴壽年知都僉議; 奇完者不花判密直司事; 朴之椿爲密直司使; 康舜龍姜仲祥知密直司事; 姜碩全普門同知密直司事; 闊宰哥朴　崔用滋朴君正池贊爲密直副使; 安輔爲密直提學.
丁巳王與公主幸延慶宮與元使宴耆老及六品已上官帝賜楮幣所辦也.
三月癸亥朔日食.
辛未元遣帖古思來求紋薴布.
癸酉王與公主幸福靈寺.
甲申遣僉議評理金敬直如元賀聖節.
丙戌幸妙蓮寺.
庚寅王觀擊毬於市街.
夏四月甲午以奇輪爲贊成事; 奇完者不花爲三司左使; 鄭　爲僉議評理; 黃順知都僉議; 尹　判密直司事; 姜碩知密直司事; 朴　朴君正同知密直司事; 孫就徐臣桂爲密直副使.
己酉以石抹時用爲典理判書; 李壽林爲軍簿判書; 金天寶爲版圖判書; 洪有龜爲左代言; 鄭之産爲右副代言; 洪師範爲左副代言; 金英利爲左司議大夫.
倭掠全羅道漕船四十餘　.
五月辛未以旱禁酒　膳.
壬申王召監察大夫金*??典法判書洪仲元問民寃枉.
丁丑設雲雨道場於康安殿又禱於群望佛宇.
元遣大府少監宦者安童來求紋薴布.
庚辰雩.
辛巳巷市.
元遣使來求毛皮.
遣密直使李也先帖木兒如元賀皇后誕日.
丁亥再雩.
戊子大雨.
慶陽大君盧　納女於元帝拜集賢殿學士.
六月辛卯朔平康府院君蔡河中還自元傳丞相脫脫言曰: "吾受命南征王宜遣勇銳以助之." 時元政陵夷河南妖寇韓山童韓咬兒等始鼓亂穎川妖人劉復通又起兵以紅巾爲號與其黨關先生沙劉二王士誠等寇掠中原分據山東其勢大振盜賊群起天下大亂.
壬辰如奉恩寺.
甲午以年饑發有備倉粟　價市民時米貴二斗直布匹.
丁酉以蔡河中爲僉議政丞; 李壽山康仲祥爲僉議評理; 廉悌臣爲曲城府院君; 柳濯爲高興府院君; 鄭　爲西原君; 宋帖木兒爲仁城君; 姜之衍爲信山君; 崔用滋爲義興君; 帖古思爲達城君; 朴壽年爲僉議評理; 朴　知密直司事; 朴蒙古不花同知密直司事; 姜仲卿爲密直副使; 石抹時用爲開城尹; 安祐爲典理判書; 慶千興爲軍簿判書.
戊戌漢陽府院君韓宗愈卒.
庚子元告: 以定住爲右丞相; 哈麻爲左丞相.
癸卯元遣吏部郞中哈刺那海崇文監少監伯顔帖木兒利用監丞林蒙古不花召柳濯廉悌臣權謙元顥羅英傑印　金鏞李權康允忠鄭世雲黃裳崔瑩崔雲起李芳實安祐等及西京水軍三百且募驍勇期以八月十日集燕京討張士誠. 伯顔帖木兒本國人康舜龍.
丙午元遣工部寺丞朴賽顔不花齎寶　六萬錠賜赴征將卒.
己酉移御延慶宮.
辛亥以印　爲碩城府院君; 李權爲五原府院君; 羅英傑爲錦城君; 孫佛永爲敦城君; 金鏡爲義城君; 金鏞爲安城君; 安祐爲鼇城君; 崔源爲龍城君; 印安爲延城君; 崔安守爲咸城君; 具貞爲沔城君; 趙忠信爲祥原君. 其餘將卒　加爵秩自募軍皆超三級. 令百官及各宗僧徒出馬有差使軍士平價以市. 時赴征軍官奪民馬或多抑買行省禁之不止.
全羅道萬戶印　獻倭　.
秋七月癸亥柳濯廉悌臣等四十餘人率軍士二千如元王幸迎賓館親閱送之. 帝所召皆將相之有名望者且精兵銳卒皆從征宿衛虛弱. 王疑懼募弓手於西海道以備不虞.
乙丑元遣中尙監丞崔濡來督赴征軍士兼求　秉.
丙寅以倭　分屬諸司.
癸酉以蔡河中爲侍中; 康舜龍朴賽顔不花爲贊成事; 崔濡爲三司右使; 姜千裕爲河城府院君; 奇輪爲德山府院君; 奇完者不花爲德陽府院君.
庚辰設消災道場於內殿.
辛巳以康允忠判三司事; 洪彥博尹桓金敬直爲贊成事; 姜得龍李壽山朴壽年爲評理; 柳之淀爲三司左使; 李仁復兼監察大夫; 李承老知密直司事; 申仲佺同知密直司事; 孫就徐臣桂姜仲卿權恆爲密直副使; 康舜龍爲銀城府院君; 朴賽顔不花爲延安府院君; 元顥爲成安府院君; 崔濡爲龍成府院君; 李凌幹爲寧川府院君; 裴天慶爲達成君; 辛孟爲寧城君; 姜碩爲永昌君; 車蒲溫爲龍山君; 李明安帖木兒爲　山君; 任君輔爲知申事; 柳淑洪有龜爲右左代言; 鄭之産權益爲右左副代言.
丙戌以朴德龍爲監察大夫賽顔不花之兄也.
戊子以三司右使柳之淀爲楊廣道都巡問使.
八月己酉王與公主幸王輪寺祈禱放輕囚.
癸丑諸道按廉陛辭王問宣化之方仍敎毋用贖罰.
九月丁丑親設仁王道場於康安殿.
冬十月乙未元遣宦者院使賽罕來宴榮安王大夫人王與公主幸其第.
己酉親設靈寶道場於康安殿.
庚戌前右政丞廉悌臣還自元.
十一月辛酉遣處仁君李珍如元賀千秋節.
乙亥全羅道都巡問使申仲佺獻倭　.
壬午以金敬直林淑爲三司右左使; 金仁浩爲贊成事; 李承老爲政堂文學; 洪元哲判開城府事; 全普門王　知密直司事; 池贊同知密直司事; 金元富崔伯石抹時用爲密直副使; 韓可貴爲僉議評理; 姜碩知密直司事.
丁亥印安還自元言: "太師脫脫領兵八百萬攻高郵城柳濯等赴征軍士及國人在燕京者摠二萬三千人以爲前鋒城將陷　　知院老長忌我國人專其功令曰: '今日暮矣明日乃取之.' 麾軍而退. 其夜賊堅壁設備明日攻之不克拔. 會有人　脫脫帝流於淮安."
十二月己丑遣贊成事金普知密直司事全普門如元賀正.
壬寅設消　道場於延慶宮.
乙巳龍山君車蒲溫奉賜王衣酒還自元.
戊申王以天　如奉恩寺孝思觀禱於太祖眞.
甲寅以蔡河中領都僉議司事; 李齊賢爲右政丞; 洪彥博爲左政丞; 姜仁伯判三司事; 崔天澤爲贊成事; 康得龍洪元哲爲三司右左使; 尹　知都僉議司事; 李春遇判開城府事; 全普門判密直司事; 金成寶知密直司事; 安輔爲密直提學; 姜仲卿徐臣桂同知密直司事; 車蒲溫爲密直副使; 康敬淳爲監察掌令; 鄭之祥爲監察持平.
○(乙未)四年春正月壬戌太白晝見.
戊辰敎曰: "凡爾百僚恪勤乃職聽訟之官審理寃抑違者憲司劾之."
庚午元誅妖賊韓山童韓咬兒策免丞相脫脫遣直省舍人訥速兒來頒赦王出迎於宣義門外.
閏月丁未以洪有龜申君平爲右左代言; 李瑞龍金續命爲右左副代言; 金元命爲監察執義; 李夢庚爲監察掌令; 李穡爲內書舍人; 李延慶爲興安君; 姜仲祥爲晉原君.
二月己未鷲城府院君辛裔死.
癸亥元來錫公主號承懿.
辛巳賜安乙起等及第.
全羅道按廉鄭之祥囚元御香使　思不花於全州自詣白王王驚愕下之祥巡軍獄.
三月庚子倭寇全羅道.
甲辰遣前僉議金信贊成事朴壽年如元賀聖節密直副使尹之彪謝封公主.
己酉元告: 以汪家奴爲右丞相; 定住爲左丞相.
庚戌以忠肅王忌辰如廣明寺.
丙辰贊成事金普奉賜王衣酒還自元.
夏四月戊午雨雹.
庚辰元遣使來求女樂.
辛巳倭掠全羅道漕船二百餘　.
五月丁酉以安輔爲政堂文學; 尹守常爲密直提學; 守常以宦者妻親得拜是職爲世所譏.
戊戌以李齊賢爲金海府院君; 姜仁伯爲柰城府院君; 金敬直爲彥陽府院君; 權　爲永嘉君; 辛富爲鷲山君; 孫就爲淸城君; 尹之彪爲海平君.
癸卯遣知申事任君輔如元賀皇后千秋節.
乙巳元遣斷事官買住來鞫鄭之祥.
壬子遣密直副使崔仁遠如元獻紋薴布.
是月征南萬戶權謙元顥印　還自元雲: "南賊日盛我軍陷六合城又移防淮安路."
六月乙丑召臺官諭曰: "僧禪近所犯不須窮治." 禪近內願堂僧也素有寵於王至是通士人妻爲憲府所鞫故王命釋之. 時僧徒恣*　{淫}. 慈恩宗僧英旭通宦官金不花妻臺官鉤致欲罪之旭曰: "若欲罪我須罷宗門今宗門僧誰非我乎?"
辛巳地震.
秋七月甲申朔前知都僉議司事韓大淳卒.
丁亥設消災道場於康安殿以禳地震.
贊成事朴壽年卒於元壽年丞相汪家奴之婦翁也丞相宴慰過飮暴卒.
辛丑知申事任君輔還自元帝賜王酒除貢紋薴布.
八月癸亥元皇太子遣月魯帖木兒來宴榮安王大夫人. 王幸其第王與李氏　南面皇后弟趙希　妻坐東奇轍與月魯帖木兒坐西宰樞坐階上.
甲戌親設百高座道場於康安殿王手書*　文.
九月甲申下除目皆奇氏及元使之請也.
壬寅元遣資政院使姜金剛吉思來宴榮安王大夫人兼降御香.
冬十月乙卯宴金剛吉思於宮中.
癸酉流密直副使任君輔於濟州.
乙亥命金鏞洪義鄭世雲柳淑逐日入宮事無大小一切啓　.
十一月庚戌遣定原君鈞大護軍金瑨如元獻方物.
十二月辛未流知都僉議司事金鏞於濟州.
是歲我桓祖以雙城等處千戶來見王曰: "乃祖乃父身雖在外乃心王室我祖考實寵嘉之. 今卿無　祖考予將玉汝於成矣." 雙城地頗沃饒東南民無恆産者多歸焉. 國家聞於中書省奉聖旨差官來遼陽省亦差官來. 王遣行省郞中李壽山往會區別新舊籍民謂之三省照勘戶計其後撫綏失宜稍稍流徙. 王命
桓祖主之民由是得安其業.
世家卷第三十八.
