列傳卷第二十. 高麗史一百七.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
韓康[*(韓)渥*(韓)脩*(韓)方信].
○韓康初名璟淸州人性酷好浮屠法高宗時登第累遷監察御史出守金州. 前此田賦常不滿額守多坐罷康始至理屯田之廢者得穀二千餘石吏　民安以最徵爲禮部郞中. 歷工部侍郞*　{諫}議大夫國子大司成翰林學士. 忠烈朝知密直司事轉判三司事時兩府議國事皆顧望莫有主者始置宰樞所司存以康爲之後以贊成事致仕又加中贊致仕王召康曰: "寡人在位已久今年換甲尤愼兢. 卿宜條陳可行事." 康請修宗廟備樂器以嚴時祀禁諸司抑買市物掩　埋　放生禁屠止遊田之樂節肥甘之奉於祁寒盛暑置漿粥以賑飢渴. 又言: "先王相地鉗而置塔廟後人多以私意廢舊創新至使佛像露在草*閒宜命有司重修舊剎. 自古君王皆信佛法以興國祚. 殿下尤崇法華經若常誦壽量品則寶　益延矣." 卒謚文惠. 子謝奇潽謝奇官至諫議大夫子永渥初謝奇以禿魯花　家入元永幼長輦　事仁宗皇帝官至河南府摠管以永貴贈謝奇翰林直學士高陽縣侯康僉太常禮儀院事高陽縣伯.
○渥忠宣時拜右代言. 忠肅立授選部典書知密直司事元詔王入朝渥從之. 時瀋王暠　　王位讒構百端渥以奇謀脫王於禍功在一等賜鐵*券圖形壁上封上黨府院君賜宣力佐理功臣號. 累遷贊成事忠惠初進中贊及卒謚思肅後配享忠惠廟庭. 性勤愼有器局每事三思而行稍解蒙漢語. 子大淳公義仲禮方信大淳官至知都僉議司事忠定末貶爲機張監務公義封淸城君謚平簡子脩仲禮官至政堂文學封繼城君.
○脩字孟雲年十五中第善草隷. 忠定王命爲政房必　赤及王遜於江華脩從之由是名重一時. 恭愍王召復爲必　赤累遷代言典銓選辛旽方得幸於王其跡甚秘脩知之密啓: "旽非正人恐致亂願上思之非臣誰敢言?" 王方惑旽拜脩禮儀判書蓋　之也. 旽敗王曰: "脩有先見之明." 授理部尙書修文殿學士尋復拜右承宣知銓選. 辛禑立拜密直提學陞同知密直尋以韓安之族流於外召還封上黨君賜輸忠贊化功臣號封淸城君以判厚德府事卒年五十二人皆惜之謚文敬官　葬事. 學識行義爲世所重有柳巷集行於世. 子尙桓尙質尙敬尙德.
○方信有將略登第. 恭愍時累遷樞密院直學士出爲東北面兵馬使紅賊之亂與安祐等收復京城策勳爲一等陞政堂文學. 元立德興君爲王發遼陽省兵納之. 方信以僉議評理爲東北面都指揮使與金貴屯和州備東北時女眞亦寇邊方信遣忽面兵馬使全以道李熙李用藏等擊破之. 初北人金方卦娶我
度祖女生三善及三介生長女眞　力過人善騎射聚惡少橫行北邊畏我
太祖不敢肆. 
太祖世長咸州恩威素積民仰之如父母女眞亦畏慕自　及德興君兵壓西北王遣我
太祖將精騎一千往援之. 三善三介　其虛誘致女眞寇忽面三撒王命交州道兵馬使成士達發精騎五百往擊之. 三善三介陷咸州以道熙等　軍走還方信與貴進兵和州亦潰退保鐵關和州以北皆沒. 時國家兩地受敵又方信等敗　將士喪氣日夜望
太祖至聞
太祖引軍至鐵關人心皆喜將士膽氣自倍方信分遣麾下諸將往討之.
太祖亦引兵來會與貴等三面進攻大破之悉復和咸等州三善三介奔於女眞終不還. 王倚賴
太祖益重賜方信綵帛以旌其功及凱還賜宴內殿尋封西原君元以平紅賊功授奉訓大夫秘書監丞. 後拜贊成事以子安弒逆編配遠州. 辛禑遣　覆李英殺之. 子休安寧烈.
元傅[*(元)忠*(元)顥*(元)善之*(元)松壽].
○元傅原州人九世祖克猷佐太祖有功號三韓功臣官至兵部令傅登第直史館. 元宗朝拜樞密院副使累轉中書侍郞平章事. 忠烈初改贊成事判軍簿修國史與柳璥金坵同修高宗實錄得前樞密副使任睦史藁開視乃空紙也修撰官朱悅請劾之傅與璥沮不發以傅嘗直史館亦不納史藁故也. 咸平府宣慰使遣知事李爲刷雙城人物仍獻馬爲將還白王曰: "宣慰使獻馬今無酬*　恐非禮." 王曰: "曾下相府相府之過." 遂大怒流傅及許洪洪子藩于海島然傅等實不知也. 副知密直廉承益營救得免尋拜中贊. 傅嘗退食門生四五輩來謁命之坐與語曰: "予濫首鈞衡才不逮志物論何如?" 皆莫敢對方於宣在下坐對曰: "人謂公之爲政如其姓." 傅大笑曰: "吾法吾姓輪至於此汝法汝姓將至何地?" 及卒謚文純. 子瓘卿瓘官至贊成事子忠卿別有傳卿子善之.
○忠字正甫八歲蔭補東面都監判官十八被召事忠宣於燕邸授禮賓內給事有龍陽之寵賜姓王氏改名鑄累轉右司尹王欲拜代言忠辭曰: "年少無知驟登三品取譏多矣. 喉舌之任願更擇人." 王怒下旨曰: "忠不體予意多所違　宜追削所賜姓名." 貶知鐵州事後王自元還忠迎謁鴨江　遇如初遂拜代言歷密直使僉議評理. 忠肅留元侍從大臣皆攜*　{貳}忠獨終始一節忠肅復位還國陞授贊成事賜推誠佐理功臣號. 忠宣謂忠肅曰: "元忠世家舊臣盡忠輔翊. 且連外戚非他臣比." 又謂忠曰: "永肩乃心輔爾主." 然自後漸見　外閑居五年忠惠初復爲贊成尋如元賀正. 忠肅復位忠落職因留元受帝命帶虎符爲武德將軍兼提調征東都鎭撫司事後五年東還卒. 性端*慤無城府雖不學善處事子顥翊　.
○顥年十八蔭補護軍席父勢狂縱累遷三司左使依德寧公主鎭合浦. 恭愍時拜贊成事顥聞元討張士誠募將於我欲避之求爲楊廣道都巡問使王不許封成安府院君遣之. 還拜判三司事初顥欲代洪彥博秉權　彥博有異志又　韓可貴具榮儉等不追捕奇轍之黨. 於是下顥可貴榮儉獄對置王素惡顥使李蒙古大卽獄中椎殺之幷其黨郞將李連孫屍於朱橋外.
○善之生七歲以父任爲西面都監判官官累左右衛護軍. 忠宣在元召見驟拜右副代言知三司事又襲父職爲昭信校尉征東都鎭撫時忠宣留燕邸殊無歸意善之與金深謀奉王還國　旨罷歸. 忠肅初貶知沔州後判繕工寺俄轉大司憲判典儀寺. 忠宣竄吐蕃忠肅留元國人分曹流言者多. 善之守正不撓士論多之累遷同知密直司事尋罷爲檢校僉議評理家居六年卒年五十. 爲人多能處事安詳善琴碁常劑藥活人　者日踵門應對無惰容. 子龜壽松壽.
○松壽登第補春秋脩撰忠惠王御書筵安震言: "臣等備員兩府未可竟日侍講宜擇端士以備顧問." 遂薦松壽及閔湜判三司李齊賢等又進言: "玉之有瑕者必待良工雕琢然後成其寶器人君豈皆無失必待良臣啓沃然後能成其聖德." 因曰: "元松壽中贊傅之曾孫宰相善之之子. 臣等不　侍講之時宜令此人常在左右講　道義." 王從之. 忠穆時拜獻納與獻納郭忠秀劾贊成事鄭天起告身未出而直入政房題品人物且　其妻常在倡家王怒下松壽等鞫之宰相臺諫詣閤營救不得竟罷. 忠定三年出爲西海道按廉恭愍卽位東還松壽迎謁於道風儀淸秀進退有度王知其非常人卽擢爲內書舍人兼左副代言委以機密日見親信轉知奏事. 　銓注愼重名器不少私王嘗欲授僧職召之辭以疾. 又以尹澤有翊戴功命補其孫二人陵壇直松壽止注一人. 他日王問之對以闕少未能盡奉旨澤松壽座主也王由是益敬重見松壽至必起待之. 松壽嘗在妻服命出視事松壽奏曰: "承宣非獨臣且在服視事無古禮." 王然之.
十年王避紅賊南狩松壽扈從監察司以事劾睦仁吉仁吉與宦官　於王欲令臺官分司京城以沮之. 松壽力言不可遂止. 賊平策扈從功爲一等松壽典機務八年常懷憂懼涕泣乞代王曰: "卿進如卿者可代." 乃擧李岡以代除簽書密直司事賜忠勤贊化功臣號. 十四年拜政堂文學未幾　辛旽罷. 明年旽益用事憂憤成疾卒年四十三. 有宰相器國人惜之王命有司葬之加等謚文定. 子序庠.
金連.
○金連字器之海陽縣人以富稱籍內侍補門下錄事累遷兵部侍郞八闕會失儀坐罷. 後歷樞密院副使刑部尙書忠烈初爲慶尙道都指揮使督修東征戰艦忽夢所佩金魚墜地自解曰: "身章已去不可久留." 遂引年乞退以知都僉議致仕又加僉議侍郞贊成事致仕卒年七十八謚良簡. 性淳厚凡慶弔人無*閒親　世以此多之.
金富允.
○金富允初名用成　山郡人隷左都知侍衛軍補校尉. 忠烈以世子如元富允從之雖値險艱執節不移世祖知其名授武德將軍征東行中書省理問所官. 忠烈卽位錄侍從功賜鐵*券曰: "歲己巳寡人歸自元朝至婆娑府聞林衍構亂危社稷從臣震驚莫知所圖爾能敷陳利害夾輔寡躬還入天廷遂蒙帝眷請兵而東誅姦復國以　於今. 予嘉乃功遵元朝之制: 功臣雖有罪十犯然後一論至子孫亦如之. 宜體朕意益竭心力訓爾子孫與國咸休." 累拜軍簿判書鷹揚軍上將軍歷資政院副使知密直司事典理判書. 二十八年知都僉議司事. 明年以贊成事致仕卒. 性公正質樸無華嘗爲選軍別監處決得中. 子就起官至軍簿判書.
鄭仁卿.
○鄭仁卿瑞州人高宗末蒙兵來侵屯稷山新昌仁卿從軍乘夜攻壘有功補諸校. 忠烈以世子如元仁卿從行世子還至婆娑府有告林衍變者時仁卿父臣保守麟州仁卿潛渡江就父具知衍逆狀來報世子欲還京師奏帝請兵來討之諸從臣皆思歸猶豫仁卿獨力勸世子從之. 累遷上將軍. 忠烈卽位策侍從功爲一等陞其鄕富城縣爲瑞州郡. 十六年王請罷東寧府復歸於我仁卿敷奏甚悉帝聽納王嘉之以副知密直特授西北面都指揮使. 哈丹賊攻陷和登二州王避兵江華仁卿留守西京　而逃來. 尋進同知密直司事時國家選良家處女方禁婚仁卿犯禁流海島. 二十五年判三司事俄遷都僉議贊成事後加中贊致仕賜號壁上三韓三重大匡推誠定策安社功臣又命圖形壁上賜錄*券. 三十一年卒年六十九謚襄烈. 性謹直初以舌人知名所至有聲績嘗受帝命爲武德將軍征東省理問官子*유信英信和信綏皆至顯官.
權　[*(權)溥*(權)準*(權)廉*(權)鏞*(權)適*(權)和*(權)近].
○權　字晦之樞密副使守平之孫嘗有遯世志父翰林學士　強留之請於朝爲門下錄事傾家　供其費　不得已就職宰相柳璥謂曰: "子有文學不宜爲吏." 令赴擧果中第. 遷閣門祗候出爲禮昇孟價四州副使. 自是揚歷中外皆以廉勤精明稱. 留守東京舊有一庫賦民綾羅貯之名甲坊充貢獻　餘甚多皆爲留守所私. 　撤甲坊以一年所收支三年貢司戶有盜民租者碎其腦於庭觀者股慄. 忠烈初徵拜典理摠郞. 所居里火延燒千餘家　家在其中獨完人以爲愛民之報. 嘗按三道行文書但用鈴板未嘗發一吏令行禁止. 其按慶尙也晉州副使白玄錫未之任先用州吏所齎銀幣到官重*　{斂}御衣對綾羅絲價私用之甫州副使張悛家在丹山與州近遣州人耕　其田　　劾之悛壯元及第玄錫曾爲省郞同受汚名士林恥之.
轉國子祭酒左司議大夫晉州守崔　所貢綾羅　王命考問邑吏以　爲按廉　折絲價對與　　罷. 宰相言: "　爲民革弊而罷孰有憂民者?" 尋復其職遷判衛尉寺事掌試取士多知名士權漢功金元祥崔誠之蔡洪哲白　正後皆爲名相. 　耿介不苟合自除三品十年不遷久之乃拜承旨陞密直提學乞退甚篤以知僉議府事致仕後加贊成事致仕忠宣三年卒年八十四. 性淸儉謙遜酷信浮屠斷　肉四十年子孫以時獻新衣則必解舊所服以與貧乏　中常無餘衣自號夢菴居士. 江南僧紹瓊泛海而至　欲出家師事之恐爲子溥所沮未果會溥不在遁入禪興社剃髮溥馳至大哭　曰: "將復鬚髮我耶此予素志也." 得疾趺坐而逝. 孫準有寵於王特謚文淸.
○溥字齊萬初名永忠烈五年年十八登第明年又中殿試累遷僉議舍人. 忠宣受禪置詞林院溥與朴全之等俱爲學士寵幸無比尋拜右副承旨. 忠烈復位以溥及趙簡金台鉉金祐掌銓選陞密直學士累轉知都僉議司事. 忠宣復位拜贊成事判摠部事王命注七品以下武選. 忠肅朝拜僉議政丞判摠部事加領都僉議使司事永嘉府院君賜推誠翊祚同德輔理功臣號又嘗爲征東行省員外郞中王府斷事官. 溥性忠孝惠族姻睦僚友嗜讀書老不輟嘗以朱子四書集註建白*　{刊}行東方性理之學自溥倡註銀臺集二十卷又與子準　集歷代孝子六十四人使壻李齊賢著贊名曰孝行錄行於世. 爲人無圭角久典銓衡　爵營産時人以爲視其父　之淸懸遠也. 子準　煦謙壻齊賢宗室璹珣皆封君. 子宗頂祝髮亦封廣福君世號一家九封君. 溥以*　{　}宰退老準領門生稱壽時人榮之. 忠穆二年年八十五　疾命左右扶起端坐而逝謚文正. 煦謙自有傳.
○準字平仲登第謁忠宣於燕邸擢爲代言自是恩寵愈隆賞賜無　奏帝拜武衛將軍合浦萬戶後授密直副使尋知司事命國　都監以銀五十斤買中贊安珦第賜之. 又賜金盞. 元尹申汝桂妻金氏徙宅率婢僕行有惡少十餘人大呼擔金氏走汝桂奔告淑妃金氏妃之姨也使人追之至十里許　之而散獲一人乃準家人也巡軍畏權氏勢莫敢究治. 忠肅嘗移御準第周觀屋宇之美歎曰: "非寡躬所敢當也." 王與瀋王暠相持群不逞多附瀋王準守義不變事定拜贊成事. 曹　之變準閉門不出　敗忠惠封吉昌府院君開府置僚屬. 納準外孫女是爲和妃. 王以殖貨爲事準進　一千錠忠穆薨準與耆舊大臣上書於元請立恭愍及卽位. 準有疾醫問不絶卒年七十二王慟悼謚昌和. 性純重寡言笑儀表秀偉倚勢奪土田納賄賂以致鉅富. 子廉適.
○廉字士廉忠肅時授三司副使襲父爵爲宣武將軍合浦鎭邊萬戶後爲選軍別監授田有法人便之. 俄遷左常侍. 忠肅納其女爲壽妃封廉玄福君後拜僉議贊成與梁載有隙罷. 復封玄福君卒. 子鏞鉉鎬鈞鑄.
○鏞初名鎰嘗爲合浦萬戶割剝軍吏市金銀鑄器擅發傳騎輸私貨. 元顥代鎭合浦具鏞事移式目都監慶尙道察訪金漢丘牒監察司居民又訴之. 監察司庇不問恭愍引奉使者訪民疾苦得其狀下巡衛府命鄭桓鞫之. 桓亦依違不治王怒召石抹都事曰: "鏞族黨滿國人不敢治其罪汝能治之乎? 不能則直以告." 石抹慙　良久曰: "鏞貪汚人也敢不窮治." 後爲密直副使雲岩寺僧言於都堂曰: "公等與王共理一國而國不理使人主獄而囚逸則誰任其咎?" 鏞曰: "吾聞釋敎見性成道爾亦能見性乎?" 僧曰: "見性與否聞言可知不必問也." 諸相以鏞爲失言. 後以子瑨弒逆編配遠州辛禑遣人殺之.
○適爲忠惠嬖倖累遷判典客寺事元廢忠惠命忠肅復位囚適及上護軍金銳於巡軍杖流海島. 忠惠復位授密直代言賜推誠勁節功臣號歷判密直司事僉議　理封花山君. 恭愍初改封吉昌君拜贊成事紅賊陷西京適率僧兵赴征後賜端誠保節翊戴功臣號. 恭愍見弒適以權瑨近親罷. 卒謚原靖.
○皐未詳其遷歷. 初封文化君後封永嘉君位至檢校侍中年八十六卒謚忠靖. 皐嘗與其子正郞侃爭田召侃不至怒蹴侃妻墮胎死監察司鞫之時有人曰: "皐本貪殘人也蹴殺子婦非父也侃　父意非子也." 子儼侃僖僖子和衷近遇.
○和辛禑時爲淸州牧使有固城妖民伊金自稱彌勒佛惑衆雲: "我能致釋迦佛. 凡禱祀神祇者食馬牛肉者不以貨財分人者皆死若不信吾言至三月日月皆無光矣." 又雲: "吾作用則草發靑花木結穀實或一種再穫." 愚民信之施米帛金銀恐後馬牛死則　之不食有貨財者悉以與人. 又雲: "吾　遣山川神倭賊可擒也." 巫覡尤加敬信撤城隍祠廟事伊金如佛祈福利無賴輩從而和之自稱弟子相誣　. 所至守令或出迎　之及至淸州和誘致其黨縛其渠首五人囚之馳報於朝都堂移牒諸道悉捕斬之. 判事楊元格信奉其說至是逃匿搜獲之杖流道死. 累官至密直副使出牧全州兼元帥斬倭二級以獻禑遣人賜酒帛自此以後入
本朝.
○近初名晉字可遠一字思叔少好學. 恭愍朝年十八登第唱名入庭王怒曰: "彼少者亦登第耶?" 同知貢擧李穡對曰: "將大用不可少之也." 選補史翰爲王府必　赤. 本國選文士應擧京師近再中鄕試以年少不赴除成均直講藝文應敎. 辛禑時歷禮儀軍簿正郞典校副令拜左司議大夫與同僚上書曰: "書雲: '學於古訓時惟立事.' 又雲: '不學墻面　事惟煩.' 自古聖賢之君未有不學而能理萬機之政者也. 殿不卽位之初有志於學首開書筵國人相慶以望*大平. 近年以來或作或輟人皆缺望. 願殿下不忘初志復開書筵或命大臣論議或令左右講　以通經學義理之宗以觀古今理亂之變非禮勿視勿禮非聽勿禮勿言非禮勿動以副三韓臣民之望以動四國觀聽之心則實萬世無窮之福也."
又上*　曰: "從諫如流人君之美德責難於君臣子之忠義也. 書曰: '惟木從繩則正後從諫則聖.' 又曰: '股肱惟人良臣惟聖.' 故爲人君者不可以不從諫爲人臣者不可以不責難. 此臣等所以敢冒天威仰瀆聰聽也. 古之人君深居九重躬攬萬幾日親賢士大夫以守至正. 至於出入之際必有警　之節徐驅而行塵不及軌前導後衛以　行人故百姓但聞其聲不見其面君位以尊民心以敬戴之如天畏之如神. 今者殿下專事逸豫興居無節或晝或夜從以數騎馳聘道路百姓望見龍顔知之者驚駭失望以爲殿下何至此極也不知者以爲無賴豪俠之徒指而侮笑此臣等所以夙夜痛心深爲殿下惜之也. 而　人君一身與宗社爲體不重其身是不重其宗社也馳騁之際馬或驚倒危懼甚矣不審殿下何不自重縱不自重其柰宗社何? 昔者漢文帝將馳下峻坂袁　*　{諫}曰: '馬驚車敗陛下縱自輕柰高廟太后何?' 文帝嘉納故後世皆稱文帝之德以爲賢君. 殿下天資英邁過於文帝豈宜此事獨出其下? 此臣等所以敢言不諱以冀殿下之從之也. 天之有晝夜猶人之有動息也. 人君奉若天道一動一靜皆當法乎天也. 易曰: '嚮晦入宴息.' 傳曰: '人君動法於日出入有節言人君晝則動而爲政以法乎天之日出而爲晝也及嚮昏晦入居於內宴息其身以法乎天之日入而爲夜也.' 古之聖王昧爽丕顯坐以待旦辨色視朝以聽庶政至於日中　所以法乎天日也故天愛人君降之遐福. 今者殿下夜遊晏起其於法天法日之道何如? 　今四方兵興饑饉　臻民業蕩盡國勢將危. 此誠殿下夙夜憂勤勵精爲治之時也. 殿下不以爲意耽樂於內馳騁於外玩細娛忘遠慮一朝如有緩急將何以處之? 臣等念此深爲痛心. 又　耽樂以蕩其志馳騁以勞其身誠非貽養精神以保天年之術. 殿下春秋鼎盛血氣未定此亦不可不戒也. 臣等愛君之心不能不爲殿下惜之也. 願自今無敢輕出馳騁道路方夜而寢及朝而興端居高拱親近大臣訪以時政得失問以古今理亂從容談笑涵養德性非法不道非禮不行日愼一日雖休勿休則殿下有從諫好善之美而無蕩志勞身之憂天位益尊聖德益昌宗社益重人民益附天命益新王業益永而隣國益慕之矣. 實我三韓萬世無疆之福也." 書上禑命更書以進.
又上*　曰: "嘗觀自古國家理亂興亡之故莫不由祖宗修德憂勤於創業之初從諫敬畏於守成之日以垂其統亦莫不由子孫驕*　{淫}侈肆於富貴之餘荒*　{淫}慢遊於危亂之際以墜其緖驕怠愈甚亂亡愈速千載之遠同一軌也. 昔者大禹勤儉而得天下其孫*大康{太康}盤遊滅德黎民咸貳厥弟五人作歌以諷而不悟以失其國. 成湯寬仁而得天下其孫太甲縱欲敗度幾墜湯緖伊尹作書以諫然後悔過遷善爲商令王. 武王惇信明義而有天下其孫昭王巡遊無度而不返　王驕侈拒諫而出奔宣王有志申甫補闕而中興. 三代之後從諫好善之君莫如漢文帝唐太宗故漢唐之理於斯爲盛. 拒諫飾非肆志盤遊之君莫如秦二世隋煬帝故秦隋之末群盜　起雖以秦之強隋之富而亡不旋踵. 是知敬愼修德從諫改過理之本也驕*　{淫}拒諫荒怠慢遊亂之本也. 書曰: '與治同道罔不興與亂同事罔不亡.' 爲人君者不可以不戒也. 我太祖憂勤垂統萬世列聖相承畏天勤民遵守憲度馴致*大平祖宗數百年積累艱難之業傳至殿下付　之任可謂重矣. 君位惟艱所係至重一念不謹或以貽四海之憂一日不謹或以致千百年之患雖在理平無事之時猶當兢畏儆戒以備不虞. 　當國家危急之際可不愼哉可不懼哉? 今水旱相仍饑疫　至公無數月之儲民乏一夕之資老弱轉於溝壑餓　　於道路加以隣國屯兵近境侵我封疆誘我人民倭賊又深入爲寇州縣騷然　爲賊藪守令不能禦將帥不能制自古危亂之極未有甚於此時者也. 積薪　火不足喩其急剝床以膚不足喩其切也. 救時之急宜若奉漏沃焦猶恐不及. 此誠殿下恐懼修省夙夜憂勤奮發有爲之時也. 　者臣等與憲府上書*　{諫}微行殿下英明果斷優容弗　卽賜兪允端居九重數月不出從諫之德改過之美光今邁古日月增輝群僚相與慶於朝百姓相與　於野中外翕然以望理平者於玆有月矣. 今當危亂多艱之際不以修省戒懼爲念復事遊幸晝夜馳騁以人君之尊乘匹馬而行數離深宮之固馳驅委巷之中侍衛之臣挾弓劒而守空宮公卿百僚不知殿下所在. 寧知盜賊之伺候內應者與夫反*閒刺客不在於國中乎? 萬有強暴之徒乘*閒竊發則倉卒之變甚可畏也此臣等所以夙夜痛心深爲殿下危之也. 自古人心難測禍亂無常危必生於所安變必生於所忽備患之道誠不可不嚴. 理安之日猶恐變生　今多盜益爲寒心. 殿下承祖宗積累艱難之業縱不自重將柰宗社何? 知過而不從諫是益其疾也知危而不修政是促其亡也此聲若出聞於四方盜賊之欲乘　者豈不自幸? 將帥之往敵愾者豈不失望? 民心豈不益離? 國勢豈不益危? 此臣等所以當夜不寐當食而嘆　心痛念不能自止者也. 伏望遠稽歷代興亡之故深念祖宗付　之重無敢逸豫以　萬幾之政無敢遊幸以備非常之變從諫必行毋或失信端居高拱親近宰輔經國之謀制寇之策廣咨博訪夙夜憂勤　精圖治修德行政以收民心信賞必罰以明國典則將士自奮盜賊自息而隣國不敢謀強暴不敢肆祖宗之業傳於無窮殿下從諫之德　美於*大甲{太甲}中興之功同符於宣王編諸信史後世稱聖明矣."
又上言: "今倭寇四侵反*閒刺客往來京城. 殿下以數騎馳騁道路終夜不返臣等深爲殿下危之." 禑曰: "我誠有此愆非卿輩忠誰肯言之?" 後近又與獻納成石　極諫禑醉甚欲射之. 遷判典校寺事執政擬近代言禑曰: "此人爲諫官使予不得遊幸何可近侍? 合令防倭耳." 取筆勾去. 拜成均大司成歷禮儀判書左代言陞密直副使. 辛昌立授厚德府尹轉簽書密直司事昌遣近及門下評理尹承順如京師請親朝近齎禮部責異姓爲王咨還中路私自　視旣至先詣昌舅李琳私第示之然後付都評議使司. 近上書論辨李崇仁罪諫官劾以黨比崇仁欺詐罔上流牛峯縣.
恭讓朝憲府上*　曰: "今以權近私　咨文之故問尹承順承順言: '與近復命約明朝謁侍中李琳. 翌日將往琳第道遇近. 近曰: @吾已謁然旣相遇更與之進. 旣見琳予以病在家. 近將咨文藏
聖旨筒置於其家開見後乃付都堂.' 臣等謂此咨本國宗社存亡所關宜直付都堂會宰相同　. 近累日私藏私自開　隱密謀議漏洩天機陰謀難測不忠莫甚. 請更究問依律決罪." 王命勿問遠配寧海. 郞舍尹紹宗等上書復論私　之罪請正典刑命杖一百徙流興海. 臺諫復交章請罪又移金海. 尹　李初之獄起逮繫淸州尋以水　免歸漢陽. 又貶益州尋宥之歸忠州. 在謫著入學圖說及五經淺見錄自此以後入
本朝.
閔漬[*(閔)祥正].
○閔漬字龍涎驪興人平章事令謨五世孫也. 元宗朝擢魁科. 忠烈時由祗候遷殿中侍史累轉禮賓尹. 忠宣以世子如元漬與鄭可臣從之. 一日帝命公卿議征交趾詔與漬等同議對稱旨授翰林直學士朝列大夫. 後元欲復征日本令本國造戰艦王入朝欲陳東征不便漬以左副承旨從行漬偶閱杜氏通典及唐太宗征高麗魏徵諫曰: "高麗如石田得之無益." 乃示僉院洪君祥因語曰: "倭之於大元豈　若唐之於高麗乎? 　往歲之役本國民力竭矣. 今若不寢乃吾民何? 惟公圖之." 君祥曰: "君有命敢不從." 漬以君祥言議從臣欲罷造艦印侯張舜龍曰: "此朝廷大事豈以一僉院言止之乎?" 漬曰: "後若有詰我自當之非諸君所知也." 遂白王罷之人以漬爲勁直. 世子諷王令西京留守安悅致仕欲以從臣代之漬以悅年未七十爲辭王乃止. 世子怒謂漬曰: "揚人之惡以釣其名卿有焉." 陞密直學士添設也尋罷. 王嘗遣內僚高汝舟令漬製詩漬饋汝舟白酒靑瓜汝舟白王曰: "漬雖宰相其貧無比." 王乃賜米一百碩. 久之授集賢殿大學士僉光政院事改同知密直司事監察大夫詞林學士承旨加判密直司事. 忠宣初以僉議政丞致仕. 忠肅八年起爲守政丞封驪興君.
十年漬與駕洛君許有全興寧君金*거如元表請召還忠宣漬自述其表略曰: "　爾小邦依於上國. 太祖皇帝龍興之際契丹遺種漏逃天網　入我疆朝廷遣哈眞　刺兩元帥討之. 我忠憲王遣陪臣趙　等運糧助戰以滅之. 兩元帥與　等盟曰: '今我二國約爲兄弟世世子孫無相忘也.' 我忠敬王以世子入朝端遇世祖皇帝回自南征將繼大統命我忠敬王還國襲爵. 忠烈王亦以世子入侍天庭世積忠勤釐降公主得生嗣子前王璋. 前王年十六承詔入侍世祖皇帝冊爲世子降詔雲: '嗣惟汝嫡親實我甥.' 自是留侍輦　歷事五朝沈　德澤貪戀寵光但期作善以盡忠不覺執迷而獲罪. 雖雲遠謫是帝師興福之鄕若復尋思亦君父滌瑕之藥但在自新之遲速豈無如舊之恩憐? 臣等曾無匡救之能　及顚　之患. 又迫桑楡之晩景靡堪犬馬之戀懷旣難逃歲月之如流恐遂隔音容而入地故增深痛共切哀祈. 伏望矜我王失計而無他憐老物忘軀而到此賜籠鶴得還之翼令復舊巢指海鼇更戴之齡祝延聖　."
又獻書都堂曰: "方今天下土地之廣人民之衆自有宇宙以來無與今日比者. 然未聞一夫不獲其所一物不得其宜者實由諸相公贊襄燮理之功. 伏惟前王以世祖之外甥歷事五朝凡三十餘載但以廣作勝緣祝延聖　爲己任. 一旦不覺執迷獲戾於天遠謫西土者於今四年豈不痛哉? 小邦人民旣非木石誰無犬馬戀主之情然天遙地隔蚊　之鳴上達無由但日夜呼泣而己. 　漬等曾被任用荷德費恩旣極名位年且耆耉豈不百倍於常情乎? 然雷霆之威無所不震驚懼失措罔知所圖但仰望天日而　　海隅者久矣. 今諸相國閣下將使四海之內無一物不得其所. 若未達殘陽戀主之情忽先朝露以沒則可謂孤負盛代恨及黃泉. 由是忍病登途備嘗艱險倖存餘喘匍匐而來. 伏望諸相公哀我王遠謫殊方累經歲月憐老軀生度三千餘里欲申微願善爲敷奏導宣聖澤回我王萬里之行則漬等雖老忘軀報德之心不後於龜蛇." 漬等留元半歲餘爲瀋王黨所沮竟未達而還.
十三年卒年七十九謚文仁. 忠烈嘗命漬增修鄭可臣所撰千秋金鏡錄國家多故未暇及焉. 後與權溥同校撰成名曰世代編年節要上自虎景大王　於元王分爲七卷幷世係圖以進. 又撰本國編年綱目上起國祖文德大王下訖高宗書凡四十二卷其昭穆之論與編年節要不同. 漬稍有文藻而多俗習心術不正*　{諂}事內人. 且不知性理之學其論有背於聖人至以朱子昭穆之議爲非所見之偏類此. 子祥正.
○祥正忠烈二十七年登第. 明年又中殿試歷宰碩州寶城江華又按西海楊廣所至有聲績. 其爲楊廣也聞有以貨賄輸權貴者驛遞過境卽使吏搜取牒送國　由是豪強屛氣無敢犯令. 忠肅時爲司憲掌令嘗以事被劾遇赦赴臺*　{糾}正再呼曰: "蒙赦掌令!" 又內書舍人卜祺乘醉廷辱祥正曰: "風憲官蒙赦復職古所未聞. 君且休彈*　{糾}." 聞者笑之. 累轉知密直司事尹碩孫琦之獄起王在元遣祥正與趙炎輝蔣伯祥仁守等鞫之. 其黨有訴寃於上國者遣使覆問伯祥等皆以受　枉法論輸憲司祥正獨不染命長監察以榮之. 官至贊成事摠裁銓注　損官職以復古制. 恭愍元年卒年七十二. 　性剛烈不能容人之過雖在骨肉不少假貸. 子濡琡璿琇賢濡登第官累代言祥正以濡不孝告監察司鞫之濡具服尋逃琡璿琇賢以罪流於島恣橫不入島杖之移配他所.
列傳卷第二十.
