世家卷第十六. 高麗史十六.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
仁宗二.
○(己酉)七年春正月丙戌金遣寧州管內觀察使楊公孝來賀生辰.
己亥樞密院副使韓　卒.
己酉以鄭旌淑爲刑部尙書.
二月辛亥移御仁德宮.
己巳封睿宗妃王氏爲貴妃; 崔氏爲淑妃.
西京新宮成.
壬申幸西京.
戊寅入御新宮.
三月己卯朔御新宮乾龍殿受群臣賀上京留守近西京牧都護表賀.
癸未宴群臣.
庚寅至自西京赦. 詔曰: "因時乘變不常厥居自古而然海東先賢有言: '創宮闕於大花勢以延基業.' 今旣相地創造新宮順時巡遊思有恩澤遍及中外: 其犯死罪者流配; 犯流以下原之; 曾配流者除不赦重罪外　許量移; 給還拓俊京妻子職田; 李之美兄弟許令任便聚居一處; 西京及所過州縣山川神*祗{祇}各加尊號; 新闕主山秩載祀典; 西京及所過州縣耆老孝順節義鰥寡孤獨篤廢疾者賜酒食仍賜物有差; 侍從官及西京文武官營造新闕官吏　賜爵一級; 下逮僕隸悉推恩澤."
乙未幸妙通寺.
辛丑幸外帝釋院.
癸卯王視國學釋奠先聖獻以銀盤二事綾絹三十匹. 御敦化堂命大司成金富轍講書無逸篇使起居郞尹彥　及諸生講問大義. 賜宰樞侍臣學官諸生酒食. 學官諸生表賀.
丁未慮囚.
戊申幸普濟寺.
夏四月癸丑設金剛經道場於天成殿.
戊午王如安和寺.
庚申延佛骨於大安寺置仁德宮.
五月庚辰起居郞尹彥　左司諫鄭知常右正言權適上*　論時政得失王優納之.
丁亥移御延德宮冊任氏爲王妃.
庚寅移御壽昌宮.
甲辰詔曰: "先王之法正刑名詳分守大爲之備曲爲之防冠冕之式衣服之制上下有別尊卑不同故貴不以逼而賤不敢踰人心定矣逮德下衰法與時弊衣服無等而人不知節儉. 我太祖之開國也克愼儉德惟懷永圖景行華夏之法切禁丹狄之俗今則上自朝廷下至民庶競華靡之風襲丹狄之俗往而不返深可嘆也. 今朕庶幾率先以革末俗其乘輿服御之物皆去華尙質咨爾公卿大夫其體朕意奉而行之."
六月戊申朔王如奉恩寺.
庚戌中書門下奏曰: "忠州人劉挺弒父. 其牧守及州吏不能敎民請皆下吏仍降州爲郡." 王問左右對曰: "禮雲: '　婁定公時有弒父者殺其人壞其室　其宮而止耳.' 不言其所居州邑則降州爲郡非古法也." 從之.
戊午慮囚.
辛酉設菩薩戒道場於重華殿.
秋七月丁丑朔太白晝見經天凡十五日.
戊戌幸王輪寺.
八月戊申御書籍所命承宣鄭沆讀宋朝忠義集. 王欲以聽政之暇與諸學士講學以壽昌宮側侍中邵台輔家爲書籍所　集文書令大司成金富轍禮部員外郞林完與諸儒臣更直.
癸亥移御仁德宮.
丙寅以久雨祈晴于山川佛宇.
辛未幸普濟寺.
乙亥幸外帝釋院.
閏月己卯遣兵部郞中崔灌如金賀天淸節.
九月丙午朔日食.
壬子王如安和寺.
庚申慮囚.
癸酉設百座道場於法王寺三日令內外齋僧三萬.
冬十月壬午分遣使於東北兩界宣諭諸城官吏問民疾苦點檢兵仗.
十一月乙卯遣胡仁穎如金賀正.
丙辰遣盧令　洪若伊如金進誓表. 曰: "使節賁來訓辭密諭俯　聞命凌兢失圖. 竊以周官司盟掌其盟約之法盟邦國之不　與萬民之犯命而詛其不信而已至於衰季春秋之時列國交相猜疑不能必於誠信而惟盟誓之爲先. 故詩人譏其屢盟而夫子與其胥命. 伏惟皇帝陛下至德高於帝先大信孚於天下光開一統奄有四方大邦震其威小邦懷其惠. 惟是小邑介在防隅聞眞人之作興先諸域而朝賀. 故得免防風之罪辱儀父之褒略諸細故待以殊禮錫之以邊鄙之地諭之以貢輸之式. 朝廷更無於他故屬國敢有於異心. 而嚴命　至敢不祗承謹當誓以君臣之義世修藩屛之職忠信之心有如　日苟或　變神其　之." 又謝還送金鐵衣崔頗喜及無主馬匹表曰: "聖德方增大畏小懷而咸造龍光普被薄物細故而靡遺. 臣聞費書稱: '馬牛其風臣妾逋逃勿敢越逐祗復之.' 此雖諸侯之事然其言有諧於墳典其敎不戾於帝王故編之乎聖人之書而次之於天子之命軌法萬世稱爲六經. 伏遇皇帝陛下神明　興威德兼備通達之屬莫不服從夷夏之民皆爲臣妾. 　惟下邑附近東隅處國奉藩早盡畏天之禮推恩字小已蒙割地之仁. 　承皇使之移文更覺宸慈之浹物在邊境之末事尙不遺忘見朝廷之至仁務爲寬厚. 顧惟孤寡何以勝堪. 瞻言咫尺之威第識拜命惟是春秋之事庶無後倫."
庚申大霧晝晦凡十餘日.
丙寅移御壽昌宮.
癸酉遣文公裕如金謝賀生辰.
十二月丁丑大閱於東郊.
癸未慮囚.
庚子以大原公*효檢校太師守太保兼尙書令; 崔滋盛爲尙書左僕射　知政事; 文公仁爲吏部尙書知門下省事; 林景淸爲刑部尙書同知樞密院事; 李俊陽爲殿中監樞密院副使.
○(庚戌)八年春正月己酉幸神衆院.
庚戌金遣劉　來賀生辰.
庚午設帝釋道場於重華殿.
二月壬午移御仁德宮.
己丑移御壽昌宮.
三月壬子慮囚.
己未盧令　等還自金. 詔曰: "省所上稱謝進奉銀器茶布等物幷付進誓表事具悉. 朕不已而征見立　於二罪非常之慶遂誕告於四方. 卿　守王藩篤守臣節露囊章而展謝旅　貢以將誠載念忠嘉豈忘嘆尙. 有所合諭事件具如別錄至當深省以善後圖." 別錄雲: "昨遣伯淑宣諭去時止言保州虛城: '將來到彼若是所約事件一一畢從更加懇求卽當割賜.' 　其金子　入朝所上表內妄稱: '投入戶口交付之事旣積歲年之久復由風土之殊罔有安存悉皆物故許令小國當取便宜.' 致於回詔特諭: '尙託言於戶口未別奏於誓封. 但其事事以訖成忠於世世而可信所諭之言其或不定所得之地將何以憑.' 又司古德韓昉等奉使亦仰如上具款議及回來奏稱將到語錄依前飾言: '臣父先王生前不獲前後屢降詔書未曾卻有一起釋放戶口專俟將來進上誓表必以依從.' 今覽來表文意似重訖無歸納戶口辭語必謂: '入賀生辰正朝至於橫使不失其時. 　又從命上訖誓表足絶猜貳故以不言交付之事.' 若計前後新舊戶口其數不少無因俱爲物故除當日陣亡後因病卒者自無追索外至如身沒*　{須}有遺骸. 更或本身見在幷其諸子孫婆婦等戶　委疾速刷會見數具表奏聞卽當諒察. 如或果難依應所進誓章亦無爲定." 又盧令　等在金國欲起館帝遣節度使班資成傳旨雲: "昨來趙家父子背信因發軍生擒在此降封昏德公重昏侯屬次差發報諭使回言報諭回謝使進表. 卽日准到雖表內誓意尤重不錄遠近累次脅從投入戶口之語旣推誠立誓禮合專使上表卻行附帶於禮不可. 至如表內事理了當也合恕容. 回次使副申覆國王後次具錄遠近新舊脅從投入戶數隨表進來."
丁卯幸靈通寺.
夏四月甲戌宋遣進武校尉王正忠來王受詔於重華殿. 詔曰: "惟王緬受基圖夙同文軌乃附乘　之訊願修貢　之恭. 惟忠順以無他質神明而靡愧. 屬關聞聽良用嘆嘉. 言念比年實惟多故擧中原之生聚遭強敵之震驚旣涉地以彌深猶稱兵而未已. 玆移仗衛暫住江湖若信使之鼎來恐有司之不戒俟休邊警當問聘期. 毀晉館以納車庶無後悔閉漢關而謝質非用前規諒彼素懷體吾誠意."
辛巳王如安和寺.
丁亥　於*大廟.
戊子日官奏今旱甚請禱雨於廟社山川從之.
知御史臺事李周衍中丞任元濬雜端皇甫讓侍御史高唐愈殿中侍御史文公元等上*　言時弊王只從二三事.
己丑賜朴東柱等及第.
辛丑門下侍中李公壽與兩府大臣會議令百寮出米有差設齋於現聖靈通二寺爲國家禳災祈福.
五月丁巳設佛頂道場於重華殿七日.
六月壬申王如奉恩寺.
癸未雨雹.
乙酉設菩薩戒道場於重華殿.
丁亥慮囚.
癸巳以金富佾守太尉判秘書省事柱國; 金富軾判三司事; 崔滋盛判尙書禮部事; 文公仁判尙書刑部事.
秋七月甲辰承化伯禎卒.
乙卯供佛骨於重華殿.
庚申左遷侍御史高唐愈爲工部員外郞.
己巳宋使王政忠還附表雲: "制辭坦明睿意懇惻恭承訓及不覺涕零. 恭惟皇帝陛下靈承帝遷紹撫皇統時惟多故乃艱難啓聖之期命靡有常保曆數在躬之慶. 顧惟下國邈在遐　第劇震驚莫能奔問惟有春秋之事可達意於明廷願踰朝夕之池獲升聞於行在豈圖微懇上簡淸衷特遣王人遠將皇命. 蓋因邊警　緩聘期奉詔以旋　襟自失旣不能跋涉山海致命於勤王又未及奉遵典章　時而修貢徒抱疹心之痛阻修享上之恭情非有他神聽無妄. 祈天永祚但願宣王之重興拭目觀光行　肅愼之來賀瞻望宸極神魂飛揚."
八月甲戌幸王輪寺.
癸巳遣崔梓如金賀天淸節.
乙未幸西京.
壬子命置呵　波拘神道場於弘慶院般若道場於選軍廳皆二七日從妙淸之言也.
乙卯慮囚.
冬十月壬申至自西京詔曰: "寡人以涼德承襲祖業克艱克愼若涉　淵. 日者陰陽家流據古人之言奏請西幸朕從而行之今已還闕. 將以小恩普及中外其犯死罪除刑流配流以下原之曾配流者宥之其不可除者許令量移. 加所過山川神*祗{祇}號行從及西京文武員寮吏人各加同正職掌固入仕雜類賜物有差. 饗耆年及孝順節義鰥寡孤獨篤　疾賜物有差."
癸酉以慶龍節慮囚.
丁丑設無能勝道場於選軍廳三七日從妙淸之言也.
辛卯宴宰樞於便殿咨訪政事夜分乃罷.
十一月甲辰遣閤門副使李　如金謝賀生辰.
庚戌遣殿中內給事崔允淑如金賀正.
乙卯移御壽昌宮.
壬戌諫議安稷崇等上*　論時政.
十二月乙酉遣左司郞中金端如金請免追索保州投入人口. 表曰: "聞命以還精爽震越草芥之懇輒復剖陳神聖之慈冀賜矜察退惟踰僭愈切兢惶. 伏念臣　然薄材職是小國値眞人之受命興大業以統天卽慕義以入朝遂稱藩而修貢皇帝陛下仁深解網德厚包荒諒其面內之勤推之字小之惠. 天會四年丙午九月日遣宣諭使高伯淑來傳詔旨亦有口宣保州城更不收復其投來人口亦令小國取便. 臣當時　　下階拜受明命嘉與臣民　　感戴區區之心已兼表謝. 又天會六年戊申十二月日報諭使司古德韓昉來傳別錄: '保州之地初有詔諭更不收復意謂必能祇率舊章遵奉王室故朝廷不愛其地特行割賜爾後數歲尙未進納誓表於理豈爲便穩. 及自來脅從幷逃移戶口其數頗多皆稱物故殆未可亮.' 又昨來　旨: '許賜保州　無一城境內語句兼未　定界至. 自是見得係內地分宜約束封吏. 右上數事爾國果能推誠享上卽納誓表皎然自明朝廷亦當回賜誓詔兼別降指揮申　封疆一切務從寬大成長久之計.' 又韓昉移文館人曰: '朝廷方以大信示天下肯欺爾國.' 臣受言書之明白感德意之殊尤指天誓心拜獻章表竊意宸慈俯賜誓詔而璽書　至訓　加嚴彷徨憂懼不知所圖. 　念人物投來之事是臣父先王未獲臣事上國時薄物細故而責之若此非特乖小國慶賴之心亦恐非朝廷以至仁大德寵綏下藩之意此臣所以披肝瀝血干冒天威不能自止者也. 伏望皇帝陛下俯回明炤深賜哀憐法先王綏遠之經用大漢釋逃之制. 特允至誠之請曲推全度之恩雖小陋以無能必激　而論報葵藿之志向白日以長傾江漢之流朝滄海而不息皇天后土鑑臣此言." 回詔曰: "省所上表幷進奉御服衣帶銀器合物等. 卿志存　輔職在正封稽首稱藩務　畏天之義充庭祗貢聿陳享上之儀言念忠勤不忘嘉嘆. 所告奏事續當報諭."
甲午醮於闕庭.
丙申以文公仁　知政事; 金富軾爲政堂文學修國史; 林景淸知樞密院事; 李俊陽同知樞密院事; 任元　爲樞密院副使.
○(辛亥)九年春正月乙巳金遣李鉅烈來賀生辰. 丁未宴於重華殿.
庚戌鉅烈還附表以謝.
乙卯御史雜端鄭漸等上*　論時政得失.
二月丙子移御仁德宮.
己卯賜元子名昌遣使賜禮物權設東宮位於中書門下廳事受詔. 王御政事堂東帳殿觀禮仍宴宰樞臺諫.
辛巳齊安公*서卒.
三月辛丑設佛頂道場於天成殿.
甲辰制: "文官常　以上及翰林史館國學寶文閣式目都兵馬迎送都監行營錄事軍候員武官四品以上各上封事言軍國利害."
戊午慮囚.
庚申右散騎常侍鄭俊侯知御史臺事李周衍等上*　論事.
癸亥制: "無伐木無　無卵掩　埋　葺東西大悲院濟危鋪以救民疾.
甲子禁諸生治老莊之學.
夏四月丙子王如安和寺.
戊寅改元子名徹以崔濡鄭俊侯爲左右詹事.
壬午移御壽昌宮.
己丑宋都綱卓榮來奏雲: "少師劉光世遣將黃夜叉將大兵過江擊破金人. 橫屍蔽野降三千人半是漢人. 自兩浙至河北僅平安皇帝駐　越州改建炎五年爲紹興元年." 王以榮所奏狀示宰輔曰: "前者侯章歸中孚來請援不能從又楊應誠欲假道入金又不從. 自念祖宗以來與宋結好蒙恩至厚而再不從命其如信義何." 崔弘宰等皆言遣一介行李告奏便.
辛卯制曰: "尙書戶部卽古大司徒之職其以五典敎民."
乙未再雩.
五月戊戌制: "每四孟月初視朝命官讀時令."
辛丑大雨.
甲辰中書門下奏: "今重脩宮闕令兩府宰樞監督此所謂十羊九牧宜　員數." 從之以平章事崔弘宰　知政事文公仁知樞密院事林景淸董其役.
丙午制: "令百官各寫太祖誡百寮書藏於家以訓子孫."
乙丑太白晝見經天百餘日.
六月丙寅朔王如奉恩寺.
己卯慮囚.
庚辰設菩薩戒道場於重華殿.
制曰: "傳曰: '國之將興也視民如子將亡也視民如草芥.' 故先王以不忍人之心行不忍人之政. 去冬營宮三道伐木民死於役者頗衆宜發官粟賻其妻子."
丁亥　知政事李璹卒.
己丑慮囚.
秋七月癸卯慮囚　死罪五十六人杖配有人島.
丁巳幸王輪寺.
己未太白經天.
八月丁卯移御仁德宮.
壬申召兩府宰臣於便殿問軍國事.
丙子日官奏: "近來巫風大行*　{淫}祀日盛請令有司遠黜群巫." 詔可. 諸巫患之*　{斂}財物貿銀甁百餘賂權貴. 權貴奏曰: "鬼神無形其虛實恐不可知一切禁之未便." 王然之弛其禁.
乙酉西北面兵馬使奏: "金主率兵三萬到東京其意難測." 王命臺省知制誥各上封事.
辛卯遣持禮使閣門祗候庾　如金東京.
癸巳遣兵部郞中王洙如金賀天淸節.
九月丙申以李公壽檢校太師守太傅門下侍中判吏部事; 崔思全守太尉門下侍郞平章事; 金珦檢校太尉守司空門下侍郞同中書侍郞平章事　仍令致仕; 加崔弘宰判吏部事; 崔滋盛檢校司空中書侍郞判兵部事; 文公仁檢校司徒中書侍郞平章事西京留守事; 金富軾檢校司空　知政事; 崔濡爲兵部尙書翰林學士承旨; 任元　同知樞密院事.
丁酉直門下省安稷崇右諫議李伸中書舍人林存左司諫崔　等奏曰: "東京持禮使書狀官崔逢深本武擧人書狀非其任又嘗大言國家與我壯士千人則可入金國虜其主來獻其狂妄如此竊恐生事不宜遣之." 伏閤固爭三日不允.
戊戌太白晝見.
庚子王如安和寺.
癸丑慮囚.
壬戌庾　以金主幸東京不達而還.
冬十月甲子朔設佛頂道場於天成殿.
癸酉幸法王寺設百座道場三日命內外齋僧三萬.
庚辰王妃任氏生子晧遣御史大夫任元濬賜敎書禮物.
十一月己亥遣禮部郞中高唐愈如金謝賀生辰.
庚戌遣尙衣奉御李仲衍如金賀正.
乙卯移御壽昌宮.
十二月辛未復遣持禮使庾　如金東京.
壬申慮囚.
壬午加崔弘宰檢校太傅; 崔濡判翰林院事; 任元　爲左散騎常侍.
己丑設般若道場於重華殿.
○(壬子)十年春正月己亥金遣永州觀察使高成山來賀生辰.
壬寅始修宮闕.
癸卯宴金使於仁明殿.
己酉高成山還附表以謝.
二月癸酉移御仁德宮.
乙亥移御壽昌宮.
辛巳遣禮部員外郞崔惟淸閤門祗候沈起如宋. 上表曰: "屬兩聖之遠征旣不能奔問官守及大人之繼照又未得稱慶闕庭. 　於戊申年國信使楊應誠欲假道入金命雖出於重嚴事固難於承　尋差單介冒貢　誠. 又於庚戌年王政忠來傳詔旨有俟休邊警當問騁期之語. 臣體訓旨之丁寧不敢致朝宗之禮感恩靈之優渥切欲伸歸嚮之勤遂陳　蟻之心控告雲天之鑑. 上尊周室　莫追晉伯之前功內屬漢庭冀不失朝鮮之舊事."
壬午幸西京行過國學諸生迎謁前路養正齋生崔光遠上*　言時事.
三月癸巳設仁王道場於長樂殿.
甲午幸大華宮.
丙申宴群臣於乾龍殿.
庚子移御九梯宮.
辛丑幸永明寺.
壬寅御騏麟閣命國子司業尹彥　講易乾卦令承宣鄭沆禮部郞中李之　起居注鄭知常等問難.
癸卯命鄭沆講禮記中庸篇又命題使大學博士郭東珣等十八人賦詩.
丙午設仁王道場於觀風殿.
庚戌御長樂門外帳殿閱射.
己未金東京持禮使烏彥貞來.
夏四月己巳以睿宗忌辰如長慶寺行香.
辛未守太尉判　書省事金富佾卒.
壬申設藏經道場於天成殿.
甲戌以鄭沆尹彥　鄭知常再赴經筵講經　賜花犀帶一腰.
丙戌御龍舟於大同江以忌月樂懸而不作. 鄭知常奏: "禮有忌日未聞有忌月. 若有忌月則有忌年矣請作樂以副都人士女之望." 制可.
閏月甲午至自西京赦入御仁德宮.
乙未移御壽昌宮.
丁未賜崔光遠等及第.
五月丙子御史大夫任元濬等以貢院試題錯誤上奏請追奪今年及第名牌改試不報. 元濬等退而待罪臺空凡七日又國學生井彥伯等五十人上書請改試. 命國子司業李之　宣諭諸生曰: "謗　朝政固有常刑今姑赦之汝等宜精修行藝以待來選."
癸未崔惟淸等還自宋. 回詔曰: "朕省方南國通道東藩載嘉享上之恭重有觀光之請歸視事於宰旅將效勤誠會諸侯於塗山更　寡德爰卽乘輿之所幸以須信使之來庭顧秋塞馬肥或戒嚴之未暇而春潮舟穩庶利涉以無虞."
六月庚寅朔王如奉恩寺.
丙申平章事崔滋盛吏部侍郞林存罷.
甲辰設菩薩戒道場於重華殿.
秋七月庚午復以崔滋盛爲中書侍郞同平章事.
京城饑穀貴物賤. 銀甁一事直米五碩; 小馬一匹一碩; 　牛一頭四斗; 布一匹六升. 街巷餓　相望.
八月己酉左正言朴挺　伏閤上*　言事三日不報.
壬子彗見長三尺.
九月甲子王如安和寺.
辛未慮囚.
壬申出御天壽寺.
冬十月甲午移御國淸寺.
丙申還御大明宮.
辛亥御崇文殿閱射中者賜物有差.
十一月甲子移御壽昌宮.
己卯制曰: "朕以涼德獲承祖業適當衰季累更變故夙夜勉勵庶幾中興. 訓有之曰: '積數萬歲必得冬至甲子日月五星皆會於子謂之上元以爲曆始開闢以來聖人之道從此而行.' 今遇十一月初六日冬至其夜半値甲子爲三元之始可以革舊鼎新爰命有司擧古賢遺訓創西京大華闕. 咨爾三事大夫百官庶事共圖惟新之政以增永世之休."
庚辰御明仁殿. 下制曰: "朕以幼　卽位未堪家多難. 雖臨政而願治不遑康寧固無德以處宜凡所施爲不克當天心. 是以山崩水湧變異繼作慄慄危懼若將隕於深淵尙賴耆舊忠義之臣匡救之力革去舊　一新政理. 顧以不能處置事無大小動輒害於國體者多矣然所大惜者惟丙午一事耳. 　惟外家形勢熾甚僭　過度不可沮止圖爲不軌竊窺神器祖宗基緖幾至墜失. 故出於不得已聽有司之議徇法定罪. 噫大義滅親古亦有之然親親之恩天性自然每一念來痛心切骨. 抑所謂黨與者雖附權托勢豈其一切與圖不軌. 故數下寬宥之令而有司不體朕心上言不已必欲罪以不臣至使人心扇動中外騷然懼罪憂憤致傷和氣. 除已流竄者定罪書名於史籍外凡所有刑駁文簿藏在有司者悉皆焚之外庭蕩滌瑕垢大開自新之路. 自今以後文武之臣惟以是非善惡褒貶黜陟不復汚以前事. 如拓俊京罪惡極重然其功亦有可錄法當功罪相除可還其子職田除蔡碩李侯進外其妻子不復坐. 此亦罪人不　之義也. 書曰: '令出惟行不惟反.' 自丙午以來下旨數四而有司不肯奉行. 臣不行君令國體所以漸輕也朕甚患之. 自今以後若有敢言此事者以違制論."
十二月庚子慮囚.
丁未以金富軾守司空中書侍郞同中書門下平章事; 李俊陽爲尙書左僕射; 李寵麟　知政事; 崔濡爲吏部尙書知樞密院事.
○(癸丑)十一年春正月癸亥金遣高陳可來賀生辰.
二月庚子移御仁德宮.
癸卯臨軒冊封元子徹爲王太子. 冊曰: "易: '以一索爲長男之位.' 記: '以三善爲世子之禮.' 古之王者曷嘗不封立上嗣以固宗廟社稷之本以定君臣父子之分. 咨爾元子天賦英銳之性幼挺岐　之表雅不好弄自知嚮學讀書若宿習揮翰若神助德行　於元良天序當於儲貳必能承匕　之嚴塞中外之望今遣使冊爾爲王太子. 於戱惟至仁可以主重器惟作善可以保令名爾其愼時習敏厥修*　遠邪　之人親近方正之士惟忠孝之是務非禮義而勿踐丕承祖宗之耿光以永邦家之景業."
甲辰移御壽昌宮.
乙巳遣韓惟忠李之　如宋謝恩行至洪州海上遇風幾覆貢　霑濕不達而還.
三月庚申幸普濟寺.
丙寅慮囚.
庚午移御仁德宮以封王太子赦還御壽昌宮.
夏四月己丑以文公仁判尙書兵部事監脩國史; 崔濡　知政事判尙書工部事兼太子少保; 任元　　知政事判翰林院事; 林景淸爲尙書右僕射; 任元濬同知樞密院事; 韓惟忠爲樞密院副使.
庚寅移御大明宮.
乙未王如安和寺.
甲辰制曰: "恆陽作　亢旱爲災. 竊恐政令煩苛刑法慘酷或困於獄人不堪其苦. 京官及兩京留守兩界兵馬使諸道按廉使親監牢獄挺重囚出輕繫."
戊申設金剛經道場於崇文殿七日.
五月乙丑詔曰: "朕以薄德適遭厄會宮室燒焚倉　空　朝廷未正風俗淆薄. 而政理寡術施設乖方上下人心日益頑鄙遠近民業日益彫殘. 夙夜恐懼不遑寧處. 今諫官奏曰: '京畿山野蝗　食松.' 此蓋國多邪人朝無忠臣. 天意若曰: '居位食祿無功如蟲矣救之不早則兵起擧有道置高位災可消也.' 古人云: '臣安祿位玆謂貪厥災　食根德無常玆謂煩　食葉不黜無德　食本與東作爭　食莖蔽惡生　　食心.' 昔晉武帝寵任賈充楊駿有　蝗此不黜無德之　也. 梁大同初蝗食松栢葉. 京房曰: '食祿而不益聖化天視以　　無益於人而食萬物此公卿食祿無益之應也天災以類而見知臣莫若君請進賢退不肖而剛斷不疑.' 此乃有司善則稱君過則稱己引咎自陳耳. 朕求理雖切而德實不類政弊民殘. 旣不能知人可用者遺之無用者陞之庸人鄙夫濫進列位營私害公貨賂大行公道閉塞爲害滋久. 其懷忠抱節可以裨益者畏害　默隨俗進退此上天所以降災異也. 今宰輔群公引古論列者方將善善惡惡激淸國事者也朕雖不敏昌言　議敢不樂從. 凡有內外官僚其有貪汚謀利暴惡殘人或懦怯不肖無益有損者非不知之然不敎而誅謂之虐習俗已久遽置罪責朕所不忍. 有司宜丁寧告諭使之自新. 苟不革心長惡不悛者勿論親　貴賤皆繩以法其有淸白奉公節義殊異者宜各褒擧."
丙寅集巫三百餘人於都省廳祈雨.
壬申徙市.
御崇文殿命平章事金富軾講易尙書使翰林學士承旨金富儀知奏事洪　　承宣鄭沆起居注鄭知常司業尹彥　等問難.
甲戌命金富儀講書洪範.
戊寅命尹彥　講中庸.
六月乙酉王如奉恩寺.
庚寅慮囚.
戊戌設菩薩戒道場於崇文殿.
己亥又聚巫禱雨辛丑令百僚設齋以禱.
乙巳再雩庚戌三雩.
制曰: "近來世道漸降風俗　薄不孝不友或棄孤幼去妻妾或居憂遊蕩父母骸骨權　寺宇至有累年不葬者. 宜令有司　察治罪如有貧不能襄事者官給葬費."
辛亥左遷崔弘宰守司空右僕射; 以李俊陽爲中書侍郞平章事.
秋七月甲子御壽樂堂命金富軾講易乾卦丁卯又講泰卦.
辛未大雨.
庚辰移御壽昌宮.
八月壬辰幸普濟寺.
辛丑幸外帝釋院.
賜金於蕃等及第.
九月甲寅遣禮賓少卿鄭澤如金賀天淸節.
戊午王如安和寺.
乙丑幸妙通寺.
丙寅慮囚.
庚辰門下侍中致仕李瑋卒.
冬十月辛丑設百座道場命內外齋僧三萬.
丙午親饗年八十以上老人及孝順節義鰥寡孤獨篤廢疾者賜物有差.
丁未金東京回謝使殿中侍御史高安元來.
十一月戊午遣郞中金永錫如金謝賀生辰.
甲子移御延慶宮.
遣愼和之如金賀正.
丁卯移御壽昌宮.
癸酉以文公美判吏部事.
甲戌起居郞鄭知常奏: "長公主年壯不可久留大內請出嫁."
戊寅兩日　出.
以崔允儀爲殿中內給事; 李仲孚爲起居舍人.
十二月己亥以金富軾判兵部事; 崔濡判禮部事; 任元　判工部事; 林景淸守司空; 任元濬爲禮部尙書知樞密院事; 金富儀爲吏部尙書; 康侯顯爲御史大夫.
○(甲寅)十二年春正月丁巳金遣諫議大夫張浩來賀生辰.
辛酉幸神衆院.
乙亥祭籍田始用大晟樂.
戊寅白虹貫日.
己卯以淨心爲三重大統知漏刻院事賜紫.
二月乙酉白氣貫日.
移御仁德宮.
丁亥宴群臣於延康殿. 故事封王太子則設宴値國家多事至是乃行.
丙申移御壽昌宮.
癸卯幸西京至馬川亭親從將軍金勇馬驚若有物驅之急逸過駕前勇墜地幾死.
己酉駕至大同江御龍船宴扈從宰樞侍臣及西京留守官忽北風暴起船上　幕器皿皆震動天氣大寒. 王遽起更衣促駕入宮.
三月甲寅移御大華闕. 駕初發暴風揚塵人馬不能前執傘者亦不能行. 王手執　頭入闕風小止.
甲子慮囚.
丁卯至自西京入御壽昌宮.
壬申以孝經論語分賜閭巷童稚.
夏四月己丑王如安和寺.
丁酉以任元　爲中書侍郞平章事.
戊戌隕霜.
丁未慮囚.
五月庚戌朔集巫於都省禱雨.
辛酉賜許洪材等及第.
丙寅詔曰: "近者天變異常旱災亦甚夙夜憂慮不知所爲. 惟爾三品以上各上封事陳弊政民　無有所諱."
戊辰禱雨於諸陵及廟社山川. 王謁太祖眞殿流涕告曰: "臣實不德不能率先王之成憲政不足以亮天地和陰陽. 是以天降之災三月雪四月霜加以雷震人物四十餘所彌月不雨赤地千里民不聊生餓　相枕罪實在臣蒼生何辜庶幾洗心悔過祖訓是式. 詩曰: '父母先祖胡寧忍予.' 伏望聖慈眷顧召集和氣鼓舞萬靈　然下雨使予小子與群臣百姓　受其福神亦永有所依." 又移御大明宮下詔曰: "旱災方深田野枯槁恐失有年之望以貽艱食之憂. 慮有無辜誤滯牢獄其犯二罪除刑遠流流以下罪悉皆原免."
徙市.
己巳再雩.
戊寅地震.
六月己卯朔集巫二百五十人於都省禱雨.
東京地震.
庚辰王如奉恩寺.
辛巳御大明宮壽樂堂命翰林學士金富儀講月令.
太白晝見經天.
甲申震西京大華闕乾龍殿.
庚寅慮囚.
辛卯幸靈通寺禱雨.
癸巳設菩薩戒道場於崇文殿.
甲午御壽樂堂命翰林學士鄭沆講詩七月篇.
己亥親醮闕庭.
秋七月甲子命寶文閣直學士尹彥　講月令.
庚午幸王輪寺.
乙亥大雨三日.
是月遣內侍鄭襲明鑿河於洪州蘇大縣以安興亭下海道爲衆流所激又有岩石之險往往覆舟或有獻議由蘇大縣境鑿河道之則船行捷利. 遣襲明發旁郡卒數千人鑿之竟未就.
八月庚辰移御壽昌宮.
庚子御明仁殿命翰林學士金富儀講書說命.
壬寅召山僧繼膺講華嚴經.
丙午遣借禮部侍郞朴景山如金賀天淸節.
九月丁未朔幸長源亭.
癸丑王以*文敬大後{文敬太后}忌辰幸敬天寺行香.
庚申慮囚.
冬十月戊子白虹貫日.
庚寅移御國淸寺.
甲午入御大明宮.
丁酉下詔曰: "舜曰: '咨爾二十有二人欽哉惟時亮天工.' 蓋非欽哉則有怠忽之患非惟時則有後時之悔. 夙夜匪懈欽哉之謂也時哉不可失惟時之謂也能欽哉惟時以亮天工則功之所以成也. 今聞百官無思盡　以仕國多以逋慢而曠職是以朝廷空事務廢. 是由元首叢　故股肱惰庶事墮固其所也. 然太甲賴伊尹以興桓公得管仲以覇. 凡百君子各揚其職同寅　恭興事造業以亮天工致朕於無過之地於國有無疆之休豈不美哉."
十一月丙午朔移御壽昌宮.
戊申遣員外郞金永寬如金謝賀生辰.
壬戌遣戶部員外郞李軾如金賀正.
自十月至是月太白晝見經天.
十二月戊寅右正言黃周瞻希妙淸鄭知常意奏請稱帝建元不報.
○(乙卯)十三年春正月乙巳朔日食密雲不見.
戊申妙淸柳　趙匡等以西京反.
辛亥以金富軾爲元帥討之.
壬子訛言: "西京兵至金郊驛." 西郊居民驚懼皆　家入城.
金遣桂州管內觀察使高春等來賀生辰.
甲寅斬金安鄭知常白壽翰.
乙卯西京將軍一孟亡來告賊狀甚詳. 王拜官賜居第.
乙丑詔曰: "朕觀自古有國家者孰不欲致治長*　{久}而治亂相尋者蓋緣時君之明暗政敎之得失也. 朕以幼　卽政素無知人之明偏聽近習之說致有西都之亂俯仰深思不勝痛悔. 惟爾臺省侍從之臣朝野有志之士論列平西之策及時政之失朕躬之愆無有所諱."
西人斬妙淸及柳　遣分司大附卿尹瞻請降.
辛未西京趙匡復叛.
二月壬午白虹貫日.
庚寅中書侍郞平章事致仕金珦卒.
丁酉門下侍郞平章事*政{致}仕崔弘宰卒.
辛丑金報哀使檢校右散騎常侍王政來. 癸卯王受詔. 詔曰: "上天降禍大行皇帝　疾彌留奄棄萬國攀慕哀號不克勝處. 朕欽承　訓繼迫輿情以　　之躬嗣丕丕之業. 卿緬聞訃音諒極悲凝益勵乃心同底於理."
閏月丁未報哀使還附表陳慰.
乙卯遣少卿金端侍御史李時敏如金弔喪.
壬戌下詔曰: "罪己勃興魯史嘉大禹之德改過不吝商書載成湯之明. 今率前脩以成其美. 朕以後　之　繼先世之　長於深宮之中暗諸經國之務憂勤夙夜雖增若涉之懷制馭奸雄尙乏先幾之見屬崇德之跋扈更丙午之擾攘　輿播遷宮室焚蕩上辱祖宗之委寄每辜基業之延洪. 適有陰陽之人出從鎬邑加之左右之薦待以大賢. 朕誠不明遂　其說乃創大華之新闕以期祖業之重興不思一己之勞屢訪西巡之駕. 而吉祥之應蓋寡　異之生浸多訖無明徵空速衆謗,無成乃已. 朕方戒於聽從彼昏不知日有懷於怨望擅興軍馬囚械官員以天開表其年元以忠義號其軍額公然徵集兵卒意欲陵犯上都變出不圖勢將莫　. 自古大逆之罪孰與西都之人. 呂刑三千論罪莫先於無上舜功二十知人實本於去凶. 是用先誅內應之奸遂有元戎之遣. 然且約無掩擊待以歸降何逆命之至深乃　城而固拒. 久勞於外士卒經時而未還不已於行饋餉屬途而弗絶衆庶勞止遠近騷然. 　今慮已妨農久稽月捷興言及此莫知所然履霜堅　過本馴致痛心疾首罪實在予. 所冀在庭之臣勤王之卒奮其　力殲厥群凶上慰寡人之心次釋三韓之憤. 然後共補不逮有望於將來永言自新幾無於二過所有悔過自責之詔布告中外咸使聞知."
壬申幸普濟寺.
三月乙酉遣戶部尙書金仁揆禮部郞中王昌胤如金賀登極.
壬寅幸現聖寺移御壽昌宮.
夏四月丁未以鄭旌淑爲尙書左僕射鷹揚軍上將軍.
癸丑王如安和寺.
乙卯　於*大廟.
六月癸卯朔王如奉恩寺.
己未宋遣迪功郞吳敦禮. 來曰: "近聞西京作亂　或難擒欲發十萬兵相助."
秋七月庚寅移御仁德宮.
丁酉慮囚.
八月壬子御天成殿召兩府大臣及侍從官侍坐命翰林學士鄭沆讀唐鑑.
戊午移御壽昌宮.
九月壬申幸普濟寺.
乙亥吳敦禮還. 王附奏曰: "西京之賊已殲渠魁餘黨嘯聚據險自固. 欲速攻破慮多殺傷按兵圍城以待其降賊勢日窘破在朝夕. 竊念海外少邦邊鄙細故豈足上煩威靈故不敢控告. 今特遣使問助兵可否雖上感大朝字小之意但理有不便難以承當. 　海洋萬里險不可測天兵東下恐非便宜所下指揮乞行追寢."
丁丑王如安和寺.
癸巳遣文承美盧顯庸等*　{齎}牒如宋.
冬十月丙午遣戶部郞中康福輿如金謝賀生辰.
己酉移御仁德宮.
幸法王寺設百高座道場仍命內外齋僧三萬.
癸丑幸外帝釋院.
移御壽昌宮.
十一月癸酉以韓惟忠爲禮部尙書同修國史; 李仲爲工部尙書知制誥; 又以林景淸守司空尙書左僕射樞密院使判三司事仍令致仕.
己卯以任元濬爲吏部尙書; 金富儀爲刑部尙書寶文閣大學士.
甲申遣員外郞郭東珣如金賀正.
丁酉遣郞中文公元如金賀萬壽節.
十二月甲辰慮囚.
庚戌太白晝見經天.
丙寅以崔濡守司空中書侍郞平章事; 任元　判刑部事; 金克儉爲尙書左僕射; 任元濬爲樞密院使; 金富儀知樞密院事知制誥; 李仲同知樞密院事.
○(丙辰)十四年春正月乙亥金遣泰州管內觀察使蕭綬來賀生辰.
二月壬寅設天帝釋道場於明仁殿三日.
丙辰金遣使來告太皇太后喪擧國素服三日.
丁巳金富軾會諸軍攻西京城陷趙匡自焚死. 戊午富軾奉表獻捷.
丙寅幸長源亭.
丁卯遣殿中監尹彥植左司諫崔允義如金弔祭.
三月己巳遣左承宣李之　殿中少監林儀下詔奬諭征西將帥賜: 金富軾衣服鞍馬金帶金酒器香藥; 金正純金帶; 四軍兵馬使副判官以下銀絹綾羅有差. 西京內外老疾幼弱不能自存者量給米　恤又按行城內外寺院祠墓曾經破毀者　令修葺.
癸未以金富軾檢校太保守太尉門下侍中判尙書吏部事.
乙酉以陳淑爲禮部尙書同知樞密院事兼太子賓客.
夏四月己亥朔還御壽昌宮.
庚子金富軾凱還. 王謁景靈殿告平西賊.
丁未王如安和寺.
五月甲戌中軍兵馬使奏: "樞密院副使韓惟忠不顧國家安危凡兵機動輒防遮貶忠州牧使."
己卯以西京平赦. 詔曰: "朕聞古典雲: '無赦之國刑必平.' 然今國家　厄之所致實由朕之不德. 西都人無故犯順不得已行師問罪勞弊甚重殺傷人命亦不少矣. 由是夙夜恐懼不敢遑寧庶幾優渥之澤普被於民咸與惟新以格善祥: 其犯大　以下悉皆原之; 從軍將卒有功者及陣亡者依丁亥年論賞; 兩京*閒驛吏賜復一年; 侍御史金阜內侍黃文裳校尉盧資挺奉命陷賊見害賜其子爵一級無子賜姪壻一人; 尹瞻韋瑾英在城中不與賊同謀見殺賜其子爵一級."
六月戊戌王如奉恩寺.
辛亥慮囚.
己未太白晝見經天.
八月乙卯幸長源亭.
九月乙亥遣金稚規劉待擧如宋明州. 牒雲: "伏審近商客陳舒*　{齎}到公憑: '今來夏國差到使人慾同使臣前去高麗議事差遣陳舒往高麗於本國掌管事務官處密諭此意仍取回報前來.' 惟三韓自漢唐以來世事中原易其衣裳習其禮義　我祖宗內附二百年於玆受累聖待遇之恩至深至厚豈不欲一心以守藩臣之度哉. 而與金國疆域相接不得已請和設聞遣使與夏人偕來議事必爲陰與爲謀. 因此猜怒兵出有名則小國成敗未可得知. 若微我爲之藩屛則淮浙之濱與金爲隣固非上國之利也. 又上國因興師取道於我則彼亦由此以行然則沿海諸縣必警備之不暇矣. 頃楊尙書至只欲與彼講好非有兵革之事尙不能副稱使旨. 至今擧國待罪者豈有他哉其勢如前所陳耳. 伏望執事熟計之無使小國結怨於金上國亦無唇亡齒寒之憂幸甚." 宋明州回牒. 略雲: "奉行在樞密院　字奏勘會昨遣吳敦禮*　{齎}詔書兼令商人陳舒前去. 蓋緣朝廷自祖宗以來眷待諸國恩義甚厚至靖康兵火之後使命稍艱近者夏國密使到都督行府因遣敦禮講明舊好且聞彼與金切隣因臣使往來當得兩宮安問耳. 至興兵應援假途　征皆敦禮等專對之辭非朝廷指授宜深見諒無致自疑."
冬十月乙未朔遣大府少卿申至　如金謝賀生辰.
辛丑盜竊元陵祭器殺守陵三人.
丙午幸天壽寺.
甲寅還宮.
丙辰知樞密院事金富儀卒.
十一月丙子移御仁德宮.
遣少卿李有開如金賀正.
己丑遣禮部侍郞李仁實如金賀萬壽節.
庚寅樞密院知奏事鄭沆卒.
十二月辛丑慮囚.
庚申以崔濡爲太子太保; 金克儉李資德任元濬　　知政事; 陳淑爲兵部尙書知樞密院事.
○(丁巳)十五年春正月己巳金遣中書舍人吳激來賀生辰.
二月戊申移御壽昌宮.
三月丁卯幸長源亭.
戊辰以任元　檢校太保守司徒判　書省事.
乙亥西京地震.
戊子賜李信等及第.
以任元濬爲中書侍郞同中書門下平章事判刑部事; 李資德判戶部事; 康侯顯爲吏部尙書知門下省事判工部事.
夏四月辛丑王如敬天寺.
癸卯出御天壽寺甲寅還宮.
金稚規劉待擧回自宋. 詔雲: "干戈震擾老稚轉移賴前好之不忘憫吾民之久寓假舟楫之利旣獲以歸返廬井之安各得其所. 尙慮遺氓之多有更煩惠澤以哀斯　涉信潮. 盡離遐嶠　疆而守雖有限於封圻愛人之心諒無分於南北有嘉誠節深副朕懷."
乙卯雨雹.
五月乙亥巷市.
己卯禱雨於廟社己丑又祭天禱雨.
庚寅大雨.
六月壬辰王如奉恩寺.
庚子慮囚.
乙巳設菩薩戒道場於明仁殿.
秋七月丙子門下侍中致仕李公壽卒.
九月乙丑慮囚.
丙寅王如安和寺.
丁卯出御長源亭冬十月乙卯還宮.
閏月戊寅設百座道場於宣慶殿三日命中外齋僧三萬.
十一月癸巳遣兵部員外郞柳昴如金謝賀生辰.
庚子遣工部員外郞魯洙賀正.
戊申遣禮部郞中李亮如金賀萬壽節.
丁巳靑赤暈貫日太白晝見經天.
十二月甲子以崔濡守司徒太子太傅; 金克儉守司空　知政事太子少師; 李資德任元濬　知政事太子少保; 陳淑爲兵部尙書知樞密院事; 崔溱爲左散騎常侍樞密院副使太子賓客.
壬申判國子監事文公仁卒.
○(戊午)十六年春正月甲午金遣永州管內觀察使杜誼來賀生辰.
二月癸亥遣持禮使閣門祗候崔沔如金東京.
甲子設消　道場於明仁殿五日.
乙亥王如興王寺.
壬午詔曰: "帝王之德謙遜爲先. 故老子曰: '王公自稱孤寡不穀'; 漢光武詔: '上書不得言聖'; 仲尼亦不居仁聖. 而今臣下尊君推美稱謂過當甚不合理. 今後凡上章*　及公行案牘毋得稱神聖帝王."
三月戊戌以陳淑爲右僕射; 李仲爲吏部尙書判御史臺事.
庚子慮囚.
宋商吳迪等六十三人持宋明州牒來報: "徽宗皇帝及寧德皇后鄭氏崩於金."
壬子賜李大有等及第.
夏四月癸亥王如興王寺.
丁卯雨雹.
五月甲午幸普濟寺.
庚子命有司錄囚. 詔曰: "朕以寡昧獲在尊位無德享天無恩及物. 綱紀日廢人民凋　夙夜祗懼不敢遑寧. 願以至誠格天地之和氣宜令有司備物致祭國內名山大川. 自五月十六日昧爽前內外大　以下罪悉原之. 前配流者量移. 諸色軍人雜類賜物有差. 令中外官司及按察使等揚淸激濁救民疾苦."
庚戌改諸殿閣及宮門名御書額號: 會慶殿改宣慶; 乾德改大觀; 文德改修文; 延英改集賢; 宣政改薰仁; 膺乾改乾始; 長齡改奉元; 宣明改穆淸; 含元改靜德; 萬壽改永壽; 重光改康安; 乾明改儲祥; 宴親改穆親; 玄德改萬寶; 明慶改金明; 慈和改集禧; 五星改靈憲; 正陽改肅和; 壽春宮改麗正; 望雲樓改觀祥; 宜春改韶暉; 　闔門改雲龍; 神鳳改儀鳳; 春德改　通; 大初改泰定; 會同改利賓; 昌德改興禮; 左右承天改通嘉; 延壽改敦化; 長寧改朝仁; 宣化改通仙; 開慶改皇極; 景陽改陽和; 金馬改延明; 天祐改紫宸; 通天改永通; 安祐改純祐; 興泰改芬芳; 陽春改廣陽; *大平{太平}改重明; 百福改保和; 通慶改成德; 東華改麗景; 西華改向成; 永安改興安; 大淸改淸寧; 左右宣慶改敷祐; 左右延祐改奉明; 唯慶寧殿　書閣不改.
六月乙卯朔王如奉恩寺.
甲子慮囚.
己巳睿宗貴妃王氏薨.
秋八月乙卯以金富軾判禮部事; 李仲　知政事判三司事; 崔溱爲兵部尙書知樞密院事; 金正純李之　爲樞密院副使.
壬戌出御興王寺薦福院.
中書侍郞平章事李資德卒.
戊辰謁顯宗文宗眞殿.
冬十月壬戌移御國淸寺甲子還新闕. 先是以宮闕經火命有司葺之. 是日百官陳賀置酒便殿諸王宰樞從官皆侍夜分乃罷.
丁卯設般若道場於大觀殿三日.
十一月乙酉金東京知禮賓司事夏睦來報聘.
己丑遣刑部員外郞金臣璉如金謝賀生辰.
甲午遣考功員外郞劉邦遇賀萬壽節.
癸卯幸集賢殿命金富軾講易大畜復二卦令諸學士問難. 王執經而聽. 仍賜宴夜分乃罷.
十二月己未以金富軾檢校太師集賢殿大學士太子太師; 崔濡爲門下侍郞平章事; 任元　檢校太傅; 李仲爲檢校司徒守司空尙書左僕射判戶部事太子少師; 李之　爲御史大夫同知樞密院事; 金正純同知樞密院事.
癸亥設消　道場於明仁殿五日.
世家卷第十六.
