列傳卷第三十八. 高麗史一百二十五.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
姦臣一.
○世未嘗無姦臣也惟人主明以照之而馭之得其道故不得騁其術苟人主一陷其術則鮮不至於危亡. 高麗自仁宗以後姦臣相繼而出竊弄權柄　民敗國其事皆足以爲後世戒作姦臣傳.
文公仁.
○文公仁初名公美南平縣人父翼官至散騎常侍. 公仁雅麗柔曼侍中崔思諏以女妻之. 中第直史館家世單寒以連姻貴族恣爲豪奢. 嘗以戶部員外郞奉使如遼私贈　者白銅螺鈿器及書　屛扇等奇玩自是遼人每於行李必援公仁徵索無厭遂爲鉅弊. 轉樞密院右副承宣副王字之使宋字之亦富奢二人誇　飭粧務相繁縟. 仁宗初拜樞密院副使與韓安仁爲李資謙所忌流於忠州語在安仁傳. 資謙敗召還歷禮吏部尙書累進門下侍郞同中書門下平章事. 時西京僧妙淸與白壽翰唱妖言鄭知常等交譽公仁亦和之及妙淸叛壽翰子淸自西京齎親舊招壽翰書來壽翰奏之王以書示公仁公仁曰: "是事可疑難究眞僞姑　之." 西人斬妙淸遣尹瞻請降元帥金富軾移書兩府曰: "宜厚對瞻以開自新之路." 公仁不聽奏下瞻獄困辱之由是西人復叛至踰年乃克. 諫官彈奏: "公仁薦用妙淸以至誤國流毒生靈." 左遷守*大尉判國子監事. 卒謚忠懿.
朴昇中.
○朴昇中字子千羅州務安縣人曾祖暹事顯宗爲南幸扈從功臣. 昇中好學善屬文登第補常安府錄事轉中書注書. 睿宗朝除翰林侍讀學士與李載朴景綽金黃元崔璿李德羽等爲詳定官定禮儀遷國子祭酒翰林學士左諫議大夫. 坐譏淸　閣侍臣語侵王左遷判將作監後復爲翰林學士知禮部事. 一日藏經行香與洪瓘李璹綴侍臣班笑語聲徹王所爲臺官所劾免尋授翰林學士承旨. 是時久旱王御淸　閣命昇中講洪範其日偶大雨或有以爲講經之效者. 仁宗卽位拜樞密院使李資謙當國用事勢傾朝野昇中與許載崔湜朋附王嘗遣昇中於資謙第賜詔令釋衰赴朝資謙表請終制. 昇中欲媚資謙意上箚子曰: "臣伏蒙宣差至太師私第傳詔近*　{淫}雨過旬不霽以行禮爲慮及其日　中陰雲忽卷天日淸明傳宣拜詔　無失儀而觀者無不嗟異苟非咸有一德克享天心則孰能如此乎? 臣始至其第太師縞冠出迎詔輿瞻望其顔頗有　慘之色初太師丁憂卒哭祭畢陛下凡軍國重事皆咨問然後行之爰命有司稽古制以聞有司謂: '尊卑異序禮亦從宜太師爲王室尊行宜據諸侯旣葬除服之制從吉視事.' 而太師抗表辭免至於三四非知人卽哲大孝慕親則又孰能如此乎? 願陛下以所賜詔札及太師所上表章宜付史館以彰陛下親親賢賢之意大臣至誠行孝之節與其神天幽贊聖賢之德." 從之.
又奏加資謙中書令封朝鮮國公又請依王太子禮數立府置寮屬遂令中外進　獻方物時又追封資謙祖考. 昇中建議請以竹冊封崇焚黃日賜敎坊樂又令禮司定資謙生日號禮司不從昇中自號爲仁壽節其諛　無恥類此. 驟陞　知政事進守太尉中書侍郞平章事. 資謙敗*　{諫}官論奏流於蔚珍後以昇中仕累代有文名量移務安縣卒許歸葬. 子深造深道深逢深通深造屬內侍資謙之亂自宮　中出衣上矢汁淋　徑至資謙第告宮中事狀資謙贈衣冠勞慰之. 有司論以謀叛長流東鄙深道從父死貶所.
崔弘宰.
○崔弘宰字令如稷山縣人本將家子少尙氣喜馳騁. 蔭補閤門祗候睿宗朝從尹瓘伐東女眞頗有功累歷淸要出爲西北面兵馬使與元帥金仁存收復抱州又築義州城以功拜同知樞密院事. 仁宗初　知政事黨附李資謙構韓安仁殺之語在安仁傳. 尋拜門下侍郞平章事善射御屢從軍及貴顯擅威福衆心　服權勢日熾資謙自知爲人所惡常畏人圖己頗疑弘宰. 有武人權因者知其意語資謙曰: "弘宰與將軍鄭旌叔李神義陰謀將不利於公." 資謙以問拓俊京俊京言: "弘宰爲人難測不可保其不然." 資謙乃密奏流昇州縟地島又流其子翔溫端僧道休於遠地. 及資謙敗凡爲資謙所斥者悉召還弘宰以殺安仁爲諫官所論駁最後召拜平章事判吏兵部事賜佐理功臣號. 自言: "竄逐家産蕩盡." 乃納貨賣官諫官崔惟淸等上*　: "以爲貪邪在位亂法　國遂致旱蝗之災宜加貶黜以*　天戒." 乃左遷守司空右僕射. 未幾復拜平章事致仕卒謚襄肅.
崔　　.
○崔　　毅宗初爲御史雜端累歷直門下省尙書右丞殿中監拜右承宣轉同知樞密院事遷左散騎常侍尋知樞密院事判三司事. 性強　貪墨旣掌樞要勢傾中外有不附己者必中傷之子壻連結勢家無所顧忌. 左正言文克謙上*　極言請罷黜不聽. 官至中書侍郞同中書門下平章事守太保判尙書吏部事以病致仕遇害於鄭仲夫之亂. 時有吳中正者起吏胥累補外寄爲人嚴酷不恤孤窮要結貴近能爲禍福但以言貌備歷要途與　　同爲省郞脂韋依阿恩　必報人皆側目. 及*　　{　　}秉政薦爲御史中丞視事一日而死.
朴暄.
○朴暄初名文秀公州人也. 中第爲崔怡家臣機警善辭辨屢中怡意遂見寵任不數年歷揚華要入政房與金敞宋國瞻齊名頗作威福勢傾朝野. 嘗爲史館修撰虛誇怡功業編至五六卷獻於怡. 官累刑部尙書論崔沆事流黑山島後怡以無可與議者召暄還未至而怡死沆遣人投海中. 暄嘗獻議建新興倉備凶荒民賴以活爲之語曰: "微朴公吾其死矣."
宋　.
○宋　礪良縣人中贊致仕貞烈公松禮之子松禮之誅林惟茂　爲衛士長與有功. 官累尙書左丞忠烈五年拜知申事. 時權貴受賜牌多占畿縣田　田居多都兵馬使建議不論賜牌　量給職田王許之尋聽　等請命賜田在京畿八縣者勿幷充給. 進同知密直累轉知都僉議哈丹之入寇王避於江華命　留守王京　逃奔江華. 十七年元授宣武將軍鎭邊萬戶賜金牌出爲慶尙道都指揮使務聚*　{斂}大興功役又令邊卒運米與女眞互市爲東界安集使所劾免. 尋起爲贊成事時選處女禁昏嫁　犯禁流海島. 後復拜贊成進中贊俄改知都僉議乞退.
二十六年拜右中贊賜推誠贊化安社功臣號又賜　杖. 判密直柳庇嘗有憾於　告行省平章闊里吉思曰: "頃者長史張漢烈以皇太后崩告　　曰: '薛比思' 此華言報喜之辭　何人敢如是耶? 我與金深金延壽共聞不敢不告." 闊里吉思囚　庇深延壽漢烈鄭眞李安雨等於行省獄令對辨又囚　子右副承旨璘郞將*유將軍瑞姪左副承旨邦英將軍臣旦於巡馬所尋釋庇深延壽眞漢烈安雨等. 吉思專權　貨好惡不公自宰輔以下稍　意不問曲直或杖或囚人無不行賂. 元遣塔察兒王泰享等來與王鞫　於行省漢烈服其誣. 二十八年加壁上三韓三重大匡賜爵樂浪公.
　謀欲廢忠宣改嫁公主恐事不濟以帝乳母子爲季女壻壻送錢享王宰樞俱會*유行酒中贊洪子藩辭以醉不飮*유出不遜語子藩　遂出*유　聲曰: "復相子藩豈帝所知乎?" 宰相白王囚之子藩怒數日不視事. 初子藩免　代爲首相將遣使外郡求子藩過失子藩知而沮之由是二人不相能. 三十三年忠宣在元誅璘邦英王惟紹等遣金文衍囚　等三十六人籍其家流之以　寄書於璘勸成姦計也語在邦英惟紹傳. 忠肅五年卒謚良毅子瑨璘*유瑞瑨官至右副承旨有寵於忠烈居中用事時人目之. 璘知申事瑞都僉議政丞.
王惟紹.
○王惟紹父　官至贊成事. 惟紹忠烈朝補郞將以弓箭陪如元. 惟紹妻上將軍宋琰女也貌美惟紹以禿魯花入元宦官金呂私之遂密納於內呂由是得幸. 惟紹累遷密直副使左常侍三十一年知都僉議司事尋加贊成事. 初王復位忠宣以前王在元至是王如元惟紹及高世金文衍宋邦英宋璘韓愼李伯超吳演*秦艮弼{秦良弼}等從行. 明年王寓前王邸左右聲言: "王欲與前王俱東還." 惟紹邦英愼璘使其黨宋均金忠義白王曰: "前王不自安而怨殿下者有年殿下雖慈愛適足賈禍耳且殿下獨不念丁酉年事乎?"
時寶塔公主失愛於前王徙居祗候司. 一日王欲更衣出　地折齒數日不能食惟紹等因勸王移寓公主所自謂得計托乳　及宦者李福壽　前王於皇后又　於左丞相阿忽台平章八都馬辛曰: "前王素失子道又不與公主諧故我王疾之欲以禿魯花瑞興侯琠爲後者非一日前王誠宜悔過自新以供子職昨我王舍於其邸不謹奉侍至使折齒我王欲勿怒得乎? 　前王願爲僧省官不許今聽其祝髮令琠繼尙公主可副我王之志." 阿忽台八馬辛許之. 惟紹等見右丞相　刺罕以王言　前王　刺罕曰: "益知禮普化王世祖之甥寶塔公主亦宗室女也廢嫡改嫁於理安乎!" 惟紹復　如告阿忽台　刺罕曰: "瑞興侯亦王之子耶?" 曰: "否" 曰: "誰出?" 惟紹不能對退問崔有　有　曰: "子亦宗姓宜自知之." 惟紹等謀旣洩洪子藩等五人詣中書言: "惟紹等離*閒王父子逆理亂常罪莫甚焉." 省官召王父子面詰已執囚惟紹等四人. 未幾世文衍良弼白王曰: "臣等負　從之爲日已久無所報　但願奉殿下東出齊化門." 王曰: "我聞前王遣人涯頭驛要我度河而沈之吾雖老獨不畏死耶?" 世等乃與從臣七十人上書中書省極論惟紹等罪且請奉王還省官奏於是設宴餞王又累進驛騎趣行. 王無以爲計乃飮藥發痢自夏至秋不起潛遣人詣行在請與公主俱還. 阿忽台以奏皇后曰: "翁與婦偕行可乎? 如不得已我且還都備儀以送亦未晩也." 公主聞惟紹等被囚怒甚召文衍杖之又使人守門禁出入王所告狀者諸從臣皆離散. 又明年前王奉太子旨捕惟紹及其黨囚於邸有崔涓者匿公主所李成柱直入臥內於　中得之. 於是前王遷王於慶壽寺自後王拱手國政歸於前王乃以從臣權漢功崔實主銓選王所任使者悉斥罷以其所親信者代之除授皆出於請謁漢功等齎批判啓王行印而已. 遂遣文衍於本國逮捕惟紹之黨及其有宿憾者宋　等三十六人籍其家流之其餘或杖或流者數十人.
先是惟紹等賂內竪金洪守崔涓妻仁明殿婢權舍謀進毒前王洪守以毒授舍舍又與侍婢無老之謀而未得進有勸前王幸無老之者旣幸而無老之以情告遂執舍搜得懷中毒藥令無老之告省官省官欲下舍等宗正府究問難其事而寢乃斬洪守舍. 裴贇者善蒙語性狂縱數與宰相柳庇言不遜惟紹之被執也左右幷收贇前王曰: "惟紹等之　我正由此人之喙我必殺之." 使人急　掠贇以蒙語乞哀. 前王謂左右曰: "此人善譯." 遂宥之. 斬惟紹邦英愼璘均忠義涓於文明門外籍其家父子兄弟皆沒爲奴愼子用　等三人充驛戶. 又承旨吳演嘗黨惟紹及惟紹誅着道士服亡匿前王獲之囚於邸欲殺之演念佛經甚勤哀之乃流於島.
宋邦英.
○宋邦英上將軍琰之子忠烈朝累官至左副承旨進密直副使. 初忠宣以前王在元王用洪子藩言請還前王邦英與從弟承旨宋璘素惡前王璘勸王如元沮前王還國又請以公主改嫁瑞興侯琠王從之行至西京帝不許入朝乃還. 帝遣刑部尙書塔察兒翰林學士王約來執璘囚行省獄數之曰: "汝勸王朝覲擾百姓一也. 汝父　曾禁錮帝之所知乃敢詐冒濫受朝命二也." 因謂王曰: "人有疾得藥必愈今我之來誠王良藥也." 遂與王至壽康宮入香閣謂宰相金延壽曰: "聞有倖臣金元桂者誰耶?" 時元桂在王側　見塔察兒曰: "入國境有告雲元桂奪人已媒之妻又奪軍官虎符以與妻之兄弟." 遂流元桂而釋璘.
邦英及璘嘗說王作畏兀兒字書獻帝沮前王還國用金寶以印白紙十二幅授宋均托入朝至京師凡可以沮毀前王者作書獻帝會帝不許入朝均計不得行藏其紙於宦者李福壽家而還後郞將李承雨齎其紙東還會塔察兒歸道遇取之與承雨二幅曰: "持此示汝國宰相." 乃以餘紙上中書省具言均謀曰: "吳祁石天補外亦有如此行詐者乎?" 承雨還以告宰樞白王囚均於巡軍尋命釋之宰樞不肯王使衛士召均至宮門乃釋. 未幾帝遣兵部尙書伯伯劉學士來王迎入行省伯伯傳聖旨問曰: "王嘗上表請還前王乎?" 曰: "然" 曰: "以畏兀字書請沮之乎?" 曰: "不知." 伯伯顧屬宰相爲證令具書王言爲咨文遂問均曰: "汝用紙十二幅欲爲何等事?" 均曰: "王使均請入覲惟此一事耳." 又問: "誰書畏兀字?" 曰: "護軍田惠." 以問惠惠不敢隱伯伯乃曰: "中書省欲奏請還前王表中有畏兀字書無押無印省官疑之不奏." 王還宮邦英璘等入說王遣承旨金子興齎畏兀字書草示使臣語之曰: "我倉卒承問輒以不知對今得此書箱　中實我所知但忘之耳." 邦英等又恐子興傳之不悉遣其黨韓愼偕往. 伯伯怒問子興曰: "王授汝書草時誰在王側?" 曰: "邦英璘愼在左右." 伯伯使子興書其言爲契又問宰相等曰: "王嘗於行省與吾有言聞乎?" 曰: "然" 伯伯又書爲契乃與王鞫邦英等於行省王出言若將救者伯伯曰: "有姦如此不治後將益甚." 遂出畏兀書草問璘曰: "書此者誰?" 曰: "邦英" 鞫邦英不承被縛乃服.
均本合德官奴屬內僚官至護軍得幸於王. 嘗與石胄爭寵胄　之還本役乃剃髮亡入元投福壽福壽白王復其職. 惠其先入居遼陽依內僚石天卿起家至護軍喜生事誤國. 伯伯將還百官與書曰: "邦英等志在患失欺罔君父無臣子之義請歸奏天子　正其罪!使前王及公主東還國人之望也." 於是伯伯劉學士乃與王議令大護軍夜先旦中郞將金章押邦英璘等送於元. 時帝寢疾政在中宮福壽得幸用事與帝乳　爲之營救邦英等得免與福壽弟上護軍李宏還時韓希愈崔崇吳演等入內議事號曰別廳邦英璘亦與焉. 三十年同知密直明年又知密直. 王如元邦英璘等欲從行曹　白王曰: "二人得罪上國不宜扈駕必欲嬖二人者請入奏召之." 邦英等謂　曰: "王不許從行豈有沮之者耶." 　曰: "我實沮之." 邦英等至義州固請　白王曰: "二人遠來難遣還可異路而行." 王許之至京師伏誅語在王惟紹傳. 蔡宗璘者與璘有姻好亦見逮會赦得免.
吳潛[石胄].
○吳潛初名祁同福縣人父璿官至贊成事. 潛忠烈朝登第累官至承旨王狎　群小好宴樂潛與金元祥內僚石天補天卿等爲嬖倖務以聲色容悅謂管絃坊大樂才人不足分遣倖臣選諸道妓有色藝者又選京都巫及官婢善歌舞者籍置宮中衣羅綺戴馬尾笠別作一隊稱男粧敎以新聲其詞雲: "三藏寺裏點燈去有社主兮執吾手　此言兮出寺外謂上座兮是汝語." 又雲: "有蛇含龍尾聞過大山岑萬人各一語斛酌在兩心." 高低緩急皆中節簇. 王之幸壽康宮也天補等張幕宮側各私名妓日夜歌舞褻慢無復君臣之禮供億賜予之費不可勝紀. 轉知申事進知密直司事歷監察大夫知都僉議司事.
潛以讒　得幸離*閒王父子陷害忠良人皆切齒畏禍莫有言者會元使斷事官帖木兒不花翰林李學士等爲執石胄父子來前護軍元　甲等五十人慾以潛事告帖木兒不花先白王王止之又令護軍曹　諭之　甲等不從遂爲書告曰: "大德五年四月帝遣塔察兒王泰亨諭王曰: '威福予奪當自己出凡事　有不便民情有未安者其審圖之.' 又戒臣僚曰: '悉心奉正各修乃職敢有蹈襲前非專恣不法王雖爾容朕必不貸.' 臣僚等祗承聖訓日夜兢兢猶恐不逮. 今有臣吳潛者實爲元惡無才無功徒以奸*　{諂}得進以嘗得罪前王窺免後患日夜讒構離*閒王父子自以爲樹立大功竊弄威福援引昆季　　機密數年之*閒皆至將相. 凡本國臣僚無問尊卑少有嫌隙輒陷以罪無辜罷黜者　於一國至於各道按廉守令以一己愛憎進退予奪背　聖訓罪不容誅. 今有聖旨亦不疑懼謀欲沮之天使還朝之後必有異圖. 伏望廣咨國人制於未亂東國蒼生骨而再肉也." 帖木兒不花等得其書言於王曰: "　甲所言雖非吾等所斷亦不可不問宜將　甲與潛赴京對辨."
又尹萬庇鄭　金禧尹諧吳永丘李舟李　宣宗桂高延洪承緖等以書告元使曰: "自大德五年四月聖旨訓戒以來君臣戰懼不敢違越今有奸臣吳潛素無才識交結中貴以姦　得幸因竊國柄專恣不法又以巧言離*閒國王父子毀斥忠良崇進奸邪賣官割民無所不至. 今奉聖旨擧國　喜獨潛恐其失權潛謀沮之壅　帝澤不畏皇威. 不去此人必生禍亂殃及無辜伏望　奏天聰去此大惡小邦之福也." 又洪子藩金琿閔萱閔漬鄭　權永金台鉉高世金文衍李混元璡許評申珩金延壽趙文簡金元祥朴光廷尹吉孫吳玄良金由祉等告元使曰: "　臣吳潛賣官割民專恣不法愚等當恐穢聲聞於上國. 今又有聖旨潛宜生疑懼小革其心乃恐失勢謀欲稽滯聖恩愚等各懷憤　未敢發言今元　甲等乘其衆怒已具言之所言罪惡無非是實伏望無復致疑除此元惡小邦之幸也." 子藩又言: "吳潛雖與吾連姻請以公義言之本國之法出納王命內有中貴三四人謂之辭外有近臣四人謂之承宣. 非此雖宰相不敢與焉潛今已拜相猶且出入王宮與承宣無異所陳皆爲邪謀." 金琿繼言潛罪元使默然. 致仕宰相蔡仁揆等二十八人萬戶金深等軍官一百五十人又詣元使請罪潛.
王召版圖判書致仕崔*양曰: "聞卿等亦將訴吳潛於使臣有諸姑徐之." *양不從. 乃與朴全之等七十餘人又詣元使請罪潛皆不聽. 帖木兒不花等還贊成事安珦等餞於郊李學士唱曰: "白酒紅人面" 囑珦和之珦遲留李自和之曰: "黃金黑吏心" 蓋諷帖木兒不花受潛賂緩其罪也. 金深率三軍詣闕請宿衛禦亂王不允王亦知潛*　{斂}怨傳旨曰: "當復金深及軍官等職." 子藩疑潛害己防備甚嚴潛亦疑懼不離王側. 子藩深等率三軍將士及　甲等圍王宮請出潛王不許請至再三不得已將出之潛勢窘但叩頭請留護軍吳賢良直入王所執潛以出使護軍崔淑千押送於元. 元遣刑部尙書塔察兒等囚潛兄弟三司右尹　承旨演正郞珩少尹連*姝{妹}　中郞將趙深後帝杖流潛於安西. 忠宣時拜藝文大提學改僉議評理商議會議都監事忠肅時轉三司使進僉議贊成事龜城君與柳淸臣等黨於瀋王暠讒毀本國語在淸臣傳. 卒謚文齊子　官至贊成事.
○石胄不知何許人官至密直子天補天卿俱得幸忠烈. 天補爲左僕射扈從奉恩寺領班而行人指之曰: "內僚得意之秋!" 又與天卿群飮川上酒　投秘書尹鄭珩於水衣冠盡濕珩無愧色. 胄倚勢驕橫嘗以事惡侍史金必爲一日道遇　辱之. 有金世者告中書省曰: "石胄之黨慮前王害己謀奉國王將竄海島密令濟州等處造船畜糧." 於是帝遣帖木兒不花等來收管胄及天補天卿天琪與世赴京對辨杖流天補兄弟於安西. 前王在元以胄及天琪黨於王惟紹籍胄家流之又杖流天琪.
金元祥.
○金元祥忠烈朝登第稍遷注簿. 有妓謫仙來得幸於王元祥與內侍朴允材俱爲妓同里　相往來. 元祥製新調*大平曲令妓習一日內宴歌之王妬且變色曰: "此非能文者不能誰所爲耶?" 對曰: "妾兄弟元祥允材所製." 王喜曰: "有才如此不可不用." 以元祥爲通禮門祗候允材爲權務. 官累秘書尹知監察司事轉右副承旨以事罷未幾命復職主銓注謂曰: "汝強銳果敢所以致讒毀今宜省之." 遷知申事與洪子藩等數吳潛罪告元使帖木兒不花王聽潛　命同知密直金台鉉承旨宋璘行省左右司官捕元祥元祥亡不獲. 尋拜左承旨復爲知申事時王惟紹宋邦英輩離*閒王父子王用元使塔察兒及洪子藩言欲與前王如初元祥以爲如此則前王從臣皆當復職用事得無怒我耶乃以計讓銓選於右承旨金*도*도固辭國人皆知元祥之姦. 進密直副使忠宣卽位拜檢校評理尋貶懷州牧使. 忠肅七年遷三司使陞政堂文學曹　蔡河中等左右瀋王暠謀奪王位交構萬端元祥亦陰附其黨從臾織成後王論其罪下元祥等於巡軍籍沒其家杖流於島. 元祥初爲巡軍萬戶造械重百斤至是首自及無何帝命赦之. 後八年以判三司事卒. 元祥嘗與吳潛石天補天卿等*　{諂}諛忠烈導以荒*　{淫}吳石旋及於禍元祥以　獨免.
柳淸臣.
○柳淸臣初名庇長興府高伊部曲人其先皆爲部曲吏. 國制部曲吏雖有功不得過五品淸臣幼開悟有膽氣習蒙語屢奉使於元善應對. 由是爲忠烈寵任補郞將敎曰: "淸臣隨趙仁規盡力立功雖其家世當限五品且於其身許通三品." 又陞高伊部曲爲高興縣. 稍遷將軍王聞乃顔王叛欲親擧兵助討遣淸臣如元淸臣還言: "賊平車駕還燕京罷兵命王乘傳入賀節日." 王喜加大將軍轉密直承旨陞同知密直監察大夫. 忠宣受禪拜光政副使累轉判密直司事忠烈復位授贊成事. 忠宣復立拜僉議政丞封高興府院君賜玉帶. 忠肅聞淸臣吳潛　己於忠宣頗疑之二人請與白元恆辨忠肅問元恆元恆指鄭方吉及僧祖倫祖倫指前執義徐　　指直郞鄭*유乃杖*유流海島.
從忠肅如元見瀋王暠窺　王位遂與曹　等背王附暠詭謀萬端又與吳潛上書都省請立省本國比內地. 元通事舍人王觀上書丞相曰: "夫事忘矜細其遺患有不可勝言者矣. 故智者深懼而庸人忽焉. 蓋常人之情　近利而昧遠圖是以缺斤折　或起於勾萌浸屋流民或成於蟻溜. 易曰: '履霜堅　.' 至由辨之不早辨也. 又曰: '天與水違行訟君子以作事謀始.' 伏聞朝廷建立征東行省欲同內地恐論者不察以致崇虛名而受實弊何則高麗慕義向化歸順聖朝百餘年矣. 世世相承不失臣節世祖皇帝嘉其忠懇妻以帝女位同親王寵錫之隆莫與爲比其在本國禮樂刑政聽從本俗不復以朝廷典章拘制故國家常有事於東方本國未嘗不出兵以佐行役自遼水以東瀕海萬里賴以鎭靜爲國東藩世著顯效累葉尙主遂爲故事此蓋高麗之忠勤祖宗之遺訓也. 今一朝採無稽之言以　舊典恐與世祖皇帝聖謀神　似有不同其不可一也. 本國去京師數千里之遠風土旣殊習俗亦異刑罰爵賞婚姻獄訟與中國不同今以中國之法治之必有　格枝梧不勝之患其不可二也. 三韓地薄民貧皆依山阻海星散居止無郡縣井邑之饒今立行省勢須抄籍戶口科定賦稅島夷遠人罕見此事必驚擾逃避互相扇動脫致不虞深繫利害其不可三也. 各省官吏俸祿例於本省差發科程今征東省大小官吏月俸及一切公用所費每歲大較不下萬有餘錠本國旣無供上賦稅上項俸給必仰朝廷輸送則行省之設未有一民尺土之益坐耗國家經費之重其不可四也. 江南諸省旣同一體例*　{須}軍兵鎭守少留兵則不足彈壓東方諸國多留兵則供給倍煩民不堪命又　國家自禁衛以及畿甸屯住軍額已有定製固非常人所敢論然不知征東鎭兵果於何處簽發其不可五也. 古者集大事則博謀於衆防壅蔽也竊聞首獻立省之策二人乃其國之故相以讒*閒得罪於其主懷毒自疑遂謀覆其宗國以圖自安跡其本心初非獻忠於聖朝也由是觀之梟　犬豕之不若當明正典刑以戒人臣之不忠者. 昔唐太宗伐高麗至安市城攻之不下師還以束帛賜其城主以勉事君夫太宗之與高麗敵國也以天下之力攻一小城不能拔不以喪敗爲恥仍以忠義相勉書之史策以爲美談　聖朝之於本國義則君臣親則甥舅安危休戚靡不同之! 奈何反聽二人欺　之言賣主自　果得遂其奸計有累政化可勝旣乎! 其不可六也. 觀聞孔子曰: '不在其位不謀其政.' 未信而諫人以爲謗己也觀自惟草茅賤士其於朝廷政事不宜妄有論列然目覩盛世爲奸人所欺不勝忠憤所激輒肆狂斐以　淸聽僭越之誅無所逃命爲朝廷惜擧措耳." 李齊賢亦上書都堂立省之議乃寢.
初淸臣與潛詣中書省誣王盲聾　啞不親政事遂訴雲: "忠宣王奏仁宗以燾爲王暠爲世子已有定命至英宗時燾與伯顔禿古思謀令金怡說忠宣王奪暠世子印又奪忠宣所賜暠田宅及陪臣淸臣潛等百四十人田宅." 於是帝遣平章買驢舍人亦　迷失不花來　及興禮君朴仲仁趙雲卿上護軍高子英等從之皆瀋王黨也. 買驢見王禮容嚴肅條辨甚悉曰: "帝所以遣臣來者察王疾也以今所見向者之訴皆誣也!" 　等惶懼無言及王復位淸臣潛等懼不敢還淸臣留元九年而卒. 不學無知有機變恃勢弄權爲國害時有貓部曲人仕朝則國亡之讖俗稱貓曰高伊. 子攸基官至判密直事攸基子濯自有傳.
權漢功.
○權漢功安東人父　官至僉議評理. 漢功忠烈朝登第直史館王與忠宣俱在元王惟紹等離*閒王父子政歸忠宣漢功以從臣在忠宣邸與崔誠之主選法及王薨忠宣還國賜　帶常出入禁　召見無時. 拜密直副使驟陞僉議評理時王久留於元從臣皆思歸漢功誠之同掌銓注利其賂遺無意東還. 李思溫金深言於徽政院繫漢功等獄王怒白太后釋漢功等流思溫深. 王喜遣漢功來宴其父　誠之父毗一及諸宰相. 忠肅初轉三司使敎曰: "漢功誠之朴景亮等侍從父王夷險一節金深李思溫輩積歲蓄謀圖國危主而三人共竭心力夾輔終始有司擧行賞典!" 又元贈三王時漢功與正尹洪　掌文字論其功賜錄*券轉贊成事. 忠宣奉御香南遊江浙至寶　山漢功與李齊賢從之.
初忠宣在元凡國家事遙傳旨以行漢功與誠之李光逢等扈從京邸招權納賄親戚故舊濫授朱紫忠肅頗懷不平及帝流忠宣於吐蕃王下漢功光逢及金廷美蔡洪哲裴廷芝於巡軍命贊成吳潛代言金千寶鞫漢功於理問所漢功自厠竇逃捕而囚之籍漢功洪哲家釋廷美. 命三司使金恂密直使白元恆密直副使尹碩全英甫大護軍李仁吉與監察　部官杖漢功洪哲光逢廷芝流遠島臨海君李　餞於郊漢功曰: "天下雖廣大一身藏處難." 　曰: "厠竇好." 漢功大　. 漢功洪哲光逢等不入海島皆聚洪州界擾民*閒不可勝紀. 未幾洪哲子前正尹河中偕元使金家奴來自元以帝命赦漢功洪哲而召之後漢功洪哲光逢等怨王乃邀驪興君閔漬永陽君李瑚等欲請立瀋王暠會百官慈雲寺上書中書省曰: "小邦厚蒙聖澤民安其業奸臣在王左右流毒內外百姓無辜不堪其苦. 素聞瀋王暠　性慈善　之如渴是亦忠烈王之嫡孫也. 頃者白元恆朴孝修等隨王入都留滯令國人上書乞王　歸陪臣會議數月未就代言慶斯萬護軍金仁沇等以王命督之不獲已署名斯萬潛授金之鏡等呈於上省冒弄都堂伏乞詳照." 漢功等復會慈雲寺招百官督署呈省書署未半天忽大雨雹監察執義尹宣佐曰: "吾不知吾君之非臣而訴君狗　不爲." 唾之而去於是臺諫史翰及贊成事閔宗儒彥陽君金倫等皆不署. 漢功河中等承瀋王旨囚斯萬仁沇之鏡於巡軍漢功等又招百官署名忽震雷以雹大如李梅四角如　藜. 漢功等使民部議郞趙湜齎書如元呈中書省不受呈翰林院亦不受.
漢功素爲忠宣所重忠宣在*吐番{吐蕃}寄漢功詩云: "　煙蕃地舊聞名未識離都幾萬程夢裏備嘗艱險了思君　乃不勝情." 忠惠聞漢功二室康氏有姿色使護軍朴伊刺赤納之宮中伊刺赤先奸事覺王怒皆撲殺之. 及忠惠被執如元宰相國老會旻天寺議上書請赦王罪漢功曰: "昔殷太甲不明於德伊尹放諸桐三年然後悛心改行復於君位. 又有一國介於要衝之地殺其朝覲諸侯及天子之使於是天子遣人誅之. 又有一國之臣使於他國及其還天子之使斬其君首而去其臣詣屍所陳祭而哭亦令斬之. 今王無道天子誅之何得而救乎!" 語在金倫傳. 漢功官至都僉議政丞醴泉府院君嘗受元命爲太子左贊善忠定元年卒謚文坦. 子仲達　子仲和.
蔡河中.
○蔡河中蒙古名哈刺帖木兒順天君洪哲之　子. 忠肅時拜護軍與曹　*　{諂}事瀋王暠窺　國　謀奪王位　構萬端及王如元見留收國印河中偕元使金家奴來言: "帝以暠爲國王." 百官詣暠母安妃賀頃之護軍李漣來言: "國王萬福." 宰樞召河中漣面質始知河中之妄. 河中嘗恨辨違都監取其父及權漢功田民斷與於人至是召都監官謂曰: "從汝惡王命決耶?" 尋復如元從瀋王後帝復賜王印章還國河中　等又令留都無賴子弟二千餘人連名呈省復訴王不已. 累遷密直使轉贊成事臺官申君平不署告身久之進拜政丞曹　之亂侍從忠惠策功一等賜鐵*券. 及忠惠被執如元宰樞議不給惡少輩祿張松等詣河中第鼠伏哀乞河中諾知密直韓松大言曰: "陷君者皆此輩政丞何諾也?" 忠穆初與司空姜好禮政堂文學鄭乙輔同知密直金上琦薛玄固密直提學張沆　議國政改右政丞.
恭愍三年復爲右政丞尋領都僉議封平康府院君. 河中在元謀復爲相會元南征紅巾等賊旁求勇士河中請還國出兵助征乃薦政丞柳濯廉悌臣等有勇略遂與李壽山來傳丞相脫脫言云: "兩國相好已久今漢賊大起吾受命南征王宜遣勇銳以助之!" 壽山宣帝旨於王曰: "河中　練可使." 河中亦傳旨曰: "壽山穎悟可使王其用之." 旣而復爲政丞尋改侍中監察司不署告身累月乃署. 河中議罷*　{糾}正監諸倉庫王默然復領都僉議. 五年流於順天明年僧達禪自河中所訪全贊曰: "蔡相欲與公謀大事!" 語泄繫達禪及贊於巡軍按問逮捕河中與其壻上將軍洪尙載及判事盧成按廉全祐祥判三司事康允成判官康允暉淸州牧使鄭　命李仁復等鞫之　掠累旬河中誣服自縊斬於市. 仁復嘆曰: "知人無辜不能申理而獄成吾其無後乎." 全贊在獄死斬首梟於街杖配　祐祥尙載辛貴趙暉趙萬通洪開道李稱康贊於諸道烽卒達禪自死. 薛玄固鄭光祖皆河中同母　妹之壻　光祖子也. 玄固子　師德.
辛裔[田淑蒙].
○辛裔靈山人登第忠惠朝累遷左正言驟陞知申事轉僉議評理. 元使朶赤乃住之執王也裔與其妹壻宦者高龍普謀伏兵禦外以助之時人以爲: '龍普小人不足論裔儒者何至此耶?' 裔嘗受元命主楡岾都監時姜居正尹衡爲有備倉官以王命收寺院田楡岾田亦見收楡岾都監牒有備倉令還田居正等曰: "寺田曾以王命屬本倉不可擅還." 都監訴於裔執居正等以不從聖旨取辭衡乃承居正竟不屈裔益怒囚居正於行省獄. 忠穆初裔與盧英瑞穿紫靴戴　帽踞胡床於宮門內見上洛君金永旽來不爲禮永旽呼使前曰: "僕聞上襲位東還復正三韓蹈舞來賀公等何不革前代惡少奢靡冠服! 此豈移風易俗之道乎!"裔等　退. 尋封鷲城府院君. 時雖去北殿群少裔及田淑蒙等相繼用事不數月*閒親姻故舊布列卿相代言鄭思度依阿進用久在政房中外輻湊時人目之曰辛王. 初陜州吏李績避本役托裔求官裔奪人官授之失官者訴監察司囚績裔深*　{銜}之罵辱監察大夫李公遂令一中郞將執掌令宋球以來不得裔怒使其弟貴　中郞將蓋倚龍普勢也. 裔母奪人奴婢其主乞哀反　之主訴整理都監遣吏捕其家人又　之都監囚裔弟大護軍珣杖之. 恭愍四年卒.
淑蒙嘗侍學忠穆稱師傅. 累遷祭酒王嘗押祝板問淑蒙曰: "何不用紙?" 淑蒙曰: "用板崇儉德也." 王然之押數板裔止之曰: "恐勞聖體." 王從之自是除太祖眞殿外餘皆代押. 時王習千字文安震曰: "要詳音義." 淑蒙曰: "殿下但習音不尋其義殿下雖不識字於臣何傷然恐不可." 王曰: "師傅比來不講其義故不習耳." 淑蒙曰: "殿下不習而反咎臣非臣不講也." 爲代言　德寧公主貶流東萊中郞將金煥慶允和提控張安世等以謂淑蒙雖有罪然侍講日久不宜流與判事李元龍等百餘人上*　請召還不允. 忠定時拜監察大夫*　{糾}正申翼之取惡少輩馬付司僕寺淑蒙使人奪其馬以歸.
李春富.
○李春富陽城縣人祖　陽城君; 父那海僉議評理. 美容儀心如其貌. 有寵於英宗皇帝除直省舍人春富歷三司左尹密直代言. 恭愍朝累拜判樞密院事紅賊陷京城以春富爲全羅道都巡問兼兵馬使賜輸誠保節功臣號轉都僉議評理. 賊平以簽兵有勞錄功爲一等以事罷. 附辛旽爲贊成事王觀擊毬宮門外旽騎過都評議司帳幕春富與密直金蘭就立馬前拱手而語若奴隷然. 春富無才望以柔順*　{諂}事旽又務迎合王心遂拜侍中賜忠勤節義同德贊化功臣號常與蘭爲旽腹心每朝二人必先謁旽私第然後赴衙. 一日王欲除拜時池龍壽等擊東寧府師未還春富曰: "今將士暴露於外破敵成功不行論賞而在廷之臣先受官爵武臣必　望." 王從之軍中聞之大悅. 旽與其黨奇顯等謀逆事覺流於水原春富蘭洪永通金　詣宮門言: "臣等與旽同事久今旽流而臣等獨免如國論何?" 王曰: "且歸視事."
初高仁器泄旽逆謀春富與蘭先白王以故寬其罪憲司奏曰: "春富金蘭與旽同是宰輔名位相等　走庭下曲意承奉養成無君之心其罪大矣. 旽惡未著人不及知春富獨先知之情固可疑旣知其謀非唯不禁互相比周姦狀已著. 且奇顯等謀擧大事必有倚恃春富不究治趣令殺之. 同時事旽者　受重刑春富當惶懼自退俟罪不暇乃畏人發姦不離宮省蒙蔽天聰兇詐益甚. 豈可以曖昧微功枉稽天誅! 請置於法." 王不聽止罷其職. 憲司又奏曰: "春富旣知旽逆謀宜卽上聞反與賊旽商　數日至不得已乃聞非但無功罪惡反重. 及旽敗露上自親問不唯庇旽其黨所爲亦皆掩護爲旽謀主情跡暴著宜正典刑垂戒後世." 命誅之下敎暴其罪. 春富弟元富爲鷹揚軍上將軍光富爲承宣兄弟三人皆據權要宗族多居顯列. 春富誅元富光富亦以旽黨流於外春富子沃贇裔澣　　沒爲奴分隷州郡. 沃隷江陵倭寇東界我軍望風奔潰沃素以勇聞按廉授兵使擊賊沃力戰卻之江陵一境賴以免事聞賜鞍馬免其役. 後辛禑給春富告身.
金元命.
○金元命中贊之淑之孫. 恭愍朝爲監察執義上臺*　{糾}正庭迎從後譏之元命怒還家監察司劾*　{糾}正許少游罷之元命移病王命視事元命上臺*　{糾}正聯署條錄過失又不庭迎王囚少游朴德方都弘慶等鞫之杖流有差. 遷上將軍錄誅奇轍及辛丑扈從功爲二等收復京城功爲一等拜密直副使. 素與贊成李龜壽爲刎頸交龜壽過元命家置酒見妾與妻同席曰: "君今爲相家且不齊何以正國?" 叱下其妾不飮而出. 再遷密直使賜輸誠奮義功臣號. 初辛旽爲僧依元命見王及旽得幸以元命爲三司左使鷹揚軍上護軍掌八衛四十二都府兵. 元命率徒兵修旻天寺薑池鑿渠堰石徑市北街引流達於巡軍北橋自言: "將以壓朝廷也." 術家曰: "徑市鑿溝武盛文衰." 元命黨於旽恐臺諫文臣發其姦用術家語以壓之. 後與吳仁澤等謀除旽旽知之訴於王繫巡軍鞫之杖流盈德沒爲奴籍其家久之旽遣其黨孫演杖殺之. 元命女爲郞將朴東朝妻東朝死私典校令申仁甫. 辛禑時憲司劾仁甫冒稱三品官又奸東朝妻請罪之仁甫素*　{諂}附權貴且元命之女爲恭愍外戚故寢其事仁甫止坐冒職杖配長巖戍.
金　.
○金　義城縣人初事忠惠免居羅州以豪右奪占田民資産饒富. 恭愍時倭寇羅州　率木浦人擊走之以功復職輸貨權門屢爲全羅道捕倭使頗有戰功. 紅賊陷京　從諸將收復錄功爲一等出爲全羅道都巡禦使時全羅饑重以兵革民不聊生　割剝無所不至　軍糧用其半稅諸州漕船皆輸於家一方　　. 大護軍宋芬死其妻服未　　以事鉤致白晝強*　{淫}因以爲妾. 領漕船至內浦與倭遇戰敗士卒死者過半嬖倖受　賂反譽之王遣中使賜宮　迎勞國人憤恨. 後以辛旽黨流復起爲同知密直出鎭全羅憲司劾不能沮. 　又附幸臣金興慶寵宦金師幸移慶尙道都巡問使鎭合浦貪殘如全羅時按廉柳　劾　不法　亦　　　過報於朝. 倭寇合浦燒軍營士卒死者五千餘人王遣趙琳誅之支解以徇諸道. 其子承　奔喪王曰: "汝父之罪非大逆也喪畢就職."
池奫.
○池奫忠州人其母巫女發*跡行伍屢從軍有功. 恭愍朝累遷判崇敬府事辛旽誅奫盡取其服玩而有之. 辛禑時拜門下贊成事判版圖司事有姜乙成者納金版圖未受價以罪誅奫取其妻爲妾得價布千五百匹. 宰臣辛順誅奫以其子益謙妻順女遂出順所沒第宅　産與之. 奫與李仁任林堅味專權貪　憚金續命淸直謀傾軋之. 奫通禑乳　張氏其妻亦與張善出入禁中續命譏之曰: "宰相之妻無故出入宮禁可乎?" 奫聞而深銜之. 及般若事起奫嗾諫官劾續命流之語在續命傳. 持平宋齊岱欲劾奫交結乳　奫門客執義金承得密以告奫奫乃出齊岱知泰安郡事. 奫用事於內承得及知申事金允升爲羽翼奫之殺林樸仁任慶復興皆不與聞遂惡焉.
先是倭寇全州都堂議擇元帥而難其人擬遣益謙奫內不平仁任奫崔瑩等會復興第議久不決奫　聲曰: "判三司公可往." 瑩怒曰: "吾旣分管楊廣道豈可之他乎?" 奫前語仁任曰: "侍中謀事此而未決侍中可往." 奫又托攻遼以撓其議曰: "倭賊但擾邊不足憂. 脫大軍根據定遼衛後必難圖莫若移師攻遼. 侍中之計雖善非今日謀國之長策." 仁任勃然曰: "三宰敢爾? 君旣善謀國吾當讓避吾以爲全州國之襟*喉今賊　入暴骨原野'唇亡齒寒' 不可不救爲是拳拳耳三宰抗此議則吾何能爲!" 遂徑出復興走追挽其袖泣止之奫頓首謝.
及仁任移病在家奫過門不謁人始知二人有隙. 有人帖匿名書於仁任之門曰: "池奫門客金允升等七八人嗾門下舍人鄭穆欲劾去仁任以奫爲侍中事迫矣其速圖之." 其末又雲: "吾職判事吾姓李吾名十一　." 仁任秘不發大護軍具成老又得其書以示仁任仁任密示奫曰: "公與吾交分甚篤是得無*閒吾二人歟?" 奫曰: "此內府令金賞所書也." 賞仁任族姪也. 時承得允升判典校寺事李悅左常侍華之元黨附奫以希遷擢自謂池門四傑仁任欲剪奫黨未得*閒會之元承得聚悅家言曰: "厚待元使不用洪武年號而行宣光七年無乃速乎?" 仁任廉得之遂下悅之元承得巡衛府奫時爲巡軍副萬戶故仁任托以誹謗朝政痛鞫之: "近日若等會悅家云云作何等文書　日月乎?" 對曰: "天下方亂,
朱氏與大元戰爭未息先王決策臣事
朱氏今不遵先志遽用宣光紀年不已速乎? 但議之耳非因文書而發是言也." 韓略亦以奫黨繫獄. 又鞫賞曰: "汝嘗爲掌令不署穆告身以妓之　乎? 世累乎?" 賞穆嘗共姦一妓故云賞曰: "以其身有過也." "然則誰發其議." 賞曰: "寧我受罪臺議豈可洩乎?" 於是杖流悅之元略以承得嘗封順靜王后玄宮故免杖而流之又流賞. 其不及允升者蓋仁任欲慰安奫危疑之心且冀其發之不暴也. 奫大懼誓謂仁任曰: "予若謀公天必誅之." 使益謙請救於瑩不得曰: "崔公亦黨於仁任矣." 乃嚴兵自衛.
掌令姜隱見奫權稍弛阿附仁任劾允升等結爲朋黨沈　酒色是夜允升往見奫曰: "之元承得悅皆已見竄公之羽翼旣除今又劾我禍將及公宜早圖之." 奫遂與允升謀曰: "明日我將請王命子視事又令復興仁任入政房子便告王曰: '是政轉動也侍中不欲詣願上親下批目.' 卽矯制召我我入罷復興仁任職彼必各還其第我又白王雲: '復興仁任乃逆臣洪倫之族見上誅夷其族欲圖大事請　發兵收捕.'" 旣定約使益謙言於族黨睦仁吉曰: "仁任謀害吾父父亡則及我我亡則族父繼之請潛遣睦忠波演等勇士期以詰朝會宮門." 仁吉佯應曰: "諾" 因問曰: "所謀止仁任乎?" 益謙歷數復興瑩李希泌李琳都吉敷等仁吉卽馳告仁任等令避宿以觀變益謙陰引交州道兵二十餘人密伺仁任動靜明日奫至都堂謂復興仁任曰: "允升今爲同知貢擧而被臺劾若代以他人取士遲緩必涉農月可令視事." 復興欲乘奫出與瑩謀去之乃陽言曰: "公可自詣闕白王." 奫遂至闕矯旨召臺諫趣令允升視事適持平李吉祚等上*　曰: "奫廣植黨與擅行威福謀殺　宰允升爲奫腹心必知其謀請下獄鞫之." *　將上奫以約允升之語白禑不許奫色變又使人請仁任入政房.
仁任復興瑩等知其謀與希泌邊安烈吉敷朴林宗曹敏修楊伯淵堅味仁吉等直至禑前命召奫入. 奫使其黨賓天翊等二十餘人衷甲帶劒聚闕下伺仁任等出將擊之. 復興仁任等使仁吉白禑曰: "老臣聞不測之變不以聞臣亦有罪昨奫使益謙請甲士於臣其情　測." 奫　聲曰: "有之復興仁任琳乃洪倫妻族希泌倫之妻父忌臣欲誅逆黨將殺臣故請甲士以備之耳." 視瑩佩刀張目膝行而前若將奪之瑩執刀　以身蔽禑謂奫曰: "臣而無禮於君邦有常刑且爾止欲殺兩侍中耶?" 奫曰: "奚止侍中而已?" 歷數在座諸相抗語不已. 禑趣奫出奫曰: "上何故先退臣?" 禑曰: "諸卿可以次出." 奫振袂突出及門將上馬中郞將桓天祐擊奫僕奪其馬堅味執奫以待巡衛官奫顧左右索劒不得遂下奫允升於巡軍獄益謙逃. 奫謂堅味曰: "與君有平昔之雅幸　殺之我死君亦繼之." 旣囚奫黨宮禁戒嚴.
初允升等屢夜飮謀以奫爲首相密謂奫曰: "公爲　宰何如?" 奫曰: "有仁任在　予命數在戊午運乃吉." 允升曰: "苟有命何待戊午第聽吾計." 遂謀變曰: "黃裳摸稜宜爲左侍中公守侍中益謙鷹揚軍上護軍之元大司憲允升政堂文學承得簽書密直." 及鞫奫奫曰: "悔聽允升計以至於此." 下益謙母妻及其黨天翊判事高如意判書崔奕成典客令黃淑眞金履金密秦金剛洪子安李龍吉李宗彥李乙和李匡張德賢金宗李陽眞安思祖等於獄翼日益謙聞母被繫自就獄.
瑩鞫奫允升益謙聚兵闕門謀害大臣三人皆服遂誅之幷斬天翊奕成如意等二十餘人流奫妾十二人益謙妾七人允升妾二人杖流密金剛龍吉宗彥乙和德賢金得守等七人流履思祖宋臣起等餘皆釋之. 如意奕成皆爲奫卜吉凶者也. 又遣體覆使崔仁哲鞫承得之元悅於淸州之元首服曰: "奫及允升謀殺大臣我實與聞." 悅曰: "前日匿名書實吾所爲吾名乃十一　也請原之." 仁哲　問之元曰: "悅亦與聞否?" 之元曰: "有之." 悅不服及鞫訊甚慘遂服承得被　掠垂死猶不服然之元悅證驗明甚乃服. 仁哲報於都堂仁任謂復興瑩曰: "旣誅其魁可釋此輩復杖流何如? 　罪不可再加乎?" 復興曰: "奫愚人也從此輩從臾耳非奫首謀也." 瑩亦曰: "前日杖流以其議朝政也今日之誅以其害大臣也皆罪之重者豈宜釋之?" 仁任曰: "何以處悅? 若無悅書吾　其得有今日乎?" 瑩曰: "果悅所爲當奫在時可以言矣見竄之後猶不言是誣我也. 宜幷誅之." 仁哲遂斬承得之元悅傳首於京.
奫遇知玄陵位至宰輔通禑乳　或賂宮妾　緣有寵恣其跋扈多植門客附己者用之異己者斥之. 允升贈奫奴婢遂爲奫親信與承得之元悅更相汲引. 奫倚爲腹心分置臺諫大張威福多列姬妾幾三十人唯取富者不以色立門戶者十有二人. 貪*　{淫}譎詐賣官　獄得人臧獲不可勝紀. 又遙授官爵代受祿俸朝野側目及誅人皆快之. 益謙目不知書嘗憑父勢以上護軍爲侍學爲世所嗤.
列傳卷第三十八.
