世家卷第三十五. 高麗史三十五.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
忠肅王二.
○(庚申)七年春正月辛巳朔元來告日當食停賀正禮百官素服以待不食. 癸未乃行賀禮.
辛卯遣摠部典書尹碩如元賀千秋節.
丁未遣吉昌君權準如元賀聖節.
二月庚申葬靖和公主.
甲子停燃燈.
丙寅郞將玉純自元來報帝崩皇太子卽位是爲英宗. 百官會哭於紫門.
戊辰遣檢校評理秦良弼如元陳慰.
甲戌王微行獵於郊.
戊寅移御上洛君金恂第.
三月甲申上王承皇太后懿旨命刷宦者伯顔禿古思等六人所奪土田臧獲歸其本主.
庚寅遣評理金怡如元賀登極.
夏四月辛亥雩.
乙卯雨.
丁巳以權溥爲僉議政丞; 金利用爲贊成事; 趙雲卿李光逢爲評理.
戊午元帝以卽位詔天下遣禮部郞中忽刺出來頒詔.
庚申宴元使王醉杖密直副使尹莘傑.
甲子宴元使王作詩侍臣和進. 連夜宴飮耽樂無度賜妓纏頭無　由是府庫虛竭.
五月己卯王潛與左右打毬於禪興寺前.
癸未幸旻天寺命密直使元忠打毬觀之.
六月己巳遣丹陽大君　如元賀登極.
辛未遣大護軍尹吉甫如元獻　.
壬申夜幸蓮花寺諸司供膳不備翼日又獵.
甲戌慮囚.
秋七月以蔡洪哲爲重大匡平康君; 崔誠之判民部; 金怡趙延壽　爲贊成事; 元忠爲評理; 金元祥爲三司使; 尹莘傑柳墩　爲密直使; 尹奕張瑄檢校評理; 李齊賢知密直司事; 鄭允興爲密直副使; 曹　爲選部典書.
癸巳元以尊皇太后爲太皇太后詔天下遣別里哥不花來頒詔.
丙午遣贊成金怡如元問上王起居.
八月庚戌帝遣使來求童女五十三火者二十三.
癸丑移御於德妃宮.
明順妃卒.
癸酉夜王微行　於近郊.
九月戊寅塑文宣王像王出銀甁三十以助其費宰樞皆出幣助之.
癸未賜崔龍甲等及第. 李齊賢朴孝修所取也王嘉孝修淸白賜銀甁五十米百石令辦學士宴.
丁亥幸平州溫井戊戌夜還宮. 百官迎謁中門判官趙文瑾喝於駕前馬驚王怒命執之百官皆走自後微行見人則輒令歐之.
庚子慮囚.
癸卯遼陽人來獻鷹犬馬.
冬十月丁巳遣丹陽府注簿安軸長興庫使崔瀣司憲*　{糾}正李衍宗應擧於元.
十一月丁丑以金利用都僉議政丞; 吳潛爲贊成事; 尹碩爲密直副使.
癸未遣吉昌君權準如元賀正.
壬辰遣大護軍鄭績如元獻童女.
甲辰遣尹碩郭惟堅問上王起居.
葬貞信府主.
十二月戊申帝以學佛經爲名流上王於吐蕃撒思結之地. 去京師萬五千里. 隨從宰相崔誠之等皆逃匿不見唯直寶文閣朴仁幹前大護軍張元祉等從至流所.
遣政丞金利用如元進方物.
庚戌遣張沆尹莘系獻盤纏於上王.
壬子以韓渥爲選部典書; 全英甫爲密直副使.
乙卯百官上書中書省訟上王之寃.
戊午王大集僧徒於旻天寺爲上王祈禱.
乙丑慮囚.
戊辰以許富爲選部典書; 李宜風爲摠部典書; 安珪爲代言.
辛未復置政房以代言安珪掌銓注右常侍林仲沇議郞曹光漢應敎韓宗愈等　之.
癸酉寧王送羊一百頭.
○(辛酉)八年春正月庚辰元以改元至治遣使頒詔.
壬午遣內書舍人安鈞索盤纏於慶尙道.
癸未遣永陽君李瑚如元賀聖節.
乙酉遣陽城君李　獻童女.
己亥護軍李仁吉還自元詔王入朝.
辛丑元以加上太皇太后尊號詔天下遣使頒詔.
甲辰以金利用守僉議政丞; 金恂判三司事; 吳潛朴虛中僉議贊成事; 趙璉金台鉉爲評理; 金元祥爲政堂文學; 朴侶趙延壽爲三司使; 白元恆爲密直使; 秦良弼韓渥知密直司事; 尹碩李伯謙同知密直司事; 全英甫柳有奇任瑞爲密直副使.
二月丙寅金利用致仕復以柳淸臣代之.
丁卯王出　.
三月甲戌朔復置察理辨違都監.
遣丹陽大君　如元賀改元冊太后.
庚子親醮於康安殿.
夏四月乙巳王　於南郊.
辛亥再雩.
癸丑隕霜.
癸亥杖右思補李　左思補王伯於闕下流於島.
郞將金呂突入白王曰: "人打吾妻願王治罪." 王曰: "以汝室家之故敢告我耶?" 流呂及妻於島.
丁卯王如元四更出自陽善門百官不及拜辭柳淸臣吳潛元忠韓渥尹碩柳有奇安珪等從之.
壬申令三司使金恂密直使白元恆密直副使尹碩全英甫大護軍李仁吉及監察　部官杖權漢功蔡洪哲流於遠島. 先是上王之留元也國家政事倉庫出納一委親近雖有過擧然倉庫盈羨人心畏服. 自西幸以後宦官左右謀改忠宣之政放逐舊臣倉庫俱竭. 英甫弟僧山枳及吳佛老等付伯顔禿古思蜂起扇亂.
五月丁丑百官詣靑雲寺奉懿妃眞移安妙蓮寺.
庚辰雨雹大如李梅.
癸巳禱雨於圓丘.
甲午前益城君洪　奉　來求藏經紙.
丁酉太白晝見犯日.
辛丑雨.
同知密直司事李伯謙卒.
遣密直任瑞如元獻　.
六月癸卯朔日食旣.
庚戌設星變祈禳法席於內殿.
壬子鷹揚軍上護軍元　甲卒.
戊午禱雨.
甲子雨.
丁卯慮囚.
辛未王遣上護軍孫起宥二罪以下.
秋七月上王至西蕃獨知里寄書崔有　權溥許有全趙簡等雲: "予以命數之奇罹玆憂患. 孑爾一身跋涉萬五千里向於吐蕃辱我社稷多矣. 寢不安枕食不知味. 想諸國老亦勞心焦思*미增惶愧. 國王年少無知向之憚我群小輩必幸我如此肆其奸巧焉知不*閒我父子乎. 幸諸國老同心　力敷奏於帝　予速還." 於是有全與閔漬等如元請王還國爲瀋王之黨所沮竟不能達而還.
八月丁未太白晝見五日.
丁巳大護軍孫琦齎金銀薴布如元獻王.
壬戌判三司事金恂卒.
九月辛巳檢校僉議政丞李　卒.
戊子密陽君朴義卒.
冬十月己亥遣李彥　如元賀正.
庚戌以崔有　爲大寧君; 金台鉉判三司事; 吳潛朴虛中趙璉僉議贊成事; 趙延壽金元祥爲三司使; 白元恆韓渥僉議評理; 秦良弼知密直司事; 全英甫知密直司事兼大司憲; 任子松李宜風同知密直司事; 朴孝修李彥忠林仲沇爲密直副使; 閔漬裴挺守僉議政丞致仕; 許有全朴全之尹珤李瑚閔宗儒守僉議贊成事致仕; 權謙安文凱爲右左代言; 崔之甫慶斯萬爲右左副代言.
乙丑奉安靖和公主眞於順天寺.
十一月壬午元以加上尊號遣使頒詔.
上王寄書崔有　權溥裴挺李　許有全金*거趙簡等曰: "予以十月六日到吐蕃撒思結. 似聞帝許予還國. 其言若實公等無以爲念不然與柳淸臣吳潛議以高王之於聖武元王之於世皇率先歸附佐運樹功先考忠烈王得尙公主予於帝室亦有微勞之意表請於帝奏記丞相　予無久於此."
十二月癸卯元以冊立皇后詔天下.
丁未白元恆朴孝修等會妙覺寺上書中書省乞還上王.
乙卯慮囚.
○(壬戌)九年春正月王在元代言慶斯萬等托王命請大寧君崔有　以下群僚爲書請王復位還國. 書成付瀋王者多乃置書妙覺寺使巡軍任松守之斯萬等竊取其書付金之鏡趙石堅直呈中書省. 後瀋王*傅{傳}寫其本付河中仁平以示宰執.
癸酉帝遣使賜瀋王母安妃手　.
戊寅遣密直使任瑞大護軍金資如元賀聖節.
二月壬戌知密直司事林仲沇如元賀冊後行至婆娑府達魯花赤不給驛馬不得入而還.
三月癸酉慮囚.
辛巳元以王不奉行帝　遣翰林待制沙的等來訊.
夏四月丙午沙的執員外郞阿都刺及式目都監錄事李允緘別駕徐允公以歸.
五月己丑遣前僉議評理金怡如元獻盤纏於上王.
甲午密直副使裴廷芝卒.
閏月庚子僉議贊成事致仕宋英卒.
己酉遣密直副使柳有奇如元獻　.
秋七月丙申朔帝遣蔡河中賜安妃滿殿香且求織紋薴布.
八月辛巳僉議贊成事趙璉卒.
丙戌前贊成事權漢功等欲請立瀋王暠會百官慈雲寺上書中書省己丑漢功等復會慈雲寺署呈省書未半天忽大雨雹.
九月乙未朔漢功等又招百官署名忽震電以雹大如李梅.
乙卯蔡河中齎織紋薴布如元.
壬戌慮囚.
冬十一月甲午朔日食.
丁酉遣僉議評理趙雲卿獻盤纏於上王.
戊午慮囚.
十二月丙寅以瀋王鈞旨遣上護軍楊起三司副使李謙如元賀正.
戊寅摠部典書朴之貞如元弔太皇太后喪.
○(癸亥)十年春正月王在元.
柳淸臣吳潛上書都省請立省比內地不從.
甲辰贊成朴虛中如元賀節日.
濟州萬戶林淑擅自離任囚於行省宥復之任.
戊申太白晝見經天.
己酉濟州人爲匿名書揭於市雲: "林淑甚貪　侵漁萬端民不堪苦今復之任吾輩奚罪?" 又　行省門曰: "左右司郞中烏赤受淑賄賂枉法免放省府若不推劾吾等千人當訴於上省." 於是罷林淑以朴純仁代之.
壬子驪興君閔漬駕洛君許有全興寧君金*거如元請召還上王崔誠之李齊賢在元獻書元郞中及丞相拜住請召還上王.
二月戊子帝命量移上王於朶思麻之地.
五月庚子大雨雹.
禁酒.
六月庚午　林君金子興卒.
丁亥倭掠會原漕舡於群山島戊子又寇楸子等島擄老弱男女以去.
秋七月庚子遣內府副令宋　於全羅道與倭戰斬百餘級.
九月戊戌式目錄事沈文淑還自元言: "前月癸亥御史大夫鐵失弒帝於南坡."
丁巳元中書省差遣明和尙來言: "皇叔晉王卽帝位是爲泰定皇帝大赦天下召還上王."
冬十月丁卯前正尹蔡河中齎織紋薴布如元.
戊辰帝召還魏王阿木哥.
庚午遣檢校評理梁許如元賀聖節.
甲戌帝以卽位遣直省舍人阿魯灰速古赤蠻子等來頒詔遣定安君琮內府令金承用賀登極.
戊寅德妃宴魏王於永安宮.
十二月辛酉元以改元泰定遣直省舍人交化的來頒詔.
甲子遣萬戶曹　如元獻方物.
安軸趙廉崔龍甲應擧於元.
乙酉上王寄書宰樞曰: "寡人於十一月十日到大都十三日利見至尊. 猶念國王年少　比　人多行不義卿等懷祿無所匡救焉用彼相? 自今可小心輔國."
○(甲子)十一年春正月王在元.
庚寅延慶宮門火.
甲寅帝　王還國復賜國王印章.
丙辰帝流　刺太子於我大靑島.
二月丁卯大護軍張公允齎批目還自元. 琮爲大匡定安君; 察罕帖木兒爲大匡安山君; 琯爲成安君; 理爲富平君; 鑄義　爲正尹; 權漢功爲醴泉君; 崔有　守僉議政丞判選部事大寧府院君; 金深守僉議政丞判摠部事; 權準金怡僉議贊成事; 崔誠之尹莘傑爲三司使; 林仲沇爲推誠亮節功臣; 任子松爲直朝言亮翊贊功臣　僉議評理; 元忠僉議評理; 李齊賢爲密直司使; 朴仁幹爲盡誠秉義翊贊功臣知密直司事; 崔天藏爲推誠佐命保節功臣同知密直司事; 金千寶同知密直司事大司憲; 柳仁奇同知密直司事; 趙瓊元善之全彥爲密直副使; 宦者李信爲輸忠保節同德佐理功臣寧越府院君.
丁丑吉昌君權準如元賀改元.
以朴瑗爲右副代言.
壬午以前三司使金元祥趙延壽貳於瀋王　下巡軍籍沒其家杖流於島.
下延德大君塤於巡軍獄.
三月戊戌以旱禱雨於演福寺.
乙巳鶯溪里百餘家火丁未地藏坊里三百餘家火. 己酉槐洞裡火無風自熾延　人物死者甚衆人謂之天火.
辛亥王遣贊成事韓渥來*　{斂}盤纏布.
乙卯上王械送伍尉方連宦者方元囚於巡軍上王之在吐蕃也連元兄弟苦其久從艱險欲弒之而逃還中夜火行幄事覺.
夏四月戊辰雨雹雪人有凍死者.
壬申以旱禁酒.
丁丑雨.
戊寅以金仁沇爲知申事; 慶斯萬李揆爲右左代言.
壬午以李光逢爲三司使朴仁幹爲密直使張元祉爲推忠勁節功臣密直副使其爲暠署名於書者皆罷.
辛未中書省差官脫脫帖木兒來鞫延德大君奸事.
帝命赦金元祥趙延壽.
五月己丑僉議贊成事致仕閔宗儒卒.
壬辰脫脫帖木兒還政丞崔有　率百官軍民附書呈中書省曰: "小邦始自太祖聖武皇帝草創之際我忠憲王首先附屬歲修朝聘依本分出氣力至忠敬王躬親赴闕令王京去水就陸. 以至忠烈王老瀋王及今國王欽蒙累朝聖旨釐降公主世爲駙馬優承恩　海隅小民眠食無虞. 乃於至治元年四月國王赴闕朝見有本國奸臣等捏合虛辭冒告朝廷. 因此折　遷延未還. 　於今年正月內欽蒙聖恩復襲王爵依舊行事闔國臣民不勝　　. 不期奸臣罔有悛心依前說　捏告致有省院臺差來官前來審問. 備知虛僞. 某等伏慮小邦　接日本極邊重地相離中原四千里久曠無主　有不測之變無所啓　利害非輕. 以此某等日夜爲懼未得寧心. 若蒙聞奏天聰將說　人等嚴加禁治回送本國毋令再行捏告令國王早還本國安撫百姓似望讒慝杜絶臣民獲安幸甚."
丙申以成均學諭沈宗叔爲合浦萬戶府錄事. 先是以式目中軍錄事爲之刀筆吏往往貪汚不法. 王知其然特命經術士代之.
丁酉帝以冊皇后皇太子詔天下遣直省舍人禿魯不花來頒詔.
丙午禱雨.
是月以林仲沇僉議贊成事; 全英甫尹碩爲評理; 朴仁幹判密直司事; 崔天藏爲密直司事; 元善之同知密直司事; 金仁沇爲密直副使.
六月戊午評理黃瑞如元賀冊皇后太子.
辛巳慮囚.
秋七月壬辰元遣闊闊出來求童女.
癸丑倭舶飄風至靈光郡凡二百二十餘人. 具舟楫歸之.
八月戊午王娶魏王阿木哥女金童公主.
甲子上王傳旨曰: "判三司事朴虛中年已八十尙慕利祿被此交構韓渥元善之金仁沇又有所犯已令勿仕渥等略不疑懼公然視事殊無臣禮. 可自今一從前旨."
九月乙巳慮囚.
庚申三司使尹莘傑如元賀聖節.
冬十二月甲寅政丞崔有　如元賀正宰相會旻天寺上書中書省雲: "前於延祐七年十二月*閒*大尉王{太尉王}欽蒙皇帝聖旨流去西土住坐在後至治元年四月內國王赴闕朝見因事未還. 其*閒在此有奸臣等會聚衆官員省會要具衆人文狀赴都告乞*大尉王{太尉王}回還. 恁等於文狀上各各書名　字者遂行粘連到數張白紙勒要衆官名字以此各員准信依從所說書名　字了. 當在後聽知前項奸臣等謀構卻落寫做干　國王幷瀋王兩王語句文狀將衆人書名白紙粘連送與訖在都同黨人員處齎赴都幷問事官處呈下. 聽得如此今來思忖得前項奸臣等用謀不行吐露實情虛稱告乞*大尉王{太尉王}回還文狀　瞞衆人於數張白紙勒要訖名字衆官委實不知書寫是何詞. 因卻有奸臣等依憑前狀到今胡亂告說未絶爲此今具文狀付賀正官崔政丞收管前去代告中書省伏乞詳狀施行."
壬申太白晝見.
丙子慮囚.
○(乙丑)十二年春正月王在元.
辛亥僉議評理致仕鄭　卒.
閏月丙辰宥二罪以下.
庚申上王以朝廷寢立省之議遣人祭告高慶二陵.
甲戌元遣直省舍人塔不　舍兒別赤伯顔帖木兒來頒赦.
二月甲午燃燈王如奉恩寺.
三月辛未慮囚.
夏四月甲辰禱雨.
五月辛酉王及公主至自元山棚結彩陳雜戱獻歌謠以迎.
是日上王薨於燕邸.
甲戌遣三司使尹莘傑萬戶姜融迎　宮於平壤.
六月己卯朔加上先王先後尊號又加境內山川神號.
壬寅三司右使趙延壽卒.
秋七月己巳知密直事崔雲卒.
癸酉　林府院君王煦密直副使李凌幹等奉上王　宮至自元百官玄冠素服郊迎殯於淑妃宮.
甲戌延興君朴全之卒.
八月壬辰王與公主幸漢陽張氈幕於富原龍山高阜望海處而御之.
癸卯以公主彌月宥二罪以下.
九月己酉以鷹坊內乘之讒杖中道提察使李衍宗於行宮.
辛酉以僧祖衡爲王師.
戊辰慮囚.
冬十月戊子遣摠部典書李光時如元賀聖節.
乙未敎曰: "孤承先業謬荷丕圖常思置器之難*미極臨淵之懼　者奉詔入朝時有負罪奸臣飾辭誣　謀傾寡人. 適新皇帝御極肅將天威掃淸內亂賞罰至公曲直自辨. 於是紀祖宗之功廓天地之度釐降公主命復侯藩　遇之幸顧不偉哉. 孤賴父王嚴訓得免悔尤式至今日皇天不弔奄爾　世萬機之繁無所咨　. 　近來官吏弄法寃枉甚衆以致乾文屢變時令不順慄慄危懼罔知攸濟. 推廣天子好生之德　追先考愛物之仁宜宣實惠以闡大和其二罪以下咸宥除之. 於　易俗移風庶啓維新之化仁民愛物旁推不忍之心. 一尊祖報本孝理所先太祖以來歷代君王加上尊號. 一國內名山大川載諸祀典者各加德號修葺祠宇圓丘籍田社稷寢園佛宇道觀修營以祭. 先代陵廟官禁樵牧毋令踐蹂箕子始封本國禮樂敎化自此而行宜令平壤府立祠以祭其祭文宣王十哲七十子本國文昌侯弘儒侯務致　潔. 一*大師右丞相東平王拜住於我父子臨危救難永安社稷恩莫重焉每歲貢獻之時幷　土物於其子孫. 一父王吐蕃之行侍從艱險者忠義殊等宜加異奬. 一辛酉年以來隨從功臣奮義忘身夷險一節帶礪難忘. 別加褒奬延及子孫其留在本國不顧利害一心輔佐者亦加旌賞其已身沒者追封爵號賞及子孫. 一孝子節婦旌表門閭勸勵風俗. 一前者奸臣謀構危言以動衆心能執君臣之義奮不顧身者實少而顧望疑遲中立觀變者一國皆是. 及乎孤之危急甚於累卵孰不靡然從於奸黨. 義當治罪以爲人臣之戒. 然跡其心蓋不得已已皆寬宥不介於懷彼尙不曉自懷疑懼. 故玆原宥以定其志其忠節雖虧而有才幹者皆許　用. 一郡縣大小本有定製近來無功而升號者頗多. 其非先代所設皆仍舊號. 一守令分憂宣化當小心供職務安百姓. 近賞罰不明無有懲勸率皆貪汚廢職各道存撫提察考其殿最以聞. 一內外兩班鄕吏百姓冒受金印檢校職結銜避役甚爲淆濫. 司憲府各道存撫提察使　皆收職各從本役如有不從條令不納職牒者嚴行斷罪. 又冒受摠選部入仕上典幷僞造謝牒者不在此例. 一各領府隊正人等俸祿歲　勞役日深孤甚恤焉宜令重房體察完護. 甲戌年以來有戰功人及戰亡人子孫各加　用."
丁酉公主薨於龍山行宮.
丙午遣右代言李揆如元告公主喪.
十一月庚戌王至自漢陽.
甲寅葬上王於德陵.
乙卯公主之喪至自龍山.
丙辰移御于吉昌君權準第自是屢移私第.
庚午以李齊賢爲推誠亮節功臣政堂文學.
十二月癸未元中書省移牒曰: "自成吉思皇帝以來出氣力有功者抄錄史策以進." 從國史院之奏也.
乙未元遣左司郞中脫必　賜王寶　一百錠宣　二十壺弔慰兼致奠公主.
○(丙寅)十三年七月丁卯敎曰: "*閒者亂賊之徒欲覆邦家擅呈都省請'立省比內地.' 於時諸臣同心戮力奏帝罷之再造邦家其功莫大帶礪難忘. 以贊成事金怡全英甫甘泉君全彥評理尹碩知密直司事李凌幹密直副使朴仲仁左常侍尹莘係上護軍崔安道中郞將孫守卿等爲一等功臣賜土田臧獲及父母妻子爵有差."
○(丁卯)十四年夏五月僉議中贊金怡卒.
冬十一月戊子敎曰: "寡人在都五年姦臣謀移國祚侍從之臣盡節輔佐終始一心其功可錄. 以僉議政丞尹碩化平君金深上黨君韓渥西河君任子松贊成事元忠全英甫　理安文凱李恭崔濬甘泉君全彥　壤君趙瓊密直使孫琦朴仲仁同知密直司事曹碩密直副使金之鏡軍簿判書李那海判司宰寺事李仁吉判繕工寺事張逸右副代言奉天祐鷹揚上護軍崔安道上護軍申時用韓季輔上護軍致仕姜彥護軍全世貞朴松中郞將崔孫祐等爲一等功臣贊成事鄭方吉密直副使鄭孫英內府寺事羅英秀淳昌君林仲沇通化君金千寶政堂文學朴遠密直副使李揆判典儀寺事趙石堅檢校評理金富民部典書權謙鄭順判典校寺事李兆年奉翊致仕裴英之李連檢校判書韓永羅州牧使張沆上護軍崔德符劉方世檢校上護軍朴連尹吉甫執義鄭瑚大護軍張英伯金彥丘洪贊金　前典客令朴永林護軍吳挺仁宋善莊崔昌義李重陽李暉鄭仁伯尹安淑趙甫典醫副正金碩平海副使朴玄柱中郞將崔雲桓允全白元泰金壽金成傑文成柱高宗甫金迪朴成瑞金天鏡庾良俊密城副使劉臣啓郞將白仁庇金*계韓璡劉椿散郞金仁鏡爲二等功臣賜田及臧獲父母妻子爵有差."
○(戊辰)十五年春二月丁巳遣世子禎如元宿衛又遣左常侍尹莘傑獻童女.
夏四月甲午以尹碩爲海平府院君; 鄭方吉僉議政丞; 姜融林仲沇全英甫爲贊成事; 孫琦崔濬爲評理.
乙未元以改元致和遣　里帖木兒來頒詔.
戊戌郞將李自成還自元言: "帝封我化平君金深女達麻實里爲皇后." 先是深女爲仁宗皇帝偏妃.
辛亥王率內竪　於西海道.
五月辛未幸木村高圓寺.
辛卯幸白州.
六月戊申遣密直副使李揆如元賀改元.
秋七月己巳帝遣平章政事買驢舍人亦　迷失不花等來興禮君朴仲仁及曹　趙雲卿上護軍高子英等從之皆瀋王之黨也. 時柳淸臣吳潛詣中書省誣王盲聾　啞不親政事遂訴雲: "上王奏仁宗皇帝以燾爲高麗王以暠爲世子已有定命. 至英宗時燾與伯顔禿古思謀令金怡說上王奪暠世子印又奪上王所賜暠田宅及陪臣淸臣潛等百四十人田宅等事." 於是帝遣買驢來質問. 王辭疾不迎買驢意王實聾啞徑詣王宮宣詔詰問. 王對曰: "世祖皇帝賜我父王高麗王世子印武宗皇帝授父王瀋王爵未幾襲封高麗王. 洪重喜來曰: '一身上不宜兼　兩王印.' 奏於帝命我爲高麗王. 延祐三年我朝京師父王授我世子印謂曰: '世祖皇帝賜此印曰待胤子長傳與之.' 今黨暠者言: '父王聽金怡說以印與我' 然仁宗賓天二年父王竄吐蕃時予在國何暇與伯顔禿古思謀. 且印乃延祐三年所授而言英宗時所與其言謬妄. 但使吾父子相夷耳. 我父王以世祖外甥又有累朝佐命之功. 重喜尙曰: '一身不可兼兩王.' 　暠有何功旣爲瀋王又要高麗世子印耶. 父王田宅已與暠者曾蒙帝旨孰敢違異. 但懿州所置　典庫店鋪江南土田父王所與文契俱在營城宣城兩掃里世祖爲高麗王朝見往來供給許置之. 子不得傳之於父而他人有之豈其理也. 又淸臣等田地皆奪他人所有非其傳於祖父者. 令有司考其文契還與舊主耳." 買驢見王禮容嚴肅言辭有　曰: "帝所以命臣來者察王疾也以今所見向者之訴皆誣也." 於是　等惶懼無言. 時上國使臣絡繹而來王皆不接見使臣陵辱宰相擅作威福多納賄賂荒*　{淫}聲色淹留旬月買驢疾其所爲　督令還歸.
辛未元遣不家奴來求童女.
乙亥下政丞尹碩於巡軍獄杖之.
丙子買驢亦　迷失不花還王遣崔安道於平壤　金銀綾羅薴布買驢不受.
壬午遣護軍尹桓如元獻薴布及紙.
庚寅胡僧指空說戒於延福亭士女奔走以聽. 　林府司錄李光順亦受無生戒之任令州民祭城隍不得用肉禁民畜豚甚嚴州人一日盡殺其豚.
是月泰定皇帝崩.
八月癸丑盜竊寢園祭器.
甲寅王微行幸禮成江以商人子李奴介爲密直副使內竪壻金就起爲軍簿判書鷹揚軍上護軍.
乙卯幸平州.
下瀋王黨趙湜金溫權賀田宏等於巡軍流之.
丙辰貶樂安君金之謙爲寧海府使流判事金千鎰于田里. 先是之謙千鎰與萬戶洪綏歸心於暠誣以本國背上國又以王盲聾　啞　於元故及.
九月壬申武宗皇帝次子懷王卽皇帝位於上都是爲文宗. 遣使來告改元天曆赦天下.
左散騎常侍尹莘係還自元. 元欲徵兵本國令莘係同洪伯顔不花齎文牒以歸莘係還國匿不見.
冬十月乙巳地震.
十一月乙酉地震.
十一月庚寅遣監察大夫李凌幹如元賀卽位改元海平府院君尹碩賀正.
壬寅遣密直使金承用如元賀聖節.
○(己巳)十六年春正月王在平州王自去年八月出次天神山下構假屋以御問虞人曰: "蓋屋何物爲佳?" 虞人對曰: "樸木皮最佳." 卽命取之民甚苦之. 王耽於遊田支費浩繁招集虞人皆授檢校郞將別將賜衣服穀米動以百計.
己未瀋王公主訥倫之喪至自元.
丁亥元遣崇祥院摠管府判洪明理和尙來頒赦.
三月甲戌金承用還自元道卒.
庚辰帝召還　刺太子.
夏四月帝讓位周王周王卽皇帝位是爲明宗以文宗爲皇太子.
庚寅葬訥倫公主翼日盜發其墓.
丁未王不豫移御雙峯寺.
五月戊午帝遣洪末的里廉悌臣賜王衣酒又召還金之謙金溫趙湜.
庚申以旱禁酒.
丁卯聚巫禱雨六日.
乙亥幸白州般若寺.
丁丑遣朴之環如元獻文薴布.
癸未雨.
丙戌以王不豫禱於氈城.
六月庚戌高興府院君柳淸臣死於元.
秋七月丙辰朔日食太白晝見.
丙寅僉議政丞致仕鈴平君尹珤卒.
戊寅賜政丞鄭方吉杖.
八月帝崩皇太子復位赦天下.
九月前忠州牧使金用卿從瀋王留於元其妻私義女壻別將王之祐監察司鞫問俱服.
丙寅檢校贊成事安於器卒.
辛未元帝以卽位遣直省舍人完者省委官文伯顔不花來頒詔. *元{王}在白州病不出迎壬申完者詰問其由鄭方吉以實對王猶憂懼. 完者遣忽赤閔子明謂王曰: "上國稱高麗多過失今宜先賀登極." 王喜曰: "使臣右我復何憂."
冬十月丁亥完者文伯顔不花洪末的等見王於白州藤巖寺左右皆匿. 完者等直入臥內王慰諭之.
己亥遣定安君琮如元賀帝復位庚戌又遣金之鏡請傳位世子禎.
壬子廣興倉頒祿. 時國無紀綱人無廉恥諸衛別將散員等親到倉門或冒受或劫奪*　{糾}正不能*　{糾}治手執鞭杖終不能禁.
○(庚午)十七年春二月壬午朔元策世子禎爲王遣客省副使七十堅來取國璽.
秋閏七月甲申王如元.[王傳國後至復位凡二十四月在忠惠世家.]
○(壬申)後元年[正月以前入忠惠二年.]春二月甲子元遣留守寶守前理問郞中蔣伯祥等來命王復位. 王以蔡洪哲林仲沇爲贊成事; 尹莘傑爲評理; 金資金仁沇爲密直使; 曹　閔祥正知密直事; 又令伯祥仲沇攝行征東省事.
戊辰王遣閔祥正趙炎輝下前王嬖倖政丞尹碩宰相孫琦金之鏡上護軍裴佺吳子淳康庶朴連代言李君　尹桓大護軍丘天佑護軍崔安壽金天祐郞將盧英瑞於巡軍.
三月庚午伯祥囚判事權適上護軍金銳於巡軍壬申又囚奉翊尹佺知申事尹之賢前大司成高用賢大護軍洪瑞尹之彪金上璘梁宣前內府令桓允佺護軍金鏡韓不花中郞將宋明理梁和尙林仲甫.
癸酉遼陽使者以崔安道及護軍孫遠辭連朱帖木兒不花執之以歸中書省亦遣其　任志搜　軍器因前日之誣訴也.
乙亥杖金天佑丘天佑崔安壽孫琦尹桓梁宣金銳吳子淳洪瑞尹之彪桓允佺盧英瑞金鏡等追奪職牒幷權適韓不花流于海島.
庚辰杖李君　高用賢林仲甫流於島金之鏡瘦死獄中.
夏五月癸未元遣客省太史都赤來囚伯祥仁守祥正炎輝於行省釋尹碩之賢康庶裴佺朴連尹吉甫召還配島孫琦等二十餘人.
乙酉百官以書訴伯祥不法於都赤丙戌都赤執伯祥以歸.
辛卯聚巫禱雨.
甲午雩.
丙申雨.
六月以蔡河中爲密直使.
秋八月帝崩.
冬十月明宗次子　王. 卽皇帝位是爲寧宗.
十二月帝崩年七歲.
○(癸酉)二年春正月王在元.
三月右丞相燕帖木兒奏於皇太后皇太子曰: "高麗隣於倭境今其王久在都下請令還國." 制可. 時文宗寧宗相繼而崩皇太子未卽位. 王以文宗舊臣不忍遽還遷延不發朝廷督之. 閏月丁酉王與公主發京是爲慶華公主. 皇太子遣院使阿也赤餞之千官出餞者頗多.
庚子王至通州太子又遣集賢學士舍羅八餞之.
庚申王禁迎駕油蜜茶食.
夏四月丁卯王至臨江卵山寨瀋王暠來謁行宮遂從王東還.
丁亥王至平壤府謁御容殿權省丹陽大君王　及贊成事曹　密直使鄭　奉國印上謁.
己丑幸大同江張水戱慰瀋王. 晩御樓船自浮碧樓沿流而下歌吹聞於十里.
六月妥　帖睦爾卽皇帝位是爲順帝.
遣密直金資等如元賀卽位.
戊子帝以卽位遣都兒赤來頒詔. 王率百官出迎於郊王宴使臣　甚賦絶句命文臣和進.
○(甲戌)三年
○(乙亥)四年夏四月己巳王獵于海州.
丁丑命佑文君梁將前郞將曹莘卿掌銓注; 以姜融僉議左政丞判三司事; 蔡河中僉議贊成事; 崔老星爲懷義君; 曹莘卿爲左代言; 申時用爲大匡元尹; 尹賢爲持平.
自三月不雨至於是月. 五月壬午朔以旱徙市聚巫禱雨.
庚子禁酒.
庚戌雨.
六月辛酉王至自海州.
秋七月丁亥大雨.
元以冊皇后遣直省舍人月魯博兒來頒詔.
元斷事官敎化哥里　哥來斬御香使塔思不花梟首於市籍其家囚其妻及黨惡護軍宋允時中郞將許　於行省人大悅.
八月辛亥元遣舍兒八赤伯顔不花來詔王曰: "愼簡庶僚各供爾位一遵世祖皇帝聖訓祇率舊章整治邦家."
己未 幸海州. 初王欲游獵海州憚朝議未果御香使金信本國人希旨口宣聖旨雲: "祝壽于海州神光寺乃托以行."
乙丑納前左常侍權衡女冊爲壽妃.
九月甲辰忠宣王順妃卒.
冬十月己巳王聞元使黑　來庚午還自海州至國淸寺. 王性厭人左右不得近. 忽赤李　慮王獨行從其後王怒罪之. 翌日昧爽百官會迎賓館迎詔始知車駕先至驚惶行禮王使人逐之百官皆走匿. 王之忌人如此. 俄而元使至. 王聽詔於行省還幸國淸寺.
甲戌復幸海州.
十一月丙午王以夢改諱燾爲卍典理司貼　喩人.
十二月辛酉葬順妃元遣完者來會葬.
己巳元以改元至元遣使來頒詔.
戊寅遣姜好禮鄭天佐如元賀正.
閏月甲午元遣使詔王入朝.
乙巳至自海州.
丙午上護軍安士由還自元以前王悔過白王王泣下.
初宦者帖木兒不哥有罪王命李精杖流於島. 精故縱之帖木兒不哥亡入元. 一日王問精以帖木兒不哥安在精對以死. 至是大護軍朴靑來自元告: "帖木兒不哥在大都揚殿下過惡." 王怒杖精流於島籍其家復屬延慶宮爲奴人多快之.
○(丙子)五年春正月丙辰賜南宮敏等及第.
戊辰召還德妃.
乙亥遣贊成事閔祥正如元賀改元.
是月幸海州.
二月戊寅朔立公主府曰慶華置官屬.
三月丙辰王將如元發海州時王不欲入朝久留西京.
乙亥命右常侍鄭天起執義王伯等徵前王所用財物免賤爲良者還屬賤隷又收前王功臣田　還本主.
夏四月戊戌禱雨.
冬十月壬辰辛彥卿還自元曰: "漢人盧康忠王誼王榮等十二人訴王之罪謀欲除國夷爲軍民王宜急入覲."
十二月辛卯王渡鴨綠江帝以前王不謹遣還國.
○(丁丑)六年春正月王在元.
二月乙未杞城君尹莘傑卒.
夏五月己酉贊成事元忠卒.
庚戌帝　: "漢南高麗人不得虛藏軍器執把弓箭除官員存留馬匹外其餘盡行拘刷." 於是百官皆不視事.
戊午征東省據世祖皇帝不改土風之詔奏聞於帝請令百官騎馬.
丙寅彗見長丈餘.
六月庚午朔彗星見癸酉癸巳丁酉亦如之.
秋七月庚子彗見天市垣四十日乃滅.
壬寅樞密院遣人索鴉　.
八月丙子前王率群小獵於東郊.
庚辰典理判書李謙如元賀冊太皇太后.
甲午以鄭　爲錦城君.
九月壬寅延昌君朴孝修卒.
甲子前王率群小數微行街里. 會夜司宰副令李平遇諸沙峴意謂群小擊傷王臂　地.
冬十月己卯禮城縣地震.
乙未前王獵於東郊.
十一月丙寅遣開城尹高允溫如元賀正.
十二月壬申流趙得球於靈興島得球爲前王近幸全以財利獻計.
癸酉帝命勿收兵器許騎馬.
是月王至自元.
○(戊寅)七年夏六月丙寅幸白州藤巖寺.
地大震. 乙亥地三震壬午又震丙戌丁亥亦如之.
壬申禁酒.
秋七月庚戌大風雨拔木偃禾.
甲寅元遣失里迷詔冊皇后且求宦者童女及馬. 失里迷到金郊驛聞王在白州藤巖寺不入城宰相遣上護軍全思義饋羊酒不受曰: "王若不迎吾當不入城." 宰相遣人以聞王先知之禁人故不得白.
乙卯地震.
失里迷入城以王不迎詔責問政丞權漢功贊成事閔祥正趙瑋等以王有疾對.
丙辰元遣使來求佛經紙.
八月癸亥宰樞以金二丁賄失里迷不受.
乙丑失里迷詣藤巖寺見王王辭以浴良久乃見. 失里迷責王不迎詔欲取招狀王對以不知不肯承又待之不禮失里迷怒退宿白州. 翌日王命贊成事高謙宴慰之.
乙亥王　失里迷　三百錠宰樞亦贈銀綾薴虎豹熊皮.
閏月乙未贊成事安文凱卒.
甲辰以曹　爲僉議左政丞; 洪彬爲贊成事.
○(己卯)八年春三月癸未王薨於寢. 在位前後二十五年壽四十六. 性嚴毅沈重聰明善屬文工隷書. 又性好潔一月湯浴之費諸香十餘盆薴布不下六十餘匹名曰手巾多爲內竪所竊王不之知. 忠惠王後五年十二月元贈謚忠肅恭愍王六年閏九月加上尊號曰懿孝.
史臣贊曰: "自烈宣肅惠世歷四代父子相夷至與之訟於天子之朝貽笑天下後世. 且父子天性之親孝爲百行之先而政事之本也. 本旣失焉其他無足觀者. 忠肅晩年遺　國事出舍外郊信任朴靑等三竪威福下移若子若孫皆罹凶夭可勝嘆哉.
世家卷第三十五.
