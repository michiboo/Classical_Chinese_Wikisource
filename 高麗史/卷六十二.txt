志卷第十六. 高麗史六十二.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
禮四.
吉禮中祀.
籍田.
○先農籍田壇方三丈高五尺四出陛兩　每　二十五步　坎在內　之外壬地南出陛方深取足容物. 祭日孟春吉亥神位設神農氏位於壇上北方南向配以后稷氏位於壇上東方西向席皆以莞. 祝版稱: '高麗國王臣王某敢明告.' 幣以靑長丈八尺牲牢正配座各用牛羊豕各一攝事無牛羊. 獻官同　丘.
親享儀.  齋戒. 前享五日散齋三日於別殿致齋二日一日於正殿一日於行宮餘同祈穀　丘儀.
陳設. 前享二日尙舍局設大次於齋宮南殿設小次於壇東陛東南西向又設王太子次於大次東南. 守宮署設諸享官及從享群官次於齋宮內外　隨地之宜設饌　於　東門之外道北南向. 郊社令帥其屬掃除壇之上下　坎東西　守坎各四人. 掌牲令具牲牢. 太樂令陳登歌於壇上設軒架於壇南俱北向. 前享一日奉禮設門外位亞終獻官位於東門之外道南諸享官各位於其後每等異位俱重行北向西上設王位於壇下東南西向亞終獻官位於王位之南稍東西向執事者位於其後每等異位俱重行西向北上設御史位二於壇下一於東南西向一於西南東向. 奉禮位於樂懸東北贊者二人在南差退俱西向　律郞位二一於壇上樂　之西一於軒架西北俱東向太樂令位於軒架之北北向. 從享群官位於　門內東西道南每等異位重行文東西向北上武西東向北上又設王飮福位於壇上南陛之西北向亞終獻飮福位在王位之後. 設望　位於　坎之南北向奉禮贊者位於西南東向. 太史令設神位版. 郊社令設神位席. 設祭器皆藉以席. 帝神農氏　　各二　實稻粱在左粱在稻前　實黍稷在右稷在黍前　居前. *등三在*邊{　}豆*閒實以大羹　三在*등前實以羹加芼滑. 　十在左爲三行右上第一行乾棗形　魚　白　第二行鹿脯榛實黑　第三行菱仁　仁栗黃. 豆十在右爲三行左上第一行芹　　*　脾析菁*　第二行　　　　魚　第三行豚拍鹿　　　. 俎三一在豆右載牛牲一在　南載羊牲一在豆南載豕牲木爵三在　豆南每爵有　又豆一在　南實以毛血. 犧尊二一實明水一實醴齊. 象尊二一實明水一實　齊山　二一實玄酒一實淸酒爲一重在神位東南隅北向. 幣　設於尊　之所祝　在豆南后稷氏神位前亦如之. 尊　在神農氏尊　東俱北向西上尊皆加勺　有　以置爵. 設王洗於南陛東南亞終獻洗於王洗東南俱北向　水在洗東　在洗西南肆　實以巾爵. 奉禮又設王耕籍位於　南門外十步所南向隨地之宜. 尙舍局設王觀耕座於齋宮南門設從耕王太子三公諸尙書諸卿位於王位東南其尙書卿等非耕者位於耕者之東俱重行西向北上. 尙舍設王　席於三公之北小西南向司農卿位於王　席東小南西向掌牲令位於司農卿之南差退奉靑箱官位於掌牲令之後. 靑箱制如常箱不施蓋兩頭設擡*건飾以靑色內有九隔設九穀覆以靑　. 諸執　者位於公卿耕者之後非耕者之前西向. 王　　一具王太子三公諸尙書諸卿各一具共十具. 太子助耕三員三公助耕各二員以下從耕群官每員各一人竝服絳衣介　. 又設庶人耕位於從耕官位之南小東十步外. 庶人四十人竝靑衣耕牛八十每兩牛隨牛人一人　　四十具　二十具　一十具以木爲刃. 　後執禮先入壇下亞終獻以下竝集肄儀. 謁者引光祿卿贊引引御史詣廚省庶　視滌濯及視牲充　光祿卿監取明水火俱還齋所. 享日未明十五刻太官令帥宰人割牲祝史以豆取毛血　於饌所遂烹牲.
　駕出宮. 與圓丘儀同唯文武兩班常起居訖乘黃令進　　車右上將軍奉　　以載輅右降復位.
饋享. 享日未明三刻諸享官及從享之官各服其服. 郊社令良　令帥其屬入實尊　及幣. 太官令帥進饌者實諸　豆　　. 未明二刻奉禮帥贊者先入就位贊引引御史郊社令諸太祝及祝史令史與執尊　　　者入自東門當壇南重行北向西上立定奉禮曰: "再拜!" 贊者承傳御史以下皆再拜訖各就位. 贊引引御史諸太祝詣壇東陛升御史行掃除於上令史掃除於下訖復位. 謁者贊引各引諸享官俱就門外位. 太樂令帥工人二舞入就位謁者引司空入就位立定奉禮曰: "再拜!" 司空再拜訖. 謁者引司空詣壇東陛升行掃除於上降行樂懸於下訖引復位. 謁者贊引各引享官通事舍人分引從享群官入就位. 侍中版奏外辦王服袞冕以出　扇華蓋侍衛如常儀. 太常博士引太常卿太常卿引王入大次. 郊社令以祝版進. 王署訖近臣奉出郊社令受各奠於　. 初王降輅訖乘黃令以　　授掌牲令掌牲令橫執之左其　至耕所　於席遂守之. 凡執　　皆橫之授則先其　後其　. 王停大次半刻頃侍中版奏外辦王出次華蓋侍衛如常儀. 太常卿引王至內　門外. 尙衣奉御以桓圭授殿中監監受進王執圭. 華蓋侍衛停於門外近侍齋戒者陪從如常儀. 王入自正門　律郞　　伏擧麾興工鼓　軒架奏大簇宮正安之曲至版位西向立偃麾　　樂止. 太常卿前奏: "請再拜." 退復位王再拜訖奉禮曰: "再拜!" 衆官在位者皆再拜先拜者不拜. 太常卿前奏: "稱有司謹具請行事." 退復位. 軒架奏姑洗宮凝安之曲文德之舞作三成而止. 太常卿前奏: "請再拜." 王再拜奉禮曰: "再拜!" 衆官在位者皆再拜. 諸太祝奉幣　立於尊所. 太常卿引王詣壇軒架樂作自南陛升壇訖樂止. 侍中中書令以下左右侍衛量人從升王將詣奠幣位登歌作大簇宮明安之曲王就位北向立太祝以幣授侍中侍中奉幣東向進王搢圭受幣. 太常卿引王北向　奠帝神農氏座前訖執圭　伏興. 太常卿引王少退北向再拜訖. 太常卿引王於西方東向立太祝以幣授侍中侍中奉幣北向進王搢圭受幣東向　奠后稷氏座前訖執圭　伏興. 太常卿引王少退東向再拜訖登歌止. 太常卿引王軒架樂作王降自南陛還版位西向立樂止. 初群官拜訖祝史各奉毛血豆立於門外於登歌止以次入各由其陛升太祝迎取於壇上俱進奠神座前. 初王旣升奠幣太官令出帥進饌者奉饌各陳於　門外謁者引司徒出詣饌所司徒奉帝神農氏之俎太官令引饌入自正門. 俎初入門軒架奏大簇宮　安之曲饌至階樂止. 太祝進徹毛血之豆自東陛授祝史以出. 司徒升自南陛奠俎於帝神農氏座前配座太祝一時奠俎訖神農氏之饌升自南陛配座之饌升自東陛太祝迎取於壇上各設於神座前設訖. 謁者引司徒降復位太官令退復位. 太常卿引王詣　洗軒架樂作王至洗位北向立樂止. 殿中監進受圭侍中　取　興沃水內侍官　取盤承水. 王　手黃門侍郞　取巾於　興以進王　手訖黃門侍郞受巾　奠於　. 祝史奉爵　進　於洗西侍中酌　水黃門侍郞取爵於　以進王受爵. 內侍官奉盤承水王洗爵. 黃門侍郞　取巾於　興以進王拭爵訖. 黃門侍郞受巾奠於　侍中以　受爵授祝史祝史傳授太祝. 太祝受　取爵置尊所　上. 太常卿引王軒架樂作殿中監進圭王執圭詣壇升自南陛訖樂止. 謁者引司徒升自東陛立於尊所王詣帝神農氏尊所執尊者去　侍中取爵於　進王受爵侍中贊酌犧尊之醴齊登歌作大簇宮成安之曲. 王詣帝神農氏座前　奠爵　伏興. 太常卿引王少退北向立樂止. 太祝持祝版進神座右東向　讀祝文訖登歌作. 王再拜太祝奠版於　王拜訖樂止. 太常卿引王詣后稷氏尊所酌獻樂作止　如神農氏唯王東向立太祝北向讀祝文爲異. 太常卿引王詣飮福位北向立登歌作大簇宮禧安之曲. 太祝各以爵酌上尊福酒合置一爵一太祝持爵授侍中. 侍中奉爵西向立. 太常卿奏: "請再拜." 王再拜. 侍中　以爵酒進王搢圭受爵　祭酒　酒奠爵. 太祝各持俎進　神座前三牲　肉合置一俎上. 又太祝各以　進　黍稷飯合　一　以次授司徒司徒西向　以進每受以授內侍內侍二人立於南陛下之西王將受　肉　飯內侍升詣王位之左　受退. 謁者引司徒降復位王取爵遂飮卒爵. 侍中進受虛爵以授太祝太祝受爵復於　. 王　伏興太常卿奏: "請再拜." 王再拜樂止. 太常卿引王降自南陛軒架樂作至版位西向立樂止. 文舞退軒架奏大簇宮崇安之曲出訖樂止. 武舞進軒架奏大簇宮崇安之曲舞者立定樂止. 初王將復位謁者引太尉詣　洗祝史以　取爵授太尉. 太尉　手洗爵以授祝史祝史受爵　傳授太祝太祝受　取爵置尊所　上. 謁者引太尉自東陛升壇詣帝神農氏尊所軒架奏大簇宮武安之曲武舞作鄕樂交奏. 執尊者去　太尉酌象尊之　齊詣神座前北向　奠爵小退北向再拜訖詣后稷氏座前酌獻如初樂止. 謁者引太尉詣飮福位北向立太祝各以爵酌　福酒合　一爵. 一太祝持爵進太尉之右西向立太尉再拜受爵　祭酒遂飮卒爵. 太祝進受虛爵復於　太尉興再拜訖謁者引太尉降復位. 初太尉獻將畢謁者引光祿卿詣　洗　手洗爵升酌　齊終獻如亞獻之儀樂止降復位. 登歌作大簇宮肅安之曲太祝各進　徹豆興還尊所樂止. 奉禮曰: "賜　再拜!" 衆官在位者皆再拜已受福者不拜. 送神軒架奏姑洗宮凝安之曲鄕樂交奏. 太常卿前奏: "請再拜." 王再拜奉禮曰: "再拜!" 衆官在位者皆再拜樂一成止. 太常卿前奏: "請就望　位." 太常卿引王軒架樂作就望　位北向立樂止. 初群官將拜太祝各執　進神座前　取幣祝史以俎載牲體黍稷飯爵酒各由其陛降壇　之於坎. 奉禮曰: "可　." 　土半坎太常卿前奏: "禮畢請就耕籍位." 奉禮帥贊者還本位. 其祝板燔於齋坊.
耕籍. 初王將詣望　位謁者分引王太子以下應從耕侍耕者各就耕位司農卿先就位諸執　　者皆就位. 太常卿引王出自南　門軒架樂作至耕籍席位南向立樂止. 太常卿詣王席位前北向奏請: "行耕籍之禮." 奏訖退復位. 王初詣耕位掌牲令進詣王　席南北向　伏　搢笏解　韜出　執　起少退以授司農卿司農卿搢笏受　以授侍中. 侍中奉　進殿中監前受圭以授尙衣奉御. 太常卿奏: "請受　." 王受五推訖侍中受　授司農卿司農卿以授掌牲令還本位掌牲令復　於韜*(??){　}於席退復位. 王初耕諸執　　者以　　各授從耕者. 太常卿詣王耕籍位前北向奏: "請升座觀耕." 奏訖. 太常卿前導王詣觀耕座太常博士太常卿近東西向立北上. 王太子七推三公尙書卿各九推訖執　　者前受　　退復位. 太常卿前奏: "禮畢." 引王還大次樂作入大次樂止. 謁者贊引各引諸享官及從享群官以次出. 贊引引御史太祝以下俱復執事位立定奉禮曰: "再拜!" 御史以下皆再拜贊引引出. 太樂令帥工人二舞以次出. 司農少卿帥庶人以次耕於千畝次奉靑箱官以靑箱授司農卿. 司農卿奉靑箱重　之種詣耕所灑之訖次司農少卿帥郊社令檢校終千畝次司農卿省功訖詣齋殿下北向　伏　奏省功畢奏訖　伏興退.
　駕還宮. 其日享事禮畢王還齋宮停一刻頃奏初嚴所司轉仗衛鹵簿於還途如來儀. 奏二嚴樞密以下左右侍臣及文武百寮各就位立班以俟. 太樂令陳樂部於齋宮南門外. 王將出奏三嚴王服絳紗袍以出升座禁衛大喝: "再拜!" 樞密左右侍臣常起居訖. 閣門引太子公侯伯宰臣入就位常起居訖閣門以次引出. 侍中版奏外辦王出齋宮門外乘黃令進輅於齋宮門前南向. 王升輅千牛將軍御駕如來儀. 文武百寮常起居訖黃門侍郞奏請: "　駕進發." 退復位. 　駕動侍衛如常儀. 黃門侍郞千牛將軍夾路而　至侍臣上馬所黃門侍郞奏請　駕少駐　侍臣上馬. 侍中前承制退稱曰: "制可." 黃門侍郞退稱曰: "侍臣上馬." 舍人喝: "侍臣再拜上馬." 黃門侍郞奏請　車右升. 侍中承制退稱曰: "制可." 黃門侍郞退復位. 車右再拜升訖. 黃門侍郞奏: "請　駕進發." 退復位. 　駕動鼓吹樂部振作而還至昇平門外少駐侍臣下馬車右降訖入昇平門留守百*療{僚}　再拜. 　駕至儀鳳門前如耕籍後頒德音事具別儀. 王移御平輦至興禮門前留守宰臣　再拜訖. 王入大觀殿庭降輦升殿. 閣門贊各祗候樞密以下揖以次退.
有司攝事儀.  齋戒. 前享五日凡應享之官散齋三日皆於正寢致齋二日一日於本司一日於享所無本司者於尙書省. 散齋理事如故唯不弔喪問疾不作樂不判署刑殺文書不行刑罰不經穢惡致齋日唯享事得行其餘悉斷. 其享官已齋而闕者通攝行事. 太樂工人俱淸齋一宿於太常司. 前享一日諸衛令其屬未後一刻各以其方器服守衛　門.
陳設. 前享一日守宮署設太尉亞終獻次於東　門外及從享群官次於其側設饌　於內　東門之外道北南向. 郊社令帥其屬掃除壇之上下. 　坎東西　守坎各四人. 掌牲令具牲牢. 太樂令陳登歌於壇上設軒架於壇南俱北向. 奉禮設門外位太尉亞終獻官位於東門之外道南諸享官各位於其後每等異位重行北向西上. 設太尉亞終獻位於壇下東南西向北上執事者位於其後每等異位俱重行西向北上. 御史位二於壇下一於東南西向一於西南東向. 奉禮位於樂懸東北贊者二人在南差退俱西向. 　律郞位於壇上樂　之西北東向太樂令位於軒架之北北向. 又設獻官飮福位於壇上南陛之西北向設望　位於　坎之南北向奉禮贊者位於西南東向南上. 太史令設神位版. 郊社令設神位席. 又設祭器及　　　如親享儀. 設洗於南陛東南北向　水在洗東　在洗西南肆　實以巾爵. 　後執禮官先入壇下亞終獻以下竝集肄儀. 謁者引光祿卿贊引引御史詣廚省鼎　視滌濯及視牲充　. 光祿卿監取明水火俱還齋所. 享日未明十五刻太官令帥宰人割牲. 祝史以豆取毛血　於饌所遂烹牲.
饋享. 享日未明三刻諸享官各服其服郊社令良　令帥其屬入實尊　及幣太官令帥進饌者實諸　豆　　. 未明二刻奉禮帥贊者先入就位. 贊引引御史郊社令諸祝史及令史齋郞入自東門當壇南重行北向西上立定奉禮曰: "再拜!" 贊者承傳御史以下皆再拜訖各就位. 贊引引御史諸祝史詣壇東陛升御史行掃除於上令史掃除於下訖復位. 謁者贊引各引享官俱就門外位太樂令帥工人二舞入就位文舞入陳於懸北武舞立於懸南道西. 謁者引司空入就位立定奉禮曰: "再拜!" 司空再拜訖. 謁者引司空詣壇東陛升行掃除於上降行樂懸於下訖引復位. 謁者贊引各引享官入就位奉禮曰: "再拜!" 衆官在位者皆再拜先拜者不拜. 謁者進太尉之左白: "有司謹具請行事." 　律郞　　伏擧麾興工鼓　軒架奏姑洗宮凝安之曲三成偃麾　　樂止. 奉禮曰: "再拜!" 衆官在位者皆再拜. 謁者引太尉詣壇自南陛升北向立登歌作大簇宮明安之曲. 祝史以幣授太尉太尉詣帝神農氏座前北向　奠　伏興少退再拜訖. 退就西方東向立配座祝史以幣授太尉. 太尉詣后稷氏座前東向　奠　伏興少退再拜訖登歌止. 謁者引太尉降自南陛復位. 初衆官再拜齋郞各奉毛血豆立於門外於登歌止以次入各由其陛升諸祝史迎取於壇上俱進奠神座前. 初太尉升奠幣太官令出帥進饌者奉饌各陳於　門外. 謁者引司徒出詣饌所司徒奉帝神農氏之俎太官令引饌入俎初入門軒架奏大簇宮　安之曲饌至陛樂止. 祝史進　徹毛血之豆自東陛授齋郞以出. 司徒升自南陛進奠俎於帝神農氏座前配座祝史一時奠俎. 神農氏之饌升自南陛配座之饌升自東陛祝史迎取於壇上各設於神座前. 設訖謁者引司徒降復位太官令退復位. 謁者引太尉詣　洗　手　手齋郞以　取爵授太尉. 太尉取爵於　洗爵拭爵以授齋郞. *齊{齋}郞受爵　以授祝史祝史受　取爵置尊所　上. 謁者引太尉自南陛升壇詣帝神農氏尊所登歌作大簇宮成安之曲太尉取爵於　祝史去　. 太尉酌犧尊之醴齊詣帝神農氏座前　奠爵　伏興少退北向立樂止. 祝史持祝版進神座右東向　讀祝文訖登歌作. 太尉再拜祝史奠版於　太尉拜訖樂止. 太尉詣后稷氏尊所酌獻樂作止竝如神農氏唯太尉東向立太祝北向讀祝文爲異. 謁者引太尉詣飮福位北向立祝史各以爵酌　福酒合　一爵. 一祝史持爵進太尉之右西向立. 太尉再拜受爵　祭酒　酒奠爵. 祝史各持俎進　神座前　肉合　一俎上. 又以　進　黍稷飯合　一　以次授太尉太尉以授齋郞取爵遂飮卒爵. 祝史進受虛爵復於　太尉　伏興再拜訖謁者引太尉降復位. 文舞退軒架奏大簇宮崇安之曲出訖樂止. 武舞進軒架奏大簇宮崇安之曲舞者立定樂止. 初太尉獻將畢謁者引太常卿詣　洗齋郞以　取爵授太常卿. 太常卿　手洗爵以授齋郞齋郞傳授祝史. 謁者引太常卿自東陛升壇詣帝神農氏尊所軒架奏大簇宮武安之曲武舞作鄕樂交奏. 祝史去　太常卿酌象尊之　齊詣神座前北向奠爵訖　伏興小退北向再拜次詣后稷氏前酌獻如上儀訖樂止. 謁者引太常卿詣飮福位北向立. 祝史各以爵酌　福酒合置一爵一祝史持爵進太常卿之右西向立. 太常卿再拜受爵　祭酒遂飮卒爵. 祝史受虛爵復於　太常卿興再拜謁者引太常卿降復位. 初太常卿獻將畢謁者引光祿卿詣　洗　洗訖升酌　齊終獻如亞獻之儀. 樂止降復位登歌作大簇宮肅安之曲. 祝史各進　徹豆興還尊所樂止. 奉禮曰: "賜　." 在位者皆再拜飮福者不拜. 送神軒架奏姑洗宮凝安之曲鄕樂交奏. 奉禮曰: "再拜!" 衆官在位者皆再拜樂一成止. 謁者引太尉詣望　位奉禮帥贊者轉就　坎西南位. 初送神樂畢祝史各執　進神座前　取幣齋郞以俎載牲體黍稷飯爵酒各由其陛降壇北行　於坎. 奉禮曰: "可　." 坎東西各四人　土半坎奉禮白: "禮畢." 謁者贊引各引太尉以下諸享官以次出. 初白禮畢奉禮帥贊者贊引引御史祝史以下俱復執事位立定奉禮曰: "再拜!" 御史以下皆再拜訖出自東門工人二舞以次出. 祝版燔於齋坊.
成宗二年正月乙亥王親耕籍田祀神農配以后稷籍田之禮始此.
顯宗二十二年正月王親耕籍田赦流罪以下.
仁宗二十二年正月乙亥親耕籍田王五推諸王三公七推尙書列卿九推.
恭愍王八年六月辛卯御史臺上言: "凡祭醮者不犯僧尼蒙益享應. 今籍田享官因祭壇無宇宿於甑山寺當祭之時出而行之恐神明之不格. 宜令都評議使給材瓦於太常寺構祭廚及齋宿之室約日爲之可也." 從之. 十九年三月乙巳王欲躬耕籍田令有司講求儀注以儀物未備命守侍中李仁任攝行. 仁任祭訖遂行耕籍之禮.
先蠶.
○先蠶壇方二丈高五尺四出陛　坎在內　之外壬地南出陛方深取足容物. 享日季春吉巳祝版稱'高麗國王王某敢明告.' 幣以黑長丈八尺. 牲牢豕一. 獻官太常卿爲初獻禮部郞中爲亞獻太常博士爲終獻.
享儀.  齋戒. 同先農攝事儀.
陳設. 前享一日守宮署設太常卿禮部郞中太常博士次於東　門外從享群官次於其側設饌　於內　東門之外道北南向. 郊社令帥其屬掃除壇之上下. 　坎東西置守坎各四人. 掌牲令具牲牢. 太樂令陳登歌於壇上設軒架於壇南俱北向. 奉禮設門外位三獻官位於東門之外道南諸享官各位於其後每等異位俱重行北向西上. 設三獻官位於壇下東南西向北上執事者位於其後每等異位俱重行西向北上. 御史位於壇下東南西向. 奉禮位於樂懸東北贊者二人在南差退俱西向. 　律郞位於壇上樂　之西北東向太樂令位於軒架之北北向. 又設獻官飮福位於壇上南陛之西北向設望　位於　坎之南北向. 奉禮贊者位於西南東向南上. 郊社令設神位席以莞. 太史令設先蠶舒陵氏神位版於壇上北方南向又設祭器皆藉以席. 　　各二竝居前　實稻粱在左粱在稻前. 　實黍稷在右稷在黍前. *등三在　豆*閒實大羹. 　三在*등前實以羹加芼滑. 　十在左爲三行右上第一行乾棗形　魚　白　第二行鹿脯榛實黑　第三行菱仁　仁栗黃. 豆十在右爲三行左上第一行芹*　　　脾析菁　第二行　　　　魚　第三行豚拍鹿　　　. 俎一在　豆*閒載牲體. 木爵三在　豆南每爵有　又豆一在　南實毛血. 犧尊二一實明水一實醴齊象尊二一實明水一實　齊山　二一實玄酒一實淸酒爲二重在神位前稍東北向西上. 尊加勺　有　以置爵. 幣　設於尊所祝　在豆南. 設洗於東陛東南北向　水在洗東　在洗西南肆　實以巾爵. 　後執禮官先入壇下亞終獻以下竝集隸儀. 謁者引禮部郞中贊引引御史詣廚省鼎　視滌濯及視牲充　禮部郞中監取明水火俱還齋所. 享日未明十五刻太官令帥宰人割牲. 祝史以豆取毛血　於饌所遂烹牲.
饋享. 享日未明三刻諸享官各服其服. 郊社令良　令帥其屬入實尊　及幣. 太官令帥進饌者實諸　豆　　. 未明二刻奉禮帥贊者先入就位. 贊引引御史郊社令祝史及令史齋郞入自東門當壇南重行北向西上立定. 奉禮曰: "再拜!" 贊者承傳御史以下皆再拜訖各就位. 贊引引御史祝史詣壇自東陛升御史行掃除於上令史掃除於下訖復位. 謁者贊引各引享官俱就門外位. 太樂令帥工人二舞入就位. 謁者引禮部郞中入就位立定奉禮曰: "再拜!" 郞中再拜訖. 謁者引郞中詣壇東陛升行掃除於上降行樂懸於下訖引復位. 謁者贊引各引享官以次入就位立定. 奉禮曰: "再拜!" 衆官在位者皆再拜先拜者不拜. 謁者進太常卿之左白: "有司謹具請行事." 退復位. 　律郞　　伏擧麾興工鼓　軒架奏姑洗宮格安之曲三成偃麾　　樂止. 奉禮曰: "再拜!" 衆官在位者皆再拜. 謁者引太常卿詣壇自東陛升北向立登歌作南呂宮容安之曲. 祝史以幣授太常卿太常卿詣先蠶氏座前北向　奠　伏興少退再拜訖登歌止. 謁者引太常卿降復位. 初衆官再拜齋郞奉毛血豆立於門外於登歌止奉豆以入由南陛升祝史迎取於壇上進奠神座前. 初太常卿升奠幣太官令出帥進饌者奉饌陳於東門外太常卿旣奠幣降復位太官令奉俎引饌外俎初入門軒架奏南呂宮　安之曲饌至陛樂止. 祝史進　徹毛血豆授齋郞齋郞奉豆出. 太官令升自南陛進奠俎於神座前饌升祝史迎奠於神座前設訖太官令降自東陛復位. 謁者引太常卿至　洗　手　手齋郞以　取爵立洗西. 太常卿洗爵拭爵以授齋郞齋郞以　受爵詣南陛以授祝史祝史受　取爵置於尊所　上. 謁者引太常卿自東陛升壇詣尊所登歌作南呂宮和安之曲. 祝史去　太常卿酌犧尊之醴齊詣神座前　奠爵　伏興少退北向立樂止. 祝史持祝版進神座右東向　讀祝文訖登歌作. 太常卿再拜祝史奠版於　太常卿拜訖樂止. 謁者引太常卿詣飮福位北向立祝史以爵酌　福酒進太常卿之右西向立. 太常卿再拜受爵　祭酒　酒奠爵. 祝史持俎進　神座前　肉. 又以　進　黍稷飯以次授太常卿. 太常卿受以授齋郞取爵遂飮卒爵祝史進受虛爵復於　太常卿　伏興再拜訖謁者引太常卿降復位. 文舞退軒架奏南呂宮桓安之曲出訖樂止. 武舞進軒架奏南呂宮桓安之曲舞者立定樂止. 初太常卿將復位謁者引禮部郞中詣　洗　洗如上儀訖. 謁者引郞中升壇詣尊所軒架奏南呂宮歆安之曲武舞作鄕樂交奏. 祝史去　郞中酌象尊之　齊奠爵訖　伏興少退北向再拜樂止. 謁者引郞中詣飮福位北向立祝史以爵酌　福酒進郞中之右西向立. 郞中再拜受爵　祭酒遂飮卒爵. 祝史進受虛爵復於　郞中興再拜訖謁者引郞中降復位. 初亞獻將畢謁者引太常博士詣　洗升酌　齊終獻如亞獻之儀訖. 降復位次祝史進　徹豆興還尊所奉禮曰: "賜　." 衆官在位者皆再拜已受福者不拜. 送神軒架奏姑洗宮靖安之曲鄕樂交奏. 奉禮曰: "再拜!" 衆官在位者皆再拜樂一成止. 謁者引太常卿詣望　位奉禮帥贊者轉就　坎西南位. 初送神樂畢祝史執　進神座前　取幣降自南陛西行　於坎奉禮曰: "可　." 坎東西各四人　土半坎奉禮白: "禮畢." 謁者贊引各引太常卿以下諸享官以次出. 初白: "禮畢." 奉禮帥贊者還本位贊引引御史祝史以下俱復執事位立定. 奉禮曰: "再拜!" 御史以下皆再拜訖出自東門工人二舞以次出. 祝版燔於齋坊.
文宣王廟.
○文宣王廟　坎在殿北壬地方深取足容物. 釋奠日仲春仲秋上丁神位文宣王設位於殿上北壁當中南向以　國公顔回配瑯*　公閔損東平公　耕下　公　雍臨淄公宰予　伯曾參竝東壁. 黎陽公端木賜彭城公　求河內公仲由丹陽公言偃河東公卜商鄒國公孟軻竝西壁. 文昌侯崔致遠弘儒侯薛聰竝南壁. 穎昌侯　孫師金鄕侯澹臺滅明單父侯宓不齊任城侯原憲高密侯公冶長汶陽侯南宮　北海侯公晳哀萊蕪侯曾點曲阜侯顔無繇　商侯商瞿共城侯高柴平與侯漆彫開壽長侯公伯寮　陽侯司馬耕益都侯樊　鉅野侯公西赤平陰侯有若東阿侯巫馬施南頓侯陳亢千乘侯梁　陽穀侯顔辛臨沂侯　儒諸城侯　季沐陽侯伯虔枝江侯公孫龍新息侯秦寗甄城侯秦商　陽侯漆彫　雷澤侯顔驕高苑侯漆徒父上　侯壤駟赤長山侯林放鄒平侯商澤成紀侯石作蜀當陽侯任不齊毛平侯公良孺文登侯申　上蔡侯曹　濟陽侯奚容箴　陽侯句井彊淄川侯申黨竝東　. 卽墨侯公袒句玆厭次侯榮期成武侯縣成南華侯左人　　原侯燕伋　山侯鄭國華亭侯秦非臨漢侯施常濟陽侯顔會博昌侯步叔乘寃句侯顔之僕內黃侯　瑗博平侯叔仲會堂邑侯顔河林慮侯狄墨高堂侯　巽　城侯孔患臨　侯公西擧如徐城侯公西箴陽平侯琴張中都伯左丘明蘭陵伯荀　臨淄伯公羊高　陵伯穀梁赤乘氏伯伏勝萊蕪伯高堂生考城伯戴勝樂壽伯毛　曲阜伯孔安國彭城伯劉向仲牟伯鄭衆成都伯楊雄維氏伯杜子春扶風伯馬融良鄕伯盧植高密伯鄭玄榮陽伯服虔　陽伯賈逵任城伯何休司空王肅偃師伯王弼司徒杜預新野伯范寗　西　. 祝版稱'高麗國王王某.' 謹遣某官臣姓名敢明薦. 幣以白長丈八尺. 牲牢正配位各豕一從享位共豕二. 獻官釋奠祭酒爲初獻司業爲亞獻博士爲終獻.
視學酌獻儀.  陳設. 視學前一日所司灑掃廟殿及學堂之內外. 尙舍局帥其屬設大次於廟殿東門之外南向又設王太子次於大次之南. 守宮設宰臣樞密以下次於國子監門內外皆量地之宜. 其日執禮官閣門設從駕官班於殿下如常視朝儀. 有司設祭器於文宣王神座前左　一實以鹿脯右豆一實以鹿　. 爵一在　豆南犧尊一加　上在殿上前楹東南加勺實以淸酒. 設香爐於神座前. 又設配享及從享位各左　一實以鹿脯右豆一實以鹿　. 爵一在　豆南共設象尊四一設殿上前楹東一設前楹西其二分兩　　加　俱加勺. 尙舍局又設王位於敦化堂上稍北當中南向又設小次於王座東北. 又設王太子座於王座東南西向設講書官座於王座西近南東向設宰臣座於王太子之後近南西向北上. 設樞密座於講書官座西當宰臣座東向北上. 又設侍臣座於宰臣樞密之後俱重行東西相向北上. 閣門設王太子及臣僚班於堂下如常儀.
酌獻. 其日王服絳紗袍乘輦將至國子監執禮官本監幷學官學生奉迎於路左. 車駕至權停執禮監學官諸生皆再拜訖. 車駕由監門入降輦入大次執禮官太常博士太常卿立大次前西向北上. 閣門引王太子及宰臣樞密以下侍從官幷本監長貳各入詣殿下位又引博士以下學官及諸生於殿門內皆重行北向東上立定閣門報班齊. 太常卿進大次前　伏　奏: "請行酌獻之禮." 奏訖　伏興. 王服　袍出大次太常博士太常卿前導入自東門升自東階詣至聖文宣王神座前北向立太常卿奏: "請再拜." 王再拜. 通事舍人贊: "拜!" 王太子及宰臣樞密以下凡在位者皆再拜. 太常卿奏: "請上香." 王上香. 近臣贊酌酒王詣先聖神座前北向　奠訖　伏興. 太常卿奏: "請再拜." 王再拜通事舍人贊: "拜!" 王太子以下凡在位者皆再拜. 太常卿前導王降自東階還大次. 監官學官分詣配享及從享位酌獻如儀.
視學. 左右　分獻訖太常卿　奏: "禮畢." 王改服出大次. 太常卿前導至敦化堂入小次侍臣及監學官諸生各立於堂下東西相向. 閣門報班齊王出次升座仗衛奏山呼訖閣門官以次分引王太子及宰臣樞密入就位立定. 通事舍人贊: "拜!" 王太子宰樞以下凡在位者皆再拜. 閣門使進詣王座前承旨降詣王太子之右西向宣曰: "升堂." 舍人贊: "拜!" 王太子宰樞及侍臣皆再拜分左右升堂各就座後立侍臣不應升堂者分立東西廊. 舍人引講書官就階下北向位閣門使宣曰: "升堂." 舍人贊: "拜!" 講書官再拜由西階升堂立於座後. 又引監學官諸生就北向位. 舍人贊: "拜!" 監學官諸生皆再拜分立於東西廊皆北上. 內侍官進書案牙籤執經官以經稍前進於案上訖退. 舍人宣曰: "各就座." 上下在位者皆再拜就座講書官又再拜就座. 講書畢舍人曰: "可起." 群官皆起降階就位立定. 舍人引講書官就拜位贊: "拜!" 講書官再拜進步致辭退復位再拜舞蹈又再拜訖舍人引西出. 又舍人贊: "拜!" 王太子及宰樞以下皆再拜班首出行陳賀訖還位. 舍人贊: "拜!" 在位官皆再拜舞蹈又再拜. 監官學官學生陳賀亦如之. 拜訖學生無舞蹈. 閣門使傳宣: "就座賜茶." 舍人贊: "拜!" 王太子宰樞以下群官及監學官學生皆再拜訖王太子以下群官升堂各就座後立舍人稱: "各就座." 王太子以下皆就座. 賜茶畢監學官學生於庭下立受茶舍人引降階就位舍人贊: "拜!" 王太子及宰樞以下群官及監學官學生皆再拜訖舍人分引以次出. 王降座還大次乘輿還內如來儀.
仲春仲秋上丁釋奠儀.  齋戒. 前享五日凡應享之官散齋三日皆於正寢致齋二日一日於本司一日於享所無本司者於尙書省. 監官學官學生及太樂工人俱淸齋一宿監學官於本司學生於各齋樂工於太常司. 散齋理事如故唯不弔喪問疾不作樂不判署刑殺文書不行刑罰不經穢惡致齋唯享事得行其餘悉斷. 其享官已齋而闕者通攝行事. 前享一日諸衛令其屬. 未後一刻各以其方器服守衛殿門.
陳設. 前享二日國子監帥其屬掃除殿之內外. 守宮設獻官以下次於國子監量地之宜. 太樂令陳登歌之樂於殿階上設軒架之樂於殿庭俱北向. 前享一日有司設祭器皆藉以席先聖神位前　　各二　實稻粱在左粱在稻前　實黍稷在右稷在黍前竝居前. *등三在　豆*閒實以大羹　三在*등南實以羹加芼滑. 　十在左爲三行右上第一行乾棗形　魚　白　第二行鹿脯榛實黑　第三行菱仁　仁栗黃. 豆十在右爲三行左上第一行芹　　　脾析菁　第二行　　　　魚　第三行豚拍鹿　　　. 俎一在　豆*閒載豕牲爵三在　豆南每爵有　. 又豆一在俎南實以毛血. 犧尊二一實明水一實醴齊象尊二一實明水一實　齊山　二一實玄酒一實淸酒爲二重在殿內神位之左稍南北向西上加勺　尊皆有　以置爵. 幣　設於尊　之所祝　在神座之右先師配座前亦如之. 尊　在神座之左東向北上. 又設諸從享位各　二在左一實栗黃在前一實鹿脯次之. 豆二在右一實菁　在前一實鹿　次之. 俎一在　豆*閒載豕牲. 　　各一在　豆*閒　居前　實稷　實黍. 爵三在　豆南每爵有　. 從享位禮器殿上及兩　竝同. 殿上從享東西及南位各犧尊二一實明水一實醴齊象尊二,一實明水一實　齊皆在神位之左兩　各設犧尊四二實明水二實醴齊象尊四二實明水二實　齊. 又設洗於東階東南北向　水在洗東　在洗西南肆　實以巾爵執尊　　　者各位於尊　　　之後. 奉禮設門外位三獻官位於東門之外道南分獻官執事者在其後監官學官在獻官東南俱重行北向西上. 又設三獻官位於殿庭東階東南分獻官執事者各位於其後每等異位俱重行西向北上御史位於東階下西向令史陪其後. 監官學官位於西階西南學生位於學官之後俱重行東向北上. 設奉禮位於樂懸東北贊者二人在南差退俱西向. 設　律郞位於殿上樂　之西東向太樂令位於軒架之北北向設獻官飮福位於殿上東階之東西向. 又設望　位於殿東北當　坎西向又設奉禮贊者位於　坎東北南向東上. 　後執禮先入殿庭亞終獻官以下行事執事官　執肄儀. 謁者引司業贊引引御史詣廚省鼎　視滌濯及視牲充　俱還齋所太官令監取明水火. 享日未明十五刻帥宰人割牲祝史以豆取毛血置於饌所遂烹牲其牲正座及先師配座俎皆升左　體. 其餘析分餘體升之.
饋享享日未明三刻諸享官各服祭服諸從享監官學官學生各服其服郊社令良　令各帥其屬入實尊　及幣. 太官令帥其屬實諸　豆　　. 未明二刻奉禮帥贊者先入就位贊引引御史及祝史令史與執尊　　　者入自東門當階*閒重行北向西上立定奉禮曰: "再拜!" 贊者承傳御史以下皆再拜訖各就位. 贊引引御史祝史詣東階升殿御史行掃除於上令史掃除於下訖引就位. 謁者贊引各引享官及從享監學官等就門外位學生皆入就門內位. 太樂令率工人二舞入就位文舞入陳於懸北武舞立於懸南道西. 未明一刻謁者引司業入就位立定奉禮曰: "再拜!" 司業再拜訖. 謁者引司業詣東階升殿行掃除於上降行樂懸於下訖引復位. 初司業行樂懸謁者贊引各引享官及監學官以次入就位立定. 奉禮曰: "再拜!" 衆官在位者及學生皆再拜先拜者不拜. 謁者進祭酒之左白: "有司謹具請行事." 退復位. 　律郞　　伏擧麾興工鼓　軒架奏姑洗宮凝安之曲三成偃麾　　樂止. 奉禮曰: "再拜!" 衆官在位者及學生皆再拜. 祝史各　取幣於　立於尊所. 謁者引祭酒升自東階詣先聖神座前北向立登歌作夾鍾宮明安之曲. 仲秋奏南呂宮. 祝史以幣授祭酒祭酒北向　奠先聖神座前　伏興少退北向再拜訖. 詣先師配座前東向立祝史以幣授祭酒祭酒東向　奠先師配座　伏興少退東向再拜訖登歌止謁者引祭酒降復位. 初衆官再拜訖齋郞各奉毛血豆立於東門外於登歌止奉毛血升自東階祝史迎取於階上各進奠於先聖先師座前退立於尊所. 初祭酒升奠幣太官令出帥進饌者奉饌陳於東門之外祭酒旣奠幣降復位太官令奉俎引饌入. 俎初入門軒架奏無射宮　安之曲饌至階樂止. 祝史各進　徹毛血之豆授齋郞齋郞奉豆出. 太官令升自東階進奠俎於先聖神座前配座祝史一時奠俎訖饌升祝史迎取於階上各設於神座前. 設訖太官令降復位祝史還尊所. 謁者引祭酒詣　洗　手　手齋郞以　取爵授祭酒祭酒洗爵拭爵以授齋郞. 齋郞以爵　授祝史祝史受　取爵置尊所　上. 謁者引祭酒升自東階詣先聖酒尊所登歌作夾鍾宮成安之曲仲秋奏南呂宮祭酒取爵於　祝史去　. 祭酒酌犧尊之醴齊進詣先聖神座前北向　奠爵　伏興少退北向立樂止. 祝史持祝版進神座右東向　讀訖登歌作祝史奠版於　祭酒再拜訖樂止. 又詣先師酒尊所登歌作夾鍾宮成安之曲祝史去　祭酒酌醴齊進詣先師配座前東向　奠爵　伏興少退東向立樂止. 初祭酒洗爵升殿訖分獻官從升. 祭酒獻配位訖瑯*　公以下及左右　分獻官酌獻亞終獻亦如之. 祝史持祝版進先師配座之右南向　讀訖樂作祝史奠版於　祭酒再拜訖樂止. 謁者引祭酒詣飮福位西向立祝史各以爵酌　福酒合　一爵一祝史持爵進祭酒之左北向立. 祭酒再拜受爵　祭酒　酒奠爵. 祝史各以俎進　神座前　肉共　一俎上又以　取黍稷飯共　一　以次授祭酒祭酒受以授齋郞取爵遂飮卒爵. 祝史進受虛爵復於　祭酒　伏興再拜訖. 謁者引祭酒降復位. 文舞出軒架奏無射宮崇安之曲出訖樂止. 武舞入軒架奏無射宮崇安之曲舞者立定樂止. 初祭酒將復位謁者引司業詣　洗　手洗爵以授齋郞齋郞傳授祝史. 謁者引司業詣先聖酒　所軒架奏無射宮武安之曲. 武舞作鄕樂交奏. 祝史去　司業酌象尊之　齊詣神座前北向奠爵　伏興少退北向再拜訖又詣先師配座前酌獻如上儀少退東向再拜訖樂止. 謁者引司業詣飮福位西向立祝史各以爵酌　福酒合　一爵. 一祝史持爵進司業之左北向立. 司業再拜受爵　祭酒遂飮卒爵. 祝史進受虛爵復於　司業興再拜謁者引司業降復位. 初司業獻將畢謁者引博士詣　洗　洗升酌　齊終獻如亞獻之儀. 樂止降復位分獻官　降復位. 次祝史各進　徹豆興還尊所. 奉禮曰: "賜　." 衆官在位者及學生皆再拜已受福者不拜. 送神軒架奏姑洗宮凝安之曲鄕樂交奏奉禮曰: "再拜!" 衆官在位者及學生皆再拜樂一成止. 謁者引祭酒詣望　位奉禮帥贊者轉就　坎東北南向東上. 初在位者將拜祝史各執　進神座前取幣降自西階以幣　於坎訖奉禮曰: "可　." 坎東西各四人　土半坎. 奉禮白: "禮畢." 謁者贊引各引祭酒以下諸享官以次出. 初白: "禮畢." 奉禮帥贊者還本位贊引引御史祝史以下俱復執事位立定. 奉禮曰: "再拜!" 御史以下皆再拜訖. 贊引引出監學官學生及工人二舞以次出. 其祝版燔於齋坊.
宣宗八年九月庚戌禮部奏: "國學壁上圖　七十二賢其位次依宋國子監所讚名目次第其章服皆倣十哲." 從之.
肅宗六年四月癸巳國子監奏: "文宣王廟左右廊新　六十一子二十一賢請從祀於釋奠." 從之.
睿宗九年八月乙卯王詣國學酌獻於先聖先師御講堂命翰林學士朴昇中借大司成講說命三篇百官及生員七百餘人立庭聽講各進歌頌御製詩一首宣示左右令各和進. 十一年七月追贈新羅執事省侍郞崔致遠內史令從祀先聖廟庭.
忠宣王三年二月丁巳釋奠祭酒司業皆不至博士兼行三獻.
忠定王三年八月丁丑釋奠唐人林巨不知禮以祝板爲誤別取板使成均官書之不押於王而行之. 薛聰崔致遠削去不享. 牲本牛一羊一去牛用羊二.
恭愍王十二年八月丁酉釋奠博士以下無有一人唯明經博士學諭各一人而已. 十六年七月庚子移文宣王塑像於崇文館文武百官冠帶侍衛. 十八年八月丁卯命三司右使李穡釋奠於文廟自辛丑播遷之後禮文廢墜釋采之儀不中法式. 穡考正其失選諸生爲執事肄儀三日禮度可觀. 二十二年三月始命復行朔望祭自十年南遷以後廢而不行今復擧之八月丁亥釋奠以節氣用仲丁. 二十三年二月丁未釋奠以日食用仲丁.
志卷第十六.
