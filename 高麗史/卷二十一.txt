世家卷第二十一. 高麗史二十一.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
神宗.
神宗靖孝大王諱晫古諱旼字至華仁宗第五子明宗母弟. 仁宗二十二年甲子七月庚申生及長封爲平　公明宗二十七年九月癸亥崔忠獻廢明宗迎王卽位於大觀殿.
乙丑御大觀殿受群臣賀移御儀鳳樓親勞毬庭宿衛軍仍命罷歸. 翼日忠獻兄弟亦出自樞密院歸第.
丁卯以崔忠獻爲上將軍柱國; 忠粹爲鷹揚軍大將軍知都省事柱國; 朴晉材爲刑部侍郞; 趙永仁判吏部事; 奇洪壽　知政事判兵部事.
冬十月乙亥王改名晫嘗在潛邸夢人命名曰千晫. 未幾卽位至是. 以與金主同名欲改之令宰相擬進　知政事崔　進晫字. 王心異之遂改.
丙子遣考功員外郞趙通如金. 前王表曰: "鶴鳴於皐尙有可聞之響葵傾於日豈無委照之私? 敢　懇款之誠仰瀆高明之鑑. 伏念某猥將　力　襲藩封表東海之濱久陶於聲敎迫西山之日忽染於病　. 一腳偏枯而行必借於人扶兩眼　昏而視不過於步內. 自年齡馴致若此非藥餌所可能爲. 且當國政之堆前意亦迷於去取. 如或皇華之臨境禮必闕於將迎. 念玆雖謂之小邦厥位難虛於一日. 顧父言之在耳*　{須}弟及而傳家故臣　曾受付託於臣兄今宜　重艱於臣弟. 　臣兄有元子臣某嘗傳聞於遺訓亦承順於臣心因謂大叔之賢非所　及願付延陵之節固欲退藏. 而臣母弟晫德服人心名高戚里非特能保乂於下國亦可以藩宣於上朝. 乃於九月二十三日以弟晫權守軍國事務敢布腹心之微用祈覆載之惠." 新王表曰: "覆物無私帝王之至德仗信以事臣子之良規敢吐　辭冒干聰聽. 伏念舊邦遺胤荒服曾臣遭逢解網之時涵泳垂衣之化. 伏見臣兄國王臣晧逮事先帝至於聖朝述職僅三十年禮無所失享壽餘六十載病莫能興. 藥乏萬金之良疾同二竪之苦欲釋重負庶保殘齡追述臣父國王楷遺囑以九月二十三日令臣權守軍國事務而臣迫此懇辭避將何計. 顧負托之大重將　呼以上聞然念宗廟不可以乏祠黎元不可以無主勉從誠請假守繁機. 若臨淵而履　或至隕越　回霜而收電永荷生成. 區區之誠實天所鑒."
十一月庚子朔御儀鳳樓詔曰: "朕因臣民之推戴承祖宗積累之基夙夜祗懼無安厥位. 庶幾中興馴致*大平雖至憂勤罔知攸濟. 視古哲王寬刑宥罪崇德報功輕　薄賦爲理之要莫過於此. 故欲於中外普被恩澤與民更始自今月初一日昧爽前內外斬絞以下至於贖銅徵瓦咸赦除之國內名山大川及耽羅神*祗{祇}各加號祖聖及歷代名王加上尊謚年八十以上及篤　疾僧俗男女鰥寡孤獨義節孝順旌表門閭許加分職登極日侍衛宰樞以下及軍卒加爵號分職子孫加蔭職其餘不應受職者各賜物有差文武兩班各許散職一級田柴東堂監試人吏動靜　許一度."
前中書令杜景升卒.
壬子改天祐門爲應明.
癸丑設八關會幸法王寺.
癸巳以宗室　守太尉上柱國延昌公; 沔守司空上柱國廣陵侯; 縝守司徒上柱國寧仁伯; 祐守司徒上柱國昌化伯; 沆守司徒上柱國; 趙永仁守太師門下侍郞平章事監修國史判吏部事; 奇洪壽守司徒中書侍郞平章事監修國史判兵部事太子太傅; 任濡崔　　爲中書侍郞平章事; 李文中　知政事; 於述儒守司空左僕射判刑部事; 崔詵知樞密院事太子少師; 金晙同知樞密院事太子賓客; 蔡順禧車若松　爲樞密院副使; 金彥爲尙書左僕射; 林惟謙爲尙書右僕射判三司事; 崔忠獻爲樞密院知奏事.
○(戊午)元年春正月己亥朔日食.
庚子放朝賀.
壬子燃燈王如奉恩寺.
甲子以上將軍白存濡爲西北面知兵馬事; 大府卿文侯軾爲東北面知兵馬事.
三月戊戌王以仁宗忌晨道場將如靈通寺卽位未久疑有變不果行.
乙巳元子始開書筵於寶文閣.
丙午分遣中使省州縣寃獄.
丁巳幸王輪寺.
甲子幸妙通寺.
乙丑重房奏: "闕西之地武官位也請禁人家安　."
夏四月癸酉謁顯陵.
乙酉謁昌陵.
五月戊戌朔謁長純二陵.
己亥有司請避上嫌名令諸姓卓者從外家姓若內外姓同則從內外祖母之姓.
丙午趙通還自金*　前王表詔曰: "卿嗣爵遐　撫封歲久遽退讓以去位疑事變之非常. 　閱奏緘備形懇切自以衰疾之逼難任機務之繁且述父言欲令弟及久曠藩宣之寄已從權攝之宜雖若出於卿誠顧未孚於朕聽. 續遣信使往咨其詳."
己未幸外帝釋院.
六月丁卯朔太白晝見.
辛未再雩.
癸酉賜田敏儒等及第.
金遣宣問使大理卿孫　來　詰前王遜位事由對如前王表意　曰: "有詔必見前王親授." 朝議難之門下侍郞趙永仁曰: "前王養疾南州計程三十日乃至必欲親授詔請留待二三月然後可." 　曰: "苟如是不必親授也." 翼日傳詔於王詔曰: "久撫海邦遽形誠懇自以　疾難於奉藩乃追述於父言且幷陳其子讓欲令母弟傳受爵封謂其能事於上朝已　攝行於國政驟達予聽未察所從. 特命使以卽諏庶得卿之誠素具詳奏牘無或隱情."
秋七月丁未以王生日爲咸成節.
乙卯遣禮部郞中白汝舟如金請封冊; 侍郞鄭邦輔進方物.
八月壬午太白經天.
九月遣戶部侍郞鄭世　如金賀天壽節.
冬十月癸酉太白經天二日.
十二月戊寅以崔忠獻爲樞密院知奏事.
○(己未)二年春正月癸巳朔放朝賀.
遣禮賓卿白元軾如金賀正.
二月甲子白汝舟還自金詔曰: "卿比飾使　肅馳緘奏備　兄讓兼徵父言慮有曠於撫封　從權而攝事詰其端緖亦旣合符. 玆復貢於款誠冀獲承於世爵載稽公義爰　兪音續當遣使冊命."
盜起溟州陷三陟蔚珍二縣盜又起東京與溟州賊合侵掠州郡. 遣郞將吳應夫借閣門祗候宋公綽於溟州道將作少監趙通郞將韓祗於東京招撫之.
壬辰王如靈通寺駕經　扉　刑部　囚徒.
三月戊午慮囚.
宋公綽招諭東京賊魁金順蔚珍賊魁今草等來降王賜酒食衣服遣還.
夏四月癸酉親　於*大廟赦.
乙酉金遣封冊使大理卿完顔愈尙書兵部侍郞趙琢等來上節十八人散上節十四人中節二十七人下節一百人車二十一兩馬一十四匹綱擔夫一百人.
五月戊戌命平章事奇洪壽改寫大觀殿無逸篇.
辛丑王受金詔於大觀殿詔曰: "　土尙規所以就傳於國政象賢立德亦惟安享於世封. 　箕子之故區寔卞韓之舊壤. 根本固而所庇者久枝葉茂而其承者蕃享玆世及之休卒自慶流之永. 載敷新渥庸煥異恩. 咨爾晫　性安和持心　睦賢明素出於天性名譽寢稱於國人. 屬其兄病且日加捨其子位將汝　露章來上誠意可嘉肆朕聽之具孚管邦儀而往代. 今遣使大將軍大理卿完顔愈持節冊命爾爲開府儀同三司永爲藩輔. 於戱俎豆遺俗尙循舊者有年昆弟傳家復聯芳而累葉. 宜克念於　遠以無忘於寵綏往敬乃心其服朕命." 又詔雲: "分命*候{侯}邦是維屛翰嗣膺世緖厥有故常. 玆臨遣於使　往就加於典冊其承恩數益懋忠勤. 今差使某官往彼冊命仍賜卿車服金印匹*　{段}弓箭鞍馬等物具如別錄至可領也."
六月壬戌王如奉恩寺.
中書奏: "賊臣曹元正石　餘黨雖被德音已免流放請勿復給職田以懲亂賊." 從之.
癸酉以崔　爲門下平章事致仕於述儒爲中書平章事致仕凡不請而仍令致仕者二十人.
乙亥王受菩薩戒.
秋七月乙未遣大將軍金陟候禮部侍郞王儀如金謝冊命.
戊戌以蝗　風　分遣近臣慮中外囚.
辛丑遣鄭邦輔如金進方物.
戊午太白晝見.
九月壬辰賜崔得儉等及第.
辛丑遣戶部侍郞劉公順如金賀天壽節.
冬十一月壬寅設八關會幸法王寺.
十二月壬戌太白經天.
乙酉以奇洪壽守*大尉門下侍郞平章事.
○(庚申)三年春正月戊子朔放朝賀.
遣禮賓少卿白元軾如金賀正.
己酉崔忠獻奏　中外獄囚又計流人年月久近及老少原免.
閏月戊申元子謂僚屬曰: "人皆不知其過吾亦安能自知請卿輩悉陳無隱." 朝野嘉歎.
三月癸亥改元子淵名爲悳.
丁卯中書平章事李文　卒.
戊寅太白經天二日.
夏四月癸巳冊元妃金氏爲宮主.
乙未幸普濟寺.
戊戌雨雹.
庚子冊元子悳爲王太子敎曰: "元子悳天資偉麗本性靈明以長子之賢莫若主器在聖人之訓必也正名. 玆率　儀特頒異渥今遣使齎詔持節冊命爾爲王太子." 冊曰: "立子以長自古而然　漢史有早定之言商史載以貞之義宜乎崇主　之位於以固立邦之基. 咨爾元子悳以岐　之姿　溫慈之性讀書著文操筆　墨皆若夙習決非偶然. 德旣茂於元良分亦當於儲副非特有龜筮　從之吉抑亦塞中外　望之誠肆擇良辰　加顯冊. 今遣使*特{持}節修禮冊命爾爲王太子. 於戱非仁無以堪繼體之重非義無以制有衆之心樂聽正言務修諸善以對邦家熾昌之慶勿墜祖先積累之休可不勉乎?"
癸卯封子恕爲德陽侯.
癸丑幸妙通寺.
五月己巳遣少府監趙通中郞將李唐績安撫晉州.
是月密城官奴五十餘人盜官銀器投雲門賊.
秋八月癸巳慶州李義旼族人旣放還與州吏　隙角鬪相殺義旼族人不克. 時按察使田元均入州不能制於是房守別將通引皆見殺. 元均懼卽避去他邑.
金州雜族人群聚謀亂殺豪族人豪族奔避城外. 乃以兵圍副使衙. 副使李迪儒登屋射首謀者應絃而倒其黨四散. 已而還告曰: "我等欲除強暴貪汚者以淸我邑何故射我?" 迪儒陽驚曰: "吾未嘗料此誤謂外賊耳." 乃密諭城外豪族夾擊盡殺之.
冬十一月丙寅設八關會. 今用十四日者避卯日也.
辛巳金遣禮部侍郞劉公憲來賀生辰. 咸成節本在七月依前朝大定甲午年例以十二月初一日爲節遂爲常例.
癸未宴金使於大觀殿.
十二月丁未以崔詵守*大尉門下侍郞同中書門下平章事判吏部事; 奇洪壽守*大師柱國; 任儒守*大傅門下侍郞平章事; 崔忠獻守*大尉上柱國; 安有孚爲右副承宣中書舍人; 趙準爲戶部侍郞右諫議大夫.
慶州副留守房應喬免以郞中魏敦謙代之. 初忠獻之夷義旼族也慶州別將崔茂承州官之命捕義旼族思敬等數人抵罪. 於是思敬族伯瑜直才等怨之訴應喬曰: "茂欲作亂." 應喬信而囚之伯瑜直才夜入獄殺茂應喬不問擅殺之罪反欲捕殺茂族用雄大義等州人憤怨. 旣而用雄大義殺伯瑜直才而用雄亦爲人所殺. 至是大義等集州中無賴縱暴甚應喬又不能制. 朝廷聞之故有是命.
○(辛酉)四年春正月壬子朔放朝賀.
二月甲辰太白晝見.
三月辛亥朔王如靈通寺.
夏五月庚申雨雹.
庚午賜崔宗俊等及第.
六月辛巳再雩.
壬辰金遣吏部侍郞劉　來賜羊.
秋七月辛亥太白晝見.
遣工部侍郞太守正如金謝橫宣; 衛尉卿秦彥匡謝賀生辰.
甲戌都齋庫御史郞將盧彥叔詐稱權貴干請出庫米許多石欲與庫員吏分之. 直庫將校奔告承宣於承慶事下憲臺. 徵所盜米流彥叔及胥吏等二十餘人于海島.
遣禮賓卿趙淑如金進方物.
九月丁卯令　外群官習射於西郊.
壬申遣吏部侍郞鄭公順如金賀天壽節.
冬十月己亥設百座會於毬庭.
十一月戊申朔日食隱不見.
辛亥太白晝見五日.
十二月丁丑朔金遣工部侍郞納合鉉來賀生辰.
戊子刑部尙書閔湜卒.
壬寅以崔詵開府儀同三司上柱國; 奇洪壽爲門下侍郞同中書門下平章事; 任儒守*大尉柱國; 金晙爲中書侍郞平章事; 車若松守司空　知政事; 崔忠獻爲樞密院使吏兵部尙書御史大夫.
○(壬戌)五年春正月丁未朔放朝賀.
二月辛巳放中外輕繫.
三月丁巳*??{　}宰崔詵承宣於承慶坐禮賓省試取譯語.
壬申慮囚.
夏四月壬午雨雪.
五月丁未雨雹.
乙丑賜黃克中等及第.
丁亥再雩.
秋七月丙午遣將軍韓抵如金謝賀生辰; 史祐賀天壽節.
九月丙午門下侍中趙永仁卒.
冬十月耽羅叛遣小府少監張允文中郞將李唐績安撫之.
慶州別抄軍與永州素有隙是月乃引雲門賊及符仁桐華兩寺僧徒攻永州. 永州人李克仁堅守等率精銳突出城與戰慶州人敗走. 忠獻聞之會宰相諸將於大觀殿議曰: "慶州人恣行不義今又聚黨攻伐隣邑宜發兵討之."
十一月丙辰設八關會幸法王寺.
戊午前王薨於昌樂宮.
己巳金遣戶部侍郞李仲元來賀生辰.
十二月乙亥耽羅安撫使張允文李唐績奏: "賊魁煩石煩守等皆伏誅."
丙子慶州賊　佐等起遣金陟侯崔匡義康純義等分道討之.
閏月壬寅葬明宗於智陵.
甲辰太白晝見.
己未以崔忠獻守*大傅　知政事吏兵部尙書判御史臺事; 王珪爲御史大夫; 白存濡同知樞密院事; 金平李自貞　爲樞密院副使; 於承慶爲樞密院知奏事; 安有孚李抗爲左右承宣; 金陟候知御史臺事; 崔奕爲殿中少監御史雜端; 鄭德宇爲右司諫; 朴得文朴仁碩爲殿中侍御史; 任孝明爲殿中內給事; 李承白李得紹爲左右正言.
○(癸亥)六年春正月辛*(??){未}朔放朝賀.
己丑幸神衆院.
乙未親設帝釋道場於修文殿.
二月乙巳幸法雲寺.
戊午設壓兵無能勝道場於修文殿.
壬戌幸普濟寺設五百羅漢齋以祈滅賊.
己巳王如靈通寺時御輦軸頭忽折王乘馬至選軍門. 尙乘局改軸以進王復乘輦. 太子扈行馬且逸易以他馬.
三月戊子幸王輪寺.
乙未幸妙通寺.
丙申慮囚.
夏四月丁未太白晝見.
甲寅設消　道場於宣慶殿.
六月戊戌朔王如奉恩寺.
癸丑太白晝見.
秋七月戊辰以王玹守司空; 李椿老　知政事仍令致仕; 康碩侯爲右正言.
辛未設消　道場於宣慶殿.
遣將軍尹公直如金謝賀生辰.
戊寅遣左司郞中郭公義如金賀天壽節.
辛巳太白晝見.
乙酉中書平章事金晙卒.
八月辛亥　知政事鄭國儉卒.
癸丑幸普濟寺設五百羅漢齋.
九月甲午崔忠獻詣奉恩寺祭太祖眞殿仍獻衣　.
冬十月辛丑設消　道場於宣慶殿.
乙卯幸王輪寺.
十一月丁卯幸妙通寺.
辛未設佛頂道場於宣慶殿.
戊寅設八關會幸法王寺.
戊子王以恭睿太后忌晨將如靈通寺日官奏: "天文有警不宜出" 不果行.
壬辰金遣兵部侍郞尹孝來賀生辰.
十二月乙未朔宴金使於大觀殿.
戊午以車若松守*大尉中書平章事; 崔忠獻爲中書侍郞平章事吏部尙書判御史臺事太子少師; 王珪　知政事; 丁光　金鳳毛　爲樞密院副使; 朴晉材爲尙書左丞; 張允文試大府卿右諫議大夫知制誥; 李端林爲右正言知制誥.
庚申王發背疽辛酉崔忠獻入內問疾.
○(甲子)七年春正月丁卯崔忠獻又問疾王謂曰: "寡人由藩邸卽寶位公之力也年旣老矣加以彌留不能聽朝欲傳位於太子." 忠獻對曰: "願上善自攝養禪位之命非臣所敢從也." 遂出.
戊辰忠獻邀*　{　}宰崔詵平章事奇洪壽於私第密議內禪之事.
己巳忠獻復入問疾王語以內禪意甚　　忠獻以告太子太子涕泣固辭. 王移御於千齡殿詔太子曰: "朕以涼德謬襲丕基年旣衰　病且彌留不敢聽政. 眷爾元子學就光明德孚民望肆以大寶用付於爾." 忠獻白太子曰: "君父之命不宜固辭." 引入康安殿進御服北面再拜奉出大觀殿受百官朝賀王扶起謂忠獻曰: "今日朕之志願已畢病亦隨愈卿於朕之父子功德不淺無以爲報." 遂泣下. 忠獻再拜而出. 王謂承宣及重房等曰: "今日以後不復見卿等矣宜各善輔嗣君以臻至理." 聞者莫不流涕.
丁丑王移御德陽侯邸遂薨遺詔: "勿殯乾始殿." 戊寅殯於內史洞靖安宮在位七年壽六十一謚曰靖孝廟號神宗葬於城南陵曰陽陵. 高宗四十年加謚敬恭.
○史臣贊曰: "神宗爲崔忠獻所立生殺廢置皆出其手. 徒擁虛器立於臣民之上如木偶人耳惜哉."
熙宗.
熙宗成孝大王諱　字不陂古諱悳神宗長子母曰靖宣太后金氏. 明宗十一年辛丑五月癸未生神宗三年四月冊封太子七年正月己巳受內禪卽位.
丁丑神宗薨二月庚申葬於陽陵.
遣郞中任永齡如金告喪.
三月丁卯釋奠於文宣王以國恤用是月.
夏四月甲午朔尊母金氏爲王太后.
己未赦.
五月庚午改王生日壽祺節爲壽成.
六月己亥金遣祭奠使小府監張　大理少卿梅瓊慰問使工部侍郞石*慤起復使吏部侍郞朮甲晦等來. 三使*閒一日入京分處仁恩迎恩宣恩三館.
乙卯王服　衫引祭奠使迎詔於延慶宮.
庚申宴金使. 舊例當客使宴日內侍一人承命出右倉乾*　十五石分給侍衛軍人是日軍人怒不均分歐殺抄一人. 內侍逃免. 刑部囚繫軍人鞫問　掠死者數人終不得殺抄者.
秋七月壬戌朔金遣橫宣使兵部侍郞完顔立來.
八月戊午遣將軍金慶夫禮部侍郞崔光遇如金謝賜祭.
　知政事車若松卒.
九月辛未燃燈幸法王寺. 壬申設大會今用九月者以正月方初喪也.
是月遣使如金謝慰問起復橫宣.
冬十月癸巳賜印得侯等及第.
十一月甲子立元子祉爲王太子年八歲.
十二月癸丑以崔忠獻守太師門下侍郞同中書門下平章事.
○(乙丑)元年夏四月辛亥樞密院使金平卒.
六月甲午弘文公徒諸生訴忠獻曰: "本徒及第林得侯附勢賣我宣聖堂於將軍金俊請罪之." 數日憲臺囚得侯獄徵白銀十斤.
秋七月丙辰賜馬仲奇等及第.
八月宋商船將發禮成江監檢御史安琓行視　出之物得犯禁宋商數人笞之太甚. 忠獻聞之罷琓又論不擇遣御史罷侍御朴得文.
冬十二月丁卯以崔忠獻爲門下侍中晉康郡開國侯; 奇洪壽判吏部事.
○(丙寅)二年春二月己未　神宗於*大廟.
夏四月甲子金遣大理卿移刺光祖小府監馬　來冊王宣慶大觀兩殿倚屛久爲塵汚. 王命忠獻子將軍瑀書洪範於宣慶殿無逸於大觀殿以迎北使. 癸酉王將受冊遣左承宣鄭叔瞻議行禮所於金使*　曰: "受冊宣慶殿設宴大觀殿行望詔拜於昇平門外." 王以問忠獻對曰: "前王時宣慶殿　故受冊於大觀而望詔於昇平門外今正殿已成豈可苟循一時之制而便失舊規耶?" 遂從之.
六月甲寅賜庾亮才等及第.
丙寅震大將軍朴挺謨挺謨爲人貪　詐僞.
秋八月甲戌謁顯陵.
九月乙酉謁昌陵.
甲午謁陽陵重營陵傍彰信寺改額曰孝信以資冥福. 內侍崔正　監其役欲媚於王窮極侈麗*　{　}費甚廣.
冬十月辛酉親　*大廟.
○(丁卯)三年春正月自前年冬山西達官多死武班疑東班祝之往往有不平之語以內侍員行祈禳道場於重房將軍房.
二月丁未朔崔忠獻奏: "諸道流配者量移放免幾三百人."
三月庚子御宣慶殿使晉康侯崔忠獻奉上冊寶於王太后賜忠獻犀帶金銀綾絹鞍馬等物遂宴諸王宰樞文武常　以上官賜廐馬人一匹.
夏四月己酉赦.
○(戊辰)四年春二月乙卯太白晝見經天太史奏: "辰巳之歲明堂水流破巽方商音尤忌又有向成門重營之役不可留御闕內." 丙寅移御梨坂崔瑀第.
三月壬申王曲宴於忠獻茅亭唱和終夜劇飮甲戌還御梨坂宮.
閏月乙亥召德陽侯恕寧仁侯　始興伯璡侍中崔忠獻門下平章事奇洪壽任濡樞密使於承慶同知樞密事盧孝敦宴於樓上觀擊毬賜打毬者綵帛有差.
丁酉賜皇甫瓘等及第.
六月己巳朔王如奉恩寺.
秋七月丁未改營大市左右長廊自廣化門至十字街凡一千八楹又於廣化門內構大倉南廊迎休門等七十三楹. 凡五部坊里兩班戶*　{斂}米粟就賃供役兩班坊里之役始此.
八月庚寅遣起居郞林永軾如金賀天壽節.
甲午幸法雲寺.
丙申盜發武陵王命禮部諸陵署巡審諸陵又有盜發者五六卽命中使*今{令}願剎僧修之. 有司劾罷諸陵直配陵戶人於遠島. 明年獲盜數人誅之.
九月己亥幸王輪寺.
冬十月乙亥饗國老庶老孝順義節王親巡侑之. 丙子又大　鰥寡孤獨篤　疾賜物有差州府郡縣亦依此例. 近因國家多難饗禮久廢至是詔立都監復遵舊制.
乙酉幸將軍崔瑀第命牽龍擊毬.
十一月辛丑遣鄭光習如金進方物林柱材賀正.
庚戌設八關會幸法王寺.
甲寅金遣戶部侍郞郭　來賀生辰.
○(己巳)五年春正月丁酉王聞金主崩遣奉慰使史洪紀祭奠使李淳中如金. 淳中請祭器於金有司不許. 淳中曰: "道途遼遠聞訃最晩騰裝速赴未暇*　{齎}來大國何責人以細故而吝惜此器耶?" 乃許之. 及祭奠具精　金人嘉其至誠.
辛丑金遣孫居寬來告喪.
己酉王以神考忌辰道場如龍興寺.
壬子幸法王寺.
二月戊寅燃燈王如奉恩寺.
甲申幸王輪寺.
辛卯行金國大安年號.
三月丁酉移御柳井洞崔忠獻第.
癸卯幸普濟寺.
辛亥設消災道場於宣慶殿.
甲寅遣上將軍金元傑禮部侍郞房應喬如金賀卽位.
辛酉慮囚.
夏五月戊戌守*大師門下侍郞平章事崔詵卒.
六月癸亥朔日食.
辛卯門下侍郞平章事金鳳毛卒.
辛亥幸法雲寺設仁王道場.
庚申門下侍郞同中書門下平章事奇洪壽卒.
冬十月丁卯幸妙通寺設摩利支天道場.
丙子設佛頂道場於內殿.
十一月乙未還御延慶宮.
己亥遣閣門通事舍人徐延如金賀正.
甲辰設八關會幸法王寺.
金遣戶部侍郞幹勤正來.
　知政事李椿老卒.
○(庚午)六年春二月癸酉燃燈王如奉恩寺.
丁亥幸王輪寺.
三月甲午幸普濟寺.
夏四月己巳幸妙通寺設摩利支天道場.
癸酉太史請　妖言.
六月戊午王如奉恩寺.
乙丑賜金泓等及第.
金遣橫宣使移刺　貞來.
是月遣於龍奕如金賀萬春節; 宋孝誠謝賀生辰.
秋七月丙午遣郞將池方淑如金謝橫宣.
八月壬申幸法雲寺設仁王道場.
丙子幸外帝釋院.
九月幸崔忠獻內史洞第留三日移御壽昌宮.
冬十一月丁酉設八關會幸法王寺.
壬寅金使來.
十二月乙卯朔日食.
是月召明宗太子璹於江華.
○(辛未)七年春正月癸巳封璹守司空上柱國漢南公改名貞令赴燃燈宴.
閏月乙酉幸王輪寺.
夏四月癸未冊元妃任氏爲咸平宮主.
辛卯太子祉加元服受冊.
乙未冊子　檢校*大尉守司徒上柱國始寧侯.
丙午赦.
五月金遣完顔惟孚來賀生辰王遣將軍金良器回謝良器至通州遇蒙古兵中矢而死下節九人亦遇害. 金收骨以送.
六月辛巳朔王如奉恩寺.
秋八月壬午幸王輪寺.
癸巳門下侍郞平章事盧孝敦卒.
九月丁卯門下侍郞平章事致仕崔　卒.
乙亥幸妙通寺.
遣李孝全如金賀萬春節道梗而還.
冬十月戊子賜姜昌瑞等及第.
十一月金遣權止文　來賀生辰.
壬戌設八關會幸法王寺.
是月遣李實椿如金賀正道梗而還.
十二月庚子內侍王濬明等謀誅崔忠獻不克.
癸卯忠獻廢王遷於江華縣尋遷紫*燕島放太子祉於仁州奉漢南公貞立之高宗二十四年八月戊子王薨於法天精舍移殯于樂眞宮. 在位七年壽五十七. 謚曰誠孝廟號貞宗後改熙宗陵曰碩陵. 高宗四十年加謚仁穆.
○史臣贊曰是時忠獻執國命已有年矣廣植黨與專擅威福熙宗雖欲有爲何以哉. 爲王之計當以正自處任賢使能王室自強. 雖有跋扈之臣無由肆其惡矣王不知此聽用輕薄之謀欲快一時之忿率見放黜噫!
康宗.
康宗濬哲文烈亶聰明憲貽謀穆淸元孝大王諱*오字大　一字法柱明宗長子母曰光靖太后金氏毅宗六年壬申四月乙巳生. 明宗三年四月冊太子賜名璹. 二十七年九月崔忠獻放於江華熙宗六年十二月召還京明年正月封漢南公改名貞. 十二月癸卯忠獻廢熙宗奉王於私第. 卽位於康安殿改名*오.
○(壬申)元年春正月己酉朔放朝賀.
辛亥王子*??自安岳縣還京.
乙卯設灌頂道場於宣慶殿.
丙寅制: "登極之初例覃恩宥當於二月下旬擇吉頒赦西京及諸路州牧進奉方物一皆除之."
設延生經道場於內殿三日.
二月庚辰遣告奏使中書舍人李儀. 如金表曰: "伏見國王　早傳先業恪守外藩忽　疾病以彌留浸致形骸之甚弱攻療無　顚　是憂庶因脫釋於繁機姑欲保全於餘喘. 蓋由承　臣仲父先國王臣晫遺囑以臣親則猶子理合承家如有遞更必先推與　於前年十二月二十五日令臣權國事務. 而臣*오辭不獲已受亦難堪. 顧付　之非輕將　呼而遙達然念黎元不可一日而無主　社不可曠時而乏祠勉副群情假司重寄. 　天　地寔深隕越之懷剖心　肝仰告端倪之實　廻淵聽*미荷鴻恩."
壬辰燃燈王如奉恩寺.
己亥御儀鳳樓赦.
三月庚申門下侍郞平章事任濡卒.
夏四月辛巳以王生日爲光天節.
乙巳李儀還自金詔曰: "朕惟爾國世篤忠勤意前王遽以病讓謂爾　仲父之子而素有  賢之稱徵遺訓於先臣. 　攝行於機務以頒*　詔特示矜從玆重閱於來章宜明諭於朕指其承恩許益謹藩儀. 續當遣使冊命."
五月遣尊王　懿靖王后金氏爲光靖太后.
六月丙子朔王如奉恩寺.
戊子賜田慶成等及第.
庚寅王受菩薩戒於內殿.
秋七月辛酉金封冊使大理卿完顔惟基直學士張翰來.
乙丑冊子*??爲王太子加元服立府.
丁卯遣戶部侍郞李實椿如金賀萬春節.
壬申王受冊詔曰: "邇者前王乃以國讓謂卿賢淑祈授世封. 肆臨遣於使　　就加於錫命益思忠恪茂對寵光. 今差使明虎大將軍大理卿完顔惟基副使翰林直學士大中大夫張翰往彼冊命仍賜卿車服金印匹*　{段}弓箭鞍馬等物具如別錄." 冊曰: "朕操馭貴之資職代天之命凡預*　榮之例必崇過厚之恩. 　惟東藩謹乃侯度頃屬授承之際克敦揖讓之風. 載閱控章特從開許權高麗國事王*오性資愷悌學問淵源內推樂善之誠外蔚好賢之望稽之理命則有　假以政權則克勝使付囑者得稱知人傳授者果爲有託顧玆一擧豈匪兩全? 是用正爾眞封　斯新渥. 於戱摠山海五部　之茅社加車服九命煥其旗章尙肩忠藎之心益體寵綏之意勉修爾職祗服朕言. 可特授開府儀同三司上柱國高麗國王食邑一萬戶食實封一千戶仍令有司擇日備禮冊命." 所賜象輅高十九尺廣化門高　十五尺請裁損入門金使*　曰: "象輅之制皆有定式不可增損." 乃掘　下地去頂三輪挽入.
八月丁亥設星變消　道場於內殿.
遣使如金謝封冊賜物.
冬十月癸酉朔行金崇慶元年.
甲午冊王妃柳氏爲延德宮主.
乙未醮於內庭以禳星變.
十一月丙辰設八關會幸法王寺.
十二月乙未以金元義　知政事判禮部事; 崔洪胤爲政堂文學; 鄭克溫守司空左僕射判三司事.
○(癸酉)二年春正月癸卯朔放朝賀.
二月乙酉燃燈王如奉恩寺.
三月甲子羅州地震.
夏四月甲午謁智陵.
中書省劾秘書監李淳中掌南省試誤解試題貶爲南京副留守削進士籍.
五月丙寅以旱再雩.
六月辛未王如奉恩寺.
甲申王受菩薩戒於內殿以僧至謙爲王師.
秋七月壬寅賜許受等及第.
八月癸酉王不豫. 丁丑詔曰: "朕以不類　承大寶於今數載德薄負重. 疾漸惟幾　惟天位不可暫虛太子*??德足以升聞於上明足以丕冒於下乃命以位遺大投艱凡爾百僚各執爾事以聽嗣王. 山陵制度務先儉約易月之服三日而除." 是日暮有星大如日見於乾方俄而墮地夜二鼓王薨於壽昌宮和平殿. 在位二年壽六十二. 謚曰元孝廟號康宗陵曰厚陵高宗四十年加謚明憲. 
○史臣贊曰康宗在位之日凡所施爲皆受制於強臣遽罹疾病享國日淺悲夫.
世家卷第二十一.
