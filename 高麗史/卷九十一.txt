列傳卷第四. 高麗史九十一.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
宗室二.
○神宗二子. 宣靖太后金氏生熙宗襄陽公恕. 襄陽公恕神宗三年封德陽侯後封襄陽公. 崔忠獻廢熙宗遷於江華放恕於喬桐縣. 恕子瑋*??絪僖. 瑋守司空高宗三年卒. 性溫裕相貌奇　有文雅好賢樂士. 謚懷敬. *??守司空子　裕禧. 　守司徒裕禧皆守司空. 絪封始安公子禎瑛　. 禎守司空瑛封西原侯忠烈王十七年卒子　琠. 　封益陽侯子*유熙璉. *유封淳化侯恭愍九年五月卒子鈞珦　鉦. 鈞初封定原君恭愍四年與大護軍金瑨如元獻方物五年奉御酒來進封定原伯. 七年如元賀正後改封府院君. 子恭讓王瑀. 恭讓二年追加四親爵謚鈞爲三韓國仁孝大公*유爲馬韓國仁惠公妃申氏馬韓國明睿妃　爲辰韓國仁肅公妃朴氏辱韓國莊敬妃瑛爲卞韓國英憲公妃皇甫氏卞韓國順安妃. 瑀初封定陽君恭讓元年進府院君判門下改領三司宗簿寺事. 王旣追尊四親以瑀主其祀. 三年領門下府事至  本朝封麻田郡歸義君卒謚景禧. 子　琯. 　封定康君琯元尹. 珦初封鶴城侯後封鶴城府院君. 恭愍十年如元賀正道梗不果行. 王避紅賊幸福州珦與其弟平安君等二人謁行在. 辛禑三年宦者金壽萬妻與珦爭田民謀害之乃與宦者金元老妻誣告: "珦將不利於上." 禑命巡軍守珦家鞫壽萬元老妻服誣妄禑以明德太后請竟不治. 　有司禁宗室擅出入. 子和　. 和封南平君恭讓四年流遠地子根元尹. 　封寧平君. 　封益原府院君子　封永原君. 　子瓊玟皆元尹. 鉦封平安府院君子琮　璟　. 琮封慶平君　封保定君璟　皆元尹. 熙封寶城君子瑜環. 瑜封永昌府院君後封慶昌大君恭愍十八年卒. 子順城君珽永安君正尹璞永安君史逸其名. 環封永興君妻弟辛珣附辛旽伏誅緣坐流武陵島不知存沒者十九年. 妻辛氏聞環飄風至日本國. 請都堂私備金銀令家奴隨回禮使物色求之者數四辛昌元年其奴以所謂環者來爲人形容不類甚癡不知祖父名及所居田裡. 辛氏從弟前判事克恭及其姻親前判開城府事朴天祥前密直副使朴可興知密直李崇仁河崙曰: "吾等識環甚熟此實非環也." 辛氏自京山府來見喜甚曰: "知夫莫若妻." 遂訟於憲府憲府與門下府郞舍典法司巡軍雜治聚宗室及天祥等對辨環二子及兄僧　髓宗室諸君皆曰: "眞永興也." 環女壻前判書李崇文崇仁弟也當初對以不知眞僞及鞫之乃曰: "眞吾婦翁也." 於是天祥克恭可興崙等坐誣流遠地. 子珊珩瑾. 珊順平君珩元尹瑾正尹. 璉封益興君子愼封福安君. 愼子　譜諮. 　封定安君. 子璇珍. 璇封福康君珍元尹. 譜封福昌君諮封福原君恭讓四年六月流遠地. 琠封瑞興君忠烈朝以禿魯花在元. 王惟紹宋邦英　於王欲廢忠宣令琠繼尙寶　實憐公主以爲後琠貌美王使之衣　服數往來以觀公主. 公主素不謹行遂屬意於琠. 及惟紹等伏誅忠宣欲宥琠丞相不可使刑部幷斬於文明門外. 　守司徒*수封永安公元宗四年卒.
○熙宗五子. 成平王后任氏生昌原公祉始寧侯　慶原公祚大禪師鏡智　明國師覺膺. 昌原公祉熙宗七年加元服冊爲太子冊曰: "昔者聖人之作易也震以一索而爲長男離以重明而照四方. 故先王之有天下莫不立元嗣以定群黎咸仰之懷以承萬世不朽之業. 咨爾元子祉素　聰靈之性夙凝岐　之姿寬博而謹愼恭敬而溫文. 肆朕稽諸方冊之訓言兼聽士夫之僉議爰擇良辰　加寶冊今遣某官某等持節備禮冊命爾爲王太子. 嗚呼勉玆諸善允蹈丕　　斥　　之人樂聞方正之言. 上念祖宗積累之休永享富貴康寧之慶豈不偉歟." 及崔忠獻廢王遷於江華祉放於仁州. 後封昌原侯元宗三年卒.
始寧侯　熙宗七年封爲侯冊曰: "封立皇親藩屛王室蓋古今之常典亦邦國之宏規. 朕纘守丕圖欲光先業爰擧褒崇之禮大開冊命之儀. 咨爾　毓德謙勤秉心恭儉. 弱不好弄但將書史以爲娛居無求安自得威儀之卒度. 學有緝熙之美志存忠孝之全. 定省不怠於親　信厚見稱於公族. 德行旣著容止可觀. 肆布寵靈特頒爵號. 今遣某官某等持節備禮冊命爾爲檢校太尉守司徒上柱國始寧侯. 於戱驕奢*　{淫}佚勿虧戒愼之心富貴功名善保久長之慶祗承厥服永孚於休." 崔忠獻放於白翎縣子宏司空.
○慶原公祚忠烈五年卒. 明習典故世稱知禮. 元宗有所疑必問於祚號宗室龜鑑. 及葬王許用紅大燭. 自是士庶人家皆用之. 子　畇. 　初名恂封廣平公尙元宗女咸寧宮主. 忠烈五年偕元使納塔哈伯那監督東征戰艦於慶尙道. 十一年卒王沒入財物於內. 畇封定安侯.
○大禪師鏡智.
○　明國師覺膺.
○高宗. 二子安惠太后柳氏生元宗安慶公　. 安慶公　初名侃初封安慶侯高宗四十年進爲公. 使蒙古乞罷兵明年還先遣人奏: "臣久染腥　之臭請經宿進見." 王曰: "自爾去後祈天禱佛庶幾速見. 今旣無恙還何用宿外? 悉焚爾所著衣更衣卽來." 　夜入謁王爲之流涕左右皆泣下. 四十六年王薨　居喪哀毀扶杖乃得行. 林衍廢元宗立　爲王未幾蒙古遣使詰衍擅廢立衍復立元宗廢　後追謚爲英宗. 子　封漢陽侯尙忠烈王女明順院妃. 子侊封桂陽侯.
○元宗. 三子順敬太后金氏生忠烈王慶昌宮主生始陽侯　順安公琮.
○始陽侯　元宗四年賜名加元服封爲侯冊曰: "欲理其國先齊其家　子弟之廣封實國家之令則. 咨爾　學就日將德與年　. 肆　我之好爵用立爾於上公無*　{淫}於逸於遊博究皇王之墳典非禮勿言勿動蔚爲宗室之表儀茂綏福履之休翊致泰平之業. 今遣某官某等持節備禮命爲開府儀同三司檢校太尉守司空上柱國始陽郡開國侯食邑三百戶食實封一百戶. 於戱恩雖父子義兼君臣體朕意之　憐肩乃心於忠孝." 府曰始陽置典籤錄事各一人. 七年卒.
○順安公琮元宗四年賜名加元服封爲侯冊曰: "廣置侯封以藩王室是古之常典非朕之私恩. 咨爾琮挺岐　之資蘊聰明之質朕之所以愛汝保汝汲汲望其成人者不惟天性之自然蓋爲本*　{支}之益固. 肆頒位號用示寵光今遣某官某等命爾爲開府儀同三司檢校守司徒上柱國順安郡開國侯食邑二百戶食實封一百戶. 於戱惟仁可以下獲民心惟德可以上承天命日愼所守時敏厥修. 夙夜惟寅服勤於子職明哲以保對揚於王休." 府曰大寧置典籤錄事各一人. 十年王如蒙古命琮監國. 十四年琮如元賀冊封帝以琮王愛子賜白金五百斤薴布八百匹他物比世子行尤多. 後進封爲公. 琮素多病忠烈三年母慶昌宮主召盲僧終同問度厄之術遂設醮以禱埋奠饌內竪梁善大守莊等誣告: '慶昌宮主與其子琮謀令盲僧終同呪咀上欲使琮尙公主爲王.' 王命李　印公秀李之　印侯張舜龍車信鞫終同又命中贊金方慶密直使許珙監察侍丞趙仁規等鞫慶昌宮主及琮不服王召琮親鞫. 宰樞詣宮門請釋王欲籍琮母子家贊成柳璥曰: "今琮猶不服宮主亦曰: '非敢呪咀但問禍福.' 宜奏上國詔許然後籍之可也." 王遣仁規俟表奏公主請籍之. 王不可公主強之不得已從焉. 元宗愛琮賜以貨寶無　至是公主盡取之. 及仁規還自元帝曰: "順安公母子事任王處置." 於是廢慶昌宮主爲庶人流琮終同于海島十一年召還二十一年開府置屬.
○忠烈王. 三子齊國大長公主生忠宣王貞信府主生江陽公滋侍婢盤珠生小君　.
○江陽公滋居長以非公主出不得立. 忠烈五年遺滋忠淸道牙州東深寺以避世子. 九年召還公主賜衣後封爲公開府置屬. 三十四年卒. 子　暠塤. 　忠宣二年封丹陽府院大君忠肅後二年王在元　爲權省. 初貞和宮主兄僧住桐華寺冒良人爲隸蕃至千數百戶. 　等世役之整治都監申理歸良. 　挾憾欲訴於元過鴨綠江宰樞命忽赤等捕還. 紅賊陷京城　與典理判書印安等降於賊. 及賊平監察司劾奏: "　等降賊凡沃土可居之處畿縣米穀所在無不指導. 棄國忘親罪莫大焉不可與愚民一視. 若以罪經赦宥則乞禁錮子孫籍沒田民以懲後人." 王從之子封陽原君史逸其名仕於元爲御史. 暠蒙古名完澤禿. 忠宣愛暠如己子養之宮中封延安君. 忠宣在元傳位忠肅以暠爲世子因留爲禿魯花. 忠宣嘗爲瀋王忠肅三年奏帝: "傳瀋王位於暠." 自稱太尉王. 遂封暠藩王尙元梁王女梁王　國公主兄也. 暠因得公主寶物寵幸無比忠宣愛護愈篤暠遂懷　　國人大半歸心. 暠又得幸英宗皇帝曹　蔡河中等左右暠謀奪王位讒訴萬端詔徵王入朝. 先是忠宣在元以從臣司僕正白應丘能殖貨令幹瀋王府事應丘逃還本國. 暠奏帝遣員外郞阿都刺　王發應丘還都. 王不時奉行暠　雲: "王手裂其　." 及王入朝帝怒詰責之收國王印遣翰林待制沙的等來訊之使者絡繹. 暠先遣其臣前護軍朴龜寄書宰相曰: "爾王嗣位以來　酒嗜音不迎帝使不親庶務夜與群小變服微行使幸臣尹碩李宜風孫琦等假稱王命逞其私慾. 又信　言枉殺無辜官人以私不以賢勞父王勳舊之臣皆置散地或至流放籍沒其家. 爾等反爲逢迎至使國綱大毀事大之禮後於諸國. 爾等自今其省察之. 前者阿都刺齎去  聖旨爾國王非唯不行又失所在沙的到日明推以對." 沙的在行省鞫式目都監錄事李允緘等允緘言: "臣齎  聖旨至王宮授代言安珪時有別駕徐允公見之." 沙的執阿都刺及允緘允公以歸. 帝命宗正寺鞫珪等珪辭及於王王未能自明丞相伯顔疑慮久而不決. 暠惡本國多輸錢財於王所遣其臣楊成柱以帝命責宰相金利用徵所輸錢財又以慶斯萬甄成裕嘗管輸送取其辭恐喝之. 暠又遣人稱鈞旨曰: "國王入朝時中外倉庫皆已告　. 乃抽*　{斂}大小人戶備盤纏以來及被天譴至嚴規免罪辜賂事權貴費盡錢物又遣孫琦安均等於本國重*　{斂}於民帝聞之命刑部推徵國王曾不懲艾與惡小前護軍李恭謀遣代言安文凱郞將桓允全宰相金　百戶金成萬等復加橫*　{斂}割取民膏連續轉運帝怒已囚文凱於宗正府遂押恭及允全成萬等發還宜卽杖流海島. 汝宰樞不能諫正反爲之助至使民怨益深. 卿等雖聚*　{斂}以送固非國王所得擅用徒增國怨耳自今一皆禁斷違者奏聞痛懲." 於是杖流允全成萬恭及護軍康呂於島. 恭性抗直王在東宮屢進直言怒蹴其目　. 及卽位念其忠直驟加拔擢. 與呂爲王　暠動靜允全成萬船載布二萬匹獻王暠以故皆惡之. 暠黨十餘人忽自都下來言: "暠已得國國人　狀王過惡以達於朝." 於是權漢功等上書中書省請立暠語在漢功傳. 王留元五年財用　乏. 暠知其然遣其臣祭酒白文珏郞將李淑貞以帝命封諸倉庫. 十年泰定帝立明年　王還國復賜國王印章. 忠宣戒諭國人曰: "從臣引曹交構國王及瀋王以致　墻之變. 其聽姦臣　誘請立瀋王者予已諭國王: '毋念舊惡一皆原宥' 其悉知之." 於是宰樞召民部典書致仕李伯經前司憲掌令李東吉前民部議郞趙湜前成均樂正權賀等諭之皆爲暠謀議上書者也. 後二年王如元還國暠來謁行宮遂從王還王薨暠復如元止平壤陰與曹　謀暠臣朴全自平壤來詐言: "暠已爲國王." 忠惠遣鷹房忽只六十餘騎於*平壞{平壤}欲止暠不及而還. 忠惠後五年暠還國忠穆元年卒葬以公主例. 子德壽封江陵大君子篤朶不花帖古不花. 篤朶不花襲暠封瀋王. 奇後兄轍太子妃父盧　等謀亂伏誅後與太子憾恭愍欲廢恭愍立篤朶不花篤朶不花固辭曰: "叔父無子百歲後國將焉往? 今叔父無恙吾而可奪叔父位耶?" 乃以德興君塔思帖木兒爲王天下莫不賢之. 李公遂還自元言於王王嘉之問遺甚厚十五年八月遣使來王引見其使厚禮遣之. 帖古不花仕元爲中書平章事. 塤忠宣封延德君忠肅進封府院大君後坐奸衛士金永長妻下巡軍永長妻內侍閔元濟女本有穢行. 元中書省差脫脫帖木兒樞密院差脫隣御史臺差也素不花等來鞫塤於行省塤旣服當抵罪以兄暠私謁釋不治忠穆二年卒.
○小君　初忠烈爲太孫金俊以崔　婢盤珠納之得幸生　. 公主亦愛之出入禁中號王小君. 拜中郞將欲襲王宿衛賂康守衡以請守衡以丞相安童言來告曰: "令　率禿魯花來." 二年王以　驕恣剃髮爲僧.
○忠宣王三子. 懿妃生世子鑑忠肅王德興君塔思帖木兒史失其母氏位.
○世子鑑小字宜忠嘗爲廣陵君後封世子. 忠宣二年王在元殺鑑及其從者金義重等是年返葬城南百官素服送之.
○德興君塔思帖木兒嘗爲僧忠定三年逃奔於元及奇轍誅皇后怨恭愍會本國人崔濡在元與群不逞說後謀構恭愍廢之立塔思帖木兒爲王奇三寶奴爲元子凡國人之在元者咸署僞官. 且請發遼陽省兵一萬渡鴨綠江至隨州　川爲我軍所敗語在濡傳. 帝尋詔放遣遼陽兵達達將吏　赴朝廷. 塔思帖木兒止帶素領　從人等歸止永平. 王遣密直副使金庾如元請執送塔思帖木兒庾至遼陽知樞密院事黑驢謂庾曰: "帝　臣 : '杖塔思帖木兒百七還其本國' 今方背疽待其愈杖而歸之." 庾乃還. 初護軍裴自富與塔思帖木兒交通僞授密直副使事覺斬之.
○忠肅王. 三子曹國長公主生龍山元子明德太后洪氏生忠惠王恭愍王.
○龍山元子史失其名忠肅王與曹國公主幸漢陽富原龍山生故稱龍山元子. 卒於元*(??){返}葬年十七.
○忠惠王. 一子銀川翁主林氏生釋器.
○釋器忠定祝髮置萬德寺. 恭愍時元將召釋器王聞之遂召還. 五年王聞前護軍林仲甫欲奉釋器潛　不軌囚巡軍按治辭連前政丞孫守卿前密直洪峻監察大夫孫湧黃淑卿典校令鄭世功李大年姜不花前判事洪桂金成前內園丞朴蘭等十餘人悉繫獄. 時湧方坐臺承命者來欲執湧以去同坐者皆錯愕不知所爲獨持平全遇祥正色曰: "臺官雖有罪當罷臺後就獄爾不可直入臺中." 治事如常. 湧詣巡軍獄官詰仲甫曰: "汝識孫湧乎?" 對曰: "不知." 遂釋之斬守卿桂成仲甫等貶贊成事康允忠爲東萊縣令杖世功及漢城尹洪仲元薛起宗姜贊張萬林朱雲等皆守卿黨也. 安置釋器於濟州令李安鄭寶等押送至海中　之於水釋器不死亡匿. 十二年西北面都巡撫使田祿生報: "有稱釋器者在平壤府謀逆." 遣慶復興林堅味等捕之又分遣人諸道調兵爲備. 祿生與西海道都巡問使金庾獲所謂釋器者斬之傳首於京梟市. 又斬銀川翁主父林信及李安鄭寶幷斬其黨金　徐天吉等六人. 然釋器事　未著徒黨未集而遽殺人頗疑之. 乃大赦下敎曰: "釋器非止庶　實丹陽大君家婢所出. 往者孫守卿等倚以謀變旣伏厥辜群臣皆謂宜除禍本. 予不忍置刑命李安鄭寶安置濟州水精寺安等回言: '乘舟時墜海死.' 已布告中外. 今西北面都巡問使田祿生密認釋器在部內誘集兇徒謀不軌與西海道都巡問使金庾捕獲傳首至京. 予初疑之逮問釋器舅林信乃知其實. 非予失於保全自取顚覆耳. 李安鄭寶指生爲死欺罔不忠林信縱其亡命不卽首告俱正典刑其兇徒金光秀金玉鏡崔黑驢李仁　不赦自餘　誤一皆除之." 祿生之搜捕也釋器亡走匿安峽民白彥麟家辛禑元年慶復興李仁任等聞之密奏以睦仁吉素識釋器貌與密直副使趙仁璧率兵同往捕之. 仁吉仁璧奄至彥麟家有英俊者捕釋器仁吉見之慘然. 釋器形貌奇偉言語不凡觀者皆謂: "此眞王子也." 來至　山仁吉遣人於朝請赦之時太后老不視事禑亦年幼仁任疑有變詭曰: "伏誅平壤者卽釋器也今何妄稱耶." 乃與復興崔瑩等議累遣中使督殺之. 然猶未忍殺崔仁哲至叱之曰: "庸僧妄稱王子敢惑亂人心." 令　斬之. 始知死於平壤者乃釋器同行僧之歸俗者也. 禑賜仁吉仁璧等鞍馬以彥麟自首杖流之又以前判事鄭良輔前牧使李玖知而不告下巡衛府鞫之玖曰: "良輔語予雲: '王子釋器生在安峽.' 予雲此必僞也古亦有此等事不可不察宜告宰樞." 雖　訊甚慘竟不服. 乃斬良輔杖玖一百. 釋器　民家女生一子潛寓前評理梁伯益田廬事覺　之置　龍山未至陰使吏殺之流伯益.
○恭讓王. 一子順妃盧氏生世子奭.
○世子奭初名瑞封定城君恭讓卽位冊爲世子. 諫官請開書筵. 乃以趙浚徐鈞衡李至爲師傅李舒金子粹禹成範姜淮季趙庸爲侍學三年聘前政堂文學李元紘女爲妃王下敎賜禮物. 尋命如  京師賀正 帝寵待序次公侯下宴內殿者五. 又命朝官日開宴慰之賜黃金二錠白金十錠*　{段}絹百匹從官以下賜銀帛有差. 明年乃還世子在  京師以支俸之餘密令貿布遺嬖妾.
公主.
○太祖九女.
○安貞淑儀公主神明王太后劉氏所生新羅王金傅入朝以公主歸之稱樂浪公主一雲神鸞宮夫人.
○興芳宮主亦神明太后所生適元莊太子.
○大穆王后神靜王太后皇甫氏所生事見后妃傳.
○文惠王后貞德王后柳氏所生適文元大王貞.
○宣義王后亦貞德王后所生適戴宗旭生成宗後薨謚宣義　戴宗廟穆宗五年加謚貞淑顯宗五年加靜穆十八年加匡懿高宗四十年加益慈.
○公主史失其號亦貞德王后所生適義城府院大君.
○順安王大妃貞穆夫人王氏所生.
○公主史失其號興福院夫人洪氏所生適太子泰.
○公主史失其號聖茂夫人朴氏所生適金傅.
○惠宗三女.
○慶華宮夫人義和王后林氏所生事見后妃傳.
○貞憲公主.
○明惠夫人宮人哀伊主所生.
○定宗一女.
○公主史失其號文成王后朴氏所生適孝成太子.
○光宗三女.
○千秋殿夫人大穆王后皇甫氏所生適千秋殿君.
○寶華宮夫人亦大穆王后所生.
○文德王后亦大穆王后所生事見后妃傳.
○成宗二女.
○元貞王后文和王后金氏所生事見后妃傳.
○元和王后延昌宮夫人崔氏所生事見后妃傳.
○顯宗八女.
○孝靖公主元和王后崔氏所生初封積慶公主顯宗二十一年卒謚孝靖.
○天壽殿主亦元和王后所生.
○仁平王后元成王太后金氏所生事見后妃傳.
○景肅公主亦元成王太后所生.
○孝思王后元惠王后金氏所生事見后妃傳.
○孝敬公主元平王后金氏所生.
○敬成王后元順淑妃金氏所生事見后妃傳.
○阿志宮人朴氏所生適檢校少監井民相.
○德宗二女.
○　懷公主敬穆賢妃所生蚤卒.
○公主史失其號劉氏所生適檢校太師王忠.
○靖宗一女.
○悼哀公主容穆王后李氏所生文宗十一年卒謚悼哀.
○文宗七女.
○積慶宮主仁睿太后李氏所生宣宗三年適扶餘公*??.
○保寧宮主亦仁睿太后所生適樂浪公瑛睿宗八年卒陵曰溫謚慶順其餘仁睿所生二公主仁淑賢妃李氏所生二公主仁穆德妃金氏所生公主皆蚤卒.
○宣宗三女.
○敬和王后貞信賢妃李氏所生事見后妃傳.
○公主史失其號思肅太后李氏所生蚤卒.
○遂安宅主亦思肅太后所生生而盲年四十不嫁仁宗六年卒.
○肅宗四女.
○大寧宮主明懿太后柳氏所生適淮安伯沂肅宗八年冊爲公主賜禮物睿宗九年卒謚貞穆.
○興壽宮主亦明懿太后所生適承化伯楨肅宗八年冊爲公主睿宗六年生子遣承宣金沽賜禮物仁宗元年卒.
○安壽宮主亦明懿太后所生適廣平公源肅宗十年冊爲公主.
○福寧宮主亦明懿太后所生適晉康伯演睿宗九年冊爲公主性婉順爲兩宮所愛富爲宗室第一崇信佛法營飾塔廟甚勤仁宗十一年卒謚貞簡.
○睿宗二女.
○承德公主文敬太后李氏所生適漢南伯杞仁宗二年冊爲長公主賜衣帶匹*　{段}金銀器鞍馬等物.
○興慶公主亦文敬太后所生適安平公璥仁宗二年封公主明宗六年卒.
○仁宗四女.
○承慶宮主恭睿太后任氏所生適恭化侯瑛.
○德寧宮主亦恭睿太后所生適江陽公　天姿艶麗擧止*閒雅又善談笑毅宗每於花朝月夕召入內日夜　歌醜聲聞外明宗二十二年卒.
○昌樂宮主亦恭睿太后所生適信安侯珹毅宗五年封宮主高宗三年卒及葬以王外祖母素服減膳百官縞素一日.
○永和宮主亦恭睿太后所生適邵城侯珙熙宗四年卒年六十八謚敬和.
○毅宗三女.
○敬德宮主莊敬王后金氏所生毅宗十一年冊爲宮主十六年適司空評.
○安貞宮主亦莊敬王后所生毅宗十一年冊爲宮主十七年適守司徒咸寧伯璞明宗五年與殿前加榮通事覺流加榮于海島.
○和順宮主亦莊敬王后所生毅宗十一年冊爲宮主適廣陵侯沔.
○明宗二女.
○延禧宮主光靖太后金氏所生明宗三年冊爲公主九年適寧仁伯　.
○壽安宮主亦光靖太后所生明宗三年冊爲公主九年適昌化伯祐.
○神宗二女.
○孝懷公主宣靖太后金氏所生適河源公瑃神宗二年卒年十七王及後悼甚追封爲興德宮主.
○敬寧宮主亦宣靖太后所生神宗二年冊爲公主四年適始興伯　.
○熙宗五女.
○安惠太后成平王后任氏所生事見后妃傳.
○永昌公主亦成平王后所生適丹陽伯　.
○德昌宮主亦成平王后所生適永嘉侯崔　.
○嘉順宮主亦成平王后所生適新安公　.
○貞禧宮主亦成平王后所生適永安公僖.
○康宗一女.
○壽寧宮主思平王后李氏所生康宗元年封爲宮主適河源公瑃卒謚敬烈.
○高宗一女.
○壽興宮主安惠太后柳氏所生適新陽公*??.
○元宗二女.
○慶安宮主慶昌宮主所生適齊安公淑.
○咸寧宮主亦慶昌宮主所生適廣平公　.
○忠烈王二女.
○靖寧院妃貞和宮主所生適齊安公淑.
○明順院妃亦貞和宮主所生適漢陽公　.
○忠惠王一女.
○長寧公主德寧公主所生適元魯王元之亡也失於北平恭愍王遣尙書成准得告中書省索之.
太祖高皇帝遣宦者訪天下軍前得於北京賜衣食遣還王聞而不悅辛旽密令左司議大夫吳中陸等上書曰: "婦人從一而終義不敢他適長寧公主本麟趾之孫其在元朝嘗有　薄之譏我國之恥也當元朝離亂之際又不能守節徇身爲虜獲於.
大明亦可恥也.  大明猶念我祖宗之裔以歸於我殿下何以待之? 若優容而列於五殿以供奉如宗廟何如國人耳目何? 請　邊遠以保其生." 不聽召入京命百寮出迎居德寧公主殿.
○恭讓王三女.
○肅寧宮主順妃盧氏所生適益川君緝.
○貞信宮主亦順妃所生適丹陽君禹成範.
○敬和宮主亦順妃所生適晉原君姜淮季.
列傳卷第四.
