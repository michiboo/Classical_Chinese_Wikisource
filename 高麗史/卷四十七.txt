志卷第一. 高麗史四十七.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
天文一[日薄食暈珥及日變].
○自伏犧仰觀俯察黃帝迎日推策堯曆日月以授人時舜察璣衡以齊七政而觀天之道備矣. 易曰: "天垂象見吉凶聖人象之." 故孔子因魯史作春秋於日食星變悉存而不削所以愼之也. 高麗四百七十五年*閒日食一百三十二月五星凌犯及諸星變亦多. 今採其見於史者作天文志.
○穆宗十二年二月己丑日色如張紅幕.
○顯宗元年十一月戊戌日暈如虹旁有珥色靑赤.
三年八月丙申朔日食.
四年十二月戊午朔日食.
五年三月庚寅白虹貫日辛丑白氣貫日壬寅日旁赤氣相　.
六年正月丙申日旁有靑赤氣. 六月己酉朔日食上有白氣如虹良久乃滅. 十月甲午日旁有氣相背.
八年三月丙午白氣貫日.
九年三月庚申白氣貫日.
十年三月壬午朔日食. 九月甲寅朔太史奏: "日食陰雲不見."
十一年閏十二月戊申日重暈.
十二年正月庚辰白氣貫日. 七月甲戌朔日食.
十五年五月丁亥朔日當食不食. 十一月乙酉朔日當食不食.
十六年三月己丑白氣貫日. 十一月己卯朔太史奏: "日當食不食."
十七年二月乙丑白氣貫日. 十月癸酉朔日食.
二十年八月丁亥朔日食.
○德宗元年九月癸亥朔日色如彗.
○靖宗二年十月戊申日傍有靑赤氣環繞.
六年正月丙辰朔日食. 二月壬子日暈白虹貫暈. 十一月甲子日暈有兩珥.
八年十二月乙巳日有四抱白虹貫日.
九年五月丁卯朔日食.
十一年三月戊辰日有背氣. 四月丁亥朔太史奏: "日當食陰雲不見."
十二年三月辛巳朔日食王避殿素　救食.
○文宗元年三月乙亥朔日食.
二年十二月甲午晦日食.
七年十月丙申朔日食.
十二年閏十二月丙申晦日食.
十三年十二月辛酉朔日食.
十九年十月乙巳日重暈赤氣貫日又有兩珥.
二十年四月己丑日旁有氣如虹.
二十二年正月甲戌朔日食.
二十三年七月乙丑朔日食.
二十七年四月甲戌朔日食.
二十九年八月庚寅朔日食.
三十年二月丁亥朔日食.
三十三年六月丁酉朔日食.
三十四年十一月己丑朔日食.
○宣宗八年五月己未朔日食.
十一年正月丙子日冠左右珥. 壬辰日傍東西有彗白虹衝日戊戌亦如之.
○獻宗元年正月戊戌日有暈兩傍有彗太史奏: "日有彗近臣亂諸侯有欲反者."
○肅宗元年五月辛卯朔日暈三重.
四年十月乙卯日有暈兩珥.
五年正月丁丑日旁有珥色白. 四月丁酉朔日食.
六年正月己丑日暈. 四月辛卯朔日食.
七年十月乙亥日東北有靑赤虹. 庚辰日有兩珥. 十二月乙亥赤虹貫日.
八年四月丁巳赤虹犯日.
九年二月丙午日有暈.
十年正月庚寅日正中無光而重暈有珥.
○睿宗元年三月丙申日有重暈白虹貫之. 十一月甲午日有暈. 十二月戊午朔日食.
四年四月己卯日色赤而無光動搖.
五年三月乙卯日色如血無光.
六年三月甲申日赤無光. 十二月癸巳日有兩珥白氣貫於東西北有暈.
七年三月甲戌日有珥.
八年三月壬子朔太史奏: "日當食密雲不見." 十二月庚申日有左右珥.
十年二月丁未日暈三重有珥白虹貫之. 七月戊辰朔日食.
十三年五月癸未朔日食. 十二月戊子日珥己丑亦如之.
十五年十月戊辰朔日食.
十六年正月戊午日有暈.
十七年正月甲申日暈有珥. 二月庚寅朔日食. 三月丁卯日有暈己巳日有珥. 四月丙申日有重輪. 十二月己酉日有兩珥.
○仁宗元年八月辛巳朔日食. 十二月壬辰日有兩珥.
二年正月甲寅日有兩珥丙寅日有三珥. 閏三月甲申日赤無光丙戌日色黃赤. 十二月丁巳日暈有兩珥.
三年四月丁卯日月同出東西相距五丈許.
四年正月戊辰日有兩珥翼日亦如之甲午白虹貫日重暈. 三月甲午日色如血. 十一月戊子日珥. 閏月己酉日珥.
六年三月戊申日色無光赤黃己酉日色無光而赤黃.
七年正月丁亥三日　出相連如虹. 三月辛巳白虹貫日. 九月丙午朔日食. 十二月乙酉日東西有背氣外有環暈. 戊子日有兩珥東有背氣上有半暈中貫靑赤色.
八年八月戊寅日三珥色靑赤. 十一月壬子日南至日珥.
九年二月辛巳白虹貫日.
十一年十月己亥日有珥. 十一月戊寅兩日　出.
十二年正月戊寅白虹貫日. 二月乙酉白氣貫日. 十月戊子白虹貫日日暈有珥.
十三年正月乙巳朔日食密雲不見. 二月壬午日有暈白虹貫之.
十五年八月丙申日有暈赤黃色. 十一月丁巳靑赤暈貫日.
十六年正月癸巳日暈有珥. 二月癸亥日有暈甲子日有暈. 十月乙亥日有暈內黑外赤.
十七年正月庚寅日有暈色靑白. 二月壬戌日有暈色靑白.
十九年四月丙戌白暈貫日. 十二月丁卯日有暈兩旁有珥白氣發珥東西衝貫長數十丈.
二十一年正月己丑朔日食. 十二月癸未太史奏: "日當食不食."
二十二年十一月庚戌日暈有珥.
二十三年六月乙亥朔日食. 七月己未日暈. 十一月戊申日暈.
○毅宗元年十一月己卯日珥.
二年三月戊辰日無光. 十二月己卯日暈色靑黑.
三年三月癸未朔日食. 十二月辛酉日珥.
五年三月癸酉日有黑子大如　卵癸未日中有黑子大如　卵翌日亦如之.
八年五月癸丑朔日食.
九年五月丁未朔日食.
十二年三月辛酉朔日食癸酉日無光. 五月己巳白虹貫日. 六月庚戌日無光.
十三年正月丙辰日暈有珥色靑赤白西北方有二背氣三重皆去日輪不數尺*閒人望之皆謂三日　出.
十四年正月己亥日中有怪氣三日. 八月丙午朔日食癸酉日中有黑子.
十六年正月戊辰朔日食.
十七年六月庚申朔日食.
十八年正月庚子白虹貫日. 六月甲寅朔日食. 十一月甲午白虹圍日南西北各有珥如日相貫.
二十三年八月甲申朔日食.
二十四年七月己卯朔日食.
○明宗元年九月辛卯日有黑子大如桃. 十月戊午日有黑子大如桃.
三年五月壬辰朔日食.
四年十一月甲申朔日食.
五年十二月癸未日有左右珥南北暈.
六年三月丙午朔日食. 七月丙寅日無光. 十二月甲戌日有兩珥.
七年三月辛丑朔日無光己酉日月無光.
八年正月庚申日有南北珥. 十月壬辰日珥.
九年正月癸未日抱三珥色靑白又赤. 二月丙辰日暈東有背氣內赤外黃. 四月癸巳日有珥又有抱氣長一丈內赤外黃. 五月丙寅日有三珥南北赤黑西方白又南西北有抱氣色白. 十二月甲辰日有兩珥.
十年正月癸亥日珥. 四月丙戌日暈.
十一年正月乙亥白虹逼日.
十三年十一月壬戌朔日食己卯日有黑子二日. 十二月壬午日暈有珥.
十四年四月己未朔日食.
十五年正月甲午日有黑子大如梨. 二月戊寅日有黑子大如梨辛巳日無光. 三月庚子日有黑子辛丑亦如之. 十月庚戌朔日食庚午日有黑子. 十一月甲午日珥癸卯亦如之. 十二月壬戌日暈左右珥東有背氣.
十七年三月乙卯日赤薄無光六月丙子日旁有背氣外赤內黃七月己巳晦日食太史奏: "此退食非災不足憂唯局救之."
十九年二月辛酉朔日食. 十二月乙巳日有東西珥.
二十三年正月丁酉日暈有珥. 二月辛酉日有珥南重暈.
二十四年十二月戊午日珥.
二十五年正月丙戌朔日食.
二十六年二月己未日有背氣色靑赤.
二十七年二月乙巳朔日食.
○神宗元年正月己亥朔日食.
二年十一月癸卯日有珥艮方有背氣.
三年正月戊戌日暈東西有珥北有背氣甲辰又暈珥. 八月癸巳日有黑子大如李.
四年三月壬子日中有黑子大如李. 五月乙丑日暈. 八月乙巳日暈白氣貫日. 十一月戊申朔日食隱不見. 十二月庚辰日有兩珥北有背氣丙申日北有抱氣內赤外靑.
五年八月丙子日中有黑子大如梨. 十二月甲申日北有朱暈如斷虹外有直氣東西有珥.
七年正月乙丑朔日中有黑子大如李凡三日. 太史以晉咸康八年正月日中有黑子夏帝崩惡其徵不敢斥言. 但奏: "日者人君之象若有瑕必露其慝."
○熙宗元年二月丙申日暈北有抱東有直氣西有背.
五年四月戊寅日有重暈東有兩背. 六月癸亥朔日食.
六年二月庚辰日暈有兩珥北有白氣交暈貫日. 十二月乙卯朔日食.
○高宗元年九月壬戌朔日食.
三年二月甲申朔日食.
四年三月壬辰日赤無光. 四月庚戌日傍有赤氣大如車輪南北射氣如日. 七月丙子朔日食.
五年六月辛亥虹霓環日. 七月庚午朔日食. 九月乙亥日暈.
六年十一月甲寅白虹貫日. 十二月癸亥日珥.
七年二月戊辰白虹貫日.
八年五月甲申朔日食.
十年九月庚子朔日食. 十一月丙辰日珥庚申日暈有兩珥辛酉日珥.
十三年二月乙巳日暈.
十四年正月癸亥日暈. 六月戊申朔日官奏: "日食雨不見."
十五年正月甲辰日暈如虹. 十二月庚子朔日食.
十七年四月壬戌朔日食.
二十一年八月丁卯日食密雲不見.
二十九年十二月乙丑日暈.
三十年二月乙丑虹貫日. 三月丁丑朔日食. 十月甲午白虹貫日.
三十二年七月癸巳朔日食旣.
三十三年正月辛卯朔日食.
三十六年四月朔日食.
三十九年二月乙卯朔日食.
四十年十月己未日暈有五色. 十二月壬子日珥癸丑日暈二重色如虹東北有背氣太史奏: "一背在內一背在外中人與外人同謀."
四十一年正月庚寅日珥凡三日.
四十三年四月庚寅日珥.
四十四年正月戊子日珥十二月壬辰日暈有珥背氣.
四十五年二月壬辰日靑無光. 三月丁卯日色赤如血. 八月癸巳日中黑子大如　子翼日又如人形.
○元宗元年正月甲午日昏無光. 三月戊辰朔日食. 四月己亥日珥乙巳日有暈白虹貫日.
二年正月癸亥日有珥.
三年十一月甲申日暈,
五年十月丙午日暈. 十一月丁酉日暈辛亥日暈丁巳日北有氣如虹色靑赤長三十尺許癸亥日有珥.
六年三月甲午日西有背暈色靑赤長可十尺.
九年十月戊寅朔日食.
十一年三月庚子朔日食.
十二年八月壬辰朔日食.
十三年二月壬寅日珥乙巳虹抱日. 八月丙戌朔日食十二月癸卯日珥.
十四年正月乙卯朔日珥. 十一月乙酉日東西北有暈如虹.
十五年十月戊午白氣貫日.
○忠烈王元年六月庚子朔日食. 八月甲辰日旁有氣如虹直立如柱.
二年十二月庚午日暈如虹.
三年十月丙辰朔日食.
四年八月癸亥日中有黑子大如　卵.
七年二月乙亥白虹挾日.
八年三月丙子日珥七月戊午朔日食.
九年正月丙辰朔日官奏曰: "日當食." 停宴會.
十二年五月丁卯朔日食.
十三年十月戊午朔日食雨不見.
十五年三月庚辰朔日食日官不奏有司劾罪之.
十六年八月辛未朔日食.
十八年正月甲午朔日食.
二十年六月庚辰朔日食.
二十三年四月癸巳朔日食.
二十四年十二月丁巳日旁有赤氣.
二十五年八月己酉朔日食.
二十七年十月丙戌五色虹圍日長三尺許日沒猶未滅.
二十八年六月癸亥朔日食陰雨不見.
二十九年閏五月戊午朔日食.
三十年五月壬子朔日食.
三十一年十一月辛未雙虹挾日.
三十二年正月辛酉虹挾日五色交輝三月癸未朔日食十月丁未日有兩珥又北有輝.
○忠宣王四年六月乙丑朔日食.
○忠肅王二年二月己卯朔日有三珥. 四月戊寅朔日食五月壬戌白虹貫日.
六年二月丁亥朔日食.
七年正月辛巳朔元來告日當食故停賀正禮百官素服以待不食元史雲: "是日日食帝齋居損膳輟朝賀."
八年二月壬申白氣貫日. 四月辛未白虹貫日. 五月丁酉太白晝見犯日六月癸卯朔日食旣.
九年十一月甲午朔日食.
十六年三月丁卯虹貫日. 七月丙辰朔日食.
○忠惠王元年十一月壬申朔日食.
○忠肅王後六年七月癸卯白虹貫日. 八月辛亥日有重暈.
○忠惠王後元年二月甲午日赤.
四年四月丙申朔日食.
五年九月丁亥朔日食.
○忠穆王二年二月庚戌朔日食.
三年正月甲辰朔日食.
四年十二月辛未虹貫日.
○忠定王元年三月乙巳日有五色重輪相貫.
二年十一月壬子朔日食.
○恭愍王元年四月癸卯朔元告日食不果食. 十月壬戌日暈.
二年九月乙丑朔元告日食不果食四月戊申日無光.
三年三月癸亥朔日食.
五年正月甲午赤氣挾日長數尺餘其中皆有日輪人言三日　出. 三月甲申日無光中有黑子乙酉亦如之丙戌日澹無光直視不眩. 十二月戊午酉時日之左右有氣如日光.
六年六月甲辰朔日食. 閏九月庚午日珥.
七年正月庚子朔日暈六月戊辰朔日食十二月乙丑朔日食司天臺夏官正魏元鏡奏: "日當食會天陰不見." 御史臺言: "先時者殺無赦不及時者殺無赦今術者元鏡其術不明請罪之." 厥後全羅道人有見日食故得免.
十年二月辛卯日有黑子四日四月辛巳朔日食旣.
十一年四月辛丑白虹貫日九月己未日有黑子.
十二年四月甲辰日暈丁未甲寅乙卯丙辰癸亥丁卯戊辰亦如之.
十三年正月丁丑白氣交日. 四月丁巳日暈戊午辛酉亦如之. 五月甲子日暈.
十四年二月丙申日暈庚子辛丑癸卯亦如之. 三月丁卯日暈. 九月丁丑日暈. 十月己丑日暈.
十五年七月辛巳朔日食旣.
十六年正月庚寅日下有環如日白虹　其外戊戌日暈兩珥如兩日. 二月己酉日有兩珥虹圍日. 十一月乙亥白虹貫日乙酉日暈珥. 十二月癸卯朔日食天陰不見丙午日重暈背珥.
十七年二月甲辰日暈有珥戊申日暈甲寅日暈幷珥.
十八年五月甲午朔日食.
十九年十二月庚午日有黑子.
二十年三月癸丑日暈. 閏三月丁卯白虹貫日. 九月癸巳日有黑子.
二十一年四月壬午日有黑子.
二十二年正月壬子日暈甲寅亦如之. 三月癸卯朔日食. 四月乙亥日有黑子二日. 十月乙亥日有黑子.
二十三年二月丁酉朔日食四月戊戌日暈己亥日珥癸丑日暈乙卯亦如之. 十月辛亥日暈有珥庚申虹圍日日旁又有大小二日癸未日珥.
○辛禑元年二月戊申日有黑子己酉亦如之. 七月己未朔日食甲申日暈. 十一月甲戌日珥日背白虹貫日書雲觀奏曰: "近者日珥日背白虹貫日以本文考之宜釋女樂入賢良."
二年三月癸亥日無光. 五月丁卯日珥. 七月癸亥日背有冠有珥甲子日背. 十二月壬子日有冠珥庚申日暈有珥有背南虛.
三年十二月乙巳朔日食.
五年正月庚寅日抱日背日冠日戴日珥有纓環之壬辰日珥乙未日暈丁酉亦如之. 二月乙卯日暈庚申甲子亦如之. 三月庚辰日暈壬辰丙申亦如之. 四月己亥日暈壬寅丙午丁未丁巳戊午亦如之. 五月丁卯朔白　貫日辛巳日暈癸未丙戌甲午亦如之.
六年二月丁亥日珥. 四月丁丑日暈甲申亦如之. 五月癸未日暈甲辰亦如之. 八月甲申有白虹貫日.
七年二月戊午日珥癸未日有黑子. 三月甲午日暈壬子亦如之. 四月壬申日暈五月癸巳亦如之. 十月壬子朔日食.
八年二月甲戌日有黑子大如　卵凡三日丙子日暈. 十一月甲寅星入日中.
九年六月丙申日暈有珥有抱有背己亥日傍西有半暈. 八月壬辰日暈癸巳亦如之. 九月壬寅日暈.
十年正月戊申日有暈壬子日重暈有珥壬戌日暈丁卯亦如之. 四月庚寅日暈. 十二月乙卯日珥.
十一年正月甲申日珥. 三月己丑日暈.
十二年正月丙寅日珥白虹貫日. 二月甲寅日珥. 四月戊戌日暈. 十二月癸未朔日食陰雲不見.
十三年三月丁丑日有黑子.
十四年五月甲戌朔日食.
○恭讓王二年四月戊戌白虹貫日. 九月庚寅朔日食旣.
三年三月戊子朔日食.
月五星凌犯及星變.
○太祖十五年九月庚辰大星見東方俄變爲白氣.
十七年九月丁巳老人星見.
○成宗八年九月甲午彗星見赦王責己修行養老弱恤孤寒進用勳舊褒賞孝子節婦放逋懸　欠負彗不爲　.
十一年十二月夜天門開.
○穆宗六年二月丁巳有流星光燭於地.
九年彗星見.
十二年三月庚午月食.
○顯宗元年閏二月甲子月食. 十二月庚申大流星隕於郭州.
二年四月癸丑月犯鎭星熒惑無光. 七月丙戌月食. 十一月壬申太白犯鎭星. 十二月壬戌月入　星.
三年正月甲申月食. 七月庚辰月食. 十月庚戌月食. 十一月丁酉月犯太白. 十二月己卯月食.
四年二月乙亥熒惑犯東井. 三月癸卯有大流星自東而西聲如雷. 四月丁卯熒惑掩積屍. 七月癸卯月犯歲星乙酉又犯軒轅. 九月癸巳大流星入於張翼*閒乙巳月犯畢大星.
五年正月癸巳流星入翼甲午月掩畢星壬子彗見於五車. 二月庚申彗入大陵. 五月辛卯太白晝見鎭星犯鍵閉. 七月辛亥鎭星犯鍵閉. 八月庚辰鎭星犯鍵閉. 十一月甲午太白入　辛亥流星入　.
六年五月辛丑大流星隕於西南. 六月丙辰月入　星. 八月癸未月犯鎭星壬寅流星入　. 十月辛卯月食. 十一月乙丑月入*大微.
七年二月戊寅太白犯昴星又流星出軒轅入三台辛丑太白經天壬寅月犯歲星. 四月己丑月食旣大流星自東抵西. 八月乙酉太白犯軒轅大星辛丑流星如雷其光照地見者驚　. 九月壬子流星大如月出張星入明堂靈臺. 十月壬申朔太白犯上將庚子月犯太白. 十二月丁亥月犯熒惑己亥熒惑犯軒轅大星.
八年五月庚申飛星出河鼓南行聲如雷. 七月庚子月入*大微犯上相. 十月壬申太白入南斗. 十一月己亥太白經天.
九年六月丁酉流星出天市入北斗庚戌彗出北斗第二星光射文昌天牢長四丈餘. 七月丁卯月犯心後星辛未飛星出王良過璧聲如雷群犬驚吠. 十月庚寅朔熒惑入*大微犯上將. 十一月丁丑月犯軒轅. 十二月丁巳彗見於天市垣宗正宗人市樓*閒指西.
十年正月戊寅月犯心星. 五月丙寅太白晝見自正月以來月行陽道至是犯左服次將星. 九月己卯月犯歲星是月歲星入*大微犯右執法. 十一月壬戌太白入　丙寅歲星犯左執法. 十二月辛亥彗見宗正宗人市樓*閒.
十一年正月庚午月犯左角. 三月乙丑月貫右角. 六月丁亥月犯左角. 十月壬午貫南斗魁. 十二月戊戌熒惑犯歲星. 閏月己巳月犯房左服.
十二年三月甲申月犯軒轅大星. 四月壬戌妖星見於*大微. 九月庚辰月貫哭泣己未又犯軒轅大星. 十一月戊戌月貫心後星.
十三年正月癸巳月犯心後星. 三月戊子歲星犯房右　. 四月丙辰月犯庶子. 六月庚戌月犯心後星. 七月丙子月犯心後星. 八月戊午歲星鉤己於房. 九月庚寅熒惑犯左執法. 十二月甲寅歲星犯房左　上相.
十四年正月丁卯熒惑犯房右　上相戊子月貫心星. 五月戊辰熒惑退舍南斗魁中. 六月甲辰月犯心後星. 九月丁丑熒惑犯哭星己丑流星大如月入王良天策*閒. 十月癸卯流星入天倉. 十一月己亥流星入攝提*閒甲辰月食. 十二月癸未月犯心前星.
十五年正月戊戌太白晝見. 二月壬戌月犯太白. 四月癸亥月犯心前星. 五月壬寅月食十一月天門開丁丑月犯心前星.
十六年正月戊申月犯熒惑. 三月庚戌熒惑犯哭星. 六月甲辰大流星出角西行. 十月甲寅太白犯南斗魁第三星.
十七年正月壬寅流星出*大微入紫微. 三月丙午飛星大如缶色白出攝提入尾聲如雷. 四月辛酉月食太史不告命御史臺鞫之. 六月癸未大飛星入心尾*閒. 九月戊午月食.
十八年三月乙卯月食. 六月庚寅大星飛出牽牛入箕杵*閒辛卯熒惑犯胃星. 十一月戊申月呑歲星.
十九年正月丁巳月犯鉤鈐. 六月壬申白氣貫紫微北斗丁亥飛星出大角入　. 七月己亥月入　星大流星自北而南其光照地己未月入畢星. 八月戊寅歲星犯井鉞.
二十年五月丙子白氣貫北斗射室璧. 六月壬辰有飛星大如燈籠自外屛入土司空乙未月入　星戊戌飛星出紫微宮入天市垣色赤. 七月甲子月犯鉤鈐. 八月丁亥　時大流星指西南行.
二十一年二月戊辰月當食不食. 四月乙酉敎曰: "上年十二月宋曆以謂大盡而我國太史所進曆以爲小盡又今正月十五日奏大陰食而卒不食此必術家未精也御史臺推鞫以聞."
二十二年二月辛巳歲星犯軒轅大星鎭星犯天關. 四月癸卯大流星入天市垣. 六月辛巳乾方有流星大如月. 七月庚申月食. 八月辛丑月犯軒轅大夫人. 九月庚申大星入輿鬼. 十月己亥月及歲星入*大微. 十二月戊午月食.
○德宗元年正月乙酉月犯軒轅大星. 二月丁未太白晝見夜犯*　{昴}星. 三月丁酉流星出*大微入*轅軒{軒轅}. 五月辛酉歲星入*大微. 六月乙丑月犯太白. 八月丁未月犯建星太白犯軒轅丁巳月犯畢大星甲子流星出王良入天紀乙丑出軒轅. 九月丙子流星出北斗入紫微宮太白犯*大微右執法辛巳月犯坐星戊子犯鎭星. 十月癸丑天狗墮西方.
二年五月庚辰月食.
三年三月丁卯鎭星入輿鬼凡二十三日. 四月壬子歲星犯房右　. 七月癸巳月入　流星出五車入諸王甲午月犯房上相甲辰歲星犯鉤鈐. 十月乙亥月犯軒轅次夫人.
○靖宗元年四月丁巳月犯太白. 六月丙辰太白晝見. 八月癸亥太白晝見. 九月辛巳朔熒惑犯鎭星壬午流星出天倉乙巳月入*大微丙午又犯上相. 十月丁卯月暈三重戊辰流星自坤至艮而行丙子月犯太白.
二年正月丁酉流星出*大微入軫. 八月戊辰流星出五車入諸王. 九月辛巳流星出天苑入羽林. 十月丁未流星出五車入內階癸丑太白犯南斗庚午太白犯　星. 十一月庚辰熒惑歲星同舍甲辰流星出大角入女林.
三年二月乙丑月入南斗癸酉彗星五出長各五六尺. 三月戊子月食. 四月丁巳流星出　入*大微壬申大流星出角入南門色赤. 七月乙巳月貫心星庚申辰星熒惑太白聚於張. 七月丁卯有三流星大如*　{杯}一出捲舌入五車一出天船入勾陳皆色赤一出八　入勾陳色白. 十月丙子流星大如半月出翼入斗魁色赤戊寅熒惑犯進賢.
四年二月乙酉月犯心星. 三月辛丑小星犯月. 七月辛丑太白晝見. 八月癸酉流星大如半月出天苑壬辰流星大如杯出五諸侯入軒轅.
六年三月乙亥月犯熒惑壬午太白犯五車. 四月戊申熒惑犯哭星. 六月戊戌月食. 七月戊午歲星臨東井癸亥月犯南斗. 八月戊申月犯軒轅夫人. 十月丙戌歲星留東井十三日又犯西轅北端. 十一月癸丑歲星犯*　{鉞}甲寅流星大如升尾長一丈餘出東井入軒轅庚申流星大如升尾長一丈出參星入闕丘. 十二月癸卯流星大如杯長十五尺許出織女入天市垣.
八年七月丁未衆星流轉. 十一月甲申月食.
九年二月乙卯熒惑太白　失度九月癸未月犯昴星.
十一年四月辛丑月食.
○文宗二年二月癸酉流星出郞將東入大角攝提*閒大如木瓜光芒照地.
三年正月己酉月食. 七月丙午月食.
四年六月壬午流星出牛入　大如木瓜色赤. 九月乙酉黑氣經天衝乾巽方貫虛危歲星甲午月犯鎭星己酉犯熒惑. 十月庚午熒惑入*大微. 十一月戊子熒惑犯*大微上相庚寅月犯鎭星熒惑守端門癸卯月入*大微犯謁者. 十二月辛卯月犯畢.
五年五月乙丑月食. 十一月壬戌月食.
六年二月辛巳月犯畢. 三月丙辰月入*大微天庭又犯屛星. 五月甲寅月犯亢上星. 六月辛卯月入哭星己亥流星大如木瓜出*大微入天市色赤. 十月丙申月入*大微天庭犯謁者星. 十一月丁巳月食.
七年正月癸卯熒惑入　辛亥歲星入月丙辰太白晝見己未月犯角星. 二月乙亥彗出庫*　{樓}入翼長丈餘. 四月戊寅月犯*大微西垣次相癸未又入　星. 五月丙寅月犯太白. 七月壬子熒惑犯房甲寅流星出牽牛入天田色赤長丈餘. 八月乙巳熒惑犯南斗. 十二月丁未月犯*比{北}轅乙卯歲星犯鬼宿壬戌歲星犯中　.
九年九月庚午月食.
十年八月甲子月食.
十二年正月丁亥月食. 閏十二月辛巳月食.
十三年六月戊寅月食. 十二月乙亥月食.
十四年十二月庚午月食.
十五年正月戊子太白晝見辛丑　時有流星大如木瓜向乾而滅.
十七年五月庚戌有星出大角　於　. 七月乙丑有星尾長數尺出坎　於　大如斗. 九月己亥朔熒惑　鬼西行而沒. 十月己巳有星出天市抵尾箕大如斗甲申月食.
十九年六月乙卯有客星大如燈. 八月戊子朔歲星熒惑失度設醮毬庭以禳之. 十月己丑流星出營室入天將軍大如木瓜. 十二月甲辰有星出奎過東璧入羽林大如木瓜色白.
二十年二月庚子月食三月丁丑有星出乾方大如月俄變爲彗　.
二十一年七月辛巳流星出墓歷危疾行入織女分爲六七如紅纓貫白玉其前者大如木瓜後者如　卵有聲如雷良久乃止癸巳太白晝見. 九月庚子月犯熒惑及*大微扉星. 十二月癸丑月犯畢奕星.
二十二年四月乙卯月行陰道　左執法又犯軫星. 九月壬辰月犯軒轅.
二十三年閏十一月戊申月食.
二十四年正月丁酉月入天庭犯左執法熒惑犯房北右弼歲星行陰道守天江庚子星隕於大丘縣化爲石.
二十五年十一月丙申月食不見.
二十六年二月甲寅流星出亢入房大如月. 七月戊子熒惑入羽林. 閏七月庚申月犯熒惑. 九月丙午有星如火犯營室丙辰羽林入月.
二十七年正月己酉流星出大角入北斗魁中癸酉流星出大陵入婁胃南. 二月甲午月犯南斗. 三月戊午月食. 七月丙午流星出王良入河鼓辛亥月犯南斗魁丁巳入羽林. 八月丁丑太白晝見客星見於東璧星南. 九月庚戌夜天苑星南天裂廣可五六寸中有赤色辛亥月入羽林乙卯月食密雲不見己巳太白犯南斗魁第三星. 十月癸酉月入南斗魁甲戌有流星出柳入軒轅大如鉢. 十一月丙寅夜文昌西天裂長十五尺廣三尺色靑赤.
二十八年正月*(??)戌{壬戌}月入南斗魁癸亥又犯第二星. 二月戊寅流星出參西行大如木瓜乙酉月暈光芒如彗長三十餘尺. 七月庚申客星見東璧星南大如木瓜. 九月辛丑月犯南斗魁中第一星己酉月食. 十一月己亥流星出文昌抵西北而沒大如鉢. 十二月丁亥月入　星.
二十九年四月戊寅流星出角入井鬼*閒. 七月癸酉流星出南斗疾行至尾而散長丈餘庚辰月犯昴. 九月辛巳流星入天樞大如木瓜壬午流星出天津入河鼓大如杯丁亥流星出下台東北入軒轅戊子流星入華蓋大如燈. 十月癸巳流星出天南入軫大如木瓜丙申彗見於軫星長七尺餘.
三十一年正月丙寅月食.
三十二年正月庚申月食. 六月甲寅月食宋使救之國人不之覺以日官　壺正崔士謙撰曆失於推步不以聞奏有司請論如法宥之. 九月癸酉朔熒惑犯鬼. 十月壬子流星出大陵入天苑大如木瓜.
三十三年八月壬寅月犯心星.
三十四年正月丙戌月犯心前星. 二月壬寅太白晝見. 八月戊午太白犯軒轅. 十一月丁巳歲星入　.
三十五年四月辛未月食. 九月庚子太白食南斗第四星壬寅又入南斗魁中.
三十六年四月丙寅月食密雲不見. 七月丁亥有星出紫微犯北辰十月庚申月食.
三十七年三月庚寅月犯左角. 五月癸卯太白晝見.
○宣宗二年八月丙子月食密雲不見.
三年五月丙子太白晝見. 六月辛卯流星出文昌貫危哭長十餘尺曲如環東缺色赤俄變爲白良久乃滅. 八月甲辰流星出婁抵王良大如木瓜.
四年二月癸卯太白晝見. 六月乙未月食. 七月辛酉流星出天　抵天苑大如木瓜. 八月戊戌流星出婁抵王良大如木瓜.
五年二月戊戌太白犯*　{昴}星. 六月庚寅月食. 七月己巳流星出天津抵東璧大如木瓜. 八月己亥太白犯軒轅. 十二月丁亥月食.
六年五月乙酉月隱食.
七年九月甲戌流星如火出鬼入*大微庚寅流星出上台犯中台下星大如日. 十月壬辰朔流星出軒轅入*大微大如木瓜.
八年三月壬午流星出織女抵天津. 四月庚寅熒惑入羽林辛卯亦如之丁巳流星或靑或赤尾長十餘尺出房星入軒轅有聲如雷. 五月己未朔太白赤色搖光晝見經天至十七日乃滅.
九年二月戊午流星出*大微北抵七星南. 三月丙辰月犯歲星. 五月乙未熒惑無光芒. 六月戊午月犯歲星. 十一月庚子太白晝見經天犯壘壁陣太史奏曰: "太白晝見三年必有大喪." 十二月壬子月入羽林.
十年二月戊辰月犯心大星. 三月庚寅流星出造父抵王良色赤大如木瓜尾長七尺許.
十一年三月庚寅月犯心前星戊戌熒惑犯鬼質. 九月壬戌月犯鎭星. 十一月戊申月犯昴星丙辰犯鎭星辛酉又犯心星.
○獻宗元年二月庚午月入昴星. 三月戊午歲星犯牛. 四月壬申月犯鎭星. 六月乙酉流星大如木瓜色赤尾長九尺許出室西入南斗魁亦有衆小星南流己丑月犯五車.
○肅宗元年二月戊辰月犯五車癸酉又犯輿鬼辛巳太白入昴星乙酉又入昴光芒甚大己亥太白晝見癸卯又晝見夜入*　{昴}星月犯心大星. 九月戊戌月犯歲星甲辰犯昴星丁未太白犯鎭星戊申月犯鬼星.
二年正月癸巳飛星大如燭出鬼柳*閒抵軒轅. 七月庚午熒惑犯輿鬼壬申月犯昴星. 八月癸未流星出織女抵王良丁未彗星見　房*閒光芒射天市垣. 九月丁卯月犯昴星.
三年六月乙巳流星色赤前大後小出騰蛇抵營室. 十一月戊申流星色赤前大後小出南河抵天　. 十二月丁丑太白熒惑會於危.
四年四月丁亥月犯心大星. 八月壬辰太白歲星晝見. 十一月癸未流星色白前小後大出張星抵天廟大如梡乙未熒惑守　.
五年正月丁丑熒惑入　. 四月庚申流星出翼長三尺許隕於西南方. 七月甲午夜天狗墮乾方聲如雷. 十月丁巳熒惑入壘壁陣壬戌流星出羽林入虛星長五尺許色靑赤甚有光芒聲如雷. 十一月己巳太白入羽林.
六年四月甲辰月貫　星. 五月乙酉太白歲星同舍. 七月甲申太白歲星同舍. 八月壬辰太白犯軒轅. 十二月甲午熒惑入　星庚子鎭星犯鍵關乙巳歲星犯軒轅大星.
七年六月戊子太白犯歲星乙未月入房上相是月熒惑留守箕. 九月辛卯歲星入*大微丁酉熒惑犯壘壁陣西星. 十月熒惑犯壘壁陣行羽林三十餘日. 十二月丁卯月暈素氣如輪貫北斗.
八年八月辛亥流星一出北極入天津大如炬尾長三丈許一出內諸侯入上台大如梡尾長一丈許一出王良入文昌大如木瓜又小星百餘流行. 十月乙亥熒惑犯　西南星. 十一月壬午月犯壘壁陣乙未太白犯羽林乙巳熒惑犯鉤鈐. 十二月庚戌月犯壘壁陣丙寅犯歲星.
九年二月癸亥太白犯昴星. 十月乙丑太白歲星同舍於　. 十一月壬辰太白歲星同舍於尾.
十年正月壬辰歲星犯房上相. 六月庚午初夜流星出紫微垣中入郞位色赤圓徑五寸許尾長一丈二更出天津入天市色白尾長二丈五夜出河鼓入南斗魁色赤大如　子. 九月庚子流星出五車入騰蛇大如梡長一丈許辛丑流星一出北斗魁入郞將色靑徑五寸許尾長一丈許一出中台入郞將色赤大如炬尾長一丈許一出北河入北極色赤大如炬尾長一丈半戊午夜太白下陽道行南斗度辛酉食南斗魁第四星壬戌入魁中.
十二年十一月乙巳太白光芒大而赤至十餘日甲寅夜有流星出上台入北極大如炬長一丈許. 十二月甲子歲星犯熒惑丁卯流星出翼東入大陵狀如　子戊辰太白晝見經天月犯壘辛未月犯天　癸酉月食畢大星乙亥月重暈靑赤無光戊寅月食月犯輿鬼鎭星犯　.
○睿宗元年正月丁酉彗見於西南長十尺許月餘乃滅. 三月乙未月入畢星庚子月食丁未熒惑入羽林. 六月甲申流星出王良入營室長二丈許乙酉枉矢飛行見者皆驚　流星出天津入宗人大如杯尾長二丈許又二流星出虛入九坎大如　子又自昏至曉衆星流四方丁酉熒惑入天　癸丑流星出王良入營室大如　子長二丈許. 九月乙未月犯畢又有流星出上台入郞將大如　子長二丈許己亥流星出豺狼入天苑丙午月入畢星. 十一月己巳彗星見癸未月入輿鬼丁亥流星出危入壘壁羽林大如梡.
二年正月丁酉流星出宦者歷*大微東入屛星大如　子長二尺許辛丑歲星鎭星犯南斗. 五月乙巳月入羽林. 十月癸酉月犯輿鬼北星丙子犯*大微內屛西南星丁丑入天庭出東華門貫*大微庚辰又入　星. 閏月己丑行羽林中又流星出井入軍市大如梡尾長五尺許壬辰太白守　. 十一月丙寅月食. 十二月乙未月犯輿鬼壬寅流星出軒轅道中台入文昌大如　子癸卯月入　星丙午流星出華蓋入天一大如　子尾長一丈許.
三年四月辛丑月入羽林己酉太史奏: "自三月以來歲星入行羽林內熒惑鎭星越舍乍在南行陽道." 十月戊寅月犯羽林乙酉月入羽林.
四年三月丙寅月犯軒轅. 四月庚辰月入輿鬼辛巳衆星無光. 五月戊申月犯軒轅己酉流星出貫索入亢大如盃. 七月丙辰月犯羽林. 十月丙戌月食. 十一月乙巳月入羽林庚申犯軒轅夫人. 十二月戊子月犯軒轅夫人癸巳月入　星.
五年正月己酉流星出貫索入天市內宗人狀如　子. 三月辛丑流星出梗河入天倉大如　子丁卯流星犯天市垣內車肆入列肆大如杯長九尺許. 五月甲辰鎭星入守壘壁陣羽林己酉彗星入紫微乙卯夜二更彗星發天將軍閣道星*閒至曉乃滅丁巳夜彗星發路策星戊午夜發於王良星西北己未夜發蓋傳舍*閒庚申夜發華蓋中辛酉發華蓋下六甲星北癸亥夜行女*(??){御}宮星內丁卯太白犯軒轅夫人. 六月癸酉鎭星入壘壁陣羽林. 七月戊午月犯歲星. 閏八月癸丑月犯歲星熒惑又犯輿鬼乙丑流星出東井入輿鬼大如杯. 九月庚午流星出文昌入天槍長二丈許大如　子辛未月犯南斗魁第四星漸入魁星壬申流星出傳捨入天　大如炬長四丈許光射於地庚辰月食丙戌月犯輿鬼丁亥犯熒惑. 十月甲辰太白晝見經天乙巳犯亢西南星丁未月食歲星乙卯月犯軒轅后妃丙辰犯*大微西將星丁巳入*大微庭犯行屛星太白入行　嫡星*閒己未月犯軒轅后妃. 十一月甲戌月犯歲星壬午月犯熒惑又犯軒轅夫人.
六年正月甲子朔熒惑守輿鬼乙亥月犯熒惑. 二月丁酉熒惑流行自角入騎官. 三月壬午熒惑犯軒轅鎭星入羽林至四月乃退. 四月己亥流星自北極西行入宗人宗正*閒月犯軒轅后妃辛丑入*大微犯屛星. 五月辛巳月入羽林是月熒惑守*大微至乙酉犯右執法. 六月丁酉月犯心星. 八月戊午衆小星分流四方. 十一月乙丑月入羽林丙申流星出軒轅入張星大如梡尾長六尺許.
七年二月己亥月犯軒轅夫人丙午太白犯昴星丁未月犯心大星. 三月癸酉月入　星. 六月癸丑流星出王良入危尾長一丈許. 七月甲子太白食東井北轅第二星月犯心大星甲申太白犯輿鬼是月太白歲星熒惑同舍. 八月甲午月入南斗口乙未熒惑犯輿鬼西北甲寅太白犯軒轅. 九月乙卯朔流星出五車西北入北河大如盂尾長七尺許丙辰流星出捲舌大如杯尾長五尺許丁巳流星出天船星房入五車西北大如盂尾長七尺許丙寅歲星守輿鬼西南星十餘日辛未又犯積屍甲戌熒惑犯軒轅女主丁丑流星出畢東入天苑大如盂月犯軒轅女主己卯流星出河鼓近天紀而滅大如杯壬午流星出軒轅入紫微大如盂尾長三尺許. 十月癸巳流星出中台入紫微西大如杯尾長十尺許丙申流星出卯入畢大如盂壬辰辰星見　星度歲星守輿鬼三十日. 十一月庚申熒惑入*大微月食鎭星戊寅流星出壘壁陣入羽大如杯尾長五尺許光照於地又流星出攝提東入亢大如盂長十尺許.
八年二月丁酉太史奏: "月食密雲不見." 四月甲子月薄心星南相距二尺. 七月辛巳有星　於營室. 八月甲寅流星出軒轅入小微大如杯長六尺許又流星出天　入軍井長三尺許己巳流星出婁入營室大如杯癸酉月犯軒轅. 九月庚子月犯歲星丙午太白掩行南斗魁第四星又流星出天　入天倉大如椀長十五尺. 十月己酉流星出北落師門入八魁大如杯長二十尺許甲子月掩行軒轅. 十一月甲申流星出中台入*大微大如杯長十五尺許. 十二月丁巳月犯五車壬戌犯軒轅又犯歲星.
九年正月己丑月犯軒轅歲星. 二月丙辰流星出北斗紫微入王良大如椀. 三月庚子流星出　旗入天　狗國辛亥月犯歲星入軒轅女主. 七月甲午月犯昴星九月庚寅月犯五車東南星癸巳犯輿鬼. 十月丙午月犯南斗魁中丙辰犯*　{昴}星壬戌月乘軒轅歲星熒惑近*大微左執法.
十年正月壬辰月犯心前星. 八月癸丑太白晝見.
十一年正月甲寅月犯心左星己未流星出*大微中入軫東北星. 三月庚戌流星出七公貫索星入天市大如　子長三尺許. 九月戊戌流星出中台入*大陽大如　子. 十二月庚申歲星犯房上星戊辰熒惑守　庚辰流星出亢入　大如　子.
十二年正月甲午熒惑入守房上星及鉤鈐甲辰熒惑犯歲星. 四月甲子流星出招搖北入北斗魁中大如　子長七尺許丙子熒惑守行心星度丁丑流星出　星入外廚大如椀長五尺許辛巳流星出角星東北入器府大如　子長十五尺許又流星出天市門入傅說魚星*閒長七尺許. 五月癸巳流星出招搖入北斗魁中犯第四星. 七月丁未月犯昴星. 八月戊午黃昏流星如月落於巽方. 十月庚申流星出五車入天　大如椀長十尺許己巳熒惑守壘壁陣.
十三年二月甲戌月犯歲星. 四月乙丑枉矢出西北向東南行. 五月丙申月食. 九月丙戌天狗墜坤方流星出左旗北入天市東長十尺許庚子流星出奎星入天倉壬寅月犯輿鬼甲辰流星出北河入軒轅丙午鎭星犯天關. 十一月壬子太白犯西咸壬戌太白犯東咸辛未熒惑犯房上相. 十二月己卯流星出軒轅入*大微長五尺許丙戌流星出紫微入索女林*閒長三十尺許.
十四年三月庚戌月犯鎭星. 五月丙午朔熒惑犯壘壁陣. 七月壬戌月犯天關. 九月甲辰朔鎭星守井丁巳熒惑犯羽林. 十一月己未鎭星犯東井. 十二月甲戌辰星犯歲.
十五年七月丁未月犯　星壬戌犯東井丙寅歲星犯羽林. 八月壬午月食戊子壽星見. 九月壬子月食.
十六年六月己亥流星一出織女北入紫微一出紫微入勾陳一出奎星入雷電辛丑流星出天津入天弁. 七月甲辰流星出河鼓入南斗八月甲午鎭星入輿鬼. 十月太白晝見經天三十餘日丁巳月入　星. 十一月壬申月有暈. 十二月丙申月犯歲星戊申流星出閣道入天將長七尺許.
十七年二月丙申流星出北斗中入天廚傳舍*閒又出北斗第一星分爲二乃滅甲辰月食. 五月癸酉初更月有兩珥靑黃交色二更末變白而滅. 七月乙亥天狗出艮方抵坤方. 八月丁亥朔流星出天市東垣入尾前大後小尾長二尺許壬辰月食. 十一月己卯月入　星. 十二月戊子流星出軒轅入輿鬼尾長四尺許乙未月犯畢大星戊申犯罰星及東咸太白入羽林.
○仁宗元年二月壬寅西京留守奏: "老人星見." 六月戊申太白晝見七月壬戌亦如之. 己巳有星　於北斗. 十一月庚午月犯軒轅前大星.
二年正月癸亥月食. 三月庚戌熒惑食東井. 四月辛酉月暈有珥. 六月戊午流星出紫微入攝提尾長三十尺許. 八月丙午歲星犯輿鬼流星出文昌入北斗辛酉天狗自東北發迴翔都城內外所過人皆鼓　無幾向西南墜地聲如雷乙丑流星出大陵入紫微. 九月甲午太白晝見經天六日乙未月犯軒轅又有流星大如炬己亥月犯*大微壬寅流星出東北大如炬. 十月甲寅月南北有角乙卯流星出文昌入紫微貫北極滅於*大微東藩癸酉流星出參右腳入軍印. 十一月乙亥流星出五車入天苑又出北斗魁中入紫微壬辰月食*大微. 十二月戊午月食旣王素服出殿庭救食庚申月犯*大微右執法流星出庫樓入鉤陳辛酉月犯*大微東藩上相.
四年三月丙子月犯軒轅大星又犯歲星戊寅入*大微犯內諸侯壬午熒惑犯輿鬼入積屍壬辰流星出天市入心星. 四月丙辰天狗墮地有聲人駭　. 六月壬寅太白歲星　行犯右執法入*大微. 九月癸未月犯井星甲申流星出營室入紫微長七尺許丙戌流星出紫微入東藩庚寅月入*大微犯屛星太白歲星鎭星合行翼度歲星入*大微犯謁者太白晝見經天. 十月甲午流星出天將軍入句陳大如木瓜長十尺許庚子流星出天將軍入紫微又流星入*大微五帝座辛丑歲星犯*大微鎭星犯上相壬寅月犯羽林. 十一月丁亥流星出水位入張聲如雷大如椀長一丈許辛卯歲星犯*大微. 閏月癸巳流星出*大微入帝座大如燈丁酉流星出北斗中台大如木瓜己酉月犯軒轅庚戌犯小微壬子犯*大微. 十二月己卯月入*大微壬午入　星丙戌流星出庫樓入*大微.
五年正月庚戌歲星入*大微左掖鎭星犯*大微東藩上相. 二月甲子流星出建入房大如木瓜戊辰歲星犯*大微左執法戊子流星出大角入市垣中宦者. 三月甲午流星出建入房大如木瓜長十五尺許. 四月甲戌月食密雲不見. 五月乙未月犯*大微內屛四星. 六月庚申流星出營室入危大如木瓜. 七月庚寅流星出婁入五車色黃大如木瓜. 八月戊午朔熒惑犯輿鬼又犯積屍終月乃沒. 九月癸卯流星出東璧入羽林大如椀辛亥月犯*大微壬子流星出五車入北斗. 十月戊午流星出東璧入羽林己未月犯太白. 十一月庚戌熒惑入*大微. 十二月戊午流星出庫樓入*大微大如　子辛未月犯輿鬼.
六年正月丁亥熒惑犯軒轅自丁未年十二月太白晝見經天光芒日大熒惑犯小微星至於是月. 二月丙辰熒惑犯軒轅夫人乙亥月入羽林. 三月戊申月色無光赤黃. 四月辛酉月犯*大微西藩次相星又犯屛星乙丑月犯鎭星甲戌太白晝見經天月入羽林中辛巳流星出牽牛入天田大如木瓜. 五月甲申朔自四月下旬至今月太白晝見經天丁亥流星出天津入營室大如木瓜色赤辛亥流星出天津入營室. 六月丁丑流星大如缶色白有光出紫微宮長十尺許疾行入離室星又流星大如鉢出天市星色赤長五尺許疾行入　星又流星大如燈盞出軫星色赤長七尺許疾行入左角星四更流星大如鉢出天津星色如火長三尺許疾行入河鼓星五更流星大如燈盞出壘壁陣色白入羽林又流星大如燈盞長十尺許入昴星. 八月自六月至是月太白晝見經天丙寅太白犯軒轅大星. 九月癸未流星出畢入王良移入營室甲申太白犯*大微西藩上將星己丑犯右執法辛卯犯*大微端門丙午月犯*大微次將星流星出奎入營室丁未月犯*大微庭. 十月己未流星大如炬色赤出翼入角星甲子黑氣如布匹竟天犯天津天船五車文昌三台星中乙丑月食旣戊辰流星出翼入左角大如炬庚午流星出星大星入翼星中己卯太白犯歲星. 十一月己亥歲星犯房辛丑月犯*大微屛星壬寅入*大微三公星歲星犯房星甲辰流星出天市垣入翼乙巳歲星犯鉤鈐丁未流星出天　入參大如炬己酉流星出五車入參大如木瓜. 十二月戊辰夜赤氣起自艮方經斗杓入紫微宮.
七年三月甲午月犯亢星己亥鎭星犯亢. 五月己亥歲星犯房甲辰歲星犯鉤鈐乙巳亦如之. 六月自五月己亥歲星犯旁右　星至是月守而不出. 七月丁丑朔太白晝見經天凡十五日乃滅. 八月丙辰月犯南斗熒惑犯輿鬼戊辰流星出奎大如椀尾長五尺許閭巷驚　又流星出胃入天　大如炬閏月戊寅流星出婁入天倉大如椀乙巳流星大如木瓜出畢星入天　又流星大如燈盞出畢星入參星. 九月丁未流星大如木瓜出畢入天　辛亥流星大如木瓜出室入危尾長八尺許又有流星大如　子出參箕入狗星丙辰赤氣自乾艮方交發衝射紫微宮是月熒惑入*大微四旬乃滅. 十月丙子朔流星出*大微入天狗大如椀長十尺許己丑月犯諸王辛卯犯五諸侯星壬辰犯輿鬼. 十一月辛亥熒惑犯*大微壬申流星出翼入中台尾長七尺許. 十二月丁丑流星自坤方指東北墜地聲如雷大如盆長六尺許乙酉月暈己丑黃赤氣貫月長六尺許月犯軒轅星.
八年正月戊午月暈*大微. 二月癸未熒惑犯*大微丙戌月入*大微甲午入南斗辛丑熒惑犯*大微. 三月癸丑月入*大微. 四月己卯流星出宗星入市樓戊子月犯箕北星. 六月戊寅月犯熒惑辛巳犯心星流星出紫微西藩入河鼓長五尺許有聲如雷丙戌流星出天市垣入河鼓己丑流星出危入牛. 七月丁未流星大如　子出天　入羽林. 八月丁丑流星大如杯出五車入東井. 九月乙巳流星出奎入危大如　子尾長九尺許丁未流星出　入水位大如　子尾長五尺許. 十月乙亥流星出畢入天　大如椀長十尺許丙子月有背氣左右有珥色白庚辰流星大如　子出北斗入*大微帝座己丑月入軒轅辛卯犯小微癸巳犯*大微執法. 十一月壬戌流星大如　子出內階入鉤陳丁卯五車八　星*閒有氣如彗長六尺許. 十二月乙酉月犯小微.
九年正月辛亥月犯軒轅. 三月丙午月犯軒轅夫人. 五月乙丑太白晝見經天百餘日. 六月辛卯流星出河鼓入南斗大如炬長十尺許甲午流星出天紀入箕又流星出室離宮入河鼓. 七月乙未流星大如　子出天紀入箕又流星大如杯出室離宮入箕己未流星出危入牛大如炬長十餘尺太白經天. 八月辛未月犯心庶子星己卯月食密雲不見癸未月食行昴星丙戌流星出畢入　大如椀長十尺許戊子月犯輿鬼. 九月戊戌太白晝見月犯心前星一尺許太白犯軒轅小民又流星大如杯出北極入郞將辛丑月犯南斗戊申太白隔熒惑星南辛亥火星犯*大微上將星壬子月犯五車乙卯犯輿鬼己未犯太白太白入*大微右掖門辛酉月犯左角癸亥太白犯*大微左執法. 十月甲申月犯軒轅夫星乙酉流星大如　子出天　入天倉. 十一月丁酉太白入　壬子行陰道犯房上相北隔七寸許乙卯犯鎭星. 十二月癸未月犯左角甲申天狗墜坤方聲如雷.
十年正月乙未熒惑入　星庚子月食昴星辛丑月暈戊申月犯*大微右執法庚戌月暈有珥流星出七公入亢又熒惑自是月初三日入亢星中丙辰流星出*大微入軫長十尺許月犯箕星丁巳流星出*大微入北斗長十尺許月入南斗. 二月丙子月食旣. 四月丁丑月珥自是月初熒惑逆行至入　中. 閏月丙午月犯南斗. 五月辛未月犯心星. 八月癸巳月犯心星又流星出天將軍入五車丙申月犯南斗壬子彗星見八　指東南甲寅指西北長三尺. 九月戊寅太白犯南斗. 十月壬寅流星出郞位入攝提大如椀長三十尺許丁巳流星出北斗入鉤陳. 十一月壬午熒惑犯大歲. 十二月己酉月食心後星.
十一年正月己卯月犯南斗. 三月辛未月犯心星甲戌食南斗辛巳流星出　亢閒入騎官星長五尺許. 四月辛卯月犯軒轅. 五月丙寅月食心星丁丑流星大如木瓜出營室抵天市帝座尾長二十尺許. 六月丙申月入南斗壬寅天狗星流下甲辰流星出天津入天市垣尾長七尺許丁未流星出轉捨入織女. 七月癸亥月入南斗流星出天紀入天市戊辰月食甲戌月入昴星丁丑亦如之. 八月丙戌月犯熒惑戊子食心星乙巳犯五諸侯丙午犯輿鬼己酉流星出五車入營室. 九月乙卯熒惑犯*大微丙辰月犯尾星庚午犯五車壬申又犯五諸侯癸酉犯輿鬼. 十月壬寅月犯軒轅女御星. 十一月戊寅月入　星. 十二月辛卯月食昴星己亥月暈*大微流星出南北河中犯參左肩大如木瓜尾長五尺又流星出南河中入狼星如中物破碎狼星搖動庚子熒惑犯房第一星辛丑流星出東井入弧星尾長十尺許月行角亢南犯折威星壬寅熒惑犯鉤鈐甲辰月食心星.
十二年正月丙辰月暈白氣從暈中發竟天庚申月暈昴畢　參辛酉月暈五車井星北河東西白氣指月衝射壬戌月食五諸侯. 二月壬辰月食軒轅丙申歲與太白隔一尺許行婁星度熒惑與鎭星隔一尺許行箕星度月失度行角亢之南戊戌月食房. 三月己未流星墜地大如斗是月星再晝隕於太初門營造處其時上在西京駕幸永明寺次晝隕亦一時也. 四月甲申流星出王良入南斗. 五月甲寅流星出王良入南斗大如炬尾長五尺許辛酉月犯心大星壬戌月暈房心尾箕. 六月辛巳太白晝見經天營星犯狗國辛丑流星出騰蛇入河鼓大如木瓜長十尺許壬寅流星出王良入閣道大如燈甲辰流星出營室入北斗大如缶. 七月壬子流星出北斗柄入攝提又流星出危入牛又流星出營室入壘壁. 八月癸未月犯心星. 九月己酉天狗墜於京城東北庚戌月犯心星乙卯流星出婁貫天倉南隕丁巳流星出軒轅入下台星. 十月庚子流星出參箕南隕. 十一月自十月至是月太白晝見經天.
十三年閏二月丁未流星出天市西垣入攝提庚午流星出角入軫癸酉流星出南斗越房心入左角大如木瓜長四十尺許. 三月丁丑天狗墜西京. 四月癸丑月行左角南隔三尺許軫星犯西建星隔一寸許丙辰月行心西星隔一尺五寸許. 五月戊寅流星出璧入危. 六月戊申流星出河鼓入牽牛癸亥流星出天弁入南斗. 七月戊戌流星出天關入五車東北星月犯軒轅太后宗星隔五寸許行. 十一月乙酉月食. 十二月庚戌月犯昴星丙辰熒惑犯房星太白晝見經天.
十四年三月戊辰朔衆星自東北流西南丙戌月犯南斗. 五月壬午月食. 六月己未太白晝見經天. 七月庚寅流星出華蓋入文昌辛卯流星出津星入箕大如椀長七尺又流星出河鼓入南斗大如椀長二十尺許. 八月辛丑歲星入輿鬼癸卯月犯鎭星. 九月庚午太白犯*大微. 十一月己卯月食戊子歲星守輿鬼. 十二月丁巳歲星食輿鬼流星出攝提入　大如炬長二丈許.
十五年正月庚午天狗墮北方乙酉流星出張入天廟. 二月甲辰熒惑犯天街. 三月丁丑月犯左角. 七月癸酉月犯牽牛丁亥流星出天　抵婁長十五尺許. 八月丙申月犯房星. 十一月丁未流星出軫抵庫樓甲寅流星出天將軍入羽林丁巳太白晝見經天.
十六年二月甲申歲星犯軒轅流星出　入軫. 八月甲寅朔流星一出婁入天倉一出參入天狗. 十月己未流星出軍市入參又角星搖動. 十二月丙寅月犯左角流星一出王良入婁一出天市入南斗.
十七年三月辛巳朔熒惑犯東井
十八年七月戊申鎭星守天軍十七日壬戌月犯畢庚午心星動搖. 八月辛巳月犯牽牛. 九月戊申流星出五車入北斗癸亥月犯軒轅.
十九年三月丙午熒惑入輿鬼. 五月庚戌流星出河鼓入南斗. 十月庚午流星出南河入軍市大如木瓜尾長三尺辛未流星出星入翼大如木瓜尾長二丈.
二十年四月戊子太白動搖. 六月丙戌月犯畢星. 七月壬辰朔流星出天街入畢丙午月食. 八月丁丑月犯鎭星. 九月丙申熒惑入輿鬼犯積屍戊申月犯畢星. 十二月癸亥流星入攝提長十尺許.
二十一年正月癸卯月食旣. 閏四月丁未流星出勾陳入帝座又出招搖入北斗. 六月庚子月食旣. 七月庚辰流星出南斗入天田又出奎入天船. 八月丁未月犯歲星己酉食軒轅. 九月壬戌月犯哭星庚午天狗墜地聲如雷戊寅月食建星己卯流星出參入軍市. 十月己丑月犯歲星. 十二月甲辰月食　星.
二十二年三月辛酉月犯軒轅次妃星壬戌犯*大微西蕃上將星. 四月庚戌流星出天市入東咸大如木瓜尾長五尺許. 五月乙丑流星出大角入天　大如木瓜長十尺許. 六月甲午月食辛丑流星出箕入尾大如木瓜長五尺許丙午月犯太白. 七月辛酉流星出東璧向北行大如鉢長五尺許. 八月庚辰朔熒惑犯輿鬼積屍流星出天將癸巳月犯羽林流星出王良入天船己亥月犯畢. 十月丙戌月犯羽林. 十一月壬子辰星犯太白星.
二十三年二月戊戌流星出大角入　大如木瓜長五尺許. 三月己巳熒惑犯*大微. 四月壬辰流星出翼入天廟長十五尺許丙申彗星見乾方十五日長丈餘癸卯熒惑犯*大微. 五月己未月食己巳流星出攝提入軫. 六月戊戌流星出攝提入軫大如木瓜. 九月辛亥太白犯心星.
二十四年四月甲寅月食旣. 十一月丁丑月犯歲星. 十二月甲辰月犯歲星己酉白氣貫月及天市垣紫微宮.
志卷第一.
