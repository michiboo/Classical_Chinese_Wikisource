世家卷第十四. 高麗史十四.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
睿宗三.
○(乙未)十年春正月壬申朔放朝賀.
癸酉宴遼橫宣使於乾德殿.
乙亥宴落起復使於乾德殿.
丙子遼遣觀察使高慶順來賀生辰.
戊寅宴遼生辰使於乾德殿.
戊子冊弟*서檢校太保守太尉.
己丑遣尙書李壽侍郞黃君裳如遼謝橫宣.
庚寅冊弟僑檢校太保守太尉.
是月生女眞完顔阿骨打稱皇帝更名旻國號金. 其俗如匈奴諸部落無城郭分居山野無文字以言語結繩爲約束. 土饒豬羊牛馬馬多駿或有一日千里者. 其人　勇. 爲兒能引弓射鳥鼠及壯無不控弦走馬習戰爲勁兵諸部各相雄長莫能統一. 其地西直契丹南直我境故嘗事契丹及我朝. 每來朝以　金貂皮良馬爲贄我朝亦厚遺銀幣歲常如此. 或曰: "昔我平州僧今俊遁入女眞居阿之古村是謂金之先." 或曰: "平州僧金幸之子克守初入女眞阿之古村娶女眞女生子曰古乙太師古乙生活羅太師. 活羅多子. 長曰劾里鉢季曰盈歌盈歌最雄傑得衆心. 盈歌死劾里鉢長子*烏雅　{烏雅束}嗣位*烏雅　{烏雅束}卒弟阿骨打立."
二月癸卯冊子構爲王太子. 其文曰: "古先哲王撫有方夏必立儲貳以承天序者非敢私於親愛之*閒將以繫人心而固國本也. 肆朕纘服若昔大猷眷惟上嗣之良久　重明之象. 考從於龜筮咨度於臣工申擇令辰誕揚休命. 咨爾元子構賦中和之粹挺　　之姿仁義孝友之誠發自天性篤實輝光之德通於神明. 雖在妙齡夙彰全範. 出言而合度擧足而中規不事盤遊樂從善道終始典於學左右逢其源究詩書禮樂之文明父子君臣之義與夫周昌之事王季漢盈之奉高皇無以異也. 所宜據前載之言正東朝之位主之以匕　對越於祖宗. 是用遣使持節冊命爾爲王太子. 於戱惟敬遜可以能盡心惟謹愼可以長守貴爾其嚴師傅之訓誡宴安之娛非正人勿親非正言勿聽. 以揚三善之風以貞萬邦之心. 則朕之有子無愧於古先哲王矣. 尙遠乃猷永膺多福."
戊午行別例燃燈王御重光殿觀樂聞中書令致仕崔思諏卒罷宴.
丁卯聚僧讀佛經於內殿五日.
三月壬申以封王太子御神鳳門赦.
壬午宴群臣於乾德殿賦萬年詞宣示左右.
癸未曲宴於內殿.
戊子親醮於毬庭.
戊戌以王妃延德宮主生辰曲宴於內殿.
夏四月壬寅幸妙通寺.
李壽等還自遼. 回詔曰: "近以邊臣弛備小寇擾民方行有罪之誅是議偏師之擧. 以卿地隣賊境職守侯藩特諭整戎庶令逐暴卿遣馳使價來奉謝章諒玆從命之臣盡爾爲忠之節. 適當春事有慮農妨姑務練修別期進取."
癸丑召諸王宰樞於賞春亭置酒極歡制詞二　令左右和進. 兩府宰樞表辭不允.
甲寅王字之文公美將如宋省侍臣樞密院承制等餞於順天館樂賓亭. 王遣內侍林景淸宣示御製詩一首兼賜酒果.
乙卯幸普濟寺.
五月戊寅雨雹.
己卯幸龜山寺.
丁亥命趙仲璋等取進士其合格人對策頗蹈襲前人落第者訴之. 庚寅御乾德殿出詩賦題覆試. 詔諸王宰樞侍臣坐殿上賜詩題'股肱良庶事康'命詞臣製進王亦製之.
六月己亥王如奉恩寺.
賜金精等及第.
丙辰慮囚.
辛酉曲宴於內殿.
丙寅以中書侍郞平章事李資謙守太尉.
秋七月戊辰朔日食.
庚辰王以明懿太后忌辰如開國寺行香.
戊子遣吏部尙書王字之戶部侍郞文公美如宋謝恩兼進奉仍遣進士金端甄惟底趙奭康就正權適等五人赴大學. 表曰: "化民成俗由乎大學之風用夏變夷藉彼先王之敎. 故呼韓遣子於漢室吐蕃請書於唐家事雖不同義則無異. 伏惟大宋之興也千齡接旦一統當天發揚大道之源掃蕩積年之弊學分三舍敎本六經. 　又開璧水蒐講上儀立明堂復興盛典功成理定新製作於百年仁洽道　一車書於萬國. 顧惟弊邑夙慕華風在乎開寶之時及至神宗之世每馳使價　遣生徒　以觀周期於變魯厥後偶因中廢. 久闕前修傳聞承習之已遙廣記備言之半脫. 士無定論學有多　混混末流寥寥幾歲. 　乎法度憲章之際聲名文物之儀或歷代之遺經或諸家之異說苟非質疑於有識豈能成法於將來. 每及興言思遵舊貫. 今也良辰在遇素志可伸謹遣學生五人令隨入朝赴闕. 惟此諸生　非秀穎目不見膠庠之禮耳不聞雅頌之聲. 難可與言有類互鄕之童未嘗無誨蓋存闕里之仁伏望皇帝陛下愍惻深衷推明故事特下國子監或於璧雍收管許令就便學業則容跡於諸生之末　衣於博士之前. 懷我好音庶見　鳴之變遷於喬木免同　舌之頑　令吾道以東行永荷大明之下燭."
丙申門下侍郞平章事致仕許慶卒.
八月庚子御宣政殿南廊聽斷內外重刑.
遼將伐女眞遣使來請兵. 乙巳召宰樞侍臣都兵馬判官諸衛大將軍以上問至再三卒無定議.
壬子曲宴於長齡殿.
癸丑太白晝見.
乙卯幸外帝釋院.
戊午幸妙通寺作佛事.
庚申親饗庶老於毬庭賜物有差又饗國老致仕平章事吳壽增等於閤門.
西北面兵馬使朴景綽陛辭改賜名景仁賜茶藥.
甲子幸普濟寺.
乙丑雨雹.
九月丁卯召集近臣於御院閱射曲宴於賞春亭.
辛未王乘月微行幸處士郭輿所居純福殿淸心臺置酒與近臣論文至曉乃罷.
壬申慮囚.
丙戌親選武士於東池丁亥觀水　.
冬十月己亥王以肅宗忌辰如開國寺行香.
甲辰設百座仁王道場於會慶殿三日齋僧一萬於闕庭二萬於州府.
丁未親閱六道神騎將士於東池.
庚戌命中書侍郞平章事金緣等大閱於東郊.
辛亥親醮下元於純福殿.
癸丑遣侍御史尹彥純如遼賀天興節.
親選西京將士於東池.
十一月壬申曲宴於膺乾殿.
遣郞中金仁琯如遼謝落起復.
庚辰設八關會王自毬庭還至閤門前駐　唱和久之命倡優歌舞仗內幾至三　. 御史大夫崔贄雜端許載進諫王嘉納之.
壬午曲宴於內殿.
甲申遼遣利州管內觀察使耶律義大理少卿孫良謀來督發兵. 詔雲: "昨以女眞不恭王師問罪. 自去冬而降詔　分路以進攻雖曰整兵未能殄寇. 今則諸軍　會叩境前行. 　爾兵戎早經點閱便可卽時而先出毋或相應以後時仍*철{飭}使人就觀進發勉圖忠效惟在敬從." 仍賜*　{段}匹諸物.
庚寅北路兵馬使馳報: "遼東京牒昨奉　旨高麗所遣生辰橫宣落起復三謝使近緣邊境多故未得入界已令還國."
辛卯耶律義等詣閤門欲辭以出兵之議*　{久}不決不成禮而退翼日乃辭.
十二月庚子慮囚.
壬寅遼東京留守遣回謝持禮使禮賓副使高孝順來.
○(丙申)十一年春正月丙寅朔放朝賀.
戊辰遼遣大理卿張言中來賀生辰.
壬午御便殿宴諸王夜分乃罷.
庚寅幸天壽寺巡視新創堂殿賞賜工匠有差.
壬辰以尙書戶部侍郞李韶永爲西北面兵馬副使; 借戶部侍郞李惟寅爲東北面兵馬副使.
閏月庚子以宋秀爲工部尙書.
壬寅幸普濟寺聽國師曇眞說禪賜施優厚.
庚戌遣　書校書郞鄭良稷稱爲安北都護府衙前持牒如遼東京　知節日使尹彥純進奉使徐昉賀正使李德允等稽留事.
甲子醮三界於內殿.
二月丙寅日本國進柑子.
癸酉遼東京人高　來投.
庚辰燃燈王如奉恩寺甲申行別例燃燈御重光殿宴親王宰樞侍臣夜分乃罷.
丙戌　知政事致仕高令臣卒.
三月乙未朔王聞遼來遠把州二城爲女眞所攻城中食盡遣都兵馬錄事邵億送米一千石來遠統軍辭不受.
己亥奉安肅宗及明懿太后　容於天壽寺.
壬寅鄭良稷自遼東京還時東京渤海人作亂殺留守蕭保先立供奉官高永昌僭稱皇帝國號大元建元隆基. 良稷至詐稱官銜上表稱臣以國家所遺留守土物贈永昌得厚報及還匿不奏. 事覺有司請下獄治之從之.
癸卯王如天壽寺設齋以落之. 綵棚伎樂連亙道路者三日. 甲辰宴群臣於寺門外至曉乃罷. 乙巳還宮赦監督官吏工匠役徒賞賚有差. 駐駕都市諸王宰樞稱觴獻壽. 王執金景庸手語及先王太后泣下霑襟左右嗚咽.
壬子以吳延寵守太尉.
乙卯幸西京. 以李瑋金緣判行從事; 李資謙趙仲璋判留守事所歷供給務從省約鹵簿儀仗悉令簡便沿路田地有不墾者必召守令責之.
己未禱雨於所過祠宇.
夏四月甲子朔至西京置酒大同江船上扈駕諸王宰樞侍臣西京留守分司三品以上侍宴. 風日淸和王悅　與侍臣唱和.
乙丑謁太祖眞殿.
丙寅召見處士郭輿賜坐於常安殿後花壇親賜酒食. 時忽見東南方有白雲數片其中雙鶴徘徊因命輿賦詩王亦和之.
丁卯命有司　於*大廟以金上琦配宣廟; 崔思諏配肅廟.
幸長慶寺.
禱雨于山川諸祠.
戊辰召諸王及郭輿置酒王製詩三篇命輿和進.
己巳禱雨於九月山.
庚午幸金剛興福兩寺還至永明寺御樓船宴諸王宰樞侍臣復以御製仙呂調臨江仙三　宣示臣僚.
金主阿骨打遣阿只來.
辛未中書門下奏: "遼爲女眞所侵有危亡之勢所　正朔不可行自今公私文字宜除去天慶年號但用甲子." 從之.
壬申醮三界於長樂殿.
癸酉宴群臣於長樂殿仍宣示御製詩一絶.
丙子幸觀風殿巡視太祖行在所遂御九梯宮及晩移御永明寺東閣召諸王及郭輿置酒唱和.
戊寅幸九梯宮. 遼來遠抱州二城流民驅羊馬數百來投.
己卯移御龍德宮.
遼流民男女二十餘人來投獻羊二百餘口.
庚辰御乾元殿受朝賀. 下制曰: "朕承祖宗積累之緖保有三韓懼無以稱人神之望宵　憂勞不敢遑寧. 今以日官所請徙御西都以頒新敎將以與物更始使民知歸以興先王之舊業. 且彼聖賢之訓及諸圖讖之言謂奉順陰陽尊崇佛釋明信刑罰黜陟幽明三寶之財不可妄費四仙之跡所宜加榮依而行之不敢失也. 　圓丘*大廟社稷籍田及諸園陵者國家敬重之所也其管勾員吏以時修葺無使弊虧. 所謂國仙之事比來仕路多門略無求者宜令大官子孫行之. 文武兩學國家敎化之根源. 早降指揮欲令立其兩學養育諸生以備將來將相之擧而有司各執異論未有定議宜速奏定施行. 且國風欲其儉朴而今朝廷士庶衣服華侈尊卑無等宜令禮儀詳定所據祖宗代式例沿革制定以聞又改定中外官制."
辛巳曲宴於乾元殿.
壬午幸弘福寺移御唐浦古城門樓置酒歡賞名樓曰多景御製留題命詞臣和進.
癸未命知西京留守事戶部尙書金若溫扈駕以趙令龜攝分司戶部尙書知留守事.
甲申駕發西京路上有老　進壺酒王憐其誠一嘗因賦詩一絶.
丁亥駕至　嶺驛宋都綱楊明等謁於道.
辛卯王還京都赦制曰: "巡狩之禮所以省方設敎也. 朕　襲丕基欲興景業. 俯從太史之請願效先王之遊移　舊都落成新闕. 雖除衆弊豈無騷擾. 宜敷寬大之恩以慰遐邇之望其西京及隨駕員將軍卒及沿路州府郡縣長吏有所犯停囚應受公徒私杖以下罪上京留守百官於駕出後凡有徵贖等雜輕罪咸赦除之; 西京及所歷山川神*祗{祇}各加號; 沿路州府郡縣年八十以上者及孝子順孫義夫節婦鰥寡孤獨篤廢疾者准西京例賜物; 兩京諸處道場福田及都監道俗員吏西京及隨駕兩班員軍人雜類諸界官迎駕長吏等職賞及稅租　除等事准庚寅年南幸丁亥年西幸兩度恩制施行; 內侍給使及諸宦者隨駕親王宮府員吏侍衛南班員吏雜類等亦准前兩度恩制施行; 西京及四道倉督迎駕諸州府郡縣凡所有時弊宜令留守官按察使臨問奏除; 新闕創成都監員吏諸色匠人雜類等　准西京九梯宮上京長源亭創成後所加恩賞例奏裁." 時留守百官備儀仗樂部迎駕於馬川亭*大樂管絃兩部爭務奇侈以至使婦女馳馬擊毬. 王命黜之其戱遂絶.
是月得寶玉於西京盤龍山命玉人先造祭器以*　神　宰臣表賀.
五月癸卯門下侍郞平章事吳延寵卒.
丙辰御乾德殿覆試庚申賜裴祐等及第.
六月甲子王如奉恩寺.
乙丑王字之文公美*　{齎}詔還自宋. 王受詔於乾德殿. 詔曰: "使人王字之等至省所上表起居事具悉. 列國稱藩表玆東海載臨時序遐　乃心靡忘報上之歸特貢履和之問. 春祺在旦福履克綏用加勤誠不忘晨夕." 又詔曰: "省所差人進奉御衣二對等事具悉. 撫封舊履襲慶東藩不替前修有嘉來享使　華　方物充庭惟順與忠旣嘉且旅. 永言恭恪用勸於懷. 今回賜衣著銀器等具如別錄至可領也." 又奬諭設齋詔曰: "使人王字之等至省所奏於大相國寺楊州天寧萬壽觀抗州天竺寺閏州金山寺泗州普炤王寺設齋祝壽事具悉. 使航遐　禮意有加祗載眞乘用伸報禮有嚴佛事虔祝壽祺. 緬想遐心良深注意." 又奬諭賀冊皇太子詔曰: "使人王字之等至省所上表賀冊皇太子事具悉. 比立儲　預崇國本用繫天下以御邦家. 惟爾東藩　聞慶典需章來賀欣　攸均." 又奬諭別進詔曰: "省所差人別進事具悉. 踐修厥猷備物來享罔墜先君之履克勸方物之珍. 航海造庭實　有貢忠純益懋奬屬良深." 又回賜國信詔曰: "修方惟舊底貢旣嘉. 舟楫言旋匪頒在　. 禮無不*　其往*祇{祗}承. 今回賜國信兼別賜密賜特賜物色等具如別錄至可領也." 又奬諭遣子弟入學詔曰: "使人王字之等至省所上表乞學生金端等五人下國子監或璧雍收管許令取便學業事具悉. 紹述先猷　追三代肇興學校誕彌萬邦絃歌之聲無遠不　. 惟爾雅俗有古遺風乃遣諸生觀光上國. 盡捐宿習欲見天地之全於變華風亦推禮義之舊永言嚮慕旣用嘉歎." 又詔賜大晟樂.
乙亥慮囚.
壬午以金景庸守太師樂浪郡開國侯; 李瑋守太保門下侍中判尙書吏部事; 李資謙爲門下侍郞同中書門下平章事判尙書兵部事; 金緣守司徒中書侍郞同中書門下平章事上柱國; 趙仲璋守司徒中書侍郞同中書門下平章事判尙書戶部事上柱國; 康拯守司空　知政事判尙書刑部事兼太子少傅; 金晙爲兵部尙書樞密院使兼太子賓客; 朴景仁爲刑部尙書翰林學士承旨; 韓　如爲樞密院知奏事兼直學士; 朴昇中爲國子祭酒翰林學士左諫義大夫.
庚寅御會慶殿召宰樞侍臣觀大晟新樂.
秋七月辛丑燕射於賞春亭.
戊申王如天壽寺薦明懿太后冥福.
己酉遣李資諒李永如宋謝賜大晟樂.
癸丑以右散騎常侍崔弘宰爲西北面兵馬使; *大僕卿智淑延爲東北面兵馬使.
庚申聽斷內外重刑.
辛酉御宣政殿召宰樞給舍中丞以上侍臣親訪邊事又召臺省諸侍臣及兵馬判官於乾德殿傳宣訪問.
八月甲戌東藩使者阿伊等來朝.
丙子謁景靈殿.
丁丑幸妙通寺.
庚辰金將撒喝攻遼來遠抱州二城幾陷其統軍耶律寧欲帥衆而逃王遣樞密院知奏事韓　如招諭寧以無王旨辭. 　如馳奏. 王欲令樞密院具箚子送之. 宰臣諫官奏曰: "彼求王旨其意難測請止之." 王乃遣使如金請曰: "抱州本吾舊地願以見還." 金主謂使者曰: "爾其自取之."
甲申以洪灌爲淸　閣學士; 鄭克恭爲直學士; 尹諧爲直閣.
九月庚子慮囚.
冬十月甲子王如天壽寺.
戊辰閱大晟樂於乾德殿.
癸酉親　*大廟薦大晟樂西都所得瑞玉祭器倂奏新制九室登歌.
十一月庚子御淸　閣命翰林學士承旨朴景仁講尙書二典.
以國子司業兼起居注知制誥金富佾充寶文閣待制.
乙卯大雪御淸　閣召樞密院知奏事韓　如寶文閣直學士鄭克恭右副承宣文公美直寶文閣尹諧等置酒詠雪. 以前禮部郞中郭俊穆嘗輔導肅宗殿中內給事金元輿潛邸舊學命召賜坐於諸學士之右.
十二月庚申朔御淸　閣命寶文閣校勘高先柔講書大禹謨皐陶謨益稷三篇.
壬午御淸　閣命內侍良　令池昌洽講禮記中庸投壺二篇. 謂寶文閣學士等曰: "投壺古禮也廢已久矣. 宋帝所賜其器極爲精備將試之卿等可纂定投壺儀幷圖以進."
甲申宴淸　閣. 謂學士等曰: "朕嘗覽貞觀政要太宗曰: '但使天下*大平家給人足雖無祥瑞可比德於堯舜若百姓不足夷*은{狄}內侵縱有芝草鳳凰何異於桀紂.' 斯言至矣庶幾景行." 遂命金緣朴景仁及寶文閣學士註解政要以進.
己丑大儺.
是月契丹三十三人漢五十二人奚一百五十五人熟女眞十五人渤海四十四人來.
○(丁酉)十二年春正月庚寅放朝賀.
壬辰渤海五十二人奚八十九人漢六人契丹十八人熟女眞八人自遼來投.
壬子幸法王寺及神衆院還御明慶殿以僧德緣爲王師.
癸丑以給事中拓俊京爲西北面兵馬副使; 借尙書兵部侍郞許載爲東北面兵馬副使.
丁巳御淸　閣命韓　如講周易乾卦使朴昇中金富佾問難親賜酒食.
二月甲子命兩府宰樞會中書宣問北邊事宜.
乙丑設消　道場於乾德殿三日.
丙寅漢三人自遼來投.
丁卯遣中書侍郞平章事金緣措置北邊兵馬.
壬申燃燈王如奉恩寺.
癸酉北蕃八十一人來朝.
甲戌命有司行壓兵祭於東西郊.
丁丑幸普濟寺.
戊寅以金晙檢校司空　知政事; 金至和守司空; 李軌爲樞密院使; 王字之爲左散騎常侍同知樞密院事; 韓　如爲殿中監樞密院副使; 安子恭爲兵部尙書仍令致仕.
己卯幸長源亭.
三月庚寅以康拯爲中書侍郞平章事仍令致仕.
辛卯遼來遠城牒曰: "昨爲生女眞及東京渤海背亂致不廣收得田禾官司雖有見在穀粟所有正軍外平閑民戶闕少糧儲權時　借米貨五萬石贍濟民戶比候來秋卻具元借米貨碩斗還充必不闕少." 王命兩府臺省侍臣知制誥文武三品都兵馬判官以上會議中書省令判兵馬事金緣等傳諭統軍: "若歸我兩城人物則不*　{須}　借米貨" 再三往復統軍不肯從. 及金兵攻取遼開州遂襲來遠城及大夫乞打柳白三營盡燒戰艦擄守船人統軍尙書左僕射開國伯耶律寧與來遠城刺史檢校尙書右僕射常孝孫等率其官民載船一百四十　出泊江頭移牒寧德城曰: "女眞背亂幷東京渤海續有背叛道路不通統軍部內田禾未收米穀踴貴致有貧寒人等. 爲高麗國隣近住坐已曾借糧推進不行　借爲此部內人民赴裏面州城　逐米粟去. 此至回來爲相和事在此州幷地分交付去訖仰行交受已後准宣命施行." 以來遠抱州二城歸於我遂泛海而遁. 我兵入其城收兵仗及錢貨寶物甚多. 金緣具狀馳奏王大悅. 改抱州爲義州防禦使以鴨江爲界置關防. 甲午百官表賀. 略曰: "鴨綠舊墟　林故壤越自祖宗之世本爲襟帶之防逮乎中世之陵夷頗　大遼之侵蝕非惟人怒實作神羞." 又曰: "比因兩敵之有爭頗慮二城之所屬靺鞨之請獻殆從天啓鮮卑之潛遁固匪人爲. 我泉我池復爲內地實藉實畝拓大中區." 又曰: "　乏壯猷之助初聞吉語之傳刪石紀功未奏形容之頌奉觴稱壽願伸率舞之懷."
辛丑慮囚放輕繫.
癸丑金主阿骨打遣阿只等五人. 寄書曰: "兄大女眞金國皇帝致書於弟高麗國王. 自我祖考介在一方謂契丹爲大國高麗爲父母之邦小心事之契丹無道陵轢我疆域奴隸我人民屢加無名之師. 我不得已拒之蒙天之祐獲殄滅之. 惟王許我和親結爲兄弟以成世世無窮之好." 仍遺良馬一匹.
夏四月戊辰漢人六自遼來投.
庚午王還宮.
乙酉臺諫上*　請停安和寺工役從之.
五月戊子朔慮囚.
庚寅雨雹.
壬子門下侍郞平章事任懿卒.
丁巳李資諒還自宋進士權適趙奭金端等偕資諒還. 帝初親策試適等於集英殿賜適等四人上舍及第特授適華貫. 及還帝賜御製親札詔. 王迎於乾德殿. 詔曰: "朕仁不異違聲敎所　靡*閒內外罔敢不*　{祗}. 惟爾忠孝克篤事大制節謹度恭於時命. 惟土是享　追前人之光述其世美知所畏慕航海遣使受學於師. 臨御便殿試*藝於庭　以官秩用榮其歸以爲爾邦之勸. 同底於道朕實汝嘉." 康就正甄惟底二人死於宋.
六月戊午朔王如奉恩寺.
癸亥命置天章閣于禁中藏宋帝所賜親製詔書及御筆書　.
丙寅尙州獻瑞麥兩　三穗上表以賀.
戊辰漢人三來投.
庚午慮囚.
甲戌宴親王兩府於淸　閣. 賜犀帶襲衣.
庚辰以金緣爲門下侍郞同中書門下平章事上柱國; 金晙判刑部事; 金至和判工部事; 李軌判三司事; 林有文爲尙書右僕射判　書省事; 朴景仁爲吏部尙書; 金若溫爲戶部尙書; 崔贄爲刑部尙書; 崔德愷爲工部尙書; 崔弘宰爲御史大夫; 李壽爲右散騎常侍; 金沽爲大司成寶文閣學士; 朴昇中爲翰林學士知禮部事; 許之奇李永爲左右諫議大夫; 拓俊京知御史臺事; 李資諒爲刑部侍郞知奏事兼太子右諭德; 金仁揆爲給事中樞密院左承宣兼太子左贊善; 金富佾爲中書舍人; 文公美爲殿中少監右承宣兼太子右贊善.
甲申慮囚放輕繫.
秋七月己亥以禮賓卿智淑延爲西北面兵馬使; 軍器監李惟寅爲東北面兵馬副使.
壬子斷內外重刑.
八月戊午幸南京以李資謙金緣趙仲璋留守.
乙丑簽書樞密院事金黃元卒.
丁卯王至南京契丹投化人散居南京圻內者奏契丹歌舞雜戱以迎駕. 王駐　觀之.
戊辰御延興殿受朝賀製夜宴詩一絶以示群臣.
庚午宴諸王兩府侍臣於行宮.
甲戌作佛事於延興殿七日.
癸未幸僧伽　及藏義寺.
九月甲午設重陽宴於延興殿諸王宰樞侍坐. 王　甚賦詩宣示左右.
丙申作佛事於延興殿五日.
壬寅慮囚放輕繫.
癸卯王發南京丁未次長源亭.
冬十月丁巳以肅宗忌辰道場幸敬天寺.
乙丑御齡昌閣望月賦詩宣示左右和進.
丙子王還宮.
丁丑慮囚放輕繫.
庚辰設百座道場於會慶殿齋僧一萬於闕庭二萬於州府.
十一月辛卯王召兩府宰樞曲宴於淸　閣.
甲午御淸　閣命翰林學士朴昇中講詩關雎.
乙巳門下侍郞平章事李資謙落成新第. 王遣使錫予甚厚.
戊申御淸　閣命門下侍郞金緣講禮記起居郞胡宗旦讀書無逸及第權適趙奭金端等讀諸經夜分乃罷.
十二月乙卯門下侍郞平章事致仕吳壽增卒謚康順. 嘗以兵馬判官從東界統軍使文正破賊有功.
庚午幸龜山寺遂幸安和寺執役工匠賜物有差.
流淮安伯沂於天安府.
地震.
癸酉御淸　閣命金緣講書洪範令諸王宰樞及諸學士聽講仍賜宴唱和各賜貂皮煖扇.
丁丑以李瑋爲太傅桂陽郡開國伯; 金晙爲尙書右僕射兼太子少傅; 李軌爲政堂文學判翰林院事兼太子少傅; 朴景仁爲戶部尙書知樞密院事判三司事兼太子賓客; 王字之爲兵部尙書知樞密院事; 韓安仁爲右散騎常侍同知樞密院事翰林學士承旨.
○(戊戌)十三年春正月甲申朔放朝賀.
庚子咸寧節御乾德殿受賀宴群臣.
癸卯幸神衆院.
己酉以*大僕卿李韶永爲西北面兵馬使; 吏部侍郞智祿延爲東北面兵馬副使.
辛亥御淸　閣命寶文閣學士洪瓘講書舜典宴侍坐諸學士王賦詩一首卽令和進.
二月壬戌御淸　閣命寶文閣待制金富佾講詩魯頌.
甲子親醮闕庭.
丙寅女眞四十一人來獻土物.
辛未御淸　閣命韓安仁講易泰卦.
丙子幸長源亭.
三月丁酉尙書右僕射劉載卒.
辛丑慮囚.
甲辰臺官不署事三日. 先是內侍給使歐辱臺吏臺官不問又太子府內竪犯禁着白綾襪袴　羅衫烏犀帶臺吏脫之反被囚繫. 臺吏徐琰等言於臺官曰: "我輩雖卑賤皆憲官屬吏今爲內隸所辱其如臺綱何願極論以正公道." 臺官依違不從. 琰等十五人發憤自退無一人留者.
壬子以李資謙判吏部事; 金緣判兵部事; 李軌爲戶部尙書判禮部事; 朴景仁爲禮部尙書.
夏四月甲子王還宮.
丁卯重修安和寺成設齋五日以落之. 庚午親幸觀之幄　連亙伎樂塡咽士女　集. 壬申還宮下制: "董役官吏及工匠賜物有差." 初監督近臣務極奢侈勞費不　又因使價如宋求妙筆書扁額. 帝聞之御筆書佛殿扁曰能仁之殿命太師蔡京書門額曰靖國安和之寺以賜之且賜十六羅漢塑像.
五月癸未朔日食.
戊子賜金福允等及*　{第}.
以李資謙判西北面兵馬事兼中軍兵馬使; 金緣判東北面兵馬事兼行營兵馬使; 朴景仁爲西北面兵馬使兼知中軍兵馬事; 王字之爲東北面兵馬使兼知行營兵馬事.
乙未幸外帝釋院.
六月壬子朔王如奉恩寺.
丁巳御淸　閣命寶文閣學士李永講書說命.
丙寅王受菩薩戒於乾德殿.
己巳慮囚.
戊寅御宴親殿置酒餞入宋使鄭克永李之美召諸王宰樞侍宴.
秋七月辛巳宋遣閤門祇候曹誼醫官楊宗立等七人來. 甲申迎詔於乾德殿門. 詔曰: "省知明州樓　奏高麗國王世子王子王某書乞借差大方　瘡　科等共三四許人使存心醫療式廣敎習事. 朕丕冒海邦咸　壽域. 乃眷撫封之舊每　修貢之勤載諒忠誠務隆恩意. 比閱使人之請遠須方術之工. 爰命國醫仍齎藥品　往資於敎習用悉保於康寧其　至懷克承殊遇. 今差秉義郞閤門祗候曹誼管押翰林醫官*大醫局敎授賜紫楊宗立翰林醫諭*大醫局敎授賜紫杜舜擧翰林醫候*大醫局敎學成湘迪功郞試*大醫學錄陳宗仁藍茁前去."
丁酉王如天壽寺.
八月甲寅以李壽爲西北面兵馬使; 許載爲東北面兵馬副使.
戊午遣鄭克永李之美如宋謝賜權適等制科還國御筆詔書. 王親製表文手書. 其辭曰: "九重帝所頒異渥以　來一幅天書諭至懷而特厚拜承之際感涕無從. 竊惟東海之梯航世冒中天之雨露臣祖文王之述職戴元　之大恩臣父肅王之撫封及崇寧之慈澤. 念臣庸昧之質傳家忠孝之風享上滋恭修方且舊. 伏惟皇帝陛下虞舜聰明而稽古商湯勇智以濟時. 鑄寶鼎以奠九州作大晟而繼六代講明堂配帝之禮嚴　雍養士之儀. 顧曠世以遭逢益馳誠於嚮慕. 遂遣子弟請入序庠通言雖托於象胥出谷企遷於喬木. 豈意包容之德加樂育於學　又令斅道之歸稍知方於儒術召宮庭而試藝　官秩以榮歸. 曲煩款密之辭仍作褒嘉之旨龍蛇落筆揮神翰之縱橫雲漢回天敷睿文之高妙. 此蓋伏遇皇帝陛下畢擧聖人之能事丕承列考之遺風. 至仁均覆於萬邦殊眷獨深於小國. 每見使者示宴勞於內中或策諸生賜親臨於便殿因以手詔優加寵靈臣敢不祗服訓辭對揚休命緘藏十襲. 不惟傳子以及孫勸勉一方期致移風而易俗以玆薄效永*　殊私."
辛未御宣政殿決重刑.
癸酉幸安和寺.
九月庚辰朔慮囚.
甲申王妃延德宮主李氏薨丁酉葬綏陵.
全羅道按察使高進明劾南原府使池俊判官蔡克誠文安慶等侵漁之罪罷之.
癸卯慮囚.
己酉設藏經道場於會慶殿. 王親行香.
閏月甲寅宰樞詣內殿門三表請復常膳從之.
癸酉親設消　道場於文德殿.
丙子御淸　閣命韓安仁講老子.
戊寅王太子釋喪服.
守司空左僕射判尙書兵部事崔挺卒謚貞毅. 文宗嘗選武士挺以善射中選伐東女眞有功.
庚辰命給事中崔滋盛等分道選軍.
壬午王如天壽寺.
乙未幸順德王后魂堂.
十一月己酉朔御淸　閣命韓安仁講易復卦.
十二月戊寅朔慮囚.
○(己亥)十四年春正月戊申朔放朝賀.
戊辰尙書左僕射致仕高義和卒.
丙子以李惟寅爲西北面兵馬使; 拓俊京爲東北面兵馬使.
二月乙未女眞來朝.
丙申宋曹誼等還王出乾德殿附表以謝.
丁酉幸順德王后魂堂.
金主遣使來聘. 致書曰: "詔諭高麗國王. 朕興師伐遼賴皇天助順屢敗敵兵北自上京南至于海部族人民悉皆撫定. 今遣　菫朮　報諭仍賜馬一匹至可領也."
壬寅幸長源亭.
三月丁未朔以金至和爲左僕射　知政事; 崔贄爲右僕射判御書院事.
丙寅慮囚.
夏四月壬午王還宮.
甲午王弟通義侯僑卒.
五月壬戌幸安和寺.
六月丙子朔王如奉恩寺.
甲申親醮闕庭.
庚寅王受菩薩戒於乾德殿.
甲午以金緣檢校太尉兼太子太保; 趙仲璋爲太子太保; 金晙守司空; 金至和爲太子少師; 李軌修國史; 朴景仁判翰林院事; 王字之爲樞密院使判三司事; 韓安仁爲刑部尙書兼太子賓客; 崔德　爲吏部尙書; 金沽爲御史大夫; 鄭克永爲國子祭酒左諫議大夫.
秋七月辛酉王如天壽寺.
己亥以尙書右丞李韶永爲西北面兵馬使; 戶部侍郞金縝爲東北面兵馬副使.
八月乙亥朔御淸　閣命翰林學士朴昇中講書洪範.
丁丑遣中書主事曹舜擧聘於金. 其書有　彼源發乎吾土之語金主拒不受.
乙酉幸順德王后魂堂.
丁亥幸安和寺.
丁酉幸長源亭.
癸卯門下侍郞平章事趙仲璋卒謚康懷.
契丹遣蕭公聽耶律遵慶來. 東路兵馬使都部署牒雲: "准樞密院奉聖旨箚字高麗近因道途阻　難通貢賀頒賜恩禮亦且累年曠隔仰差小使因便傳詔幷致所賜衣著."
冬十月丁丑王如天壽寺.
癸未設百座會於內殿齋僧於闕庭三日.
十一月辛亥御淸　閣命朴昇中講中庸.
戊辰王閱射於淸　閣.
壬申王閱射於重光殿中者賞之.
十二月癸未幸安和寺.
是歲增築長城三尺. 金邊吏發兵止之不從報曰修補舊城. 葛懶甸　菫胡刺古習顯以聞金主詔曰: "毋得侵　生事但愼固營壘廣布耳目而已."
○(庚子)十五年春二月丙申幸南京.
夏四月癸酉至自南京.
五月辛亥御乾德殿覆試. 丁巳賜李之　等及第.
甲子禱雨于山川社稷.
乙丑召王師德緣講金剛經飯僧.
戊辰迎入佛骨于禁中. 初王字之使還宋帝以金函盛佛*牙頭骨以賜置外帝釋院至是置於山呼亭.
六月庚午朔王如奉恩寺.
辛未雩.
甲戌御淸　閣命朴昇中講書洪範.
丙子以金晙爲中書侍郞平章事; 李軌守司空左僕射　知政事; 林有文爲右僕射知門下省事; 朴景仁知樞密院事; 韓安仁爲禮部尙書; 崔弘宰爲刑部尙書; 尹惟贄爲尙書右僕射; 宋秀爲兵部尙書.
己卯御淸　閣命國子祭酒鄭克永講禮月令.
甲申王受菩薩戒於乾德殿.
丙戌慮囚.
丁亥親醮於福源宮遂幸安和寺順德王后眞堂薦酌流涕.
辛卯宋商林淸等獻花木.
丁酉御淸　閣命金緣講書*大甲{太甲}.
秋七月甲辰遼遣樂院副使蕭遵禮來. 詔曰: "省所上表具悉. 卿東　立社北闕稱藩自二　之戎生致一方之路阻. 嚮祈立嗣未始行封近稔勤王又嘗敵愾. 每念至此已多憮然. 更待乘宜輒圖蕩寇. 頃頒密詔　諭玆懷道會多艱人難偕往或旋　楫莫達封函賜幣微通僅能將意謝章遽拜益驗輸誠. 而又言出由衷心期報上. 旣增慷慨須事澄淸固在同仇是爲大順. 佇觀實效續俟來音更示頒宣第思遵領."
庚戌禱雨於圓丘廟社群望.
乙卯幸天和寺.
以智祿延爲西北面兵馬使; 李鸞爲東北面兵馬使.
壬戌宋遣承信郞許立進武校尉林大容等來.
乙丑中書侍郞平章事致仕康拯卒.
八月自夏不雨至於是月五穀不登疫　大興.
辛未幸外帝釋院命五部讀般若經三日以禳疫　.
甲戌慮囚.
設佛頂道場於文德殿七日.
戊寅御宣政殿決重刑.
庚辰幸安和寺順德王后眞堂感傷久之左右有流涕者.
辛巳左正言洪若伊上*　論時政得失嘉納之.
乙酉幸西京.
戊子壽星見.
丁酉幸興福永明寺觀潮.
戊戌幸大東江登舟觀魚.
九月己亥朔幸永明寺觀潮.
癸卯以順德王后大祥飯僧於常安殿.
乙巳設消　道場於長樂殿.
戊申制曰: "朕卽位以來再巡陪京. 昔旋至而卽歸今久安而無患. 庶推小惠以慰輿情八月乙酉以後誤有所犯爲所司論劾及贖銅徵瓦咸除之."
癸丑宴群臣於長樂殿親製壽星明詞使樂工歌之.
乙卯慮囚.
癸亥樞密院使致仕金漢忠卒.
冬十月戊辰朔日食.
辛巳設八關會王觀雜戱有國初功臣金樂申崇謙偶像王感歎賦詩.
十一月壬寅王至自西京赦.
甲辰慮囚.
癸亥御淸　閣命金富佾講詩泮水.
十二月丁卯朔王以順德王后喪畢召太子及平章事李資謙知奏事李資諒等置酒極歡恩賚甚渥.
甲申親醮於福源宮遂幸安和寺.
辛卯以演檢校司徒守司空晉康伯; *　{　}檢校司徒守司空; 朴景仁守司空尙書左僕射　知政事仍令致仕.
○(辛丑)十六年春正月丁酉朔放朝賀.
己亥制曰: "男女之制尤重大倫帝王之興亦資內輔. 欲家人之正位須關雎之好仇. 今將以辰韓*(??){辰韓公}長女大卿崔湧季女備之內職有司宜據禮典定名以聞." 禮司請: 以王氏爲貴妃崔氏爲淑妃. 詔可.
辛亥王太子加元服於壽春宮百官表賀.
癸丑以咸寧節御乾德殿受賀賜群臣宴.
乙卯納貴妃甲子納淑妃.
二月壬辰左遷中書舍人韓　爲西京副留守; 左正言任元濬爲殿中內給事.
三月戊戌幸彰信寺微行至綏陵. 王之將行諫官奏曰: "前古君王未有親詣后妃陵寢考之禮典亦無其文. 玄宮久掩宿草荒　至尊俯臨能無悲感. 臣子之心不勝恐懼伏望以禮自抑俯*(??){循}人望." 不從.
乙巳宋遣姚喜來.
壬子幸外帝釋院.
甲寅御淸　閣命翰林學士朴昇中講禮月令起居注金富軾講書說命.
夏四月乙丑朔幸普濟寺.
戊辰慮囚.
乙亥幸妙通寺.
戊子幸安和寺還次李資謙山齋置酒.
己丑以李資謙爲邵城郡開國伯.
五月丁酉慮囚.
甲寅設消　道場於賞春亭及日月王輪高峯極樂寺三七日.
乙卯慮囚.
癸亥百官禱雨於興國寺五日.
閏月甲子朔王如奉恩寺.
丙寅慮囚.
丁卯召王師德緣禱雨於乾德殿五日又禱於佛宇神祠.
辛未聚巫禱雨. 壬申復召德緣禱于山呼亭.
乙亥制曰: "天時失順旱　爲　. 顧寡人否德以降殃憫庶民無辜而殞命祈禳無應恐懼未遑. 庶幾推恩以召和氣凡在獄囚除斬絞二罪外皆原之其或官吏因緣公法苛刻作弊或以腐朽之穀強給取息或徵荒田之租或興不急之役者令中外攸司一切禁治."
丙子親醮於純福殿禱雨聚僧又禱于山呼亭及佛宇.
庚辰御淸　閣命朴昇中講書洪範.
壬午禱雨於法雲寺.
辛卯御淸　閣命起居舍人林存講詩雲漢.
六月癸巳朔御長齡殿命朴昇中講禮月令.
乙未設道場於文德殿三日.
己亥再雩.
庚子命百官設羅漢齋禱雨.
丙午大雨.
辛酉左僕射　知政事致仕朴景仁卒.
秋七月己卯幸天和寺.
辛巳以李壽爲西北面兵馬使; 崔滋盛爲東北面兵馬使.
壬午王如興王寺.
八月戊戌御宣政殿決重刑.
壬寅幸普濟寺.
丁未謁英崇二陵還次因孝院製五言詩一首令侍從文臣和進.
乙卯幸長源亭.
九月丁亥還宮.
辛卯慮囚.
冬十月乙未王如天壽寺.
丙申設百座道場於會慶殿令中外齋僧三萬.
壬子幸洪圓寺.
太白晝見經天三十餘日.
十二月壬辰御淸　閣以宋帝所賜書　等物宣示宰樞侍臣.
辛丑幸福源宮遂幸龜山安和二寺御玉岑亭宴從官.
庚申慮囚.
○(壬寅)十七年春正月辛酉朔放朝賀.
癸亥以大原公*효爲太保; 齊安侯*서進爵爲公.
辛未幸神衆院.
丁丑咸寧節御乾德殿受賀賜群臣宴.
己卯以許載爲西北面兵馬使; 李資德爲東北面兵馬副使.
丙戌御淸　閣命中書舍人金富軾講易乾卦.
二月庚寅朔日食.
己亥門下侍郞平章事致仕崔弘嗣卒.
三月庚午以金晙守司徒判禮部事; 林有文守司空　知政事判刑部事; 王字之爲吏部尙書　知政事判戶部事; 韓安仁　知政事判工部事; 崔弘宰爲樞密院使判三司事; 金若溫知樞密院事; 李資諒爲樞密院副使; 朴昇中爲翰林學士承旨; 鄭克永爲翰林學士; 李永知御史臺事寶文閣學士; 文公美爲禮賓少卿樞密院知奏事; 拓俊京爲衛尉卿直門下省; 金仁揆爲左諫議大夫.
丙子慮囚.
丁丑御紗樓召文臣五十六人刻燭命賦牧丹詩六韻詹事府注*薄{簿}安寶麟爲*　{第}一. 賜絹有差. 時康日用以能詩鳴王*??觀其作燭將盡日用　得一聯雲: "頭白醉翁看殿後眼明儒老倚欄邊." 袖其藁伏御溝中王命小黃門取視嗟賞不已. 曰: "此古人所謂: '臼頭花鈿滿面不如西施半*??.'" 慰諭而遣之.
己卯親醮闕庭.
壬午幸順天館點檢接賓之事宴宰樞於香林亭忽覺背有微　促駕還宮. 癸未王不豫分遣人禱于山川神*祗{祇}.
　知政事王字之卒.
乙酉飯僧一萬於諸寺.
丙戌慮囚.
丁亥設消　道場於乾德殿五日.
戊子齋僧一萬.
夏四月己丑朔設道場於文德宴親殿各五日.
制曰: "寡人*祇{祗}承天命　纘丕緖御於家邦多歷年所然臨事制宜莫知其方以致陰陽失序穹壤挺　加疾病以彌留愈憂懼而自勵冀推渙汗以謝幽明凡名山大川秩在祀典者各加名號諸有罪者除斬絞外皆原之流配者量移."
庚寅設道場於宣政殿五日.
癸巳門下侍郞平章事李資謙等詣純福殿告天禱曰: "昔周武王有疾周公以至誠請命於天厥疾乃　今臣等皆以愚不肖承乏備員無政術以安於民庶無德行以媚於神*祗{祇}但以貪鄙不道爲國巨　天作之　上延君父. 惟天聰明宜降疾咎於臣等之身無令元首久困沈　."
乙未王疾革扶坐見宰樞曰: "朕以不德天降之　疾疹不　將何以處臣民之上摠軍國之事. 太子雖在幼少德行宿成諸公同心　輔無墜祖構." 群臣俯伏流涕不知所言. 王召太子曰: "予疾大漸勢不復　爰釋重任傳歸於汝. 予追思平生所行得少失多愼勿效焉. 但當稽古聖賢之道奉我太祖之訓不懈於位永綏庶民." 太子　首泣不能起. 王命韓安仁取國璽以授之. 遺詔曰: "朕荷天地之景命奉祖宗之遺基奄有三韓十有八載. 扶衰救弊思與萬民而同休宵衣　食未嘗一日而暫逸. 憂勞積慮疾恙踰時有加無　遂至大漸. 權國事楷睿哲之性　自天成元良之資蔚於人望宜承末命以卽王位. 凡軍國重事　取嗣君處分. 喪服以日易月山陵制度務從儉約. 方鎭州牧止於本處擧哀不得擅離理所成服三日而除. 於　. 死生常道人所難逃始終得宜朕亦何憾. 尙賴廟社儲祉臣隣　心同輔嗣君永康王室使我國祚垂於無窮. 咨爾多方當體予意." 丙申薨. 殯於宣政殿. 壽四十五在位十七年. 謚曰文孝廟號睿宗葬於城南陵曰裕陵. 仁宗十八年加謚明烈高宗四十年加齊順.
○史臣贊曰: "睿宗天資明哲嘗在東宮禮接賢士敦行孝弟及乎卽位宵　憂勤勵精求治. 但志存拓境僥倖邊功讎隙未已歆慕華風信用胡宗旦頗惑其言未免有所失矣. 然知用兵之難棄怨修好使隣境感慕來服恤鰥寡養耆老開設學校敎養生員置淸　寶文兩閣日與文臣講論六經偃武修文欲以禮樂成俗. 故韓安仁曰: '十七年事業可以貽厥後世.' 信哉!"
世家卷*(第)十四.
