列傳卷第十九. 高麗史一百六.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
白文節[*(白)　正].
○白文節字彬然藍浦郡人新羅諫官仲鶴之後高宗時登第入翰院累官至中書舍人歷吏部侍郞國子祭酒. 忠烈朝拜司議大夫時無功有世累者多補官郞舍不署告身王屢趣之不從有人銜之託左右以激王怒. 會承旨李尊庇將啓監察司狀王意僉議府狀大怒叱退尊庇命忽赤崔崇繫文節及司議金　給事中金之瑞典書崔守璜中舍郞李益培司諫李行儉李仁挺正言鄭文張碩等. 尊庇欲辨復進王疑救郞舍責止之卽罷文節等官. 尊庇　聲曰: "王不察臣心臣何敢司出納請從此免歸." 李之　進曰: "尊庇所白者監察司狀非僉議府狀也. 上不之察罪郞舍責尊庇且僉議府百官之長使一忽赤夜縛諸郞舍於國體何?" 王取閱其狀悔遂釋之. 俄遷國學大司成寶文閣學士八年卒. 文節文詞富贍下筆　然爲一時所推不以才自負. 元宗復位如元林衍以其子惟幹及腹心扈行固要勿言廢立事. 王使文節撰表言以病辭位文節閣筆泣諫王感悟奏以實. 文節常若懶迂及是人知其有志節. 子　正孝珠.
　正天資純厚有公輔器. 事忠宣有志輔導忠宣不用其言. 累官僉議評理商議會議都監事後封上黨君. 時程朱之學始行中國未及東方　正在元得而學之東還李齊賢朴忠佐首先師受. 孝珠官至大護軍.
朴恆.
○朴恆字革之初名東甫春州吏. 聰慧美鬚髥. 高宗朝登第. 蒙兵陷春州恆時在京不知父母死所城下積屍如山貌肖者皆收　至三百餘人. 後聞母被虜在燕再往求之竟不得. 選補翰林院　忠州政最徵拜右正言. 按慶尙全羅二道有聲績. 忠烈朝拜承宣掌銓注. 先是政房銓注時出宿其家干謁塡門恆始詮注訖乃出禁中後人遂以爲常.
以同知密直司事從王入朝平章哈伯使外郞問宰樞曰: "　都雲: '天子令高麗諸島民出陸高麗復使島居差勾當使.' 有諸?" 恆曰: "至元七年我國以帝命復都舊京其諸島民未有出陸之命. 但以三別抄叛據珍島耽羅招討使金方慶但令全羅慶尙近賊諸島出陸避擄掠. 陸處者不可不鎭撫所以差勾當使也." 曰: "島民乘舟成群往來如生事何?" 恆曰: "島嶼之人以魚鼈爲衣食往來漁釣非官吏所當禁也. 且朝廷凡有命小邦者皆下帥府及達魯花赤. 　都以元帥駐　州已久西海諸島如喬桐龍媒與帥府相望　都何坐視而不使出陸耶? 其無朝命明矣." 哈伯不敢詰.
拜　文學事尋陞贊成事. 王欲依舊制覆親試新及第僧祖英得幸於王爲其姪吳子宜及親舊者欲令不限登第久近皆赴試. 王問柳璥璥對: "新舊及第及衣冠子弟披藍者宜悉赴." 時人謂: "璥之言爲其孫仁明孫壻權永也." 內宦將軍李之　言: "殿試之法自毅廟以來廢絶幾百餘年. 今國家多事正宜未遑. 又本國人讒構上國者多恐誣指殿試爲天場責以僭越." 待制郭預亦嘗沮之王命展試期. 後祖英強王行之雖執政近臣不之知恆請依舊制試之王不允. 祖英將子宜等試藁達王因請　糊封定科目取十五人以子宜爲首餘皆親舊. 王召恆雲: "予不能遍考卿與祖英第高下." 祖英恐事不濟與恆言: "日者上見子宜詩賦業已定乙科何必改爲?" 恆知祖英意遣中使白王與旋題員郭預摠郞崔守璜右正言李子芬等考定及　出趙簡居首皆非祖英所定.
元世祖將征日本戰艦軍糧器仗令本國一切幹辦而遣元帥　都右丞洪茶丘監督. 君臣拱手聽命力不能堪. 恆言於王具以狀奏. 帝授王左丞相行中書省事金方慶爲征東都元帥又有萬戶千戶百戶俱受宣命符信使　都等不得自專. 其東征供億之策及軍機措置皆自恆出. 七年卒年五十五謚文懿富文章寬厚善接人孜孜奉公長於吏治時稱其能. 然臨事自用不恤人言所擢多其恩舊嘗考殿試中選者九人其五皆恆門生人謂白圭一　. 子元　後改光挺受金符爲副萬戶.
郭預.
○郭預字先甲初名王府淸州人高宗時擢第一人及第調全州司錄. 元宗初補詹事府錄事與洪　齎和親牒如日本請還被擄人口. 預有才行無汲引者蹇滯不進爲史館所薦以禮賓注簿兼直翰林院. 忠烈王素聞其名及卽位始擢用累遷版圖正郞寶文署待制知制誥爲必　赤入　機務士林稱得人. 歷國子司業典法摠郞尉衛尹春宮侍講學士拜右副承旨建議禁宰牛馬. 爲同知貢擧辭以典法判書金　位在己上請改命人多其謙讓. 會　丁憂復以預掌試所取多知名士. 陞左承旨國子監大司成文翰學士十二年加知密直司事監察大夫. 如元賀聖節卒於道年五十五. 爲人平淡勁直謙遜樂易雖至貴顯如布衣時善屬文書法瘦勁成一家體當世　之翕然一變. 其在翰院每雨中跣足持傘獨至龍化池賞蓮後人高其風致多詠其事. 子雲龍鎭雲龍仕至都津長鎭登第爲校書郞後　官爲僧.
朱悅.
○朱悅字而和綾城縣人父慶餘以縣吏登恩賜科悅高宗中登第出爲南原判官選補國學學錄累遷監察御史歷宰羅靜二州昇天長興二府皆有聲績. 元宗朝以兵部郞中連按忠淸慶尙全羅威名日振人皆敬畏. 國有大事擇使命則必首擧之. 爲按廉時有內臣崔仲卿奉使至服美誇人悅疾之衣　衣伸腳坐　　而談旁若無人仲卿　　. 悅嚴重不苛細嘗宿一州夜半火發突隙燃寢席悅驚起邑吏大懼終不問有人告某邑宰受賂其宰乃中郞將也. 悅曰: "貪鄙武夫受些小賂如狗食不潔何足數也?" 遂不罪. 入爲禮部侍郞　林衍竄海島衍死召還爲東京留守未幾拜禮賓卿轉諫議大夫尋判少府東宮侍講學士.
元遣忽林赤將兵鎭合浦供億浩繁士卒徵求無厭小不滿意便侵暴一方騷然. 王以悅爲慶尙道安撫使悅至合浦　軍須冗費什七八士卒忿怒攘臂悅儼然不爲動面諭以義士卒*　{斂}退民賴以安陞判秘書省事. 忠烈卽位重悅才名授翰林學士遷三司使. 時累經兵亂民多流亡遣悅於慶尙郭汝弼於全羅爲計點使招集之命勿役內庫處干悅等不從坐罷居無何拜版圖判書遷軍簿.
元征日本遣荊萬戶如合浦悅伴行荊萬戶杖接伴使柳陞所至陵暴聞悅名不敢肆. 進副知密直典法判書悅抗直不與世俯仰疾惡如　必　聲大罵苟非其人雖權貴不爲禮以故久淹滯不能無怏怏. 嘗以事至相府宰相與言悅坐聽貌甚倨宰相使吏語曰: "宰相有言宜伏地聽." 悅曰: "宰相之言伏地聽則君上之言將掘地聽乎?" 終不屈. 尹秀李貞訴王曰: "悅輕辱吾輩買及父請問之." 王曰: "悅天性然也不必問." 再言王使人問之對曰: "誣語可明也江都有養三　嘗有無賴男子養三者橫行此岐故名焉. 聞養三是尹秀之父若李貞之父則不知爲誰焉得罵?" 蓋貞之父賤故云然. 王曰: "我知悅必出此語." 更不問. 十三年引年乞退以知都僉議府事致仕尋卒.
性豁達不事家産雖至達官自奉如寒士. 奉使四方公廉一節. 文章富贍筆法亦奇王常稱其賢. 悅貌醜鼻如爛橘齊國公主始至宴群臣悅起爲壽公主驚曰: "何遽令老醜鬼近前耶?" 王曰: "此老貌醜如鬼心淸如水." 公主敬重擧觴而飮. 悅愛酒未嘗一日不飮嘗奉使至一縣時適禁酒渴甚索水令知悅嗜酒酌巨椀以進便默然飮令再進悅曰: "此子支離人也." 又飮倒. 臨死其妻進酒悅曰: "此餞　也." 遂引滿而卒謚文節. 子印遠別有傳.
李湊[*(李)行儉].
○李湊字浩然金馬郡人. 高宗時登第調富城縣尉入爲都兵馬錄事選直史館以事落職尙書金敞愛其才薦補校書郞累遷起居舍人. 元宗朝歷兵禮二部侍郞國子祭酒以左*　{諫}議大夫上章乞退加尙書左僕射翰林學士承旨致仕. 忠烈四年卒年七十八. 性溫良能屬文工筆札平生不理生産家無擔石之儲. 子行儉.
○行儉中第調晉州司錄稍遷尙書都事兼直史館久之. 出知洪州事陷於三別抄之亂賊使掌選法. 及金方慶破賊以行儉爲其父孝印門生活之. 後守淸谷　三州以廉簡稱. 忠烈時爲司諫與監察侍史金弘美等不署正郞林貞杞奉議郞高密告身密妻善釀酒每以酒媚權幸因以得官. 貞杞等托鷹坊以王命督署之不從王怒流行儉等于海島. 其族李尊庇言於上將軍廉承益曰: "行儉有母年八十日夜啼呼得疾濱死公能使母子相見爲惠大矣." 承益以告王默然旣而曰: "行儉罪不可宥然聞尊庇之言使我惻然命釋之." 後爲典法郞貞和院妃有寵於王認民爲隷民訴典法司. 有旨督令斷與貞和判書金　與同僚欲斷爲隷行儉死執不可會疾作在告　等幸其亡卽決之. 人有夢利劒自天而下　典法官吏. 明日　疸背死同僚亦相繼而死行儉獨免. 累官至國學典酒寶文閣直學士致仕又加　部典書致仕. 忠宣二年卒年八十六. 性恬靜寡言家貧不事産業手書佛經老益勤. 子稷崖稷登科官至成均大司成崖監察*　{糾}正女適散郞奇子敖封榮安王夫人是生順帝皇后. 崖子公遂自有傳.
張鎰.
○張鎰字弛之初名敏昌寧郡吏性溫恭正直善屬文長於吏才. 高宗朝登第還家居十五年補昇平判官以政最聞及罷任又歸舊隱若將終身. 按察使王諧薦爲直史館累遷殿中侍御史. 元宗初與侍郞金祗錫迭爲全羅忠淸慶尙三道按察人以爲威重不及祗錫而決斷過之. 遷吏部郞中歷兵禮二部侍郞左諫議大夫. 三別抄叛據珍島以鎰得南民心授慶尙道水路防護使鎭撫之. 鎰前後八使上國不辱君命以判大府事有疾乞退王不允曰: "鎰從事賢勞尙稽大用." 超授簽書樞密院事翰林學士贊成事. 兪千遇賀詩云: "初似維摩方丈室終如均正狀元郞." 曹均正年老赴擧乞恩賜試官閱其文佳遂擢第一故用其事戱焉. 十四年出爲全羅道指揮使明年遷同知樞密院事. 忠烈卽位加知僉議府事寶文署大學士修國史致仕尋卒年七十謚章簡無子.
金坵.
○金坵字次山初名百鎰扶寧縣人自幼善屬詩文每夏課　輩無居右者皆以狀元期之. 高宗朝擢第二人及第知貢擧金仁鏡恨不置第一以己亦爲第二人. 語和范傳衣故事慰籍之. 坵作長啓以謝騈儷精切出人意表. 補定遠府司錄同縣人黃閣寶挾憾摘世累訴有司權臣崔怡重其才營救不得改濟州判官. 時崔滋爲副使人有自京來報科場賦題雲: "秦孝公據餚函之固囊括四海." 滋謂坵曰: "此題難賦試爲我著之." 坵談笑自如亡何索筆立書文無加點滋嘆服語其子曰: "此詩賦之準繩汝謹藏之." 以權直翰林充書狀官如元有北征錄行於世.
在翰院八年由堂後除閣門祗候遷國學直講. 崔沆雕圓覺經令坵跋之坵作詩曰: "蜂歌蝶舞百花新摠是華藏藏裏珍. 終日　　說圓覺不如緘口過殘春." 沆怒曰: "謂我緘口耶." 遂左遷. 元宗四年拜右諫議大夫坵之祖僧也不宜在臺諫然以坵有才乃署告身累遷尙書左僕射歷樞密院副使政堂文學吏部尙書. 王嘗賀聖節達魯花赤率其屬立於右內　上將軍康允紹阿附達魯花赤亦率其黨胡服直入自比客使見王不拜及王拜一時作胡拜王怒不能制有司亦莫敢詰坵劾之甚力達魯花赤怒曰: "允紹先開剃遵上國之禮而反劾耶." 將危之或以告坵曰: "吾寧獲譴豈可不劾此奴耶?" 陞　知政事建言: "後生怠於著述表箋未合律格宜試　外文臣所製賞其能者." 王允之事竟不行. 進中書侍郞平章事. 忠烈卽位改知僉議府事尋遷　文學事判版圖司事. 舌人率微賤庸劣傳語多不以實或懷姦濟私坵獻議置通文館令禁內學館　外年少者習漢語. 四年卒年六十八王曰: "坵曾拜平章事弔　宜以平章書之." 官　葬事謚文貞.
性　　無華寡言語至論國事切直無所避. 嘗撰神熙康三朝實錄掌詞命時上國徵詰殆無虛歲坵撰表章因事措辭皆中於理回詔至雲: "辭語懇實理當兪允." 元翰林學士王　每見表詞必稱美恨不得見其面. 子汝盂官至奉翊大夫叔盂丞郞庶子承印大司成皆登第.
李承休[*(李)衍宗].
○李承休字休休京山府嘉利縣人少孤力學. 高宗朝登第入頭　山龜洞躬耕養母居十餘年安集使李深敦勸赴京李藏用柳璥薦補慶興府書記入爲都兵馬錄事. 三別抄之叛陷賊中脫走王所元宗大悅承休因獻策曰: "待賊半過窄梁遣精銳橫斷賊船堅守江都則前者勢孤後者失據前後不相應賊可以破." 王令兩府議依違不行. 時軍須不給內外橫*　{斂}營繕大興民甚苦之. 承休上書極言其弊.
後以非罪見罷將歸老於鄕會王遣順安公悰如元賀冊皇后太子兩府薦承休爲書狀官辭以老王曰: "歲庚午書汝姓名於碩匣今猶在案上. 汝其勉哉." 仍賜白金三斤遣之帝旣受賀仍錫宴賜衣承休進表謝詞語偉麗. 日與館伴翰林學士侯友賢唱和友賢五歲通五經帝徵爲學士稱神童見承休詩表心服輒誦之. 及還王大喜賜米三十石徵覽所著詩文嘉嘆之王薨又以書狀如元告哀傳遺命於世子承休以爲世子爲駙馬戎服將事已久其服禮章勢難自斷遂諷世子上言本國衣冠典禮始末帝命丞相　曰: "卿旣襲爵爲王往就國凡爾祖宗定製毋或墜失依舊行之." 還拜閣門祗候歷監察御史右正言王問時政得失承休條上十五事. 累遷右司諫出按楊廣忠淸二道劾贓吏七人籍其家由是怨　頗興尋貶東州副使自號動安居士. 頃之徵拜殿中侍史條陳十事又上*　極論利害　旨罷歸龜洞舊隱別構容安堂看佛書著帝王韻記內典錄.
居十年忠宣受禪下書曰: "孤聞人主勤於求賢逸於得人. 是以凡有一能一藝者必欲致之　如卿者乎? 非止文才吏用當時罕比忠誠勁節能格君心之非遭時不遇脫*跡臺閣虛老岩谷予嘗憫之. 今以　德　承內遜思與舊人共理萬幾. 令按察副使庾自*우敦諭爾其　予側席之意勿以年老爲辭." 又命其子權知校書郞林宗扶侍赴京承休上章辭以老病王復下書雲: "寡人素聞卿名思欲共治. 今授卿詞林侍讀左諫議大夫充史館修撰官知制誥幸爲蒼生一起."
承休至王與語大悅因問民*閒利害時政得失從容聽納後數日承休進言: "殿下所以召老臣者非謂出奇計立大功但以直言無隱耳臣豈惜殘生孤負上恩?" 適元使來詰王謂曰: "徵先生而會有此事如何?" 對曰: "因亂致理自古而然. 天其或者將使殿下修省永享*大平無甚憂勞." 俄判秘書事進同僉資政院事上言: "本朝之制未有年過七十而拜顯官者. 因微臣改先王之制臣罪大矣*(??){請}收恩命." 王笑曰: "先生非他人比." 仍趣上承休強就職　十數日復上書乞退甚切不得已從之以密直副使監察大夫詞林學士承旨致仕. 二十六年卒年七十七. 性正直無求於世酷好浮屠法. 子林宗衍宗林宗登科仕至　部散郞以廉能稱謝官養母.
○衍宗登第累遷司憲*　{糾}正出爲全羅道察訪劾臨坡縣令林起貞寶城副使鄭雲貪汚籍其贓守令有畏威　官者. 歷右司議軍簿判書忠定初爲監察大夫王宴元使雙哥忠惠公主南面王東面衍宗上書言其非禮因有　之者下左右司責問引禮力辦終不屈. 恭愍在元拜爲密直使仍兼監察大夫王之還也迎謁金郊驛王曰: "聞卿名久貌尙未老努力善輔我." 衍宗劾論贊成事全允臧受人金被囚逃入元今扈駕而還超拜三宰. 但當賜錢以酬負　之勞不宜擢置宰輔二相曹益淸受人馬又行*　{淫}祀請皆罪之王不允. 王用元制　髮胡服坐殿上衍宗欲*　{諫}候於門外王使人問之曰: "願至前面陳." 旣入　左右曰: "　髮胡服非先王制願殿下勿效." 王悅卽解　髮賜衣及褥.
衍宗奸巧善　摩伺候屢言時事或稱其鐵石肝　. 王嘗夜召李齊賢咨訪國事因語之曰: "衍宗多詐人也." 時衍宗年已七十辭職不允. 初衍宗附趙日新得是職日新恃功專恣衍宗置不劾院使奇轅譏之曰: "此老罔聞知耶何不察是非?" 衍宗曰: "近劾益淸允臧若彈李齊賢與日新則王誰與議事?" 執義金*??持平郭忠秀乃劾日新日新請與臺官廷辨王命衍宗與政堂文學李公遂聽兩造於內廷衍宗手執彈章條問之*??曰: "公長憲司旣不彈擧罪人反問我輩耶?" 衍宗慙　. *??忠秀又囚日新家奴於典法獄日新破獄出之反訴臺官命*??等勿仕初*??等以衍宗老而姦附日新其劾日新也不與議衍宗　之. 至是以王命坐臺恐*　{糾}正不庭迎坐司外遂劾*??忠秀及掌令慶千興然以日新被劾恐禍及己　官歸田裡.
金　[*(金)開物].
○金　字用晦義城縣人元宗元年登第. 林衍之廢立也忠烈以世子在元帝議欲冊爲東安公遣兵來討衍會　以聖節使書狀如元上書言: "賊若聞世子受冊爲公必諭國人曰: '上國已削王爵國當除矣. 莫如死守社稷.' 則人皆信之. 如此難以歲月下非朝廷利也." 帝允之十一年出爲金州防禦密城人殺其宰以叛移牒郡縣皆隨風而靡. 　出勝兵先斷賊路召慶州判官嚴守安至則相與勒兵告按廉使李淑眞爲討賊計淑眞　怯喚術僧卜吉凶故爲遷延　手劒擊其僧*叔眞{淑眞}懼而從賊聞之斬渠魁以降. 三別抄叛欲分兵向慶尙而金在邊先受敵　以計拒之賊不得入一道賴以安. 論其功陞本州爲金寧府拜　禮部郞中仍爲都護以鎭之.
忠烈元年由摠郞出爲全羅道部夫使至菁好驛見全羅按察盧景綸驛輸內膳於京甚　私膳居半取其私膳歸國庫景綸女壻金天緖適爲水原書記取以獻王景綸訴於王免　官俄貶襄州副使累遷至左諫議大夫進拜密直學士多歷淸要. 忠宣以世子在元　以春宮侍讀從之官至政堂文學被　請還國告病不出仍致仕後就加贊成事. 三十一年卒年七十二. 性淸介疾惡如　所至人憚之善隷書. 子瑞卿瑞廷瑞廷後改開物.
○開物字元龜屢擧不第忠宣爲世子時　以二子見忠宣愛開物待之有加及嗣位擢監察史遷典符寺丞. 時內府令姜融有求於開物不獲怒歐之開物罵曰: "汝本奴隷敢辱士族耶?" 融銜而　之下巡軍鞫之. 時融爲千戶巡軍阿融意杖開物流松加島. 後授陜州開物辭不赴又流紫燕島. 連遭困　處之怡然及放還家居客至則置酒鼓琴賦詩自娛殆十五年無復仕宦意. 忠肅十二年　新庶政拜開物司憲持平強起之. 視事數月士林屬望. 時散員張世奪少尹林俊卿馬憲府究治之世亡匿搜捕逼其族世至開物第拔劒自刺大叫憲司下世獄遂詣闕請罪世妹壻王三錫從中沮不達杖擊開物又擅釋世. 翌日開物與掌令金元軾持平金永煦等復詣闕請世罪王先入三錫言怒　啓事者憲司閉門不視事. 王遣近臣諭開物等曰: "待德陵事畢治三錫罪卿等宜視事若張世之罪聽本府科斷." 開物移病不出人惜其去. 十四年卒年五十五. 性剛正詩與字　俱有家法與人交一以信. 子　及第.
鄭　[*(鄭)　*(鄭)　*(鄭)公權].
○鄭　字晦之初名玄繼大將軍　之孫少孤力學登第補秘書校勘歷史翰. 忠烈時以*大常錄事爲必　赤與李混尹珤齊名. 從王如元以勞拜閣門祗候累遷左副承旨司議大夫掌銓注. 執法不阿雖近倖稱旨干請亦不聽. 遷知申事進副知密直出爲南京留守廣陵府尹入知密直. 印侯之謀執韓希愈也悉召諸大臣大臣皆　侯意莫往獨　不知而往輒還坐罷. 尋起爲密直使歷判三司事僉議　理時王惟紹宋邦英謀廢忠宣立瑞興侯琠　憤其所爲未得發. 邦英奉使如元兩府出餞邦英道遇　將揖馬上以奉使乘傳爲辭　怒其無禮佯不見徐下馬交禮訖責喝道不　批其頰而還邦英　. 　卽日　疾醫診之曰: "病由怒發久乃愈."
三十一年進贊成事知貢擧取張子贇等時稱得士政丞韓宗愈金永旽皆所取也. 學士宴王賜書簇　喜而展之其一聯雲: "萬事不成身便死." 　色變坐客亦愕然知其爲不祥未幾舊疾作而卒謚章敬遺命薄葬年五十二. 嘗受宣命爲征東省郞中又爲儒學提擧美風儀鬚髥如　內剛外和喜怒不形平居坦蕩遇事則精悍不可撓王所幸美人嘗與　私王知之亦不怒. 子*책怡*책性豁達無檢束不事生産以蔭累遷大護軍忠肅被讒留元*책時爲宮闕都監使聞王帑已　乃備輕齎輸燕邸王甚嘉之還國授鷹揚軍上護軍尋判繕工疾作封淸河君怡版圖判書*책子　　.
○　字思謙登第. 忠惠初爲監察掌令內人崔安桂　曰: "　謂: '王年少不　政　.'" 王怒下理問所杖之累遷同知密直. 恭愍朝拜僉議評理封西原君賜推忠陳義輔理功臣號嘗受宣命提擧征東儒學及卒淸州人聞之曰: "一兇去矣." 謚文克.
○　字仲孚年十八中第以藝文修撰奉表如元會忠肅東還　道謁王愛之留以自從驟加左司補. 忠惠朝由典理摠郞拜左司議大夫多所封駁執政惡之*　{　}職家居或　曰: "恐　兄弟走上國夾輔大弟." 於是貶　寧海　蔚州　在謫中吟嘯自若慨然有遊宦上國意嘗曰: "大丈夫安能鬱鬱一隅耶?" 後遊燕都丞相別哥不花一見大愛將薦於帝會病卒年三十七. 有雪谷集行於世詩詞簡古筆蹟亦妙. 子公權.
○公權初名樞字公權後以字行. 恭愍初中第補藝文檢閱累遷左司議大夫十五年與正言李存吾極言辛旽誤國之罪王大怒召公權等面詰下巡軍命李春富金蘭李穡金達祥等鞫之問曰: "誘汝上*　者誰?" 公權曰: "吾父子相繼爲諫大夫受國恩厚見上委政非人社稷將危人人憤恨故在言職不得　　豈待人言? 且旽擅威福道路以目孰敢誘耶?" 達祥令　公權不屈使人　其髮蹴而　之問曰: "雖無誘者必有知之者." 曰: "典校令林樸右司議林顯前郡事金湊知之." 湊侍中金普妻姪也旽嘗　普罷之春富等意湊挾其憾嗾公權等害旽卽逮湊　訊構公權等罪旽黨欲因此盡去異己凡有名望者必令公權等援引或謂曰: "若言慶千興元松壽嗾之可免死." 公權曰: "身爲諫官義當論國賊死生有命豈可誣人以求免耶?" 顯及右獻納朴晉祿見公權等於獄晉祿曰: "我輩不人." 顯愕然曰: "是何言耶?" 旽黨聲言: "上怒未霽公權等必死." 穡入見王無怒色乃知其妄旽黨必欲殺之穡言於春富得免貶東萊縣令. 自是宰相臺諫皆附旽言路絶矣. 二十年召還復除左諫議後以成均大司成授書辛禑禑卽位拜左代言. 歷簽書密直政堂文學賜輸誠翊祚功臣號常疾權奸用事憤　不平八年疽發背卒謚文簡. 性恭儉謹厚居官以正時家廟制廢公權藏祭器別室祭必親滌奠物務　潔所著圓齋集行於世. 子摠拯擢持.
趙簡.
○趙簡金堤縣人忠烈五年擢第一人及第補書籍店錄事. 明年王以詩賦親試文臣簡又居第一賜黃牌籍內侍. 累遷補闕丁父憂廬墓三年王嘉之特授起居注由僉議舍人出爲慶尙按廉. 忠宣卽位拜刑曹侍郞右諫議大夫時內僚李之　拜兩府官簡不署告身王召簡曰: "有一大官憾卿愼之." 及忠烈復位密請再三不得已乃署. 王命簡主選法固辭免陞右副承旨同知貢擧取士率新及第詣壽寧宮上謁王以簡爲殿試門生臨軒賜宴歷密直副使檢校僉議評理以贊成事卒謚文良.
簡旣老　疽肩項幾不辨有醫僧曰: "疽根於骨骨當半朽不刮去不理唯恐不能忍." 簡曰: "死等耳第試之." 乃以利刃　之骨果朽刮之傅藥絶而瞑者二日. 上洛君金恂簡　第二人往問涕泣不已簡忽張目使人語曰: "不謂公之憫我如此豈心於喜而色於悲耶." 恂曰: "是何言四紀同年契烏得無情." 簡曰: "我死　中無先公者." 恂收涕笑曰: "老子不死."
沈*양.
○沈*양史失世系. 忠烈初爲公州副使有長城縣女言: "錦城大王降我雲: '爾不爲錦城神堂巫必殺爾父母.' 我懼而從之." 女又與縣人孔允丘通作神語曰: "我將往上國必伴孔允丘行." 羅州官給傳馬一日郵吏急報都兵馬使曰: "錦城大王來矣." 使驚怪有羅人仕於朝者具神異諷王議欲迎待. 所過州縣守皆公服郊　廚傳惟謹. 至公州*양不待巫怒傳神語曰: "我必禍*양." 退寓日新驛夜*양使人　之女與允丘宿遂捕鞫之俱伏. 後拜監察侍史與雜端陳倜侍史文應殿中侍史李承休等言: "今國步多艱天旱民飢非遊田宴樂之時殿下何不恤民事耽於遊田耶. 且以未調之駿足馳不測之危途患生所忽雖悔可追. 如不待已只令將士逐獸平原登高臨觀不亦可乎? 又忽赤鷹坊爭設內宴剪金作花蹙絲爲鳳窮奢極侈不可形言. 與其縱一時之娛枉費無用孰若遵上國之法簡而易供. 聲樂則斥委巷之俚音進敎坊之法曲此一國之望也. 上將軍尹秀侍宴殿上登床戱舞犯禮不恭大禪師祖英*　{淫}穢無行出入臥內大駭觀聽請加黜責以警其餘. 且今中外多故人民困窮學士宴亦宜停罷." 王虛襟採納有意自新.
秀及祖英相與　之王大怒命將軍林庇池允輔等鞫*양於崇文館問首發議者關木索置碎瓦股*閒令人踏其上血　流地*양終不言遂囚於巡馬所行路指木索血*　{痕}曰: "臺官血." 翼日流倜應于海島罷承休時王賦杜鵑花詩令詞臣和進白文節等因言曰: "殿下示天章命臣等　載萬世之幸. 沈*양敢　旨其罪重矣. 然亦儒者也乞賜寬貸以彰右文之美." 王曰: "諫諍省郞之任*양法吏也諫諍非其任. 又其言不遜欲問倡議者耳. 今爲卿等宥." 卽命釋之尋又釋倜應等. *양　　無他　官中外皆有聲績及除侍史慨然以復振朝綱自任不幸一中讒說辱於　　祖宗以來未嘗有也自是言路遂塞.
秋適[李仁挺蔡禑].
○秋適忠烈朝人性豁達無檢束登第調安東書記選直史館累遷左司諫. 　人黃石良　緣用事陞其鄕合德部曲爲縣適不肯署案石良與內竪石天補金光衍乘*閒　之王怒卽令械囚巡馬所押者謂適曰: "可由徑行." 適不可曰: "凡有罪者皆歸有司未有枷　於王所者. 吾當行通衢使國人見之. 諫官而枷榮亦足矣. 何必　兒女子掩面委巷乎?" 官至民部尙書藝文館提學致仕適老尙善飯常言: "享客但軟炊白粒割鮮作羹可矣. 何必費百金致八珍耶?" 同時有李仁挺蔡禑者.
仁挺爲正言與諸郞舍言: "近內竪微賤者皆以隨從之勞許通仕途雜　朝班有乖朝宗之制請收成命." 王怒欲觀所爲陽許之旣而復收其狀郞舍不卽從王囚詔文主事柳興命仁挺勿視事竟取其狀批曰: "勿改成命." 後有投匿名書於達魯花赤曰: "正言李仁挺等百餘人謀殺達魯花赤." 達魯花赤枷　仁挺尋知其誣釋之. 仁挺性　強凡拜官者必究其功過未嘗苟署告身人多怨者.
禑爲監察史監左倉頒祿有內竪傳命輸米若干斛給宮人禑曰: "今日所頒府衛將校之祿若輟與內人恐虧聖德." 固沮之王怒流海島.
金有成[郭麟].
○金有成安城縣人父*??官至尙書左僕射. 有成年十五中第調德原府書記遷同文院錄事. 元宗朝元世祖遣秘書監趙良弼宣撫日本令我國道達有成選充書狀偕良弼往諭以順逆禍福日本承命遣使朝元以功累遷監察御史. 忠烈時世祖復遣僉院洪君祥招諭日本王以有成善於辭命陞太僕尹爲宣諭使時書狀闕人皆以計避.
郭麟者淸州人擢狀元直文翰署忠直有文章語衆曰: "事不辭難臣子之義何辭爲." 或以白宰相宰相喜充書狀陞授供驛署令婦翁崔*양欲謁宰相覆奏麟奮然曰: "死一也死國事不猶愈於死妻子之手乎." 遂行日本憾往歲之徵皆留不還國家憐之. 遙授有成職歲祿其家至拜僉議評理. 又授麟官且賜淸之楸洞田二人存沒世不得聞. 後日本僧鉗公來言有成丁未七月五日病卒子於鎰判典校寺事. 麟亦竟死不歸子之泰仕至版圖正郞年踰七十哀慕益深不樂仕宦. 子忠秀慷慨有志氣敭歷臺諫有聲績官累通憲嘗構亭楸洞名曰永慕以寓東望之思.
尹諧[*(尹)澤].
○尹諧字康哉茂松縣吏登第調尙州司錄人有亂其妹繫獄者時久旱諧曰: "殺此人天乃雨." 長官不聽他日長官欲與諧飮溪上諧於道上引亂妹者數罪以石壓其首殺之天果大雨. 後籍內侍從忠烈如元掌行李供用及還歸其餘於國　遷通禮門祗候出知長興府督造東征戰艦. 巡察使洪子藩薦爲興威衛長史轉殿中侍史淸白自守家貧　粥不繼煎豆充飢而已. 爲東界抄軍使時有康允明者殺寧越守橫行州郡諧坐不能擒捕罷. 後累遷判秘書寺事免歸田裡. 忠宣受禪有薦諧者卽召爲田民辨正都監使旣而忠烈復位拜正獻大夫國學大司成文翰司學致仕卒年七十七. 性抗直不畏豪勢臨事果斷人不敢欺. 子守平守平子澤.
○澤字仲德三歲而孤七歲受書輒成誦諧每見警句泣曰: "興吾門者其汝乎." 稍長從姑夫尹宣佐讀書淹通尤長於左氏春秋常誦范文正公: "先天下之憂而憂後天下之樂而樂." 以謂: "大丈夫寧可碌碌耶." 忠肅四年登第調京山府司錄入爲校勘遷檢閱. 年四十五官　九品自視宰輔或以爲侮澤傲然處之不疑. 後王在燕邸澤單騎上謁王一見器重因有託孤之語意在恭愍也. 澤拜謝: "臣且老矣何能爲?" 明年駐駕西京澤以檢閱權西京　軍供頓有制王每歎曰: "賢哉! 回也." 以貌類回回故云. 有詔至王命澤讀之左右曰: "讀詔自有內外製." 王曰: "　軍爲兩制顧不在吾耶?" 遂命權應敎. 未幾欲擢爲西京府尹以資淺陞判官或有誣澤不遜者王曰: "尹生忠必汝罔也."
七年拜右副代言掌銓選王欲官其子護軍辭曰: "名器至重賢勞猶滯敢私臣子耶?" 王愈重之轉右代言王寢疾復以燕邸所語語澤澤　曰: "無煩聖慮." 忠穆初拜羅州牧王薨民望歸恭愍澤倡議與前密直李承老等獻書中書省言: "本國兄弟叔姪相繼之故少主不堪保釐之狀." 辭甚　切忠定銜之及卽位貶光陽監務. 恭愍初政入密直爲提學上*　建白王不允遂以開城尹致仕近臣有議進鄕樂於元澤聞之上*　曰: "世祖已嘗卻之今復進恐取譏." 又以節用上言王深納之. 僧普愚以讖說王曰: "都漢陽則三十六國朝." 王惑其說大築漢陽宮闕澤又言: "釋妙淸惑仁廟幾至覆國. 厥鑑不遠　今四境有虞訓兵養士猶懼不給興工勞衆恐傷本根."
王嘗命寫無逸篇賜宰相召澤講澤因陳周公輔成王之勞曰: "願殿下法成王能聽周公之訓嚴恭寅畏." 王爲動容澤又以眞德秀大學衍義本朝崔承老上成宗書進講. 時王深味釋敎超然有物外之想澤曰: "殿下上奉宗廟下保生靈奈何欲效匹夫廢絶倫理之事如聽臣言非孔子之道不可願加聖意." 十年加政堂文學致仕言曰: "臣深荷毅陵之知無報萬一. 乞命工寫　容以賜臣於村莊日夕瞻敬." 又曰: "近來饑饉　至加以師旅民病極矣. 前旣構南京之闕今又營白岳之宮民何以堪?" 又曰: "用人爲政之本乞進賢退不肖." 又曰: "凡事得失上意雖灼知其然委之大臣未卽區處因仍之*閒其害已成救之莫及." 王賜酒澤一飮三　神氣自若. 侍中洪彥博歎曰: "不謂尹公戇直如此吾所不及也." 澤雖致仕自以先朝顧托知無不言或切直王亦優容. 十二年又加贊成事致仕明年疾作乞歸錦州以山水自娛居七年卒年八十二謚文貞.
疾篤前子孫而訓之曰: "吾祖興寒地以淸白忠直名一時吾夙夜不克繼志是懼誤爲上知寵祿過望年逾八旬此皆先世之所遺也. 我死葬毋用浮屠法." 澤早孤不識父面時祭上　必哭盡哀於方策見述父子之情未嘗不流涕常佩一囊得異味必盛以獻母. 嘗遊燕京道見遺金百兩守以待其主主泣謝而去. 平生布被弊席饔　或缺晏如也自號栗亭恭愍手寫眞又書'栗亭'二大字以賜. 所著有栗亭集行於世. 子龜生鳳生東明龜生自有傳.
李潁.
○李穎慶源郡人美鬚髥容儀閑雅博聞強記工草隷. 高宗中登第直翰林院累遷寶文閣待制常與學士金坵遊僧祖英方丈忠烈爲世子聞之賜製有　西風月亦三千之句士林歆艶. 元宗朝拜右副承旨元宣撫使趙良弼一見恨相知之晩後寄詩云: "扶蘇山下李髥卿別後三年　　生兩遇使華無一字誰言人老愈鍾情." 見重如此. 忠烈卽位陞樞密院副使禮部尙書翰林學士承旨致仕四年卒.
嚴守安.
○嚴守安寧越郡吏身長有膽氣國制吏有子三許一子從仕守安例補重房書吏元宗朝登第爲都兵馬錄事. 九年元遣使徵權臣金俊父子及弟　赴京其黨懼謀殺使遷海島且曰: "王若不聽奉俊爲王." 議定令守安白兩府兩府皆變色莫敢言　適移病在家守安往語之　素信守安試問可否守安曰: "古者兵交使行其*閒. 今無故而殺天子使將安之乎? 此非自全之計." 　然之沮其謀是年林衍誅俊俊子柱聚六番都房諸軍謀拒之. 守安　宮門告曰: "此輩不散恐爲變." 王卽遣朴成大等捕柱以功授郞將兼御史出爲東京判官.
十一年王自元請兵而來將復古都衍子惟茂欲拒之令夜別抄四出諭人民入保海島山城. 別抄九人至金州守安告按廉崔儒曰: "不可聽權臣之言輕動百姓宜執別抄待變." 儒從之囚別抄未幾惟茂誅一方晏然及三別抄叛據珍島傳*　{檄}州縣令民皆入珍島又聲言囚別抄者罪之. 金州守李柱懼而逃守安權知州事慰安民心. 十二年密城人朴景純等殺其宰以叛按廉李淑眞聞變奔金州賊搜淑眞不獲號改國兵馬使移牒郡縣守安與金州守金　謀勒兵挾淑眞爲討賊計賊聞之斬其魁以降. 秩滿除中郞將累遷典法摠郞出爲南京副留守會駕幸能辦供億左右皆譽之時人有剝民膏希君澤之譏. 忠烈十一年爲南京副使王幸南京守安與按廉崔伯興暴*　{斂}設宴極　侈又勸王幸三角山文殊窟鑿開新道一方騷然王以守安爲能賜三品階歷忠淸西北二道指揮使西京留守所至有能聲. 以副知密直司事致仕二十四年卒. 子贊靖信贊以衣冠子弟入侍元朝.
安　.
○安　竹州人少登第歷侍御史. 忠烈初爲全羅道按察使時鷹坊吳淑富等　勢恣行　與長興副使辛佐宣疾之不禮焉淑富等歸告王曰: "最佳二　死." 王問之對以　佐宣不飼王怒欲配海島承宣朴恆力言不可王怒稍解止罷其職. 後　托內僚李之　入政房以大府少尹爲必　赤累遷至判秘書事尋拜左承旨王欲以　官授一內宦　執不可一日王謂　曰: "此人服勤左右歲月已久卿強爲予與六品職." 命卽除之　不得已擬以郞將旣而辭曰: "臣以不才　侍　幄題品銓注非臣所堪. 乞擇賢者代之." 言甚　切王怒起入內　隨之白曰: "臣罪當罷然內竪之除. 乞須後日." 王已逾　　聲曰: "可." 左右皆懼　退徐曰: "殿下已許臣矣." 遂削除目人皆嘆服. 　典銓注每守正不阿時稱鐵　. 進副知密直司事尋加知密直司事後哈丹賊來侵軍務方殷　歷慶尙忠淸西北三道都指揮使二十四年卒.
崔守璜.
○崔守璜溟州人性正直勤儉家貧不能衣食不以介意高宗朝登第累歷起居舍人軍簿正郞. 忠烈時以左承旨同知貢擧取士守璜好佛學士宴略設具皆用素王旨別監林貞杞遺以白粒一舟守璜曰: "吾於王賜尙不受　民膏乎." 終不納時議多之. 進副知密直司事累遷至僉議贊成事致仕二十七年卒. 嘗以國學學諭兼都兵馬錄事一日齎文案歷詣諸相家受署有相不冠與客坐守璜抱案進旣又退　相屢使前守璜故　　不進相乃*　{寤}起入冠而出. 自是名譽日播所至有廉直聲及登樞府年已老時人恨其晩. 子斯立能詩善書官至選部典書.
朴　.
○朴　忠烈朝拜大府卿嘗雲: "東方屬木木之生數三而成數八奇者陽偶者陰也. 我國之人男寡女衆理數然也." 遂上*　曰: "我國本男少女多. 今尊卑皆止一妻無子者亦不敢畜妾. 異國人之來者則娶無定限恐人物皆將北流. 請許大小臣僚娶庶妻隨品降殺以至庶人得娶一妻一妾. 其庶妻所生子亦得比適子從仕如是則怨曠以消戶口以增矣." 婦女聞之莫不怨懼會燈夕　扈駕行有一　指之曰: "請畜庶妻者彼老乞兒也." 聞者傳相指之巷陌之*閒紅指如束. 時宰相有畏其室者寢其議不行.
洪奎[*(洪)戎].
○洪奎初名文系南陽人父縉同知樞密院事奎性恬淡寡慾倜　不　. 元宗朝拜御史中丞林衍死子惟茂繼執權奎惟茂　夫也惟茂每事議於奎及宋松禮奎松禮面從心常憤　王還自元惟茂欲拒之中外洶洶王遣李汾成密諭奎曰: "卿累葉衣冠當揆義度勢以利社稷無　祖父." 奎再拜謂汾成曰: "明日待我府門外." 卽與松禮謀集三別抄諭以大義擒惟茂斬於市遂謁王行宮從世子如元帝賜錦袍鞍馬以旌其功令授本國一品職. 於是拜左副承宣見國事日非同僚又阿意苟容恥與　列辭免陞樞密院副使又辭不就時年未四十.
忠烈與公主選良家女將獻帝奎女亦在選中賂權貴未得免謂韓謝奇曰: "吾欲剪女髮如何?" 謝奇曰: "恐禍及公." 奎不聽遂剪. 公主聞之大怒囚奎酷刑籍其家又囚其女訊之女曰: "我自剪父實不知." 公主令　地以鐵鞭亂　身無完肌終不伏. 宰相言: "奎有大功於國不可以微罪置重典." 中贊金方慶亦扶病請之不聽流海島. 未幾洪子藩力請命還家産. 然怒未解以其女賜元使阿古大踰年召還加僉議侍郞贊成事判典理司事致仕王賜敎曰: "賊臣林衍操權柄動搖王室旋被天誅其子惟茂襲權構亂. 朕自上朝奉父王與官軍到鴨綠先　百官出迎舊都惟茂結黨養士規拒王師. 卿奮忠義不顧死生與宋松禮金之　剪除逆黨易如反掌社稷再定實萬世帶礪之功也. 父王擢任喉舌又置　幄卿皆固辭屛居田墅二十餘年朕懷舊績命有司圖形壁上賜以鐵*券仍給田民然功大賞微常以慊然授卿判事卿請老彌切姑許懸車今又請避祿位予不敢不勉從. 且循上國賞功臣故事雖有大犯當悉原免宥及後世子孫." 後加中贊致仕尋判三司事守司徒領景靈宮事. 忠宣初封益城君又加僉議政丞益城君知益城府事. 忠肅三年以推誠陳力定安功臣南陽府院君商議僉議都監事卒謚匡定. 子戎女一卽明德太后.
○戎忠肅時拜三司使繼室以萬戶黃元吉之女有姿色戎常閉閨房雖親戚不許相見戎於忠惠爲舅戎卒內竪崔和尙譽黃氏美忠惠夜至其家私焉賜金銀器綵帛紵布米豆黃氏亦邀王宴其家. 王餌熱藥所幸婦人多淋疾黃氏亦得是疾王命醫僧福山治之. 戎先　密直羅裕之女生三子澍彥博彥猷黃氏生二子一彥脩一史失其名. 澍官至僉議商議三司右使南陽君忠惠後三年卒日沈醉不以産業名利介意. 彥博自有傳. 彥猷重大匡南陽君. 彥脩檢校　知門下府事.
列傳卷第十九.
