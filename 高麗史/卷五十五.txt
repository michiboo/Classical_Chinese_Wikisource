志卷第九. 高麗史五十五.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
五行三.
○五行五曰土土居中央生萬物者也. 而莫重於稼穡土氣不養則稼穡不成金木水火　之而爲異爲地震爲雨土時則有夜妖時則有　　之　時則有牛禍其徵恆風其色黃是爲黃　黃祥.
顯宗七年九月江南饑.
靖宗六年二月靈光郡及臨陂縣饑.
仁宗六年三月定州饑. 九年六月　州旱饑. 十年七月京城饑穀貴物賤銀甁一斤直米五碩小馬一匹直一碩　牛一頭直四斗布一匹直六升街巷餓　相望.
高宗十七年正月大饑道　相望四十二年春大饑. 四十四年閏四月城中大饑四十六年正月大饑.
忠烈王三年三月耽羅大饑民有闔門而死者. 六年四月全羅道饑十三年三月全羅道饑人或有食其子者.
忠穆王四年四月京城大饑.
恭愍王三年六月饑布一匹直米斗三升. 六年東北面大饑. 七年四月東北面饑. 五月交州江陵道饑. 八年大饑. 九年四月慶尙全羅道饑死者過半棄道路者不可勝數. 六月京城饑布一匹　直米五升. 十年三月龍州饑人相食. 四月西北面大饑盜賊蜂起. 十一年四月京畿饑. 十三年三月饑. 二十二年四月全羅慶尙道饑.
辛禑四年五月京城饑布一匹直米三四升. 六年六月京城饑布一匹直米五升. 七年五月京城饑布一匹直米一斗. 慶尙道高靈郡饑棄兒滿路飢死者不可勝計. 八年閏二月無麥苗. 七月京城饑布一匹直米三四升.
○顯宗九年四月京城疫王分遣醫療之. 二十一年十二月京城疫人多死.
明宗十七年五月京城大疫命五部設道符神醮以禳之.
高宗四十一年六月京城大疫死者相枕. 四十二年京城大疫.
元宗三年十月京城大疫.
忠烈王七年疫死者甚衆.
恭愍王二十三年三月京城大疫.
○太祖十五年五月甲申西京大風官舍頹毀屋瓦皆飛王以爲不祥聚僧誦經以禳之.
光宗元年正月大風拔木王問禳　之術司天奏曰: "莫如修德." 自是常讀貞觀政要.
穆宗十二年正月庚戌幸崇敎寺及還中路暴風起折傘蓋柄.
顯宗元年十二月癸巳西京神祠旋風忽起二年六月丁巳暴風飛瓦拔木. 四年四月壬申大風三日乃止. 六年四月甲寅大風折木. 十一年十一月戊申朔大風.
靖宗六年七月丁丑暴雨疾風路人至有　死者廣化門　吻頹.
文宗四年二月戊午朔暴風拔屋折木三日六年七月己未大風毀屋折木三十六年九月癸卯大風拔木.
宣宗四年三月辛酉暴風丁丑大風拔木. 六年四月寒風大起. 太史奏: "當有兵革旱　請修德以禳之."
獻宗元年正月戊戌朔風從乾來太史奏: "當有憂."
睿宗五年八月庚辰大風拔木偃禾. 八年四月壬辰大風拔木. 十一年六月庚午大風辛未亦如之. 十二年四月癸未大風. 十四年六月丁酉大風. 十七年十月癸丑大風雨雹震開國寺塔.
仁宗元年十月壬午大風拔木. 二年正月辛酉大風拔木. 三月丙寅大風雨土閏月壬辰晝晦大風昇平門　尾動搖. 八月戊午驟雨大風飛瓦拔木. 己未大風拔木辛酉暴風. 五年八月辛巳暴風拔木. 六年九月丙午大風雷雨雹赤氣自乾方從紫微入艮方又黑氣南北相衝. 八年六月癸未　時暴風折木揚沙雨雹. 太史奏: "近來有臆說陰陽者交上消息　行齋醮. 譬如藥盡而病不盡老狀男女往往聚集互唱佛號. 宜命御史臺及街衢所巡行禁止." 從之. 七月辛亥暴風拔木雷電震五正里人家松木. 太史奏: "自立夏至立秋後時令不調風雨暴作或下雹. 此亦水旱兵喪之災將來可畏. 齋祭修禳不足以消變願殿下省躬修德上*　天譴." 從之. 十月丙申大風拔木. 九年二月戊寅大風拔木. 七月戊午大風拔木九月癸亥暴風雷電雨雹. 十月乙酉大風拔木. 十一月己亥大風雨雷電. 十一年十二月庚寅大風拔木. 十二年八月甲午大風拔木. 十三年五月庚子大風雨拔木十六年六月丙寅暴風雨普濟寺羅漢堂毀. 八月戊寅大風拔木暴雨震電. 十月庚辰大風霧塞. 十八年六月戊辰有艮風凡五日百穀草木枯死過半　蚓出死於道路中可　. 二十年正月乙未朔大風終日飛沙走石丁巳大風飛沙癸未大風雨土.
毅宗元年五月己巳大雨暴風發屋折木. 二年四月丙申暴風雨雹. 十一年正月戊辰風自乾來. 太史奏曰: "國有憂." 王懼. 卜者內侍榮儀因進禳　之說王信之命於靈通敬天等五寺自是月至歲終恆作佛事以禳之. 十二年八月庚子尙書刑部奏: "決重刑大風雨拔木飛瓦." 十五年七月丙申朔大風傷穀. 十八年五月壬子大風時旱甚草木萎黃.
明宗四年九月己卯大風飛沙石二日. 八年三月壬戌大風揚沙石. 四月甲戌大風揚沙石. 九月庚午大風昇平門右角　尾頹. 九年七月乙酉大風傷　. 九月己未大風雷雪泰定門右　尾頹. 十年八月壬午大風拔木. 十一年正月壬申大風拔木. 十七年七月壬子大風. 十八年八月乙酉大風拔木. 十月丁丑大風雨二日.
康宗元年七月辛未大風拔木.
高宗二年四月庚子大風拔木翼日亦如之. 八月庚寅大風拔木傷禾. 四年九月辛卯大風雨雹震麗正宮. 十五年正月戊子大風拔木. 二十二年二月恆風. 三十三年七月大風振屋. 四十一年正月丁酉大風飛瓦. 三月乙酉大風拔木飛瓦閏六月丙申大風雨拔木. 四十四年三月恆風. 九月庚午大風飛瓦. 四十六年六月癸未大風以雨.
元宗十年六月壬寅風雨暴作拔木飛瓦. 十三年三月丙戌暴風雷雨以雹.
忠烈王六年八月全羅道大風七日川溢損禾. 十一年七月辛卯大風拔木飛瓦. 十四年八月己未大風傷禾. 十九年四月乙未暴風雨傷禾麻. 二十一年七月壬午大風拔木. 二十四年二月壬申大風雨. 二十六年九月乙巳迅風雷雨.
忠宣王三年二月戊辰大風屋瓦皆飛.
忠肅王五年五月癸未大風行路不行. 六月乙巳大風雨. 六年八月戊子夜大風. 十五年十一月甲申大風雨土後六年十月丙申北風大作揚沙石積雪聲如雷人馬不能前. 七年七月庚戌大風雨拔木偃禾.
忠惠王後二年十二月丁卯大風拔松樹數千章.
忠穆王元年七月己亥大風以雨拔松嶽樹.
忠定王元年閏七月甲子大風雨城中屋瓦皆飛儀鳳樓頹松岳龍首兩山松盡拔. 十月庚寅風看樂樓頹. 二年六月丙戌暴風疾雨拔木損禾. 三年正月己巳朝　風暴作至翌日乃止. 十二月乙酉　風大作.
恭愍王二年正月丙戌大風. 十一月丙戌大風戊子大風. 三年正月甲子朔大風. 五年正月乙未大風人馬欲　. 六年九月乙亥大風己卯亦如之戊子大風拔木飛瓦凡二日. 七年二月乙卯暴風戊戌大風晝晦. 八年正月癸亥大風拔木. 七月甲午大風以雨. 十二年閏三月己卯旋風忽起吹亂市賈諸物高擧空中落巡軍庭人爭拾取之. 十四年正月己卯大風雪雷地震. 十五年九月庚寅夜大風雨. 十六年二月壬戌大風終夜癸亥亦如之. 三月辛卯王幸演福寺大設文殊會辛旽從焉. 暴風終日黃塵漲天人不能開目會凡七日而暴風三日大霜三日. 六月辛未大風. 十七年八月己丑大風飛瓦拔木. 九月己酉大風辛亥亦如之. 十二月丙戌大風. 十八年九月戊申大風雨雹雷震人. 二十一年八月丁丑大風雨拔木戊寅亦如之. 十月辛巳大風雷.
辛禑七年八月戊辰大風拔木. 十年六月丙戌大風連夜. 十三年六月丙午暴風折木飛瓦壞*大廟東門. 十四年七月癸巳大風拔木市廊頹.
恭讓王元年七月丙子烈風且雹. 三年八月丙辰全羅楊廣道大風拔木.
○穆宗十二年九月恆霧至冬.
顯宗五年十月丁丑大霧竟日. 十一月戊戌大霧三日. 十一年十月甲辰大霧咫尺不辨人物. 十二年十一月辛卯大霧. 二十年二月乙丑大霧.
德宗三年十一月庚子大霧.
靖宗六年正月戊午雲霧四塞至午乃收.
文宗二十九年十月庚子霧塞三十七年十二月辛未朔虹見大霧連日.
肅宗七年十月己卯霧. 八年正月辛巳朔霧.
睿宗元年十一月戊子朔大霧三日. 十年十月己未霧塞不辨人物. 十七年十一月丙午大霧木稼.
仁宗元年十月戊戌大霧. 二年九月乙未沈霧. 五年九月丙午大霧. 十二月癸酉大霧. 六年十月戊午昏霧四塞二日. 十一月甲午大霧四塞三日. 七年十月丁亥大霧四塞. 十一月庚申大霧終月. 八年九月丁卯大霧. 十一月甲辰大霧. 九年十月壬申大霧. 壬午霧. 十年九月甲戌大霧. 十一月甲戌大霧. 十一年正月*朔丁巳{丁巳朔}霧. 十二月丙戌霧塞五日木　. 太史奏: "天雨霧冷名降殃國有大憂惟寇之祥." 時妙淸等勸西幸故有此奏. 十二年九月癸巳大霧. 十六年十月辛未大霧. 十九年十月庚午大霧四塞.
毅宗二年十二月戊午大霧. 三年九月甲午大霧. 七年九月己亥霧塞. 十年四月丙子霧塞. 十二年三月甲戌霧塞日無光. 十四年十月丁未霧塞. 十八年十一月戊子大霧. 癸卯陰霧四塞行者失路. 太史奏雲: "霧者衆邪之氣連日不解其國昏亂. 又霧起昏亂十步外不見人是謂晝昏. 大闕明堂者祖宗布政之所其制皆法天地陰陽. 故王者出入起居不可無常. 今陛下處非其位任非其人明堂久曠而不居天　可懼而不省移徙無常號令不時故有此異." 王竟不悟.
明宗六年二月甲辰大霧. 十月辛丑大霧. 十一月壬寅朔大霧. 七年二月丁丑大霧. 三月己酉大霧自二月壬午至是晝夜恆霧日月無光. 九月戊午大霧. 十月庚午大霧. 十二月己巳大霧咫尺不辨人物. 八年九月乙未大霧五日. 九年九月恆霧. 太史奏請於光岩寺大觀殿內殿三處設消　道場以禳之. 十月辛卯霧. 丙申霧四日. 十一年十月庚申大霧二日. 十二月庚戌大霧癸丑亦如之. 十三年十月壬子大霧. 十四年十一月丁亥大霧. 十五年十一月庚子太史奏: "自立冬以來沈霧又自今月七日至十日　霧. 奸臣謀君其變可畏. 請修德消變." 王但禱佛祈神而已. 十六年十月辛巳大霧. 十八年十月癸酉大霧三日. 二十年十月丁未大霧咫尺不見人物. 十一月庚申大霧二十三年正月己巳朔大霧十月庚申陰霧四塞. 二十六年十一月乙未大霧.
神宗二年十月庚申朔大霧. 五年十一月戊午大霧竟日咫尺不辨人. 九月壬辰大霧不辨人.
熙宗四年二月癸卯沈霧.
高宗七年正月癸丑大霧咫尺不辨人物. 八年十月戊午霧. 九年十二月甲申大霧. 十二年十一月壬戌大霧不辨人十四年十一月辛巳霧. 二十一年十二月丙戌大霧. 三十六年十一月壬戌霧十一月丙子大霧庚辰亦如之. 三十七年十一月庚辰大霧三日. 三十八年閏十月戊寅霧. 三十九年十月壬子霧. 十一月庚寅霧. 四十年七月辛丑霧. 十一月甲申霧己丑亦如之. 四十二年十二月甲子霧庚寅大霧壬辰亦如之. 四十六年五月壬子大霧咫尺不辨人.
元宗元年十月己酉霧. 十一月壬辰霧. 四年十一月丙午大霧咫尺不辨人. 六年十月庚午大霧.
忠烈王四年十一月乙未霧庚子大霧咫尺不辨人物. 六年十一月己酉大霧木稼. 十四年十月丁卯霧戊辰亦如之. 十七年十一月丁未大霧. 三十四年十一月戊午朝霧.
忠肅王元年十月甲辰大霧. 八年十月壬子朝霧. 九年九月丁亥霧. 十一月乙卯霧. 十一年十一月壬辰霧. 十五年九月丁丑霧. 十一月壬申霧. 十六年十月庚戌大霧.
忠肅王後四年十二月癸卯大霧. 六年十一月庚子大霧甲辰亦如之.
忠穆王二年閏十月庚辰大霧. 四年十月甲申霧七日. 十一月乙未大霧. 丁酉霧. 戊戌亦如之. 甲辰大霧暖如春.
恭愍王二年十一月庚午大霧. 三年十一月壬午大霧三日. 四年十月辛未大霧. 六年十一月丁巳大霧. 七年正月甲寅霧. 三月戊申　霧. 十年十二月壬午大霧庚寅霧甚. 十一年十一月丁未　霧. 十二月丁丑大霧二日. 十四年十一月辛丑朝霧木稼. 十五年五月辛卯大霧. 十一月己亥大霧癸卯大霧三日. 十六年十月庚申霧乙丑亦如之. 十一月乙亥霧戊寅己卯甲申亦如之. 丙戌大霧. 十七年九月恆霧. 十一月癸亥霧. 十二月壬午大霧. 十八年正月甲辰霧二日. 己酉夜霧庚戌大霧. 二十一年八月庚午大霧. 十月己卯大霧. 十一月乙巳大霧終日. 十二月庚子霧. 二十二年四月己卯大霧雨白毛遍國中庶人皆曰龍毛拾而視之乃白馬　也. 五月壬寅朔霧雨毛. 十月丙子霧. 閏十一月辛巳霧. 二十三年正月乙亥沈霧終日. 十月甲寅大霧. 十一月癸酉霧塞.
辛禑元年正月乙亥朝沈霧咫尺不辨人物. 十月癸卯雲霧冥暗如春令然. 甲寅霧塞二日. 十一月癸亥霧甚乙丑亦如之. 十二月丙戌朔大霧. 戊戌霧昏雷電. 癸丑霧. 二年十月乙亥沈霧. 十一月丙戌霧雨雹震電. 三年十一月丁亥霧塞. 十二月辛亥霧壬子. 陰霧木稼五年八月癸巳大霧咫尺不辨人. 九月丙申霧塞. 十月戊辰大霧壬辰大霧凡七日. 六年十月丙子霧. 十一月辛卯霧. 七年十月辛酉大霧. 十二年十二月丁酉昏霧四塞. 十三年十月壬子霧壬申亦如之. 十二月庚戌朝霧不辨人物壬戌朝霧. 十四年十一月丙戌大霧.
恭讓王元年十月己丑霧丙午亦如之癸丑霧三日. 戊午朝霧癸亥亦如之. 甲子霧塞十一月己巳朝霧己卯大霧甲申亦如之. 二年十月甲子大霧甲申沈霧木稼. 乙酉大霧凡三日. 十一月庚戌霧. 三年十月辛酉大霧.
○仁宗二年正月丙辰晝晦.
毅宗十二年十月乙卯幸白州丙辰入御重興闕丁巳受賀於大化殿是日天地昏黑大風拔木. 王頗疑之多方祈禳. 十一月丙子天暗如夜溫如三四月.
高宗十二年十月戊戌雲雨晦冥不辨人面.
辛禑十二年十一月庚午終日昏黑木稼如　四日.
○顯宗九年二月癸未雨土. 四月丙寅雨土.
靖宗二年三月丙戌雨土丁酉亦如之. 六年二月甲午雨土. 七年二月癸卯雨土色黃.
文宗二十年二月乙未雨土. 二十九年四月庚午雨土.
宣宗八年四月辛丑雨土三日.
睿宗十四年三月乙卯雨土.
仁宗二年三月丙辰雨土三日. 九年十月壬辰雨土大風雨雹癸巳雨土. 十一月甲午雨土乙未亦如之. 十五年二月乙未雨土數日. 十六年二月庚申雨土. 十月戊寅雨土. 十七年二月丁卯雨土. 十八年二月戊子雨土大霧二十年正月甲申雨土. 十二月丁卯雨土. 二十一年十二月乙酉雨土.
毅宗二年三月丁卯雨土. 六年三月壬子雨土. 九年正月丙辰雨土戊辰亦如之.
明宗十六年正月壬寅雨土. 十七年二月丁亥雨土. 十八年二月癸酉雨土. 二十三年十月壬子雨土.
神宗元年二月乙酉雨土. 三年閏二月戊申四方昏　雨土二日庚午雨土四方昏　竟日. 四年四月庚辰朔雨土.
高宗十一年二月壬申雨土. 九月癸未雨土壬辰亦如之. 十三年三月丙子雨土. 四十三年四月甲子雨土. 四十五年二月丙戌雨土辛卯亦如之.
元宗元年正月庚辰雨土甲午雨土日昏無光. 九月癸巳雨土.
忠烈王三十二年二月庚午雨土.
忠宣王三年二月乙亥雨土.
恭愍王二十二年四月丁酉雨土.
○太祖十一年六月甲戌碧珍郡地震.
光宗二十二年十二月壬寅地震. 二十三年二月地震.
顯宗三年三月庚午慶州地震十二月丁丑慶州地震. 四年二月壬午慶州地震三月辛丑金州地震. 十一月丁未金州地震. 十二月丙戌金慶二州地震. 五年八月丙子慶州地震六年十一月甲申慶州地震. 十一年閏十一月癸巳漣州地震. 十四年五月乙亥金州地震. 十五年十一月己酉尙州地震. 十六年四月辛未嶺南道廣平河濱等十縣地震壬申乙亥亦如之. 七月丁亥慶尙淸州安東密城地震. 二十一年二月甲午交州翼嶺洞山縣地震.
德宗元年十月尙州等處十餘縣地震. 二年六月壬寅安東府陜州地震.
靖宗元年六月丙辰京城地震. 八月辛未京城地震聲如雷. 九月癸卯慶州等處十九州地震. 二年六月戊辰京城及東京尙廣二州安邊府等管內州縣地震多毀屋廬東京三日而止. 八月戊辰東京管內州縣及金州密城地震聲如雷. 三年九月己酉龜朔博泰等州威遠鎭地震.
文宗六年二月丁丑朔安西都護府地震. 十二年四月壬子地震. 二十年四月庚寅京城地震. 二十七年正月乙巳地震.
宣宗九年十二月壬申地震.
肅宗八年十一月己丑京城地震. 十二月戊午京城地震.
睿宗十二年十二月戊午地震.
仁宗十二年六月己卯東京地震. 十五年三月乙亥西京地震.
毅宗六年三月丙申朔地震四月丙寅地震. 十三年十一月乙未地震聲如雷. 十七年十月丙寅地震.
明宗九年十一月戊午地震. 十四年三月辛丑京城地震占曰臣不臣. 二十六年二月丁卯京城地震占曰號令從臣出.
康宗二年三月甲子羅州地震.
高宗二年正月辛未地震. 六年八月庚午地震十年八月甲申西京地大震己酉亦如之. 十三年正月辛卯地震十月己丑地震屋瓦皆墮乙未又震. 十四年二月庚寅地大震癸卯亦如之. 十五年正月丙子朔地震. 十一月辛未朔地震. 十八年十月壬戌地震. 三十三年十一月乙丑地震. 四十一年八月甲戌地震. 四十四年九月辛酉京城地震.
元宗元年五月庚戌地大震墻屋崩頹京都尤甚. 七月癸酉地震. 二年正月辛巳地震六月壬子地大震. 五年二月壬子京城地震. 十月辛酉地震聲如雷. 十一年二月戊子地大震. 十三年三月戊寅地震十月乙未地震.
忠烈王二年十一月乙巳地震. 三年九月癸卯地震. 四年九月丁酉地震. 七年正月庚申地震閏八月癸丑地震. 十年四月癸卯地震. 十一年二月癸丑地震. 十九年十月甲辰地震. 二十一年十月丙寅地震.
忠肅王元年閏三月癸未地震. 五年二月己亥地震夜大風雨毬庭東西廊頹. 十五年十月乙巳地震十一月乙酉地震. 十七年十一月丙戌地震.
忠惠王元年正月辛丑地震.
忠肅王後六年十月己卯禮城縣地震. 七年六月丙寅幸白州燈巖寺地大震. 夜又震. 乙亥地三震壬午又震丙戌丁亥亦如之. 七月乙卯地震. 八月壬午地震. 八年五月辛酉地震. 九月丁卯地震.
忠惠王後四年三月癸酉地震三日. 四月丁丑地震翊日又震五月癸酉地震.
忠穆王元年正月甲午地震二日乙卯地震.
恭愍王元年五月己丑地大震. 二年四月甲辰地震. 四年六月辛巳地震. 六年閏九月丙辰地大震疾風雷雨. 七年十月壬午地震大雨雹雷電. 十年十月戊子地震. 十一年三月甲子地震四月丙申地震. 十月辛巳雷地震. 十二年二月庚辰地震三月壬寅地震. 十四年五月乙丑地震. 十五年五月甲午地大震. 乙巳京城地大震. 十六年七月丙申地震. 十一月丁酉雷地震. 十九年正月壬子地震. 二十三年三月丙子地震. 十一月己巳地大震.
辛禑二年五月庚午地震　巖吼. 四年二月壬申地震. 十一月辛巳地震. 五年四月甲辰地震. 十年四月丙子地震五月戊申地震. 十一年七月戊寅地震聲如陣馬之奔墻屋頹　人皆出避松岳西嶺石崩. 禑曰: "此地震無乃天欲陷遼東耶?" 己卯地震三日十月戊申地震.
恭讓王元年十一月甲戌地震三年七月丙戌朔地震壬辰亦如之. 八月乙丑地震.
○穆宗五年六月耽羅山開四孔赤水湧出五日而止其水皆成瓦石. 十年耽羅瑞山湧出海中遣大學博士田拱之往視之耽羅人言: "山之始出也雲霧晦冥地動如雷凡七晝夜始開霽. 山高可百餘丈周圍可四十餘里無草木煙氣　其上望之如石硫黃人恐懼不敢近." 拱之躬至山下圖其形以進.
顯宗三年二月乙卯松岳大石頹. 四年六月癸酉松岳頹. 六年六月甲子楊州負兒山頹. 十一年五月戊辰智異山頹. 十二年二月辛亥五冠山頹. 三月丙申玄化寺北山頹出玉璞. 十八年二月庚寅九龍山頹. 七月癸亥松岳頹. 二十年二月庚午五冠山頹. 二十一年七月庚午東北界顯德鎭以北山多崩頹.
德宗三年五月壬午隕石於松岳.
靖宗元年七月庚寅三角山積石頂有隕石. 九月癸巳皇城西北山石頹. 六年二月辛丑松岳大石頹. 九年五月辛卯松岳神祠大石頹.
文宗四年三月丁酉松岳西麓大石頹. 二十七年七月戊午松岳祠東南大石頹.
宣宗二年十一月辛亥三角山石頹. 七年六月丁酉金剛山石頹. 八年四月丁未松岳石頹.
肅宗二年九月己未宮城北大石頹. 四年四月庚辰松岳大石頹. 五年八月丁未金身山東岡石頹.
睿宗元年二月戊子三角山負兒峯頹. 二年四月辛酉三角山國望峯西石頹. 十六年二月丙寅王輪寺西北山石頹. 五月己酉北山兜率堀山石頹.
仁宗十年閏四月丁未北崇山岩石自裂.
毅宗元年七月海州牛耳山大石頹. 六年九月癸巳三角山負兒石頹.
明宗六年五月乙丑松嶽兩祠*閒大石自　爲三. 三月乙卯三角山石頹. 十七年八月丁巳三角山國望峯石頹. 十八年七月己酉永平門路師子岩自裂爲三. 二十二年十二月庚申五冠山石頹長十五尺. 二十四年二月丙午隕石於松岳山.
熙宗六年三月己酉三角山中峯崩.
康宗二年五月東林寺北嶺石墮.
忠烈王十九年四月辛亥摩利山崩聲如震.
忠肅王後元年七月丙子松岳大石頹裂爲五.
忠穆王元年三月丁酉松岳西峯上石墜.
恭愍王元年六月丙寅松岳西麓大石頹. 十六年二月丁巳松岳祠南虎岩頹. 二十三年七月癸巳三角山中峯崩.
辛禑二年二月甲寅天磨山廣巖石頹. 六年七月乙巳三角山墨嶺中峯崩. 十一年七月庚辰廣州渡迷寺山頂水湧漂沒人家. 十四年六月壬申三角山國望峯崩.
○太祖八年三月癸丑蟾出宮城東魚堤多不可限丙辰　蚓出宮城長七十尺. 時謂渤海國來投之應.
仁宗四年五月丁丑有蜂群飛自興國寺至廣化門相連不絶.
明宗九年七月戊辰靈通寺內大蟻群聚徑二尺餘鬪三日死者十八九. 十七年五月蟲食栗葉.
高宗八年三月戊申雨有靑色　蚓自壽昌門外至和義門南板橋滿路而行人皆避之. 十四年三月丁丑壽昌宮西門外大路至板橋　蚓出或如絲絡或如布　不可勝數. 十五年三月癸未自壽昌宮門至西門路靑色　蚓長三寸許多隨雨下. 三十三年五月雨毒蟲其蟲　細網. 剖之如斫白毛隨飮食入人腹中或　皮膚人輒死. 時號食人蟲試以諸藥不死塗以　汁便死.
恭愍王八年五月丁酉赤黑群蟻相戰. 司天監奏: "兵志曰: '　蟻戰兵大興.'" 九年四月壬辰赤黑群蟻相戰與前年皆初六日也.
○顯宗八年六月螟. 九年五月西北界螟.
○太祖二十年十一月軍岳鄕牛生犢一身兩頭.
顯宗十八年西京民家牛生犢一身兩頭.
肅宗四年二月東北面定州民家牛生犢一身兩頭三耳.
仁宗二十年十月戊寅以西南路州郡牛馬疫遣日官分道祈禳.
明宗九年三月甲申南原府民家有牛生犢兩頭兩耳. 十七年八月丙申淸州民家牛生犢一身兩頭.
高宗十八年十一月己丑王輪寺牛生犢一身兩頭一頭兩耳一頭一耳.
忠烈王五年十二月慶尙道牛疫屠者爛手而死.
辛禑十年四月辛卯松山石方寺　牛産牝牡兩犢. 十三年十二月祭牲自死.
○顯宗四年正月庚申黃霧四塞. 九年四月庚午黃霧四塞凡四日.
肅宗十年二月丁未黃赤氣發自東咸貫帝座南長三丈許.
仁宗四年三月癸巳黃霧四塞六年六月戊寅黃赤氣東西竟天.
毅宗十年四月丁亥黃赤霧塞.
明宗四年十二月乙未黃霧四塞. 六年正月癸酉雨黃土. 十八年七月戊申東界鎭溟境內黃　黃鼠隨雨而下大損禾稼.
高宗十三年五月壬戌黃霧四塞. 四十年三月庚辰西南有黃赤氣八月庚戌西有黃赤氣光明異常. 四十四年六月甲戌黃赤雲周天光明如晝. 四十五年十二月甲午東有黃赤氣衝天.
元宗十四年正月乙卯東方有黃紫氣中有直竪衝天者如塔.
恭愍王十年六月癸卯開城大井黃沸. 十四年三月庚午黃霧四塞. 十五年十月甲子夜黃霧. 十二月乙丑黃霧四塞. 十七年八月丁亥黃霧. 九月丙辰黃霧四塞庚申亦如之.
辛禑十一年三月戊寅漣州澄波渡黃濁三日.
○穆宗四年中原府長淵縣水田三結陷爲池深不可測.
明宗二十一年八月德水縣地陷深三丈.
高宗元年五月庚辰西京法器寺屋一*閒地陷周八十二尺深二十尺許.
忠烈王二十四年正月壬寅壽寧宮西門外地　泉湧高數尺自午至酉而止.
忠宣王三年九月辛酉毀古壽寧宮御座地　長數步.
○文宗二十三年三月丁亥貞州海中沙土忽堆積如島嶼舟船阻礙命有司禳之乃滅.
仁宗四年四月庚子興王寺三層殿主佛頭無故自落.
明宗十七年四月癸酉智異山神像頭忽亡王遣中使索之數月乃得.
○成宗十一年九月登州稻穗長七寸黍穗長一尺四寸.
顯宗三年八月東北州鎭有年.
肅宗三年十月靈光郡及管內郡縣稻一種再熟.
睿宗十一年六月丙子尙州獻瑞麥一莖四穗. 十二年六月丙寅尙州獻瑞麥兩　三穗上表以賀.
恭愍王十五年十月壬子全羅道都巡問使金庾獻十節稻.
辛禑九年五月甲子慶尙道晉州大麥一莖一穗三四　.
志卷第九.
