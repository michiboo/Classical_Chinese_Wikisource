志卷第三十六. 高麗史八十二.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
兵二.
宿衛.
○成宗元年六月正匡崔承老上書曰: "我朝侍衛軍卒在太祖時但充侍衛宮城其數不多及光宗信讒誅責將相自生疑惑. 簡選州郡有風彩者入侍時議以爲繁而無益至景宗朝雖稍　削　於今時其數尙多. 伏望遵太祖之法但留驍勇者餘悉罷遣則人無嗟怨國有儲積."
顯宗十年三月禮司奏請: "禁衛士春月　鐵甲." 從之.
文宗十八年六月宮城使奏: "宮闕守衛軍士當衣紫帶劒今有衣　不持兵仗者請罷職." 從之.
毅宗二十一年正月屯府兵於闕庭以備不測. 自是選取驍勇者號內巡檢分爲兩番常着紫衣持弓劒分立仗外不避雨雪夜則巡警達曙.
明宗五年十一月時因西征衛卒乏少加發四百人號衛國抄猛班皆持劒戟環衛毬庭.  十一年七月夜自壽昌宮北垣投石抵禦寢北　者三四宿衛皆驚巡索禁垣竟不得. 重房奏請: "每夜一將軍領手下軍校伏兵宮門外及諸要害處以備警急." 從之.
元宗十年二月時誅金俊以勢家子弟持弓矢入衛殿內稱後壁將軍金保宜林惟茂趙允蕃崔宗紹等以後壁賜紅改銜.  十五年八月忠烈王卽位以衣冠子弟嘗從爲禿魯花者分番宿衛號曰忽赤.  元年正月以忽赤四番爲三番.  八年五月以達達人分屬忽赤三番依中朝體例令各番三宿而代. 牽龍等諸宿衛亦然.  九年七月選衣冠子弟充世子府宿衛.  十三年閏二月令忽赤鷹坊三品以下佩弓箭輪次入直.
忠宣王元年六月復分忽赤爲四番.  忠肅王七年十月無賴之徒往往成群殺人故別定巡行以至燈燭輩皆爲之.  十二年五月命巡軍忽赤等別行巡綽禁街衢閑雜人.
恭愍王元年五月宰樞以倭賊近境慮草賊請令各司官吏一人令史一人備弓矢宿衛從之.  三年七月柳濯廉悌臣等大臣老將四十餘人率精銳二千赴征宿衛空虛. 王疑懼募弓手於西海道以備不虞.  十三年七月選諸道良家子弟補充八衛輪番宿衛楊廣道八千五百人全羅道五千五百人慶尙道九千人交州道三千人江陵道一千人分屬五軍屯於京城各門江陵道子弟屯於本道以備東北.  十六年八月令諸道散官赴京宿衛.  二十年七月羅州牧使李進修上*　曰: "侍衛之於宮闕猶四支之於身　. 仁義識理者爲最勇敢者次之. 宜置四怯薛官各那演若干人不拘文武耆德其有八上將軍十六大將軍四十二都府忽赤忠勇各四番均分屬之訓鍊士卒嚴明器械更日侍衛　行軍令又兼管中外帥府則其於軍國重事若身之使臂臂之使指身安而事擧矣."
辛禑元年十一月令宰臣樞密皆持兵宿衛. 先是宰臣樞密各一人輪次入直至是勿論番次皆令宿衛.  三年十二月命成衆愛馬勿論番次皆入直又以所乘馬置紫門以備不虞.  命翼衛軍宿衛於闕外四隅宰樞各以伴　宿於私第.  四年十月改忽赤四番爲近侍左右前後衛置四品以下祿官.
恭讓王二年二月三軍摠制府閱所統兵分番宿衛.  都堂啓: "入直大小員吏及愛馬別差者無考課之法禁衛虛　自今宜令密直重房入直者點檢." 從之.
鎭戍.
○各州鎭於農隙每月六衙日習弓弩令界官行首員與色員親監. 弓四十步弩五十步置的十射五中者及連中者兩京職事員將則進祿年加轉散職東南班則內外職　用人吏則從自願任其職事散職將相將校則進其年限加轉無職員則隨宜用之.
太祖三年三月以北界　巖城數爲北狄所侵命庾黔弼率開定軍三千至　巖於東山築一大城以居由是北方晏然.  十年八月修拜山城命正朝悌宣領兵二隊戍之.  十一年二月遣大相廉卿能康等城安北府以元尹朴權爲鎭頭領開定軍七百人戍之.  四月城運州玉山置戍軍. 是歲王巡北界移築鎭國城改名通德鎭以元尹忠仁爲鎭頭.  十二年三月遣大相廉相城安定鎭以元尹彥守考鎭之.  九月遣大相式廉城安水鎭以元尹昕平爲鎭頭. 又城興德鎭以元尹阿次城爲鎭頭.  十三年二月城　於鎭改名神光鎭徙民實之.  八月遣大相廉相城馬山以正朝昕幸爲鎭頭.  十四年以元尹平奐爲剛德鎭鎭頭.  十七年遣大相廉相城通海鎭以元甫才萱爲鎭頭.
成宗元年六月正匡崔承老上書曰: "我國家統三以來士卒未得安枕糧餉未免　費者以西北隣於戎狄而防戍之所多也. 以馬歇灘爲界太祖之志也鴨江邊石城爲界大朝之所定也. 乞擇要害以定疆域選土人能射御者充其防戍又選偏將以統領之則京軍免更戍之勞　粟省飛輓之費."
顯宗卽位造戈船七十五　泊鎭溟口以禦東北海賊.
文宗元年正月制: "霜陰鶴浦兩縣沿海處設置軍戍以扼蕃賊之衝."
高宗四年正月遣大將軍吳壽祺以步卒數千防守東界兼領其界諸軍.
元宗十一年十一月萬戶高乙麻領兵二百戍南方以備三別抄.
忠烈王元年三月以耽羅戍卒缺少募人授職以遣.  七月遣府兵四領戍濟州.  八年三月遣上將軍印侯戍合浦.  十年正月以宰樞可兼萬戶者令鎭東邊.  十三年七月遣朴之亮以兵一千戍東界備女眞.  十五年十二月遣知密直司事金　同知密直司事羅裕調東界防戍軍.  十六年二月遣中軍萬戶鄭守琪屯禁忌山洞左軍萬戶朴之亮屯伊川縣界韓希愈屯雙城右軍萬戶金　屯　　縣界羅裕屯通川界以備丹賊.
忠肅王五年四月判: "鎭邊別抄本以前銜散職及在京兩班輪番赴防近年以來主掌官吏看循面情以人吏百姓代之. 因此貢賦日　且無識之人相繼逃散當所居州縣徵闕多重民弊不少自今復以前銜散職在京兩班窮推輪番赴防."  十二年十月下旨: "合浦等處鎭戍軍人大小郡縣數目不均今後巡撫鎭邊使斟酌殘盛改定數目凡侵擾營鎭以濟私慾者嚴加禁恤."
恭愍王五年六月敎: "各處加定別抄不論老弱單丁勒令遠戍往來疲頓轉相避逃. 其令沿海軍民悉充防戍仍　　役遠地之民代供其役勿令赴防兩得其便. 且人之懷土習俗固然宜令東界交州之軍以戍雙城北界西海以戍鴨江楊廣全羅慶尙委以禦倭其材勇者選用無方."  九月遣使諸道刷濟州人及禾尺才人補西北面戍卒.  六年正月都評議使請: "今東西北面戍卒二月遞代軍官則八月遞代軍官與卒一時更代防戍空虛宜以二月三月八月九月爲先後番以次更戍其三月遞代*　{須}及上旬勿令妨農."  二十二年五月以倭寇近島閱城中諸戶以十戶爲一統出一人赴防五日一代.  七月以倭寇西江括城中煙戶　令赴防.  閏十一月立都摠都監括城中諸戶大中戶幷五爲一小戶幷十爲一各僉一人中東部赴東江南西北部赴西江防倭.
辛禑元年九月初慶尙楊廣全羅各道募軍號翊衛軍屯東西江至是西北面赴征刷五部坊里各戶人及城外諸陵屬雜人兩江赴防.  二年七月都評議使出榜: "使守城元帥領坊里軍守四門又令百官率下屬鎭沿海不與防禦者唯門下省司憲府內侍茶房知製敎藝文春秋兩館及各司城上而已."  訛言倭將寇都城夜半發坊里軍守城. 又聞賊將先登松岳山發僧爲軍分守要害.  三年三月崔瑩令諸元帥各出從事十人又發各愛馬宮司倉庫人爲兵遣戍江華.
恭讓王三年正月置安州鴨綠龍泉大同諸要害處把截官及站夫.
站驛.
○　猊道掌十. 　猊[開城]金谷[白州]深洞[　州]淸端嘉栗望汀金剛楊溪[安西]維安[靑松]佐丘[永康].
○金郊道掌十六. 金郊[江陰]興義[牛峯]玉池[江陰]安信白原[牛峯]金岩寶山安城[平州]龍泉[洞州]班石騏麟溫泉[平州]管山[俠溪]今勿[谷州]　谷[俠溪]泉頭[谷州].
○　嶺道掌十一. 　嶺[鳳州]洞仙丹林[黃州]陶工[鳳州]金洞[安州]射　[遂安]　郊生陽高原神地雲峯[西京].
○興郊道掌十二. 興郊[博州]興材雲　[寧州]通德[肅州]迎德深原[永淸]安定林原玄　[西京]迎和[咸從]連城[龍岡]安壽[安戎].
○興化道掌二十九. 長寧[黃州]安信[嘉州]新安雲興[郭州]林畔通陽[宣州]　陽[鐵州]光池[寧州]昌泰[寧德]鴨綠[靜州]會元[義州]名駒[龍州]靈騏[麟州]從化[威遠]長興[泰州]城陽三妓通義大平[龜州]寶峯懷仁[安義]花田臨川[定戎]銀　榛田[寧朔]　舍[龜州]芳田昌平[朔州]安富新驛[安戎].
○雲中道掌四十三. 長壽[西京]通德善田金川[慈州]長梨長歡　歲[連州]蘇民新定通路[鐵州]圓林[延州]永安[靑塞]石城櫻谷平寧[平蘆]寬洞[成州]密田咸德[順州]安德安洞德林[博州]牽牛淄潭寬川[寧遠]臨洞[樹德]淸澗[陽　]新　[撫州]雲谷東山泰來[孟州]寬化石牛[渭州]葦溪安泰[泰州]問平沙川　川[延州]玉兒雲畔[雲州]玉關　田[昌州]長林[成州]興德[殷州].
○桃源道掌二十一. 桃源[松林]白嶺[湍州]玉溪[章州]龍潭楓川[東州]臨湍[平康]松閒丹林[嵐谷]銀溪[交州]臨江驛田原[東州]桃昌南驛丹　[金化]洞陰驛朔寧驛烽谷[僧嶺]通堰[交州]梨嶺直木[金城]熊壤[　城].
○朔方道掌四十二. 孤山[衛山]嵐山[文州]寶龍[瑞谷]朔安[登州]原深[派川]瑤池[鶴浦]追風[霜陰]鐵關通達[高州]知遠[和州]德嶺[文州]長春通　[長州]長昌[定州]茂林[長州]歸厚[耀德]安身[靑邊]靜山[寧仁]懷寧宣德巨川[元興]朝東[鎭溟]平元[永興]通化[長平]長　[金壤]同德[　谷]*슬路[臨道]超塵[雲　]高岑[高城]養麟[　　]泰康[安昌]竹苞淸澗[杆城]灌木雲根[列山]長富[龍津]碧木林雲巨坊溢守長　富寧[雲　].
○靑郊道掌十五. 靑郊[開城]通波[臨津]馬山[峯城]碧池[高峯]迎曙[南京]平理[德水]橡林丹棗[積城]淸波[南京]蘆原[南京]幸州驛從繩[守安]金輪[樹州]重林[仁州]綠楊[見州].
○春州道掌二十四. 保安員壤富昌仁嵐[春州]甘井[嘉平]川原芳春山樑原貞[狼川]遂仁[楊口]連同[朝宗]甘泉連峯[橫川]橫川驛瑪瑙[麟蹄]嵐橋[瑞禾]桑樹[　壤]雙谷安遂[抱州]南京驛仇谷[南京]臨川[沙川]蒼峯含春[橫川].
○平丘道掌三十. 平丘[南京]奉安[廣州]娛賓[楊根]田谷伯冬[砥平]幽原[原州]楊化[川寧]嘉興[忠州]連原[忠州]黃剛壽山安陰[淸風]丹丘安壤神林[原州]泉南[提州]延平溫山正陽[寧越]靈泉長林[丹山]義　[永春]樂壽[平昌]新興新津[黃利]昌樂[興州]平恩昌保[剛州]幽洞[甘泉]道深[奉化].
○溟州道掌二十八. 大昌橫溪珍富大化芳林雲橋[溟州]安昌鳥原[橫川]木界安仁丘山高坦[溟州]樂　[羽*(??){羽溪}]同德[連谷]餘糧[旌善]平陵史直橋柯龍化沃原[三陟]壽山德新興府祖召[蔚珍]祥雲翼令降仙[襄州]　駒[洞山].
○慶州道掌十五. 德　慶安長嘉安業南山[廣州]良梓[果州]金領[龍駒]佐贊分行[竹州]五行安利[利川]無極[陰竹]遙安[陰城]丹月安富[槐州].
○忠淸州道掌三十四. 同和長足菁好[水州]嘉川[陽城]栗峯雙樹豬山長池[淸州]長楊堆糧[鎭州]燕山驛金沙[燕　]蒲谷[全義]成歡[稷山]新恩[天安]金蹄[　歲]長世[牙州]昌德[新昌]理興[溫水]日興[禮山]廣庭日新[公州]坦平[公州]銀山[扶餘]維鳩[新　]楡楊[定山]汲泉[伊山]洪州驛光世[大興]金井[靑陽]得熊[余美]夢熊[貞海]靈楡[嘉林]非熊[鴻山].
○全公州道掌二十一. 參禮[全州]良材[　陽]鶯谷[伊城]玉　[雲梯]材谷[咸悅]彩平[金馬]榛林內材[金堤]苽原[古阜]新保居山[泰山]川原[井邑]蘇安[臨坡]進賢[進禮]珍化[珍同]濟元[進禮]敬天[公州]平川[連山]得延利道[公州]貞民[懷德].
○昇羅州道掌三十. 靑嚴[羅州]仙嚴敬陽[光州]德奇[潭陽]慶新淸淵龍溪[務安]廣里[南平]仁物[綾城]永新[珍原]烏林[鐵　]嘉林[和順]綠沙[靈光]丹嚴[長成]靑松[茂松]街　[咸　]德樹[牟平]永保[靈　]通谷[道康]　山[海南]碧山[遂寧]別珍[竹山]南里[黃原]軍知[福成]嘉新[寶城]波淸[兆陽]樂新[樂安]益新蟾居[光陽]栗陽[昇州].
○山南道掌二十八. 盤石[全州]築山[高山]丹嶺[鎭安]平居正樹　村小男[晉州]灌栗[泗州]新安[江城]栗原橫浦[河東]平沙[岳陽]常寧[鎭海]浣沙[昆明]富多[班城]知男[宜寧]速陽勸賓[陜州]星奇[居昌]茂村[居昌]有隣[嘉樹]沙斤[利安]春原排頓望隣[固城]德新[南海]烏壤[巨濟]獺溪[淸巨].
○南原道掌十二. 銀嶺昌活通道[南原]烏原[任實]鑽燧[求禮]獒樹[居寧]印月[雲峯]葛覃[九皐]大富[玉果]知新[谷城]高陽樂水[富有].
○慶州道掌二十三. 活里牟良阿弗知里奴谷仍巳仇於且[慶州]長守[新寧]淸通新驛加火[永州]凡於[壽城]押梁[章山]六叱[神光]安康驛松蘿[淸河]仁比[杞溪]柄谷赤冗[禮州]阿叱達[平海]酒*현南驛[盈德]琴田[英陽].
○金州道掌三十一. 德山省仍赤頂金谷大驛[金州]靈浦昌仁[七元]自如[義安]繁谷[咸安]近珠[合浦]無乙伊永安用家[密城]內也[昌寧]省乙峴楡川西之買田[淸道]竝山[玄風]一門[桂城]溫井[靈山]梁州驛黃山源浦渭川[梁州]蘇山[東萊]阿等良機長驛屈火肝谷[蔚州]德川[彥陽].
○尙州道掌二十五. 幽谷[虎溪]洛原洛東[尙州]靑路鐵波[義城]智保[龍宮]通明[甫州]德通[咸昌]甕泉安基[安東]安郊[　山]聊城[聞慶]守山[多仁]雙溪[比屋]安溪[安定]琴曹通山松蹄[臨河]連鄕仇*??[善州]牛谷[義興]上林[海平]曹溪[孝令]文居和目[安德].
○京山府道掌二十五. 安堰踏溪[京山]安林[高令]水鄕緣情[八　]舌火[花園]茂淇[加利]金泉[金山]屬溪[黃閒]長谷[知禮]順陽[陽山]土*현[利山]利仁[安邑]增若[管城]作乃[知禮]洛陽洛山[尙州]會同[永同]猿岩舍林[報令]秋風[禦侮]常平[中牟]安谷[善州]長寧[化令]扶桑[開令].
○分各驛丁戶爲六科: 以金郊臨波金　寶山安城龍泉　嶺洞仙高原生陽懷蛟林原爲一科; 以安定迎德通寧雲　興林興郊長若安信新安雲興林畔通陽　陽興化鎭驛爲二科; 以白嶺玉　龍潭嵐泉林湍松閒丹林銀漢孤山藍山寶龍鐵關德嶺通達和遠城陽康樂大平長興玉兒葦溪朔安爲三科; 以通德善田金川長利長歡風湍通堰熊壤通蕃長壽爲四科; 以金谷深洞淸湍望丁金剛丹林沙溝石牛興泉密田桃摘田原臨江縣驛利嶺直木保安安撫甘泉山樑高岑竹苞灌木射　淸澗安奇桑樹雙谷大昌橫深珍富大和芳林雲橋安仁壽山新池雲峯驥　班石陶工金洞管山深源德新洞陰縣驛爲五科; 以楊溪嘉原靑澗長材雲半金化縣驛僧嶺縣驛朔寧縣驛元貞芳春遂人富昌甘泉連峯仁嵐蒼峯嵐*??圓壤瑪瑙希*??縣驛臨川同德　駒樂　平陵喬柯史直龍化沃源興富召召木界烏原慈山降仙玉地白原　山縣驛溫泉往谷泉頭今勿雲　長林爲六科. 一科丁七十五二科丁六十三科丁四十五四科丁三十五科丁十二六科丁七. 狡猊雖在兩京*閒比他驛役事不緊故仍定五十丁林原雖非兩京*閒役事最緊故在一科朔安雖爲三科非沿路故定爲二十五丁桃源雖爲三科在東西要衝故定爲五十丁. 若有田而丁口不足以本驛白丁子枝自願者充立. 懸鈴傳送[懸鈴謂皮　盛文貼傳送.]三急三懸鈴二急二懸鈴一急一懸鈴隨事緩急行之.
津驛皮角傳送自二月至七月三急六驛二急五驛一急四驛八月至正月三急五驛二急四驛一急三驛.
成宗二年判: "諸驛長大路四十丁以上長三中路十丁以上長二小路亦依中路例差定."
顯宗二十三年判: "京所司於外方州府公貼行移時*　{須}報尙書省商確可否而後付靑郊驛館使轉送. 若諸所司及宮衙典有不遵行者館驛使將文貼及事由申省隨卽科罪."
肅宗八年判: 諸驛吏立馬不實者降爲常戶.
高宗十三年有旨: "兩江內靑郊通波馬山碧池迎曙淸波蘆原綠楊丹棗等驛困於迎送凋弊莫甚其令臨津課橋別監巡視撫恤."
元宗十三年正月分遣程驛蘇復別監於各道.  十五年判: 各道出使大小員鋪馬宰樞十匹三品員及按廉使七匹　上別監五匹　外別監及外官　以上三匹　外二匹　上都領指諭等差使員三匹將校一匹.
忠烈王二年三月令諸道按察使禁忽赤擅乘驛馬.  五年六月都評議使言: "今年正月帝令於朝聘路次置伊里干以供役使尋遣塔伯海等就瀋州遼陽之*閒撥與土田　定四至其鴨綠江內令本國自置兩所. 今請於所賜之地名營城伊里干者刷各道富民二百戶徙居之擇副戶長別將等爲頭目各管五十人五年而遞所徙民父母兄弟之留鄕者復之頭目之有功者賞之其所徙二百戶戶給銀一斤七綜布五十匹爲屋舍之費白薴布三匹七綜布十五匹爲農器之直白薴布二匹七綜布十五匹爲口糧. 又給紬四匹　四斤六七綜布十五匹毛衣冠皮鞋各二爐臼一食器二農牛二頭　牛三頭*　{　}駝鞍一油單草蓆各五. 又給兩界亡丁投化丁田各四結令更者遞受*　{擇}能蒙漢語者各二人押去管領. 其管領人人賜銀一斤白薴布一匹廣薴廣布各十五匹紬五匹　三斤米十五石馬三匹歲資其家紬薴布各三匹米十石. 鴨綠江內伊里干二所各一百戶戶給薴二匹六七綜布五匹爲農器薴二匹六七綜布七匹爲口糧又給紬二匹　二斤六七綜布五匹毛衣冠皮鞋各二爐臼一馬一匹牛三頭*　{　}駝鞍一油單草蓆各三. 押領官二人人賜薴布五匹紬三匹　二斤廣薴廣布各五匹米七石. 　者各一人人薴一匹米二石." 從之.  六年八月王如元自金郊至生陽站驛馬羸疲每站各置內廐馬二匹以備入朝之行.  三十四年八月忠宣王卽位十一月下敎曰: "西海道　嶺至七站及會源耽羅指沿路站戶頃在東征時以各道人戶幷流移人物限年入居至今因循未遞或有物故令本邑充其數馬匹亦如之怨咨尤甚令有司擇選當差者以充站役其各邑人戶　許還本."
忠宣王三年三月傳旨: "近來館舍不修使者無所寓可於閑曠處營建十館."
忠肅王十二年十月敎: "驛路凋弊蓋因內外官司濫騎驛馬或持私馬*　{須}索供給所在官司不能禁止以致驛戶逃移今後影占驛戶者推還本驛嚴行徵罰."  後五年五月敎曰: "西海平壤安定各站以三運盤纏民部盤纏令打軍每名下官馬外私馬亦皆　養侵擾各站今後禁之."  六年十二月忠淸道馬山碧池靑坡等驛吏逃匿北界靜州等處令其道存問使李玳推刷還本.
忠穆王元年整理都監狀: "行省巡軍忽赤等以不緊公事乘馹橫行者收鋪馬文字職名傳報品官及僧俗雜類等多騎私馬以私事受公*券村驛橫行者　上囚從人　外囚當身收所持私馬各驛定屬."
恭愍王五年六月下旨: "置郵傳命軍興所急其令刷賊臣及行省所占人物從來不明者悉充驛戶不急鋪車鋪馬一皆禁止."  十二年五月下敎: "各道館驛比因多故日益凋殘其元屬土田爲人所奪者官爲究治以安生業龍駒以北諸驛三道之衝供費尤多其柴炭貢與免三年."  十三年九月令各司出馬官買之補給西北面各站.  二十年十二月敎曰: "置郵本爲傳命近年諸司凡有轉輸皆委驛戶致令人馬困斃自今都評議使司諸道按廉嚴加禁治."
辛禑十四年六月敎曰: "館驛之設所以傳命. 近因豪強兼幷失其土田. 廚傳如舊以致凋弊誠可憫焉. 仰都巡問按廉使復其土田禁理枉道濫騎及過行隣驛者務加存恤毋致失所."  七月大司憲趙浚等上書曰: "使命之任先王於巡問按廉之外不許發遣其愼重之意可見. 兵興以來使命煩多冠蓋相望乘驛者一匹之命矯至八九匹一使之供多至數十人. 察訪多而豺狼之跡未屛宣慰繁而破賊之書蔑聞. 加之以巡問按廉之差使諸元帥之發遣亦皆乘驛橫行州郡馳*　館驛. 此門一開成衆愛馬之往來京外閑散之私行紛如麻粟更出迭入公然受　恬不知愧. 殘鄕破驛之吏垂頭拱手無所控訴. 以有限之供億應無窮之使客州郡凋弊驛路流亡. 願自今州郡庶務一委巡問按廉以責其成雜冗使命不許發遣朝廷文字皆以懸鈴行移非軍情緊急重事不給驛馬非乘驛馬者不得入諸郡各驛以受　給違者主客皆罷職不　使各道巡問按廉一法朝廷比制不敢違越違者痛理之."  八月趙浚等又上*　曰: "有旨: '館驛受害特加存恤.' 臣等以爲雖有仁心仁聞不行先王之政則民不被其澤矣. 供驛署全掌八道之驛上國之賓朝聘之使巡問按廉諸奉使者以至出將入相之鋪馬起發. 以他官兼其使不坐公廳開印私家行移文牒人輕職要. 凡權勢豪強之託親戚朋友之請推審田民還徵稱貸看病問安之往來大而正馬細而知路交錯於前絡繹於後. 驛馬　　而日　驛卒困苦而日散　驛凋殘職此之由. 願自今以供驛署屬之軍簿司指路知路亦據都堂公緘常坐本司開印發遣."
恭讓王元年十二月趙浚等又上*　曰: "近來驛戶凋弊凡鋪馬傳遞知路指路之役州郡代受其苦以至流亡. 欲使州郡復業當先恤驛戶. 國家雖置程驛別監安集諸驛而一人不能獨理每驛置私屬以爲耳目. 然非都堂差遣人人得以侵侮不能安集. 願自今每驛置五六品丞一人其保擧如守令例給半印而遣之其有能致驛戶富盛鋪馬充立者觀察使報都堂以補守令之闕且授京官以示褒賞. 邊遠驛丞令觀察使擧補."
馬政.
○諸牧場龍　[黃州]　西[洞州]銀川[白州]羊欄[開城]左牧[貞州]懷仁[淸州]常慈院[見州]葉戶峴[廣州]江陰 東州.
顯宗十六年判: 牧監養馬靑草節大馬四匹養奴一名黃草節一日一匹法末三升實豆三升靑草節豆末三升.[靑草節五六七八九月黃草節正二三四十十一十二月.]
文宗二十五年判: 島　馬畜不能監養致死者勾當島吏科罪又州鎭官馬齒老及亡失者以公*　{須}屯田所收買立.
仁宗二十三年判: 西北面諸城州鎭官馬齒老及物故者以官馬寶及他諸寶公*　{須}屯田科空亡雜位所收買賣充立勿使徵*　{斂}貧乏百姓.
毅宗十三年典牧司奏定諸牧監場畜馬料式.  戰馬一匹黃草節一日稗一斗豆二升末豆四升靑草節稗一斗末豆三升.  雜馬一匹黃草節一日稗四升豆二升末豆三升靑草節稗三升末豆二升.  駱駝一首黃草節一日稗五斗豆二斗　五合靑草節稗二斗豆九升　三合.  驢　各一匹黃草節一日稗六升豆二升末豆三升靑草節稗六升末豆三升.  役牛一頭黃草節一日稗六升豆二升靑草節稗四升末豆二升.  犢牛一頭黃草節一日稗四升豆二升靑草節稗三升末豆二升.
尙乘局御馬一匹黃草節田米實豆及末豆各五升靑草節只除實豆.  件馬一匹黃草節田米實豆末豆各三升靑草節亦除實豆.  役　一匹稗一斗實豆二升末豆三升靑草節亦除豆.  牝馬一匹稗一斗豆二升末豆三升靑草節稗一斗末豆三升.  二歲駒稗四升豆二升靑草節稗三升豆二升.  把父馬一匹一日加稗三升豆二升.  典廐役　一匹一日稗一斗五升實豆末豆各三升靑草節除實豆.  大牛一頭一日稗八升實豆三升黃草七束.  *大僕寺別立馬稗一斗三升實豆三升末豆四升靑草節除實豆.  常立馬稗一斗實豆三升末豆四升靑草節除實豆.  役　稗一斗實豆二升末豆三升靑草節除實豆.
元宗十四年二月令諸王宰樞四品以上各出馬一匹五六品二員幷出一匹或奪民馬以換軍士瘦馬.
忠烈王元年七月遣使慶尙全羅道點閱諸島牛馬.  十三年五月令百官出戰馬及器皿: 宰樞狄鄕馬各一匹; 致仕宰樞顯官判事三品狄馬一匹; 致仕三品顯官四品鄕馬一匹; 五六品二員幷鄕馬一匹; 七八品二員幷鍮鐵器一事; 權務九品三員幷一事.  十四年二月置馬畜滋長別監. 先是放馬於諸島使之蕃息簡出壯者以充尙乘其餘班賜諸王宰輔文武臣僚而耽羅之出居多. 自逆賊之亂元令島民陸居而耽羅別屬於元馬畜不繁歲貢甚少. 國有親朝助征之事令外官獻馬又品*　{斂}百官而至奪外郡良馬內外苦之. 朝議以謂若置官選牝馬　牛使之蕃息則可備將來於是有是命.
恭愍王三年六月令百官出馬官以　買之給征高郵軍士. 三品以上諸君宰樞以下出馬三匹六品以上四品以下出馬一匹僧徒亦隨所住寺高下出馬.  八年十二月令承宣以上出馬一匹又括禪敎各寺僧徒馬以充軍用.  十年十月令各道括僧寺出戰馬有差.  十一月令公侯以下出戰馬有差.  十一年十月令文臣出戰馬.
辛禑元年九月徵諸寺住持僧戰馬各一匹.
城堡.
○太祖二年城龍岡縣一千八百七*閒門六水口一. 城平壤.  三年城咸從縣二百三十六*閒門四水口三.城頭四遮城二.  四年城雲南縣.  五年始築西京在城[在者方言　也.]凡六年而畢.  八年城成州六百九十一*閒門七水口五城頭七遮城一堞垣八十七*閒.  城運州玉山.  命庾黔弼城湯井郡.  王巡北界移築鎭國城.  十二年城安定鎭又城永淸安水興德等鎭.  十三年城安北府九百一十*閒門十二城頭二十水口七遮城五.  城朝陽鎭八百二十一*閒門四水口一城頭遮城各二.  城馬山號安水鎭.  築靑州羅城連州城.  十七年城通海縣五百十三*閒門五水口一城頭四.  十八年城伊勿及肅州.  二十年城順州六百十*閒門五水口九城頭十五遮城六.  二十一年城永淸縣.  城陽　鎭二百五十二*閒門三水口城頭遮城各二.  築西京羅城.  城龍岡平原.  二十二年城肅州一千二百二十五*閒門十水口一城頭七十.  城大安州.  二十三年築殷州城七百三十九*閒門八水口四城頭二遮城四.
定宗二年城德昌鎭又築西京王城及鐵甕三陟通德等城.  城德成鎭.  城博州一千一*閒水口一門九城頭十六遮城九.
光宗元年城長靑鎭威化鎭.  二年城撫州六百三*閒門五水口二城頭八遮城三.  三年城安朔鎭.  十一年城濕忽及松城.  十八年城樂陵郡.  十九年城威化鎭.  二十年城長平鎭五百三十五*閒門四.  城寧朔鎭.  城泰州八百八十五*閒門六水口一城頭三十七遮城四.  二十一年城安朔鎭.  二十三年城雲州.  二十四年城和州一千十四*閒門六水口三重城一百八十*閒.  城高州一千十六*閒門六.  城長平博平二鎭及高州又修信都.  城嘉州一千五百十九*閒.  城安戎鎭.
景宗四年城淸塞鎭.
成宗二年城樹德鎭二百三十五*閒門四水口一城頭遮城各九.  三年城文州五百七十八*閒門六.  十三年命平章事徐熙率兵攻逐女眞城長興歸化二鎭及郭龜二州.  十四年命徐熙帥兵深入女眞城安義興化二鎭.  城靈州六百九十九*閒門七水口二城頭十二遮城二.  城猛州六百五十五*閒門五水口四城頭十九遮城二.  十五年城宣州一千一百五十八*閒門六城頭三十六水口一遮城三.
穆宗三年城德州七百八十四*閒門五水口九城頭二十四遮城三.  四年城永　平虜二鎭.  六年修德州嘉州威化光化四城.  八年城鎭溟縣五百一十*閒門五.  城金壤縣七百六十八*閒門六.  城郭州七百八十七*閒門八水口一城頭五遮城二.  九年城龍津鎭五百一*閒門六.  城龜州一千五百七*閒門九水口一城頭四十一遮城五重城一百六十八*閒.  十年城興化鎭蔚珍又城翼嶺縣三百四十八*閒門四.  十一年城通州.  城登州六百二*閒門十四水口二.
顯宗元年城德州.  二年增修松岳城築西京皇城.  城淸河興海迎日蔚州長　.  三年城慶州長州金壤又城弓兀山.  五年城龍州一千五百七十三*閒門十水口一城頭十二遮城四.  六年城雲林鎭.  七年城宜州六百五十二*閒門五. 鐵州城七百八十九*閒門七水口一城頭十八遮城四.  八年城安義鎭八百三十四*閒門五水口一城頭二遮城三.  十年城永平鎭.  十二年修東萊郡城.  十四年城耀德鎭六百三十四*閒門六.  十六年城霜陰縣.  十七年城順德.  十八年城東北界顯德鎭.  城淸塞鎭八百二十一*閒門七水口四城頭十五遮城四.  十九年修龍津鎭城.  城鳳化山南以徙高州.  二十年遣平章事柳韶等修古石城置威遠鎭築城八百二十五*閒門七水口一城頭十二遮城十二城定戎鎭八百三十五*閒門七水口三城頭十二遮城五.  二十一年城麟州一千三百四十九*閒門九水口二城頭二十三遮城六重城五十五*閒城寧德八百五十二*閒門七水口一城頭十四遮城七.
德宗元年城朔州八百六十五*閒門八水口二城頭十七遮城五.  二年命平章事柳韶創置北境關防起自西海濱古國內城界鴨綠江入海處東跨威遠興化靜州寧海寧德寧朔雲州安水淸塞平虜寧遠定戎孟州朔州等十三城抵耀德靜邊和州等三城東傅于海延　千餘里. 以石爲城高厚各二十五尺.  城安戎鎭*(??)城縣{杆城縣}又城靜州鎭一千五百五十三*閒門十水口一城頭四十五遮城九重城二百六十*閒.  三年修溟州城.
靖宗元年築長城於西北路松嶺　東以扼邊寇之衝又城梓田徙民實之.  五年都兵馬副使朴成傑奏: "東路靜邊鎭蕃賊窺　之地請城之." 從之.  城肅州.  六年城金海府.  七年崔　城寧遠平虜二鎭寧遠城七百五十九*閒堡子八. 區內金剛戍四十二*閒宣威戍六十一*閒宣德戍五十*閒長平戍五十三*閒鼎岑戍三十八*閒鎭河戍四十二*閒鐵墉戍六十一*閒定安戍三十二*閒關城一萬一千七百*閒. 平虜城五百八十二*閒堡子六. 區內　戎戍三十六*閒鎭兇戍三十*閒直岑戍四十一*閒降魔戍五十*閒折衝戍三十*閒靜戎戍三十*閒關城一萬四千四百九十五*閒.  城東路　　縣一百六十八*閒.  九年城寧朔樹德二鎭.  十年命金令器王寵之城長州定州及元興鎭長州城五百七十五*閒戍六所曰靜北高嶺掃兇掃蕃壓川定遠. 定州城八百九*閒戍五所曰防戍押胡弘化大化安陸. 元興鎭城六百八十三*閒戍四所曰來降壓虜海門道安.  城宣德鎭.  十二年城永興鎭四百二十四*閒門四.
文宗卽位遣兵部郞中金瓊自東海至南海築沿邊城堡農場以扼海賊之衝.  四年修渭州城六百七十五*閒.  城安義鎭榛子農場爲寧朔鎭以扼蕃賊要衝六百六十八*閒門六水口三城頭十三遮城五.  二十一年城德州六百四十二*閒門四.  二十八年修元興鎭龍州渭州城共一千九百三十餘*閒.
宣宗八年兵馬使奏: "安邊都護府境內霜陰縣最爲邊地要害乞築城壘以防外寇." 制可.
睿宗二年尹瓘於蒙羅骨嶺下築城廊九百五十*閒號英州火串山下築九百九十二*閒號雄州吳林金村築七百七十四*閒號福州弓漢伊村築六百七十*閒號吉州.  三年城咸州及公險鎭.  尹瓘等令諸軍撤內城材瓦以築九城徙南界民實之.[號咸州曰鎭東軍置戶一萬三千號英州曰安嶺軍雄州曰寧海軍各置戶一萬福吉宜三州各置戶七千公險通泰平戎三鎭各置戶五千.] 四年撤東界崇寧通泰二鎭城.  撤英福咸雄四州及眞陽宣化二鎭城.  十年復城永淸縣六百七十一*閒門四水口一城頭四遮城二.  城東界預州.  十二年城義州八百六十五*閒門五城頭十七遮城七.  十四年增築長城三尺金邊吏發兵止之不從且報曰修補舊城.
仁宗十五年復城安戎鎭三百四十九*閒門四水口一城頭遮城各一.
毅宗三年復城嘉州門五水口一城頭二十六.  四年城延州門十水口五城頭十九遮城八.
高宗九年城宜州和州鐵關凡四旬而畢.  二十年築江華外城.  三十七年始築江都中城周回二千九百六十餘*閒大小門凡十七.  三十八年城金州以備倭寇.  三十九年始營昇天府城廊.
恭愍王十八年城嘉州.
辛禑三年開城府狀曰: "其一外城修葺事則曰定國立都者必先高城深池此古今之通制也. 我國家太祖創業宏遠而城郭不修至於顯廟始築外城置城上羅閣以固守. 世遠城頹且古基周回廣遠一二年*閒雖竭民力似未能重修也. 宜鍊兵息民以待其變. 其二內城新築事則曰惟事事乃必有備有備則無患矣. 今也倭寇橫行肆毒京內之民如有急難無所依據誠可畏也. 願令堅築內城. 其三外方山城修補事則曰唐鑑以高麗因山爲城爲上策也山城相近之地隨宜修葺使之烽燧相望攻戰相救可也. 其四牧府郡縣築城事則曰休兵息民有國之先務也. 比來倭患相仍民不聊生且曾築四方周回長城與癸丑年所築東西江等城徒勞民費財而已. 其外方平地築城宜令停罷."  四年十二月甲子憲司上*　曰: "諸道州郡山城國家往往遣使修築多發軍丁不日畢功旋致崩毀其弊甚巨. 請自今勿復遣使令守令徵發傍郡軍丁農隙修葺若未畢則停待明年以爲年例."
恭讓王三年三月城機張郡及海州甕津.
屯田[兵糧付].
○顯宗十五年正月都兵馬使奏: "發西京畿內河陰部曲民百餘戶徙嘉州南屯田."
靖宗十年二月以禮成江兵船一百八十　漕轉軍資以實西北界州鎭倉　.
文宗十八年二月命有司以禮成江船一百七　一年六次漕轉龍門倉米於麟龍鐵宣郭等州及威遠鎭以充軍糧.  二十一年六月制: 漕運安瀾倉米二萬七千六百九十石於朔北以充軍資.  二十七年四月西北路兵馬使奏: "長城外墾田一萬一千四百九十四頃請待秋收穫以資軍儲." 制可.
肅宗八年判: 州鎭屯田軍一隊給田一結田一結收一石九斗五升水田一結三石十結出二十石以上色員褒賞徵*　{斂}軍卒百姓以充數者科罪.
元宗十一年閏十一月令百官出米有差以助軍餉.  十三年五月世子諶遣使諸道各三人巡視兵糧所出田疇.
忠烈王三年二月令諸王百官以至庶民出米有差以充洪茶丘軍糧.  四年正月以西海道丁丑年轉米給元帥茶丘軍.  五年四月遣使諸道審檢兵糧.  七年三月分給官絹二萬匹於兩班及京外民戶　兵糧.  十月發龍門倉兵糧給領府.  八年四月東征所支兵糧十二萬三千五百六十餘石.  九年二月命各道祿轉未輸京者悉充軍糧.  三月令諸王百官及工商奴隸僧徒出軍糧有差諸王宰樞僕射承旨米二十石致仕宰樞顯官三品十五石致仕三品顯官文武四五品十石文武六品侍衛護軍八石文武七八品　上解官六石東班九品　外副使校尉南班九品四石正雜權務隊正三石東西散職業中僧一石白丁抄奴所由丁吏諸司下典獨女官寺奴婢十斗賈人大戶七石中戶五石小戶三石唯年七十以上男女勿*　{斂}.  十五年三月發御庫米四千石以補兵糧.  十六年二月哈丹犯邊令諸王宰樞承旨班主各出米七石坊里庶人出米有差以充東界防戍軍糧.  九月傳旨: "東界州郡轉米一千石及雙城近處盈德興海德原淸河等沿海各州今年轉米　輸於雙城以充軍糧.  雙城鎭守別抄馬二百五十匹料自今年十月至明年二月計凡一千二百五十石以雙城旁近盈德長　德原興海淸河延日安康杞溪神光等州今年雜貢皮穀計折輸送."
恭愍王元年二月下旨: "前者以軍糧不足權借米*??以百石准四十石其數過重. 今改定十石准三石百石准三十石今月二十二日　匙下送其不從國令人員仰軍糧色處分開閉以時在數　沒入."  五年六月敎曰: "一全羅道臨坡屯田近來權勢之家稱爲賜給奪占殆盡仰都評議使別置屯田官諸家占奪一皆復舊沿海之地築堤　水可作良田者往往而有宜令有司相地用防倭之卒爲之農夫. 諸家賜給田平衍膏　可屯田者以賊家及行省所占人物分隊給地以責其事各道凡古屯田處皆用臨坡屯田之例. 一外方州縣所有亡寺院,官吏收其田租爲公用所在皆是. 今當軍興時其亡寺院田租皆給防護軍糧."  十一月廉悌臣上*　曰: "食爲民天兵藏於農宜令軍士有事操兵無事屯田則轉餉省而軍食足矣. 軍師之盛在於儲峙今師興有日而輓輸之路阻脩. 如選其精強分屯要害移其餘卒就食安州等處觀變而動則輓粟之勞　而養兵之勢強矣."  二十年十二月敎曰: "屯田之法有益軍需. 仰都評議使行移各道防禦大小員官相其地利役以軍入耕種以省漕輓之費."
辛禑元年二月下旨: "屯田之法役以戍兵閑民擇其曠地量宜屯種以省漕輓之費. 今戶給種子不論　　收入無法民甚苦之. 仰都評議使行移各道家戶屯田一皆禁止其餘屯田亦從優典量力屯種以補糧餉."  九月取諸寺田租以充軍費.  十月備北元諸軍久屯北界北界舊無私田官收租以充軍糧. 後勢家爭占爲私田以故轉餉不繼取糧於民民甚苦之安州以北尤受其害.  二年九月都評議使以各道軍資無數日之費令各道在外品官又煙戶各里差等抽*　{斂}以補軍*　{須}.  宰樞議曰: "近因軍征軍糧乏少宜令京外品官大小各戶出軍糧有差. 兩府以下通憲以上造米四石三四品三石五六品二石七八品一石權務十斗散職鄕史十斗百姓公私奴則量其戶之大小徵之."  閏九月憲府: "以兵革旱荒連歲相仍軍食　竭請於功臣田租三分取一寺社田收其半兩殿所屬官司田科*　{斂}外羨餘　充軍需." 從之.  三年三月崔瑩言於禑曰: "喬桐江華乃倭賊防戍之地也兩處土田之出皆入兼幷之門私費何益. 唯摩尼山塹城祭田及府官祿俸外餘田皆以軍簿收之且置　兩處以備糧餉." 禑從之.  五年正月門下府郞舍上*　論時弊其詞曰: "國無三年之儲國非其國我國一年之畜尙且不足一有緩急事勢可畏. 屯田之法當今急務各道各州屯田法制不行分種各戶秋收以爲賓客之供. 願自今痛行禁理隨州郡殘盛定屯田之數每年按廉別定守令秋收入庫報數都堂用是以爲守令殿最東西兩界用兵最急宜於閑曠之地設屯田遣公廉者備官牛農器勸督耕耘以備軍*　{須}. 甲寅年後公私加耕之田兵息爲限　屬軍*　{須}倉庫宮司所屬田土令各道按廉別定守令踏檢收納如有不得已國用都堂量給其費其餘　屬軍*　{須}京畿各道功臣田土丙申年以來被罪人土田一依憲司所奏　屬軍*　{須}."  九年五月全羅道按廉使呂稱啓: "倉　虛竭無以供軍." 乃令道內居人隨職品高下出米以助之. 奉翊通憲三十斗正順奉順中正中顯二十斗奉常奉善十五斗五六品十斗七八品七斗.  十月宰輔曹敏修等與耆老宰輔共議: "諸賜給田口分田各寺社田　皆屬公盡收其租以備軍國之需."  十三年十一月命收私田半租以備軍餉.  十四年八月憲司上*　曰: "諸島漁　之利畜牧之蕃海産之饒國家之不可無者也. 我神聖之未定新羅百濟也先理水軍親御樓船下錦城而有之諸島之利皆屬國家資其財力遂一三韓. 自鴨綠以南大抵皆山肥膏不易之田在於濱海沃野數千里之　田陷於倭奴　　際天倭奴之來前無橫草出入山郡如蹈無人之地國家旣失諸島漁　畜牧之利又失沃野出穀之府. 願用漢氏募民實塞下防凶奴故事許於亡邑荒地開懇者限二十年不稅其田不使國役專仰水軍萬戶府修立城堡屯其老弱遠斥候謹烽燧居無事時耕耘漁　鑄冶而食以時造船寇至則淸野入保水軍出船擊之. 自舍浦以至義州皆如此則不出數年流亡盡還其鄕邑而邊境州郡旣實則諸道漸次而充戰艦多而水軍習海寇遁而邊郡寧漕轉易而京師富. 水軍萬戶各道元帥能立屯田能修戰艦能結人心能施號令能滅賊能安邊者賜之島田世食其入傳之子孫其失一城堡一州郡者軍法從事毋得輕宥以示勸懲."
志卷第三十六.
