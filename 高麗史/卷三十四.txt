世家卷第三十四. 高麗史三十四.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
忠宣王二.
○(辛亥)三年春正月癸酉朔王在元.
丁丑王命月飯僧三千於旻天寺卒歲爲期.
庚辰元武宗崩.
庚子以王命遣刷卷別監於諸道.
元遣使來頒詔.
二月丁未遣左常侍金之兼如元賀皇太子誕日獻金鐥二酒鍾二*(  ){銀}鐥二十眞紫羅六匹玳瑁　子九.
辛酉元罷尙書省復爲中書省改賜行中書省印.
辛未元流平章迷里不花於烏安島丞相三寶奴之　也.
三月辛巳遣評理金文衍如元獻　人.
戊子慮囚.
癸卯設藏經道場於本闕舊例春六日秋七日今以王旨俱改十日.
是月元皇太子卽位是爲仁宗.
夏四月壬子復置選軍以知　部事白元恆爲別監使.
辛酉元以卽位赦天下遣僉院弗蘭奚來頒詔.
壬戌以趙璉爲僉議評理; 蔡禑爲密直使; 權漢功權準知密直司事; 朴侶李思雅崔誠之同知密直司事; 金之兼金怡爲密直副使; 金士元爲平壤尹.
六月癸卯元以復中統至元　法遣使頒詔.
秋七月辛未朔以權漢功爲密直使; 李公甫知密直事; 方於宣爲平壤尹兼安定道存撫使.
乙亥以資贍副使韓坦私造銀幣命政丞柳淸臣等杖之.
丙戌式目錄事李桂英自王所來王有旨雲: "郞將徐敖誘良家子女來托豪勢之家不進謁王所又聞母喪不奔飮酒食肉故執送之其置鎭邊所永不　用. 諸道刷卷別監所申慶尙道提察使姜瑗全羅道提察使李仲丘楊廣道提察使金　江陵道安集使韓仲熙別監崔子安鄭子溫及守令九十六人橫*　{斂}於民而私用之罪宜痛斷然係赦前所犯只徵其物盡行罷職."
閏月丁巳王命選童女絶美者四人以來.
八月庚午王以　林福州京山府爲食邑遣郞將仇　督其賦稅.
癸巳元皇太后遣鎖魯花來賜　五千八百錠賞寫經.
九月戊申　林君金琿卒.
壬子元遣宦者院使李信來以護興天寺也晉王以是寺爲願剎故奏遣之.
己巳平陽君印侯死.
冬十月戊子遣僉議評理趙璉於瀋陽推刷人物.
十一月庚子命修忠敬王實錄.
辛亥停八關會.
壬子贊成事權溥等齎藏經如元.
己未太白晝見經天.
乙丑順正君璹奉御香還自元.
十二月丁卯朔僉議贊成事致仕權　卒.
庚午元以改元皇慶遣使頒詔.
遣贊成事洪詵如元賀正.
癸酉淑妃如興天寺飯僧.
癸巳以李之　爲禮安君; 金文衍爲彥陽君; 金士元知密直司事; 蔡洪哲爲密直副使; 元善之爲左副代言.
○(壬子)四年春正月丁酉朔王在元帝與太后詔王歸國王不欲行使朴景亮言於用事大臣曰: "今方農月請待秋成." 制可.
以王命集僧徒於延慶宮轉藏經卒歲爲期.
丙辰王命發楊廣西海丁夫一千赴延慶宮役.
二月丁卯遣三司使蔡禑如元賀聖節.
三月戊申淑妃出遊朴淵.
丁巳以洪奎爲僉議政丞益城君知益城府事; 薛永任爲贊成事廣州牧使.
夏四月戊子陽川君許嵩卒.
五月壬寅王遣大護軍致仕鄭晟送還歷代實錄.
甲寅以旱禁酒.
六月乙丑朔日食.
戊辰元降制令高麗毋置行省初洪重喜訴於中書欲立行省王以祖宗臣服之功奏之故帝有是命.
壬辰以金恂爲上洛君; 金子興爲　林君; 權漢功爲僉議評理.
崔誠之同知密直司事大司憲.
秋七月乙未朔齊安大君淑卒.
庚子王命　淑妃第於三峴.
八月甲戌命書金字藏經於旻天寺追福母后.
僉議政丞致仕李混卒.
甲申分遣刷卷別監於諸道.
自四月不雨至於是月.
九月甲辰元召還寧王以王命贈銀五十斤薴布五十匹.
癸丑遣贊成事洪詵如元謝不置行省.
辛酉毀古壽寧宮御座地　長數步.
壬戌以王誕日放輕繫.
冬十月丁亥遣右常侍曹　如元獻　人.
十一月丙午始寧君康瑥坐奪人奴婢免爲庶人.
甲寅以洪詵爲麟城君; 張瑄檢校評理行*平讓{平壤}尹.
乙卯元遣都魯不花來頒赦.
己未遣中郞將權碩如元獻皮貨.
十二月癸亥遣知密直司事朴侶如元賀正.
○(癸丑)五年春正月辛卯朔王在元.
己未徵楊廣全羅西海三道丁夫五百赴延慶宮役始鑄佛像於旻天寺.
二月乙丑僉議贊成事致仕薛景成卒.
庚午遣密直副使蔡洪哲如元賀聖節.
甲戌停燃燈會.
下僧曉可於巡軍獄可自言見性以妖術衒惑士女. 嘗持蜜水米屑示人曰: "此甘露舍利皆吾身所出也." 人莫知其詐至有飮且藏者. 又嘗得一窟可容身者積薪其上而登之謂其徒曰: "吾欲茶毗後七日當化爲法身." 遂　薪煙焰四起. 可自薪中投入窟食枾栗至期撥灰而出. 憲司覺其詐案問可吐實.
丙子元杖流金深李思溫於臨　.
三月丁酉以崔有　爲大寧君; 柳淸臣爲僉議政丞; 吳祁爲密直使; 李宏爲左代言; 僧用宣爲壽福君.
丁未有星彗於東井.
辛亥以權溥爲永嘉君; 趙簡安於器　爲密直副使.
甲寅以長子江陵大君燾見於帝請傳位帝乃策燾爲王. 是時朝廷欲王歸國王無以爲辭乃遜其位. 又以姪延安君暠爲世子王嘗封瀋王. 故時稱瀋王忠肅王元年帝命王留京師王　萬卷堂於燕邸招致大儒閻復姚燧趙孟　虞集等與之從遊以考究自娛時有鮮卑僧上言: "帝師八思巴製蒙古字以利國家乞令天下立祠比孔子." 有詔公卿耆老會議國公楊安普力主其議王謂安普曰: "師製字有功於國祀之自應古典. 何必比之孔氏. 孔氏百王之師. 其得通祀以德不以功. 後世恐有異論." 言雖不納聞者　之. 科擧之設王嘗以姚燧之言白於帝許之及李孟爲平章事奏行焉其原蓋自王發也. 右丞相禿魯罷帝以王爲相王固辭曰: "臣小國藩宣之寄猶懼不任乞付於子陛下許之　朝廷之上相哉. 安敢貪榮冒處以累陛下之明. 敢以死請." 帝笑曰: "固知渠善避權也."
三年三月辛亥王奏於帝傳瀋王位於世子暠自稱*大尉王{太尉王}.
六年三月請於帝降御香南遊江浙至寶　山而還. 權漢功李齊賢等從之命從臣記所歷山川勝景爲行錄一卷.
七年四月復請於帝降香江南蓋知時事將變冀以避患也.
六月王行至金山寺帝遣使急召令騎士擁逼以行侍從臣僚皆奔竄.
九月王還至大都帝命中書省護送本國安置. 王遲留顧望不卽發.
十月帝下王於刑部旣而祝髮置之石佛寺.
十二月戊申帝流王於吐蕃撒思吉之地.
十年八月泰定皇帝卽位大赦天下召還.
十二年五月辛酉王薨於燕邸. 在位五年壽五十一. 性好賢嫉惡聰明強記凡事一經耳目終身不忘每引儒士商確前古興亡君臣得失　　不倦. 尤喜大宋故事嘗使僚佐讀東都事略聽至王旦李沆富韓范歐陽司馬諸名臣傳必擧手加額以致景慕至丁謂蔡京章惇等奸臣傳未嘗不切齒憤　. 十一月葬於德陵忠惠王五年元賜謚忠宣恭愍王六年加宣孝.
史臣贊曰: "忠宣爲世子入侍元朝與姚燧趙孟　諸公遊*閒或與聞朝政其議論有足觀者. 及其卽位避上國之制改易官名謹侯度也正田賦立　法知所本也. 第以人君之位庶民所仰萬機所萃不可一日而曠也. 王旣受命復位*　{諂}事婦寺淹留燕京至於五年國人困苦供饋從臣久勞思歸至謀相陷元亦厭之再詔歸國. 無以爲辭乃遜位於子燾又以姪暠爲世子父子兄弟卒　猜嫌其禍至於數世而未　貽謀之不臧如此吐蕃之竄非不幸也."
忠肅王一.
忠肅王諱燾小字宜孝蒙古諱阿刺訥　失里忠宣王第二子母曰蒙古女也速眞. 忠烈王二十年甲午七月乙卯生年五歲封江陵軍承宣使長封江陵大君從忠宣王入元. 五年三月甲寅忠宣奏請傳位帝乃策曰: "咨爾高麗王世子燾國繇勳戚世立藩維. 乃父釋位以圖安肆爾承家而弘慶. 爰稽隆典載錫休章可特授金紫光祿大夫征東行中書省左丞相上柱國高麗國王尙堅忠孝之心永底人民之祐."
夏四月己卯元以立後遣使頒詔.
壬午以旱禱雨於康安殿.
丙戌王侍上王及公主發燕京上王遜位欲留朝廷不聽故不得己而遂行傳車百四十兩馬稱是. 帝遣丞相納刺忽宦者遙授平章李伯帖木兒等三十六人皇太后遣　薛丹納憐等十八人中書省遣直省舍人脫脫帖木兒等十六人徽政院遣也先不花等三人中政院遣宦者察罕帖木兒等三人宣政院遣八哈思和尙等十六人護送.
五月辛卯禱雨於圓丘.
丙申郞將沈淑公妻與所私者毒殺其夫憲府鞫而杖之. 又嘗與其壻金進通生子曰湜時人謂之沈金.
丙午王下敎曰: "孤賴皇帝之洪福荷父王之至恩已於三月二十四日受傳國印又於其月二十八日受宣命訖. 載惟上之事父下之長民任大責重夙夜憂懼罔知攸濟. 其令諸道朔膳先獻父王文武官僚賀謝辭見　於父王先行."
丙辰上王遣彥陽君金文衍如元留世子暠爲禿魯花.
六月甲戌上王及王次西普通寺百官出迎. 是日二王宿是寺上王召故大護軍鄭子羽妻幸之崔仲卿女也.
丙子入京都張樂雜戱七館十二徒東西學諸生獻歌謠上王命止之以待公主二王遂入泥峴延德宮.
戊寅二王率百官出宣義門迎公主入京都.
己卯宰樞上壽於延慶宮公主上王坐北向南王坐西向東護行諸官人皆與焉.
癸未上王如妙蓮寺謁齊國公主眞遂幸旻天寺會百官宣帝策王之詔.
甲申王謁景靈殿卽位於延慶宮.
秋七月辛卯上王謁高陵慶陵.
戊申三司使趙瑞卒.
八月戊午朔親設消　道場於外帝釋院以禳天變.
甲子上王不豫.
戊辰遣大護軍金漢貞如元請入朝帝不許.
壬午王納益城君洪奎女.
九月戊子朔賜安震等及第.
乙未上王飯僧五百於旻天寺二日.
丁酉以延慶宮爲上王宮延德宮爲公主宮玄德宮爲王宮. 罷明熙宮以其土田臧獲屬料物庫.
乙巳幸王輪乾聖二寺丙午又幸賢聖寺.
戊申遣上護軍朴從龍如元謝襲位表曰: "襲父之爵非分所堪在帝之心惟命是降寵光罔極兢感實深. 臣性不啓明事未通曉端遇風雲之會幸自攀龍遂分*　{茅}土之封許令幹蠱　左丞相之巍秩兼東行省之重權. 此蓋陛下允義方釋位之安弘小臣承家之慶. 欲觀肯　委任於蕃臣敢不亮　有邦無　生成之德. 奮庸熙載益輸報郊之誠."
己酉上王幸旻天寺庚戌又幸演福寺癸丑又幸龍泉寺甲寅又幸安國寺.
以金用爲元尹; 閔宗儒鄭之衍崔毗一　僉議贊成事仍令致仕; 鄭　僉議評理致仕; 金倫檢校僉議評理.
丙辰宰樞以上王誕辰獻手　於公主.
冬十月甲子上王自安國寺遂幸奉國寺.
乙丑王朝於上王五日一朝.
丙子上王飯僧二千燃燈二千於延慶宮五日. 施佛銀甁一百手擎香爐使伶官奏樂邀禪僧　坦敎僧孝楨說法各施白金一斤餘僧二千施白金二十斤. 上王嘗願飯百八萬僧點百八萬燈. 至是日飯二千僧點二千燈五日可滿僧一萬燈一萬期以畢願. 謂之萬僧會其費不可勝紀.
辛巳幸妙通寺.
丙戌上王如妙蓮妙覺二寺.
十一月戊子以王師丁午爲國統; 國一大禪師混丘爲王師.
戊戌上王幸蔡洪哲　檀園施白金三十斤.
庚子設八關會王御儀鳳樓. 上王與丁午混丘在樓西; 公主與王淑妃在樓東觀樂. 翌日大會權貴僕從入廣庭相　投石及於樓上. 侍臣紅　鉤或有中落者上王命衛士捕數人皆杖之.
戊申上王飯僧點燈於延慶宮五日浮屠之數布施之費比前有加.
十二月丙辰朔遣使如元賀正.
上王幸神孝寺.
丁巳王訪僧混丘於廣明寺翼日又訪丁午於妙蓮寺.
庚午上王飯僧二千點燈二千於延慶宮二日召松廣寺僧萬恆赴會及還賜所御　*요子遣之.
壬申上王飯僧點燈於延慶宮又與萬恆同輦幸演福寺點燈凡八日. 萬恆設酌王　甚自歌.
己卯冊洪氏爲德妃. 以崔瑞爲宣誠守節匡輔功臣鐵原君; 洪詵爲江寧君; 吳潛爲僉議評理商議會議都監事; 崔誠之爲密直司使; 權準知密直司事; 尹宣佐爲司憲執義.
改延德宮爲永安宮.
甲申王朝於上王宴群臣於延慶宮.
○(甲寅)元年春正月庚寅王訪僧萬恆於銀字院.
辛卯轉般若經於延慶宮七日爲皇太后祈福.
癸巳上王謁慶高二陵.
上王下右獻納李　右思補禹　左思補尹　於巡軍明日釋之. 時僧俗多有濫受職者*　{諫}官不肯署告身故也.
上王命宰樞及耆老議　　禮計定田民等事.
乙未上王謁景靈殿還御康安殿視殿宇傾　歎曰: "父王於三十餘年宴樂之際若新此殿庶無寡人今日之憂." 遂停燃燈會促令改營.
戊戌以洪奎爲南陽府院君; 金之兼爲忠勤翊戴功臣樂安君; 李瑚判三司事; 吳潛爲三司使; 白　正爲僉議評理　商議會議都監事; 李宏爲右常侍; 姜邦彥爲左常侍; 閔　爲寶文閣提學.
庚子上王以元朝三代封贈制告寢園.
上王如演福寺點二千燈.
曹溪宗僧景麟景聰俱有寵於上王出入禁　授大禪師諫官不署告身上王怒召右獻納李朝隱思補禹　尹　　讓. *　{諫}官猶不署又召朝隱等出御別殿南門歷問其由欲杖之　廷辨慷慨王悟怒稍解. 然以朝隱主僧批流祖忽島旣而召還削職左遷　　等以鄭權爲右獻納李　爲右思補崔　爲左思補.
癸卯上王飯僧二千於延慶宮五日.
甲辰上王自記其德十餘條密下式目令上箋陳賀箋曰: "功高德厚惟休無疆情動言形永歌不足. 恭惟能哲而惠知幾其神. 妙齡入侍於天居幾歲別承於宸　誅姦靖亂誓存如礪以不忘盡　　謀信在　金而彌篤. 因被帝心之珍重便令宗國以輯寧. 於時見其寢園與夫靈殿歷歲年也　遠爲風雨之漂搖准前基　以經營各立五室邀我祖先而妥侑克備多儀至於　豆尊　亦皆改舊帳　傘蓋無所不新. 詣九　以奏陳遂成其志授三主之封贈兼及厥妃奉承恩詔以來歸開讀神宮而　祀. 非但孝誠之尤切又令時弊以欲　. 頃者廉恥不行貪殘斯作舊所貢於內府皆擅入於私門管當時經費者孔艱貸他家息錢而猶乏. 苟不持男而易粟卽皆祝髮以投山. 是以節日正旦進獻之資朝宰使臣贈遺之　敢以徵發出自差抽內焉文武庶官外則貧窮百姓*　{斂}以布銀之物及諸熊虎之皮. 然或半落於內姦又將北上而中廢. 思艱圖易利用厚生. 以謂粒米乃儉歲之有備設倉爲名　稅是古人之通行*　{斂}民無弊. 蘇醒已遍於庶類蓄積何止於三年. 放鷹犬而絶遊　禁先王之不可禁菲飮食而輟音樂行古聖之所難行. 博愛之謂仁克勤而又儉　諸郡之朔膳無一日之宴遊. 凡曰含靈擧欣有喜. 顧惟本國元自肇基弘揚佛法以維持馴致邦家之帖泰今承遺範益發至心絲毫不費於下民錢穀特傾於內分飯僧玉饌盛如雲委以　　照佛蘭燈列似星分而燦爛. 數期百萬八萬誠遍三千大千. 蔚然龍象之騈　殷若鼓鍾之禪講. 因祝皇齡之永久兼祈懿　之遐長. 豈唯二聖之康寧亦是三韓之慶賴. 猶夙興而夜寐欲國富以民安招退老之　臣　僉謀於宰輔興利除苛而要令綏撫輕　薄賦而酌定差科出勢田而爲公田還逃戶以充貢戶. 頌聲載路和氣格天而臣等幸遇盛時獲瞻勝事其爲慶　曷可敷宣?" 蓋上王欲以聞於上國也.
乙巳命政丞致仕閔漬贊成事權溥略撰太祖以來實錄.
丙午元以行科擧遣使頒詔.
敎曰: "化民成俗必由學校. 邇來成均館不勤敎誨諸生皆棄其業. 至於朔望之奠二丁之祭辭以他故而不與焉有乖先王之典. 其令祭酒每行奠謁務崇修潔諸生不與者徵白金一斤以充養賢庫."
丁未上王如元道入延慶宮萬僧會以白金百三十斤施僧萬恆王餞於金郊驛奉觴而進上王流涕以國事屬王及宰樞.
甲寅王以江陵道存撫使置司溟州去塞甚遠敎移登州以鎭北方.
二月乙卯朔遣上護軍姜邦彥如元賀節日.
丁巳元皇太后遣學士李家奴賜酒於上王及公主丁卯公主宴李家奴.
以知密直事蔡洪哲爲五道巡訪計定使內府令韓仲熙爲副使民部議郞崔得枰爲判官量田制賦凡便民事宜將式目都監所啓條　酌量損益其諸道提察使及守令有罪者無論輕重直行科斷.
己巳公主幸妙蓮寺點燈.
庚午元改元延祐遣別里哥帖木兒來頒詔.
三月辛卯公主幸王輪寺點燈甲午又以考晉王忌幸興天寺.
壬寅宰樞享公主及王於永安宮丁未行省又享於永安宮.
己酉慮囚.
癸丑幸內願堂次板上詩命尹碩僧戒松及大小文臣生徒釋子和進.
閏月乙卯親醮九曜堂.
丙寅王命義成德泉倉設賞花宴將以慰公主公主先出坐殿. 王怒有司緩告因不出宰樞入赴終宴.
庚午王施白金十斤於禪源寺以資世子鑑冥福.
壬申幸妙通寺.
上王命前選部議郞尹莘傑司憲執義尹宣佐前典校令白元恆侍王講通鑑以辛　爲選部直郞安珪爲散郞委以銓注. 又諭王專斷國政兼崇佛法戒諸倉庫吏毋以幼主之命耗費財用.
己卯以趙雲卿爲密直副使.
癸未地震.
元中書省移牒科擧程式.
夏四月丁亥宰樞宴公主及王於延慶宮己丑義成德泉倉又宴於延慶宮皆承上王鈞旨以慰公主.
庚寅遣上護軍李光逢如元賀改元.
辛卯移御禮安君李之　第.
癸巳僉議贊成事致仕吳　卒.
庚戌公主宴王及群臣於延慶宮王不出.
是月元皇后崩.
五月甲寅朔王如永安宮陳慰公主.
甲子公主宴於旻天都監.
甲戌公主及王以齊國大長公主忌日如妙蓮寺行香.
己卯宰樞享公主及王於延慶宮.
六月庚寅贊成事權溥商議會議都監事李　三司使權漢功評理趙簡知密直安於器等會成均館考閱新購書籍且試經學. 初成均提擧司遣博士柳衍學諭兪迪於江南購書籍未達而船敗衍等赤身登岸. 判典校寺事洪　以太子府　軍在南京遺衍寶　一百五十錠使購得經籍一萬八百卷而還.
彥陽君金文衍卒.
辛卯遣三司使權漢功如元陳慰兼賀始行科擧.
秋七月癸丑朔公主飯僧於永安宮.
甲寅元皇太后遣使賜公主酒果帝賜王書籍四千三百七十一冊共計一萬七千卷皆宋秘閣所藏因洪　之奏也.
辛巳以蔡洪哲知密直司事; 金怡同知密直司事.
八月甲申王詣淑妃宮宴以妃悼文衍之死故慰之也.
丙申命藝文提學尹宣佐試世子府侍學周永等二十一人.
九月己未幸王輪寺.
己巳遣護軍尹碩如元賀上王誕日.
癸酉幸賢聖寺.
冬十月丙戌幸福靈寺.
十二月己丑太白晝見.
己酉以許有全爲駕洛君; 禹山節爲　山君; 王安爲定陽君; 崔難守爲興海君; 尹莘傑爲右副代言.
○(乙卯)二年春正月戊午元遣使來詔定貴賤服色.
辛酉賜朴仁幹等及第遣仁幹等三人應擧於元.
丁卯王子禎生.
二月壬午遣密直副使趙雲鄕如元賀節日.
癸巳燃燈王如奉恩寺.
癸卯公主幸王輪寺.
丙午遣郞將權碩獻童女於上王.
三月庚午元以加上皇太后尊號詔天下.
甲戌慮囚.
夏四月戊寅朔日食.
丙戌親醮九曜堂.
辛卯幸妙通寺.
甲午幸福靈寺.
辛丑重房饗公主及王於延慶宮.
五月壬子宰樞饗公主於延慶宮.
丁巳禱雨.
癸亥元加上皇太后尊號遣使來頒詔.
戊辰公主及王如妙蓮寺.
己巳飯僧二千於延慶宮五日.
六月丁丑王如奉恩寺.
癸卯慮囚.
秋七月乙卯遣三司使權漢功如元賀加上皇太后尊號.
己未公主及王以忠烈王忌辰如妙蓮寺行香.
九月公主如元.
冬十月戊寅世子暠謁公主於通州.
十一月壬子公主在元不豫十二月甲午薨.
○(丙辰)三年春二月丙子公主之喪至自元百官玄冠*索{素}服迎於郊殯永安宮.
庚寅葬公主.
王如元以上王請婚於帝帝許之.
三月乙巳禁酒.
辛亥上王奏於帝傳瀋王位於世子暠自稱*大尉王{太尉王}.
戊午罷密直副使兼大司憲安於器檢校僉議評理以元尹趙延壽代之.
丁卯上王傳旨命式目都監遣使五道禁　勢之徒縱暴州郡時王入朝慮無賴輩侵擾人民也.
夏四月丁亥以王弟　爲丹陽府院大君; 塤爲延德府院大君; 煦爲　林府院大君; 閔漬爲驪興君; 朴全之爲延興君; 金子興爲義興君; 金子延爲義城君; 李　金士元商議會議都監事; 崔元茂檢校評理; 趙延壽爲藝文館提學; 洪戎爲三司使; 趙雲卿知密直司事; 閔　同知密直司事; 元忠爲密直副使; 李齊賢爲進賢館提學.
五月戊午以旱禱雨.
丁卯再雩.
己巳聚巫禱雨.
六月甲戌雨翼日大雨.
戊子王謁帝於上都.
壬辰南陽府院君洪奎卒.
秋七月辛丑朔三司使蔡禑卒.
戊申王娶營王女亦憐眞八刺公主.
戊午懿妃薨於元.
八月癸酉懿妃之喪至自元庚寅葬懿妃.
九月庚申慮囚.
冬十月丁酉王與公主至自元.
十一月丙寅遣政丞柳淸臣如元賀正.
十二月丁酉西北方震雷.
○(丁巳)四年春正月戊午王以營王之請親選童女.
丁卯王微行幸妓萬年歡家厚賜銀幣.
閏月庚午王及公主移御定安君第.
壬申元流魏王阿木哥於耽羅尋移大靑島.
庚辰元以立皇太子遣使來頒詔.
乙酉魏王館庭　日照霜潤光彩　班. 有人白王曰: "魏王館庭中光彩皆成牧丹諸花卉狀豈天降祥以表聖德." 王甚喜厚賞其人乃命　工圖其狀. 先是彌勒寺僧獻異草以爲靈芝王重秘之令文士賦詩. 有一人獻詩: "安得仙人培養術更和甘露種庭心." 蓋譏之也.
丙戌淑妃邀宴公主贈遺侍女銀帛有差.
二月戊戌朔王　於西海道.
甲辰遣密直洪　如元賀節日.
己酉承安君李之　卒.
壬子王　於峯城辛酉又獵於漢陽三司使洪戎密直使趙延壽元忠大司憲趙雲卿萬戶張宣曹碩權準代言許富及獵騎三百餘人從之時方農作民甚怨咨.
三月戊寅親醮於康安殿.
癸未元遣使來閱軍器所弓弩都監及江華軍器.
壬辰慮囚.
甲午遣前上護軍李堅幹如元獻童女.
乙未光山君金*도卒.
夏四月庚子檢校僉議政丞閔漬撰進本朝編年綱目.
丁巳貶前代言尹碩於金海府.
六月癸卯遣僉議評理金怡如元賀立皇太子.
癸亥遣上護軍鄭允興聘於營王.
秋九月庚午賜洪義孫等及第.
丁丑移御順天寺未幾又移於護軍劉奕第.
己卯遣選部典書李齊賢如元賀上王誕日.
冬十月丁未親設靈寶道場於康安殿.
癸亥夜王與洪戎元忠微行出獵.
十一月辛卯贊成事權漢功還自元. 帝冊王爲開府儀同三司駙馬高麗國王.
十二月癸巳遣吉昌君權準如元賀正.
戊戌遣藝文檢閱安震應擧於元.
甲寅王　於溫泉.
○(戊午)五年春正月丙寅王及公主宴於延慶宮還宮王於馬上記姚安道所賦玄宗打毬圖詩: "金殿千門白晝開三郞沈醉打毬回九齡已老韓休死明日應無諫*　來!" 沈吟久之. 翌日夜贊成事崔誠之享王. 王召權漢功尹莘傑等賦詩　甚又久吟打毬圖詩.
己巳遣大提學崔誠之如元賀千秋節.
癸酉命僉議贊成事金士元以溫泉所獲禽薦於*大廟.
丙字召崔元茂尹莘傑白元恆等賦詩唱和　賜紅　元茂王之阿　也嘗在鄕病王遣醫療之. 其見重如此故亦與焉.
戊寅王與公主移御定安君第.
二月乙未還御康安殿.
己亥地震.
辛丑遣泰安君李公甫如元賀聖節.
僉議府令國人避王嫌名.
戊申移御定安君第.
濟州民使用金成嘯聚兇徒以叛逐星主王子. 星主王子奔告戊午遣檢校評理宋英安撫未至賊黨自斬渠魁二人來降. 乃以英爲牧使.
戊辰王　於興天寺之野.
庚辰以旱大醮於康安殿王曰: "明日必雨." 果驗.
辛巳慮囚.
夏四月戊申王以上王鈞旨囚大護軍張公允濟州副使張允和於巡軍尋流公允於紫燕島允和於靈興島. 蓋耽羅賊起由二人貪暴也.
己未聚巫禱雨.
庚申罷州郡事審官民甚悅之. 未幾權豪復自爲之害甚於前.
禱雨於佛寺.
五月辛酉朔遣上護軍裴廷芝爲耽羅存撫使.
遣司憲執義金千鎰於慶尙全羅忠淸道持平張元組於西北面問民疾苦敎曰: "民惟邦本本固邦寧. 比因多苦民不土着州郡凋弊. 存撫提察守令不以爲念. 今遣憲臣金千鎰等問民疾苦嚴行黜陟如使臣徇私廢公亦不敢宥." 千鎰懷私誣妄無所*　{糾}擧王杖於內庭罷之. 元組亦才劣未有摘發獨擧宰相金怡橫*　{斂}皮幣. 上王聞之以怡時方扈從流元組於引月島.
雩.
戊辰再禱雨於佛寺.
癸酉禁酒.
乙亥雨.
丙子置除弊事目所.
乙酉移御永安宮.
六月庚戌中贊致仕宋　卒.
丁巳以尹莘傑知密直司事宋英同知密直司事. 以藝文檢閱安震中制科擢爲藝文應敎摠部直郞.
戊午改除弊事目所爲　理辨違都監尋罷之.
是月濟州賊悉平.
秋七月辛酉元遣吏部尙書卜顔必　赤賣驢來責問慰接魏王及耽羅叛狀.
乙亥遣大護軍孫起如元獻細薴布.
己卯幸延慶宮三百人訴於駕前請復辨違都監從之.
丙戌江寧君洪侁卒.
九月乙丑王　於慶天寺之野.
冬十月壬寅親設靈寶道場於內願堂.
十一月戊辰元遣使賜王衣.
乙亥復罷辨違都監.
甲申王　於臨江.
十二月己丑遣大司憲閔　如元賀正.
辛卯以*유爲元尹; 珣爲正尹; 熙爲監門衛護軍.
戊申營王偏妃來王出迎遂　於西郊.
○(己未)六年春正月壬戌僉議贊成事金士元卒.
庚午營王偏妃宴王及公主於延慶宮.
二月丁亥朔日食.
壬辰王與公主移御於康安殿燃燈.
丙申遣贊成事權漢功如元賀聖節.
戊戌以李　爲僉議贊成事; 朴侶爲評理; 元忠爲密直司使; 趙延壽趙雲卿知密直司事; 尹莘傑閔　李光逢同知密直司事.
庚子燃燈王如奉恩寺.
癸卯王及公主移御延慶宮.
甲辰王　於楊廣道.
夏四月庚寅王餞營王偏妃於金郊.
丙申親醮三界於康安殿.
己亥貞信府主王氏卒.
六月丁亥遣大護軍鄭允興如元獻　.
秋八月癸巳元遣使送寶　一百錠宴王.
乙未王獵於龍泉寺之野.
丁未幸壽康宮遂　於鐵原至孤石亭留詩一絶.
壬子王　於德水縣王怒海靑及內廐馬之斃命焚城隍神祠.
閏月己巳評理致仕吳良遇卒.
九月癸未夜王微行遇人行路杖之幾死.
丁亥覆收州縣事審官人民土田民二千三百六十戶奴婢一百三十七口田一萬九千七百九十八結賜田一千二百二十七結位田三百十五結.
戊子王以公主不豫數移御寺觀及私第.
癸巳保安君申珩卒.
丁未公主薨殯於延慶宮.
移御內願堂自是屢移寺院.
遣元尹任子松如元告喪郞將李麟起告訃於營王.
辛亥口傳李敞爲堂後官口傳授職自此始.
冬十月己未僉議贊成事致仕崔毗一卒.
壬戌移御沙峴宮.
戊寅放輕繫.
十一月丁亥營王遣使來弔公主喪.
乙未停八關會.
戊戌移御永安宮.
十二月癸丑元以授冊皇太子遣徽政院使失烈門來頒詔.
己未元皇太后遣中使於侁不花來弔公主喪.
丙子元遣使賜王海靑.
世家卷第三十四.
