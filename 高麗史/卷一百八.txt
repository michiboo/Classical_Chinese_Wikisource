列傳卷第二十一. 高麗史一百八.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
閔宗儒[*(閔)　*(閔)思平*(閔)　*(閔)霽].
○閔宗儒平章事令謨玄孫也. 年甫十一選爲王子始陽府學友十九調淸道監務. 郡多大姓號難治宗儒不受請謁繩之以法以最聞. 秩滿補都兵馬錄事兪千遇 時爲都兵馬使見而奇之妻以女未幾籍內侍. 忠烈時累遷三司右尹轉判通禮門事拜密直知申事知典理監察司事進密直副使改銓曹尙書崇福館使復爲密直副使刑曹判書尋罷. 久之起爲典法判書權授判密直司事監察大夫遙授贊成事. 忠宣元年以重大匡僉議贊成事判選部事致仕. 忠肅六年封福興君八年革異姓封君者宗儒例罷復以贊成事致仕. 明年王留元未歸權漢功等怨王欲請立瀋王上書中書省聚黨逼百官署名人皆畏勢迎合或有詭避者有人持紙諷署名宗儒叱曰: "臣爲君隱直在其中至如欺罔是可忍耶? 吾雖老不爲若賣." 遂　之其人　而退. 十一年卒年八十謚忠順. 天資莊重美風度明識典故優於吏幹不妄交遊篤於宗族未嘗干謁公退便杜門謝客　掃庭堂淨如也. 性好馬聞人有良馬必購致之每繫堂下朝夕愛賞晩年喜絲竹廣植花卉以聲伎自娛. 子　　.
○　字樂全生而姿相不凡外王父兪千遇見而奇之曰: "兒他日必貴." 姨夫故相金　聞其言養於家. 國俗幼必從僧習句讀有面首者僧俗皆奉之號曰仙郞聚徒或至千百其風起自新羅. 　十歲出就僧舍學性敏悟受書旋通其義眉宇如　風儀秀雅見者皆愛之. 忠烈聞之召見宮中目爲國仙. 登第補東宮僚屬累轉僉議注書改秘書郞遷軍簿正郞賜銀緋以版圖正郞兼世子宮門郞賜金紫. 忠宣受禪除秘書少尹. 忠烈復位隨例免從忠宣在燕邸凡四年後爲羅州牧使及忠宣襲位召爲典儀副令改選部議郞知製敎陞密直承旨兼司憲執義尋以平壤尹罷. 閑居又四年賜俸祿如舊. 忠肅卽位授選部典書寶文閣提學. 明年拜密直副使又爲大司憲如元賀正. 時忠宣在都以　舊僚待遇無比後封驪興君. 忠惠授密直司事進賢館大提學知春秋館事. 忠肅後四年卒年六十七謚文順. 居第置園林每花時召客置酒賦詩以爲樂好賢愛士待孤寒晩進尤致情禮. 子思平愉　渙渙自有傳.
○思平字坦夫少有器局政丞金倫號知人以女妻之. 學日進試補散員別將不樂武資讀書益力. 忠肅朝登第調藝文春秋修撰歷藝文應敎成均大司成監察大夫封驪興君嘗從忠定朝於元及卽位以勞拜僉議　理賜輸誠秉義　贊功臣號進贊成事商議會議都監事. 恭愍八年卒年六十五謚文溫. 性溫雅睦親姻善交遊居官處事不爲崖異常以詩書自娛所著及菴集行於世.
○　登第忠惠時累遷左司議大夫. 忠定初拜密直代言. 恭愍朝封驪興君. 辛禑三年卒爲人嚴正無私一循繩矩. 子霽亮開.
○霽字仲晦性溫仁淸簡不喜華侈好讀書一覽輒記長於史學. 恭愍朝年十九登第補國子直學選爲春秋檢閱稍遷典理正郞知製敎歷成均司藝典校副令. 辛禑時官累判典儀事出知春州事有惠政召還判少府寺事再遷典工禮儀判書. 辛昌時拜開城尹商議密直司事. 恭讓元年除藝文館提學轉簽書密直司事禮曹判書. 霽自少以知禮聞故及升樞府常兼禮曹又惡異端*　{淫}祀使工圖僕隷制　嗾犬逐僧巫狀於壁觀之一日王御經筵謂霽曰: "聞禮曹定服色省減佛事然乎?" 對曰: "服色慾禁異土之物佛事春秋藏經外當悉罷之." 王曰: "不貴異物實是美德予亦衣　布若佛事先王所爲予何敢擅罷?" 復拜開城尹出爲漢陽府尹自此以後入
本朝.
金之淑[(金)仁沇].
○金之淑化平府人父鍊美風儀習容止　事無斷而人稱爲長者官至　知政事. 之淑元宗朝爲將軍三別抄之亂陷賊中無計得脫自投海隨波出沒賊以小艇追及取之. 至珍島將斬以徇承化侯溫救解之. 使當一面之淑密以賊狀再達於官軍及珍島敗王嘉其忠義賞以官. 忠烈朝累遷密直司事以判三司事如元賀聖節交趾人先入陳庭實. 之淑奏曰: "我國雖小自太祖奮義之初首先臣服兄弟有盟甥舅有親願先設幣陳賀." 帝從之賜坐諸侯王列之淑禮貌詳閑觀者美之. 歷僉議　理同知光政院事　知機務尋改評理陞贊成事判監察司事. 時闊里吉思爲行省平章凡奴婢其父母一良者欲聽爲良宰相莫有止之者之淑謂曰: "世祖皇帝嘗遣帖帖兀來監國有趙石奇者訴良帖帖兀欲用上國法事聞. 世祖詔從本國舊俗此例具在不可變更." 闊里吉思不敢復言加中贊致仕. 忠宣二年卒年七十三. 性廉潔剛正歷仕中外皆有聲績. 子仁瑾仁沇二女以家貧未嫁爲尼.
○仁沇忠肅朝爲護軍時王被　留元仁沇與慶斯萬等請王還國潘王暠之黨惡之囚巡軍. 後拜知申事尋除密直副使又加贊成事. 王薨與征東省員外韓帖木兒不花前郞將盧英瑞等如元請忠惠襲位及元囚忠惠於刑部乃與金倫等繫於獄忠惠還國錄功爲一等封光山君. 忠穆爲元子在元以師傅朴仁幹卒手書招仁沇及府院君金永旽咸陽君朴忠佐等入侍宰樞不許故未赴. 恭愍卽位追念侍從功贈謚錄子孫. 子元命續命自有傳.
鄭　.
○鄭　字去非初名賢佐草溪人弘文公倍傑七世孫也. 元宗末擢魁科調全州司錄. 忠烈朝累遷吏兵二部摠郞歷宰三州皆有聲績. 後爲右常侍知內旨王以　正直命管齋醮都監. 忠宣時以僉議評理致仕屛浮華日以閱釋典持戒爲事卒年七十五. 子光祖光緖光度光祖子　. 　字孟淳官至判開城封八川君爲人精曉音律且以知禮聞後進皆就學焉謚良獻.
李混.
○李混字去華一字太初全義縣人. 元宗朝年十七登第調廣州　軍入補國學學正. 忠烈時累歷僉議舍人右副承旨陞副知密直司事文翰學士承旨加同知司事. 王嘗欲籍耽羅民戶隷內庫混極言不可王不悅時近幸多奉使擾民都堂言: "西北界人性暴悍不可以內旨擾之. 自今宜下都評議司司牒都指揮使亦可辦事. 驛吏逃散寔由傳遽之繁宜遣使整理. 近以內旨出使者相繼民受其弊宜經都評議司給驛然後行." 近幸者疾之訴於王王怒命巡馬官執堂吏李紆訊其倡議者紆曰: "此事皆我所爲." 王益怒命萬戶高宗秀必欲得情痛加榜掠紆誣服指混下混獄遂罷. 起知密直司事世子元賓陞密直司使銓曹判書集賢殿大學士修國史尋罷. 復起判密直司事又罷. 王謂左右曰: "人臣之節漸不如舊. 昔李混尹珤主銓選寡人慾以混弟子和爲行首混辭曰: '殿下不以臣爲不肖待罪銓曹. 臣弟爲行首則人謂臣何?' 又以珤子安庇爲權務珤亦曰: '臣子年少臣又掌銓選不敢受.' 皆固辭再三. 今之主銓選者先以美官授親戚不令寡人知之　敢辭乎? 此所以廉恥日喪世道日降也." 王惟紹宋邦英旣誅忠宣得專國政以混爲僉議侍郞贊成事俄改中護.
忠宣在元以賀正使召之至則與議選法更定官制. 於是密直重房內侍三官五軍皆罷失職者多怨之. 混與崔鈞金元具權準齎忠宣所定官制及批判還自元時宰樞會慈雲寺有人投匿名書雲: "中護李混詣瀋陽王所議選法陞擢二子其餘所擧多親戚故舊. 誣上行私不宜任用." 混大　及忠宣還國事皆令藝文館申奏故拜混大詞伯加壁上三韓未幾爲淑妃所　貶淮州牧使又貶禮州牧使召還拜僉議政丞致仕. 混性寬厚嘗與鄭　尹珤在政房相推致一日語曰: "吾輩交歡久　相告以過?" 混謂*　{　}曰: "人謂君巧." 又謂珤曰: "人謂君好自尊宜改之." 　乃謂混曰: "人謂君不廉然乎?" 混久典銓選性且不廉故其家富務*　散喜賓客好琴碁置別業於城南號曰福山莊數往來. 卒年六十一謚文莊. 詩文淸便長短句若干篇行於世. 嘗貶寧海得海浮査制爲舞鼓至今傳于樂府. 子異少穎悟登第任至成均樂正先卒無子.
崔誠之[*(崔)文度].
○崔誠之字純夫凡五易名阜　琇實誠之平章事甫淳四世孫也父毗一官至贊成事. 誠之未弱冠登第管記　林入補史翰. 選爲春宮屬從忠宣如元執政畏惡忠宣百計誘之使去誠之笑曰: "窮達在天　於利非士也." 忠宣定內亂擁立武宗誠之居左右多所贊襄拜知監察司事. 奉策命還國忠烈喜賜衣一襲銀三斤. 及忠烈薨忠宣自元奔喪率百官肄卽位儀賜誠之　帶常與權漢功等召見無時及葬慶陵. 誠之時爲執義舊例中丞署名封玄宮俗傳封陵者不吉是日執義李彥　辭王命誠之押封且曰: "前程不在我乎?" 驟遷同知密直司事大司憲轉僉議評理進贊成事賜推誠亮節功臣號封光陽君.
忠肅七年元流忠宣於吐蕃撒思結之地去京師萬五千里時誠之從忠宣在元逃匿不見唯直寶文閣朴仁幹大護軍張元祉等十八人從至流所. 時人以爲誠之大臣也主辱忘恩全身引避君臣之義掃地矣. 時國人分黨相訴朝廷議立省比內地誠之與金廷美李齊賢等獻書都省陳說利害其議遂寢瀋王暠黨*　國家得失將言於朝廷誠之不肯署名主謀者同坐府中令錄事請署誠之　聲曰: "吾嘗備位宰相僉錄欲相*　{脅}耶." 衆沮喪十一年上書乞退以光陽君家居畜聲妓召賓客淸談雅笑不問人*閒事居七年卒年六十六謚文簡官　葬事. 性剛直不妄語書法楷正詩　籍可喜尤邃陰陽推步法. 忠宣留元見太史院精曆數賜誠之內帑金百斤求師受業盡得授時曆術東還遂傳其學至今遵用之.
○子文度字羲民以世家子宿衛元朝. 樂觀濂洛性理之書事親孝性溫良人未嘗見其卒怒而遽喜官至僉議　理謚良敬. 子思儉.
蔡洪哲.
○蔡洪哲字無悶平康縣人. 忠烈朝登第補膺善府錄事稍遷通禮門祗候出守長興府有惠政. 已而　官閑居凡十四年自號中菴居士以浮屠禪旨琴書劑和爲日用. 忠宣素知其名及卽位將大用強起之除司醫副正驟陞密直副使由前祗候八遷爲相士林榮之又加知司事. 忠肅元年始正經界量田制賦洪哲爲五道巡訪計定使. 明年陞僉議評理轉三司使尋遷贊成事巡訪一年五道田籍粗畢然新舊貢賦多不均民不聊生. 性又貪　喜營私多取民田遂致鉅富. 王雖不直其所爲以有寵忠宣且與權漢功崔誠之善故未敢發. 至五年欲釐正之分遣臺官竟無*　{糾}擧者.
七年拜重大匡平康君. 子河中仕元秩五品以恩授洪哲奉議大夫*大常禮儀院判官驍騎尉大興縣子. 忠肅復位起爲贊成事時兩府以行邸用度不足科*　{斂}文武官布抽索富人財理問郞中蔣伯祥謂洪哲曰: "君爲老相強*　{斂}民財何也?" 洪哲曰: "非吾過也. 今王在燕邸多所須用有旨徵錢府藏虛竭不能*　{支}用不*　{斂}何爲?" 改封順天君進三重大匡賜純誠輔翊贊化功臣號命洪哲及安珪掌試梁載者王之嬖倖也操弄政柄士大夫多出其門載以李潤屬洪哲曰: "走馬看錦恐迷日五色." 洪哲果取之. 王賜洪哲薴布五十匹珪玉帶五綜布六百匹. 忠惠後元年卒年七十九. 爲人精巧於文章技藝皆盡其能尤好釋敎嘗於第北構　檀園常養禪僧又施藥國人多賴之呼爲活人堂. 忠宣嘗幸其園施白金三十斤又於第南作堂號中和. 時邀永嘉君權溥以下國老八人爲耆英會製'紫霞洞新曲'今樂府有譜. 初金方慶鎭北界悅龍岡官婢生一女洪哲娶之生河中河老河中別傳.
金怡.
○金怡字悅心一字隱之福州春陽縣人初名之　後改廷美忠宣王賜名怡. 初母夢天爛赤日輪帶赤暈入懷中因有身. 怡生而貌魁梧早有大志. 安珦嘗見之曰: "後當貴." 年十餘爲都評議司　吏事雖鄙不憚識者異之. 忠烈十四年怡年二十四偶宿華藏寺夢王御正殿群臣擁衛祥雲掩苒王唱一句雲: "靑雲紫氣知仙閣." 怡　雲: "綠髮淸談是貴人." 王嘉嘆解衣衣之以此預知貴顯之兆. 是年調長興府　. 十六年哈丹入寇國家令州縣據險自保禁民出耕令出咸懼怡謂按廉姜就曰: "天兵制此小醜如　上肉耳何能到邊郡. 且食爲民天耕種有時時不可失請出耕." 就曰: "如違令被譴何?" 怡退而嘆曰: "一夫不耕天下受飢從令不耕則餓死者衆不從而耕則受罪者我也." 令民出耕. 賊果至燕　而滅他郡皆未穫唯此府大熟遠近賴之. 十八年秩滿召入內侍.
忠宣受禪尋遞位以前王在元見　於王資用不繼欲賣寶帶怡曰: "世寶不可輕　." 遂貸錢以供頓. 三十年柳淸臣朴景亮等欲專國柄　忠宣言: "本國都僉議使司世祖皇帝已陞爲二品且賜印以寵之. 今其官亦受帝命除拜之與朝廷爲一朝廷大臣不敢凌蔑是國家萬全之策." 忠宣深然之將表聞大寧君崔有　密語怡曰: "若從二人言東國之業已矣. 政令自中國出幾何不爲其所幷也." 怡乘*閒具陳忠宣乃止. 後王與忠宣俱在元王聽群小　欲廢忠宣以瑞興侯琠爲子又以忠宣公主改嫁琠兩王之臣角立相傾怡懼禍將起密取忠宣受封詔冊潛帶腰*閒以他紙納空宣匣中緘封如故居數日宣匣果爲人所竊忠宣大驚怡密言曰: "臣恐不虞之變嘗取匣中書藏之請勿驚." 月餘群小計垂成怡出所佩冊命以驗之事遂寢累遷版圖正郞.
三十四年王薨忠宣復位還國初忠宣在元資用闕乏衆議以爲就富豪借錢令本國償之怡曰: "本國素無蓄積近因父王赴都府藏　盡且*　{斂}民*閒公私俱　. 今官自稱貸而欲令民償之如小民何?" 從之. 授民部議郞試內府令兼繕工副令都津長充開城少尹兼　儲廣興倉義盈庫濟用司事凡錢穀出納皆委怡. 元年轉司憲執義陞右副承旨. 明年進密直副使. 五年王在元杖流金深李思溫於臨　疑怡黨於深等使贊成事權漢功等來鞫怡及其子護軍文貴於巡軍貶怡爲機張監務流文貴於合浦籍其家.
忠肅受禪拜同知密直司事轉僉議評理賜輸誠保節功臣號懿妃薨於元喪具未備怡燒骨納函棺身自　之每當朔望備羊酒親奠終三年. 後王欲仍　大都西山怡以百計止之不得貨術士以詭辭諭王曰: "安　本國無後禍." 王從之還葬衍陵. 五年王遣司憲持平張元組於西北面問民疾苦元組才劣未有發摘獨擧怡橫*　{斂}皮弊事忠宣聞之以怡方扈從流元組引月島. 七年加贊成事慶山君. 八年以連權漢功蔡洪哲等繫於巡軍尋釋之. 時柳淸臣吳潛等謀立瀋王暠會英宗崩泰定帝登極淸臣等未遂其謀. 又請立行省罷國號帝然之遣平章政事闊兒察中書怯烈等於本國忠宣還自吐蕃聞之對怡歎曰: "我祖統三爲一立高麗號於今四百有餘年. 我忠憲王首先歸順忠敬王親朝釣魚山又謁世祖皇帝於　梁蒙賜玉帶父忠烈王爲駙馬世承帝眷爲天下諸國榮觀. 何不幸及我以二三奸臣之謀遂墜我祖業乎? 祖宗何辜?" 不復血食因泣下謂怡曰: "復高麗號卿有之. 昔皇慶初叛臣之裔洪重喜等訴於帝立行省削國號. 卿歷奏祖宗臣服之功奉帝旨遂罷行省. 今又宜盡力圖之." 怡乃與崔誠之李齊賢等上書都堂爲陳利害都堂從之. 復拜贊成事十三年陞僉議政丞. 明年改中贊加賜推忠保節同德功臣號圖形功臣堂賜田及臧獲. 卒年六十三謚匡定. 性豁達有長者風久從忠宣有負　之勞終始一節. 子文貴忠惠初以密直使掌銓註上護軍朴連白王曰: "近日銓注不公." 王命收還批判果有改注者乃杖流文貴於加羅山防禦所.
李仁琪.
○李仁琪　林人性寬厚美風儀習禮度以武勇顯爲護軍. 疾重房諸將　勢使氣抗辱之諸將訴忠宣忠宣雖直仁琪以諸將皆上國婦寺黨不得已削仁琪職. 未幾超授知　部事俄遷判中門事. 忠肅三年卒.
洪彬.
○洪彬字文野南陽人其先世居燕. 彬宿衛內庭積其勞以長官薦授大都路覇州同知歷松江府判官都水監經歷*大常禮儀院經歷. 忠肅被讒留元彬爲王出死力訟其屈而別白之及王復位東還彬從之王念彬功將留之奏授征東省理問所官拜都僉議贊成事判軍簿事. 忠肅薨遺命彬權征東省事時曹　作亂率彬及省官等襲忠惠宮　敗死餘黨皆繫巡軍獨宥彬及省官. 元聽　黨訴遣使執忠惠及彬等以歸囚王於刑部又械彬等於獄使中書省樞密院御史臺宗正府翰林院雜訊之. 忠惠不能自明事殆矣. 彬曰: "　王之奴奴而欲　其主王法所不赦王罪當從末　. 彬以先王遺命權行省事事干邦憲者彬實當之. 王不當坐." 辭氣慷愾人皆爲彬危之彬曰: "吾王之子吾不直之何以見先王地下乎?" 王復位策勳爲一等封唐城君開府. 仍奏彬爲行省郞中王被執如元彬與德成君奇轍權征東省與轍蔡河中等封內帑. 初代言印　自元將封內帑急馳馹來馹騎至斃. 彬謂　曰: "君之來國人皆謂復正三韓. 今但封府庫耶?" 奮袂而出自後託疾不肯視事.
忠穆嗣位有許政者中原人也誣彬以爲: "印　奉王命來彬擧手　然曰: '皇帝使八歲童　國國之安危可知.' 因辭去二日不朝." 引蔡河中爲證事聞. 中書省遣人來鞫之二人言卒　　反抵罪彬曰: "吾不可久於此." 遂如元爲興國路摠管後還國. 恭愍卽位拜右政丞賜推誠翊戴同德　義輔理功臣號封唐城府院君與洪彥博李公遂提調政房頃之辭職. 王遣內人起之彬杜門不出宰樞會其家請之乃出尋又辭. 卒年六十六謚康敬. 子壽山仕至通禮門副使.
曹益淸.
○曹益淸昌寧人. 忠肅朝爲中郞將. 忠惠襲位在元政丞鄭方吉等交構王父子時益淸自忠惠所來忠肅召謂曰: "王奪吾從臣職何也? 雖瀋王暠爲王豈至如此? 吾欲如元奏帝何如?" 益淸力陳父子相傳之法言甚切至忠肅嘉納之累遷大護軍. 與代言尹桓謀去忠惠所狎惡少輩執宋八郞洪莊等囚之　掠甚峻洪莊欲釋憾　益淸貶爲濟州安撫使. 後與李芸奇轍等在元上書中書省極言忠惠貪*　{淫}不道請立省以安百姓. 忠定時拜贊成事. 恭愍初益淸家奴買宣城達魯花赤魯連祥馬及連祥叛諸相議欲起兵捕之益淸獨不可曰: "一騎可呼何必起兵?" 有人　雲: "益淸受連祥馬." 監察司杖其奴鞫之奴不承監察司又劾益淸行*　{淫}祀請罪之王不允. 後拜左政丞封夏城府院君賜純誠直節同德贊化功臣號. 二年卒謚襄平. 辛禑二年配享恭愍廟庭.
裴廷芝.
○裴廷芝字瑞漢初名公允大丘縣人. 甫十歲屬禁衛爲都知. 元宗十一年還都舊京. 廷芝年十一負　扈從以功補隊正. 忠烈時以別將從萬戶印侯擊哈丹於燕岐拔劒躍馬所向披靡流矢貫輔車　瘡復戰　　甚衆超授中郞將. 侯攜以如元帝召見曰: "勇士也." 賜白金五十兩. 後兩府擧以爲忠淸全羅兩道察訪挫奸猾撫孤獨一境安集. 忠宣受禪授護軍王謂: "富國莫先於農." 設典農司有備倉以廷芝幹其事. 忠肅五年耽羅賊魁金成等叛以廷芝爲存撫使討之旣還授密直副使. 八年黨獄起杖流竹林防護. 其子天慶請以身代不聽遂俱竄及還閉門謝病日以琴碁自娛. 明年卒年六十四. 爲人于思而　體貌魁梧人皆服武略不知有吏能口不言利家無十金. 子成慶天慶咸慶.
孫守卿.
○孫守卿家世單微. 忠肅時爲大護軍. 忠惠被徵如元守卿侍從有勞錄功爲一等爵其父母妻子賜田及臧獲. 忠穆卽位拜僉議　理進贊成事. 忠穆薨奉忠定如元及卽位封義昌君屢召守卿謝病不就遂封推誠宣力翊戴定遠功臣判三司事義昌府院君尋拜都僉議政丞. 本國嘗受帝命使臣奉詔來則王出迎餘則否丑驢奉御香來申德隣安吉祥等畏威使王出迎守卿爲相不能擧正. 有僧因訟奴婢辱丑驢亡匿丑驢怒取守卿辭一日丑驢道遇守卿以館穀之薄欲鞭之守卿走馬以免憲司劾以*　{　}宰被辱時人譏之. 恭愍朝釋器之獄起守卿以辭連逮獄尋斬之.
列傳卷第二十一.
