世家卷第七. 高麗史七.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
文宗一.
文宗章聖仁孝大王諱徽字燭幽古諱緖顯宗第三子母曰元惠太后金氏顯宗十年己未十二月癸未生十三年封樂浪君靖宗三年冊爲內史令. 十二年五月丁酉靖宗薨卽位於柩前百官奉國璽詣重光殿朝賀.
己亥制曰: "先朝所御倚床踏斗皆以金銀裝釘又以金銀線織成　錦爲茵褥宜令有司代以銅鐵綾絹."
庚子王率百官詣殯殿哭盡哀.
六月甲寅遣尙書工部郞中崔爰俊如契丹告哀.
己未醮本命於大內每遇是日必親醮.
丁卯御神鳳樓大赦凡有職者加一級.
秋七月己卯朔以母后諱晨道場幸王輪寺.
辛巳制: "八音島水軍殷質壤島水軍匡　寬達英吉有*檎{擒}賊功　授中尹."
戊戌制: "往者東賊圍靜邊鎭別將鄭匡順力戰卻敵沒於陣下其功甚大可贈金吾衛郞將."
八月壬子設華嚴經道場於乾德殿.
庚申御乾德殿視朝退御宣政殿召侍中崔齊顔平章事崔　等論時政得失.
九月己卯王如普濟寺飯僧.
癸未以致仕尙書左僕射崔輔成右僕射趙　上將軍異膺甫金洪光年老賜酒食衣服.
乙酉設百座仁王經道場於內殿三日.
丁酉臨津縣人裴行矯制授趙京等七人職法當絞會赦免歸鄕.
己亥親饗年八十以上官員及百姓男女孝子順孫義夫節婦鰥寡孤獨廢疾於毬庭賜物有差.
丙午幸妙通寺行香.
冬十月癸丑有司奏: "宮殿城門寺院官名府號與御名同音者悉改之."
丙辰設消災道場於會慶殿.
十一月戊子侍中崔齊顔卒.
庚寅設八關會幸法王寺.
十一月丙午朔百官詣乾德殿賀成平節宴宰樞給舍中丞以上侍臣於宣政殿成平節王生日也每遇節日國家設祈祥迎福道場於外帝釋院七日文武百寮於興國寺東西兩京四都護八牧各於所在佛寺行之以爲恆式.
壬戌契丹遣起居舍人周宗白來歸賻.
○(丁亥)元年春正月丙戌制曰: "頃於甲申歲寇賊侵掠東北路軍士李暹漢等四十人先鋒告捷其各賞職有差."
丁亥制曰: "卒中樞院使林維幹忠貞輔弼績效實多宜行異數可授其子良　八品職."
丁酉制曰: "諸州府郡縣逐年盛設輪經會慮外吏憑此聚*　(斂}以成勞弊今後醉飽娛樂之事　宜禁斷."
壬寅以司宰卿盧祐知東北面兵馬事; 刑部侍郞三司副使李仁靖充西北面兵馬副使.
二月丙午朔西北路兵馬使楊帶春奏: "轄下連州防禦長吏軍民等八百餘人告雲: '防禦副使蘇顯自下車以來勸課農桑存恤民庶政績茂著' 理合升聞." 制: "令尙書吏部准制量用."
己未燃燈王如奉恩寺翼日宴親王及近臣.
壬戌契丹遣忠順軍節度使蕭愼微守殿中少監康化成等來祭靖宗於虞宮王往　之.
丁卯都兵馬使奏: "東蕃酋長阿兜幹內附以來久承恩賞背我投丹罪莫大焉其黨首領高之問等今在蕃境請密遣軍士拘執入關　訊端由依律科罪." 從之.
甲戌幸外帝釋院.
三月乙亥朔日食御史臺奏: "春官正柳彭太史丞柳得韶等昏迷天象不預聞奏請罷其職." 制: "原之." 復駁曰: "日月食者陰陽常度也曆　不愆則其變可驗而官非其人人失其職豈宜便從寬典請依前奏科罪." 從之.
癸未親設般若道場於乾德殿五日.
丙戌東女眞奉國將軍沙伊羅等來獻土物加歸德大將軍.
辛卯門下侍郞平章事皇甫穎上言: "臣無嗣乞以外孫金祿崇爲後." 從之官祿崇九品.
戊戌東女眞將軍耶於害等六人各率其衆款塞賜田宅處之內地.
夏四月丙午御乾德殿視朝又御宣政殿召宰臣御史臺論時政得失.
丁未以崔　爲門下侍中; 金令器爲門下侍郞平章事; 金元　爲內史侍郞平章事; 朴有仁爲尙書左僕射　知政事; 李子淵爲吏部尙書　知政事.
戊午加致仕守太尉異膺甫開府儀同三司.
癸亥王以自春不雨避殿輟常朝斷屠宰止用脯　令中外慮囚.
甲子　於*大廟.
乙丑以武臣高烈守司空尙書左僕射何興休守工部尙書.
丁卯親設百座仁王道場於會慶殿飯僧一萬於毬庭.
辛未賜金鼎新等及第.
癸酉東女眞阿加主等來獻土物授平遠大將軍.
五月丁丑東女眞將軍烏於乃來朝.
己卯大雨.
乙未門下省奏: "時雨旣洽請復常膳." 從之.
戊戌東女眞大相烏弗遮來朝.
己亥王以顯宗諱晨道場如玄化寺.
六月乙巳王如奉恩寺.
戊申制曰: "法律刑罰之斷例也明則刑無枉濫不明則罪失輕重今所行律令或多訛舛良用軫懷其令侍中崔　集諸律官重加詳校務從允當書　業亦令考正."
乙卯王率公卿大夫如奉恩寺以王師決凝爲國師.
丁巳召見崔　等於文德殿問軍國庶務.
庚申東女眞寧塞將軍老道歸德將軍耶思老等來獻土物授思老懷化將軍.
乙丑,契丹人高無諸等來投.
庚午東女眞沙伊弗等來朝.
秋七月甲戌朔幸王輪寺.
庚辰制曰: "守司徒左僕射蔣劇猛久著邊功國耳忘家宜申異寵以示眷懷其子孫除常例奏蔭外可特賜一子官."
長淵縣民文漢假言托神顚狂弒其父母又殺親妹小兒等四人　市. 尙書刑部奏: "縣令崔德元尉崔崇望等不能善政化民致有不祥之變且申報稽遲宜罷其職." 從之.
辛巳以禮部尙書李守和爲西北面秋冬番兵馬使兵部侍郞三司副使朴宗道爲東北面兵馬副使.
壬午召見宰相於文德殿問時政得失.
戊子以崔惟善爲御史雜端; 金義珍爲殿中侍御史.
壬辰以中樞使王寵之爲西北面中軍使兼行營兵馬使.
八月戊申御史臺奏: "近日除李希老洪德威爲監察御史希老性躁急歷仕中外無成績德威當靖宗喪制未　今年燈夕與衛尉注簿徐　宜置酒作樂極歡自恣殊無臣子之義俱不宜風憲請黜之不允再駁切直." 從之.
辛亥親設金剛經道場於文德殿五日.
甲子東女眞柔遠將軍無伊老阿豆等來獻土物.
己巳蒙羅古村仰果只村等三十部落蕃長率衆內附.
九月乙亥王如普濟寺.
丁丑宋商林機等來獻土物.
壬午契丹遣福州管內觀察使宋璘來冊王. 其冊曰: "眷乃馬韓之地素稱龍節之邦代襲王封品高人爵分頒金　表榮冠於諸侯申錫　　得　征於四履爰屬傑時之器允膺纘服之權載歷臧時式均徽典權知高麗國王事王徽應基運之數鍾英異之靈天麟逈首於龜龍　明嘉瑞日觀遍崇於嵩華夙煥幽經負文武之全才識忠孝之大本　自勝衣有始構室推良靜守貞純動循禮樂慕桓文之覇業精衛　之兵符富厥令圖稔玆淑會　帥臣之告闕　藩國之歸尊而能惠洽一方情　群望及露章而斯　故寵數以難稽是用宜顯被於紫綸　特建於玄社倚爲左相峻陟三師超　馭貴之階優賜褒功之號盈*　實賦劇轉淸勳於戱周天王之重非熊止遙分於齊壤漢高祖之刑白馬仍納約於劉宗順考古先罕偕恩禮用卜攸長之祚愈堅匡合之誠勉佩訓言仰迪神祐可特授開府儀同三司守太保兼侍中上柱國封高麗國王食邑七千戶食實封一千戶兼賜匡時致理竭節功臣之號."
冬十月甲辰致仕門下侍郞平章事皇甫穎卒.
乙巳東女眞將軍高都達等四十人來獻土物.
丁未東女眞蒙羅等村古無諸等三百十二戶來附.
庚申晉州牧使司宰卿崔復圭奏: "招安逋民一萬三千餘戶復其業." 王嘉奬之.
十一月丁丑東女眞將軍馬志高謝等四十六人來獻駿馬.
己丑召見宰臣於文德殿議時政得失.
丙申尙書吏部奏: "伏准宣旨凡內外大小衙門官員皆　一人惟巡邊官司仍舊今伏審浿西山南道州牧務劇員少事多壅滯甚爲不便請岳牧州府員數　令仍舊永爲定製." 從之.
十二月辛丑朔致仕門下侍郞平章事李端卒.
己酉延德宮妃李氏生子賜名烋.
庚戌尙書吏部奏: "舊制凡諸官僚例非上章請老者年至六十九則歲　解職今茶房太醫少監金徵渥年當致仕宜罷." 制曰: "徵渥名醫職在近侍可許數年供職."
丙辰以戶部尙書朴成傑爲西北面行營兵馬使.
丁巳東女眞也古西女眞高舍等來朝.
○(戊子)二年春正月庚午朔放朝賀.
乙亥東女眞懷化將軍仇羅麻里弗等四十人來獻名馬賜物有差.
閏月庚子朔告朔於*大廟.
丙午東女眞歸德將軍沙伊羅柔遠將軍沙時賀等三十五人來獻土馬.
庚戌東女眞懷化將軍都仇羅等三十八人來獻土物.
辛亥西女眞寧塞將軍高之智等二十四人來獻土物.
契丹遣千牛衛大將軍王澤等來致國信.
二月辛巳慮囚.
甲申燃燈以望日癸未寒食至是日行之.
三月庚子御史臺奏: "伏審前月制: '播穀伊始雨澤愆期深用*　{　}　其丙戌年肆赦頒示賑濟條*晝{　}內可行之事未得施行者速令攸司擧行.' 臣等已遵制旨施行唯今大雲大安兩寺之役方興丁匠廢農一夫不耕必有飢者三時之務安可奪焉又　赦書雲一切土木之役限三年停罷擧國欣欣皆感德音而竟不行之信者國之大寶不可　也食言之謗恐由此起伏望兩寺之役*　{須}俟農隙." 從之.
癸卯尊靖宗定信王妃爲容信王后.
辛亥設消災道場於內殿放輕繫　逋欠.
甲寅延昌宮主盧氏卒.
乙丑雩.
夏四月庚午幸外帝釋院聽軒欄說經故事行幸山林將駕還必駐是院命僧乘鳳輦軒欄講法以爲常式.
甲戌幸妙通寺.
甲午隕霜於土山縣.
五月甲子王如玄化寺.
六月戊辰王如奉恩寺.
癸未祭中　.
丁亥祭後農.
東女眞首領吳史等二十六人來朝.
己丑慮囚.
秋八月庚午設金剛明經道場於會慶殿.
丙子附靖宗於*大廟.
九月甲寅東女眞歸德將軍阿豆等三十六人來朝.
丙辰設百座仁王道場於會慶殿三日飯僧一萬於毬庭二萬於外山名寺.
冬十月甲戌王乘象輅宿齋宮乙亥　於*大廟還御神鳳樓赦.
十一月乙未門下侍中崔　以下兩府及常　員　饗執事者　推恩增級.
戊申設八關會幸法王寺.
己未契丹遣崇祿少卿邢彭年來賀生辰.
辛酉契丹東京回禮使　州刺史高慶善來.
十二月乙丑朔御乾德殿受生辰賀.
甲午晦日食.
○(己丑)三年春正月乙巳東女眞阿骨等三十二人來獻駿馬.
契丹遣蕭惟德王守道來冊王詔曰: "卿纘襲王封紹興祖業飛章雙闕嘉織　之聿修考禮曲臺宜冊函之顯錫兼申頒賜用示眷懷今差使千牛衛上將軍蕭惟德使副御史大夫王守道持節備禮冊命幷賜車服冠劒印綬及衣帶匹*　{段}鞍馬諸物具如別錄到可祗受." 冊曰: "朕絳闕承　祖有功而宗有德靑藩建社大者王而小者侯雖武肅於群雄亦柔懷於遠裔式全大義永保鴻圖其有纘服開榮飛章述職控臨日域居蒼龍列宿之方尊奬天庭奉白馬刑牲之約爰擧旌疇之命是行冊拜之儀咨爾匡時致理竭節功臣開府儀同三司守太保兼侍中上柱國高麗國王食邑七千戶食實封一千戶王徽玉藻含溫金球播雅宇量平呑於渤　風稜峻屹於　崙蠅字觀書洞探經綸之略鶴鈴蘊術深知戰伐之機　自分啓三　紹興五覇尋就頒於鳳　　爲長於　城四方於宣匡合之名輝信史一變至道　循之化洽熙民加以靖恭無驕滿之容忠孝有委輸之節　陳　　繼走梯航宜考禮於曲臺載圖勳於盛府班崇絶席秩峻專車襲乃王封增之井賦仍錫褒功之號倂推懋賞之恩遣使千牛衛上將軍蕭惟德使副御史大夫王守道持節備禮冊命爾爲守太傅兼中書令特封高麗國王加食邑三千戶食實封三百戶仍賜資忠奉上四字功臣階勳如故於戱周賜　弓尤重專征之柄漢頒玄鉞益雄作翰之權今古相望寵靈若是勉副殿邦之寄無忘奉國之誠欽荷丕言以綏吉履." 丙午王受冊於南郊.
二月乙亥以崔　守太保; 李子淵守司徒; 王寵之守司空上柱國; 鄭傑同知中樞院事; 蔡忠顯爲禮部尙書; 崔延　楊鑑爲左右散騎常侍.
甲申冊弟平壤公基守太師兼內史令.
三月癸巳朔東北路監倉使奏: "交州防禦判官李惟伯繕理城池修備器械爲諸郡第一且其所部連城長楊吏民等言惟伯上任以來勸農恤民雖秩滿當代願得見借." 王嘉之付尙書吏部.
庚子饗八十以上國老尙書右僕射崔輔成司宰卿趙　太子詹事李澤成等於閤門王親臨賜酒仍賜輔成　等公服各一襲　頭二枚腦原茶三十角澤成公服一襲許令閤門乘馬出正衙門三老固辭. 翼日饗庶老男女及義夫節婦孝子順孫鰥寡孤獨廢疾於毬庭賜物有差.
癸卯以韋靖爲尙書右僕射; 魏崇攝戶部尙書; 吳演爲攝工部尙書.
乙巳契丹所擄鳳州喜達等三十人還.
甲寅東女眞麻離害等二十人來獻良馬.
戊午以李仁靜爲尙書左僕射柱國; 金廷俊爲中樞院使判御史臺事; 鄭傑爲秘書監知中樞院事; 金元鼎爲禮賓卿同知中樞院事.
夏四月乙丑西女眞符巨等二十人來獻良馬.
丁亥東女眞奉國將軍沙伊羅等七十九人來獻駿馬.
戊子納平章事金元　女爲妃.
五月甲子御文德殿覆試賜朴仁壽等及第.
六月戊辰東蕃海賊寇臨道縣擄十七人.
壬申東北路兵馬使奏: "雲　縣折衝軍隊正惟古等十一人夜巡行到泉井戍有蕃賊四十餘人突入屯中軍卒皆奔匿惟古挺身奮擊賊遂潰走請量功授職."
戊子制: "每歲自六月至立秋頒　於諸致仕輔臣三日一次僕射尙書卿監大將軍以上七日一次以爲永制."
秋七月丁酉東蕃海賊寇金壤縣擄二十人.
八月己巳宋台州商徐贊等七十一人來獻方物.
辛巳宋泉州商王易從等六十二人來獻珍寶.
九月庚子延德宮妃生子賜名蒸.
冬十月丁亥慮囚.
十一月壬寅耽羅國振威校尉夫乙仍等七十七人北女眞首領夫擧等二十人來獻土物.
戊午東南海船兵都部署司奏: "日本對馬島官遣首領明任等押送我國飄風人金孝等二十人到金州." 賜明任等例物有差.
十二月己未朔契丹遣殿中少監馬祐來賀生辰.
○(庚寅)四年春正月己丑朔放朝賀東北面都兵馬使朴成傑奏: "上年十月海賊奪鎭溟兵船二　而去兵馬錄事文揚烈卽率兵船與元興都部署判官宋齊罕追至賊穴焚蕩廬舍斬　二十級而還其功可賞." 制: "付都兵馬使."
癸卯以門下侍中崔　守太傅.
丙午東北面兵馬錄事衛尉注簿朴庸載陛辭. 制: "蕃人有欲來朝者非賊首那拂勿許入朝." 以蕃類三百人勒留京館故也.
乙卯以金元　爲門下侍郞平章事判尙書刑部事; 李子淵爲內史侍郞平章事; 鄭傑爲中樞院使翰林學士承旨.
三月丙午東女眞寧塞將軍　漢等十二人柔遠將軍阿加主等三十人中尹仍*於憲等四人將軍要羅那等三十八人來獻良馬懷化將軍阿加主等六人進豹鼠皮賜物有差　漢等十五人以曾犯邊留之.
夏四月辛酉謁顯宣二陵肆赦.
癸酉渤海開好等來投.
癸未命有司: "檢定東女眞大小乞羅尼村疆界以備寇."
六月戊辰東蕃海賊寇烈山縣寧波戍掠男女十八人.
己卯制: "東北界沿海城堡軍民未獲安業欲懷遠人莫如愼簡元帥宜以兵部尙書楊鑑爲今秋冬番兵馬使."
秋七月丙戌朔東蕃賊寇派川縣.
庚子以伏熱停修羅城.
戊申東女眞酋長骨羅介等來獻土物又贖還沒蕃男女四人賜金帛.
八月辛巳東女眞阿加主　漢沙伊羅等歸我沒蕃靜邊鎭副將皇甫　隊正宋迎.
九月丁亥契丹東京回禮使忠勇軍都指揮使高長安來.
己亥東北面兵馬使奏: "海賊寇掠烈山縣遣兵馬錄事文揚烈以戰艦二十三　追至椒子島奮擊大敗之斬九級焚其部落屋舍三十餘所毀戰艦八　獲兵器以百數請賞其功." 從之.
乙巳設百高座仁王道場於會慶殿三日.
冬十一月己酉鎭溟都部署副使金敬應率舟師擊海賊三　於烈島敗之斬數十級以獻沒溺者甚衆命有司論賞.
閏月壬戌契丹橫宣使匡義軍節度使蕭質來.
辛未契丹漢兒曹一來投.
十二月甲申契丹遣高州觀察使蕭玉來賀生辰.
○(辛卯)五年春正月癸丑朔放朝賀.
癸亥幸眞觀寺轉新成華嚴般若經.
二月癸巳京市署火延燒一百二十戶.
命有司給材瓦.
乙未燃燈王如奉恩寺翼日命肆花宴召近侍同宴.
庚子白翎鎭城廊二十八*閒及民家七十八戶　按察副使尙書兵部員外郞劉肅劾奏: "鎭將崔成道副將崔崇望等不爲謹愼以致火　請削見任科罪." 從之.
三月壬戌禱雨於川上.
戊辰尙書左僕射李守和卒.
壬申禱雨於川上.
夏四月辛巳朔雩.
賜崔錫等及第.
壬午幸普濟寺設五百羅漢齋.
乙未制: "放還廣仁館拘留東女眞賊首阿骨等七十七人."
庚子內史門下奏: "重興大安大雲等寺創新補舊土木興役凡所營爲事非急切匠夫疲於日夜餉饋勞於轉輸妻還子去道路相繼春夏以來略無休息　去歲不稔生民乏食力不能堪應須興役請俟農隙." 從之.
丁未內史門下奏: "制: '皇甫延爲鷹揚軍大將軍兼攝大府卿; 秦彥爲左右衛大將軍; 盧能訓爲神虎衛大將軍.' 三人曾坐罪削職雖因赦復官更無功　不合遷擢請罷之." 制: "可唯皇甫延勿罷."
戊申親醮於毬庭.
五月丁巳以旱赦.
辛未再雩.
秋七月庚戌幸興王寺.
己未日本對馬島遣使押還被罪逃人良漢等三人.
戊寅東女眞元甫古舍等二十六人來獻土物.
八月己卯朔中樞使禮部尙書鄭傑卒.
辛丑親饗年八十以上僧俗男女一千三百四十三人篤廢疾僧俗男女六百五十三人孝子順孫節婦十四人於毬庭賜物有差.
甲辰龜州郞將康隣昌州別將康彥崔立等捕殺蕃賊六人.
乙巳東女眞歸德將軍豆也弗等三十一人來獻土物.
九月己酉朔東北面兵馬副使金化崇奏: "女眞寇邊遣軍士擊斬五十九級." 遣閤門通事舍人徐亶賜敎曰: "爾富蘊兵謀遐分　寄偵戎醜之作梗擾我邊封聘婉　以出奇形玆捷奏顧多　　可奬勞庸今差閤門通事舍人徐亶往彼宣諭賜爾衣對綵*　{段}銀器其軍前員將隨等第亦賜匹*　{段}."
甲寅西北面兵馬使朴宗道奏: "昨率軍將巡行關外遇東蕃賊擊斬十餘級奪戰馬二十匹鎧仗無　." 王優奬之.
冬十月丁亥東北面兵馬使奏: "蕃賊寇邊遣兵馬錄事尹甫敬忠長州防禦使金旦等追擊斬二十餘級."
庚寅幸三角山壬寅還京都.
丁未契丹東京回禮使*　{檢}校工部尙書耶律守行來.
十一月庚申設八關會月食在望以十三日爲初會.
十二月戊寅朔契丹遣恩州刺史劉從備來賀生辰.
○(壬辰)六年春正月戊申朔放朝賀.
甲寅以崔惟善爲翰林學士.
丙辰東女眞懷化將軍包加主等來獻良馬.
丙寅東女眞正甫馬波等男女四十八人請入定州關外爲編戶賜田宅處之內地.
甲戌西女眞寧塞將軍高反知東女眞歸德將軍多老等數十人來獻良馬.
二月丁丑朔安西都護府地震.
戊寅冊延德宮主李氏爲王妃.
庚辰東蕃元甫阿麟等二十九人來獻良馬.
辛巳新築社稷壇於皇城內西戊子親幸祀事賜執事員吏爵一級隨駕軍士賜物有差又賜築壇監役員吏職一級.
三月丁未王如大安寺飯僧.
庚戌以李子淵守太尉.
乙卯以金元鼎爲御史大夫.
戊午命太史金成澤撰十精曆; 李仁顯撰七曜曆; 韓爲行撰見行曆; 梁元虎撰遁甲曆; 金正撰太一曆以禳來歲　祥.
壬戌王如玄化寺飯僧.
壬申三司奏: "耽羅國歲貢橘子改定一百包子永爲定製." 從之.
夏四月己卯以王務崇爲中樞院左副承宣; 崔成節爲中樞院右副承宣殿中侍御史.
丙戌幸大安寺以修葺功畢設落成道場.
丁亥以李仁靖檢校司徒尙書左僕射仍令致仕.
壬寅沒蕃人毛阿眞率男婦十六人還.
五月庚戌北路三撒村賊魁高演與蕃兵圍淄潭驛. 兵馬錄事金忠簡慈州防禦判官張立身等率兵出戰大破之乘勝追擊斬擄五十餘級.
甲寅王以旱避正殿　常膳令中外慮囚.
乙卯東女眞酋長高之問等二十五人來獻土物.
戊午制曰: "頃在統和*閒丹兵入寇我皇考顯宗避難于山南於時尙書右僕射朴暹負　扈從克著勤勞比及收復京城終始一節以安社稷可圖形閣上以示來者."
癸亥命文武常　以上及致政舊臣各上封事陳時政得失.
六月乙亥設金剛道場於文德殿禱雨.
大雨.
戊寅宋進士張廷來授秘書校書郞敎曰: "魏之樂毅翼彼燕王吳之陸機歸諸晉室皆因遭際式契一同. 汝二謝名流三張世襲登俊造而飛價曄儒雅而飭身周遊不羈縱丈夫之志寅緣有素臻君子之邦. 旣諧得士之昌深慰思賢之竭. 授汝文職輔予朝綱他山之石諒符於我. 用合浦之珠休擬於言旋預推肩一之心終贊膺千之運. 今賜汝敎書一道幷賜衣帶綵*　{段}白銀等物至可領也."
己卯東女眞高之問等航海來攻三陟縣臨遠戍守將河周呂率兵出城徇于軍曰: "彼衆我寡若人自爲戰不愛其身則戰必勝矣." 遂擁干挺刃而進適有安邊都護判官金崇鼎巡所管諸戍行至近境賊聞其角聲謂援兵徑至遂驚亂周呂軍乘勝擊之　斬十餘級賊奔潰.
秋七月戊午以崔惟善爲刑部尙書; 李令幹爲禮部尙書; 王祚爲戶部尙書; 庾逵爲工部尙書; 金顯爲散騎常侍.
八月癸酉朔制: "以韓式文質牛奇理金悅等於聖考南巡扈從有功　追贈左右衛上將軍."
乙酉致仕*　{檢}校太師尙書左僕射崔輔成卒輟朝一日.
宋商林興等三十五人來獻土物.
辛卯宋咸州沒蕃高士文自東女眞來投.
九月癸卯朔以金元鼎同知中樞院事; 李令幹爲翰林學士.
宋商趙受等二十六人來獻土物.
壬子宋商蕭宗明等四十人來獻土物.
己未東女眞將軍沙時賀等四十人來獻駿馬.
庚申設百高座道場於會慶殿三日飯僧三萬於毬庭及諸名寺.
冬十月癸未冊姪璥守太保兼尙書令.
丙戌錄蘇康漢平虜鎭戰死之功贈興威衛上將軍.
甲午冊姪　守太尉兼尙書令.
十一月甲辰御宣政殿御史臺奏論時政得失.
乙丑以張廷爲右拾遺.
十二月壬申朔契丹遣永州刺史耶律士淸來賀生辰.
甲午致仕門下侍郞平章事金令器卒輟朝三日.
○(癸巳)七年春正月丙午白氣貫日竟天.
丙辰太白晝見.
二月乙亥彗出庫樓入翼長丈餘.
丁丑東女眞阿夫漢等三十三人來獻駿馬又贖還沒蕃六人職賞有差.
耽羅國王子殊雲那遣其子陪戎校尉古物等來獻牛黃牛角牛皮螺肉榧子海藻龜甲等物王授王子中虎將軍賜公服銀帶彩*　{段}藥物.
三月戊申賜禹相等及第.
夏四月丁酉親醮於毬庭.
六月癸未王受菩薩戒於乾德殿.
秋七月戊午禮司奏: "謹按唐書: '玄宗天寶八載閏六月庚寅上親謁大淸宮冊聖祖玄元皇帝等五尊號御含元殿受群臣上冊大赦天下.' 乞依此制每閏月朔御便殿視朝." 制可.
己未以李子淵王寵之爲門下侍郞平章事; 金廷俊朴成傑　　知政事.
辛酉東女眞懷化將軍古刀達等三十人來獻馬幷還沒蕃人賜物加等.
閏月癸未東北路文湧二州大水漂沒民戶百餘遣使宣慰.
八月丁酉御史臺上言: "准尙書工部奉制: '羅城東南隅高岸者所以補都邑之虛缺今爲川　襄壞宜徵役夫三四千人修防.' 當司勘會其岸傍邊皆是田疇恐損禾稼請待收穫." 從之.
九月甲申御史臺奏雲: "宮城外諸曹侍臣夙夜侍從寓宿無所竊審中朝之制諸詞臣同會於舍人院今制誥員僚請於翰林院寓宿." 制可.
丙戌幸西京.
庚寅次安西都護府留三日辛卯次北嵩山神光寺設羅漢齋宴諸王宰樞侍臣. 癸巳登都護府南山召親王宰樞侍臣置酒至夜而罷.
冬十月丙申朔日食.
庚子駕至大同江御樓船宴諸王宰樞.
壬寅幸興福寺遂御大同江樓船宴上將軍以上臣僚.
甲辰饗孝順義節鰥寡孤獨賜物有差.
己酉設八關會幸興國寺.
癸丑宴東班常　以上西班郞將以上於長樂殿賜帛有差.
甲寅幸重興寺.
乙卯車駕發西京御大同江樓船東望江岸命將軍鄭曾等八人射郞將惟現矢過江王嘉奬之遂宴諸王宰樞侍臣.
丙辰留守使戶部尙書王夷甫等至生陽驛辭各賜公服一襲.
丁巳次慈悲嶺彌勒院行香施衣行過　嶺道有一婦抱兩孩兒王憐之賜米.
辛酉至自西京.
十一月己丑制曰: "書雲: '一人元良萬邦以貞.' 太子國之本也定立儲副嫡庶有別所以重宗統一民心也凡有國家者惟此爲急延德宮妃長子烋可改名勳立爲太子."
十二月丙申朔契丹遣利州刺史蕭素來賀生辰.
○(甲午)八年春正月丙寅朔放朝賀.
壬申東女眞中尹英孫等十八人來獻名馬.
二月癸卯冊勳爲王太子其冊曰: "　自生民置君覽萬機而允理立嗣必子歷百世以弗磨是爲通規匪由私愛朕謬據元元之首思弘永永之休國本貞於植寧孫謀光於錫羨但綴旒而在慮方主器以佇賢果能蒙祐琁旻毓明琅震旣亶聰而稔譽宜貳體以　榮咨爾長子勳汪度包寬　姿挺秀處　年之列不雜群嬉　耉德之流樂聞善道重海之謳歌胥洽盈庭之　注僉同是用陟紫殿之副尊示靑牆之峻級練辰斯吉綸　特　今遣使兼太尉守門下侍郞王寵之使副兼司徒尙書右僕射朴成傑等持節備禮冊命爾爲王太子. 於戱劉徹之七歲登儲信爲美事周昌之三朝問竪可俟勤誠勉乃令圖率玆芳烈饗高位而彌*　{　}服正言之惟師　嘉淑以有彰亦撫監而無忽敬佩予訓不其偉歟."
丙午御神鳳樓大赦凡有職者加一級.
癸丑饗於宗廟山陵宴群臣於乾德殿賜幣有差.
三月甲戌賜勒留東女眞阿骨等五十九人布物有差.
夏四月庚戌加李子淵太傅制赦前見罷員吏皆復其官.
壬子北女眞寧塞將軍高遮等三十九人來獻駿馬.
己未賜柳善餘等及第.
是月遣給事中金良贄如契丹告立太子.
五月己卯加國內名山大川神祗聰正二字功號.
耽羅國遣使賀冊立太子加使者十三人職梢工　從賜物有差.
乙酉震會慶殿.
六月丁未王受菩薩戒於內殿.
秋七月庚午宋商趙受等六十九人來獻犀角象*牙.
己丑王子生賜名　.
是月契丹始設弓口門欄於抱州城東野.
八月壬子以中樞院使金元鼎爲西北面兵馬使.
庚申東路兵馬使奏: "長州地高且險城中無井乞令設柵南門外平地徙民居之有急入城." 從之.
九月己巳錄壬辰年淄潭驛破賊之功賞軍士職有差賜物優厚.
庚午宋商黃助等四十八人來.
冬十月乙未東女眞柔遠將軍尼多弗等二十八人來獻駿馬歸我被擄人信金位奉暹禮等三人且言: "蕃人實彬鹽漢比丹摩里弗等四人曾受契丹官爵聞王惠愛異土之人願得入覲故謹與俱來." 賜尼多弗實彬鹽漢比丹摩里弗職加等其餘賜物有差.
甲辰契丹橫宣使益州刺史耶律芳來.
十一月甲子契丹宣諭使益州刺史耶律幹來.
十二月庚寅契丹遣復州刺史耶律新來賀生辰.
有司請追贈太祖功臣大匡千明等三千二百人次第職從之.
辛亥命*　{揀}東宮侍衛公子及給使.
○(乙未)九年春二月乙巳東女眞奉國將軍尼多弗等二十七人來獻土物.
戊申寒食饗: 宋商葉德寵等八十七人於娛賓館黃拯等一百五人於迎賓館黃助等四十八人於淸河館耽羅國首領高漢等一百五十八人於朝宗館.
夏四月辛丑雨雹雪.
五月辛酉契丹遣耶律革陳　來冊王詔曰: "卿嗣立世勳茂修文敎　珍職　尊奬於皇家奕慶藩圭撫寧於靑域屬玆行禮思與同休爰特降於冊函仍優加於賄命式昭眷想當體恩榮今差匡義軍節度使耶律革等往彼備禮冊命仍賜車輅冠服圭劒等及特賜諸物具如別錄至可領也." 冊曰: "王者禮遇群後懷和萬邦錫以　　寵價藩之功茂賜之　　錶王室之慶成順考前規允膺休典朕甫鍾嘉運勉徇鴻名　　之儀適交修於朝右蓼蕭之澤宜遐冒於海隅妙簡靈辰式揚昆命匡時致理竭節資忠奉上功臣開府儀同三司守太保兼中書令上柱國高麗國王食邑一萬戶食實封一千三百戶王徽淹融迪裕忠肅秉　木德司仁旁鍾於醇粹珠衡挺異逈賦於英標而自嗣興乃邦纘服前烈樹桓文之遐業撫辰卞之全封善政其蘇驩謠允穆賓王請朔久堅事大之誠候律占風克謹守邦之職作皇家之外蔽壯戎翰之中權實寬東顧之憂率資北面之力存逢邦慶永念世勳乃臨遣於使　特進加於朝冊維師陞秩奉邑增封申昭柔遠之恩式　疇庸之典今遣使匡義軍節度使饒州刺史兼御史大夫耶律革使副崇祿卿護軍陳　持節備禮冊命爾爲守太師加食邑五千戶食實封五百戶餘如故於戱鸞冕八章異其數象輅九　昭其文講備物於曲臺溢榮暉於列國*　{斂}膺殊禮永懋令圖　當熙盛之期益著匡寧之績儀形群岳貽燕後昆寶朕訓言膺受繁祉." 王受冊於南郊.
癸亥遣利州刺史蕭祿來冊王太子官告曰: "古之諸侯厥有世子貞列邦而爲重守　社以惟艱永念亢宗必先立嫡近省來奏深嘉乃誠爰念　朔尊王蓋絶專封之禮瞻天請命固求樹本之恩特擧舊章懋膺榮典匡時致理竭節資忠奉上功臣開府儀同三司守太*傳{傅}中書令上柱國高麗國王食邑一萬戶食實封一千三百戶王徽子勳憑積德之厚　貽謀之休越在　年鬱爲雅器綴胄筵而讓齒趨師席以　玄而　寶系莫竟昌源寢遠肯堂肯構旣克紹於世風拜後拜前是倂敷於朝典顧三韓之右地摠百濟之舊名榮分父母之邦爵復公侯之始示予綏援弘爾善祥於戱當紈綺之齡受絲綸之寵黑　異等玄袞升華所宜崇孝敬以承親顔敦信厚而儀公族勿驕勿惰有初有終欽玆惟休無　慈訓可特封三韓國公." 太子迎命於閤門庭.
乙亥大雨雹.
秋七月丁巳朔都兵馬使奏: "契丹前太后皇帝詔賜鴨江以東爲我國封境然或置城橋或置弓口欄子漸踰舊限是謂不厭今又創立郵亭蠶食我疆魯史所謂: '無使滋蔓蔓難圖也.' 宜送國書於東京留守陳其不可若其不聽遣使告奏." 於是致書東京留守曰: "當國襲箕子之國以鴨江爲疆　前太后皇帝玉冊頒恩賜茅裂壤亦限其江頃者上國入我封界排置橋壘梯航納款益勤於朝天　　抗章乞復其舊土至今未沐兪允方切禱祈又被近日來遠城軍夫逼邇我城移設弓口門又欲創亭舍材石旣峙邊民騷駭未知何意伏冀大王親隣軫念懷遠宣慈善奏　聰還前賜地其城橋弓欄亭舍悉令毀罷."
庚申以崔　爲內史令仍令致仕; 李子淵爲門下侍中判尙書吏部事; 金廷俊爲內史侍郞平章事; 朴成傑爲內史侍郞平章事上柱國; 金元鼎爲尙書左僕射　知政事兼太子少保.
契丹康慶遵等十五人來投歸我沒蕃人五十三口.
癸亥以智猛守司空; 仇勝爲刑部尙書; 金所寶爲戶部尙書; 黃甫延爲工部尙書. 皆以武職兼之.
壬申東女眞首領耶時老等二十六人來獻土物職賞有差.
癸酉制曰: "先　太后親　金氏當寡人與德宗幼少之時保護有勞朕欲封崇爵邑酬*　前勞宜令中樞院准制施行."
八月庚寅慮囚.
己亥尙書吏部奏: "檢校將作少監庾恭義大匡黔弼之曾孫前有所犯久滯散秩曾降制旨太祖配享功臣之後雖有罪犯　*　{須}　用今恭義宜授肅州防禦使." 門下省奏: "恭義曾犯*　{諂}諛名載罪籍不可　用　牧民之寄重於製錦苟非其人必傷其手請罷之." 制可.
九月癸亥契丹興宗告哀使鴻　少卿張嗣復來王聞嗣復過鴨綠江　常膳輟音樂禁屠宰斷　獵.
乙丑王服索　率百官出昌德門前嗣復傳詔擧哀行服輟朝市三日.
辛未禮賓省奏: "宋都綱黃　狀稱臣攜兒蒲安世安來投而有母年八十二在本國悲戀不已請遣還長男蒲安供養." 王曰: "越鳥巢南枝　於人乎." 許之.
丙子遣知中樞院事崔惟善工部侍郞李得路如契丹弔喪會葬.
冬十月乙酉生辰回謝使戶部侍郞崔宗弼還自契丹奏: "禮部雲: '帝名宗眞汝名犯宗字宜改之臣於表狀改稱崔弼.'" 門下省奏: "宗弼宜*　以我國不知所諱誤犯之表章所載未敢擅改彼若強之但　點　庶合於禮宗弼擅改表文有辱使命請科罪." 原之.
丙申制曰: "古先帝王尊崇釋敎載籍可考　聖祖以來代創佛寺以資福慶寡人繼統不修德政　變屢見庶憑法力福利邦家其令有司擇地創寺." 門下省奏: "自古聖帝明王無有創起寺塔以致*大平惟崇重法門愼省政敎不傷民力則自然宗社靈長昔達摩對武帝言: '造寺造塔殊無功德.' 是尙無爲功德不尙有爲功德也且聖祖創寺者一以酬統合之志願一以厭山川之違背耳今欲增創新寺勞民於不急之役怨讀交興毀傷山川之氣　災害必生神人共怒非所以致*大平之道." 不納.
十一月乙丑幸東池檢校衛尉少卿崔成節無故入至帳殿前王驚命下獄. 法司奏: "　入御所者斬." 王曰: "雖律有正條以此加刑是爲苛政又文筆有用可原之." 門下省駁奏不納.
契丹東京回禮使檢校工部尙書耶律道來.
十二月甲寅朔契丹遣金州刺史耶律長正來賀生辰.
○(丙申)十年春正月辛未隕石於黃州聲如雷.
甲戌東女眞奉國將軍阿加主等五十人來獻駿馬三十二匹.
二月甲午有司奏: "沒蕃人廉可　軍器丞位之子三韓功臣司徒邢明之孫於庚戌年中充環衛公子軍役會丹兵　入京城震騷奉二親避兵於故鄕峯城縣道遇賊被虜而去淸寧元年正月攜一子亡來請可　父祖永業田舍　令還給." 制曰: "可　功臣苗裔丁年被　棄蕃土妻兒惟攜一子皓首而歸深可憐憫可給舊業田廬."
癸卯始創興王寺於德水縣.
己酉耽羅國獻方物.
三月甲寅冊子蒸爲國原侯王潛御便次觀禮訖召侍中李子淵　知政事金元鼎尙書左僕射智猛等置酒達曙.
閏月癸未朔告朔於*大廟.
乙酉守司空尙書右僕射致仕高烈卒. 烈善射屢立軍功爲一時名將及沒聞者皆惜之輟朝三日令百官會葬.
夏四月丙寅以智猛守司空.
丙子御乾德殿覆試賜李幹方等及第.
秋七月丁酉以東蕃賊屢侵邊境遣東路馬兵貳師侍御史金旦往討之旦誓衆曰: "臨敵忘家以身徇國分也我生死正在今日." 三軍感激奮勵勇氣自倍破其屯落二十餘所賊大潰獲兵仗羊馬無　.
八月戊辰以決內外死囚避正殿素膳停樂.
西京留守報: "京內進士明經等諸業擧人所業書籍率皆傳寫字多乖錯請分賜秘閣所藏九經漢晉唐書論語孝經子史諸家文集醫卜地理律　諸書置於諸學院." 命有司各印一本送之.
庚午飯僧三萬.
九月甲申制: "諸州牧刺史通判縣令尉及長吏政績勤慢淸濁百姓貧富苦樂可遣使按驗. 所司乃以程驛民吏勞於迎送請停之." 王曰: "朕惟先代頻遣使臣採訪民　故諸道宰民者悉務淸廉以安民庶近來綱紀弛紊且無懲革不勤公事但謀私利要結權豪里巷多囊　之收田原罕桑麻之勸或地有魚　梓漆或家有畜産　財皆被侵奪若有　之者卽假事嚴加枷杖傷其性命懷寃抱痛無所告陳*閒有欲正之者又因貴要之囑卒莫能行　民之害日益月滋官吏旣已如此小民安得聊生朕晨夕　　庶幾釋其煩弊而當軸秉鈞者不以爲可論說紛紛何哉! 今以兼侍御史刑部員外郞李攸績爲山東南忠慶尙州三道撫問使; 兼御史雜端兵部郞中金若珍禮部郞中崔尙　爲山南晉羅全淸廣公洪州七道撫問使; 兼監察御史試殿中內給事安民甫爲關西北關內三道撫問使; 監察御史閔昌壽爲關內東道撫問使分道發遣毋或阻滯."
己丑祀太一於壽春宮以禳火　.
癸巳命太子與諸王置酒東池樓召秀才崔應李曙御室忠令賦東池尋勝詩各賜匹*　{段}.
制曰: "近覽日官所奏數有天變此蓋寡人德薄政令不一所致也　　以懼夙夜未遑自今月避正殿　常膳庶*　天譴凡百卿士各愼爾位直言予過無有所隱."
丙申制曰: "釋迦闡敎淸淨爲先遠離垢陋斷除貪欲今有避役之徒托號沙門殖貨營生耕畜爲業　販爲風進違戒律之文退無淸淨之約袒肩之袍任爲酒　之覆講唄之場割爲　蒜之疇通商買賣結客醉娛喧雜花院穢臭蘭盆冠俗之冠服俗之服憑托修營寺院以備旗　歌吹出入閭閻　*돌市井與人相鬪以致血傷朕庶使區分善惡肅擧紀綱宜令沙汰中外寺院其精修戒行者悉令安住犯者以法論."
冬十月己酉朔日本國使正上位權隷　原朝臣賴忠等三十人來館於金州.
辛亥王太子見於*大廟.
壬戌親　於*大廟加上九廟尊號祭畢御齋宮受群臣賀還御神鳳樓赦制曰: "朕謬承祖*치{　}之遺芬統山河而守業日新一日雖休勿休　懷永於寶圖竭奉先於宗　今者躬虔　禮　振德音思與群生同玆丕慶可大赦中外."
十一月辛巳宋商黃拯等二十九人來獻土物.
是日初雪百官表賀.
壬午幸內帝釋院以僧海麟爲王師.
壬辰設八關會幸法王寺.
甲午東女眞耶賜老等五十人來獻土物.
十二月戊申朔契丹遣永州刺史蕭惟新來賀生辰.
丙辰中外進箋賀王太子長興節於壽春宮.
斬東女眞柔遠將軍沙　何等二人以嘗劫掠朔州人物也.
是歲作長源亭於西江　嶽之南.
世家卷第七.
