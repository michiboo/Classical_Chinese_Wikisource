列傳卷第三. 高麗史九十.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
宗室一.
○高麗封宗室之親且尊者曰公其次爲侯　者爲伯幼者爲司徒司空摠稱曰諸王皆不任事所以保親親也今據舊錄作宗室傳公主別附其後.
○太祖二十五子莊和王后吳氏生惠宗神明王太后劉氏生太子泰定宗光宗文元大王貞證通國師神靜王太后皇甫氏生戴宗旭神成王太后金氏生安宗郁貞德王后柳氏生王位君仁愛君元莊太子助伊君獻穆大夫人平氏生壽命太子東陽院夫人庾氏生孝穆太子義孝隱太子肅穆夫人生元寧太子天安府院夫人林氏生孝成太子珠琳孝祗太子興福院夫人洪氏生太子稷小廣州院夫人王氏生廣州院君聖茂夫人朴氏生孝悌太子孝明太子法登君資利君義城府院夫人洪氏生義城府院大君.
○太子泰無嗣.
○文元大王貞史逸封贈之由子千秋殿君尙光宗女阿志君早卒史皆逸其名.
○證通國師史逸其名.
○戴宗旭光宗二十年卒子孝德太子成宗敬章太子成宗卽位追尊睿聖宣慶太王廟號戴宗卽故葬號泰陵　享*大廟穆宗五年加號和簡顯宗五年加恭愼十八年又加顯獻.
○安宗郁居第在王輪寺南與景宗妃皇甫氏私第近景宗薨妃出居其第郁遂烝有身事覺成宗流郁泗水縣謂曰: "叔犯大義故流之愼勿焦心." 命內侍謁者高玄押送玄還郁贈詩曰: "與君同日出皇畿君已先歸我未歸旅檻自嗟猿似　離亭還羨馬如飛帝城春色魂交夢海國風光　滿衣聖主一言應不改可能終使老漁磯." 初流郁之日皇甫氏免身而卒成宗爲擇傅姆養其兒兒至二歲姆常誨之曰: "爺." 一日成宗召見姆抱以入兒仰視成宗呼雲: "爺." 就膝上　衣襟又再呼: "爺." 成宗憐之下淚曰: "此兒深慕父也." 遂送泗水以歸郁是爲顯宗郁工文辭又精於地理嘗密遺顯宗金一囊曰: "我死以金贈術師令葬我縣城隍堂南歸龍洞必伏埋." 成宗十五年鬱卒於貶所顯宗如其言將葬請伏埋術師曰: "何大忙乎." 明年二月顯宗還京及卽位追尊孝穆大王廟號安宗八年四月移葬乾陵五月加號憲景十二年改孝穆爲孝懿十八年加聖德後稱武陵.
○王位君史逸其名無嗣.
○仁愛君史逸其名無嗣.
○元莊太子史逸其名子興芳宮大君亦逸其名.
○助伊君史逸其名無嗣.
○壽命太子史逸其名子弘德院君圭.
○孝穆太子義生一子出家.
○孝隱太子史逸其名或稱東陽君性險戾交結群小潛懷異圖光宗 賜死子琳禎孝隱之死琳禎以幼獲免逃竄糊口民*閒康兆用事奏授琳禎爵給臧獲田莊屬宗籍. 琳尙書左僕射卒. 禎太子詹事上輕車都尉顯宗三年卒謚溫潔贈工部尙書.
○元寧太子史逸其名子孝當太子.
○孝誠太子琳珠無嗣.
○孝祗太子史逸其名無嗣.
○太子稷無嗣.
○廣州院君史逸其名惠宗二年外舅王規欲立以爲王謀逆見誅院君亦不知所終.
○孝悌太子史逸其名早卒無嗣.
○孝明太子史逸其名早卒無嗣.
○法登君史逸其名早卒無嗣.
○資利君史逸其名早卒無嗣資利方言季子.
○義城府院大君史逸其名無嗣.
○惠宗二子義和王后林氏生興化宮君宮人哀伊主生太子濟.
○興化宮君史逸其名.
○太子濟無嗣.
○定宗一子文成王后朴氏生慶春院君.
○慶春院君史逸其名.
○光宗二子大穆王后皇甫氏生景宗孝和太子.
○孝和太子史逸其名無嗣.
○顯宗五子元成太后金氏生德宗靖宗元惠王后金氏生文宗平壤公基宮人韓氏生檢校太師忠.
○平壤公基顯宗十二年命名賜禮物二十二年冊爲弘仁崇孝光德功臣守太尉兼尙書令開城國公靖宗初冊加守太保冊曰: "固本枝而永世往代令猷分寶玉以展親先王美範是封崇於戚里作藩屛於王家旣有元功合加寵數. 咨爾基靈源誕跡偉器推名志篤忠貞身勤夾輔爰遵規於九錫乃授職於三公賜以奇珍兼之命服. 今遣某官某備禮冊命汝爲守太保階勳餘　如故體予丕訓勵乃深誠." 文宗初基病下制遣醫視疾又其生日賜禮幣後改封平壤公三年加守太師兼內史令十五年又加中書令二十三年卒後追封靖簡王子璡　瑛. 璡太尉　司空早卒. 初校尉巨身謀廢王立基二十六年兵士張善上變告命誅巨身夷其族基已死乃流璡于海南瑛以幼免又以平章王懋崇長寧宮主李氏遂安宅主李氏與其謀乃放懋崇及其子　於安東長寧宮主遂安宅主於谷州擢善爲將軍子孫各賜職一級璡尋卒. 瑛尙靖宗女保寧宮主封樂浪伯加守司徒獻宗時拜開府儀同三司進爲侯肅宗加輸忠功臣守太尉食邑二千戶食實封三百戶睿宗七年卒年七十謚敬安子禎　. 禎授檢校尙書右僕射進檢校司空尙肅宗興壽公主加特進檢校司徒守司空承化伯食邑二千戶食實封三百戶賜贊化功臣號仁宗八年卒子梓杞梓檢校右僕射守司空毅宗十八年卒杞尙睿宗女承德公主子珹璞　. 珹封信安伯康宗爲太子納其女爲妃後進爲侯明宗八年卒子沅　. 沅封桂城侯子璟瑃禧*??璟封淸化侯高宗四十六年卒子溫　　珽. 溫封承化侯元宗十一年三別抄叛逼溫爲王據珍島蒙古遣　子雍熙等來討　囑雍熙曰: "救溫死." 及破珍島洪茶丘先入殺之及其子守司徒桓. 　封丹陽伯子　封長陽公. 　封永寧公美容儀慷慨有志略善騎射讀書通大義高宗二十八年稱爲王子入質蒙古四十年從蒙古也窟大王圍攻忠州王賜　書曰: "昔爾入侍天庭之日出自誠心決然獨斷以一介孤身代三韓萬姓而往者豈以一身之安危憂樂爲慮哉? 但爲國爲家庶全忠孝耳. 十餘年*閒險阻艱難千態萬狀殆不可容說雖然夙志如彼能不益　誠懇永安社稷乎且邈在萬里外猶望庇於本國幸今至此三韓萬姓冀蒙力護想爾意何如也? 　又孝誠所格天地尙有感動今大王以寬仁字小爲任苟或見爾孝懇哀哀有不可忍之者則其有不動心哉? 汝當切迫陳達　大軍解圍反　則非特老人悅　擧一國更生矣其忠孝兩全流名萬世正在此時." 四十一年蒙古帝知　非王親子謂　曰: "汝雖非王子本王族久處吾土卽吾黨也." 乃奪阿母侃馬三百匹賜之. 　又與車羅大帥兵五千來攻諸郡至尙州而還郞將蔡取和謂曰: "捐妻子從公絶域者欲安國家耳. 今無一毫事利國與叛臣無異." 遂逃還逆竪鄭子明以告　　遣人追斬之. 初　之入質也寓於東京摠管洪福源積不平　妻奏於帝殺福源語在福源傳後福源子茶丘訴　於帝曰: "眞金太子中書令也永寧公高麗尙書令故自謂秩等於皇太子." 帝大怒奪　所領兵馬子雍熙　　和琳. 雍封信安侯子　司空. 熙封光化侯子珩玖皆司空. 　封寧仁侯子元司空. 　守司徒. 和司徒子衍正尹衍子彬永寧君恭愍十七年來自元曰: "元朝政亂民饑群盜日盛元祚不久矣." 琳和義君子　和義大君恭愍五年流南海子瑄義瓊. 瑄封襄陽君子珪封壽延君恭讓四年流遠地子評元尹. 義封德　府院君. 瓊封壽興君子福封保寧君恭讓四年流遠地. 珽守司空子維封咸寧侯. 瑃封河源公子佺封新安公元宗二年卒. 禧守司徒子珪守司徒珪子敬封漢南君. 　有容儀尙明宗女延禧宮主封寧仁侯好文學尤嗜釋老孜孜爲善得保終始高宗七年卒謚肅懿子　尙神宗女敬寧宮主初封始興伯後進爲侯又進封淮安公高宗十八年遣　如蒙古軍以土物遺其帥撒禮塔　至見撒禮塔遙拜階下不*　　以酒饌餉之撒禮塔饋以　酪　隨所勸能飮啖撒禮塔大悅二十一年卒子　*??　. 　封桂陽侯*??封新陽伯姿端麗尙高宗女壽興宮主高宗四十三年卒追封公子淑　. 淑封齊安公爲人廉正　練典故時稱宗室儀表初尙元宗女慶安宮主後尙忠烈王女靖寧院妃忠烈二十一年錄三司事後進封大君忠烈薨忠宣卽位如元命淑權署征東省事明年王在元遣郞將申彥卿傳旨曰: "齊安大君於屬爲叔翁主亦是大　供上依睿殿淑妃例." 又明年加三重大匡府院大君四年卒年七十五. 子眩封平陽公慶安宮主出也忠烈二十六年卒子璹楨. 璹忠宣二年封順正君後進封大君元仁宗在東宮璹妹伯顔忽篤得幸璹赴召如元尋授翰林學士三年奉御香還國故事迎御香不用禮服璹始遣人強百官用禮服. 忠肅三年西海道民多流移州郡空虛者五六海州亦納其印於都堂以璹奪州田五千餘結故也命執璹家奴在海州擾百姓者流遠島. 璹嘗矯制起驛馬又於遼陽望海等地影占人戶二百餘口憑宮掖勢多行不法見王亦踞傲無禮六年元遣斷事官中欒哈里哈赤令史丘友直等執璹以來王與元使鞫於行省杖五十七. 楨忠宣二年封懷仁君亦依妹勢恣行不法子　封順仁大君. 　封帶方公忠烈元年率衣冠子弟十人如元爲禿魯花王賜景靈殿五室白銀祭器十八年卒子　封中原公　子珣瑀琇. 珣封淮安大君珣子　　　　. 　元尹　史逸其封　益城府院君　子緩緝. 緩封益昌君緝一名　初封益川君後封益山君尙恭讓王女肅寧宮主恭讓四年流遠地. 　封昌寧君子琦封寧原君恭讓四年流遠地. 瑀封昌原君. 琇封樂浪君琇子昉封順安君恭讓元年與同知密直司事趙　如  京師告卽位子　聃. 　封永福君恭讓四年與贊成事權仲和如  京師謝恩子回元尹. 聃封順寧君恭讓三年與司藝柳伯淳犯造言謗國之罪臺省刑曹會慈恩寺鞫之伯淳等不服及　訊伯淳曰: "嘗與聃言諸將受命攻遼逗　返　宜若無功而今反受褒賞. 其回軍也沮王氏立子昌者亦勢之然也大臣以此繫獄昔毅宗武臣之亂宜可鑑也. 今儒者鄭道傳等謀弄國柄　有前日之亂則吾等恐陷其禍." 聃亦具服臺省刑曹請加聃罪王曰: "聃宗室不忍加刑削屬籍流見州杖流伯淳基州." 四年聃流遠地. 　守司徒. 璞尙毅宗女安貞宮主加守司徒封咸寧伯宮主召伶人學琴遂私之明宗朝以璞不能治家詔削職居二年復職十五年卒. 　神宗初守*大尉上柱國延昌公　子縝守司空縝婢爲崔忠粹所嬖明宗末忠粹與兄忠獻謀廢立乃曰: "宗室中唯縝博通經史聰明有度量若立爲主國可中興矣." 崔忠獻及朴晉材有異議不果. 　睿宗朝授檢校戶部尙書柱國尋加檢校司徒守司空上柱國.
○檢校太師忠史逸.
○靖宗三子容懿麗妃韓氏生哀　君昉樂浪侯璥開城侯　.
○哀　君昉史逸.
○樂浪侯璥文宗六年冊爲開府儀同三司守太保兼尙書令上柱國樂浪侯食邑三千戶賜輸誠　理奉德功臣號.
○開城侯　文宗六年冊開府儀同三司守太尉兼尙書令上柱國開城侯食邑二千戶賜資仁保理佐化功臣號十六年卒謚愼　.
○文宗十三子仁睿太后李氏生順宗宣宗肅宗大覺國師煦常安公琇道生僧統　金官侯*??卞韓侯　樂浪侯　聰惠首座璟仁敬賢妃李氏生朝鮮公燾扶餘侯*??辰韓侯愉. 大覺國師煦字義天避宋哲宗諱以字行. 文宗一日謂諸子曰: "孰能爲僧作福田利益耶?" 煦起曰: "臣有出世志惟上所命." 王曰: "善." 遂隨師出居靈通寺煦性聰慧嗜學始業華嚴便通五敎旁涉儒術莫不精識號祐世僧統煦欲入宋求法王不許至宣宗時數請宰臣諫官極言不可二年四月煦潛與弟子二人隨宋商林寧船而去王命御史魏繼廷等分道乘船追之不及遣禮賓丞鄭僅等問過海安否煦至宋帝引見垂拱殿待以客禮寵數渥縟. 煦請遊方問法詔以主客員外楊傑爲館伴至吳中諸寺皆迎餞如王臣. 王上表乞令還國詔許東還煦至禮成江王奉太后出奉恩寺以待其迎　導儀甚盛煦獻釋典及經書一千卷又於興王寺奏置敎藏都監購書於遼宋多至四千卷悉皆*　{刊}行始創天台宗置於國淸寺已而南遊　歷名山後退居海印寺及肅宗卽位遣使迎還住持興王寺. 遼使王　見興王寺小鐘歎美曰: "我朝所未有." 煦謂　曰: "吾聞皇帝崇信佛敎請以此鐘獻之." 　曰: "可." 煦請鑄金鐘二　將獻於遼帝遂屬回謝使孔目官李復先奏其意遼帝以　奉使妄有求索加峻刑令勿獻及復還刑部奏治其罪. 煦病王幸摠持寺問疾尋卒王欲謚大覺中書門下省奏: "大覺者佛也僭佛號非煦意." 王不從政堂文學李　言: "煦於上雖周親而按禮出家無服然才行俱優名重遼宋欲追贈國師不可不服." 於是王與群臣玄冠素服輟朝三日賜賻甚厚遂冊贈大覺國師又賜敎門徒弔慰.
○常安公琇文宗二十五年授開府儀同三司檢校尙書令守司空上柱國平壤侯食邑一千戶二十七年王遣中書侍郞金行瓊衛尉卿李靖恭於尙書省行冊禮幷賜印綬衣帶鞍馬匹*　{段}銀器布貨等物冊曰: "周開五等之封增恢茂業漢置七王之輔永耀丕圖. 伊制理之惟艱必宗藩而是賴宜遵縟矩益闡芬猷. 咨爾王子琇天縱藝能生知仁孝劉睦之謙恭育性孚　至和始興之淸素飭躬雅符僉　克膺德懋高暎戚流乃推敦睦之懷　示旌庸之眷授之大邑進以崇資今遣使某官某等持節備禮冊爲開府儀同三司檢校尙書令守司空上柱國平壤侯食邑一千戶. 於戱朕則擧不由私致加於公望爾則動無違禮勉奉於官常保以恩榮愼厥終始." 宣宗三年加守司徒食邑二千戶進封常安公獻宗卽位加守太保元年卒謚英良.
○道生僧統　文宗二十四年命祝髮後住俗離寺. 睿宗七年或告　與尙書右丞金仁碩全州牧使李汝霖交通圖不軌王流　於巨濟縣及其黨汝霖仁碩殿中少監河彥碩刑部尙書任申幸大卿李仲平刑部員外郞李日肅將軍金澤臣宋英漢別將金有成知南原府事李綏寧朔鎭使李日衍崇敎寺僧資尙幷仁碩汝霖申幸彥碩等子流遠地誅資尙於中路　尋卒　財累鉅萬厚施於人故貪利者多附之終以此敗.
○金官侯*??文宗三十一年授特進檢校司空上柱國金官侯食邑一千戶*??有學術扶餘公*??嘗娶積慶宮主*??與　愉等諫以爲不可娶同姓王不從. 宣宗三年進檢校尙書令守司徒食邑二千戶九年卒贈守太尉兼中書令食邑三千戶食實封五百戶王曰: "　者章順侯無後而卒依浮屠法散骨今金官侯無嗣宜准章順例然此法出於釋氏不足依據宜卜地厚葬以永春秋之饗." 有司竟奏不行謚莊憲.
○卞韓侯　文宗三十一年授特進檢校司空上柱國卞韓侯食邑八百戶宣宗三年進檢校尙書令守司徒食邑二千戶九月卒謚章順.
○樂浪侯　文宗三十七年卒追封樂浪侯.
○聰惠首座璟.
○朝鮮公燾文宗十五年冊爲崇仁廣義功臣開府儀同三司檢校尙書令守司徒上柱國朝鮮侯食邑二千戶三十一年進封公宣宗三年加守太保食邑三千戶獻宗卽位加守太師肅宗立增封食邑五千戶食實封五百戶四年卒贈謚襄憲爵其子滋檢校太保上柱國. 源檢校司空柱國溫檢校工部尙書柱國. 六年滋以檢校太師守司空卒. 源肅宗加輸忠功臣*持{特}進檢校太尉守司徒尙肅宗女安壽公主封廣平伯進開府儀同三司封爲侯仁宗加守太保廣平公食邑二千戶食實封五百戶子璥封安平伯尙睿宗女興慶公主明宗七年卒性恬靜好學經藝方技無不該貫書　亦妙然好釋典臨終效禪僧作偈卒年六十一. 溫睿宗授上柱國仁宗加守太尉江陵侯食邑七百戶食實封三百戶尋卒生三女爲毅宗明宗神宗妃子瑛　瑛字玄虛性沈靜寡慾篤志於學毅宗初爲殿中內給事請赴試王嘉其志然以侯王之子下從貢士非例不允尙仁宗女承慶宮主封恭化伯恩顧甚渥明宗卽位進爲侯晩年酷好浮屠法十六年卒年六十一謚定懿. 子沔尙毅宗女和順宮主神宗授守司空上柱國廣陵侯後進爲公高宗五年卒性純厚沈靜工筆札多技能尤精醫術以畜藥活人爲事凡有疾　者皆造其門略無憚色人皆歎服. 　殿中內給事同正.
○扶餘侯*??文宗三十四年冊爲扶餘侯冊曰: "周樹維藩所以保　興之運漢崇盤石所以臻炎盛之期將圖社稷之寧必賴本*　{支}之固　涓景範用擧寵章? 咨爾王子*??克　挺姿至　稟粹讀書俱下於十行　藻敏成於七步聲華旣洽奬賁可稽是用逈陟五侯之列擢陞八座之榮*　以土茅賜之戶食. 今遣使某官某等持節備禮冊命汝爲開府儀同三司檢校司空守尙書令上柱國扶餘侯食邑一千戶於戱恩雖立愛義亦在公論德授官朕罔踰於制度出忠入孝汝祗率於典　恆守貴以勿驕益礪誠而匪懈敬佩嘉訓不其　歟?" 宣宗三年加守司徒食邑二千戶十一年進守太保肅宗卽位制授守太傅食邑三千戶食實封三百戶四年以罪流京山府若木郡王以儒釋書賜之睿宗七年又以罪移巨濟縣流其子沔於進禮縣差內侍官遞守之*??道卒王聞之輟朝三日百官上表陳慰明年召沔還授司空.
○辰韓侯愉宣宗三年授檢校太尉守司空獻宗初進守司徒肅宗時加尙書令食邑六千戶食實封四百戶四年卒謚和信子沂演. 沂睿宗授檢校尙書右僕射柱國進檢校司空尙睿宗女大寧公主加檢校司徒守司空淮安伯食邑二千戶食實封三百戶賜贊化功臣號沂與及第崔道元進士白思允承旨權思道及吳世英等遊道元學陰陽術思允等皆無賴薄行沂與道元設醮山寺事聞鞫道元等不服沂與道元皆坐流沂尋召還仁宗四年卒. 演睿宗授檢校戶部尙書柱國尙肅宗福寧宮主加檢校司徒守司空上柱國晉康伯食邑三百戶仁宗二十四年卒.
○宣宗四子思肅太后李氏生獻宗元信宮主李氏生漢山侯　二子夭史逸其名.
○漢山侯　獻宗卽位拜守司徒李資義欲奉　爲王伏誅肅宗流元信宮主及　兄弟二人於慶源郡.
○肅宗七子明懿太后柳氏生睿宗上黨侯泌圓明國師澄儼帶方公　太原公*효齊安公*서通義侯僑.
○上黨侯　肅宗三年冊爲守仁輔德佐理功臣開府儀同三司檢校太保守太尉兼尙書令上柱國上黨侯食邑二千戶食實封三百戶四年卒謚順　.
○圓明國師澄儼肅宗三年出家以祐世僧統煦爲師仁宗十九年卒贈謚圓明國師.
○帶方公　肅宗七年下敎命名賜禮物睿宗元年授推忠廣義功臣開府儀同三司檢校太尉守司徒兼尙書令上柱國帶方侯食邑二千戶食實封三百戶四年封爲公冊曰: "興祖業者必固本*　{支}壯王室者須資藩輔眷言同氣時乃懿親稽典訓之文採臣工之議乃擇吉日特頒寵章. 咨爾大弟　膺帝拇之祥發靈源之粹仁義忠信曰天爵秉自生知詩書禮樂謂人文敏於時習口不言利慾之事身不近　諛之人靜必修誠動斯中節居宗室則睦友之道盛奉慈　則愛敬之意深厥德茂焉朕心嘉止宜出綸而錫命寔備物以申恩分以土茅爵高於五等賜之袞冕制及於九章遣某官某等持節冊命爾爲推忠廣義功臣開府儀同三司檢校太保守司徒兼尙書令帶方公食邑三千戶食實封三百戶. 於　恩莫深於骨肉義莫重於君臣爾其念骨肉之恩　君臣之義光贊我祖業尊奬我王室不其　歟敬哉　哉." 五年加輸忠功臣守太尉帶方公食邑三千戶食實封三百戶　表讓不允九年加奉順功臣守太保食邑三千五百戶食實封三百五十戶. 後爲李資謙所構放京山府及資謙敗仁宗欲召還六年卒於貶所王聞之哀悼輟朝三日贈謚良簡追封開府儀同三司守太師中書令帶方公食邑五千戶食實封五百戶子瑜娶通義侯女仁宗十九年卒. 瑜子珙尙仁宗女永和宮主封邵城伯明宗十二年進守司徒邵城侯. 珙性貪鄙凡市物遣家奴占奪不與直雖至樵蘇菜果亦如之賣者或就索其直輒遭歐辱民*閒多苦之樞密副使曹元正家奴入市賣二死雉珙奴奪之元正誣告法官曰: "我家奴持犀帶二腰過市珙奴強奪請取還." 法官囚其奴　掠甚酷奴誣服珙當　坐賂元正白金六斤得免聞者雖疾元正誣妄亦喜珙挫辱也年四十八疽發背死國人皆喜曰: "吾　得活矣." 珙子祐璿. 祐尙明宗女壽安宮主封昌化侯神宗卽位拜守司徒上柱國祐子泫守司空. 璿守司徒柱國爲人寡慾　佛不營産業高宗三年卒有二女家貧未嫁不克襄事崔忠獻聞於王官　葬事.
○大原公*효肅宗七年下敎命名賜禮物睿宗元年授奉義同德功臣開府儀同三司檢校太保守司徒兼尙書令上柱國大原侯食邑二千戶食實封三百戶四年冊封大原侯冊曰: "昔者仁君之於弟親愛故莫不欲其富貴之也於是冊立褒崇之典擧矣. 朕祗承大統若涉深淵載惟永圖奬進同氣非特私骨肉之好思以奉宗廟之靈. 咨爾*효迪哲溫文　仁寬博岐　之姿日秀孝友之美夙成忘勢而樂乎道克己而從於師宜崇　土之封以固維城之望是用衍之邑采峻以階資仍加九錫之儀陞以五等之貴. 今遣某官某等命爾爲奉義同德功臣開府儀同三司檢校太保守司徒兼尙書令上柱國大原侯食邑三千戶食實封三百戶. 於戱敦族所以厚風俗立侯所以屛王家汝其居寵祿以當思危謂宴安而猶懷毒往愼乃位永孚於休." 五年加廣孝功臣守太尉*효表讓不允九年加守仁功臣進爲公食邑三千五百戶食實封三百五十戶十七年進太保尋爲李資謙所陷竄南裔仁宗七年召還授奉順同德守節贊化功臣開府儀同三司檢校太師守太保兼尙書令上柱國食邑三千五百戶食實封五百戶. 八年王賜敎曰: "卿負時偉望爲世宗親貶在嶺南本非寡人之意今還闕下乃伸猶子之情錫之第宅之新加以物般之渥益修忠藎當　眷懷." 賜甲第一區及金銀器匹*　{段}鞍馬布貨毅宗二十四年卒子　授檢校司空上柱國封江陽伯毅宗二十二年進封侯.
○齊安公*서肅宗八年下敎命名賜禮物睿宗元年授翊聖致理功臣開府儀同三司檢校尙書令守司空上柱國封齊安侯食邑二千戶食實封二百戶. 五年加奉化功臣守司徒食邑三千五百戶*서表讓不允九年加同德功臣檢校太保守太尉食邑三千戶食實封二百五十戶. 十年冊爲翊聖致理奉化功臣檢校太保守太尉食邑三千戶食實封二百五十戶. 十七年進爵爲公仁宗九年卒時李資謙用事奏貶帶方大原二公及諸有名望者*서恐不免請去諸侍衛軍士杜門不接賓客縱酒自晦故終免於禍謚思節子璋司空素無賴好弓馬與直長同正李龜壽飮博擊毬毅宗弟僧　曦在興王寺數往還遊戱興王寺管勾內侍朴懷俊奏二人意　測毅宗九年削璋爵流龜壽於仁州璋憤　死.
○通義侯僑肅宗八年下敎命名賜禮物睿宗元年封推仁贊化功臣開府儀同三司檢校尙書令守司空上柱國通義侯食邑二千戶食實封二百戶五年加奉節功臣守司徒食邑二千五百戶僑表讓不允九年加推誠功臣檢校太保守太尉食邑三千戶食實封二百五十戶. 十年冊爲推仁贊化奉節功臣開府儀同三司檢校太保守太尉上柱國食邑三千戶食實封二百五十戶冊曰: "睦九族平百姓者堯之仁也蓋言自邇以及遐立萬國親諸侯者易之象也所以取法而垂訓故周詩有麟趾之詠漢制有犬牙之封者是其義也肆予一人稽若先憲乃眷天倫之屬實惟宗室之賢特擧寵章方行冊禮非敢私於骨肉將以固於本支. 咨爾弟僑生則英奇妙有淑質少而莊重儼若成人孝悌之行成於內俊偉之聲達於外先君矜幼以最愛母后恤孤而至慈　玆藩翰之褒崇實乃朝家之典故宜頒明命而備物爰講縟儀以申恩是用授茅土以*　封爲湯沐而賜邑於戱貴不期驕而驕自至祿不期侈而侈自至有勢榮必兼義榮得人爵勿　天爵復斯言而無忽愼有終而如初衛社稷以盡忠奉君親而思孝往踐乃位永孚於休." 十四年卒年二十三謚英章性聰銳好學愛賓客.
○仁宗五子恭睿太后生毅宗大寧侯暻明宗元敬國師　曦神宗.
○大寧侯暻毅宗二年冊爲侯暻有度量得衆心宦者鄭　謀陷臺*　{諫}密誘散員鄭壽開誣告: "臺省及臺吏李　等怨王謀推戴暻爲主." 王惑其言欲去之諫臣金存中請令有司按問果無驗　壽開配黑山島流　於雲梯縣. 　思欲免咎又讒雲: "外戚朝臣出入大寧侯家誠不誣矣." 先是存中與太后妹　內侍郞中鄭　及後弟承宣任克正有隙　性輕薄有才藝交結大寧侯常與遊戱存中　等構飛語以聞王疑之. 宰相崔惟淸文公元庾弼等率諫官崔子英王軾金永夫朴*??{朴　}等伏閤請曰: "鄭　交結大寧侯邀其第宴樂遊戱罪不可赦." 御史臺又以　陰結宗室夜聚宴飮囚　及秘書正字梁碧戎器色判官金義鍊大寧府典籤劉遇錄事李施王宥五人罷大寧府流暻奴金　於懷仁笞樂工崔藝等流之. 臺諫伏閤更請知臺事崔允儀直入王所爭之召還李　杖流　於東萊碧於會津義鍊於淸州　於撲島. 初　餉暻惟淸藉以器至是臺諫又論惟淸失大臣　貶南京留守使雜端李綽升在家不　劾貶爲南海縣令皆　妹　也. 未幾吏部請錄　惟淸綽升罪於政簿制可. 十一年流暻於天安府更貶惟淸爲忠州牧使克正爲梁州防禦使　妹壻右副承宣金貽永知昇平郡事綽升爲南海縣令徙配　於巨濟縣. 時崔藝遇赦還京與妻不　妻誣告藝尙不悛往來大寧侯第王命崔　　鞫之無驗. 王素信圖讖不友諸弟疑猶不釋密諭諫臣論劾大寧侯及克正等罪又恐太后救之先遷太后於普濟寺陽若不得已而允之. 流矢之變王詔責宰樞不得賊於是逮捕絡繹疑大寧侯家　羅彥有成黃益等鞫問深刻彥等誣服. 諸王宰樞百僚耆老詣闕賀得罪人斬羅彥有成黃益及有成妻又以禁衛不謹流牽龍巡檢指諭十四人于田里.
○元敬國師　曦一名玄曦. 明宗七年興王寺僧上變告: "僧統　曦潛結僧徒謀逆." 鞫　曦從者無驗釋之. 十年太后患乳　召　曦侍疾　曦多亂宮女又通公主穢聲聞外右司諫崔詵上*　諷　曦穢行請出之王覽書大驚曰: "不意司諫離*閒我兄弟." 遂罷詵. 自後臺諫無敢言者朝臣皆附　曦賄賂公行十三年死.
○毅宗一子莊敬王后生孝靈太子祈.
○孝靈太子祈初名泓毅宗七年冊封王太子二十四年鄭仲夫作亂遷迎恩館尋放珍島縣.
○明宗庶子十餘人善思洪機洪樞洪規洪鈞洪覺洪貽皆諸嬖所生俱剃髮爲僧號小君餘史逸.
○善思年甫十歲明宗命爲僧衣服禮秩與適無異出入禁中頗張威福時諸小君直授三重擇住名寺用事納賄僥倖者多附.
○洪機洪樞洪規洪鈞洪覺洪貽明宗之廢同配海島.
列傳卷第三.
