志卷第八. 高麗史五十四.
正憲大夫工曹判書集賢殿大提學知  經筵春秋館事兼成均大司成臣鄭麟趾奉 敎修.
五行二.
○五行三曰木. 曲直木之性也失其性爲　故生不暢茂及爲變怪者有之時則有　禍時則有鼠妖是爲木不曲直. 其徵恆雨其色靑是爲靑　靑祥.
太祖二十一年八月大內柳院　槐自起.
光宗二十四年二月壬寅連理木生於京城德瑞里.
成宗六年連理木生於忠州.
顯宗七年四月司憲臺庭栢樹枯死有年至是復生. 十六年十一月甲申寶城郡獻珊瑚樹二株. 十八年七月庚子靈光郡獻珊瑚樹高八尺枝八十一.
肅宗五年五月蟲食平州管內白州　山松. 六年四月蟲食首押山松. 辛丑太史奏: "蟲食松此兵徵也宜行灌頂文豆婁寶星等道場老君符法以禳之." 從之. 丙寅遂集僧徒於首押山以禳之丙戌命東北州鎭設神衆道場以禳松蟲. 七年四月蟲食松辛亥命僧講華嚴經五日以禳之. 五月癸酉親率群臣醮上帝五帝於禁中配以太祖及大明夜明謝過祈禳三夜而罷. 六月丙戌命宰相分祀五方山海神君於三所又集僧二千分爲四道巡行京城諸山諷般若經以禳松蟲遂發卒五百捕於松岳.
睿宗五年二月癸巳雨木　. 六年六月中書省櫻桃結子大如杏子而中空無核. 十七年七月蟲食松丙戌設佛頂道場於會慶殿七日以禳之.
仁宗十一年四月蟲食松. 十三年二月丁丑雨木　. 十五年正月丁丑雨木　. 十七年十二月丁卯雨木　.
毅宗五年八月海州蟲食松自去歲至是爲蝗蟲所損. 太史奏曰: "海東古賢讖記: 鵠嶺有松城松爲君臣*차　爲小人. 　食松之時文虎亂政松變鵠木之歲天下白色."
明宗八年二月壬申居昌縣*於居鄕民家　梨自起枝葉復生. 四月戊寅黃澗縣　　自起壬午利安縣　樹自起. 十一月丁丑木稼. 十一年二月丁酉妙通寺南菩提樹鳴如豹聲. 十二年正月癸巳木稼. 十五年正月戊戌木稼. 十月戊寅木稼. 十六年五月西海　州界蟲食松葉設齋禳之. 十七年正月丙午木介丙寅亦如之. 二十年十月己酉木稼二十一年正月己未木稼二十四年十一月辛亥木稼二十五年正月癸巳西京監軍使廳北楡樹自鳴凡十餘日. 二十七年正月丙子木稼.
神宗五年二月戊寅木稼.
熙宗四年二月壬寅木　.
康宗二年四月白州有　樹三年自起.
高宗十年七月蝗蟲食松葉. 十一年五月蟲食安和寺松葉. 十六年正月庚午朔木稼丁亥亦如之. 二十一年十二月戊子木稼. 二十二年正月己亥木稼戊申亦如之. 三十年正月癸未木稼. 三十三年十二月癸巳木稼三十八年閏十月丁丑木稼. 三十九年十一月己丑木介. 四十一年二月庚午木稼. 十一月壬戌木稼. 十二月戊寅木　. 四十五年七月南海平山縣　樹自起.
元宗元年正月庚午木稼. 二年正月癸未木稼. 四年十二月乙卯木稼甲子亦如之. 九年十一月壬戌木稼. 十一年十二月己亥木稼.
忠烈王元年十月蟲食松葉. 四年十一月辛丑木稼. 五年正月丙辰木稼. 六年正月乙巳木稼. 十一月己酉木稼庚戌亦如之. 七年十一月癸亥木稼. 十一年正月辛卯木稼. 十五年正月丙申木稼. 十九年五月乙丑木實皆隕. 二十年十二月壬午木稼. 三十一年十一月乙卯雨木　. 三十四年正月癸未雨木　. 二月丁未雨木　.
忠宣王二年十二月丁未雨木　戊辰雨木　二日.
忠肅王四年十二月乙巳木稼丙辰亦如之. 八年正月辛巳木稼. 九年九月庚辰木稼. 十一年正月庚子木稼. 十五年十一月戊寅木　. 十七年十一月癸巳木稼. 後八年六月辛卯大觀殿銀杏樹自顚. 十月己酉木稼. 十二月丙申木稼.
忠惠王後二年二月癸未木稼. 十二月壬戌木稼. 五年正月壬午木稼二月癸巳木稼丙申亦如之.
忠穆王元年正月乙巳木稼癸丑木介. 二年十一月辛亥木稼二日. 三年正月辛酉木稼.
忠定王元年正月壬辰朔木稼癸巳亦如之.
恭愍王元年二月辛卯木稼. 二年九月蟲食松葉. 十一月戊辰木稼大霧咫尺未辨人物. 三年正月癸酉木稼乙亥亦如之. 六月蟲食松岳松命捕之. 十二月庚子木稼. 五年四月蟲食松葉命捕之. 六年閏九月癸亥木稼. 十月壬午木稼. 七年十月己卯木稼. 十一月丁未木稼. 八年六月戊子木稼. 十年五月庚申蟲食松. 十一月庚午雨木　. 十二月丁未木稼. 十一年十二月戊寅木稼. 十二年二月戊戌木稼三日. 十三年五月蟲食松葉. 十四年四月蟲食松葉. 十五年十一月甲辰木稼乙巳亦如之. 十六年四月江東有桃結子每顆一面不毛晉州斷俗寺　松自起. 十九年十月木稼十二月庚午木稼. 二十一年二月丁亥木稼. 二十二年十一月丙辰木稼. 十二月丙寅木稼. 二十三年十月辛亥木稼丙辰亦如之.
辛禑二年閏九月庚戌木稼. 三年十二月壬子木稼. 四年十一月壬午木稼戊子亦如之五年十月己巳雨木　. 八年二月全羅道錦州有木結實色如粉狀如手指人以謂木實　味不如　. 十月丁亥木稼. 十一月己未木稼甲戌亦如之. 十二月乙酉木稼. 九年二月庚辰木稼. 十二年十一月庚午木稼. 十二月辛卯木稼戊戌亦如之. 十四年正月乙酉木稼. 十一月乙酉木稼丙申亦如之.
恭讓王元年正月乙酉木稼. 五月乙亥蟲食松葉乙未令重房率五部人捕松蟲. 六月辛丑設大般若法席於龜山寺以禳之. 二年二月壬子木稼. 四月蟲食松岳山松丁亥發五部人捕之. 三年四月乙丑蟲食松岳山松葉發各里各領捕之. 十二月丁巳木稼三日己卯亦如之宜州有大樹枯朽累年是年復條達敷榮時人以爲開國之兆. 四年五月丙申蟲食松岳松葉丙午蟲食*大廟松旣蟲之食松五六年於玆而*大廟之松未嘗食至是始食之.
○顯宗三年十月己亥大雷雨. 五年十一月乙巳雷雨. 六年十月癸巳雷雨. 十三年十月庚戌大雨暴風折木是日以霖雨不止祈晴於群望. 十五年五月癸巳雨自春　甚民有團聚　天祈禱王晨起聞其聲因輟膳齋沐焚香立於殿庭仰天祝曰: "寡人有過請卽降罰萬民有過寡人亦當之乞垂膏澤以救元." 元遂大雨. 十九年六月*　{淫}雨.
靖宗元年五月甲辰祈晴於川上每水旱祭百神於松岳溪上號曰川上祭. 十二月乙亥雨. 六年五月壬戌大雨　月. 八月丁未祈晴於北嶽. 七年十月乙酉暴雨.
文宗元年五月己卯大雨. 三年四月乙丑大雨有雹震人及樹木. 四年五月辛卯夜暴雨震人及樹木. 六年六月乙亥大雨. 九年五月乙亥大雨雷電有雹. 十年六月己卯制: "今當禾穀垂成*　{淫}雨不止將來可慮其令祈晴於上下神*祗{祇}." 十九年十一月甲申雷雨. 二十一年十一月壬午日南至大雷雨. 二十七年六月庚子祈晴於川上. 二十八年四月甲戌大雨百官表賀. 三十一年八月辛卯祈晴於川上.
宣宗五年八月霖雨傷禾. 七年十月辛丑大雨. 十二月辛卯朔大雨.
肅宗元年十月辛未大雨雷震. 三年七月戊申祈晴於松岳. 十月庚辰雷雨. 四年八月丙子祈晴於松岳東神川上諸神廟朴淵等五所. 六年五月庚午大雨十一月辛丑大雨. 九年十二月戊申大雨.
睿宗元年五月丙辰以大雨踰旬祈晴於廟社八陵. 八年六月己巳祈晴於社稷群望. 十年五月戊寅雨雷電十月癸丑雨雷電. 十一年九月壬子夜雷雨. 十六年六月丙午大雨自四月旱至是乃雨.
仁宗元年十月丙申大雨. 三年正月庚寅大雨. 七年八月丙寅以久雨祈晴于山川佛宇. 八年五月甲辰大雨. 九年五月辛丑大雨. 十月乙丑大雨凡四日庚子雷雨. 十一年五月壬申大雨. 七月辛未大雨. 十二月庚子大雨丁未亦如之. 十二年七月乙亥大雨三日. 十五年五月庚寅大雨. 六月辛卯大雨震南郊人馬罷散祈雨巫女. 十八年十二月壬戌大雨. 二十二年十月庚辰大雨雷電.
毅宗三年九月丁亥大雷雨. 四年十月庚戌雷雨. 七年九月壬辰大雨雷電. 十一年十一月己巳大雨乙亥丙戌亦如之. 十二年六月丙申大雨. 十月乙未大雨震雷. 十一月丙寅大雨.
明宗十一年六月辛酉大雨. 二十年九月癸丑大雨震電. 二十二年十月辛丑大雷雨. 二十三年十月甲寅大風雨雷電.
高宗二年七月辛酉大雨. 六年五月辛酉大雨. 八年十一月丁酉雷雨. 十年九月甲辰大雷雨. 十一年十一月癸亥朔雷雨. 十二年夏恆雨傷禾稼. 三十年六月戊申大雨. 三十二年九月戊戌大雨雷電暴風飛瓦. 十月癸亥雷雨. 四十一年七月乙巳大雨傷稼多漂民戶. 四十五年自六月至七月恆雨.
元宗四年五月丙申大雨. 十年十月辛巳雷雨壬辰亦如之. 十四年閏六月庚申大雨傷稼.
忠烈王十三年五月辛卯朔大雨. 十五年八月甲子大雨. 二十一年十二月辛酉大雨. 二十七年六月戊申大雨傷稼. 三十一年十月甲申雷雨.
忠宣王五年十一月己亥大雨.
忠肅王二年六月癸巳大雨. 三年六月甲戌雨翼日大雨. 四年四月甲子大雨. 五年六月丙午大雨. 八月甲午大風雨禾偃木拔凡二日. 六年六月丙午大風雨. 七月戊寅大風雨震電. 九月戊申大雨雷電. 七年九月甲午雷雨. 十六年三月己卯雨大風. 七月戊辰大雨人有溺死者.
忠穆王元年十月丙辰大雷雨.
忠定王元年十月己丑暴雨雷電. 三年十月戊寅大雷雨.
恭愍王三年五月戊子大雨. 四年正月甲子大雨. 五年七月壬辰大雨人家漂沒者多. 十一年十一月乙巳大雨震電. 甲寅雷雨虹見地震. 十六年五月甲辰大雨. 時南方大旱行旅不得水熊津渡淺　濡馬足至是乃雨民始播稻. 六月庚申大雨五日. 十七年十二月辛巳夜大雷雨. 二十二年七月丙辰大雨. 二十三年正月戊子雨大雷電有魚墮落. 十一月己巳大雨雷電.
辛禑元年六月丙午漢陽府大雨三角山國望峯崩. 九月癸亥驟雨大風天大震動. 十月己巳雷雨大風行消災道場於外院寺. 十一月辛巳朔大雨震電　敬孝大王於*大廟不克　. 三年二月甲戌雨震電. 三月戊子大雨. 十月丁巳雷雨. 四年十一月辛未雷雨. 七年七月癸亥大雨水溺死者多. 八年五月己未大雨. 九年五月丁未無雲而雨丙辰大雨. 十月乙亥大雨震電丙子亦如之. 十年十月戊寅雨震電.
恭讓王元年八月自四月至是月恆雨水湧山崩. 十月丁酉大雨震電. 二年五月乙卯以陰雨連日不開故設祈晴法席於順天寺. 六月丁卯命禳*　{淫}雨及蝗蟲之災. 九月壬辰大雨雷電雨雹. 丙午大雨震電人畜有凍死者. 三年四月庚午大雨. 十月丙寅大雨震電. 四年四月壬戌雨自正月不雨至於是月. 六月庚午大雨雷電震城中人畜.
○顯宗十一年十一月壬戌卿雲見.
○太祖十五年四月西京民張堅家雌　化爲雄三月而死.
顯宗八年四月尙乘局雌　長鳴.
明宗十七年京城群　鳴不鼓　.
忠烈王三年昇平郡任內別良部曲長大　家雌　化爲雄羽毛尾距皆具唯冠未甚高. 大　雲: "此　生二十年每年生雛前歲不乳今忽變爲雄."
○元宗二年正月北人言: "群鼠渡江皆入我境."
宣宗十一年十月丙子有靑赤氣去日二十餘尺.
睿宗二年十二月辛丑南北有靑白氣西方有赤氣.
高宗四十三年七月辛丑東方靑赤氣相對周天.
恭讓王二年四月甲寅日旁有靑赤氣中大而端尖.
○靖宗二年二月戊寅諸神廟屋自頹. 九年五月庚辰興國寺門廊二十一*閒自頹壓死八十餘人.
宣宗五年六月癸卯大倉南廊自壞壓死者數人.
獻宗元年六月癸巳奉恩寺眞殿御榻自動.
睿宗十七年四月辛丑羅城宣義門自毀.
仁宗四年四月宣旗門外　毀. 十一年三月甲申昇平門　尾若動搖然.
毅宗六年四月丁卯宴萬壽亭將罷假山頹牝　鳴.
明宗九年三月戊子市肆廊　十餘楹自頹. 十四年八月乙酉龜州富壽門自動凡三日屋瓦皆飄落. 二十六年四月甲寅壽昌宮中書省門自頹.
忠惠王後五年正月辛卯典法司門頹.
忠穆王三年七月己未市邊行廊自頹. 十一月丁未牛臺*(??){自}頹.
○五行四曰金. 從革金之性也失其性爲　. 時則冶鑄不成爲變怪者有之時則有訛言時則有毛蟲之　時則有犬禍. 其徵恆*　{暘}其色白是爲白　白祥.
太祖十一年八月原州山澗寺鐵佛汗三日.
顯宗三年六月高州城西大石自行十餘步. 六年五月甲申通州有大石自行. 十一年六月乙未　州海邊平地大石自行百步而止. 十三年五月乙亥溟州上言: "銀鑛出旌善縣." 二十年七月聞喜縣出水精玉璞四萬餘枚.
文宗十年正月辛未隕石於黃州聲如雷. 十一年正月乙未隕石於黃州聲如雷.
睿宗十四年十一月壬申屋瓦庭塼　有文如花卉狀.
仁宗二年三月東海中兩石進退相擊.
明宗六年三月癸丑西京江邊石自生火. 十六年正月戊申西京仁王寺南川東石大如甕夜自移於川西.
康宗元年十月壬午有石自移於敦化門內. 二年二月西京楊命浦水中石大如瓮自出陸移一百二十尺許.
高宗六年閏三月壬寅有石出西京長命浦水中登陸向北轉行一百六十七尺. 又有二石出多慶樓南淵中轉沙石*閒宛然成蹊始則　行百步許終則一石向北行八十三步一石向東南行八十三步. 七年三月丙午耽羅郡有石百餘自行中有最大石欲還來而止餘石皆止不行. 八年二月己巳西京馬灘邊有大石自移. 十七年正月壬辰隕石於中原府二聲如雷. 七月乙未隕石於安南府通津縣.
元宗二年四月丁巳西京羊皿浦石出水陸行.
忠烈王十九年二月丁酉西北面鐵州烽串浦有大石自移一千七百八尺許. 三月己丑崇敎寺東路橋石自裂聲如牛吼. 二十年三月隕石於尼山縣其質如玉形如　子. 三十四年二月癸巳隕石於　州聲如雷.
忠穆王元年正月己亥有大石自涉長湍渡.
○太祖十七年西京旱蝗.
成宗十年七月旱敎曰: "季夏已　孟秋將半尙愆時雨心軫憂懷. 未知政化之陵夷歟? 刑賞之不中歟? 啓牢獄放囚徒避正殿　常膳祈天禱佛望祀山川未觀石燕之飛轉見金烏之赫由予　德致此亢陽. 欲推養老之恩以表憂農之念准雍熙三年賜給老人制在京城庶民年八十已上者所司具錄姓名申聞."
顯宗二年四月旱. 丁未禱雨於宗廟移市肆禁屠宰斷　扇審寃獄恤窮　. 辛酉禱雨於松岳大雨. 三年六月以旱命有司治寃獄放輕繫禱祀山川. 八年九月旱蝗王避正殿　常膳. 十年四月旱. 癸卯禱雨於神祠. 五月辛巳以旱慮囚. 十一年七月乙丑以久旱慮囚大雨. 十二年四月旱. 庚午禱雨. 五月庚辰造土龍於南省庭中集巫覡禱雨庚寅雨. 十三年五月旱. 庚午禱雨於群望. 十四年六月戊戌以旱慮囚. 十五年四月旱. 己卯禱雨於群廟. 十六年四月旱. 甲子敎曰: "農事方殷亢陽爲　恐乏蒸民之食軫予宵　之懷是宜避正殿　常膳禁屠宰輟樂懸審寃獄禱群望. 匪惟寡德深合責躬凡百官僚亦當自　." 十八年五月庚子朔禱雨於群望甲寅以旱避正殿　常膳*　決獄囚. 乙卯再雩丙寅雨. 二十二年四月旱. 戊子禱雨於群望.
德宗元年三月庚子以旱放奉恩重光兩寺役夫. 四月辛酉親醮於毬庭禱雨.
靖宗二年五月癸卯設道場於文德殿禱雨五日. 六月乙卯設道場於文德殿禱雨. 乙丑王親醮乃雨. 六年四月旱. 丁未禱雨於臨海院. 五月乙卯朔禱雨於北嶽辛酉醮於會慶殿禱雨. 七年五月旱. 庚午設金剛明經道場於文德殿禱雨乙亥雨. 八年六月旱. 庚辰禱雨於宗廟山川. 九年五月旱己卯雨.
文宗元年四月癸亥王以自春不雨避殿輟常朝斷屠宰止用脯　令中外慮囚. 五年三月旱. 壬戌禱雨於川上壬申亦如之. 五月辛未再雩. 六年五月甲寅王以旱避正殿　常膳令中外慮囚. 六月乙亥設金剛道場於文德殿禱雨. 十一年五月戊寅禮部奏: "謹按今自孟夏雨澤愆期又廣州牧報: '田野乾焦殆失歲望.' 請於松岳東神堂諸神廟山川朴淵等五所每七日一祈又令廣州等州郡各行祈雨." 制可. 壬午禱雨於諸神廟戊子再禱乃雨. 十八年四月甲戌有司奏: "自春亢旱焦禾損麥請移市肆禁傘扇." 從之. 二十年四月癸巳再雩. 五月乙卯禱雨於川上. 二十三年四月旱. 五月甲申禱雨. 二十四年四月旱. 辛未禱雨於川上. 二十五年五月旱. 丁亥禱雨於川上. 六月甲子禱雨於川上. 二十八年四月戊辰朔以旱徙市. 二十九年五月辛酉朔太史奏: "自春至夏亢陽不雨恐傷稼穡請禱於丘陵川瀆." 制可. 三十六年三月庚子命有司禱雨于山川社稷. 五月旱. 癸巳醮九曜堂禱雨庚子又禱於興國寺. 三十七年六月旱. 丁卯禱雨於宗廟社稷.
宣宗二年四月庚寅以旱命有司講雲雨經於臨海院七日又禱于山嶽. 五月甲寅設金剛明經道場於乾德殿七日禱雨. 三年三月乙酉禱雨于山川. 四月癸巳又禱. 辛丑有司以久旱請造土龍又於民家　龍禱雨王從之. 是日徙市. 四年四月乙巳設金剛經道場於乾德殿七日禱雨戊申又禱於普濟寺. 五月丁巳再雩. 己卯親醮於會慶殿禱雨. 五年四月丙申以旱甚王備法駕率百僚如南郊再雩巷市禁人戴冒揮扇. 壬寅又禱於宗廟社稷山川. 六年五月乙亥以旱命有司　龍禱雨巷市掩　. 六月辛丑禱雨於宗廟七陵. 八年五月旱. 乙丑禱雨於社稷丁卯禱雨於*大廟七陵. 六月甲午再祈於社稷丁酉又祈於*大廟七陵.
肅宗元年五月旱戊申設金剛經道場於乾德殿禱雨. 三年四月旱. 己亥禱雨於五海神. 四年五月乙巳禱雨於諸神祠. 六月戊戌禱雨於諸神祠及朴淵川上. 五年六月乙卯禱雨於*大廟八陵及松嶽東神祠. 六年四月癸巳以旱禱雨於天地宗廟山川. 甲辰醮太一祈雨. 乙巳曝巫祈雨. 丁未設龍王道場於臨海院祈雨. 己酉又禱於天地宗廟丙辰大雩. 五月壬戌禱雨斷扇徙市. 九年八月丙午王幸南京駕次常慈院遣侍御史崔謂齎御衣茶香禱雨於三角山僧伽窟.
睿宗元年六月旱. 戊子禱雨於法雲寺. 七月庚寅朔召王師德昌講經祈雨. 辛卯大雩. 丁酉祈雨於諸神廟. 己亥王率兩府臺省兩制及三品官親祀昊天上帝於會慶殿配以太祖禱雨. 二年四月旱. 戊辰禱雨於朴淵甲申禱於松岳東神祠. 五月乙未又禱於廟社及群望庚子亦如之百官禱於興國寺. 壬寅又禱於法雲寺. 乙卯醮太一於乾德殿以禱. 三年四月旱. 癸未禱雨於諸神廟及山川. 六月戊戌禱雨於諸神廟及山川庚子雨. 六年四月旱. 庚戌再雩. 五月甲子禱雨於廟社諸陵山川. 七年五月旱. 乙丑禱雨於興國寺. 八年四月旱. 戊申禱雨於九曜堂三日. 九年五月旱. 庚辰禱雨於群望. 六月己酉禱雨於社稷. 十一年三月旱. 己未禱雨於祠宇. 四月丁卯禱雨于山川諸祠. 己巳又禱於九月山. 十五年五月旱. 甲子禱雨于山川社稷. 六月辛未雩. 七月庚戌又禱於圓丘廟社群望. 自夏至八月不雨五穀不登疫　大興. 十六年五月旱. 癸亥百官禱雨於興國寺五日. 閏月丁卯召王師德緣禱雨於乾德殿五日又禱於佛宇神祠. 辛未聚巫又禱. 壬申復召德緣禱于山呼亭. 丙子親醮於純福殿禱雨又禱於王輪寺. 戊寅又禱於日月寺. 庚辰聚僧于山呼亭講經祈雨. 辛巳命有司雩祀圓丘. 壬午禱雨於法雲寺. 六月己亥再雩. 庚子命百官設羅漢齋禱雨.
○仁宗元年五月丁巳以旱避正殿集僧內殿講佛經禱雨不得. 甲子造土龍於都省廳聚巫禱雨. 己巳醮於會慶殿禱雨. 三年四月旱. 戊辰幸普濟寺禱雨. 丁丑幸妙通寺禱雨. 六月乙巳再雩. 四年五月旱. 庚辰命文武百官齋僧祈雨. 六年五月旱. 庚戌禱雨於廟社山川. 八年四月旱. 戊子詔再雩祈雨. 太史奏: "必先祈川上松岳東神諸神廟栗浦朴淵而後再雩可也宜當兩京內外公私罷土木興作之役." 從之. 七月旱. 乙巳祈雨于山川諸神祠. 十一年五月庚午集女巫三百餘人於都省廳祈雨. 六月己亥又聚巫禱雨. 辛丑令百僚設齋以禱. 乙巳再雩庚戌三雩. 十二年五月庚戌朔集巫於都省廳禱雨. 戊辰又禱於諸陵及廟社山川. 己巳再雩. 六月己卯朔集巫二百五十人於都省禱雨. 辛卯幸靈通寺又禱. 十五年五月旱. 己卯禱雨於廟社. 壬午會巫都省庭禱雨. 己丑祭天祈雨. 十八年閏六月丁亥設金經道場於金明殿禱雨. 己丑聚巫又禱. 辛卯親禱於法雲寺. 丁酉醮於宣慶殿以禱. 戊戌又親禱於外帝釋院.
毅宗三年四月己卯禱雨于山川及諸神祠. 五月辛卯再雩. 五年閏四月乙亥以旱禱雨於名山大川及諸神祠. 六月丁酉以旱禁扇. 七月壬寅設龍王道場於貞州船上禱雨七日. 甲辰設羅漢齋於普濟寺禱雨丁未雨. 六年四月己卯禱雨于山川及諸神祠丙戌亦如之. 七月甲午朔禱雨于山川及諸神祠. 十二年四月乙巳醮於賞春亭禱雨. 戊戌再雩. 十四年五月戊戌再雩. 十五年六月癸丑再雩. 十六年四月甲申以久*早{旱}再雩. 五月風旱爲甚. 二十三年四月辛卯雩自正月不雨至於是月.
明宗三年四月丙子聚巫禱雨分遣近臣禱於群望自正月不雨川井皆渴禾麥枯槁疾疫　興人多飢死至有市人肉者又多火　. 庚辰兩府宰樞禱雨於普濟寺. 戊子宰樞又禱於神衆院. 五月甲辰令文武三品抽祿設齋於普濟寺以禱. 五年七月乙巳禱雨. 八年五月甲午禱雨. 壬子聚巫都省禱雨. 辛酉再雩. 十一年四月辛酉禱雨於宗廟陵寢岳瀆及諸神祠. 癸酉親醮內殿又望祭北郊於玄虎門樓禱雨. 五月辛巳再雩. 十四年四月庚寅以久旱慮囚. 十九年閏五月丙寅以久旱禱雨於群望宥寃獄. 辛未又禱於名山大川諸神祠及廟社巷市. 癸酉聚巫禱於都省. 丁丑雩又禱於群望. 二十一年七月己酉再雩. 二十四年六月戊戌親禱雨於妙通寺. 大雨二十五年六月辛酉再雩.
神宗元年六月辛未再雩. 四年六月辛巳再雩. 五年五月丁亥再雩.
康宗二年五月丙寅以旱再雩.
高宗二年四月旱. 三年四月旱. 五月丁丑禱雨於諸神祠. 六月癸卯禱雨. 六年五月旱. 十三年六月旱. 十六年四月辛亥以旱雩. 五月戊子禱雨. 乙未幸賢聖寺禱雨. 十七年五月旱. 十八年四月旱. 五月丙戌朔以久旱赦中外罪囚. 戊子再雩. 十九年五月丁亥以旱再雩. 二十九年八月壬子以久旱徙市. 三十年五月以旱赦中外二罪以下設雲雨道場於內殿五日. 六月丙午朔王如奉恩寺以旱去　扇. 三十三年六月旱. 三十七年五月旱. 丁丑設功德天道場於本闕禱雨癸未再雩. 乙酉徙市己丑聚巫都省禱雨三日辛卯又雩. 壬辰雨. 三十八年五月旱. 丁卯雨. 三十九年五月旱. 丙戌禱雨於諸神祠癸巳庚子亦如之. 六月戊寅雨. 四十二年自三月至七月淸州以南大旱.
元宗元年三月旱. 乙未雨. 五月京畿旱蝗. 六月戊戌王以大旱去陽傘禁著帽. 二年四月辛丑以旱禱於圓丘乃雨. 四年五月旱. 十三年四月丙辰以旱雩. 五月庚申雨. 十五年五月旱.
忠烈王二年六月旱. 壬午禱雨於諸寺. 五年五月旱. 六年自三月至五月不雨. 七年五月戊申以久旱禁戴笠持扇. 甲寅雨. 八年四月己酉以旱徙市. 九年六月旱. 十年五月癸亥以旱徙市. 丁丑集巫於都省禱雨. 十一年四月己未以旱巷市. 五月乙亥雨. 十三年三月旱. 甲寅禱雨. 四月以旱慮囚. 庚午禱雨於佛宇神祠. 癸未宰樞施私財禱雨於普濟寺. 五月辛卯朔雩大雨. 十五年五月庚辰以旱巷市. 辛卯聚巫禱雨. 十六年五月癸卯朔以旱巷市. 二十七年自正月不雨至於八月. 二十九年閏五月以旱雩. 庚午大雨. 八月肅州旱甚郊野自燒. 三十年四月旱. 乙未聚巫禱雨. 三十二年六月以旱聚巫禱雨. 三十四年五月戊辰禱雨甲申又禱於圓丘.
忠宣王元年四月丁丑禱雨於圓丘. 三年自四月不雨至於八月. 五年五月辛卯以旱禱雨於圓丘.
忠肅王二年五月丁巳禱雨. 三年五月戊午以旱禱雨. 丁卯再雩. 戊辰禱雨於佛寺. 己巳聚巫又禱. 五年二月庚辰王以旱大醮於康安殿王曰: "明日必雨." 果驗. 四月己未聚巫禱雨徙市. 庚申又禱於佛寺. 五月戊辰再雩禱雨於佛寺乙亥雨. 乙酉又禱於妙通寺. 丙戌王命收事審貼燒之雨. 八年三月辛亥再雩. 癸巳禱雨於圓丘辛丑雨. 六月戊午禱雨甲子雨. 十一年四月壬申以旱禁酒. 丁丑雨. 丙午禱雨. 十二年四月甲辰禱雨. 五月旱辛酉雨. 十六年自四月至五月旱. 五月丁卯聚巫禱雨六日. 癸未雨.
忠肅王後元年五月辛卯聚巫禱雨. 甲午雨. 丙申雨. 四年自三月至四月不雨. 五月壬午朔以旱徙市聚巫禱雨. 庚戌雨. 八年六月乙卯禱雨. 七月戊午朔雨.
忠惠王後二年五月己未禱雨. 四年四月自春　夏不雨至是雷雨大至. 五年四月旱.
忠穆王元年七月乙酉以旱雩. 二年五月辛卯命僧白雲祈雨不得. 癸巳聚巫三司禱雨又禱於佛寺徙市. 六月庚寅雨. 三年四月辛丑監察司以旱禁酒. 五月乙巳降香祈雨於諸寺. 丁未設祈雨道場於內殿及福靈禪源王輪興王等寺. 己酉又禱於諸寺丙寅徙市.
恭愍王三年五月辛未以旱禁酒　膳. 丙子聚巫禱雨. 丁丑再禱於群望. 辛巳巷市. 壬午祈雨於白蓮堂丁亥再雩. 七年四月戊寅禱雨於福靈寺諸神祠自春至夏旱　漸極命御史臺禁酒. 己卯雨. 八年六月楊廣全羅慶尙道大旱. 九年四月丙子禱雨. 十年五月丁卯禱雨於*大廟. 己巳巷市. 十二年四月庚子朔祈雨於毬庭. 十四年四月辛丑以旱雩. 五月甲戌以久旱置刑人推整都監按雪寃抑. 十七年六月庚申以旱甚禁宰牛理寃獄. 閏七月以旱放影殿徒役. 二十一年四月辛卯以旱禱雨. 二十二年四月庚辰禱雨於廟社群望. 己亥又禱於內殿. 五月戊申雨.
辛禑元年七月辛未禱雨於宗廟. 丁丑雨. 二年五月丁丑以旱祈雨於宗社山川. 辛巳以久旱不雨因祈雨*　{淫}祀頗多. 六月甲午雨. 丙申己亥又雨. 三年四月旱. 五月癸未雩且遍禱於佛宇. 乙酉又禱於朴淵臨津. 戊子巷市. 乙卯大雨. 六月庚戌禱雨. 辛亥傳旨都堂曰: "旱災太甚豈無其故? 必是人怨所召肆予屢放囚貶欲慰人心. 卿等因循不肯行得無不可?" 於是宥二罪以下唯金續命不原. 四年五月戊寅以旱宥二罪以下. 庚辰巷市. 戊子禱雨於宗社. 六月癸丑雨. 五年五月辛未攝事行端午祭. 是時朝夕風寒久旱不雨兼行祈雨祭. 乙酉以旱雩祀圓丘又祈於宗廟社稷朴淵開城大井貞州等處. 七年四月庚辰禱雨於演福寺辛巳亦如之. 壬午以旱錄囚癸未又禱於群望. 五月丙戌雨. 壬寅以旱鑿城中池又禱雨於演福寺. 甲辰巷市. 壬子遣密直提學張夏及判事楊宗眞禱雨於開城大井是日雨. 七月癸卯禱雨於演福寺徙市. 八年四月辛巳禱雨於佛宇神祠丙午又禱於朴淵及開城大井. 五月壬子禱雨于山川. 乙卯雨. 九年三月壬子旱禁酒. 四月丙戌以旱宥二罪以下. 庚寅禱雨於演福寺. 五月甲寅如寶源庫禱雨壇親自擊鼓以禱. 十年六月壬辰以旱禱雨於演福寺翌日禑率宮娥至是寺手擊鍾鼓以禱. 十三年四月甲辰禱雨. 五月辛酉以旱禁酒. 癸亥禱雨.
恭讓王元年四月甲子以旱宥雨. 三年四月己巳以久旱放輕繫.
○成宗七年蝗.
穆宗十二年六月東北界蝗.
顯宗七年七月蝗庚申敎曰: "比聞秋稼將成飛蝗爲害豈刑政之或戾將災　之使然其內外囚徒流以下取保出獄*　理速決." 九月己酉敎曰: "南界州縣蝗旱重仍言念飢民能無責己宜避正殿　常膳禁諸宮院飮酒作樂." 十一年六月西北界蝗十九年八月西北界蝗.
仁宗五年七月西京西北道蝗二十三年七月北界昌朔龜義靜龍鐵等七州及西海道海州蝗太史奏曰: "今蝗蟲四起此乃國多邪人朝無忠臣居位食祿如蟲宜擧有道之人置之列位以　其災."
毅宗元年七月海州蝗. 三年六月蝗.
明宗二十一年八月西海道蝗大傷禾稼.
神宗二年七月戊戌以蝗蟲風災分遣近臣慮中外囚.
高宗十五年五月辛丑北界兵馬使馳報: "蝗害稼." 王分遣內侍禱於中外神祠. 四十二年七月江陽郡蝗食桑葉成繭.
忠烈王六年三月蝗十七年五月蝗.
忠惠王後四年八月東界山谷有蝗.
恭愍王十四年五月京畿蝗.
辛禑二年九月西北面蝗.
恭讓王二年五月蝗. 六月戊辰江陵交州蝗蟲食苗.
○顯宗五年十一月庚寅訛言北山諸寺僧擧兵來京城大駭戒嚴.
睿宗七年十一月戊寅昏時京中人家忽然驚動呼號久而乃止.
仁宗元年三月四方訛言有司將取民*閒小兒投之江中轉相驚恐至有亡匿山中者西海道尤甚.
明宗十三年二月自京西州縣達於京城訛言國家禁畜白犬不從令者誅. 於是凡畜白犬者皆殺之或投之江中其不欲殺者涅其毛. 特下詔禁之乃止. 八月癸巳朔夜城中大驚　聲震都下. 十五年妖言江南婦女美艶無夫壻者皆死良家女聞之曰: "吾屬當死何所惜?" 至有*　{淫}奔街巷者. 王聞之命有司設佛事以禳之.
高宗十年三月京城妖言今月初八日人出門外則輒死是日市肆爲空. 十八年十月乙丑東京馳奏: "有木郞言: '我已到敵營元帥某某人也. 我等五人慾與交戰期以十月十八日若送兵仗鞍馬我等便當報捷.'" 因以詩寄崔瑀曰: "壽夭災祥非一貫人人居此未曾知. 除災致福是難事天上人*閒捨我誰?" 瑀傾信私備　　鞍馬授內侍金之蓆送之其後無驗. 木郞卽木魅. 三十六年十一月有童謠雲: "瓠之木枝切之一水鐥陋台木枝切之一水鐥. 去兮去兮遠而去兮彼山之嶺遠而去兮霜之不來磨鎌刈麻去兮." 三十七年五月京城訛言用人五十祭天狗男女惶怖. 姦猾因之乘昏*　{淫}盜者甚衆御史臺　諭不能禁月餘乃息.
忠烈王二十年正月童謠雲: "萬壽山煙霧蔽." 未幾世祖皇帝訃至.
恭愍王十年十一月王避紅賊幸福州乙未幸映湖樓乘舟遊賞. 觀者如堵或有誦讖而嘆曰: "*　{忽}有一南寇深入臥牛峯." 又雲: "牛大吼龍離海淺水弄淸波古聞其言今見其驗." 十二年六月甲子闕內驚. 十六年民*閒訛言五六月人當盡死人各美衣食待之. 憲司禁之益譁. 十八年二月丙辰寅時訛言唐船已入西江城中洶洶流離失所者頗衆. 二十一年六月庚辰訛言唐人食人於京內外. 二十二年四月義成庫洞有巫女夜夢蝦　無數聚於一處有一靑衣女來蝦　向靑衣女死俄而黃衣女來靑衣女承命於黃衣女傳於巫女曰: "汝言於上雖作大家九吾不居之速罷影殿役." 翼日午有神降於巫女曰: "今國多妖　亡徵見矣吾受國恩有陰　故國尙不亡　告王? 吾還正陵矣."
辛禑十四年童謠有'木子得國'之語軍民無少老皆歌之.
恭讓王三年十一月民*閒訛言帝使求童女而來擧國疑懼嫁女之家燈燭相連輝暎街里其不備禮而婚　者不可勝計.
○太祖元年八月戊辰虎入都城黑倉垣內射獲之筮之曰: "虎猛獸不祥是主兵也."
顯宗二年五月癸未西京人獻　一首二身. 三年閏十月壬申獐入毬庭. 六年三月狐登右倉　上向人而　又虎入歸仁門. 七年七月壬戌虎入城. 十年五月京畿多虎. 十一年九月壬申虎入城咬人. 二十年四月乙未虎入京城.
德宗元年二月壬戌虎入宣喜門.
靖宗二年八月丁未虎入京城.
文宗二十年*(??){二}月甲午虎鬪死於宮城北. 二十一年閏正月虎屢入京城.
肅宗六年十二月癸卯虎入城中害人. 八年十一月戊戌虎入禁苑山呼亭. 壬寅京畿多虎命軍士捕之.
睿宗六年十一月虎入都城多害人物. 十三年二月戊午虎入太子行宮.
仁宗七年十月丙戌狐鳴都省廳及大倉北垣. 十一年五月丙寅獐入兵部前路. 十五年二月辛丑狐鳴壽昌宮中.
毅宗元年七月壬申夜虎入選軍太史奏: "邇來猛虎入選軍兵刑部興國寺及閭巷夫虎者山林之獸也*握鏡曰: '虎狼入國府中將空荒.'" 八月己亥夜虎入大明宮. 十二年七月己未虎入京城.
明宗六年九月甲辰虎入大明宮八年九月戊子虎入京城. 十年正月戊寅虎入城市. 十八年四月辛未豹入城. 十九年十一月乙丑虎入延慶宮內. 二十七年正月癸卯虎入穆淸殿.
高宗四年三月壬午狐鳴御果園. 六年四月壬辰虎入賞春亭. 十一月丙辰有獐出自廣化門. 七年四月丙子虎入壽昌宮寢殿. 九年九月丁未鹿入市. 十三年八月庚戌熊入城. 十月丁酉熊又入市街. 二十二年二月辛巳虎入御井. 二十九年四月北界熊　多入海島.
元宗元年二月壬寅虎入內城. 二年正月虎聚固城縣石泉寺洞擊　而舞. 四年五月庚子十鹿入城. 六年七月壬戌虎入闕東門外咬殺人. 七年十月壬戌狐鳴於寢殿. 十年八月辛丑有鹿入宮中. 十五年四月己酉虎晝入京城.
忠烈王三年七月辛亥二鹿入市. 十一月乙未鹿入城. 四年五月壬寅鹿入城. 五年六月乙巳鹿入沙坂宮. 十月丁亥鹿入城. 六年十月庚辰鹿入沙坂宮. 九年四月庚戌虎入城咬人. 五月辛酉虎入市. 六月丙戌鹿入城. 十年二月戊戌虎入市. 十三年閏二月甲子虎入城. 四月乙亥有狐晝入大殿. 己卯狐入城. 十五年五月甲申虎入城咬人. 十八年七月丙戌虎入城. 八月癸丑鹿入城. 十九年二月癸巳虎入王宮三月己丑鹿入城四月己丑鹿入宮中. 二十一年二月壬辰虎入城. 二十二年二月癸亥虎入壽寧宮. 三月丁丑虎入城. 四月庚戌鹿入城. 二十三年二月乙未虎入城. 二十九年五月丙申虎入城. 閏五月辛巳虎入市. 三十四年四月羚羊入行省.
忠宣王元年八月壬戌有　出壽寧宮. 三年四月虎連入城中. 五月丁亥虎入城. 五年五月己亥二狐入延慶宮.
忠肅王三年二月癸未虎入城. 十一年五月乙未鹿入城中. 十二年九月丙子獐入旻天寺毛色異常. 十六年四月甲午獐入康安殿.
忠肅王後六年五月戊申虎入城. 十一月癸丑狐鳴時坐宮.
忠惠王後二年五月己卯鹿入城. 三年三月丁酉虎入城咬人. 四年三月辛卯二獐入城. 四月壬寅獐入城. 五年二月甲午虎入城. 丁酉虎入城又狐鳴於市廛廊上.
忠穆王三年五月己巳獐入城. 四年二月乙未虎入城. 四月庚辰獐入城. 八月丙子二鹿入壽德宮.
忠定王元年九月丁丑山羊及狐獐入城市. 三年正月癸亥狐入城. 九月辛亥鹿入城.
恭愍王元年正月辛未虎入城. 三月壬申虎入城. 四月壬戌豹入城. 癸亥獐入城十二月二鹿入城. 二年四月壬子獐入城. 八月辛亥狐入城. 九月辛卯狐鳴於延慶宮. 三年九月乙亥狐鳴於延慶宮. 十月甲午狐入　儲倉. 四年四月丁巳獐入城. 六年閏九月壬戌狸入延慶宮苑內. 庚午狸入闕內而死. 十二年閏三月癸未二獐入城中. 戊子獐入城中. 十三年六月己酉狼入城. 十四年七月辛巳虎入城. 癸未狐鳴於宮北. 九月丁卯夜虎入城. 十一月癸丑狐鳴景靈殿. 十五年四月辛巳獐鳴東宮. 九月丁未以狼入城設金經道場十六年四月壬子獐入時坐宮坊. 癸亥*　{狼}及獐入於市又獐入城. 十九年十月壬辰虎入城. 二十二年五月甲辰獐入城. 二十三年四月丙申朔獐入城.
辛禑元年正月己巳虎自宣義門入城. 四月壬子獐入城二年五月甲寅朔獐入都省毬庭. 三年三月辛巳狐入宮中. 四年八月丙午虎入京城多害人物. 五年正月辛卯狐鳴於本闕. 八月癸巳狐鳴於毬庭. 七年二月己丑獐入城. 庚寅二獐入城. 四月甲子獐入城. 日官奏: "按秘記雲: '獐入國中其國亡.' 願小心修省毋事遊　." 五月庚戌獐入城. 八年二月甲戌狐入城. 九年正月乙巳妖狐鳴於闕傍. 三月己酉狐鳴於花苑. 八月丁丑獐入城. 十年二月己卯獐入城. 四月己卯獐入城. 十一年七月癸酉狐鳴康安殿. 十三年九月己卯狐鳴於時坐所.
恭讓王二年正月辛未狐出壽昌宮西門走入思親觀西岡. 三月甲申獐入城. 九月甲寅虎入新都門下府　人而去時遷漢陽　數日虎多害人畜人皆畏懼. 王遣使祭白岳木覓城隍以禳之. 三年九月丙午虎入城. 四年五月丁亥獐入孝思觀. 六月丙辰鹿入京城.
○熙宗七年二月甲子禁內應明門南有犬吠聲搜而不得.
高宗二十九年十二月中部南渠有狗兒一身兩臀六足二陰.
○定宗七年臨津縣獻白雉.
景宗元年五月壬辰京山府獻白鵲.
顯宗五年四月庚午白氣界天如匹布. 八年十一月己未夜白氣如練竟天俄變爲赤　. 九年正月癸亥白氣如帶　天. 十三年十二月己亥夜白氣漫天. 十七年十一月戊午夜白氣分五道　天東西. 二十年二月丙戌白　來巢於神鳳樓　吻. 三月癸亥白氣　天東西. 四月辛丑白氣　天. 二十一年七月丁巳白氣如布自北而南.
德宗三年八月癸亥白氣如彗從軫西指翼張長二丈餘二十七日而滅.
靖宗六年三月丁丑白氣經天.
文宗六年六月癸巳白氣竟天狀如魚鼈有靑紫氣貫於其*閒良久乃散. 七年正月丙午有白氣二條從西北起貫日其一竟天十七年四月壬申乾巽方白氣相衝　天. 二十六年十二月丙子白氣自乾抵巽連坤變爲赤氣. 二十七年二月乙未夜白氣竟天若道路南流而滅. 四月丙子有氣如煙生於廣化門左右　尾長丈餘. 三十四年正月丙子夜有白氣自昴貫於翼軫.
宣宗九年正月辛卯有氣如煙生於奉恩寺太祖眞殿.
肅宗四年四月壬午白氣貫心星癸未經天十二月癸亥夜白氣自西射昴. 十年九月乙卯白氣漫天.
睿宗元年十二月庚辰有氣如煙生於神鳳門上　吻數日. 四年五月乙卯夜白氣如匹練橫　坤艮良久指巽而滅. 五年三月己酉夜素氣坤艮相衝經天如布匹至夜央乃滅. 七年五月庚申昏有白氣一條如匹練坤艮相衝良久乃滅. 十年三月己丑夜素氣如布匹見於乾巽方. 十六年正月戊申夜白氣　天.
仁宗元年二月丙午夜西方有白氣中央有赤氣. 八年八月丙申白虹起自西方向北行滅. 日者奏: "開元占雲: '白虹露奸臣謀君.' 宜反身修德以*　天譴." 十月戊子二更白虹相衝乾坤方至地發見三更乃滅. 太史奏曰: "白虹出其下有血白虹是百殃之本衆亂所基固當修省以*　天意." 故重華殿置度厄道場一七日. 十一月癸卯白氣如匹練發普濟寺塔上至天. 壬子日南至天氣淸朗無風四方有白雲小有西風. 太史奏: "天氣淸朗萬物不遂風從兌來秋多苦兵." 九年三月辛丑夜白氣二條一在北方衝東西貫紫微宮一在南方衝東西徑天. 十二年正月丙辰白氣見西方經北極貫北斗又白氣向東行滅. 丁巳白氣見西南貫天苑入北斗.
毅宗元年五月丙子有素氣從北方指巽如布. 十二年三月甲戌白霧塞天.
明宗四年正月己丑朔白霧. 九年七月丁丑有氣如煙生廣化門左　尾. 九月戊辰有氣如煙生廣化門　尾. 十年正月甲子有氣如煙生廣化門左右　尾三月庚申有氣如煙生廣化門　尾三日. 四月庚戌有氣如煙生廣化門左右　尾. 九月丙寅有氣如煙生廣化門左　尾癸酉又生廣化保定二門　尾丁丑己卯又生廣化門. 十月庚寅有氣如煙生廣化保定二門　尾. 辛丑有氣如煙生廣化門左右　尾. 先是儀鳳門　尾生煙而有癸巳之亂廣化門　尾生煙而致仲夫之戮至是春夏以來又於廣化門　尾比比生煙故重房大惡之. 或者謂: "此非煙也蓋蚊　聚飛使然不足怪也." 重房喜令太史局視之. 太史乃阿其意曰: "飛　也." 識者恨之及是煙氣復大出. 十一年二月癸卯乾艮方有白氣變爲赤氣. 三月戊辰有氣如煙生廣化門　尾. 癸酉有氣如煙生廣化門　尾六日. 閏月甲申又生興國寺松樹. 四月癸酉有氣如煙生廣化門　尾. 十三年四月丁未有氣如煙生廣化門左　尾. 十四年二月辛酉夜有白氣起自坤一向艮一向北橫天俄而滅. 十八年五月癸丑白虹見於西北方. 二十年正月庚午白虹竟天狀如練.
神宗元年四月癸未白虹見於乾方. 三年九月癸亥白氣如匹練從午向艮.
熙宗七年五月丁巳夜白氣從星張翼軫*大微北鬥起而滅.
高宗六年四月癸巳白氣　天. 六月辛未有氣如煙生於藿井宮鴨腳樹. 四十二年正月庚子白雲長五百尺許廣二尺東西橫天. 四十三年二月甲子雨水銀. 四十五年十月己亥西房有白氣衝天.
元宗元年六月壬寅白氣　天. 五年六月丙午白虹見於南北方. 辛亥夜白虹見於西南方. 十月己未白氣二道見於坤艮方竟天. 六年三月丁亥微雨白如　粉. 十年正月己未夜白雲自巽竟天廣三尺許. 十一年正月壬寅白氣東西竟天. 十四年十二月丙寅白氣竟天.
忠烈王元年正月丙戌白氣如帶東北接於西南. 四年四月丁巳白氣橫　東西. 壬午白氣見於西方. 六年十一月癸卯白氣　天如練. 九年四月乙巳有物白如鵠鷺起於新殿騰空而上南墜一里所忽不見. 二十一年三月乙巳朔白氣見於艮巽坤三方. 二十九年八月壬寅白氣見於西北橫　東南.
忠肅王元年三月丙申白　竟天. 三年十二月乙亥白虹見於西北. 八年五月甲戌朔白　見於乾方長二丈許須臾變爲弓矢狀中有星初如卷龍後如蟠龍. 十一月丙戌艮巽方有白氣. 九年九月丙申白霧四塞. 十二月庚辰白氣見於昴星度橫　南北如練. 十一年三月壬子白氣見於西方. 十六年五月己未　時白氣竟天.
恭愍王三年三月壬申白氣見於乾巽二方. 六年十二月辛卯夜有白氣風雷雨. 七年八月癸酉白氣見於西北方　天如練八年四月丙戌有氣如煙生於旻天寺三層殿　尾. 十五年十一月癸未鵠峯上有白雲宮中謂瑞氣. 十六年正月丙午夜西方大明如晝. 二月乙亥午時白虹見於南方. 十七年四月庚申有氣如煙生於演福寺佛殿二日. 二十二年正月丁未夜白氣從南指北長三丈餘自西而東乃滅. 二月庚辰白氣自西抵北如匹練. 四月丁丑夜天雨白毛長二寸或三四寸細如馬　. 戊寅夜雨白毛壬午癸未丁亥丙申亦如之. 十一月癸卯白氣見於西北方. 閏月己卯白氣見於東南方. 十二月丙午夜白氣如虹二十三年三月壬子白氣如虹. 連　尾女*閒.
辛禑二年十一月丁未西北面萬戶金得齊獻白獐. 五年五月乙未夜白氣經天. 六年二月壬午白氣如彗見於東北方. 七年四月辛酉白氣如布貫月. 壬午有氣如煙生於演福寺金堂東角翌日又生西角. 五月*庾寅{庚寅}白氣如布貫月.
恭讓王二年四月丁未白　見於戶曹南池俄變爲赤　.
志卷第八.
