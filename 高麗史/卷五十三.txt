志卷第七. 高麗史五十三.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
五行一.
○天有五運地有五材其用不窮. 人之生也具爲五性著爲五事修之則吉不修則凶. 吉者休徵之所應也凶者咎徵之所應也. 此箕子所以推演洪範之疇而拳拳於天人之際者也. 厥後孔子作春秋災異必書天人感應之理豈易言哉? 今但據史氏所書當時之災祥作五行志.
五行一曰水潤下水之性也. 失其性爲　. 時則雨水暴出百川逆溢壞鄕邑溺人民時則有　妖時則有豕禍及凡雷電霜雪雨雹之變是爲水不潤下. 其徵恆寒其色黑是爲黑　黑祥. 光宗十二年四月朔大風雷雨水溢街衢漂沒人家水變爲赤.
顯宗十七年七月丁未大雨凡四日京城民家漂毀者甚多. 九月己酉西京大水漂毀民家八十餘戶.
靖宗五年六月戊子西北路大雨鴨江水漲漂失兵船七十餘　.
文宗十年五月密城郡管內昌寧郡等十七所大水傷禾.
宣宗五年五月甲戌夜風雨暴作海水漲溢緣江居民廬舍舟楫漂溺覆敗者不可勝計禮成江尤甚.
肅宗元年六月甲戌大雨水湧北山漂流木石. 又九龍山東嶺六處一時泉湧山崩. 四年六月甲戌大雨九龍山頹長三百尺廣五十尺.
睿宗八年七月己丑夜大雨平地水深一尺餘.
仁宗二年七月己亥大雨雷電市道水深一丈震迎恩　及德山坊人. 九年九月丁巳大風暴雨雷電水深平地一尺震玄化海晏兩寺南山樹十年八月戊子大雨漂沒人家不可勝數又水湧奉恩寺後山上古井奔流入國學廳漂沒經史百家文書. 十四年六月丁酉朔淸州平地水湧漂流人家百有八十. 二十三年六月甲申大水東界文湧二州山崩水涌漂沒城門人戶甚多.
毅宗元年七月戊辰京畿大水人馬多溺死. 二年六月丁酉夜大雨靈通寺山水湧出人多漂沒又松嶽諸山大水暴出土石崩毀. 十年六月庚辰大雨二日川邊人家多漂沒. 戊子大雨市廊頹壓死者衆. 十九年六*日{月}丁未大雨漂民家六十餘溺死者多.
明宗九年六月丙申大雨市邊樓橋行讓門橋漂流. 十年六月乙酉大雨東京符仁寺北山大水湧出漂沒寺屋八十餘*閒溺死者九人. 十六年二月丙寅西京妙德寺井水沸流於外者凡十九日. 閏七月壬子安邊府大水漂民屋百餘死者千餘人. 十八年六月洞鳳二州大水民屋多漂沒. 七月戊申定長宣豫高和六州大水城郭頹　民屋漂流者不可勝數. 八月辛未登文宜三州鎭溟龍津寧仁等諸城大水損禾漂蕩城郭民戶死者甚衆登州尤甚. 二十一年八月淸州大水漂沒民戶.
神宗六年六月庚子大雨松嶽山松樹多漂流.
高宗十二年五月丁丑大雨二日平地水深七八尺. 四十三年七月庚寅都城大水多漂沒人家.
忠烈王十五年八月甲子大雨水麻田積城縣及興義驛民戶多漂沒. 十八年六月己巳大雨天磨山朴淵漲漂沒人家. 二十一年五月癸卯大雨漂沒人家. 二十二年二月丁巳大水. 八月癸丑大水傷稼. 二十九年閏五月大雨漂人家傷禾穀.
忠宣王元年六月庚午大水. 二年七月丙戌大雨水暴漲人多溺死松嶽南崖崩爲壑.
忠穆王四年五月乙丑大雨松嶽崩水溢城中人家多漂沒.
忠定王二年八月己酉淮陽大水漂沒官　民戶及金剛山諸寺.
恭愍王元年五月乙未雨雷震人家京城大水漂流民戶及橋梁溺死者頗多. 七年五月慶尙道大水禾穀皆漂沒. 九年六月丁亥城中大水漂沒廬舍人多死者. 十一年十月癸未大雨震電淸州城內水漲有死蛇漂出蝸上樹梢氣候如夏.
辛禑十四年六月壬戌京城大水.
恭讓王二年五月戊午淸州忽雷雨大作前川暴漲毀城南門直衝北門城中水深丈餘漂沒官舍民居殆盡三年秋七月辛亥大水.
○仁宗五年六月癸未廣德坊井鳴.
明宗六年三月庚戌東海水黃濁三日變爲血色.
高宗十年四月辛丑東池水濁三日魚鼈盡出或有死者. 二十二年四月庚午慈州池水三日變色鳴吼陷漏盡　. 十月癸亥北界溪澗江河　厚至四五尺忽　裂流下父老以謂: "狄兵入境之兆."
忠烈王十五年六月甲寅丹山縣石下有水湧出色黃赤異常彌日. 十九年十二月朴淵水忽盡　. 二十八年五月庚戌龍化池水變爲五色盈縮如潮.
恭愍王十一年四月丙申開城大井濁沸. 十四年三月庚午演福寺池水沸.
辛禑元年八月丙午泥峴人家井虹見沸湧. 八年正月戊子演福寺井濁沸群魚鬪躍四日.
恭讓王二年四月壬戌籍田甑池沸湧聲如雷閏月丙寅夜甑池振動兩虹　現水聲如鼓色如血氣如煙蒸. 戊子茶房裡井鳴如牛吼.
顯宗五年六月乙卯朔寒風暴起.
睿宗二年六月丁巳氣寒如冬. 九年四月壬辰風雨寒甚凡二日.
仁宗二十一年三月丙申大雨雪人有凍斃者.
毅宗十九年三月辛酉移御普賢院天寒雨甚衛卒凍死者九人.
明宗八年八月庚申　. 十五年夏無蠅.
熙宗七年正月己酉大雪寒甚小雀入城市皆墮地而死雀黃而小前所未見.
高宗十三年六月丙申風寒人有衣　者.
忠烈王二年三月丁丑雨雪大風　凍. 三年五月戊午天寒人或有衣　者. 四年三月壬辰大雪甲午川水皆凍.
忠宣王元年六月丙寅風寒人有着冬衣者. 二年五月辛卯風寒人有着冬衣者.
忠肅王六年八月壬子大寒. 十一年四月戊辰雨雹雪人有凍死者.
恭愍王三年自五月至六月氣候如秋. 十二年六月丁未風氣如秋三日. 十六年四月癸酉西風甚寒. 六月壬申北風甚寒城中皆着重　. 十七年三月己卯風大寒　. 辛巳又大風壬午　堅絶流又大雪. 八月庚寅　.
辛禑五年八月庚午始霜草葉皆槁終日北風. 十年六月乙酉終風且寒. 十一月甲子天寒有橫道死人. 十三年五月丁亥天氣如秋.
恭讓王四年六月己亥寒風起終夜大吹候如九秋. 七月丙戌淒風起氣候如秋塵沙大起行路爲之　目百穀焦槁. 辛卯隕霜最寒.
○太祖九年四月西京東部禪院鍾自鳴九十聲.
定宗元年天鼓鳴.
文宗元年十一月辛丑乾方有聲如風水相搏亦如雷吼. 二十三年六月丙辰京城東北山鳴聲如鼓旬日而止.
肅宗九年三月丙子西北方有聲如雷.
睿宗五年八月乙亥天動初如衆鼓之音或如車馬之聲發自西北至於東南. 十六年十一月庚子王輪寺北岡岩石鳴.
仁宗四年九月辛未兌方天鳴如雷. 六年九月己丑乾方有聲如雷. 九年十一月丙申天鳴如雷丁巳靈通寺銅鼓自鳴十二年五月戊寅洪圓寺鍾自鳴. 十四年七月戊辰安和寺小鍾自鳴. 十二月癸丑弘化寺大鍾自鳴. 十五年三月辛巳長源亭延淨寺鍾自鳴. 二十三年十二月丁巳立春夜天有聲如雷.
毅宗二年十二月庚午天鳴. 三年十一月甲申福源宮三淸殿小鍾自鳴.
明宗十六年正月戊申木覓堂鳴二十餘日.
神宗元年正月甲子長興庫香爐足獅子鳴如狗吠.
高宗四年三月壬午九曜堂十一曜藏內有聲如奏樂. 二十二年正月壬子天鳴如雷或雲地震.
忠烈王十九年四月辛亥南方有聲如鼓動地群　驚　.
忠肅王後七年七月乙卯龜山寺門石鳴如鼓.
忠惠王後三年正月丁酉鍾樓鍾撞不鳴. 七月戊戌夜松岳鳴.
忠穆王三年七月己巳松岳鳴.
恭愍王十一年十一月乙巳天鼓鳴. 十六年正月辛丑漏壺有聲如牛吼十八年二月壬子天鳴丙辰夜又大鳴.
辛禑元年八月己丑松岳祠有哭聲. 八年三月癸丑闕內地中有鬼嘯.
顯宗十九年十一月甲辰虹見東北.
睿宗七年十一月戊午虹見.
仁宗十年十月戊申虹見東方.
明宗十八年四月庚午乾坤二方虹霓垂地又雨雹乙酉自巽至艮虹霓垂地七月丙午短虹見於*大廟齋室.
高宗十年九月丙午虹見於東. 十一年九月甲戌虹見東方己卯亦如之. 二十年八月丙午虹從乾至巽竟天而赤. 三十八年十一月甲午虹見. 四十年十月己巳東有　　.
元宗十三年十月甲寅虹見西方.
忠烈王四年十一月癸未虹見西方. 五年十月乙亥朔虹見東方丙戌虹見. 十九年五月壬戌夜有物墜於松嶽其氣如虹. 八月庚午虹見而雷. 二十七年十一月壬子虹見南方.
忠肅王四年十二月丁未南方有氣如虹. 七年十月己巳虹見. 後四年十月己巳虹見.
忠惠王後元年正月有氣如虹見於西南.
忠穆王二年十月乙卯虹見丁巳亦如之. 三年七月丙午夜天霓自東起墜於南山俄而復起爲二分向南北.
忠定王二年八月壬辰兩虹見.
恭愍王元年九月乙酉虹見. 三年十二月辛亥虹見. 九年十月丁亥虹見. 十一年八月丙子虹見. 九月癸亥虹　於東低跨王宮兩端不過淸州內城是日王在州以消　道場致齋. 十一月壬戌虹見. 十五年十一月丙戌朝虹見東方十六年十月甲子虹見西北方十九年十一月丁亥虹見西北方二十三年正月戊辰東南*閒靑天虹見.
辛禑元年十月壬寅虹見三日. 三年正月丁未朝虹出艮至坤. 六年十一月癸卯虹見. 八年十一月丙午朔虹見.
恭讓王元年十月戊午虹見北方.
睿宗元年八月戊寅有蛇見於奉恩寺太祖眞殿色靑黃庚辰又見.
仁宗九年七月女眞地群蛇涉鴨綠江入義州境.
明宗七年八月癸巳靜州倉中有靑龍飛出騰空頃之倉　.
高宗四十五年五月北界葦島有黃蛇大如柱穴於假山. 有二樵童過歸聞有喚聲四顧無人就視之則乃蛇也. 人語謂曰: "此島之人近必亂. 歸告監倉切須愼之." 監倉使李承璡聞而召問童以狀對. 怪之而秘至是州人果叛投蒙古.
元宗二年四月丁巳太子行至西京黑龍見於大同江.
忠穆王四年七月丁酉水口門外有一巫家井傍大樹老　蟠緣有人以木石亂投綴繩長竿鉤引棄之　發毒氣成火不雨而震.
恭愍王十六年六月戊申大蛇見於寢殿御床丁巳設眞言法席於宮內以禳之.
○高宗十一年二月丁亥金吾衛池魚皆死浮於水面. 十五年六月癸丑龍化院池魚盡出浮水數日而死人有食者亦死.
忠烈王七年二月庚寅龍化院池魚死浮出莫知其數. 十四年六月甲子西蓮池魚自死浮出累日. 十五年十月乙亥大雷雨有河魚隨雨散落.
太祖二十三年十一月薛發縣百姓汶會莊有馬生駒一身兩頭前兩足後四足.
高宗四十年七月戊戌尙乘馬二匹入康安殿庭相逐奔走.
恭愍王十一年十一月丁未夜半城中馬長鳴者三. 十二年六月丙寅夜馬無故長鳴.
辛禑八年二月癸酉東北面進有角馬一曲一直長寸餘. 九年四月壬辰西京元帥報: "有一*??馬死屠而視之孕一身二頭駒."
○太祖十二年五月西京民能盃家豬生子一首兩身.
顯宗九年四月丙子竹州民家豬生子一首二身四耳八足.
肅宗三年二月癸卯軍人景延家豬生子三足前二後一.
忠定王三年十一月己酉三豬入城.
恭愍王七年三月戊申山豬入城中.
辛禑七年十月乙亥山豬入時坐宮南邊. 十一年十二月辛亥野豕入城.
○顯宗十年十一月丙子鸚溪坊民崔老妻一産三男. 十二年十二月甲辰靜戎郡民元　妻一産三男. 十四年六月弘仁坊民勤孝妻一産三男. 十八年金州民世明妻一産三男.
靖宗元年二月癸酉晉州民得廉妻一産三男准舊例賜三男租各四十碩. 三年三月尙州有女一産三男賜其子粟三十碩以爲恆式.
文宗六年五月壬申竹州新昌里女泉德一産三男.
睿宗三年八月癸卯浿江渡女一産三男四年十一月丁巳鎭安坊軍崔幸妻一産三男.
仁宗七年四月癸酉長平鎭官婢産卵三斗許大者如鴨卵小者如雀卵皆　出小蛇長寸許.
明宗十五年四月乙亥開城府馬川里女一産三子.
高宗七年四月丙子中原府有女身長三尺凡三産皆非人或蟾或蛇或蛙人以謂妖女. 十年正月辛亥水金洞有女生兒人首蛇身.
辛禑九年五月庚午有私婢一産三男賜米二十碩.
○毅宗十七年二月丁丑惠民局南路左右街巷有小兒分東西二隊各結草爲人形如三歲童女衣以錦繡繒綵又裝一婢子隨其後. 前有　案方丈飾以金銀珠玉仍設饌食觀者如堵. 二隊爭媚鬪巧至於呼　作亂. 如是者五六日乃罷不知所之.
○定宗三年九月王御天德殿忽雷雨震人又震殿西角.
成宗三年五月庚戌朔震刑官門柱.
穆宗九年六月戊戌震天成殿　吻.
顯宗三年十月己未雷辛酉亦如之. 四年十二月辛未雷震. 五年四月丁亥震德陵桐樹. 五月戊戌無雲而雷. 十月乙卯雷. 六年正月戊戌無雲而雷. 十一年十一月壬申雷電. 十四年十二月庚申朔雷震. 十五年正月辛丑大雷電以震. 十九年十月乙亥雷. 十二年十月甲辰雷震. 十二月庚寅雷震.
德宗三年六月己丑朔震皇城朱雀門廊屋.
靖宗元年十月辛未雷電. 二年二月戊午不雨而雷七月戊子震會賓門. 八月己酉雨雹震人於昇平門南路. 十一月丁丑雷. 五年十一月庚子雷. 六年七月乙丑震宜春樓. 十月乙酉司天少監知太史局事林匡漢奏: "據曆八月中氣雷乃收聲今自秋季殷殷不絶有乖時令. 願省躬修德以禳災變." 七年十月乙酉震人於宣恩館外.
文宗二年十月乙酉雷. 四年十一月甲辰雷電. 六年十月丁酉雪而雷. 七年八月乙卯雷電暴風雨雹. 八年五月乙酉震會慶殿. 九年十一月乙卯朔雷電以雨. 戊午雨而電. 九月甲午震惠日重光寺塔延燒佛閣經樓. 十二年七月丙子震興王寺門柱. 十八年八月丁未震內帝釋院堂柱. 十一月甲子雷震民家栗樹. 二十七年十月壬午雷. 二十八年六月辛巳震行人於興王寺南路. 九月丁未雷震昌德門直軍. 三十七年五月丙子朔無雲而雷.
宣宗二年十一月癸卯夜震安定坊人家栗樹. 六年六月壬子震會賓門. 七年八月辛亥雨雹震市西巷人馬又震乾陵松木都城東北山松木. 九年十月戊午雷. 十一年九月戊午雷.
獻宗元年六月辛卯震人於龍華院.
肅宗四年十一月壬辰無雲而雷. 八年十一月壬寅雷電.
睿宗元年六月己丑震西華門外松樹. 二年四月甲申震開國寺塔. 七月戊戌震松嶽松樹. 三年九月丙辰雷大震. 四年十月甲申雷. 五年五月乙丑震西京重興寺塔. 六月辛未雨雹震樹木. 八年五月丁酉震興王寺西面城廊. 六月己未震玄化龍興等寺樹. 九年四月乙丑大雨雹震文德殿東廊柱及南山浿江月蓋窯等處樹木. 六月乙卯震. 十月壬寅朔雷. 十年十二月己亥雷電雨雹. 十二年十月丁卯雷. 十一月乙酉朔雷. 十三年閏九月戊午雷壬戌亦如之. 十月己卯朔雷. 十五年七月丁丑震月生山神祠. 八月庚寅震西京重興寺塔. 九月己酉震雷雨雹. 十六年十月丙申雷. 十七年七月辛酉震京城民家園木. 九月壬戌無雲而雷. 十一月辛巳雷電.
仁宗元年三月戊辰雷震闕門外槐樹. 五年九月壬寅雷. 七年九月戊申震西京重興寺塔. 八年六月甲午暴雨震歸法寺山上松. 十月辛未雷電雨雹. 九年五月自地理山南至長城縣往往震雷電烈風大雨樹木　　禾穀不實七月乙巳震靈岩郡月生山神祠. 九月戊午雨雹雷鳴晝夜不已震德　五正二坊栗樹. 己未雨雷鳴晝夜不已壬戌夜大雨雹雷震令昌德　二坊樹木. 十一月丁酉雷. 十年六月乙未震松林寺松樹. 十月己丑暴風雷雨震開國寺塔. 十一年五月庚午暴風雷雹震人馬戊寅震眞觀寺栢樹. 十二年四月甲辰大雨震將作監注簿崔孝淑又震樹木四十餘株. 六月甲申震西京大華闕乾龍殿. 十四年十月戊申雷電風雨. 十六年四月丁卯雷雨雹. 九月丙戌夜雷電暴雨癸卯夜雷電雨雹. 十七年六月丁丑震慈雲坊女. 十月癸亥雷. 十九年十月壬辰夜有電光. 二十年三月乙卯雷雨雹. 八月甲戌雷電九月壬子亦如之. 丙辰雷電雨雹. 十月癸未雷. 二十一年十月癸卯雷雹. 二十二年十月丙申雨雪雷. 二十四年正月戊戌夜雷.
毅宗元年五月乙酉夜暴風雨震人於內帝釋院十月乙未雷雨雹戊申雷震雨雹. 二年九月戊子夜雷電. 四年十月丙辰震電. 乙酉震雲興倉. 十七年十一月丙申雷. 十八年十月戊辰震人. 十九年九月己未震雷雨雹. 二十年九月癸未風雨雷電震人及馬. 戊辰震. 二十二年十月丙午雷電.
明宗六年正月丁卯雷雨震樹木. 三月戊申震松嶽祠. 十月甲午雷電暴雨. 七年四月癸巳震樹木. 六月辛卯震*大廟. 十月辛未雷電. 九年五月庚午震宣義門. 十二年十一月戊辰雨雷震. 十三年十月辛酉雷電. 十四年十月丙寅雷. 十八年十月丙寅雷. 十九年八月甲午震宣慶殿柱. 二十三年十月丁酉大雷電戊申雷電. 二十四年十月己酉大雷電二十五年十一月己丑雨土而雷. 二十六年六月庚申震光德門. 二十七年九月癸丑雷甲寅夕大雷電雨雹旋風暴起多拔樹木步廊十八*閒壞庚申大雷電.
神宗二年十月乙丑雷電己巳亦如之.
熙宗二年六月丙寅震將軍朴挺謨挺謨爲人貪　詐僞. 四年五月丙午西京重興寺塔雲霧籠其上電光繞三日遂震寺柱. 六年正月壬子無雲而雷.
康宗元年十月己卯雷大倉災.
高宗五年八月丁卯震西面隍城. 九月庚辰雷電辛巳亦如之. 己丑雷電雨雹. 十月癸卯雷. 庚戌雷電. 戊午大震電. 七年九月丁亥雷. 八年十月癸丑雷電. 十一月乙未雷電. 十年三月甲辰震三人. 十月癸未大雷電甲申亦如之. 十一年九月戊寅雷震. 丁亥雷. 十月甲午朔雷. 十二年七月辛巳震松岳神祠. 十月辛丑雷雹. 十三年十月乙巳雷. 十一月癸酉雷. 十五年七月戊寅震內願堂槐樹. 十月戊申雷. 十二月乙巳雷震. 十六年六月戊戌震二人. 十七年五月庚戌震樹木. 二十三年五月戊午震人. 九月庚申雷雹. 三十年九月庚午大雷電. 三十三年十月戊戌雷. 十一月甲戌大雷電. 三十五年十一月庚戌雷. 三十六年九月丁亥雷電. 三十七年九月丙子西方有雷聲. 十月甲午大雷電. 三十八年閏十月己未大雷雹. 十一月戊戌雷. 三十九年十月癸丑雷電. 四十一年九月戊申北方有雷聲丙寅雨雹. 十月庚午朔雷. 十二月辛巳雷. 四十二年八月癸未無雲而雷. 九月丙寅大雷震. 四十三年九月庚辰震國子監西廊.
元宗元年八月丙申朔無雲而雷雨. 十一月戊寅雷. 三年九月乙亥雷. 四年九月戊寅雷. 十月辛亥雷. 七年十月戊子雷. 十一年十月甲戌雷. 十二月丙申朔有物墮地聲如雷光如電. 十二年十月壬辰大雷. 十三年正月辛未有物墮西北聲如雷.
忠烈王三年九月辛卯雷電. 十月乙酉雷. 四年九月丙戌雷. 十月甲子雷雹. 五年四月庚子震普濟寺. 十月丁丑雷戊寅雷電. 六年十月丙申雷. 八年五月己未震　州民. 九月甲子雷. 九年九月辛酉震玄化寺古木及馬二　一. 十年七月丙申震人. 十一月戊子雷. 十一年十月癸卯雷. 十一月己巳雷癸酉亦如之. 十四年九月癸卯雷. 十一月甲午大雷電風雪晝晦震人. 十六年十一月甲辰大雷. 十七年十一月辛亥雷. 十九年十月甲辰雷. 十一月丙辰雷. 二十年十一月癸亥雷. 二十一年九月庚寅雷癸巳亦如之. 十月癸丑雷電. 十一月甲戌雷. 二十二年十月甲辰雷. 二十三年十一月壬申雷. 二十四年十月庚辰雷. 二十八年十月己丑雷電. 二十九年六月癸丑震西北面安集使金堅. 九月乙丑大雷電以風. 三十年十月乙未雷丙申亦如之. 己酉雷壬子癸丑亦如之. 三十一年十一月乙巳雷震. 三十三年九月庚午雷. 十一月壬申雷電. 三十四年八月甲寅大雷電雨雹.
忠宣王元年十月壬子雷電雨雹辛酉又雷電雨雹大風. 二年十月癸丑雷. 三年九月乙巳雷. 五年十月癸酉大雷電以雨.
忠肅王三年九月丁巳大雷電暴雨. 十二月丁酉西北方震雷赤　. 四年七月丙寅震活人堂. 十月甲辰雷電. 八年十月癸亥雷虹見於東方. 十一月庚午朔雷雨雹. 十一年六月戊寅震人. 十二年八月戊戌雷電. 十五年九月庚午風雨雷電震人於松嶽. 丙子大雷電雨雹.
忠惠王元年十月辛亥雷.
忠肅王後四年十月甲戌大雷電風雨. 乙亥雷電以雪. 五年六月甲午震西京舟舡庚子震興天寺碑. 八年十月丁亥雷. 十一月癸未雷電.
忠惠王後四年十一月辛未雷電.
忠穆王二年十月己巳雷電. 三年十月甲申雷. 十二月丙子雷. 四年四月乙酉大雷電震樹木. 十月辛巳雷.
忠定王元年七月癸卯震樹木. 十月甲午雷.
恭愍王元年十月壬寅雷. 甲寅雷. 二年正月乙酉雷. 三年五月庚寅震人. 四年十月乙丑雷. 六年十月戊寅雷電紫氣見於北方. 七年十月丁亥大震雷地震. 八年七月庚子震人又震樹木. 十年十月己丑雷. 十一年七月己巳震尙州民及其家牛二. 十月甲戌雷. 戊寅雷地震虹見. 十一月壬寅朔震電. 丙午震電. 戊申震雷. 十二年正月丙寅雷. 十四年九月辛未雷震. 十月乙未雷電丙申亦如之. 閏月壬戌震電以雪. 十五年九月甲午大震電雨雹. 十月癸丑大震雷地震. 丁丑大震電以雨. 十七年八月癸巳大震雷雨雹. 十八年九月戊戌雷. 己未雷雨雹. 辛酉雷. 十九年十月雷. 二十年四月癸未朔雷雨雹. 十月甲申雷. 二十一年十二月戊戌雷. 二十二年十月壬午雷虹見. 二十三年五月辛未震人又震樹木. 十月壬寅雷雨雹.
辛禑元年十二月戊戌雷. 二年七月庚辰大風拔木震漢川君王　及其妻朴氏. 九月戊午無雲而雷. 十月壬戌雷戊辰己巳亦如之. 三年九月甲辰雷電雨雹. 十月庚申雷. 四年十二月丙午雷. 五年十月戊子雷. 十二月乙亥雷地震. 六年十月辛未雷電壬申雷. 七年十一月癸未雷. 丙戌震電雨雹. 十年十月癸酉雷電. 十二年十月壬辰雷. 十二月丁酉震雷地震木　. 十三年八月庚午大雷電以雨. 十月庚戌雷.
恭讓王元年十月庚子雷電以雨. 十一月乙亥雷. 二年正月丙戌雷電. 九月辛卯雷戊申亦如之.
○顯宗三年四月霜. 四年四月丙子隕霜殺草. 十八年四月甲戌隕霜. 五月公州隕霜殺苗. 二十二年四月丁亥霜.
靖宗二年四月辛酉隕霜. 八年四月丙戌霜. 十一年三月丙子以穀雨節降霜錄囚.
文宗二年四月甲午隕霜於土山縣.
宣宗六年四月辛丑朔隕霜太史奏: "天之垂變必因民怨. 宜以法天行化審政敎之得失寬刑宥罪不使下民有怨." 嘉納之.
肅宗元年四月壬戌朔霜癸亥又霜雹.
仁宗十二年四月戊戌隕霜. 十七年四月丁卯隕霜. 二十一年四月戊辰隕霜雨雹.
毅宗十六年三月丙辰隕霜如雪. 二十一年四月丁亥隕霜.
明宗九年四月壬辰隕霜殺草.
高宗二十一年九月己未隕霜不殺草. 三十八年三月戊子霜. 四十五年七月隕霜於南界.
元宗十三年四月戊戌隕霜. 十四年四月戊子隕霜.
忠烈王二年閏三月辛丑霜. 六年四月癸未隕霜殺禾. 十一年四月甲辰隕霜. 十二年四月甲辰隕霜. 十三年四月庚辰隕霜辛巳亦如之. 十五年四月辛亥隕霜. 二十年四月戊戌隕霜雨雹. 二十一年四月乙酉隕霜殺麻麥四日. 二十二年三月戊子隕霜三日殺麻麥. 二十三年四月庚戌隕霜.
忠肅王八年三月癸丑隕霜.
恭愍王十五年八月丁卯隕霜殺菽. 十七年閏七月壬戌隕霜殺菽. 二十二年四月乙酉隕霜殺草.
辛禑六年七月甲寅隕霜乙卯亦如之. 十一年七月江陵道隕霜殺禾. 十二年四月丙申霜. 十三年四月乙未隕霜暴風.
恭讓王元年四月乙巳隕霜.
○太祖十四年二月庚子大雪平地二尺.
文宗二十九年三月戊申雪.
肅宗六年四月癸卯東路州鎭雪深一寸. 七年三月甲戌大雪. 九年十一月庚寅雪百官表賀.
睿宗八年二月癸巳大雪平地一尺. 三月壬戌雨雪木　. 十一年十一月乙卯大雪. 十三年三月戊子大雨雪. 十四年正月己巳雨雪交下或雨土.
仁宗元年十月丙午雨雪木　. 二年九月乙酉雨雪雹. 三年二月乙巳雨不止至夜大雪盈尺十二年三月庚申雪十八年三月甲申大雪丁亥大雪雨土.
毅宗二年三月己未雨雪十三年三月戊寅雨雪霰雹平地三寸許草木盡枯.
明宗七年十月辛卯大雪雷電.
神宗五年四月壬午雨雪.
高宗二年四月癸巳雨雪. 十二年三月戊辰雨雪. 三十年九月己酉大雪以雷. 三十六年閏二月甲辰大雪. 四十四年十二月甲辰立春雪.
元宗十年十二月壬申大雪雷電.
忠烈王五年三月丁卯大雪. 六年九月乙丑風雪雷電雨雹大如梅子.
忠肅王六年正月丁卯大雪.
恭愍王八年二月甲子朔大雪平地二尺有半. 十二年二月甲戌淸州大雪平地深三尺. 十七年八月甲午雨雪. 二十二年三月戊申雪.
辛禑七年三月戊戌大雪二日.
恭讓王二年五月辛亥松岳山頭雨雪. 四年三月甲申雨雪.
○顯宗四年三月甲午雨雹. 九年十月戊戌雨雹虹見. 十九年四月辛未雨雹.
靖宗二年四月癸丑雨雹. 五月己亥雨雹四年三月乙丑雨雹.
文宗九年四月辛丑雨雹雪. 二十六年四月甲子大雨雹. 三十五年八月己巳雨雹傷禾.
宣宗九年八月丙子雨雹.
肅宗元年三月丙午京西雨雹. 三年五月壬子雨雹. 四年六月辛巳大雨雹. 八年四月庚申雨雹. 九年五月甲午雨雹.
睿宗元年三月己亥雨雹. 二年三月丙午雹. 三年三月乙卯雨雹. 五年五月甲子雨雹於永康縣震柳木雹翌日乃消. 七年四月戊戌雨雹. 九年四月丙寅雨雹. 十年五月戊寅雨雹. 八月乙丑雨雹. 十二年二月丁亥雨雹. 三月丁未雨雹. 十二年五月庚寅雨雹. 十六年九月乙亥雨雹.
仁宗二年九月甲戌朔雨雹四年五月乙亥大雨雹. 五年四月丙寅大雨雹. 七年九月甲寅大雨雹雷震. 九年九月戊午雨雹雷鳴晝夜不已. 辛酉雨雹. 十五年四月乙卯雨雹. 十六年己酉雨雹. 十七年四月己巳雨雹. 五月乙巳雨雹大如李梅. 十八年三月丁酉雨雹. 二十二年三月庚戌雨雹. 二十三年四月己丑雨雹. 二十四年四月庚戌大雨雹. 六月己亥雨雹.
毅宗元年四月壬戌雨雹. 三年四月己巳雨雹. 五年四月丙午雨雹. 十年三月癸亥雨雹. 五月辛亥雨雹. 十二年五月丙寅大雨雹. 十三年四月庚寅大雨雹. 十四年八月丁未雨雹大如拳. 十五年五月甲申雨雹. 十六年三月乙卯雨雹. 十九年五月乙卯雨雹.
明宗二年五月辛卯雨雹. 十二月丙寅大雨雹. 七年五月癸丑大雨雹暴風折大木. 八年四月庚辰雨雹. 九年十月乙未雨雹雷電十年九月朔庚戌大雨雹震松嶽祠堂北城柱. 十三年四月戊午大雨雹如杏子. 十六年五月壬午雨雹. 八月雨雹於東　二州大如拳屋瓦皆碎. 九月戊申雨雹以震甲寅又震. 十七年三月甲辰雨雹大風拔木. 十八年四月丁卯朔雨雹辛未大雨雹. 丁亥雨雹. 十九年五月辛亥雨雹.
神宗二年三月甲寅雨雹. 三年四月戊戌雨雹. 四年三月丁丑雨雹. 五月庚申雨雹五年五月丁未雨雹.
高宗元年九月丁巳朔雨雹大如李梅壬戌雨雹大如梅. 十年二月戊戌雨雹四月甲午雨雹. 十一年閏八月甲辰雨雹. 十二年五月戊辰雨雹. 九月甲戌雨雹震木. 丙子雨雹. 十三年十一月甲戌大雨雹. 十四年五月乙丑雨雹. 十五年三月己卯大雨雹. 十六年九月癸未雨雹. 二十三年四月己亥雨雹大如栗烏鵲有中而死者. 四十年八月丙寅雨雹無雲而雷. 辛未雨雹. 四十二年三月戊午雨雹. 九月辛酉雨雹. 四十三年四月丙寅雨雹大如梅. 七月庚寅雨雹. 九月乙卯雨雹. 四十五年二月乙巳雨雹大如梅. 四十六年二月乙巳雨雹.
元宗元年正月甲午雨雹. 六年三月丙子,雨雹. 九年五月甲寅雨雹. 十年三月乙亥雨雹. 十二年二月壬戌雨雹. 三月丙寅雨雹. 十三年四月己丑雨雹. 十月辛丑雨雹而雷. 十四年三月甲寅朔雨雹. 四月戊戌雨雹.
忠烈王二年閏三月乙卯雨雹於寧越縣大如鵠卵鳥雀中者皆死. 六年五月壬子雨雹. 九月庚戌雹. 七年四月辛未雹. 十一年三月辛巳雹. 十二年四月丁酉朔雨雹而　凡八日. 九月丙子雨雹乙酉亦如之. 十四年四月癸亥大雨雹. 十五年五月辛巳雨雹微雪. 十七年九月庚申雷雹. 十九年三月甲子雨雹. 四月辛卯雨雹. 二十年九月甲寅雨雹大如李. 二十一年九月戊子雨雹. 二十三年六月丁酉雨雹. 二十四年四月戊午雨雹辛巳亦如之. 二十七年五月慶尙道安東界大雨雹　鹿鳥雀中者皆死有雹一枚數人不能擧又退串部曲大風拔一大樹置二里許枝幹不折撓. 九月辛丑雨雹. 二十九年四月丁亥雨雹大如李梅. 三十二年二月癸卯雨雹.
忠肅王三年三月丁未雨雹. 七年五月癸巳大雨雹. 八年五月庚辰雨雹. 十月壬子雨雹. 十二月壬子雨雹. 九年八月己丑大雨雹. 九月乙未震電以雹大如李梅四角如　藜. 丁酉大雨雹. 十年五月庚子大雨雹. 十五年九月壬申雨雹. 十月己丑朔雷電雨雹. 十六年三月丙戌大雨雹震樹木. 十七年八月丙子雨雹大如李梅.
忠惠王後四年四月丙午大雨雹大如李梅戊子大雨雹. 五年九月壬辰雨雹震電.
忠穆王三年五月癸亥雨雹大如梨大風飛瓦震人及木. 四年四月癸未雨雹大如梅子. 十一月丙申雨雹震電.
忠定王元年四月己丑雨雹. 二年四月戊戌雨雹大如李梅殺禾. 九月丙寅雨雹如李. 三年二月癸巳雨雹.
恭愍王二年四月庚子雨雹. 九月丁卯雨雹. 四年四月戊午雨雹. 六年五月丁丑雨雹閏九月乙巳大雨雹大風拔木. 八年四月辛未雨雹. 十三年四月戊申雨雹. 十五年四月壬戌大雨雹. 十六年四月乙卯大雨雹. 壬戌大雨雹震電平壤尤甚田頭　器皆碎. 時辛旽以相宅方在平壤. 癸亥雨雹甲子亦如之. 十八年八月甲子雨雹. 二十二年五月丙寅雨　於平州大如升.
辛禑元年三月甲申雨雹大如彈丸. 三年四月丙子暴雨雹. 五月庚寅大雨電. 八月戊午雨雹. 五年二月丙辰雨雹. 丁卯亦如之. 四月辛亥雨雹. 五月乙亥雨雹. 八月辛卯雨雹. 七年四月己巳雨雹. 十年三月己酉雨雹. 四月甲戌雨雹. 十一年四月壬辰雨雹暴風草木皆　. 十二年四月丙戌朔雨雹. 十四年九月己丑雨雹.
恭讓王元年五月乙亥雨雹二年四月乙卯雨雹隕霜庚申亦如之. 八月己丑雨雹如李梅. 九月癸卯雨雹. 三年四月甲子慶尙楊廣兩道雨雹. 五月戊子雨雹於平康縣. 八月庚午雨雹. 九月辛丑雨雹. 四年四月庚午雨雹.
○光宗九年五月玄鶴集含德殿.
文宗二十一年十月丙午朔黑霧四塞.
睿宗十七年四月壬申昏時有黑雲發於乾方或有靑氣出於雲*閒或有赤氣挾於左右　向巽方至初更自滅.
仁宗十一年十月戊申黑氣一條廣五尺餘發自*大微五帝座中指奎南外屛天　不行而滅. 二十年正月乙未朔東南有黑氣.
明宗六年四月辛丑黑氣從西北橫　東南廣如布. 太史奏雲: "不出三月西京必敗."
神宗二年十月辛酉雷俄而有怪氣中黑邊赤從鵠嶺出漸大彌滿京都遂雨雹黑氣下地咫尺不見人.
高宗四十一年八月丙申黑雲竟天向北行. 四十三年正月己未黑氣從南方東西橫天貫尾星廣三尺長三百尺許. 七月甲寅無雲有黑氣廣四尺許從坤至艮向乾而行. 四十六年二月己亥黑氣從南斗魁抵河　.
元宗元年六月壬寅黑氣見於北方. 十一月己未自朝至暮黑雲漫天二更乾巽二方赤氣竟天三更乾方衝天. 四年五月壬午巽方有黑氣如布匹入於南河及東井.
忠烈王七年五月丁酉黑　竟天辛丑又見於西方. 八年正月丁丑黑　橫　東西. 十五年閏十月庚辰大雷雨雨如黑水.
恭愍王十四年十月丙戌黑氣見於西方. 庚寅夜黑氣如雲. 十六年十月丙寅黑　四日. 壬申黑　. 十一月癸酉朔黑　.
辛禑元年九月己未政坐坊里井熱沸色黑. 三年三月戊戌梅介井黑沸.
恭讓王元年九月己丑夜有黑氣.
○宣宗三年五月西京龍德部南街地鏡見凡七十餘步如水有影月餘乃滅. 四年六月甲午地鏡又見於西京龍德部南街.
肅宗十年五月辛丑西京龍德部梯淵路地鏡又見俗相傳此地爲明月里.
毅宗五年六月乙丑西京梯淵至普賢經坊地鏡見.
○五行二曰火炎上火之性也失其性爲　. 陽失節則濫炎妄起　宗廟燒宮　. 時則有草妖時則有羊禍時則有羽　之　是爲火不炎上. 其徵恆　其色赤是爲赤　赤祥. 定宗二年十月丙申西京重興寺九層塔　. 四年十月乙卯慶州皇龍寺九層塔　.
穆宗十二年正月壬申御詳政殿觀燈大府油庫　延燒千秋殿.
顯宗三年六月癸卯龍津鎭三百四十餘戶火. 五年九月丙申將作監火. 十月磁州城火. 七年三月博州興化鎭　. 十二年二月癸亥仁壽門外二千戶　. 十三年二月丙辰宮城東北廊一百五十餘*閒火. 十九年三月甲辰延州民家二百餘戶火. 丁未龜州官倉及民家八百四十餘戶火.
德宗元年二月癸酉靈州火.
靖宗二年二月甲子西京雜材署火. 三月己亥東界高城縣火. 二年十一月壬寅大府寺火. 四年二月庚寅中部民家八百六十戶火. 五年三月戊戌東路金壤縣城廊八十五*閒民廬六十五區火. 六年二月庚寅昇平門廊屋數百*閒　延燒御史臺. 己酉松岳神祠　. 九年正月乙酉白翎鎭火延燒城門二百餘*閒倉庫五十*閒民廬三百餘所. 十二年十二月戊午鎬京南北二面城廊六十七*閒　.
文宗五年二月癸巳京市署火延燒一百二十戶庚子白翎鎭城廊二十八*閒及民家七十八戶　. 十二年十二月甲子內史門下省火延燒會慶殿東南廊. 十六年二月癸巳　谷縣　. 六月丁丑定州　. 十八年正月癸亥都官　舍火延燒淸河　. 二十年二月己亥雲興倉　二十八年二月丙申顯德鎭民家九十一戶　. 三月庚子靜邊鎭城　軍營及民家一百十三戶　. 丙辰鎭溟縣城　及民家八十二戶　. 三十四年四月丙申將作監火.
宣宗元年二月戊戌東路金壤縣管內觀海戍高城縣管內　　戍　城縣管內竹島戍　責罷軍官見任設道場於各縣禳之. 三年三月庚辰市廛火. 四年九月庚戌朔王幸西京次於懷蛟驛夜扈衛軍營火. 七年正月辛未橫川郡倉　火. 三月戊子夜大震電新興倉　　　巨萬都盡飛焰蔽空. 九年三月丙辰祭器都監藥店兩司樓門及市巷民家六百四十戶火.
獻宗元年六月戊寅東京皇龍寺塔　.
肅宗五年八月己未宮南樓橋東廊及四店　掌牲司儀二署火延燒民戶數百. 六年四月乙巳吏部火. 十二月甲午*大僕寺庫火. 七年六月庚寅宋商客所接東西　火閏月己巳孟州城廊及民家七十餘戶火. 十月乙丑龜州城廊七十四*閒火. 十二年十二月戊寅左牧監火. 壬午大寧宮　.
睿宗元年十二月丁丑大寧宮　. 二年九月丙午北面城廊火. 五年四月甲申尙藥局南廊火. 十一月丙寅御史臺庫火. 七年九月乙丑京市樓北廊六十五*閒火. 八年正月戊辰都官南行廊火. 三月甲戌將作監火. 九年五月戊戌中尙署火. 十一年閏正月辛丑宋商客　火. 十二月乙亥南面城廊十七*閒火. 十三年十二月己亥明陵火. 十四年正月辛酉迎恩　火. 十月辛巳乾明殿火尋滅之. 十五年十月戊辰鵠嶺城火. 十六年三月癸亥市廛火.
仁宗六年正月乙巳仁德宮火. 二月癸亥南京宮闕　. 七年二月癸丑供備庫火. 八年九月甲子西京重興寺塔震而　. 十一月庚子日官奏: "白州　山西南方火從地中出焚草木. 燃沙石泥土赤如灰入地二尺其下閏濕而土色黑東西一千三百二十尺許南北三千三百六十尺自六月二十日至九月十五日通晝夜光明遍地至今月三日因雨漸息." 九年八月西京大華闕西山有火列如衆燈俄而合成大燈滅. 十年三月丁酉仁德宮老楡火出自焚. 十四年十一月乙酉東京兵庫火. 十五年二月癸丑東界禾登戍兵庫火延燒七十餘家. 二十年四月壬午靜邊城廊火. 二十一年五月丁卯延德宮火. 二十二年十一月丙寅市廛火延燒民戶數十家. 二十三年正月癸亥仁恩　火. 丁亥西京大同門及遮城左右廊五十五*閒火.
毅宗六年三月癸亥夜禁苑林木*閒有光爛然如火焰. 外人疑爲失火聚闕門外欲救知非火乃退. 時人謂以王好秉燭故有此異. 七年六月庚申穆淸殿災. 十一年三月壬申尙乘局　延及御輦. 十二年四月癸巳新倉　里三百二十餘戶　. 十一月癸未萬寶殿　. 十三年正月辛巳禁中十員殿　. 十五年三月乙丑東界宣德鎭兵庫三百餘*閒及民家三百戶火.
明宗元年十月壬子夜宮闕　諸寺僧徒及府衛軍人詣闕將救火鄭仲夫李俊儀等入直義方兄弟恐有變走入內閉紫城門不納諸救火者故殿宇悉火王出山呼亭痛哭. 五年二月辛巳內史洞宮災. 七年十月壬申宮闕都監及市廛三十八*閒火. 十年三月壬午西京留守奏: "衣淵村地燒煙煤不絶長廣　六尺許." 十二月辛丑夜三司　. 十一年正月辛亥寫經院　. 十五年八月乙丑戶部版籍庫災. 十七年正月庚戌樞密院火延燒壽昌宮廊二十餘楹. 十一月庚申平壤祠堂災. 十九年五月辛亥大倉災連三日燒六十二庾. 二十五年八月己卯西京重興寺塔災.
高宗三年十月癸丑內莊宅火. 四年正月甲申城廊　　. 八年五月庚子福源宮北城廊火. 九年二月甲辰市廛火. 十二月壬寅太僕寺災. 十年正月辛亥戎器都監災. 十月己丑內都校災. 十一月己未兵部行廊災. 十二年十月丁未儲祥奉元睦親含元四殿災. 十二月辛卯興國寺火. 十五年十月丁巳和州城　三百餘*閒火. 十六年三月庚寅和州兵庫　. 丁酉軍器監行廊　. 四月乙巳三司文帳庫　. 十七年七月戊午大倉八　地庫皆　. 二十一年正月丙午大風闕南里數千家火. 三月癸丑大風闕南里失火延燒數千餘家又登州城廊倉庫民戶火. 七月乙卯沿江南里百餘家火. 九月辛酉大府寺禮部弓箭庫火. 二十三年三月庚申市街南里數百家火. 三十二年三月甲子江都見子山北里民家八百餘戶火老弱焚死者八十餘人連燒延慶宮法王寺御醬庫*大常府輸養都監. 三十五年十二月丁亥街衢北四十餘戶　. 三十六年二月戊寅江都百餘戶　. 三十七年五月癸未良　洞民家百餘戶火. 三十八年三月壬申樓橋北里二百餘戶火. 四十年四月庚戌長峯里四十餘戶火. 二月丁丑太醫監藥庫　. 十一月甲申栗浦里百家火. 四十二年十二月丙戌弓弩都監兵庫火. 四十三年九月甲辰墻竿洞三十餘家　. 四十四年九月己卯大倉　. 四十五年三月丁卯京都三十餘戶火.
元宗十二年二月戊申楮市橋邊民家三百餘戶火. 九月乙亥國　庫火. 十三年正月乙丑街衢里三十餘戶火. 二月癸卯大風環　洞裡百餘戶火.
忠烈王二年閏三月庚子　店洞一千餘戶　. 三年三月庚子大府火延燒民家八百餘戶. 四年二月丙寅馬坂里十餘家火. 七年二月丙戌造成都監　. 時請元木匠以修宮室今已三歲民不堪苦人以爲天示　以警之. 三月己亥豬板橋百餘家火. 八年二月己亥楓板橋至墨井裡人家火. 九年四月戊申夜有物赤如火大如斗漸廣如席墜順昌宮流星相繼而隕. 旣而風暴作火起宮中焚蕩無餘. 十一年正月壬寅梨峴南里　. 二月庚申左倉里　. 十七年四月戊辰朔巡馬南里火延燒百餘戶人畜多有爛死者.
忠宣王元年二月丁丑京城民家八十戶火. 五年正月丁未行省南十餘戶火庚戌郭沙洞民家十一戶火.
忠肅王四年二月癸卯十川里民家四十餘戶火. 五年十月丁未市邊行廊火. 六年九月甲申演福寺東一里火. 七年二月癸亥左京里十餘家火. 九年自三月至四月城中各里三百餘家火. 十二月丁亥福州十餘戶火. 十一年正月庚寅延慶宮門火. 三月乙巳鶯溪里民戶百餘家火丁未地藏坊里三百餘家火己酉槐洞裡火無風自熾延　人物斃者甚衆人謂之天火. 八月甲申時坐宮廚火九月癸酉市廛火. 十六年三月丙子奉先庫失火延燒民家三十六戶老小多焚死.
忠定王元年九月己卯唐店火. 二年正月庚辰市邊行廊火.
恭愍王七年二月己巳朔三陟縣民家百六十七戶火. 十七年四月丙寅市廛災. 十九年二月癸亥市廛火. 二十二年十一月癸卯影殿庫災.
辛禑二年十月丙辰義成倉酒庫災. 十一月癸未夜義成倉酒庫再火無餘. 四年二月庚午孤柳洞五十餘家火. 九年四月丁亥陜州山城火延燒軍糧一千三百碩. 十一年三月己巳海州通糧庫災. 十三年十二月壬子典農酒庫火. 庚午市廛行廊二十六*閒火.
恭讓王元年三月庚寅內乘災.
○睿宗十六年十一月無　.
仁宗九年十二月壬辰大雨溝渠解凍如三月時.
毅宗四年十月恆　. 十一年十二月無　.
忠肅王八年十一月癸未溫暖如春.
恭愍王六年十一月丙辰暖如三月. 十一年十一月無　氣暖如春至有田中遺豆生葉者. 十五年冬無　. 十六年十二月丁未山嵐如春戊申亦如之. 十八年十月丁亥暖如春戊子亦如之. 二十二年十一月氣候如春. 二十三年十一月戊辰溫暖如春丁亥霧氣如春.
辛禑四年十二月無　.
○顯宗七年十一月丙辰祈雪於群望.
宣宗七年十二月壬辰祈雪庚子再祈於諸神廟壬寅又祈. 八年十一月庚戌祈雪於社稷.
肅宗七年十二月戊辰祈雪於*大廟. 九年十一月癸酉祈雪於宗廟社稷丁亥醮太一祈雪. 十二年十二月甲子祈雪於*大廟群望乙亥祈雪於*大廟及諸神祠.
睿宗九年十一月無雪.
仁宗二十四年十一月太史奏: "立冬以來無大雪請祈雪."
毅宗元年十一月甲申祈雪. 十一年十月溫無雪.
高宗四十二年冬無雪. 四十三年冬無雪飢疫相仍　屍蔽路.
恭愍王二十一年冬無雪山崩井泉皆渴布一匹直米一斗五升.
○景宗五年十二月杜鵑花開.
顯宗二年十一月全州黑石寺牧丹花開冒雪不落. 十年八月廣明寺牧丹花再開.
仁宗十一年八月梨再華.
毅宗五年八月闕南梨樹華. 二十一年八月梨樹華.
高宗四十四年九月甲寅史館薔薇華. 四十五年十月史館薔薇華.
元宗元年八月梨華.
忠惠王元年十月桃李華.
忠定王三年十月葵花薔薇開.
辛禑五年十月梨華. 八年七月宮中梨華.
肅宗九年七月戊戌雨穀於通海縣.
辛禑八年二月癸亥雨穀有似黑黍小豆蕎黍者王以問日官對曰: "謹按占書飢饉　至人將相食之兆."
○景宗元年十一月　　白日滿空飛鳴.
顯宗六年正月雉巢於含福門. 二月壬子朔群烏成隊西飛五日乃止七年二月丙戌雉集於壽昌宮含福門. 十二年二月辛亥雉入壽昌宮. 三月辛巳雉集壽昌宮. 二十六年二月丁亥有大鳥巢於神鳳門　尾.
文宗二十一年閏正月　雀巢廣化　闔二門　吻.
宣宗六年三月甲午有鳥如烏而白翼者集於乾德殿門前.
睿宗十六年正月辛亥夜　　鳴於神鳳門上.
仁宗四年二月丁巳群烏集靈通寺北山相鬪咬死數日乃止. 六年七月乙酉野鶴數千自東來盤飛於城市宮禁. 七年十月丁丑黃昏有　鳥數千飛翔廣化門上夜至壽昌宮盤旋良久向東南而散凡十餘日. 丙戌夜訓狐鳴於坤方. 九年四月乙未西京林原闕內自庭除沙土至宮內幽深塵埃之處皆有鳥雀之*跡人以謂: "將爲丘墟鳥獸聚集之兆." 十二年十一月癸丑野*??百餘飛集壽昌宮. 十四年十二月庚子群烏集靈通寺南嶺飛鳴相鬪凡五日往往墮山谷*閒而死.
毅宗四年九月乙未雉集於康安殿.
明宗七年七月戊午有　群翔於市街己未又盤旋於毬庭. 九年十二月庚寅雉集於泰定門二日. 十年二月丁酉有鶴巢於廣化門　尾. 十一年八月癸亥　鳴於泰定門. 十三年十月丙申雉升於宣慶殿識者謂: "雉火屬殿必復災." 十四年六月癸酉西部香川坊民家有小雀生雛大如山鵲. 占曰: "羽蟲之　生非其類國家擾亂之兆." 二十二年二月丙戌野鳥棲儀鳳門右　尾. 二十六年三月丁亥有烏巢於大觀殿榜. 二十七年五月有山鳥群飛入城形如戴勝　黑而長人以其聲名之曰獵人足項. 命有司禳之世謂之兵鳥.
神宗二年八月乙丑　鳴於　通門及大定門丁丑又鳴於儀鳳門. 三年五月甲戌　　鳴於儀鳳　通大定等門. 五年七月甲辰　鳴於宣慶殿. 六年五月壬申　鳴於宣慶殿乙亥亦如之七年三月烏巢於大觀殿榜.
高宗六年十二月甲子雉入康安殿. 七年四月庚申朔群烏集於男山　鬪多死. 八年正月己酉　　鳴於儀鳳樓十年十月丙申　　鳴於儀鳳門. 十四年八月丙辰　　鳴於儀鳳樓. 四十年七月壬辰　　鳴于禁中壬寅亦如之.
元宗八年八月丙寅雉入寢殿. 十一年四月甲午怪鳥來鳴俗雲山休足項. 十四年四月丙午怪鳥鳴於闕內.
忠烈王四年十月庚午　　夜鳴於沙坂宮. 十三年三月辛酉有怪鳥鳴於大殿南俗雲山休鳥. 十六年十月戊子雉入宮中. 十八年四月己卯雉入宮中. 十九年五月庚午夜　　鳴於壽康殿. 七月己未夜　　鳴於大殿.
忠宣王四年十月丁亥雉入市.
忠肅王十二年八月戊戌　　鳴於市屋烏鵲隨　之. 九月甲戌　　鳴於旻天寺三層閣乙亥亦如之. 十一月甲寅　入市廛*閒. 丁卯　　鳴於演福寺.
忠穆王二年十月己巳　　鳴時坐宮東隅又鳴於北隅庚午　　鳴於時坐宮北. 三年八月丙申　　鳴於延慶宮東西隅庚申有雙雉墮於迎慶宮. 四年二月乙酉雉入市. 九月丁巳　鳴於寢殿. 十月壬申　　鳴於延慶宮東門.
忠定王元年閏七月己卯　　鳴於延慶宮東城癸卯　　鳴於延慶宮東. 三年五月戊午　　鳴於紫門. 九月庚戌　　鳴. 十月丙戌　　死於延慶宮戊子午　　來止旻天寺又飛止沙峴宮及毬庭. 十二月丙子　　鳴於延慶宮.
恭愍王元年正月群烏飛集宮苑自四月至五月群烏飛集烽山. 七月己丑　鳴於料物庫. 壬辰　鳴於延慶宮戊戌亦如之. 三年六月群烏自春飛集龍首松岳二山至是或有相鬪而死者. 八月己亥　鳴時坐宮. 四年十一月辛丑　　鳴. 六年九月辛巳　集演福寺. 甲午　鳴七年十月甲午夜　鳴. 八年五月己酉　鳴於延慶殿東. 八月甲午　鳴於市上. 十二年六月丁巳夜　鳴. 十四年九月*祭未{癸未}夜　鳴. 十月丁酉雉入內乘庭. 十一月壬子夜　鳴景靈殿松. 十五年八月甲戌雌雉落於王后殿而死. 十八年十一月乙未鳶飛蔽天集白鹿山分爲三隊一隊可五千許. 二十二年十月丙戌雉飛入時坐宮. 二十三年十一月己巳　鳴於*大室.
辛禑三年七月辛卯集緇流設法席於龍首蜈山等處以禳烏鳶. 四年十一月丁酉眞觀寺主山及南山群烏飛鳴相鬪凡七八日至有墜死者. 六年六月丙子　入宮. 十月己未雉入禁中. 七年七月群烏東來其飛蔽天集進鳳龍首等山又至社稷壇旬日而止. 命書雲觀禳之. 八年正月辛丑　　鳴於時坐宮松樹. 十四年九月己丑雉集於壽寧宮.
恭讓王二年七月乙巳　鳴於景寧殿. 四年六月己卯　　鳴於解　亭是月群烏集於演福寺及花園白鹿山其飛蔽天.
○顯宗九年二月己丑京牧監羊生子一首兩身.
○太祖元年六月戊辰一吉粲能允家園生瑞芝一本九莖三秀獻於王賜內倉穀.
文宗十六年五月朱草叢生於重光殿王命詞臣賦詩.
○顯宗三年五月丁亥赤氣如火見於南方. 五年三月庚寅夜四方赤　七年十二月丁酉四方赤　. 八年二月癸酉赤　如火彌天. 十年正月乙酉赤氣竟天十九年九月丙申夜赤氣竟天.
宣宗五年七月己巳赤氣如火. 七年正月乙丑有紫氣散如火焰至曉乃滅.
肅宗六年正月壬戌朔夜赤氣自北指西紛布漫天白氣*閒作良久乃散占者曰: "遼宋有兵喪之災." 九年正月甲申夜赤氣見於東南長十餘丈. 戊戌赤氣見東方. 十年正月辛未夜赤白氣見於東南至曉乃滅.
睿宗四年四月丙戌　勒寺功臣堂屋上赤氣衝天久而變黃黑向東而滅. 八年二月甲辰南北方有赤氣經天. 九年二月辛未夜赤氣如火光散射乾艮離方至曉乃滅. 十年二月甲子艮方有赤氣如火. 十一年九月癸巳夜赤氣見於乾兌方庚子夜庚方有赤氣. 十二年十一月乙巳夜北方有赤氣發紫微宮指乾艮方如布滿天而分散又赤氣發艮方. 十三年三月丙戌東方有赤氣. 十六年二月庚午夜赤氣從乾至巽長三尺許素氣從房心至坎長七尺許. 三月庚申赤氣起於張翼*閒. 十七年四月丙申南方有異氣五色鮮明良久而散遣使行天祥祭.
仁宗元年四月癸巳金吾衛池水變爲血色數日. 四年六月癸卯乾方有赤氣. 七月戊寅乾方有赤氣五年九月丁酉夜赤氣發東南至庚子滅. 六年正月辛亥夜北方有赤白氣入紫微宮. 十一月庚子自戌地至未赤氣衝滿. 十二月戊辰夜赤氣起自艮方經斗杓入紫微宮. 七年九月丙辰赤氣自乾艮方交發衝射紫微宮. 十一月己未赤氣自丑亥入紫微宮. 八年二月癸巳夜赤氣如匹布自東而北. 五月癸丑赤黑氣見於艮方方圓二十尺許. 屯結不解奮發光曜如鳥拂翼乃散. 八月乙未初更赤氣如火影發自坎方覆入北斗魁中起滅無常至三更乃滅. 日者奏: "天地瑞祥誌雲赤氣如火影見者臣叛其君伏望修德消變." 九年正月己亥西方有赤氣. 甲辰有赤氣. 十二年五月戊寅雨血於廣州. 六月靑楓縣大池水化爲血流至漢江. 十五年正月戊子赤氣發西北方. 十六年七月乙巳夜乾方有赤氣如火辛亥夜亦如之. 九月甲申夜赤氣發艮方. 十月辛巳赤氣發於艮方. 十九年七月丙辰夜赤氣發北斗. 十月丁亥夜有赤氣衝天至勾陳紫微又素氣十餘條交錯起息. 又黑氣長四丈許東西衝貫於北斗. 又電光發於天末. 十一月戊午夜赤氣發於坎又有素氣二條交發貫北極勾陳滅而復發.
毅宗十年四月乙亥夜赤氣如火長三十尺許廣一尺.
明宗三年十二月庚辰赤　見於東方日官奏: "赤氣移時下有叛民." 五年閏九月丙子赤氣如火見於東南方變黑而滅. 六年二月丁丑夜赤　見於西北方如煙焰南方亦如之. 戊寅　時赤氣如煙焰自西北彌　四方. 癸未夜赤氣又見西方狀如干楯長十五尺許. 八月辛巳赤氣如火見於西南方至夜變黑而滅. 九月戊申四方赤　. 七年正月庚申赤氣如火見於東方又見於坤乾二方. 二月壬辰赤氣見於四方. 七月甲辰赤氣見於東南方. 十二月壬申赤氣見南方太史奏: "下有伏兵." 八年三月壬子四方赤氣如火. 六月辛卯開國寺佛機上有水流出赤如血. 九年正月癸亥南部里井水赤沸三日. 二月辛卯赤氣如火見於南方. 四月庚戌蓮花院池水赤. 五月乙丑龍化院池水赤如血. 十年三月癸丑乾方有赤氣如火設大佛頂讀經於內殿設金光明經法席於大安寺以禳之. 八月辛巳西北方有赤氣如火. 十一年七月戊戌赤氣衝天十五年二月丁丑夜東西方天際有赤色如火影. 十六年二月雨雪於俗離山消而爲水其色如血. 十七年八月丙申赤氣東西竟天又五色虹南北相衝. 十月甲申坤方有赤氣戊子亦如之. 十八年十月庚午坤方赤氣如火三日. 二十二年十一月壬辰赤氣如火見於西方. 二十四年五月癸酉龍化院南池水赤如血凡十餘日. 二十五年二月壬午夜赤氣如火見於東西方. 二十六年八月戊申夜有氣竟天赤如血. 十月癸亥赤氣如火見於南方.
神宗二年五月南部北井水赤沸聲如牛鳴凡十餘日. 占曰: "賤人將貴." 四年二月壬寅廣明寺南池水赤. 四月癸卯開國寺南池水赤. 六月己卯朔馬市池水赤. 十二月甲戌赤氣從艮至乾如火.
康宗二年三月東海水赤如血.
高宗四年三月壬午乾方有赤氣戊子赤氣見於東西辛卯赤氣橫　四方. 六月戊子紫氣漫天. 七年二月戊寅赤　竟天三日. 八年八月丙子赤氣見於東方. 九年三月庚午四方赤　. 四月乙巳赤　見於東方. 七月庚午赤　見於西北. 十一年九月乙丑赤雲自坤方至北如火影占雲: "所向兵至." 十二年七月庚午西北方有赤氣十四年三月丙寅赤　見於西方. 六月癸丑赤虹衝天頭尾垂地. 七月辛卯赤　見於西北. 十五年二月丁卯赤氣　天. 十六年八月乙卯自艮方至巽赤氣如火. 三十六年閏二月甲辰赤氣橫　東西. 三十七年十一月壬戌四方有赤氣. 十二月乙未童津山有血　. 三十八年十一月乙巳東北方赤　如血. 四十年三月戊戌東北赤氣連天. 七月壬辰西方有赤雲氣. 四十一年九月壬子赤氣周天. 四十二年八月辛卯東方赤氣周天. 九月朔甲午赤氣周天四十三年五月癸巳西南方赤氣周天. 四十四年二月癸未夜赤氣竟天光明如晝. 五月丁卯巽方有赤氣衝天. 六月癸巳有赤氣如梨子自心大星流入尾星四十六年正月丙午赤氣衝天如火光. 五月乙卯慈雲寺右小池赤沫如血. 寶文閣校勘姜度雲: "新羅虎景王時大觀寺池水赤其年王薨. 今玆王疾殆不　乎." 六月戊戌曙時東方有赤氣如霞異常.
元宗元年六月乙丑乾方有赤　長三十尺許橫天如龍蛇. 九月己丑北方赤氣竟天如火十一月丙戌艮方赤氣如火直上衝天. 庚申赤氣見於東方. 三年九月己卯赤氣見於西北. 十月戊寅赤氣橫天. 五年正月癸巳赤氣浮於天東. 九年十一月辛酉赤氣見於西方. 十一年五月丙午慈恩寺池水赤如血. 十四年十二月乙丑赤氣見於西方. 十五年十二月丁未赤黑氣見於西北方乙丑赤氣　天.
忠烈王二年十月丙戌巽方赤氣橫天其上白氣如槍長三尺許. 三年二月甲申東南赤氣如虹. 三月甲寅東方赤氣經天其上白氣如劒長五尺. 四年二月壬午赤氣竟天. 三月乙酉赤　見於南方夜明如晝. 五年九月癸亥紫氣見於西方長十餘尺光如電. 八年正月壬戌朔赤　見於南方. 十三年二月甲寅南方有赤氣. 十四年十月庚午赤氣見於東方或如匹練或如熾火良久乃滅. 十八年十一月己卯南方有赤　. 十九年九月甲寅夜有物如火墜於城西. 二十年正月丙辰赤　見於西北方. 六月乙巳紫氣見於東方血幢竪於西方長可十五尺. 二十一年十二月戊辰赤氣見於北方. 二十二年正月甲午赤白氣衝天. 二十九年十二月甲辰赤氣見於坤方. 三十三年二月戊午東西有赤氣.
忠宣王四年正月庚子東北有赤氣.
忠肅王元年二月丁丑赤　見於西北方. 三年三月癸卯朔赤氣見於東南光如炬者二. 十一月丙申西方有赤　. 六年十二月壬申夜赤　. 七年十月壬戌月初生有赤色如烈火. 八年正月丙子赤　見於東西白氣見於南方. 三月丁亥西方有赤氣. 十年七月丁未紫氣如虹見於西北俄變爲黃漫空. 十一年二月壬午赤　見於東方.
忠定王三年十二月庚辰紫氣見於南方.
恭愍王二年正月乙未紫氣見於東西. 七年正月己未夜紫氣自西北方騰上. 三月辛丑夜赤氣見東北方. 八年正月丙辰夜紫氣自西北方騰上. 十年正月丁巳赤　竟天. 十一年十二月甲戌夜紫氣見於西北方. 十三年正月戊子夜西南有赤氣如龍壬辰赤氣如虹見於東方長十餘丈. 十四年二月庚戌夜赤　見於西方. 癸丑夜赤氣見於東方. 甲寅赤　見於東方乙卯夜赤氣見於南北方. 七月甲申夜東方有紅雲. 十五年九月辛巳西北有物赤如血大如　自天而下隕於　白州之境白氣射天良久乃散. 十月丙子赤氣見於東方. 十六年正月乙酉赤氣如火西方爲甚. 丙午夜赤　見於東方. 二月丁未朔夜赤　見於東西. 戊申夜赤　見於東庚戌夜東西南方赤氣衝天. 壬子夜赤氣衝天. 庚午赤氣見於東北方. 五月丙子朔雨血於泥峴. 六月庚午漣州澄波渡水赤三日. 十一月辛卯夜赤氣見於西北壬辰夜赤氣見於東北. 十七年二月甲辰夜赤　如火. 壬戌夜赤　甲子亦如之. 戊辰赤　. 三月辛未朔夜赤　如火至乙亥. 六月戊申卽知峴井赤沸. 十八年十一月丁未赤氣如火見於西南. 十九年正月甲辰西北方紫氣漫空影皆南. 二月己卯赤　. 八月庚午赤　見於東北方. 十一月辛卯赤　見於西北. 二十年正月己卯赤氣見於西方. 九月庚申赤氣見於西北方. 二十一年二月庚寅開城井水赤沸三日. 三月丙辰赤氣見於西北方. 十二月庚寅赤氣見於西方己亥赤白氣見於北方. 二十二年正月丙午赤氣見於西北方辛亥赤氣見於西方丙寅赤氣見於東西北方. 二月丙子赤氣見於西北方辛巳赤氣見於西南方庚申赤氣見於南北方. 四月癸未梅介井沸湧赤如血傍有蓮池水亦赤. 七月己未赤氣見於西北. 二十三年正月庚寅赤氣見於西北方癸巳赤氣見於南方白氣見於北方三月戊辰赤氣見於東北方庚午四方有赤氣.
辛禑三年九月甲申赤氣見於西方. 十月癸亥開城大井赤沸. 四年十二月辛酉有氣大如鉢色如火飛過空中. 五年正月庚寅赤　見於西北方. 二月甲子赤氣見於西南. 三月壬申赤氣見於南方. 五月癸巳梅介井水赤沸三日. 六月丁亥梅介井水赤. 七月丁巳梅介井赤沸. 六年二月戊子赤氣見於西方光如炬. 十二月癸酉赤氣見於西方. 七年正月壬辰赤氣見於南方. 二月己未西南北方赤氣如血騰空. 九年十二月甲戌赤氣自西指東. 十一年正月戊子赤氣竟天. 七月戊寅開城井赤沸. 十四年五月甲申大同江水赤.
恭讓王二年二月戊午西方赤氣. 六月甲戌碧瀾渡潮水赤二日己卯禮成江水赤沸三日. 三年正月庚寅赤　見於東方.
○肅宗十年二月庚子朔夜有光發於乾巽方如月始出.
明宗八年十月辛卯夜半密雲昏黑西北方隱隱光明燭地有人影竟夜滅. 甲午北方有氣如日. 庚申朔南方天明有氣如火癸亥夜又見於西南.
忠烈王十三年十月乙丑夜明西南野　皆鳴.
恭愍王十五年十二月庚戌初昏東方有氣如月浸雲.
志卷第七.
