世家卷第九. 高麗史九.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
文宗三.
○(壬子)二十六年春二月辛亥朔詔禮部重定禮服制度.
丁巳幸興王寺.
丙寅以兵部侍郞文正爲西北面兵馬副使; 戶部侍郞閔昌壽爲東北面兵馬副使.
壬申東女眞　豆漢等二十五人來投.
甲戌特設燃燈會於重光殿.
三月癸巳以金德符爲尙書右僕射; 李聰顯爲禮部尙書; 金陽爲工部尙書.
甲午幸眞觀寺.
庚子御文德殿覆試賜朴維恪等及第.
夏四月甲子大雨雹.
己巳中書侍郞平章事異惟忠卒.
五月丙申西女眞歸德將軍　舍乃等來獻土物.
六月庚戌宋遣醫官王愉徐先來.
甲戌金悌還自宋帝附　五道其一曰: "卿繼奕世而有邦以勤王爲可願百名修貢旣申琛贄之儀累幅　辭更致　寒之問其勤至矣何慰如之." 其二曰: "卿世綏三韓雄視諸部而能謹事大之節堅面內之誠乃心朝廷寔發*　{寤}寐有嘉侯庶克紹先猷省閱以還褒嘆良至." 其三曰: "忠孝之純雖遠而應往來之尙無德不酬載嘉述職之勤宜有解衣之錫今人使金悌　賜國信物色別賜衣帶錦綺等具如別幅至可領也." 其四曰: "人使金悌至省所進奉: 御衣二領黃　衫一領銷金紅羅　複紅　便服一領銷金紅羅　複共用銀鈒鏤裝烏漆箱盛金鍍銀　　封全紅梅花羅　　外　; 金腰帶一條重四十兩紅羅繡　袋銀鈒鏤匣重八十兩紅羅繡　複封全紅梅花羅　　外　; 金束帶一條重三十兩紅羅繡　袋銀鈒鏤匣重六十兩紅羅繡　複封全紅梅花羅　　外　; 金合二副共重六十兩各副盛　勒帛二條　　袋子二枚銷金紅梅花羅　複封全共用紅梅花羅　　外　; 金盤盞二副共重四十兩紅梅花羅　複封全共用紅梅花羅　　外　; 金注子一副重六十五兩紅梅花羅　複封全紅梅花羅　　外　; 金*사　一隻重一百五十兩紅梅花羅　複封全紅梅花羅　　外　; 紅　倚背六隻紅梅花羅　複黃　倚背四隻紅梅花羅　複紅　褥六隻紅梅花羅　複黃　褥四隻紅梅花羅　複共用銀鈒裝烏漆箱二副盛銀　　封全紅梅花羅　　外　; 細弓四張共用紅梅花羅　袋盛哮子箭二十四隻細鏃箭八十隻金鍍銀裝　器仗二副紅錦　袋封全白銀裝黑皮器仗一副紅錦　袋封全金鍍銀裝白皮器仗一副紅錦　袋封全共用紅梅花羅　　外　; 銀裝長刀二十隻銀鈒鏤裝烏漆　綵條全白錦外袋十箇封全靑錦外袋十箇封全共用紅梅花羅　　外　; 細馬四匹鞍二副金鍍銀橋瓦　具　大小　*참紅羅鞍褥等全紅羅繡　　外　鞍二副銀鈒鏤橋瓦　具黑皮大　紅羅小　紅羅鞍褥等全紅羅繡　　外　; 香油二十缸; 松子二千二百斤; 人參一千斤; 生中布二千匹; 生平布二千匹事具悉. 卿世撫遼東寔冠帶禮義之國心存闕下希文物聲明之風爰遣使人遐將貢　承考惟孝事大則忠發於至誠輳是雙美覽閱之際嘉嘆良多今使回賜卿銀器等具如別幅至可領也." 其五曰: "省人使金悌奏: '於普炤王寺等處納附銀設齋祝聖壽事.' 箕子啓封肇於遼左僧伽演敎追在泗濱會使指之來斯致齋修而勤甚載披善祝益炤端誠." 帝以本國尙文每賜書詔必選詞臣着撰而擇其善者所遣使者其書狀官必召赴中書試以文乃遣之.
秋七月癸巳以翰林學士國子祭酒鄭惟産知西北面秋冬番兵馬事; 兵部侍郞李碩爲東北面秋冬番兵馬副使.
丙午校尉巨身謀逆伏誅.
閏月甲寅以崔有孚判尙書刑部事.
九月甲子東女眞霜昆等來獻駿馬. 冬十一月丙午朔遼遣永州刺史耶律直來行三年一次聘禮.
十二月乙亥朔遼遣檢校太尉張日華來賀生辰.
庚寅東女眞沙於賀等來獻土物.
戊戌以李徵望爲兵部尙書.
○(癸丑)二十七年春正月乙巳朔放朝賀.
地震.
戊辰王如普濟寺.
二月乙亥朔命有司作亭於平理驛以爲行幸駐　之所.
戊寅以鄭惟産攝刑部尙書; 盧寅爲殿中監; 柳洪爲兵部侍郞中樞院知奏事.
甲申幸興王寺.
乙未東女眞歸順州都領大常古刀化副都領古舍益昌州都領歸德將軍高舍都領黔夫氈城州都領奉國將軍耶好歸德將軍吳沙弗恭州都領奉國將軍多老番長巴訶弗恩服州都領元甫阿忽都領那居首溫州都領三彬阿老大誠州都領尼多弗等率衆內附乞爲郡縣賜: 古刀化名孫保塞高舍名張誓忠各授懷化大將軍; 耶好名邊最多老名劉咸賓各授奉國大將軍; 吳沙弗名魏蕃授懷化將軍; 阿忽名揚東茂授歸德將軍; 古舍名文格民黔夫名康績巴阿弗名盧守那居首名張帶垣三彬名韓方鎭阿老大名高從化尼多弗名趙長衛各授大常. 仍賜物有差.
城州都領奉國大將軍蘇德等十四人來獻名馬.
丁酉王如奉恩寺特設燃燈會慶讚新造佛像街衢點燈兩夜各三萬盞重光殿及百司各置綵樓燈山作樂戊戌御殿觀燈置酒太子及宰樞臺省侍臣知制誥侍宴夜分乃罷.
三月己酉設般若經道場於會慶殿五日以禳　變.
丁巳幸開國寺.
丁卯幸弘化寺遂如玄化寺置酒蓬萊亭夜分乃還.
夏四月甲戌朔日食.
丙子制曰: "東北邊十五州外蕃人相繼歸附願置郡縣於今不絶此實賴宗廟社稷之靈其令宰臣先告事由待遠近畢納款拓定州縣而後親行恭謝其行禮及太子攝事之儀有司詳議以聞."
壬辰幸龜山寺遂置酒於龜臺太子諸王宰樞侍宴夜半乃還.
丁酉幸外帝釋院.
五月丁未西北面兵馬使奏: "西女眞酋長曼豆弗等諸蕃請依東蕃例分置州郡永爲藩翰不敢與契丹蕃人交通." 制: "許來朝因命後有投化者可招諭而來." 又奏: "平虜鎭近境蕃帥柔遠將軍骨於夫及覓害村要結等告雲: '我等曾居伊齊村爲契丹大完[職名]邇者再蒙招諭於己酉年十一月赴朝厚承恩賚且受官職不勝感戴顧所居去此四百里往復爲難請與狄耶好等五戶引契丹化內蕃人內徙覓害村附籍永爲藩屛.' 於是檢得戶三十五口二百五十二請載版圖. 蕃帥又言: '三山村谷海邊分居蕃賊殺掠往來人物爲我仇　今欲報　告諭化內三山村中尹夜西老等三十徒酋長[東蕃黑水人其種三十號曰三十徒.]亦皆響應各率蕃軍方將進討請遣鄕人觀戰.' 於是遣定州郞將文選及將校譯語等著蕃服與那復其村都領霜昆下蕃軍同發文選等馳報: '骨面等村都領各將兵到三山阿方浦探候賊穴凡三所一爲由戰村一爲海邊山頭一爲羅竭村賊一百五十戶築石城於川邊置老小男女財産於城中以步騎五百餘人逆戰我蕃軍大呼急擊彼衆大潰斬二百二十級餘衆走保其城我蕃軍乘勝追擊攻城縱火生擒三百三十二人在城拒戰者皆燒死又進攻由戰村場適有大雨糧少引還居數日文選等復與蕃兵二千三十人進屯由戰村石城下賊閉城固守以城險竟不得攻糧盡引還.' 羅竭村之役都領大完多於皆阿半尼等蕃軍將六百八十餘人力戰破賊文選等十五人監戰有功請行恩賞以示勸懲." 門下侍中崔惟善等十三人議奏: "三山村賊本非犯邊之寇也今蕃軍等不因朝旨專仗　威以報私　請勿行賞." 從之.
己酉醮百神於毬庭禳　變.
庚午王如玄化寺.
六月甲戌王如奉恩寺.
戊寅東北面兵馬使奏: "三山大蘭支櫛等九村及所乙浦村蕃長鹽漢小支櫛前里蕃長阿反伊大支櫛與羅其那烏安撫夷州骨阿伊蕃長所隱豆等一千二百三十八戶來請附藉自大支櫛至小支櫛　應浦海邊長城凡七百里今諸蕃絡繹歸順不可遮設關防宜令有司奏定州號且賜朱記." 從之.
己卯西京將軍柳涉防守鴨綠船兵有契丹人來投其追捕者越入長城逼靜州涉不能守禦. 制: 令免官.
乙未東路兵馬使奏: "東蕃大齊者古河舍等十二村蕃長昆豆魁拔等一千九百七十戶請依霜昆例內附又豆龍骨伊餘波漢等部落蕃長阿老漢等亦願爲州縣此輩所處遼遠在古未嘗朝覲今皆歸服若定封疆設關防則餘波漢嶺外齊遮古大史伊稱見昆俊丹俊無乙比化豆等壤地無際蕃戶連居不可窮塞設險請待領外諸蕃盡爲州縣然後漸至遠蕃." 許之.
丙申兵馬使奏: "東蕃海賊寇東京轄下波潛部曲奪掠民口元興鎭都部署軍將率戰艦數十　出椒島與戰斬十二級奪　十六人." 王喜賜知兵馬事　書監李成美領軍都部署將軍廉漢等銀藥合各一事其餘有功將吏職賞有差.
庚子祈晴於川上.
秋七月壬寅朔有司言: "東北面兵馬使所奏: '支櫛村那發村　臥立村大信村西好村無主其村等部落蕃長請貢方物名馬.'" 制從之.
丙午制曰: "黑水譯語加西老諭東蕃爲州縣可授監門衛散員賜名高孟."
東南海都部署奏: "日本國人王則貞松永年等四十二人來請進螺鈿鞍橋刀鏡匣硯箱櫛書案　屛香爐弓箭水銀螺甲等物壹　島勾當官遣藤井安國等三十三人亦請獻方物東宮及諸令公府." 制: "許由海道至京."
八月丁丑太白晝見.
丁亥遣太僕卿金良鑑中書舍人盧旦如宋謝恩兼獻方物宋醫王愉徐先等還.
九月甲辰翰林院奏: "東女眞大蘭等十一村內附者請爲濱利福恆舒濕　戴敬付宛十一州各賜朱記仍隸歸順州." 從之.
戊辰設消　道場於會慶殿五日.
冬十月壬午冊封平壤侯琇綵棚樂部供張甚盛王率宮嬪太子諸王潛幸觀禮.
十一月辛亥設八關會御神鳳樓觀樂翼日大會大宋黑水耽羅日本等諸國人各獻禮物名馬.
十二月庚午朔遼遣寧州刺史大澤來賀生辰.
丙申以鄭惟産爲禮部尙書; 崔惟吉爲戶部尙書; 閔昌壽爲刑部尙書.
○(甲寅)二十八年二月庚午日本國船頭重利等三十九人來獻土物.
甲午冊封長女爲公主.
夏四月戊辰朔以旱徙市.
甲戌大雨百官表賀.
乙酉設百高座於內殿講仁王經三日.
甲午命太子覆試賜李　等及第.
六月癸酉東女眞懷化將軍祖仰仁等來獻馬.
丙子宋楊州醫助敎馬世安等八人*(來).
秋七月己亥以李徵望爲尙書右僕射; 金若珍爲左散騎常侍; 盧旦爲尙書禮部侍郞右諫議大夫.
庚子設文豆婁道場於東京四天王寺二十七日以禳蕃兵.
八月壬申東女眞歸德將軍所羅等二十八人來獻名馬賜物有差.
辛卯以李　權西京留守使.
九月丙申錄文昌侯崔致遠五代孫善之爲都染署史.
乙卯西女眞歸德將軍古守等十人來獻馬.
冬十二月甲子朔遼遣崇祿卿賈詠來賀生辰.
○(乙卯)二十九年春正月甲午朔放朝賀.
壬寅門下侍中崔惟善卒.
丙午以李徵望爲尙書左僕射判兵曹事; 鄭惟産　知政事監修國史; 柳洪爲中樞副使.
三月己未以鄭惟産爲太子少師; 崔惟吉爲太子賓客.
夏四月丙寅遣刑部侍郞崔奭如遼賀天安節; 殿中內給事全咸正賀坤寧節; 都官員外郞趙惟阜賀正; 殿中侍御史許忠進方物.
丙戌以旱放諸處土木役夫.
閏月丙申日本商人大江等十八人來獻土物.
五月辛酉朔太史奏: "自春至夏亢陽不雨恐傷稼穡請禱於丘陵川瀆." 制可.
乙酉宋商王舜滿等三十九人來獻土物.
六月壬子日本人朝元時經等十二人來獻土物.
丙辰宋商林寧等三十五人來獻土物.
秋七月乙丑遼東京兵馬都部署牒告改咸雍十一年爲*大康{太康}元年.
庚午日本商五十九人來.
癸酉遼東京兵馬都部署奉樞密院　子移牒請治鴨江以東疆域. 己卯遣知中樞院事柳洪尙書右丞李唐鑑同遼使審定地分未定而還. 庚辰以李　爲中書侍郞同中書門下平章事上柱國; 鄭惟産爲吏部尙書; 金若珍爲戶部尙書　知政事權判三司事兼太子少保; 文正爲刑部尙書知中樞院事; 金悌爲禮賓卿同知中樞院事; 崔惟吉爲尙書右僕射; 李靖恭爲禮部尙書太子賓客; 洪德成爲秘書監左諫議大夫兼太子少詹事.
八月庚寅朔日食.
甲寅以盧旦爲翰林學士; 方吳桂爲戶部尙書; 曹爲一攝工部尙書.
冬十月丙申彗見於軫星長七尺餘.
十一月乙亥遼遣橫宣使益州管內觀察使耶律甫來.
十二月戊子朔遼遣太傅武達來賀生辰.
丁未以李　判西北面兵馬事; 金若珍判東北面兵馬事; 崔惟吉金陽爲尙書左右僕射; 柳得韶爲工部尙書判司天太史局事; 盧寅金良鑑爲左右散騎常侍; 崔奭爲殿中監知御史臺事; 愼脩盧師象　爲侍御史; 金上琦陳潛古爲左右補闕; 李晙爲左拾遺; 黃師　洪奭　爲殿中侍御史.
○(丙辰)三十年春正月戊辰東女眞歸德將軍張向等十九人來獻駿馬.
己巳以儲元賓爲右拾遺.
甲戌東女眞歸德將軍開老等十人來獻名馬.
二月丁亥朔日食.
庚戌東女眞可封等二十人來獻土物.
三月壬申御文德殿覆試賜李昱等及第.
夏四月丁未遼遣永州管內觀察使蕭惟康來告皇太后喪詔曰: "昊天不　大行皇太后上僊慈顔永訣　質疇依攀戀所深悲號無措卿*　封王社作翰皇家聞報訃音諒增哀懇." 己酉王素　率百官出閣門前迎詔擧哀.
遣戶部尙書王錫刑部侍郞李子威如遼奉慰會葬.
六月己亥王受菩薩戒於內殿.
秋八月丁亥遣工部侍郞崔思諒如宋謝恩兼獻方物.
庚戌有司奏: "北朝於定戎鎭關外設置庵子請遣使告奏毀撤." 從之.
九月甲子以李靖恭爲兵部尙書; 文晃爲御史中丞; 梁侯紹爲監察御史.
冬十月己丑以朴寅亮爲右副承宣.
戊戌有司奏: "日本國僧俗二十五人到靈光郡告曰: '爲祝國王壽雕成佛像.' 請赴京以獻." 制: "許之."
十一月庚午日長至制略曰: "一陽布氣萬物懷生宜加含養期致遂性其令州府郡縣禁人漁獵違者罪之."
遼遣崇祿卿石宗回來致大行皇后遺留衣服綵*　{段}銀器. 詔曰: "昊穹不弔慈　纏憂痛極彌留無所　及爰遵遺命式示寵頒."
十二月癸未朔遼遣崇祿卿郭善利來賀生辰.
是歲改官制.
○(丁巳)三十一年春正月壬子朔放朝賀.
壬戌以李石爲工部尙書.
二月乙未燃燈御重光殿觀樂.
壬寅王子國原公祁納妃賜匹*　{段}布貨金器鞍馬等物.
癸卯特設燃燈會於重光殿三日.
丙午東女眞懷化將軍方鎭等二十人來獻駿馬.
三月甲寅幸興王寺轉新成金字華嚴經.
乙卯以子朝鮮侯燾　林侯熙進爵爲公*??檢校司空金官侯　檢校司空卞韓侯.
辛未王巡京城西北察修築之狀置酒日月寺西山.
丁丑又巡東南置酒望海山.
夏五月壬戌以李　守太師兼門下侍中是日卒.
甲戌王以顯考忌服素　避正殿令中外斷音樂禁　獵終月.
六月丁未以母后忌宰臣奉表陳慰中外斷音樂.
秋七月己酉朔宋商林慶等二十八人來獻土物.
八月辛卯祈晴於川上.
羅州道祭告使大府少卿李唐鑑奏: "中朝使命往來高巒島亭稍隔水路船泊不便請於洪州管下貞海縣地創置一亭以爲迎送之所." 制從之名亭爲安興.
九月辛亥宋商楊從盛等四十九人來獻土物.
冬十一月丙辰以鄭惟産判尙書禮部事; 金行瓊判尙書兵部事; 文正　知政事兼西京留守使; 崔惟吉守司空判三司事; 金悌爲左散騎常侍知中樞院事; 金良鑑同知中樞院事; 盧寅爲禮部尙書.
乙丑東女眞歸德將軍康守等五十八來獻名馬.
十二月丁丑朔遼遣檢校太傅楊祥吉來賀生辰.
耽羅國獻方物.
乙巳以金若珍爲太子太保; 文正爲太子少保; 盧旦直門下省; 崔奭爲左諫議大夫; 吳英　爲御史雜端; 金爲鉉爲侍御史; 洪器爲右補闕; 楊信麟爲右拾遺.
○(戊午)三十二年春二月丙辰燃燈以寒食故先三日而行.
夏四月乙巳賜禹元齡等及第.
甲子以宋帝節日設祝壽齋於東林大雲二寺.
辛未宋明州敎練使顧允恭齎牒來報帝遣使通信之意. 王曰: "敢期大朝降使外域寡人一喜一驚凡百執事各揚爾職館待之事罔有闕遺勤謹著能者當行超擢怠劣有過者別論貶黜."
五月庚子遣工部尙書文晃戶部侍郞崔思訓迎宋使於安興亭.
六月甲寅宋國信使左諫議大夫安燾起居舍人陳睦等到禮成江. 命兵部尙書盧旦爲筵伴 至西郊亭; 又遣中樞院使刑部尙書金悌爲筵伴入順天館; 以知中樞院事戶部尙書金良鑑禮部侍郞李梁臣爲館伴.
丁卯命太子詣順天館導宋使至　闔門下馬入會慶殿庭王適不豫使左右扶出受詔. 其詔曰: "卿世荷百祿撫有三韓慕義向風一意朝廷之重方舟入貢屢浮江海之淵載修恭順之誠宜被褒嘉之錫特馳使指往諭朕懷緬惟俊明當體眷遇今差左諫議大夫安燾起居舍人陳睦賜卿國信物等具如別錄至可領也." 賜: 國王衣二對各金銀葉裝柒匣盛一對; 紫花羅夾公服一領; 淺色花羅汗衫一領; 紅花羅繡夾三　一條; 紅花羅繡夾包　一條; 紅花羅繡勒帛一條; 白　綾夾袴一腰; 靴一　紅透背袋盛紅羅繡夾複二條; 腰帶二條各紅透背袋盛羅繡複一條金鍍銀匣盛一條玉一十六稻鏤塵百戱孩兒頭尾共一十事玳瑁　金　紅　成釘一條透犀一十七稻頭尾共一十事玳瑁　金　紅　成釘; 馬四匹一匹鬧裝金鏤銀起突鈒蔓　羅花　具紫羅繡鞍*합*참纓袋複全; 一匹鬧裝金鍍銀起突鈒寶相花　具艾碧繡鞍*합*참纓袋複全; 一匹散促結金鍍銀起突鈒蔓　羅花　具纓　紫羅*??{　}事件一匹散促結金鍍銀起突鈒寶相花　具纓　艾碧羅*??{　}事件; 全鞭二條各紫羅繡袋盛一條玳瑁一條碌*牙; 金花銀器二千兩; 盆一十面; 蓋椀一十副; 每副二件; 雜色川錦一百匹列仙細五匹天下樂暈文五匹雜花暈文五匹合羅雲　細五匹盤毬雲　細一十匹　　雲地細一十匹簇四金　大一十匹翠毛獅子大一十匹黃獅子大二十匹寶昭大二十匹; 色花羅一百匹明黃一十匹藍黃一十匹淺粉紅一十匹深粉紅一十匹杏黃一十匹梔黃一十匹淺色一十匹梅紅一十匹紫一十匹雲碧一十匹; 色大綾一百匹明黃一十匹藍黃一十匹淺粉紅一十匹深粉紅一十匹杏黃一十匹梔黃一十匹淺色一十匹梅紅一十匹紫一十匹雲碧一十匹; 色小綾二百匹明黃二十匹藍黃二十匹淺粉紅二十匹深粉紅二十匹杏黃二十匹梔黃二十匹淺色二十匹梅紅二十匹紫二十匹雲碧二十匹; 色花紗五百匹明黃五十匹藍黃五十匹淺粉紅五十匹深粉紅五十匹杏黃五十匹梔黃五十匹淺色五十匹梅紅五十匹紫五十匹雲碧五十匹; 白　二千匹. 別賜: 龍鳳茶一十斤每斤用金鍍銀竹節合子明金五綵裝腰花板朱漆匣盛紅花羅夾　複龍五斤鳳五斤; 供御杏仁煮法酒一十甁各用金鍍銀鈒花甁明金五綵裝腰花板朱漆　子盛紅花羅夾　複; 鏤金紅黃碌牙拍板一十串各梅紅葺條結金鍍銀鐸子生色銷金袋明金五綵裝腰花板朱漆匣二具盛; 紅黃*牙笛一十管各金鍍銀絲札纏生色銷金袋明金五綵裝腰花板朱漆匣二具盛; 紅黃*牙　　*(??){一}十管各金鍍銀絲札纏生色銷金袋明金五綵裝腰花板朱漆匣二具盛; 龍鳳燭二十對龍一十對鳳一十對已上各用紅錦袋明金五彩裝腰花板朱漆匣四具盛. 王迎詔禮畢謂左右曰: "豈謂皇帝陛下不遺小國遠遣大臣特示優賜榮感雖極兢　實多." 太子率群臣陳賀東西二京東北兩界兵馬使八牧四都護府亦表賀命太子宴客使於乾德殿. 己巳又命知中樞院事吏部尙書柳洪詣館設拂塵宴.
秋七月乙未安燾等還王附表謝之且自陳風痺請醫官藥材. 時與宋絶久燾等初至王及國人欣慶除例. 贈衣帶鞍馬外所贈金銀寶貨米穀雜物無　. 將還舟不勝載請以所得物件貿銀王命有司從其請. 燾睦性貪嗇日　供億之饌折價貿銀甚多時人云: "自呂侍郞端使還之後不見中華使久矣今聞其來瞻仰峻節不圖所爲如是."
是月興王寺金塔成以銀爲裏金爲表銀四百二十七斤金一百四十四斤.
九月癸酉朔日本國歸耽羅飄風民高礪等十八人.
甲午都兵馬使奏: "八助音部曲城在海濱平地屢被東路海賊來侵民不安居請徙其城." 制從之.
女眞高麻秀等十四人來投處之南界州縣.
冬十月甲辰東女眞麻里害等二十三人來朝改名賜職.
十一月丁酉遼宣賜使益州管內觀察使耶律溫來.
十二月辛丑朔遼遣衛尉卿呂士安來賀生辰.
○(己未)三十三年春正月辛未朔放朝賀.
二月庚戌御乾德殿集百官宣麻以金悌爲吏部尙書　知政事兼太子少保.
癸亥東女眞酋長屢羅等來獻駿馬.
夏四月甲辰國內名山大川神祇加知幾二字號.
己酉東北面兵馬使奏: "女眞耶邑幹自定州弘化戍來款雲: '父阿羅弗母吳　兄齊主那等六人曾於丁巳年向化來投願隨居之.'" 王曰: "夷*은{狄}雖同禽獸尙有孝心宜令隨父母親屬徙置嶺南."
西女眞*　於那{須於那}等七人來朝納北朝所授職牒有司請改授元甫職從之賜金帛.
五月戊辰北蕃賊寇平虜關隊正康金從甫等潛伏草莽伺賊至射前鋒二人賊　潰兵馬使請加論賞從之.
六月丁酉朔日食.
癸亥西女眞歸德將軍高亂等二十人來獻駱駝.
秋七月辛未宋遣王舜封邢　朱道能沈紳邵化及等八十八人來. 詔曰: "省所上表: '臣年衰所自風痺忽　當國醫寡術而功遲藥不靈而力薄伏望聽卑在念拯弱推仁選周室之十全就加診視分神農之百品許及餌嘗所敷　悰恭俟兪允事具悉.' 卿有土東蕃乃心中夏述奕世嚮風之志修頻年底貢之儀因　使人往頒詔幣　玆復命載閱露章申繹　辭有嘉亮節且聞疹　之久未　醫劑之良念來　之勤　軫永懷於惻　特馳信介　挾善工博求百藥之珍再越重溟之阻　加攻治行卽夷　　忠義之所存宜神明之來相更維愼嗇庸副遐思今差閤門通事舍人王舜封翰林醫官邢　等往彼看醫兼賜藥一百品具如別錄至可領也." 瓊州沈香廣州木香康寧府鐵粉廣州丁香東京　霜邕州自然銅廣州血竭階州雄黃西戎天竺黃幷州石膏　州天麻西戎安息香壽州石斛懷州牛膝齊州天南星　州阿膠益州芎　廣州肉荳　齊州半夏銀州柴胡夏州肉　蓉蜀州大黃廣州沒藥代州鹿角膠原州甘草　州赤箭眞定府薏苡仁台州烏藥廣州檳　蘇州麥門冬定州　杞商州枳殼廣州餘甘子北京山芋廣州　發東京郁李仁柳州桂心西京菖蒲廣州蓬莪茂蔡州丹蔘西京槐膠海州海桐皮東京遠志漢州蜀椒威勝軍黃耆益州升麻齊州防風　州天門冬漢州防己益州獨活同州熟乾地黃蜀州附子定州續斷陳州白　蠶益州羌活蜀州天雄　州山茱萸蜀州烏頭定州狗脊蘇州吳茱萸蜀州側子廣州藿香眞定府車前子西京　　鄭州麻黃西京赤芍藥汝州澤瀉潞州杜仲西京生乾地黃廬州秦皮蔡州白芷西京旋覆花德州白薇澤州地母幷州酸棗仁東京牽牛涇州秦　東京　　子宕州膏本蜀州當歸東京蔓荊子益州乾漆潞州前胡東京兎絲子泗州葛根澤州茵芋潞州胡麻子澤州黃芩蔡州地楡定州五靈脂西京莽草定州大戟漢州五茄皮梓州厚朴定州　根西京仙寧脾定州地骨皮西京何首烏商州威靈仙西京牧丹皮. 別賜牛黃五十兩龍腦八十兩硃砂三百兩麝香五十臍. 已上各用*閒金鍍銀鈒花合一具盛共重四百兩朱漆外匣全下藥供御杏仁煮法酒一十甁用*閒金鍍銀鈒花甁十一隻盛重一千兩朱紅漆明金雕花外匣全.
八月丁巳宋商林慶等二十九人來獻土物.
九月日本國歸我飄風商人安光等四十四人.
冬十一月己巳日本商客藤原等來以法螺三十枚海藻三百束施興王寺爲王祝壽.
壬申耽羅勾當使尹應均獻大眞珠二枚光曜如星時人謂夜明珠.
戊寅設八關會御毬庭觀樂命太子詣法王寺.
十二月乙未朔遼遣起居郞馬高俊來賀生辰.
○(庚申)三十四年春二月丙申制曰: "故門下侍中王寵之禮部尙書中樞使鄭倍傑皆忠　不群才猷出類去世雖遠吾豈忘哉宜錫*珠{殊}恩以昭寡人思賢之意可贈寵之守太師中書令倍傑弘文廣學推誠贊化功臣開府儀同三司守太尉門下侍中上柱國光儒侯."
壬寅太白晝見.
三月丙寅冊子*??爲檢校司空守尙書令扶餘侯.
壬申刑部奏: "戶部擅以興王寺田給萬齡殿請罪之." 制: "削戶部官吏職放還田裡."
東女眞懷化將軍劉信等來朝.
遣戶部尙書柳洪禮部侍郞朴寅亮如宋謝賜藥材仍獻方物.
夏五月丁卯賜金尙　等及第.
六月興王寺石塔成赦.
秋七月癸亥柳洪等還自宋帝附　八道. 其一曰: "卿宅彼遼左式是海東若昔撫封維躬保享迪德不爽修職有嚴載披　辭灼見勤款庸加褒顯以厚眷私." 其二曰: "省所進謝恩御衣二領金腰帶二條金*사　一面金花銀器二千兩色羅一百匹色綾一百匹生羅三百匹生綾三百匹　頭紗四十枚帽子紗二十枚　屛一合　龍帳二對大紙二千幅墨四百挺金鍍銀粧皮器仗二副細弓四張哮子箭二十四隻細箭八十隻鞍　二副細馬二匹散馬六匹事具悉. 比*철{飭}信臣彼頒禮幣用將至意庶*　寅衷具使貢辭旅庭修報載惟　順良用嘆嘉." 其三曰: "卿守邦有截　職匪　厥惟勤修玆用領識誕申賜好式厚寵光益務肅心以永終譽今柳洪等　賜卿國信物色幷別賜衣對錦綺." 其四曰: "卿祗愼一德　循三韓積勤勞於歲年客　　於支末頃者聞問恆焉置懷術求倉令之餘師藥按桐君之舊錄冀善服食　躬有　　踰寒暄何恙未已遐念所苦曰紆朕憂*　想海邦緩音驛使卿其專和致福虞意持神毋忘養順用介壽祺." 其五曰: "省所上進金合二副盤盞二副注子一副紅　倚背一十隻紅　褥二隻長刀二十隻生中布二千匹蔘一千斤松子二千二百斤香油二百二十斤鞍　二部細馬二匹螺鈿裝車一兩事具悉. 卿世濟令德物修多儀若時　來玆用厚往具敷禮錫式顯命寧　福所同申好彌永今　賜卿衣著銀器." 其六曰: "省所進太皇太后方物具悉卿遠因膚使欽問東朝已屬僊游遂虛方物顧閔艱之在疾閱　　以增哀特有匪頒往旌勤順今賜卿衣着銀器." 其七曰: "省所進皇太后方物事具悉卿以朕誕膺寶曆祇養慈　發贄東蕃貢書長樂禮　物　志厚事勤宜有恩頒用將眷渥今　賜卿衣着銀器." 其八曰: "遠*철{飭}使旌恪修邦　橫絶巨浸震驚烈風人方　危物或傾載諒操舟之未善匪將命之不虔　卿致恭有先申好維永己亮忠誠之厚　專庭實之多宜　諭言務從矜釋." 初洪等放洋　風忽起幾覆舟及至宋計所貢方物失亡殆半王依　釋洪等罪.
丁卯宋遣醫官馬世安來.
九月辛酉宰相鄭惟産三上章請老賜　杖令視事未幾固辭許之.
丙戌幸西京.
閏月庚子日本國薩摩州遣使獻方物.
冬十一月己丑朔日食.
己亥王至自西京赦.
十二月己未朔遼遣永州管內觀察使高嗣來賀生辰.
東蕃作亂以中書侍郞平章事文正判行營兵馬事同知中樞院事崔奭兵部尙書廉漢爲兵馬使左承宣李　爲兵馬副使將步騎三萬分道往擊之擒斬四百三十一級.
○(辛酉)三十五年春正月乙未以廉漢爲兵部尙書.
丁酉以文正爲長淵縣開國伯; 崔奭爲吏部尙書　知政事; 金良鑑　知政事判尙書兵部事; 王錫爲戶部尙書知吏部事.
丁未知西北面兵馬事王佇奏: "西蕃酋長阿夫渙等九人專心保塞宜加爵賞." 命以阿夫渙等三人爲柔遠將軍山豆等六人爲懷化將軍賜物有差.
二月辛酉朔西女眞酋長遮亶等六人來獻鐵甲兵仗賜衣帶綵帛有差. 制曰: "凡東西酋長欲來見者兵馬使申報取旨後方許赴闕以爲永制.
丙寅以金悌爲太子太保; 柳洪李　　爲太子賓客; 李日禎爲禮部郞中御史雜端.
甲戌宋商林慶等三十人來獻土物.
丙子制曰: "去冬十二月東北路戎醜一朝掃滅邊　廓淸是皆上賴宗廟之威靈下仗群帥之雄略今己凱還宜告*大廟及六陵可擇日行事."
三月甲午幸長源亭.
辛丑以金良鑑權判中樞院事.
己未以宋帝節日賜宴於馬世安所館兼致禮幣.
夏四月丙子雩.
庚辰遣禮部尙書崔思齊吏部侍郞李子威如宋獻方物兼謝賜醫藥.
壬午禮賓省奏: "宋人楊震隨商船而來自稱擧子屢試不中請依所告遣還本國." 從之.
五月己丑東女眞酋長陳順等二十三人來獻馬制曰: "凡蕃人來朝者留京毋過十五日　令起館以爲永式."
辛卯以朴寅亮吳英淑爲左右承宣; 崔思玄爲右副承宣.
戊戌遣閤門引進使高夢臣如遼賀天安節右補闕魏絳謝宣賜生辰戶部郞中河忠濟進方物閤門*祇侯{祗候}崔周砥賀正.
秋七月丁酉制曰: "　雨不時恐傷禾稼有司其擇日祈晴."
己亥　知政事致仕李徵望卒謚匡靖命百官會葬輟朝一日.
八月己未西女眞漫豆等十七人　家來投禮賓省奏曰: "舊制本國邊民曾被蕃賊所掠懷土自來者與宋人有才藝者外若黑水女眞　不許入今漫豆亦依舊制遣還." 禮部尙書盧旦奏曰: "漫豆等雖無知之俗慕義而來不可拒也宜處之山南州縣以爲編戶." 從之.
辛酉制: "西京宮闕年久頹毀頗多宜募工修葺且去京東西各十餘里更卜地構左右宮闕以爲省方巡御之所."
戊辰宋商李元績等六十八人來獻土物.
己巳雨雹傷禾.
壬申東女眞歸德將軍胡幹來獻馬.
九月丁酉東北蕃賊首阿亥遣子弟徐害等來朝.
冬十月甲子幸平州溫泉癸酉還宮.
丙子赦.
十一月丁亥以李靖恭　知政事修國史.
壬寅遼遣橫宣使利州管內觀察使耶律德讓來.
丁未兵部尙書廉漢上章請老賜詔不允.
十二月癸丑朔遼遣崇祿卿楊移孝來賀生辰.
癸亥知太史局事梁冠公奏: "奉宣勘進來壬戌年曆日　無疑誤惟臘日自己未年以來依大宋曆法用戌日臣未詳可否臣按陰陽書雲: 近大寒前後先得辰爲臘我國用此日久矣　古史曰: '夏曰嘉平殷曰淸祀周曰大　漢曰臘,' 其稱各異皆以卒歲之功因獵取獸合聚萬物以報百神可不重歟不宜擅變其法請委有司詳定然後施行." 制可.
戊辰雷震寧州靈化寺佛殿天王塑像.
壬申工部尙書洪德成再上章請老賜詔不允.
庚辰以柳洪爲中樞院使; 李　爲左散騎常侍知中樞院事; 盧旦爲右僕射翰林學士承旨; 崔思齊爲右散騎常侍; 崔思訓爲中樞院知奏事; 林　爲衛尉卿知御史臺事; 崔思玄爲吏部郞中御史雜端; 李資仁爲侍御史.
○(壬戌)三十六年春二月癸丑以國子祭酒宋德延知西北面兵馬事; 衛尉少卿金義忠爲東北面兵馬副使.
甲子東女眞　於古等來朝.
三月庚子命有司禱雨于山川社稷.
夏四月己卯醮太一九宮於會慶殿.
羅州牧管下洪原縣民掘地得黃金一百兩白銀一百五十兩以獻王曰天賜也遂還之.
五月癸未慮囚.
癸巳醮九曜堂禱雨庚子又禱於興國寺.
丁未大雨.
六月辛酉赦加兩京百官職一級.
丙寅守司空尙書左僕射金德符卒.
秋七月戊申崇慶宮主李氏卒.
八月甲寅以李子威爲右副承宣; 宋德延知御史臺事; 高景爲侍御史; 楊信麟爲殿中侍御史.
戊午御文德殿斷死刑命門下侍郞文正左僕射李靖恭　詳.
乙亥宋商陳儀等來獻珍寶.
是月配東蕃賊首張向等十四人於山南遠地.
九月癸未王南巡丁亥次峯城縣設重陽宴令兩府及侍臣賦'途中遇重陽'詩癸卯次天安府乙巳至溫水郡.
冬十月戊申朔宣示御製'暮秋南幸次天安府'詩命近臣依韻和進第其甲乙左散騎常侍李　詩最警絶王嘉歎賜廐馬一匹其餘賜絹有差.
辛亥宰臣以幸溫泉表賀.
庚申發溫泉癸亥次天安府.
十一月戊寅朔王太子上表行在賀朔王特　詔*　之.
甲申還京制: "加所過山川神號侍從臣僚亦加職賞其餘吏卒賜物有差."
丙戌日本國對馬島遣使獻方物.
十二月丁未朔遼遣永州管內觀察使李可遂來賀生辰.
丁巳中書侍郞平章事金若珍卒輟朝三日.
○(癸亥)三十七年春正月丁丑朔放朝賀.
丁亥饗老人於毬庭賜物有差.
戊子以李靖恭崔奭　爲中書侍郞同中書門下平章事; 金良鑑王錫爲左右僕射.
二月丁未朔賜群臣祿牌.
辛未東女眞歸德將軍姚彬寧遠將軍方鎭等來獻馬各賜職賞.
三月丁丑賜陰鼎等及第.
己丑命太子迎宋朝大藏經置於開國寺仍設道場.
辛卯幸開國寺.
夏四月乙丑王子　卒.
癸酉制曰: "自春而夏農事方興霜雹爲災言念獄囚慮有寃滯內外罪囚宜從寬典凡內外土木之役悉令停罷."
五月丙子王不豫.
癸卯太白晝見.
六月丁卯禱雨於宗廟社稷.
秋七月癸丑百官設華嚴經道場於興國寺五日以祈風雨調順.
辛酉王疾篤遺詔曰: "朕以　躬纘守祖業天命有數寢疾彌留閔予不祐已及大期一日萬機不可乍曠今以軍國政事一以委太子勳用傳寶位卿等宜體懇言勉盡忠孝." 遂薨於重光殿殯於宣德殿之西壽六十五在位三十七年王幼聰哲及長好學善射志略宏遠寬仁容衆凡所聽斷不復遺忘謚曰仁孝廟號文宗葬於佛日寺南麓陵曰景陵仁宗十八年加謚剛正高宗四十年加明戴.
○李齊賢贊曰: "顯德靖文父作子述兄終弟及首尾幾八十年可謂盛矣而文宗躬勤節儉進用賢才愛民恤刑崇學敬老名器不假於匪人威權不移於近　雖戚里之親無功不賞左右之愛有罪必罰宦官給使不過十數輩內侍必選有功能者充之亦不過二十餘人冗官省而事簡費用節而國富大倉之粟陳陳相因家給人足時號*大平宋朝每錫褒賞之命遼氏歲講慶壽之禮東倭浮海而獻琛北貊　關而受廛故林完以爲我朝賢聖之君也獨其徙一畿縣作一僧寺侈峻宇於宮闕　崇墉於國都黃金爲塔百物稱是殆將比擬蕭梁而不知欲成人之美者歎息於斯焉耳."
順宗.
順宗宣惠大王諱勳字義恭古諱烋文宗長子母曰仁睿太后李氏文宗元年十二月己酉生八年二月冊爲王太子三十七年七月辛酉文宗薨奉遺詔卽位遣左拾遺知制誥吳仁俊如遼告哀八月甲申葬文宗於景陵庚子御神鳳樓赦冬十月癸酉朔設道場於會慶殿三日飯僧三萬. 甲申制: "加王弟運守太師兼中書令食實封一千戶." 王小有疾居廬哀毀疾益篤. 乙未命母弟國原公運權摠國事遺詔曰: "朕比承君父之遺言獲主邦家之重器每思　質謬膺顧托之權樂與群公共講長久之策冀保祖宗之慶永光堂構之功不謂居喪過哀積憂成患經時累朔有加無　爰及冬初遂至大漸念明滅風燈之體寧免幻期而纂承社稷之圖合憑預屬今母弟守太師中書令國原公運多能天縱盛德日　稼穡艱難備明乃事刑政利病悉究於心如其升九五之尊足以安億兆之望可於柩所便卽君權凡於國朝賞罰大事一　嗣君處分在外州鎭官員只於本郡擧哀輒不得擅離理所喪服之制以日易月山陵制度務從儉約於戱生也有涯難　者始終大義人誰不沒所傷者脩短異途惟憑一二股肱中外文武同輸忠力輔我親王庶延寶曆之無窮長使環區之有寄卽朕之瞑目復何憾哉." 是日薨於喪次移殯於宣德殿壽三十七謚曰宣惠廟號順宗葬於城南陵曰成陵仁宗十八年加謚英明高宗四十年加靖憲.
○李齊賢贊曰: "三年之喪自天子達於庶人然其所謂齊衰之服　粥之食顔色之戚哭泣之哀使四方來觀而悅者自　文公之後未之聞也順宗遭文考之喪哀毀成疾四月而逝雖於聖人之制有所過焉其親愛之誠則至矣."
世家卷第九.
