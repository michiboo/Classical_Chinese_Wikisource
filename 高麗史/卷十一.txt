世家卷第十一. 高麗史十一.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
肅宗一.
肅宗明孝大王諱　字天常古諱熙. 文宗第三子順宗母弟. 文宗八年甲午七月己丑生幼而聰慧及長孝敬勤儉雄毅果斷五經子史無不該覽文宗愛之嘗曰: "後之復興王室者其在爾乎." 十九年二月冊爲　林侯三十一年三月進封爲公宣宗三年二月加守太保. 九年扈駕西京有紫雲騰幕上. 望氣者以爲王者之符. 獻宗卽位進守太師兼尙書令明年八月爲中書令. 十月己巳獻宗下制禪位王謙讓再三庚午卽位於重光殿. 是日流元信宮主李氏及子漢山侯兄弟二人於慶源郡.
辛未遣左司郞中尹瓘刑部侍郞任懿如遼前王表曰: "伏以爲君之道有事必陳敢具封章仰干負　. 伏念臣記齡幼弱植性戇愚不違乃父之遺言謬承家業. 庶效維藩之劇務永竭忠勤緣　渴之夙　歷歲時而漸極. 其奈醫乏十全之妙莫究診詳藥虧百品之靈猶微瞑眩匪朝伊夕有加無　. 肺膽焦熬形骸枯槁兩膝於以緩懦雙睛於以暗昏. 行之惟艱何以撰戴經杖履視之不見何以辨師冕席階. 徒　臥於衾床阻監臨於軍國微軀是　殆危尤甚於玆辰分寄非輕管守難虛於頃刻乃於今月八日以臣父先臣之弟熙令權守藩務特馳陪隸聊達宸庭." 王表曰: "竊以皐鳴所切天耳可通敢陳臣子之誠仰　君親之鑒. 伏念臣侯藩末胤聖域濱臣生逢有道之時坐樂無爲之化. 昨國王臣昱早　微　近至沈　雖經服餌多方未見　　一效於今月八日令臣權守藩務. 臣顧玆付託擬欲升聞奈恨邈於闕庭未卽申於懇款輒將孱劣假守宗　爰啓處以不遑積戰兢而尤甚. 尋馳封奏上告宸嚴."
戊寅以邵台輔守太尉門下侍中; 金上琦守司徒門下侍郞同中書門下平章事; 柳奭守司空; 林　爲中書侍郞平章事判刑部事; 王國　守司徒; 孫冠爲尙書右僕射　知政事判戶部事; 崔思諏守司空樞密院使翰林學士承旨; 金先錫知樞密院事.
庚辰制加朝鮮國公燾食邑五千戶食實封五百戶; 扶餘公*??守太傅; 辰韓侯愉爲尙書令; 樂浪伯瑛爲樂浪侯; 黃仲寶爲尙書左僕射; 尹莘傑爲龍虎軍上將軍兵部尙書; 黃兪顯爲工部尙書; 崔迪爲金吾衛上將軍攝刑部尙書. 其餘　等遷官者數百人工商　隸亦有超授顯職者有司莫敢言.
丙戌　知政事王國　卒.
十一月癸卯御神鳳樓赦斬絞以下罪名山大川皆加德號民年八十以上及篤　疾者義夫節婦孝子順孫鰥寡孤獨賜設分物有差諸色軍人賜米布亦有差.
丙午設八關會御神鳳門受中外賀遂幸法王寺.
癸丑遣崔惟擧如遼進奉.
甲寅遣崔用圭賀正董彭載賀天安節.
己未遼遣劉直來賀前王生辰. 王代迎於乾德殿. 其　曰: "卿襲封日域述職天朝. 適當授鉞之初載屬玄弧之旦宜申慶錫用示眷懷. 今差泰州管內觀察使劉直往彼賜卿衣對匹*　{段}鞍馬弓箭諸物等具如別錄至可領也."
十二月己巳劉直還附表以送. 前王表曰: "眷出嚴宸恩流殘喘寵靈越分喜懼交幷. 臣素以　姿謬　重寄因非福之所速致厥疾之漸深視聽惟難擧動不遂. 推骨親而權守藩務馳家隸而仰告天聰豈意今者猥借睿慈特紆使指. 芝綸之旨慰誨曲敦寶幣之資匪頒益厚. 奈羸虛而未起　代受以彌兢誓至百生少酬大賚." 王表曰: "國王臣昱久處沈　無由視立屬遽霑於寵澤奈莫遂於躬迎. 臣權守維藩代承丕錫其所受詔錄諸物　已傳付."
丙戌以崔思諏爲吏部尙書　知政事; 金先錫爲樞密院使; 黃宗慤知樞密院事; 黃瑩爲禮部尙書同知樞密院事. 是日以黃州牧副使李瑋爲尙書右司員外郞. 王嘉瑋淸勤恤民秩未滿召還授是職.
庚寅任懿還自遼. 回詔曰: "眷言靑社祗奉紫宸世竭忠圖時修貢品. 嚮者昱已附陳於章表謂染沈　卿復申奏於闕庭權知重務. 勉思勤順姑用允從."
○(丙子)元年春正月戊戌東女眞阿夫漢高　昆豆門等一百七十九人來獻土物.
己酉以工部尙書三司使庾晳爲西北面兵馬使; 尙書左丞崔　爲東北面兵馬使.
甲寅敎曰: "朕仰法先王欲行儉德　省飮食不*　{縱}嗜欲. 近聞內外時俗好行奢侈無有紀極飮食之際　盤過多傷風敗俗甚可痛心. 自今以後宜定等級." 仍令御史臺*　{糾}察.
丁巳以黃兪顯爲鷹揚軍上將軍戶部尙書; 崔迪爲神虎衛上將軍刑部尙書; 王惟烈爲金吾衛上將軍工部尙書; 吳猛爲殿中監.
戊午以生辰爲大元節.
二月甲子遣謝恩兼告奏使禹元齡如遼表雲: "去年十一月泰州管內觀察使劉直至奉傳詔書別錄各一道以前王生日特賜衣對銀器匹*　{段}弓箭鞍馬等因前王有疾令臣代受者. 眷出中宸澤霑遐域承傳之次兢懼幷增. 伏惟皇帝陛下道正執中化包無外記藩臣之生日遣使華以頒恩. 寵命旣臨理固當於拜受病身彌弱終莫遂於親迎. 臣權守一方代承大賚所受詔書別錄已曾傳付." 前王表雲: "浩蒼之道罔阻聽卑窘迫之誠必須訴上爰憑削牘輒叩嚴　. 臣早染　　難圖療愈. 蕃宣劇任固不可以暫虛貢獻常程或不可以致闕. 敢推延於叔父乃附屬於國權拋棄世緣退居別第. 　羸之質自長臥於　濱　惚之魂但　遊於岱嶽. 已深危殆何計　　. 近者聞公牒之俄臨認帝言之垂下. 落起復之特禮行封冊之盛儀　悉　除致諧願望. 且生日之命橫賜之恩欲有頒流預先諭示. 　殘喘而殊無片　　玆辰而曷受厚私. 伏乞曲借仁憐俯詳懇告旋紆兪旨寢遣降於使華遂　病臣永免居於重寄."
乙丑前王請出居興盛宮王從之. 宣宗潛邸也.
乙亥燃燈王如奉恩寺.
庚辰西女眞阿羅火等四十八人來朝.
三月辛丑西女眞下夫奐等來朝.
己酉遣持禮使高民翼如遼東京.
戊午御乾德殿覆試賜金輔臣等及第.
夏四月壬戌朔霜癸亥又霜雹.
癸酉御宣政殿聽朝至日　. 中書省奏: "時當長養萬物三月以來時令舛違水結爲　降霜殺物夜雹暴至. 洪範五行傳曰: '雹陰脅陽之象也.' 京房易傳曰: '誅罰絶理厥　隕霜.' 又雲: '上偏聽下情隔塞不能謀慮利害失在嚴急其罰常寒' 又雲: '興兵妄誅玆謂亡法厥　降霜夏殺五穀.' 頃者幼君寢疾聽斷不明母后攝政　惑失度致使凶人乘*閒謀亂. 由是大行誅戮不遺黨*위{類}而事不原情. 囚繫之中必有非罪怨氣塞於天地和氣變爲　　. 伏惟聖上應命繼統摠正萬機乞令御史臺尙書刑部凡疑獄是非未定者促令決正使無寃濫其所告非實悉令反坐以*　天戒則人情胥悅　變爲福矣." 王納之.
己卯謁顯陵.
乙酉謁景陵.
五月丙申醮於會慶殿.
己亥太白晝見癸卯又晝見.
甲辰御乾德殿聽政至日　.
丁未放輕繫.
戊申設金剛經道場於乾德殿禱雨.
戊午遼東京持禮使禮賓副使高良定來.
六月辛酉遷景宗神主於榮陵　宣宗於*大廟又迎景成王后金氏主於質陵　德宗室.
甲戌鎭溟都部署使文州防禦判官李順蹊等與海賊戰敗之斬首十七級.
丁丑東女眞榮孫等十七人來朝.
癸未王與延德宮主柳氏及元子泛舟東池置酒召侍中邵台輔僕射黃仲寶知樞密院事黃瑩刑部尙書崔迪知奏事殿中監崔弘嗣直門下省李　右承宣給事中柳伸侍宴相與賦詩至夜分雷雨乃罷.
秋七月庚寅朔御文德殿覽歷代　藏文書擇部秩完全者分藏於文德長齡殿御書房　書閣餘賜兩府宰臣及誥院史翰內侍文臣有差.
丁未以文宗忌辰道場如興王寺行香.
設消　道場於會慶殿七日.
八月庚申朔饗國老於東閤庶老於左右同樂亭王率百官親侑仍賜衣服幣帛絲　有差.
丙子東女眞臥突乙古馬要等來引見於重光殿訪問蕃事賜酒食錦絹.
壬午知樞密院事戶部尙書黃宗慤卒賜弔慰敎及　書謚凱肅.
九月己丑朔右僕射　知政事朴寅亮卒.
庚寅王以仁睿太后忌辰道場如國淸寺行香兼祭眞殿以爲恆式.
庚子　羅星主遣人來賀卽位.
丁未御宣政殿引見宋僧惠珍賜食於翰林院.
戊申以宋僧省聰惠珍各爲明悟三重大師.
癸丑講仁王般若經於會慶殿三日親飯僧一萬.
冬十月丁丑設道場於乾德殿三日轉仁睿太后願成華嚴經.
戊寅宋商洪輔等三十人來獻土物.
乙酉遣吳延寵如遼賀天安節.
十一月辛丑設八關會幸法王寺.
丁未遣蘇忠如遼進奉. 戊申遣白可臣賀正.
十二月丁巳遼遣李惟信來賀前王生辰.
○(丁丑)二年春正月壬寅遼遣橫宣使海州防禦使耶律括來賜前王　曰: "卿夙撫藩封恭修職貢屬　疾恙請遂調　有司爰考於典　*閒世用頒於恩賚示優存念當體眷懷. 今賜卿衣對匹*　{段}鞍馬弓箭等物具如別錄至可領也."
二月己巳燃燈王如奉恩寺.
壬申東女眞臥突等來朝.
國淸寺成戊寅親設慶讚道場召門下侍中致仕李靖恭及兩府宰臣宴賜對賞賚宣示御製慶讚詩令儒臣和進.
閏月甲辰前王薨.
己巳東女眞臥英等七人來朝.
三月庚申葬前王於隱陵. 移牒遼東京兵馬都部署: "前王自退居別邸以來病勢日增於閏月十九日薨逝今已葬訖. 前王遺命雲: '昨乞解機務幸蒙詔允退養殘骸近來疾劇決無生理. 飾終諸事宜從儉約不須告奏煩瀆大朝.' 肆遵前王遺命不敢遣使告哀."
癸亥以崔思諏爲中書侍郞平章事判刑部事兼西京留守使; 金先錫爲左僕射判戶部事; 黃瑩　知政事; 林幹知樞密院事判三司事; 魏繼廷爲禮部尙書翰林學士承旨; 李　爲禮賓卿樞密院副使.
夏四月丙戌御賞春亭宣示御製禁亭賞花詩令館閣近侍文臣和進親第高下賞絹有差.
甲辰御文德殿覆試賜林元通等及第.
五月丁卯醮於會慶殿.
六月甲申王如奉恩寺.
戊子門下侍中李靖恭奉宣撰進興王寺碑文王賜詔奬諭兼賜匹*　{段}銀器茶布鞍馬等物.
宋商愼奐等三十六人來.
甲午宋歸我漂風人子信等三人. 初耽羅民二十人乘舟漂入　國皆被殺唯此三人得脫投於宋至是乃還.
秋七月辛未王如興王寺.
壬申東女眞賊船十　寇鎭溟縣. 東北面兵馬使金漢忠遣判官姜拯與戰克之獲船三　斬首四十八級.
八月丁亥以金先錫爲中書侍郞平章事: 林幹爲樞密院事尙書左僕射.
庚寅東女眞未應等二十四人來朝.
戊戌幸弘護寺.
丁未彗星見　房*閒光芒射天市垣.
九月甲寅王如國淸寺.
乙卯東女眞沙好羅等二十三人來朝.
乙亥設百高座於會慶殿講仁王經飯僧一萬.
冬十月辛巳朔東女眞令波等二十五人來朝.
壬寅東女眞阿夫等二十五人來朝.
甲辰遣安仁鑑如遼賀天安節.
丁未遣柳澤謝橫宣.
十一月己未遣庾惟祐如遼謝賀前王生辰. 戊辰遣畢公贊進方物又遣林有文賀正.
甲子設八關會幸法王寺.
十二月癸巳遼遣耶律思齊李湘來賜玉冊圭印冠冕車輅章服鞍馬匹*　{段}等物. 冊曰: "朕以昊蒼眷祐祖宗貽範統臨天下四十有三載矣. 外康百姓內撫諸侯咸底於道而海隅立社北抵龍泉西極鴨綠祗　正朔奉輸琛　. 乃者先臣告謝嫡嗣銜哀旣卽　塊　襲茅土疊　章奏懇稱疾恙願歸諸父庸荷崇構尋依虔請適委權　而能竭節事大瀝誠恭上. 　念一方之位旣崇千乘之名所宜必正爰行典禮特行冊命. 咨爾權知高麗國王事熙肖二儀之*閒氣含五行之淳烈九流藝術通乎默識七雄勢數斷乎雅論. 　持政柄專裁時務楨斡立而宗室安　幄深而伯圖定. 雖兄弟猶芝蘭叢生於卞圃子孫如騏驥競馳乎辰野主其祀者非爾而誰. 爰從龜　講求憲物鐵*券丹書約堅帶勵金印紫綬榮配車服. 是用遣使臨海軍節度使檢校太傅兼御史中丞耶律思齊使副*大僕卿昭文館直學士李湘持節備禮冊命爾特進檢校太尉兼中書令上柱國高麗國王食邑一千戶食實封七百戶. 於　肇我太祖嗣及　人積功累德剖符錫壤於蕃於宣家世有遺法曰朝曰會歲時有常制永表東夏與遼無極其惟敬哉." 王受冊於南郊.
○(戊寅)三年春正月丙寅詔曰: "寡人纂承祖構方宅丕圖大遼遣使特示封崇宜頒慶賚上*　休命. 其受冊日接詔以下升壇執禮內外諸色員僚及客使接伴官賜爵一級有違犯當坐者免之指揮軍人賜物有差."
甲戌幸外帝釋院設羅漢齋.
二月甲申親醮於毬庭.
己丑幸王輪寺.
甲午燃燈王如奉恩寺.
壬寅東女眞昌昆等來朝.
丁未幸妙通寺.
三月甲寅謁昌陵辛酉謁戴陵.
癸亥敎曰: "寡人謬以　德而有元良宜升震位." 特命有司立太子備詹事府左春坊延慶宮司等官　隸　邑皆屬焉. 以邵台輔爲太師; 金上琦爲太傅; 崔思諏爲太保; 金先錫爲少師; 黃瑩爲少傅; 林斡爲小保; 魏繼廷李　趙藺忠郭尙　爲賓客; 金漢忠洪起爲左右庶子; 柳伸金景庸爲左右諭德; 尹瓘爲東宮侍講學士; 崔公　爲家令; 文翼高令臣爲左右贊善大夫; 禹元齡爲中舍人; 李瑋爲典內; 蔣寧爲洗馬; 劉載爲侍讀; 康拯爲中允; 柳仁茂爲司議郞; 張景爲藥藏郞; 崔寅弼爲宮門郞; 李侯爲率更; 黃兪顯爲侍衛; 吳孫慶崔惟正爲左右淸道率府率; 羅俊弓濟爲左右監門; 崔挺爲右衛; 崔現爲旅賁中郞將.
乙丑百官上表賀立太子府.
丙寅東女眞要眞等來朝.
夏四月東女眞古豆等來朝.
己丑賜李德允等及第.
丁酉王如興王寺飯僧三千.
己亥祈雨於五海神.
五月壬子雨雹.
辛酉醮於會慶殿.
六月戊寅朔王如奉恩寺.
秋七月戊申祈晴於松嶽神祠.
己未遣尹瓘趙珪如宋告嗣位進方物. 表曰: "君親之慈洽幽荒旣形汎愛臣子之心存忠孝焉可妄陳敢露款誠輒干旒冕. 臣竊念當國惟祖惟考乃子乃孫咸繼世以襲封緬嚮風而述職. 頃者臣兄運紹居侯服逮事皇朝遵累葉之貽謀益堅志節管遠方之分寄誓效傾輸　自先後之忽謝母儀亡兄則方深孩慕尋差使價欲奉慰章奈不享於永年致奄辭於明代. 臣兄子先臣昱嗣權弊邑續染沈　終救療以不　漸　羸而斯極乃於乙亥年十月八日懇推藩務令臣主持. 顧其付託之勤未敢遜辭而避謬將孤　假守宗　屬以基構惟新. 纂承伊始一方多故數載於玆不獲早遣陪僚仰申封奏. 雖宸聰廣達曲詳遐外之情而家難沓臻遂致因循之咎禮實有闕罪何敢逃. 今則具緩告之事由　至明之鑑炤霆威匪遠　履增深."
丙寅王如興王寺.
八月丙申命有司　刑獄.
九月己酉王如國淸寺.
壬子設仁王道場於會慶殿七日.
冬十月甲申王率百官　享於*大廟還御神鳳門赦二罪以下當斬絞者配島前配島者出陸出陸者歸鄕歸鄕者上京上京者通朝見已朝見者　用加名山大川諸神*祗{祇}號又加贈配享功臣賜助祭諸執事*大廟九陵侍衛員將等爵一級廟庭樂部工人賜物有差. 進士明經落在軍伍者免.
戊子遣知樞密院事金庸禮部侍郞曹楊休如遼謝封冊.
辛丑尙書刑部奏獄空宰相邵台輔等表賀. 王下敎*　諭曰: "朕謬承先業思理下民日覽萬機但積勤勞之念. 時淸庶獄實由挾贊之能何歸美以盡心遽剡章而展賀. 載惟誠慤良切歎嘉." 宰輔又表謝.
壬寅遣金若　如遼賀天安節.
十一月庚戌宋商洪保等二十人來.
戊午設八關會幸法王寺.
乙丑遣王　尹繼衡如遼進方物蔣寧賀正.
十二月丙戌遼遣左諫議大夫來告符來賀生辰.
辛卯封子　爲檢校太保守太尉兼尙書令.
癸巳來告符還王附表以謝.
庚子以金景庸爲尙書吏部侍郞知御史臺事; 李繼膺爲尙書刑部侍郞右諫議大夫; 文翼爲給事中; 高令臣爲吏部郞中樞密院右承宣; 吳延寵爲起居郞; 王　爲兵部員外郞樞密院右副承宣.
丙申賜禮部宋朝開寶正禮一部.
○(己卯)四年春正月丙辰設天帝釋道場於文德殿七日.
幸神衆院設羅漢齋.
乙丑朝鮮公燾卒.
二月丁亥燃燈王如奉恩寺.
己亥以金上錡守太傅; 黃瑩爲中書侍郞同中書門下平章事; 趙藺忠守司空尙書左僕射; 魏繼廷爲吏部尙書; 李　爲禮部尙書.
宋帝詔: "許擧子賓貢."
三月乙巳冊延德宮主柳氏爲妃.
壬子幸王輪寺設羅漢齋.
夏四月辛巳御紗樓召集詞臣賦重光殿玉　　花詩分第賜絹有差.
丁亥遼遣橫宣使寧州管內觀察使蕭朗來兼賜藏經.
庚寅幸普濟寺設五百羅漢齋.
壬辰御延英殿檢閱御藏文書.
戊戌幸妙通寺.
以林成　爲工部尙書; *　彭載{董彭載}知尙書兵部事.
庚子以任懿爲左諫議大夫; 尹瓘爲右諫議大夫翰林侍講學士. 中書省奏: "瓘與懿連姻不宜同在諫院請解瓘職." 從之.
五月乙巳禱雨於諸神祠.
乙丑門下侍中致仕李靖恭卒賜弔慰敎及　書.
六月癸酉王如奉恩寺.
辛巳大雨雹.
癸未尹瓘等還自宋. 帝附　曰: "省所上表具悉. 卿世撫三韓地雄五部. 克念先猷之繼有虔臣節之修遣浮海之使航奉充庭之贄寶. 式是守邦之始載輸拱極之忠. 詳披奏封申味詞意　傳嗣之緩告述奉慰之後時眷惟勤誠玆已具亮. 方新纘紹宜厚撫循善布寬條以綏雅俗輔我中國永爲東藩."
戊戌禱雨於諸神祠及朴淵川上.
秋七月辛亥曲宴於宴親殿.
辛酉王如興王寺.
宋歸我　羅失船人趙暹等六人.
八月丙子祈晴.
九月令宰臣日官等議建南京於楊州.
癸卯王如國淸寺.
乙巳持禮使邵師奭如遼東京.
壬子幸普濟寺設五百羅漢齋.
丁卯王率王妃元子兩府群僚及祐世僧統幸三角山. 閏月壬申次常慈寺. 甲戌幸僧伽窟設齋. 仍施: 銀香椀手爐各一事金剛子水精念珠各一貫金帶一腰幷金花果繡幡茶香衣對金綺. 乙亥次楊州相宅都之地. 庚辰幸仁壽寺.
甲申王子上黨侯　卒.
辛卯遣文冠如遼賀天安節.
壬辰幸神穴寺.
冬十月庚子遣李壽如遼謝賀生辰.
癸卯至自三角山次藥師院肆赦.
辛亥告奏兼密進使文翼如遼請賜元子冊命.
醮於會慶殿.
丙辰東女眞阿老火等二十六人來朝.
遣韓　如遼進方物趙臣浚賀正.
十一月辛未王弟扶餘公*??以罪流於京山府若木郡.
壬申辰韓侯愉卒. 癸未設八關會幸法王寺.
十二月壬寅遼遣大淑來賀生辰.
辛亥遼東京持禮回謝使大義來.
癸亥以庾晳爲尙書右僕射兼太子賓客; 吳壽增爲刑部尙書; 韓瑩爲兵部尙書; 趙公善爲戶部尙書; 金沆庾祿崇爲左右散騎常侍.
○(庚辰)五年春正月庚辰遼使蕭朗還王附表以謝.
甲申東女眞將軍表於乃等六十人來朝.
癸巳親醮於毬庭.
乙未冊長子　爲王太子.
二月乙巳御神鳳樓赦二罪以下加名山大川神號兩京文武百官爵一級詹事府春坊員二級散官七品升朝二十年者賜服東西蕃長加武散階鰥寡老病孝子順孫賜物有差.
辛亥燃燈王如奉恩寺.
戊午幸長源亭.
三月乙酉中書省奏: "見行曆有乖錯處請削撰曆者職." 從之.
癸巳以崔思諏爲門下侍郞平章事.
夏四月丁酉朔日食.
己亥還宮.
壬子御乾德殿覆試賜韓淑旦等及第.
五月辛巳宋明州牒報哲宗皇帝崩皇弟端王佶立. 王爲哲宗欲薦福於大安寺諫官不可乃止.
壬午遼遣張臣言來諭冊命元子王備儀仗迎於太初門內. 　曰: "卿宣力侯邦輸忠王室因飛章而抗奏乞延賞以推恩載驗乃誠宜從所請仍圖嚴像增*철{飭}貢儀. 特示寵頒式昭優眷已令所司擇日備禮冊命次今差　書少監張臣言往彼報諭及別賜卿衣著匹*　{段}銀絹等物具如別錄又賜釋經二函."
庚寅張臣言還王附表以謝.
六月丁酉王如奉恩寺.
乙卯禱雨於*大廟八陵及松嶽東神祠.
乙丑遣尙書任懿侍郞白可臣如宋弔慰.
秋七月丁丑遣尙書王　侍郞吳延寵如宋賀登極.
乙酉王如興王寺.
戊子設仁王道場於會慶殿五日.
八月丁酉幸福靈寺.
庚子幸弘護寺.
己未宮南樓橋東廊及四店館掌牲司儀二署火延燒民戶數百.
九月丁卯王如國淸寺.
丙戌遣李載如遼謝詔諭.
戊子宋都綱李琦等三十人來.
冬十月丙申賜中書門下省玄德倉米一百斛.
壬子遼遣蕭好古高士寧來冊王太子. 　曰: "卿嗣膺祖服遙臨海表之區將建後昆虔俟天朝之命. 適從汝請旣諭朕言特申遣於使華　寵加於公爵固昭優異庸示眷懷. 今差高州管內觀察使蕭好古等持禮往彼冊命卿長子　爲三韓國公. 其印綬簡冊車輅幷別賜衣帶匹*　{段}鞍馬弓箭諸物具如別錄." 冊曰: "朕荷七聖之丕圖紹百王之正統. 眷言日域夾輔天朝雖纘乃世封已臨於舊服而寵玆國嗣未備於　儀申　有司. 率修故事藏辰順卜異數爰頒. 咨爾高麗國王熙長子　生　元精幼成令器. 就學克敏究詩書禮樂之源率德罔愆合父子君臣之義. 祖先而下忠烈相承永惟尊奬之勞固有嗣續之慶　居嫡胄載茂嘉聞. 四履之*閒一心所係. 是用遣使高州管內觀察使蕭好古副使守衛尉卿高士寧等持節備禮冊命爾爲順義軍節度朔武等州觀察處置等使崇祿大夫檢校太傅同中書門下平章事使持節朔州諸軍事行朔州刺史上柱國三韓國公食邑三千戶食實封五百戶. 於戱誓山河而傳信汝旣同保其休賜弓鉞以撫征汝亦共宣其力. 惟孝敬可以　天性惟謙和可以順物情戒哉欽哉無替朕之嘉命." 乙卯王與太子如南郊受冊.
己未太子宴遼使於門下省.
辛酉遣朴浩如遼賀天安節.
十一月乙丑遼使蕭好古等還王附表以謝.
遣金侯善如遼謝賀生辰.
丙子設八關會幸法王寺.
戊寅宋商　羅女眞等來獻土物.
辛巳遣金龜年如遼謝恩.
丙戌遣赫連挺如遼獻方物崔善緯賀正.
十二月癸巳朔遼遣*大僕卿王執中來賀生辰.
甲辰王執中還王附表以謝.
丙辰以李瑋爲給事中; 李　爲侍御史; 邵台幹爲殿中侍御史; 劉誼李德羽爲左右拾遺.
○(辛巳)六年春正月丁卯制: "以九經子史各一本分置臺省樞密院."
以太子生辰爲昌寧節.
己巳設天帝釋道場於文德殿.
庚午幸神衆院.
癸酉東女眞余羅弗沙溫等七十五人來獻土物.
丙子以禮部尙書崔弘嗣爲西北面兵馬使; 尙書左丞金德珍爲東北面兵馬使.
遼東京持禮使禮賓副使高克少來.
庚辰宋人邵珪陸廷俊劉伋來投. 王召試於文德殿　授八品官賜廷俊名廷傑.
辛巳遣兵部尙書韓瑩大將軍張弘占賜中書侍郞金先錫官誥禮物.
癸未注簿李景澤妻金氏欲殺夫之繼母陰使婢置毒於食以進母知之以告御史臺金不服. 御史臺請*(??){更}鞫問. 王曰: "犯狀已白宜卽論決." 以金先朝外戚　死流安山縣景澤死獄中.
乙酉刑部奏: "注簿同正趙俊明父沒四年不養其母不友其弟使皆失所請論如法." 王曰: "朕爲政先孝弟乃有若人耶." 可其奏.
辛卯設消　道場於乾德殿四日.
二月壬辰朔貶詔諭回謝使孔目官李復幷免回謝使李載.
癸巳錄囚.
甲午遣使望秩于山川.
癸卯東女眞乃巴只村歸德將軍甫馬弓漢伊忽村都領麻浦廣灘村將軍骨夫等五十五人請入朝許之.
乙巳東女眞伊位村都領怪夫等三十人來朝.
丙午燃燈王如奉恩寺.
　知政事致仕愼脩卒遣使弔祭謚恭獻. 脩宋人也頗有學識尤精於醫.
己酉檢校太師守司空滋卒.
壬子詔: "逆臣李資義從坐者皆量移."
乙卯又詔曰: "逆黨罪疑者已赦之矣其侍御史王台紹主簿全寵判官李滋衛尉少卿金義英妻李氏等許令還京."
丙辰幸洪圓寺落成大藏堂及九祖堂.
戊午御重光殿閱書籍.
三月戊辰幸王輪寺.
庚午幸弘護寺御製詩命內侍儒臣和進.
壬申制: "以秘書省文籍板本委積損毀命置書籍鋪於國子監移藏之以廣摹印."
丙子設藏經道場於會慶殿御製慶讚詩.
己卯王避遼帝嫌名改名　告於*大廟八陵群臣表賀.
庚辰設般若道場於乾德殿.
遼遣檢校右散騎常侍耶律　來告道宗崩皇太孫燕國公延禧嗣位.
廣明寺僧光器主簿孫弼進士李震光詐造陰陽書事覺杖流之.
丙戌祭五瘟神.
庚寅詔曰: "己卯年幸三角山所過名山大川神號各加仁聖二字令所在州縣祭告."
夏四月辛卯朔日食.
癸巳從祀六十一子二十一賢於文宣王廟.
御史臺奏: "遼告哀使傳命後以　衫烏帽赴宴非禮也請罪迎送員吏." 王曰: "此使者之失迎送員吏何與焉." 不聽. 又奏: "司天卜正柳綠春誤奏日食分刻請論如法." 從之.
以旱禱雨於天地宗廟山川.
乙未以樞密院事吳壽增爲西北面兵馬使知中軍兵馬使事.
丙申幸普濟寺.
戊戌幸妙通寺設摩利支天道場.
庚子幸普濟寺.
辛丑平州妖僧覺眞妄言陰陽眩惑衆人詔流谷州.
壬寅以洪器爲工部尙書充史館修撰官.
癸卯錄囚.
遣大府少卿王公胤閤門使魯作公如遼弔慰會葬.
東路州鎭雪深一寸.
甲辰醮太一祈雨.
幸外帝釋院.
翰林院奏: "御名同韻字請令　書省彫板頒示使人知所避諱." 制可改雍和殿爲祥和殿.
乙巳曝巫祈雨.
群臣上言: "松　蕃殖壓禳無效. 臣等謹按京房易飛候雲: '食祿不益聖化天示之　.' 臣等無狀以貽上憂願進賢退不肖以*　天譴." 不報.
設龍王道場於臨海院祈雨.
戊申合祭己卯年行幸所過名山大川神*祗{祇}於開城府及楊州.
幸日月寺慶成金字妙法蓮華經旣畢與后妃太子登寺後岡欲置酒爲樂. 御史臺奏: "時方盛農旱魃爲　若樂酒於此百姓孰謂殿下憂民之憂." 王乃止. 及還有感作詩. 末句雲: "蓮宮觀訪酬前願兼禱時霖表至心."
己酉禱雨於天地宗廟.
辛亥放輕繫.
甲寅詔曰: "方今農時天久不雨恐州郡官吏不體予意逗撓德音所免租稅使民不被其澤或寃獄滯囚久而不決餓莩曝骸棄而不葬又公私收稅甚重召民怨傷和氣而致然也. 有司其布德惠禁非法平訊具獄掩　埋　　*　天譴."
丙辰大雩.
設仁王道場於文德殿祈雨.
鑄錢都監奏: "國人始知用錢之利以爲便乞告於宗廟." 從之.
戊午女眞氈工古舍毛等六人來投賜田廬以充編戶.
庚申割平虜鎭關內楸子田與民耕之.
五月壬戌禱雨斷扇徙市.
甲申任懿白可臣等還自宋. 帝賜神醫補救方. 王受詔於宣政殿.
制: "以今秋役夫六千五百人脩營弘護寺."
六月辛卯王如奉恩寺.
丙申王　吳延寵還自宋. 帝賜王*大平御覽{太平御覽}一千卷.
己亥以任懿爲御史大夫; 尹瓘爲樞密院知奏事.
庚子以林幹判尙書刑部事; 魏繼廷判翰林院事; 吳壽增判三司事; 王　爲樞密院左承宣; 趙珪爲右副承宣.
辛丑定州長今男盜官庫鐵甲四部賣與東女眞事覺伏誅.
甲辰王受菩薩戒於乾德殿.
詔: "除兩京軍卒不急之役."
分內府文書藏於樞密院.
戊午以大府卿金漢忠爲西北面兵馬使; 御史中丞高令臣爲東北面兵馬使.
秋七月辛酉制: "以役夫一千九百人修營國淸寺."
己卯王如興王寺.
八月癸巳詔曰: "元曉義相東方聖人也. 無碑記謚號厥德不暴朕甚悼之. 其贈元曉大聖和靜國師義相大聖圓敎國師有司卽所住處立石紀德以垂無窮."
乙巳詔曰: "朕自御神器居常小心北交大遼南事大宋又有女眞　強於東. 軍國之務安民爲急宜罷不急之役以安斯民." 
都兵馬使奏: "今遼東京兵馬都部署移文請罷靜州關內軍營. 頃在大安中遼欲於鴨江置亭子及　場我朝遣使請罷遼帝聽之今亦宜從其請." 制可.
九月壬戌王如國淸寺.
戊寅遣同知樞密院事郭尙尙書左丞許慶如遼賀卽位.
西女眞古時毛來投賜田宅.
甲申幸摠持寺問母弟僧煦疾.
設仁王經道場於會慶殿毬庭及外山諸寺飯僧三萬.
是月置南京開創都監命門下侍郞平章事崔思諏御史大夫任懿知奏事尹瓘少府監致仕文象春官正陰德全秋官正崔資顥相之.
冬十月壬辰御史臺奏: "京畿捕賊軍士擅掠民戶爲害反甚請罷之." 制可.
乙未以　羅新星主陪戎副尉具代爲遊擊將軍.
崔思諏等還奏雲: "臣等就盧原驛海村龍山等處審視山水不合建都唯三角山面嶽之南山形水勢符合古文請於主幹中心大　壬坐丙向隨形建都." 制可.
丙申以始創南京告於宗廟社稷山川.
十一月戊辰以羅俊爲左右衛上將軍攝刑部尙書; 崔挺爲金吾衛上將軍工部尙書.
辛未設八關會幸法王寺.
宋商耽羅東北蕃酋長等來獻土物.
十二月丙午遼遣高州管內觀察使高德信來賀生辰.
以魏繼廷爲中書侍郞同中書門下平章事柱國; 李　　知政事柱國; 吳壽增爲尙書左僕射兼太子賓客; 柳伸爲禮部尙書同知樞密院事翰林學士承旨; 金景庸爲兵部尙書同知樞密院事; 韓瑩爲尙書右僕射; 崔弘嗣爲吏部尙書; 白可臣爲兵部侍郞左諫議大夫; 高令臣爲刑部侍郞右諫議大夫; 康拯爲考功郞中御史雜端; 盧忠謹爲侍御史; 金至和爲右補闕; 金晙張起爲左右拾遺.
己酉遼遣崇祿卿吳佺來致道宗遺留衣帶匹*　{段}等物.
○(壬午)七年春正月辛未以左散騎常侍庾祿崇知西北面兵馬事; 少府監李繼膺知東北面兵馬事.
二月丙申命太子醮三界百神於毬庭.
丁酉西女眞高舍等十八人來獻土物.
庚子燃燈王如奉恩寺.
丁未西女眞阿號羅等十五人來獻土物.
庚戌東女眞安旦分那老等十八人來朝.
乙卯平章事金先錫三上表請老許之.
三月丁巳幸神衆院設齋.
庚申幸王輪寺.
辛酉以李　判尙書戶部事; 郭尙爲左僕射　知政事兼西京留守使.
乙亥王欲如興王寺會天雨諫官諫止之.
丁丑放輕繫.
命尹瓘李宏試進士於順天館遣殿前副承旨梁信英賜宋朝細筆一千二百管於進士.
己卯御史臺奏: "四門進士李齊老盲僧法宗之子不合應擧." 王曰: "孔子謂仲弓曰: '犁牛之子　且角雖欲勿用山川其舍諸.' 科目將以求賢齊老苟有才學豈可以父故廢之可令赴擧."
庚辰設佛頂道場於文德殿.
中書門下奏: "新作南京度地必廣多奪民田請據'京緯令'所說或依山取勢或約水錶形先以內從山水形勢東至大峯南至沙里西至　峯北至面嶽爲界." 制可.
靖宗妃延興宮主金氏卒.
夏四月丁酉御乾德殿覆試進士召太子及宰樞兩制詞臣置酒宣題春風扇微和令太子及詞臣各賦六韻詩以進賜康滌等及第幷召試投化宋進士章　賜別頭及第.
甲辰東女眞酋長盈歌遣使來朝. 盈歌卽金之穆宗也.
五月丙寅幸玄化寺慶讚銀書瑜伽顯揚論.
丁卯以庾祿崇爲樞密院使兼太子賓客.
戊辰守司空尙書右僕射黃仲寶卒.
六月乙酉朔王如奉恩寺.
丁亥詔曰: "松　於泰安二年丙寅始出西山延及白州兎山而近來尤盛此必刑政乖戾所致. 夙夜祗懼乃與群臣引咎責己自五月癸酉至乙亥醮天告謝庶以寬刑宥罪上*　天譴放免今日以前內外公徒私杖以下雜罪其令樞密院施行."
戊戌宋商黃朱等五十二人來.
甲辰以直門下省文翼爲西北面兵馬使; *大僕卿金德珍爲東北面兵馬使; 崔　爲刑部尙書; 李繼膺爲左散騎常侍; 劉載爲右諫議大夫.
丙午以選士日侍宴賜平章事林幹魏繼廷　知政事郭尙馬各一匹授新及第章　將仕郞禮賓注簿同正.
閏月甲寅朔宋商徐脩等三人來.
丙子宋商朱保等四十餘人來.
秋七月辛卯設消　道場於會慶殿三日.
庚子幸外帝釋院.
癸卯王如興王寺.
庚戌幸西京. 壬子禮部奏: "謹按尙書*　王者所爲巡守者以諸侯自專一國威福在己恐其壅　上命澤不下流故自巡守爲民除弊宜命西京留守及先排按察使先訪民*閒疾苦　除撫恤及前降赦恩未盡奉行者付有司施行." 制可.
八月癸丑朔行在臣僚奉表賀朔.
丁巳至大同江御龍船宴太子扈從臣僚及西京文武兩班觀水戱雜技至　而罷入御長樂殿.
戊午謁太祖眞殿.
庚申曲宴於美花亭改賜額曰有美御製詩一絶命兩京儒臣和進.
癸亥移御集祥殿命直史館洪灌書殿門額.
甲子幸興福永明兩寺行香遂御九梯宮留題永明寺浮碧樓九梯宮詩各一首命兩京儒臣和進遂御龍船宴群臣.
庚辰王至梯淵岸命善　禁軍五人尋舊梯基. 五人奏雲: "去地十尺有梯基石." 遂幸弘福寺行香出御寺南江岸閱射因命置酒太子及臣僚侍宴親製'秋日遊鎬京南河開宴詩'四韻宣示兩京儒臣和進至　還宮.
乙亥幸重興寺.
丁丑新脩神護寺.
戊寅西京留守官　知政事郭尙等享王於長樂殿兩京群臣侍宴.
九月丙戌王以仁睿太后忌辰道場幸長慶寺行香.
戊子幸觀風殿還御會福樓命牽*롱官射.
甲午制曰: "朕久未省方今幸西京庶幾寬刑宥罪自動駕以來從行先排使及當京留守所奏犯輕罪者　令原免."
丁酉興福寺十王堂成命太子行香. 戊戌王與后妃太子諸王幸是寺落成.
辛丑幸金剛寺飯僧遂觀舊塔遺址仍命太子巡視川上祭所及通漢橋.
癸卯御會福樓閱射.
宋商林白徇等二十人來.
乙巳閱射.
丙午幸長慶寺閱騎射.
命副留守崔公　等檢討留守藏內書籍以進.
己酉幸神護寺設大藏會以落之. 自闕庭至寺夾路點燈數萬. 庚戌又幸是寺行香.
冬十月丁巳幸興福寺.
乙丑設八關會御靈鳳門受百官賀遂幸興國寺.
庚午御長樂殿宴兩京文武顯官臣僚賜幣有差.
壬申遣安子恭如遼賀天興節.
甲戌駕發西京.
庚辰王次北崇山神護寺設五百羅漢齋.
十月壬午朔王次牛　川野有虎突出命侍奉軍逐之牽*롱校尉宋宗紹　殺之賜宗紹衣一襲.
丁亥次臨浿驛下德音加所歷名山大川神*祗{祇}德號宥沿途州縣官吏輕罪加職一級賜諸司掌固諸衛旗頭初職.
王還京都.
癸巳東女眞霜昆等三十人來獻馬.
甲午遣楊信孚如遼謝賀生辰.
乙未設八關會幸法王寺.
壬寅遣郭峻穆如遼進方物.
甲辰以尹瓘爲樞密院副使.
遣金澤先如遼賀正.
丁未東女眞盈歌遣使請銀器匠許之.
戊辰祈雪於*大廟.
辛未以柳伸爲吏部尙書; 尹瓘爲御史大夫; 崔弘嗣爲尙書右僕射兼三司事; 林義爲禮部尙書兼史館脩撰.
壬申東女眞酋長古羅骨等三十人來獻馬.
乙亥赤虹貫日.
庚辰以林幹判西北面兵馬事兼中軍兵馬使; 吳壽增判東北面兵馬事兼行營兵馬使; 柳伸爲西北面兵馬使.
世家卷第十一.
