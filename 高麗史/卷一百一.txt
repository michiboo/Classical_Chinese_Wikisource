列傳卷第十四. 高麗史一百一.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
閔令謨[*(閔)湜].
○閔令謨黃驪縣人父懿戶部員外郞令謨少好學仁宗朝登第累遷吏部員外郞. 明宗在潛邸夢一宰相出自廣化門騶從甚盛有人曰: "此公之宰相也." 及卽位令謨以刑部侍郞掌南省試至放榜王見之與所夢者肖始有大用之志不次遷擢授樞密院副使後判兵部事. 御史臺劾兵部銓註失當令謨上章自列中書門下及重房反劾御史臺合司乞罪王敦諭皆令出視事尋拜中書侍郞平章事轉門下侍郞平章事判吏部事太子太師. 令謨性怯訥少虧操履及典政柄請謁公行銓注猥濫十三年乞退二十四年卒年八十謚文景.
初令謨赴擧所作賦失律同知貢擧李之　欲不取知貢擧崔濡曰: "是篇落落有不凡之氣宜署榜尾." 他日濡謂令謨曰: "爾賦雖不中律然其辭有遠大之氣爾宜勉之." 後令謨掌銓注擢用濡孫祗元祗禮. 令謨妻裴氏　爲柳益謙妻令謨微時益謙已居顯秩有相者相裴氏兄弟曰: "兄當享富貴弟則薄命." 　以其夫通顯不以爲然後益謙死於鄭仲夫之亂令謨果登*　{　}宰益謙妻寒窘常資兄以生子湜公珪.
○湜登第籍內侍神宗初爲右散騎常侍同舍起居舍人張允文謂諸郞曰: "門下錄事及堂後官　日私辦直宿郞舍承宣供億競事　侈從人假　及拜　補外科*　{斂}於民以償宿債恬不爲愧冒進者或以　外補外預聚*　{斂}以爲他日計故吏皆貪汚鮮有廉謹若除直宿官供億但供燃燈八關宴會則　費太　然後可責吏淸節." 宰臣郞舍皆以爲可獨湜與諫議李桂長執不可議遂寢. 四年卒性豁達有大度雖貴顯視故舊無貴賤一如平日人以是多之. 明宗　子僧小君洪機等招權納賂朝士爭附獨湜不往其弟曰: "兄　往焉?" 湜曰: "亦吾志也." 一日弟請與俱往酒　忽曰: "虹沙彌輩敗國家." 弟愕然流汗蓋以虹一端接地一端屬天喩小君王子而母賤也湜之放曠多類此. 公珪官至門下平章事修文殿大學士判兵部事.
宋　.
○宋　見州人少聰悟毅宗時登第累遷閣門祗候鄭仲夫之亂以不　人免害. 明宗八年爲御史中丞仲夫家奴犯禁　捕治之仲夫怒遂罷其職尋授衛尉卿右諫議大夫. 舊制以義州爲兩國關門使價往來文牒出入皆由之必擇文臣調之其分道官亦以常　官有名望者遣之自武臣用事戍邊將軍皆帶兵馬之任爲分道故昌朔二城皆以將軍委之義州則以文牒交通須有儒士兼置文武二人由是州人困於供費. 及　爲西北兵馬使州人訴曰: "吾邑本北鄙殘鄕今文武分道　住一城供費不給不數年邑其丘墟矣請馳奏以便宜分管數城." 　然之具奏請以文官爲義州分道隸靈州威遠鎭武官爲靜州分道隸麟州龍州制從之. 諸將軍聞之相謂曰: "此欲因以奪武臣權也." 大怒請王斬　王驚駭親諭解之遂貶　巨濟縣令識者曰: "晉政多門魯分三家以至敗滅春秋譏之今重房制事將軍房沮之將軍出議郞將房沮之互相矛盾政令之發民不適從　刑殺人主之柄而臣下擅之自　見貶救民革弊之言無聞矣." 復拜諫議大夫.
術士言: "太白犯上將武官必有厄." 於是武官欲移災文官將軍李時用等三十餘人詣闕構　及右司諫崔基厚直史館王許召等六人罪請流王雖知無罪然柔弱無斷竟從其請　流遠島人多寃之. 時用等猶慮未足以厭勝追論中郞將金子格嘗助慶大升踰入宮墻之罪亦流於島. 時御史大夫文章弼屢以太白犯上將執法詐上表辭職旣而太白退舍旣遠而　又當其災故章弼復就職然尙懷疑每出入立喝道於馬後不欲當執法位其誣天如此. 久之王念　非罪見謫召還將復用朝論未諧不果十七年以判禮賓省事致仕居數歲疽發背卒年六十七.
金光中[*(金)　].
○金光中登第毅宗時稍遷給事中爲西北面兵馬副使有島在麟靜二州之境二州民嘗往來耕漁金人乘*閒樵牧因多居焉. 光中欲復地邀功擅發兵擊之火其廬舍仍置防戍屯田後金莊奉使如金金主讓之曰: "近稍有邊警爾主使然耶若邊吏自爲則固宜懲之." 莊還奏王命歸其島撤防戍. 光中累官至諫議大夫秘書監嘗愛驅使朴光升與衣食畜之請於人補隊校鄭仲夫之亂光升引光中匿人家密告害之.
後光中子　爲順安縣令會裴純碩徵兵　鍊軍以應聞光升爲祭告使來先遣人捕光升父於蔚州又執光升俱至順安令父子相見先殺其父謂光升曰: "哀汝父乎?" 光升曰然　曰: "愛父一也柰何背恩殺吾父乎?" 光升無以對遂斷其臂置軍中巡歷數縣然後殺之.
安劉勃.
○安劉勃明宗時累遷侍御史藏經道場　知政事宋有仁行香祗候崔永濡以贊引後至臺監御史欲劾之永濡請劉勃曰: "吾已乞　政得解願勿奏." 劉勃曰: "我未識　政意事須聞奏第君白王寢之耳." 永濡托王弟僧　曦以聞王曰: "此小過可赦柰　政怒何宜告諸　政." 劉勃後拜吏部郞中吏部點入仕者姓名以奏號曰點奏於是入仕者必賂白金數斤爲贄自判事至令史習以爲常競占下點曰某某皆自我出也. 唯劉勃毅然不點曰: "我無所知." 世服其淸官至國子司業卒.
崔汝諧.
○崔汝諧慶州人性寬厚才學淺短登第補蔚州通判不閑吏事無所可否但署紙而已. 初明宗爲翼陽公汝諧爲其府典籤一日夢太祖授笏於明宗明宗受之坐御床汝諧與百僚賀覺而奇之以告明宗曰: "愼勿復言此大事也使上聞之必害我." 汝諧遂歸心焉後　羅州求名果海脯厚　於府明宗深感之及卽位汝諧齎表至京隨例赴朝王不之知也. 陛辭日獨詣禁門因宦官以奏王始驚曰: "崔典籤來矣朕不省也." 引見甚慰籍之令留待命乃拜左正言知制誥不數年歷侍御史寶文閣待制年已七十矣奏曰: "吏部　籍臣年今實滿七十例當致仕." 王曰: "吏部錯書天使然也勿復有言." 驟遷諫議大夫國子祭酒掌監試士林竊笑. 拜樞密院使左散騎常侍謝表雲: "西垣備職寔知此日之恩榮北闕朝天始信當年之夢感." 因乞骸骨時年七十七特授政堂文學仍令致仕十六年卒年八十六輟朝三日謚文貞.
崔遇淸.
○崔遇淸忠州吏仁宗朝登第調進禮縣尉明宗在潛邸遇淸爲府典籤及卽位以舊僚寵任累歷臺諫. 趙位寵起兵遇淸以兵馬副使從軍禦之及還擢國子祭酒左*　{諫}議大夫尋出爲西北面兵馬使. 時靜州都領純夫郞將金崇等屢謀逆朝廷姑息不卽討遇淸誘州人斬純夫等王下詔褒之超授判尉衛事進樞密院使翰林學士承旨乞骸骨加守司空左僕射致仕十四年卒. 遇淸歷任中外有聲績然性癡闇年至七十二乃乞退時人譏之子沆謙.
王珪.
○王珪字叔　初名承老侍中剛烈公　之子太祖從弟寧海公萬歲七世孫也. 年七歲爲東宮學友性溫雅敏厚美容儀有器局未嘗以喜怒妄加人. 初授軍器注簿同正門下省以幼駁之毅宗曰: "其父有佐命之功豈可拘常例耶?" 累轉兵部員外郞殿中侍御史鄭仲夫之亂珪乞告覲母故免. 明宗時留守南京有專政珪娶平章事李之茂女之茂子世延以金甫當妹壻死於其亂李義方欲幷害珪囚其妻索之匿仲夫家獲免. 時仲夫女孀居見珪悅而通焉珪遂　舊室. 義方死珪復職奉使如金靜州中郞將金純富嘗欲殺郞將用純用純逃至京及珪還至靜州純富等以珪爲權臣壻欲劫留爲質請誅用純因謂珪曰: "公衣冠之族今背舊室托婚權門以圖苟活名義已虧將何顔與士大夫共立於朝乎?" 珪縮　無以對賴義州分道王度諭解之乃脫歸. 神宗朝拜御史大夫進　知政事累拜門下侍郞同中書平章事年六十四有微疾乃曰: "知足不殆." 遂上章乞退杜門懸車優游自適世稱耆英以珪爲首高宗十五年卒年八十七輟朝三日謚莊敬.
車若松[奇洪壽].
○車若松父擧首直史館若松與其兄若椿俱幼擧首曰: "若椿當以文藝立身可勤學若松武才著名." 若椿果登第仕至兵部侍郞若松出身禁衛明宗時由郞將拜將軍. 重房奏自庚寅以來武官皆兼文官而內侍茶房獨不得兼請許兼屬王以若松等四十三人皆兼內侍茶房武官兼屬自若松輩始. 神宗初拜樞密院副使進守司空　知政事若松與奇洪壽同入中書省上訖若松問於洪壽曰: "孔雀好在乎?" *　曰食魚　咽而死因問養牧丹之術若松具道之聞者曰: "宰相之職在論道經邦但論花鳥何以儀表百寮?" 若松後拜開府儀同三司守太尉中書平章事卒. 若松畜妓生二子長入國學補服膺齋生次入流品崔忠獻陰嗾御史臺奏屬伶官限七品又削學籍.
○洪壽字大古幸州人少善書工文及壯從武班歷事明神熙三朝官至特進壁上三韓三重大匡門下侍郞同中書門下平章事判吏部事以吏部掌銓選讓於忠獻引年乞退琴書自娛卒年六十二輟朝三日謚景懿.
鄭克溫.
○鄭克溫全州尙質縣人父元寧大將軍克溫初調良　令同正召入內侍以征西功授金吾衛散員累轉將軍得士卒心. 時國家討南賊克溫以所領軍赴之益訓鍊遇賊輒擊敗之　獲居多入爲大將軍歷御史大夫知門下省事進　知政事. 高宗二年卒輟朝三日謚翼烈性溫仁謹愿不露圭角凡所　威惠得宜當時無赫赫大名及去皆有遺愛無子配享康宗廟庭. 敎曰: "卿昴　毓粹崧嶽降精氣雄韓信之登壇早紆將印略邁張良之借　密轉軍籌當寧考之承　掌中樞而佐命　　大政逮事寡人故及見爾之平生眞可謂古之遺直. 朕　遭憂　深軫哀傷地隔九天雖未還於仙馭禮終三載將入奉於宗　顧侑位之難虛與群僚而　議當代之佐未必乏其人焉衆論所歸固無易於卿者爰擧追崇之典　　與享之聯. 朕將嘉乃丕績誓萬世之不忘卿亦相我先君佑三韓之永固."
柳光植.
○柳光植全州人風儀　偉淸儉節欲沈重寡言蔭補良　署令同正出　靈巖政尙淸嚴吏畏民懷累遷　知政事揚歷中外皆有聲績. 高宗八年以門下侍郞同中書門下平章事致仕逍遙自適世稱壽富雙全卒輟朝三日謚戴肅. 子　韶韶性剛亢少許可不事産業官至平章事子能爲寶文閣待制*　{諂}事崔　弄權*　{斂}怨及金俊誅　能亦被誅韶憂憤成疾卒謚莊定人譏之曰: "生不敎死無益."
權敬中.
○權敬中登第補博士嘗學神仙　穀之術李奎報作詩責之高宗朝累授尙書禮部侍郞知制誥與奎報兪升旦等撰明宗實錄分年秉筆. 敬中議曰: "臣所編四年之*閒記　異者凡若干事謹按春秋二百四十二年記天變者多矣只書日有食之而不書月食豈以日實也無待而明君象也月闕也有待而明臣象也. 取詩所謂彼月而食則維其常此日而食於何不臧之說忌陽之虧而不忌月闕故歟. 丁未七月之日食者卽是日而應見矣曹元正石隣之黨夜犯宮　而作亂豈非陰侵陽臣犯君之　歟. 魯昭公二十四年五月日食梓愼曰: '水也.' 昭子曰: '旱也.' 其言曰: '日過分而陽猶不克克必甚能無旱乎陽不克莫若積聚也.' 是歲果有旱說者曰: '二至二分日有食之不爲　日月之行也春秋分日夜等故同道而食輕不爲　水旱而已己酉二月之日食在於春分是以至閏五月而旱此其應也.' 日赤薄無光日旁有背氣外赤內黃日有東西珥者各一按前漢書註雲: '日旁氣在傍直對曰珥向日爲抱向外爲背背者背象也氣往迫之爲薄.' 晉志曰: '其君無德其臣亂國則日赤無光.' 天之譴告豈不丁寧乎? 雖去曹石之輩復有東南之賊縱橫煽亂者故譴告如此當此時而覺悟豈非令終之兆乎? 月犯昴者五月食昴者三月犯心者二月食心者二月犯心前星者一食心後星者二月貫心而行者一. 按星傳昴　頭胡星也爲白衣會又天之珥也主獄事心三星天王正位也前星爲太子後星爲庶子中星爲明堂大辰主天下賞罰天下變動心星見祥. 據此而言上國當有因刑罰失中之事胡兵踐蹂天街波及於外又且天王失位而嫡庶子孫蕩析不振者故罰之所示者如此其多也有國家者宜鑑省焉. 月犯角左星者三月入羽林者二月犯五車者二月犯箕星者四月入*大微者二月入南斗魁者三月食房者一月犯房南星者一月赤如血者一. 角爲天田亦爲理主刑則恐有刑法失理而不平者羽林爲天軍亦主翼王恐天軍多非其人翼王不謹者乎. 五車五帝軍舍也恐主軍非人不能嚴毅武勇致撓敗故歟. *大微天子庭也月五星入*大微軌道吉不識月果軌道否乎. 南斗天廟也丞相*大宰之位得非丞相*大宰不能褒進賢士　授爵祿之罰歟. 房爲天府又爲天駟而月掩食者天閑之駟散於非人故罰之所示者如此. 月者*大陰之精白而明者也今變赤如血者豈非星傳所謂月變色將有殃者乎? 歲犯執法者二歲與*大白同舍者一歲犯房上相者二*大白與辰星合者一*大白入犯*大微者一*大白犯南斗者一*大白入　行者一*大白經天者二*大白在北熒惑在南犯鎭者一*大白在東熒惑在西相犯者一*大白在東熒惑在西犯胃者一火入東井者一熒惑入輿鬼者四火犯司怪者一火入軒轅者一塡犯歲者一塡犯亢者一塡入　者一塡犯*大微東上相者一辰現房之東北者一. 按志曰: '仁虧貌失逆春令傷木氣則罰見歲星義虧言失逆秋令傷金氣則罰見太白星禮虧視失逆夏令傷火氣則罰見熒惑星智虧聽失逆冬令傷水氣則罰見辰星.' 仁義禮智以信爲主貌言視聽以心爲正故四星皆失塡乃爲之動五星之應大抵如此但仁義禮智之虧與貌言視聽之失果誰之爲歟? 將爲君天下者之應乎? 擅一國者之應乎? 不可知也. 星傳月食五星其國皆亡註雲: '其國者分野之國也.' 則當以分野論今不書分野則不可以論其應也. 又曰: '太白經天天下革民更王.' 則凡五星之變多是上國之事非本國之變不足懼也. 氣之變者西方赤氣如火又東南竟天自坤竟天者各一坤方赤氣如火者一. 按周禮有*시　氏之官掌十煇之法以觀其妖祥辨其吉凶而赤　乃憂氣之所應則當時必有憂　而謀亂者乎. 五色虹南北相衡者一乾坤二方虹　垂地者一白虹見西北方者一*大廟虹見垂地者二. 按晉志白虹百殃之本衆亂所基又雲: '白虹霧姦臣謀君擅權立威夜霧白虹臣有憂晝霧白虹君有憂虹頭尾垂地流血之象.' 以此鑑戒可也. 雨土大霧者各二志曰: '雨不霑衣而有土名曰　君臣乖.' 君臣道合廓然成泰　何有焉. 霧者衆邪之氣陰來冒陽若白日中天幽枉畢照衆邪之氣安得冒乎? 流星出入者二十有五星傳曰: '流星天使也自上而下曰流自下而上曰飛其大者曰奔奔亦流星也.' 漢書註雲: '飛絶跡而去也流光*跡相連也其吉凶之應以所出入論.' 大雨雹者八按魯僖二十九年昭公四年皆書大雨雹左氏記季武子問申　曰: '雹可禦乎申　對以聖人在上無雹雖有不爲　而以藏　用　之事演之.' 是故冬則陽入於地陰行於外於是有愆陽故鑿　而取之洩陽杜陰至春則陽不暴發而無淒風夏則陰入地中陽發於外將有伏陰故出　而頒之助陰抑陽至秋則陰不暴作而無苦雨. 今我朝藏　用　之法竊恐未盡合於古先請議黑牡　黍之奠桃弧棘矢之　藏之周用之遍則雹之　庶可禦矣. 物之怪神像頭亡者一宮門　尾自頹者一神者民之主也　智異山南紀之巨鎭其神尤爲靈異今示其像無頭者豈非內外人民咸懷無上之意故示以如此欲其省悟而革心也? 門者人所出入莫不由之者也今　尾自頹尙宜修省. 木之變則木介者二　食栗葉者二震殿柱者一傳曰: '妄興　役以奪民時則木失其性而爲變怪.' 魯成公十六年正月雨木　而劉向以謂　者陰之盛而水滯者也木者小陽貴臣卿大夫之象也此人將有害則陰氣脅木木先寒故得雨而　也或以木　爲木介介者甲也甲兵象則憂其兵亂栗北方之果　食其葉則北方之臣當憂讒賊震柱示棟撓之凶可不戒哉! 火之變則樞院火者一大倉　者一平壤祠堂　者一傳曰: '　法律逐功臣以妾爲妻則火不炎上.' 說曰: '火南方揚光輝爲明者也其於王者南面向明而理或耀虛僞讒夫昌邪勝正則火失其性而爲　矣.' 明宗早失配　中無內主七嬖爭寵五　招權是以火樞密而示譴牝　女謁失於樞機之密也. 大倉之火示不復畜養人也平壤祠堂　者示無神也. 水之變則井水沸流者一大水者三雪消如血者一傳曰: '簡宗廟不禱祠廢祭祀逆天時則水不潤下而失其性.' 說曰: '水北方終藏萬物者也王者卽位必郊祀天地望秩山川懷柔百神此所以順陰陽和神人也.' 明宗四時之享不躬行者有年宜水之爲　也. 京房易傳曰: '飢而不損玆謂泰厥　水水流殺人.' 又曰: '　　有德玆謂狂厥　水水流殺人已水地生　.' 往年關東飢而有司莫以告不擧荒政故今玆之水漂屋者一百流殺人者一千餘豈非泰之罰歟? 戊申之水水已而生黃　黃鼠豈非　　有德之罰歟? 石之變者自移者一裂隕者三金石同類其自移與裂隕金失其性也故或說石山之骨也骨已裂隕山亦將崩國主山川而山崩則國將危亡可不戒哉? 鳥之變　鳴不鼓　者一按易說卦巽爲大　酉爲小　又巽主風風主號令故　號知時巽木含火火生風火炎上故雄　有冠乃鳴巽者離之再變兌者離之變而巽爲股離爲羽翰故　將號動股擊羽翰而後有聲. 今　鳴不　　得非知時者非其人　官曠職之罰乎? 獸之怪虎入宮者一豹入城者一犢有兩頭者一虎豹山野之惡獸也. 今見於宮中與朝路得非將爲惡獸之所窟穴乎? 犢生兩頭者下民不一之兆也. 大抵世治則天變略世亂則天變繁道勝之君以人理天德衰然後天且譴告王者布德行政以順人心則　何不銷福何不至哉?"
金台瑞[*(金)若先*(金)　].
○金台瑞慶州人系出新羅宗姓父鳳毛美容儀解胡漢語每金使至必令　接常居東閣. 神宗朝拜樞密副使累官至門下侍郞平章事卒輟朝三日謚靖平. 台瑞登第事明神熙康高五朝位至守太保門下侍郞平章事引年致仕. 台瑞雖業儒不喜文性貪鄙豪奪人土田每出入人遮道呼訴曰: "公何奪吾食?" 其子若先爲崔怡女壻故有司莫敢劾坐吳承績事籍其家卒謚文莊. 子若先起孫慶孫起孫門下侍郞平章事慶孫自有傳.
○若先累官至樞密副使元宗納其女爲妃生忠烈王若先妻因燈夕入內高宗以太子妃母命其府牽龍行首中禁都知及將軍等爲僕從輿蓋服飾一如王妃. 識者曰: "下之僭上上自啓之." 初若先聚怡府中諸娘於望月樓牧丹房縱*　{淫}其妻妬訴怡曰: "吾其　家爲尼." 怡卽流若先所私娘及媒者於島壞樓房. 妻嘗與奴通若先知之妻以他事訴怡怡殺若先怡久之知誣妄殺其奴遂*　其女終身不見後追謚若先莊翼公.
子　初名晸又改*치以怡故由內給事拜守司空柱國怡辭以年少不稱乃改授將軍. 有人　　於怡怡召責之曰: "汝集無賴徒欲何爲乎?" 　其首流河東執其所親將軍金正暉平虜鎭副使孫仲秀茶房安琦等三十五人投之江. 後怡召　還歸俗拜司空. 司空唯諸王爲之　娶襄陽公女故授之實欲其無權以避沆也. 　聞沆謀害己欲先圖之爲書遣及第洪烈春坊公子鄭瞻遺叔父慶孫慶孫恐禍及以告怡怡囚洪烈等於街衢獄鞠其黨. 　之召還也將軍劉鼎指諭奇洪碩閔景咸等聯署狀請怡以　爲後怡置而不問至是怡出其狀悉囚署名者鞫之沈景咸等於江流　於高瀾島其餘死流貶黜者四十餘人.
文漢卿[權世侯白敦明].
○文漢卿溟州人祖儒寶右僕射漢卿性貪鄙怯懦初補隊正累遷大將軍. 高宗二年出爲西北面兵馬使論軍卒爵賞多受賂金又徵求州郡無厭因失人心. 明年金山王子兵入寇漢卿與戰擒八人賊屯藥山南石牛新　玉兒等驛之野. 漢卿會諸城兵戰於渭州城外斬五百七十餘級我軍死者三十餘人改中軍兵馬使. 賊　入東界漢卿擁兵宜州逗　不戰聚百工營中造私物利盡錐刀及賊來圍　城潛逃我軍大敗以罪流海島. 後召還拜上將軍歷兵工二部尙書進樞密院副使右僕射十三年卒.
有權世侯者爲西海道　山城防護別監禦蒙古兵城四面壁立唯一逕僅通人馬世侯恃險縱酒不爲備且有慢語. 蒙古設砲攻城門碎之矢下如雨又梯石壁而上以火箭射草舍延　城中人家甲卒四入城遂陷世侯自縊死城中死者無慮四千七百餘人屠男口十歲以上擒其婦女小兒分與士卒.
又有白敦明者爲東州山城防護別監驅民入保禁出入州吏告曰: "禾未穫　敵兵未至請迭出刈之." 敦明不聽遂斬之人心憤怨皆欲殺之. 及蒙古兵至城下敦明出精銳六百拒戰士卒不戰而走金華監務知城將陷率縣吏而遁蒙古兵遂攻門突入殺敦明及其州副使判官金城縣令等虜婦女童男而去.
盧仁綏.
○盧仁綏高宗三年爲朔州分道將軍金山王子兵數萬來侵仁綏唯事奉佛在山寺邏卒報賊已　入我境仁綏曰: "契丹亦人耳可忍殺耶?" 留寺三日賊橫行州境無敢誰何. 仁綏　城逃身中數矢僅免還京崔忠獻怒奪其職. 仁綏有老母卽　之被緇投邊山僧舍居數年. 崔怡寄書曰: "若來當復舊職." 仁綏大喜卽還京遂復職俄遷大將軍因得幸於怡好論人長短爲禍福人皆側目. 左僕射崔允匡素以　直稱一日謁怡仁綏在側允匡呼而數之曰: "汝何時拜大將帶紅　耶? 汝鎭朔州契丹兵入寇　城逃奔不忠也　老母遊方外不孝也不忠不孝天地所不容汝有何功位至三品耶? 正己而後正人何不自　妄談人得失耶? 若爾者宜竄遐裔以戒後來." 仁綏俯伏汗流洽背聞者快之後與周演之謀殺怡事洩怡執之投水中.
金義元.
○金義元高宗時人起卒伍驍勇少家貧爲無賴行一日有人持錢財衣物過者卽奪掠而走又有隣婦　戴銀甁*　{段}帛而去義元從後取之婦不知後義元貴呼其婦給銀甁*　{段}帛婦驚怪不受義元不言其故強與之. 官至門下平章事卒. 元宗時有允成者居甲串里隣有校尉夜穴壁偸穀一石穴小未能出允成自內推出之校尉乃走允成追及之曰: "汝迫飢餓以至此亦何傷家人無知者可取去." 校尉遂負而歸允成終不言妻　皆謂穿　所爲後校尉受俸具酒食來致謝.
列傳卷第十四.
