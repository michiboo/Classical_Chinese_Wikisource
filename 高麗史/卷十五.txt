世家卷第十五. 高麗史十五.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
仁宗一.
仁宗恭孝大王諱楷字仁表古諱構睿宗長子母曰順德王后李氏. 睿宗四年十月己亥生. 性仁孝寬慈. 十年二月立爲王太子. 十七年四月丙申睿宗薨諸弟以王幼頗有　　心. 平章事李資謙奉王卽位於重光殿. 朝夕奠殯哭踴盡哀左右侍臣哀慟不能止.
丁酉王詣景靈殿告卽位遣使告於*大廟九陵.
甲寅葬睿宗於裕陵.
五月庚午享於*大廟.
辛未追尊母后爲文敬王太后.
乙亥以李資謙守太師中書令邵城侯; 金景庸爲樂浪郡開國公; 李瑋爲桂陽公; 林有文金晙爲門下侍郞平章事; 韓安仁爲中書侍郞平章事; 崔弘宰金若溫　知政事; 李資諒爲樞密院使; 金沽知樞密院事; 文公美爲樞密院副使.
丙子以尹惟志爲尙書左僕射; 李英闡爲兵部尙書; 崔卓爲戶部尙書.
丁丑賜太后封崇執事官吏職一級.
戊寅以封崇太后御神鳳門赦.
六月戊子朔王如奉恩寺.
己亥以僧德緣爲國師學一爲王師.
庚子慮囚.
辛丑王受菩薩戒於乾德殿.
丁未宋持牒使進武校尉姚喜等六十九人來.
秋七月戊午　知政事致仕李軌卒.
庚午親設金光經道場於乾德殿三七日.
辛未醮於崇福殿.
己卯親行虞祭.
辛巳命三品以上官會都省議重刑.
八月庚寅御宣政殿決重刑.
己亥賜羅景純等及第.
壬寅親行虞祭.
九月甲子詔改生辰安貞節爲慶龍節.
乙亥命修睿宗實錄以寶文閣學士朴昇中翰林學士鄭克永寶文閣待制金富軾充編修官.
己卯慮囚.
冬十月壬辰設百高座道場於會慶殿齋僧三萬於中外.
庚子冊李資謙爲漢陽公.
癸卯親行虞祭.
十一月丁卯設八關會王御帳殿受賀幸法王寺.
東女眞酋長實現來獻馬.
丙子親饗年八十以上男女及義夫節婦篤廢疾於闕庭賜物有差特賜李資謙母金氏金帛藥物加等.
十二月丙戌朔親行虞祭.
丙申放帶方公　於京山府殺中書侍郞平章事韓安仁閤門祗候李仲若流樞密院副使文公美寶文閣學士鄭克永知御史臺事李永尙書右丞韓安中禮部郞中韓　承宣韓柱侍御史林存閤門祗候文公裕右正言崔巨鱗員外郞任元濬於外.
戊戌以崔弘宰權判樞密院事.
己酉慮囚.
○(癸卯)元年春正月甲子宋持牒使許立來.
己巳親醮於純福殿.
庚午幸外帝釋院.
庚辰親醮於乾德殿.
壬午中書侍郞平章事李資諒卒.
二月甲午親醮於闕庭.
戊戌燃燈王如奉恩寺.
癸卯王如興王寺移御長源亭.
三月丙子慮囚.
夏四月丁亥王還宮.
癸巳王以睿宗小祥如安和寺行香.
癸卯賜卞純夫等及第.
己酉親行虞祭.
庚戌以金緣判秘書省事監修國史.
壬子幸外帝釋院.
五月丁巳以旱避正殿集僧內殿講佛經禱雨.
己未幸普濟寺.
癸亥慮囚.
甲子造土龍聚巫禱雨.
幸龜山寺.
己巳醮於會慶殿禱雨.
六月癸未王如奉恩寺.
乙酉東南海都部署使朴景麟錯報女眞兵船三十　來犯境遣加發兵馬判官楊齊寶等禦之至慶州不見虜而還.
甲午宋國信使禮部侍郞路允迪中書舍人傅墨卿來. 庚子迎詔於會慶殿. 詔曰: "　聞嗣國甫謹修方諒惟善繼之初克懋統承之望遽經變故深極傷　. 肆　命使之華往諭象賢之寵載蕃賚予倂示哀榮宜*　{祗}服於王靈用永遵於侯度. 今賜卿禮物具如別錄." 癸卯王詣魂堂受祭奠弔慰詔. 詔曰: "惟爾先王祗愼明德宜綏厥位毗予一人天命難諶. 遽以訃　緬惟永慕. 諒極哀　纂嗣雲初踐修是屬勉思抑割用副眷懷. 今賜祭奠弔慰禮物至可領也." 祭睿宗文曰: "惟王躬秉一德嗣有東土. 孝友肅恭惠迪神*祗{祇}克紹於前文人四國是式. 而忠誠夙著義篤勤王旅貢在庭服命惟勤. 朕惟王介在海隅能知役志於享乃心罔不在王室嘉乃丕績眷顧不忘. 方將　飭使人往諭厥志示鎭撫於爾邦孰謂天不　遺遽聞大故. 邦國殄　震悼於懷. 今錫爾恤典用褒乃顯德以寧爾都尙其來止歆我寵靈永垂裕於爾後服休無　." 路允迪等告王曰: "帝聞先國王薨逝嗣王傳業故遣使致奠弔慰詔書祭文皆御製親　. 在元　*閒祭弔止是常例今恩禮甚異大觀年*閒所降詔書內特去權字以示眞王之禮今此御　亦示殊恩. 但先王爲已受遼冊命故避諱耳今遼命已絶可以請命朝廷." 王*　曰: "弊邦自祖宗以來樂慕華風　我先考以禮事大以忠述職雖在海外心常在於王室. 故天子灼見屢加寵澤今又親製祭文特示異恩. 於臣職銜又去權字雖先考嘗蒙此禮小子何足以當之. 所謂冊命天子所以褒賞諸侯之大典也今憂制未終而遽求大典於義未安實增惶愧. 冀於明年遣使謝恩幷達微誠惟公等善爲敷奏."
甲辰慮囚.
戊申太白晝見.
秋七月辛酉宋使路允迪等還王附表以謝.
壬戌太白晝見.
乙丑中書侍郞平章事金沽卒.
癸酉親設消　道場於乾德殿五日.
八月辛巳朔日食.
庚子以李資謙判西京留守事.
甲辰幸妙通寺.
遣河則寶如遼自龍州泛海不達而還.
九月乙卯王以文敬太后忌辰如安和寺行香.
丁巳決內外重刑.
己未幸普濟寺.
丙子慮囚.
冬十月乙酉親行虞祭.
戊子設百高座道場於會慶殿飯僧三萬.
十一月壬戌設八關會幸法王寺.
十二月壬午肆赦秩祀山川饗耆老及篤廢疾者賜物有差.
丙午以金至和判兵部事; 林有文崔弘宰爲門下侍郞平章事; 金若溫爲中書侍郞平章事; 拓俊京爲吏部尙書　知政事; 朴昇中爲樞密院使; 金仁揆同知樞密院事; 李資德爲樞密院副使.
○(甲辰)二年春正月丙辰晝晦.
辛酉門下侍郞平章事金晙卒.
二月乙酉流同知樞密院事崔弘宰於昇州褥地島.
三月己巳尙書右僕射李德羽卒. 以文翰自任嘗修肅宗實錄以勞拜戶部侍郞.
閏月甲申日赤無光.
乙酉親醮闕庭.
丙戌日色黃赤.
壬辰大風晝晦.
夏四月丁巳王如安和寺.
壬申奉安睿宗　容於景靈殿.
遷惠宗神主於順陵甲戌　睿宗於*大廟.
五月丁丑朔賜高孝　等及第.
庚子宋商柳誠等四十九人來. 初明州杜道濟祝延祚隨商船到本國不還明州再移文取索. 國家上表請留至是誠等來傳明州奉聖旨牒雲: "杜道濟等許令任便居住."
六月丁未王如奉恩寺.
戊申幸靈通寺命有司修葺崇福院.
辛酉謁顯陵癸亥謁昌陵丁卯謁裕陵癸酉謁綏陵.
秋七月己卯親　於*大廟.
甲申冊李資謙爲朝鮮國公.
戊子遣樞密院副使李資德御史中丞金富轍如宋謝恩獻方物.
八月戊午李資謙納其第三女於王. 庚申百官賀納妃.
甲子幸妙通寺.
庚午御神鳳樓大赦. 敎曰: "朕自　上嗣濫位震宮不能以孝行奉於君親仁德聞於士庶不天　禍易月終喪. 抱弓劒以哀號覩羹墻而永慕. 欲尊外家之長以慰先後之靈. 　朝鮮國公忠誠夾輔功業旣崇遣使策命公及夫人兼　用諸子壻宜以餘恩推及內外斬絞二罪以下咸赦除之望秩山川饗老人及篤廢疾鰥寡孤獨義夫節婦賜物有差凡有職者各以次陞職."
壬申下敎: "冊王妹承德宮主爲長公主." 曲宴宰樞侍臣徹夜.
九月庚辰王如安和寺.
甲午太白晝見經天六日.
丙申王如玄化寺宴宰樞侍臣.
冬十月丁未以慶龍節宴群臣於乾德殿常　以上官各賜馬一匹又宴宰樞侍臣於含元殿.
壬子封王妹興慶宮主爲公主.
甲寅幸外帝釋院.
十二月甲子以林有文檢校太保守太尉判尙書戶部事上柱國; 金若溫檢校司徒守司空門下侍郞平章事上柱國; 拓俊京檢校司徒守司空中書侍郞平章事; 李壽檢校司徒守司空　知政事; 朴昇中檢校司空政堂文學判翰林院事; 金仁揆檢校司空吏部尙書知門下省事; 李資德爲工部尙書知樞密院事; 許載同知樞密院事.
○(乙巳)三年春正月庚寅李資謙又納*　{第}四女於王. 壬辰百官賀納妃.
三月己卯制: "義州郞將庾淸曾被虜北遼今自拔還宜令赴京授本職一行軍忠占亦授本州校尉."
庚辰慮囚.
己亥幸崇福院賜號興聖寺設齋張樂以落之仍宴宰樞侍從官.
庚子還宮赦.
夏四月庚戌幸李資謙第宴夜還.
戊辰幸普濟寺禱雨.
五月壬申朔遣司宰少卿陳淑尙衣奉御崔學鸞如金金以國書非表又不稱臣不納.
丁丑幸妙通寺禱雨.
丙申親醮闕庭.
六月壬寅王如奉恩寺.
乙巳再雩.
丁未雨.
秋七月庚午朔賜李陽伸等及第.
八月己未幸西京.
九月壬午樂浪伯金景庸卒.
冬十月己酉門下侍郞平章事致仕林有文卒.
十一月丁丑至自西京.
十二月壬戌以拓俊京爲門下侍郞平章事; 李壽爲中書侍郞平章事; 朴昇中李資德金仁揆　　知政事; 許載知門下省事; 李之美知樞密院事; 智祿延金縝金富佾　同知樞密院事.
是歲金滅遼.
○(丙午)四年春正月甲午白虹貫日.
二月丁巳淮安伯沂卒.
戊午順宗延福宮主金氏卒.
庚申冊王妃李氏爲延德宮主.
辛酉內侍祗候金粲內侍錄事安甫鱗與同知樞密院事智祿延上將軍崔卓吳卓大將軍權秀將軍高碩等謀誅李資謙拓俊京不克. 資謙俊京擧兵犯闕壬戌焚宮闕癸亥劫王移御南宮殺安甫鱗崔卓權秀高碩及宿衛左僕射洪灌等十七人其餘軍士死者不可勝計.
甲子資謙等流智祿延金粲於遠地道殺祿延.
三月丁卯朔資謙劫王移御其第.
辛未以國家多事停選擧.
辛卯召百官議事金可否皆言不可. 獨李資謙拓俊京曰: "金昔爲小國事遼及我今旣暴興滅遼與宋政修兵強日以強大又與我境壤相接勢不得不事且以小事大先王之道宜先遣使聘問." 從之.
癸巳黃霧四塞.
甲午日色如血.
乙未遣李之美告*大廟筮事金可否. 其文曰: "惟彼女眞自稱尊號南侵皇宋北滅大遼取人旣多拓境亦廣. 顧惟小國與彼連疆或將遣使講和或欲養兵待變稽疑大筮神其決之."
赦斬絞以下罪以李拓之黨謂之衛社授職有差.
夏四月丙午王如安和寺李資謙扈從. 王回望舊宮泫然淚下.
丁未遣鄭應文李侯如金. 稱臣上表曰: "大人垂統震耀四方異國入朝梯航萬里. 　接境之伊邇諒馳誠之特勤. 伏惟天縱英明日新德業渙號一發群黎無不悅隨威聲所加隣敵莫能枝梧. 實帝王之高致宜天地之冥扶. 伏念臣　土小邦　躬　德聞非常之功烈久已極於傾虔惟不　之苞　可以伸於忠信. 雖愧　　之薦切期山藪之藏." 金回詔曰: "省所上表稱臣幷進奉土宜匹物等事具悉. 朕以推亡固存寔帝王之造以小事大乃社稷之圖. 　魁偉之渠材蘊變通之遠業. 卿家傳王爵世享　封. 抗章竭尊奬之誠任土盡委輸之節仍稱卑號足見全能. 加非兵革之威誘不玉帛之惠自然來者不曰良哉. 且君父之心予已堅篤而臣子之義汝毋易忘卜世卜年是　是訓. 外有合行條件事等卽次發使前去宣諭."
辛亥以拓俊京爲門下侍郞判兵部事; 李壽爲門下侍郞平章事判禮部事; 李資德許載　　知政事; 金富佾爲政堂文學; 李之美判樞密院事; 金珦金義元　同知樞密院事; 金富軾爲御史大夫樞密院副使.
五月丙寅朔移御延慶宮.
乙亥大雨雹.
庚辰命文武百官齋僧祈雨.
乙酉李資謙遣兵將犯御寢王密諭拓俊京執資謙囚之.
丙戌流李資謙及妻子於外. 餘黨分配遠地.
丁亥宣旨: "朕以幼　承襲祖業意欲倚賴外家事無大小一切委任而縱爲貪暴殘民害國. 朕雖知之無以防閑. 至今月二十日患起倉卒判兵部事拓俊京倡義定難功不可忘. 宜令所司論功懋賞軍器少監崔思全同心密輔可幷賞功."
辛卯流平章事朴昇中於蔚珍.
六月丙申朔王如奉恩寺.
甲辰設消　道場於天福殿.
乙巳以拓俊京檢校太師守太保門下侍郞同中書門下平章事; 李公壽判吏部事; 金珦爲戶部尙書知門下省事; 崔思全爲兵部尙書.
乙卯出李資謙女二妃納殿中內給事任元　女爲妃.
庚申以李珍福爲右僕射鷹揚軍上將軍高公現爲兵部尙書龍虎軍上將軍林修爲殿中監左右衛上將軍又以鄭惟晃等二十人有扈駕及捕賊功賜職有差.
秋七月丁卯宋遣閤門祗候侯章歸中孚等六十餘人來. 王迎詔於天福殿. 詔曰: "朕居春宮十有餘載罔敢怠逸四方所聞*道君大上皇帝{道君太上皇帝}享國日久厭於萬機之煩爰議內禪朕辭不獲命遂登大寶. 深惟祖宗基構之崇上皇付託之重夙夜兢*　{　}懼不克任. 而金人不道乘郭藥師背叛之故陷沒燕山　擾邊境達於都畿. 方朕卽位之初遭此震驚以故未及與王相聞. 朕惟王世濟忠孝膺授顯冊屛翰之舊久受國恩肆我烈祖神宗皇帝命使修聘禮意備至情同骨肉義則君臣以至於我道君太上皇帝錫賚不　待遇加等. 朕惟中國與王遠隔遼海而恩禮如此豈有他哉. 庶幾艱難有以敵愾耳王國與金相望無數百里之遠而不能蕩其巢穴以報中國豈累朝待遇殊絶之意耶. 金人者固嘗臣屬於王以叢爾海隅之醜背天逆神滅絶契丹遂陵中國*　{淫}暴滋甚使其得志何有於王哉. 孤軍深入理當　殄. 朕以其劫質肅王而去第命將士驅逐出境方將起天下之兵問罪小醜王其率勵師衆相爲表裏以行天誅. 夫*　{糾}　王慝獻　本朝以報中國數世之恩大忠也取亂攻昧誅討*　{淫}暴以伸威沙漠之外大義也拓地開境覆其巢穴報驟驕不臣之虜大威也. 一擧而三者皆得王何憚而不爲. 高爵厚賜朕於王無所愛惜王其勉之." 侯章在館又致書於王曰: "章等來時奉皇帝聖旨. 祖宗行堯舜之道務本敦化. 與本國講好幾二百年禮無不備我道君太上皇帝繼而承之恩崇益厚比緣奸人啓議悉興邊事使金人猖蹶. 興無名之師雜烏合之衆襲其不備擾我中原恣行劫掠. 是時有勤王之師數百萬. 大臣獻議曰: '不擊於黃河之南可邀於大河之北正玆深入若大兵一擧則無遺矣.' 今皇帝登祚之初孝悌恭儉　食晏寢任賢使能崇信顧義未欲殄滅. 於是金人悔過告和請路求歸沙漠主上因而資之以金帛爲　軍之具. 復有無厭之求窺伺河北關鎭人神共怒. 事不獲已待以秋　必興師討伐乘此之時本國安可坐視若將兵境上共爲掃除是結無窮之好耶. 因玆成功別遣使人前來." *　雲: "本國自祖先以來承事上朝恭順之誠未嘗敢怠神宗皇帝雖遠隔遼海而天日之明無不鑑炤降使修聘恩禮尤厚道君太上皇帝繼而承之待遇加等錫賚倍常實百生難報之恩也. 惟天地不責其報而區區感激之心庶幾萬一. 今者伏承奉使宣贊來傳詔書以金人不道*　{淫}暴滋甚方將起天下之兵問罪小醜令小國率勵師衆相爲表裏以行天誅. 孤自初奉讀不覺流涕. 惟金人之始也固嘗臣屬於我國而常以寇掠爲事我國以邊鄙甫寧不欲生事來則懲而禦之去則備而守之要在羈　而已. 我祖肅王代有酋長盈歌力以制群兇威以降諸部雄視白山數侵吾境吳達惠奴相繼而作凶勢益振. 昨者被掠人自大金還來言: '上朝使臣到蕃土禮數一如降使北遼之例.' 又聽邊人之言: '金人陷沒契丹遂犯上朝地界皇帝以登祚之初未欲殄滅因其請和而許之.' 以中國之大而如此　小國孤立其將安恃乎. 今年四月特遣使修好已經累朔尙未回報. 載念本國天　流行府庫焚蕩凡爲禦戎之具靡有孑遺. 方議鳩工以圖興復今詔書委曲諭示此實雪舊恥報大恩之日也. 然以殘弊之兵當新勝之虜恐非勉強所能及也. 但冀訓勵師徒修整器械待王師臨壓彼境. 則弊國敢不盡力相爲表裏. 假託威靈助平戎醜孤所願也. 天實臨之惟奉使宣贊復命日宜以此意奏聞."
癸未侯章還王附表以聞. 略曰: "王人驟至天詔俯頒拜命殊尤撫躬隕越. 竊以一王乃域中之大諸夏爲天下之尊. 　九聖之承明統庶邦而無外凡爾含識固宜歸心苟或爲　實雲匪茹. 惟金人之爲暴値丹國之不天. 旣乘新勝之鋒浸有橫行之意妄圖猾夏遂及侵疆. 恭惟皇帝陛下新握乾符　追聖政遭繹騷於京國軫赫怒於淵衷將欲應天而順人伐叛而問罪. 特馳使指曲示訓詞謂: '犯漢者義必加誅而尊周者禮當敵愾.' 遂令師旅　擧表裏相攻. 言念小藩世蒙厚德常願盡忠於報上豈能無意於勤王. 忽奉讀於絲綸第難禁於涕淚. 宜卽奔命以待興師. 但爲弊封本非勝國近經　　焚盡畜藏其於儲　資糧繕修器械. 必也整齊而後動固難造次而可圖. 　又賊勢兇強未宜輕觸虜地險隘豈易長驅. 然帝命之臨門理無　避. 俟王師之制敵少助威靈但願聖明灼知誠懇."
壬辰幸普濟寺.
八月乙巳設佛頂道場於天福殿.
九月乙丑遣樞密院副使金富軾刑部侍郞李周衍如宋賀登極.
庚午王如安和寺.
辛未金宣諭使同僉書樞密院事高伯淑鴻　卿烏至忠等來. 金主　伯淑等曰: "高麗凡遣使往來當盡循遼舊仍取保州路及邊地人口在彼界者須盡數發還. 若一一聽從卽以保州地賜之."
冬十月丙申慶龍節宴群臣於天福殿.
戊戌王餞金使於大明宮附回表謝一依事遼舊制.
壬子召還金粲爲殿中內給事.
癸丑幸南京.
己未幸藏義寺.
十一月壬戌朔宴群臣於延興殿.
甲子幸仁壽寺.
庚午至自南京入御延慶宮.
丁亥移御壽昌宮.
閏月壬辰朔赦犯二罪者免刑流之犯流以下免罪. 饗年八十以上及鰥寡孤獨孝順節義者賜物有差.
乙未設般若道場於重華殿.
丙辰飯僧於禁中.
十二月丙寅李資謙死於貶所.
癸酉遣衛尉卿金子　刑部郞中柳德文如金謝宣諭. 表曰: "高伯淑至密傳聖旨保州城地許屬高麗更不收復. 切以勾麗本地主彼遼山平壤舊墟限於鴨綠累經遷變逮我祖宗値北國之兼幷侵三韓之分野雖講隣好未歸故疆. 及乎天命惟新聖王旣作見兵師之起義致城堡之無人. 當臣父先王時有大遼邊臣沙乙何來傳皇帝　旨曰: '保州本高麗地高麗收之可也.' 先王於是理其城池實以民戶當此之時. 雖小邦未嘗臣屬上國而先帝特欲寵綏隣藩霑以訓辭賜之舊土及後嗣之繼序遭聖德之承天備認德音恭修臣職. 惟此東濱之寸土本爲下國之邊　雖嘗見奪於契丹謂已拜恩於先代特推異渥仍屬弊封豈僥倖而致玆. 蓋遭遇之異甚. 深仁大義不可名言. 　力薄材若爲報效惟當備春秋之事守藝極之常擧邦國而樂輸傳子孫而永誓高明在上　　無他."
己卯設消　道場於天福殿.
庚辰以金仁存檢校太師門下侍中; 金珦爲兵部尙書; 崔惟迪爲戶部尙書; 召還韓柱爲刑部郞中知制誥.
○(丁未)五年春正月丁酉金遣高隨來賀生辰.
庚子移御壽昌宮.
丙午金使還王餞於重華殿附表以謝.
二月己巳移御延慶宮納刪定都監判官金璿女爲次妃.
乙亥幸西京.
庚辰謁太祖眞殿.
三月癸巳金子　柳德文齎詔還自金. 詔曰: "省所上表謝宣諭幷進奉物事具悉. 卿　人未諭之前願爲附屬禹會旣通之後益亮勤悰因嘉志在於畏天當卽恩綏而賜地. 頃陳貢　止上謝章. 領閱之餘奬嘆雖切尙託言於戶口未別奏於誓封. 但其事事以訖成忠於世世而可信所諭之言其或不定所得之地將何以憑." 諫官奏: "子　入金不能御下其從者與金人鬪傷. 金人　讓執都部署申錫杖之請治辱命之罪." 乃免官.
甲辰西京妖僧妙淸日者白壽翰說王設灌頂道場於常安殿.
戊申王與妃及兩公主幸興福寺. 遂與宰樞近臣御樓船於大同江中流宴樂.
己酉慮囚.
壬子移御九梯宮天興殿.
癸丑命政堂文學金富佾講書洪範.
甲寅御麒麟閣命承宣鄭沆講書說命周官.
乙卯流: 拓俊京於　墮島崔湜於草島尙州牧副使李侯進龜州使邵億郞將鄭惟晃西材場判官尹翰等於遠地.
御麒麟閣命鄭知常講書無逸召從臣及西京儒臣二十五人賦詩賜酒食.
丙辰王與妃及兩公主御龍舟於大同江沿流宴樂召宰樞侍臣侍宴.
丁巳移御觀風殿.
戊午詔曰: "朕荷天地之景命襲祖宗之遺基奄有三韓於玆六載智不能謀明無所觸　變相仍略無寧歲. 去年二月亂臣賊子乘*閒而起陰謀發覺朕不得已咸致於法自是引咎責躬慙德多矣. 今以日官之議行幸西都. 深省旣往之愆冀有惟新之敎布告中外咸使聞知. 一方澤祭地*祗{祇}四郊迎氣. 一車服制度務從儉約. 一除冗官不急之務. 一勸農力田以給民食. 一務儲官穀以待救民. 一取民有制常租調外毋得橫*　{斂}. 一撫民安土無使逃流. 一濟危鋪大悲院厚畜積以救疾病. 一無以官庫陳穀抑配貧民強取其息又無以陳朽之穀強民　米. 一山澤之利與民共之毋得侵牟."
夏四月丙寅大雨雹.
庚午王妃任氏生元子百官表賀.
乙亥設般若道場於長樂殿.
乙酉以文公美爲吏部尙書; 韓安中爲尙書右丞; 韓　爲禮部侍郞; 文公裕爲閤門祗候; 李神倚爲千牛衛上將軍; 鄭克永爲東京留守使; 林存爲晉州牧副使; 崔巨鱗爲尙州牧副使. 公美等皆資謙所流至是召還復職.
五月壬辰流同知樞密院事崔惟迪於慶州刑部侍郞蔡碩於珍島縣.
乙未御靈鳳樓命兩京神騎擊毬賜物有差.
辛丑慮囚.
金富軾等至宋明州會金兵入　道梗不得入癸卯乃還.
六月乙丑賜王佐材等及第.
庚午以金仁存判吏部事; 李公壽判兵部事; 金富佾爲戶部尙書判禮部事; 金珦檢校太尉守司空; 金富軾知樞密院事; 崔滋盛同知樞密院事; 崔思全爲吏部尙書知都省事; 文公美爲禮部尙書知制誥; 鄭克永判衛尉事翰林學士.
乙酉慮囚.
秋七月辛亥至自西京入御延德宮. 下詔曰: "今春巡西京駐　至秋乃還. 將以推恩及諸有衆諸扈從人有所犯者若非故犯勿論諸隨駕人員及西京迎駕百司各加同正職一級諸勞役僕*肄{隸}賜物有差其餘未盡稱下者令攸司以類聞奏施行."
丙辰宋敎練使明州副使張詵來.
是月西京西北道蝗.
八月甲子移御延慶宮.
乙亥幸普濟寺.
丁丑以李瑋爲中書令; 任元　爲禮賓少卿御史雜端.
辛巳改延慶宮爲仁德宮; 天福殿爲天成殿.
九月己丑遣國子司業李仲如金賀天淸節.
甲午王如安和寺.
丁酉幸王輪寺.
癸卯慮囚.
丁未幸妙通寺.
己酉金宣慶使永州管內觀察使耶律居瑾秦州團練使張淮等來.
丙辰王迎詔於天成殿. 詔曰: "勍敵奉天而廢立事蓋非常諸侯爲朕之蕃宣理當誕告. 厥初　宋請復幽燕密修浮海之勤申結與隣之好先皇帝曲矜懇至卽示允兪. 曾無知施以固盟飜更納亡而構怨　桓纘紹復佶雲爲. 仍久示於含弘訖無聞於悔禍以致人神共怒天地不容. 止勞將帥之一征旋致　巢之坐覆宗　失守父子見　. 載惟積　之深至有易姓之事謂神器不可無主議降新封. 　生民惟懷至仁共推舊宰已於今年三月初七日宣諭元帥府差人押送趙主父子幷燕王越王　王以下宗族四百七十餘人赴闕仍備禮冊命亡宋*大宰張邦昌爲大楚皇帝都於金陵. 於　獲盈貫之元惡於是輸成畢造物之全功所宜同慶. 今賜卿衣帶犀金銀絹匹*　{段}等物至可領也."
冬十月丁卯命有司刷諸李所奪土田臧獲悉還本主.
己巳金使耶律居瑾還王附表以謝. 表曰: "非常勝事不世異恩實千古之未聞擧一方而祗服. 皇帝*陞{陛}下應三靈之符讖襲累世之宗　. 仁之所漸者深則義之所制者衆德之所施者廣則威之所屈者多. 故得神兵一揮率土大定東西南北拓地增疆華夏蠻夷望風束手. 功業光輝於竹素威靈聳動於乾坤. 今者飭使節以有宣與侯邦而同慶便蕃上眷渥縟多儀. 惠厚及遐固論酬而無計心存事大但忠藎以爲期."
丁丑設百座道場於天成殿命內外齋*　{僧}三萬.
十一月乙未幸奉嚴寺落成.
遣石俊如金謝賀生辰李　賀正.
十二月庚午門下侍中金仁存卒.
戊寅慮囚.
壬午以李公壽判吏部事監修國史; 金富佾爲中書侍郞同中書門下平章事; 金珦崔滋盛　知政事; 金富軾爲戶部尙書; 文公美同知樞密院事.
是月太白晝見經天.
○(戊申)六年春正月丁亥王不豫宰樞百官禱於廟社山川佛祠道宇.
辛卯慮囚.
壬辰金遣蕭懷玉來賀生辰.
乙巳仁德宮火.
丙午移御延德宮.
壬子移御壽昌宮.
是月太白晝見經天.
二月乙卯朔王引見金使蕭懷玉以不豫故至是受詔.
癸亥南京宮闕火.
戊辰燃燈王如奉恩寺.
庚午移御壽昌宮.
丁丑幸普濟寺.
三月丁亥宋綱首蔡世章*　{齎}高宗卽位詔來.
庚寅移御興王寺薦福院.
壬辰親設華嚴道場於弘敎院五日. 戊戌幸弘圓寺飯僧.
壬寅以李公壽爲門下侍中; 金富佾守司徒判尙書兵部事; 金珦爲同中書門下平章事; 李璹檢校司徒守司空左僕射判禮部事; 崔滋盛檢校司空判工部事; 金富軾爲翰林學士承旨.
甲辰慮囚.
丁未以崔思全守司空尙書左僕射.
夏四月乙卯詔曰: "比來天文有變時令不調. 冀推恩而寬刑或調氣而消　. 宜令有司慮囚赦二罪以下望祀國內山川饗耆老及篤廢疾節義孝順鰥寡孤獨賜物有差. 又元曉義想道詵皆古高僧宜令所司封贈."
丁巳南界海賊多起. 以御史中丞鄭應文爲宣撫使往諭之.
癸亥王如安和寺經宿而還.
甲子移御大明宮卽順天館.
己巳帶方公　卒於京山府.
甲戌太白晝見經天.
己卯詔崔惟迪緣坐子罪實非自作許量移田裡.
庚辰賜李元哲等及第.
五月己亥移御延德宮醮於闕庭.
庚子移御大明宮. 乙巳移御壽昌宮.
庚戌禱雨於廟社山川.
六月甲寅朔王如奉恩寺.
己未設菩薩戒道場於重華殿.
辛酉以崔弘宰爲門下侍郞平章事崔弘義爲戶部尙書左右衛上將軍.
丁卯宋國信使刑部尙書楊應誠齊州防禦使韓衍等來. 初應誠至江亭移牒接伴所云: "准　今將欲至碧瀾亭貴國禮意勤　若不預行開陳必至虛有煩勞. 緣爲二聖在遠臣子不忍聽樂筵會. 今將舊例檢炤迎詔拜表日依例用樂外如有筵會則赴坐免樂幷免送衣帶花酒." 己巳迎詔於壽昌宮. 詔曰: "數遇中微變生外　. 肆朕纘紹方圖　寧. 惟三韓之舊邦實累世之與國. 嚮煩信使來效充庭乃緣艱虞久緩報聘. 想亦量其多故當不替於素懷. 玆奉大金之尺書特馳一介之行李航海越境良有　煩救　恤民必加軫助. 聊將薄物不逮　儀. 今差楊應誠韓衍等充國信使副兼賜國信禮物衣帶金鍍銀器雜色匹*　{段}散馬等物." 應誠等歸館復上語錄雲: "昔周室多難或言於晉文曰: '求諸*候{侯}莫如勤王諸侯信之且大義也.' 晉文旣定王室因成　業載之書典光耀無窮. 竊惟貴國在海東最號爲大世著忠順. 自通使以來本朝待遇貴國恩禮加厚未始小衰. 此者時遇艱難國家多事不料狄人用詐遂勤二聖遠征. 上下憂勞莫遑寧處. 重念貴國秉禮重義而又本朝恩遇積有歲年非他國之比方玆緩急義當責望正仗大義勤王時也. 今皇帝初登寶位遣使撫問國王就煩津發迎請二帝. 於傳宣拜詔日已嘗一一面陳繼以公牒移館伴所再煩申覆誠懇備至諒蒙體悉. 貴國以謂去金道路險阻不可前行在祖宗時金人嘗附貴國之使入貢當時道路自通未聞不可行也. 貴國又恐金人亦由此遣使然金人自破契丹後皆由河東山北通使必不由此而來. 若貴國慮金人因此生事應誠等今此奉使只是素隊百十人持國書禮幣前去講和卽非爭鬪貴國*　{第}津發使人一行至界上先報知金人以聽可否或裁　人數一切從之自是無由生事. 若使由貴國之路迎請二帝則不虧二百年忠順之義亦以報列聖眷遇之恩. 國家報功倍於疇昔而四方諸國益仰令名信服高義實有無窮之休. 而貴國重臣皆有　贊奉戴之忠國家賞典傳於不朽. 非一時使人私己之利也敢盡布腹心惟冀國王謀及重臣　濟玆事無以暴起之狄人遂失久要於華夏早希與決無至稽留." 王以書答曰: "本國自祖宗以來事大以誠. 故自神考至於太上道君皇帝視同一家其異恩厚禮豈易名言. 惟天地不責其報而區區感激之意庶幾萬一伏聞二帝遠征擧國憂憤雖不能應時奔問官守而臣子之心豈遑寧處. 且皇帝孝悌群公忠義必也動天地感鬼神天地鬼神共相　贊豈使二聖久勞沙漠. 每祝早還京闕以副天下之望. 皇帝初登寶位首遣侍臣就傳詔命欲令小國津發前去迎請二聖使副又於傳詔日一一面諭繼以公牒懇意備至敢不拜命. 然女眞之始也分居部落未有定主故嘗臣屬我國或隨我使人入貢上國此後漸致強盛常爲邊患. 近者陷沒大遼侵犯上國自此兵威益大抑令小國稱臣仍約定禮數一依事遼舊例小國不得已而從之. 然其俗好戰常疾我樂率上國近於疆界修葺城壘屯集兵士意欲侵陵小國. 如聞使節假道入境必猜疑生事. 非特如此必以報聘爲名假道小邦遣使入朝則我將何辭以拒. 苟知海道之便則小國之保全難矣. 而淮南兩浙緣海之地得不慮其窺　耶. 苟爲不然小國豈敢恬不從命. 玆事實大非敢飾言惟使副曲察情衷少　雅意歸奏闕下."
癸酉慮囚出輕繫.
辛巳幸外帝釋院.
秋七月丙戌　知政事李璹罷.
庚寅幸普濟寺.
壬子幸王輪寺.
八月庚午宋使楊應誠等還王御重華殿引見附謝表曰: "皇使鼎來天暉遠逮仰龍光而拜賜戰　炭以交懷. 恭惟皇帝陛下應戴舜之誠懋興周之業　功不替圖　受於丕基哲命自貽勤用祈於初服. 乃眷東土實爲世臣特煩法從之班曲示訓辭之重仍加好賜敷錫異恩奉咫尺之威固將殞越讀懇惻之語徒自涕　. 蓋念遐藩素陶聲敎遠自祖先之世　　恩禮之加延及後　益圖內面. 忽聞邊鄙之爲梗遂致春秋之後倫而　帝室多艱　輿遠狩但增驚駭罔識端倪. 　無路以奮臂阻問安於行在. 分　救患當輸敵愾之忠. 　力薄材難展勤王之　憂　滋劇神明所監. 緣臣繆纘孫謨適丁厄會災荒　至人物凋殘內逼逆臣跋扈之兇外虞強國　伺之　. 方初平難兼講和隣匪曰爲功幸無生事. 非不知擧弊邑以奔朝廷之敎命盡微勞以*　累代之寵靈. 勢有未便事難自遂但期睿聖曲亮　誠. 察臣方處於艱危赦臣實非於逋慢永加容德　遂曲全則藝極其存無失小邦之事大文威所被敢忘荒服之尊王. 指白日以誓心冀皇天之垂炤." 時應誠等往復不已又*　曰: "上朝先是降詔令小國往諭女眞來朝小國竊慮女眞不可使窺中國富盛不敢奉詔朝廷不以爲然遂多方招諭厚賜金帛. 彼旣知中國虛實窺心一動長驅深入騷擾京師. 小國與金國疆　相接知情僞甚熟. 今使節由此而往則猜疑生隙禍不旋踵. 假令使節由此往彼彼必由此復禮. 又　其國東濱大海尤善水戰彼托以復禮審知淮浙形勢萬一具戰艦浮海而下擊其不意竊恐北苦陸戰南苦水戰首尾受敵爲患必鉅. 事至於此雖悔可追. 小國所以不獲奉詔者天地洞鑑不敢飾辭. 雖曠日持久更不敢他議." 仍選日請附回表. 應誠等*　曰: "貴國君臣必以爲有害而不從只欲使人還歸是終不許也." 遂不受附表例贈宴幣衣對禮物亦皆不納而去.
甲戌遣禮部侍郞尹彥　如宋上表曰: "天地之仁各令萬物以咸遂帝王之道不責衆人之所難敢吐　辭仰干聰聽. 竊念本國地分東鄙世事中華. 守千萬里之封疆未躬於朝請顧二百年之恩禮但誓於忠勤. 昨者聞兩聖之播遷擧三韓而悲痛. 旣不能奔問官守以申臣子之誠又未得首倡義兵以徇國家之難. 今伏遇皇帝陛下起從元帥之府光襲先王之基冀與臣民共迎　輅. 詔書下而老幼垂泣德意形而遐邇宅心. 至　感神豈無厥應宸極反正. 今也其時. 臣屬室家焚蕩之餘當軍國擾攘之際愧未遑於慶禮辱先遣於皇華. 雖命出重嚴乃事難遵　. 蓋彼金國接我鴨濱旣乘猾夏之威又有害隣之意常令密諜以待　端. 如聞仗節之假途則必應時而生事或揚兵可畏而加責或復禮爲名而請行在此路衝將何辭拒. 彼衆我寡旣難可以與爭唇亡齒寒又焉知其非禍豈徒今日之扼腕. 必有他時之　臍. 職此多艱理非自慢. 伏望皇帝陛下念臣內懷嚮慕憫臣外迫侵陵山藪示藏雷霆收怒. 小國有保全之幸上朝無藩屛之危. 率諸侯而尊周王非敢期齊晉之故事任厥土而作禹貢願不失靑徐之舊儀丹慊不誣皇天是證."
甲戌以崔思全守司空尙書左僕射.
乙亥幸西京.
自四月至是月太白晝見經天.
九月丁亥遣李愈如金賀天淸節.
丙午命行從宰樞與妙淸白壽翰相定新宮於林原驛地.
以林景淸爲樞密院副使.
冬十月壬子朔東南海安撫使鄭應文奏: "溟珍松邊鵝洲三縣海賊佐成等八百二十人投附已於陝州三　縣置歸厚就安二場晉州宜寧縣置和順場以處之." 群臣陳賀.
庚戌慮囚.
甲寅至自西京入御壽昌宮.
癸亥遣吏部尙書崔濡衛尉少卿宋覲如金謝宣慶幷進方物.
甲子幸神衆院.
十一月戊子移御仁德宮.
己丑遣工部員外郞兪元胥如金謝賀生辰閤門通事金澤賀正.
丁酉移御壽昌宮.
戊申移林原驛作新宮命內侍郞中金安督役. 時方寒　民甚怨咨.
十二月甲寅尹彥　還自宋. 詔曰: "朕比遣使　　馳殊域念父兄之遠狩邈川陸之相望假道無從問安*미切爰荷藩維之舊庶資疆　之通遽　奏封備陳誠　鑑觀彌日慨嘆在中. 顧孝友之思雖欲伸於己志然幾微之慮亦當盡於人情. 旣諒恭勤無忘屛衛."
乙卯慮囚.
癸亥以崔思全　知政事判尙書刑部事; 韓　爲樞密院副使; 崔滋盛爲吏部尙書; 尹　爲刑部尙書; 崔濡康侯顯爲左右散騎常侍.
壬申金遣錦州管內觀察使司古德衛尉少卿韓昉等來. 甲戌王迎詔於重華殿. 詔曰: "朕聞夏商而來莫非不仁失天下漢魏以降則有故事爲諸侯. 玆載籍之具書非一時之創見. 惟宋太上皇趙佶少帝桓所以背恩而失信與其致討以就　. 亦已使聞不須重　. 自玆朞歲邈在別都比詔詣於闕庭因面數其過失. 顔之厚矣省伊戚之自貽人皆知之顧何辭而以對. 殞越於下咸服其辜. 然罪可釋愚可哀終棄絶之弗忍惟名不正言不順亦爵號之旣加已於今年八月二十六日降封趙佶曰昏德公趙桓曰重昏侯. 事皆惟新理宜誕告言念至公之擧諒　同慶之誠. 嗚呼命不於常國必自伐. 惟皇上帝之震怒不爲桀亡非予一人之能令侯於周服敬爾有土其聽朕言. 今差司古德韓昉等充報諭使副仍賜卿衣帶匹*　{段}銀器等具如別錄至可領也." 司古德等上語錄雲: "承樞密院　子准奉聖旨候到國有合計議事件須至定疊回日卻具申覆以憑奏聞. 開立下項. 保州之地初有詔諭更不收復意謂貴國必能*祇{祗}率舊章遵奉王室. 故朝廷不愛其地特行割賜爾後數歲貴國尙未進納誓表. 故於回謝宣諭詔內雲: '尙託言於戶口未別奏於誓封. 但其事事以訖成忠於世世而可信所諭之言其或不定所得之地將何以憑.' 伏覩詔書旨意坦然明白逮今貴國未嘗遵依第據守上項州城於理豈爲穩便. 不識進退之*閒終欲如何. 及自脅從幷逃移戶口其數頗多皆稱物故殆未可亮. 今年八月十四日安北都護府牒來遠城爲人民越江到昌朔州地分耕種勘會公案. 昨蒙先皇帝　賜鴨江爲界及承簽院高伯淑宣諭聖旨更不收復保州一城境內今來貴國人民有耕種事理不便到請懲戒寢罷勘會昨來朝廷差降高伯淑宣諭時言議語錄但傳　旨許賜保州　無一城境內語句兼未　定界至. 自是見得係內地分宜約*　{束}封吏無令依前輒有更添妄煩理會. 天會五年二月九日貴國謝恩使末　斷遣外依國朝典憲犯者合出徵償入被死之家此時送伴所具牛馬頭匹及銀兩數牒過到今經久　未依應送納於禮似爲未安. 右上數事貴國果能推誠享上卽納誓表皎然自明朝廷亦當回賜誓詔兼別降指揮申　封疆一切務從寬大成長久之計. 今年三月五日來遠城收到無主馬二匹多日無人識認. 相度弓口左右收得必是界外行到尋已令交付訖. 今年八月十四日東京兵馬都部署司准東路軍司申巡檢司申於海岸收捉貴國金鐵衣等六人狀稱浮海値風漂流到此情可憐憫亦仰移文分付訖. 今年八月十四日東京兵馬都部署司准東路統軍司申巡檢已申因巡邊收捉到貴國崔頗喜尋責得狀. 稱係天齊城所管因盜本國牛馬捉敗同賊爲此避罪將妻幷馬一匹來到據上項賊人幷將到物件亦令分付訖. 右上三司邊境細故朝廷亦不遺忽一一指揮有司卽令移文送付無少底滯. 實恐邊吏壅　不達王所故各具聞白庶見朝廷待貴國之意." 又上語錄雲: "於謝保州表內雲: '擧邦國以樂輸傳子孫而永誓高明在上　　無他'之言辭意輕汎. 具如近代宋人夏國與舊遼　朝廷所立誓書及表皆有若　此盟社稷傾危子孫不紹或神明　之無克　國之語. 相度旣永敦誓好果無食言. 辭意雖重於理無可避者. 至如自古盟載之辭如此類者非一兼貴國與遼時誓表必自有故事朝廷所收圖書亦可考據此事誠非創行要索. 朝廷*　{祇}欲永通歡好美意灼然. 伏望裁酌早賜端的垂諭以憑回日申覆朝廷具行聞奏." 王*　曰: "昨蒙親授　錄今逐所有事件一一論報謹具如後. 保州之境本高麗地分嘗爲舊遼所幷頃屬大朝統一中外先皇帝眷顧小國使邊臣沙河賜之又簽院高伯淑奉使日宣諭更不收復保州. 小國不勝慶幸奉表陳謝曰: '擧邦國以樂輸傳子孫而永誓高明在上　　無他.' 以此誓心更無章表. 意謂盟誓多是敵國交相疑忌故不得已而爲之如春秋所記衰周列國之事. 今則聖人受命廓然一統惟是下藩中心悅服恭修職貢一依高伯淑來諭條件罔有愆忘今玆諭以未進納誓表於理不爲穩便又言卽納誓表朝廷亦當回賜誓詔爲長遠之計. 聞命以還不勝感懼當候回謝報諭行李入朝兼上表以聞. 其人口逃移是臣父先王生前不獲臣事上國時事當時臣幼少未嘗聞知　高伯淑來日宣諭許令小國取便遂兼表上謝今更以讓殆未可亮實深驚恐莫知所圖. 天會五年金子　入朝不能檢下致令崇吉刺傷人命回來卽令奪子　職田遠流兼刑崇吉. 自來小國舊法犯罪人處斷流配外更不徵贖. 是以因循至於今日遽沐來諭亦多兢恐切冀更受指揮. 先皇帝時邊臣沙河奉宣　賜鴨江爲界遂言此後其境內寸草尺木不令吾人採取　遇今皇帝謂小國必能祗率舊章遵奉王室不愛其地特賜割賜而只許保州一城不許傍側小土此豈朝廷以至仁大德撫字小邦之意乎. 是以緣邊官吏見上國人民越江到昌朔州地耕種遂移文請徵戒寢罷. 今沐來言係內地分宜約束封吏無令依前妄煩理會此違自來受命慶賴之心是以惶恐不知所爲. 向者來遠城收到無主馬二匹東路巡檢司於海岸收捉金鐵衣等六人浮海値風漂流到此又因巡邊收捉崔頗喜避罪將妻幷馬入幷令交付當初聞之雖喜然謂出上國邊官處分. 今聞朝廷雖細事不以遺忽一一指揮有司移文分付乃知朝廷寵綏下國至深至厚感荷之誠萬萬於此亦當俟來次行李兼附表以謝."
世家卷第十五.
