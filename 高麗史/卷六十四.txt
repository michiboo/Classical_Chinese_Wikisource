志卷第十八. 高麗史六十四.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
禮六.
凶禮.
國恤.
○高麗人不立國恤之儀. 至國有大故則皆臨時采　附比以從事事已則諱而不傳故其見於史者特梗　而已.
太祖二十六年五月丙午王疾大漸御神德殿命學士金岳草遺詔有頃而薨. 太子諸王及宗室近臣皆　地哀號. 乃令百官列位於內議省門外宣遺命. 惠宗卽位率群臣擧哀六月戊申發喪於詳政殿宣遺詔. 己酉殯於詳政殿之西階庚午行祖奠太常卿讀謚冊攝侍中元甫行禮賓令王仁澤奉大牢之奠. 壬申葬於顯陵以遺命喪葬園陵制度依漢魏故事悉從儉約.
景宗六年七月王疾彌留甲辰遺詔服紀以日易月十三日周祥二十七日大祥西京安東安南登州等諸道鎭守各於任所擧哀三日釋服. 丙午薨於正寢葬於榮陵成宗卽位.
顯宗二十二年五月辛未王疾篤薨於重光殿. 德宗卽位居翼室朝夕哀臨. 甲戌王率群臣成服百姓玄冠素服. 六月丙申葬於宣陵群臣公除. 戊戌王釋服. 十月戊寅宰輔表請復常膳許之. 元年五月己丑王以皇考中祥祭齋七日居翼室　闇反哭擧哀一如唐德宗故事. 二年八月　顯宗於太廟.
文宗三十七年七月辛酉王疾篤薨於重光殿殯於宣德殿. 是日順宗卽位. 八月甲申葬文宗於景陵. 十月乙未王疾篤遺詔在外州鎭官吏止於本處擧哀喪服以日易月薨於喪次. 是日殯於宣德殿丙申宣宗卽位. 戊戌王率百官成服詣宣德殿行祭. 十一月庚申王親臨啓殯哭盡哀葬於成陵. 二年九月壬子王親奠於順宗魂殿. 九年九月壬午王太后李氏薨於西京歸葬戴陵. 乙酉遼遣王鼎來賀生辰. 有司奏: "古典天子諸侯三年之喪旣葬釋服心喪終制不與士大夫同禮. 今賀節使已至伏望以日易月二十七日後釋服迎命." 從之. 十年九月丁丑王詣仁睿太后返魂殿行小祥祭從晉制奉安神主於本殿.
肅宗十年十月王還自西京丙寅至長平門外以疾薨於輦中到西華門發喪太子群臣哭踴奉入延英殿卽日移殯於宣德殿. 遺詔方鎭州牧止於本處擧哀服喪之制以日易月. 是日睿宗卽位甲申葬於英陵. 元年三月乙卯王詣肅宗虞宮. 七年七月己巳王太后柳氏薨殯於大內八月丙申葬於崇陵. 王祖送於闕庭. 十七年四月王疾革丙申遺詔喪服以日易月方鎭州牧止於本處擧哀成服三日而除遂薨殯於宣政殿. 仁宗卽位朝夕奠殯哭踴盡哀甲寅葬於裕陵. 七月己卯虞八月壬寅虞十月癸卯虞十二月朔丙戌虞. 元年四月癸巳小祥己酉虞十月乙酉虞. 二年四月甲戌　於太廟. 二十四年二月王疾大漸丁卯遺詔喪服以日易月薨於保和殿是日毅宗卽位三月甲戌王及百官國人成服甲申葬於長陵癸巳王以下釋服丙戌虞. 二年二月丁巳大祥.
明宗三年十月庚申李義旼弒毅宗於　林五年五月丙申發毅宗喪百官玄冠素服三日壬寅葬於禧陵. 十三年十一月癸未王太后任氏薨殯於義昌宮旁私第王朝夕哭臨. 閏月甲寅葬於純陵王導　車自義昌宮步至彌勒寺釋服. 十四年二月壬戌卒哭. 禮官奏: "按仁睿太后喪制一依文廟故事卒哭之後上及群臣應帶紅　者皆服　帶今太后之喪亦依此制." 中書省駁議: "王后喪制不宜與國王同." 王曰: "人子之於父母其心一也豈可重父而輕母哉? 卒哭之後朕雖許卿等帶紅而卿等宜引禮固辭　祥期之內朕常帶　而卿等獨帶紅耶?" 夏四月壬申燃燈翼日大會觀樂燃燈上元事也以國恤權停至是行之唯禁揷花諸伎. 五月甲午金祭奠使太府監完顔*辜來. 初至西郊亭接伴使大將軍張博仁舞蹈行問上禮*辜以國恤舞蹈譏之曰: "何失禮也!" 博仁猶不悟. 丁巳王宴金使使不入曰: "今日之事是謂花宴　王旣起復禮宜從吉結彩棚奏樂揷花可也不則不受享禮." 王使人*　曰: "雖受起復練祥未　可從吉禮乎?" 金使怒不赴宴. 六月戊辰宴金使竟不結棚揷花奏樂. 八月王以嬖妾死久不御肉人譏之曰: "丁母后喪未五旬而復常膳今反乃爾何失禮之甚也." 十一月甲午虞己亥設八關會王觀樂於毬庭. 以太后祥月除賀禮及舞蹈工人庭舞歌曲. 初禮官奏: "仲冬乃王太后忌日請於孟冬行八關禮." 王以問相府　知政事文克謙曰: "太祖始設八關蓋爲神*祗{祇}也後世嗣王不可以他事進退之. 　太祖禱於神明曰: '願世世仲冬無令有國忌若不幸有忌則疑國祚將艾也.' 故自統合以來仲冬無國忌今有之是國之災也而又以孟冬設八關固非太祖意禮官所奏不可許." 從之翼日大會王又觀樂於毬庭. 十五年八月壬申行八虞祭. 十六年正月丙午附於太廟.
神宗五年十一月戊午明宗薨於昌樂宮宰樞及常　官以上　帶詣闕陳慰宗室百官及士庶人玄冠素服三日唯葬禮都監服至葬日. 己巳金遣戶部侍郞李仲元來賀生辰. 十二月朔辛未王受詔於大觀殿先遣左承宣於承慶謂金使曰: "前王在殯迎詔及宴不敢擧樂." 金使曰: "迎天子之命豈可以私喪徹樂乎?" 遂用之. 丙辰宴金使先遣人告曰: "前王在殯未敢宴於正殿." 金使不聽再告乃許之. 閏月壬寅葬明宗於智陵. 王初欲葬以王禮崔忠獻堅執不可降從其妃景順王后葬儀*閒用仁廟葬禮. 時太子斥在江華未得襄事國人哀之. 七年正月己巳王背疽御千齡殿詔太子嗣位是爲熙宗. 丁丑薨戊寅殯于靖安宮崔忠獻會宰樞於其第議減禮司所奏服喪二十六日爲十四日. 二月庚申葬於陽陵. 二年二月己未　於太廟.
康宗二年八月王不豫丁丑遺詔易月之服三日而除薨於壽昌宮戊寅高宗卽位九月丙寅葬於厚陵. 十九年六月朔庚戌王妃王氏薨百官玄冠素服三日辛酉葬王后. 四十六年六月壬寅王薨於柳璥第遺詔太子嗣位太子奉使未還*閒太孫監國. 易月之服三日而除. 太子卽元宗. 七月乙卯有事於太廟以國恤除牲牢樂懸. 九月丙辰蒙使加大隻大等來太孫傳令旨曰: "大朝使來不可以凶服迎當服　　以迎其留使外館以待終制." 己未葬高宗於洪陵太孫釋服. 元宗在元聞訃服喪三日而除. 元年二月己酉燃燈太孫如奉恩寺除黃紅傘水精鉞　駕前儀仗及引駕其他諸王宰樞兩班士卒侍衛如常儀. 入康安殿與諸王分坐東西看樂. 許諸王宰樞文武兩班服吉服紅　. 三月甲申元宗還戊子卽位. 六月丙寅小祥. 十五年六月王不豫癸亥遺詔易月之服三日而除藩鎭州縣毋得越疆奉遵朝廷哀制至於科擧昏姻一切如舊薨於堤上宮. 八月戊辰瀋王至自元詣堤上宮謁殯殿. 己巳王幸本闕服黃袍卽位於康安殿是謂忠烈王. 九月壬午王詣殯殿始服斬衰麻　率群臣哭. 乙酉葬於韶陵王釋喪服. 元年十一月乙未王行七虞祭於魂殿. 二年六月乙丑　於景靈殿. 七月乙未　於太廟. 二十三年五月壬午安平公主薨於賢聖寺殯於壽寧宮令國中士庶素衣白帽至葬. 八月丙午世子成服己未葬於高陵. 三十四年五月王不豫七月己巳薨於神孝寺是夜殯於淑妃金氏第. 八月壬子瀋陽王自元來奔喪詣殯殿入哭設奠百官以玄冠素服侍立. 甲寅瀋陽王服紫袍詣景靈殿告嗣位遂至壽寧宮卽位是爲忠宣王. 九月辛卯王祭殯殿癸巳祭殯殿乙未王祭殯殿. 大*　{斂}三臨盡哀. 百官皆縞素停朝市. 十月丁酉葬於慶陵諸司設奠道次祖送梓宮. 初發王衰麻　手擎香爐步至十川橋乃乘肩輿至山陵. 葬訖率百官大臨侍魂輿而返安於靈眞殿. 二年九月丁丑　於寢園攝太尉大寧君崔有　前一日詣靈眞殿齋宿其日早行告事由祭. 攝司徒政丞柳淸臣典儀判事李之　與諸享官受祝版徑詣寢園百官具儀衛會靈眞殿門外　立. 奉木主出安於輅密直二人坐於前攝上護軍二人坐於後內侍常　二人又坐其後. 百官前後導從至寢園大尉司徒及典儀判事先入庭分立左右右上諸享官及侍臣入庭分立奉主去輅就輿樂作及門樂止. 齋郞奉主置拜位攝侍中俯伏致告訖奉主復乘輿堂上執禮官引入正室先見太祖次見惠顯二祖次見仁明二祖訖奉安於位堂下. 樂作太尉洗爵初獻司徒亞獻典儀終獻其禮實王之所制也.
忠肅王二年十一月　國大長公主在元不豫十二月甲午薨. 庚子柩東還. 仁宗皇帝命中書省御史臺百官奠於道. 三年二月丙子公主喪至百官玄冠素服迎於郊殯於永安宮庚寅葬公主. 十二年五月辛酉太尉王[卽忠宣王.]薨於燕邸甲戌訃至遣三司使尹莘傑萬戶姜融迎梓宮於平壤. 七月癸酉梓宮至百官玄冠素服郊迎殯於淑妃宮十一月甲寅葬於德陵. 十七年六月丁未　於寢園.
忠惠王後五年正月王在元丙子薨於岳陽縣閏二月己巳訃至停朝市三日. 六月癸酉梓宮至八月庚申葬於永陵. 忠穆王二年正月丁未奉安木主於魂殿五月乙酉　於太廟.
恭愍王元年三月辛亥忠定王遇　薨於江華. 七月癸酉葬於聰陵諸司一員服斬衰奉安神御於宣明殿. 辛禑元年四月己酉　於太廟.  恭愍王十四年二月甲辰徽懿公主薨輟朝三日百官玄冠素服置殯殿國葬造墓都監及山所靈飯法威儀喪　　車祭器喪服返魂服玩小造棺槨墓室鋪陳眞影等十三色以供喪事又命諸司設奠. 四月壬辰葬於正陵百官玄冠素服送至陵及返魂改吉服從還. 王手寫公主眞日夜對食悲泣三年不御肉膳. 二十三年九月甲申洪倫等弒王丙戌殯於寶房. 辛禑與宰樞發喪擧哀十月庚申葬於玄陵. 百官皆喪服秉燭導　車前行諸司設奠道次. 禑以喪服出演福寺西街迎拜肩輿前導至宣義門外拜送平笠白衣乘馬而還百官至山陵葬訖以吉服返魂於寶源庫.
辛禑元年三月甲戌貞順淑儀公主薨百官玄冠素服輟朝市. 四月甲辰葬於頃陵百官又玄冠素服送至山陵公服侍魂輿而返安於魂殿.
陳慰儀.
○其日百官　　　閣門先立殿門外東邊*祇{祗}候分引兩班中心爲頭異位重行北向立定侍臣隨品交立. *祇{祗}候引宰臣就褥位舍人喝: "宰臣兩班再拜!" 閣使出行詣宰臣右立宰臣搢笏　進表. 閣使揖搢笏奉表抽笏奉表. 入門揖落笏　進一拜　搢笏呈表於　上膝退面拜　退出門外揖就位揖雲奉宣: "卿等所慰已知." 舍人喝: "皆再拜!" *祇{祗}候引宰臣出. 次引兩班出訖閣門橫行再拜行頭進步復位拜揖退.
　太廟儀
○其日承宣開殿實魂殿都監判官秉燭先升拂　筵趺　踏臺. 訖太祝入室啓　出神主安於趺上行告　廟祭. 訖太祝入室奉神主還安　內闔戶而出承宣封室戶儀仗樂部列於門外. 尙舍設褥位於殿庭指諭牽龍各著錦衣陪腰輿置褥位上又設褥位於外庭置綵帛樓子又設褥位於大門外置大輅於褥位南. 承宣重房備身將軍指諭內侍茶房序立於內紫門階下執禮命尙贊閣門*祇{祗}候引傘扇入陳於外庭. 侍臣左右分立宰臣密直一行西上. 太史局奏時員報某時承宣開室戶攝侍中詣　前　奏雲請降座升輿內侍一員奉靈　一員奉趺　太祝宮　令奉神主　降自西階安於腰輿殿侍衛及巡檢等陪立. 次殿中禁服其服左右分立指諭牽龍陪立於紫門階上. 次承宣重房備身將軍內侍茶房指諭肅拜訖殿都知着錦衣奉*鈍子左右分立陪腰輿出門外小駐. 舍人喝: "宰臣密直左右侍臣肅拜!" 訖攝侍中　請降輿升樓子安於樓子如前儀進行. 至大路前褥位小駐攝侍中　奏請降樓子升輅安於輅上如前儀. 舍人喝: "百官再拜!" 　侍奉員將文武兩班上馬黃門侍郞奏上馬. 舍人喝: "百官再拜!" 訖上將軍一員佩刀就輅前立奏: "神主路上行李萬福升　太廟." 再拜訖密直二員上將軍二員內侍　上四員　乘密直輅外前面上將軍後面別監輅內稍後左右陪奉. 到太廟外駐輅　乘官俱下前到. 享官肅拜訖輅至門外攝侍中　奏請降輅升輿. 安於輿上如前儀. 尙舍於門外先設幕次幕前設褥位腰輿到褥位上以樓子邀之尙舍別監捲簾安於幕內床褥上如前儀. 廟庭執禮俟廟內諸事畢詣幕次. 舍人喝: "宰樞侍臣再拜權退." 引腰輿置幕前褥位上. 別監又捲簾. 廟庭大祝奉神主　安於腰輿齋郞陪腰輿贊者引入廟門廟庭. 執禮曰: "魂殿侍衛員將人吏掌固退散." 出門外再拜. 退散後齋郞等陪腰輿入安於廟庭東邊褥位大祝齋郞奉木主歷見太祖而下先王先後訖入安於當　之室. 享官行祭禮畢闔戶而出. 　景靈殿儀放此.
上國使祭奠贈賻弔慰儀.
○文宗之喪宋遣祭奠使左*　{諫}議大夫楊景略副使禮賓使王舜封弔慰使右諫議大夫錢　副使西上閣門副使宋球來. 祭奠使設奠於魂殿使副就位. 執事告陳設畢使副卽席再拜. 使搢笏焚香　酒讀祝文. 本國上陪官捧祝文　伏興使副再拜訖嗣王向闕立. 使稱有　嗣王再拜. 使口傳宣訖嗣王再拜. 使搢笏捧贈賻詔書嗣王　受　伏興. 祭奠禮畢弔慰使副少進嗣王向闕立. 使宣有　嗣王再拜. 口宣及授弔慰詔書　如祭奠使儀. 訖與祭奠使副展慰陳狀如常儀. 仁睿太后之喪金遣太府監完顔*辜來賜祭將祭*辜問曰: "太后　象坐耶立耶." 對曰: "坐." *辜曰: "諸侯王母坐而天子使拜可乎? 必藏影幀乃入行事." 王遣人陳諭再三*辜從之. 王立庭下*辜登堂再拜奠爵. 安平公主之喪元遣火魯忽孫來弔. 王與世子素衣短帽黃帶群臣玄冠素服與火魯忽孫入臨殯殿.
先王諱辰眞殿酌獻儀.
○其日質明禮司奏初嚴所司陳仗衛於殿庭內外如常儀. 樞密以下左右侍臣就大觀殿庭文武百寮就泰定門外立班以俟. 侍中詣宣仁殿門版奏外辦禮司奏二嚴. 王出御大觀殿鳴鞭內外仗衛大喝: "再拜!" 舍人喝: "樞密以下左右侍臣再拜!" 次閣門員引宰臣就拜位. 舍人喝: "宰臣再拜!" 西出. 黃門侍郞就庭中　伏　奏請動駕奏訖　伏興退復位. 王降殿升輦出利賓門外禮司奏三嚴. 出泰定門黃門侍郞出就輦前　伏　奏請駐輦　伏興. 舍人喝: "文武百寮再拜!" 次黃門侍郞復就輦前　伏　奏請　侍臣百寮上馬侍中傳宣曰: "可." 黃門侍郞　伏興傳侍臣員將文武兩班宣許上馬. 傳訖舍人喝: "樞密以下侍臣及近臣百寮應騎者俱再拜!" 訖黃門侍郞復出　伏　奏請動駕　伏興退復位. 鳴鞭侍臣前導出昇平門前後導從應騎者皆乘馬. 駕至眞殿門外降輦入幄次殿內酌獻　與燃燈小會駕幸儀同. 酌獻時宰臣以下文武百寮皆着　　.
成宗八年十二月敎: "太祖及王考戴宗王　宣義王后忌月禁屠殺斷肉膳."
靖宗三年七月壬戌以王　元成太后諱辰百官就乾德殿上表陳慰諱辰陳慰始此. 自後考　諱辰宰臣進表三品以上黑帶假紅以下犀帶陳慰如儀.
文宗三十一年五月甲戌王以顯考忌服素　避正殿令中外斷音樂禁　獵終月.
恭讓王三年正月辛丑禮曹啓曰: "安慶公　以元王母弟簒立元朝遣使奉元王復位則　不當稱爲英宗亦不當載諸祀典. 今遇忌日致祭有乖大義請罷之. 且忠肅王妃洪氏乃忠惠王恭愍之母后忠惠王妃尹氏乃忠定王之母后. 以正統君王有後之妃　今不祀實爲闕典乞兩妃忌日及眞殿祭享悉倣近代先後禮." 從之.
上國喪.
○顯宗二十二年七月己未契丹報哀使工部郞中南承顔來告聖宗喪宣詔於顯宗魂堂. 辛酉德宗引契丹使擧哀於內殿. 十月辛巳遣工部郞中柳喬如契丹會葬.
文宗九年九月癸亥契丹告哀使鴻　少卿張嗣復來告興宗喪. 王聞嗣復過鴨綠江減常膳徹音樂禁屠宰斷　獵. 禮司奏: "禮世子不爲天子服又童子不　乞太子及樂浪開城國原侯　不服平壤公以下文武常　以上服喪." 從之. 乙丑王服素　率百官出昌德門前嗣復傳詔擧哀行服輟朝市三日. 丙子遣知中樞院事崔惟善工部侍郞李得路如契丹弔喪會葬.
仁宗十三年二月辛丑金報哀使檢校右散騎常侍王政來告太祖喪. 百官玄冠素服. 癸卯王受詔與國人服喪三日. 閏月丁未報哀使還附表陳慰. 乙卯遣少卿金端侍御史李時敏如金弔喪. 十四年二月丙辰金遣使來告太皇太后喪擧國素服三日. 丁卯遣殿中監尹彥植左司諫崔允儀如金弔祭.
明宗十九年正月金世宗崩三月戊午遣奉慰使及祭奠兼會葬使如金. 己未金遣使來告喪庚申王素服率百官迎詔於都省廳擧哀. 四月壬戌釋服. 二十一年二月乙未金遣完顔臣來告皇太后喪遣大將軍韓正修郞中崔敦禮如金弔喪. 大將軍文得呂司業李世長致祭. 丁酉王率群臣發哀於都省.
熙宗四年冬金章宗崩五年正月丁酉遣奉慰使史洪紀祭奠使李淳中如金.
忠烈王二十年正月癸酉世祖皇帝崩王與公主以羊十馬一祭於殯殿. 二十六年正月丙寅元皇太后崩四月庚戌遣同知密直司事薛景成如元弔喪. 戊午王如元弔喪. 六月癸酉王祭太后殯殿.
恭讓王四年六月己卯王聞大明皇太子薨欲發喪廷臣啓曰: "皇太子未成爲君不可服喪." 於是輟朝三日百官布帶.
隣國喪.
○太祖七年九月新羅王昇英薨來告喪王擧哀遣使弔之.
諸臣喪.
○高麗大臣之卒賻贈恩恤極爲優厚. 然其儀制史闕未詳略擧其見於史者以著其凡.
太祖十九年十二月大匡裴玄慶疾篤王親幸其第問疾王出門而玄慶卒. 王駐駕命官　葬事而後還.
成宗六年三月內史令崔知夢卒王聞訃震悼賻布千匹米三百石麥二百石茶二百角香二百斤官　葬事贈太子太傅謚敏休. 八年五月守侍中崔承老卒王慟悼下敎: "褒其勳德贈太師賻布千匹　三百石粳米五百石乳香百斤腦原茶二百角大茶十斤." 十四年四月平章事崔亮卒王慟悼贈太子太師賻米三百石麥二百石腦原茶千角以禮葬之謚匡彬.
穆宗元年七月內史令徐熙卒賻布千匹　麥三百石米五百石腦原茶二百角大茶十斤　香三百兩謚章威以禮葬之. 七年六月侍中韓彥恭卒賻米五百石　麥三百石平布八百匹中布四百匹茶二百角贈內史令謚貞信以禮葬之.
顯宗八年五月戶部尙書金殷傅卒輟朝一日後贈侍中. 十五年六月平章事崔沆卒王悼甚賻絹三百匹布五百*　{段}米麥各千石謚節義. 二十二年八月侍中姜邯贊卒輟朝三日謚仁憲命文武兩班會葬弔　賻贈加禮.
靖宗八年六月內史令徐訥卒王御重光殿廊下擧哀貴臣擧哀與諸王同其異者一擧哀而止耳.
文宗元年十月平章事皇甫穎卒賜米百石麥五十石布四百匹大茶三百斤香十斤.
肅宗九年九月　知政事朴寅亮卒賜弔慰敎及　書賻贈以禮謚文烈.
睿宗五年七月平章事李　卒輟朝三日遣使弔祭官　葬事謚文良. 十年二月中書令崔思諏卒王震悼輟朝三日賻恤優厚令百官會葬謚忠景.
仁宗十四年十一月樞密院知奏事鄭沆卒王悼甚輟朝弔祭賻米百石布二百匹御筆特謚文安.
毅宗十一年二月平章事高兆基卒輟朝三日命有司護喪賜謚.
明宗十六年四月政堂文學崔汝諧卒官　葬事輟朝三日謚文貞. 十九年九月平章事文克謙卒輟朝三日謚忠肅.
高宗四年三月樞密副使蔡靖卒官　葬事以賞平賊之功. 六年八月崔忠獻死十二月丙子以忠獻死輟朝三日.
元宗四年十一月永安公僖卒五年四月辛未以僖卒輟朝三日. 十四年九月平章事張佶卒十一月庚子以佶卒輟朝三日.
恭愍王十七年密直副使李岡卒王悼甚賜厚賻樞密例不得謚特謚文敬.
五服制度.
○斬衰三年給暇百日. 正服子爲父女子在室及已嫁而返室者爲父. 義服妻爲夫妾爲君. 加服嫡孫父卒承重者爲祖父曾玄孫承重者爲曾高祖. 齋衰三年給暇百日. 正服子爲母. 加服嫡孫父卒承重者爲祖母曾玄孫承重者爲曾高祖母. 公侯以下三日而葬十三月小祥二十五月大祥二十七月　祭. 齋衰周年給暇三十日. 正服爲祖父母爲伯叔父及妻爲姑　妹在室爲　妹適人無夫子爲兄弟爲長子及妻爲衆子及女子爲姪及姪女在室爲嫡孫及嫡孫女爲嫡曾孫庶母爲其子及君之衆子. 降服父卒母嫁[爲父後者無服.]報服亦如之. 義服嫁繼母爲子. 外族正服爲外祖父母. 義服爲繼母慈母義母長母爲妻. 大功九月給暇二十日. 長　正服爲伯叔父及姑爲兄弟　妹爲子及女子爲姪及姪女爲嫡孫. 成人正服爲堂兄弟爲堂　妹在室爲衆子妻爲庶子及妻爲姪妻. 降服爲姑　妹姪女適人. 外族正服爲舅爲姨在室. 小功五月給暇十五日. 正服爲曾祖父母爲伯叔祖父母爲從祖母在室爲堂伯叔及妻爲堂姑在室爲兄弟妻爲再從兄弟爲再從　妹在室爲堂姪及堂姪女爲嫡孫妻爲姪孫及姪孫女在室爲嫡曾孫妻. 　正服爲伯叔父及姑之中　爲兄弟　妹之中　爲子及女子姪及姪女之中　爲嫡孫之中　爲衆孫之長　爲嫡曾孫之長　. 降服爲堂　妹適人. 外族正服爲舅妻爲外甥及外甥女在室. 義服爲妻父母爲女壻. 　麻三月給暇七日. 正服爲高祖父母爲堂伯叔祖父母爲再從伯叔及妻爲再從姑爲堂兄弟妻爲親表兄弟及　妹爲再從姪及姪女在室爲堂姪孫女爲曾孫女爲衆孫女爲曾姪孫爲嫡玄孫. 降服爲從祖母及堂姑適人爲再從　妹及姪孫女適人. 　正服爲伯叔父及姑之下　爲堂叔堂姑之長　爲兄弟　妹之下　爲堂兄弟　妹之長　爲子及女子姪及姪女之下　爲嫡孫之下　爲衆孫之中　. 外族降服爲姨及外甥女適人. 正服爲堂舅爲舅姨兄弟及　妹爲外甥妻爲外孫. 義服爲庶母乳母. 凡五服聞喪給暇三分之二有剩日入暇限. 成宗四年初定此制. 十一年六月制: 六品以下不入常　官父母喪百日後所司勸令出仕. 除起復銜以　服　角遙謝行公. 十五年七月定朝官遭喪給暇式忌暇各三日每月朔望祭暇各一日大小祥祭暇各七日大祥後經六十日行　祭暇五日.
穆宗六年六月制: 五品以下官吏父母喪百日後所司勸令出仕卽上讓表不允遙謝後起復結銜以　服　角出仕.
顯宗九年五月制: 文武官遭喪第十三月初忌日小祥齋給暇三日其月晦日小祥祭給暇三日第二十五月二忌日大祥齋給暇七日其月晦日大祥祭給暇七日自翼日計六十日至二十七月晦日　祭給暇五日二十八月一日以吉服正角出官行公. 十九年四月制: 京外官吏父母喪大祥齋後　暇前依前出仕.
靖宗三年正月制: 外任及東西兵馬官吏之妻在京身死令坊里報吏部除奏聞幷行喪式限行移界兵馬使及界員無事時則所管事體酌量許令上京以爲恆式. 又官吏及軍其人等有父母墳墓改葬者給暇三十日來往程途其官遠近　酌施行. 六年八月制: 各道起復領軍員當　服者權著吉服正角還軍歸家依制　服. 九年六月制: 罪不及　前典　訓誅殺人等無罪之子禮當行服其三年大喪依制行服其他五服勿令給暇.
文宗三年九月丙申制: 外方官吏遭兄弟　妹喪者若在遠州除申請京官直於外官請暇妻父母服不論妻之先後　令給暇. 四年正月制: 外官父母在京身死除奏達許令上京. 軍興時則所管事體商量兼考兵馬使給暇移文酌量裁決其別命員及隨使記事者亦依此例. 八年正月制: 防禦官父母喪百日已滿以吉服正角遙謝赴任. 二十二年十月制: 嫁母之喪前式無服然人子不服其喪似忘　勞膝下之恩自今行百日服後以吉服正角出仕. 三十年六月制: 先亡有後之妻及同居妻父母服制依式給暇. 三十三年八月制: 外任官大祥祭給暇. 外方立魂堂者許於魂堂在處行禮仍留行　以吉服正角還任. 九月制: 奉使入朝官吏父母身死　還後雖已過百日自聞喪日給暇百日. 三十五年二月制: 諸州縣長吏受武散階者小喪依制給暇以下以導信義葬時給暇. 三十七年十二月制: 宮城內各衙門官吏　服出入不合儀制凶服者不入公門之義宮城外官准資換任其不得已任宮城官者依書儀入朝但吉服之文入宮城吉服歸家依制行服.
宣宗二年六月制: 異國投化官吏父母在本國身死自聞喪日依制給暇. 六年十二月制: 嫁母之服前制只給百日暇其餘心喪嫁母自有區別其大祥祭外任之子勿許上京.
睿宗五年三月制: 起復外官異朝使臣迎接者權著吉服正角.
仁宗十四年二月制: 同宗支子及遺棄小兒三歲前節付收養者爲收養父母　服三年喪. 遺棄小兒仍繼其姓同宗支子爲親父母期年. 異姓族人之子收養者服喪之制禮雖無據恩義俱重不可無服其令服大功九月四十九日.
明宗十四年七月制: 文武入流以上者妻之父母依親伯叔之妻齊衰周年給暇二十日.
忠烈王三年正月辛卯中贊金方慶持妻母服命權宜後行. 宰相服制後行古無其例時軍國務繁始有是命. 七年四月庚午敎: "士卒雖遭父母喪過五十日卽從軍."
恭愍王四年十二月辛未罷三年丁憂之制. 六年十月辛巳諫官李穡等請: "行三年喪." 從之. 八年十二月辛未以兵興除忽赤忠勇三都監五軍三年喪. 九年六月丁亥命百官親喪三年. 八月丙戌敎: "四方兵興軍務方殷其除三年喪制. 前此雖許行三年喪然百日衰　之習如舊但解官不仕而已."
恭讓王三年五月庚子更定服制一遵  大明律服制式. 唯外祖父母妻父母服與親伯叔同無後人以三歲前遺棄小兒冒姓付籍者卽同己子其以同宗之子親近爲先繼後者亦許行服. 三年之喪天下之通喪自今許終其制其中關係國家要務必合起復者啓聞取旨奪情起復大小軍官及不許丁憂者止行百日喪. 其父母喪二十五月內每月行朔望祭至十三月初忌日行小祥祭二十五月第二忌日行大祥祭二十七月晦行　祭二十八月一日始服吉服. 喪三年內不許娶婦及宴飮. 四年四月甲戌除軍官三年喪.
百官忌暇.
○景宗六年十二月制: 父母忌日依書儀一日兩宵給暇.
成宗元年十二月制: 百官遇父母忌給暇一日兩宵祖父母忌無親子則亦依父母例.
顯宗十一年閏六月制: 無親子祖父母忌日除庶人外文武入仕人　給暇一日兩宵.
文宗三十年六月制: 先亡有後之妻及同居妻父母忌日依制給暇.
明宗十四年七月制: 文武入流以上者妻父母忌日依外祖父母式一日兩宵給暇.
恭讓王三年五月庚子敎: 近設家廟旣令六品以上祭三代自今許行曾祖考　忌日之祭.
重刑奏對儀.
○王便服出坐內殿南廊牽龍都知肅拜訖承宣重房院房六局員次次肅拜. 閣門去靴笏着絲鞋[侍臣皆同.]入庭橫行自喝: "再拜!" 行頭進步復位. 各*祇{祗}候後左邊立刑部奏對員省郞丹筆員入庭舍人喝: "再拜!" 出外. *祇{祗}候引宰臣樞密至門執禮傳引就褥位立定執禮微喝: "再拜!" 執禮承傳雲: "賜座." 執禮微喝: "再拜!" 引上殿坐東邊褥位. 茶房　上員從夾戶入進茶內侍七品員去蓋子. 執禮上殿前楹外面拜勸茶放後下殿. 次院房八品以下進宰樞茶執禮又上殿伏面請茶出. 次丹筆奏對員入奏丹筆制斬決除入有人島. 畢後勸御藥及宰樞藥. 執禮引宰樞下庭褥位微喝: "再拜!" 執禮承傳雲: "宣賜酒果." 執禮微喝: "再拜!" 引出. 奏對員省郞丹筆員入庭舍人喝: "再拜!" 執禮承傳雲: "宣賜酒果." 舍人喝: "再拜!" 出. 次閣門橫行再拜. 執禮雲: "侍奉員將宣賜酒果." 舍人喝: "再拜!" 執禮舍人皆再拜以次出.
軍禮.
遣將出征儀.
○遣將出征宜大社告太廟竝有司行事如奏告之儀. 出鉞還鉞王皆親告景靈殿. 前一日尙舍局設王座於大觀殿上如常儀設元帥副元帥褥位於殿庭中心北向. 守宮署設元帥副元帥次於殿門外朝堂. 其日依時刻仗衛入陳於殿庭如儀樞密及左右侍臣入就殿庭位. 元帥副元帥服戎服[前一日有司奉宣齎征袍戎衣到尙書兵部准舊例頒賜元帥以下從軍文武員寮.]率兵馬鈐轄[以承制充之.]及諸軍從事官俱詣殿門外重行北向立. 訖王服絳紗袍出坐殿鳴鞭仗衛奏山呼再拜. 訖舍人喝: "樞密以下侍臣常起居." 訖閣門引宰臣入就位舍人喝: "宰臣再拜!" 訖閣門引宰臣自東側階升殿近東西向北上立. 次引宰樞自西側階升殿近西東向北上立. 訖引元帥副元帥入殿庭就褥位北向立. 舍人喝: "元帥副元帥再拜!" 閣門稱有　舍人喝: "再拜躬聽!" 口宣訖舍人喝: "元帥副元帥再拜!" 閣門引元帥自西階升殿進王座之右　諸方略. 上將軍奉斧鉞詣王座右　進王降座執斧鉞授元帥元帥　受降自西階. 閣門引元帥副元帥由正門出郞將傳奉斧鉞在前先導. 閣門引兵馬鈐轄及諸軍使副判官以上入殿庭重行北向東上立. 舍人喝: "鈐轄以下再拜又再拜!" 訖閣門引自西偏門出. 錄事以下於殿門外禮數如上儀. 王入內殿宰臣樞密以下左右侍臣及仗衛以次出. 元帥副元帥出泰定門外樂作至兵部樂止. 鈐轄以下諸軍使副判官於階上俱重行再拜錄事以下階下祇揖吏拜. 訖便行師如軍令式.
師還儀.
○師還前一日尙舍局設王座於大觀殿設元帥副元帥拜位於殿庭. 守宮署設元帥副元帥次於殿門外朝堂又於宿亭設元帥副元帥座於東邊筵伴宰臣座於西邊又設拜命褥位於庭中. 筵伴到宿亭閣門引元帥以下出門相揖入門各就褥位鈐轄及諸軍使副判官錄事每等異位重行立定. 舍人喝: "元帥以下向闕再拜!" 問聖　. 舍人喝: "元帥以下再拜!" 筵伴口宣訖舍人喝: "元帥以下又再拜!" 訖閣門引筵伴及元帥副元帥各從東西階升亭上就褥位立定執禮官交呈起居狀筵伴及元帥起居. 訖閣門引各就座赴勞宴. 禮畢閣門引筵伴及元帥副元帥以下降就庭中褥位舍人喝: "元帥以下再拜!" 元帥奉謝表詣筵伴前　進筵伴小前接表俱退復位. 舍人喝: "元帥以下又再拜!" 訖筵伴以表傳於持函持函者先出元帥及筵伴伴行出門相揖分位. 其日晝亭設筵伴公侯伯座於東邊元帥副元帥座於西邊. 其餘拜命勞宴附表禮數如上儀. 元帥勒所部兵衛鼓吹令押凱歌分左右二部以次陳列鼓吹振作至廣化門樂止. 依時刻禁衛入陳於殿庭如常儀. 樞密以下左右侍臣入就殿庭位元帥副元帥率諸軍寮佐至殿門外. 閣門引元帥副元帥入次訖近臣奏外辦. 王服絳紗袍出坐殿禁衛奏山呼再拜. 舍人喝: "樞密以下侍臣常起居." 訖閣門引宰臣入就位舍人喝: "宰臣再拜!" 訖閣門各引宰臣樞密自東西側階升殿就位立閣門引諸軍使副判官錄事諸領府郞將以上入殿庭每等異位重行立定. 閣門引元帥捧斧鉞入殿庭自西階升殿詣御座之右　上斧鉞王降座執斧鉞傳授上將軍. 訖元帥降自西　就拜位舍人喝: "元帥以下再拜!" 閣門引出殿門外. 元帥副元帥及諸軍使副判官錄事從事官各服公服閣門分引元帥以下入就殿庭重行北向立定. 舍人喝: "元帥以下再拜舞蹈又再拜!" 奏聖躬萬福舍人喝: "元帥以下再拜!" 元帥出行致辭復位. 舍人喝: "元帥以下群官再拜舞蹈又再拜!" 訖近臣承旨降自東階詣元帥東北西向傳宣稱: "定難功業惟朕乃嘉." 元帥以下再拜舞蹈又再拜. 閣門傳宣賜酒食舍人喝: "元帥以下再拜舞蹈又再拜!" 訖閣門引元帥以下西出王入內殿宰臣樞密左右侍臣及仗衛以次退.
睿宗二年十月壬寅命尹瓘爲元帥吳延寵副之往伐女眞. 十二月朔壬午王御威鳳樓瓘延寵率三軍將士以次入庭拜訖賜　鉞遣之. 三年春瓘等平女眞築六城立碑於公　鎭以爲界. 至四月己丑瓘延寵凱還命具　吹軍衛迎之. 遣帶方侯　齊安侯*서勞宴於東郊. 瓘等詣景靈殿復命還　鉞王御文德殿引瓘延寵上殿問邊事. 未幾女眞侵犯六城之地四年四月命副元帥吳延寵復征之. 戊寅延寵陛辭王詣景靈殿親授　鉞遣之.
仁宗十三年正月西京反命金富軾討之. 甲寅王御天福殿富軾以戎服入見命上陛親授　鉞遣之. 十四年二月戊午西京降四月庚子富軾凱還王詣景靈殿告平西賊賜富軾甲第一區.
高宗三年閏七月契丹寇西北境轉掠州郡. 十月命　知政事鄭叔瞻爲行營中軍元帥樞密院副使趙　爲副往擊之. 十二月己未幸順天館御文德殿群臣入謁分立左右叔瞻　以戎服率諸摠管入庭行禮王親授　鉞遣之.
恭愍王五年五月遣評理印　等往攻鴨江以西八站. 九月癸未以曲城伯廉悌臣爲都元帥刑部尙書柳淵等副之以備西北賜貂　金帶授鉞遣之. 十三年二月戊戌西北面都元帥慶千興都巡慰使崔瑩等　德興兵凱還. 王命有司郊　如迎賀儀. 十八年十一月辛未以守門下侍中李仁任爲西北面都統使賜大纛以遣之.
救日月食儀.
○其日應陪侍群臣　玄冠素服伺候. 王素服出坐絞床承宣重房肅拜訖分立. 閣門入庭橫行再拜行頭進步復位揖左邊立. 祗候引樞密就褥位橫行立定舍人喝: "再拜!" 訖分立. 王入歇待時刻復出下殿立尙舍別監點香. 王拜禮後還上殿. 閣使承傳雲: "賜樞密坐." 舍人喝: "再拜!" 閣使又雲: "賜侍奉員將坐." 舍人喝: "再拜!" 就坐. 救食訖王下殿尙舍別監點香王拜禮訖還上殿入內.
文宗元年二月乙亥朔日食御史臺奏: "舊制日月食太史局預奏告諭中外伐鼓於社上素　避殿百官素服各守本局向日拱立以待明復今太史官昏迷天象不預聞奏請科罪." 從之.
季冬大儺儀.
○大儺之禮前一日所司奏聞選人年十二以上十六以下爲　子着假面衣赤布袴褶二十四人爲一隊六人作一行凡二隊. 執事者十二人着赤　　衣執鞭. 工人二十二人其一方相氏著假面黃金四目蒙熊皮玄衣朱裳右執戈左執楯其一爲唱帥著假麵皮衣執棒. 鼓角軍二十爲一隊執旗四人吹角四人持鼓十二人以逐惡鬼于禁中. 有司先於儀鳳廣化朱雀迎秋長平門備設酒果禳物又爲　坎各於門之右方深稱其事. 前一日夕儺者各赴集所具其器服依次陳布以待事. 其日未明諸衛依時刻勒所部屯門列仗入陳於階下如常儀. 儺者各集於宮門外內侍詣王所御殿前奏　子備請逐疫訖出命儺者以次入. 　　以進方相氏執戈揚楯唱率　子和曰: "甲作食凶　胃食疫雄伯食魅騰簡食不祥覽諸食咎伯奇食夢強梁祖明共食　死寄生委隨食觀錯斷食巨窮奇騰根共食蠱. 凡使十二神追惡鬼凶赫汝軀拉汝肝節解汝肌肉抽汝肺　汝不急去後者爲糧." 周呼訖前後鼓　而出諸隊各趣門以出出郭而止儺者將出大祝布神席當中門南向出訖齋郞陳神座籍以席北首. 齋郞酌酒大祝受而奠之祝史持版於座右　讀祝文[祭以*大陰之神祝版以*大祝名.]訖興奠版於席乃擧禳物幷酒　於坎訖退.
靖宗六年十一月戊寅詔曰: "朕卽位以來心存好生欲使鳥獸昆　咸被仁恩. 歲終儺禮　五　以驅疫氣朕甚痛之可貸以他物." 司天臺奏: "瑞祥志雲: '季冬之月命有司大儺旁　土牛以送寒氣.' 請造黃土牛四頭各長一尺高五寸以代　　." 從之.
睿宗十一年十二月己丑大儺. 先是宦者分儺爲左右以求勝王又命親王分主之. 凡倡優雜伎以至外官遊妓無不被徵遠近　至旌旗亙路充斥禁中. 是日諫官叩閤切諫乃命黜其尤怪者至晩復集. 王將觀樂左右紛然爭先呈伎無復條理更黜四百餘人.
志卷第十八.
