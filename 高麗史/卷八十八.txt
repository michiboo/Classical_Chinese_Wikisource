列傳卷第一. 高麗史八十八.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
后妃一.
○高麗之制王母稱王太后嫡稱王后妾稱夫人貴妃淑妃德妃賢妃是爲夫人秩　正一品. 自餘尙宮尙寢尙食尙針皆有員次. 靖宗以後或稱宮主或稱院主或稱翁主改復不常未可詳也. 太祖法古有志化俗然　於土習以子聘女諱稱外姓其子孫視爲家法而不之怪惜哉! 蓋夫婦人倫之本也國家理亂罔不由之可不愼歟故作后妃傳而嬪　夫人幷各附於其次.
○太祖神惠王后柳氏貞州人三重大匡天弓之女天弓家大富邑人稱爲長者太祖事弓裔爲將軍引兵過貞州息馬古柳下後立路傍川上見其有德容問: "汝誰氏女?" 對曰: "此邑長者家女也." 太祖因至宿焉其家饗一軍甚　以後侍寢. 厥後絶不相聞後守志貞潔剃髮爲尼太祖聞之召以爲夫人. 弓裔末洪儒裴玄慶申崇謙卜智謙詣太祖第將議廢立不欲令後知之謂後曰: "園中豈有新瓜乎可摘來." 後知其意出從北戶潛入帳中. 於是諸將遂言推戴之意太祖作色拒之甚堅後遽從帳中出謂太祖曰: "擧義代虐自古而然. 今聞諸將議妾猶奮發　大丈夫乎." 手提甲領以被之諸將扶擁而出遂卽位. 太祖十六年後唐明宗遣太僕卿王瓊等來冊後官告曰: "爲人之妻能從夫以貴者是爲宜其家矣. 封邑之制　典所垂　增伉儷之光以稱國君之爵. 大義軍使特進檢校太保使持節玄　州都督上柱國高麗國王妻河東柳氏內言必正同奬固多贊虎幄之嘉謀保魚軒之寵數輔成忠節諒屬柔明爰降殊榮載踰常等勉助勤王之志是謂報國之規可封河東郡夫人." 薨謚神惠王后　葬顯陵.
○莊和王后吳氏羅州人祖富　父多憐君世家州之木浦. 多憐君娶沙干連位女德交生後. 後嘗夢浦龍來入腹中驚覺以語父母共奇之. 未幾太祖以水軍將軍出鎭羅州泊舟木浦望見川上有五色雲氣至則後浣布太祖召幸之以側微不欲有娠宣於寢席後卽吸之遂有娠生子是爲惠宗. 面有席紋世謂之*접主. 常以水灌寢席又以大甁貯水洗臂不厭眞龍子也. 年七歲太祖知有繼統之德恐母微不得嗣位以故　盛　黃袍賜後後示大匡朴述熙述熙　知其意請立爲正胤. 後薨謚莊和王后.
○神明順成王太后劉氏忠州人贈太師內史令兢達之女. 生太子泰定宗光宗文元大王貞證通國師樂浪興芳二公主. 薨謚神明順聖太后.
○神靜王太后皇甫氏黃州人太尉三重大匡忠義公悌恭之女生戴宗及大穆王后. 初封明福宮大夫人成宗二年七月薨. 成宗早喪宣義太后長於後故哀慕盡禮率百僚臨於殯殿上謚曰神靜大王太后冊文曰: "德　附寶功比姜嫄曾表異於手文亦炳靈於胎敎. 端逢聖祖始卜好逑膺妙選於六宮贊昌基於庶政克修婦道爰備坤儀節儉之風行乎閨　箴規之義播在朝廷. 樊姬之不食鮮禽楚王改過衛女之不聽*　{淫}樂齊主知非　乃辭輦之謙群情所伏破環之智列　攸尊　業之興由其儆誡洪　之盛仗乃賢謀旋屬駕枉商山天崩杞國　居四紀鞠育諸孫. 名在景鍾事光　管. 顧惟　質早　閔凶　當　　之年旣違慈母比及幼　之歲又喪嚴親便歸祖　之懷中似接高堂之膝下. 旨甘輟口每加吐哺之恩軟暖附身幾沐字孤之惠蓋因撫養以至長成幸承門蔭之功　獲禪傳之位欲報祖先之德誓輸孫子之誠豈期太史書　靈臺告　. 松齡未享蘭質俄捐魚軒靜兮鑑殿　空十亂缺兮百身難贖. 九族茹靡依之歎衆民含罔極之悲. 今則遠日已臻玄宮欲　啓殯堂兮殮儀必備仍泉隧兮　具將加. 特命禮官敎徵茂實考前芳而累行表徽號以易名今遣某官某謹上謚曰神靜大王太后." 葬壽陵. 穆宗五年四月加謚定憲顯宗五年三月加懿敬十八年四月又加宣德文宗十年十月加謚慈景冊文曰: "　石開祥鳩洲　德漲家成國內伸弼贊之勞翼子謀孫旁及慈和之訓. 嬪風載　王化由宣所以契二儀合配之尊處百代不遷之廟. 但臣因　慶系彌注孝思奉群序以合升執薄羞而親饋屬玆龜獻仍益鴻稱謹奉冊加上尊謚曰慈景." 仁宗十八年四月加柔明高宗四十年十月加貞平.
○神成王太后金氏新羅人　干億廉之女新羅王金傅遣使請降太祖待以厚禮使歸告曰: "今王以國與寡人其爲賜大矣願結昏宗室以永甥舅之好." 傅報曰: "我伯父億廉有女德容雙美非是無以備內政." 太祖遂取之生安宗顯宗卽位追謚神成王太后陵曰貞.
○貞德王后柳氏貞州人侍中德英之女生王位君仁愛君元莊太子助伊君文惠宣義二王后.
○獻穆大夫人平氏慶州人佐尹俊之女生壽命太子.
貞穆夫人王氏溟州人三韓功臣太師三重大匡景之女生順安王大妃.
東陽院夫人庾氏平州人太師三重大匡黔弼之女生孝穆太子義孝隱太子.
肅穆夫人史失其姓氏鎭州人大匡名必之女生元寧太子.
天安府院夫人林氏慶州人太守彥之女生孝成太子琳珠孝祗太子.
興福院夫人洪氏洪州人三重太匡規之女生太子稷公主一.
後大良院夫人李氏陜州人大匡元之女.
大溟州院夫人王氏溟州人內史令乂之女.
廣州院夫人王氏廣州人大匡規之女.
小廣州院夫人王氏亦規之女生子廣州院君.
東山院夫人朴氏昇州人三重大匡英規之女.
禮和夫人王氏春州人大匡柔之女.
大西院夫人金氏洞州人大匡行波之女.
小西院夫人金氏亦行波之女行波善射御太祖賜姓金太祖幸西京行波率獵徒道謁請至其家留信宿以二女各侍一夜. 後不復幸二女皆出家爲尼太祖憐之召見曰: "爾等旣出家志不可奪也." 命於西京城中作大小西院兩寺置田民令各居之故稱大小西院夫人.
西殿院夫人史失其氏族.
信州院夫人康氏信州人阿飡起珠之女生一子早卒養光宗爲子.
月華院夫人大匡英章之女史失姓氏.
小黃州院夫人元甫順行之女史失姓氏.
聖茂夫人朴氏平州人三重大匡智胤之女生孝悌孝明二太子法登資利二君.
義城府院夫人洪氏義城府人太師三重大匡儒之女生義城府院大君.
月鏡院夫人朴氏平州人太尉三重大匡守文之女.
夢良院夫人朴氏平州人太師三重大匡守卿之女.
海良院夫人海平人大匡宣必之女史失姓氏.
○惠宗義和王后林氏鎭州人大匡曦之女太祖四年十二月冊惠宗爲正胤以後爲妃生興化君慶化宮夫人貞憲公主薨謚義和王后葬順陵　惠宗廟. 穆宗五年四月加謚成懿. 顯宗五年三月加景信十八年四月加懷宣. 高宗四十年十月加靖順.
○後廣州院夫人王氏廣州人大匡規之女.
淸州院夫人金氏淸州人元甫兢律之女.
宮人哀伊主慶州人大幹連乂之女生太子濟明惠夫人.
○定宗文恭王后朴氏昇州人三重大匡英規之女薨謚文恭王后葬安陵　定宗廟. 穆宗五年四月加淑節顯宗五年三月加孝愼十八年四月加景信後又加宣穆順聖. 文宗十年十月加貞惠高宗四十年十月加安淑.
○文成王后朴氏亦英規之女生慶春院君公主一.
○淸州南院夫人金氏元甫兢律之女.
○光宗大穆王后皇甫氏太祖之女生景宗孝和太子千秋寶華二夫人公主一. 光宗七年命按檢奴婢辨其是非奴背主者甚衆陵上之風大行人皆嗟怨後切諫之光宗不納. 薨謚大穆王后　光宗廟. 穆宗五年四月加安靜顯宗五年三月加宣明十八年四月加懿正後又加信敬. 文宗十年十月加恭平高宗四十年十月加靜睿.
○慶和宮夫人林氏惠宗之女惠宗二年王規　王弟堯及昭有異圖惠宗乃以女妻昭以強其勢語在規傳.
○景宗獻肅王后金氏新羅敬順王之女也薨謚獻肅王后　景宗廟. 穆宗五年四月加溫敬顯宗五年三月加恭孝十八年四月加良惠後又加懿穆順聖. 文宗十年十月加懷安高宗四十年十月加仁厚.
○獻懿王后劉氏宗室文元大王貞之女.
○獻哀王太后皇甫氏戴宗之女生穆宗穆宗卽位冊上尊號曰: "應天啓聖靜德王太后. 穆宗年已十八太后攝政居千秋殿世號千秋太后. 與金致陽通而生子欲以其子嗣王位時顯宗爲大良院君太后忌之強令出家寓居三角山神穴寺時稱神穴小君太后屢遣人謀害. 一日使內人遺以酒　皆和毒藥內人到寺求見小君欲親勸食寺有僧輒匿小君於地穴中　之曰: "小君出遊山中安知去處耶?" 及內人還散之庭中烏雀食而卽斃. 凡忠臣義士尤所忌憚多以非罪陷之穆宗不能禁. 十二年正月千秋殿　太后入長生殿後康兆殺致陽父子流太后親屬于海島又使人弒穆宗. 於是太后歸居黃州者二十一年顯宗二十年正月薨於崇德宮壽六十六葬幽陵.
○獻貞王后皇甫氏亦戴宗之女景宗薨出居王輪寺南私第嘗夢登鵠嶺旋流溢國中盡成銀海卜之曰: "生子則王有一國." 後曰: "我旣寡何以生子?" 時安宗第與後第相近因與往來通焉有娠彌月人莫敢言. 成宗十一年七月後宿安宗第家人積薪於庭而火之火方熾百官奔救成宗亦　往問之家人遂以實告乃流安宗後　恨哭泣比還其第　及門胎動攀門前柳枝免身而卒. 成宗命擇姆以養其兒是爲顯宗. 顯宗卽位追尊爲孝肅王太后陵曰元陵. 八年五月加惠順十二年六月改惠順爲仁惠十八年四月加宣容高宗四十年十月加明簡.
○大明宮夫人柳氏宗室元莊太子之女.
○成宗文德王后劉氏光宗之女初適弘德院君後配成宗. 薨謚文德王后　成宗廟. 穆宗五年四月加孝恭顯宗五年三月加順聖十八年四月加英容後又加肅節文宗十年十月加元獻高宗四十年十月加宣威.
○文和王后金氏善州人贈侍中元崇之女初稱延興宮主或稱玄德宮主. 生貞元王后顯宗二十年四月封爲大妃九月贈元崇特進守*大尉兼侍中上柱國和義郡開國侯食邑一千五百戶母王氏和義郡大夫人祖光義尙書左僕射上柱國和義縣開國伯食邑七百戶祖母金氏和義郡大夫人. 後薨謚文和王后.
○延昌宮夫人崔氏右僕射行言之女生元和王后.
○穆宗宣正王后劉氏宗室弘德院君圭之女. 薨謚宣正王后　穆宗廟顯宗五年三月加懿節後加安獻貞愼文宗十年十月加襄堅高宗四十年十月加元貞.
○宮人金氏有寵號邀石宅宮人慶州人融大詐稱新羅元聖王遠孫認良民五百餘口爲奴婢以贈金氏及平章韓藺卿侍郞金諾爲援御史臺按問得實奏請罪之穆宗命罰金氏銅一百斤流藺卿諾於外聞者皆賀.
○顯宗元貞王后金氏成宗之女顯宗卽位納爲後稱玄德王后. 元年王避契丹兵南幸後從行九年四月薨謚元貞葬和陵十八年加懿惠.
○元和王后崔氏亦成宗之女生孝靜公主天壽殿主初稱恆春殿王妃後改常春殿亦從王南幸. 八年十二月贈後外祖崔行言尙書左僕射外祖母金氏　山郡大夫人母崔氏樂浪郡大夫人. 薨謚元和王后.
○元城太后金氏安山人侍中殷傅之女生德宗靖宗仁平王后景肅公主. 初顯宗南幸及賊退還至公州殷傅時爲節度使使後製御衣以進因納之稱延慶院主. 九年七月生靖宗改院號爲宮遣使賜禮物. 十三年九月追贈殷傅爲推忠守節昌國功臣開府儀同三司守司空上柱國安山郡開國侯食邑一千戶　安山郡大夫人尋冊後爲王妃. 十五年又贈祖肯弼爲尙書右僕射上柱國安山縣開國侯食邑一千五百戶祖　安山郡大夫人外祖李許謙尙書左僕射上柱國邵城縣開國侯食邑一千五百戶十八年九月賜後舊宅號爲長慶宮. 十九年七月薨謚元成王后葬明陵　顯宗廟. 德宗卽位追尊爲王太后後加容懿恭惠文宗十年十月加英穆後又加良德信節順聖仁宗十八年四月加慈聖高宗四十年十月加廣宣.
○元惠太后金氏亦殷傅之女生文宗平壤公基孝思王后初稱安福宮主顯宗十一年五月改安福爲延德十三年六月卒謚元惠葬懷陵十六年四月追贈王妃十八年五月加謚平敬王后文宗時尊爲太后.
○元容王后柳氏宗室敬章太子之女顯宗四年五月納爲妃薨謚元容王后.
○元穆王后徐氏利川人內史令訥之女顯宗十三年八月納爲淑妃稱興盛宮主十七年三月追贈母崔氏爲利川郡大夫人繼母鄭氏利川郡大君文宗十一年五月卒有司奏: "禮庶母有子者　麻三月興盛宮主無子上不宜服." 制可輟朝三日. 又制興盛宮主火殯訖令有司　骨置陵定侍衛員吏及守陵戶歲時奉祀. 中書省奏: "伏審乙未十二月判旨景興院主貴妃依文和大妃例葬除其陵號. 興盛景興皆是聖考妃追孝之禮不宜有異　興盛無後上旣無服請除陵號及歲時奉祀." 制從之贈謚元穆王后.
○元平王后金氏亦殷傅之女生孝敬公主顯宗十九年十月贈元平王后陵號曰宜.
○元順淑妃金氏史失其鄕平章事因渭之女生敬成王后初稱景興院主顯宗十五年正月冊爲德妃九月授因渭尙書左僕射　知政事柱國京兆縣開國男食邑三百戶仍令致仕.
○元質貴妃王氏淸州人中書令可道之女.
○貴妃庾氏史失世系初爲宮人顯宗十六年封貴妃.
宮人韓氏名萱英楊州人平章事藺卿之女生檢校太師忠.
宮人李氏給事中彥述之女.
宮人朴氏全州人內給事同正溫其之女生一女阿志.
○德宗敬成王后金氏顯宗之女德宗三年二月納爲王后宣宗三年七月薨謚敬成葬質陵肅宗元年六月　德宗廟仁宗十八年四月加柔貞高宗四十年十月加寬肅.
○敬穆賢妃王氏中書令可道之女德宗卽位納爲妃尋冊爲賢妃生　懷公主卒謚敬穆.
○孝思王后金氏顯宗之女.
○李氏扶餘郡人工部侍郞　焉之女.
劉氏忠州人檢校少監寵居之女. 史皆失其稱號.
○靖宗容信王后韓氏湍州人贈門下侍中祚之女靖宗初爲平壤君納以爲妃及卽位號延興宮主元年後生子賜名　冊爲惠妃後封定信王妃二年七月薨八月葬玄陵. 文宗二年三月追謚容信王后十年十月加定懿仁宗十八年四月加明達高宗四十年十月加禧穆.
○容懿王后韓氏亦祚之女靖宗四年四月冊爲麗妃號昌盛宮主後改玄德宮六年二月冊爲王后生哀　君昉樂浪侯璥開城侯　.
○容穆王后李氏扶餘郡人工部侍郞　焉之女號昌盛宮. 生悼哀公主.
○容節德妃金氏慶州人門下侍中元　之女號延興宮主肅宗七年三月卒王降弔慰敎書追封德妃謚容節.
○延昌宮主盧氏未詳世系初靖宗聞其美潛納宮中遂專房宴. 文宗立以遺命賜盧氏延昌宮門下省及御史臺駁奏: "盧氏納不以禮且先王亂命不可從也." 王終不允. 二年三月卒.
○文宗仁平王后金氏顯宗之女.
○仁睿順德太后李氏仁州人中書令子淵之長女號延德宮主. 文宗六年二月封爲王妃冊曰: "王化興邦首述關*　{雎}之義坤元立配固推神馬之占蓋所以敦序二儀甄揚四德彪簡編而可久柬賢淑以爲先　據前修用旌殊寵? 咨爾延德宮主李氏含章有順飾性無虧. 覆以玉衣早膺嘉瑞貯之金屋亮　幽求. 爰將五可之稱來演六宮之慶葛覃之詠*미著於睦和蘭夢之徵誕彰於蕃衍執組　之妙致景慕共姜守閨　之令猷思齊*大　{太　}顧惟弘懿宜示正封遂頒命於　銜　加榮於翟服令遣使某官某持節備禮冊爲王妃. 於　后妃之職國家所宗勵乃柔規效餘芳於翼夏竟令　史免專美於熙殷永孚於休毋忘厥訓." 以父子淵爲太尉母樂浪郡君金氏爲大夫人後生順宗宣宗肅宗大覺國師煦常安公琇普應僧統規金官侯*??卞韓侯　樂浪侯　聰慧首座璟積慶保寧二宮主. 宣宗三年二月冊封爲太后諸道皆表賀州縣　獻布無慮十萬餘匹　羅亦來賀獻方物. 九年九月薨於西京歸葬戴陵. 後性好佛創國淸寺又願銀書瑜伽顯揚論至肅宗乃成. 仁宗十八年四月加謚聖善高宗四十年十月加孝穆.
○仁敬賢妃李氏亦子淵之女號壽寧宮主文宗三十六年正月封淑妃生朝鮮公燾扶餘公*??辰韓公愉卒謚仁敬.
○仁節賢妃李氏亦子淵之女號崇敬宮主文宗三十六年七月卒謚仁節.
○仁穆德妃金氏侍中元　之女號崇化宮主宣宗十一年六月卒謚仁穆.
○順宗貞懿王后王氏宗室平壤公基之女.
○宣禧王后金氏慶州人大卿良儉之女順宗在東宮選入宮有寵然文宗惡之　還外第故終無子. 號延福宮主仁宗四年二月卒追謚宣禧王后八年四月命有司　於*大廟　順宗廟. 仁宗十八年四月加謚恭懿高宗四十年十月加和順.
○長慶宮主李氏仁州人戶部郞中顥之女順宗卽位納以爲妃王薨在外宮與宮奴通事覺廢.
○宣宗貞信賢妃李氏仁州人平章事預之女宣宗爲國原公納以爲妃生敬和王后而卒謚貞信.
○思肅太后李氏仁州人工部尙書碩之女號延和宮妃初宣宗爲國原公納之生獻宗及遂安宅主宣宗卽位冊爲王妃獻宗嗣位尊爲太后殿號中和置府曰永寧王幼弱不能聽決機務太后稱制凡軍國大小事咸取決焉. 獻宗薨有司奏罷永寧府及中和殿號薨謚思肅太后. 睿宗二年四月王欲以貞信賢妃　宣宗諫官奏曰: "貞信爲國原公妃年月不久思肅自嬪公府以至踐祚內助居多及太子繼統臨朝稱制者三年獻宗遜位於肅宗乃退居舊宮終無失德宜以思肅升　." 制曰: "嫡庶之分不可不別更詳禮典以聞." 諫官復奏曰: "春秋之義國君卽位未踰年者不合列序昭穆國君尙如此　后妃乎請以思肅升　." 王從之. 仁宗十八年四月加謚貞和高宗四十年十月加匡肅.
○元信宮主李氏仁州人平章事　之女號元禧宮妃生漢山侯　. 獻宗立妃兄中樞使資義欲奉　爲王事覺誅肅宗卽位流宮主及　於慶源郡.
○肅宗明懿太后柳氏貞州人門下侍中洪之女號明福宮主後改號延德宮主. 肅宗二年宮主生子王遣使下敎賜銀器匹*　{段}布穀鞍馬四年三月封爲王妃冊曰: "殷聘有莘而作配周徵太任以爲妃而皆致王業之勃興載史編而彪煥合遵舊制特擧寵章. 咨爾延德宮主李氏霽月儲精曾沙　慶結　外邸行婦道以有聞鳴　中　贊皇猷而匪懈旋被神明之福祐得諧胤嗣之蕃昌. 今遣某官某持節備禮冊命爲王妃於　絲綸降命　正位於璇宮　翟加儀永流芳於　管敎訓斯在敬愼勿忘." 後生睿宗及上黨侯　圓明國師澄儼帶方公　大原公*효齊安公*서通義侯僑大寧興壽安壽福寧四宮主. 睿宗卽位尊爲王太后殿曰天和府曰崇明生辰曰至元節三年正月冊曰: "臣聞冊後之制歷代相因稱皇太者秦漢之通規以子貴者春秋之格語凡爲後胤合　前修伏惟我聖母德備母儀位居坤極神資淑哲蚤儲沙麓之祥性蘊貞明獨　塗山之訓遂令大業永保中興臣　膺顧命嗣守宗　自承鞠育之恩誓奉慈嚴之敎雖日以萬錢之養未能盡於孝誠而尊加三字之封庶永光於信牒虔尋舊典率　群情爰撰吉辰用上尊號臣不勝大願謹遣某官某奉玉冊金寶上尊號曰王太后伏願遵前古之憲章順上天之眷佑俯　睿鑑誕受嘉稱." 七年七月病革王馳詣請入大內行至信朴寺薨王率百官上謚明懿王太后. 冊曰: "禮以飭終爲子之達孝謚以旌德歷代之成規合擧舊章用申哀懇. 伏惟大行王太后柔嘉賦性恭儉律身自先王之在藩作好仇而宜室輔佐志存於卷耳肅和德茂於　華於文祖有逮事之勤於戴陵有思齊之敬屬君臨於大寶整後服於六　吉　黃裳美流　管. 顧惟　昧仰荷　勞　襲丕圖動煩慈訓　海宇奉長樂之養以寶冊稱太上之尊. 八載母臨萬姓孩慕令聞動於中夏異恩浹於東朝何其不　之深罹此乃　之酷攀號莫及創鉅奚勝. 今有禮官恭稽謚法獨見先識曰明溫和聖善曰懿以彰莫大之德　永無窮之傳? 謹奉冊上尊謚曰明懿王太后伏惟誕膺典冊幽贊邦家." 八月葬崇陵. 八年遼遣使致祭其文曰: "惟靈溫惠毓德柔嘉成儀以母道敎於一方以親恩睦於九族. 　蘭香氣本自芬芳桃李有華加之　實先臣謝世長嫡承家棘風方　於吹噓　露遽悲於零落人生至此天道難知. 朕方撫存侯藩知恤臣意彼死生雖以數至於母子其如哀何? 爰遣介　往陳奠禮魂兮不昧歆我殊私." 百官奏曰: "本朝自祖宗以來太后升遐隣國未嘗遣使弔祭今始見是禮又前夕雨雪暴作及車駕行禮日色淸明人心喜悅宜令百僚朝賀." 王從之. 仁宗十八年四月加謚柔嘉高宗四十年十月加光惠.
○睿宗敬和王后李氏宣宗之女長於外家封延和公主睿宗納爲妃容儀淑麗甚有寵. 年三十一薨葬慈陵謚敬和王后.
○文敬太后李氏朝鮮國公資謙第二女選入宮號延德宮主. 睿宗四年生元子於私第是爲仁宗王遣使下詔曰: "汝肅穆以着儀柔順以迪性有俔天之德主於內朝應彌月之期誕我元子固祖宗之基構得臣庶之歡欣宜示寵嘉以彰眷遇." 仍賜銀器綾羅錦絹鞍馬布米妃上表謝. 九年冊爲王妃冊曰: "在天成象尙有軒星之　理國齊家必崇坤極之位. 上以承宗廟下以厚人倫永惟興替之本靡不由此焉. 夏之興也以塗山殷之興也以莘野朕若稽於典憲祈　於神民咨爾延德宮主李氏性惠而明儀靜而肅惟乃烈祖克勤王家累爲姻親積有善慶篤生聖后世繼哲王覃及後昆産玆懿媛　朕登位來嬪於京關*　{雎}之化行　木之恩逮常有進賢之志固無私謁之心以至　熊夢之祥誕生*　{　}嗣申鷄鳴之戒密輔朕躬宜加顯號以表中　. 今遣某官某持節備禮冊命爾爲王妃. 夫惟先王釐厥士女始自內理御於邦家. 於　予思大賚之人褒升令德爾以相成之道益礪芳猷同濟宏休永綏遐福." 後生仁宗承德興慶二宮主十三年薨後性柔嘉聰*彗{慧}有寵於王自寢疾王親調藥餌及薨屢擧哭臨謚順德王后葬綏陵王親祖送於神鳳門外後又幸魂堂*　{諫}官上*　曰: "前日初喪悲哀過度及葬祖祭親拜獻爵臣民瞻望竊謂過禮今又守小信屈至尊以臨靈帳恐傷大體." 王曰: "祖庭之事非自朕起嘗聞宋帝祖送靖和皇后出端門外親酌拜奠故倣而爲之　一幸魂堂何害於義." 仁宗卽位追尊爲文敬王太后十八年四月加謚慈靖.
○文貞王后宗室辰韓侯愉之女選入宮王薨出居永貞宮仁宗七年封貴妃十六年薨王避正殿素服三日百官亦素服三日謚文貞王后.
○淑妃崔氏　政湧之女選入宮號長信宮主仁宗七年封淑妃二十二年贈其父湧守司空尙書右僕射　知政事明宗十四年卒.
○仁宗廢妃李氏朝鮮國公資謙第三女資謙恐他姓爲妃權寵有所分強請納之仁宗不得已納之冊爲延德宮主. 資謙敗諫官累*　言: "宮主於上爲從母不可以配極." 王乃出之雖以資謙故出恩賚優渥十七年卒.
○廢妃李氏資謙第四女資謙圖不軌置毒　中以進妃密白王以　投烏烏斃. 又送毒藥令妃進於王妃捧椀陽蹶而覆之. 資謙敗亦以諫官言廢王念覆椀之功賜田宅奴婢恩眷甚厚. 毅明二王亦事之謹. 明宗二十五年卒葬以後禮.
○恭睿太后任氏中書令元厚之女門下侍中李瑋之外孫妃誕夕瑋夢有黃大旗竪於其第中門旗尾飄　於宣慶殿　尾妃生瑋奇愛之曰: "此女後當遊宣慶殿." 及　平章事金仁揆子之孝聘之婚夕之孝至門妃暴疾幾死乃謝遣卜人占病曰: "勿憂此女貴不可言必爲國母." 時李資謙已納兩女於王聞其言惡之卽奏貶元厚爲開城府使. 歲餘府　夢太守廳事樑棟坼作大竇黃龍從竇而出詰朝　具朝服詣元厚具陳其夢以賀曰: "使君家必有異慶公其識之." 仁宗嘗夢得荏子五升黃葵三升以語拓俊京俊京對曰: "荏者任也納任姓后妃之兆也其數五者誕五子之瑞也黃者皇也與皇王之皇同葵者揆也與道揆之揆同所謂黃葵者皇王執道揆御邦家之瑞也其數三者五子之中三子御國之兆也." 王旣出資謙二女四年選入宮號延德宮主. 五年生毅宗王遣使下詔曰: "汝任氏起自德門入司陰敎受儆戒相成之道無險陂私謁之心得純震之長男　斯干之吉夢爰　邇臣式將好賜." 賜銀器彩*　{段}布穀鞍馬. 七年冊爲王妃詔曰: "古先哲王之有天下也非獨由己德之茂蓋亦有內助之賢. 朕　承景命嗣守丕基王假有家重人倫之大義天作之合宜君子之好　咨爾任氏夙以婦才起於德閥動必由於禮節居不忘於女功自初作嬪爰得有子豈特室家之好實增邦國之休是用擧以典章加之位號. 今遣某官某持節冊命爲王妃. 於戱儉約可以保厥身肅恭可以共其職當體朕意永孚於休." 八年生大寧侯暻王又遣使下詔曰: "汝以俔天之資居儷極之貴樂關*　{雎}之窈窕服卷耳之勤勞乃符帶　之祥載見弄璋之慶歎嘉無已恩禮當優仍賜禮物." 九年生明宗王又遣使下詔曰: "玆爾任氏典予內職正位中宮震索得男旣主其器　斯多子亦由爾賢謂玆　熊之祥　彼燕媒之後宜膺寵數永保洪休." 十六年妃母李氏卒王素服避正殿百官表慰素衣三日贈李氏辰韓國大夫人後生毅宗及大寧侯璟明宗元敬國師　曦神宗承慶德寧昌樂永和四宮主毅宗卽位尊爲王太后殿曰厚德立府曰善慶置官屬. 初後愛次子欲立爲太子以故王怨之. 一日侍坐語侵後跣下殿仰天而誓忽雷雨大震電光入座王驚懼　入太后衣下俄而震殿柱王悔悟遂爲母子如初. 明宗十二年　曦死王恐後悲痛不白居數月後聞之意諸將害之憤　得氣攻　病. 時神宗封平諒公亦患痔久不入覲後疑神宗與曦同禍王命腰輿入謁後且喜且泣曰: "吾以爲死不意復見爾面." 平諒公曰: "母后之疾勞心致然請張樂悅解." 於是奏管絃王與平諒公上壽爲樂氣少下未幾復篤薨壽七十五葬純陵上謚恭睿太后. 明年金遣使來祭其文曰: "惟靈早自慶閥來嬪侯藩始以婦道相其夫終以母慈保厥子遽違榮養良可哀憐宜加賻贈之恩仍致酒　之奠貞魂如在寵數其歆."
○宣平王后金氏兵部尙書璿之女仁宗五年納爲次妃毅宗尊爲王太妃延壽宮主. 明宗九年卒謚宣平王后.
○毅宗莊敬王后金氏宗室江陵公溫之女毅宗爲太子時納爲妃仁宗遣使下詔仍賜禮物. 毅宗卽位封爲興德宮主生孝靈太子祈敬德安貞和順三宮主高宗四十年十月加謚惠資.
○莊宣王后崔氏　知政事端之女.
○明宗光靖太后金氏江陵公溫之女封義靜王后生康宗延禧壽安二宮主薨. 康宗立追冊爲光靖太后冊曰: "貴以子春秋之成式謚知行戴禮之格言欲伸永慕之懷須擧追尊之典. 恭惟我聖母姿凝偃月慶洽玄雲妙齡作配於先皇婦道正儀於中饋謂當眉壽以長生坐膺至理乃乘莽渺而奄棄已積流年而臣今居莫大之崇高實本難名之鞠育雖　九州之富而無以致養唯極天下之美而庶幾薦名謹遣某官某奉玉冊追尊爲太后謚曰光靖俯納丕稱曲垂陰援." 高宗四十年十月加謚恭平.
○神宗宣靖太后金氏江陵公溫之女神宗爲平諒公納之及卽位立爲元妃三年封爲宮主冊曰: "朕聞自古有國有家立政立事非獨咨謀於外輔亦先求助於中閨咨爾金氏星　分精銀潢聯派貞明之性本自天成柔靜之儀不煩姆訓動而中節於環佩居則專精於組　　朕躬之在藩以淑質而作配早　坤貞之吉不顯其光果符震長之尊則篤其慶豈獨室家之正始實惟社稷之延休共潛光於二十年聿修婦道今踐祚於九五位盡贊皇猷. 今遣使某官某持節冊命爲宮主. 於戱能以儉約率其身克紹關*　{雎}之化亦以法度供其職遠頒　管之風祗服訓辭永膺天祿." 後生熙宗及襄陽公恕孝懷公主敬寧宮主. 熙宗立尊爲王太后府號慶興殿號長秋俄改府號爲膺慶殿號爲綏福後自幼勤女功當忠獻廢立之際備嘗艱難謹愼自守. 高宗九年薨王哀悼命有司以禮葬於眞陵上謚宣靖太后高宗四十年十月加信獻.
○熙宗成平王后任氏宗室寧仁侯　之女諱稱任氏熙宗七年封爲咸平宮主冊曰: "朕聞易贊坤元所以配乾剛之道詩稱後德所以明王化之基故塗山適而夏業興*大任{太任}歸而周室盛蓋賴內助之美以臻外理之功布在前書貽爲後範朕祗承景命纘守宏　理國先家所重人倫之本自天作合豈無君子之逑? 咨爾元妃任氏　宿分輝天潢毓粹夙著肅雍之德而無險　之心朕初在藩乃爲嘉　比登大寶益贊洪猷允　斯干之吉夢長發其祥果符純震之得男克昌厥後豈特室家之慶實惟邦國之光旣婦德之若斯宜恩章之特厚肆頒爵號　正宮庭今遣某官某持節備禮冊命爾爲王妃咸平宮主. 於戱躬勤儉以保身循法度以供祀宜思厥服罔或不祗." 後生昌原公祉始寧侯　慶原公祚大禪師鏡智　明國師覺膺安惠太后永昌德昌嘉順貞禧四宮主高宗三十四年薨葬紹陵上謚成平王后冊曰: "功崇則禮優德盛則謚重爰稽古典式薦鴻休. 伏惟大行王后宗室之英王姬之女聖皇知其有相留養後宮上皇納以爲妃　專中　篤生邦媛升配朕躬夢幻　然縱有千秋之痛子孫多矣已符萬葉之傳凡此嬪功職由母訓何上壽未滿卽大期奄臻冥冥難可憑漠漠不可問但於疇昔歷諸險難恐積心勞因以疾化徒　無從之泣追揚不朽之芬謹遣某官某奉冊上謚曰成平王后惟冀上靈俯膺嘉冊." 四十年十月加貞章.
○康宗思平王后李氏義方之女康宗爲太子義方納之生壽寧宮主義方誅見黜.
○元德太后柳氏宗室信安侯珹之女生高宗康宗元年冊爲延德宮主詔曰: "爲君克艱理內尤劇大舜之化天下也蓋賴娥皇之釐降王季之肇邦基也亦因摯仲之思齊. 顧予天匹之賢明有古后妃之輔弼　加顯冊以答潛功今遣某官某持節備禮冊命爾爲王妃延德宮主兼賜印綬衣　金銀器匹*　{段}布穀奴婢鞍馬." 冊曰: "后妃之德王化所基周文迎渭水以立嬪本*　{支}益茂夏禹娶塗山而作匹曆數遐昌宜用前規特擧　典. 咨爾王妃柳氏天生淑質玉潤奇姿內無險陂之心外有柔嘉之行感赤龍之入寢誕得元良翫黃鳥之集林廣施仁惠顧陰功之旣著合徽號之優加玆擇蕙時載頒竹冊. 今遣某官某持節備禮冊命爾爲王妃延德宮主. 於戱能循厥度淑愼其身." 高宗二十六年薨葬坤陵上謚元德太后四十年十月加貞康.
○高宗安惠太后柳氏熙宗之女熙宗七年冊爲承福宮主高宗五年納爲妃生元宗安慶公　壽興宮主十九年薨百官玄冠素服三日上謚安惠元宗元年追尊爲王太后. 忠宣王二年元武宗降制曰: "崇德報功法擧追榮之典分邦列爵恩頒及內之章酬我舊勳同玆顯號. 高麗國王王璋曾祖母柳氏傳芳令族作配高門屬皇祚之興隆偕名藩而臣附明賢所化貞信無頗傳子至孫極富與貴三韓保國位同異姓之侯王五等*　封名亞寡君之宗室. 聿新殊渥庸慰淑靈可追封高麗王妃."
○元宗順敬太后金氏慶州人莊翼公若先之女封爲敬穆賢妃高宗二十二年元宗爲太子納爲妃生忠烈王而薨元宗三年追封爲靜順王后忠烈王卽位追尊順敬太后忠宣王二年元武宗降制曰: "昭令德於前人爵以隆於三世受介福於王母恩特侈於再傳. 高麗國王王璋祖母金氏淑愼其儀柔嘉維則東藩作儷北闕聯姻不墜簪圭功有武公之父子親承　饋禮如王氏之舅姑一則彰夙夜之勤一則示閨門之肅嗣爲貴壻　有賢孫諄襲請*　之來聞赫奕徽　之　擧鳳　鸞檢翟　魚軒. 於戱重莫重於傳家有懿含飴之訓榮莫榮乎錫號往歆加　之章可追封高麗王妃."
○慶昌宮主柳氏宗室新安公佺之女號慶昌宮主元宗元年冊爲王后生始陽侯　順安公悰慶安咸寧二宮主王欲封忠烈爲太子後　於王曰: "太孫聞殿下東還稍無喜色且儲副繼體者也豈可立權臣之甥乎?" 王頗信之金俊力諫疑乃釋忠烈王三年誣坐呪詛廢爲庶人.
列傳卷第一.
