世家卷第十九. 高麗史十九.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
毅宗三.
○(己丑)二十三年春正月戊午朔王受朝賀代製臣僚賀正表宣示宰樞近侍國學文臣. 於是禁內六官文臣等奉表賀御製王喜賜酒果以行頭直翰林院田致儒屬內侍. 大學官又率六管學生與中朝制科者各上表稱賀賜酒　.
辛未燃燈王如奉恩寺.
丁丑設消　道場於宣慶殿.
己卯醮二十八宿又醮北斗.
甲申設二十七位醮於奉元殿天帝釋道場於修文殿七日.
乙酉移御楊堤洞離宮.
丁亥幸奉香里離宮宴群臣仍賜宋商及日本國所進玩物.
二月乙未幸喜美亭醮十一曜二十八宿於內殿.
戊戌宴群臣.
庚子夜移御選地書齋.
丁未幸念賢寺.
己酉移御順和齋.
醮十一曜南北斗二十八宿十二宮神於修文殿.
癸丑移御館北宮.
乙卯設三界醮. 時齋醮之費寔繁都祭都齋二庫未支其用. 又立館北奉香泉洞三宮各置員僚徵求諸道轉輸三宮者絡繹於道民皆愁嘆. 內侍劉邦義秦得文李　金應和金存偉鄭仲壺希胤魏綽然等深結宦寺約爲兄弟以剝民媚主爲事創寺繪佛設齋祝聖又制別貢金銀鍮銅器皿山積. 由是得幸不次除官任言責者皆阿上意無一直諫者.
三月己未王以巡御西都親製*　文設羅漢齋于山呼亭.
辛酉醮太一十一曜南北斗十二宮神於內殿.
乙丑幸西京.
戊辰駐駕平州泛舟崇壽院南池夜宴扈從臣僚.
乙亥至西京.
己卯幸永明寺泛龍船於大同江置酒遂御浮碧樓.
庚辰幸九梯宮.
壬午自永明寺泛舟至洪福寺遂幸仁王寺.
癸未幸八景亭觀水戱.
乙酉發西京.
夏四月辛卯雩. 自正月不雨至於是月.
庚子駕至浿江龍瑞亭乘舟置酒.
癸卯還京都赦二罪以下.
詔: "加所歷名山大川神*祗{祇}號; 鰥寡孤獨篤　疾及義夫節婦孝子順孫　賜物; 扈從文武員吏加次第同正職; 其餘雜類賜物有差."
五月乙丑出御普賢院.
己巳移御慈孝寺.
辛未幸皇樂亭遂幸長湍.
乙酉還館北宮.
六月丙戌朔王如奉恩寺.
乙未宴宰樞侍臣於延福亭移御玄化寺.
秋七月乙卯朔幸歸法寺移御安和寺.
辛酉將幸碧岑亭御史臺伏閤論離宮行幸之繁與按察察訪枉法之事皆不聽.
丙寅移御尙書右丞金光中第.
金遣橫賜使符寶郞徒單懷貞來賜羊二千.
八月甲寅朔日食.
己亥移御普賢院.
十一月甲戌金遣大府監馬貴忠來賀生辰.
庚辰宴金使於仁恩館.
十二月壬午朔中書侍郞平章事金永胤卒.
庚子王還館北宮.
以*許洪林{許洪材}爲中書侍郞平章事判尙書吏部事; 李光縉試兵部尙書; 尹鱗瞻爲右諫議大夫; 金起莘爲侍御史知製誥; 朴允恭爲殿中侍御史.
○(庚寅)二十四年春正月壬子朔王受賀於大觀殿親製臣僚賀表宣示群臣. 表曰: "三陽應序萬物惟新玉殿春回龍顔慶洽. 體一元而敷惠*　{斂}諸福以大和是大人道長之初乃陽德氣萌之始. 恭惟陛下重高之聖哲疊舜之聰明百福是叢新又新而不息天齡更固月復月以無期. 仁洽道　微一物不獲其所修文偃武實萬世無疆之休. 適當交泰之時益篤方來之慶. 擁神休於北闕保國壽於南山玉帛爭來萬邦預駿奔之列梯航畢集四方無後至之人. 受賀良辰倍鍾純　. 　今以萬機之暇修三接之勤樂與詞臣垂文章四六之盛作天臨密席講詩書經史之妙文自北使上壽而致辭日域獻寶而稱帝. 常有天神之密助每加福慶以川增開不世之新祥接王者之一統. 臣　歸美史冊有光生民已來今日無對. 臣等遭逢盛世涵泳明時仰瞻萬乘之威趨詣北辰之所六樂九奏雖一比簡子之遊萬歲三呼胡不祝漢皇之壽." 百官表賀. 是日御奉元殿講書益稷.
丙寅燃燈王如奉恩寺.
己卯王如靈通寺設華嚴會親製佛*　宣示文臣百官表賀.
辛巳還宮. 命諸王結綵幕於廣化門左右廊. 管絃房大樂署結綵棚陳百戱迎駕皆飾以金銀珠玉錦繡羅綺珊瑚玳瑁奇巧奢麗前古無比. 國子學官率學生獻歌謠. 王駐輦觀樂至三更乃入闕. 承宣金敦中盧永醇林宗植饗王於奉元殿. 王歡甚達曉而罷.
大原公*효卒.
二月壬辰以中書侍郞平章事許洪材知門下省事崔溫判中軍兵馬事同知樞密院事徐醇樞密院副使李光縉爲中軍兵馬使.
甲辰幸延福亭召*許洪村{許洪材}知御史臺事李復基起居注韓賴等泛舟宴樂竟日遂御和平齋.
甲申狼星見於南極. 西海道按廉使朴純　以爲老人星馳驛以聞.
辛亥王如靈通寺.
三月乙卯移御延福亭.
丁巳王欲遊西江夢有一婦人立門告曰: "王若遊西江必待五月." 王覺而乃止.
庚申與許洪材李復基韓賴金敦中等泛舟曲宴. 壬戌亦如之. 乙丑又宴於舟中. 夜半幸玄化寺道遇大雨馳馬而至.
己巳遣知門下省事崔溫祭西京老人堂; 右副承宣林宗植祭老人星于海州床山; 凡內外有老人堂皆遣使祭之.
夏四月辛巳朔親醮老人星於內殿.
甲申忠州牧副使崔光鈞奏: "前月二十八日祭老人星於竹杖寺其夕壽星見至三獻乃沒." 王大喜百官稱賀.
壬辰幸延福亭宴侍臣於舟中夜半乃罷.
丙申禁內六官文臣表賀壽星再見賜酒果.
乙巳以壽星再見命太子醮於福源宮; 平章事許洪材醮於賞春亭; 左承宣金敦中祭於忠州竹杖寺.
王欲親醮老人星命判禮賓省事金於蕃郞中陳力升　堂於眞觀寺南麓又立別恩祈所造金銀花及金玉器皿.
戊申幸和平齋.
五月辛亥朔宴文臣於和平齋唱和至夜命內侍黃文莊執筆以書. 群臣稱贊聖德謂之*大平好文之主.
戊辰幸延福亭. 夜泛舟宴侍臣. 庚午亦如之.
丁丑移御念賢寺.
閏月辛巳王如奉恩寺還御延福亭. 夜宴侍臣.
癸未命內侍殿中監金闡設宴於延福亭與宰樞承宣臺諫乘舟　宴徹夜不止. 翼日群臣皆大醉揷花滿帽倒載而退.
丁亥王還宮以壽星再見將受賀也.
庚寅御大觀殿受朝賀仍宴文武常　官以上王親製樂章五首命工歌之. 結綵棚陳百戱至夜乃罷. 賜赴宴官馬各一匹. 是夜又與韓賴李復基曲宴便殿特賜紅　犀帶以示寵異.
壬辰幸延福亭. 群臣皆占所見之物爲嘉瑞蓬艾三莖生於亭以爲瑞草內侍黃文莊見水鳥指爲玄鶴作詩讚之. 王稱嘆良久乃自製詩以和之思欲直拜正言以爲年少改爲國子博士直翰林院.
丙申王孫生. 王喜欲遣使告於金卽命同文院移牒以待金國指揮. 金主聞之曰: "彼國誕得繼孫良爲慶事欲申告謝已識忠勤. 不煩遠遣使來." 事遂寢.
丙午曲宴於舟中.
六月庚戌朔延福亭南川堤決. 命復塞之. 戊午詔曰: "軍卒力竭不能堤防宜發丁坊里築之開水門四五所創亭堤上植以奇花異木."
癸酉移御普賢院.
秋七月己卯朔日食.
庚辰與許洪材李復基韓賴等泛舟於普賢院南溪置酒唱和. 壬午又曲宴.
甲申李復基私獻服玩及酒肉脯果. 夜王泛舟宴宰樞侍臣. 顧謂復基曰: "愛君之忠誰復如卿." 乙酉亦如之.
甲午以許洪材爲門下侍郞同平章事; 崔溫　知政事; 李光縉同知樞密院事; 梁純精爲樞密院副使; 左遷知樞密院事徐淳爲尙書左僕射判秘書省事. 淳質直無華不求媚左右爲李復基所短故也. 夜泛舟與洪材及諸侍臣曲宴.
八月戊申朔延福亭南川堤又決大發卒塞之怨咨盈路.
戊午幸東江書齋.
水州民耕田得金一錠長二寸許頭尾雙尖狀如龜. 知州事吳錄之取以馳獻. 王以示左右. 左右呼萬歲曰: "天降金龜聖德之應." 群臣皆賀.
丙子王自延福亭如興王寺.
丁丑王將幸普賢院至五門前召侍臣行酒. 酒　. 顧左右曰: "壯哉! 此地可以練肄兵法." 命武臣爲五兵手*　{搏}戱. 至昏駕近普賢院李高與李義方先行矯旨集巡檢軍. 王　入院門群臣將退高等殺林宗植李復基韓賴凡扈從文官及大小臣僚宦寺皆遇害. 又殺在京文臣五十餘人. 鄭仲夫等以王還宮.
九月戊寅朔　時王入康安殿. 仲夫等又索隨駕內侍十餘人宦官十人殺之. 王坐修文殿飮酒自若使伶官奏樂夜半乃寢. 李高蔡元欲弒王梁淑止之. 巡檢軍穿破　壁竊內帑珍寶. 仲夫逼王遷于軍器監太子於迎恩館.
己卯王單騎遜於巨濟縣放太子於珍島縣.
是日仲夫義方高等領兵迎王弟翼陽公晧卽位. 明宗三年八月金甫當遣人奉王出居　林. 十月庚申李義旼弒王於坤元寺北淵上. 壽四十七在位二十五年遜位三年. 謚曰莊孝廟號毅宗陵曰禧陵. 高宗四十年加謚剛果.
○史臣金良鏡贊曰: "昔唐明宗時大理少卿康澄上*　言時事曰: '爲國家者有不足懼者五深可畏者六. 三辰失行不足懼; 天象變見不足懼; 小人訛言不足懼; 山崩川渴不足懼; 水旱　蝗不足懼; 賢士藏匿深可畏; 廉恥道喪深可畏; 上下相徇深可畏; 毀譽亂眞深可畏; 直言不聞深可畏.' 歐陽公記此言曰: '凡爲國家者可不戒哉.' 有是哉斯言也. 夫王崇奉佛法敬信神*祗{祇}別立經色威儀色祈恩色大醮色齋醮之費徵*　{斂}無度區區事佛事神. 而姦諛若李復基林宗植韓賴爲左右　壬若鄭　王光就白子端爲內宦阿曲若榮儀金子幾爲術士. 所幸嬖妾無比主於內希意導志更相妖媚利口紛騰　言　絶變生輦　之*閒而卒莫之知也此豈懼其所不懼不畏其所畏之然耶. 且禍亂之初無一人效死尤可嘆也."
明宗一.
明宗光孝大王諱晧字之旦舊諱昕. 仁宗第三子毅宗母弟. 仁宗九年辛亥十月庚辰生毅宗二年封翼陽侯二十四年九月己卯鄭仲夫等逐毅宗領兵迎王卽位於大觀殿. 前王信圖讖之說忌諸弟. 王之在潛邸也典籤崔汝諧嘗夢太祖授笏於王王受而坐龍床汝諧與百官陳賀. 覺而奇之以告王. 王曰: "愼勿復言此大事也上聞之必害我矣." 至是果驗.
王御修文殿李俊儀鄭仲夫李義方李高侍從. 釋文克謙命書批目. 以任克忠爲中書侍郞平章事; 鄭仲夫盧永醇梁淑　知政事; 韓就爲樞密院使; 尹鱗瞻知樞密院事; 金成美爲僕射; 金闡爲樞密院副使; 李俊儀爲左承宣給事中; 文克謙爲右承宣御史中丞; 李紹膺爲左散騎常侍; 李高爲大將軍衛尉卿; 李義方爲大將軍殿中監; 高義方皆兼執奏; 奇卓成爲御史臺事; 蔡元爲將軍. 其餘武夫超資越序職兼華要者不可勝數.
癸未群臣詣大觀殿賀卽位.
冬十月庚戌大赦. 以鄭仲夫李義方李高爲壁上功臣圖形閣上樑淑蔡元次之加朝臣爵一級. 召還金貽永李綽升鄭　等皆復職田以　　流矢之事流竄者皆令赴京.
遣工部郞中庾應圭*　{齎}表如金. 前王表曰: "臣久纏疾恙漸致衰羸襟靈以之昏荒氣力以之消沮醫攻　而莫效藥瞑眩而不　　居膏*盲{　}天奪魂魄. 以之祗服前人之訓言率先列國之貢藝而乃民政堆案而或廢於剖決國賓踵門而或失於將迎. 爲邦之道旣　事主之儀多闕. 今則伏在床枕幾委體支仰　覆露之私深念播　之業. 臣昔逮事臣父先國王. 嘗屬臣雲: '苟有遞代必先弟及.' 今臣有元子泓少而無慧長且多愆未堪主　以展勤　復奉藩而受職. 竊見臣弟晧忠順之德夙勤於君親睦恭之心無懈於朝夕. 載嘉淑行之如始益體理命之有徵乃於某月某日以臣弟臣晧權守軍國事務. 敢玆上聞冀照下懇." 新王表曰: "覆燾之仁靡私於一物聖神之德均視於萬邦恪布　辭冒干洪造伏見. 臣兄國王臣晛*　{久}尊周室樂率漢藩緣感疾於中身遂抱羸於積稔十全不能措其手一丸豈復效其靈沈　浸深頓　是懼頃因脫釋於重負始欲保守於餘年. 蓋由承　臣先國王臣晛遺屬以臣　爲同母之親可付先　之業於某月某日令臣權守軍國事務. 而臣避之無計受亦誠難將　呼以上聞顧跋涉之愈遠又黎庶不可以無主保釐不可以闕人勉副群情假司分寄戰兢之抱莫敢遑寧危慄之懷幾至殞越. 敢具事實以達宸嚴."
金遣大宗正丞耶律　來賀生辰. 　至境邊吏以前王讓位卻之.
○(辛卯)元年春正月元子璹冠.
五月甲申設消災道場於宣慶殿五日.
己丑庾應圭還自金. 帝　詔不允前王讓位曰: "卿襲封二紀作屛一邦. 近者屢愆信使之期徒有郵書之報向深憂乎變故今始閱於封章. 稱疾疹之淹延懼保釐之曠闕述其父命之遺囑欲以弟及而相傳付之伊人攝以國事. 卿言雖順朕意未孚續遣使　往詢厥事."
辛卯賜林遂等及第.
六月甲辰朔王如奉恩寺.
戊午王受菩薩戒於大觀殿.
秋七月辛巳設消災道場於大觀殿三日.
癸未金詢問使完顔靖等來.
甲申設拂塵宴丙戌設初　宴靖皆不赴.
己丑王迎詔於大觀殿乃賜前王詔也. 詔曰: "卿撫有爾邦踐修世美及當玆歲付上封章告厥疾已曠於保釐謂其子不能於負荷述前人之遺囑讓母弟而相傳尙憂未出於誠心是用往頒於詔問使　來復奏牘宜詳."
壬辰平章事徐恭卒.
八月甲辰完顔靖辭宴於大觀殿. 靖之初詢問也王稱: "前王已避位出居他所病加無損不能就位拜命路又險遠非使者所宜往." 靖以故不得見前王. 王乃具前王表以附. 丁未靖行.
九月癸未以僧德素爲王師.
戊子左諫議金莘尹右諫議金甫當左散騎常侍李紹膺左司諫李應招右正言崔　等上*　: "以爲前朝宰相崔允儀諫議李元膺中丞吳中正等署宦官鄭　告身西海按察使朴純古妄奏老人星見知水州事吳錄之妄獻金龜之瑞請皆禁錮子孫. 且承宣王之喉舌但出納惟允可也今李俊儀文克謙職兼臺省居中用事請解兼官." 王從之唯俊儀克謙之事不允. 翼日諫官伏閤力爭俊儀因醉使巡檢軍陵辱之. 王聞之召俊儀慰解囚諫官於隍城. 庚寅左遷金莘尹判大府事; 金甫當爲工部侍郞; 李應招爲禮部員外郞; 崔　爲殿中內給事; 改李俊儀爲衛尉少卿; 文克謙爲大府少卿.
辛卯日有黑子大如桃.
冬十月甲辰設百高座於宣慶殿讀仁王經.
乙巳飯僧三萬.
平章事任奎卒.
壬子夜宮闕災諸寺僧徒及府衛軍人詣闕將救火. 鄭仲夫李俊儀等入直義方兄弟恐有變走入於內閉紫城門不納諸救火者故殿宇悉火. 王出山呼亭痛哭.
癸丑移御壽昌宮.
丁巳以王生日爲乾興節.
戊午日有黑子大如桃.
是歲遣告奏使禮部侍郞張翼明都部署黃公遇如金.
○(壬辰)二年春正月庚午朔謁景靈殿.
庚辰以鄭仲夫爲西北面兵馬判事行營兵馬兼中軍兵馬判事; 金闡爲西北面兵馬使行營兼中軍兵馬使; 尹鱗瞻爲東北面兵馬判事行營兵馬兼中軍兵馬判事; 陳俊爲東北面兵馬使行營兼中軍兵馬使.
二月己酉張翼明黃公遇還自金. 　曰: "卿　居侯土望重邦人固常公耳以爲心適會友於之　疾累封章而敷奏述遜讓之由來攝位從宜. 投誠有請意欲承家而保國義當垂詔以加恩肆因使價之還姑用兪音之布續當遣使冊命."
癸丑燃燈王如奉恩寺.
有司請依太祖舊制以二月望燃燈. 王重違其請從之明年復用上元.
三月己巳朔王如靈通寺謁世祖*大祖{太祖}仁宗眞.
乙亥移御大明宮.
辛巳遣尙書右丞李文著侍郞崔　如金賀上尊號.
夏五月壬申金遣太府監上輕車都尉烏古論仲榮翰林直學士張享來冊王. 壬午王出昇平門迎詔受冊於大觀殿. 冊曰: "崇德象賢若稽於古承家開國以正其功. 　惟表海之舊封未艾如川之多祚. 所從來遠雖子孫勿替其傳惟不於常有兄弟相及之道. 世將於是享德人亦宜無*閒言. 爰契師虞往敷天寵. 咨爾晧遠大以爲任賢明而自將地處彼邦之懿親才雄爾衆之令望. 　乃祖乃父實維藩維垣. 前烈用弘嗣賢不乏. 蓋根深則枝茂積厚者流光餘慶曷歸汝躬是在. 屬友於之疾其殆不　推公耳之心自爲克讓申以敷奏達於聽聞. 是用成斯美於天倫代厥後於先正. 今遣使命爾爲開府儀同三司高麗國王永爲藩輔. 於戱社稷旣有所受德業莫或不勤律乃邦民謹爾侯度. 禍福惟人所召切戒於*　{淫}佚驕邪夙夜畏天之威庶可以安寧長久. 罔曰不克. 惟旣厥心往哉惟休無替朕命." 又詔曰: "朕位乎天地之中託於侯王之上凡來咨來茹皆釐爾成於維藩維垣固懷以德. 卿令圖經遠雅望得民以介弟之懿親篤前人之餘烈恭承友讓　續世封宜膺蕃錫之恩永對榮懷之慶. 今差某官某等往彼冊命仍賜卿衣帶鞍馬匹*　{段}等物具如別錄至可領也." 九旒冕一頂九章服一副玉圭一面玉冊一副金印一面駝紐象輅一馬四匹別賜衣五對細衣著二百匹*　{段}細弓一張　翎大箭二十八隻鞍　二匹散馬七匹.
丁亥宴金使於大觀殿.
辛卯雨雹.
六月戊戌朔王如奉恩寺.
丙午以梁淑爲中書侍郞平章事; 韓就守司空　知政事; 崔惟淸爲集賢殿大學士判禮部事　仍令致仕.
壬戌王受菩薩戒.
左承宣李俊儀奏: "諸州任內五十三縣各置監務安東任內甫州以太子胎藏陞爲縣令固城縣加置尉一員." 王命群臣議之以俊儀勢位旣重性且猜險莫敢是非.
秋七月甲戌賜張聞慶等及第.
乙亥王以宮闕災. 　食松葉乾文屢變下詔責躬赦內外斬絞以下.
八月癸丑遣*大僕卿金暄如金謝封冊.
九月乙酉謁昌陵.
冬十月甲辰移御壽昌宮.
十一月甲戌幸普濟寺.
十二月壬寅金移牒問王生日.
乙巳設佛頂道場於明仁殿.
遣衛尉卿蔡祥正如金進方物.
○(癸巳)三年春正月乙丑朔謁景靈殿.
辛未百官賀人日賜人勝祿牌.
戊寅賀立春賜春幡子皆循舊例也.
燃燈王如奉恩寺.
己丑設帝釋道場於明仁殿.
閏月庚子遣禮賓少卿權光弼如金獻方物; 大府少卿李應球賀萬春節.
乙巳設尊勝法會於內殿.
以朴育和守司空左僕射.
己酉幸外帝釋院設羅漢齋.
二月甲戌幸王輪寺飯僧.
戊子幸妙通寺設摩利支天道場.
庚寅移御大明宮.
辛卯以仁考忌辰飯僧于樂賓亭.
三月癸巳朔王如靈通寺.
己酉慮囚.
夏四月乙丑親　*大廟下旨曰: "寡人以　德因人推戴承襲祖宗遺業. 夙夜寅畏奉先思孝躬行　禮致饗宗廟頗欲覃恩中外. 然近封元子當頒大澤. 以是先於　祀拜三陵時執事陪奉及內外　獄幽囚痛楚之類欲　蒙澤其赦公徒私杖以下及贖銅徵瓦　皆除之凡預　禮拜三陵者亦賜物."
壬申醮太一於內殿.
丙子聚巫禱雨分遣近臣禱於群望. 是時自正月不雨川井皆渴禾麥枯槁疾疫　興. 人多餓死至有市人肉者. 又多火災人甚愁嘆.
庚辰兩府宰樞禱雨於普濟寺.
辛巳命門下平章事鄭仲夫中書平章事尹鱗瞻冊元子璹爲王太子.
丁亥封王長女爲延禧宮公主; 次女爲壽安宮公主.
戊子移御壽昌宮.
宰樞禱雨於神衆院.
五月壬辰朔日食.
丙申端午謁景靈殿.
甲辰令文武三品抽祿設齋禱雨於普濟寺.
六月壬戌朔王如奉恩寺.
甲申宋遣徐德榮來.
戊子賜崔時幸等及第.
秋七月辛亥醮本命於明仁殿.
八月乙亥謁景靈殿.
丁亥移御大明宮.
庚辰東北面兵馬使諫議大夫金甫當起兵於東界欲討鄭仲夫李義方復立前王東北面知兵馬事韓彥國擧兵應之使張純錫等至巨濟奉前王出居　林.
九月丁酉捕殺韓彥國.
癸卯安北都護府執送甫當等. 李義方殺之於市凡文臣一切誅戮.
丁巳　林人幽前王於客舍使人守之冬十月庚申朔李義旼出前王至坤元寺北淵上獻酒數盃遂弒之. 初前王宴金使使見左承宣金敦中問於執禮曰: "彼晳而長者貴而甚文其名爲誰." *　曰: "名敦中相國金富軾之子中魁第者也." 金使曰: "果信矣." 王聞之使請曰: "寡人之壽幾何." 金使曰: "國王之壽久不可數. 今滿庭老少之臣盡逝然後王有臨川之患矣. 王自計必壽不復問臨川之患及庚癸之亂老少文臣皆被害而王亦遇淵上之變其言果驗.
冬十月壬戌制: "自三京四都護八牧以至郡縣館驛之任　用武人."
戊寅設消災道場於崇文殿.
乙酉移御壽昌宮.
十一月丁酉遣內侍郞中崔均如金賀正.
己亥以冊太子赦.
癸卯設八關會幸法王寺.
○(甲午)四年春正月丁酉燃燈王如奉恩寺.
二月丁亥王如靈通寺.
三月己丑以李義方女爲太子妃.
癸卯幸法王寺.
夏四月乙酉幸妙通寺.
五月丁酉王命指諭於光胤白任至行首李冠夫宋群秀慶大升牽龍車若松等打毬賜綾絹有差.
辛丑幸王*??寺{王輪寺}.
六月丙辰朔王如奉恩寺.
乙丑金橫宣使完顔　來.
庚午王受菩薩戒.
丙子宴金使於大觀殿.
秋七月庚寅遣給事中皮瑩文如金賀萬春節; 中郞將宋勝夫進方物; 都官員外郞魯璋謝橫宣; 左司員外郞趙永仁賀正.
八月丁巳刑官奏: "重刑　死分配諸島."
宋歸我漂風人張和等五人.
乙丑幸王輪寺.
九月癸巳以重九宴樞密重房於和平宮.
己酉西京留守趙位寵起兵謀討鄭仲夫李義方檄召東北兩界諸城.
冬十月己未遣中書侍郞平章事尹鱗瞻率三軍以擊位寵.
丙寅鱗瞻至　嶺兵敗而還.
丙子設百高座於天敷殿講仁王經三日.
十一月甲申朔日食.
庚戌復命尹鱗瞻爲元帥率三軍攻西京.
十二月乙卯詔曰: "朕德薄智微謬承祖宗積累之基臨　三韓於今五載不能上*　天意下撫民心災變未息恐懼難安. 思欲寬宥恩澤廣被中外: 可赦斬絞二罪以下除刑付處; 庚寅癸巳配流者皆移免上京幷除贖銅徵瓦; 內外名山大川神祇各加號; 賜征西軍卒米人一石; 宿衛軍人妻子在外者穀二人幷一石."
癸亥以李隣爲執奏.
辛未鄭筠密誘從軍僧宗　等斬李義方分捕其黨殺之. 僧徒遂聚普濟寺.
壬申遣知奏事李光挺左副承宣文克謙慰諭僧徒.
戊寅中書侍郞平章事崔惟淸卒.
壬午以鄭仲夫爲門下侍中; 陳俊　知政事; 慶珍知門下省事; 奇卓成知樞密院事; 宋有仁爲樞密院副使兵部尙書; 李光挺爲樞密院副使御史大夫.
是月金遣使來賀生辰.
○(乙未)五年春正月己丑以陳俊爲兵部尙書; 宋有仁爲刑部尙書.
丁酉移御延慶宮燃燈如奉恩寺.
二月癸丑朔移御壽昌宮.
辛巳內史洞宮災.
三月壬午朔王如靈通寺.
壬寅幸妙通寺.
夏四月丙寅詔曰: "朕以　德謬承丕緖智術寡昧刑政乖錯威輕德薄不能馭下上下人心日益頑鄙君臣名分亦有倒錯以致西北人民連謀不軌. 自庚寅癸巳　至於今殺傷滿野干戈不息感傷和氣天變屢見. 玆乃寡人否德所致焦心勞思不遑寧處. 書曰: '民惟邦本本固邦寧.' 安民之術最爲要務. 分憂列郡者不得任情賞罰侵漁百姓其或州吏割民利己憑公營私而官不能痛禁至於干托權勢殘害百姓流離失所凡內外官激濁揚淸守節奉公者褒賞否者科罪. 其外官按察使劾奏京官及按察使所司劾奏. 獄者人之大命. 書曰: '刑期無刑故閱實原情.' 究其終始庶無濫刑而由朕愚昧疑有寃枉朕心隱惻其爾刑官以慈折獄. 比來奔競成風刑政濫失不能開公門杜私路廣進賢之道. 賞罰者人主操持之柄而近者權臣在朝威福出自私門亂常失序. 玆風不革有損國家自今以後如有此等事有司擧法論罪. 今者民俗偸薄而無禮義廉恥孝悌忠信之心至於父母生不能奉養死不能追遠. 如有孝親忠主兄友弟恭者無問貴賤旌別勸誘又華侈踰度宴飮過極其悉除之. 若金銀物飾　佛像法寶外亦不得施用. 天聽自我民聽天視自我民視人民乖離故災變頻仍庶欲以和致和獲天人助其人心和合之術果安在乎. 寡人獨智不能施設宜省臺諸司各陳無隱."
丁卯幸王輪寺.
壬申醮於明仁殿乙亥又醮.
丁丑幸普濟寺.
五月辛巳幸外帝釋院及九曜堂.
乙酉端午謁景靈殿.
丙申發前王喪百官玄冠素服三日. 壬寅葬於城東命內侍十人護送. 位寵擧兵之時聲言義方弒君不葬之罪故奉葬禧陵而安其眞於海安寺以爲願堂.
六月辛亥王如奉恩寺.
乙卯幸現聖寺.
乙未幸神衆院.
乙巳禱雨戊申雨.
八月己酉朔宋都綱張鵬擧謝敦禮吳秉直吳克忠等來.
甲寅刑官奏: "重刑　死分配遠島."
己未幸現聖寺又幸順天館祈福於天皇地眞兩祠.
甲子設仁王道場於明仁殿三日.
戊辰遣告奏使借秘書丞朴紹如金.
九月己卯　嶺兵馬使大將軍康漸與位寵戰敗績免其官.
辛卯移御景禧宮.
癸卯以信安伯珹女爲太子妃.
冬十月丙戌賜白龍變等及第. 庚癸以來儒風不振擧子　三百餘人.
壬辰飯僧一萬於宮庭三日.
甲午移御壽昌宮.
己亥幸王輪寺.
十一月辛亥朴紹還自金. 詔曰: "省所上表告奏事具悉. 使價來庭奏函伸懇戴賜封之恩造述有國之由來. 謂寇攘卒起於不虞致職貢少稽於入覲　用平定孚於聽聞. 載嘉侯度之恭宜固世封之守."
壬子有人誣告重房曰: "朝庭與南賊潛謀作亂." 是日流都校丞金允升等七人於島貶兵部尙書李允修爲巨濟縣令. 朝庭指文班也.
戊午移御景禧宮.
丙寅移御壽昌宮.
十二月癸未太白晝見經天.
○(丙申)六年春正月金遣大監阿典溥等來賀生辰. 時軍旅西征慮客使　我虛實發神騎抄猛班迎於道路.
己巳宴金使.
公州鳴鶴所民亡伊亡所伊等嘯聚黨與自稱山行兵馬使攻陷公州.
甲戌幸神衆院行香遣祗候蔡元富郞將朴剛壽等宣諭南賊猶不從. 王引見群臣於便殿咨訪討賊之策.
二月丁亥召募壯士三千命大將軍丁黃載將軍張博仁等將之以討南賊.
庚寅移御景禧宮燃燈王如奉恩寺.
甲午金人以兵船十餘　侵掠東海霜陰縣.
戊戌設天帝釋道場於明仁殿.
乙巳王如靈通寺.
三月丙午朔日食.
辛亥幸王輪寺設羅漢齋.
乙卯南賊執捉兵馬使奏: "與賊戰不利士卒多亡請募僧以濟師."
夏四月壬寅親設五百羅漢齋於普濟寺摩利支天道場於妙通寺.
五月丙午親設帝釋齋於賢聖寺. 舊名現聖避毅宗嫌名改之.
癸亥行入閤禮引見群臣訪時政得失. 坐便殿引見群臣謂之入閤禮.
六月甲戌王如奉恩寺.
丙戌陞亡伊鄕鳴鶴所爲忠順縣以內園丞梁守鐸爲令內侍金允實爲尉以撫之.
尹鱗瞻攻破西京擒位寵殺之遣人來告捷.
壬寅遣樞密院副使李文著大將軍宋慶寶往西京奬諭諸將.
秋七月乙巳尹鱗瞻遣秘書少監庾世績表賀平西授世績少府監直寶文閣.
甲寅加尹鱗瞻上柱國監修國史.
八月丁丑將軍金光英路遇一旗頭來揖馬前者. 光英怒其不拜捉囚於街衢其黨群聚擅放之便至光英家呼　撞突. 光英拔戟拒之衆怒甚. 光英懼踰垣而避. 其衆毀屋舍乃去.
辛卯幸王輪寺設羅漢齋.
丁酉以少卿朴挺羲爲西京副留守.
己亥賜秦幹公等及第.
九月乙巳遣將軍朴純刑部郞中朴仁澤往諭南賊.
丙午醮於毬庭.
辛亥南賊攻陷禮山縣殺監務.
冬十月壬午親設齋於賢聖寺.
戊戌設佛頂道場於內殿.
十二月壬寅朔南賊首孫淸自稱兵馬使.
壬子遣將軍吳淑夫如金賀正將軍吳光陟郞中尹宗誨謝執送徐彥仍進玉帶二腰.
丙辰設八關會幸法王寺.
戊午移御壽昌宮.
十二月癸巳中書侍郞平章事尹鱗瞻卒.
庚子遣大將軍鄭世猷李夫爲處置兵馬使分左右道往討南賊. 世猷等聚開國寺門前練兵閱月而後行.
○(丁酉)七年春正月己酉亡伊亡所伊來降賜　粟命監察御史金德剛押送其鄕.
庚戌遣將軍丁守弼如金進方物.
丙辰移御景禧宮燃燈王如奉恩寺.
丁巳曲宴賦詩示群臣.
戊午金遣耶律子元來賀生辰.
遣兵部侍郞崔光廷如金賀萬春節.
乙丑宴金使.
己巳移御壽昌宮.
三月丁丑全羅州道按察使奏: "彌勒山賊降."
庚辰亡伊等復叛寇伽耶寺.
甲申親設齋於神衆院.
戊子設帝釋道場於內殿.
己丑南賊寇黃驪縣又寇鎭州.
丁酉設佛頂道場於內殿.
己亥右道兵馬擒斬伽耶山賊首孫淸及其徒黨.
庚子王如靈通寺.
是月盜起西海道遣戶部員外郞朴紹發州縣兵討之.
三月乙巳吳光陟還自金言: "所進玉帶其一乃石乳非玉有司奏之帝曰: '小國無辨識者誤以爲玉耳. 且人不易物惟德其物. 若復卻之豈禮體耶.'" 王聞之　懼遣郞中朴孝縉表謝乞罪.
辛亥亡伊等焚弘慶院殺居僧十餘人逼令住持僧*　{齎}書赴京. 略雲: "旣升我鄕爲縣又置守以安撫旋復發兵來討收繫我母妻其意安在. 寧死於鋒刃下終不爲降虜必至王京然後已."
丁巳慮囚.
戊午左道兵馬使擒賊首李光等十餘人.
庚申幸妙通寺設摩利支天道場.
夏四月義靜二州叛. 遣直門下史正儒禮部郞中林正植諭之.
南賊陷牙州. 時淸州牧內郡縣皆陷於賊唯淸堅守.
丁丑重房奏: "東北兩界州鎭判官不許以武官補." 從之. 主是議者將軍洪仲邦也武官金敦義等六人伺仲邦出遮道號訴雜以惡語. 重房捕得之　配於島.
壬午安平公璥卒.
丁酉賜崔基靜等及第.
五月庚子遣宣旨使用別監審　南賊制置左右道兵馬使戰功多少.
辛亥詔削忠順縣.
癸丑大雨雹.
壬戌趙位寵餘衆五百餘人作亂殺留守判官朴寧及其初請降者副留守朴挺羲司錄金得礪書記李純正等潛竄獲免. 初王師之攻圍也踰城降者無慮千餘人及城陷丁壯皆逃匿. 厥後其降者以逃者爲叛妻略婦女攘奪財産故丁壯作亂致此變. 遣大將軍李景伯郞中朴紹往諭之.
六月庚午王如奉恩寺.
辛巳金橫宣使大府監徒單良臣來. 金使之來也國家疑西京餘　梗道路託言軍旅之後沿路大疫從他路迎候仍遣戶部郞中朴紹中郞將牙應時率官軍及神騎軍八十人往備不虞. 行至通德驛賊果猝出掩擊. 死者十八九紹亦遇害.
癸未王受菩薩戒.
辛卯震*大廟.
南賊首亡伊遣人來請降.
甲午慮囚.
秋七月甲辰官軍與西賊戰敗乃還.
丁未王親製引咎責躬詞告謝於景靈殿太祖神御.
庚戌西賊首郞將金旦請降下制曲赦仍遣中使往諭之.
丁巳南賊處置兵馬使鄭世猷等捕賊首亡伊亡所伊等囚淸州獄遣人告捷.
戊午遣抄猛班行首李頓綽金立成討西賊.
八月庚午遣五軍別號討西賊.
丙子　死囚二十人配有人島.
丁丑太史奏: "太白自七月五日至是常見."
壬午南路捉賊左道兵馬使梁翼京還. 翼京所至貪縱吏民不堪其苦咸謂害甚於賊.
乙酉金使還. 時以西賊梗塞東涉臨津經由春州界行至定州乃出關. 春州副使崔忠弼托其供頓聚*　{斂}太甚坐罷.
丁亥西北路斬賊魁金旦等五人首函送於京.
中書侍郞平章事致仕韓就卒.
癸巳幸外帝釋院設羅漢齋.
九月辛丑遣上將軍李義旼領八將軍討西北賊.
乙巳移御安和寺.
戊申慮囚.
甲寅西賊自西京曇和寺移屯香山.
冬十月壬申幸王輪寺設羅漢齋.
丙戌西賊首康畜等三人來降皆授校尉遣還諭降餘黨.
甲午設佛頂道場於明仁殿.
十一月丙午遣郞將崔美如金謝橫宣; 內侍員外郞崔貞謝賀生辰; 禮部員外郞孫應時賀正.
己酉設八關會幸法王寺.
辛亥還御壽昌宮.
壬子西賊首曹忠來降.
丙辰南賊制置右道兵馬使李夫還. 夫馭軍嚴整所至按堵得士卒心屢戰皆捷故盜賊屛息.
○(戊戌)八年春正月甲辰遣將軍盧卓儒如金賀萬春節. 丙午遣兵部郞中崔孝球進方物.
己酉燃燈王如奉恩寺.
金遣僕散懷忠來賀生辰.
乙卯親設齋於神衆院.
丁巳分遣察訪使: 工部郞中崔詵於興化道; 刑部員外郞崔孝着雲中道; 閣門*祇{祗}候林惟謙朔方道; 監察御史崔敦禮沿海溟州道; 秘書丞尹宗*양西海道; 千牛衛將軍吳光陟楊忠州道; 郞將李文中晉陜州道; 侍御史宋端慶尙州道; 將軍宋君秀全羅州道; 刑部侍郞李文中廣淸州道; 起居注皇甫倬春州道. 問民疾苦黜陟官吏及奉使者限十年以前追論殿最. 凡被劾者八百餘員孝著以考　不精免.
戊午宴金使.
興王寺僧告重房曰: "寺僧有與德水縣人謀作亂者散員高子章實知之." 重房逮捕僧及子章流於遠島陰遣人投之江中. 子章性甚暴戾聞者相慶.
己未設帝釋道場於明仁殿.
庚申西北路兵馬使李義旼斬西賊三百餘人告捷.
二月壬申設佛頂道場於內殿.
甲戌西京留守判官朴仁澤將赴任行至高原驛賊邀殺於路.
辛巳親醮魁剛.
三月乙未朔王如靈通寺.
己酉幸普濟寺設五百羅漢齋.
辛亥慮囚宥諸道察訪使械送贓吏三十五人. 臺監殿中侍御史晉光仁不能駁執御史臺劾奏竟原之.
甲寅宰樞文武三品以上會式目都監議處置西京.
丙辰御史臺奏: "內侍茶房實踰定額." 制下: "削內侍林正植等十二員茶房六員."
戊午重房奏: "以大將軍張博仁金淑分典左右橋路凡道傍屋宅欄垣雖尺寸苟侵官路皆令復舊."
夏四月乙亥西賊陷谷州丙子陷遂安掠財穀牛馬而去.
庚辰幸王輪寺設羅漢齋.
雨雹.
壬午以大將軍金光軾爲西京制置使將軍朴順副之.
乙酉　於*大廟.
更定西京官制.
庚寅發五領軍往捕西賊.
五月甲午禱雨.
壬子聚巫都省又禱辛酉再雩.
六月甲子王如奉恩寺.
丁卯賜陳光恂等及第.
己卯罷察訪使所劾贓吏職其政最者皆陞資.
閏月壬子平章事李光縉卒.
八月壬辰朔設消災道場於內殿.
甲辰　死囚二十人流之.
辛亥信安侯卒輟朝三日.
九月癸未設藏經道場於明仁殿七日.
冬十月己酉親*　{　}於*大廟告平西賊赦.
丙辰設仁王百座道場於大觀殿令中外飯僧三萬.
十一月壬申遣將軍奇世俊如金謝賀生辰; 郞中全諒賀正.
癸酉設八關會幸法王寺.
戊子御便殿引見東西兩界諸城上長都領賜: 上長匹*　{段}; 都領錦衣金帶馬一匹; 　人布十匹. 以平西之後盜賊頻起慮復搖動有此賜識者嘆其姑息.
是月金遣八將軍兵來屯義州關外.
十二月壬子親設仁王道場於明仁殿五日.
世家卷第十九.
