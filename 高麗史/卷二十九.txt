世家卷第二十九. 高麗史二十九.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
忠烈王二.
○(己卯)五年春正月王在元.
辛亥帝賜王亡宋寶器鳳甁玉笛等九十事翼日又賜王及從臣彩帛.
乙卯宰樞享公主.
校尉李應柱康渭成齎頒曆詔還自元. 詔曰: "朕若稽天象敬授人時所以大一統重民事也. 卿世守藩方歲修貢職宜頒新朔用示同文尙驅東作之民勉率西成之　."
丙寅王謁帝帝使御史大夫月列倫樞密　刺必　赤忽禿哥兒　兀等諭王曰: "　都茶丘奏: '鎭邊種田軍回來時妻子皆爲官司所留不遣.' 是否?" 王對曰: "去夏奉聖旨歸國差官與帥府考官軍妻妾婚書有無依例點刷非敢擅留."
丁卯王侍宴長朝殿.
戊辰王謁帝茶丘以軍人妻子一百二十八人爲請. 茶丘子爲　刺執鞭之竪　刺頗佑茶丘. 王曰: "若以分*　{揀}軍人妻子爲不法縱軍人脅良民子女強娶之可爲法乎?" 月列倫等奏之帝曰: "軍人妻有兒息者歸其夫國人官高有罪者申奏而後罪之." 因命王歸國.
公主幸新宮勞役徒.
己巳遣盧英歸國命毋以迎待煩民.
庚午王發燕京.
二月丁亥至自元.
己丑遣少尹趙愉於東寧府推刷己未以來西海之民亡命者.
辛卯王放鷹於壽康宮.
甲辰慶源公祚卒.
丙午以金方慶爲世子傅; 許珙知僉議府事; 洪子藩判密直事; 韓康爲密直使; 奇洪碩同知密直事監察提憲; 任翊宋　李尊庇　爲密直副使.
三月庚戌親醮於康安殿.
撤竹坂洞人家三百餘戶以起新宮徒役凡四千.
甲寅遣郞將殷弘淳如元獻花文大席.
丁巳遣帶方公　率禿魯花如元金方慶子　元傅子貞朴恆子元　許珙子評洪子藩子順韓康子射奇薛公儉子之　李尊庇子瑀金周鼎子深等衣冠子弟凡二十五人皆超三等授職送之.
己未以尹秀爲全羅道鷹坊使遣元卿於慶尙李貞於忠淸朴義於西海稱爲王旨使用別監.
壬戌王及公主觀獵於馬堤山.
丙寅敎曰: "予聞人有　權昧理擅奪人田民者又有托勢得官超資越序者甚無謂也. 脫或不改非惟其人所託附者亦皆罪之. 其含寃抱屈者無論貴賤尊卑宜各上書駕前. 聽訟官遷延不決必罰無貰."
丁卯王及公主移御壽康宮.
庚午忽赤三番享王.
辛未停各道計點使.
壬申王獵於郊.
癸酉王以田民之訟積年未決將今年三月以前事命左司議權　將軍崔有　等七人爲別監四月以後委監察典法司推決無滯.
傳旨都評議司曰: "可遣使諸道檢察往年三稅納否戶口增耗自今年更定稅額幷點　戶以徵其稅." 宰樞以謂: "三稅納否各有司存察戶口增耗非農時所行." 遂停之.
夏四月戊寅王與公主放鵝鴨於東川觀之.
辛卯傳旨曰: "安東公主湯沐邑也副使宋由義其帶紅　之任." 由義以三品求美邑又請紅　時議譏之.
乙未遣王子滋於忠淸道牙州東深寺避世子也.
辛丑遣中郞將鄭公宋賢如元請置伊里干.
癸卯王有疾放新宮役徒修諸陵.
甲辰移御舍那寺.
乙巳以旱宥二罪以下.
丙午移御賢聖寺復新宮役徒.
五月丙辰王與公主觀竹坂新闕.
丙寅流監察侍史金弘美左司諫李行儉于海島.
丁卯用樂祀新殿鷲瓦.
戊辰以公主有疾移御將軍李貞家又移御水口觀音寺.
庚午放新宮役徒.
辛未遣將軍盧英如元請醫.
是月元中書省牒雲: "據來文: '至元十二年使臣嶽都因王外郞傳諭聖旨改革本國官名已與使臣嶽都因商量改革訖. 諸路官司往來文字指僉議府而本府緣無印信每及行移勢似難便伏希給降印信幷行移諸路文字　例事.' 都省奏奉聖旨鑄與印信者欽此送禮部依例鑄到高麗僉議府正四品銅印一顆付於差來官鄭貴朱碩等收受前去."
六月丁丑朔罷左司議大夫權　晉州牧副使崔　.
庚辰移御張舜龍家.
甲申改敬寧宮爲貞和院.
丁亥賜趙簡等及第.
辛丑盧英與醫二人還自元東征元帥府承省旨令造戰艦九百　.
癸卯王與公主移御壽康宮.
都評議使據聖旨請於瀋州遼陽*閒置伊里干徙諸道富民二百戶居之又於鴨綠江內置伊里干二所所各一百戶以供朝聘役使從之.
秋七月丙午朔召還李行儉金弘美.
戊申慶尙道按廉使奏: "長史趙阡嘗爲一善縣令與密城人謀叛今雖革面不可使立於朝請罷職." 從之.
己酉遣承旨趙仁規印侯如元奏　修造戰艦.
乙卯除各道按廉守令賀正至及到界狀.
庚午遣密直副使李尊庇將軍鄭仁卿如元賀聖節仍上書都堂曰: "前次趙仁規等申啓修造船楫事幷請勿令元帥府監督. 元帥茶丘與我有隙百姓皆怨若使監督民必驚疑逃散未易濟事乞善奏天聰."
八月丙子朔王與公主宴於新殿.
丁丑還御壽康宮.
辛丑將軍金伯均與元使金宗義如慶尙道點軍器.
是月作客館.
梢工上左引海一　等四人自日本逃還言: "至元十二年帝遣使日本我令舌人郞將徐贊及梢水三十人送至其國使者及贊等皆見殺." 王遣郞將池瑄押上左等如元以奏.
九月丙午王放鷹於甑山.
己酉宴於新殿.
癸丑遣許珙於慶尙道洪子藩於全羅道爲都指揮使修造戰艦. 又遣權　於忠淸爲都指揮使朱悅於慶尙郭汝弼於全羅禹濬　於西海崔有侯於東界交州皆爲計點使.
丙辰遣將軍金允富張舜龍如元.
甲子放鷹於籍田.
中郞將鄭公還自元帝賜王海靑圓牌.
乙丑王放鷹於貓串二日.
戊辰移御將軍張舜龍家.
甲戌以世子誕辰宴於新殿.
冬十月丁丑 飯僧五百於新宮.
元遣*于丹赤塔納必　赤哈伯那來督修戰艦.
戊寅宴元使於新殿二使拜於階前.
己卯元遣樊閏來點視站驛.
辛巳王獵於南郊獲鹿一獐二. 召謂康允紹李之　曰: "夫獵馳聘從禽宜視險若夷. 汝等擇地而行安能多獲? 自今可數獲以閑習之."
壬午木匠提領宴王於新殿.
癸未遣廣平公　偕塔納哈伯那監督戰艦於慶尙全羅道.
己丑親設消災道場於本闕.
甲午移御沙坂宮.
戊戌遣中郞將鄭福均如元獻人參.
己亥元遣郞哥　送馬百五十匹令放水內又令*　{揀}鄕馬以進.
庚子諸回回宴王於新殿.
辛丑幸王輪寺.
壬寅親設消災道場於新殿.
十一月丙午幸賢聖寺.
戊申宴郞哥　於新殿.
癸丑火星食月命宰樞臺省論時政得失令於實封皆不書名以進. 是日放造成役徒.
癸亥濟州達魯花赤享王.
乙丑王獵於普賢院.
辛未召見忠淸西海計點使咨問民　.
壬申收還諸臣受賜官奴婢屬都官.
康允紹金子廷詐稱賜牌多占土田沒入新興倉.
命選州郡倡妓有色藝者充敎坊.
十二月甲戌朔遣大將軍兪洪愼少尹金光就如元賀正.
辛卯以許珙同修國史; 薛公儉知密直司事; 宋　李尊庇　同知密直司事; 朴球爲密直副使; 金伯鈞禹濬　　爲三司使; 流監察侍丞崔有　於大靑島尋召還.
○(庚辰)六年春正月甲辰罷朱悅郭汝弼.
己酉以星文屢變宥二罪以下.
癸丑移御本闕.
庚申遣大將軍印侯將軍高天伯與塔納如元.
壬戌王與公主賞東池遂幸觀音寺.
乙丑以德泉寺住持益藏擊殺永春縣吏又與妓玉眞通流于海島. 益藏元宗寵姬子也.
丙寅忽赤享王於新殿.
己巳遣親從將軍朴延中郞將李仁於東寧府推刷夫匠.
二月癸酉朔忽赤享王乙亥又宴.
己卯遣校尉鄭之演如元獻環刀三百七十八把.
庚辰郞哥　享王.
壬午鷹坊享王哈八那郞哥　等諸客使皆赴.
丙戌命中郞將柳　搜大府財貨入內.
戊子移御壽康宮.
乙未還御沙坂宮.
丙申密直副使李尊庇偕哈伯那視戰艦於全羅道.
戊戌王與公主如玄化寺命承旨廉承益作佛殿.
三月壬寅朔大將軍印侯將軍高天伯與塔納還自元. 塔納至　嶺站瓮津等數縣當供晝食有人告塔納曰: "吾邑之民盡隷鷹坊孑遺貧民何以供億? 欲還朱記於國家　死而已." 塔納來責宰相曰: "東民獨非天子之赤子乎? 困苦至此而不之恤朝廷馳一使以問何辭以對?" 宰相白王: "請去鷹坊之弊." 王怒欲請回回之見信於帝者以來分管諸道鷹坊抑令宰相不敢復言趙仁規力*　{諫}而公主亦言不可乃止.
癸卯召檢校大將軍吳光札拜爲明仁殿侍衛將軍賜紅　光札年八十九居同福縣其子僧祖英有寵故有是命.
甲辰輟西海道己卯年轉米賜　嶺道各站以供郞哥　又以支宮室戰艦鐵價及夫匠糧.
戊申親醮三界於本闕.
庚戌諸王宰樞享王於新殿召柳璥皇甫琦崔瑛宋松禮邊胤等致仕宰樞侍宴.
壬子監察司言: "頃在江都貢賦粗足今左右倉之入頓　而又致大坊廚外漆色鞍色阿　赤等各所賜食皆仰給右倉請除之. 且修宮室今已三載而兩班無僕隷者只賣祿牌雇傭赴役或有躬自執役者亦請除之以　農隙. 又諸道按廉使別監職在察理治問民苦今皆籍上供*　{斂}民紬紵皮幣脯果名表紙等物賂遺權貴請皆理罪." 王只許除名表紙.
乙卯監察司上言論時事王大怒鞫侍史沈*양於崇文館流雜端陳倜侍史文應于海島罷殿中侍史李承休以將軍金鎰爲侍丞郞將禹天錫爲雜端佐郞閔萱爲侍史前廣州判官李仁挺祗*侯{候}閔漬爲殿中侍史.
丙辰幸本闕設藏經道場見殿後杜鵑花盛開題四韻詩一篇令詞臣白文節潘阜郭預閔漬等十八人和進文節等進言請宥沈*양之罪卽命釋之尋又釋倜應等.
戊午元遣蠻子海牙來帝　禁郡國舍匿亡軍回回恣行屠宰.
辛酉下旨曰: "今之儒士唯習科擧之文未有博通經史者其令通一經一史已上者敎授國子." 乃以司宰尹金　正郞崔雍左司諫方維前通事舍人柳沇權知祗候薛調前祗候李　吳漢卿爲經史敎授.
戊辰將軍曹允通還自元. 中書省許復設談禪法會.
夏四月癸未隕霜殺禾　甲申亦如之.
丙戌遣中郞將簡有之如元平章阿哈馬求美女弘圓寺眞殿直張仁　請以其女行有之押去. 於是除仁　郞將時人譏其賣女得官. 阿哈馬以其非名族不受.
庚寅王與公主幸吉祥寺觀朴淵.
遣中郞將池瑄於東寧府問發掘先代君王陵墓.
辛卯王與公主至新宮匠者白曰: "役徒三年不得一日之息妻兒何以爲生? 今當農時乞且放歸." 不聽.
癸巳以旱甚禁人扇笠.
乙未賜李伯琪等及第以旱不賜花.
巷市.
五月癸卯以詩賦親試文臣取書籍店錄事趙簡等九人賜黃牌籍內侍.
倭賊入固城漆浦擄漁者而去遣大將軍韓希愈防守海道. 又選忽赤巡馬諸領府等二百人分守於慶尙全羅道. 倭賊又寇合浦擄漁者二人以歸乃遣大將軍印侯郞將池瑄告於元.
乙巳命忽赤擊毬王與公主御涼樓觀之.
壬子雨雹聚盲僧禱雨.
癸亥雨.
乙丑王與公主如玄化寺.
丙寅召文臣及殿試及第示所製四韻詩令刻燭和進. 左司議潘阜待制郭預恥與後輩同賦爲左右所迫不得已亦進焉.
甲戌柳庇還自元帝　以本國軍卒防禦倭賊.
是月旱蝗元中書省牒加　米一萬石.
六月己卯郞將池瑄還自元言: "蠻子海牙非朝廷所遣當押送京師."
辛巳新宮成號曰膺慶樓曰寒碧門曰泰通.
遣將軍朴義如元獻　子.
秋七月癸卯移御承旨廉承益第.
遣將軍元卿如元.
丙午僉議中贊金方慶上章乞退遣承旨鄭可臣敦諭起之.
辛亥將軍朴義還自元帝　王親朝.
甲子移御沙坂宮.
乙丑以西海道計點使禹濬　爲都指揮使.
丙寅遣密直副使金周鼎如元賀聖節.
丁卯中書省牒雲: "雙城民戶除將韓信等三戶分付訖外. 德光等六戶緣雙城勒留在前宴帖兒元斷幷差官魏文愷斷與本國全戶三十隻身男女四十二名放歸而後分付德光等事都省准此除前項戶計箚付開元等路宣慰使行下雙城照勘呈省外合行移牒請照驗卽將德光等六戶分付施行."
八月辛未王以將如元且天變屢彰宥二罪已下.
王如元.
癸酉元卿自元齎省旨來令耽羅達魯花赤自以其鐵匠修戰艦.
丙子元流皇子愛牙赤於大靑島.
癸未王次昌義縣永寧公率二子來謁.
辛卯公主宴愛牙赤於新殿.
王至上都時帝在　干那兀王遂如行在. 乙未謁帝帝宴王仍命從臣赴宴. 先是王使朴義奏曰: "東征之事臣請入朝　旨." 帝許之. 　都茶丘范文虎皆先受命茶丘曰: "臣若不擧日本何面目復見陛下?" 於是約束曰: "茶丘　都率蒙麗漢四萬軍發合浦范文虎率蠻軍十萬發江南俱會日本一　島兩軍畢集直抵日本破之必矣." 王以七事請: 一以我軍鎭戍耽羅者補東征之師. 二　麗漢軍使　里帖木兒益發蒙軍以進. 三勿加洪茶丘職任待其成功賞之且令　里帖木兒與臣管征東省事. 四小國軍官皆賜*　{牌}面. 五漢地濱海之人幷充梢工水手. 六遣按察使廉問百姓疾苦. 七臣躬至合浦閱送軍馬. 帝曰: "已領所奏."
戊戌　王還國. 丞相安童母獻良馬一匹.
九月己酉王至北京康守衡享王於其第. 有同知宋貞儒者也. 王示以所製九日詩二篇.
丙辰　里帖木兒迎王於路獻馬三匹.
征東元帥府鎭撫也速達齎二關字來. 其一奉聖旨委　都茶丘范右丞李左丞徵收日本行中書省事卽目軍馬調度據本國見管糧儲船隻梢工水手一切軍須請照驗行下合屬如法准備聽候區用勿値臨時失誤其一經行去處竊恐不畏公法之人放火燒草事係利害請照驗行下合屬出　禁約. 如違罪有所歸.
丙寅王至自元入御沙坂宮.
丁卯元遣也速達崔仁著以水　　之處開元北京遼陽路者移置東寧府使之將赴征東.
冬十月辛未點閱京外兵.
丁亥令各道指揮使罷判官錄事唯留都評議錄事.
戊子令宮人奏樂笙簫歌吹之聲聞於外. 國人以東征故皆有蹙額之嗟.
己丑監察司檢諸司勤怠謂之衙時監檢常以冬夏孟月行之.
以外方多故除八關正至賀表.
庚寅王獵於馬堤山.
丁酉征東行省遣者毛兒　備糧餉軍器僉發士卒差定頭目.
戊戌中贊金方慶復請老不允. 是月元行中書省移牒征東軍事牒曰: "欽奉聖旨徵收日本國會驗至元十五年奉到樞密院箚付先爲軍前多有逃亡事故歇役軍人奏奉聖旨差官與各路奧魯官吏一同磨勘其*閒若有欺蔽隱匿定到奧魯官吏罪名罷職斷沒人口財産如此嚴切. 起補本院照得前項逃亡事故歇役軍多者蓋爲渡江已來分調軍馬諸處征進. 其管軍頭目爲不係親管軍人不肯用心撫恤將強富者指作合必赤拔都兒爲名常川占破　委頭目管領不當軍中差使. 親管頭目卻無軍管遇有出征巡哨一切工役止令其餘軍人應當　漸　損. 或出軍時得到些小討虜又以指名抽分拘收軍中科收錢物軍人好馬軍官假借強換剋　軍馬糧料不顧軍人飢寒官司工役頻倂不度軍力難易. 軍病不醫稍似　愈便當重難差使勞役身死. 器甲什物損毀　不預先照勘遇有勾當　方勒軍借債補買如此情弊多端. 以致逃亡歇役軍前失誤調用奧魯內起補致令奧魯官吏因而作弊. 騷擾不安. 此係管軍官吏之過若不禁約切恐起補軍人發到軍前循習舊弊依前指名占破不肯用心存恤. 又以臨逼逃亡再來奧魯內勾補轉致損壞軍戶. 爲此聞奏過頒降到聖旨. 宣諭行省行院都元帥各衛指揮使招討萬戶以下大小管軍官首領官鎭撫人等交樞密院遍行條　禁治. 更交提刑按察司官常切用心體究仰樞密院同行省行院將軍官所行公事考校功過明白奏聞定奪賞罰. 本省　詳卽目相近出征若不預先省諭軍官軍人臨期失誤枉負罪責. 今將元降聖旨全文抄錄在前幷樞密院定到條　開坐請照驗欽依所奉聖旨事意及照依樞密院條　區處更爲行下合屬於軍人屯住去處常切明白開讀嚴切省諭施行. 一管軍官將所管軍人選*　{揀}親丁好漢一名常要數足閱習武藝慣熟敎練陣勢進退法度各要精銳. 不許雇名驅丁軟弱之人當役所據練定好軍無得私下交換及不得因梯已勾當虛作別名放軍還家. 若有輪定必合交換者令管摠司當官相驗堪充軍者方許替換摠司給引放令還家合替軍未經相視一面無引逃走者便同逃軍. 在下軍官鎭撫不得一面給引替換侍衛親軍不拘此例. 如不測差官點　得軍人少數或有雇名驅口軟弱之人定*　{須}究理. 一大小官員人等所占合必赤拔都兒軍人屯住去處不合常川占破. 聖旨到日盡數發付本翼親管頭目管領與其餘軍人一處通行輪當係官差役. 如遇出軍必用合必赤拔都兒者至日驗各翼軍數選行摘撥回日依舊各歸本翼今後大小官員屯守去處　不得依前常川占破合必赤拔都兒　損其餘軍人. 遇夜止於守城軍內輪差守宿委官管領以備勾當. 亦不得私使軍人工役營運及不得將管軍官員占管定司招收民戶等. 勾當新附軍人但請糧者亦依此例. 軍官合必赤人數襄陽府時行省已有定到各設數目除此人數外不得多占. 一出軍時軍人討虜得到人口頭匹一切諸物各自爲主本管頭目人等　不指名拘收亦不得*라　罪名逼　取要. 一軍人馬匹軍官不得假借換要及不得勾當差使軍人馬匹致有瘦弱倒死勒令軍人借債補買生受. 一軍前若有患病軍人隨令手高醫工對證用藥看理各翼選好人服侍仍仰本翼額設首領官不妨本職專一司病看理病軍將養復元方許輪當差使逐旋具數開呈本翼若較考時驗病死軍人多寡定奪司病官賞罰施行. 一軍人對陣相殺就陣亡沒者仰本管頭目從實供報保結呈復依例給賞本戶軍役擬依舊例存恤一年若病死者亦以存恤半年限外句起戶下其次人丁補役. 一攻城野戰但遇敵人對陣相殺者將委實向前出力獲功頭目軍人對衆推詳明白端的從把軍官開坐花名獲功實跡保定行省行院依例保奏給降官賞. 慢功者亦對指證是實取勒無詞招伏申上定斷無得中*閒看循恩　虛申功過引惹違錯. 一每千戶選*　{揀}信實錢糧官二員遇有官給　賞委令關*　{支}對衆給散本管頭目人等不得中*閒剋　. 若有差出事故軍人仰將關到錢物官爲知數收貯本軍回日給付身故者發付家屬無致侵使隱匿. 一軍馬糧料若遇關支亦令已委信實錢糧官管領關支不得剋　. 如有身故軍糧倒死馬料食用不盡者見在數目卻行回納或差出軍馬糧料收頓候回日給付或令次月請糧軍人就用無致私下破費. 一衣甲器仗軍需什物預爲點視足備聽候不測用度無致臨時闕少才方督逼軍人逐急借債補買以致多出利息生受. 一旣軍中無擾卻有在逃軍人仰本管軍官隨卽申覆上司行移所屬奧魯官司差人前去約會一同根捉須要得獲元逃正身取問是實就軍前照依見降聖旨定到罪名對衆施行. 如奧魯官幷坊里正鄕司隣佑人等知情推調不拿元逃正軍者依已定罪名斷遣. 若軍官私下一面差官於奧魯內起補逃亡事故軍者仰奧魯官欽依聖旨事意. 開坐軍官姓名申院以憑取問. 一軍馬屯守去處須管於軍管內各千戶百戶牌字一處屯住摠把官員係官　宇居止不得於街防占奪新附官民宅舍四散安下欺壓新附民戶. 一省諭官軍軍人據好投拜官民宅舍店鋪莊産田地花果松竹菜菌一切林木不得強行占奪如此占者歸附本主. 及不得劫毀人家墳墓. 一軍官軍人於新附州城不得挾勢強娶他人妻女如和娶者或有親屬隨從人口或有典僱人等不得典賣爲聘嫁. 一管軍官員嚴加禁治各管軍馬屯住幷出征經過去處除近裏地面先有聖旨禁治外但係新附地面不得收放頭匹踏踐百姓田禾咽咬花果桑樹及不得於百姓之家取酒食宰殺豬鷄鵝鴨刀奪百姓一切諸物. 一省諭管官吏衆軍人等據茶　酒稅麴一切應禁之物無致違犯. 若有違犯者除正犯人依條究治外本管頭目有失鈴束者亦行斷罪. 一軍官人等不得於軍人處擅科取要分文錢數頭匹一切諸物." 又牒曰: "欽奉聖旨條　內一款節該大官員人等所占? 合必赤拔都兒軍人屯守去處不合常川占破聖旨到日盡數發付本翼親管頭目管領與其餘軍人一處通行輪當係官差役. 如遇出軍必用合必赤拔都(兒)軍人者至日驗各翼軍數旋摘撥回日依舊各歸各翼今後大小官員屯守去處　不得依前常川占破合必赤拔都兒　損其餘軍人." 卽目照得相近出征日期本省擬議到下項各翼管軍官吏額設合必赤拔都兒軍人自萬戶以下管軍摠管幷千戶摠把等官員如是各管軍人迭數依額差占. 若有軍數不敷　半占用已後管軍官員各不依元定額設數目多餘占使出征軍人如是官司察知或諸人首告得實自元帥萬戶摠管取招移咨省院聞奏. 定奪外據以下千戶摠把百戶等官員但有違犯就便革任如首告人有職役者陞加名分散軍隨卽任用. 據此須合開坐移牒請照驗早爲行下管軍官員依上施行. 官員: 都元帥一百名左右副元帥八十名使萬戶五十名副萬戶四十名摠管所管軍一千名額設合必赤軍摠管二十名副摠管一十名千戶所管軍五百名額設合必赤軍千戶一十名副千戶五名摠把所管軍二百名額設合必赤軍四名百戶額設合必赤軍二名元帥府首領官經歷一員七名知事一員四名令史五員各三名譯史占三名通事占三名知印占三名鎭撫占七名架閣庫管勾占一名鎭撫所令史二名爲占一名. 萬戶府首領官知事占三名令史四名各占二名通事占二名譯史占二名知印占二名. 鎭撫占三名. 摠*官{管}所首領官止設提領案牘名分提領案牘占三名令史三名占用二名. 知印占一名彈壓占一名. 千戶首領官知官占一名知印彈壓占用一名. 摠把令史二名內占一名. 百戶司吏彈壓等占用一名.
十一月壬寅閱三官五軍.
丙午以摠郞金洹將軍趙允　女歸阿哈馬.
戊申宴塔納哈伯那於新殿.
己酉遣右承旨趙仁規大將軍印侯如元上中書省書曰: "小國已備兵船九百　梢工水手一萬五千名正軍一萬名兵糧以漢石計者十一萬什物機械不可縷數庶幾盡力以報聖德. 予昔在朝廷嘗以勾當行省事聞於宸所未蒙明降. 竊念諸侯入相古之道也. 遼金兩國冊我祖先爲開府儀同三司予亦猥蒙聖眷曾拜特進上柱國. 以此忖得諸侯而帶上國宰輔之職古今有例. 伏望善奏敎行省凡大小軍情公事必與我商量然後施行差發使臣以赴朝廷亦必使與賤介同往. 今有行省文字雲: '右咨高麗國王.' 封雲: '到國王開坼.' 竊審中書省行來文字字謹紙厚每牒雲: '請照驗謹牒.' 未詳行省文字是何體例. 予忖得行省於國王旣無疑忌雖咨關箚付可也若諸駙馬處有不得已行移文字當用如何　例. 昔禿輦哥國王於我父王未嘗直行文字必行下達魯花赤. 伏望定奪彼此往還文字格式回示. 小國連年不登民皆乏食. 所以軍糧未曾盡意收貯. 除見在兵糧七萬七百二十七漢石外內外公私俱竭以此大小官員月俸國用多般賦稅悉皆收取更於中外戶*　{斂}粗備四萬漢石過此難以應副. 　得正軍一萬名一朔糧凡三千漢石若夫大軍多至三四萬其闊端赤亦且不小又有梢工水手亦不下一萬五千名近得行省文字雲: '明年春首起程前去.' 若令諸路官員沓來不待靑草軍糧尙爲不敷馬料將何*　{支}應? 又聞將以五六月放洋前去我國每歲五六月　雨不止小有西風海道霧暗　或淹留時日未果放洋其接秋口糧載船行糧又何能支唯恐軍民一時乏食不以情實預先申覆後有闕誤利害非輕請照驗施行. 小國一千軍鎭戍耽羅者在昔東征時係本國五千三百軍額竊念小邦地　人稀軍民無別節次更添征討軍四千七百深恐難以盡數應副願將前項鎭戍一千軍以補新添征討軍額. 小國昔有達魯花赤時內外人戶合用弓箭至於打捕戶所有悉皆收取又於昔東征時五千三百軍齎去衣甲弓箭多有棄失僅得收拾頓於府庫不堪支用. 　今新僉四千六百軍元無一物何以防身? 伏望善奏賜以衣甲五千弓五千弓弦一萬增其氣力. 小國軍民曾於珍島耽羅日本三處累有戰功未蒙官賞伏望追錄前功各賜牌面以勸來　每一千軍摠管千戶各一摠把各二花名抄連在前請以上將軍朴之亮大將軍文壽羅裕韓希愈趙圭親從將軍鄭守琪大將軍李伸朴保盧挺儒安社等十人爲摠管大將軍趙　將軍安迪材許洪材金德至徐靖任愷金臣正李廷翼朴益桓等十人爲千戶中郞將柳甫金天祿李臣伯辛奕崔公節呂文就安興李淳金福大車公胤李唐公郞將朴成進高世和中郞將宋仁允郞將玉環桂富金天固李貞徐光純咸益深等二十人爲摠把. 見今所抄小邦軍額京內二千五百慶尙道二千三百九十全羅道一千八百八十忠淸道一千九百西海道一百九十交州道一百六十東界四百八十摠計一萬人兵船摠九百　三百　合用梢工水手一萬八千. 竊念小國戶口自來凋弊往歲東征之時大船一百二十六　梢工水手猶爲未敷　今三百　何以盡數應副? 以此至於農民徵發丁壯凡一萬五千人其不敷水手三千於何調發? 有東寧府所管諸城及東京路沿海州縣多有梢工水手伏望發遣三千人補乏. 陪臣中贊金方慶自供職以來凡應奉朝廷詔命一心盡力又於珍島耽羅日本等三處隨官軍致討累有捷功宣授虎頭牌奬諭*　勞今復管領正軍一萬水手一萬五千名往征日本若不參領軍事竊恐難以號令或致違誤. 方慶年齡雖邁壯心尙在欲更盡力以*　天恩伏請善奏許參元帥府勾當公事. 兵糧一年所收摠計一萬六千七百三十二石往年收貯幷今年所收摠計七萬七百二十七漢石小國僉起正軍一萬水手軍一萬五千交中贊金方慶爲頭領管外交密直副使朴球金周鼎等就立萬戶前赴日本予往詣朝廷時分乞賜萬戶牌面未蒙明降伏望善奏朴球金周鼎等亦賜虎頭牌以勸來　右承旨趙仁規通曉蒙漢語凡朝廷詔旨上司文字明白傳譯無有違誤予昔侍天廷終始隨從又於公主根　恪勤朝夕功勞不小亦賜牌面以充王京脫脫禾孫兼推考官頭目."
庚戌中書省遣會同館使張獻吏部主事也先海牙以絹二萬匹來市米以充兵糧.
壬子王在沙坂宮設八關會.
乙卯金方慶復上書乞退不允.
己未命日官自今勿進'冬至元正曆'.
庚申中贊金方慶密直副使朴球金周鼎閱東征軍士.
丙寅遣中贊金方慶將軍鄭仁卿如元賀正.
十二月癸酉以許珙　文學事世子保; 洪子藩知僉議府事世子貳師; 韓康爲左常侍; 宋　李尊庇　知密直司事世子元賓; 朴球金周鼎　同知密直司事; 金伯均爲密直副使; 蔡仁平爲三司使; 朱悅爲版圖判書.
甲申王獵於馬堤山.
辛卯趙仁規印侯還自元. 王迎詔於城西門外. 帝冊王爲開府儀同三司中書左丞相行中書省事賜印信. 又以金方慶爲中奉大夫管領高麗軍都元帥; 知密直司事朴球金周鼎爲　勇大將軍左右副都統　賜虎頭金牌印信; 趙仁規爲宣武將軍王京斷事官兼脫脫禾孫賜金牌印信; 朴之亮等十人爲武德將軍管軍千戶賜金牌及印; 趙　等十人爲　信校尉管軍摠把賜銀牌及印; 金仲成等二十人爲忠顯校尉管軍摠把.
甲午宴於新殿.
○(辛巳)七年春正月戊戌朔元遣王通等頒新成授時曆及許衡郭守敬所撰也詔曰: "自古有國牧民之君必以欽天授時爲立理之本黃帝堯舜以至三代莫不皆然. 爲日官者皆世守其業隨時考驗以與天合故曆法無數更之弊. 及秦滅先聖之術每置閏於歲終古法益　廢矣. 由漢而下立積年日月法以爲推步之準因仍沿襲以　於今. 夫天運流行不息而欲以一定之法拘之未有久而不差之理差而必改其勢有不得不然者. 今命太史院作靈臺制儀象日測月驗以考度數之眞積年日法皆所不取庶幾　合天運而永終無弊. 乃者新曆告成賜名曰授時曆自至元十八年正月一日頒行布告遐邇咸使聞知." 通等館於道日寺晝測日影夜察天文求觀我國地圖.
壬寅遣知密直司事韓康於忠淸交州道以備軍馬草料. 時慶尙道轉輸別監刻日督飛輓甚急民皆竄匿高丘縣吏恐後期抵罪自縊.
丙午中外城隍名山大川載祀典者皆加德號.
辛亥王如奉恩寺.
丁巳開元路東寧府王萬戶也先大王皆遣使來以東征事也.
庚申地震.
乙丑行省移牒備新簽軍一萬五千人糧料及大軍自　嶺至合浦行程草料.
二月己巳宰樞享王於壽康宮以賀宣命.
盜入王宮竊寶玉.
丁丑鷹坊與內僚享王賜米百斛助其費.
辛巳哈伯那如東界閱女眞軍.
壬午遣將軍李仁如元請　軍馬草料.
癸未下僧批二百餘人.
丙戌造成都監　. 時請元木匠以修宮室今已三歲民不堪若人以爲天示　以警之.
庚寅王與公主幸世子府.
內僚河汭稱旨取國　庫金銀細紵入內帑分賜嬖倖此皆朝覲盤纏科*　{斂}者也怨　交騰.
三月己亥豬坂橋人家百餘火.
癸卯設消　道場於壽康宮.
壬子元帥金方慶萬戶朴球金周鼎帥師向合浦.
甲寅元遣征東行中書省右丞　都茶丘來. 時我
翼祖亦以朝命自東北面來見王至於再三益恭益虔王曰: "卿本士族豈忘本乎? 今觀卿擧止足知心之所存矣."
乙卯將軍盧英還自元帝賜駙馬國王宣命征東行中書省印. 先是王奏曰: "臣旣尙公主乞改宣命益駙馬二字." 帝許之.
丙辰王與　都茶丘議事王南面　都等東面. 事大以來王與使者東西相對今　都不敢抗禮國人大悅. 　都等往合浦.
戊午皇后弘吉刺氏訃至公主遣中郞將鄭公如元請奔喪.
是月林千戶押歸附一萬五千來.
夏四月丙寅朔幸合浦右副承旨鄭可臣扈從.
庚辰王至合浦.
癸未大閱於合浦.
庚寅公主如元.
五月戊戌　都茶丘及金方慶朴球金周鼎等以舟師征日本.
戊申以久旱禁戴笠持扇.
甲寅雨.
癸亥行省摠把報: "是月二十六日諸軍向一　島忽魯勿塔船軍一百十三人梢手三十六人遭風失其所之." 遣郞將柳庇告於元.
六月壬申金方慶等與日本戰斬首三百餘級翼日復戰茶丘軍敗績范文虎亦以戰艦三千五百　蠻軍十餘萬來會値大風蠻軍皆溺死.
癸未王次慶州下僧批僧輩以綾羅賂左右得職人謂羅禪師綾首座. 娶妻居室者居半.
丙戌元遣兵三百騎來戍合浦.
秋七月癸卯郞將柳庇還自元帝許耽羅鎭戍軍五十名出陸耕種.
乙巳公主至懿州帝　還國丁未乃還.
己酉王至自合浦.
甲寅王與公主宴於壽康宮.
元帥金方慶使中郞將朴　奏: "諸軍至太宰府累戰交綏而退蠻船五十　隨至復向其城." 因獻所獲甲冑弓矢鞍馬等物. 拜　攝將軍.
戊午遣知密直司事韓康如元賀聖節.
八月丁卯王與公主幸慶尙道.
庚午將軍元卿偕也先不花還自元帝　塔納於慶尙塔刺赤於全羅也先不花於忠淸皆爲脫脫禾孫.
壬申遣別將康世齎行中書省表如元賀聖節.
王與公主次用安驛聞陰竹監務金珥政最特差爲都評議案牘員.
丙子次於順安縣慶尙道按廉使閔萱設宴於新院.
丁丑次甫州副使朴璘跨川作茅亭設宴左右皆譽移次安東府府使金　結綵棚張樂以迎. 判官李檜惜民力務省浮費又拙於進退內僚皆毀之. 於是移檜於甫州璘於安東.
己卯別將金洪柱自合浦至行宮告東征軍敗元帥等還至合浦.
壬午遣將軍李仁如元.
乙酉贊成事朴恆卒.
閏月甲午金方慶等來謁行宮.
癸丑地震.
丙辰遣左司議潘阜勞　都茶丘范文虎.
庚申王與公主至自慶尙道.
是月　都茶丘范文虎等還元官軍不返者無慮十萬有幾.
九月乙亥中郞將鄭公郞將柳庇還自元帝　曰: "王勞於軍事其勿來朝."
癸未中郞將鄭福均還自元帝陞僉議府爲從三品鑄印賜之.
冬十月己亥元　: "於本國金州等處置鎭邊萬戶府以印侯爲　勇大將軍鎭邊萬戶賜虎符及印張舜龍爲宣武將軍鎭邊管軍摠管."
己未發龍門倉兵糧給領府.
十一月癸亥下敎: "每月初八十五二十三日及帝本命日禁宰殺且放衙."
乙丑元召還皇子愛牙赤. 庚辰王與公主餞於碧瀾渡.
壬午各道按廉使啓: "東征軍九千九百六十名梢工水手一萬七千二十九名其生還者一萬九千三百九十七名."
十二月壬辰遣大將軍金子廷如元賀正.
庚戌有旨曰: "寡人嘗爲世子入朝京師羅裕池允輔金應文鄭仁卿車得圭金富允李之　黃龍金義光梁貯周碩金位良等有侍從之勞昔賊臣林惟茂擁兵江都以拒帝命贊成事致仕宋松禮前樞密院副使洪文系知密直司事宋　大將軍金之底奮義掃蕩功在社稷. 其　議賞典."
是年自春至冬中外疫　大興死者甚衆.
○(壬午)八年春正月乙亥元遣　刺　蒙古不花問耽羅防守軍糧草糧歲*　{支}之數.
丁丑王與公主如玄化寺.
庚辰上將軍印侯張舜龍等與鷹坊享王於竹坂宮.
是月元罷征東行中書省.
二月癸巳忽赤享王於竹坂宮.
元遣蒙漢軍一千四百來戍耽羅.
乙未王獵於西郊.
戊戌王獵於馬堤山.
甲辰燃燈王如奉恩寺除伎會.
乙巳王與公主如興王寺遂幸壽康宮.
乙卯幸王輪寺.
三月辛酉朔以判三司事韓康密直副使金伯均爲宰樞所司存.
甲子醮於本闕.
己巳王與公主親設消　道場於新殿.
夏四月京城泥岾佛腹藏里有盲兒其父母俱疫死兒獨與一白狗居. 兒執狗尾出於路人施以飯狗不敢先　兒言渴狗引至井令飮復引還兒曰: "我失父母賴狗以活." 觀者憐之號爲義犬.
戊戌元遣不八思馮元吉來勘兵糧. 又以東征軍敗遣兵三百四十戍合浦六十守王京以備不虞.
丙午遣同知密直司事朴球鎭合浦.
戊申遣佐郞李行儉如元進黃漆.
己酉以旱徙市禁戴笠持扇.
乙卯王與公主幸本闕設百座法席.
丁巳命州郡進　犬.
五月庚申敎曰: "予惟否德國步多艱天譴相仍旱　連歲故宜戒愼修德消變其犯二罪以下悉皆原免加松嶽及境內名山大川德號祖聖以下列祖加上尊號道詵國師文昌侯弘儒侯　加封爵文武正雜凡有職者加次第同正. 己巳年東歸至婆娑府聞變還朝侍從輔佐將軍丁伍孚鄭仁卿車得珪李之　大府尹金應文郞將金義光爲一等功臣大將軍羅裕池允輔將軍林庇摠郞李承衍將軍金富允中郞將黃就郞將　周碩梁貯正郞白佐明郞將田祐金位良爲二等功臣各賜田民其餘從臣依甲戌年宣旨子孫錄用別將金心伯劉福和殿前承旨崔仲卿雖皆常式七品隨從有功許通五品. 中郞將鄭承五再從入朝許其子限五品."
辛酉王與公主御涼樓使忽赤鷹坊分朋擊毬勝者賞以銀甁.
壬戌宰樞享王於新殿.
丙寅王獵於金郊.
甲戌作大屋于禁苑使張恭李平養鷹王日必再至二人殺城中　狗無　.
癸未王與公主幸積石寺.
丁亥遣將軍朴義等二十五人如元獻鷹.
六月己丑王如奉恩寺.
蠻軍摠把沈聰等六人自日本逃來言: "本明州人至元十八年六月十八日從葛刺　萬戶上船至日本値惡風船敗. 衆軍十三四萬同　一山十月初八日日本軍至我軍飢不能戰皆降日本擇留工匠及知田者餘皆殺之." 王遣上將軍印侯郞將柳庇押聰等送於元.
乙巳慮囚.
己酉王以公主有疾幸王輪寺翼日移御神孝寺.
癸丑又放囚.
丙辰 移御　文學事許珙第.
秋七月戊午朔日食.
庚申遣散員高世如元請醫巫.
辛酉以公主病設法華道場.
甲子移御齊安侯第. 自是移幸諸私第寺院或日再移.
庚午大府寺不供蠍炬囚監察史郭膺內侍別監康之元於巡馬所.
辛巳遣密直副使金伯鈞如元賀聖節.
是月以公主久病禁鷹坊宰牛.
八月丙戌朔高世還自元帝曰: "病非巫所能已醫則前已遣鍊德新何必他醫?" 惟賜藥物.
甲午蠻軍五人自日本逃來.
乙未大將軍印侯還自元帝以內僚高宗秀爲巡馬千戶仍賜金牌. 王嬖宗秀表請故也.
丙午王獵於豬灘.
九月丁巳朔幸王輪寺.
甲子王與公主世子幸吉祥寺設五百聖齋.
郞將柳庇還自元帝賜王駙馬國王金印.
丙寅王與公主幸福靈寺.
戊辰王與公主獵於馬堤山.
幸壽康宮.
乙亥王與公主　於忠淸道.
以洪子翰爲耽羅防護副使.
遣鷹坊　魯漢等如元獻鷹.
遣親從將軍鄭仁卿於遼瀋中郞將鄭福均於東寧府推刷人物.
行從都監禁油蜜果又禁遠道守令來謁.
丁丑過孔岩次於安南.
庚辰忠淸道按廉鞠成允享王.
壬午火獵民有焚禾者償其直.
冬十月癸巳王與公主至自忠淸道.
甲午幸將軍張舜龍家.
壬寅迎僧見明於內殿.
丁未遣禿魯花上將軍金　如元.
己酉設仁王道場於崇慶堂王與公主行香.
十一月戊午賜崔伯倫等及第.
庚辰元遣禿渾賀仲謙修戰艦.
丙戌分遣知密直司事宋　於慶尙同知密直司事金伯均於全羅密直副使禹濬　於忠淸判司宰金之卿於西海以修戰艦.
十二月己丑遣上將軍兪洪愼如元賀正.
乙未王與公主幸廣明寺訪僧見明.
丙申遣上將軍印侯如元.
東征時有峯城民沒於倭逃至元明州帝賜名更生授百戶遣還.
乙巳譯者鄭之衍還自元帝有旨耽羅鎭戍軍爾國差官管領.
壬子慮囚.
戊午遣將軍李英柱巡歷州郡察吏賢不肖以聞罷尙州司錄權萬紀安東司錄任耘珍島縣令趙得珠.
○(癸未)九年春正月丙辰朔日官奏: "日當食." 停宴會.
丁巳宴於新殿.
庚申世子設宴.
癸亥元遣伯刺介來求耽羅香樟木.
壬申宴於新殿王不豫.
癸酉設消災道場於本闕.
甲戌宰樞以王疾設法會於廣明寺.
乙亥遣郞將仇千壽如元　東征緩急至平灣州見修戰艦乃還.
丙子移御中贊金方慶第.
二月甲午幸壽康宮宰樞享王.
庚子賜三番忽赤畿縣田號放牧所.
丁未王放鷹於昇天府.
戊申元遣束干李良茂送楮　三千錠爲修艦費.
三月乙卯朔中郞將柳庇還自元言: "帝徵江南軍將以八月東征日本."
丁巳遣大將軍鄭仁卿別將鄭良如遼陽北京推刷流民.
戊午流民至谷州遂安縣者移處新恩縣命加存恤.
己未中郞將趙　等還自元帝賜鋪馬箚子五道.
庚申也先大王遣使來獻海東靑.
辛酉市馬於懿州.
壬戌遣部夫使於諸道.
癸亥遣中郞將池瑄如元.
甲子親醮三界於本闕.
庚午以僧見明爲國尊.
遣使諸道備兵糧造軍器修戰艦.
甲戌遣副知密直司事趙仁規如元請　軍糧.
遣使捕鷹於東界.
辛巳幸王輪寺.
癸未王獵於東郊.
夏四月乙酉命判密直金周鼎閱軍於燃燈都監.
戊子遣使於諸道令修艦夫匠三分　一歸農.
辛卯三番忽赤享王於新殿.
元遣塔納阿　禿刺來督修戰艦.
東界杆城人宋蕃告於元曰: "高麗東西界歸於朝廷其田尙爲國人所有計其畝可得四萬石請充東征軍糧." 中書省遣人徵之王問宰樞曰: "朝廷以宋蕃之言使我益發軍糧四萬石柰何?" 對曰: "前者庾　請賦二十萬石家抽戶*　{斂}僅得四分之一故遣趙仁規請　其數若增四萬何以辦之? 宜更遣人告以情實."
己亥王與公主宴塔納阿　禿刺於新殿.
丁未護軍曹允通散員韋守全還自元言趙仁規到開平奏　兵糧. 帝曰: "人言汝國足備二十萬石若誠不能量力爲之可矣."
戊申夜有物赤如火大如斗漸廣如席墮順昌宮流星相繼而隕旣而風暴作火起宮中焚蕩無餘.
辛亥權罷州府郡縣事審官.
五月戊午宴於　樓觀擊毬.
辛酉以旱命宰樞各言時政得失宥二罪已下.
己卯王與公主幸福靈寺.
鄭仁卿等還自元言: "帝寢東征之議." 王命罷修艦調兵等事.
六月壬辰有告於王曰: "兩班百姓輸兵糧已畢宰樞及有權勢者獨否." 王怒命軍糧別監具*　其名以聞.
癸未趙仁規還自元帝冊王爲征東中書省左丞相依前駙馬高麗國王命與阿塔海共事.
己酉王與公主幸孝信寺觀　佛.
庚戌以公主生辰宴於新殿王與公主各賜群臣大鍾爭飮負者罰兩　.
乙卯王與公主幸妙蓮寺.
秋七月戊午置鷹坊都監以金周鼎爲使元卿朴義爲副使.
命廉承益孔愉修玄化寺又修南溪院王輪寺石塔.
塔納還元.
己未王與公主如玄化寺.
甲子公主不豫王與公主幸神孝寺.
己巳遣郞將南裕廷如元進鷹.
辛未遣知密直司事朴球如元賀聖節.
八月癸未召還王弟順安公悰於仇音島.
戊子移御齊安公第.
丙申愛牙赤大王遣使獻幣.
丁酉王獵於白州.
辛丑選衣冠子弟充世子府宿衛.
乙巳元倡優男女來王賜米三石.
丙午王托供佛遣人除道三角山其實爲遊　也.
己酉宴於大殿元優人呈百戱賜白銀三斤.
九月甲寅召還王子滋公主賜衣物.
丙辰幸王輪寺.
己未王與公主飯僧於金字大藏院.
庚申遣護軍朴秀崔元老戍耽羅.
親醮於本*關{闕}.
元流室刺只於大靑島.
乙丑耽羅達魯花赤塔刺赤還自元.
辛未王獵於馬堤山.
壬申塔刺赤享王獻二馬求婚. 以內侍鄭孚女妻之.
甲戌遣正郞魏文愷郞將金位良如開元路招刷人物.
冬十月癸未護軍金富允還自元中書省差各道勸農使.
甲申王與公主獵於南京.
十一月辛酉遣大將軍趙　如元賀正.
十二月辛丑中贊金方慶乞退以上洛公致仕康允紹亦以判三司事致仕.
○(甲申)十年春正月癸丑咸平宣慰使奉中書戶部牒來推刷本國人口逃入雙城者. 王亦嘗遣魏文愷金位良推刷甚詳雙城人賂以馬位良不受而還王聞而嘉之賜馬二匹.
己未王與公主幸神孝寺.
丁卯命以宰樞可兼萬戶者令鎭東邊.
癸酉王與公主自神孝寺還齊安公第. 二月癸未又幸神孝寺.
戊子以副知密直司事廉承益爲慶尙全羅忠淸道都巡問使.
庚寅還宮飯僧于禁中.
丙申趙　齎表還自元帝受尊號大赦.
丁酉王與公主移御齊安公第.
己亥元遣濟州達魯花赤來.
辛丑遣知密直司事宋　護軍張舜龍如元賀加上尊號.
己酉王與公主幸吉祥寺齋五百羅漢.
三月丁巳幸王輪寺.
戊午親醮三界於康安殿.
乙丑幸賢聖寺.
夏四月庚寅王及公主世子如元扈從臣僚一千二百餘人齎銀六百三十餘斤紵布二千四百四十餘匹楮幣一千八百餘錠.
戊戌次中和縣元捉鷹使郞哥　東寧府達魯花赤等來獻鷹馬.
己亥次東寧府賜郞哥　達魯花赤等銀紵有差.
癸卯地震.
甲辰帶方公　等以禿魯花如元.
戊申次龍州東京達魯花赤來迎獻馬.
五月庚戌以判密直金周鼎爲鎭邊萬戶.
戊午東寧摠管洪仲熙來獻馬.
己未入東京摠管康守衡及東京官僚等宴慰各獻良馬.
庚申郞將高世還自元帝許除軍器不遣種田軍.
閏月辛巳設消災道場於大內.
丙戌獻鷹使四十人如元.
辛丑元遣捉鷹使高子等六人來.
六月庚午元遣　梨帖木兒領兵來戍濟州.
丙子監修國史元傅修國史許珙韓康等撰古今錄至十月而成.
丁亥同知密直蔡仁平卒.
秋七月甲午典法判書金　卒.
己亥遣副知密直司事孔愉如元賀聖節.
九月甲申王及公主世子至自元.
己亥以金周鼎爲文翰學士承旨李尊庇爲監察大夫孔愉爲典法判書鄭可臣爲密直學士崔守璜爲右副承旨廉守貞以寵臣承益之兄驟得少府尹知制誥.
冬十月丙午親醮於康安殿.
丁巳王獵於平州.
甲子賜趙宣烈等及第.
乙丑王與公主宴於崇慶堂.
十一月戊寅王與公主幸法華寺.
辛巳元遣監候張仲良來頒曆.
甲申宥二罪以下.
癸巳徵中道丁夫營竹坂宮大殿.
乙未王與公主幸妙蓮寺.
己亥王獵於都羅山.
十二月甲辰遣密直學士鄭可臣如元賀正.
丙午王與公主幸妙蓮寺設華嚴法會.
甲寅以印侯爲鎭邊萬戶.
丁巳以趙　爲左副承旨.
戊辰以洪子藩僉議贊成事; 金周鼎知都僉議事.
世家卷第二十九.
