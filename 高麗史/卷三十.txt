世家卷第三十. 高麗史三十.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
忠烈王三.
○(乙酉)十一年春正月丙子元遣吏部郞中撒刺兒來詔復以安童爲右丞相.
癸未東寧府千戶崔坦等來享王.
乙酉王與公主世子獵於平州溫井供億之費不可勝言. 時權貴侵奪民田奸氓附勢多免賦役凡諸徵*　{斂}平民苦之.
丁酉王至自平州設彩棚雜戱以迎.
二月戊申宴濟州達魯花赤於正殿.
己酉王與公主幸法華寺.
辛亥慮囚.
癸丑地震.
甲寅宰樞享王.
乙卯流右白甲指諭孫公呂于海島. 公呂曾投逆賊向王語多不遜濫受是職宰樞白而流之.
丁巳燃燈王如奉恩寺除伎樂.
庚申王獵於馬堤山.
癸亥忠淸道按廉使李千裕發民私伐屋材監察司　罷之.
三月己卯親醮三界於康安殿.
戊子遣尙藥侍醫薛景成如元. 元求良醫故遣之.
己丑以旱慮囚.
元斷事官及遼東宣慰使遣使東眞北面刷出本國逋逃人口.
辛卯下旨一流移鄕吏不拘年限已曾還本今百姓之流移者亦宜刷還. 然流移已久安心土着若皆還本則彼此遷徙必失農業依前庚午年以上例已訖還本人外　皆不動使之安業. 一每月常膳及別膳進供時重*　{斂}殘民以爲私用痛行禁止.
夏四月丙午王獵於馬堤山.
庚戌判三司事致仕文昌裕卒.
王及公主幸妙蓮寺.
己未以旱巷市禁笠扇.
庚申放輕繫.
丁卯取監試尹莘傑等王製賀詩賜之.
五月乙亥雨.
乙酉王及公主移御神孝寺.
癸巳王獵於金郊.
中郞將池瑄散員鄭之衍還自元言: "帝命己未年以來逃入中朝人口悉令刷還本國."
六月癸卯王如奉恩寺.
戊申遣將軍李*병等二十八人如元獻鷹.
己酉元遣李熙載來詔曰: "除法物鐘磬銅鏡古銅甁鼎熟銅器物外其餘應有銅錢生銅器物以聖旨到限百日悉納所在官." 尋命停罷.
乙丑幸龜山寺視九齋夏課諸生進　謠賜果酒.
秋七月庚辰遣將軍元卿宦者郞將崔世延如元獻鷹.
癸未幸神孝寺設盂蘭齋.
乙未遣知密直司事禹濬　如元賀聖節.
庚子門下平章事致仕皇甫琦卒.
八月乙卯王夢先祖遊望月臺及命奏樂於臺.
乙丑王獵於馬堤山.
戊辰元卿等還自元帝賜王蒲萄酒.
以內竪上將軍金子廷爲東京副使.
九月庚午朔幸王輪寺.
乙亥以不給鷹坊人祿囚左倉別監裴瑞於巡馬所.
癸未幸賢聖寺.
甲申王及公主幸南京.
冬十月辛丑廣平公　卒.
乙卯以金周鼎爲忠淸全羅慶尙道計點都指揮使分遣計點使及別監於諸道.
乙丑賜郭麟等及*　{第}.
十一月己巳朔日食.
丁丑王及公主幸妙蓮寺設慶讚會賜行香使洪子藩紅　.
乙酉幸平州溫泉.
丙戌元以東寧府爭我遂安谷州遣斷事官蘇獨海來視兼督東征造船.
十二月己亥遣大將軍高天伯如元賀正.
辛丑元中書省遣人來督造船又令申報軍兵梢工水手名目.
癸卯以同知密直司事宋　爲慶尙道造船都指揮使又遣使諸道督造船　軍糧.
甲寅元遣箭匠十人來.
丙辰王及公主幸興王寺拜金塔遂幸妙蓮寺.
丁卯元中書省牒調發軍糧十萬石.
○(丙戌)十二年春正月庚午遣上將軍印侯如元請親朝.
辛未元歸我遂安谷州.
甲申王及公主幸神孝寺.
丙戌元遣使詔大赦寢東征.
丁酉元遣校尉朱佛大來命王勿朝.
二月戊申忠淸道脫脫禾孫李英柱報康允明作亂殺寧越縣令李恂遣侍史尹諧往鞫之.
辛亥燃燈王如奉恩寺.
癸丑王獵於昇天府.
丁巳王與公主宴元使於大殿.
丁卯王入御新宮.
三月癸酉宥境內.
丁丑親醮三界於康安殿.
己卯判三司事金應文卒.
壬午以*申知事{知申事}金　爲三司使; 左承旨蔡謨爲知申事; 上將軍金　爲左承旨; 上將軍印侯爲鷹揚軍上將軍.
乙酉幸王輪乾聖二寺.
丁亥以金　副知密直司事.
庚寅王行香於藏經道場.
夏四月丁酉朔雨雹而　凡八日.
甲辰霜.
元遣使　商人稅錢.
五月丁卯朔日食.
庚午遣齊安公淑上將軍印侯如元弔皇太子眞金之喪.
丁丑王獵於西海道宰相伏閤諫曰: "不　不卵聖人之訓又値久旱飢饉　臻實非行樂之時. 且農事方殷民皆歸於南畝車駕一出恐妨耘　伏望待秋而　." 不從.
乙酉宴群臣酒　群臣皆極歡擧手夜分乃罷.
六月丁酉王如奉恩寺遂幸妙蓮寺.
戊申遣將軍元卿等如元獻　.
乙卯以監察史朴　爲忠州判官起莊宅於管內矯旨盜官米又帶官妓而來監察司劾而罷之.
秋七月癸酉遼東府摠管六十奉詔歸女眞王出迎於西郊.
甲戌齊安公淑等還自元帝詔推刷雙城流民.
庚辰遣知密直司事趙仁規如元賀聖節.
壬辰世子入國學講六經.
八月戊戌遣副知密直司事金　往東眞推刷流民.
令同正馬伯奇讒構本國於元帝察其誣鎖項以送王命許珙等鞫流遠島.
辛亥日本人十九名來.
癸丑王獵於馬堤山.
辛酉以趙仁規知密直司事兼監察大夫; 蔡謨爲三司使; 羅裕知申事.
九月甲戌王獵於馬堤山.
乙亥遣中郞將池瑄押日本人如元.
辛巳元遣胡林浸等來督捕　　.
壬辰以旱禁酒.
冬十月庚子賜國子生李　等及第.
十一月甲子親設靈寶道場於康安殿.
庚午王與公主幸妙蓮寺.
丁丑命直史館吳良遇等撰國史將以進於元也.
戊寅遣弓箭陪將軍許評郞將金深薛之忠王維紹等九人如元.
乙酉幸平州溫泉.
十二月甲午元遣郞哥　來捕鷹.
丁酉遣大將軍鄭仁卿如元賀正.
庚子召國子司業崔雍講通鑑.
乙卯以印侯副知密直司事.
○(丁亥)十三年春正月甲子副知密直司事廉承益享王.
戊辰同判密直司事李尊庇卒.
辛未以朴之亮副知密直司事金　爲三司使.
己卯放輕繫.
二月庚子僉議中贊元傅卒.
以燃燈移御康安殿.
己未宴群臣.
庚申以宋　知都僉議事; 趙仁規爲三司使; 孔愉同判密直事; 金　安　　副知密直司事; 柳陞林貞杞爲左右副承旨.
閏月戊辰以旱禁酒.
庚午王　於馬堤山.
戊寅親設消災道場於大殿.
三月壬辰朔親醮三界於康安殿.
庚子王及公主幸妙蓮寺.
甲辰遣將軍張舜龍等獻李仁椿女於元仍令求買公主眞珠衣.
乙巳元遣刑部侍郞六十來辨東寧府事.
甲寅禱雨.
丙辰賜四年隨從功臣各臧獲二口田百結*閒有內僚不曾隨從而濫與者.
庚申合浦戍軍還元.
夏四月以旱慮囚.
戊辰王及公主幸福靈寺.
因旱巷市.
庚午禱雨.
癸酉王及公主獵於西海道獵騎一千五百宰相*　{諫}曰: "旱旣太甚民方耘　竊恐此行召*　{斂}民怨. 且禽獸時方胎孕不可獵也." 王怒不聽.
王命隨駕軍士預給祿御史駁之王怒囚御史於巡馬所.
乙亥有狐晝入大殿.
庚辰霜三日.
癸未宰樞施私財禱雨於普濟寺.
戊子王至自西海道以狐怪入御神孝寺.
五月辛卯朔雩大雨.
乙未王與公主御　樓觀擊毬.
壬寅王聞乃顔大王叛遣將軍柳庇如元請擧兵助討. 時乃顔使本國叛人庾超來推勘逃軍超聞乃顔叛逃至金郊遣人捕斬之.
六月壬戌柳庇還自元帝許助兵.
癸亥閱兵.
以*葵謨{蔡謨}副知密直司事; 庾伯貞爲三司使.
甲子遣鄭可臣於慶尙蔡謨於全羅安　於忠淸道皆爲安撫使貶金周鼎爲淸州牧使.
丙寅以崔有　爲典法摠郞右副承旨.
丁卯以趙仁規知都僉議司事; 孔愉判三司事; 羅裕副知密直司事.
己巳閱兵訖親祭纛於宮門以金周鼎虎頭牌賜朴之亮爲左翼萬戶以朴球虎頭牌賜羅裕爲中翼副萬戶. 時有隊正李普李成兄弟皆在軍目以其有母兄乞留弟侍養弟亦乞留兄王感其孝誠　許留養.
王將親助征癸酉公主餞王於　樓兼慰赴征將士. 朴之亮日晏赴宴不知王御樓騎而直至樓下王怒削其職奪虎頭牌賜韓希愈爲左翼萬戶之亮爲副萬戶.
甲戌韓希愈將兵啓行.
己卯封紺嶽山神第二子爲都萬戶以冀陰助征也.
丙子兩府餞王於　樓.
戊寅譯語金仁還自元雲: "帝拔乃顔城." 公主喜賜金線絹各一匹拜隊尉. 城中聞者皆喜日中罷市.
壬午調留京侍衛軍.
秋七月庚寅王親統前軍以印侯爲中軍萬戶出次開城卵山王　然泣下群臣皆掩泣.
壬寅東京摠管康守衡遼東宣慰使等遣人來言曰: "王若未能速赴宜先遣精兵一千." 王乃遣將軍柳庇中郞將吳仁永如元奏親將兵已發.
庚戌加上祖宗尊號又加境內山川神祇號.
八月丁卯柳庇吳仁永等還自元言: "帝親征乃顔擒之拔其城車駕還燕京罷諸路兵. 且命王乘傳入賀節日." 王喜拜庇爲大將軍仁永爲將軍.
戊辰公主遣柳庇如元請從王入朝.
庚辰東寧府譯語中郞將丘千壽捕雙城諜人忽都　德山等來.
辛巳以趙　副知密直司事; 權　爲左副承旨.
乙酉遣郞將鄭之衍如元告捕雙城諜人.
九月庚子東眞骨嵬國萬戶帖木兒領蠻軍一千人罷戍還元來謁公主.
甲寅王在燕京召公主世子入朝.
冬十月戊午朔日食雨不見.
庚午公主世子移御於車信第.
戊寅公主世子如元.
十一月癸巳元遣塔刺兒來爲耽羅達魯花赤.
乙未公主至西京聞賊起咸平府道梗遂還.
壬子遣大將軍奇琯如元賀正.
知都僉議府事致仕朱悅卒.
十二月丙寅王至自元.
太白晝見.
以廉承益爲僉議評理; 鄭可臣判三司事; 金　同判密直司事; 韓希愈副知密直司事.
己巳有旨良家處女先告官然後嫁之違者罪之. 因命許珙等選童女.
癸未以許珙爲僉議中贊; 洪子藩韓康　爲僉議贊成事; 趙仁規廉承益　知都僉議司事; 朴之亮判三司事; 印侯判密直司事; 羅裕同知密直司事; 林貞杞金之淑金　蔡謨　副知密直司事; 權　爲密直學士; 鄭可臣爲監察大夫; 李混爲右副承旨.
○(戊子)十四年春正月己丑以安珦爲左副承旨.
庚寅以韓康爲僉議侍郞贊成事趙仁規爲僉議贊成事知都僉議廉承益辭以印侯代之.
己亥愛加赤大王遣使來求馬.
壬寅宴於內殿王數舞公主止之不聽.
癸卯王及公主幸妙蓮寺宦者將軍崔世延金義光等設彩棚張雜　.
丙午帝賜萬戶千戶百戶金銀牌雙珠金牌四分賜朴之亮羅裕韓希愈張舜龍銀牌分賜百戶以下軍士.
甲寅知都僉議印侯辭以金　代之安　知密直司事韓希愈爲副知密直司事.
二月丙辰朔崔世延享王公主以饌品過侈不受.
丁巳元遣　羅奚等來頒赦.
辛酉遣將軍吳仁永如元. 時北賊叛亂我國宜起兵助戰而王難之遣仁永入奏曰: "今東鄙未寧請親率征北兵移鎭雙城."
壬戌以安迪材爲會源防護使.
諸萬戶及軍士享王及公主於大殿.
丁丑王　於都羅山.
戊寅中郞將鄭之衍齎金銀牌還自元. 時議曰: "本國有民無軍而多請萬戶千戶金銀牌若朝廷有事以牌數徵兵則若之何?"
甲申親醮於康安殿.
三月丁亥左右翼萬戶羅裕韓希愈張舜龍等享王於內殿酒　王起舞拍手自歌.
辛卯幸王輪賢聖二寺.
戊戌禁慶尙道勸農使獻細麻布.
辛丑以崔　紹爲會源防護使.
壬寅將軍吳仁永還自元言: "帝以乃顔餘黨復叛發兵親征以我國軍戍東藩."
戊申遣使諸道　　.
夏四月乙卯朔郞將金精還自元詔以王爲征東行尙書省左丞相.
癸亥大雨雹.
丁卯以判三司事朴之亮爲東北面兵馬使; 大將軍金德之知兵馬事.
庚午元右丞塔出遣人請發兵五千及軍糧赴建州先是王請以征北兵移鎭雙城帝已許之中書省奉帝旨諭塔出雲: "鎭東藩事當與高麗王共議." 塔出以此請兵與糧然建州距本國三千餘里山川險阻餉道不通又比年積蓄　竭計無所出. 王召大臣議皆曰: "從之則力不能堪違之則恐負前奏之意莫若聲言發兵助戰以緩運糧." 於是復使吳仁永等多齎土物如元以奏.
戊寅宮花盛開宴群臣於香閣酒　王命典理正郞閔漬國學直講趙簡製新曲左副承旨安珦亦製詩以進.
己卯閱兵.
五月辛卯幸福靈寺又幸靈通寺賜白銀十兩米一百石.
己亥僉議贊成事趙仁規辭帳前萬戶以副知密直司事韓希愈代之.
辛丑萬戶同知密直司事羅裕領軍啓行.
庚戌王及公主幸金經社.
壬子吳仁永還自元帝命除建州運糧以助徵兵移戍鐵嶺國王宜留鎭本國.
六月乙卯王如奉恩寺.
丁巳遣大將軍朴義如元獻　.
元流大王闊闊　於大靑島.
雙城達魯花赤來.
庚午僉議贊成事韓康致仕復以印侯代之.
乙亥宥二罪以下.
秋七月丁亥元遣摠管金之茂來閱兵器.
庚寅王及公主幸神孝寺.
壬辰以鄭可臣判密直司事李益培副知密直司事致仕.
乙未罷典法判書元貞以金　代之時宦官內僚用事法司十餘員以非罪同時罷職.
庚子遣知密直司事安　如元賀聖節.
壬寅行省遣中郞將宋玄如元賀聖節.
知密直司事趙　卒.
流宦者將軍崔世延郞將陶成器于海島.
新作軍器庫於沙坂宮.
戊申宋商人顧愷陸淸等來獻土物.
八月丁巳蠻軍自雙城來男女老弱皆赤立　身以　洪子藩給衣二百領.
壬戌移御車信第.
癸亥罷外郡鷹坊.
己巳復置鷹坊.
九月甲申幸壽康宮.
戊子幸乾聖王輪二寺.
乙未帝命王及公主入朝.
癸卯賜尹宣佐等及第.
戊申遣大將軍柳庇如元奏王親朝.
己酉遣使於諸道酌定貢賦.
壬子王以世子生日宴群臣上將軍鄭仁卿爲侏儒戱將軍簡弘爲倡優戱王亦拍手起舞.
冬十月丙辰副知密直司事監察大夫林貞杞死.
戊午親設靈寶道場於康安殿.
庚午帝命王勿入朝.
癸酉盜發義陵取銀器.
十一月乙酉盜發恭陵.
丁亥流前樞密院副使洪文繫於海島.
甲午大雷電晝晦震人.
庚子遣上將軍車信如元獻處女.
王獵於平州溫泉.
十二月壬子遣贊成事趙仁規如元賀正.
丙辰幸九曜堂醮十一曜.
辛未遣將軍李*병如元獻　.
丙子王獵於馬堤山.
○(己丑)十五年春正月戊子王及公主幸妙蓮寺.
庚子贊成事康守衡中贊致仕宋松禮卒.
二月壬子世子冠以西原侯瑛之女爲世子妃.
戊午王及公主幸妙蓮寺.
壬戌元遣監察阿魯溫來採銀.
丙寅元遣湖廣等路行尙書省　知政事張守智翰林直學士李天英等來詔曰: "據尙書省奏: '去歲遼東調遣軍馬人民被擾田禾未收例皆闕食江南險遠船運糧斛不敷給散遼東與高麗接境乞令本處措辦糧十萬石前來接濟.' 得此今遣張守智等前去上件糧數　力辦集差官報送　迭來春接濟用度."
丁丑王不豫與公主世子移御孝信寺.
三月庚辰朔日食.
丁亥遣將軍吳仁永如元告軍糧數.
庚寅元阿古大以眞珠衣二領來獻公主張舜龍所買也. 王與公主宴阿古大於壽寧宮.
辛卯遣監察司丞呂文就直史館陳果等以船四百八十三　運船人一千三百十四名轉米六萬四千石於蓋州忠淸道指揮使大將軍林庇全羅道指揮使左司議大夫崔*양以輸軍糧後期皆削職. 乃以知密直司事羅裕爲忠淸道都巡問使判三司事朴之亮爲慶尙全羅道都巡問使以督軍糧.
召還洪文系.
己亥發內庫米四千石以補兵糧.
夏四月己酉朔帝賜王金甕.
庚戌霜.
戊午王獵於木村.
丁卯張守智李天英等還. 守智私請　十匹馬二十匹及細布而歸.
乙亥還給所*　{斂}軍糧於各品.
以旱禁酒.
五月庚辰以旱巷市.
辛巳雨雹微雪.
癸未王及公主以端午宴於　樓觀擊毬. 時牧丹花落盡以綵蠟作花綴於枝條.
乙酉遣知密直司事羅裕輸軍糧於蓋州.
辛卯聚巫禱雨.
甲午禱雨於圓丘.
六月庚戌遣大將軍柳庇如元獻薴布將軍南　獻　.
秋七月壬午太白晝見癸未亦如之.
元遣阿魯渾李成等來採銀.
乙酉柳庇還自元帝賜王玉帶公主金袍.
己丑公主不豫.
甲午王獵於西海道.
戊戌遣判三司事朴之亮如元賀節日.
癸卯帝以海都兵犯邊將欲親征遣阿旦不花來徵兵.
八月戊申命洪子藩趙仁規等會奉恩寺簽軍又徵諸道兵.
辛亥贊成事朴球卒.
乙卯命印侯金　點兵於通衢.
遣大將軍張舜龍獻同知密直司事蔡仁揆之女於元.
丁巳親設消災道場於外院.
戊午耽羅安撫使忽都塔兒還自元中書省牒求靑砂甕盆甁.
壬戌遣萬戶金　率助征軍赴遼陽行省.
九月丁丑朔王獵於西海道. 時宦官及權貴皆受賜田多至二三千結各占良民皆　賦役. 凡王之出獵按廉勸農各設宴供之其或有恤民不行者或鞭之爭先侵害民之被毒爲甚.
庚辰元流大王石列紇於人物島野里不於高鸞島撒里只於與音島.
壬辰幸壽康宮.
丙申遣大將軍柳庇如元.
乙巳以大將軍梁公勣出鎭合浦.
丙午贊成事致仕申思全卒.
是月元置高麗國儒學提擧司秩從五品.
冬十月丁未朔王獵於馬堤山.
戊午幸賢聖寺.
庚申帝命罷助征軍.
壬戌遣大將軍元卿如元請入朝.
乙丑羅裕還自蓋州言: "漕船壞者四十四遭風而失者九米瀋沒者五千三百五石糧盡竊食者九百八石四斗人溺死者一百十九病死者四逃者六十七不知所之者八十六."
閏月乙酉幸金字院慶讚大藏經.
己丑元尙書省及樞密院差官來閱東征日本時合浦兵器.
辛丑王及公主移御妙蓮寺.
十一月丙午朔遣將軍白挺仁如元獻　.
丁未僉議中贊致仕柳璥卒.
壬子王及公主世子如元趙仁規印侯廉承益安珦等從行. 是行欲以扈從邀功者衆增　未定. 乃以史官無關於事不許扈駕史臣不從行始此.
十二月庚寅弓箭陪中原侯　如元大將軍朴義獻鵠肉.
癸巳遣知密直司事金　同知密直司事羅裕調東界防戍軍.
戊戌倭船泊蓮花楮田二島.
○(庚寅)十六年春正月王在元.
丁未遣大將軍元卿如元奏日本犯邊.
甲子將軍吳仁永等還自元言: "乃顔餘黨哈丹賊將侵我東鄙."
乙丑僉議贊成事洪子藩判密直事鄭可臣等調兵於兵部以安　爲慶尙道都指揮使金之淑爲全羅道都指揮使.
戊辰以僉議　理宋　爲忠淸道都指揮使.
二月乙亥遣中軍萬戶鄭守琪屯禁忌山洞左軍萬戶朴之亮屯伊川韓希愈屯雙城右軍萬戶金　屯　　羅裕屯通川以備丹賊.
三月壬子　梨帖木兒遣人來戍雙城.
庚申帝以寫金字經徵善書僧乃遣僧三十五人如元.
丙寅前知僉議府事金周鼎卒.
丁卯王及公主世子至自元.
帝詔罷東寧府復歸我西北諸城. 王拜其摠管韓愼桂文庇爲大將軍玄元烈爲大僕尹羅公彥李翰爲將軍.
夏四月丁酉遣寫經僧六十五人如元.
五月癸卯朔以旱巷市.
甲辰賜崔咸一等及第.
丙午王置酒以酉北諸城人還付本國者悉許侍宴.
戊申金　羅裕鄭守琪等馳報哈丹入海陽界.
乙卯點兵.
戊午遣將軍金延壽如元奏哈丹入寇.
六月癸酉王如奉恩寺.
甲戌命大將軍韓愼將西京兵禦哈丹於東界.
丙子遣將軍金興裔如元獻　.
戊寅帝詔曰: "討賊軍至高麗則道路回遠宜自咸平府出南京海陽截斷賊道."
癸巳命宋　等點閱京兵.
秋七月壬寅朔復置西北諸城守令以將軍鄭復均爲西京留守.
癸卯元開元路達魯花赤八禿滿遣使來索軍糧.
庚申以副知密直司事鄭仁卿爲西北面都指揮使留守西京.
壬戌遣知僉議府事金　如元賀節日.
八月辛未朔日食.
癸酉遣將軍趙　押寫經僧如元.
丙子王及公主世子獵於馬堤山.
壬午王及公主幸安國寺.
癸未幸壽康宮.
己丑以韓希愈判密直司事.
庚寅遣大將軍柳庇如元乞師且奏避賊江華.
癸巳以前樞密院副使洪文系女爲世子妃.
九月丁未王及公主獵於都羅山.
癸丑以衛尉府尹閔萱爲全羅道指揮使; 判司宰寺事嚴守安爲忠淸道指揮使.
元遣使修補藏經.
己未柳庇還自元帝悉從所奏.
庚申王祭纛於壽康宮蓋將東征也.
戊辰遣上將軍車信押處女十七人獻於元.
冬十月壬申元遣使頒赦.
戊子王及公主世子移御王輪寺庚寅又移妙蓮寺.
丙申賊騎至南京海陽界.
戊戌徙婦人老弱於江華令州郡入保山城海島.
十一月甲辰移國史及寶文閣秘書寺文籍於江華.
丁未遣大將軍柳庇如元奏哈丹入雙城.
戊申徙宮人於江華.
庚戌奉遷太祖　像於江華.
辛亥元遣平章事　梨帖木兒來助討哈丹　梨帖木兒遣人來告曰: "國王宜留京城以　吾軍."
丁卯遣世子如元政堂文學鄭可臣禮賓尹閔漬等從行. 世子自東京至京師行省路州官皆遣人勞問絡繹. 至京館於同僉樞密院事洪君祥第帝屢賜鞍馬衣帶以寵之.
帝以趙仁規爲高麗國王府斷事官賜金虎符.
十二月以安　爲忠淸道都指揮使.
哈丹兵數萬陷和登二州殺人爲糧得婦女聚　而脯之. 遣萬戶印侯禦之.
癸酉元平章事薛　干　梨帖木兒右丞塔出等率步騎一萬三千人來.
丁亥王避兵於江華御禪源社命知都僉議司事宋　留守王京戊子　棄京城奔入江華鄭仁卿亦自西京逃來.
○(辛卯)十七年春正月己未哈丹踰鐵嶺　入交州道攻陷楊根城.
甲寅哈丹屯原州別抄鄕貢進士元　甲擊敗之.
癸亥世子謁帝請討哈丹帝命那蠻　大王將兵一萬討之.
二月丁亥世子令將軍吳仁永奏帝曰: "哈丹陷北界諸城." 帝曰: "爾國唐太宗親征尙不克又於我朝初未歸附我朝征之亦未易捷今此小寇何畏之甚耶." 仁永奏雲: "古今盛衰不同爾." 帝諭以夜戰.
三月戊午遣大將軍宋華守開京宮闕華遇丹賊十餘騎斬三級擒一人.
利川人申費與哈丹諜人同謀龍岡人金哲亦投賊嚮導入京　斬於市.
夏四月戊辰朔巡馬所南里百餘戶火.
癸酉以洪文系爲僉議贊成事致仕; 韓希愈判三司事; 金　判密直司事; 崔有　副知密直司事監察大夫; 白擧爲右承旨.
原州山城防護別監卜奎獻　五十八人.
丙子谷州別將康平起等獻所獲賊馬鞍等物.
忠州山城別監破賊獻　四十級.
辛巳王出迎元兵於藍島北郊宴河西國王慶重郡王薛　干　梨帖木兒平章塔出右丞白帖木兒. 薛　干謂王曰: "今江南漕運未到若臨敵乏食柰何?" 又謂贊成事洪子藩曰: "爾爲相國錢穀皆若所知宜隨處支給." 王難之謂曰: "發內庫所儲可支."
壬午還御禪源寺.
戊子王迎那蠻　大王塔海元帥於　猊宴慰那蠻　謂王曰: "王亦可親出禦賊." 王辭以老病那蠻　曰: "賊入室豈以老病自安乎?" 王不對.
己丑王還禪源寺. 那蠻　遣人謂王曰: "昨日辱臨勞慰敢不深感但禦賊之事不*　而去予實惑焉. 隣人失火尙往救之　是自家事其可坐視乎?" 因獻公主鞍一部公主亦以鞍馬*　之.
甲申命中翼萬戶印侯左翼萬戶韓希愈右翼萬戶金　出師.
壬辰薛　干大軍次金嶺驛.
甲午遣將軍吳仁永如元奏哈丹侵至王京.
五月丁酉朔丹賊住燕　縣薛　干大軍及我三軍至正左山下合擊大敗之.
己亥交州山城別監報: "哈丹賊後至者三千騎遇鐵嶺屯於交州."
癸卯王與公主幸長峯新宮設宴.
萬戶朴之亮鄭守琪等領軍行以所*　{斂}米分賜京畿八縣及東界軍人.
甲辰哈丹整軍復來對陣我軍縱擊大敗之哈丹老的父子率二千餘騎潰圍遁去.
乙巳印侯韓希愈金　遣人告捷獻所擄婦女八人.
丙午薛　干亦遣使告捷且告賊魁逃脫.
丁未王率仗前軍乘舟而出聲言討賊.
戊申以公主不豫還長峯新宮.
己酉王與公主還御於禪源寺.
庚戌諜者來報: "賊一千至古東州聞官軍破賊於燕　還過鐵嶺而去."
癸丑平壞人擊賊二百擒四人來.
丁巳幸昇天府　官軍.
辛酉公主渡江幸開京.
贊成事致仕金連卒.
癸亥幸開京. 薛　干謁公主獻所虜男女五十口良馬五匹. 　干軍令嚴肅士卒震　所過秋毫不犯聞賊屯燕　倂日而行出其不意二戰而破皆其力也.
乙丑薛　干還王欲邀宴薛　干曰: "受命事畢不可留." 遂登途.
丙寅那蠻　等皆還.
是月蝗.
六月丁卯朔王及公主還江華.
遣金　於竹田韓希愈於忠淸羅裕於交州道追捕哈丹餘賊.
辛未韓希愈報: "丹賊五百八十人降." 老的引軍　平壤羅裕禦之郞將李茂奮擊斬　無　.
壬申以兪洪愼副知密直司事.
癸酉遣郞將高世如元請親賀聖節幷奏復都開京.
甲申元遣使運江南米十萬石來賑.
乙未頒米於七品以下.
秋七月戊戌分遣救急別監於忠淸西海道.
壬寅以閔萱爲右承旨.
丁未帝許王以十月入朝且允還都之請.
壬子遣政堂文學鄭可臣如元賀聖節.
癸丑元遣浙西營田使大塔等來頒赦及罷尙書省復立中書省整理　法等事.
丙辰西原侯瑛卒.
丁巳以安　爲西北面都指揮使.
八月壬申僉議中贊許珙卒.
己卯遣將軍金位良如元東京瀋州等處推刷人物.
乙酉以李德孫爲西北面指揮使.
辛卯遣近侍郞將金龍劒爲慶尙全羅忠淸道蘇復別監. 州郡被賊之餘百姓困耗怨　交騰將欲按問官吏善惡以行賞罰.
九月乙未以洪子藩判典理司事世子師; 趙仁規判軍簿司事世子傅; 廉承益判版圖司事世子保; 鄭可臣爲僉議贊成事世子貳師; 金　判密直司事.
命判三司事韓希愈知密直司事柳陞留鎭江都命被兵州郡　免租稅.
己亥元遣洪重慶授王爲征東行中書省左丞相以印侯鎭邊萬戶府達魯花赤宋　爲宣武將軍鎭邊萬戶劉碩爲忠顯校尉管軍千戶皆賜金牌.
丙午王如元.
宥二罪以下.
淸州副使金承祐之子以世累仕路不通然以女壻贊成事康守謝輔佐有功許通五品.
丁未王次興義驛郞將康渼還自元帝命王停入朝.
戊申還宮.
癸丑遣印侯如元獻　.
是月帝授世子特進上柱國高麗國王世子賜金印製曰: "嗣有爾嫡親是我甥載嘉入告之勤式立於藩之副克供爾職思報國恩." 仍賜水精杯犀角蓮葉盞玉杯珍味以寵之.
冬十月丁卯帝命王賀正入朝.
壬申分遣都指揮使宋　於慶尙道韓希愈於東北面金之淑於西北面.
十一月戊午王獵於安南.
庚申遣知密直司事羅裕如元賀正.
十二月己卯遣上將軍柳庇將軍許評如元請世子還國.
乙酉以朴義爲右副承旨李混爲左副承旨凡職名有左右者以右爲上.
癸巳以米六千九百六十四石換白銀一百一十一斤銀甁五十七口紵布一千四百五十匹又出迎送庫大府白紵布各一百五十匹以充盤纏.
○(壬辰)十八年春正月甲午朔日食.
丁酉遣元卿如元遼陽路推刷己未年以來被虜人物.
癸卯以西京留守嚴守安兼西北面指揮使.
丙辰元賜　一千錠　梨帖木兒之還也取諸驛牛以去帝聞賜　償之.
丁巳移置先代實錄於禪源寺.
庚申復都開京.
二月丙寅還宗廟社稷於開京.
己丑以卜奎知西京留守.
三月丁酉王獵於馬堤山.
癸卯以池瑄爲西京留守.
丁未羅裕還自元帝以本國西京逆臣韓愼等付世子命曰: "此人雖叛爾國向朝廷有分毫心爾勿大責."
戊午元流哈丹下阿里禿大王於芿盆島.
壬戌右丞阿撒來按耽羅達魯花赤罪.
夏四月癸亥親醮三界於康安殿.
前判三司事朴之亮卒.
元流賊黨塔也速於白翎島　吉出於大靑島帖亦速於烏也島.
庚午元流哈丹下大王於靈興祖月二島.
丁丑將軍金延壽還自元言: "世子已於今月四日上道還國." 且以世子言白王曰: "聞歲　民飢車駕所幸供億不　願上毋出迎境上. 　父不可爲子屈也? 其宮僚應出迎者毋得過西普通." 王怒曰: "世子言不當如是."
庚寅王爲迎世子出獵於馬淺西辛卯遂獵於平州溫泉.
五月乙未副知密直致仕李益培卒.
戊戌世子至自元.
癸丑王及公主宴世子.
丁巳世子設漿街市施餓者三日.
六月癸酉世子上壽於兩宮諸王兩府耆老侍宴世子起舞王及公主極歡而罷.
丁丑同知密直司事羅裕卒.
閏月辛卯以天譴民飢宥二罪以下.
元遣萬戶徐興祚運江南米十萬石來賑飢民.
辛亥以金　爲僉議　理世子貳傅; 韓希愈知僉議府事世子貳保; 金　判三司事; 鄭仁卿柳陞崔有　　同知密直司事; 李混張舜龍　副知密直司事; 朴義鄭　爲左右承旨; 閔漬爲左副承旨.
乙卯徐興祚獻鸚鵡孔雀各二　.
戊辰以趙仁規女爲世子妃.
甲戌鎭邊萬戶宋　免以僉議府事韓希愈代之.
己卯以版圖摠郞洪萱爲司空.
癸未以洪萱爲司徒.
丙戌遣世子如元賀聖節.
副知密直司事文翰學士致仕崔雍卒.
八月丁未遣郞將秦良弼押呪人巫女如元帝召之也.
丁未世子謁帝於紫檀殿鄭可臣柳庇等隨入. 有丁右丞者奏: "江南戰船大則大矣遇觸則毀此前所以失利也. 如使高麗造船而再征之日本可取." 帝問征日本事洪君祥進言曰: "軍事至大宜先遣使問諸高麗然後行之." 帝然之.
九月己未幸王輪乾聖二寺.
乙丑幸賢聖寺.
丙寅帶方公　卒.
乙亥王及公主幸妙蓮寺.
壬午元遣洪君祥來命我護送日本人還其國君祥以帝旨問征日本事王對曰: "臣旣隣不庭之俗庶當躬自致討以　微勞." 君祥獻馬遂宴於香閣.
戊子宴君祥於壽寧宮.
是月帝御紫檀殿引見世子令呪人巫女等入殿執帝手足呪之帝笑之.
冬十月庚寅以太僕尹金有成爲護送日本人供驛署令郭麟爲書狀官仍致書曰: "小邦與貴國隔海爲隣昔貴國商人時或來往於金海. 國因以爲好曾無嫌隙. 今年五月貴國商船到泊耽羅洲渚耽羅性頑　射逐其船邏捉二名而送之小邦申於大元國皇帝詔問其由命還本國而護送伏惟悉之. 兩國旣以爲隣凡興亡休戚敢不相恤? 且爲貴國計之將有利害兩端不得不陳. 我國元自祖先臣事大元其來尙矣. 我父王再覲天庭輒蒙聖奬安保國家恪謹侯度予爲世子時繼父親朝皇帝特垂寵渥許尙公主冊爲駙馬承襲宗器不失國號君臣社稷禮樂文物衣冠名分一切仍舊百姓按堵樂業安生. 實輸誠事大故也. 且宋朝軍民不爲不多金湯不爲不固不知有唐虞之大統自大而不庭皇帝親征天兵奄至宋之君臣倉卒失措遣使請哀若許班師世修朝貢歲納方物. 皇帝輕慈而卻兵遣翰林學士　經宣諭甚敦宋國執迷不悛違命不朝皇帝震怒大發王師討以失期. 兵威所加如石壓卵殄滅國號九廟　百官毀無復君臣之禮三百年積累之期一旦傾覆. 乃命設官置省完護遺民亦貴國之所聞. 殷鑑不遠古典雲: '順天者昌逆天者亡.' 又雲: '抗衡爲禍和睦爲好.' 可不戒哉? 可不儆哉今我大元國皇帝陛下千載應期神聖文明功德兼　仁慈寬厚好生惡殺德洽群生普天之下莫不感德梯航輻湊猶恐不及. 貴國念我國之存懲宋之亡遣一介之使奉*二{一}尺之書朝於大元則無損於今有益於後誠貴國社稷之福也. 若恃阻大洋而不朝存亡之機未可知也脫有不測之患　臍何及. 自古未有恃險而能保國家者也. 小邦爰處舊都其勢易弱. 猶且在宥一視同仁許安土着如向所陳. 貴國邈在海外但遣使入朝決無後患幸進退詳酌. 頃在辛巳年因邊將所奏發兵往征戰艦因風濤播揚*閒或失水軍卒有遺漏不還者今聞耽羅所送商人言貴國　皆收護處養似順好生之聖德此一幸也. 若貴國之社稷有靈以不穀之言爲可取納款歸朝則必蒙聖澤無秋毫之失有磐石之安. 予亦處中保命導　皇恩以貽百歲之寧不穀之言　後方信. 予之所以區區者只爲彼此無辜耳伏惟傾照不宣."
壬辰不旨將軍呂文就昔庚寅之役戰死於竹田其子壻超等　用.
丙申以交州道經賊剽掠民物凋殘停諸郡八關正至進奉.
乙巳洪君祥還遣將軍洪詵偕君祥如元獻香茶木果等物.
己酉冊僧惠永爲國尊.
十一月戊午王及公主移御妙蓮寺.
癸酉王以疾微行移御密直安珦第.
甲戌遣將軍高世如元請醫.
丙子宥二罪以下.
辛巳以李之　同知密直司事.
甲申移御中贊金方慶第.
乙酉流前贊成事宋　同知密直司事鄭仁卿于海島.
十二月庚寅遣贊成事趙仁規如元賀正.
戊戌宥二罪以下.
丁未元遣太醫姚生來.
○(癸巳)十九年春正月癸未慶尙道按廉使劉顥爲丁吏林大所殺. 顥嘗沒入林大白金二斤大甚怨之. 顥又欲檢閱營庫營吏許頒金彥恐獲罪告於林大餌之以言令乘夜刺殺之. 遣摠郞金元具往鞠彥元具舊識吏也元具密引彥誘以禍福彥以實告於是斬大彥頒等.
三月丁巳朔王獵於都羅山.
丙寅公主有疾移御密直安珦第.
監察司沒南海縣令徐遠贓物.
乙酉帝　曰: "卿世守王爵選尙我家載揚藩屛之功宜示褒嘉之寵可賜號推忠宣力定遠功臣益茂厥功對揚休命." 又改僉議使司爲都僉議使司陞爲從二品賜兩臺銀印一顆.
夏四月丁亥朔幸福靈寺.
辛卯雨雹.
丁酉王與公主幸壽寧宮.
癸丑宴於大殿賀功臣號安珦作詩以賀賜米五十石.
五月庚申宰樞享王. 遼陽行省遣人獻犬馬.
六月丙戌以內僚別將金呂爲巡馬指揮. 內僚兼巡馬始此.
丁亥幸九曜堂.
己丑元遣江南千戶陳勇等載米二十　來又獻鸚鵡一雙其他土物甚多.
甲午遣將軍南挺如元獻　.
甲寅元以趙仁規爲嘉議大夫王府斷事官李之　爲奉直大夫合浦等處鎭邊萬戶府副萬戶行中書省副鎭撫金延壽爲武德將軍西京等處管水手萬戶府副萬戶皆賜虎符.
乙卯元遣萬戶尹世柱推刷耽羅人物.
秋七月辛未遣印侯如元賀聖節且謝恩.
甲戌行中書省箚付都僉議使司准樞密院咨准高麗國王咨本國去水就陸時分珍島百姓亦移陸地而本地空閑在後耽羅申復摘入人民種田. 目今因哈丹賊軍不能於陸地種養若將耽羅人戶還入耽羅卻將羅州附近百姓移入珍島種田資生爲便奏奉皇旨是眞實呵? 耽羅的元田地去者那田地王百姓種者　? 欽依皇旨施行.
丁丑鎭邊萬戶韓希愈捕漂風倭八人來.
八月元遣萬戶洪波豆兒來管造船寶錢庫副使瞻思丁管軍糧將復征日本也. 波豆兒乃洪君祥兄熊三之子望王宮下馬流涕曰: "雖是衣錦還鄕職是勞民可愧也." 禮遇宰相甚恭過王宮必下馬.
分遣都指揮使判密直金之淑於忠淸知密直崔有　於全羅都僉議　理金　於慶尙道以備船糧.
癸巳地震.
遣郞將宋英如元請親朝奏征日本事宜.
戊申幸王輪寺.
九月癸丑幸平州溫泉術者以巖防爲三甦地命日官相宅幸之.
乙丑元流耽羅達魯花赤於交趾以右丞阿撒代之.
甲戌王及公主幸九曜堂及外院.
乙亥幸賢聖寺.
冬十月癸巳親設靈寶道場於康安殿.
己亥王及公主如元選良家女三人以行.
趙仁規廉承益印侯閔漬元卿等文武八十人從行. 命齊安公淑僉議贊成事洪子藩等留守王京.
王次金郊杖西海道按廉使庾瑞開城副使楊柱以其供億之緩也.
辛丑以金琿爲慶尙道都指揮使.
甲辰地震.
遣大將軍洪詵如元獻人參.
乙巳王次鳳州按廉庾瑞享王王溫言慰之.
戊申彗星見於*大微左掖門.
王至西京謁聖容殿分遣人祭平壤君祠東明王及木覓廟.
十一月甲寅慶尙道按廉使柳元開獻二十升麻布三十匹.
癸亥元遣直省舍人撒八兒禿工部侍郞迷里火者等來頒赦.
丙子彗星犯紫薇又犯北斗.
遣左*　{諫}議金　如元賀正.
庚辰王至大保莊中書省奏奉聖旨高麗國王朝覲時備五百餘馬草料.
十二月戊子以宋　爲耽羅都指揮使.
辛卯王次撫寧縣世子遣將軍柳庇進紫韋　一領暖帽二頂.
戊戌王次　州世子迎謁於道獻鞍馬及鐵棒四枚長劒四口帝賜世子酒肉享王太子妃使人以羊酒　勞沿途各萬戶摠管達魯花赤大王等皆獻羊酒或馬駱駝王亦以銀布謝之.
幸丑王至燕京舍於簽書中樞院事洪君祥第帝疾篤不得見然寵賚之厚諸王駙馬無比.
壬寅以李混爲西北面都指揮使.
乙巳王及公主詣皇太子眞金妃子闊闊眞殿贈金鍾金盂各一事白銀滿鏤鍍金臺盞一雙白銀滿鏤甁一事銀鍾九事銀盂二十事虎豹皮各九領水獺皮二十七領細薴布四十五匹黑鷹　各一　.
是歲王改名　.
世家卷第三十.
