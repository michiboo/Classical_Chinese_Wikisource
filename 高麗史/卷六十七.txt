志卷第二十一. 高麗史六十七.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
禮九.
嘉禮.
冊王子王姬儀.
○大觀殿陳設. 冊日質明尙舍局鋪王座於大觀殿上如常儀. 設書案於王座前又設印案於王座之左. 設門下侍中門下侍郞中書侍郞位於王座東南西向北上設樞密位於王座西南東向北上內侍持詔冊印者位於王座東北又設宰臣樞密冊使副拜位於殿庭中心讀冊以下行事官位於使副之後每等異位俱北向東上又設冊使副受制位於拜位之北北向又設傳制位於受制位東北西向. 典儀設侍臣文武官位於殿庭如常儀. 　律郞位於殿庭西北東向典儀位於文官北贊者二人在南差退俱西向.
發冊. 陳設訖近臣奉詔書先置王座前書案上有司奉冊函印寶設於王座之左案上冊函在北印寶在南持節者立於印案之南西向北上. 訖*大樂令帥樂工入陳於殿庭近南北向立定典儀贊者先入就位閣門引宰臣樞密以下侍臣文武常　官入就殿庭位. 典儀曰: "再拜!" 贊者喝: "宰臣以下群官再拜!" 閣門分引宰臣樞密自東西側階升殿訖. 通事舍人引冊使副以下至拜位立定. 典儀曰: "再拜!" 贊者喝: "冊使副以下應行事官再拜!" 訖侍中詣王座前　伏　近臣詣詔案東奉詔函以授侍中侍中受詔函授內侍持函者侍中引詔降自東階持詔函者對擧從後詣傳制位西向立. 初侍中將降階通事舍人引冊使副就受制位北向立. 侍中稱有制冊使以下群官躬身. 典儀曰: "再拜!" 贊者喝: "冊使副以下應行事官皆再拜!" 訖侍中宣制曰: "冊第幾王子某爲某公侯." 王姬則雲: "冊第幾王姬爲某公主命卿等持節展禮." 宣訖取詔書以授冊使冊使　受以授副使副使以授持函者持函者　受退立於副使之後冊使副　伏興. 典儀曰: "再拜!" 贊者喝: "冊使副再拜!" 侍中升復位. 門下侍郞帥掌節者脫節衣降詣傳制位西向立以節授冊使冊使　受以授副使副使　受以授持節者持節者　受退立於詔函之南分左右門下侍郞升復位. 中書侍郞引冊印內侍持冊案者擧案從冊函後降詣傳制位擧冊函以授使副使副　受以授持冊者持冊者　受退立於詔函之北內侍持冊案者以案授行事持案者行事持案者對擧退立於冊函之北. 中書侍郞又取印以授冊使冊使　受以授副使副使　受以授持印者持印者　受退立於冊案之北中書侍郞升復位. 通事舍人引冊使副還拜位. 典儀曰: "群官再拜!" 贊者喝: "冊使副以下群官再拜!" 訖通事舍人引冊使副出持節者前導持詔冊印者以次由正門出. 至門外持節者加節衣. 冊使副竝自正門出讀冊官以下由西偏門出. 訖閣門引宰臣樞密侍臣文武群官以次出太樂令帥樂工西出.
宮庭受冊. 冊日所司設詔冊樓子褥位於宮門外之西東向設望詔拜位於宮門外之東西向設香案於宮庭階*閒近北設受冊褥位於宮庭近南北向設冊使副褥位於受冊位之東北使在南副使在北俱西向持節者立於冊使之左去節衣者立於其後俱西向設讀冊褥位於副使之右少前西向設讀冊官位於副使之右差退西向持詔函者位於讀冊官之右少前持冊者次之持印者又次之俱西向設贊引謁者位於使副之後每等異位俱西向南上設宮官持函位於受冊者之左少南擡冊案者次之持印者又次之俱北向. 詔冊至宮門外受冊者出詣望詔拜位再拜訖便詣宮門外之左西向立定. 贊引先引持節者前導持詔函冊案印寶者以次入就宮庭位. 謁者引冊使副詣宮門外之右東向立與受冊者相揖訖宮庭執禮官承引入就宮庭褥位. 舍人喝: "受冊者再拜奏聖躬萬福再拜舞蹈又再拜." 訖冊使稱有制受冊者再拜躬身. 冊使口宣訖副使取詔函以授冊使冊使受傳於受冊者受冊者　受傳於持函者持函者奉詔書立於受冊者之左受冊者再拜舞蹈又再拜執笏　. 持冊函者以函案置於讀冊褥位. 持節者脫節衣. 讀冊官就位西向　讀訖退復位. 受冊者　伏興持節者加節衣. 冊使副對擧冊函以授受冊者持冊函案者援衛受冊者　受以授擡冊者擡冊者擧函案立於詔函之次. 副使取印寶以授冊使冊使受以授受冊者受冊者受以授持印者持印者奉印寶立於冊函之次. 受冊者　伏興. 舍人喝: "受冊者再拜舞蹈又再拜!" 搢笏　膝押物官引宣物過庭東入西出訖受冊者　伏興. 舍人喝: "受冊者再拜!" 訖贊引先引持節者前導冊使副以下以次出受冊者出宮門外揖送.
會賓. 冊禮畢冊使副讀冊官皆出就次. 宮官設主人座於廳上東壁當中西向設冊使副座於西壁使在南副使在北設讀冊官勸花使座於冊使副之後俱東向每座各設果案. 設訖主人呈屈宴狀賓復狀. 訖執禮官引主人出門外之左西向立又引賓詣門外之右東向立相揖入門升詣廳上褥位立定. 執禮官交呈起居狀訖贊: "再拜!" 賓主俱再拜進步又再拜再進步又再拜訖各就位立定. 執禮官受贊引以下行事執事官起居狀呈主人訖贊引以下以次就位　訖各退就次. 執禮官贊: "揖!" 賓主相揖就座. 進茶訖酒至執禮官引賓主出就褥位主人請獻賓賓辭主人請獻至於三賓稱: "不敢辭," 凡賓主之辭執禮皆相之. 執禮官贊: "揖!" 賓主相揖. 執注子盞者詣主人之左北向立. 執禮官贊: "揖!" 賓主相揖. 主人搢笏執注子酌酒授注子訖出笏又相揖搢笏執盞進　授賓賓進　搢笏受盞以授執盞者賓之執盞者受盞詣冊使座之左東向立賓主俱興執笏相揖立. 次獻副使讀冊官亦如之. 賓請酬主人主人辭賓請酬至於三主人稱: "不敢辭." 執禮官贊: "揖!" 賓主相揖. 執注子盞者詣賓之右北向立. 冊使與主人相揖搢笏取盞以授副使副使搢笏執盞冊使出笏又相揖搢笏取盞以授副使副使搢笏執盞冊使出笏又相揖搢笏執注子酌酒授注子訖出笏又相揖冊使搢笏執盞副使出笏相揖搢笏執注子酌酒. 次讀冊官酌酒如副使之儀. 訖冊使進　授主人副使讀冊官俱進　主人進　搢笏受盞以授執盞者執盞者受盞詣主人座之左少退西向立. 賓主俱興退復位立定. 執禮官贊: "拜!" 賓主俱再拜各就座. 訖執禮官贊: "飮!" 樂作飮訖樂止. 執禮官引賓主出就褥位相揖訖就座. 以次設酒食至五盞後宣送花酒使至宮門外之右東向立主人出宮門外之左西向立. 執禮官贊: "揖!" 賓主相揖訖持宣花酒者先入就宮庭北南向東上立定執禮官引賓主入宮庭勸花使就香案之東西向立押花酒使在勸花使之右差退西向立. 初主人出門迎勸花使冊使副讀冊官俱降階詣庭南拜命位主人詣拜命位每等異位俱北向立定執禮官贊: "拜!" 冊使副讀冊官及主人俱再拜. 勸花使口宣訖冊使以下俱再拜舞蹈又再拜. 訖執禮官引賓主俱上階押花使以宣花授勸花使勸花使傳受以次傳冊使副讀冊官及主人戴花訖勸花使酌宣酒以次授冊使副讀冊官及主人冊使以下及主人以宣花酒酬勸花使. 訖各就位立. 執禮官贊: "飮!" 樂作飮訖樂止. 執禮官引賓主俱降就宮庭位立定. 執禮官贊: "拜!" 冊使副讀冊官及主人俱再拜舞蹈又再拜. 執禮官引賓主俱上階就褥位交呈起居狀訖執禮官贊: "拜!" 主人與勸花使再拜進步又再拜再進步又再拜. 訖押花酒使及引花擔員以次上階　訖各退就次. 賓主俱就座設酒食樂作止竝如儀. 其行事執禮官及押物以下執事官竝宣花酒使於宴次監賜花酒. 執禮以下拜命謝恩竝下庭再拜舞蹈又再拜. 次押花酒使及引花擔員戴花受酒謝恩拜舞竝如上儀. 至八味後執禮官引賓主俱興相揖分位各就次歇. 宮庭別送花酒宮官奉台旨詣賓幕. 賓戴花飮酒訖宮官退. 冊使副讀冊官勸花使行事執禮官每等異幕宮庭送花酒竝同其押物以下不設歇幕宮庭花酒竝送宴次. 初賓就幕歇一刻頃迎仙樂作執禮官引賓主去靴笏俱上階就褥位樂止. 謝宮庭花酒執禮官贊: "拜!" 賓主再拜進步又再拜訖各就座. 進茶設酒食如初會賓. 訖執禮官引賓主各就幕次具靴笏入就宮庭位. 主人附謝表訖賓主俱上階就座. 押物以下行事執事官呈辭狀各就位再拜又再拜訖退. 賓主俱興就褥位執禮官贊: "拜!" 賓主俱再拜進步又再拜立定交呈狀辭違賓主俱再拜又再拜. 執禮官引賓主出門外送酒訖相揖分位. 其幣帛筐　宮官具狀各授賓之從者.
拜表. 宮官設拜表位於宮庭近南北向設香案於拜表位之北北向設冊使位於宮庭之東副使位於冊使之右勸花使位於副使之右差退俱西向. 宮庭持函二人以函奉兩表先置於香案上. 訖執禮官引受冊者與冊使副及勸花使俱就位立定持詔函二人對擧空函隨冊使入宮庭就冊使之右少退西向立. 執禮官贊: "再拜!" 受冊者再拜. 宮庭持函二人詣香案西　取表函詣受冊者之左東向　. 受冊者搢笏　取謝冊表詣冊使之西東向　進冊使少前西向立搢笏受表退復位. 受冊者執笏興退搢笏　取謝花酒表詣勸花使之西東向　進勸花使少前西向立搢笏受表退復位受冊者執笏復位. 執禮官贊: "再拜舞蹈又再拜!" 訖冊使及勸花使置表於函持函者受先出. 賓主俱上階謝宴辭違禮數具在會賓儀.
公主下嫁儀.
○親迎. 前一日所司於御殿東門外量地之宜設壻次. 其日質明壻之父告於其父母曰: "國恩　室於某以某親迎敢告." 再拜. 若父母亡則設位於廳事而告之子將行父醮子於廳事設父位於中*閒南向設子位於父位之西近南東向. 父卽座子公服升自西階進立於位前. 執事者注酒於盞西向授子子再拜　受. 執事者又奉饌設於位前. 子擧酒興卽坐飮食訖降再拜. 贊禮者引立於父位前父命之曰: "往迎肅雍以惠我宗親." 子再拜曰: "祗率嚴命." 又再拜降出. 　後乘馬至闕門外下馬執禮引就次. 有司陳公主鹵簿儀衛內東門外. 公主將升車代以　擔. 執禮引壻出次立於內東門外躬身. 公主升車訖壻向闕再拜先還第下馬以俟. 公主至降車壻對公主　伏公主*　之. 興入寢門升階. 執扇執燭者量人從入陳列前後女相者引公主入於室.
同牢. 執事者引壻　於南洗公主從者沃之. 公主　於北洗壻從者沃之掌事者設酒饌匕箸亦布對位女相者引公主就座壻亦就座相　伏皆卽座. 贊禮二人俱酌酒於盞以授壻及公主. 壻及公主受盞飮訖贊禮者受虛盞遂薦饌再三飮如初儀. 壻及公主俱興再拜訖贊禮者徹酒饌具畢退.
拜舅姑. 其日公主夙興盛服以俟. 執事者設舅姑位於堂上東西相向舅位於東姑位於西. 舅姑各服其服就位. 相禮者引公主升自西階詣舅前東向再拜又引詣姑前西向再拜. 訖引退. 醴婦如別儀.
降使. 使臣詣殿庭受命奉詔書以出備樂部儀衛詔書. 擔詔書貯以小樓子. 至公主宮門外壻出詣拜詔位再拜訖先入以俟. 執禮引使臣就宮門外之左執禮引壻出於門外之右相揖. 持詔函者先入執禮引使臣入就宮庭褥位. 持詔函者在使之西少退次壻入立於受命位. 執禮喝: "壻再拜!" 奏聖躬萬福再拜舞蹈又再拜訖使臣稱奉宣壻再拜. 使臣口宣訖取詔傳授壻壻　受詔傳於持函者　伏興再拜舞蹈再拜訖搢笏　. 押物領宣頭物擔過庭東入西出訖壻　伏興再拜. 執禮引使臣以出壻出宮門外揖送使臣入次壻還入. 少頃壻先呈屈宴狀使臣*　. 訖執禮引使臣就門外之右東向壻就門外之左西向相揖入門上階就褥位立定. 執禮以起居狀交呈訖贊: "拜!" 賓主再拜進步又再拜再進步又再拜訖各就位立定. 次押物次持函次引擔各呈　狀於主人押物於廳上楹*閒稍南東向拜持函引擔於楹外北向拜　訖各赴隔階廳幕每等異　席賓主相揖就座. 訖設茶酒酒至賓主俱興獻酬訖設食禮畢罷宴賓主俱興下階各就初傳詔位立定. 壻再拜興奉表詣使臣前　使臣少前接表退復位壻復位再拜舞蹈再拜. 訖使臣以表授持函者. 執禮引賓主相揖上階辭違後押物以下相次辭退如初. 　禮致幣訖賓主相伴出門對座送酒訖相揖分位. 諸公侯納妃三日降使受命附表儀竝同.
進大明表箋儀.
○前期所司於王宮殿之內外及國城內街巷結綵設闕庭於殿上正中設表箋案於闕庭之前設香案於表箋案之前. 司香二人位於香案之左右王拜位於殿庭正中北向衆官拜位於王位之南異位重行北向設司禮二人位於拜位之北東西相向引禮二人位於王位之左右引班四人位於衆官之左右設使者立位於香案之東捧表箋執事二人位於香案之西設樂於衆官拜位之後設龍亭於殿庭之南正中及儀仗鼓樂伺候迎送. 是日侵晨司印者陳印案於殿中滌印訖以表箋及印俱置於案上. 王具冕服及衆官各具朝服詣印案前司印者用印訖用黃　　表紅　*裏{　}箋各置於匣中仍以黃紅　重　之. 捧表箋官捧置於案使者及捧表箋官各就立位. 引禮引王入就拜位引班引衆官各就拜位. 司贊唱: "再拜!" 樂作王與衆官皆再拜樂止. 引禮引王詣香案前引禮贊: "　!" 司贊唱: "衆官皆　!" 王與衆官皆　. 引禮贊: "三上香!" 司香捧香　進於王之左王三上香. 訖引禮唱: "進表!" 捧表官詣案取表東向　進於王王受表以進於使者使者西向　受表興復置於案. 引禮唱: "俯伏興平身." 司贊唱: "俯伏興平身." 王與衆官皆俯伏興平身. 引禮引王復位. 司贊唱: "再拜!" 樂作王與衆官皆再拜樂止. 司贊唱: "禮畢." 引禮引王退立於西引班引衆官立於左右. 使者取表箋各捧前行王與衆官後送至龍亭前使者以表箋置於龍亭中. 金鼓儀仗鼓樂前導. 使者與王及衆官送至宮門外王還宮釋服衆官仍具朝服送至國門外. 使者捧表箋以行.
忠烈王二十八年八月甲子百官備禮儀拜賀聖節表送於迎賓館拜表之禮始此.
恭愍王元年閏三月甲申拜賀聖壽節表. 舊例唯文官冠帶侍衛至是王命文武八九品冠帶分左右侍衛. 二十一年十一月辛未王以冕服拜謝恩表還內百官亦以朝服侍表出門外拜送.
辛禑十四年禑出正門率百官拜表箋禮畢送表箋於大門外百官送於宣義門外.
元正冬至上國聖壽節望闕賀儀.
○前期執事者設闕庭於王宮正殿南向香燭案於闕庭之前王拜位於殿庭中北向及褥位於香案前衆官拜位於王位之南每等異位重行北向司禮司贊位於衆官拜位之北司禮在西司贊在東俱相向司香二人位於香案前東西相向. 是日執事陳甲士軍仗旗幟於王宮門之外樂工陳樂於拜位之南. 引班引衆官朝服入齊班於王宮門外之東西. 司禮司贊司香俱入就位. 引禮啓請王於後殿具冕服. 引班引衆官入立於殿庭之東西. 引禮導王出樂作王由西階詣拜位樂止. 引禮立於拜位之左右引班引衆官入就拜位. 司贊唱: "四拜!" 樂作王與衆官皆四拜樂止. 引禮導王由東門入樂作至闕庭香案前拜位樂止. 引禮立於拜位之左右引禮贊: "　!" 司贊唱: "　!" 王與衆官皆　. 引禮贊: "三上香!" 司香以香　進於王之左王三上香畢. 引禮贊: "俯伏興平身." 司贊唱: "俯伏興平身." 王與衆官皆俯伏興平身. 引禮導王由西門出樂作復位樂止. 司贊唱: "四拜!" 樂作王與衆官皆四拜樂止. 司贊唱: "搢笏鞠躬三舞蹈　左腳三叩頭山呼萬歲山呼萬歲再山呼萬萬歲出笏俯伏興." 樂作四拜樂止. 司贊唱: "禮畢." 引禮啓禮畢引王出引班引衆官以次出. 如有朝廷官遇正朝冬至聖壽節出使在國中者常服先行禮不在王與衆官行禮之列.
元正冬至節日朝賀儀.
○前一日尙舍局鋪王座於大觀殿如常儀設二獸爐於前楹外左右. 守宮設宰臣樞密次於朝堂. 典儀設宰臣樞密位於殿庭中心北向東上,設群官版位文官三品以下於殿庭近南少東俱重行北向西上武官三品以下於殿庭近南少西俱重行北向東上. 左侍臣位於東階之南少東右侍臣位於西階之南少西設御史位二於東西階下之左右設攝侍中戶部尙書禮部尙書殿中監光祿卿尙食奉御位於左侍臣之後西向北上. 冬至節日無戶部尙書. 設典儀位於左侍臣之南左贊者在南差退俱西向右贊者在右侍臣之南差退東向太樂令位於樂工之北北向　律郞位於殿西階之上東向太官令位於左贊者之南北向. 其日依時刻尙乘局陳　扇華蓋於殿庭左右水精杖在左鉞斧在右其殿門內外儀衛所司隨職供辦　如常儀. 宰臣樞密俱集朝堂文武群官集泰定門外朝服以俟. 侍中量時刻版奏請中嚴太樂令帥工人就位　律郞入就擧麾位典儀帥贊者先入就位左右侍臣監察御史行禮執事官以次入就位. 侍中版奏外辦王服　黃袍以出　律郞　　伏擧麾興樂作王卽座樂止. 閣門引宰臣樞密以下文武百寮入就聞辭位. 閣使奏聞辭訖閣門各引宰臣樞密以下就拜位. 典儀曰: "再拜!" 群官皆再拜舞蹈又再拜奏聖躬萬福再拜. 班首進步致辭退復位. 典儀曰: "再拜!" 宰臣以下再拜舞蹈又再拜訖閣門引宰臣自東階上殿西向北上立定樞密自西階上殿東向北上立. 閣門分引文武百寮以出. 次戶部尙書持進奉物狀就殿庭中心北向　閣門接上戶部尙書　伏退. 聖節冬至無此禮. 閣門引諸道表賀員就位聞辭訖就庭中心橫行北向東上　. 閣門接表訖拜數如常儀. 舍人傳宣賜酒食舍人喝: "再拜舞蹈又再拜!" 訖引出. 王降座樂作入訖樂止. 宰臣樞密以下左右侍臣行禮執事官以次退. 若有旨宣賜酒果則閣門傳宣及宰臣樞密侍臣員將以下禮數　如坐殿朝會儀. 王若不坐殿陳設如式. 閣門引宰臣樞密以下百寮入就殿庭北向位班首　伏　奉賀狀攝侍中詣宰臣東北接取狀宰臣　伏興. 攝侍中自東階上殿奏訖降詣宰臣東北向殿揖西向稱奉宣放朝賀. *殿{典}儀曰: "各祗候宰臣樞密以下文武百寮揖!" 訖閣門引宰臣樞密文武群官以次出. 其行禮執事官及左右侍臣殿內儀衛　不退. 次戶部尙書持進奉物狀就殿庭中心北向　閣門接上戶部尙書　伏退. 又閣門引奉表員入殿庭中心橫行北向東上奉表　閣門接上訖奉表員　伏興從西偏門出. 典儀曰: "侍臣等各祗候左右侍臣及凡行事官皆揖退!" 奉表員詣殿門外位北向東上立. 舍人喝: "再拜舞蹈又再拜奏聖躬萬福再拜進步致賀退復位." 舍人喝: "再拜舞蹈又再拜!" 次舍人稱宣賜酒食舍人喝: "再拜舞蹈又再拜!" 禮畢揖退. 其元正諸領中郞將以下隊正以上　衫冠帶各以衛次序立毬庭奏山呼肅拜而退.
元會儀.
○其日早陳　扇水精鉞斧於殿庭如常儀. 尙食茶房宿設壽尊所於殿階上東邊有司設臣僚尊所於殿階下西邊. 時至侍中版奏中嚴. 太樂令帥工人入就位　律郞典儀贊者各就位舍人引文武四品以下常　以上官入殿庭位　外文班九品以上有祿諸權務武班散員以上分立殿門外. 侍中奏外辦王將出仗動　律郞擧旗樂作王坐殿樂止. 近仗軍儀樂官入肅拜奏山呼訖侍中典儀贊者肅拜復位. 侍臣序立訖監察御史二人先入肅拜就殿階前相對立定. 舍人引三品以上入聞辭位閣使引太子令公宰臣. 初入樂作就聞辭位樂止. 閣使奏聞辭訖閣使引太子令公宰臣就中心位北向合班立. 典儀曰: "再拜!" 太子以下拜舞拜奏聖　又再拜太子進步致辭稱賀復位. 典儀曰: "再拜!" 太子以下拜舞拜訖閣使引太子令公升自東階就殿上中心立定. 典儀曰: "再拜!" 太子以下及殿庭在位者皆再拜訖太子　奏稱: "臣某等元正首祚臣等不勝大慶謹上千萬歲壽酒." 閣使傳奏近侍承制曰: "可." 閣使傳宣許太子令公奏山呼再拜文武班皆再拜. 太子令公就洗所　手如常儀. 茶房先進茶後行　酒訖太子令公宰臣詣王座前近東　伏興令公佐尊太子酌壽酒茶房員　盞. 太子　伏興復就殿上位. 典儀曰: "再拜!" 太子以下及殿庭在位者皆再拜. 太子令公更詣王座前太子奉盞令公佐尊王執爵　律郞擧旗樂作盡爵樂止. 閣使引太子令公降自東階就階下拜位. 典儀曰: "再拜!" 太子以下拜舞拜訖閣使傳宣許赴座兼賜酒食. 典儀曰: "再拜!" 太子以下拜舞拜各赴座舍人引諸道持表員就殿庭東邊西向立. 奏聞辭訖舍人引就拜位　呈表舍人接表　伏興舍人喝: "拜舞拜奏聖　." 舍人喝: "再拜行頭進步致辭復位." 舍人喝: "拜舞拜!" 太子以下合班如初儀. 舍人喝: "太子以下拜舞拜進步致辭謝恩復位." 舍人喝: "太子以下拜舞拜." 各祗候次引侍中前　奏: "臣某言禮畢." 　伏興退復位. 王入自東方樂作入訖樂止.
王太子元正冬至受群官賀儀.
○前一日有司鋪王太子座於麗正殿上東壁下當中西向又設三師三少及宰臣樞密以下文武群官拜位於殿上殿庭如常儀. 其日府率整衛士屯門列仗如儀. 三師三少文武群官俱集宮門外位以俟. 侍衛之官及伶官樂工先入就位. 王太子服靴袍出自閣樂作升座訖樂止. 侍衛之官凡在位者陳賀訖通事舍人引三師三少賓客以下文武宮臣入門樂作左庶子引王太子降立於東階下三師以下至西階樂止. 左庶子引王太子升殿樂作至位西向立樂止. 三師以下上殿東向北上立. 初王太子升殿通事舍人引賓客以下文武宮臣入就位賓客以上就殿上西南位北向東上宮臣四品以下就殿庭兩班相對爲首北向立定. 舍人喝: "群臣上下皆再拜!" 王太子*　拜. 班首一人進步致辭. 元正則雲: "元正首祚景福惟新伏惟王太子殿下與時同休." 冬至則雲: "天正長至伏惟殿下與時同休." 退復位. 再拜王太子*　拜. 左庶子前承令詣班首之左宣令雲: "元正首祚與公等均慶." 冬至則雲: "天正長至." 舍人喝: "群臣上下皆再拜!" 王太子*　拜. 賀訖通事舍人引三師以下降自西階樂作左庶子引王太子降立於東階下三師出訖樂止. 舍人引賓客以下宮臣以次出. 左庶子引王太子升殿樂作至位樂止. 通事舍人引宰臣樞密文武群官入就位. 宰臣樞密上殿就東向位三品以上就北向位文武四品以下就殿庭位. 舍人喝群官上下拜賀如初儀. 賀訖通事舍人以次引出. 舍人引持　員入就殿庭位北向東上奉　　舍人接　訖持　員　伏興. 舍人喝: "持　員再拜!" 行頭進步致辭退復位又再拜. 左庶子傳令旨賜酒食. 持　員再拜訖舍人引出. 王太子降座樂作入閣樂止. 侍衛之官以次出.
王太子節日受宮官賀幷會儀.
○前一日有司鋪王太子座於殿上東壁下當中西向又設臣寮版位於麗正宮庭如常儀. 其日早朝仗衛入陳於宮庭. 伶官帥兩部工人就位伶官一人就擧麾位. 通事舍人引宮官俱就宮門外位文臣在東西向北上武臣在西東向北上俱重行立定. 通事舍人等行禮官先入就位. 王太子服靴袍將出閣伶官擧麾樂作坐定偃麾樂止. 仗衛伶官等各自喝再拜. 通事舍人行禮官等陳賀訖就位分立. 舍人引三師三少賓客以上入宮庭樂作王太子降自東階三師以下就西階上殿樂止. 三師三少在西北上賓客在南東上北向再拜王太子*　拜. 行頭進步致辭又再拜. 王太子*　拜訖降自東階樂作三師以下降自西階王太子還上殿樂止. 舍人引三師以下就門外次王太子升座訖舍人引宮官六品以上入就位舍人喝: "臣寮再拜行頭進步致辭復位又再拜!" 初王太子升座坐典饌設案於筵前備饌具器皆用常使金銀. 舍人引行頭就西階升詣尊所. 宮官進茶酒訖典膳郞酌酒行頭搢笏執盞詣太子前. 　授左庶子左庶子受盞置於王太子前行頭執笏東向　稱: "臣某等稽首言幸當某節臣等不勝大慶謹上千萬歲壽酒." 　伏興再拜宮臣上下皆再拜. 左庶子前承令少退宣令稱: "敬擧公等之觴." 訖宮臣上下又再拜. 左庶子取爵奉進王太子擧酒樂作飮畢樂止. 臣寮再拜. 第二第三盞　如初儀三爵畢舍人引臣寮出門. 又舍人引持　員入就位　奉　. 舍人接　舍人喝: "持　員再拜行頭進步致辭又再拜!" 左庶子傳令旨賜酒食持　員再拜舍人引出. 訖舍人引三師三少賓客以上就殿西階王太子降自東階樂作上殿樂止. 三師以下俱就位再拜王太子*　拜三師以下就座. 舍人引宮官文武常　以上入殿庭位如初儀. 舍人喝: "臣寮再拜!" 左庶子傳令旨賜座兼賜酒食. 舍人喝: "臣寮再拜!" 各就座訖典膳郞奉酒進王太子王太子擧酒樂作飮訖樂止. 食官令行群官酒樂作飮訖樂止. 以次進酒食. 禮畢舍人引臣寮就宮庭合班如初儀. 三師三少起座再拜致謝又再拜王太子*　拜下階樂作舍人引三師三少以出王太子還上殿樂止. 舍人喝: "臣寮再拜!" 舍人引出王太子還入樂作簾降樂止. 若王太子不出則除三師三少唯宮官排班如式. 通事舍人承令至班首之右西向稱放賀群官揖退. 舍人引持　員入庭行禮如常儀.
宣宗十年八月丁巳制曰: "我國舊制生辰元正冬至百官賀禮唯宰相入直者一人押班其餘　不就班近聞宋朝儀制凡放賀之日其禮與坐殿日不殊自今一依宋朝儀式."
睿宗十年十月庚子禮司請以太子生日爲永貞節令宮官僚屬進賀兩界三京八牧三都護府上箋以爲恆式.
忠烈王二十五年十二月行省官寮及百官肄賀正儀於奉恩寺三日肄儀始此. 三十三年六月丙午以壽元天聖節似涉僭擬改以誕日稱之.
恭愍王六年正月丙子朔百官備禮服欲陳賀命停賀宴宗室公侯宰樞及耆老侍臣皆以戎服入侍. 十一年四月乙酉以農務方殷停諸道賀生辰. 五月庚戌罷生辰百官獻馬. 二十一年十一月丁巳冬至王具冕服率百官向闕拜賀山呼萬歲後百官又行本朝賀禮.
恭讓王四年二月癸酉禮曹上言每當朝會禮畢王坐殿而百官先出非禮也請自今禮畢上入內群臣鞠躬祗送訖乃出從之.
人日賀儀.
○其日殿門外有司陳設如儀. 閣門員先立東邊. 祗候引兩班中心爲頭異位重行北向立定侍臣隨品交立. 閣使出行揖入門一拜　先揷人勝面拜出門就位揖雲奉宣舍人喝: "兩班再拜!" 閣使又雲: "賜卿等人勝祿牌." 舍人喝: "兩班拜舞拜!" 訖分授人勝祿牌兩班　受其人勝三品以上則祗候分授四品以下太府人吏分上祿牌判事以上則三司判官分授以下人吏分上. 訖舍人喝: "兩班再拜!" 各祗候引出訖閣門橫行自喝: "拜舞拜!" 各受人勝祿牌如上訖再拜揖退.
立春賀儀.
○與人日賀儀同但立春受春幡子.
新雪賀儀[小雪後大雪前有雪則賀小雪前有雪則怪雪無賀.].
○雪後第三日閣門先立殿門外東邊. 祗候分引兩班中心爲頭異位重行北向立定侍臣隨品交立. 祗候引宰臣就褥位. 舍人喝: "宰臣兩班再拜!" 閣使出行詣宰臣右立宰臣搢笏　進表閣使揖搢笏奉表立. 舍人喝: "宰臣兩班拜舞拜!" 閣使抽笏奉表入門揖落笏　進一拜　搢笏呈表於　上膝退面拜　退出門外揖就位揖雲奉宣: "卿等所賀已知." 舍人喝: "皆再拜!" 祗候引宰臣出次引兩班出訖閣門橫行再拜行頭進步復位拜舞拜揖退.
宥旨賀儀.
○殿上陳設訖僉議府備制書函置簾內案上. 閣門入立於殿庭之東祗候引文武班入殿庭中心爲頭. 侍臣隨班交立次引僕射次引樞密次引宰臣東上立定. 舍人喝: "躬身拜舞!" 訖閣使出行揖上殿揖落笏　進簾前　入內監拜搢笏取制書函出簾外授持函者持函者　受降立階下閣使下殿揖搢笏取制書授讀制官復位讀制官　受置於案上再拜揖雲有制. 舍人喝: "文武班再拜!" 讀制官讀訖再拜復位. 舍人喝: "文武班再拜行頭進步拜舞拜!" 訖閣門橫行拜舞拜行頭進步拜舞拜乃出.
一月三朝儀.
○前一日尙舍局鋪王座於大觀殿上如常儀. 設宰臣位於王座東南樞密位於王座西南俱相向北上設二獸爐於前楹外左右設宰臣樞密拜位於殿庭中心北向東上聞辭位於殿庭東邊西向北上. 閣門設左右侍臣位於殿庭東西俱北上監察御史位二於殿東西階下左右俱相向　律郞位於殿西階上東向文官聞辭位於殿庭東近南西向西上武官聞辭位於殿庭西當文官東向東上設文武群官位於殿庭南兩班相對爲首每等異位俱重行北向文武六品以下位於殿門外如正至之儀. 其日依時刻尙乘局陳　扇華蓋於殿庭左右水精杖在左鉞斧在右. 其殿門內外儀衛所司隨職供辦　如常儀. 宰臣樞密俱集朝堂文武群官集泰定門外朝服以俟. 左右侍臣監察御史　律郞及行禮執事官先入殿庭就位訖閣門引文武群官入就大觀殿門外立定. 攝侍中版奏外辦王出御大觀殿升座. 鳴鞭殿庭內外衛仗大喝: "再拜!" 衙仗再拜奏山呼又再拜. 次閣門副使以上先入殿庭橫行行頭自喝: "再拜舞蹈! 又再拜!" 奏聖躬萬福又再拜. 訖詣左侍臣之西稍南西向北上立定. 閣使自東階升殿當王座前　伏　奏報平降復位. 副使一員出引樞密及通事舍人以下及南班員入就聞辭位. 奏聞辭訖引就拜位. 典儀曰: "再拜!" 樞密及左右侍臣監察御使閣門南班員等再拜舞蹈又再拜奏聖躬萬福又再拜. 樞密從西階升殿東向北上立通事舍人以下詣東邊與閣門副使位少絶西向立南班員分立左右近南俱相向. 閣門各引宰臣及文武群官入就聞辭位立定. 奏聞辭訖引宰臣及文武群官就拜位. 贊者喝: "宰臣以下再拜舞蹈又再拜奏聖躬萬福又再拜!" 訖閣門引宰臣從東階升殿西向北上立. 次閣門分引文武群官以出. 如有新及第朝　閣門引入聞辭位. 奏聞辭訖引就拜位立定. 舍人喝: "再拜奏聖躬萬福又再拜壯元出行致辭退復位又再拜!" 閣使傳宣賜酒食舍人喝: "又再拜!" 訖閣門引卷班西出. 次閣門奏閣門無公事. 若有臺諫上*　則不奏無事. 王降座入內殿宰臣樞密及左右侍臣凡行禮執事官以次揖退閣門引出. 有旨則閣使升殿傳宰臣樞密宣賜酒果閣使喝: "宰臣樞密再拜!" 閣使降階傳侍臣員將宣賜酒果. 舍人喝: "侍臣及凡行禮官員將俱再拜!" 次傳兩部樂官殿庭內外禁衛軍人宣賜酒果　如儀.
顯宗三年六月甲辰以時座宮庭湫溢令常　官五日一見.
德宗三年六月癸巳敎曰: "聖考朝置諸王升降所於會同門前今諸王年紀稍壯東則春德門外俠小門西則大初門外俠小門爲升降所當進見時且止閣門廳事閣門使引入殿庭行禮令五日一　."
文宗七年七月戊午禮司上言乞依唐制每閏月朔御便殿視朝. 制可.
仁宗九年五月戊戌制: 每四孟月初視朝命官讀時令.
辛禑六年五月辛亥憲府上*　曰: "朝會禮儀國之大事近來凡諸朝會每令停罷及至上國使命迎送等不得已朝會百官不知班次亂行失序朝班不肅. 請自今雨雪及大故外一月兩衙勿許放朝." 禑納之.  十四年四月庚子禮儀司請依  皇朝禮群臣每月用六衙日朝　從之.
恭讓王二年正月禮曹啓凡朝會百官昧爽入殿庭平明行禮. 三年六月辛未初令成均館生員五部生徒　朔望朝會從都堂之啓也. 憲府以無依貼駁之竟不行.
親祀圓丘後齋宮受賀儀.
○祭畢王旣還齋殿侍衛如常儀. 太子公侯伯宰臣樞密及文武從祀群官　朝服詣齋宮門外合班以俟. 王坐殿禁衛大喝: "再拜!" 訖閣門員先入殿庭橫行行頭自喝: "再拜!" 訖就殿庭東邊西向北上立. 閣門分引王太子公侯伯宰臣樞密侍臣文武群官入就殿庭位立定. 文武班　外員就門外位. 舍人喝: "太子以下文武群官再拜舞蹈又再拜奏聖躬萬福再拜行頭進步致辭退復位皆再拜舞蹈又再拜!" 訖閣門引太子以下以次出. 閣門分引外官持表員入就殿庭聞辭位西向北上立定閣門奏聞辭訖折方就北向位東上　奉表. 閣門接表以進訖　伏興引出門外位北向東上立. 舍人喝: "皆再拜舞蹈又再拜奏聖躬萬福再拜行頭進步致辭退復位皆再拜舞蹈又再拜." 訖退. 閣門官就殿庭位北向東上立行頭自喝陳賀如群官之儀. 訖王降座入齋殿. 如放賀則百官就班立定閣門官上殿承旨降階西向立. 稱制曰: "放賀!" 舍人贊: "各祗候太子以下揖." 訖以次退雩祀　丘　　享及時享太廟享先農耕籍親幸後齋宮受賀　同此儀.
志卷第二十一.
