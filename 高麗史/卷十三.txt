世家卷第十三. 高麗史十三.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
睿宗二.
○(己丑)四年春正月丙午朔放朝賀.
戊申遼遣大永信來賀生辰.
己酉東界行營兵馬錄事王思謹河景澤等與女眞戰於咸州死之.
庚戌宴遼使於乾德殿.
丙辰幸神衆院.
戊午御長齡殿引見平虜關外蕃長等五十人賜酒食例物.
丁卯冊封弟帶方侯　曲宴諸王宰樞侍從達曙而罷. 御史大夫崔繼芳酒　起舞時人非之.
二月庚辰御乾德殿南門外閱將軍金賢林佐等軍賜酒及銀甁.
辛巳冊封弟大原侯*효曲宴諸王宰樞侍從達曙乃罷.
己丑燃燈王如奉恩寺. 庚寅大會宴諸王宰樞侍從於重光殿酒　命左右舞平章事金景庸等起舞. 承宣林彥佯醉而退曰: "東邊未寧可忍舞乎."
乙未親設佛頂道場於文德殿.
王引見東界進發將軍王維忠賜所領將校以上酒及銀甁二事追念朴懷節戰死之功賜妻子銀甁二事綾羅紗絹十五匹.
戊戌右諫議大夫李載上*　曰: "今軍國多故黎庶未安上以封兩弟數與群臣宴樂命御史大夫崔繼芳舞又燃燈宴日高而罷命平章事金景庸舞其如禮何. 且今東蕃攻戰未休屯兵不去近詐遣史顯來請和好國家信之欲遣使告遼還其九城甚不可也請聖鑑裁之."
己亥御宣政殿引見延州關外蕃長守弗首等七人淸塞關外蕃長歸夫等十八人平虜關外蕃長要弗等二十八人賜酒食例物.
辛丑御神鳳門外閱神騎軍.
以崔公　爲右僕射; 金緣爲右諫議大夫.
壬寅御重光殿引見東蕃酋長果下等六十三人賜酒食例物.
癸卯遣李汝霖如遼奏新築東界九城賜班犀帶一腰.
錄楊規功賜其曾孫神騎直長齊寶銀　.
甲辰設百座會於會慶殿又令中外齋僧三萬.
三月戊申親醮三淸於賞春亭.
庚戌御重光殿閱神騎軍.
辛亥行營兵馬錄事長文緯等與女眞戰於崇寧鎭斬三十八級.
壬子御神鳳門閱精弩班軍.
癸丑東界行營兵馬別監承宣林彥侍郞王字之員外郞拓俊京等陛辭. 王御重光殿賜酒食賜彥鞍馬.
乙卯行營兵馬判官許載金義元等與女眞戰于吉州關外斬三十級獲其鐵甲牛馬.
己未幸王輪寺.
辛酉東界錄事河濬陛辭賜烏犀帶一腰.
丁卯親醮於闕庭.
辛未幸王輪寺.
癸酉慮囚.
夏四月丙子幸妙通寺.
戊寅東界兵馬副元帥吳延寵陛辭. 王詣景靈殿親授　鉞.
己卯日色赤而無光動搖.
甲申宰樞及六尙書以上各出米二石設齋於神衆院禱兵捷.
乙酉遣同知樞密院事許慶祭平壤木覓東明神祠又設文豆屢道場於興福永明長慶金剛等寺又遣門下侍中尹瓘樞密院副使柳仁著祭昌陵禱兵捷.
壬辰親設齋於奉恩彌勒兩寺禱兵捷.
甲午　知政事致仕孫冠卒.
甲辰東女眞復遣史顯款塞請和.
遣近臣禱雨於朴淵及諸神廟祭瘟神於五部仍設般若道場以禳疾疫.
五月庚戌行營兵馬奏: "女眞寇宣德鎭殺掠人物."
壬子以女眞寇邊幸法王寺行香分遣近臣禱於諸神廟.
癸丑王將肆赦召宰樞議崔弘嗣以爲不可. 王曰: "頃以左右固請擧兵討賊. 然今賊類未殲數侵我疆掠我人民將卒疲於攻戌. 國家之急政在今日欲肆赦以安衆心卿獨何心以爲不可." 宰樞皆　懼而退. 乃下宣旨曰: "朕以涼德謬御三韓於今五載. 然政不足綏百姓威不足制多方. 故宵　憂勤未敢遑安. 　此東蕃賊類自祖宗以來附托國勢多被恩賞今則背恩棄德招集遠賊凌犯國境. 嚮於甲申年連兵拒戰殺我軍民其或生擒以爲僕隸者不可勝數. 近來每至關城劫奪戌卒衣糧器械自恃強暴侵擾邊鄙罪合行討不可安忍. 故我聖考憤然誓曰: '今若掃蕩醜類卽於賊境築設城堡創寺宇恢張佛法.' 大功未就　爾升遐. 寡人嗣承先志擧義發軍置邑築城此蓋國內名山大川神*　{祇}所助也. 然餘賊尙未盡滅施設場寨來攻吉州. 欲更勵兵奮擊或願神明更加陰助三韓功臣英靈尙在竟相扶援掃蕩殘賊邊境平安則或封崇爵位酬賽玄恩. 其宣旨前犯流以下咸自除之二罪以上除刑付處雜犯流配者量移乃至　用前代以來所犯罪狀不推鞫配入者如有父母妻子各處分居者合居一處."
甲寅命門下侍中尹瓘詣廟社及九陵禱兵捷.
丙辰設藥師道場於文德殿.
庚申女眞圍吉州吳延寵引兵救之師大敗.
甲子御文德殿召宰樞議邊事.
乙丑遣東界兵馬元帥尹瓘於西北路.
丙寅命宰樞及文武常　官議奏東邊事宜.
辛未將軍良善領兵赴東界賜銀甁二事.
癸酉遣左承宣沈侯宣諭東界軍士分賜銀甁四十事.
六月甲戌朔王如奉恩寺.
戊寅金商祐韓　如愼安之等*　{齎}詔回自宋. 王迎詔於宣政殿. 起居表回詔雲: "卿撫有東藩世載令譽. 遐致問安之禮恭陳事大之誠. 不替前修有加忠藎." 告奏表回詔雲: "卿尹玆東土初卽乃封山川阻脩日月　邁心在王室未卽以聞. 航海奏言情文備盡. 善綏厥服永孚於休." 祝聖壽回詔雲: "卿表海稱藩使航遐　叩眞乘之妙果祝壽考之多祥歸美之誠不忘鑑寐." 賜國信詔雲: "朕　駿先猷眷懷蕃服爲國外屛繼世撫封. 紹嗣之初修方惟舊嘉乃迪德率玆典常實　有頒用伸厚意." 太后起居表回詔雲: "卿初布蕃條謹玆侯度. 使　凌海遠修職貢之勤奏牘在庭恭致宮　之問忠誠備至嘉尙兼懷." 告奏太后表回詔雲: "卿奕世有邦作我良翰. 屬纘承於舊服爰赴告於宮庭載亮忠勤益深嘉尙." 太后祝壽回詔雲: "卿遠因使介恭叩佛乘祝壽考於宮　　忠誠於藩服. 奏封來上眷奬殊深."
乙酉慮囚.
尹瓘吳延寵引兵救吉州聞女眞請和還定州.
丙戌制曰: "近者東　未靖軍馬疲斃此乃地勢衰廢之使然. 宜以陰陽　術禳之其司天太史員及散官等各上封事."
戊子王受菩薩戒於乾德殿.
制曰: "近日邊患窘迫軍民勞苦君臣同發至誠誓告於天行祖宗訓誡之事宜令有司奏議." 且命近臣分禱於進奉九龍兩山.
丙申召宰相臺諫六部議還九城. 平章事崔弘嗣等二十八人皆曰可禮部郞中朴昇中戶部郞中韓相曰不可.
己亥東蕃使　弗史顯等來朝.
庚子御宣政殿南門引見　弗史顯等六人宣問來由. 　弗等奏曰: "昔我太師盈歌嘗言: '我祖宗出自大邦至於子孫義合歸附.' 今太師烏雅束亦以大邦爲父母之國. 在甲申年*閒弓漢村人不順太師指諭者擧兵懲之國朝以我爲犯境出兵征之復許修好故我信之朝貢不絶. 不謂去年大擧而入殺我　倪置九城使流亡靡所止歸. 故太師使我來請舊地若還許九城使安生業則我等告天爲誓至於世世子孫恪修世貢亦不敢以瓦礫投於境上." 王慰諭賜酒食.
秋七月乙巳會宰樞及臺省諸司知制誥侍臣都兵馬判官以上文武三品以上於宣政殿宣問還九城可否皆奏曰可. 丙午御宣政殿南門引見　弗等許還九城. 　弗感泣拜謝. 王賜物遣還命內侍金珦護送境上仍詔元帥等諭以還九城之意.
丁巳以中書侍郞平章事任懿權判東北面兵馬事兼行營兵馬使右諫議大夫金緣副之.
戊午設盂蘭盆道場於長齡殿.
辛酉行營兵馬別監承宣崔弘正兵馬使吏部尙書文冠諭女眞酋長居　伊等曰: "汝若請還九城宜如前約誓告於天." 酋長等設壇咸州門外告天誓曰: "而今已後至於九父之世無有惡心連連朝貢有　此盟蕃土滅亡." 盟訖而退. 弘正等始自吉州以次收入九城戰具資糧於內地. *은{狄}人喜以其牛馬載還吾民遺棄老幼男女一無殺傷.
壬戌任懿等辭王御重光殿親授　鉞仍賜鞍馬衣服彩*　{段}.
是日撤東界崇寧通泰二鎭城.
甲子設消　道場於乾德殿五日.
撤英福二州眞陽鎭城.
乙丑以金商祐爲戶部尙書翰林學士; 劉載爲左散騎常侍.
撤咸雄二州宣化鎭城.
壬申王妃延和宮主李氏薨.
八月甲戌神騎軍士還自東界. 王御重光殿西樓慰之曰: "東役之敗將帥之過也朕何忘汝等之勞."
乙酉刑部奏內外重刑王御宣政殿南廊與宰樞科斷.
丁亥王以中秋率文臣翫月於重光便殿御製詠月詩. 其末聯雲: "他日吾民　富壽好酬佳節燕公卿." 命文臣和進.
甲午以戶部尙書柳子維爲西北面兵馬使.
己亥女眞使者史顯等來獻土物.
九月戊申幸王輪寺.
壬子幸妙通寺辛酉又幸.
乙丑設百座道場於會慶殿又親飯僧於闕庭命中外齋僧三萬.
冬十月乙亥元子構生.
幸開國寺.
戊寅百官上表賀生元子.
壬午幸外帝釋院.
乙酉設佛頂道場於文德殿.
壬辰以李瑋　知政事; 柳仁著爲殿中監知樞密院事; 李資謙爲禮賓卿樞密院副使; 金沽爲左承宣知吏部事.
十一月癸卯視朝於乾德殿. 諫議大夫李載金緣御史大夫崔繼芳等出班請治尹瓘吳延寵林彥敗軍之罪不允.
癸丑設八關會幸法王寺.
庚申東女眞酋長吳老等來朝.
甲子御宣政殿引見平虜淸塞關外蕃長多老居夫等四十五人史顯等七人賜酒食例物.
戊辰宰相崔弘嗣李　任懿等與臺諫復請尹瓘等罪.
十二月己卯宋敎練使明州都知兵馬使任郭等來.
壬午以金晙爲尙書右丞樞密院右承宣; 李壽爲御史中丞.
乙酉命有司分祭於松嶽及諸神祠以禳疾疫.
癸巳以沂檢校司徒守司空淮安伯.
戊戌宴諸王宰樞於重光殿至曉而罷.
是歲遣都官郞中李國瓊如遼奏還女眞九城.
○(庚寅)五年春正月庚子朔放朝賀.
昌州關外蕃長亡閒等二十八人來朝.
壬寅遼遣衛尉卿李逢辰來賀生辰. 仍詔曰: "卿蕃衛皇家鎭撫海表專征守職　寇有勞. 因乘勝以納降遂開疆而置壘載惟施設允　便宜. 嚮遣使人遠馳捷奏永言歸美良用慰懷."
己酉李國瓊還自遼. 詔曰: "卿嚮討邊夷權置城堡因其防寇且務於脩營旣乃請和遂從於毀撤旣　宜便. 復具奏陳載念忠虔良增嘆尙."
庚戌設帝釋道場於文德殿.
乙卯御宣政殿南門引見北界蕃長三十九人各賜衣一襲.
丁巳御宣政殿引見北界蕃長三十五人賜物有差.
庚申御重光殿南樓閱神騎軍士擊毬賜物有差.
壬戌御重光殿南門引見北界蕃長十九人賜酒食例物.
甲子親醮於星宿殿.
二月癸未燃燈王如奉恩寺.
女眞酋長萬壽等十三人來朝.
庚寅以禎檢校司徒守司空承化伯詔賜例物.
甲午王太后移御佛恩寺.
三月己酉幸王輪寺.
辛亥幸外帝釋院.
乙卯日色如血無光.
甲子幸普濟寺.
以任懿守太尉門下侍郞平章事致仕畢光贊爲尙書右僕射; 李　權尙書吏部事.
夏四月辛未慮囚.
甲戌司天臺奏: "今年疫　大興屍骸載路請令有司收　." 從之.
丙子賜李正升等及第.
甲申幸妙通寺.
乙酉設孔雀明王道場於文德殿.
甲午幸順天館點檢接賓之事.
五月癸卯設消　道場於會慶殿五日.
己酉彗星入紫*薇{微}.
庚戌王朝王太后於延德宮.
辛亥御乾德殿視朝. 宰相崔弘嗣金景庸與臺諫上*　論尹瓘吳延寵等敗軍之罪王不聽便入內. 弘嗣等詣重光殿東紫門固請至　竟不允. 宰相諫官皆歸第不出省中一空. 王召平章事李　中書舍人李德羽等令直省中. 弘嗣等累旬不出王遣近臣敦諭起之諫官亦出視事時人譏之.
乙卯彗星見凡九日.
丁巳夜盜二十人入都祭庫殺庫直郞將同正金可崇竊取銀物.
甲子雨雹於永康縣翌日乃消.
六月戊辰朔王如奉恩寺. 己巳親祭天祥於是寺.
庚午以李瑋爲刑部尙書; 金商祐爲禮部尙書.
辛未御乾德殿召見宋明州所歸女樂二人.
雨雹.
甲戌宋商李榮等四十八人來.
丙子詔曰: "朕謬以　躬紹御三韓萬機至廣不能視聽. 刑政不中節候不調三四年*閒田穀凶荒人民飢病宵　憂勞未嘗暫已. 　又乾文變怪無日不見夏月以來淒風雨雹此乃　德所致恐懼增深意欲推恩上*　天譴下慰民心召集和氣以報平安. 自宣旨前凡在獄囚犯流以下　除免之二罪以上除刑付處曾坐罪流謫者　皆量移以至　用或有所犯父母妻子分居各處者完聚一處."
辛巳宋遣王襄張邦昌來. 以　知政事李瑋殿中少監左承宣韓　如爲館伴.
壬午王受菩薩戒於乾德殿.
癸未王受詔於會慶殿庭. 詔曰: "卿世載令聞保釐東藩. 當襲爵之雲初乃修邦而惟舊張　航海陳貢旅庭. 義有可嘉禮無不報爰命介使往　乃封用伸厚意之將示識多儀之享其恤厥若永孚於休. 今差兵部尙書王襄中書舍人張邦昌往彼賜卿衣帶*　{段}匹金玉器弓箭鞍馬." 王受訖上殿. 使副就王前傳密諭曰: "皇帝明見萬里諒王忠恪之誠欲加恩數聞王已受北朝冊命南北兩朝通好百年義同兄弟故不復冊王但令賜詔已去權字卽是寵王以眞王之禮. 且此詔乃皇帝御筆親製北朝必無如此禮數文王肅王亦不曾有此等恩命. 襄等來見王迎詔甚恭他日歸奏帝必嘉悅恩數有加請王益篤誠敬以*　聖恩."
戊子宴宋使於會慶殿.
秋七月戊戌朔王襄等還王附表以謝曰: "記存特異俯　益恭　底績之蔑如　　顔之無所. 伏念臣繫　遐僻逢世浸昌. 子*　{須}肯播於父　小固服懷於大國. 此先臣所以貽訓而微臣資以爲忠. 藩服　承方謹一修之貢家陪在返過蒙厚往之私徒積　兢未遑　謝豈謂皇帝陛下仁心懷遠例擧非常降使　之光華將賞典之優渥. 自祖先而拜賜雖曰有年　寵數之橫加莫如今日. 　詳　墨兼奉諭音　於臣銜直去權字所謂冊立之命正朔之頒已曾　受於大遼不欲別行於上國以示酌中之義致寬顧北之憂. 睿眷稠重奚克丘山之戴丹衷戰慄有同　谷之臨. 唯願傾輸免孤覆露." 又*　密諭曰: "當國介在東表祖先已來樂慕風化有時入貢優荷寵恩. 崇寧中國信使劉侍郞吳給事奉聖旨咨聞行冊禮事先考以當國地接大遼久已　行爵命正朔所以未敢遵承上命以實懇辭擧國惶恐未之暫安. 今聞國信尙書舍人所傳密諭皇帝聖明如天日國王雖在萬里之外忠孝恭順皇帝無不鑑炤常欲優加異恩某等朝辭日備聞聖訓以受大遼冊命南北兩朝通好百有餘年義同骨肉兄弟所以不欲更加封冊今來詔書已去權字卽是寵國王以眞王之禮. 拜命之始惶駭自失意欲奉表辭免更自思惟皇帝聖恩委曲存撫祗去權字以示正名永除冊立之命欲使一方無有後慮今已依詔除權. 　聞所賜詔書是御筆親製此之榮幸古未曾有感戴殊甚. 更期忠恪上*　生成所冀尙書舍人復命歸朝從容敷奏."
己亥宋商池貴等四十二人來.
辛丑門下侍郞平章事李　卒.
丙寅以司宰卿李載爲西北面兵馬使; 借戶部侍郞安子恭爲東北面兵馬副使.
八月辛巳刑部奏內外重刑王御宣政殿南廊與宰樞議斷.
乙酉幸王輪寺.
乙未祈晴於*大廟及諸神廟.
閏月癸卯王奉太后幸南京.
壬子設般若道場於延興殿八日.
辛酉幸三角山藏義寺遂幸僧伽窟命通義侯僑詣文殊窟太后及諸王宮公主各施衣　.
九月甲戌宴諸王宰樞於天授殿達曙乃罷各賜侑幣. 王賦詩命儒臣和進賜物有差. 有優人因戱稱美先代功臣河拱辰王追念其功以其玄孫內侍衛尉注簿濬爲閣門祗候仍製詩一絶賜之.
己卯御南明門閱神騎軍擊毬賜物有差.
庚辰講金剛經於延興殿.
壬辰御北寧門閱文武臣僚射中的者賜物有差.
冬十月甲辰太白晝見經天.
西女眞古伋果下等九十八人來獻駿馬五十七匹.
戊申　於*大廟.
壬子親饗年八十以上及孝順義節鰥寡孤獨篤廢疾者於南明門外賜物有差. 中有孝子一人特加例賜爲賦詩一首宣示左右.
乙卯車駕發南京.
丙辰幸神穴寺.
十一月乙丑朔次藥師院南路頒德音至　還京都.
丁丑東女眞史顯等十二人來朝.
戊寅設八關會幸法王寺.
辛巳以文冠守司空.
甲申大雪王製喜雪詩示左右.
十二月乙未御宣政殿引見東女眞史顯等賜物有差.
庚子御重光殿南樓引見西女眞酋長等四十餘人賜酒食.
辛丑以尹瓘守太保門下侍中判兵部事; 崔弘嗣判吏禮部事; 金景庸爲門下侍郞平章事判刑部事; 金漢忠判工部事; 吳延寵爲中書侍郞平章事判三司事; 李瑋爲中書侍郞判戶部事兼西京留守使; 許慶爲刑部尙書樞密院使; 李資謙爲殿中監同知樞密院事.
乙巳醮於乾德殿.
戊申幸法雲寺.
癸丑立春百官朝於乾德殿賜春幡子仍賦迎春詞二首.
以帶方侯　守*大尉帶方公; 大原侯*효守*大尉; 齊安侯*서守司徒; 通義侯僑守司徒; 史榮攝戶部尙書西京知留守; 朴景綽 爲左諫議大夫. 　等俱上表讓職下敎不允.
庚申以金商祐爲御史大夫.
幸普濟寺.
○(辛卯)六年春正月丙寅御乾德殿頒德音犯斬絞者免刑流配流以下　赦之中外老人及鰥寡孤獨節義孝順者賜酒食幷賜物有差.
戊辰遼遣泰州管內觀察使大仲宣來賀生辰.
丙子御宣政殿引見北鄙女眞村長三十人.
癸未以判閤門事柳澤爲西北面兵馬使; 國子司業御史雜端洪灌爲東北面兵馬副使.
癸巳盜入上林司殺守庫婢竊銀物.
二月乙未以任申幸攝刑部尙書.
丁未燃燈王如奉恩寺.
三月丙寅封源爲廣平伯.
辛未以許慶爲吏部尙書　知政事; 柳仁著爲兵部尙書; 李資謙爲御史大夫; 金緣爲　書監樞密院副使; 崔繼芳爲戶部尙書兼三司使; 柳子維爲刑部尙書; 趙仲璋爲吏部侍郞知御史臺事; 金沽爲禮部侍郞右諫議大夫; 朴昇中爲中書舍人.
癸未饗庶老及節義孝順男女於宮庭國老尙書致仕林成　柳澤等於閤門王親侑之觀者多感泣. 成　懷諫*　奏之凡五條皆國家大事. 平章事致仕金上琦年八十一王欲宴於內殿以示優禮上琦辭以老病. 特命左承宣韓　如傳宣肩輿入內上殿勿拜上琦固辭不就.
甲申日赤無光.
夏四月己亥享於*大廟.
庚戌再雩.
甲寅右補闕韓　上*　言時政得失.
五月甲子禱雨於廟社諸陵山川.
己巳門下侍中尹瓘卒.
是月有箭著於都兵馬使及金剛庫屋上其鏃穿瓦.
六月壬辰朔王如奉恩寺.
丁酉以林彥爲翰林侍講學士; 崔弘正爲給事中.
庚子慮囚放輕繫.
秋七月甲子親醮三淸於純福殿.
己卯以右散騎常侍康拯爲西北面兵馬使; 右諫議大夫朴景綽爲東北面兵馬使.
壬午遣樞密院副使金緣少府監林有文如宋.
庚寅王太后不豫移御法王寺.
八月甲午親醮於闕庭.
太史奏: "先朝所創天壽寺地勢不利請毀藥師院移之." 庚戌親幸相地.
甲寅以金漢忠爲樞密院使.
乙卯幸長源亭.
九月己巳設重陽宴. 王賦詩令從臣和進.
戊寅命侍從官射中的者賜物有差仍賜宴.
冬十月甲午王還宮.
丙午遣刑部侍郞李資德如遼賀天興節.
兩府會議邊事.
戊申設百座道場於會慶殿講仁王經飯僧一萬於闕庭二萬於州府.
丁巳王朝太后於奉恩寺.
十一月庚申朔有司請停創天壽寺從之.
遣禮部侍郞李　如遼謝賀生辰.
乙丑幸藥師院相天壽寺基.
丙子遣殿中監金縝如遼獻方物禮賓少卿文公彥賀正.
十二月丙午以崔弘嗣守太傅; 許慶爲中書侍郞同平章事; 金漢忠爲尙書左僕射; 柳仁著守司空; 李資謙檢校司空刑部尙書; 金商祐爲吏部尙書; 高令臣爲禮部尙書; 柳子維爲工部尙書; 李載爲殿中監; 洪灌爲御史中丞; 崔濡李資　　爲侍御史; 閔世倫爲殿中侍御史; 胡宗旦爲右拾遺知制誥.
己酉遼遣橫賜使檢校司空蕭遵禮來. 辛亥受詔於乾德殿.
乙卯宣德鎭卒鄭珍定州人白　嘗得罪亡入女眞與謀寇邊. 珍母在元興鎭夜二鼓珍　與女眞人骨夫潛來將竊其母以去. 兵馬使遣卒捕殺之幷獲器仗賜爵賞有差.
○(壬辰)七年春正月辛酉遼遣永州管內觀察使*劉　允{劉公允}來賀生辰.
庚辰以御史中丞洪灌爲東北面兵馬使; 給事中崔弘正爲西北面兵馬使.
二月辛丑燃燈王如奉恩寺. 翼日大會王賦詩令從臣和進.
庚戌諫官上*　請停創天壽寺從之.
甲寅以金景庸守太保判尙書吏部事; 吳延寵守司徒判尙書兵部事監修國史; 李瑋守司徒修國史; 許慶檢校司徒判尙書禮部事; 柳仁著李資謙　知政事; 崔繼芳高令臣同知樞密院事; 金晙爲禮賓卿樞密院知奏事; 王字之爲吏部侍郞樞密院左承宣; 金黃元爲翰林侍講學士; 韓　如爲右承宣.
三月戊午朔幸長源亭.
壬午賜鄭之元等及第.
夏四月庚寅王還宮.
丙申御禁內紗樓製牧丹詩命儒臣應製賜*　{段}匹有差. 顯宗嘗手植牧丹於樓前自德宗至肅宗皆有詠花詩又有從臣應製.
丁酉以金至和知吏部事; 朴景綽直門下省; 趙仲璋爲左諫議大夫; 林彥爲禮部侍郞右諫議大夫; 金沽知御史臺事.
戊戌宴諸王及平章事金景庸上大將軍承宣等於賞春亭.
雨雹.
五月甲子太白晝見.
乙丑禱雨於興國寺.
戊寅集三品以上於式目都監問禦邊之策.
六月丁亥王如奉恩寺.
乙未移置扶餘公*??於巨濟縣行至玄風縣卒.
己酉　知政事文冠卒.
秋七月己巳王太后柳氏薨於信朴寺.
丁丑以兵部侍郞李壽爲西北面兵馬副使; 刑部侍郞安子恭爲東北面兵馬副使.
八月丙申葬明懿王太后於崇陵. 王祖送於闕庭.
丁酉遣殿中監李德羽如遼告哀.
丙午流僧統　於巨濟縣. 戊申流尙書右丞金仁碩全州牧使李汝霖殿中少監河彥碩刑部尙書任申幸大卿李仲平刑部員外郞李日肅將軍金澤臣宋英漢別將金有成知南原府事李綏寧朔鎭使李日衍崇敎寺僧資尙及仁碩汝霖申幸彥碩之子於遠地. 誅資尙於中路.
辛亥樂浪侯瑛卒.
九月丙寅以金景庸爲門下侍中; 吳延寵李瑋爲門下侍郞同中書門下平章事; 許慶守司徒; 柳仁著爲尙書左僕射判尙書刑部事; 李資謙守司空兵部尙書判三司事; 崔繼芳檢校司空樞密院使; 高令臣爲吏部尙書知樞密院事; 金緣爲左散騎常侍同知樞密院事翰林學士承旨; 崔挺判尙書工部事; 金商祐爲刑部尙書; 劉載爲禮部尙書; 林有文爲右散騎常侍; 康拯爲御史大夫.
乙亥遣禮部侍郞金縝如遼賀天興節.
冬十月庚寅以宋國信龍鳳茶分賜宰臣.
辛卯遣工部侍郞李寵鱗如遼謝橫賜.
乙巳遣戶部侍郞康悅如遼謝賀生辰.
壬子兩府宰臣上表請復常膳不允.
十一月甲寅朔宰臣三上表請復常膳從之.
庚申御乾德殿宣柳仁著李資謙麻制.
丁丑王詣明懿太后虞宮.
己卯遣承宣韓　如於中書省問禦邊之策.
庚辰遣禮賓少卿崔　如遼獻方物.
辛巳御乾德殿宣金景庸吳延寵李瑋麻制.
遼東京回謝持禮使禮賓副使謝善來.
壬午遣刑部侍郞許之奇如遼賀正.
十二月辛丑以崔思諏守太師中書令致仕; 林幹爲門下侍郞同平章事致仕.
○(癸巳)八年春正月乙卯遼遣崇祿卿張如晦來賀生辰.
壬申遼　祭使永州管內觀察使耶律固*大常少卿王侁來.
癸酉以知刑部事李載爲西北面兵馬使; 太府少卿智淑延爲東北面兵馬副使.
甲戌遼　弔使泰州管內觀察使蕭　來.
丙子遼使祭太后於虞宮王詣虞宮.
戊寅遼遣崇祿卿楊擧直來命王起復. 詔曰: "嗣　祖構恭守王封頃哀被於茹　卽毀過於扶杖爰降釋衰之命勿辱專　之權當體眷懷所宜*　{　}荷." 告身曰: "　綬*　封繼先業者是謂殊私墨衰從政奪哀情者斯爲變禮擧玆故典懋乃邦英. 其有毓象緯之靈*閒玄黃之氣踰鴨綠而休聲振　. 保　林而令德流聞道善庇民謀能經國. 方恪修於世範何遽宅於家難. 庸卜吉辰與伸起復. 前推誠奉國功臣開府儀同三司檢校太師守太尉兼中書令上柱國高麗國王食邑三千戶食實封一千五百戶王　榮分弓鉞慶席山河. 桓鎭琅琅素全於重器　　肅肅生備於長材仍敎　於義方復言該於名理. 而自嗣興厥域優纂乃勞賓王著事大之誠侯律謹守方之制洽辰韓之善理慕齊晉之純忠歲重貢儀率勤北面之力時堅戎翰實寬東顧之憂. 頃者靜樹纏悲白華違養尙固匹夫之節擬成孝子之規. 主土分茅闕一日而不可毀容銜恤豈三載以爲期是用從金革之宜飾鈿珠之命　車載駕駝紐重輝. 於　日域全疆天命重地位冠於五侯九伯秩　於四輔三公. 　先臣之縟儀　器咸在今汝躬之異數備物具彰必靜鎭於一方當表章於群嶽. 勉服丕訓永保多祥."
二月庚寅耶律固等將還請春秋釋例金華瀛洲集王各賜一本.
置花園二於宮南西. 時宦寺競以奢侈媚王起臺　峻垣墻括民家花草移栽其中以爲不足又購於宋商費內帑金幣不　且於京外多作寺院窮極土木. 物論喧騰旣而二園俱廢.
乙未以許慶檢校太尉門下侍郞同中書門下平章事致仕; 崔挺檢校司徒　知政事致仕; 宋秀爲神虎衛上將軍工部尙書; 尹惟志爲左右衛上將軍攝刑部尙書.
戊戌燃燈王如奉恩寺.
辛亥幸王輪寺設齋還至刑部南街獄囚望駕同聲呼萬歲. 命近臣就獄賜酒放輕繫.
三月壬子朔太史奏: "*大陽當虧密雲不見." 門下侍中金景庸率百僚表賀.
丙寅王不豫. 百官設大醮於會慶殿禱之.
丁卯慮囚.
戊辰百官又禱於神衆院.
戊寅以李資謙爲尙書左僕射; 金緣爲兵部尙書知樞密院事; 柳子維爲尙書右僕射; 康拯爲刑部尙書; 金至和爲工部尙書; 李載爲御史大夫文德殿學士.
夏四月己亥親饗年八十以上及孝順義節孤獨疾病者於宮庭賜物有差特命禮部尙書致仕林成　肩輿入內宴於閤門親侑食賜衣.
戊申禱雨於九曜堂三日.
閏月辛酉親醮於闕庭.
戊辰慮囚.
庚午女眞烏羅骨實顯等來謝還九城獻名馬良金.
五月乙酉王詣太后虞宮.
戊子宋都綱陳守獻白　.
辛丑　知政事柳仁著卒.
六月庚戌朔王如奉恩寺.
珍島縣民漢白等八人因賣買往　羅島被風漂到宋明州奉聖旨各賜絹二十匹米二石發還.
己未慮囚.
己巳祈晴於社稷群望.
甲戌以趙仲璋爲殿中監.
秋七月己卯朔以崔繼芳守司空兵部尙書　知政事; 高令臣檢校司空*恭{　}知政事; 柳子維守司空; 趙仲璋同知樞密院事; 金晙爲樞密院副使; 康拯爲戶部尙書三司使; 金沽爲左諫議大夫; 金叔平爲殿中侍御史.
乙酉以工部尙書金至和爲西北面兵馬使; 御史雜端李舜諧爲東北面兵馬副使.
癸巳奉安明懿太后眞於開國寺肅宗眞殿.
八月丁卯幸長源亭.
九月乙酉遣西頭供奉官安稷崇如宋. 牒宋明州雲: "去年入朝金緣等同稱: '在闕下時蒙館伴張內翰等諭來歲又當　祀申覆國王遣使入朝以觀大禮.' 聞此已令有司方始備辦忽母氏薨逝迫以難憂今年未遑遣使入朝以達情禮請炤會施行."
乙巳自長源亭幸慶天寺落成.
冬十月壬戌遣禮部侍郞李永如遼賀天興節.
甲子王還宮.
庚午遣禮部尙書洪灌刑部侍郞金義元如遼謝弔祭.
辛未設百座會於會慶殿講仁王經三日齋僧一萬於毬庭二萬於州府.
十一月庚辰遣　書少監韓　如遼謝起復.
乙酉王詣太后虞宮.
丙戌遣工部侍郞李茂榮如遼謝賀生辰. 甲午遣殿中監崔弘宰獻方物.
丙申翰林學士承旨金緣侍講學士*朴　中{朴昇中}等撰進時政策要五冊各賜犀帶編脩官金富轍以下賜物有差.
遣戶部侍郞李資　如遼賀正.
十二月戊申朔慮囚放輕繫.
丙辰以金景庸守太傅判尙書吏部事; 吳延寵守太尉判禮兵部事上柱國; 李瑋守太尉上柱國; 崔繼芳爲尙書左僕射判三司事柱國; 金緣爲禮部尙書政堂文學判翰林院事; 趙仲璋爲兵部尙書樞密院使; 柳子維爲尙書右僕射判工部事; 李資謙檢校司徒柱國; 劉載爲吏部尙書; 康拯知樞密院事; 金晙爲左散騎常侍同知樞密院事; 金至和爲刑部尙書; 史榮攝工部尙書三司使; 金若溫知尙書都省事; 朴景綽爲殿中監翰林學士; 王字之禮賓卿樞密院知奏事.
甲戌遣禮賓少卿金景淸如遼獻方物.
○(甲午)九年春正月戊寅朔放朝賀.
西女眞將軍烏無奐等六十一人來朝.
庚辰遼遣衛尉卿張如晦來賀生辰.
戊戌幸文德殿作佛事.
庚子赦.
癸卯幸神衆院.
乙巳以高義和爲右僕射鷹楊軍上將軍; 尹惟志爲兵部尙書龍虎軍上將軍.
二月癸丑以三司使安子恭爲西北面兵馬使; 三司副使李韶永爲東北面兵馬副使.
己未親醮本命於乾德殿.
庚申燃燈王如奉恩寺辛酉以雨停大會壬戌乃行.
丙寅西女眞將軍古老等六十六人來朝.
三月丁丑朔幸妙通寺.
壬午幸普濟寺.
癸未以劉載爲尙書左僕射文德殿學士.
乙酉王詣太后虞宮.
己丑以吳延寵判吏部事; 金緣爲檢校司空戶部尙書　知政事判禮部事兼西京留守使; 趙仲璋檢校司空兵部尙書　知政事判刑部事; 康拯爲尙書左僕射樞密院事判三司事; 金晙爲禮部尙書知樞密院事; 金至和爲吏部尙書; 李載爲刑部尙書延英殿學士; 史榮爲工部尙書; 崔贄朴景綽爲左右散騎; 林有文爲御史大夫; 王字之爲殿中監; 金沽知御史臺事.
癸巳王如奉恩寺以僧曇眞爲國師; 樂眞爲王師.
夏四月丙午朔御乾德殿覆試賜白　等及第.
庚戌有司奏: "西京進士鄭之元中壬辰年省試第一名請依*(??){舊}留王京　用." 制可.
丁巳東女眞古羅骨史顯等十二人來獻馬.
乙丑大雨雹震文德殿東廊柱. 丙寅雨雹. 御史大夫林有文等以　異引咎辭職命復視事.
丁卯親醮闕庭.
庚午以金緣爲禮部尙書政堂文學判翰林院事.
甲戌幸外帝釋院行香設佛頂道場於文德殿七日.
五月戊寅設消　道場於乾德殿.
庚辰禱雨於群望.
辛丑王如奉恩寺遂詣太后虞宮.
六月甲辰朔安稷崇還自宋. 帝賜王樂器.
乙巳王如奉恩寺.
丁未遣樞密院知奏事王字之戶部郞中文公彥如宋謝賜樂.
己酉禱雨於社稷.
丙辰慮囚放輕繫.
乙丑　知政事致仕庾祿崇卒.
秋七月辛巳以工部尙書史榮爲西北面兵馬使; 借戶部侍郞智祿延爲東北面兵馬副使.
癸巳以李資謙守司空尙書左僕射　知政事; 金緣爲刑部尙書判禮部事; 趙仲璋權樞密院事判　書省事; 李載爲戶部尙書; 林有文爲左散騎常侍兼御書檢討官; 崔贄爲御史大夫.
八月乙卯王詣國學酌獻於先聖先師.
丙辰宰臣率百官上表賀曰: "黃屋翠華光臨　宇高冠大帶盛集橋門慶溢臣工樂均　海. 竊以經術所以明道而非其人則不行學校所以養賢而非其時則不擧發明大典允屬休辰. 伏惟聖上道極高明政由仁義若高舜之稽古體殷周之右文. 乃據舊章以興盛禮拜聖容而奠酌命博士以　經. 君子育材乃見菁莪之雅虎臣獻　必成泮水之功. 不惟推美於一時抑亦播馨於千載. 伏念幸逢明時承乏天工仰咫尺之德威. 侍光明之聖學秋水時至固莫測於望洋春木之芚實知榮於援手."
丙寅御東池龜齡閣閱武士.
九月庚辰幸妙通寺.
辛巳慮囚出輕繫.
庚寅設百座仁王道場於會慶殿齋僧一萬於闕庭二萬於州府.
冬十月丙午奉惠宗神主復入於*大廟第二室出遷成宗神主於康陵　明懿太后於肅宗室.
己酉宴於乾德殿始擧樂.
乙卯謁英崇二陵.
丙辰遣李鸞如遼賀天興節.
丁卯親*　{　}於*大廟兼用宋新樂赦.
庚午遣梁永如遼謝賀生辰.
是月生女眞完顔阿骨打擧兵叛. 遼東京兵馬都部署司牒曰: "近有生女眞作過止差官領兵討伐仰指揮高麗國亦行就便於女眞邊界道路深入攻討應據人口財産房舍收虜蕩除仍緊切防備勿令走入彼界險要處所依據閃避."
十一月壬申朔宴諸王宰樞於含元殿閱宋新樂.
乙亥遼遣橫宣使耶律諮副使李碩來.
戊寅作佛事於文德殿.
戊子賜元子名構仍賜禮物百官表賀.
十二月壬寅朔冊延德宮主李氏爲王妃.
甲辰遣衛尉卿李壽通事舍人黃君裳如遼謝橫宣.
丁未御宣政殿引見北界四關外蕃長.
戊申閱射於東池.
己酉御宣政殿南門引見東蕃使者阿只等.
丁巳以　守太保; *효爲大原公; *서檢校太保守太尉; 僑檢校太保守太尉; 李資謙守司徒中書侍郞同中書門下平章事兼西京留守使; 金緣守司徒戶部尙書; 趙仲璋守司空判尙書刑部事; 金至和爲尙書左僕射兼三司使; 史榮爲吏部尙書; 李載爲刑部尙書翰林學士承旨; 朴景綽爲左散騎常侍; 崔璿判國子監事; 金沽知尙書吏部事延英殿學士; 安子恭知御史臺事; 朴昇中爲右諫議大夫; 洪灌爲文德殿學士.
己巳遼遣王儆來命王落起復.
世家卷第十三.
