世家卷第三十三. 高麗史三十三.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
忠宣王一.
忠宣王諱璋字仲　古諱　蒙古諱益智禮普化忠烈王長子母曰齊國大長公主. 忠烈王元年乙亥九月丁酉生三年正月冊王爲世子九年二月忠烈將獵於忠淸道時王年九歲忽泣下乳母請其故*　曰: "今玆百姓困窮又當東作之時父王何爲遠獵?" 曹義珣以告忠烈曰: "小兒怪哉! 獵期已定不能聽." 未幾公主得疾忠烈不果行. 又見人衣破布衫. 負柴入於宮門使問之對曰: "將作署其人也." 王曰: "我美衣服而百姓若此於心安乎?" 又有宮奴取里中兒紙鳶以獻問汝安得此以實對. 王曰: "取諸人獻於我何哉?" 卽命還之. 常謂行李別監魏璇曰: "奇怪妖妄皆所不取但可以前修之事告我耳." 廉承益嘗進相師天一天一相王曰: "慈眼不喜鷹犬." 朴義在側王顧曰: "每以鷹犬從臾吾君者此老狗也." 義　　而退.
十三年九月忠烈在燕召王入朝.
十月全羅道王旨別監權宜以銀四十斤虎皮二十領獻王以助行李之費王曰: "此物皆剝民*　{斂}怨非吾所欲." 遣人悉還其主.
十四年八月以聖節宴於大殿宋人作戱. 忠烈召王觀之王辭不入時王年十四嘗踞內僚元奕膝上從容相語奕謂王曰: "人主不宜聰察殿下聰明大過宜小寬容." 王作色曰: "汝輩使我癡暗持弄掌上如軟　乎?" 奕懼.
十五年五月壬午王聞前博士康煦死問左右曰: "莫是燃頭燃臂以救王疾者歟?" 對曰: "然." 王曰: "凡人臣事上之道在忠勤盡節燃頭燃臂乃浮屠之事非君子之所爲也. 而煦乃媚上敢行非禮雖死何惜." 聞者歎服.
十七年九月帝授王特進上柱國高麗國王世子賜金印.
十八年七月丙戌如元.
九月帝御紫檀殿引見問本國事王奏對詳明.
十月帝召王入寢殿問曰: "讀何書?" 奏雲: "讀通鑑." 帝曰: "歷代帝王誰爲賢明?" 對曰: "漢之高祖唐之太宗" 帝又問曰: "漢祖唐宗孰與寡人?" 對曰: "臣年少何足以知之." 帝曰: "然問於宰相以來."
二十一年八月戊午至自元帝冊爲儀同三司上柱國高麗國王世子領都僉議使司賜兩臺銀印誥曰: "幼　義方夙標令器. 　我家之自出爲藩輔之具贍逮事先皇恭勤備著. 預聞庶議聲譽加隆. 爰寵賁於儀章仍峻升於命秩　其勞詔其舊宜懿戚特優. 子惟孝臣惟忠尙成規恪守毋愆素履茂對榮光!"
九月甲申署事於都僉議司.
十二月癸卯如元.
二十二年十一月壬辰王以白馬八十一匹獻於帝納幣遂尙晉王甘麻刺之女. 癸巳又以白馬八十一匹獻於太后太后以羊七百頭酒五百甕宴王帝與太后臨軒諸王公主百官侍宴. 甲午以白馬八十一匹獻晉王仍以酒三百甕羊四百頭宴.
二十四年正月甲辰元遣使冊爲國王以忠烈爲逸壽王.
丙午受內禪卽位於康安殿.
戊申敎曰: "昔我太祖一統三韓熙鴻號於無窮堂構相承於今三百八十有一年矣. 逮我光文宣德太上王在潛邸時爲安黎庶斷自睿慮入侍帝庭得配王姬. 光紹前寧嗣大曆服二十五年昇平之業於斯爲盛. 噫! 皇天不弔　我母后貞敏莊宣仁明太后奄忽賓天上心鬱鬱倦於聽政. 以軍國繁機歸於幼　牢讓再三不獲兪命新卽王位. 惟予小子幸爲先帝外甥又承皇帝皇太后眷顧嘉與公主聿來於玆. 　賴積累之功永保社稷丕丕之基宜以殊恩覃及遐邇. 自正月二十一日昧爽以前二罪以下咸宥除之一哈丹之　入也州郡望風迎降唯原州以孤城　挫賊鋒然後諸城效之掃盡賊　. 致三韓之再安敵先帝之所愾其功萬世難忘. 其防護別監判書致仕卜奎戰士中郞將元　甲其邑守　與長吏之成功者雖已褒賞尙有慊然. 宜加擢用勸勵後人其邑常　雜貢宜復三年. 一三韓壁上功臣三韓後代代壁上功臣配享功臣征戰沒陣而亡功臣子孫等以賤技落在工商匠樂者凡以功與恩已屬兩班而父母無痕咎者宜推明許通其功臣之田如有孫外人占取者勿論年限依孫還給同宗中功臣田若一戶合執者辨其足丁半丁均給功臣子孫屬南班者改東班. 一文武兩班正雜路凡有職者加次第同正職前恩未蒙者幷以今恩許蒙前有鄕職者加次第鄕職官滿者加鄕職階. 一諸司人吏動靜許一度吏兵部入仕者各許五十人近侍茶房員吏超等加職給事許初入仕南班屬者年限勿論改東班. 一諺曰: '僧多批職亡國敗家.' 今批職之數過多令有司褒貶申聞今後有法德殊勝者方加法號. 一前所配者除謀亂國家不忠不孝殺人強盜謀故劫殺鈒面充常戶外其餘入島者出陸餘鄕餘鄕者通朝見朝見者量用公私雜罪者還其職田終身不　停職屬散者量用. 一日本護送使副知密直司事致仕金有成供驛令郭麟一行員將子孫錄用."
己酉移御壽寧宮. 王以文翰學士承旨崔　學士朴全之侍讀學士吳漢卿李　修撰宥旨賜綾絹紬紵各十五匹.
庚戌王詣德慈宮奉逸壽王宴於壽寧宮.
王舅晉王遣平章　刺帖木兒來弔公主喪仍致祭.
壬子重房宴王.
癸丑幸佛恩寺相營宮之地置德慈宮.
乙卯王率百官詣德慈宮奉　上尊號曰太上王. 王衣紫袍太上王衣黃袍受賀時稱三韓罕有之盛事.
平陽侯　大將軍金精齎王及逸壽王謝表如元.
丙辰王與公主詣德慈宮奉*大上王宴於壽寧宮爲公主誕日也. 翌日又奉迎太上王及貞和宮主宴於王宮.
二月戊午朔王始署征東省事宰樞及行省左右司官吏謁見用元朝禮.
庚申阿木罕太子及甕吉刺　丞相還王餞於金郊.
甲子王朝太上王於貞和宮. 王命莊穆王后宜加太后之號有司其議以聞.
丁卯王與公主移御印侯家.
己巳命以僉議密直司爲王宮蓋古彥昌宮基也. 初王欲以車信家爲宮旣興工相地者以爲不吉遂卜於此大興工役.
庚午以觀燈王與公主奉太上王幸康安殿.
辛未燃燈王如奉恩寺賜文翰學士崔　朴全之吳漢卿李　尙乘鞍馬. 翌日大會群臣上壽次至四學士王使之前賜　酒謂之曰: "惟爾諸學士直言無隱."
甲戌以摠郞姜用丁爲慶尙道按廉使; 正郞柳謙副之; 國學司藝許有全爲全羅道按廉使; 直講鄭珩副之; 摠郞李源爲忠淸道按廉使; 郞將白應龍副之.
丁丑監察司囚校書郞趙晉成妻趙氏. 趙氏正郞　之女也與兄之烈通其母知而止之之烈歐母匿妹其母訟之.
親設消災道場於康安殿.
甲申王率百官賀太上王生日於德慈宮.
王下書徵前司諫李承休.
是月王以歲凶民飢　膳命內廚進橡實嘗之.
三月戊子親醮三界於康安殿.
中贊鄭可臣上章乞退不允.
壬辰王朝太上王於貞和宮.
癸巳王召諸道按廉諭以治民之事爲之流涕賜酒遣之.
乙未以方臣祐李淑爲壁上三韓正匡; 吳仁永副知密直司事; 洪詵爲右副承旨.
丁酉王與公主以晉王生日奉太上王宴於壽寧宮.
庚子幸王輪乾聖二寺.
長陽公　進頌德詩賜米三十石.
壬子親設功德天道場於康安殿.
王與宰臣崔　紹及翰林四學士論三敎業.
癸丑王朝於德慈宮.
乙卯高唐王闊里吉思遣使來歸安平公主之賻.
太上王爲妃金氏奴婢求內傳於王王曰: "臣於卽位之日爲民請命於天革去宿弊內傳其一也臣不敢奉命."
夏四月戊午雨雹.
命學士崔　等四人及承旨金昇掌銓選.
庚申親設仁王道場於康安殿.
辛酉王命撥還外吏之在京者別將以下勒還本役.
甲子太史局言: "城中巫覡*　{淫}祀日盛請徙郭外."
乙丑王與公主上壽德慈宮.
丙寅王命詞臣許有全趙簡及致仕金孝巨崔　直言時事凡有愆違卽*　以聞.
戊辰王置賞花宴於壽寧宮.
庚午王朝德慈宮壬申亦如之.
乙亥前密直司使安　卒.
辛巳雨雹.
僉議司請避王嫌名元原源　嫄　*원*??*??　等字從之仍命幷諱遠字.
五月丙戌公主妬趙妃公主之乳　與無賴之徒潛謀以公主失愛遣闊闊不花闊闊　與大將軍金精吳挺圭等如元告*大後.
庚寅西蕃八哈思等十九人來王所招也.
辛卯敎曰: "先王設官分職蓋欲得人而共圖庶務. 孤於幼歲入侍天庭躬承先帝之訓目覩大都之制旣詳矣. 及　重寄凡諸時弊一皆　罷惟宰執之數倍於古制公家議論多少異同事事稽滯宜當　省. 又頃者因避上朝之制百官名號早曾改之然或有同而不改者有不同而改之者所更之號亦不師古容有未稱. 孤當卽位之初遽革成規懼乖物議. 然隨時沿革古亦有之. 載按歷代官職不涉上朝官號者而易置之或罷不急之司合於一局. 庶幾官省而事易理也."
是日以趙仁規爲司徒侍中　知光政院事; 洪子藩爲左僕射　知光政院事; 洪奎守司徒領景靈宮事; 鄭可臣爲司空右僕射修文殿大學士監修國史　知光政院事; 印侯爲光政使　知機務; 金琿檢校守司徒領奉常寺事; 車信李之　　檢校司徒資政院使; 金之淑同知光政院使　知機務; 安珦　知機務行東京留守集賢殿大學士　林府尹; 柳庇爲光政副使兼權　知機務; 崔有　檢校司空司憲大夫; 李混檢校司空西京留守平壤府尹; 鄭　爲南京留守廣陵府尹; 崔　紹同知資政院事行中京留守開元府尹果毅軍都指揮使; 朴義同知資政院事; 閔漬集賢殿大學士簽光政院事; 元卿爲中京留守果毅軍都指揮使; 閔宗儒爲銓曹尙書崇福館使; 許評爲民曹尙書; 尹珤爲弘文館學士儀曹尙書; 崔　爲詞林學士承旨刑曹尙書; 全昇爲崇文館學士兵曹尙書; 柳栯爲兵曹尙書鷹揚軍上將軍; 吳漢卿爲詞林學士試左散騎常侍; 李　爲詞林學士試右散騎常侍; 洪子翰爲金吾衛攝上將軍兼司憲中丞; 張碩爲光政都承旨奉常卿; 金恂爲光政副使承旨成均祭酒; 趙瑞爲光政承旨典客卿; 李承休爲詞林侍讀學士試秘書監左*　{諫}議大夫; 沈逢吉爲司憲中丞; 權永爲詞林侍講學士試衛尉卿; 趙簡爲刑曹侍郞右諫議大夫.
癸巳敎: "僧人旣已出家固當上不拜君王下不拜父母　其餘乎? 自今僧俗相拜者重論如法雖至居家庸僧勿差官役."
甲午以王子宜忠爲永嘉軍承宣使; 宜孝爲江陵軍承宣使; 以宗室　爲平陽郡公; 維爲咸寧公; 　爲廣陵郡侯; 元爲漢山郡侯; 　爲通義軍觀察使; 和爲丹陽軍觀察使; 琯爲桂陽軍觀察使; 祥爲臨海軍觀察使; 玖爲漢南軍觀察使; 贇爲順正軍觀察使; 軒爲延平軍觀察使; 珩爲始興軍觀察使; 璹爲定山軍觀察使; 麻爲寧海軍觀察使; 侊爲江陰軍觀察使; 溫爲晉江軍觀察使; 琪爲保寧軍觀察使; 許慶爲漢陽軍觀察使千牛衛上將軍.
甲辰公主遣徹里如元.
乙巳王以安平公主小祥幸神孝寺行香. 丙午詣德慈宮.
王使人請公主留徹里不聽.
壬子都僉議　理柳陞卒.
乙卯王與公主受戒於蕃僧.
罷營新宮.
敎: "自今百寮凡大小公事　除狀申從宰樞商議處決然後以聞."
六月丙辰朔太上王及國王公主受戒於蕃僧.
徹里還自元.
丁巳元遣右丞阿里灰洪重喜中書左丞楊炎龍來凡乘傳者百餘. 鞫趙仁規遂與元卿往監察司收新定官制.
戊午王朝德慈宮宥二罪已下.
己未復遣徹里如元.
僉議中贊鄭可臣卒.
癸亥復置承旨房以前承旨張碩洪詵全昇爲之.
甲子楊炎龍封生成庫乃王府珍寶所藏也.
乙丑王朝德慈宮.
馬八國王子　哈里遣使來獻銀絲帽金繡手箔沈香五斤十三兩土布二匹. 先是王以蔡仁揆女歸丞相桑哥桑哥誅帝以蔡氏賜　哈里. 　哈里與其國王有隙奔於元居泉州至是以蔡氏故遣使通之.
戊辰太后遣僉樞密院事洪君祥及帖木兒不花來.
壬申幸壽寧宮飯蕃僧　呪咀.
甲戌王朝德慈宮.
乙亥王受菩薩戒.
王與公主奉太上王宴元使於壽寧宮.
丁丑楊炎龍還王餞於宣義門外.
癸未王與公主以安平公主誕日奉太上王宴於壽寧宮.
甲申以天變屢見放輕繫　重罪一等.
七月丁亥王與公主朝德慈宮.
徹里還自元帝命國王公主以八月入朝.
辛卯洪君祥享王於內.
壬辰王朝德慈宮翌日偕公主又朝. 洪君祥設宴.
戊戌復改官制. 以洪子藩爲三重大匡僉議中贊判銓曹事; 印侯爲重大匡僉議侍郞贊成事判兵曹監察司事; 金琿爲僉議侍郞贊成事判民曹事; 韓希愈守司空中京留守開城府尹商議都僉議會議都監事; 車信爲僉議贊成事判儀曹事; 金之淑爲僉議　理判工曹事; 安珦爲僉議　理修文殿大學士監修國史; 李之　爲資政院使知都僉議事; 崔有　判三司事; 李混爲密直司使銓曹判書集賢殿大學士修國史; 鄭　知密直司事兵曹判書寶文閣大學士; 柳庇知密直司事左常侍; 閔漬同知密直司事監察大夫詞林學士承旨; 元珝同知資政院事民曹判書; 元卿同知密直司事工*書{曹}判書; 金　同知資政院事儀曹判書同修國史; 許評同知密直司事判奉常寺事; 吳仁永爲密直副使判衛尉寺事; 閔宗儒爲密直副使刑曹判書; 尹珤爲密直副使成均大司成修文殿學士; 劉福和爲密直副使判禮賓寺事; 薛景成爲資政院副使判*大僕寺事; 金富允爲資政院副使判司津寺事皆兼上護軍; 崔　爲資政院副使右常侍詞林學士承旨; 張碩爲資政院副使中京留守判外府寺事集賢殿學士; 柳栯爲資政院副使判內府寺事; 朴全之爲三司左使詞林學士承旨; 吳漢卿爲三司右使詞林學士; 洪詵爲密直司知申事兵曹判書知銓曹事; 洪子翰知監察司事; 全昇爲左副承旨判秘書寺事寶文閣直學士; 李承休判秘書寺事崇文館學士; 金恂爲右承旨成均祭酒寶文閣學士知民曹事; 李　爲左承旨秘書尹知兵曹事詞林學士; 權永爲密直司右副承旨禮賓尹知工曹事詞林侍讀學士.
己亥王與公主幸神孝寺設盂蘭盆齋.
癸卯洪君祥還.
乙巳幸三大藏所命寫五大部經.
丙午王與公主幸安國寺觀水戱.
庚戌王與公主朝德慈宮.
癸丑王朝德慈宮.
八月乙卯朔遣知密直司事鄭　行省亦遣石抹也先帖木兒如元賀聖節.
庚申太上王移御將軍崔仲卿家.
甲子元遣　魯兀等來趣王及公主入朝.
以柳庇判密直司事; 朴全之爲密直副使中京留守; 金恂爲三司左使; 許評同知資政院事; 劉福和爲密直副使; 李承休爲密直副使監察大夫詞林學士承旨仍令致仕.
戊辰追尊安平公主爲仁明太后.
辛未王與公主如元宥二罪已下.
壬申太上王餞於金郊酒　使臣　魯兀以帝命取國王印授逸壽王. 於是太上王復位. 王如元宿衛凡十年. 武宗仁宗龍潛與王同臥起晝夜不相離忠烈王三十三年皇姪愛育黎拔力八達太子及右丞相　刺罕院使別不花與王定策迎立懷寧王海山. 左丞相阿忽台平章八都馬辛等謀奉安西王阿難達爲亂太子知其謀先一日執阿忽台等使大王都刺院使別不花及王按誅之. 五月皇姪懷寧王卽皇帝位是謂武宗.
三十四年五月戊寅元以定策功封瀋陽王制曰: "咨爾推忠揆義　謀佐運功臣開府儀同三司征東行中書省左丞相駙馬王璋世祖外孫先朝貴壻方朕纘承之始寔　翊贊之功. 以賞善罰惡之至公保孝父忠君之大節可特授開府儀同三司太子太傅上柱國駙馬都尉進封瀋陽王." 又令入中書省　議政事賜金虎符玉帶七寶帶碧鈿金帶及黃金五百兩銀五千兩. 皇后皇太子亦寵待所賜珍寶錦綺未可勝計.
七月己巳忠烈王薨.
辛未遣僉議評理金利用如元告喪.
八月乙未市街長廊成.
王命罷近侍茶房.
壬子王自元來奔喪在途星行十餘日乃至. 先詣殯殿入哭設奠百官以玄冠素服侍立次詣仁明太后殿設祭.
癸丑王幸壽寧宮率百官隸卽位儀.
賜政丞崔有　玉帶朴景亮權漢功金之兼崔誠之李彥忠等　帶.
甲寅王服紫袍設灌頂道場於康安殿詣景靈殿告嗣位遂乘輿至壽寧宮卽位受群臣朝賀班序尙右文西武東. 禮未畢天大雷電雨雹. 旣霽僉議司享王諸君宰臣軍官忽赤皆獻白馬.
九月丙辰幸壽寧宮僉議司享王.
乙丑杖　部議郞韓仲熙於宮門人莫知其罪. 旣而召仲熙慰撫之.
庚午王祭殯殿又祭仁明殿遂幸神孝寺爲帝祝釐.
戊寅幸神孝寺遂幸王輪寺住持仁照進茶繼以肉膳.
己卯命藝文詞伯吳　等改諸宮及內僚官名又改宮主爲翁主.
壬午幸龍化池中護金深享王.
癸未飯僧尼二千二百餘人於壽寧宮.
甲申百官賀王誕日各獻茶果典儀寺不及書雲觀梨一器而已典儀兼官李彥忠書雲提點崔誠之　徵銀一斤.
十月丁亥又飯僧尼於壽寧宮.
戊子以選部銓注多誤追典書至散郞俸米. 始令僉議宰臣同選部議政.
己丑貼榜中門曰: "除王輪住持仁照龍岩住持用宣仙巖住持若宏及崔湍權漢功金之兼金士元崔誠之桓　吳玄良姜邦彥李珍姜融趙通曹　曹碩崔玄鄭子羽崔仲公文　李伯謙外餘人非特召不得入." 又飯僧於壽寧宮.
謁高陵以卜地不吉囚相地者密直副使致仕姜軒故贊成事伍允孚壻姜美及外孫二人於巡軍遂如新陵賜酒護作官及工徒勞之.
始令五部點戶.
庚寅洛浪君金琿邀王享於男山書齋. 於是宰樞僧徒日進膳爭極豪侈.
辛卯王祭殯殿遂幸壽寧宮. 瀋陽路人享王.
癸巳王祭殯殿遂幸金文衍家與淑昌院妃相對移時妃文衍妹也.
甲午大行王　容來自元王率百官出迎於郊入安於殯殿. 翌日王祭殯殿大*　{斂}三臨盡哀百官皆縞素停朝市.
是日宿定安君許琮第.
丙申有司議上大行王謚王不可曰: "有上國在我且請之竹冊玉冊亦合於禮乎?" 於是但上號曰純誠守正上昇大王.
丁酉葬慶陵柩初發王衰麻　手擎香爐步至十川橋乃乘肩輿至山陵. 葬訖大臨乃還先世所未嘗行也. 遂設釋服道場於西普通奉安　容於魂殿號曰靈眞殿.
戊戌王視事.
己亥元皇太子遣使賀卽位.
庚子王如妙蓮寺謁仁明太后眞.
召諸道務農使李厚陸希贄崔伯倫等諭之曰: "予所以置典農司者欲法漢常平倉與民　　以周其急非以私之也. 且國無三年之蓄國非其國. 如有緩急猝索於民欲民之無怨而集事得乎? 凡民匿於豪強之家者日益富逸孑遺殘民困於賦*　{斂}此專是奉使者徇私背公之致也. 予甚憫之爾其各體予意痛革其弊! 其有不從者隨其所犯處決然後申報僉議府."
辛丑新設消災道場於外院.
甲辰宰臣元灌享王於壽寧宮.
丙午幸定安君許琮第置酒是日納故平陽公　之妻許氏.
丁未王如神孝寺設大行王百日齋.
己酉幸金文衍家蒸淑昌院妃未幾進封爲淑妃.
辛亥元遣使來詔曰: "　爾東藩世守臣職. 子承父爵典制具存近高麗王王　遺奏以其子王璋襲爵朕惟王璋親惟聖祖之甥懿乃宗姬之壻嘉謀偉績俱有可稱. 久侍闕庭備　忠力特授征東行中書省右丞相高麗國王依前開府儀同三司太子太師上柱國駙馬都尉瀋陽王. 自今以始益謹畏天之戒勉修事上之誠群工庶職各守常規士庶緇黃無失其業."
甲寅帝及太后遣使來宴王. 乙卯皇太子所遣使臣又宴王.
十一月己未宴元使贈銀甁百口薴布二百匹綾百餘匹.
甲子命停八關會.
辛未王在金文衍家百官會梨峴新宮王下敎曰: "肇自祖王統合三韓臣服述職者尙矣. 逮我父王上國顧遇　異於前獲承釐降厚沐寵光孤亦入侍繼爲駙馬歷衛三朝於今十有九年越於年前仰憑皇帝皇太后皇太子奮庸熙載肅淸四海至於本國奸　之　亦皆蕩除內外安寧. 孤乃請欲歸寧父王上天不弔未獲少延剋日奔喪何嗟及矣? 皇帝哀予小子乃許愼終繼襲之命尋遣使臣仍授征東行中書省右丞相高麗國王依前開府儀同三司駙馬都尉瀋陽王. 噫! 聖恩重大王位難虛承先父之遺訓迫臣民之推戴以否德就位兢兢業業不敢遑寧. 追惟祖王開創之初法度悉備降及後代漸致陵夷　又近奸臣得志愚弄國柄毀綱　紀公私田民倂爲所奪人民艱食官　空虛私門富溢孤甚痛之庸是擇遣使人點數民田均租定賦　追前式此蓋一爲國用周備. 一爲俸祿贍給一爲民産　足　司牧之初宜加異澤. 自至大元年十月十六日黎明以前除不忠不孝謀故殺人外咸宥除之. 一祖王以降歷代祖先宜加上德號一城隍幷國內名山大川載在祀典者　宜加號. 一圓丘籍田社稷乃國家　福之所宜令有司營立齋廚祭膳之設要當　潔. 一寢園及祖宗墳墓務在敬崇邇來有司怠慢至有　傾頹毀者. 今特設典儀寺全爲斯任其寢園一新營構諸墳墓更加完補　置看守人戶禁樵採放火. 一大成至聖文宣王百代之師春秋釋奠朔望祭享諸儒聚會宜加精潔. 一孝子順孫節婦烈女旌表門閭許加分職. 一地理國師道詵儒宗弘儒侯薛聰文昌侯崔致遠　宜加號. 一諸衙門隨時沿革不拘一體. 　本國官多虛設名存實少今商酌時便或倂或省宜加勤恪各供爾職. 一先於至元十二年欽蒙世祖皇帝遣阿禿因來傳聖旨又於至元二十八年予與鄭可臣柳淸臣等詣紫檀殿裏親奉世祖皇帝聖旨雲: '同姓不得通婚天下之通理. 　爾國識會文字行夫子之道不應要同姓.' 時有李守丘傳說柳淸臣又傳譯鄭可臣. 本國因循未還遽革耳. 自今若宗親娶同姓者以違背聖旨論宜娶累世宰相之女爲室宰相之男可聽娶宗世之女. 若家世卑微不在此限. 新羅王孫金琿一家亦爲順敬太后叔伯之宗. 彥陽金氏一宗定安任太后一宗慶源李太后安山金太后鐵原崔氏海州崔氏孔岩許氏平康蔡氏淸州李氏唐城洪氏黃驪閔氏橫川趙氏坡平尹氏平壤趙氏　累代功臣宰相之宗可世爲婚　. 男尙宗女女爲宗妃文武兩班之家不得娶同姓外家四寸亦聽求婚. 一自至元二十七年至大德元年自大德二年至於今侍從臣僚多負勞苦其功可賞宜別錄　用. 一大德三年本國無賴之徒將欲　亂萬戶忽刺　金　等先知其謀有能整亂其功可賞宜別錄　用. 一大德七年春奸臣　竪至行在香水園謀爲不利於孤評理朴景亮劉福和洪詵許有全李連松姜融李珍李*유趙通等奮義忘生力沮奸謀忠勤特異. 朴景亮宜別錄　用其親子及堂兄弟　妹至於子孫一皆爲良. 劉福和洪詵許有全李連松姜融李珍李*유趙通等尤加　用延及子孫. 一大德九年冬本國宰相洪子藩崔有　柳淸臣金深金利用等圖安宗社重義輕身偕赴朝廷論列利害爲孤請還其功殊異. 宜別錄　用." 是日下批判檢校之職益繁矣.
又下旨於典農司: "一本司所畜米穀但爲備荒而已*閒有無職之人冒求購受爲費不細. 其前後所下賜米鈞旨盡行封置毋給. 一賜給田租已納到司者雖有還給鈞旨勿用聽受. 一豪勢之家始以賜給占籍土田因稱祖業者及其足丁剩於本數者令各道務農使盡行打量納租本司. 一京畿八縣祿科口分田外其餘田租疾早收畜. 一東西積倉用船軍其人各一百名及諸色匠人從宜營造. 一農元倉東積倉西積倉令伍尉隊正失職者九十名輪日直守有政當加　用."
壬申王如元命齊安大君淑權署征東省事.
閏月壬辰元遣直省舍人帖哥　來頒詔.
十二月戊午遣評理趙璉如元賀正以王命齎世代編年節要幷金鏡錄以進.
癸未禁嫌名改　州爲漣州彰善爲興善章德爲興德章山爲慶山　島爲寧源　項寺爲弘濟寺幷禁*장樟二字.
○(己酉)元年春正月乙酉朔王在元.
戊申遣檢校評理金元祥如元賀皇太子誕日.
二月乙卯王傳旨立　　法.
戊寅命撰忠憲王實錄.
三月癸巳命檢校中護裴挺內府令姜融重新康安延慶二宮. 中外公私屋材　令官收以供營構朝野怨之尋罷康安宮之役及延慶宮上樑倣上國之制百官皆賀用銀絹紵布爲幣宴六品以上. 殿宇廊　凡四百一十楹挺之指　也.
戊戌毀梨峴新宮.
甲辰元宣政院遣人來督造船時皇太后欲營佛寺洪福源之孫重喜重慶等奏白頭山多美材若發瀋陽軍二千伐之流下鴨綠江使高麗舟載以輸便. 於是遣遼陽省宣使劉顯等來令本國造船百　輸米三千石弊不可言. 是時二宮之役方興造船之事又急西海交州楊廣之民尤受其害.
丁未傳旨曰: "流竄之人皆免放唯吳演粱麟徙置鎭邊. 前者各衙門倂省之時士大夫多無故失職或有勞降官者? 予惟念之不置. 可依舊勾當又新設衙門官吏各勤其職毋致廢弛. 又前所革近侍茶房三官五軍皆復之." 時洪重喜以擅改官號訴於中書省故有是命.
戊申大司憲趙瑞還自元. 帝以　理金深爲高麗都元帥; 瑞爲副元帥.
己酉元以受尊號遣宦者王家奴來頒詔.
是月元太后幸五臺山王扈從.
夏四月甲子右軍千戶金暹左軍千戶鄭琦押船五十　發禮成江宣政院所遣使臣監送.
己巳元樞密院遣水軍千戶常仲信來督造船.
辛未以崔有　守僉議政丞監春秋館事大寧君; 印侯爲贊成事平陽君; 柳淸臣朴義金深爲贊成事; 權永金利用爲評理; 金台鉉判三司事; 金文衍判密直司事; 元瓘爲密直使; 趙瑞知密直司事; 李瑚趙璉鄭之衍同知密直司事; 金元祥權漢功李連松李公甫朴侶爲密直副使; 宋英趙雲卿爲三司右左使. 於是密直重房皆復舊.
丁丑禱雨於圓丘.
己卯遣吳挺珪如元賀受尊號. 政丞崔有　等仍上箋於王請還國曰: "命重徵朝嘗赴雲龍之會職拘居守阻成魚水之歡未獲追陪徒增延　竊以君臣之重今古所同觀其勢則雖堂陛之高卑比諸身則猶股肱之左右. 必相資於休戚固難曠於斯*　{須}? 恭惟國王殿下仁德克寬神謀果斷侍天十載始終一節之勤王撲地群黎旦暮同心之　我適逢盛際確立元功承往諧之綸言慰來蘇之輿意. 邪　化爲忠正舊染咸新呻吟變作謳歌爾生有望. 坐未暇於暖席詔忽催於還轅而臣等託付匪輕論思無狀事非一二　　蔡仲之*??縫路隔四千靡　晉臣之牧　. 略無毗於彼此祗自愧於尋常. 　今支應之悉繁而又　承之無所謹率蒼生而瞻企有如皎日之照臨伏望國王殿下. 知君位久不可虛諒民情急於何戴　回行色　償曷月之戀懷益荷睿恩永保先朝之賜履." 時帝及皇后皇太子待王甚寵故王不納.
辛巳元遣使來求佛經紙.
六月戊辰遣僉議評理趙璉如元賀聖節.
秋七月辛巳上洛公金　卒.
己丑郞將宋時還自元帝命　造船轉米.
壬寅王遣內僚郞將申彥卿傳旨曰: "上昇王請謚表令密直副使致仕吳良遇製之自今給以見官之俸表箋製撰一以委之."
己酉元遣宦者李三眞來罷獻耽羅牛肉.
八月辛亥王命令富人就宣義門內閑地緣道作瓦屋又命五部民家皆蓋以瓦命毋禁私窯.
九月乙未　部以王命選州郡奴婢二十五名及凡人相爭奴婢兩造不當未可歸一者悉送王所.
庚子慮囚.
辛丑元以便民條　詔天下. 改行中書省爲行尙書省遣忽都　兒等來頒詔.
甲辰王命飯僧一萬於壽寧宮遂舍其宮爲寺追福母后賜額曰旻天從臣皆阿旨莫有諫者.
冬十月壬戌遣大將軍尹吉甫如元獻童女　人.
辛未元以始行至大銀　詔天下遣行省郞中　豆來頒詔.
己卯都評議使以王命分遣司憲*　{糾}正金成固都評議錄事金祿於慶尙道*　{糾}正崔　錄事吳石圭於全羅道*　{糾}正盧*??錄事李石麟於忠淸道*　{糾}正趙佾錄事安琠於交州道*　{糾}正金文鼎錄事宋祿松於西海道廉問提察及守令姦利.
十一月戊子元遣使來頒赦.
戊申遣評理權溥如元賀正.
十二月甲寅遣使如元獻　油.
辛酉以閔　爲平壤尹金怡爲右副承旨.
丙寅慮囚.
戊寅元加上太祖睿宗尊號遣宦者康祐來頒詔.
○(庚戌)二年春正月己卯朔王在元.
戊子　部典書致仕李行儉卒.
己丑有事於寢園有司欲不刑牲司憲*　{糾}正卜祺不可曰: "夫祭尙氣先迎牲殺於庭所以降神也. 若以生牲爲牢豈合於禮乎?" 於是宰而薦之.
是月王欲傳位世子密令人撰表於楊學士尋爲從臣所沮乃止.
二月辛亥遣密直李公甫如元賀皇太子誕日.
夏五月甲申元丞相脫脫遣使來求　人童女.
辛卯帝命瀋陽路官吏毋得隔越瀋陽奏請違者理罪.
乙巳王殺世子鑑及其從者金重義等.
六月戊申元以冊皇后詔天下遣八　等來頒詔.
壬子元遣宦者方臣祐來監書金字藏經皇太后送金薄六十餘錠.
癸丑遣大護軍文天佐如元獻鷹.
癸亥慮囚.
丁卯遣內僚評理致仕曹元瑞賀聖節.
秋七月庚辰元封寶塔實憐公主爲韓國長公主.
戊子奉安上昇王　容於明仁殿.
甲午放輕繫.
乙未元降制追贈王三代制曰: "昔我太祖皇帝之奮擧漠北也東旌西　分甸南服昭德示威所向臣妾. 惟時三韓境壤相聯天戈一臨開府儀同三司太子太師上柱國駙馬都尉瀋陽王征東行尙書省右丞相高麗國王王璋之曾祖故高麗國王王*철深察機運擧國內嚮. 事會之來*閒不容髮自非秉志端慤明識遠慮疇克如是哉? 又屬遼民餘　僭竊島嶼狂肆弄兵陸梁假息重煩命將致討於時　雪　寒饋餉不通. 而*철乃能供　轉輸師皆宿飽軍興器仗資助無闕復濟師徒往殄殘寇其於肇造開基立勳王室保民興邦莫之與比. 故得守土享年殆將四紀. 澤及後昆流慶斯永傳子若孫與國連戚不其　歟? 是宜追崇上爵仍易嘉名魂而有知歆玆異數可贈敦信明義保節貞亮濟美翊順功臣太師開府儀同三司尙書右丞相上柱國高麗國王謚忠憲崇德報功法擧追榮之典分邦列爵恩頒及內之章酬我舊勳同玆顯號. 具官高麗國王王璋曾祖母柳氏傳芳令族作配高門屬皇祚之興隆偕名藩而臣付. 明賢所化貞信無頗. 傳子至孫極富與貴三韓保國位同異姓之侯王五等*　封名亞寡君之宗室. 聿新殊渥庸慰淑靈可追封高麗王妃洪惟我祖天錫勇智正萬邦. 乃眷爾家世篤忠貞有成績蓋本深而末茂其德厚者流光具官高麗國王王璋之祖故高麗國王王*??祗訓向方飭躬迪吉佩服儒雅奮勵材猷. 初父命之親承以土宜而入貢. 會桓肅西巡於川　而世皇南撫於江　　期行李之通寧恤歲華之易? 途屯以永內訌仍構於家艱號渙其申還納旋膺於晝接. 中統之風雲載啓三韓之疆宇重臨. 從容必中於事機造次不忘於禮憲. 首遣明廷之質有來　嗣之良釐降展親示渥特殊於他姓服勤尊主輸誠益拱於中天. 不　是征屢爲先導奉朝斯勤罔失常期. 孫繼尙於皇姬國允資於碩輔有爲有守. 昔戡濟之功多言盛言恭玆弼諧之望着　旌舊哲庸賁嘉稱*大師惟垣爵以馭其貴? 君子如祉制以象其賢庶幾往訓之遵亦曰徽　之擧. 於戱匪報也永爲好也. 恩隨鸞檢以疊*　惟有之是以似之系與鴨江而　遠. 可贈端誠奉化保慶亮節康濟佐理功臣*大師開府儀同三司尙書右丞相上柱國高麗國王謚忠敬. 昭令德於前人爵以隆於三世受介福於王母恩特侈於再傳. 具官高麗國王王璋祖母金氏淑愼其儀柔嘉維則. 東藩作儷北闕連姻. 不墜簪圭功有武公之父子親承　饋禮如王氏之舅姑一則彰夙夜之勤一則示閨門之肅. 嗣爲貴壻　有賢孫. 諄襲請*　之來聞赫奕徽　之　擧鳳　鸞檢翟　魚軒於戱重莫重於傳家有懿含飴之訓榮莫榮於錫號往欽加　之章. 可追封高麗王妃. 朕觀今天下有民社而王者惟是三韓. 及祖宗而臣之殆將百載厥父　而子復肯播曰我舅則吾謂之甥. 旣勳以親宜貴與富禮克先於事大典可後於追崇? 具官高麗國王王璋之考純誠守正推忠宣力定遠保節功臣太尉開府儀同三司征東行中書省右丞相上柱國駙馬高麗國王王　移孝爲忠易威以惠. 禮樂刑政之修者典章文物皆粲然惟大猷之是經與小心之以翼. 初由世子已帝女之釐降旋　嗣王非公孫之復始. 遂罷時貢其方物固同歲賜於宗親. 責秉鈞以東征期奠枕夫南面追叛王挺身於遼水出奇兵壓卵以太山戰踵未旋逆首已授. 雖居位未周夫三紀而享年實過於七旬中壽共言今代稀有. 　其子式穀之是似則斯人沒世爲不忘. 自官階而進之至師垣而極矣. 夫旣封玄　之墓表滄渤以爲襟何必刑白馬以盟誓黃河之如帶? 尙期貞魂庸服恤章可贈純誠守正推忠宣力定遠保節寅亮弘化奉慶功臣*大師開府儀同三司尙書右丞相上柱國駙馬高麗國王謚忠烈! 三韓爲國五季已王雖居東溟之濱實享南面之奉. 由其先有功於太祖許帝室以連姻故季女鍾愛於世皇卽公宮而命醮. 方　靑軒之桃李俄晞白露於　　. 永懷懿親用隆恤典. 具官高麗國王王璋之　皇姑安平公主高麗王妃發祥坤掖分派天潢以舜妃癸比之宵明爲古公亶父之姜女善於　德. 車服不矜其夫家樂有娠賢茅土已纘其父服可謂全妻道之始終. 苟不因湯沐之安平原進大封曷彰尊屬? 於戱自他邦而北闕最道里之五千移近甸於東秦盡山河之十二. 明靈可作殊報是承. 可追封皇姑齊國大長公主高麗王妃." 初國家雖用宋遼金正朔然歷代之謚皆稱爲宗及事元以來名分益嚴而昔漢之諸侯皆從漢得謚故王表請上昇王尊號又請追謚高元二王詔從之.
己亥僉議贊成事致仕閔萱卒.
癸卯世子之喪至自元.
八月戊申以贊成事柳淸臣爲僉議政丞.
丙辰改諸司及州郡號.
己未太白晝見.
庚申葬世子鑑於城南.
九月己卯元流寧王於我國寧王世祖庶子謀叛事覺與其家屬五十餘人偕來.
乙酉以淑爲齊安府院大君鏞爲江陽府院大君　爲丹陽府院大君維爲咸寧府院大君　階三重大匡塤爲延德君　爲和義君琳爲益陽君淮爲通義君璹爲順正君楨爲懷仁君珪爲保寧君　階重大匡瑀琯珣*유理　　玖皆爲元尹琪熙琇完澤爲正尹以崔有　守僉議政丞大寧君金琿判三司事　林君柳淸臣降爲僉議贊成事高興君裴挺爲贊成事完山君金深爲密直使化平君朴義權溥李瑚　爲贊成事洪詵金台鉉爲三司右左使朴景亮金文衍爲僉議評理趙瑞趙璉知密直司事蔡禑李公甫權漢功同知密直司事朴侶權準爲密直副使以韓渥爲右代言郭元振爲左代言洪綏爲右副代言趙瑋爲左副代言洪奎爲益誠君許嵩爲陽川君李大順爲泰安府院君全禿萬帖古思爲寧仁君金亦刺兀塔爲樂安君全撒里爲咸昌君李淑爲平昌君方臣祐爲中牟君朴阿不花爲桂陽君李伯帖木兒爲星山君劉昌祿爲孝寧君崔欣莊爲錦城君鄭買撒爲河東君李信爲寧越君權古里爲奉化君任伯顔禿古思爲庇仁君李三眞爲淮陰君崔湍爲僉議政丞慶原君行　林尹金倫檢校評理忠州牧使宋英檢校評理濟州牧使張瑄檢校評理廣州牧使宰相之出牧始此.
癸卯以王誕日慮囚.
冬十月丙午以李公甫知密直司事; 朴侶同知密直司事; 金怡爲密直副使; 柳墩爲左副代言.
乙卯王傳旨曰: "內外官司有同上國官名者　皆革去且　林尹崔湍以內庫銀三十斤米一百石爲　給驛馬十五匹送之餞宴及宿所供億委倉庫辦之."
戊辰以閔甫爲平壤府尹兼存撫使甫回回人也.
十一月丁亥王以資贍司銀一百斤分施諸寺飯僧.  
命罷遣延慶宮役卒.
庚寅元以加上皇太后尊號赦天下遣使頒詔.
乙未僉議中贊致仕金之淑卒.
壬寅奉安忠烈王眞於景靈殿移明宗眞於靈通寺.
十二月戊申王傳旨限三年禁打圍及宴飮宰牛.
甲寅遣使如元獻海菜乾魚乾脯等物於皇太后. 贊成事裴挺以王旨如元獻　佛.
乙卯慮囚.
傳旨曰: "仁州近年凋弊益甚宜革判官." 又放前贊成事薛永任父子.
世家卷第三十三.
