世家卷第三十九. 高麗史三十九.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
恭愍王二.
○(丙申)五年春正月辛卯王如奉恩寺謁太祖眞殿.
甲午赤氣挾日長數尺餘其中皆有日輪人言三日　出.
甲辰益城府院君洪鐸卒.
二月乙卯幸榮安王大夫人第.
庚申版圖摠郞宣天桂奉賜王衣酒還自元.
乙丑燃燈王如奉恩寺.
辛未元遣使錫王功臣號曰親仁保義宣力奉國彰惠靖遠王出迎宣義門外宴群臣.
甲戌遣福昌府院君金永煦如元謝功臣號表曰: "千載一時欣戴自天之命四方萬國聳聞稀代之榮銘骨何忘? 粉身難報欽惟皇帝陛下以簡臨下惟精執中率祖攸行不怒而威不言而信順帝之則所過者化所存者神至如草木之生成皆是乾坤之休養臣爰從弱歲獲覲淸光充宿衛於龍樓旣乏絲毫之補襲藩宣於　域亦微尺寸之功何圖十有二字之褒謬及百無一能之品伏遇皇帝陛下記累歲勤王之效憐愚臣戀主之誠特垂綸　之言用比鼎鐘之列臣謹當志求仁而務惠於物身服義而願忠於君保遠民蠢蠢之情庶幾致於安靖嚴上國明明之訓敢不奉以周旋?"
丙子王飯僧普愚於內佛堂普愚卽普虛.
三月丙戌王及公主奉太妃如奉恩寺聽普愚說禪頂禮施幣帛銀鉢繡袈裟積如丘山其徒三百餘僧皆施白布二匹袈裟一領士女奔波猶恐不及.
甲辰王以忠肅王忌辰如神孝寺.
以孫涌爲監察大夫元太師汪家奴之請也是月我
桓祖來朝王迎謂曰: "撫綏頑民不亦勞乎?" 時奇氏族倚後勢暴橫人有密告: "奇轍潛通雙城叛民結爲黨援謀逆." 王諭
桓祖曰: "卿宜歸鎭吾民脫有變當如我命."
夏四月壬戌王如奉恩寺謁太祖眞殿.
戊辰知都僉議車蒲溫奉賜王衣酒還自元.
癸酉封普愚爲王師立府曰圓融置官屬左右司尹丞舍人注簿左右寶馬陪指諭行首.
戊寅王邀普愚於延慶宮行師弟禮其儀衛擬於鹵簿.
五月庚辰朔王御報平廳觀　慶千興元松壽侍.
壬午定原君鈞大護軍金瑨奉賜王衣酒還自元.
乙酉王以誕日邀普愚於內殿飯僧百八時僧徒求住寺者皆附愚干請王曰: "自今禪敎宗門寺社住持聽師注擬寡人但下除目爾." 於是僧徒爭爲門徒不可勝計.
丙戌前密直安祐奉賜王衣酒還自元.
戊子元遣,奇完者不花來改冊榮安王爲敬王追贈三代爲王.
丁酉太司徒奇轍太監權謙慶陽府院君盧　謀反伏誅親黨皆逃宮城戒嚴釋鄭之祥爲巡軍提控令侍衛以洪彥博爲右政丞尹桓爲左政丞元顥判三司事許伯黃石奇爲贊成事全普門韓可貴爲三司右左使金逸逢金鏞印　爲僉議評理尋以故縱奇權盧*　{支}黨下顥可貴沔城君具榮儉於獄殺之籍其家.
罷征東行中書省理問所.
以評理印　同知密直司事姜仲卿爲西北面兵馬使司尹辛珣兪洪前大護軍崔瑩前副正崔夫介爲副使攻鴨江以西八站以密直副使柳仁雨爲東北面兵馬使前大護軍貢天甫前宗簿令金元鳳爲副使收復雙城等地　先發仲卿被酒後至使氣　止之不聽　目辛珣斬之報王曰: "仲卿有二心處以軍法." 國家莫知其故物議紛　.
己亥以鄭暉爲西北面兵馬使; 洪巨源李思敬爲副使; 鄭絪爲江陵交州道都指揮使; 申靑爲平壤道巡問使.
庚子前密直洪義卒.
壬寅命收諸軍萬戶鎭撫千戶百戶牌.
癸卯設鎭兵道場於康安殿及諸佛宇五日.
六月癸丑印　引兵渡鴨綠江攻婆娑府等三站破之.
乙卯以金敬直爲全羅道都巡問使.
己未雙城人趙都赤來朝賜金牌授高麗雙城地面管軍千戶.
庚申以前贊成事尹時遇爲濟州都巡問使.
癸亥元使直省舍人齎奇轍太司徒宣命印章而來西北面兵馬副使辛珣遇諸道奪宣命印章囚舍人殺　從三人舍人夜逃.
乙丑王聞前護軍林仲甫欲奉永陵　子釋器　不*　{軌}繫巡軍辭連前政丞孫守卿等十餘人. 己巳斬守卿等貶其黨贊成事康允忠爲東萊縣令杖漢陽尹洪仲元等放釋器於外.
乙亥停至正年號.
敎曰: "洪惟我太祖創業列聖相承咸能繼述衣冠禮樂*??{燦}然可觀比來國俗一變惟勢是求奇轍等憑震主之威撓爲邦之法選調隨其喜怒政令由之伸縮人有土田則攘之人有人民則奪之斯豈寡人無德之所致歟抑紀綱不立無術以御之歟? 無乃理亂循環必極而變天道之然耶? 深惟玆故每用　然日者幸賴祖宗之靈轍等伏辜釋器非止庶　又係私婢所出而倚望謀逆若孫守卿等亦*　{置}典刑自今伊始勵精圖治修明法令整頓紀綱復我祖宗之法期與一國更始敷實德於民續大命於天二罪以下一切除之其轍　守卿等　誤連累者亦從原免太祖及歷代先王加上尊號修其祀事務盡精潔守陵人戶復其　役社稷山川諸祠在祀典者亦加德號其諸*　{淫}祀一皆撤去賊臣之奴倚其主勢占奪土田役使平民多聚良家子女成群逞惡存撫按廉究治渠魁撤毀屋舍量罪罪之良家子女歸其父母籍沒家産以贍國用所占民戶仍令安業以從公役漕運不通凡所轉輸皆從陸路宜令有司量地遠近營立院館復其土田又以行省及逆賊所占人民廬其旁以便止宿於戱! 撥亂反正宜施寬大之恩任賢使能庶致隆平之治."
元囚本國節日使金龜年於遼陽省聲言發八十萬兵來討西北面兵馬使印　請濟師以備.
丙子洪翊黃河衍賜死.
丁丑命判書雲觀事陳永緖相地於南京.
籍萬戶洪瑜家以米千石賑貸貧民.
秋七月己卯朔魏王太子到鴨綠江王命許　從二人渡江.
壬午禁人　家出城自相地南京人心動搖負戴南行者如歸市故禁之.
乙酉置忠勇四衛.
丁亥復改官制. 以洪彥博爲門下侍中; 尹桓守門下侍中; 柳濯爲門下侍郞同中書門下平章事; 許伯爲中書侍郞同中書門下平章事; 黃石奇爲門下平章事; 金鏞爲中書平章事; 金逸逢印　　知政事; 李仁復爲政堂文學; 全普門鄭　守司空左右僕射; 慶千興判樞密院事; 崔仁遠爲樞密院使; 安祐知樞密院事; 裴天慶黃裳同知樞密院事; 柳仁雨李春富爲樞密院副使; 金希祖簽書樞密院事; 柳淑爲樞密院學士.
東北面兵馬使柳仁雨陷雙城摠管趙小生千戶卓都卿遁走收復和登定長預高文宜州及宣德元興寧仁耀德靜邊等鎭咸州以北自高宗戊午沒於元今皆復之.
癸巳設盂蘭盆齋於內殿.
丁酉元遣中書省斷事官撒迪罕尙衣奉御朶　到鴨江傳帝旨曰: "高麗自我世祖混一之初灼知天命擧國臣服爰結婚親於今百年邇者姦民遽生邊　越我封疆擾我黎庶焚我傳舍阻我行人揆諸天憲討戮何疑尙慮叢爾賊徒或得罪爾邦逋逃嘯聚或從他國妄稱汝民盜用兵戈以*閒世好若不詢問情僞大兵一臨玉石俱焚誠所不忍特遣撒迪罕等前去爾其毋生疑貳發爾士卒就便招捕或約我天兵倂力挾攻期於靖國安民永敦前好具悉奏聞."
戊申斬西北面兵馬使印　附表撒迪罕表曰: "下愚嗇命但要生全大聖原情　加存恤? 肆陳　說庶感聰聞竊惟小邦邈處東極隋唐之盛羈　而已世祖龍興灼知天命首先歸附世著微勞東漸恩澤日新月盛不意賊臣奇轍與盧　權謙謀爲不軌生我禍階切詳轍等連姻掖庭假威大朝氣焰熏天脅制國主人有人民不奪不已人有土田不奪不　臣畏天朝一不敢問群黎百姓怨豈在明? 轍等自知罪盈惡積人所不容而又妄意天下擾攘甲兵方熾一朝勢去身不能保乃謀自安務固其權中外官司皆置親戚凡曰要職無非腹心擅造兵器閑習射御公然爲之不少隱匿扇動訛言惑亂衆聽今年五月十八日召集無賴一時俱起舟載兵器已至江口又令數輩詐爲天使稱有詔旨已至宮門將欲殲我君臣以逞己欲安危死生*閒不容髮尙賴聖德粗能應變旣獲賊徒恐有他變不暇申聞俱致於法誠惶誠恐無地措躬又慮邊鄙之民乘　妄動或有奸人往來亂我情實故置關防以謹出入而其吏士過江劫掠實非本意考其罪人以正邦典伏望弘天地之仁霽雷霆之怒垂蕩蕩之洪恩保哀哀之微喘則四千餘里永爲薄海之藩億萬斯年專祝如岡之壽."
八月壬子以僉議評理黃順爲江陵朔方道都巡問使.
戊午流蔡河中於順天印承旦於保安貶鄭　爲淸州牧使.
己巳命寫無逸篇二十餘本賜近臣.
九月庚辰遣使於楊廣全羅道刷濟州人及禾尺才人充西北面戍卒.
辛巳新設內詹事內常侍等官.
癸未以曲城伯廉悌臣爲西北面都元帥刑部尙書柳淵判司宰寺事金之順上將軍金元命副之賜貂　金帶仍授鉞遣之.
平壤都巡問使李餘慶獻　女眞男女二十餘人分置楊廣道.
己丑東北面兵馬使獻　女眞女二十人分屬各司爲婢.
己亥閱兵於毬庭.
是月以我
桓祖爲大中大夫司僕卿賜第一區.
冬十月甲寅元復遣撒迪罕等齎詔來王盛陳兵衛出迎於宮門外詔曰: "昔我世祖皇帝混一區夏爾高麗國率先效順建爲東藩請婚帝室帝亦允從今將百年錫貢相望靡有*閒言玆夏爾國游兵入我疆域毀我驛置邊民不寧是用遣使往告厥由使還附奏具稱: '近者境上乘閒侵　之徒已正其罪又言事　之生在於倉卒志圖靖難不及　命' 其*閒應變之狀中書悉以告朕肆朕察其事情追惟我祖宗憫下之惠先臣慕義之誠　以一　輒虧舊恩? 然裁以至公若爾初獲首事具罪以聞善善惡惡朕與天下共之奚肯徇私以紊大法? 如雲倉卒不遑陳奏? 事定之後　先馳聞事旣已往　能悔罪陳情玆示寬容特釋爾咎自今伊始小心敬愼率順　章撫我黎庶固我東　勿替朕命惟爾之休於戱! 赦過宥罪廣推大造之心懷遠招攜誕布至仁之德."
王與公主宴元使.
戊午遣政堂文學李仁復如元上表曰: "乾坤洪造曲全庶物之生父母至仁旋　癡兒之過賊子亂常殆將覆國愚臣應卒不及聞天伏蒙推視遠之明廓包荒之度揆事機之非所得已矜情實之無可柰何霽雷霆之威旣往不咎　雨露之澤咸與惟新乾坤全物之生父母　兒之過亦不可爲喩也人非石木豈不知感哉? 臣謹當布德音於臣庶以寧一邦修職貢於歲時無替萬世." 又上書曰: "近者逆臣奇轍等謀動戈兵欲危社稷專憑聖德得　禍萌然而失火之家迫於救焚倉皇無以先告弄兵之子幸而脫死惶恐難於自言　天　地無所措躬伏蒙特降赦恩　身粉骨奚足以報? 旣荷天地父母再造之恩敢陳國病冀達天聰切惟世皇征東令國王爲丞相行省官吏委國王保擧不入常調非他行省比其後續立都鎭撫司理問所儒學提擧司醫學提擧司比來省官皆托婦寺濫受朝命擅作威福小邦有監察司典法司掌刑聽訟*　{糾}正非理而省官聽人妄訴拘取諸司所斷文*券以是爲非莫敢誰何人疾之如狼虎　今省官有與逆賊謀者願自今其左右司官令臣保擧勿蹈前弊其理問所等官司一切革去世皇東征日本時所置萬戶中軍右軍左軍耳其後增置巡軍合浦全羅耽羅西京等萬戶府　無所領軍徒佩金符以　宣命召誘平民妄稱戶計勒令州縣不敢差發深爲未便如蒙欽依世祖皇帝舊制除三萬戶鎭守日本外其餘增置五萬戶府及都鎭撫司乞皆革罷朝廷使臣及府寺院監司所差人吏多是小邦之人不務宣上德意專要誇耀鄕閭威福自恣恩　必報屈辱宰相陵犯國主經年不還增娶妻妾無惡不爲金剛山諸寺歲再降香勞民生事反戾陛下求福之意本國自有倭寇以來備禦無或小弛樞密院所差體覆使亦宜停罷宣徽院資政院將作院大府監利用監太僕寺諸衙門所差人吏一切禁斷其方物可充用度者明立額數聽本國自獻庶使站路邊民獲寧雙城三撒元是小邦之境先臣忠憲王戊午趙暉卓靑等犯罪懼誅誘致女眞乘我不虞殺戮官吏繫累男女皆爲奴婢父老至今言之流涕指爲血　比來逆臣奇轍盧　權謙交結酋長召集逋逃及其謀逆約爲聲援轍等旣死支黨多奔於彼故令搜索彼反用兵助逆勢不獲已以致行師其*　{總}管趙小生千戶卓都卿今在逃竄竊恐構　生事恭惟朝廷薄海內外莫非王土尺寸不毛之地豈計彼此哉? 伏乞歸我舊疆雙城三撒以北許立關防女眞人等於泥城等處山谷之*閒越境來居擾百姓掠牛馬導本國犯罪之人逃閃莫追卽與雙城三撒無異*(??){乞}立禁約毋得擅入似前侵害祖王以來庶　之子必令爲僧所以明嫡庶之分杜　　之萌今有塔思帖木兒自謂忠宣王　子亦嘗剃髮及長還俗奔於京師誘致本國群不逞之徒扇起訛言眩惑人心若此人者其於朝廷豈有小益? 乞將此人及其黨與發還本國."
丙寅濟州加乙赤忽古托等叛殺都巡問使尹時遇牧使張天年判官李陽吉.
丙子遣樞密院使金希祖如元賀皇太子千秋節.
十一月己卯洪彥博免; 流尹桓許伯柳濯; 以李齊賢爲門下侍中; 廉悌臣守門下侍中; 慶千興　知門下政事; 李千善　知中書政事; 李仁復爲政堂文學兼御史大夫; 安祐知門下省事.
乙酉以知樞密院事裴天慶爲東北面兵馬使; 姜仲祥爲全羅道都巡問使.
十二月丁未遣　知政事李千善吏部判書李壽林如元賀正.
丙寅宥輕罪.
修葺南京宮闕.
○(丁酉)六年春正月丙子朔放朝賀宴群臣.
庚寅王邀王師普愚於內殿賜黃金五十兩金線一匹.
辛卯加上先代先王先後尊號.
壬辰王如奉恩寺謁太祖眞殿卜遷都漢陽王探*??{　}得靜字癸卯更命李齊賢卜之得動字王喜曰: "卿　祀得吉卜實副予心."
命修中外學校.
甲辰以營南京宮闕除楊廣道今年屯田.
宥二罪以下.
乙巳命賊臣家財平價市賣其寶玉屬內庫金銀屬戶部以*　{支}國用.
二月己酉命李齊賢相宅於漢陽築宮闕.
辛亥濟州來降獻方物.
壬子以彥陽府院君金敬直爲西北面都元帥.
三月辛卯以金敬直守司徒上柱國彥陽伯; 車蒲溫爲東京留守; 李安爲南京留守; 崔仁遠爲右僕射; 申靑爲樞密院副使.
夏四月丙辰賜廉興邦等及第.
辛酉慮囚.
五月丁丑雨雹.
乙酉李齊賢上箋請老遂致仕.
戊子倭寇喬桐京城戒嚴.
王命寫無逸篇賜宰相命尹澤進講.
六月甲辰朔日食.
以蔡河中與全贊謀逆　繫獄鞫之贊逃河中誣服自縊斬於市.
己巳元告以撒思監爲右丞相太平爲左丞相.
秋七月乙亥江浙省丞相遣理問實刺不花來獻土物.
甲午門下侍中致仕李凌幹卒.
獲全贊斬之.
己亥前平章事許伯卒.
壬寅濟州星主來獻馬賜蓋紅　米三十石.
八月癸卯朔以檢校大護軍崔龍角私役全州良民七十餘戶奪人土田肆行侵漁籍其家充戍卒.
甲辰以辭連蔡河中杖流全祐祥辛貴趙暉趙萬通洪開道李稱鄭　康贊洪尙載.
丁巳以金得培爲西北面紅頭軍倭賊防禦都指揮使.
戊午以大將軍崔瑩爲東北面體覆使; 以吏部尙書洪有龜爲東北面兵馬使.
都堂呈行省書曰: "照得雙城三撒等處元是本國地面北至伊板爲界在先因失關防致被女眞人衆盡殺州縣官吏就得地土人民擅自稱爲採金戶計及將和州更名雙城設置摠管府千戶所其子孫又行召誘本國避役民吏幷官私逃驅影占私役無有紀極近有奇轍盧　權謙等密與本處頭目交結私置亦里干多引本國犯罪之人萃於淵藪及其謀逆約爲聲援賊臣旣敗之後其*　{支}黨等多有潛藏以此差令根捉彼乃用兵相拒致有殺傷自知犯法便行逃散其地本是險阻深僻以致本國負罪亡命之徒往往越境閃藏卽與愚民交構生事若於伊板隘口設置關防以謹出入庶無後患雙城等處年例辦納金子等物本國自委廉幹人員臨督採納恐趙小生卓都卿指以採金爲由妄捏虛事赴告遼陽行省玆起訟端深繫利害宜從省府轉咨遼陽行省照詳施行."
九月丙子政堂文學安輔卒.
遣　鐵別監於諸道.
庚辰放囚.
丙戌王觀射於東門外.
庚寅以濟州牧使林熙載兼安撫使.
戊戌倭入昇天府興天寺取忠宣王及韓國公主眞而去.
閏月乙巳命李仁復編修古今錄.
大雨雹.
戊申司天少監於必興上書言: "玉龍記雲我國始於白頭終於智異其勢水根木幹之地以黑爲父母以靑爲身若風俗順土則昌逆土則　風俗者君臣衣服冠蓋樂調禮器是也自今文武百官黑衣靑笠僧服黑巾大冠女服黑羅又於諸山裁松茂密凡器用鍮銅瓦器以順土風." 從之.
丙辰地大震.
丁巳遣判閣門事楊伯顔如元賀皇后千秋節.
戊午以地震宥二罪以下.
壬戌遣上將軍李雲牧將軍李蒙古大追捕倭寇.
癸亥加上忠烈忠宣忠肅忠惠忠穆尊號.
乙丑倭侵喬桐李雲牧李蒙古大　懦不戰繫巡軍.
丁卯召臺諫百司問民*閒利害.
冬十月辛巳諫官李穡等請行三年喪從之.
丁酉遣判開城府事孫登開城尹高用賢如元賀正.
庚子遣刑部尙書李嶠如元賀皇太子千秋節.
閱兵於毬庭.
東北面大飢.
十一月庚申以樞密院直學士金得培爲西北面都巡問使兼西京尹上萬戶前戶部尙書金元鳳爲西北面紅頭軍倭賊防禦指揮兼副萬戶.
十二月丙子復歸銓選於吏兵部.
癸未敎曰: "人命至重絶不復續聞獄官多不詳刑以致寃死自今有枉刑者都評議使司御史臺申聞*　{糾}理."
○(戊戌)七年春二月戊子以成元揆爲江陵道存撫使王面諭曰: "銓司擬卿最居後念卿嘗牧海州有惠政故特遣之." 尋改東北面兵馬使.
丙申判樞密院事元　卒.
以廉悌臣爲門下侍中; 黃石奇爲門下侍郞同中書門下平章事; 金鏞爲中書侍郞門下平章事; 全普門爲門下平章事; 金逸逢爲中書平章事; 慶千興知門下政事; 李千善　知門下政事; 安祐　知中書政事; 鄭世雲知門下事; 柳仁雨崔仁遠守司空尙書左右僕射; 裴天慶判樞密院事; 黃裳爲樞密院使; 李春富知樞密院事; 柳淑李餘慶同知樞密院事; 鄭暉金元鳳爲樞密院副使.
三月己酉倭寇角山戍燒船三百餘　.
甲子遣前僉議評理姜之衍刑部尙書崔堧如元賀節日.
靜州副使朱永世全羅道萬戶姜仲祥來謁王怒曰: "今國家多難西憂紅賊東患倭奴沿邊之民不獲寧居若等何敢擅離所管耶?" 卽下獄.
命修京都外城.
夏四月大旱王　膳撤樂禁酒.
丙子敎曰: "自正月至今旱氣太甚其於農民何? 寡人日夜不遑寢食其悉原中外二罪以下."
戊寅禱雨於福寧寺及諸神祠.
己卯雨.
辛巳以大將軍崔瑩爲楊廣全羅道倭賊體覆使仍命不能禦賊者按廉以下悉以軍法論.
丙戌以戶部尙書李達衷爲東北面兵馬使.
丁酉倭寇韓州及鎭城倉. 全羅道鎭邊使高用賢請徙沿海倉　於內地從之.
賑東北面.
五月庚子台州方國珍遣人來獻方物.
倭賊至窄梁以樞密院副使李春富爲防禦使尋發諸領兵赴東西江以少尹鄭之祥爲察訪.
甲辰趙小生卓都卿逃據海陽海陽人完者不花率兵千八百人來投.
丁未賑交州江陵道.
戊申倭侵沔州龍城我軍與戰獲賊船二　.
辛亥倭焚喬桐京城戒嚴發坊里丁爲戰卒.
以李春富爲西江兵馬使; 安祐爲東江兵馬使; 前護軍李元琳爲喬桐倭賊追捕副使.
以十二徒無糧儲將遣徒官於諸道　布市米歲以爲式宰樞以時方海漕不通取其布販尙乘馬粟徒官曹漢卿等矯公牒私市米於楊廣道事覺甲寅囚漢卿等於刑部徵布籍米.
辛酉遣大將軍趙天珪如元賀皇后千秋節.
壬戌以軍餉不繼召安祐李春富還.
六月戊辰朔日食.
壬午大赦.
癸未以　知政事慶千興爲西京軍民萬戶府萬戶; 樞密院直學士金得培副之; 　知政事安祐爲安州軍民萬戶府萬戶; 樞密院副使金元鳳副之; 樞密院副使鄭暉爲朔方道軍民萬戶府萬戶; 上將軍韓方信副之.
乙未全羅道鎭邊使獻倭　八人.
秋七月己亥太白晝見凡三月.
中書平章事致仕金承澤卒謚良簡.
甲辰江浙行省丞相張士誠遣理問實刺不花來獻沈香山水精山　木屛玉帶鐵杖彩*　{段}寄書略曰: "邇者中夏多事區區不忍生民塗炭遂用奮起淮東幸保全吳之地然西寇肆兇殘虐百姓雖志存掃蕩而未知攸濟耳稔聞國王有道提封之內民樂其生殊慰懷想." 時士誠據杭州稱太尉又江浙海島防禦萬戶丁文彬通書曰: "文彬　處海邑欽仰大邦久欲一拜殿下以覲耿光惜乎微役所　不果玆因大邦治下黃贊至此故得聞安吉今車書如舊　商賈往來以通興販亦惠民之一事也黃贊廻令親郁文政進拜聊獻土宜"王*　士誠書曰: "竊惟太尉馳英淮左固已佩服餘風　移鎭浙右益欽令聞匪遠伊邇顧予寡昧徒以祖宗之故獲保遺黎苟安歲月雖常欲拜問起居自　無狀不足煩侍御者之道達　蒙太尉不鄙夷小邦且辱便蕃之惠不勝至幸玆因使回謹奉此所有薄禮具如內目." 又命右副承宣翰林學士李穡*　文彬書曰: "今親郁文政齎來書札同兩府官入啓於內王*　曰: '吾已領萬戶厚意矣其送以白薴布若干黑麻布若干虎皮若干文豹皮若干少*　盛惠.' 且命臣穡爲書以謝之臣穡待罪翰林辭命固職司又嘗竊歆萬戶公高誼之日久矣雖欲通名於左右未有階也玆因王命幷達下情."
丁未親設百高座道場以*　{禳}星變.
幸廣明寺.
辛亥都評議使奏: "全羅道都鎭撫兪益桓與倭戰殺獲數十人慶尙道鎭撫牛承吉固城縣令魏良用與倭戰殺獲七人請皆擢用." 王從之.
壬戌倭侵黔毛浦焚全羅道漕船時倭寇爲梗漕運不通以漢人張仁甫等六人爲都綱各授唐船一　戰卒百五十人漕全羅稅租賊乘風縱火焚之我師敗績死傷甚多.
八月己卯倭焚花之梁.
甲申王如奉恩寺謁太祖眞殿.
庚寅以慶千興爲西北面都巡問使; 韓方信爲東北面兵馬使.
辛丑倭寇仁州.
以李　守門下侍中.
九月丁酉朔命同知樞密院事柳淑判司天臺事陳永緖於必興相都於遂安谷州.
冬十月庚午以判宗正寺事李子松爲楊廣全羅道察理使.
御史臺言內侍李邦貴通玄德宮婢請罪之王留其狀.
壬午地震丁亥亦如之.
庚寅遣兵部尙書洪師範如元賀皇太子千秋節.
十一月丙申以　異屢興宥中外二罪以下.
庚子親設仁王道場於內殿以禳　異.
甲寅前密直提學鄭　卒.
庚申遣定原伯*??如元賀正.
十二月乙丑朔日食.
丙子遣判太常寺事洪淳如元獻人參.
○(己亥)八年春正月己亥以判司農寺事柳方癸爲喬桐防禦指揮使.
壬戌命翰林院寫無逸篇賜宰相.
黃石奇罷以李承慶爲門下侍郞同中書門下平章事金得培簽書樞密院事.
二月乙酉紅賊移文於我曰: "慨念生民久陷於胡倡義擧兵恢復中原東踰齊魯西出函秦南過　廣北抵幽燕悉皆款附如飢者之得膏梁病者之遇藥石今令諸將嚴戒士卒毋得擾民民之歸化者撫之執迷旅拒者罪之."
壬辰倭寇海南縣.
三月壬子全羅道都巡問使黃順獻倭　四級.
丙辰王以忠肅王忌辰如廣明寺.
夏四月辛未雨雹.
辛巳江浙張士誠丁文彬遣使獻方物.
丙戌宰樞言公主無子請選名家女宜子者於是納李齊賢女封爲惠妃.
五月丁酉以誕日放囚.
己亥倭寇禮成江.
丙午以倭賊充斥禱於太廟.
己酉倭焚瓮津縣.
丁巳全羅道追捕副使金　擊倭於甫若島擒二十餘級.
六月丙寅知沔州事郭仲龍監洪州倉出米二十石給官妓官奴削官充軍.
乙亥命翰林院進尙書及歷代諸書.
丁亥定誅奇轍功臣下敎曰: "奇轍權謙連姻帝室依勢作威不畏紀綱奪占田民恣行非義頃年以來天下始亂自顧其身積惡*　{斂}怨度其一朝勢去難保預爲深計以固藩籬以其親戚腹心桀　之輩布列權要陰樹黨援圖爲不軌私造兵仗外方軍人亦閱弓矢詐爲詔使兼扇訛言眩惑人心密諭會期約以同擧宗社安危只在須臾南陽侯洪彥博奮不顧身殄殲賊徒再安社稷功大難忘. 其以南陽侯洪彥博　政商議慶千興參政安祐知門下省事鄭世雲判樞密院事黃裳知樞密院事柳淑上將軍睦仁吉將軍李蒙古大爲一等; 簽書樞密院事金得培樞密院副使金元鳳工部尙書金琳判司天監事陳永緖判太僕寺事金　上將軍金元命李雲牧前大府卿文璟將軍朱永世內侍監方節朶赤帖木兒中郞將張必禮爲二等. 爵其父母妻蔭及子孫賜田民有差姜仲卿身雖已死功大難忘　賜錄券爵其父母蔭及子孫."
楊廣全羅慶尙道大旱.
秋七月癸巳放還諸道流人.
辛丑延安伯印承旦卒.
乙巳西原伯鄭　卒.
戊申前贊成事閔思平卒.
甲寅張士誠遣范漢傑路本來獻彩*　{段}金帶美酒丁文彬亦獻方物文彬書曰: "嚮者不揆　陋輒　菲儀上干冕聰戰兢無措文彬先是奉使浙左忽家人報吳尙書來出內翰李相公書宣示敎命寵錫踰量無以仔肩企思耿光昭若在邇羈　末役拜覲無能人由大邦深獲仁覆感恩膺寵江海與同太尉張公鎭綏浙右向風不忘特遣使祗奉禮儀仰徹殿下文*　{軌}不異祈望弘仁僑寓中不及備聊以微儀少　葵心." 王引見士誠使者使李穡*　文彬書曰: "　者祗承王命拜書左右自以僭踰　今爲愧不意使者回舟如是之速也書札信物謹以入啓王皆　納太尉之使待遇如書使王與太尉自今永以爲好未必不由執事也土宜別幅冀領王意."
江浙省平章火尼赤漂風來泊黃州鐵和江賜米一百石薴布二十匹以行省員外申仁適女妻之.
八月癸亥以李仁復守司空尙書左僕射御史大夫; 柳仁雨判開城府事; 李春富判樞密院事; 柳淑爲樞密院使; 李餘慶知樞密院事; 孫登金希祖鄭暉金得培同知樞密院事.
丁卯火尼赤獻水精鉞二.
戊辰方國珍遣使獻方物.
冬十月癸亥親設百高座道場以禳天變仍放罪囚.
十一月辛卯東北面兵馬使鄭暉獻海靑王曰: "今軍務方興宜崇儉約安用珍禽?" 放之.
甲辰遼瀋流民二千三百餘戶來投分處西北郡縣官給資糧先是本國人亦有渡鴨綠江居者以兵亂皆自還.
癸丑賀太子千秋節宴群臣時與元雖不相通不欲遽廢也.
乙卯王宴火尼赤於內殿.
戊午紅頭賊三千餘人渡鴨綠江　竊而去都指揮使金元鳳匿不報遣戶部侍郞鄭之祥切責不之罪.
己未以慶千興爲西北面元帥安祐副之.
十二月丁卯紅頭賊魁僞平章毛居敬衆號四萬　渡鴨綠江陷義州殺副使朱永世及州民千餘人.
戊辰賊陷靜州殺都指揮使金元鳳遂陷麟州.
庚午以守門下侍中李　爲西北面都元帥; *慶千與{慶千興}爲副元帥; 金得培爲都指揮使; 李春富爲西京尹; 李仁任爲西京存撫使. 賊入鐵州安祐李芳實等擊卻之賊退屯麟靜等州.
甲戌殺前贊成事康允忠前代言洪開道上將軍孫巨源時議寃之.
乙亥賊復入鐵州寇掠旁縣. 安祐遇於淸江破之復戰敗績祐退屯定州.
己卯以同知樞密院事金希祖爲西海道都指揮使李　至西京諸軍未集退屯黃州中外洶懼京城皆爲走計爭以穀市輕貨先是大布一匹直米二斗時穀賤貨貴直至五六斗.
辛巳發諸司吏胥補西北面戰卒.
丁亥賊陷西京.
戊子遣戶部尙書朱思忠齎細布鞍　酒肉遺賊帥仍　虛實.
以李　懦不能軍遣平章事李承慶代之命前僉議贊成事權適帥僧兵赴征.
是歲大饑.
○(庚子)九年春正月己丑朔以知門下省事鄭世雲爲西北面都巡察使賜軍中有功者銀器絮帛衣服有差.
丁酉朱思忠持賊書還辭極倨傲.
己亥判事金縝還自義州啓: "賊入西京臣潛往義靜等州徵旁縣散民殺賊所留徒兵百五十奪其積穀招集團結使守義州." 王嘉之除刑部尙書.
癸卯刑部尙書金縉宦者金玄領數百騎趣西京遇賊三百餘人斬百餘級.
命御史臺會百官具兵仗僕從鞍馬芻糧宿衛毬庭數旬以擬倉卒避賊之行又王與公主夜出後苑習騎馬王*姓{性}不喜騎非宗廟朝會之事未嘗出房　故　於跨馬.
甲辰上將軍李芳實遇賊於鐵化斬百餘級.
丙午諸軍次生陽驛摠二萬人時天寒士卒手足凍　顚　甚衆賊知我軍將進攻遂殺所擄義靜州及西京人以萬計積屍如丘.
丁未我軍進攻西京步兵先入　死者千餘人賊兵死者亦無慮數千人賊退屯龍岡咸從.
乙卯以安祐爲安州軍民萬戶府都萬戶; 李芳實爲上萬戶; 金於珍爲副萬戶.
丙辰卜遷都於太廟不吉時修漢陽城闕人多凍死.
二月己未安祐等進軍咸從與賊戰失利.
以江陽伯李承老爲遂安谷州等處築城監督使.
戊辰曲赦.
辛未政堂文學安震卒.
壬申我軍又戰於咸從判開城府事辛富將軍李堅死之諸軍力戰斬二萬級虜僞元帥沈刺黃志善餘賊萬餘退保甑山縣.
癸酉安祐李芳實等追賊至古宣州斬數百級餘賊三百餘人渡鴨綠江而走.
壬午都元帥李承慶以疾還.
三月戊子朔慶千興安祐金得培上箋告捷.
乙未班師.
己酉紅賊船七十　來泊西海道　州碧達浦又泊西京德島席島入鳳州燒城門又百餘　入安岳郡元堂浦掠錢穀燒廬舍我軍與戰數日死者三十餘人賊又侵黃州琵琶浦.
壬子賜李承慶忠勤勁節　謀威遠功臣; 慶千興盡忠同德　輔功臣; 安祐推忠節義定亂功臣中書平章政事; 金得培輸忠保節定遠功臣政堂文學; 李芳實推誠　輔功臣樞密院副使.
甲寅紅賊寇安州城垣浦.
乙卯斬黃志善遣戶部尙書朱思忠如元告平賊至遼陽道梗而還.
丙辰張士誠遣使來聘.
夏四月丁巳朔紅賊侵黃州鐵和浦牧使閔珝與戰斬二十餘級虜一人幷獲兵仗以獻.
己未遣李芳實擊紅賊於　州斬三十餘級賊乘舟遁去.
壬申遣金伯環權仲和報聘於張士誠.
癸酉宴群臣賜李芳實玉帶玉纓.
甲戌王出西亭聞有女哭甚哀問之曰: "吾兄戰死母哀毀三日而死家貧無以葬." 命賜布五十匹.
丙子禱雨.
倭寇泗州角山.
辛巳禁酒.
癸未大饗征北將士.
丙戌敎曰: "今玆百姓勞於兵革困於飢饉予甚憫焉而又獄囚久在　　或有寃抑以傷和氣其宥二罪以下."
自二月至是月旱甚王爲之日一食.
慶尙全羅道大飢民多餓死.
五月戊子順興君安牧卒.
倭寇全羅道會尾沃溝等處.
己酉淳化侯*유卒.
倭寇楊廣道平澤牙州新平等縣又焚龍城等十餘縣京城戒嚴以前平章事柳濯爲京畿兵馬都統使判樞密院事李春富爲東江都兵馬使我
桓祖以判軍器監事爲西江兵馬使. 發坊里丁爲軍又令百官助戰.
辛亥杞城侯尹莘傑卒.
閏月丙辰朔倭寇江華殺三百餘人掠米四萬餘石有沈夢龍者斬倭十三級竟死於賊.
癸酉門下侍郞平章事李承慶卒.
倭焚喬桐縣.
六月丁亥命百官行三年喪.
以大水宥獄囚.
京城饑.
秋七月乙卯朔幸白岳相視遷都之地白岳在臨津縣北五里.
乙丑司天臺以天文失序請徵賢用士行科擧.
辛未始營白岳宮闕先是欲遷都南京遣前漢陽尹李安修其城闕民甚苦之卜於太廟不吉又興是役時人謂之新京.
遣益山君李公遂戶部尙書朱思忠宦者方都赤如元審賊勢行至湯站道梗還渡鴨綠江王大怒曰: "雖死不可還" 固遣之至瀋陽數月又不得達而還.
丙子江浙省李右丞遣張國珍來獻沈香匹*　{段}玉帶弓劒復遣少尹金伯環報聘.
八月丙戌敎曰: "四方兵興用人爲急其除三年喪制."
己丑王及公主移御昌和寺.
平章事致仕鄭子厚卒.
封尹桓爲漆原侯; 柳濯爲高興侯; 　遜爲高昌伯; 以安祐　知政事.
冬十月甲申賜鄭夢周等及第.
十一月辛酉移御白岳新宮.
○(辛丑)十年春正月戊辰以崔瑩爲西北面都巡察使.
二月辛卯敎曰: "予自踐位以來畏天愛民祖訓是式願治之心常切於衷屬時多艱澤罔下究干戈迭興　異屢見予爲此懼用道詵言於胥斯原蓋將續大命於無窮也載惟臣庶奔走服事勞費實重豈不知恤國之大計? 不敢不圖庶事伊始宜布仁恩其二罪以下　皆原免北征戰亡者宜加贈恤仍令悉官其子無後者贍恤其家近因兵荒民不聊生又遼瀋流民歸化者衆　令攸司優加賑恤於戱! 應天者惟以至誠愛民者莫如實惠惟爾臣僚各盡乃心以輔台德."
丁酉我
桓祖以判將作監事爲東北面兵馬使御史臺上*　以爲:
"李[桓祖諱.]東北面人而又本界千戶也不可使爲鎭守" 王不允賜宴慰行宰樞又餞於會賓門旣行授戶部尙書,
桓祖至北道未幾馳報本國人入彼土者皆順命出來.
甲辰命李齊賢講書無逸篇.
全羅楊廣道防禦使金　捕倭船五　殺獲三十餘人.
三月丁巳王及公主奉太妃至自白岳.
張士誠遣人來獻綵*　{段}玉　沈香弓矢.
淮南省右丞王晟遣使來獻綵帛沈香.
倭焚南海縣.
丁丑興海君裴佺死.
夏四月辛巳朔日食旣.
遼陽省摠官高家奴遣使來獻玉　及犬.
辛卯設百高座道場於康安殿.
乙未門下平章事致仕李謙卒.
丙申倭寇固城蔚州巨濟.
郞將朱彥英奸料物庫副使李中明妻郞將鄭元奸將軍李元立妻御史臺　之會赦皆原免元不悛御史臺杖殺之.
庚戌我
桓祖薨訃聞王悼甚遣使弔哭致賻如禮士大夫咸驚曰: "東北面無人矣."
五月甲寅以樞密院直學士韓方信爲東北面都兵馬使前都僉議評理姜仲祥爲慶尙道都巡問鎭邊使.
壬戌上洛侯金永煦卒.
癸亥命左承宣李穡講書洪範.
丁卯禱雨於太廟.
己巳巷市.
甲戌都僉議使司啓曰: "年凶餓莩甚多無以賑活良人不能自食者令富人食而役止其身人有奴婢而不能養令食之者永以爲奴婢." 王惡其認民爲隸焚其書.
乙亥命前密直提學田大有講書無逸.
六月甲申太白晝見二日.
乙未御史大夫李嶠卒.
秋七月壬子張士誠遣千戶傅德來聘戊午又遣趙伯淵不花來聘.
八月癸巳王邀僧普印等於內殿日講傳燈錄.
倭焚掠東萊蔚州奪其漕船又寇梁州金海府泗州密城郡.
九月庚申遣戶部尙書朱思忠如元賀道路復通表曰: "辰居星拱服四海萬國之心雷　風飛通九夷八蠻之道量同覆載明　恆升遵聖武規模之張御以寬而臨以簡撫世皇聲敎所　綏斯來而動斯和故令蠢爾之氓咸入　然之化但恃聖朝之扶佑何圖強寇之侵陵藩翰任專幸得敵王所愾梯航路梗末由觀國之光馬戀主而長鳴鶴　天而難聞玆者馳星華於漠遠而聖德之惟新解和渴飢不知蹈舞."
癸酉復置征東省官.
元以韓咬兒等　亂四方兵興遣使來頒赦.
丙子禿魯江萬戶朴儀叛殺千戶任自富金天龍命刑部尙書金璡往討之.
冬十月戊子地震.
乙未金璡請濟師時我
太祖以金吾衛上將軍爲東北面上萬戶王命往援璡,
太祖以親兵一千五百人赴之儀已率其黨逃入江界盡捕誅之.
丁酉紅賊僞平章潘誠沙劉關先生朱元帥等十餘萬衆渡鴨綠江寇朔州以樞密院副使李芳實爲西北面都指揮使遣同知樞密院事李餘慶柵　嶺.
戊戌遣鶴城侯　如元賀正以道梗不果行.
己亥集都人修城門.
壬寅紅賊寇泥城.
癸卯以　知政事安祐爲上元帥; 政堂文學金得培爲都兵馬使; 同知樞密院事鄭暉爲東北面都指揮使.
十一月己酉紅賊屯撫州李芳實以彼衆我寡*　{斂}兵退請移順殷成三州陽岩樹德江東三登祥原五縣民及粟於　嶺柵從之.
庚戌廉悌臣罷以洪彥博爲門下侍中.
安祐李芳實與指揮使金景　各帥麾下兵擊賊於價延博等州連戰破之斬首三百餘級王以祐爲都元帥.
丙辰賊襲安州我軍敗績上將軍李蔭趙天柱死之賊獲指揮使金景　爲其元帥移文於我曰: "將兵百十萬而東其速迎降."
丁巳令公侯以下出戰馬有差.
己未以　知政事鄭世雲爲西北面軍容體察使.
庚申遣前密直提學鄭思道金*??守　嶺柵平章事李公遂屯竹田.
辛酉我
太祖斬賊王元帥以下百餘級擒一人以獻.
癸亥以平章事金鏞爲摠兵官前刑部尙書柳淵爲兵馬使賊以萬餘兵攻　嶺柵破之我軍大潰安祐金得培等單騎奔還.
乙丑賊先鋒至興義驛.
丙寅王及公主奉太后南狩渡臨津次兜率院從者唯侍中洪彥博李　平章事金鏞慶千興柳濯僕射金逸逢　政鄭世雲判樞密院事李春富簽書金希祖知樞密院事柳淑孫登知奏事元松壽承宣金績命洪彥猷李穡金達祥兵部尙書睦仁吉上將軍金元命前吏部尙書洪師範前刑部尙書柳淵諫議金漢龍將軍李琳張伯顔員外金君鼎刑部侍郞郭忠秀正言朴思愼御史朴大陽侍御史田祿生而已. 王駐駕江岸顧瞻山河謂松壽穡曰: "如此風景卿等正宜聯句?"
丁卯駕發公主去輦而馬次婢李氏所騎馬羸弱見者皆泣下. 至焚修院按廉使安宗源忠州牧使朴曦來謁遂次迎曙驛南京留守崔仁遠淸州牧使金成甲來謁.
戊辰尙州判官趙縉以兵千四百來使大將軍金得齊領之. 駕至沙平院開寧監務來獻刷馬百餘匹. 駕次廣州吏民皆登山城惟州官在. 以柳濯爲慶尙道都巡問兼兵馬使; 李春富爲全羅道都巡問兼兵馬使; 崔安沼爲楊廣道巡問使.
己巳駕次慶安驛以尙書右僕射李成瑞爲楊廣道都巡問兼兵馬使知門下省事姜碩爲交州江陵道都巡問兼兵馬使縉及開寧監務皆進秩.
辛未雨雪. 駕次利川縣御衣濕凍燎薪自溫. 是日賊陷京城留屯數月殺牛馬張皮爲城灌水成　人不得緣上. 又屠灸男女或燔孕婦乳爲食以恣殘虐.
壬申駕次陰竹縣吏民皆逃匿判閣門事許猷獻米二斗王以按廉使安宗源安撫使許綱不能供張繫頸以來縣人裴元景言於宰相曰: "吾勸留同里十餘戶以待大駕." 宰相嘉之奏除元景散員監陰竹務.
乙亥駕次忠州.
丁丑將軍洪瑄自請爲遊擊將軍王嘉之擢爲南京尹楊廣道管軍上萬戶以趙希古爲廣州牧使楊廣道副萬戶李之泰代宗源下綱及宗源於巡軍.
十二月壬辰王至福州以鄭世雲爲摠兵官賜敎書遣之.
甲午王射於西樓下.
乙未幸暎湖樓遂乘舟遊賞仍射於湖邊按廉使享王觀者如堵或有反袂興嗟者或誦讖而嘆曰: "忽有一南寇深入臥牛峯又雲: '牛大吼龍離海淺水弄淸波.' 古聞其言今見其驗!"
丙申以鄭世雲爲中書平章事.
丁酉　州人檢校中郞將金長壽起兵擊賊殺遊騎一百四十餘人遣州人崔英起走報行在以長壽爲上將軍兼萬戶英起爲西海道安撫使.
丁未紅賊三百餘騎陷原州牧使宋光彥死之賊二十九人又至安邊府邑人詐降饗之酒三行*樸{撲}擊盡殺之.
江華府詐降饗賊裨將王同僉伏兵盡殺之賊不敢入境.
世家卷第三十九.
