世家卷第一. 高麗史一.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
太祖一.
太祖應運元明光烈大定睿德章孝威穆神聖大王姓王氏諱建字若天松嶽郡人. 世祖長子母曰威肅王后韓氏. 唐乾符四年丁酉正月丙戌生於松嶽南第神光紫氣耀室充庭竟日盤旋狀若蛟龍. 幼而聰明睿智龍顔日角方　廣　氣度雄深語音洪大有濟世之量.
時新羅政衰群賊競起. 甄萱叛據南州稱後百濟弓裔據高勾麗之地都鐵圓國號泰封.
世祖時爲松嶽郡沙粲乾寧三年丙辰以郡歸於裔裔大喜以爲金城太守. 世祖說之曰: "大王若欲王朝鮮肅愼卞韓之地莫如先城松嶽以吾長子爲其主." 裔從之使太祖築勃禦塹城仍爲城主. 時太祖年二十.
光化元年戊午裔移都松嶽. 太祖來見授精騎大監.
三年庚申裔命太祖伐廣忠靑三州及唐城槐壤等郡縣皆平之以功授阿粲.
天復三年癸亥三月率舟師自西海抵光州界攻錦城郡拔之擊取十餘郡縣仍改錦城爲羅州分軍戍之而還. 是歲良州帥金忍訓告急裔令太祖往救. 及還裔問邊事太祖陳安邊拓境之策左右皆屬目裔亦奇之進階爲閼粲.
天祐二年乙丑裔還都鐵圓.
三年丙寅裔命太祖率精騎將軍黔式等領兵三千攻尙州沙火鎭與甄萱累戰克之. 裔以土地益廣士馬漸強意欲幷呑新羅呼爲滅都自新羅來附者　皆誅殺.
梁開平三年己巳太祖見裔日以驕虐復有志於　外. 適裔以羅州爲憂遂令太祖往鎭之進階爲韓粲海軍大將軍. 太祖推誠撫士威惠　行士卒畏愛咸思奮勇敵境　服以舟師次於光州　海縣獲萱遣入吳越船而還裔喜甚優加褒奬. 又使太祖修戰艦於貞州以閼粲宗希金言等副之領兵二千五百往擊光州珍島郡拔之進次皐夷島城中人望見軍容嚴整不戰而降. 及至羅州浦口萱親率兵列戰艦自木浦至德眞浦首尾相銜水陸縱橫兵勢甚盛諸將患之. 太祖曰: "勿憂也師克在和不在衆." 乃進軍急擊敵船稍卻. 乘風縱火燒溺者大半斬獲五百餘級萱以小　遁歸. 初羅州管內諸郡與我阻隔賊兵遮絶莫相應援頗懷虞疑至是挫萱銳卒衆心悉定. 於是三韓之地裔有大半. 太祖復修戰艦備糧餉欲留戍羅州金言等自以功多無賞頗解體. 太祖曰: "愼勿怠唯戮力無貳心庶可獲福. 今主上恣虐多殺不辜讒諛得志互相浸潤. 是以在內者人不自保莫如外事征伐　力勤王以得全身之爲愈也." 諸將然之遂至光州西南界潘南縣浦口縱諜賊境. 時有壓海縣賊帥能昌起海島善水戰號曰水獺嘯聚亡命遂與葛草島小賊相結候太祖至欲邀害之. 太祖謂諸將曰: "能昌已知我至必與島賊謀變賊徒雖小若幷力合勢　前絶後勝負未可知也使善水者十餘人　甲持矛乘輕舫夜至葛草渡口擒往來計事者以沮其謀可也." 諸將皆從之果獲一小　乃能昌也. 執送於裔裔大喜乃唾昌面曰: "海賊皆推汝爲雄今爲　虜豈非我神　乎." 乃示衆斬之.
乾化三年癸酉以太祖屢著邊功累階爲波珍粲兼侍中以召之水軍之務盡委副將金言等而征討之事必令稟太祖行之. 於是太祖位冠百僚然非素志且畏讒不樂居位. 每出入公門平章國計惟抑情謹愼務得衆心好賢嫉惡. 每見人被讒輒悉解救. 有靑州人阿志泰本*　{諂}詐見裔喜讒乃　同州人笠全辛方寬舒等. 有司推之數年未決太祖立別眞僞志泰伏辜衆情稱快. 由是轅門將校宗室勳賢智計儒雅之輩莫不風靡景從太祖懼禍及復求　外.
四年甲戌裔又謂水軍帥賤不足以威敵乃解太祖侍中使復領水軍就貞州浦口理戰艦七十餘　載兵士二千人往至羅州. 百濟與海上草竊知太祖復至皆　伏莫敢動. 太祖還告舟楫之利應變之宜裔喜謂左右曰: "我諸將中誰可比擬乎." 時裔誣構叛罪日殺百數將相遇害者十有八九. 常自雲: "我得彌勒觀心法能知婦人陰私. 若有干我觀心者便行峻法." 遂*　{鍛}造三尺鐵杵有欲殺者輒熱之以撞其陰煙出口鼻死. 由是士女股慄怨憤日甚.
一日急召太祖入內裔方檢點誅殺人籍沒金銀寶器床帳之具怒目熟視太祖曰: "卿昨夜聚衆謀叛何耶." 太祖顔色自若輾然而笑曰: "烏有是哉." 裔曰: "卿莫　我. 我能觀心所以知也. 我將入定以觀了說其事." 乃合眼負手仰天良久. 時掌奏崔凝在側佯墜筆下庭取之因趨過太祖微語曰: "不服則危." 太祖乃悟曰: "臣實謀叛罪當死." 裔大笑曰: "卿可謂直也." 卽以金銀粧鞍　賜之曰: "卿勿復　我." 遂以步將康瑄詰黑湘金材瑗等副太祖增治舟　百餘　大船十數各方十六步上起樓櫓可以馳馬領軍三千餘人載糧餉往羅州. 是歲南方饑饉草竊蜂起戍卒皆食半菽. 太祖盡心救恤賴以全活.
初太祖年三十夢見九層金塔立海中自登其上. 貞明四年三月唐商客王昌瑾忽於市中見一人狀貌　偉鬚髮皓白頭戴古冠被居士服左手持三隻梡右手擎一面古鏡方一尺許謂昌瑾曰: "能買我鏡乎." 昌瑾以二斗米買之鏡主將米沿路散與乞兒而去疾如旋風昌瑾懸其鏡於市壁日光斜映隱隱有細字可讀其文曰: "三水中四維下上帝降子於辰馬. 先操　後搏鴨此謂運滿一三甲. 暗登天明理地遇子年中興大事. 混　跡沌名姓混沌誰知眞與聖. 振法雷揮神電於巳年中二龍見一則藏身靑木中一則現形黑金東. 智者見愚者盲興雲注雨與人征. 或見盛或視衰盛衰爲滅惡塵滓. 此一龍子三四遞代相承六甲子. 此四維定滅丑越海來降須待酉. 此文若見於明王國泰人安帝永昌. 吾之記凡一百四十七字."
昌瑾初不知有文及見之謂非常獻於裔. 裔令昌瑾物色求其人彌月竟不能得唯東州勃颯寺熾盛光如來像前有塡星古像如其狀左右亦持梡鏡. 昌瑾喜具以狀白裔歎異之令文人宋含弘白卓許原等解之. 含弘等曰: "三水中四維下上宰降子於辰馬者辰韓馬韓也巳年中二龍見一則藏身靑木中一則現形黑金東者靑木松也謂松嶽郡人以龍爲名者之子孫可以爲君主也. 王侍中有王侯之相豈謂是歟. 黑金鐵也今所都鐵圓之謂也. 今主初盛於此殆終滅於此乎. 先操　後搏鴨者王侍中御國之後先得　林後收鴨綠之意也." 三人相謂曰: "王猜忌嗜殺若告以實王侍中必遇害吾輩亦且不免矣." 乃詭辭告之.
至六月乙卯騎將洪儒裴玄慶申崇謙卜智謙等密謀夜詣太祖第共言推戴之意. 太祖固拒不許夫人柳氏手提甲領被太祖諸將扶擁而出令人馳且呼曰: "王公已擧義旗矣." 於是奔走來赴者不可勝記先至宮門鼓　以待者亦萬餘人. 裔聞之驚駭曰: "王公得之吾事已矣." 乃不知所圖以微服出自北門亡去內人淸宮以迎. 裔遁於巖谷信宿飢甚偸截麥穗而食尋爲斧壤民所害.
○(戊寅)元年夏六月丙辰，卽位於布政殿，國號高麗，改元天授。
丁巳，詔曰：「前主當四郡土崩之時　除寇賊漸拓封疆未及兼幷海內俄以酷暴御衆以姦回爲至道以威侮爲要術. 　煩賦重人耗土虛而猶宮室宏壯不遵制度勞役不止怨　遂興. 於是竊號稱尊殺妻戮子天地不容神人共怨荒墜厥緖可不戒乎. 朕資群公推戴之心登九五統臨之極移風易俗咸與惟新宜遵改轍之規深鑑伐柯之則. 君臣諧魚水之歡河海　晏淸之慶內外群庶宜悉朕懷." 群臣拜謝曰: "臣等値前主之世毒害良善*　{淫}虐無辜老稚　　莫不含寃幸今得保首領遭遇聖明敢不竭力以圖報效."
戊午王謂韓粲聰逸曰: "前主信讒好殺. 以卿貫鄕靑州土地沃饒人多豪傑恐其爲變將欲殲之乃召軍人尹全愛堅等八十餘人. 俱以非辜械繫在途卿其　往放還田裡."
庚申馬軍將軍桓宣吉謀逆伏誅.
辛酉詔曰: "設官分職任能之道斯存利俗安民選賢之務是急. 誠無官曠何有政荒. 朕　膺景命顯馭丕圖顧臨　以難安念庸虛之可懼. 唯慮知人不明審官多失　起遺賢之歎深乖得士之宜. 寢興載懷職此而已. 內外庶僚　稱其職則匪獨今時之致理足貽後代之可稱. 宜其登庸列　歷試群公勉務精選咸使僉諧自中及外具悉朕懷." 遂以韓粲金行濤爲廣評侍中韓粲黔剛爲內奉令韓粲林明弼爲徇軍部令波珍粲林曦爲兵部令蘇判陳原爲倉部令韓粲閻　爲義刑臺令韓粲歸評爲都航司令韓粲孫逈爲物藏省令蘇判秦勁爲內泉部令波珍粲秦靖爲珍閣省令是皆　性端方處事平允咸從創業之始俱　佐命之勳者也. 閼粲林積璵爲廣評侍郞前守徇軍部卿能駿倉部卿權寔　爲內奉卿閼粲金　英俊　爲兵部卿閼粲崔汶堅術　爲倉部卿一吉粲朴仁遠金言規　爲白書省卿林湘煖爲都航司卿姚仁暉*杳南{香南}　爲物藏卿能惠曦弼　爲內軍卿是皆夙達事務淸謹可稱奉公無怠敏於決斷允　衆心者也. 前廣評郞中康允珩爲內奉監前徇軍部郞中韓粲申一林寔　爲廣評郞中前廣評史國鉉爲員外郞前廣評史倪言爲內奉理決內奉史曲矜會爲評察前內奉史劉吉權爲徇軍郞中其餘司省各置郞史用備員數一無所缺蓋開國之初妙簡賢材以諧庶務也.
壬戌以韓粲朴質榮爲侍中.
以蘇判宗*侃少爲僧務行姦詐內軍將軍*은　{狄　}幼爲　鉗巧言取容皆得幸弓裔好行浸潤多陷良善誅之.
癸亥隱士朴儒來見賜冠帶.
乙丑詔曰: "爲國當務節儉. 民富倉實雖有水旱饑饉不能爲患. 所有內莊及東宮食邑積穀歲久必多朽損其以內奉郞中能梵爲審穀使."
以內奉員外郞尹珩爲內奉郞中內奉史李矜會爲內奉員外.
戊辰以白書省孔目直晟爲白書郞中徇軍郞中閔剛爲內軍將軍.
詔曰: "朕聞乘機革制正謬是詳導俗訓民號令必愼. 前主以新羅階官郡邑之號悉皆鄙野改爲新制行之累年民不習知以至惑亂. 今悉從新羅之制其名義易知者可從新制."
己巳馬軍大將軍伊昕巖謀叛棄市.
秋七月壬申以廣評郞能寔爲徇軍郞中.
癸巳廣評侍郞荀弼病免以兵部卿列評代之.
丙申靑州領軍將軍堅金來見.
以前兵部卿職預爲泰評侍郞.
八月己酉諭群臣曰: "朕慮諸道寇賊聞朕初卽位或構邊患分遣單使重幣卑辭以示惠和之意." 歸附者果衆獨甄萱不肯交聘.
庚戌朔方　巖城帥尹瑄來歸.
辛亥詔曰: "前主視民如草芥而惟欲之從乃信讖緯遽棄松嶽還居斧壤營立宮室百姓困於土功三時失於農業. 加以饑饉　臻疾疫仍起室家棄背道　相望一匹細布直米五升至使齊民賣身　子爲人奴婢. 朕甚悶焉其令所在具錄以聞." 於是得一千餘口以內庫布帛贖還之. 又詔曰: "人臣運佐時之奇略樹蓋世之高勳者錫之以分茅　土褒之以峻秩崇班是百代之常典千古之宏規也. 朕出自側微才識庸下誠資群望克踐洪基當其廢暴主之時竭忠臣之節者宜行賞賚以奬勳勞. 其以洪儒裴玄慶申崇謙卜智謙爲第一等給金銀器錦繡綺被褥綾羅布帛有差. 堅權能寔權愼廉湘金樂連珠麻煖爲第二等給金銀器錦繡綺被褥綾帛有差. 其第三等二千餘人各給綾帛穀米有差. 朕與公等欲救生民未能終守臣節以此爲功豈無　德. 然而有功不賞無以勸將來故有今日之賞公等明知朕意."
甄萱遣一吉粲閔　來賀卽位命廣評侍郞韓申一等迎於甘彌縣　至厚禮遣之.
甲寅以兵部卿萱寔爲內奉卿.
癸亥以熊運等十餘州縣叛附百濟命前侍中金行濤爲東南道招討使知牙州諸軍事.
丙寅以倉部郞中柳問律爲廣評郞中.
九月乙酉徇軍吏林春吉等謀叛伏誅.
庚寅以徇軍郞中玄律爲兵部郞中.
癸巳以前侍中具鎭爲羅州道大行臺侍中鎭辭以久勞前主不肯行王不悅謂劉權說曰: "昔予歷試險阻而未嘗告勞者實懼嚴威也今鎭固辭不行可乎." 權說對曰: "賞以勸善罰以懲惡宜加嚴刑以戒群下." 王然之鎭懼謝罪遂行.
甲午尙州賊帥阿字蓋遣使來附王命備儀迎之. 習儀於毬庭文武官俱就班廣評郞中柳問律與直省官朱瑄　爭列. 王曰: "讓爲禮宗敬乃德本. 今接賓以禮將觀厥成而問律瑄　爭列豈敬愼者乎. 宜　徙邊以彰其罪." 以徇軍郞中景訓代問律爲廣評郞中.
乙未以前內奉監金篆榮能惠　爲內軍卿.
丙申諭群臣曰: "平壤古都荒廢雖久基址尙存而荊棘滋茂蕃人遊獵於其*閒因而侵掠邊邑爲害大矣. 宜徙民實之以固藩屛爲百世之利." 遂爲大都護遣堂弟式廉廣評侍郞列評守之.
丁酉以珍閣省卿柳陟良當革命之際群僚倉卒散走獨不離本省所典倉庫無所亡失特授廣評侍郞.
冬十月庚申以守義刑臺卿能律爲廣評侍郞廣評侍郞職預爲內侍書記.
辛酉靑州帥波珍粲陳瑄與其弟宣長謀叛伏誅.
十一月始設八關會御儀鳳樓觀之歲以爲常.
○(己卯)二年春正月定都於松嶽之陽創宮闕置三省六尙書官九寺立市廛辨坊里分五部置六衛.
三月創法王王輪等十寺於都內兩京塔廟肖像之廢缺者　令修葺.
辛巳追謚三代. 以曾祖考爲始祖元德大王妃爲貞和王后; 祖考爲懿祖景康大王妃爲元昌王后; 考爲世祖威武大王妃爲威肅王后.
秋八月癸卯以靑州首鼠順逆訛言屢興親幸慰撫遂命城之.
九月癸未吳越國文士酋彥規來投.
冬十月城平壤.
○(庚辰)三年春正月新羅始遣使來聘.
康州將軍閏雄遣其子一康爲質拜一康阿粲以卿行訓之妹妻之遣郞中春讓於康州慰諭歸附.
秋九月辛丑甄萱遣阿粲功達獻孔雀扇智異山竹箭.
冬十月甄萱侵新羅取大良仇史二郡至於進禮郡. 新羅遣阿粲金律來求援王遣兵救之. 萱聞之引退始與我有隙是歲巡幸北界.
○(辛巳)四年春二月甲子黑水酋長高子羅率百七十人來投.
壬申達姑*은{達姑狄}百七十一人侵新羅道由登州將軍堅權邀擊大敗之匹馬無還者. 命賜有功者穀人五十石. 新羅王聞之喜遣使來謝.
夏四月乙酉黑水阿於閒率二百人來投.
秋九月己亥遣郞中撰行往巡邊郡存撫百姓.
冬十月丁卯創大興寺於五冠山迎置僧利言師事之.
壬申幸西京.
十二月辛酉冊子武爲正胤正胤卽太子.
百濟人宮昌明權等來投賜田宅.
○(壬午)五年春二月契丹來遺　駝馬及氈.
夏四月創日月寺於宮城西北.
六月丁巳下枝縣將軍元奉來投.
秋七月戊戌溟州將軍順式遣子降附.
冬十一月辛巳眞寶城主洪術遣使請降遣元尹王儒卿含弼等慰諭之.
是歲徙大丞質榮行波等父兄子弟及諸郡縣良家子弟以實西京.
幸西京新置官府員吏始築在城.
親定牙善城民居.
○(癸未)六年春三月甲申以下枝縣將軍元奉爲元尹.
辛丑命旨城將軍城達與其弟伊達端林來附.
夏六月癸未福府卿尹質使梁還獻五百羅漢　像命置於海州嵩山寺.
癸巳吳越國文士朴巖來投.
秋八月壬申碧珍郡將軍良文遣其甥圭奐來降拜圭奐元尹.
冬十一月戊申眞寶城主洪術遣其子王立獻鎧三十拜王立元尹.
○(甲申)七年秋七月甄萱遣子*　彌康{須彌康}良劒等來攻曹物郡命將軍哀宣王忠救之. 哀宣戰死郡人固守*　彌康{須彌康等失利而歸.
八月甄萱遣使來獻絶影島　馬一匹.
九月新羅王昇英薨. 其弟魏膺立來告喪王擧哀設齋追福遣使弔之.
是歲創外帝釋院九耀堂神衆院.
○(乙酉)八年春三月幸西京.
秋九月丙申渤海將軍申德等五百人來投.
庚子渤海禮部卿大和鈞均老司政大元鈞工部卿大福*謨左右衛將軍大審理等率民一百戶來附. 渤海本粟末靺鞨也. 唐武后時高勾麗人大祚榮走保遼東睿宗封爲渤海郡王. 因自稱渤海國幷有扶餘肅愼等十餘國有文字禮樂官府制度五京十五府六十二州地方五千餘里衆數十萬. 隣於我境而與契丹世　. 至是契丹主謂左右曰: "世　未雪豈宜安處." 乃大擧攻渤海大　　圍忽汗城大　　戰敗乞降遂滅渤海. 於是其國人來奔者相繼.
甲寅買曹城將軍能玄遣使乞降.
冬十月己巳高鬱府將軍能文率士卒來投以其城近新羅王都勞慰遣還唯留麾下侍郞盃近大監明才相述弓式等.
遣征西大將軍庾黔弼攻百濟.
乙亥王自將及甄萱戰於曹物郡黔弼引兵來會萱懼乞和以外甥眞虎爲質. 王亦以堂弟元尹王信交質以萱十年之長稱爲尙父. 新羅王聞之遣使曰: "萱反復多詐不可和親." 王然之.
十一月己丑耽羅貢方物.
十二月戊子渤海左首衛小將冒豆乾檢校開國男朴漁等率民一千戶來附.
○(丙戌)九年夏四月庚辰甄萱質子眞虎病死遣侍郞　萱送其喪甄萱謂我殺之殺王信進軍熊津. 王命諸城堅壁不出新羅王遣使曰: "甄萱違盟擧兵天必不祐若大王奮一鼓之威萱必自敗." 王謂使者曰: "吾非畏萱俟惡盈而自　耳." 萱聞讖雲: "絶影名馬至百濟亡." 至是悔之使人請還其馬王笑而許之.
冬十二月癸未幸西京親行齋祭巡歷州鎭.
是歲遣張彬如唐.
○(丁亥)十年春正月乙卯親伐百濟龍州降之. 時甄萱違盟屢擧兵侵邊王含忍久之. 萱益稔惡頗欲強呑故王伐之. 新羅王出兵助之.
乙丑甄萱送王信之喪遣信弟育迎之.
三月甲寅渤海工部卿吳興等五十人僧載雄等六十人來投.
辛酉王入運州敗其城主兢俊於城下. 甲子攻下近品城.
夏四月壬戌遣海軍將軍英昌能式等率舟師往擊康州下轉伊山老浦平西山突山等四鄕虜人物而還.
乙丑王攻熊州不克.
秋七月戊午遣元甫在忠金樂等攻破大良城虜將軍鄒許祖等三十餘人.
八月丙戌王　康州高思葛伊城城主興達歸款. 於是百濟諸城守皆降附.
九月甄萱攻燒近品城進襲新羅高鬱府逼至郊畿新羅王遣連式告急王謂侍中公萱大相孫幸正朝聯珠等曰: "新羅與我同好已久今有急不可不救." 遣公萱等以兵一萬赴之未至萱猝入新羅都城. 時羅王與妃嬪宗戚出遊鮑石亭置酒娛樂忽聞兵至倉卒不知所爲. 王與夫人走匿城南離宮從臣伶官宮女皆被陷沒. 萱縱兵大掠入處王宮令左右索王置軍中逼令自盡強辱王妃縱其下亂其嬪妾立王表弟金傅爲王虜王弟孝廉宰臣英景等盡取子女百工兵仗珍寶以歸. 王聞之大怒遣使弔祭親帥精騎五千邀萱於公山桐藪大戰不利萱兵圍王甚急. 大將申崇謙金樂力戰死之諸軍破北王僅以身免. 萱乘勝取大木郡燒盡田野積聚.
冬十月甄萱遣將侵碧珍郡芟大小木二郡禾稼.
十一月燒碧珍郡稻穀正朝索湘戰死之.
十二月甄萱寄書於王曰: "昨者新羅國相金雄廉等將召足下入京有同鼈應　聲是欲　披　翼必使生靈塗炭社稷丘墟. 是用先著祖鞭獨揮韓鉞誓百僚如皎日諭六部以義風不意姦臣遁逃邦君薨變. 遂奉景明王之表弟憲康王之外孫勸卽尊位再造危邦喪君有君於是乎在. 足下不詳忠告徒聽流言百計窺　多方侵擾尙不能見僕馬首拔僕牛毛冬初都頭索湘*　{束}手於星山陣下月內左相金樂曝骸於美利寺前. 殺獲居多追擒不少強羸若此勝負可知. 所期者掛弓於平壤之樓飮馬於浿江之水. 然以前月七日吳越國使班尙書至傳王詔旨: '知卿與高麗久通歡好共契隣盟比因質子之兩亡遂失和親之舊好互侵彊境不　干戈今專發使臣赴京本道又移文高麗宜相親比永孚於休.' 僕義篤尊王情深事大及聞詔諭卽欲祗承. 但慮足下欲罷不能困而猶鬪. 今錄詔書寄呈請留心詳悉. 且　　迭憊終必貽譏蚌鷸相持亦爲所笑宜迷復之爲戒無後悔之自貽."
是歲遣林彥如唐.
○(戊子)十一年春正月壬申溟州將軍順式來朝.
乙亥元尹金相正朝直良等將往救康州經草八城爲城主興宗所敗金相死之.
是月王*　甄萱書曰: "伏奉吳越國通和使班尙書所傳詔書一道兼蒙足下辱示長書　事者伏以華　膚使爰致制書尺素好音兼承敎誨捧芝檢而雖增感激闢華　而難遣嫌疑今托回軒輒敷危　. 僕仰承天假俯迫人推過　將帥之權獲赴經綸之會頃以三韓厄會九土凶荒黔黎多屬於黃巾田野無非於赤土庶幾　風塵之警有以救邦國之　. 爰自善隣於焉結好果見數千里農桑樂業七八年士卒閑眠及至酉年維時陽月忽焉生事至於交兵. 足下始輕敵以直前若　　之拒轍終知難而勇退如蚊子之負山. 拱手陳辭指天作誓: '今日之後永世歡和苟或　盟神其　矣.' 僕亦尙止戈之武期不殺之仁遂解重圍以休疲卒不辭質子但欲安民. 此則我有大德於南人也. 豈謂　血未乾兇威復作蜂　之毒侵害於生靈狼虎之狂爲梗於畿甸. 金城窘迫黃屋震驚仗義尊周誰似桓文之覇. 乘*閒謀漢唯看莽卓之姦致使王之至尊枉稱子於足下尊卑失序上下同憂以謂非有元輔之忠純豈得再安於社稷以僕心無匿惡志切尊王將援置於朝廷使扶危於邦國. 足下見毫釐之小利忘天地之厚恩斬戮君王焚燒宮闕　　卿士虔劉士民*희姜則取以同車珍寶則奪之　載. 元惡浮於桀紂不仁甚於　梟僕怨極崩天誠深卻日. 庶效鷹　之逐以申犬馬之勤再擧干戈兩更槐柳. 陸戰則雷馳電擊水攻則虎搏龍騰動必成功擧無虛發. 逐尹　於海岸積甲如山擒鄒祖於邊城伏屍蔽野燕山郡畔斬吉奐於軍前馬利城邊戮隨晤於纛下拔任存之日邢積等數百人捐軀破靑州之時直心等四五輩授首桐藪望旗而潰散京山含璧以投降康州則自南而來歸羅府則自西而移屬. 侵攻若此收復寧遙必期　水營中雪張耳千般之恨烏江亭上成漢王一捷之功竟息風波永淸　海. 天之所助命將何歸. 　承吳越王殿下德洽包荒仁深字小特出綸於丹禁諭　難於靑丘. 旣奉訓謨敢不尊奉. 若足下祗承睿旨悉　凶機不惟副上國之仁恩抑亦紹東海之絶緖. 若不過而能改其如悔不可追."
三月戊申渤海人金神等六十戶來投.
夏四月庚子幸湯井郡.
五月庚申康州元甫珍景等運糧於古子郡甄萱潛師襲康州珍景等還戰敗死者三百餘人將軍有文降於萱.
六月甲戌碧珍郡地震.
癸巳伊餐進慶卒贈大匡.
秋七月辛亥渤海人大儒範率民來附.
丙辰自將擊三年山城不克遂幸靑州.
八月幸忠州甄萱使將軍官昕城陽山王遣命旨城元甫王忠率兵擊走之. 官昕退保大良城縱軍芟取大木郡禾稼遂分屯烏於谷竹嶺路塞. 命王忠等往諜於曹物城.
新羅僧洪慶自唐　府航載大藏經一部至禮成江王親迎之置於帝釋院.
九月丁丑大相權信卒嘗以破黃山郡功授重阿餐.
丁酉渤海人隱繼宗等來附見於天德殿三拜人謂失禮大相含弘曰: "失土人三拜古之禮也."
冬十一月甄萱選勁卒攻拔烏於谷城殺戍卒一千將軍楊志明式等六人出降王命集諸軍於毬庭以六人妻子徇諸軍棄市.
是歲巡幸北界.
○(己丑)十二年夏四月乙巳幸西京歷巡州鎭.
六月壬寅以元甫長弼爲大相.
癸丑天竺國三藏法師摩*　羅來王備儀迎之明年死於龜山寺.
庚申渤海人洪見等以船二十　載人物來附.
秋七月己卯幸基州歷巡州鎭.
辛巳甄萱以甲卒五千侵義城府城主將軍洪術戰死王哭之慟曰: "吾失左右手矣." 又侵順州將軍元奉遁.
九月乙亥幸剛州.
丙子渤海正近等三百餘人來投.
冬十月丙申百濟一吉干廉昕來投.
甄萱圍加恩縣不克.
十二月甄萱圍古昌郡王自將救之.
○(庚寅)十三年春正月丁卯載巖城將軍善弼來投.
丙戌王自將軍古昌郡甁山甄萱軍石山相去五百步許遂與戰至暮萱敗走獲侍郞金渥死者八千餘人. 是日古昌郡奏: "萱遣將攻陷順州掠人戶而去." 王卽幸順州修其城罪將軍元奉.
庚寅以古昌郡城主金宣平爲大匡權行張吉爲大相. 於是永安河曲直明松生等三十餘郡縣相次來降.
二月乙未遣使新羅告古昌之捷羅王遣使報聘致書請相見. 是時新羅以東沿海州郡部落皆來降自溟州至興禮府摠百十餘城.
庚子幸　於鎭.
北彌秩夫城主萱達與南彌秩夫城主來降.
三月戊辰以白書省郞中行順英式　爲內議舍人.
夏五月壬辰幸西京.
六月庚子至自西京.
秋八月創安和禪院爲大匡王信願堂.
己亥幸大木郡以大丞弟弓爲天安都督府使元甫嚴式爲副使.
癸卯幸靑州.
丙午芋陵島遣白吉土豆貢方物拜白吉爲正位土豆爲正朝.
九月丁卯皆知邊遣崔奐請降.
冬十二月庚寅幸西京創置學校.
世家卷第一
