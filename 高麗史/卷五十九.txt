志卷第十三. 高麗史五十九.
正憲大夫工曹判書集賢殿大提學知  經筵春秋館事兼成均大司成臣鄭麟趾  奉敎修.
禮一.
○夫人函天地陰陽之氣有喜怒哀樂之情. 於是聖人制禮以立人紀節其驕*　{淫}防其暴亂所以使民遷善遠罪而成美俗也. 高麗太祖立國經始規模宏遠然因草創未遑議禮. 至於成宗恢弘先業祀圓丘耕籍田建宗廟立社稷睿宗始立局定禮儀然載籍無傳. 至毅宗時平章事崔允儀撰詳定古今禮五十卷然闕遺尙多自餘文籍再經兵火十存一二. 今據史編及詳定禮旁采周官六翼式目編綠蕃國禮儀等書分纂吉凶軍賓嘉五禮作禮志.
吉禮大祀.
　丘.
○　丘壇周六丈三尺高五尺十有二陛三　. 每　二十五步周垣四門. 燎壇在神壇南廣一丈高一丈二尺戶方六尺開上南出. 祀　丘有常日者孟春上辛祈穀無常日者孟夏擇吉雩祀. 祝版稱高麗國王臣王某敢明告. 玉幣上帝以蒼璧四圭有邸幣以蒼靑帝以靑圭赤帝以赤璋皇帝以黃琮白帝以白琥黑帝以玄璜. 幣如其玉凡幣之制皆長一丈八尺. 牲牢上帝及配主用蒼犢各一五方帝各用方色犢一. 若方色難備者以純色代之. 攝事上帝配主各用羊一五方帝各豕一. 獻官親祀太子若公侯伯爲亞獻太尉爲終獻. 太尉宰臣爲之或太尉爲亞獻光祿卿爲終獻. 攝事太尉爲初獻太常卿爲亞獻光祿卿爲終獻.
親祀儀.  齊戒. 前祀七日質明有司設行事執事官位於尙書省俱北向西上. 設太尉位於群官北稍西西向. 監察御史位二在西稍南東向. 群官就位立定太尉就位西向讀誓文曰: "正月某日上辛親祀祈穀於　丘. 各揚其職. 不供其事國有常刑." 讀訖竝再拜退. 王散齋四日於別殿致齋三日二日於正殿一日於齋宮. 凡預祀之官散齋四日致齋三日散齋皆於正寢致齋二日於本司一日於祀所無本司者宿尙書省. 散齋理事如故唯不弔喪問疾不作樂不判署刑殺文書不行刑罰不經穢惡致齋之日唯祀事得行其餘悉斷. 近侍之官應從祀者及從祀群官各於本司淸齋一宿無本司者宿尙書省. 工人二舞皆淸齋一宿於太常司. 前祀二日太尉奏告太祖陵祠如常告之儀告以配神作主之意. 前祀一日諸衛令其屬未後一刻各以其方器服守　每門二人每隅一人.
陳設. 前祀三日尙舍局設大次於外　東門之內道北南向設小次於卯陛之東西向. 守宮署設侍臣次於大次之前文左武右俱相向. 設行事陪祠官及有司次於內　東門之外道南竝隨地之宜. 設饌　於內　東門之外道北南向. 前祀二日郊社令帥其屬掃除壇之上下積柴於燎壇設權火於燎壇東北南向. 掌牲令具牲牢. 太樂令陳登歌之樂於壇上稍南北向設軒架於壇南. 前祀一日奉禮設王位於壇下東南西向飮福位於壇上午陛之西北向. 亞終獻飮福位在王位之後設亞終獻祀官位於王位之後稍南西向. 執事者位於其後每等異位俱重行西向北上. 監察御史位二於壇下一於東南西向一於西南東向. 設奉禮位於樂懸東北贊者二人在南差退俱西向. 　律郞位二一於壇上樂　之西北一於軒架之西北俱東向. 太樂令位於軒架之北北向. 奉禮又設王望燎位於柴壇之北南向. 奉禮贊者位於燎壇東北西向北上. 設陪祀文武官位於　門內東西道南每等異位重行文東西向北上武西東向北上. 又設祀官及從祀群官等門外位於東　門外如設次式. 設牲　於東　門外當門西向. 蒼牲一居前又靑牲一在北少退南上次赤牲一黃牲一白牲一玄牲一. 又蒼牲一在南少退北上. 又設掌牲令位於牲西南吏陪其後俱北向. 設諸太祝位於牲東各當牲後祝史各陪其後俱西向. 設太常卿省牲位於牲前近北. 又設御史位於太常卿之西俱南向. 太史令設神位版郊社令設上帝神座於壇上北方南向席以藁　. 配位太祖神座於東方西向席以莞. 靑帝於東陛北赤帝於南陛東皇帝於南陛西白帝於西陛南黑帝於北陛西席　以藁　. 告潔畢權徹上帝　　各二居前. 　實稻粱在左粱在稻前. 　實黍稷在右稷在黍前. 　十二在左爲三行右上. 第一行實形　在前魚　　餌粉　次之. 第二行榛子在前乾棗白　黑　次之. 第三行菱仁在前　仁栗黃鹿脯次之. 豆十二在右爲三行左上. 第一行實芹菹在前筍菹脾析菁菹次之. 第二行　菹在前　食魚　　　次之. 第三行豚拍在前鹿　　　　食次之. *등一實大羹在　豆*閒. 俎二一載牲首盤在豆右之南一載牲肉在前. 豆一實毛血. 匏爵三每爵有　. 太尊二一實明水一實泛齊. 著尊二一實明水一實醴齊. 犧尊二一實明水一實　齊. 山　二一實玄酒一實淸酒. 在壇上東南隅北向西上. 象尊二一實明水一實醍齊. 壺尊二一實明水一實沈齊. 山　四二實玄酒一實事酒一實昔酒. 在壇下南陛東北向西上. 尊皆加勺　有　以置爵. 設玉幣　於尊　之所設祝　於神位之右. 配位前著尊二一實明水一實泛齊. 犧尊二一實明水一實醴齊. 象尊二一實明水一實　齊. 山　二一實玄酒一實淸酒在壇上於上帝酒尊之東北向西上. 　　*등俎爵　祝　幣　之設竝如上帝儀無玉. 五方帝前各太尊二一實明水一實泛齊. 著尊二一實明水一實醴齊. 犧尊二一實明水一實　齊. 山　一實淸酒. 各設於神座之左而右向. 　豆各八　減白　黑　　餌粉　豆　脾析豚拍　食　食. 　　各一　實稻粱　實黍稷. 其*등實牲俎爵　幣玉之設竝如上儀. 設王洗二於午陛東南北向　洗在東爵洗在西. 　洗以　　水在洗東加爵. 　在洗西南. 肆　實以巾爵. 又設亞終獻洗二於王洗東南俱北向　水在洗東　在洗西南肆　實以巾爵.
　駕出宮. 致齋日晝漏上水五刻　駕發引. 發引前七刻奏一嚴前五刻奏二嚴所司陳大駕鹵簿諸衛各督其屬隊引內仗以次入陳於殿庭樞密以下左右侍臣俱詣大觀殿庭立班以俟. 前二刻奏三嚴王服　黃袍坐殿. 鳴鞭禁衛大喝: "再拜." 訖舍人喝: "樞密侍臣常起居." 訖閣門各引太子公侯伯宰臣就位立定舍人喝: "太子以下再拜." 西出. 侍中版奏外辦王降殿升　*　輦出興禮門外. 守宮宰臣奉辭. 王至儀鳳門內降輦入幄. 乘黃令進輅於儀鳳門階前南向千牛將軍一員執長刀立於輅前北向黃門侍郞在侍臣前. 太僕卿攝衣而升正立執　千牛將軍前執　. 侍中版奏外辦王出幄乘輅. 稱警　如常. 文武兩班常起居訖黃門侍郞奏請侍臣上馬侍中前承制退稱曰: "制可." 黃門侍郞退稱: "侍臣上馬." 舍人喝: "文武侍臣再拜." 訖太僕卿立授綏次百司留守奉辭. 黃門侍郞進當　駕前　奏稱: "黃門侍郞臣某言: '請　駕進發.'" 　伏興退復位. 　駕動稱警　. 侍中黃門侍郞夾侍千牛將軍夾路而趨. 　駕出昇平門權駐侍臣上馬訖黃門侍郞奏請車右升陪乘樞密上將軍各二員侍中前承制退稱曰: "制可." 黃門侍郞退復位車右再拜升訖　駕動. 稱警　不得鼓吹不得　譁. 其從祀官在玄武隊後如常儀. 　駕將至齋宮其先到諸祀官若執禮御史郊社令執事官俱朝服於齋宮門外北向西上立班奉迎再拜. 　駕至齋宮南門外廻輅南向車右降立輅前. 侍中進當　駕前　奏稱: "侍中臣某言: '請降輅.'" 　伏興退復位王降輅入齋宮. 　扇華蓋侍衛如常儀宿衛如式. 通事舍人各引從祀文武群官集齋宮門前. 文東武西舍人承旨　群官各還次.
省牲器. 省牲之日午後八刻諸衛之屬禁斷行人未後二刻郊社令率其屬以尊　　　入設於位. 凡祭器皆藉以席　豆又加蓋　. 未後三刻執禮官先入奉禮帥贊者俱入就位. 謁者贊引各引祀官及御史俱就位肄儀. 訖掌牲令牽牲就　位謁者引太常卿贊引引御史入詣壇東陛升視滌濯. 執尊者皆去　. 告潔訖引降就省牲位南向立. 掌牲令少前曰: "請省牲." 退復位太常卿省牲. 掌牲令又前擧手曰: "　." 還本位. 諸太祝各巡牲一　西向擧手曰: "充." 俱還本位. 諸太祝與掌牲令以次牽牲詣廚授太官. 謁者引光祿卿詣廚省鼎　申視滌濯監取明水火贊引引御史詣廚省饌具. 　律郞展視樂器各還齋所. 祀日未明五刻太官令帥宰人以　刀割牲取牲首七各盛於盤入設於壇上尊　所太官令入實　豆時奉設七坐豆右之南. 祝史以豆取毛血各置於饌所遂烹牲.
奠玉帛. 祀日未明三刻諸祀官及從祀官各服其服. 執禮官先入壇下郊社良　令各帥其屬入實尊　玉幣. 太祝以玉幣置於　. 太官令帥進饌者實諸　豆　　監察御史按視壇之上下*　{糾}察不如儀者還出. 未明二刻奉禮帥贊者先入再拜就位贊引引御史郊社令諸太祝及祝史令史與執尊　　冪者入自東門當壇南樂懸北重行北向西上立定. 奉禮曰: "再拜." 贊者承傳. 御史以下皆再拜訖執尊　　　者各就位. 贊引引御史諸太祝詣壇東陛升御史行掃除於上令史掃除於下訖復位. 謁者贊引各引祀官及從祀群官俱就門外位. 太樂令帥工人二舞入就位文舞入陳於懸北武舞立於懸南道西. 其升壇者皆脫　於下降納如常. 謁者引司空入就位立定奉禮曰: "再拜." 司空再拜訖. 謁者引司空詣壇東陛升行掃除於上降行樂懸於下. 訖引復位. 謁者贊引各引祀官通事舍人分引從祀群官入就位. 侍中詣行宮門前版奏外辦未明一刻王服袞冕以出. 　扇華蓋侍衛如常儀. 太常博士引太常卿凡太常卿前導皆博士先引. 太常卿引王入大次簾降太常卿博士閣門官分立於大次外左右. 郊社令以祝版進王署訖近臣奉出郊社令受各奠於　. 侍中版奏外辦簾卷. 王出次. 華蓋侍衛如常儀. 太常卿引王至內　門外近侍齋戒者陪從. 尙衣奉御以桓圭授殿中監殿中監受進王執圭. 華蓋仗衛停於門外. 王入自正門　律郞　　伏擧麾興. 凡取物者皆　　伏而取興奠物則奠訖　伏而後興. 工　　軒架奏黃鐘宮正安之曲. 王升降行止皆作正安之曲. 王至版位西向立. 每立定太常卿與博士退立於左. 偃麾　　樂止. 凡樂皆　律郞　　伏擧麾興工　　而後作偃麾　　而後止. 太常卿前奏請再拜退復位王再拜. 奉禮曰: "再拜." 衆官在位者皆再拜先拜者不拜. 太常卿前奏稱: "有司謹具請行事." 退復位. 　律郞擧麾軒架奏夾鍾宮景安之曲三成黃鍾角大簇徵姑洗羽各一成文舞作六成偃麾樂止. 太祝升煙燔牲首樂六成. 訖太祝擧牲首盤各由其陛授祝史祝史詣燎壇上別加柴燔之. 太常卿前奏請再拜王再拜. 奉禮曰: "再拜." 衆官在位者皆再拜. 諸太祝取玉幣於　各立於尊所. 太常卿引王詣壇軒架奏黃鍾宮正安之曲升自南陛侍中中書令以下左右侍衛量人從升. 王升壇北向立樂止. 太祝以玉幣授侍中侍中奉玉幣東向　進. 王搢圭受玉幣. 登歌作大呂宮嘉安之曲. 太常卿引王詣上帝神位前北向　奠訖執圭　伏興少退北向再拜. 訖登歌止. 太常卿引王少東東向立配座太祝以幣授侍中. 侍中奉幣北向進王搢圭受幣. 登歌作大呂宮仁安之曲. 太常卿引王詣配座前東向　奠訖執圭　伏興少退東向再拜訖登歌止. 太常卿引王軒架奏黃鍾宮正安之曲. 王降自南陛還版位西向立樂止. 初王將奠配位之幣五帝太祝各奉玉幣　奠神座前. 祝史燔牲首訖出詣饌所各奉毛血豆立於門外於登歌止祝史奉毛血豆入就壇下. 諸太祝各由其陛迎取於壇上俱進奠神座前.
進熟. 王升奠玉幣太官令出帥進饌者奉饌各陳於　門外謁者引司徒出詣饌所. 司徒奉上帝之俎太官令引饌入. 俎初入門軒架奏黃鍾宮　安之曲饌至陛樂止. 太祝俱進徹毛血之豆自東陛授祝史以出. 司徒升自午陛詣上帝神座前　奠俎. 諸太祝一時各奠俎上帝饌升自午陛; 配位饌升自卯陛; 五帝饌各由其陛. 諸太祝迎奠於神座前　豆蓋　先徹乃升　　旣奠卻其蓋於下設. 訖謁者引司徒降自東陛復位太官令退復位諸太祝各還尊所. 太常卿引王詣　洗位軒架奏黃鍾宮正安之曲. 王至洗位樂止. 殿中監進受圭侍中　取　興沃水內侍官　取盤承水. 王　手黃門侍郞　取巾於　興以進. 王　手黃門侍郞受巾　奠於　. 祝史以　取爵進　於洗西黃門侍郞取爵於　以進. 王受爵侍中酌　水內侍官奉盤承水. 王洗爵黃門侍郞　取巾於　興以進. 王拭爵. 訖黃門侍郞受巾奠於　. 侍中以　受爵授祝史祝史傳授太祝. 太祝受　取爵置尊所　上. 殿中監進圭王執圭. 太常卿引王軒架奏黃鍾宮正安之曲. 王自南陛升壇訖樂止. 謁者引司徒升自東陛立於尊所. 王詣上帝尊所侍中取爵於　進. 王受爵太祝去　侍中贊酌太尊之泛齊. 登歌作大呂宮嘉安之曲. 王詣上帝前　奠爵　伏興太常卿引王少退北向立樂止. 太祝持祝版進神座右東向　讀祝文訖　伏興樂作. 王再拜. 太祝奠版於　樂止. 太常卿引王詣配位尊所侍中取爵於　進王受爵. 太祝去　侍中贊酌著尊之泛齊登歌作大呂宮仁安之曲. 王詣配位前奠爵　伏興. 五帝太祝取爵於　酌太尊之泛齊各進奠神座前訖太常卿引王少退東向立樂止. 配位太祝持祝版進神座左北向　讀祝文訖　伏興樂作. 王再拜訖樂止. 太常卿引王詣飮福位北向立登歌作黃鍾宮禧安之曲. 太祝各以爵酌上尊福酒合置一爵一太祝持爵授侍中侍中西向奉以立王再拜訖侍中　以爵酒進王　搢圭受爵祭酒三祭於地　酒奠爵. 太祝各持俎進減神前　肉皆取前腳第二骨合置一俎上. 又太祝各以　進減黍稷飯合置一　以授司徒. 司徒西向　以進王受以授內侍. 內侍二人立於午陛下王受　肉　飯內侍升詣王位之左受退. 謁者引司徒降復位. 王　取爵遂飮卒爵侍中受虛爵以授太祝. 太祝受爵復於　還尊所. 王　伏興再拜樂止. 太常卿引王降自午陛軒架奏黃鍾宮正安之曲至版位西向立樂止. 文舞退軒架奏黃鍾宮崇安之曲退訖樂止. 武舞進軒架奏黃鍾宮崇安之曲舞者立定樂止. 初王將復位謁者引太尉詣　洗位北向立齋郞二人贊洗. 太尉　手　手祝史以　取爵立於洗西. 太尉取爵於　洗爵拭爵祝史以　受爵傳授太祝太祝受　取爵置尊所　上. 謁者引太尉自東陛升壇詣上帝尊所. 太尉取爵於　太祝去　太尉酌著尊之醴齊. 軒架奏黃鍾宮武安之曲武舞作鄕樂交奏. 詣上帝神座前北向　奠爵　伏興少退北向再拜訖又就配位前酌犧尊之醴齊如上儀. 少退東向再拜. 初太尉酌配位尊時五帝太祝各酌著尊之醴齊進奠神座前訖樂止. 謁者引太尉詣飮福位諸太祝各以爵酌　福酒合置一爵一太祝持爵進太尉之右西向立. 太尉再拜受爵　祭酒遂飮卒爵. 太祝進受虛爵復於　. 太尉興再拜訖謁者引太尉降復位. 初太尉獻將畢謁者引光祿卿詣　洗　手洗爵升酌　齊. 終獻如亞獻儀. 謁者引光祿卿降復位. 諸太祝各進　徹　豆興還尊所　豆各一少移故處. 登歌作大呂宮肅安之曲卒徹樂止. 奉禮曰: "賜　再拜." 在位官皆再拜飮福者不拜. 送神軒架奏夾鍾宮永安之曲鄕樂交奏. 太常卿前奏請再拜王再拜訖. 奉禮曰: "再拜." 衆官再拜. 樂一成止. 太常卿前奏請就望燎位. 太常卿引王軒架奏黃鍾宮正安之曲王就望燎位南向立樂止. 初賜　再拜訖諸太祝各執　進詣神座前取玉帛祝版以俎載牲體黍稷飯及爵酒各由其陛降壇南行詣柴壇自南陛升以玉帛祝版饌物置於燎柴. 奉禮曰: "可燎." 東西各六人擧權火. 火燎半柴太常卿前奏禮畢. 引王還大次. 軒架奏黃鍾宮正安之曲. 出中　門外太常卿奏請釋圭殿中監　受圭以授尙衣奉御. 王至大次樂止. 謁者贊引各引祀官通事舍人分引從祀群官以次出. 贊引引御史太祝以下俱復執事位. 奉禮曰: "再拜." 御史以下皆再拜贊引引出. 太樂令引工人以次出. 將士不得輒離部伍.
　駕還宮. 其日祀事禮畢. 王還齋殿停一刻頃奏初嚴所司轉仗衛鹵簿於還途如來儀. 奏二嚴樞密以下左右侍臣及文武百官各就位立定太樂令陳樂部於齋宮南門外. 王將出奏三嚴. 王服絳紗袍出坐殿禁衛大喝再拜. 樞密左右侍臣常起居訖閣門引太子公侯伯宰臣入就位常起居訖閣門以次引出. 侍中版奏外辦王出齋宮門外南向立乘黃令進輅於齋宮門外南向. 王乘輅千牛將軍馭駕如來儀. 百官常起居訖黃門侍郞請　駕進發退復位　駕動. 侍衛如常儀. 黃門侍郞千牛將軍夾輅而趨至侍臣上馬所黃門侍郞奏請　駕少駐　侍臣上馬侍中前承制退稱曰: "制可." 黃門侍郞退稱曰: "侍臣上馬." 舍人喝: "侍臣再拜上馬." 黃門侍郞奏請　車右升侍中承制退稱曰: "制可." 黃門侍郞退復位車右再拜升訖. 黃門侍郞奏請　駕進發退復位. 　駕動鼓吹樂部振作. 而還至昇平門外少駐侍臣下馬車右降. 訖　駕入昇平門留守百官　再拜.
有司攝事儀. 齋戒. 在上親祀儀. 其祀官已齋,而闕者通攝行事. 前祀一日太尉帥群官具公服詣大觀殿庭王出親授祝版. 太尉受訖具儀衛帥祀官詣祀所.
陳設. 前祀二日守宮署設行事執事官次於壇東　門之外及齋坊之內隨地之宜設饌　於內　東門之外道南北向. 前一日郊社令帥其屬掃除壇之上下積柴於燎壇. 掌牲令具牲牢太樂令陳登歌之樂於壇上稍南北向設軒架於壇南立舞表於軒架之北. 郊社令設望燎位於柴壇之北南向. 設權火於柴壇之東北南向. 奉禮設太尉群官位於壇下東南西向執事者位於其後每等異位俱重行西向北上. 監察御史位二於壇下一於東南西向一於西南東向. 設奉禮位於樂懸東北. 贊者二人在南差退俱西向. 　律郞位於壇上樂　之西北東向. 太樂令位於軒架之北北向. 設獻官飮福位於午陛之上稍西北向. 又設奉禮位於燎壇東北西向北上. 設牲　於東　門外當門西向. 牲七羊牲一居前豕牲五在北少退南上. 羊牲一在南少退. 又設掌牲令位於牲西南吏陪其後俱北向. 設諸祝史位於牲東各當牲後俱西向. 設太常卿省牲位於牲前近北又設御史位於太常卿之西俱南向. 神位及祭器牲牢陳設　如親祀儀. 設洗二於卯陛南北向　洗在東爵洗在西. 　在洗東皆加勺　在洗西南肆　實以巾爵.
省牲器. 省牲之日午後八刻諸衛之屬禁斷行人. 未後二刻郊社令帥其屬掃除壇之上下帥齋郞以尊　　　入設於位升壇者自東陛. 未後三刻執禮官先入奉禮帥贊者俱入就位. 謁者贊引各引祀官御史俱就位肄儀. 掌牲令以牲就　位. 謁者引太常卿贊引引御史入詣壇東陛升視滌濯. 祝史去　告潔訖引降就省牲位南向立. 掌牲令少前曰: "請省牲." 退復位. 太常卿省牲掌牲令又前擧手曰: "　." 還本位. 諸祝史各巡牲一　西向擧手曰: "充." 俱還本位. 諸祝史與掌牲令以次牽牲詣廚授太官. 謁者引光祿卿詣廚省鼎　申視滌濯監取明水火. 贊引引御史詣廚省饌具. 　律郞展視樂器. 各還齋所. 祀日未明五刻太官令帥宰人以　刀割牲取牲首七各盛於盤入設於壇上尊　所太官令入實　豆時奉設七座豆右之南. 祝史以豆取毛血各置於饌所遂烹牲.
奠玉帛. 祀日未明三刻諸祀官各服其服. 執禮官先入壇下郊社良　令各帥其屬入實尊　玉幣. 祝史以玉幣置於　. 太官令帥進饌者實諸　豆　　. 郊社令以祝版各置於　. 監察御史按視壇之上下*　{糾}察不如儀者還出. 未明二刻奉禮帥贊者先入就位再拜. 贊引引御史郊社令諸祀官諸祝史及齋郞與執尊　　　者入自東門當壇南重行北向西上立定. 奉禮曰: "再拜." 贊者承傳. 御史以下皆再拜. 訖執尊　　　者各就位. 贊引引御史諸祝史詣壇東陛升御史行掃除於上令史掃除於下訖復位. 謁者贊引各引祀官俱就門外位. 太樂令帥工人二舞入就位. 文舞入陳於懸北武舞立於懸南道西. 謁者引司空入就位立定奉禮曰: "再拜." 司空再拜. 訖謁者引司空詣壇東陛升行掃除於上降行樂懸於下訖引復位. 謁者贊者贊引各引獻官入就位奉禮曰: "再拜." 獻官皆再拜其先拜者不拜. 謁者進太尉之左白: "有司謹具請行事." 退復位. 　律郞　　伏擧麾興工　　軒架奏夾鍾宮景安之曲三成. 文德之舞六成偃麾　　樂止. 祝史升煙燔牲首樂六成. 訖祝史擧牲首盤各由其陛授齋郞齋郞詣燎壇上別加柴燔之. 奉禮曰: "再拜." 在位者皆再拜. 祝史取玉幣於　立於樽所謁者引太尉自南陛升壇北向立. 祝史以玉幣東向授太尉太尉受玉幣. 登歌作大呂宮嘉安之曲. 太尉進上帝神座前北向　奠　伏興少退北向再拜訖樂止. 太尉進配位神座前東向立配座祝史以幣授太尉. 登歌作大呂宮仁安之曲. 太尉進配位神座前東向　奠　伏興少退東向再拜. 初太尉將奠配位之幣諸祝史奉玉幣各奠於五方帝神座前訖樂止. 謁者引太尉降自南陛還本位. 燔牲首訖齋郞出詣饌所各奉毛血豆立於門外. 登歌止奉毛血豆入各由其陛升諸祝史迎取於壇上俱進奠神座前退立於尊所.
進熟. 太尉升奠玉幣太官令出帥進饌者奉饌各陳於　門外. 謁者引司徒出詣饌所司徒奉上帝之俎太官令引饌入. 俎初入門軒架奏黃鍾宮　安之曲饌至階樂止. 祝史俱進徹毛血之豆自東陛授齋郞以出. 司徒升自午陛詣上帝神座前　奠俎諸祝史各奠俎諸位. 饌升諸祝史迎奠於神座前. 　豆蓋　先徹乃升　　旣奠卻其蓋於下設. 訖謁者引司徒降自東陛復位太官令退復位. 諸祝史還尊所. 謁者引太尉至洗位　手　手齋郞以　取爵立於洗西. 太尉取爵於　洗爵拭爵以授齋郞. 齋郞以爵　授祝史祝史受　取爵置尊所　上. 謁者引太尉自南陛升壇取爵於　祝史去　. 太尉酌太尊之泛齊登歌作大呂宮嘉安之曲. 太尉詣上帝前　奠爵　伏興少退北向立樂止. 祝史進神座右東向　讀祝文. 訖樂作. 太尉再拜祝史奠版於　樂止. 太尉詣配位尊所祝史去　. 太尉酌著尊之泛齊登歌作大呂宮仁安之曲. 太尉詣配位前　奠爵　伏興少退東向立樂止. 祝史進神座左北向　讀祝文. 訖樂作. 太尉再拜訖樂止. 初太尉酌配位尊時五帝祝史各酌太尊之泛齊進奠神座前. 謁者引太尉詣飮福位北向立諸祝史各以爵酌　福酒合置一爵. 一祝史持爵進太尉之右西向立太尉再拜受爵　祭酒　酒奠爵. 又祝史以俎進減神座前　肉皆取前腳第二骨共置一俎上. 又以　進減黍稷飯合置一　以授太尉大尉受以授齋郞取爵遂飮卒爵. 祝史進受虛爵復於　. 太尉興再拜訖謁者引太尉降復位. 文舞退軒架奏黃鍾宮崇安之曲退訖樂止. 武舞進軒架奏黃鍾宮崇安之曲. 舞者立定樂止. 謁者引太常卿詣　洗位　手　手. 洗爵拭爵以授齋郞齋郞受以授祝史. 謁者引太常卿自東陛升壇詣上帝尊所北向立. 祝史去　. 太常卿酌著尊之醴齊軒架奏黃鐘宮武安之曲武舞作. 鄕樂交奏. 奠爵訖　伏興少退北向再拜次詣配位前酌犧尊之醴齊如上儀. 初太常卿酌配位尊時五帝祝史各酌著尊之醴齊進奠神座前. 訖樂止. 謁者引太常卿詣飮福位. 諸祝史各以爵酌　福酒合置一爵. 一祝史持爵進太常卿之右西向立太常卿再拜受爵　祭酒遂飮卒爵. 祝史進受虛爵復於　. 太常卿興再拜謁者引太常卿降復位. 初太常卿獻將畢謁者引光祿卿詣　洗升酌　齊. 終獻如亞獻之儀. 訖謁者引光祿卿降復位. 諸祝史各進　徹　豆　豆各一小移故處. 登歌作大呂宮肅安之曲. 卒徹樂止祝史還尊所. 奉禮曰: "賜　再拜." 在位者皆再拜飮福者不拜. 送神軒架奏夾鍾宮永安之曲鄕樂交奏. 奉禮曰: "再拜." 衆官在位者皆再拜樂一成止. 謁者引太尉詣望燎位南向立. 衆官將拜諸祝史執　各詣神座前取玉幣祝版. 齋郞以俎載牲體黍稷飯爵酒各由其陛降壇南行詣燎壇自南陛升以玉帛祝版饌物置於燎壇. 奉禮曰: "可燎." 東西各六人擧權火. 火燎半柴謁者進太尉之左白: "禮畢." 引太尉出. 謁者贊引各引祀官以次出. 贊引引御史以下俱復執事位. 立定. 奉禮曰: "再拜." 御史以下皆再拜. 贊引引出工人二舞以次出.
孟夏親雩如親祀祈穀儀. 但誓文曰: "今年四月某日王親雩祀　丘云云." 有司攝事如祈穀攝事儀.
成宗. 二年正月辛未王親祀　丘祈穀配以太祖祈穀之禮始此.
方澤.
○顯宗. 二十二年正月. 親祭方澤.
靖宗. 二年二月庚戌朔祭方澤. 十年十月丙申祭神州地祇.
仁宗. 五年三月戊午. 制方澤祭地*　{祇}四郊迎氣.
社稷.
○社稷壇社在東稷在西. 各廣五丈高三尺六寸四出陛五色土爲之. 　坎二各在兩壇子陛之北. 南出陛方深取足容物. 祭日. 仲春仲秋上戊及臘. 神位. 祭大社以后土氏配祭大稷以后稷氏配. 大社大稷位壇上北方南向席皆以藁　. 后土后稷位壇上西方東向席皆以莞. 玉幣. 玉以兩圭有邸幣以黑長一丈八尺. 牲牢社稷豕各一. 獻官太尉爲初獻太常卿爲亞獻光祿卿爲終獻太尉八座爲之.
齊戒. 前祭七日平明太尉誓祭官公卿已下於尙書省曰: "某月某日上戊祭於大社大稷. 各揚其職. 不供其事國有常刑." 凡預祭之官散齋五日致齋二日. 散齋皆於正寢致齋二日一日於本司一日於祭所. 無本司者於尙書省. 前祭一日諸衛令其屬未後一刻各以其方器服守衛社壇門每門二人. 太樂工人俱淸齋一宿於太常司.
陳設. 前祭一日守宮署設太尉亞終獻次於社壇西門外從祭群官次於其側. 設饌　於東門之外道北南向. 郊社令帥其屬掃除壇之上下. 掌牲令具牲牢. 太樂令陳軒架之樂於壇南陳登歌於兩壇之*閒. 前祭一日奉禮設祭官公卿以下位於西門之內執事位於其後每等異位俱重行東向北上. 設御史位二於壇下一於大社壇東南西向一於大稷壇西南東向. 令史各陪其後. 設奉禮郞位於樂懸北. 贊者二人在南差退俱東向北上. 設　律郞位於大社壇上東南西向. 設太樂令位於軒架之北北向. 設牲　於東門之外當門西向. 又設掌牲令位於牲西南吏陪其後俱北向. 設諸祝史位於牲東各當牲後俱西向. 設太常卿省牲位於牲前近北又設御史位於太常卿之西俱南向. 設酒尊之位. 大社太尊二著尊二　二在壇上東南隅北向后土氏象尊二著尊二　二在大社酒尊之東俱北向西上. 尊皆加勺　設　以置爵. 設大稷后稷酒尊於其壇上如大社后土之儀. 設洗於大稷壇西南北向　水在洗東　在洗西南肆　實以巾爵. 執尊　　　者各位於其後. 設玉帛之　於壇上尊　之所. 祭日未明五刻太史郊社令各服其服升設大社大稷神座各於壇上近北南向. 設后土氏神座於大社神座之右后稷氏神座於大稷神座之右俱東向.
省牲器. 前祭一日　後郊社令帥齋郞以尊　　洗　　入設於位. 升壇者各自西陛. 執禮官先入壇下亞終獻以下竝入肄儀. 訖掌牲令以牲就　位. 贊引引御史謁者引太常卿詣大社壇西陛升視滌濯. 執尊者皆擧　. 告潔次詣大稷壇如大社之儀. 訖引降就省牲位南向立掌牲令少前曰: "請省牲." 退復位太常卿省牲. 掌牲令又前北向擧手曰: "　." 還本位. 諸祝史各巡牲一　西向擧手曰: "充." 還本位. 諸祝史與掌牲令以次牽牲詣廚授太官令. 謁者引光祿卿詣廚省鼎　申視滌濯監取明水火. 贊引引御史詣廚省饌具訖俱還齋所. 祭日未明十刻太官令帥宰人割牲取牲左　盛於盤置於尊　所入實*邊{　}豆時奉設各座　南. 祝史以豆取毛血各置於饌所.
奠玉帛. 祭日未明三刻諸祭官各服其服. 郊社良　令各帥其屬入實尊　玉幣. 太尊爲上實以醴齊; 著尊次之實以　齊; 　爲下實以淸酒. 配座之尊亦如之齊皆加明水酒皆加玄酒各實於上尊. 太官令帥進饌者實諸　豆　　. 　　各二居前　實稻*梁{粱}在左　實黍稷在右. 　十二在左爲三行右上: 第一行實形　在前魚　　餌粉　次之; 第二行榛子在前乾棗白　黑　次之; 第三行菱仁在前　仁栗黃鹿脯次之. 豆十二在右爲三行左上: 第一行實芹菹在前　菹脾析菁菹次之; 第二行　菹在前　食魚　　　次之; 第三行豚拍在前鹿　　　　食次之. 　二在　豆*閒實以羹加芼滑. 俎二一載牲體一載左脾. 匏爵三在　豆南每爵有　. 又豆一實以毛血. 未明二刻奉禮帥贊者先入就位. 贊引引御史諸祝史,與執尊　　　者入自西門當大社壇南重行北向東上立定. 奉禮曰: "再拜." 贊者承傳. 御史以下皆再拜訖. 執尊　　　者皆就位. 贊引引御史諸祝史詣大社壇西陛升行掃除於上令史掃除於下又詣大稷壇行掃除如大社之儀訖各就位. 未明一刻謁者贊引引祭官俱就門外位. 太樂令帥工人二舞入就位. 文舞入陳於懸北武舞入立於懸南道西. 謁者引司空入就位立定. 奉禮曰: "再拜." 司空再拜訖. 謁者引司空詣壇西陛升行掃除於上大稷壇亦如之降行樂懸於下引復位. 謁者贊引各引祭官入就位立定奉禮曰: "再拜." 祭官以下皆再拜其先拜者不拜. 謁者進太尉之左白: "有司謹具請行事." 退復位. 　律郞　　伏擧麾興工鼓　軒架奏林鍾宮寧安之曲文舞八成. 奉禮曰: "再拜." 衆官在位者皆再拜. 諸祝史取玉帛於　各立於尊所. 謁者引太尉詣大社壇升自南陛北向立祝史以玉帛西向授太尉. 太尉受玉帛登歌作應鍾宮嘉安之曲太尉進北向　奠於大社神座前　伏興少退北向再拜. 訖詣配位前西向立祝史以幣北向授太尉太尉受幣進　奠於后土神座前少退西向再拜訖登歌止. 謁者引太尉降自西陛詣大稷壇升奠玉幣如大社后土壇儀. 引太尉降復位. 初衆官拜訖齋郞各奉毛血之豆立於門外. 於登歌止齋郞奉毛血入各由其陛. 諸祝史迎取於壇上俱進奠於神座前退立於尊所.
進熟. 太尉旣升奠玉幣太官令出帥進饌者奉饌陳於西門外. 謁者引司徒出詣饌所奉大社之俎. 太官令引饌入. 俎初入門軒架奏大簇宮　安之曲饌至陛樂止. 祝史俱進徹毛血之豆自西陛授齋郞以出. 司徒升自午陛進奠俎於大社神座前諸祝史一時各奠俎大社大稷之饌升自南陛配位之饌升自西陛. 諸祝史迎取於壇上各設神座之前. 　豆蓋　先徹乃升　　旣奠卻其蓋於下設. 訖謁者引司徒降自西陛復位太官令退復位諸祝史還尊所. 謁者引太尉詣　洗　手齋郞以　取爵授太尉. 太尉洗爵拭爵授齋郞. 齋郞傳授祝史. 祝史受　取爵置尊所　上. 謁者引太尉詣大社壇. 升自南陛詣大社尊所取爵於　執尊者擧　. 太尉酌醴齊登歌作應鍾宮嘉安之曲太尉進大社神座前北向　奠爵　伏興少退北向立樂止. 祝史持版進於神座之右東向　讀祝文訖樂作太尉再拜訖樂止. 祝史奠版於　還尊所. 太尉詣后土氏酒尊所執尊者擧　. 太尉酌醴齊樂作. 太尉進后土氏神座前西向　奠爵興樂止. 少退西向立祝史持版進於神座之右北向　讀祝文訖樂作. 太尉再拜訖樂止. 祝史奠版於　還尊所. 謁者引太尉詣飮福位北向立祝史各以爵酌　福酒合置一爵一祝史持爵進太尉之右西向立. 太尉再拜受爵　祭酒三祭於地　酒奠爵. 祝史各持俎進減神座前　肉皆取前腳第二骨合置一俎上. 又以　進減黍稷飯合置一　以授太尉. 太尉受以授齋郞取爵遂飮卒爵. 祝史進受虛爵復於　. 太尉　伏興再拜謁者引太尉降自西陛詣　洗　手洗爵. 訖謁者引太尉詣大稷壇升自南陛酌獻樂作止飮福受　　如大社壇之儀. 謁者引太尉降復位. 文舞出軒架奏大簇宮崇安之曲出訖樂止. 武舞入軒架奏大簇宮崇安之曲舞者立定樂止. 初太尉將復位謁者引太常卿詣　洗　手洗爵訖謁者引太常卿自西陛升壇詣大社酒尊所. 執尊者擧　. 太常卿酌　齊. 武舞作軒架奏大簇宮武安之曲鄕樂交奏. 太常卿進大社神座前北向　奠爵興少退北向再拜訖詣后土氏酒尊所執尊者擧　. 太常卿酌　齊進后土氏神座前西向　奠爵興少退西向再拜訖樂止. 謁者引太常卿詣飮福位北向立祝史各以爵酌　福酒合置一爵. 一祝史持爵進太常卿之右西向立. 太常卿再拜受爵　祭酒遂飮卒爵. 祝史進受虛爵復於　. 太常卿興再拜. 謁者引太常卿降自西陛詣　洗　手洗爵. 訖詣大稷壇. 升獻樂作止飮福　如大社之儀. 訖謁者引太常卿降復位. 初太常卿獻后稷將畢謁者引光祿卿　手洗爵升酌　齊終獻如亞獻之儀. 訖謁者引光祿卿降復位武舞止祝史各進徹豆還尊所. 奉禮曰: "賜　再拜." 衆官再拜飮福. 受　者不拜. 送神軒架奏林鍾宮寧安之曲鄕樂交奏. 奉禮曰: "再拜." 衆官在位者皆再拜樂一成止. 謁者進太尉之左白: "請就望　位." 引太尉就望　北向立. 於衆官將拜祝史執　進神座前取玉幣. 齋郞以俎載牲體稷黍飯爵酒各由其陛降壇北行當　坎西行諸祝史以玉幣饌物置於坎. 訖奉禮曰: "可　." 坎東西各四人　土. 半坎謁者進太尉左白: "禮畢." 遂引太尉出. 謁者贊引各引祭官以下以次出. 贊引引御史祝史以下俱復執事位立定. 奉禮曰: "再拜." 御史以下皆再拜. 贊引引出工人二舞以次出. 其祝板燔於齋坊.
○成宗. 十年閏二月. 敎曰: "予聞社土地之主也地廣不可盡敬故封土爲社以報功也. 稷五穀之長也穀多不可　祭故立稷神以祭之. 禮曰: '王爲群姓立社曰大社; 自爲立社曰王社; 諸侯爲百姓立社曰國社; 自爲立社曰侯社; 大夫以下成群立社曰置社.' 故有國有家者不可不立社稷. 上自天子下至大夫示本報功不可不備. 爰自聖祖至於累朝未置夏松之祀尙虧周栗之　. 朕纘承以來凡所施爲必依禮典. 子穆父昭之室　　經營春祈秋報之壇方將創立. 其令群公擇地置壇." 於是始立社稷.
顯宗. 五年七月. 中樞使姜邯贊請修社稷壇令禮司撰定儀注從之. 然儀文史無傳焉.
文宗. 六年二月. 新築社稷壇於皇城內西. 戊子. 親行祀事. 八月乙酉制: "社壇配以后土勾龍氏. 其題主及祝文不宜稱名改勾龍爲后土氏."
宣宗. 四年正月己巳. 祭社稷以祈神兵助戰.
仁宗. 八年四月戊子. 日官奏: "今旱甚宜祈岳鎭海瀆諸山川及宗廟社稷每七日一祈. 不雨則還從岳瀆如初旱甚則修雩." 從之.  九年十一月癸酉. 祈雪. 十二月甲子. 祈雪.
忠惠王後二年十二月乙巳. 有事社稷享需皆闕.
志卷第十三.
