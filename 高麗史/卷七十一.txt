志卷第二十五. 高麗史七十一.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
樂二.
唐樂.
○唐樂高麗雜用之故集而附之.
樂器.
○方響[鐵十六]洞簫[孔八]笛[孔八]　　[孔九]琵琶[絃四]牙箏[絃七]大箏[絃十五]杖鼓敎坊鼓拍[六枚].
獻仙桃.
○舞隊[　衫]率樂官及妓[樂官黑衣　頭妓黑衫紅帶]立於南樂官及妓重行而坐. 妓一人爲王母左右各一人爲二挾齊行橫列. 奉蓋三人立其後引人丈二人鳳扇二人龍扇二人雀扇二人尾扇二人左右分立奉旌節八人每一隊*閒立. 樂官奏會八仙引子奉竹竿子二人先舞蹈而入左右分立樂止口號致語曰: "邈在龜臺來朝鳳闕奉千年之美實呈萬福之休祥敢冒宸顔謹進口號." 訖左右對立. 樂官又奏會八仙引子奉威儀十八人如前舞蹈而進左右分立. 王母三人奉蓋三人舞蹈而進立定樂止. 樂官一人奉仙桃盤授妓一人[擇年少者] 妓傳奉進王母王母奉盤唱獻仙桃元宵嘉會詞曰:
訖樂官奏獻天壽[慢]王母三人唱日暖風和詞曰:
訖樂官仍奏獻天壽令[　子]:
訖樂官又奏金盞子[慢]王母不出隊周旋而舞訖樂止. 王母少進奉袂唱麗日舒長詞曰:
訖退立樂官奏金盞子令[　子]兩挾舞舞進舞退復位樂止兩挾舞唱東風報暖詞曰:
訖樂官奏瑞　　[慢]三成訖王母少進唱海東今日詞曰:
訖復位樂官奏瑞　　[慢　子]兩挾舞齊行舞進舞退復位樂止兩挾舞唱北暴東頑詞曰:
樂官奏千年萬歲引子奉威儀十八人迴旋而舞三　退復位樂止. 奉竹竿子少進致語曰: "*　{斂}霞　而少退指雲路以言旋再拜階前相將好去." 訖樂官奏會八仙引子竹竿子舞蹈而退奉蓋王母各三人亦從舞蹈而退奉威儀十八人亦如之.
壽延長.
○舞隊樂官及妓衣冠行次如前儀. 樂官奏宴大淸引子妓二人奉竹竿子足蹈而進立於前樂止. 口號致語曰: "虹流　殿布禎祥瑞氣雲霞暎聖光萬方歸順來拱手梨園樂部奏中腔." 訖左右分立. 樂官又奏宴大淸引子妓十六人分四隊隊四人齊行舞蹈而進立定唱中腔令　雲暎彩色詞曰:
○樂官奏中腔令各隊迴旋而舞三　. 訖各隊頭一人隊隊分立爲四人或面或背而舞. 訖退坐低頭以手控地各隊第二人如前儀訖各隊第三人亦如之各隊第四人亦如之循環而畢如前儀向北立. 樂官奏破字令各隊四人不出隊一面一背而舞奉袂唱破字令靑春玉殿詞曰:
樂官奏中腔令竹竿子二人少進於前口號致語曰: "*大平時節好風光玉殿深深日正長花雜壽香薰綺席天將美祿泛金觴三邊奠枕投戈戟南極明星獻瑞祥欲識聖朝多樂事梨園新曲奏中腔." 訖樂官又奏中腔令如前儀足蹈而退各隊四人亦從舞蹈而退.
五羊仙.
○舞隊[　衫]率樂官及妓[樂官朱衣妓丹粧]立於南樂官重行而坐. 妓一人爲王母左右各二人爲四挾齊頭橫列. 奉蓋五人立其後引人丈二人鳳扇二人龍扇二人雀扇二人尾扇二人左右分立奉旌節八人每一隊*閒立. 立定舞隊　拍樂官奏五雲開瑞朝引子奉竹竿子二人先入左右分立樂止口號致語曰: "雲生鵠嶺日轉鼇山悅逢羊駕之眞仙　結鸞　之上侶雅奏値於儀鳳華姿妙於翩鴻冀借優容許以入隊." 訖對立. 奉威儀十八人前進左右分立王母五人奉蓋五人前進立定王母少進致語曰: "式歌且舞聊申頌禱之情　熾而昌用贊延洪之祚妾等無任激切屛營之至." 訖退樂官又奏五雲開瑞朝引子王母五人*　{斂}手足蹈而進立. 樂官奏萬葉熾瑤圖令[慢]王母五人齊行橫立而舞王母向左而舞左二人對舞右二人在後向右而舞右二人對舞左二人在後. 舞訖樂官奏　子令王母舞而中立餘四人舞而立四隅. 樂官奏中腔令王母五人不出隊周旋而舞訖唱步虛子令碧煙籠曉詞曰:
訖急拍樂隨之訖又奏步虛子令[中腔]. 王母向前左而舞前左迴旋對舞王母向前右亦如之向後左亦如之向後右亦如之. 舞訖就位樂官仍奏中腔令奉威儀十八人歌中腔令　雲映彩色詞舞蹈而迴旋三　. 唱訖退位樂官奏破字令王母五人舞. 訖奉袂唱破字令　　三山詞曰:
訖樂官奏中腔令竹竿子少進立口號致語曰: "歌淸別鶴舞妙回鸞百和沈煙紅日晩一聲遼鶴白雲深再拜階前相將好去." 訖舞蹈而退十八人相對少進舞蹈而退. 王母五人齊頭橫列王母少進口號致語曰: "　海塵淸共感昇平之化瑤臺路隔遽回汗漫之遊伏候進止." 舞蹈而退奉蓋五人亦從舞蹈而退.
拋毬樂.
○舞隊[　衫]率樂官及妓[樂官朱衣妓丹粧]立於南東上重行而坐. 奏摺花令妓二人奉竹竿子立於前樂止. 口號致語曰: "雅樂　　於麗景妓童部列於香階爭呈　　之姿共獻　　之舞冀容入隊以樂以娛." 訖左右分立樂官又奏摺花令妓十二人分左右隊隊六人舞入竹竿子後分四隊立樂止唱折花令三臺詞曰:
訖樂官又奏摺花令隊頭妓二人對舞進花甁前作折花狀舞退樂官奏水龍　令兩隊十二人迴旋而舞. 訖唱水龍　令洞天景色詞曰:
訖樂官奏小拋毬樂令. 左隊六人舞一面一背. 訖齊立樂止全隊唱小拋毬樂令兩行花竅詞曰:
訖隊頭一人進毬門前唱:
作拋毬戱中則全隊拜. 訖右隊六人舞一面一背訖齊立樂止全隊唱小拋毬詞.
訖隊頭一人進毬門前唱前詞作拋毬戱中則全隊拜. 訖左二人如上儀唱:
訖右二人如上儀唱前詞. 訖左三人如上儀唱:
訖右三人如上儀唱前詞訖左四人如上儀唱:
訖右四人如上儀唱前詞訖左五人如上儀唱:
訖右五人如上儀唱前詞訖左六人如上儀唱:
訖右六人如上儀唱前詞. 訖樂官奏淸平令左右隊向北立舞破子訖唱:
訖樂官奏小拋　樂令竹竿子二人少進樂止口號致語曰: "七般妙舞已呈飛燕之奇數曲淸歌且冀貫珠之美再拜階前相將好去." 訖退左右十二人以次舞退.
蓮花臺.
○舞隊樂官及妓衣冠行次如前儀. 置二蛤笠於前兩童女齊行橫立. 樂官奏五雲開瑞朝引子妓二人奉竹竿子分左右入於前童女坐樂止. 竹竿子口號曰: "綺席光華卜晝開千般樂事一時來. 蓮房化出英英態妙舞姸歌不世才." 訖對立. 樂官奏衆仙會引子童女入舞訖退復位奏白鶴子. 訖左童女起而與右童女唱微臣詞: 住在蓬萊下生蓮蘂有感君王之德化來呈歌舞之　娛. 訖樂官奏獻天壽令[慢]左童女左右手三　舞訖樂止兩童女唱獻天壽令日暖風和詞. 訖樂官奏　子令左童女舞訖兩童女唱　子令　苑人*閒詞. 訖樂官奏三臺令左童女舞訖樂官奏賀聖朝左先舞訖右舞訖樂官奏班賀舞兩童女或面或背三進退舞蹈而進　而取笠起着舞如前儀三進退訖樂官奏五雲開瑞朝引子竹竿子少進而立口號曰: "雅樂將終拜辭華席仙　欲返遙指雲程." 訖退兩童女再拜而退.
惜奴嬌[曲破].
○春早皇都　泮宮沼東風布輕暖梅粉飄香柳帶弄色瑞靄祥煙凝淺正値元宵行樂同民摠無*閒肆情懷何惜相邀是處裏容款.  無弄仗委東君遍有風光占五陵閑散從把千金五夜繼賞　徹春宵遊翫借問花燈金　瓊　果曾罕洞天裏一掠蓬瀛第恐今宵短.
誇帝里萬靈咸集永衛紫陌靑樓富臻旣庶矣四海昇平文武功勳蓋世賴聖主興賢佐恁致理.  氣緖凝和會景新訪雅致列群公錫宴在邇上元循典勝古高超榮異望絳　龍香飄飄　　.
景雲披靡露　輕寒若　盡是遊人才美陌塵潤寶沈遞笑指揚鞭多少高門勝會　是只有今夕誓無寐.
盛日凝理羽巢可窺　苑金關啓扉燼連宵寧防避暗塵隨馬明月 逐人無際調戱相歌　李未　已.
騁輪縱勒翠羽花鈿比織　雅同陪共越九衢遍　　逸料　雲容香惹風　懷袂遍寓目幾處瑤席繡　.
莫如勝　景壓天街際彩鼇擧百　聳倚鳳舞龍　滿目紅光寶翠動霽色餘霞暎散成綺.  漸灼蘭膏覆滿靑煙　地簇宮花　蕩紛委萬姓瞻仰苒苒雲龍香細共稽首同樂與衆方紀.
樓起　宮裏五福中天紛絳瑞絃管齊諧淸宛振逸天外萬舞低回紛繞羅紈搖曳頃刻轉輪歸去念感激天意.  幸列熙臺洞天遙遙望聖梓五夕華胥魚　　開十二聖景難逢無比人*閒動且經歲婉娩躊躇再拜五雲　　.
萬年歡[慢].
○禁　初晴見萬年枝上工　鶯聲藻殿連雲萍曦高炤　楹好是簾開麗景　金爐香暖煙輕傳呼道天　來臨兩行拱引簪纓.  看看筵敞三淸洞寶玉杯中滿酌犀　爛　芳　斜簪慶快春情更有簫韶九奏簇魚龍百戱俱呈吾皇願永保洪圖四方長樂昇平.
當今聖主理化感四塞永　狼煙太平朝野無征戰國內晏然風調雨順歌聲喧簫韶韻九奏鈞天願王永壽比南山更奏延年.
　　要肢輕　娜學內樣深深梳果如五鳳雙鸞相對舞隨腰帶乍遊　.  鶯幕滿頭花見綠楊摸　金　獻一庭細管繁絃裏誰把*종拋過.
舞鸞雙　香獸低散瑞景煙微投袂翩翩　拍遲遲按曲度瑤池.  曲遍新聲*　{斂}繡衣　綵袖高捧瓊　指月中丹桂春難老祝仙壽維祺.
憶吹簫[慢].
○血酒霜羅淚薄艶錦伊方敎我成行漸望斷斜橋　柳曲水歸雲月暗風高露冷獨自　抵孤城江南遠今夜就中愁損行人.  愁人舊香遺粉空淡淡餘暖隱隱殘*　{痕}到這裏思量是我　　無情水更無情侶我催　航一日三程休煩惱相見定約新春.
洛陽春.
○紗窓未曉黃鶯語蕙爐燒殘炷錦　羅幕度春寒昨夜裏三更雨.  繡簾閑倚吹輕絮*　{斂}眉山無緖把花拭淚向歸鴻問來處逢郞否.
月華淸[慢].
○雨洗天開風將雲去極目都無纖　當遇中秋夜靜月華如水素光晃金屋樓臺淸氣徹玉壺天地此際比無常三五嬋娟特異.  因念玉人千里待盡把愁　分付沈醉只恐難當漏盡又還經歲最堪恨獨守書　空對景不成歡意除是問姮娥覓取一枝仙桂.
轉花枝[令].
○平生自負風流才調口兒裏道得些知張鄭趙唱新詞改難令摠知顚倒解刷扮能*팽嗽表裏都　每遇着飮席歌筵人人盡道可惜許老了.  閻家大伯曾敎來道人生但寬懷不*　{須}煩惱遇良辰當美景追歡買笑剩活取百千年只恁　好若恨滿鬼使來追臨待　箇掩通着到.
感皇恩[令].
○騎馬踏紅塵長安重到人面依前似花好舊　才展又被新愁分了未成雲雨夢巫山曉.  千里斷　關山古道回首高城似天杳滿懷離恨付與落花啼鳥故人何處也靑春老. 和袖把金鞭腰如束素騎介驢兒過門去禁街人靜一陣香風滿路鳳鞋弓樣小彎彎露.  驀地被他回眸一顧便是令人斷　處願隨鞭　又被名　勒住恨身不做　閑男女.
醉太平.
○厭厭悶着厭厭悶着奴兒近日聽人咬把初心忘卻.  敎人病深　　拙憑誰與我分說破仔細思量　奈何見了伏些弱.
夏雲峯[慢].
○宴坐深軒檻雨輕壓暑氣低沈花洞彩舟泛　坐　淸　楚臺風快湘潭冷永日披襟坐久覺　絃脆管時換新音.  越娥蘭態蕙心呈妖　泥歡邀寵難禁筵上笑歌*閒發　履交侵醉鄕歸處*　{須}盡興滿酌高　向此免名　利鎖虛費光陰.
醉蓬萊[慢].
○漸亭　葉下　首雲飛素秋新霽華闕中天鎭　　佳氣嫩菊黃深拒霜紅淺近寶階香　玉宇無塵金莖有露碧天如水.  正値昇平萬機多暇夜色澄鮮漏聲　遞南極星中有老人呈瑞此處宸遊鳳輦何處度管絃淸脆太液波　披香簾卷月明風細.
黃河淸[慢].
○晴景初昇風細細雲收天澹如洗望外鳳凰雙闕　　佳氣朝罷香煙滿袖近臣報天顔有喜夜來連得封章奏大河徹底淸　.  君王壽與天齊馨香動上穹頻降佳瑞大晟奏功六樂初調角徵合殿春風乍轉萬花福千官盡醉內家傳　重開宴未央宮裏.
還宮樂.
○喜賀我皇有感蓬萊盡降神仙到乘鸞駕鶴御樓前來獻長壽仙丹玉殿階前排筵會今宵秋日到神仙笙歌寥亮呈玉庭爲報聖壽萬年.
淸平樂.
○眞主玉曆成康德睿寧安國中良時和歲　稔民阜樂何情　瑞木呈日五色月華重有光更羽鶴來儀鳳凰萬邦鄕齊供明皇祝遐齡聖壽無疆.
　子丹.
○鬪巧宮粧掃翠眉相喚折花枝曉來深入艶芳裏紅香散露　在羅衣盈盈巧笑詠新詞舞態　嬌姿　娜文回迎宴處簇神仙會赴瑤池.
水龍吟[慢].
○玉皇金闕長春民仰高天欣載年年一度定佳期風情多感慨綺羅競交會爭折花枝兩相對舞袖翩翩歌聲妙掩粉面斜窺翠黛.  錦額門開彩架毬兒裳先秀神仙隊融香拂席霓裳動　　環　寶座巍巍五雲密歡呼爭拜退管絃衆作欲歸去願吾皇萬年恩愛.
傾杯樂.
○禁漏花深繡工日永蕙風布暖漸韶景都門十二元宵三五銀蟾光滿連雲複道凌飛觀聳皇居麗佳氣瑞煙　　翠華宵倖是處層城　苑龍鳳燭交光星漢對咫尺鼇山開雉扇會樂府兩籍神仙梨園四部絃管漸曉色都人未散盈萬井山呼鼇　願歲歲天仗裏鎭瞻金輦.
太平年[慢中腔唱].
○皇州春滿群芳麗散異香　　鼇宮開宴賞佳致擧笙歌鼎沸永日遲遲和風媚柳色煙凝翠唯恐日西墜且樂歡醉.
金殿樂[慢踏歌唱].
○駕紫鸞　乘風　　遊仙紅霓　影近瑤池鶴戱芝田.  臨蕙圃飮瓊泉上蕭臺遙瞻九天對眞人蘂書親授已向南宮住長年.
淸夜無塵月色如銀酒斟時*　{須}滿十分浮名浮利休苦勞神嘆隙中駒石中火夢中身.
雖把文章開口誰親且逍遙樂取天眞幾時歸去作箇閑人對一張琴一壺酒一溪雲.
安平樂.
○開瓊筵慶佳辰綵　當中月華明笙歌樂如夢幻望丹山彩鳳飛舞邃庭.  遐艶異壽盃同斟　舞謳歌浹歡聲方今永永太平更衍多男共集錦昌壽恩.
愛月夜眠遲[慢].
○禁鼓初敲覺六街夜　車馬人稀暮天澄淡雲收霧捲亭亭皎月如珪　輪　出遙空無私照臨千里最堪憐有情風送得丹桂香微唯願素魄長圓把流霞對飮滿泛　觴醉　欄處賞翫不忍辜卻好景良時淸歌妙舞連宵　　懶入羅　任佳人　嗔我愛月每夜眠遲.
惜花春早起[慢].
○向春來覩林園　出滿檻鮮　流鶯海棠枝上弄舌紫燕飛　池閣三眠細柳垂萬條羅帶柔弱爲思量昨夜去看花猶自班駁.  *　{須}拌盡日樽前當媚景良辰且恁歡謔更　夜深秉燭對花酌莫辜輕諾隣　唱曉驚覺來連忙梳掠向西園惜群　恐　狂風吹落.
帝臺春[慢].
○芳草碧色　　遍南陌暖絮亂紅也似知人春愁無力憶得盈盈拾翠侶共攜賞鳳城寒食到今來海角逢春天涯爲客.  愁旋釋還似織淚暗拭又偸滴漫遍倚危欄　黃昏也只是暮雲凝碧拌則而今已拌了忘則　生便忘得又還問鱗鴻試重尋消息.
千秋歲[令].
○想風流態種種般般媚恨別離時大容易香　欲寫相思意相思淚滴香　字　堂深銀燭暗重門閉.  似當日歡娛何日遂願早早相逢重設誓美景良辰莫輕拌鴛鴦帳裏鴛鴦被鴛鴦枕上鴛鴦睡似恁地長恁地千秋歲.
風中柳[令].
○愛　雲長惜眉山尋乍相見一時眠起爲伊尙驗未欲將言相戱早樽前會人深意.  　時*閒阻眼兒早巴巴地便也解封題相寄　生是款曲終成連理管勝如舊來識底.
漢宮春[慢].
○春日遲遲稱遊人盡日賞燕芳菲新荷泛水漸入夏景雲奇炎光易息又早是零落風西白露點黃金菊蘂朝雲暮雪　　.  光陰迅速如飛邀酒朋共歡且恁開眉淸歌妙舞更兼玉管瑤　人生易老遇太平且樂嬉嬉莫待解朱顔頓覺年來不似當時.
花心動[慢].
○*署{暑}逼芳襟甚全無因依便敎人惡賴有枕溪百尺朱樓映日數重香箔　　圍定猶嫌暖紅日綻雨收殘腳漫試取紅　弄雪碎瓊推削.  粧罷低雲未　葉葉地仙衣剪輕裁薄汗酒淚珠急捧金盤向前顆顆盛卻鳳凰雙扇相交扇越　就越腰肢弱待做箇靑紗　*??　着.
仙苑春濃小桃枝枝已堪攀折乍雨乍晴輕暖輕寒漸近賞花時節柳搖臺　東風軟簾　靜幽禽調舌斷魂遠閑尋翠徑頓成愁結.  此恨無人共說還立盡黃昏寸心空切強整　衾獨掩朱扉　枕爲誰鋪設夜長宮漏傳聲遠紗　暎銀缸明滅夢回處梅梢半籠淡月.
雨淋鈴[慢].
○寒蟬淒切向長亭晩驟雨初歇都門帳飮無緖方留戀處蘭舟初催發執手相看淚眼竟無語凝咽念去去千里煙波暮靄沈沈楚天闊.  多情自古傷離別更那堪冷落淸秋節今　酒醒何處楊柳岸曉風殘月此去經年應是良辰好景虛設便縱有千種風情更與何人說.
行香子[慢].
○瑞景光融。煥中天霽煙，佳氣蔥蔥。皇居崇壯麗，金碧輝空。彤霄外、瑤殿深處，簾捲花影重重。迎步輦，幾簇真仙，賀慶壽新宮。  方逢。聖主飛龍。正休盛大寧，朝野歡同。何妨宴賞，奉宸意慈容。韶音按讀露觴將進，蕙爐飄馥香濃。長願承顏，千秋萬歲，明月清風。
雨中花[慢].
○宴關倚欄郊外乍別芳姿醉登長陌漸覺聯　離緖淡薄秋色寶馬頻嘶寒蟬晩正傷行客念少年　跡風流聲價　珠偸滴從前與酒朋花侶鎭賞　樓瑤席今夜裏淸風明月水村山驛往事悠悠似夢新愁苒苒如織斷　望極重逢何處暮雲凝碧.
迎春樂[令].
○神州麗景春先到看看是韶光早園林深處東風過紅杏裏鶯聲好.  漠漠靑煙遠遠道觸目是綠楊芳草莫惜醉重遊逡巡又年華老.
浪淘沙[令].
○有箇人人飛燕精神急將環　上華茵捉拍　隨袖紅擧風柳腰身.  　　輕裙妙　尖新曲終獨立*　{斂}香塵應是四肢嬌困也眉黛雙　.
御街行[令].
○燔柴煙斷星河曙寶輦回天步端門羽衛簇雕欄六樂舜韶先擧鶴書飛下　竿高聳恩　均　宇.  赤霜袍爛飄香霧喜色成春煦九儀三事仰天顔八彩旋生眉宇椿齡無盡羅圖有慶常作乾坤主.
西江月[慢].
○煙籠細柳暎粉墻垂絲輕　正歲稍暖律風和裝點後苑臺沼見乍開桃若燕脂染便*　{須}信江南春早又數枝零亂殘花飄滿地未曾掃.  幸到此芳菲時漸好恨*閒阻佳期尙杳聽幾聲雲裏悲鴻動感怨愁多少　送目層閣天涯遠甚無人音書來到又只恐別有深情盟言忘了.
遊月宮[令].
○當今聖主座龍樓聖壽應天長寶錢噴香煙玄宗遊月宮.  海晏河淸盛朝侍群臣喜呼萬歲萬人民開樂業願吾皇增福壽.
少年遊.
○芙蓉花發去年枝雙燕欲歸飛蘭堂花軟金爐香暖新曲動簾　.
桂枝香[慢].
○暖風遲日正韶陽時節淑景明媚一　雨打紅桃花落滿地閨獨坐簾高捲困春容懶臨香　自從檀郞金門獻賦不絶朱翠.  聞上國　有書回應賢良明庭已擢高第　破香　離恨卻成新喜早敎宴罷瓊林苑願歸來永同連理這回良夜從他桂枝香惹鴛被.
慶金枝[令].
○莫惜金縷衣勸君惜少年時花開堪折直*　{須}折莫待折空枝.  一朝杜宇　鳴後便從此歇芳菲有花有酒且開眉莫待滿頭絲.
百寶粧.
○一抹絃器初宴　堂琵琶人把當頭*　{　}雲腰素仍占絶風流輕　　撚生情艶態翠眉黛　無愁　似愁變新聲曲自成獲索共聽一奏梁州.  彈到遍急敲穎分明似語爭知指面纖柔坐中無語惟斷續金　曲終暗會王孫意轉步蓮徐徐　鳳鉤捧瑤觴爲喜知音勸佳人沈醉遲留.
滿朝歡[令].
○未央宮闕丹霞住十二玉樓揮錦繡雲開雉扇捲珠簾煙粉龍香添瑞獸.  瑤觴一擧蕭韶奏環　千官齊拜首南山翠應北華高共獻君王千萬歲.
天下樂[令].
○壽星明久壽曲高歌沈醉後壽燭熒煌手把金爐燃一壽香.  滿斟壽酒我意慇懃來祝壽問壽如何壽比南山福更多.
感恩多[令].
○羅帳半垂門半開殘燈孤月照　臺北斗漸移天欲曙漏更催.  攜手勸君離別酒　和紅粉滴金盃嗚咽問君今夜去幾時　.
臨江仙[慢].
○夢覺小庭院冷風漸漸　雨蕭蕭綺　外秋聲敗葉狂飄心搖奈寒漏永孤　　燭淚空曉無端處是　衾鴛枕閑過淸宵蕭條.  牽情惹恨爭向年少偏　覺*??來憔悴舊日風標魂消念　娛事煙波阻後約方遙還經歲問　生奈得如許無　.
解佩[令].
○　兒端正心兒　俊眉兒長眼兒入　鼻兒隆隆口兒小舌兒香軟耳　兒就中紅潤.  項如瓊玉髮如雲　眉如削手如春　　兒甘甛腰兒細腳兒去緊那些兒更休要問.
俗樂.
○高麗俗樂考諸樂譜載之. 其動動及西京以下二十四篇皆用俚語.
樂器.
○玄琴[絃六]琵琶[絃五]伽倻琴[絃十二]大琴[孔十三]杖　牙拍[六枚]無　[有粧飾.]舞鼓　琴[絃二]　　[孔七]中　[孔十三]小　[孔七]拍[六枚].
舞鼓.
○舞隊[　衫]率樂官及妓[樂官朱衣妓丹粧]立於南樂官重行而坐. 樂官二人奉鼓及臺置於殿中諸妓歌井邑詞鄕樂奏其曲. 妓二人先出分左右立於鼓之南向北拜訖　*　{斂}手起舞. 俟樂一成兩妓執　槌起舞分左右俠鼓一進一退. 訖繞鼓或面或背周旋而舞. 以槌擊鼓從樂節次與杖鼓相應. 樂終而止. 樂徹兩妓如前　伏興退.
動動.
○舞隊樂官及妓衣冠行次如前儀. 妓二人先出向北分左右立*　{斂}手足蹈而拜　伏興　奉牙拍唱動動詞起句[或無執拍]諸妓從而和之鄕樂奏其曲. 兩妓　揷牙拍於帶*閒俟樂終一腔起而立樂終二腔*　{斂}手舞蹈. 樂終三腔抽拍一進一退一面一背從樂節次或左或右或膝或臂相拍舞蹈. 俟樂徹兩妓如前*　{斂}手足蹈而拜　伏興退.
無　.
○舞隊樂官及妓衣冠行次如前儀. 妓二人先出向北分左右立*　{斂}手足蹈而拜　伏擧頭唱無　詞訖仍　. 諸妓從而和之鄕樂奏其曲. 兩妓俟樂終一腔執無　擧袖坐而舞樂終二腔起舞足蹈而進樂終三腔弄無　從樂節次齊行進退而舞俟樂徹兩妓如前*　{斂}手足蹈而拜　伏興退.
西京.
○西京古朝鮮卽箕子所封之地. 其民習於禮讓知尊君親上之義. 作此歌. 言仁恩充暢以及草木雖折敗之柳亦有生意也.
大同江.
○周武王封殷太師箕子於朝鮮. 施八條之敎以興禮俗朝野無事. 人民　悅. 以大同江比黃河永明嶺比嵩山頌禱其君. 此入高麗以後所作也.
五冠山.
○五冠山孝子文忠所作也. 忠居五冠山下事母至孝. 其居距京都三十里爲養祿仕. 朝出暮歸定省不少衰嘆其母老作是歌. 李齊賢作詩解之曰: 木頭雕作小唐　筋子拈來壁上　此鳥膠膠報時節慈顔始似日平西.
楊州.
○楊州卽高麗漢陽府北據華山南臨漢水. 土地平衍富庶繁華非他州比. 州人男女方春好遊相樂而歌之也.
月精花.
○月精花晉州妓也. 司錄魏齊萬惑之. 令夫人憂　而死. 邑人哀之追言夫人在時不相親愛以刺其狂惑也.
長湍.
○太祖巡省民風補助不給與民同樂. 民思其德久而不忘. 後王遊長湍工人歌祖聖之德因以頌禱而規戒之.
定山.
○定山公州屬縣. 縣人作是歌以　木錯節比之頌禱福祿也.
伐谷鳥.
○伐谷鳥之善鳴者也. 睿宗欲聞己過及時政得失廣開言路. 猶恐群下不言作此歌以諷諭之也.
元興.
○元興鎭東北面和寧府屬邑濱於大海. 邑人船商而還其妻悅而歌之.
金剛城
○契丹聖宗侵入開京焚燒宮闕顯宗收復開京築羅城國人喜而歌之. 或曰: "避蒙兵入都江華復還開京作是歌也." 金剛城言其城堅如金之剛也.
長生浦.
○侍中柳濯出鎭全羅有威惠軍士愛畏之. 及倭寇順天府長生浦濯赴援賊望見而懼卽引去. 軍士大說作是歌.
叢石亭.
○叢石亭奇轍所作也. 轍以元順帝中宮之弟仕爲平章. 奉使東還至江陵登此亭. 覽四仙之跡臨望大海作是歌也.
居士戀.
○行役者之妻作是歌托鵲　以冀其歸也. 李齊賢作詩解之曰: "鵲兒籬際　花枝　子床頭引網絲余美歸來應未遠精神早已報人知."
處容.
○新羅憲康王遊鶴城還至開雲浦忽有一人奇形詭服詣王前歌舞讚德從王入京自號處容. 每月夜歌舞於市竟不知其所在. 時以爲神人後人異之作是歌. 李齊賢作詩解之曰: "新羅昔日處容翁見說來從碧海中貝齒　唇歌夜月鳶肩紫袖舞春風."
沙里花.
○賦*　{斂}繁重豪強奪攘民困財傷作此歌托黃鳥啄粟以怨之. 李齊賢作詩解之曰: "黃雀何方來去飛一年農事不曾知鰥翁獨自耕芸了耗盡田中禾黍爲."
長巖.
○平章事杜英哲嘗流長巖與一老人相善. 及召還老人戒其苟進英哲諾之. 後位至平章事果又陷罪貶過之老人送之作是歌以譏之. 李齊賢作詩解之曰: "拘拘有雀爾奚爲觸着網羅黃口兒眼孔元來在何許可憐觸網雀兒癡."
濟危寶.
○婦人以罪徒役濟危寶. 恨其手爲人所執無以雪之作是歌以自怨. 李齊賢作詩解之曰: "浣沙溪上傍垂楊執手論心白馬郞縱有連　三月雨指頭何忍洗餘香."
安東紫靑.
○婦人以身事人一失其身人所賤惡. 故作此歌以絲之紅綠靑白反覆比之以致取捨之決焉.
松山.
○松山開京之鎭也. 自太祖都開京累世相承國祚延長歌之所由作也.
禮成江[歌有兩篇].
○昔有唐商賀頭綱善棋. 嘗至禮成江見一美婦人慾以棋賭之與其夫棋. 佯不勝輸物倍其夫利之以妻注. 頭綱一擧賭之載舟而去. 其夫悔恨作是歌. 世傳婦人去時粧束甚固頭綱欲亂之不得舟至海中旋迴不行. 卜之曰: "節婦所感不還其婦舟必敗." 舟人懼勸頭綱還之婦人亦作歌後篇是也.
冬栢木.
○忠肅王朝蔡洪哲以罪流遠島思德陵作此歌王聞之卽日召還. 或曰: "古有此歌洪哲就加正焉以寓己意."
寒松亭.
○世傳此歌書於瑟底流至江南江南人未解其詞. 光宗朝國人張晉公奉使江南江南人問之晉公作詩解之曰: "月白寒松夜波安鏡浦秋哀鳴來又去有信一沙　."
鄭瓜亭.
○鄭瓜亭內侍郞中鄭　所作也. 　自號瓜亭聯昏外戚有寵於仁宗. 及毅宗卽位放歸其鄕東萊曰: "今日之行迫於朝議也不久當召還." 　在東萊日久召命不至乃撫琴而歌之詞極悽　. 李齊賢作詩解之曰: "憶君無日不霑衣政似春山蜀子規爲是爲非人莫問只應殘月曉星知."
風入松.
○海東天子當今帝佛補天助敷化來理世恩深遐邇古今稀外國躬　盡歸依四境寧淸罷槍旗盛德堯湯難比.  且樂*大平時是處笙簫聲鼎沸幷　樂音家家喜祈祝焚香抽玉穗惟我聖壽萬歲永同山嶽天際.  四海昇平有德咸勝堯時邊庭無一事將軍寶劒休更揮.  南蠻北*은{狄}自來朝百寶獻我天　金階玉殿呼萬歲願我主長登寶位對此*大平時節絃管歌謠聲美.  主聖臣賢邂逅河淸海宴.  梨園弟子奏霓裳白玉簫我皇前仙樂盈庭皆應律君臣共醉*大平筵帝意多　是此日銀漏莫催頻傳.  文武官寮拜賀共祝皇齡.  天臨玉輦　金闕碧閣繞祥煙　紛花黛列千行笙歌寥亮盡神仙爭唱還宮樂詞爲報聖壽萬歲.
夜深詞.
○風光暖風光暖向春天上元嘉節設華筵燈殘月落下群仙宮漏促水涓涓花盈甁酒盈觴君臣君臣共醉*大平年　醉夜深　唱曉人心甚厚留連待人難待人難何處在深閉洞房待人難長夜不寐君不到羅　繡幕是仙*閒.
翰林別曲.
○元淳文[兪元淳]仁老詩[李仁老]公老四六[李公老]李正言[李奎報]陳翰林[陳　]雙韻走筆　基對策[劉　基]光鈞經義[閔光鈞]良鏡詩賦[金良鏡]偉試場景何如? 琴學士[琴儀]玉　門生云云[俚語凡歌詞中以俚語不載者倣此]唐漢書莊老子韓柳文集李杜集蘭臺集白樂天集毛詩尙書周易春秋周戴禮記云云[俚語]太平廣記四百餘卷偉歷覽景何如? 眞卿書飛白書行書草書篆　書　　書虞世南書羊鬚筆鼠鬚筆云云[俚語]吳生劉生兩先生偉走筆景何如? 黃金酒柏子酒松酒醴酒竹葉酒梨花酒五加皮酒鸚鵡盞琥珀杯云云[俚語]劉伶陶潛兩仙翁云云[俚謂]紅牡丹白牡丹丁紅牡丹紅芍藥白芍藥丁紅芍藥御榴玉梅黃紫薔薇芷芝冬柏偉*閒發景何如? 合竹桃花云云[俚語]偉相映景何如? 阿陽琴文卓笛宗武中　帶御香玉肌香雙伽耶琴金善琵琶宗智　琴薛原杖　偉過夜景何如? 一枝紅云云[語俚]蓬萊山方丈山瀛州三山此三山紅樓閣　　仙子綠髮額子錦繡帳裏珠簾半捲偉登望五湖景何如? 綠楊綠竹裁亭畔偉　黃鶯景何如? 唐唐唐唐楸子　莢木云云[俚語]削玉纖纖云云[俚語]偉攜手同遊景何如?
三藏.
○三藏寺裏點燈去有社主兮執吾手　此言兮出寺外謂上座兮是汝語.
蛇龍.
○有蛇含龍尾聞過太山岑萬人各一語斟酌在兩心.
紫霞洞.
○家在松山紫霞洞雲煙相接中和堂喜聞今日耆英會來獻一杯延壽漿一杯可獲千年　願君一杯復一杯世上春秋都不管池塘生春草園柳　鳴禽三韓元老開宴中和堂白髮戴花手把金*　{觴}相勸酒雖道風流勝神仙亦何傷月留琴奏太平年願公酩酊莫辭醉人生無處似尊前斷送百年無過酒杯行到手莫留殘殷勤爲公歌一曲是何曲調萬年　此生無復見羲皇願君努力日日飮太平身世惟醉鄕紫霞洞中和堂管絃聲裏滿座佳賓皆是三韓國老白髮戴花手把金觴相勸酒蓬萊仙人卻是未風流云云[俚語].
三國俗樂.
○新羅百濟高勾麗之樂高麗　用之編之樂譜故附著於此詞皆俚語.
新羅.
東京[卽　林府].
○新羅昇平日久政化醇美靈瑞屢見鳳鳥來鳴國人作此歌以美之. 其所謂月精橋白雲渡皆王宮近地世傳有鳳生巖.
東京.
○東京頌禱之歌也. 或臣子之於君父卑少之於尊長婦之於夫皆通. 其所謂安康卽　林府屬縣而亦名東京統於大也.
木州[今淸州屬縣].
○木州孝女所作女事父及後母以孝聞. 父惑後母之　逐之女不忍去留養父母益勤不怠父母怒甚又逐之女不得已辭去. 至一山中見石窟有老婆遂言其情因請寄寓老婆哀其窮而許之. 女以事父母者事之. 老婆愛之嫁以其子. 夫婦　心勤儉致富. 聞其父母貧甚邀致其家奉養備至父母猶不悅. 孝女作是歌以自怨.
余那山.
○余那山在　林境. 世傳書生居是山讀書擢第聯昏世族後掌試設宴其昏家喜而歌之. 自後掌試者設宴先歌此焉.
長漢城.
○長漢城在新羅界漢山北漢江上. 新羅置重鎭後爲高勾麗所據羅人擧兵復之作此以紀其功焉.
利見臺.
○世傳羅王父子久相失及得之築臺相見極父子之　作此以歌之號其臺曰利見. 蓋取易利見大人之意也. 王父子無相失之理或出會隣國或爲質子未可知也.
百濟.
禪雲山.
○長沙人征役過期不至其妻思之登禪雲山望而歌之.
無等山.
○無等山光州之鎭州在全羅爲巨邑. 城此山民賴以安樂而歌之.
方等山.
○方等山在羅州屬縣長城之境. 新羅末盜賊大起據此山良家子女多被擄掠. 長日縣之女亦在其中作此歌以諷其夫不卽來救也.
井邑.
○井邑全州屬縣. 縣人爲行商久不至其妻登山石以望之恐其夫夜行犯害托泥水之汚以歌之. 世傳有登岾望夫石雲.
智異山.
○求禮縣人之女有姿色. 居智異山家貧盡婦道. 百濟王聞其美欲內之. 女作是歌誓死不從.
高勾麗.
來遠城.
○來遠城在靜州卽水中之地. 狄人來投置之於此名其城曰來遠歌以紀之.
延陽[延山府].
○延陽有爲人所收用者以死自效比之於木曰: "木之資火必有　賊之禍. 然深以收用爲幸雖至於灰燼所不辭也."
溟州.
○世傳書生遊學至溟州見一良家女美姿色頗知書. 生每以詩桃之女曰: "婦人不妄從人待生擢第父母有命則事可諧矣." 生卽歸京師習擧業. 女家將納壻女平日臨池養魚魚聞警咳聲必來就食女食魚謂曰: "吾養汝久宜知我意." 將帛書投之有一大魚跳躍含書悠然而逝. 生在京師一日爲父母具饌市魚而歸剝之得帛書驚異卽持帛書及父書徑詣女家壻已及門矣. 生以書示女家遂歌此曲. 父母異之曰: "此精誠所感非人力所能爲也." 遣其壻而納生焉.
用俗樂節度.
○祀　丘社稷享太廟先農文宣王廟亞終獻及送神　交奏鄕樂. 冊王妃王太子王子王姬王太子加元服賓就幕歇引賓主去靴笏出就位　奏迎仙樂.
文宗二十七年二月乙亥敎坊奏: "女弟子眞卿等十三人所傳踏沙行歌舞請用於燃燈會." 制從之. 十一月辛亥設八關會御神鳳樓觀樂敎坊女弟子楚英奏: "新傳拋毬樂九張機別伎拋毬樂弟子十三人九張機弟子十人." 三十一年二月乙未燃燈御重光殿觀樂敎坊女弟子楚英奏: "王母隊歌舞一隊五十五人舞成四字或君王萬歲或天下太平."
恭愍王十四年十月庚戌初王命有司習正陵祭樂. 及是日親閱之. 壬子命宰樞祭正陵奏所習之樂. 十五年十二月甲寅宰樞享河南王使郭永錫奏鄕唐樂以請觀我樂也. 十六年正月丙午告錫命於徽懿公主魂殿初獻奏太平年之曲亞獻奏水龍吟之曲終獻奏憶吹簫之曲. 二十一年正月乙卯王幸仁熙殿行祭奏鄕唐樂.
志卷第二十五.
