列傳卷第六. 高麗史九十三.
正憲大夫工曹判書集賢殿大提學知  經筵春秋館事兼成均大司成臣鄭麟趾奉  敎修.
徐弼.
○徐弼利川人性通敏. 始以刀筆進累官至大匡內議令. 光宗賜宰臣王咸敏皇甫光謙及弼金酒器弼獨不受曰: "臣謬居宰輔已　寵恩又賜金器愈懼踰分且服用明等衰奢儉關理亂. 臣用金器君將何用?" 光宗曰: "卿能不以寶爲寶予當以卿言爲寶." 弼嘗進見曰: "願上莫賞無功無忘有功." 光宗　然. 翼日遣近臣問有功無功者爲誰對曰: "有功者元甫式會是也無功者若輩是也其以此奏." 時光宗厚待投化漢人擇取臣僚第宅及女與之. 一日弼奏曰: "臣居第稍寬願以獻焉." 光宗問其故對曰: "今投化人擇官而仕擇屋而處世臣故家反多失所. 臣愚誠爲子孫計. 宰相居第非其有也及臣之存請取之. 臣以祿俸之餘更營小第. 庶無後悔." 光宗怒. 然卒感悟不復奪臣僚第宅. 又內廐馬死光宗欲罪主者弼引孔子不問馬之說爭之主者得免. 其　　如此. 十六年卒年六十五. 謚貞敏累贈三重大匡太師內史令後配享光宗廟庭. 子廉熙英熙自有傳.
崔承老[*(崔)齊顔].
○崔承老慶州人父殷含仕新羅至元甫. 久無嗣禱而生承老. 性聰敏好學善屬文. 年十二太祖召見使讀論語甚嘉之賜　盆命隸元鳳省學生賜鞍馬例食二十碩. 自是委以文柄. 成宗元年爲正匡行選官御事上柱國. 時王求言承老上書曰: "臣生長草野性　愚暗且無學術幸値明時久　近職累竊殊榮雖微長策可以匡時猶有片心期於報國. 竊見開元史臣吳兢撰進貞觀政要欲勸玄宗勤修*大宗{太宗}之政蓋以事體相近不出一家而其政休明可爲師範也. 臣伏見太祖之創業垂統所謂祖有功也諸宗之嗣位守成所謂宗有德也. 祖旣有國有家以啓子孫之福慶宗乃或興或廢未免一時之過愆所以然者政有理荒事有善惡多不愼終如始至於危亂是誠可痛也. 自我太祖開國以來臣所及知者皆誦在臣心. 令謹錄五朝政化善惡之*跡可鑑可戒者條奏以聞. 伏審我太祖神聖大王之御極也時當百六運　一千. 當初　亂夷凶天生前主而假手在後膺圖受命人知聖德以歸心. 於是値金　自滅之期乘丙鹿再興之運不離鄕井便作闕庭. 定遼浿之驚波得秦韓之舊地十有九載統一　瀛可謂功莫高矣德莫大焉. 若契丹者與我連境宜先修好而彼又遣使求和我乃絶其交聘者. 以彼國嘗與渤海連和忽生疑貳不顧舊盟一朝殄滅故太祖以爲無道之甚不足與交. 所獻駱駝亦皆　而不畜其深策遠計防患乎未然保邦於未危者有如此也.
渤海旣爲丹兵所破其世子大光顯等以我國家擧義而興領其餘衆數萬戶日夜倍道來　. 太祖憫念尤深迎待甚厚至賜姓名又附之宗籍使奉其本國祖先之　祀其文武　佐以下亦皆優沾爵命. 其急於存亡繼絶而能使遠人來服者又如此也. 百濟甄萱兇悖好亂殺主虐民. 太祖聞之不遑寢食行師討罪卒成匡復其不忘舊主定傾扶危者又如此也. 自新羅之季至我國初西北邊民每被女眞蕃騎往來侵盜太祖斷自宸衷遣一良將鎭之不勞寸刃反令蕃衆來歸自是塞外塵淸邊境無虞. 其知人善任柔遠能邇者又如此也. 新羅君臣以運盡數窮自求歸化讓至再三然後許之東自溟州至興禮府其*閒百十餘城莫不懷於有仁應時來服. 其能以禮讓而人無不服者又如此也. 唯南平百濟不得已而用兵. 凡大興師前後數次然旌麾之下戎馬之前或有臨陣投降或有望風　伏. 雖交鋒刃不欲殺傷可謂仁者無敵也. 及甄萱積惡數十餘年然後終爲逆　所囚逃　於我而請兵誅逆. *大祖{太祖}聞之厚禮迎致及其殞沒亦優賻贈. 其道貫幽明義周存沒者又如此也. 　平百濟車駕入城哀恤窮民厚加慰諭下令諸軍秋毫無犯. 且南北久分新舊又別太祖撫之如一終始不　. 其含弘寬簡又如此也.
自成一統以來勤政八年事大以禮交隣以道居安無逸接下思恭. 貴道德崇節儉卑宮室而期於粗庇風雨惡衣服而取其但禦寒暑. 好賢樂善捨己從人. 恭儉禮讓之心發於天性　生長民*閒備嘗艱險衆人情僞無不具知萬事安危亦能先見. 所以賞罰不失其時邪正不同其路知其勸懲之道得帝王之體者又如此也. 加以知人不失其才御下必得其力任賢勿貳去邪勿疑. 尊釋敎重儒術爲君之令德斯備有國之嘉猷可遵. 但以創業之初致平日淺宗廟社稷且未光崇禮樂文物猶多闕乏凡百官司之品式及諸內外之規儀未及修定忽遺弓劒蓋國人之不幸寔天道之難諶深可惜也.
惠宗久在東宮累經監撫尊禮師傅善接賓僚. 由是令名聞於朝野及初卽位衆擧欣然. 時有人　定宗兄弟謂有異圖惠宗聞而不*　亦無所問. 恩遇愈　待之如初故人皆服其大度. 旣而不修德政過惜身命左右前後常以甲士相隨蓋爲疑人太甚大失爲君之體加以偏賞將士恩澤不均. 故內外怨嗟人心　貳. 又卽位踰年便致沈　牀枕之*閒淹延歲月. 於是朝臣賢士不獲近前鄕里小人常居臥內厥疾彌篤嗔　日增. 三年之*閒民不見德至於晏駕之日粗得免其橫禍可不痛哉?
定宗在藩邸時早有令聞. 及惠宗寢疾彌留宰臣王規等潛有所圖窺　王室. 定宗先認之密與西都忠義之將定計而爲備. 及內難將作衛兵大至故姦計不成群兇受誅. 雖由天命亦在人謀豈不偉歟? 自定宗至今三十有八年其*閒洪祚之不絶亦定宗之力也. 定宗旣以連枝得繼夙夜孜孜銳情求理. 或燃燭而引見朝士或　食而聽斷萬機. 故卽位之初人皆相慶. 及乎誤信圖讖決議遷都. 又天性剛毅固執不移暴徵作役勞動人夫. 雖上慮爲然乃群情不服. 怨　由是而興　應速於影響未及西遷永辭南面誠可痛也.
光宗以英奇之表岐　之姿偏承太祖之眷憐親受定宗之顧命　原襲慶鳳　傳華禮有加於接下鑒不失於知人. 不阿親貴而常抑豪強無　　賤而惠鮮鰥寡. 自卽位之年至於八載政敎淸平刑賞不濫. 及雙冀見用以來崇重文士恩禮過　. 由是非才濫進不次驟遷未浹歲時便爲卿相或連宵引見或繼日延容. 以此圖歡怠於政事軍國要務壅塞不通酒食　遊聯　靡絶. 於是南北庸人競願依投不論其有智有才皆接以殊恩殊禮. 所以後生爭進舊德漸衰. 雖重華風不取華之令典雖禮華士不得華之賢才. 於百姓則益消膏血之資於四方則剩得浮虛之譽. 因此不復憂勤庶政而接見賓僚故猜忌日深都兪日阻時政得失無敢言者加以酷信佛事過重法門常行之齋設旣多別願之焚修不少. 專求福壽但作禱祈窮有涯之財力造無限之因緣自輕至尊好作小善. 又於出入宴遊莫不窮奢極侈以其目前無事將謂法力使然凡所作爲不欲悛改. 宮室必踰於制度服食須極於珍纖. 土木之功不以時伎巧之作無休日. 略計常時一歲之費足爲太祖十年之費. 又及末年多殺無辜. 臣愚以爲若使光宗恆思恭儉節用勤政如初豈其祿命不永　得享年五十而已哉? 其不克終誠爲可惜也. 　自庚申至乙亥十六年*閒姦兇競進讒毀大興君子無所容小人得其志遂至子逆父母奴論其主上下離心君臣解體. 舊臣宿將相次誅夷骨肉親姻亦皆　滅. 而　惠宗之克全兄弟定宗之能保邦家若論恩義可謂重也兩朝皆唯有一子亦不使保其性命非但不報其德亦復深結其寃. 又至末年於己一子亦生疑忌. 故景宗方在東宮每不自安幸而得嗣其位. 嗟乎何其善於前而早得令名不善於後乃至斯乎深可痛也.
景宗生於深宮之中長於婦人之手門外之事不曾見知但以天性聰明當其光考末年能免悔尤得嗣天位. 及其嗣位焚積年讒毀之書放累歲無辜之獄寃憤悉除朝野稱慶. 但以不　政體專任權豪害及宗親. 咎徵先見後雖覺悟責無所歸. 自此邪正不分賞刑不一. 未及於理復倦於勤遂至色荒喜觀鄕樂繼以博奕終日無厭. 左右唯中官內　而已. 由是君子之言無自而入小人之語有時而從. 亦早有美名而晩無令德所謂: '靡不有初鮮克有終.' 忠臣義士誰不痛之? 此乃聖上親所見知者也. 然景宗亦有足稱美者焉. 蓋其當初　疾未及危篤遂於臥內引見聖上執手與言付囑軍國不唯社稷之福亦是人民之幸也. 唯惠景二宗嗣位皆自春宮人無異望至於兄弟之*閒非有分明付託則爭端必起. 惠宗兩年寢疾而終有子曰興化郞君而年少又不能囑後事於諸弟. 定宗自被群臣翊戴以纂大業臨終亦早傳位於光宗以安宗社. 定景二宗之遺命可謂明矣. 又曾見惠定光三宗相繼之初百事未寧之際兩京文武半已殺傷. 　屬光宗末年世亂讒興凡繫刑章多是非辜歷世勳臣宿將皆未免誅鋤而盡及景宗踐祚舊臣之存者四十餘人耳其時亦有人遇害衆多皆是後生讒賊誠不足惜. 唯天安鎭州二郞君本皇家之枝葉也光宗猶自寬容竟不置之於法至景宗朝足爲藩屛卻被權臣之賊害沒爲地下之寃魂在於宗盟寧不痛惜? 先朝不保永年多因此禍後世可以爲鑑誡.
伏惟殿下以上聖之德遇中興之期因先君遜讓之恩纂列聖　鴻之業. 無一物不樂其生無一夫不獲其所. 內外同歡人神相慶. 所謂天授人與者也. 聖上若克遵太祖之遺風何異玄宗追慕文皇之故事耶? 聖上又能取捨四朝之近事則惠宗有保全骨肉之功可謂友於之義也. 定宗先知亂萌克定蕭墻之難而再安宗社傳授至今可謂智謀之明也. 光宗八年之理可方三代又朝廷儀制頗有可觀所謂善否之均也. 景宗放先朝寃獄數千燒積年讒毀之文所謂寬仁之至也. 凡四朝爲政之*跡大略如是聖上宜取其善者而行之見其不善而誡之除不急之務罷無善之勞但要君安於上民悅於下. 因善始之心慮克終之美日愼一日雖休勿休雖貴爲君主而不自尊大富有才德而不自驕矜唯敦恭己之情不絶憂民之念則福不求而自至　不禳而自消聖壽胡不萬年王業豈唯百世而已哉?
臣雖愚昧　職樞機旣奏陳之有心又　避之無路謹錄鄙懷不出時務計二十有八條隨狀別封以進. 我國家統三以來四十七年士卒未得安枕糧餉未免　費者以西北隣於戎狄而防戍之所多也. 願聖上以此爲念. 夫以馬歇灘爲界太祖之志也鴨江邊石城爲界大朝之所定也. 乞將此兩處斷於宸衷擇要害以定疆域. 選土人能射御者充其防戍又選其中二三偏將以統領之則京軍免更戍之勞芻粟省飛挽之費矣. 竊聞聖上爲設功德齋或親　茶或親磨麥臣愚深惜聖體之勤勞也. 此弊始於光宗崇信讒邪多殺無辜惑於浮屠果報之說欲除罪業浚民膏血多作佛事或設毗盧遮那懺悔法或齋僧於毬庭或設無遮水陸會於歸法寺. 每値佛齋日必供乞食僧或以內道場　果出施　者或以新池*　口與摩利山等處魚梁爲放生所一歲四遣使就其界寺院開演佛經又禁殺生御廚肉膳不使宰夫屠殺市買以獻. 至令大小臣民悉皆懺悔擔負米穀柴炭　豆施與中外道路者不可勝紀. 然以旣信讒　視人如草莽誅殺者堆積如山常竭百姓膏血以供齋設. 當是時子背父母奴婢背主諸犯罪者變形爲僧及遊行　乞之徒來與諸僧相雜赴齋者亦多有何利益? 今聖上在位所行之事與彼不同但此數事只勞聖體無所得利願正君王之體不爲無益之事. 我朝侍衛軍卒在太祖時但充宿衛宮城其數不多及光宗信讒誅責將相自生疑惑增益軍數簡選州郡有風彩者入侍皆食內廚. 時議以爲繁而無益至景宗朝雖稍　削　於今時其數尙多伏望遵太祖之法但留驍勇者餘悉罷遣則人無嗟怨國有儲積. 聖上以醬酒　羹施與行路臣竊謂聖上欲效光宗消除罪業普施結緣之意此所謂小惠未遍也. 若明其賞罰徵惡勸善足以致福. 如此碎事非人君爲政之體乞罷之. 我太祖情專事大. 然猶數年一遣行李以修聘禮而已今非但聘使且因貿易使價煩　恐爲中國之所賤. 且因往來敗船殞命者多矣請自今因其聘使兼行貿易其餘非時買賣一皆禁斷. 凡佛寶錢穀諸寺僧人各於州郡差人勾當逐年息利勞擾百姓請皆禁之. 以其錢穀移置寺院田莊若其主典有田丁者幷取之以屬於寺院莊所則民弊稍　矣王者之理民非家至而日見之. 故分遣守令往察百姓利害我聖祖統合之後欲置外官蓋因草創事煩未遑. 今竊見鄕豪每假公務侵暴百姓民不堪命請置外官. 雖不得一時盡遣先於十數州縣幷置一官官各設兩三員以委撫字. 伏見聖上遣使迎屈山僧如哲入內臣愚以爲哲果能福人者其所居水土亦是聖上之有朝夕飮食亦是聖上之賜必有圖報之心每以祝釐爲事何煩迎致然後敢施福耶? 　者有善會者規避　役出家居山光宗致敬盡禮. 卒之善會暴死道傍曝露其屍. 如彼凡僧身且取禍何暇福人? 請放哲還山免致善會之譏. 新羅之時公卿百僚庶人衣服鞋襪各有品色. 公卿百僚朝會則著公　具穿執退朝則逐便服之庶人百姓不得服文彩所以別貴賤辨尊卑也. 由是公　雖非土産百僚自足用之. 我朝自太祖以來勿論貴賤任意服着官雖高而家貧則不能備公　雖無職而家富則用綾羅錦繡. 我國土宜好物少而　物多. 文彩之物皆非土産而人人得服則恐於他國使臣迎接之時百官禮服不得如法以取恥焉. 乞令百僚朝會一依中國及新羅之制具公　穿執奏事之時着　靴絲鞋革履庶人不得着文彩紗　但用紬絹. 臣聞僧人往來郡縣止宿館驛鞭撻吏民責其迎候供億之緩吏民疑其銜命畏不敢言. 弊莫大焉自今禁僧徒止宿館驛以除其弊. 華夏之制不可不遵. 然四方習俗各隨土性似難盡變. 其禮樂詩書之敎君臣父子之道宜法中華以革卑陋其餘車馬衣服制度可因土風使奢儉得中不必苟同. 諸島居民以其先世之罪生長海中土無所食活計甚難. 又光祿寺徵求無時日至窮困. 請從州郡之例平其貢役. 我國春設燃燈冬開八關廣徵人衆勞役甚煩願加　省以　民力. 又造種種偶人工費甚多一進之後便加毀破亦甚無謂也. 且偶人非凶禮不用西朝使臣嘗來見之以爲不祥掩面而過願自今勿許用之. 易曰: '聖人感人心而天下和平.' 語曰: '無爲而治者其舜也歟. 夫何爲哉? 恭己正南面而已.' 聖人所以感動天人者以其有純一之德無私之心也. 若聖上執心　謙常存敬畏禮遇臣下則孰不　竭心力進告謀猷退思匡贊乎. 此所謂君使臣以禮臣事君以忠者也. 願聖上日愼一日不自驕滿接下思恭　或有罪者輕重　論如法則*大平之業可立待也. 太祖除內屬奴婢在宮供役外出居外郊耕田納稅至光宗多作佛事役使日繁乃徵在外奴婢以充役使內宮之分不足支給幷費倉米及乎聖朝弊猶未除. 且內廐養馬數多　費甚廣民受其害. 如有邊患糧餉不周願聖上一依太祖之制酌定宮中奴婢廐馬之數餘悉分遣於外. 世俗以種善爲名各隨所願營造佛宇其數甚多. 又有中外僧徒欲爲私住之所競行營造普勸州郡長吏徵民役使急於公役民甚苦之願嚴加禁斷以除百姓勞役. 禮雲: '天子堂九尺諸侯堂七尺.' 自有定製. 近來人無尊卑苟有財力則皆以營室爲先. 由是諸州郡縣及亭驛津渡豪右競構大屋踰越制度非但盡一家之力實勞百姓其弊甚多. 伏望命禮官酌定尊卑家舍制度令中外遵守其已營造踰制者亦令毀撤以戒後來. 寫經塑像只要傳久何用珍寶爲飾以啓盜賊之心? 古者經皆黃紙且以　檀木爲軸其肖像不用金銀銅鐵但用石土木. 故無竊毀者新羅之季經像皆用金銀奢侈過度終底滅亡使商賈竊毀佛像轉相賣買以營生産. 近代餘風未殄願加嚴禁以革其弊. 昔晉德衰而欒　胥原狐續慶伯降在　隸我三韓功臣子孫每宥旨必雲褒錄而未有受爵者混於　隸新進之輩多肆凌侮怨咨以興. 且光宗末年誅黜廷臣世家子孫未得承家請從累次恩宥隨其功臣等第錄其子孫. 又庚子年田科及三韓後入仕者亦量授階職則寃屈得伸而　害不生矣. 崇信佛法雖非不善然帝王士庶之爲功德事實不同若庶民所勞者自身之力所費者自己之財害不及他. 帝王則勞民之力費民之財. 昔梁武帝以天子之尊修匹夫之善人以爲非者以此. 是以帝王深慮其然事皆酌中弊不及於臣民. 臣聞人之禍福貴賤皆　於有生之初當順受之　崇佛敎者只種來生因果鮮有益於見報理國之要恐不在此. 且三敎各有所業而行之者不可混而一之也. 行釋敎者修身之本行儒敎者理國之源修身是來生之資理國乃今日之務. 今日至近來生至遠舍近求遠不亦謬乎? 人君惟當一心無私普濟萬物何用役不願之人費倉庫之儲以求必無之利乎? 昔德宗妃父王景先駙馬高恬爲聖壽延長鑄金銅佛像獻之德宗曰: '朕以有爲功德謂無功德.' 還其佛像於二人. 是其情雖不實然欲令臣民不得作無利事者如此. 我朝冬夏講會及先王先後忌齋其來已久不可取捨其他可　者請　之若不得　. 則依月令所說: '五月中氣陰陽爭死生分君子齋戒處必掩身無躁止聲色薄滋味節嗜欲定心氣百官靜事無刑以定晏陰之所成十一月中氣陰陽爭諸生蕩君子齋戒處必掩身無躁去聲色禁嗜欲安形性事欲靜以待陰陽之所定.' 此時則可以停之. 何也極寒則役使者苦而食物不精潔極熱則汗出淋　或誤傷群　齋供不淨潔有何功德? 且今日作善來日未必獲善報以此而觀莫如修政敎. 請以一年十二月分半自二月至四月自八月至十月政事功德　半行之自五月至七月自十一月至正月除功德專修政事逐日聽政宵　圖治. 每日午後乃用君子四時之禮修令安身. 如此則順時令安聖體　臣民之勞苦豈不爲大功德乎語曰: '非其鬼而祭之*　{諂}也.' 傳曰: '鬼神非其族類不享.' 所謂*　{淫}祀無福. 我朝宗廟社稷之祀尙多未如法者其山嶽之祭星宿之醮煩瀆過度所謂: '祭不欲數數則煩煩則不敬.' 雖聖上齋心致敬固無所怠然其享官視爲尋常事厭倦而不致敬則神其肯享之乎? 昔漢文帝凡祭祀使有司敬而不祈. 其見超然可謂盛德也. 如使神明無知則安能降福? 若其有知私己求媚君子尙難悅之　神明乎! 祭祀之費皆出於民之膏血與其力役. 臣愚以爲若息民力而得歡心則其福必過於所祈之福願聖上除別例祈祭常存恭己責躬之心以格上天則災害自去福祿自來矣. 本朝良賤之法其來尙矣. 我聖祖創業之初其群臣除本有奴婢者外其他本無者或從軍得　或貨買奴之. 聖祖嘗欲放　爲良而慮動功臣之意許從便宜. 至於六十餘年無有控訴者逮至光宗始令按驗奴婢辨其是非於是功臣等莫不嗟怨而無諫者大穆王后切諫不聽賤隸得志凌轢尊貴競構虛僞謀陷本主者不可勝紀. 光宗自作禍胎不克　絶至於末年枉殺甚多失德大矣. 昔侯景圍梁臺城近臣朱　家奴踰城投景. 景授儀同其奴乘馬披錦袍臨城呼曰: '朱　仕宦五十年方得中領軍我始仕侯王已爲儀同.' 於是城中　奴競出投景臺城遂陷. 願聖上深鑑前事勿使以賤凌貴於奴主之分執中處之. 大抵官貴者識理鮮有非法官卑者苟非智足以飾非安能以良作賤乎惟宮院及公卿雖或有以威勢作非者而今政鏡無私安能肆乎? 幽　失道不掩宣平之德呂后不德不累文景之賢. 唯當今判決務要詳明　無後悔前代所決不須追究以啓紛　."
承老見王有志而可與有爲乃進此書餘六條史逸. 二年轉門下侍郞平章事上章辭不允七年拜門下守侍中封淸河侯食邑七百戶. 累表乞致仕皆不允. 八年卒謚文貞年六十三. 王慟悼下敎褒其勳德贈太師賻布一千匹麵三百碩粳米五百碩乳香一百兩腦原茶二百角大茶一十斤. 穆宗元年配享成宗廟庭德宗二年加贈大匡內史令. 子肅.
肅子齊顔事顯德靖文四朝官至太師門下侍中. 及疾篤文宗親臨問疾齊顔具服拜謝翼日卒輟朝三日謚順恭制曰: "故侍中崔齊顔一子雖年未及仕可特授八品職賜名繼勳以示優眷." 宣宗三年配享文宗廟庭. 初太祖信書訓要失於兵　齊顔得於崔沆家藏以進由是得傳於世.
雙冀.
○雙冀後周人仕周爲武勝軍節度巡官將仕郞試大理評事. 光宗七年從封冊使薛文遇來以病留及愈引對稱旨光宗愛其才表請爲僚屬. 遂擢用驟遷元甫翰林學士. 未逾歲授以文柄時議以爲過重. 九年始建議設科遂知貢擧以詩賦頌策取進士甲科崔暹等二人. 明經三人卜業二人自後屢典貢擧奬勸後學文風始興. 十年父侍御哲時爲淸州守聞冀有寵隨回使王兢來拜佐丞此後史逸.
崔亮.
○崔亮慶州人性寬厚能屬文. 光宗朝登第爲攻文博士. 成宗在潛邸引爲師友及卽位遂加擢用甚　人望累授左散騎常侍　知政事兼司衛卿以疾解官. 旣而王謂左右曰: "亮在告百日御事選官依例請解職朕已允之. 然念亮自我潛邸竭其忠貞以匡　昧言念勳勞未敢忘也." 乃命復職未幾拜門下侍郞遷內史侍郞兼民官御事同內史門下平章事監修國史. 十四年卒王痛悼贈太子太師賻米三百石麥二百石腦原茶一千角以禮葬之. 謚匡彬後配享成宗廟庭累贈太尉太保太師內史令三重大匡. 子元信元佐元億元偉元*侃元保元俊. 元信擢甲科歷戶部侍郞禮賓卿. 顯宗朝與李守和如宋賀正及還以奉使汚辱坐流.
韓彥恭.
○韓彥恭湍州人父聰禮光祿少卿. 彥恭性敏好學. 光宗朝年十五屬光文院書生未幾爲本院承事郞轉內承旨. 請赴進士擧不第進累內議承旨舍人. 成宗時再轉刑兵二官侍郞如宋謝恩宋以彥恭儀容中度授金紫光祿大夫檢校兵部尙書兼御史大夫. 彥恭奏請大藏經帝賜藏經四百八十一函凡二千五百卷. 又賜御製秘藏詮逍遙蓮花心輪. 還王授御史禮官侍郞判禮賓省事. 彥恭奏: "宋樞密院卽我朝直宿員吏之職請置其官." 於是始設中樞院置使副各二人以彥恭爲副使俄轉爲使殿中監知禮官事進　知政事上柱國. 穆宗卽位授內史侍郞平章事四年拜門下侍中. 王巡省州郡至長湍縣謂彥恭曰: "此卿本貫也念卿功勞可陞爲湍州." 時全用錢幣禁　布民頗患之. 彥恭上*　論其弊王納之. 後累加特進開國侯食邑一千戶監修國史贈其父聰禮內史令. 王嘗幸平州日暮寒甚. 駐輦道傍　飮不行彥恭進曰: "臣等醉飽柰軍士何?" 王嘉之賜貂鼠　. 趣駕入行宮. 遇事直言多類此. 六年彥恭病王賜醫藥及車二乘往浴溫泉命州縣供給. 疾篤遣近臣問疾又賜廐馬三匹以資祈禱. 竟不愈明年卒年六十五. 訃聞王悼甚賻米五百石麥三百石布一千二百匹茶二百角贈內史令謚貞信以禮葬之. 顯宗十八年配享穆宗廟庭德宗二年加贈太傅子祚.
柳邦憲.
○柳邦憲全州承化縣人登第事成宗爲禮部侍郞. 穆宗朝授翰林學士右諫議大夫十二年拜門下侍郞平章事卒輟朝三日. 謚貞簡. 性仁恕雖在倉卒未嘗疾言遽色. 不事産業在*　{諫}官或責以久不言徐對雲: "　以爲直非吾所取."
金審言.
○金審言靜州靈光縣人. 初從常侍崔暹學. 暹坐寐夢審言頂上出火氣屬於天心. 異之妻以女. 成宗朝登第進累右補闕兼起居注. 九年七月上封事王下敎褒奬曰: "朕自御洪圖思臻盛業內設百寮外分牧守無曠分憂之任欲施利俗之方. 柰　人之庸昧想政敎之陵夷. 昨省右補闕兼起居注金審言所上封事二條其一曰: '周開盛業姬旦上無逸之篇唐啓中興宣宗製百僚之誡. 按說苑六正六邪文曰夫人臣之行有六正六邪行六正則榮犯六邪則辱. 何謂六正? 一曰: 萌芽未動形兆未見明然獨見興亡之機預禁乎未然之前使主超然立於顯榮之處. 如此者聖臣也; 二曰: 虛心白意進善通道勉主以禮義諭主以長策將順其美匡救其惡. 如此者良臣也; 三曰: 夙興夜寐進賢不懈數稱往古之行事以勵主意. 如此者忠臣也; 四曰: 明察成敗早防而救之轉禍爲福使君終己無憂. 如此者智臣也; 五曰: 守文奉法任官職事辭祿讓賜飮食節儉. 如此者貞臣也; 六曰: '國家昏亂所爲不諛敢犯主之嚴顔面言主之過失. 如此者直臣也是爲六正. 何謂六邪. 一曰: 安官貪祿不務公事與世沈浮左右觀望. 如此者具臣也; 二曰: 主所言皆曰善主所爲皆曰好隱而求主之所好而進之以快主之耳目偸合苟容與主爲樂不顧其後害. 如此者諛臣也; 三曰: 中實陰　外貌小勤巧言令色妬善嫉賢所欲進則明其善而隱其惡所欲退則明其過而匿其美使主賞罰不當號令不行. 如此者姦臣也; 四曰: 智足以飾非辯足以行說內離骨肉之親外構亂於朝廷. 如此者讒臣也; 五曰: 專權擅勢以爲輕重私門成黨以爲富家擅矯主命以自貴顯. 如此者賊臣也; 六曰: *　{諂}主以　邪陷主於不義朋黨比周以蔽主明白黑無別是非無*閒使主惡布於境內聞於四隣. 如此者亡國之臣也是謂六邪賢臣處六正之道不行六邪之術. 故上安而下理. 又按漢書刺史六條政一則察民庶疾苦失職者二則察墨綬長吏以上居官政者三則察盜賊民之害及大奸猾四則察田犯律四時禁者五則察民有孝悌廉潔行修正茂才異者六則察吏不簿入錢穀故散者請將六正六邪文及刺史六條　委攸司於二京六官諸署局及十二道州縣官廳堂壁各寫其文出入省覽以備龜鑑.' 其二曰: '設職分司帝王令典開都列邑古今通規. 我國家以西京境壓鯨津地連　塞寫金湯而設險模鐵瓮以築城署百官置萬戶分司文武甚多而廉恥者無人薦奏非違者無人　彈涇渭同流薰　一致. 請依唐東都置知臺御史例分司憲一員使得　理則下情上達黜陟惟明物泰時雍非朝卽夕.' 所奏如是予甚嘉之. 汝心敦補政志切匡時錄正邪二理諷我襟懷. 令內外諸司用爲勸戒其下內史門下頒示內外司存依所奏施行." 穆宗朝出爲州牧務農恤民甚獲時譽顯宗卽位擢右散騎常侍遷禮部尙書. 五年轉內史侍郞平章事出爲西京留守. 九年卒輟朝三日謚文安.
崔沆.
○崔沆字內融平章事彥　之孫. 成宗朝年二十登甲科王嘉其才擢授右拾遺知制誥累遷內史舍人. 穆宗時再知貢擧所取多知名士王尤倚重政無大小必與圖議. 轉吏部侍郞中樞院使王寢疾金致陽謀不軌. 沆與蔡忠順等定策迎立顯宗. 顯宗拜沆翰林學士承旨左散騎常侍尋下敎曰: "王者父事三老兄事五更所以籍賢輔德也. 朕少値閔凶未聞義訓仰遵古典思得其人具官崔沆明識高才諒絶　等可授政堂文學以爲寡人師傅." 初成宗以*八闕會{八關會}雜伎不經且煩擾悉罷之但幸法王寺行香還御毬庭受文武朝賀而已. 至是沆請復設會. 三年遷吏部尙書　知政事監脩國史七年拜內史侍郞平章事. 十一年賜推忠盡節衛社功臣號明年檢校太傅守門下侍郞同內史門下平章事淸河縣開國子食邑五百戶加守正功臣號. 沆不樂仕宦年未七十表請致仕. 王累起不就. 性酷信浮屠請修黃龍寺塔身自監督頗傷農務. 又於私第造置經像如僧居竟捨爲寺. 十五年病篤王親臨問疾授其子有孚秘書省校書郞賜女壻李作忠章服以慰其意. 及卒王悼甚. 贈謚節義賻絹三百匹布五百匹米麥各一千石有孚以父遺命固辭不受.
沆聰悟沈訥寡言善斷. 世業儒以淸儉持家久秉鈞一介不取於人手. 不接金玉婦女不粉黛計月請俸家無　石之儲. 後配享顯宗廟庭德宗二年贈正匡靖宗加贈侍中値沆忌日命有司設道場玄化寺薦冥福. 文宗十四年有孚以司宰卿出爲西京副留守內史門下奏: "其父沆在聖考朝以淸節直道匡扶社稷. 國家追念厥功嘗於玄化寺納財以供忌齋之費歲遣有孚詣寺燒香. 其弟永孚嘗守天安今有孚又守西都則深恐忌祭上*　{塚}之禮將闕殆忘其功也請授有孚三品職勿令補外." 從之. 二十一年又加贈守太師兼中書令.
蔡忠順.
○蔡忠順史失世系. 穆宗朝累遷中樞院副使王寢疾. 忠順與劉瑨崔沆直宿銀臺一日王召忠順入臥內　左右語曰: "寡人疾漸就平聞外*閒有窺　者卿知之乎?" 對曰: "臣試聞之未得其實." 王取枕上封書與之乃劉忠正所上也雲: "右僕射金致陽　　非望遣人致遺深布腹心仍求內援臣曉譬拒之不敢不奏." 又取書一封與之乃大良院君詢所上也雲: "姦黨遣人圍逼遺酒食臣疑毒不食與烏雀烏雀斃. 謀危若此願聖上憐救." 忠順見畢奏曰: "勢急矣宜早圖之." 王曰: "朕疾漸危篤朝夕入地太祖之孫唯大良院君在卿與崔沆素懷忠義宜盡心匡扶使社稷不屬異姓." 忠順出以語沆沆曰: "臣常以爲憂今上意如此社稷之福也." 忠正遣監察御史高英起謂忠順沆曰: "今上寢疾姦黨伺隙恐社稷將屬異姓疾如大漸宜以太祖之孫爲嗣." 忠順等陽驚曰: "太祖之孫安在?" 曰大良院君是也可以主　忠順等*　曰: "吾等亦聞此久矣當聽天所命." 忠正更遣英起曰: "我欲躬往議之騶從繁恐爲旁人所疑冀兩君見枉." 忠順與沆議曰: "此非私事實關宗社可往見之." 遂詣定議. 時大良院君在三角山神穴寺. 忠順入奏王曰: "宜擇文武各一人率軍校往迎之." 忠順與沆及英起等議遂擧宣徽判官皇甫兪義以聞忠順等又議奏: "軍校多則行必遲恐姦黨先　宜遣十餘人徑往迎來." 王然之曰: "予欲親禪可　遣不可緩也. 若疾　如成宗封朕故事. 早定名分則無窺伺之人矣. 朕無子而繼嗣未定衆心搖動是吾過也. 宗社大計無過於此卿等其各盡心." 王遂泣下忠順亦泣王命忠順草與大良君書親自硏墨忠順曰: "臣自硏以書請勿勞聖體." 王曰: "意甚忙不覺勞也." 其書曰: "自古國家大事素定於前則人心乃安. 今予寢疾姦邪窺　以寡人不豫爲之所名分未定故爾. 卿太祖嫡孫宜速上道. 寡人未至大期得面付宗社沒無遺恨若有餘齡則使處東宮以定群心." 王又令書其尾曰: "道路險阻恐姦人潛伏變起不虞可戒愼而來." 時閤門舍人庾行簡不欲迎立王慮事泄戒忠順: "勿令行簡知之." 以書授兪義等往迎於神穴寺. 遂卽位是爲顯宗.
顯宗以忠順直中臺俄遷吏部侍郞兼左諫議大夫. 王避契丹南行忠順扈駕王次廣州從行諸臣聞河拱辰等被執皆驚懼散走唯忠順與侍郞忠肅張延祐周佇柳宗金應仁不去. 累轉吏部尙書　知政事賜推忠盡節衛社功臣號封濟陽縣開國男食邑三百戶. 忠順奏: "軍士有父母年八十已上者免軍就養諸文武員僚父母年七十已上無他兄弟者不許補外其父母有疾給告二百日護視." 王從之. 十二年檢校太尉濟陽縣開國子食邑五百戶加輔國功臣號. 尋拜內史侍郞平章事兼西京留守加太子少師. 十八年遷門下侍郞平章事二十一年判西京留守事以疾表請解職不允明年致仕靖宗二年卒謚貞簡.
列傳卷第六.
