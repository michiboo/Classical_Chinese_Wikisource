
　　話說蔚宗聽了熙先一番言語，遂懷反意，密結其甥謝綜、府史仲承祖、丹陽尹徐湛之、及彭城舊時親厚者十餘人。又有道人法略，女尼法靜，皆感彭城舊思，願以死報。法靜有妹夫許曜，領隊在台，許為內應。一日探得帝將出遊，燕群臣於武帳簡，曜領台兵侍衛，蔚宗、湛之等皆從，遂謀以是日作亂。約定宴飲之次，蔚宗托有密事奏帝，請屏左右，曜便進前我帝，盡殺左右大臣，蔚宗人居朝堂，奉迎義康即位。謀既定，專待臨期行事，各如所約。那知蔚宗是日侍飲，恐懼殊甚，耀在帝側，扣刀挺立，屢目蔚宗，蔚宗垂首，默無一語，耀亦不敢動。俄而座散，徐湛之退而懼曰：「事無成矣，吾何與之同死！」密以其謀白帝。帝聞之大駭，急命有司收蔚宗、熙先、謝綜等訊之，熙先望風吐款，辭氣不撓。蔚宗初猶抵賴，以熙先承認，亦不敢辯。乃並下獄待決。上奇熙先之才，責吏部尚書何尚之曰：「使孔熙先年將三十，作散騎郎，哪不作賊！」蔚宗在獄為詩曰：「雖無嵇生琴，庶同夏侯色。」初意入獄即死，而帝窮治其獄，遂經二旬。獄吏戲之曰：「外傳詹事或當長係。」蔚宗聞之驚喜，謝綜、熙先笑之曰：「詹事平日攘袂瞑目，躍馬顧盼，自以為一世之雄。今擾攘紛壇，畏死乃爾耶？」臨刑，蔚宗母至市，涕泣責之，以手擊其頸，色不作。妹及妓妾來別，蔚宗悲涕流連，謝綜誚之曰：「舅殊不及夏侯色。」蔚宗收淚而止。遂與綜、熙先及其子弟黨與同日並誅。有司奏治彭城之罪，帝初不許，後因魏師犯瓜步，帝慮不逞之人，奉其為亂，賜死安城。
　　且說帝初即位，立妃袁氏為后。後性賢明，帝待之恩禮甚駕。初生太子助，后詳視良久，使宮人馳告帝曰：「此兒形貌異常，必破國亡家，不可舉。」帝聞之，狼狽奔赴，至后殿戶外，以手撥幔禁之，乃止。先是袁氏家貧，后嘗就帝求錢帛給之。而帝性節儉，所賜錢不過三五萬，帛不過三五十匹。及潘淑妃生始安王濬，寵傾後宮，所求無不得。一日，后向帝求錢，嫌所得不多。宮人曰：「后有求，帝不肯與，若使潘妃求之，雖多必獲。」后欲驗其言，因託潘妃代求三十萬錢，信宿便得。因此深為恚恨，鬱鬱成疾。從此不復見帝。及疾篤，帝至牀前執手流涕，問所欲言，后終不答，直視良久，以被覆面而崩，時年三十六。帝甚痛悼，所住徽音殿五間，設神位於中，其殿常閉，非有詔不許擅開。有張美人者，嘗以非罪見責，應賜死。從后靈殿前過，流涕大言曰：「今日無罪就死，先后有靈，當知吾冤。」說聲未了，殿忽豁然大開，窗牖俱辟。職掌者馳白於帝，帝驚往視之，其事果實，美人乃得釋。人以為袁后陰靈所護也。
　　再說太子劭既長，美姿容，好讀書，使弓馬，喜延賓客。意之所欲，帝必從之。既居儲位，帝以宗室強盛，慮有內難，特加東宮兵，使與羽林相若，至有實甲萬人。初，以潘妃承寵，致后含恨而死，深惡潘妃及始安王濬。濬懼為將來之禍，乃曲意事號劭，劭更與之善，歡洽無間。有王鸚鵝者，東陽公主之婢，貌頗姣好。太子嘗至主第，見而悅之，託言身倦，假寢後園，呼鸚鵡侍，聲與之私。鸚鵡狡而淫，苟合時，能曲盡太子歡，太子大喜。其後鸚鵡又與濬私，弟兄傳嬖之，公主弗禁也。
　　助與濬並多過失，數為上所法責，常鬱鬱不快。一日，鸚鵡見太子色不豫，問其故，助曰：「主上難事，吾安得早登大位，得遂所欲乎？」鸚鵡曰：「天子萬福，太子豈能遽登大寶？莫若使女巫祈請天帝，使過不上聞，則太子可無憂矣。」劭深然之。你道女巫何人？此女姓嚴氏，名道育，吳興人。初為妓家，有妖人常來留宿，授以彩陽補陰、役使鬼物之術，後遂為巫，往來於富家巨室，其術頗有靈驗，故東陽公主家，亦得出入焉。
　　鸚鵡尤與相善，常同牀共宿，授以房中之術，故鸚鵡亦能蠱惑人，為太子所愛。一日，道育謂主曰：「天帝有寶物賜主，主後福無窮。」主初不信，其夜主臥牀，忽見流光若螢，飛入書筒中，急起開視，得二青珠，大以為神，由是助與濬亦惑之，遂使作法祈請，令過不上聞。道育曰：「上天已許我矣，太子等縱有過，決不洩露。」劭等益敬事之，號曰「天師」。其後又為巫蠱，琢玉為帝形像，埋於含章殿前，使宮車早早宴駕，共事者惟道育、鸚鵡、始安王濬，及東陽府奴陳天與、黃門陳慶國數人，餘莫知也。
　　會東陽主卒，鸚鵡例應出嫁，陳天與先與之通，欲得之。後鸚鵡又與濬之私人沈興遠交好，厭薄天與，遂嫁興遠。天與有怨言，鸚鵡唆劭殺之。陳慶國懼曰：「巫蠱事，唯我與天與宣傳往來，今天與死，我其危哉！且事久終泄，不如先自首也。」乃具以其事白帝。帝大驚，即遣收鸚鵡，封籍其家。助懼，以書告濬，濬復書曰：「彼人所為如此，正可促其餘命，或是大慶之漸耳。」
　　先是二人往來書札，常謂帝為彼人，或謂其人。謂江夏王義恭為佞人，皆咒詛巫蠱之言。其書並留鸚鵡處，至是皆被收去。又搜得含章殿所埋玉人，帝益怒，命有司窮治其事，道育亡命，捕之不獲。時濬鎮京口，已有命為荊州刺史，移鎮江陵，將入朝而巫蠱事發。帝惋歎彌日，謂潘淑妃曰：「太子圖富貴，或祈我速崩。虎頭復如此，非復思慮所及，汝母子豈可一日無我耶？」虎頭，濬小字也。妃叩首求解，帝遣中使切責之，猶未忍加罪也。道育亡命後，變服為尼，匿於東宮，又逃之京口，匿於濬所。濬人朝，復載還東宮，欲與俱往江陵。道育偶過其戚張旿家，為人所告。帝遣人掩捕，得其二婢，云道育隨始安王還都，今又逃往京口矣。帝方謂劭與濬已斥遣道育，今聞其猶相匿之，惆悵惋駭。乃與侍中王僧綽、僕射徐湛之、尚書江湛密謀廢太子，賜始安王死。須俟道育捉到，面加檢覆，方治二人之罪。
　　時帝諸子尚多，武陵王駿素無寵，故屢出外藩，不得留建康。南平王鑠、建平王宏、隋王誕皆為帝所愛，議擇一人立之。而鑠妃為江湛之妹，勸帝立鑠。誕妃為徐湛之女，勸帝立誕，帝不能決。僧綽曰：「建立之事，仰由聖懷，臣請唯宜速斷，不可稽緩。當斷不斷，反受其亂。願以義割恩，略去不忍之心，不爾，便應坦懷如初，無煩疑論。宏機雖密，易致宣廣，不可使難生慮表，取笑千載。」帝曰：「卿可謂能斷大事，然此事至重，不可不慇懃三思。且彭城始亡，人將謂我無復慈愛之道。」僧綽曰：「臣恐千載之後，言陛下唯能裁弟，不能裁兒。」帝默然。既退，江湛謂僧綽曰：「卿向所言，毋乃太傷切直。」僧綽曰：「弟正恨君不直耳。」
　　帝自是每夜與湛之屏人語，或連日累夕，常使湛之自秉燭，繞壁檢行，慮有竊聽者。那知潘淑妃怪帝久不入宮，密密打聽，已知帝有廢太子殺始安意。乃召濬人，抱之泣曰：「汝前咒詛事發，猶冀刻意改過，何意更藏道育，帝怒不可解矣！我何用生為，可送藥來，當先自盡，不忍見汝禍敗也。」濬奮衣起曰：「天下事尋當自判，願小寬慮，必不上累。」遽馳報助曰：「事急矣，須早圖之。」助乃密與腹心隊主陳叔兒、齋師張超之等，共謀弒帝。每夜饗將士，或親自行酒。僧綽覺其異，密以啟聞。帝以嚴道育尚未解至，故遲不發。
　　癸亥夜，劭詐為帝詔云：「魯秀謀反，汝平明率眾入。」因使張超之召集東宮甲土，豫加部勒，雲有所討。夜呼右軍長史蕭斌、左衛率袁淑、積弩將軍王正見等並入官。助流涕謂曰：「主上信讒，將見罪廢，內省無過，不能受枉。明旦當行大事，望相與戮力。」因起遍拜之，眾驚愕莫敢對。良久，淑、斌皆曰：「自古無此，願加三思。」劭怒變色，斌懼曰：「當竭身奉令。」淑叱之曰：「卿便謂殿下真有是耶？殿下幼常患風，或是疾動耳。」劭愈怒，因盻淑曰：「事當克否？」淑曰：「居不疑之地，何患不克？但既克之後，不為天地所容，大禍亦旋至耳。假有此謀，猶宜中止。」左右引淑出口：「此何事，而可中止耶？」淑還省，繞牀行，至四更乃寢。甲子，宮門未開，助以朱衣加戎服上，乘畫輪車，與蕭斌同載，衛從如常日入朝之儀，呼袁淑甚急，淑高臥不起。助停車奉化門，絡繹遣人催之。淑不得已徐起，至車後，劭呼之登車，又辭不上，乃命左右殺之。
　　俄而內城開，劭從萬春門入。舊制東宮隊不得入城，劭乃以偽詔示門衛曰：「受敕有所收討。」呼令後隊速來，門衛信之，不敢詰。張超之等數十人馳入雲龍門，進及齋閣，直衛兵尚寢未起，門階戶席，寂無一人。超之遂拔刃逕上合殿。帝是夜與徐湛之屏人語，至旦，燭猶未滅。見超之人，舉几捍之，超之揮刃，帝五指皆落，遂超前弒之。湛之驚起，急趨北戶，戶未及開，兵人殺之。後人有詩頌袁后之先見云：天生裊猿異常兒，何事君王不殺之！羽融養成行大逆，方知巾幗勝鬚眉。
　　劭進至合殿中間，聞帝已殂，出坐東堂。蕭斌執刀侍立，呼中書舍人顧報，嘏震懼不即出。既至，劭問曰：「欲共見廢，何不早啟？」嘏未及答，即於座前斬之。江湛直宿上省，聞喧噪聲，知有變，歎曰：「不用王僧綽言，以至於此。」乃匿旁屋中，兵士搜出殺之。宿衛羅訓、徐罕，皆望風屈服，獨左細仗主卜天與不暇被甲，疾呼左右出戰。徐罕曰：「殿下人，汝欲何為？」天與罵曰：「殿下此來為何，汝尚作此語？」遂拔箭射劭於東堂，幾中之。劭黨奮擊，斷臂而死。其隊將張泓之、朱道欽亦皆戰死。劭遂殺潘淑妃及帝親信左右數十人，急召始安王濬。
　　時濬在西州府，未得劭信，未識事之濟否，恇擾不知所為。舍人朱法瑜奔告曰：「台前喧噪，宮門皆閉，道上傳言太子反，未測禍變所至。」濬陽驚曰：「今當奈何？」法瑜勸人據石頭，濬從之。將軍王慶曰：「今宮內有變，未知主上安危，凡在臣子，當投袂赴難，憑城自守，非臣節也。」濬不聽，乃從南門出，逕向石頭，從者千餘人。俄而助遣張超之馳馬召濬，濬屏人問狀，即戎服乘馬而去。朱法瑜固止之，不從。王慶亦扣馬諫曰：「太子反逆，天下怨憤。殿下但當堅閉城門，坐食積粟，不過三日，凶黨自離，情事如此，今豈宜去？」濬大言曰：「皇太子令，敢有復阻者斬！」既入見劭，劭謂之曰：「潘淑妃為亂兵所害。」濬曰：「此是下情，由來所願。」劭詐以帝詔召大將軍義恭、尚書何尚之，至則並拘於內。並召百官，至者才數十人，劭遽即位，改元太初。下詔曰：「徐湛之、江湛弒逆無狀，吾勒兵人殿，已無所及，號惋崩衄，肝心破裂。今罪人斯得，元兇克珍，可大赦。」降詔畢，即稱疾還永福省，不敢臨喪，以白刃自守，夜則列燈不寢。以蕭斌為尚書僕射、領軍將軍，何尚之為司空，諸逆徒拜官進爵有差。
　　青州刺史魯秀將赴任、劭留之於京，使掌庫隊，謂之曰：「徐湛之常欲相危，我已為卿除之矣。」舍人董元嗣乘間奔得陽，具言太子弒逆，其事始彰。是時沈慶之為武陵王司馬，密謂腹心曰：「蕭斌婦人，不足有為。其餘將帥，皆易與耳。東宮同惡，不過三十人，此外屈逼，必不為用。今輔順討逆，不憂不濟也。」
　　先是劭不知王僧綽之謀，用為司徒。及檢文帝巾箱，得僧綽所奏饗士啟，大怒，殺之。因誣北地請王侯雲與僧綽同反，遂殺長沙、臨川、桂陽、新渝諸王候等。密賜沈慶之手書，令殺武陵王駿。慶之得書，來見王，王懼，辭以疾。慶之突入，見王於中堂，以助書示之。王泣求人內，與母訣別。慶之曰：「下官受先帝厚恩，今日之事，唯力是視，焉肯輔逆，殿下何見疑之深？」王起再拜曰：「家國安危，皆在將軍。」慶之即命內外勒兵。主簿顏竣曰：「今四方未知義師之舉，劭據有天府，若首尾不相應，此危道也。宜待諸鎮協謀，然後舉事。」慶之厲聲曰：「今舉大事，而黃頭小兒，皆得參預，何得不敗？宜斬以徇眾。」王令竣向慶之謝罪。慶之曰：「卿但任筆札事耳，勿預軍機也。」王於是專委慶之處分。旬日之間，內外整辦，人服其才。庚寅，武陵王戒嚴誓眾，以沈慶之為主軍元帥，襄陽太守柳元景為冠軍將軍，隋郡太守宗懿為中兵將軍，內史來修之為平東將軍，記室顏竣為咨議參軍，移檄四方。於是各路州郡聞之，翕然響應。
　　第一路荊州刺史南郡王義宣；第二路究州刺史臧質；第三路司州刺史魯爽；第四路青州刺史蕭思誥；第五路冀州刺史垣護之。一時並起，舉兵赴難。
　　單有隋王誕鎮東吳，有強兵數萬，將受劭命。其參軍沈正諫之不從，退立於宮門之外，泣謂司馬顧琛曰：「國家此禍，開闢未有。今以江南驍銳之眾，唱大義於天下，其誰不響應，豈可使殿下北面凶逆，受其偽寵乎？」琛曰：「江南忘戰日久。雖逆順不同，然強弱亦異。當待四方有義舉者，然後應之，不為晚也。」正曰：「天下未有無父無君之國，寧可自安仇恥，而責義四方乎？今正以弒逆冤丑，義不共戴，舉兵之日，豈必求全耶！馮衍有言：『大漢之貴臣，將不如荊齊之賤士乎？』況殿下義兼臣於，事關國家者哉！」琛乃與正復人說誕，誕遂不受劭命。聞武陵已建義，亦起兵應之。
　　先是文帝北拒魏師，劭常從軍，自謂素習武事。及得志，語朝士曰：「卿等但助我理文書，勿措意戎旅，若有寇難，吾自當之。但恐賊虜不敢動耳。」及聞四方兵起，始憂懼戒嚴。
　　卻說柳元景引兵先下，統領薛安都等十二軍發湓口，徐遣寶以荊州之眾繼之。丁未，武陵王駕發尋陽，沈慶之總中軍以從，檄至建康。劭讀之色變，以示大常顴延之曰：「此誰筆也？」延之曰：「顏竣筆也。」動曰：「言辭何至於是？」延之曰：「竣尚不顧老臣，安能顧陛下？」劭怒稍解。劭欲盡殺從駿起兵者士民家口，何尚之曰：「凡舉大事者不顧家，且多是驅逼，今忽誅其家室，正足堅彼意耳。」劭以為然，乃下詔一無所問。又疑舊臣不為己用，乃厚撫魯秀、王羅漢，以軍事委之。蕭斌勸劭勒水軍，自上決戰，次之則保據梁山。江夏王義恭欲令助敗，恐義兵起於倉猝，船舫陋小，不利水戰，乃佯為策曰：「賊駿少年，未習軍旅，遠來疲弊，宜以逸待之。今遠出梁山，則京都空弱，東軍乘虛或能為患。若分力兩赴，則兵散勢離，不如養銳待期，坐而觀釁，割棄南岸，柵斷石頭，此先朝舊法，不憂賊不破也。」助善其策，斌厲色曰：「南中郎二十年少，能建如此大事，豈復可量。三方同惡，勢據上流，沈慶之諸練軍事，柳元景、宗慤久經戰陣，形勢如此，實非小敵。宜及人情未離，尚可決力一戰，端坐檯城，何由得久？」劭不聽。或勸劭保石頭城，劭曰：「昔人所以固石頭城者，待諸侯勤王耳。
　　我若守此，誰當見救？唯應力戰決之，不然不克。」於是日日自出行軍，慰勞將士，悉焚淮水南岸民房，驅百姓咸渡水北，以為卻敵之計。
　　話分兩頭，柳元景自發湓口，以舟艦不堅，恐水戰不利，乃倍道兼行。兵至江寧，捨舟步上，使薛安都率鐵步數千，耀兵淮上。移書朝士，為陳道順，劭黨大懼。先是王發尋陽有疾，不能見將士，唯顏竣出入臥內，擁王於膝，疾屢危篤，不任資稟，竣皆專決。軍政之外，間以文教書檄，應接遐邇，昏曉臨哭，若出一人，如是者累旬。雖舟中甲士，亦不知王疾之危也。
　　行至南州，疾始愈，出見將士，將士無不踴躍。是時，元景潛至新亭，依山為壘，新降者皆勸元景速進。元景曰：「不然。理順難恃，同惡尚眾，輕進無防，實啟寇心。」於是堅立營寨，周蔽木石。劭見東軍已在新亭，乃使蕭斌統步兵，褚湛之統水軍，與魯秀、王羅漢等合精兵三萬，直攻其壘，自登朱雀門督戰。元景將戰，下令軍中曰：「鼓繁氣易衰，叫數力易竭，但銜枚疾戰，一聽吾鼓聲。」斯時劭之將士，懷劭重賞，皆殊死戰。元景水陸受敵，麾下勇士，悉遣出鬥，左右唯留數人宣傳，看看兵勢將敗，元景失色。忽聞敵軍中連聲退鼓，劭眾遽止，於是軍勢復振。但未識擊退鼓者何人，且聽下回分解。
　　劭、濬喪盡天良，共謀篡弒。人種共憤，天地變色，從古未有。亦文帝優柔寡斷，有以致之，當此天翻地覆之時，而卜天與、張泓之、朱道欽能討賦以死，天理猶存。助篡弒之後，誅戳大臣，並及長沙、臨川諸王侯，可雲慘虐。然父且不愛，何有於他？沈慶之不殺武陵，勸其討賊，勤王之兵起，四面應之。要知天地不容之人，豈能久竊大位耶！
