
　　話說隋文帝大舉伐陳，將次臨江，沿邊州郡，飛報入朝。上下泄泄，咸不以為意。獨僕射袁憲，請出兵御之，且謂後主曰：「京口、彩石，俱是要地。各須銳兵三千，並出金翅三百艘，緣江上下，以為防備。」後主曰：「此是常事，邊城將帥足以當之。若出人船，必致驚擾，徒亂人心。」不聽。及隋軍深入，州郡相繼告急，後主從容謂詩臣曰：「齊兵三來，周師再至，無不摧敗而去，彼何為者耶？」孔范進曰：「長江天塹，古以為限，隔斷南北，今日隋軍，豈能飛渡耶？邊將欲作功勞，妄言事急。臣每患官卑，虜若渡江，臣定作太尉公矣。」或妄傳北軍在道，馬多死。范曰：「可惜，此是我馬，何為而死？」後主大笑，深以為然，奏伎縱酒，賦詩如故。
　　先是蕭摩訶喪偶，續娶夫人任氏，年甚少。嘗以命婦入朝，與麗華說得投機，結為姊妹。任氏生得容顏俏麗，體態輕盈，兼能吟詩作賦，自矜才色，頗慕風流。嫁得摩訶，富貴亦已稱心，微嫌摩訶是一武夫，閨房中惜玉憐香之事，全不在行，故心常不足。入宮，見後主與麗華，好似並蒂蓮，比翼鳥，無刻不親，何等思愛綢繆，不勝欣羨。故見了後主，往往眉目送情，大有毛遂自薦之意。況後主是一好色之主，豔麗當前，正搔著心孔癢處，焉肯輕輕放過？只因任氏是大臣之妻，礙著君臣面上，未便妄動。又相見時妃嬪滿前，即欲與她苟合，苦於無從下手，故此未獲如願。
　　一日，正當後主臨朝，麗華召夫人入內，留在結綺閣宴飲，你一盞，我一杯，慇懃相勸，麗華不覺酣醉，倚在繡榻之上，沉沉睡著。夫人見麗華醉了，乘著酒興，欲往望仙閣，與孔貴妃閒談片時，遂悄悄從復道走去。哪知事有湊巧，恰值後主亦獨自走來，夫人迴避不及，忙及俯伏在旁。後主笑嘻嘻走近身邊，以手相扶道：「夫人既與我貴妃結為姊妹，便是小姨了，何必行此大禮？」夫人才立起身，後主便挽定玉手，攜入密室，拉之並坐，曰：「慕卿已久，今日可副聯懷。」夫人垂首含羞，輕輕俏語道：「只恐此事不可。」然見了風流天子，態度溫存，早已心動。於是後主擁抱求歡，夫人亦含笑相就，絕不作難。翻雲覆雨，笑語盈盈，以為巫山之遇，不過如此。宮人見者，皆遠遠避開，任其二人淫蕩。良久事畢，遂各整衣而起，宮人進來，捧上金盆洗手。二人洗罷，同往結綺閣來。斯時夫人鬃亂釵斜，嬌羞滿面，麗華接見，忙上前稱賀道：「此是陛下合享風流之福，故得遇姊。姊能曲體帝意，便是繡閣功臣了，何嫌之有？」乃為夫人重點新妝，閣中再開筵宴。當夜麗華留住夫人，使後主重赴陽台之夢。較之初次，更覺情濃。明日，夫人辭出，後主欲留，恐惹物議，因作詞調一闕，以訂後會。其詞曰：
　　雕闌掩映，花枝低亞，玉立亭亭如畫。巫山十二碧峰頭，喜片刻雨沾雲惹。相逢似夢，相知如舊，一點柔情非假。風流況味兩心同，願無忘今夜。
　　夫人亦答小詞一首，以紀恩幸。其詞曰：
　　滿苑嬌花人似醉，芳草情多，也是縈苔砌。多謝春風能做美，一番濃露和煙翠。一霎匆匆羅帳裡，聚出無心，散卻偏容易。窗外柳絲闌上倚，依依似把柔情係。
　　麗華見了，不勝歎賞，曰：「陛下天縱之才，姊妹閨中之秀，然皆深於情者也。」蓋麗華有一種好處，枕席之事，全不妒忌。引薦宮中美色，常若不及，後宮多德之，故夫人於後主有私，不唯不妒，愈加親熱。自此夫人常召入宮，留宿過夜。在摩訶面前，只言被麗華留住，不肯放歸。摩訶是直性人，始初信以為實，也不十分查問。其後風聲漸露，知與後主有奸，不勝大怒，因歎道：「我為國家苦爭惡戰，立下無數功勞，才得打成天下。今嗣主不顧綱常名分，姦污我妻子，沾辱我門風教我何顏立於朝廷！」因此把忠君為國的心腸，遂冷了一半。今且按下不表。
　　卻說隋兵既起，賀若弼自北道爭先，韓擒虎自南邊開路，軍馬渡江，如入無人之境。沿江守將，望風盡走。俄而若弼進據鍾山，頓兵白虎岡，擒虎率步騎二萬，屯於新林，內外大恐時建康甲士，尚有十餘萬人，後主素懦怯，不達軍事，台內處分一委施文慶。文慶務為壅蔽，諸將凡有啟請，率皆不行。先是賀若弼之攻京口也，袁憲請出兵迎擊，後主不許。及弼至鍾山，憲又回：「弼懸軍深人，營塹未堅，出兵掩襲，可以必克」又不許。及聞隋兵百萬盡行壓境，後主始懼，乃召摩訶、任忠等於內殿，商議軍事。摩訶不語，忠曰：「兵法客貴速戰，主貴持重，今國家足食足兵，宜固守台城，緣淮立柵。北軍雖來，勿與交戰，分兵斷江路，無令彼信得通，給臣精兵一萬，金翅艘三百，乘江而下，逕掩六合，彼大軍必謂渡江將士已被俘獲，自然挫氣。淮南土人皆與臣有舊，今聞臣往，必皆景從巨復揚聲欲往徐州，斷披歸路，則諸軍不擊自去。待春水既漲上江守將周羅睺等，必沿流赴援，此良策也。」後主不能從。
　　明日，歘然曰：「兵久不決，令人腹煩，可呼蕭郎出兵一擊。」孔范從旁贊之，且曰：「殲盡丑虜，當為陛下勒石燕然」任忠叩頭苦請勿戰，不從。謂摩訶河曰：「卿可為我一決。」摩訶曰：「從來行陣，為國為身，今日之事，兼為妻子。」後主大喜，乃使魯廣達陳於白土岡居諸軍之南，任忠次之，孔范又次之，摩訶一軍最在北。諸軍相去，南北亙二十里，首尾進退，各不相知。賀若弼將輕騎登山，遙望眾軍，因即馳下，率甲士八千勒陣待之。摩訶以後主通其妻，全無戰意。唯魯廣達與弼相當，摧堅陷陣，所向披靡，殺死隋將士三百餘人。隋師退走，弼見追兵至，輒縱煙以自隱。陳人既勝，將士各將所得首級，走獻陳主求賞。弼知其驕惰，乃引兵趣孔范，范兵暫交即退。諸軍顧之皆亂。隋兵乘之，遂大損，死者五千人。摩訶既不退，又不戰，遂被擒於陣。弼命斬之，摩訶顏色自若，乃釋而禮之，摩訶遂降。任忠弛馬入台，見後主曰：「兵已敗矣，臣實無所用力，奈何？」後主與之金兩滕，使募人出戰。忠曰：「陛下唯具舟楫，就上流諸軍，臣當以死奉衛。」言裡即出。後主信之，乃令宮人束裝以待。
　　哪知任忠已懷叛志，馳至石子岡，正遇韓擒虎軍來，便下馬迎降。擒虎大喜，遂相與並進，直入朱雀門。台軍欲拒，忠揮之曰：「老夫尚降，諸軍何事相抗？」眾聞之，皆散走。於是城內文武百官並通。
　　斯時後主身旁不見一人，唯袁憲侍側，因謂之曰：「朕從來待卿不勝餘人，今人皆棄我去，唯卿獨留，不遇歲寒，焉知松柏？非唯朕無德，亦是江東衣冠道盡。」言罷，遽欲避匿。憲正色曰：「北兵之入，必無所犯，大事如此，去將安之？臣願陛下正衣冠，御正殿，依梁武帝見侯景故事。」後主不從，下榻急走，曰：「鋒刃之下，未可兒戲，朕自有計。」從宮嬪十餘人，奔至後堂景陽殿，將投於井。袁憲自後見之，以身蔽並，後主與爭，久之得入。憲，慟哭而去。
　　時隋兵入宮，執內侍問曰：「爾主何在？」內侍指井曰：「在是。」窺之正黑，呼之不應，欲下石，乃聞叫聲。以繩引之，怪其太重，及出，乃與張貴妃、孔貴嬪同束而上。眾大笑。
　　先是沈皇后性端靜，寡嗜慾，後主待之甚薄。張貴妃寵傾後宮，後澹然退處，未嘗有所忌怨。及隋兵入，居處如常。太子深年十五，閉閣而坐，獨舍人孔伯魚侍側。軍士叩閣而入，太子安坐，勞之曰：「戎旅在途，得無勞乎？」軍士成致敬焉。
　　話分兩頭，賀若粥乘勝至樂游苑，魯廣達猶督餘兵，苦戰不息，復殺隋軍數百人。會日暮，乃解甲，面台再拜慟哭，謂眾曰：「我身不能救國，負罪深矣。」士卒皆涕泣歔欷，遂就擒。弼夜燒北掖門入，聞擒虎已執叔寶，呼視之，叔寶惶懼，流汗股慄，向弼再拜。迅謂之曰：「小國之君，當大國之臣，拜乃禮也。入朝不失作歸命侯，無勞恐懼。」乃幽之德孝殿，以兵守之。
　　卻說晉王廣素慕麗華之美，私囑高熲回：「公入建康，必留麗華，勿害其命。」熲至，召麗華來見，曰：「美固美矣，但太公蒙面以斬妲己，我豈可留以誤人？」乃斬之於青溪。晉王聞之，悵然失望曰：「昔人云無德不報，我有以報高公矣。」於是晉王整旅入建康，以施文慶受委不忠，曲為諂佞，以蔽人主耳目，沈客卿重賦厚斂，以悅其上，與太市令陽慧郎，刑法監徐析、都令史既慧，指為五佞，並斬於石闕下，以謝三吳之人。使記室裴矩收圖籍，封府庫，資財一無所取。陳人賢之。
　　且說當初陳高祖殺了王僧辯一家，只道王室已絕，哪知僧辯尚尚有一子遺下，名頍。當合家被難時，頍尚在襁褓，虧得乳母摯之以逃，流離北土。及壯，仕隋為儀同三司，隋師伐陳從軍南來。及陳亡，欲報父仇，乃結壯士數十人，飲以酒而謂之曰：「吾家與霸先，有不共戴天之仇。願借諸君之力，發其墓，毀其屍，以舒夙恨。有罪我自當之，雖死不悔。」眾皆許諾。乃夜往，發陳祖陵，開其棺，屍尚不腐，跪而斬之，焚骨取灰，投水而飲之。曰：「今而可以報吾父於地下矣。」天明自縛，叩首於軍門，請正擅命之罪。晉王重其義，承制赦之。
　　聞者莫不感歎。
　　再說水軍都督周羅睺守江夏，與秦王俊相持逾月，隋兵不得進。又荊州刺史陳慧紀，與南康內史呂忠肅據巫峽，於北岸鑿石，綴鐵鎖三條，橫絕中流，以遏隋船。楊素奮兵擊之，四十餘戰，殺死隋兵五千餘人，素不能克。及建康平，晉王廣以後主手書，招上江諸將。羅睺乃與諸將大臨三日，放兵降隋。
　　慧紀、忠肅亦解甲投誠。楊素乃得下至漢口，與秦王俊會將次湘州，有兵守城，不得進。素遣別將龐暉進兵攻之，舉城欲降湘州刺史岳陽王叔慎年十八，置酒會文武僚吏，酒酣，拍案歎曰：「君臣之義，盡於此矣！」墳史謝基伏而流涕，司馬侯正理，奮袂起曰：「主辱臣死，諸君獨非大陳之臣乎？今國家有難，實致命之秋也，縱其無成，猶見臣節。青門之辱，有死不能。今日之機，不可猶豫。後應者斬！」眾成許諾，乃具牛馬幣帛，詐降於寵暉，誘之入城。叔慎伏甲門口，暉至，斬之以徇。於是建牙勒兵，招合士眾，數日之中，得兵五千人。衡陽太守范通、武州刺史鄔居業，皆舉兵助之。素聞暉死，率大軍繼進。叔慎與戰，大敗，遂被擒。秦王俊斬之於漢口，其黨羽皆死。
　　又嶺南未有所附，數郡士民，共奉高涼郡太夫人洗氏為主號「聖母」，保境拒守。晉王遣柱國韋洸，安撫嶺外。至南康不得進，乃以叔寶書遺夫人，諭以國亡，使之歸隋。夫人集首領數千人，向北慟哭，謂其孫馮魂曰：「昔武帝起兵吳興，我決其必成大事，故使汝以兵助之，後果代有梁業。我家累受其恩，曾幾何時，子孫不能守，把錦鏽江山，盡付他人之手，曷勝浩歎！我以一隅之地，何敢與天下相抗？」乃遣使迎洸。洸至廣州，曉諭嶺南諸州，無不歸順。於是陳國皆平。得州三十郡一百，縣四百。三月已巳，送叔寶與其王公百司，並詣長安陳氏遂亡。後人有長歌一篇，記其荒亡之跡云：
　　南朝天予愛豪奢，莢蓉為國顏作霞。不臨朝右明光殿，只戀宮中桃李花。自矜文藻超凡俗，咳吐隨風散珠玉。批風抹月興無涯，品燕評鶯意不足。風流性格誇作家，終朝相對人如花新詞豔句推江總，淺笑輕顰鬥麗華。朱樓翠殿飄香遠，舞村歌台雲雨滿。蓬萊瀛海豔神仙，結綺臨春起池館。朱甍畫棟接青霄，雲作窗櫺虹作橋。龜網罘罳金落索，龍紋屏障玉鏤雕。珊瑚座映琉璃榻，繡帶珠簾銀蒜押。氍毹海上錦雲來，翡翠瓶中瓊樹插。錦筵羅列山海珍，猩唇龍脯堆粉綸。瑪瑙盤傾霞燦爛珍珠紅滴香氤氳。紛紛仙樂奏新聲，君王歡笑側耳聽。只道昇平難際會，冰輪莫負今宵明。昭儀妙句矜無比，學士清詞雜宮徵。脂香粉膩惹朝衫，巧笑低吟喜嬌美。通宵褻狎兩不嫌，但稱麗句諧穠纖。聲嬌語脆醉人魄，音入肺腑如膠黏。譜得新聲中音律，後庭玉樹真奇絕。鶯喉慢囀神欲飛，蕩志驚魂意歡悅朝歌暮樂無已時，君臣放浪疑狂癡。只知裙底情無限，那惜眉頭火莫支。一朝兵馬鄰封起，百萬旌旗煥羅綺。交章告急如不聞，猶說妖嬈貴妃美。陳情袁憲拼白頭，痛哭欲解危城憂。邪臣妄議恃天險，長江萬里輕戈矛。君臣大笑仍歡樂，飲酒徵歌相戲謔。不知天上下將軍，御座孤身無倚著。袁憲忠言總不知，臨危猶是戀宮妃。三人入井計何拙，千古胭脂辱井嗤。王氣金陵且消歇，晉王好色心偏熱。誰知宮裡貌如花，化作營中劍鋩血。荒淫破國憶陳隋，瞬息興亡致足悲。虎踞龍蟠佳麗地，年年惟見鷓鴣飛。
　　先是武帝受禪之後，夢有神人，自天而下，手執玉策金字，北面授帝曰：「陳氏五帝，三十二年。」屈指興亡，適符其數。
　　又後主在東宮時，有鳥一足，集於殿庭，以嘴畫地成文曰：
　　　　獨足上高台，盛草變成灰。
　　　　欲知我家處，朱門當水開。
　　後有解之曰：「獨足」指後主亡國時，獨行無眾。「盛草」言荒穢之狀，隋承火運，草遇火，則變為灰矣。及後主至長安，同其家屬，館於都水台，門適臨水，故始句言「上高台」，結言「當水開」也。其言皆驗。
　　卻說後主至京，朝見隋帝，帝赦其罪，給賜甚厚。數得引見，班同三品，每預宴，恐致傷心，為不奏吳音。後監守者奏言叔寶云：「既無秩位，每預朝集，願得一官號。」帝曰：「叔寶全無心肝。」監者又言叔寶常醉，罕有醒時。帝問飲酒幾何，對曰：「與其子弟日飲一石。」帝大驚，使節其飲，既而曰：「任其性可耳，若節其酒，教他何以過日？」又詔陳氏子弟在京城者，分置邊郡，給田業使為生。歲時賜衣服以安全之。
　　其降臣江總、袁憲、蕭摩訶、任忠俱拜儀同三司。帝嘉袁憲雅操，下詔以為江東稱首，謂群臣曰：「平陳之初，我悔不殺任變奴。受人榮祿，兼當重寄，不能橫屍殉國，乃雲無所用力。與宏演納肝，何其遠乎？」又晉王之戮陳五佞也，未知孔范、王瑳、王儀、沈瓘之罪，故得免。及至長安，事並露，帝乃暴其罪惡，投之邊裔，以謝吳越之人。見周羅睺慰諭之，許以富貴。羅睺垂泣對曰：「臣荷陳氏厚遇，本朝淪亡，無節可紀。得免於死，陛下之賜也，何富貴之敢望？」賀若粥謂羅睺曰：「聞公郢漢起兵，即知揚州可得，王師利涉，果如所料。」羅睺曰：「若得與公周旋，勝負亦未可定也。」頃之拜儀同三司。
　　睺有裨將羊翔，早降於隋，伐陳之役，為隋鄉導，位至上開府儀同，班在睺上。韓擒虎於朝堂戲睺曰：「不知機變，乃立在羊翔之下，毋乃愧乎？」睺曰：「僕在江南，久承令問，謂公天下節士。今日所言，殊乖所望。」擒虎有愧色。
　　先是常侍韋鼎聘於周，遇帝而異之，謂帝曰：「公當大貴，貴則天下一家，歲一周天，老夫當委質於公。」帝謙謝不敢當。
　　及至德之日，鼎在江南，盡賣其田宅。或問其故，鼎曰：「江東王氣，盡於此矣，吾異日當歸葬長安耳。」至是陳平，帝召鼎為上儀同三司。叔寶嘗從帝登邙山侍飲，賦詩曰：
　　　　日月光天德，山河壯帝居。
　　　　太平無以報，願上東封書。
　　因表請封禪，帝優詔答之。他日復侍宴，及出，帝目之曰：「此敗豈不由酒，以作詩之功，何如思安時事？聯聞賀弼迅度京口，其下密啟告急，叔寶飲酒不省。高熲至日，猶見啟在枕下，尚未開封。此誠可笑，蓋天亡之也。」叔寶卒於仁壽四年之十一月，時年五十二。贈長城縣公。蓋自南北分裂，晉元帝建都金陵，號曰東晉，傳十一主，共一百零四年。劉宋受禪，凡八主，共六十年。蕭齊代興，凡七主，共二十四年。梁武繼統，凡四主，共五十六年。陳氏代梁，凡五主，共三十三年。統計南朝年代，共二百七十七年，金陵正氣始盡，隋家並而有之，天下遂成一統。詩曰：
　　　　渠大英雄作帝王，威加海內氣飛揚。
　　　　三秦才睹衣冠舊，何太匆匆歸建康。
　　上南宋
　　　　一木難支大廈傾，愍孫血染石頭城。
　　　　諸王並是天家戚，舅氏江山付道成。
　　上南齊
　　　　保有江東四十秋，疆圉無恙若金甌。
　　　　只緣梁祚應當盡，天命昭明不白頭。
　　上南梁
　　　　當代人豪數霸先，文宣繼統亦稱賢。
　　「後庭」一曲風流甚，斷送東南半壁天。
　　上南陳
　　陳後主不理國政，以風流為事，諸臣正直者少，謅佞者多，所以綱紀敗壞，不可收拾。及敵兵壓境，不聽袁憲忠言，尚悅佞人獻談，不亡何待？乃至與張、孔同入於井，可羞之甚。其得保首領以沒，幸矣。皇后、太子，尚能不失大體，可敬！可敬！袁憲雖亦降隋，乃忠於陳，竟盡心力，至不得已而降之，亦可原矣。結處統括全部，分劃年代，條理井然。不似時手做到後來，全無收煞、只圖了事者可比。比作手之書，超邁流俗，有目者自能辨之。
