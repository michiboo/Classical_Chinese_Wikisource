
　　話說梁武不納諸臣之諫，欲築淮堰，大興功役。發徐、揚之民，四戶一丁，縣官迫促上道。使太子右衛率康絢都督准上諸軍事，專主其任。昌義之引兵監護堰作，統計役人以及戰士，共二十餘萬。南起浮山，北抵巉石，依岸築土，合脊於中流。違者以軍法從事。於是軍民晝夜赴工，莫敢停息。魏邊諸戍，飛報入朝。左僕射郭祚言於魏主曰：「蕭衍狂悖，謀斷川瀆，上反天道，下拂人心。役苦民勞，危亡已兆。宜命將出師，長驅撲討。」魏主從之，乃詔平南將軍楊大眼督諸軍鎮荊山，以圖進取。其時堰將成而復潰，兩岸已築之土，皆隨流漂沒。康絢懼，或謂絢曰：「下有較龍出沒其際，故能破堰。蚊龍之性畏鐵，必得鐵以制之始不為害。」絢以上聞，乃詔括國中鐵器數千萬斤，沉之水底，而波流衝擊如故，仍不能合。絢於是伐樹為井乾，填以巨石，加土其上。緣淮百里內，木石無巨細皆盡。負擔者肩上皆穿，夏日疾疫，死者相枕籍，蠅蟲晝夜聲合，見者修目。帝不之省，及聞魏師起，慮妨堰作，先遣將軍趙祖悅襲魏西硤石，據之以逼壽陽。更築外城，徙緣淮之民以實城內。將軍田道龍等散攻諸戍，以擾亂魏疆。是冬寒甚，淮、泗盡凍，浮山堰士卒，死者什七八。蕭寶寅渡淮攻堰，一日破三壘，又敗田道龍於淮北，進攻硤石，克其外城，斬祖悅，盡俘其眾。而康絢外拒內治，為之愈力。十五年夏四月，淮堰成，長九里，下廣一百四十餘丈。上廣四十五丈，高二十丈，兩旁悉樹杞柳，軍壘列居其上，車馬往來，如履康莊。水之所及，夾淮方數百里，皆成巨浸。帝聞堰成，大喜。封康絢為侯，頒詔大赦。或謂絢曰：「水久壅必潰，勢太激難御，況淮為四瀆之流，豈可久塞？若鑿湫東注，則游波寬緩，堰得長久不壞。」絢從之，乃開批東注以殺其勢。又縱反間於魏云：「梁人不畏攻堰，惟畏開湫。」寶寅信之，鑿山深五丈，開湫北注。然水雖日夜分流，而勢仍不減，李崇作浮橋於硤石戍間，築魏昌城於八公山之東南，以備壽陽城壞，居民散就岡壟。其水清澈，俯視廬舍塚墓，瞭然在下，見者無不望流而歎。
　　先是徐州刺史張豹子，自負其才，宣言朝廷築堰，必令已掌其事。既而康絢以他官來治，又敕豹子受絢節度。豹子甚慚，遂賄囑近臣，暗進譖言於帝，雲絢有二心，暗與魏通。帝雖不納其言，欲以事畢，征絢還朝。絢既歸，堰不復修。九月乙丑，風雨大作，淮水暴漲，堰土決裂，其聲若雷，聞三百餘里。緣淮村落十餘萬口，皆漂入海，。民有登高望之者，但見黑雲迷漫，白浪拍天，其中如有千萬鬼神，奇形怪狀之屬，踏浪而行。大魚數十丈，跳躍激踴，接尾而下，不可勝紀。後人作長歌詠之曰：
　　梁王盛氣吞全魏，虎摧龍挐奮神智。欲將淮水灌壽陽，千尋長堰中流峙。康絢威行淮上軍，二十萬眾如雲屯。南起浮山北巉石，銀濤雪浪排崑崙。將成復敗皆天意，浪說蛟龍風雨致。東西運鐵沉水底，人工欲奪天工智。鐵沉億萬功難成，植術填石如列城。荷擔肩穿腳腫折，君王築堰心如鐵。疲勞殘疾疫癘興，死者如麻相枕籍。勤勞三載功初完，上尖下闊波中山。把柳環速作屏障，兵營土堡如嚴關。俯視洪流應痛哭，水清下見居民屋。市廛家墓朗列眉，盡是前番潰流毒。八公山右高城牆，魏人堵築防壽昌。濤勢掀天宇宙黑，風狂倒日黿鼉翔。天地節宣頓四瀆，天心哪得隨人慾。淮波瀑漲人盡魚，天柱傾頹拆坤軸。三百里外聲若雷，城垣廬舍皆摧隤。橫衝直卷赴滄海，數十萬口真哀哉。李平議論誠奇特，危堰無煩兵士力。一朝潰敗勢莫支，多智尚書傳魏北。我今弔古增餘悲，輕視民命知為誰？台城荷荷何足惜，淮流千古常如斯。
　　初魏患淮堰，將以任城王澄為上將軍，勒眾十萬，出徐州一路，前往攻堰。右僕射李平以為不假兵力，終當自壞，至是兵未行，而其堰果破，人皆服平之先見雲。帝聞堰壞大驚，悔不聽太子之言。因念軍民枉死者眾，心甚戚戚。遂延名僧，設無遮大會以救拔之。創同泰寺，開《涅斮經》，晨夕講義。又敕太醫不得以生類為藥，錦繡綾羅，禁織仙人鳥獸之形，以為裁剪割裂，有乖仁恕。臣民犯罪者，概從寬典，甚至謀反大逆，或涉及子弟，皆置不問。以故政寬民慢，上下泄泄，莫不偷安旦夕。一日帝方視朝，與群臣談論朝政，忽接邊報，奏稱豫章王綜投奔北魏，舉朝大駭。
　　你道豫章王綜為何投魏？說來話長。初綜母吳淑媛，在東昏宮，寵愛在潘妃之亞。帝既受禪，欲納潘妃，以王茂一言，遂賜之死，而心常惜之。一日，閒步後宮，見有庭院一所，重門深閉，境極幽寂，問內侍何人所居，內侍對道：「是東昏舊妃吳淑媛所住。」帝遂走入宮來，宮人忙報駕到。淑媛自東昏亡後，閒廢在宮，即留得性命，只好長為宮人沒世。欲圖新主之歡，今生料不可得。忽聞駕到，驚出意外，亦不及更換衣飾，只得隨身打扮，急急走出，俯伏階前，口稱：「不知陛下駕臨，妾該萬死。」帝見其嬌姿弱質，不讓潘妃，淡妝素服，態有餘研。因命起，賜坐於旁，問其人宮幾載，承幸東昏幾年。淑媛一一對答，嬌啼婉轉，愈覺可人。帝不覺情動，遂吩咐設宴上來，教她陪飲。淑妃斯時，巴不得新天子寵愛，三杯之後，丟開滿懷憂鬱，露出舊日風流，慇懃勸酒。帝心大悅，是夜遂幸焉。那知淑媛身懷六甲，已有三月，當時承幸之際，欲邀帝寵，不敢說出。閱七月，遂生豫章王綜，宮中多疑之。時帝嗣育未廣，得子，甚以為喜，因於淑媛益加寵愛。至天監三年，綜出居外宮，封為豫章郡王，食邑二千戶。綜既長，有才學。善屬文，力能手制奔馬，帝甚愛之。及綜年十六，常夢一少年，體極肥壯，穿袞服，自摯其首，與之相對，如此者非一次。自夢見之後，心驚不已，求解其故不得。其後帝尚佛教，斷房欲，後宮罕見其面，淑媛寵衰，頗懷怨望。而綜亦寵愛不及太子，母子皆以見疏為嫌。一夜，綜在夢中，復如前者所見。旦入宮，密問之母曰：「兒夢如此，是何為者？」淑媛聽其所述夢中少年形狀，頗類東昏，不覺泣下。綜愈疑，固問之。淑媛因屏左右，密語之曰：「汝七月兒，何得比太子諸王？不瞞汝說，當國亡時，吾已懷汝三月。當日欲全兒命，不敢言也。但汝今太子次弟，幸保富貴，且延齊氏一線。」綜於是抱其母泣曰：「吾乃以仇人為父乎？」母掩其口，戒勿泄。綜自是陰懷異志，每於內齋，閉戶籍地，被發席藁。又布沙地上，終日跣行，足下生胝，日能行三百里。後為南徐州刺史，輕財好快，招引術士，練習武勇，以伺朝廷有變。每有詔敕至徐，輒忿恚形於顏色。徐州境內，所有練樹，並令斬伐，以帝小字「練兒」故也。又春秋歲時，常於別室設席，祠齊氏七廟。又微行至曲阿，拜齊明帝陵。然猶無以自信，聞俗說以生者血瀝死者骨上，血入骨內，即為父子。乃遣人暗發東昏墓，販其骨以歸，割臂血瀝之，血果入骨。又在西州生男，滿月後，潛殺之，既葬，夜遣人發取其骨，又試之，皆驗。內外臣僚，皆知其所為，然事涉闇昧，臣下不敢輕言。凡綜所行，帝皆弗之知也。會魏將元法僧以彭城來降，帝使綜都督眾軍，權鎮彭城。綜潛遣人通書蕭寶寅，呼為叔父，寶寅亦將信將疑。久之，有詔征還，綜懼入朝之後，脫身更難，乃屏去左右。乘黑夜潛開北門，涉汴河，徒步奔蕭城，自稱隊主。時魏安豐王元延明鎮蕭城，召而見之綜見延明而拜，延明坐受之，問其名氏不答，但曰：「殿下此間人，必有識我者，問之可也。」延明召眾視之，有識之者曰「此豫章王也。」延明大驚。急下莊答拜，執其手而問曰：「殿下何為來此？」綜以實告，延明曰：「奈父子何？」綜曰：「吾避仇也，非逃父也。」延明見其語氣激烈，心甚異之，遂具車馬，送至洛陽。魏主召人見之，既退，拜寶寅為叔，改名纘，追服東昏斬衰之喪，魏主及群臣皆往弔焉。
　　話分兩頭，當夜豫章奔魏，彭城中無一知者，及旦，齋內諸閣猶閉，左右啟戶尋之，莫知所往，眾皆駭異。及午，城外有數騎魏軍高叫曰：「汝豫章王昨夜已來乞降，在我軍中矣，汝輩留此何為？」說罷，大笑而去。眾方知王已投魏、只得飛報建康。帝聞之大駭，然亦不測其故，訪諸左右，始有密啟其不法事者，方悟其逃去之故，既而歎曰：「不為天子兒，而甘為他人僕，愚孰甚焉！」乃敕吳淑媛以綜小時衣寄之，綜亦不答。其後鬱鬱不得志，依寶寅而死，此是後話不表。
　　且說帝既崇信三寶，屢幸寺院拈香，出入往來，儀衛甚簡斯時歲屢不登，人民失業，不逞之徒，往往乘間作亂。一日，將幸光宅寺，有懷逆者伏路側，將行不軌。帝方起駕，心忽動命左右緣道檢閱，果獲一人身懷利刃。嚴刑訊之，而誣為臨川王宏所使。先是宏以洛口之敗，罷職閒住，心常不滿。都下每有竊發，輒以宏為名。蓋知帝素友愛，涉及臨川，有犯必赦也。
　　至是帝對之泣曰：「我人才勝汝百倍，居此大位，猶兢兢恐墜，汝何為者，我豈不能誅汝？念汝愚下，故常加寬宥。」宏伏地哭曰：「臣為天子弟，尊榮極矣，復有何望？乞陛下察之。」帝感其誠，遂置不問。然宏雖無逆志，而恃介弟之貴，奢侈過度，修第擬於帝宮，後庭數十，皆極天下之選。所幸寵姬江無畏，服玩備極華美。一寶屧，直價千萬。又恣意聚斂，有庫室百間，在內堂之後，關簽甚嚴。或疑其內藏鎧仗，密以上聞。帝雖素敦友愛，聞之不悅，欲自往勘，知其愛幸江氏，寢膳不離，乃賜以盛饌曰：「當來就汝歡飲，並令無畏分甘。」駕既至，宏率江姬朝見，遂同侍飲。酒半，帝曰：「吾欲至汝後房一行。」遂起身進內，逕往庫室，命悉開戶。宏恐見其賄貨，顏色布懼，帝心愈疑。及開視室中，有錢百萬一聚，懸一黃標；千萬一庫，懸一紫標。如此三千餘標，帝屈指計之，見錢已有三億餘萬。餘屋貯積雜貨皆滿，不知多少。帝見並無鎧仗，大悅，呼其小字曰：「阿六，汝作如此生活，便無妨礙。」乃更入席劇飲，至夜而還。
　　時諸王並尚文藻，而安成王秀，尤精心學術，搜集經紀。嘗招學士平原鄧孝標，使撰《類苑》。書未及畢，而已行於世。於時疾宏貪吝，以舊有《錢神論》未暢厥旨，更作《錢愚論》以譏之，貪鄙之形，形容曲盡。太子見之曰：「文則美矣，其如不為臨川地何。」勸安成毀之，帝聞之喜曰：「太子居心厚，真吾子也。」
　　卻說太子聰明仁孝，好學不倦，游嬉事絕不留心。時當五月，天氣明媚，忽游後池，乘小舟，採摘芙蓉。有姬人盪舟，舟覆而太子溺於水。及出，傷股，恐貽帝憂，深誡不言，但以寢疾聞。帝敕內使看視，太子勉自起坐，力書手啟。及篤，左右欲啟聞於帝，太子不許曰：「奈何令至尊知我如此？」因便鳴咽，未幾而薨。時年三十一。帝聞之，臨哭盡哀，斂以衰冕，諡日「昭明」，葬於安寧陵。都下男女奔走陵所，號泣滿路，四方甿庶，及疆徼之人，聞喪者無不哀慟。帝既前星失曜，群臣上言儲位不可久虛，請立賢明以定國本。時昭明有三子，華容公歡、枝江公譽、曲阿公詧，皆已長，議者謂上必立太孫。而帝以太子母弟晉安王綱有賢名，遂立之。朝野以為不順，司議侍郎周宏正奏記於晉安曰：
　　伏惟謙讓道廢，多歷年所，大王天挺將聖，四海歸仁。是以皇上發德音，以大王為儲副。意者願聞殿下，抗目夷上仁之義，執予臧大賢之節。逃玉輿而弗乘，棄萬乘其如屣。庶改澆競之俗，以大吳國之風。古有其人，今聞其語，能行之者，非殿下而誰？使無為之化，復盛於令世。讓王之道，不墜於來茲，豈不盛歟？
　　王不能從。帝既立晉安為太子，乃使諸王子出守外藩，以邵陵王綸為南徐州刺史。湘東王繹為荊州刺史，武陵王紀為益州刺史，又以不立太孫而立太子，內常愧之，乃厚撫歡等。寵亞諸子，封歡為豫章王，譽為河東王，詧為岳陽王，各典大都。
　　旋又以詧為雍州刺史。單說詧臨雍州，以帝年漸老，朝多秕政，欲為自強之計。蓄聚財貨，招募勇敢，以襄陽形勝之地，梁業所基，遇亂可以圖大功，乃克己為政，撫循士民，數施恩惠，延納規諫，所部稱治，帝聞之大喜。
　　當是時，北魏多故，盜賊蠭起。胡太後亂政於前，爾朱榮肆逆於後，朝天寧日，民不聊生。唯東南半壁，安若泰山，其後高歡誅爾朱，執國政，上陵朝廷。孝莊西奔，宇文泰撫定關中，與歡相抗。魏分東西，日夜治兵相攻，不暇南侵。梁自是國無外患，益得優游無事。朝政之暇，君若臣唯有講習經典；崇尚虛無。既而帝益佞佛，捨身同泰寺。釋御服，披法衣，升講堂法座，為四部大眾講《涅斮經義》，群臣以錢一億萬奉贖皇帝。咸詣寺中奉表，請帝還臨宸極，三請乃許。帝三答書，前後並稱頓首。自是晝食一食，止於菜果。宗廟之祭，不用牲牢，識者以宗廟去牲，則為不復血食。又是歲都下訛言，天子取人肝以食天狗。大小相警，日晚便閉門持仗，以驅天狗，數月乃止。識者皆知不祥。時太子亦於玄圃自講莊、老，宮僚環聽。太子詹事何敬容謂人曰：「昔晉尚虛無，使中原淪喪，今東宮復爾，江南亦將為戎乎？」有隱士陶宏景，疾人士競談玄理，不習武事，嘗為詩云：
　　　　夷甫任散誕，平叔生談空。
　　　　不意昭陽殿，化作單于官。
　　又天監中有沙門寶志，帝甚敬之，問以國祚短長，嘗為隱語曰：
　　　　掘尾狗子自發狂，當死未死齧人傷。
　　　　須臾之間自滅亡，起自沙際死三湘。
　　帝使周舍封記之，直至梁末皆驗。此是後話，今且按下不表。
　　卻說大同末年，帝臨御已久，當時佐治之臣，若張宏策、王茂、韋睿、沈約、范雲輩，相繼去世，所任新進，率以迎合為事。有朱異者，字彥和，錢塘人。年數歲，其外祖顧歡撫之曰：「兒非常器，當大朱氏門戶，然恐壞人家國事。」及長，折節讀書，從五經博士明山賓游，學業日進，涉獵文史，兼通雜藝。博奕書算，罔不通曉。帝尋有詔廣求異能之士，山賓以異薦。帝召見之，使說《孝經》、《周易》義，甚悉。大悅之，謂左右曰：「朱異實俊才，明山賓所舉殊得人。」乃除異為中書郎。拜命之日，時當秋日，有飛蟬集異武冠上，見者咸謂蟬珥之兆。蓋異容貌魁梧，舉止閒都，雖出自諸生，甚悉軍國故實。自周舍卒後，異代掌機密，一應詔浩敕書，帝並委之，權重一時。然貪財冒賄，每欺罔視聽，以悅人主。起宅東破，窮極華美，晚日下朝，酣飲徹夜。又恃帝寵，輕傲朝賢，不避貴戚。人或勸其謙下，異曰：「我寒士也，遭逢以至今日。諸貴皆恃枯骨兒，輕我下之，則見蔑尤甚。我是以陵之。」司農卿傅岐嘗謂之曰：「今聖上委政於君，安得每事從旨？」異曰：「當今天子聖明，我豈可以拂耳之言干犯天聽？」以故聲勢所驅，薰灼內外，遠近莫不憤疾，而帝信任益深。正是：聖明已被邪臣蔽，安樂哪知禍事來。但未識內蠹已生，外患若何而起，且聽下回再講。
　　梁武築堰病民，見利而不知害，以致百萬生靈，漂流大海，罪惡彌天。雖一心佞佛，捨身為犧，何益於事？納吳淑媛，致豫章反叛，已開國家之患。又舉朝信佛，太子好談玄虛，禍亂焉得不興？蓋天不助梁，即昭明之死，而其局已定矣。若朱異輩，不過從而助之耳。
