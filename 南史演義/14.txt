
　　話說體范自以大眾攻新亭，而別遣文豪、黑騾直搗建康。文豪大破台軍於皂莢橋，時王道隆將羽林兵在朱雀門內，急召劉勔來助。勵至朱雀門南，命撤桁以折南軍之勢。道隆怒曰：「賊至但當急擊，奈何撤桁示弱？」勔亦憤，遂度桁南，親自搏戰。哪知戰陣方合，被黑騾一騎衝來，斬於馬下。兵士散亂，道隆不能支，亦棄眾走，黑騾追殺之。黃門郎王蘊負重傷，踣於御溝之側，或扶之以免。於是中外大震，白下、石頭之眾皆潰。張永、沈懷明逃還宮中，爭傳新亭亦陷。孫千齡開承明門出降，太後執帝手泣曰：「天下敗矣。」先是月犯右執法，太白犯上將，或勸劉勔避職。勔曰：「吾執心行己，無愧幽明，若災眚必至，避豈得免？」又勔晚年，頗慕高尚，立園宅，名為東山，遺落世務，罷遣部曲。道成曾謂之曰：「將軍受顧命，輔幼主，當此艱難之日，而深尚從容，廢省羽翼，一朝事至，悔可追乎？」勔不從，而果敗死。
　　話分兩頭。道成與休范拒戰，自晡達旦，矢石不息。其夜大雨，鼓角不復相聞，將士積日不得寢食，軍中馬夜驚，城內亂走。道成秉燭危坐，厲聲呼叱，如是者數四，乃定。明日復戰，外勢愈盛，眾皆失色。道成曰：「賊雖多而亂，尋當破矣。」其時麾下有勇將兩員：一姓黃，名回。一姓張，名敬兒。敬兒南陽人，少便弓馬，有膽氣，好射猛獸，發無不中，素無賴，家貧，傭於城東吳泰家。泰有愛婢，敬兒與之通，事發，泰欲殺之，逃於空棺中，以蓋加上，乃免。後得志，誣泰通袁顗為邊，明帝殺泰，籍其家，僮役財貨，敬兒皆有之。先所通婢，即以為妾。初敬兒母，臥於田中，夢犬子有角，舐其陰處，遂有孕而生敬兒，故初名狗兒。明帝嫌其名鄙俚，改為敬兒。時從道成守新亭，與黃回共立城上，望見體范白服乘肩輿，以數十人自衛，登城南觀戰，敬兒謂四曰：「彼可詐而取也。」回曰：「卿可取之，我誓不殺諸王。」敬兒以白道成，道成曰：「卿能辦此，當以本州相賞。」敬兒乃與回並出城南放仗走，大呼稱降。體范喜，召至輿前。黃回陽緻密意，休范信之，置二人於左右，命進酒。飲至半酣，笑呼道成名曰：「爾腹心已潰，何可乃爾？」回見休范無備，目敬兒，敬兒遂奪體范防身刀，斬休范首，左右皆驚走。敬兒提頭謾罵，與回奔歸新亭。道成得首，便差隊主陳靈寶持送建康。靈寶行至中道，恰逢西兵阻路，棄首於水，挺身到京，唱雲已平，而無以為驗。眾莫之信，體范將士亦不知之，進戰愈力。俄而其眾知休范已死，稍欲退散，文豪厲聲曰：「我獨不能定天下乎！」因詐稱休范已殺道成據新亭矣，士民惶惑，乘夜詣新亭壘，投刺者以千數，道成皆焚之。登北城謂曰：「劉休范昨已就戮，屍在南岡下，身是蕭平南，諸君諦視之。名刺皆已焚，卿等勿懷憂懼也。」眾皆愕然而散。道成知台軍屢敗，急遣陳顯達、張敬兒將兵自石頭濟淮，從承明門入衛宮省，於是台軍之氣亦振，大破賊眾，遂斬丁文豪、杜黑騾於宣陽門，餘皆竄走。斯時道成在軍，見大勢已寧，亦即整旅還都，百姓緣道聚觀，皆曰：「全社稷者此公也。」及入朝，拜為中領軍、袞州刺史，留衛京師，與袁粲、褚淵、劉秉更日入值，號為四貴，今且按下。
　　卻說蒼梧王之為太子也，年六歲，始就學，而惰業嬉戲，師不能禁。好緣漆帳竿，去地丈餘，久之乃下。年漸長，喜怒益乖，左右有失旨者，輒手加撲打，蓬首跣足，蹲踞於地，以此為常，明帝屢敕陳太妃痛捶之。及即位，內畏太後，外憚諸大臣，猶未敢縱逸。自加元服，變態百出，好出外遊行，太妃每乘青犢車，隨路檢攝，其後漸自放恣，大妃亦不能禁。始出宮，猶整儀衛，俄而棄車騎，率左右數人，或出郊野，或入市塵，或往營署，與嬖人解僧智、張五兒等，恆相馳逐。夜開承明門以出，夕去晨返，晨出暮歸，從者並執戈矛，路逢行人男女及犬馬牛驢，隨手刺死，無一免者。民間優懼，商販皆息，門戶晝閉，行人道絕。至針椎鑿鋸之徒，不離左右。嘗以鐵椎椎人陰囊，囊破裂。左右見之，有斂眉閉目者，蒼梧大怒，今此人袒胛正立，以矛刺之，洞胛而過。大內耀靈殿，本明帝臨政之所，養驢數十頭於內。己所乘馬，養於御牀側。又知己非帝子，為李道兒所生，每出入去來，常自號「李將軍」。京營有女子，年十五六，性癡憨，駕至不避，從旁嘻笑，蒼梧便入其屋，不避左右，與之苟合。女亦全不愧懼，任其所為，遂大悅。自是往來無間，人謂之路嬪嬙妃。又性極好殺，一日不殺人，則慘慘不樂。殿省憂惶，食息不保。阮佃夫懼蹈不測，謀候其駕出遊，稱太後令，閉城門，執而廢之，立安成王准。事覺，收佃夫誅死，寸斬其家屬。或有告朝臣杜幼文、沈勃、孫超亦與佃夫同謀，遂帥衛士自掩三家，刳解臠割，嬰孩不免。時沈勃後喪在廬，左右未至，帝揮刀獨前，勃知不免，手搏其耳，唾罵之曰：「汝罪逾桀紂，屠戮無日，恨吾不獲見之。」遂死。會端午，太後賜帝毛扇，怒其不華，令太醫煮藥，欲鴆太後。左右止之曰：「若行此事，陛下便應作不孝子，豈復得出人狡獪？」帝曰：「汝語大有理。」乃止。凡諸鄙事，過目則能，鍛鍊金銀，裁衣作帽，莫不精絕。未嘗吹箎，執管便韻。自造露車一乘，其上施篷，乘以出入，其捷如飛，羽儀追之不及。又各慮禍，不敢追尋，唯整部伍，別在一處瞻望。嘗直入領軍府，天時盛熱，道成解衣袒腹晝臥堂中，見帝至，倉皇起立，帝指曰：「好大腹。」遂命立於室內，畫其腹為的，持弓引滿射之。道成斂手曰：「老臣無罪。」左右王天恩曰：「領軍腹大，是佳射堋。一箭便死，後無復射，不如以骲箭射之。」帝乃更以骲箭射，正中其臍，投弓大笑曰：「此手何如？」又嘗自磨刀曰：「明日殺蕭道成。」陳太妃罵之曰：「蕭道成有功於國，若害之，誰復為汝盡力？」乃止。道成憂懼，密與袁粲、褚淵謀曰：「幼主所為如此，不推吾等不免，社稷亦不可保，不先廢之，後悔奚及。」粲曰：「主上幼年，微過易改。伊、霍之事，非季世所行。縱使功成，亦終無全地。」淵默然，功曹紀僧直言於道成曰：「今朝廷猖狂，人不自保，天下之望，不在袁、褚，公豈得坐受夷滅？」道成然之，寄書蕭賾，令為之備。
　　卻說賾字宣遠，道成長子也，方生之夕，母陳氏夢有龍據屋上，故又字龍兒。即齊世祖武皇帝也。初為尋陽郡贑邑令，值晉安王反，賾不從，被執下獄，眾皆散。門客桓康驍勇多力，裝筐籃為擔，一頭坐了夫人裴氏，一頭坐了兩位公子，挑之以逃，匿深山中。繼與蕭欣祖會集舊伴四十餘人，襲破郡城，救之出獄。及郡兵來追，桓康拒後力戰，手斬其將，追兵乃退。及晉安既平，朝廷征賾入京，拜為尚書庫部郎，至是為晉熙王長史，行郢州事。道成欲使以郢州兵為援，故報之。道成又欲出奔廣陵起兵，使人密告冀州刺史劉善明，東海太守垣榮祖。榮祖字華先，少好武，騎射絕倫，尤善彈，嘗登西樓，見鴻鵠翔於雲中，謂左右曰：「吾當生取之。」彈其兩翅，毛盡脫，鵠墜地，養其毛復長，縱之飛去，其妙如此。與劉善明，皆道成腹心也。善明報以書曰：「宋氏將亡，愚智共知，公神武高世，唯當靜以待之，因機奮發，功業自定，不可遠去根本，自貽後悔。」榮祖亦報曰：「領府去台百步，公走人豈不知，若單騎輕行，廣陵人閉門不受，公欲何之？公今動足下牀，恐即有叩台門者，大事去矣。」道成雖得二人言，尚懷猶豫，紀僧真曰：「二人之言是也，主上雖無道，國家累世之基，猶為安固。公百口北渡，必不得俱。縱得廣陵城，天子居深宮，施號令，目公為逆，何以避之？此非萬全之計也。況今幼主出入無常，每好單行道路，於此立計，易以成功，外州起兵，鮮有克捷。」道成乃止。
　　有王敬則者，臨淮人，少貧賤，母為女巫，常謂人云：「敬則生時，胞衣紫色，應得鳴鼓角。」人笑之曰：「汝子得為人吹角可矣。」性倜儻不羈，好刀劍，嘗與既陽縣吏鬥，謂曰：「我若得為既陽令，當鞭汝小吏背。」吏唾其面日：「汝得既陽縣，我亦得司徒公矣。」平時善拍張，以勇力補刀戟衛士。前廢帝常使敬則跳刀，高出白虎幢五六尺，跳罷，仍撫髀拍張，儇捷異常。後補既陽令，昔日鬥吏亡叛，勒令出見，曰：「我得既陽令，汝何時得司徒公耶？」其人叩頭謝罪，敬則曰：「爾亦壯士，吾不汝責也。」至是為越騎校尉，見帝無道，欲自結於道成。夜著青衣，扶匐路側，聽察帝之往來。復陰結內廷楊萬年、陳奉伯等為內援，專伺得間，即便行事。
　　是時蒼梧荒淫益甚，每往來寺院中。城西有青園庵，乃女尼所居，房宇深遠，徒眾數十。一日，帝突至其處，群尼倉皇跪接，帝視之曰：「是皆禿耳。」見一幼尼尚未剃髮，貌頗娟好，問之曰：「爾在此何欲？」對曰：「欲修行耳。」帝笑日：「恐所欲不在是。」便攜之入室，裸而淫之。又令左右擇尼中年少者遍淫之，問日：「此舉何如？」左右曰：「此舉是陛下大功德。」遂大笑而散。又有一道人，名曇度，素無賴，與之親善。一夜，行至領軍府前，左右曰：「一府皆眠，帝何不緣牆而入，殺其一家？』」帝曰：「我今夕欲與一處作耍，無暇為此，宜待明夕。」遂去。明日，乘露車與左右向台岡賭跳，仍往青園尼庵留連半日，晚至新安寺偷狗，就曇度道人煮之，坐地而飲，酣醉如泥。左右扶之還宮，寢於仁壽殿內。有楊玉夫者，常得帝意，出入必與偕，至是忽憎之，見輒切齒，罵日：「明日當殺此子，取肝肺，和狗肉食。」是夜為七月七日，臨睡吩咐玉夫曰：「汝於庭中伺織女度河，見即報我，不見則殺汝。」玉夫大懼，乃與楊萬年、陳奉伯伺帝熟寢，潛取帝防身刀刎之，時年十五。
　　先是帝出入無時，省內諸閣，夜皆不閉，群下畏相逢值，莫敢出走，宿衛並逃避，內外莫相禁攝，故帝雖被弒，無一覺者。乃令陳奉伯袖其首，依常行法，開承明門出，遇王敬則於外朝，遂以首付之，使報道成。敬則馳詣領軍府，叩門大呼曰：「大事已定，領軍速即入朝。」道成猶慮蒼梧誑之，不敢開門，敬則聳身牆上，投其首以示道成。道成洗視之，果帝首，大喜。便戎服乘馬而出，偕敬則入宮。至承明門，詐稱賀還。敬則恐內人觀見，以刀環塞門孔處，呼門甚急。門吏開門迎之，只道帝歸，俱伏地震懾，不敢仰視。道成入殿，殿中驚駭，既而聞蒼梧已死，咸稱萬歲。
　　及旦，道成整宿衛出立殿庭槐樹下，以太後令召袁粲、褚淵、劉秉入朝會議，三人既至，聞帝已被弒，皆驚愕不敢發言。道成謂秉曰：「此使君家事，何以斷之？」秉未答。道成鬚髯盡張，目光如電，秉懼曰：「尚書眾事，可以見付。軍旅處分，一委領軍。」道成又讓袁粲，粲亦不敢當。王敬則拔白刃，在殿前跳躍曰：「天下事皆應關蕭公，敢有開一言者，血染敬則刃。」手取白紗帽加道成首，令即位，曰：「今日誰敢復動，事須及熱。」道成正色呵之曰：「卿都不自解。」粲欲有言，敬則叱之，遂不出口。褚淵曰：「非蕭公無以了此。」手取事狀授道成。道成曰：「相與不肯，我安得辭。」乃下議立安成王為帝，作太後令曰：
　　昱以家嗣登皇統，庶其體識曰宏，社稷有寄。豈意窮凶極悖，日月滋甚。加以大馬是狎，鷹隼是愛，單騎遠郊，獨宿深野，趨步闤闠，酣歌壚肆，淫人子女，掠人財物，手揮矛鋌，躬行刳斮。自昔辛、癸，爰及幽、厲，方於之此，未譬萬分。民怨既深，神怒已積，七廟阽危，四海褫氣。廢昏立明，前代令范，況乃滅義反道，天人所棄者哉！故密令蕭領軍潛運明略，幽顯協規，普天同泰。驃騎大將軍安成王准，體自太宗，地隆親茂，皇歷攸歸，宜光奉祖宗，臨享萬國，便依舊典，以時奉行。
　　於是備法駕，詣東府，迎安成王准即皇帝位，時年十一，是為順帝。降封昱為蒼梧王，葬之郊壇西，自是軍國大事，皆聽道成處分。封楊玉夫等二十五人為侯。
　　先是劉秉初退朝，其從弟劉韞迎而問之曰：「今日之事，當歸兄否？」秉曰：「吾等已讓領軍矣。」韞拊膺歎曰：「兄肉中詎有血耶？今年族矣。」秉默然。然猶謂尚書一官，萬機根本，以宗室居之，則天下庶可無變。既而道成當國，佈置心膂，與奪自專。褚淵素相憑附，秉與袁粲，閣手仰成矣。
　　卻說袁粲，字景倩，陳郡陽夏人，早喪父，祖母哀其孤幼，名之曰「愍孫」。少好學，有清才，不以權勢為重。平素每有朝命，常固辭，逼切不得已，方就職。至是知道成有不臣之志，陰欲圖之，詔使出鎮石頭，即時受命。又荊州刺史沈攸之在明帝時，與道成同直殿省，深相親善。道成有女，攸之娶為子婦。
　　其在荊．州，有言其反者，道成力保其不反，攸之深以為感。及蒼梧遇弒，道成遣其長子元琰，以蒼梧刳斮之具示之，攸之知道成將篡位，大怒，謂左右曰：「吾寧王陵死，不為賈充生。」然猶未暇舉兵，乃上表稱慶。時張敬兒為雍州刺史，素與攸之、司馬劉攘兵善，疑攸之有異，密以問攘兵。攘兵無所言，寄敬兒馬燈一隻以示意，敬兒乃密為之備。攸之有素書十數行，常藏於裲襠角，雲是明帝與己約誓，不忍坐視國亡。其妾崔氏諫曰：「官年已老，那不為百口計？」攸之指輛襠角示之。又會集諸將云：「頃太後使至，賜我以燭，剖之得太後手令，雲社稷之事，一以委公。吾不可負太後命，撫危定傾，願與諸君任之。」眾皆應命，乃遺道成書曰：
　　少帝昏狂，宜與諸公密謀商議，其白太後，下令廢之。奈何交結左右，親行弒逆？乃至積日不殯，流蟲在戶，凡在臣下，誰不惋駭。又移易朝舊，佈置親黨，宮閣管鑰，悉關家人。吾不知子孟、孔明之遺訓固如此乎？足下既有賊宋之心，吾寧敢無包胥之節耶？
　　書去，即建牙勒兵。蓋攸之素蓄士馬，資用充積，甲士十萬，鐵騎三千，兵勢甚盛。乃遣輔國將軍孫同為前鋒，餘軍相繼東下。道成聞其兵起，即自入守朝堂，命其子蕭嶷代鎮東府，蕭映出鎮京口，內外戒嚴。以右衛將軍黃回為郢州刺史，督軍討之。
　　先是道成以世子賾為晉熙王燮長史，修治器械，以防他變。
　　及征燮為揚州，以賾為右衛將軍，與燮俱下，命柳世隆行郢州事。賾將行，謂世隆曰：「攸之一旦為變，焚夏口舟艦，沿流而東，不可制也。若得攸之留攻郢城，君守於內，我攻於外，破之以矣。」世隆領命。及攸之起兵，賾方行至湓口，欲斂兵守之。眾將皆勸倍道趨建康，賾曰：「湓口地居中流，密邇畿甸，若留屯湓口，內衛朝廷，外援夏口，保據形勝，控制西南。今日至此，天所使也。」或疑城小難固，賾曰：「苟眾心齊一，江山皆城隍也，何患城小？」乃送晉熙王歸鄭州，而己則留鎮湓口，遣使密報道成。道成聞之喜曰：「真吾子也。」乃以賾為西討都督。
　　話分兩頭，湘州刺史王蘊，遭母喪罷歸，路過巴陵，與攸之深相結，還至京師，乃與袁粲、劉秉、劉韞謀誅道成，而黃回、孫曇權、卜伯興等皆通謀。當是時，劉韞為領軍將軍，入直門下省，卜伯興為直閣，黃回出屯新亭。粲等定計，矯太後令，使韞與伯興率宿衛兵，攻道成於朝堂。黃回等為外應，劉秉等並赴石頭。謀既定，將以合褚淵。眾謂淵與道成素善，不可告，粲曰：「淵與彼雖善，豈容大作同異？今若不告，事定便應除之。」乃以謀告淵。淵即告道成。道成聞之，乃使薛淵往石頭，陽為助粲，陰實防之。薛淵涕泣拜辭，道成曰：「卿近在石頭，日夕去來，何悲之甚？」對曰：「不審公能保袁公共為一家否？今往與之同，則負公，不同則立受禍，何得不悲？」道成曰：「所以遣卿者，正謂能盡臨事之宜，使我無西顧憂耳，但當努力，無復多言。」道成既遣薛淵防外，又恐內變難制，乃以王敬則為直閣，與卜伯興共總禁旅，戒之曰：「有變先殺伯興、劉韞。」敬則領命而去。
　　是時粲與諸人，本期壬申之夜，內外並發，而劉秉框擾不知所為，才及晡後，即束行裝，啜羹瀉胸上，手振不自禁。日未暗，載婦女盡室奔石頭，部曲數百，赫奕滿道。既至見粲。粲驚曰：「何事遽來？今敗矣！」秉曰：「得見公，萬死無憾。」孫曇權聞之，亦奔石頭，乃大露。道成密使人告敬則，時閣門已閉，敬則欲開閣出，卜伯興嚴兵為備，敬則乃鋸所止屋壁得出，至中書省率禁兵收韞。韞已戒嚴，列燭自照，見敬則猝至，驚起迎之曰：「兄何夜顧？」敬則呵之曰：「小子哪敢作賊？」韞惶急，走抱敬則。敬則拳毆其頰，僕地，乃殺之。伯興倉皇出，敬則亦迎而殺之。王蘊聞劉韞死，歎曰：「事不成矣。」狼狽率部曲數百，向石頭。薛淵據門射之，蘊謂粲已敗，即散走，道成又遣其將戴僧靜率數百人向石頭，自倉門入，與薛淵並力攻粲。孫曇權御之，殊死戰，殺台軍百人。僧靜乃分兵攻府西門，縱火焚之。粲與秉在城東門，見火起，秉不顧粲，即逾城走。粲亦下城欲還府，謂其子最曰：「本知一木不能止大廈之崩，但以名義至重，不忍負耳。」僧靜乘暗獨進，來殺袁粲。最在粲後，覺有追逐聲，急以身衛父，僧靜直前斲之，最僕地。粲謂最曰：「我不失忠臣，汝不失孝子，亦何害？」遂父子俱死，百姓哀之，為之謠曰：「可憐石頭城，寧為袁粲死，不作褚淵生。」但未識粲死之後，宋事作何結局，且聽下回分解。
　　劉昱本李道兒子，既竊位，無惡不作。至偷雞盜狗，丑濫已極，千古以來，無此樣子。禽獸猶知有母，縣以羽扇不華，至欲弒母，禽獸不如。為楊玉夫所殺，蓋已晚矣。道成始而憂禍，繼則羽翼已成，不得歇手，亦是騎虎之勢。沈攸之一心輔國，不以姻戚交好，稍動其心，事雖不成，可謂忠臣。褚淵受顧命之日，貳心已見，真反覆小人。謠曰：「寧為袁粲死，不作褚淵生。」
