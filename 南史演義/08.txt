
　　話說休之、宗之知東軍大上，劉裕自來，遂合兵五萬，臨江岸置陣，以拒來師。岸高數丈，其壁如削，陣前槍刀密布，矢石列排，真如銅牆鐵壁，無懈可擊。裕驅兵直進，下令曰：「先登者有賞。」於是眾力同奮。那知登未及半，上面箭如雨下，紛紛俱墜，死者相繼，無一能登岸者。裕怒，披甲欲自登，諸將勸止不從，主簿謝晦趨前抱住不放。裕抽劍指晦曰：「我斬卿。」晦曰：「天下可無晦，不可無公。」裕乃止。時胡藩領游兵往來江津，裕呼之使登，藩有難色，不即遽上。裕大怒，厲聲呼左右收來斬之。藩見左右持刀趕來，顧而謂曰：「正欲擊賊，不得奉教。」乃以刀頭穿岸，少容足指，騰身而上，連殺數人，由是隨之者稍多，大軍因而乘之，遂皆登岸。呼聲動地，無不一以當百，西軍大潰。宗之、休之走，裕揮諸將追之。追下數裡，忽見一支軍喊殺而來，擋住去路。追者見有接應人馬，便按兵不追。你道接應者何人？乃是魯軌在後。知前軍交戰，恐防有失，趕來相助，恰好救了敗殘人馬。休之、宗之見魯軌兵到，心下稍安，收集逃亡，再整軍馬，已喪十分之三。休之欲退保江陵。軌請再申一戰，以決勝負，乃復結陣以待。
　　卻說檀道濟從別路出師，探得荊、襄之兵，盡聚江上，本州無備，乃引兵突至江陵。命勇將薛彤、高進之乘夜扒城而入，一鼓下之。既克江陵，復進兵襄陽。襄陽守將李應之，開門出降，於是荊、雍皆得。斯時休之方圖再戰，忽聞根本已傾，驚得魂不附體，謂左右曰：「前有強敵，退無歸路，若何而可？」左右勸其北走，遂同宗之焚營官遁。行未數日，軍士不樂北行，散亡殆盡。虧得休之平素愛民，民見其敗，爭為之衛送出境。王鎮惡追之，不及而還。於是休之、宗之等並降於魏。裕嘉道濟之功，加號鎮北將軍，留守荊、雍，而班師以歸。
　　當是時，裕功業日隆，強藩盡滅。凡宗室之有才望者，皆懼見害，出奔異國。然裕意中欲俟關、隴平定，然後受禪，故猶存晉朔。一日，聞秦主姚興死，子泓立，諸子構難，關中大亂，裕喜謂穆之曰：「吾今日舉秦必矣。」乃下令戒嚴，以世子義符為中軍將軍，監太尉留府事，穆之為左僕射，入居東府，總攝內外，徐羨之副之。丁已，裕發建康，命王鎮惡將步軍一萬為前鋒，自淮、淝向洛；檀道濟及胡藩，將兵趨陽城；沈田子與傅宏之，將兵趨武關；沈林子同王仲德，將水軍出石門，自汴入河；身統大軍為後繼。穆之謂鎮惡曰：「公今委卿以伐秦之任，卿其勉之。」鎮惡曰：「此行不克關中，誓不復濟江。」九月，諸將入秦境，所向皆捷。秦之諸屯守兵，皆望風降附。既面進攻洛陽，克之。引兵逕前，直抵潼關。秦主懼。命姚紹為大將軍。督步騎五萬守潼關。鎮惡等不得前，久之，軍中乏食，眾心危懼，或欲棄輜重還赴大軍。沈林子按劍怒曰：「相公志清六合，今許洛已定，關右將平，事之濟否，係於前鋒，奈何沮乘勝之氣，棄垂成之功乎？且大軍在遠，賊眾尚強，雖欲求還，豈可得乎？下官授命不顧，今日之事，有進無退，本知二三君子，將何面目以見相公之旗鼓耶？」眾聞其言，乃不敢退。鎮惡親至宏農，說諭百姓。百姓競送義租，軍食復振。進攻秦軍，大破之，遂克潼關，姚紹奔還。十三年五月，裕大軍至陝。沈田子、傅宏之亦克武關，入攻嶢、柳，秦主欲自將拒裕，而恐田子等襲其後，欲先擊滅田子，然後傾國東出。乃率步騎數萬，奄至青泥。田子欲戰，傅宏之以眾寡不敵，止之。田子曰：「兵貴用奇，不必在眾。且今眾寡相懸，勢不兩立，若彼結圍既固，則我無所逃矣。不如乘其始至，營陣未立，先往薄之，可以有功。」遂率所領先進，傅宏之繼之。秦兵合圍數重，田子撫慰士卒曰：「諸君冒險遠來，正求今日之戰，死生一決，封侯之業，於此在矣。」士卒聞之，皆踴躍鼓譟，執短兵奮擊，秦軍大敗，斬首萬餘級。秦主奔還，與姚丕共守灞上。
　　鎮惡引軍入渭，以趨長安，乘蒙衝小艦，行船者皆在艦內。秦人見艦進而無行船者，皆驚以為神。鎮惡至渭橋，令軍士食畢，持仗登岸，後登者斬。眾皆登，鎮惡暗使人悉斷艦纜，渭水迅急，艦皆隨流去，倏忽不知所在。時秦兵尚有數萬，鎮惡諭士卒曰：「吾屬並家在江南，此為長安北門，去家萬里。舟楫衣糧，皆已隨流而去。今進勝則功名俱顯，不勝則骸骨不返，無他歧矣，卿等勉之。」乃身先士卒，進擊秦軍。眾戰士無不勝踴恐後，大破姚丕於渭橋。秦主泓引後軍來援，反為敗卒所蹂踐，不戰而潰，左右親將皆死，單馬還宮。鎮惡乘勝，馳入平朔門，進圍其宮。泓涕泣無計，將出降。其子佛念年十一，謂父曰：「晉人將退其欲，雖降必不免，不如引決。」泓憮然不應。佛念，登宮牆自投而死。癸亥，泓率妻子群臣，詣鎮惡壘門請降。鎮惡收以屬吏，城中夷晉六萬餘戶，鎮惡以國恩撫慰，號令嚴肅，百姓安堵。七月，裕至長安，鎮惡迎於灞上，裕勞之曰：「成吾霸業者，卿也！」鎮惡再拜謝曰：「明公之威，清將之力，鎮惡何功之！」裕入秦宮，收彝器、渾天儀、土圭等，其餘金玉、繒帛、珍寶，皆以頒賜將士。秦東平公姚贊，率其宗族詣裕降，裕皆殺之。送秦主姚泓至京師，斬於市。
　　裕既平秦，欲留長安，經略西北。一日，聞報劉穆之卒，如失左右手，謂諸將曰：「本欲與諸君共事中原，今根本無托，不得不歸矣。」乃留次子義真鎮關中，以王修、王鎮惡、沈田子、毛德祖四人輔之，而身東還。時義真年十二也。
　　先是夏王勃勃聞裕伐秦，謂群臣曰：「姚泓非裕敵也，且其兄弟內叛，安能拒人？裕取關中必矣。然裕不能久留，必將南歸，留子弟及諸將守之，吾取之如拾芥耳。」乃秣馬礪兵，進據安定。及聞裕還江南，奮決大喜，即命其子赫連璝為前鋒，率不敢進騎二萬向長安，身督大軍為後繼。沈田子出兵拒之，畏其眾盛不敢進。王鎮惡謂王修曰：「公以十歲兒付吾曹，當共思竭力，而擁兵不進，虜何由退？」請自出擊。至軍，責田子不進。田子素與鎮惡不睦，以其恃功驕縱，恨之切齒，至是益怒。又軍中訛言，鎮惡欲盡殺南人，據關中反。乃托以議事，請至軍中，斬之幕下，矯稱受裕令誅之。報至長安，請將皆大驚。義真與王修被甲登城，以察其變。俄而田子率數十騎至，言鎮惡反，修命執之，數以專戮罪斬之。夏兵至，修同傅宏之出拒，連戰皆勝，赫連璝乃退。
　　又義真年少，賞賜左右無節，王修每裁抑之。左右皆怨，乃譖修於義真曰：「田子殺鎮惡，坐以反罪殺之。今修殺田子，是亦反也。」義真信以為實，遂殺修。由是人情離駭，莫相統壹。夏兵復來，義真悉召外兵入長安，閉門拒守。關中郡縣，悉降於夏。
　　裕初聞田子殺鎮惡，王修殺田子，而義真又殺修，大駭。繼聞勃勃進攻長安，料義真必不能守，乃命朱齡石赴長安代之。
　　戒之曰：「卿至，敕義真輕裝速發，既出關，斯可徐行。若關右必不可守，可與俱歸。」那知齡石未至長安，義真已棄城而東。赫連璝率眾三萬造之。齡石遇之於途，謂義真曰：「速行乃可以免，今載貨寶輜重，日行不過十里，虜至何以待之？」義真不從。俄而夏兵大至，傅宏之等斷後，力戰連日，至青泥大敗，宏之、齡石及諸將皆死。會日暮，夏兵不窮追，義真左右殆盡，獨逃草中。參軍段宏單騎追尋，緣道呼之，義真識其聲，乃從草中出口：「君非段中兵耶？身在此，然不能歸矣。可刎身頭以南，使家君望絕。」宏泣曰：「死生共之，下官不忍。」乃束義真於背，單馬而歸。裕問青泥敗，未識義真存亡，大怒，刻日北伐。謝晦諫曰：「士卒凋敝，請侯他年。」不從，會得段宏啟，知義真得免，乃止。
　　十四年冬十月，詔進宋公爵為王，增十郡，建宋王府於京口。自置相國以下官屬，加殊禮，進蕭太妃為太後，世子為太子。先是，王以讖言云：昌明之後，尚有二帝。使傳郎王韶之結帝左右，密謀弒帝。帝既崩，乃稱遺詔，奉瑯玡王德文即皇帝位，改元元熙，是為恭帝。恭立一載，王欲受樣而又難於發言，乃集朝臣宴飲，從容言曰：「桓玄篡位，鼎命已移。我首倡大義，興復帝室，南征北伐，平定四海，功成業著，遂荷九錫。今年將衰暮，崇極如此，物忌盛滿，非可久安。今欲奉還爵位，歸老京師，卿等以為何如？」群臣盛稱功德，莫喻其意。
　　日晚坐散，中書令傅亮至外，恍然悟曰：「王欲自帝矣，烏可不成其業！」遂復人，行至宮門，而門已閉，乃叩扉請見。王命開門見之。亮入，但曰：「臣暫還都。」王解其意，無復他言，唯云：「卿會須幾人相送？」亮曰：「數十人可也。」即時奉辭，亮出，時已二鼓，見長星竟天，報群歎曰：「吾嘗不信天文，今始驗矣。」夏四月，亮至建康，以內禪事諭群臣，群臣皆俯首聽命，於是下詔征王入朝。
　　再說恭帝即位以來，明知此座不久，常懷疑懼。一日，傅亮叩間來見，帝坐便殿見之。亮入再拜，啟於帝曰：「來王功德隆重，人心久歸，願陛下法堯禪舜，以應天命。」帝曰：「如是，當作禪文。」亮即袖中取草呈上，請帝自書。帝欣然操筆，謂左右曰：「桓玄之時，晉氏已無天下，重為劉公所延，將二十載。今日之事，本所甘心。」遂書赤書為詔。詔曰：
　　陵替無常期，禪代非一族，貫之百王，由來尚矣。晉道陵遲，仍世多故，爰稽元興，禍難既積。安皇播越，宗祀墮泯，則我宣、元之祚，已墮於地。相國宋王，天縱聖德，靈武秀世，一匡頹運，再造區夏，固以興滅繼絕矣。乃三孚偽主，開滌五都，雕顏卉服之鄉，龍荒朔漠之長，莫不回首朝陽，沐浴玄澤。
　　故四靈效瑞，川岳啟圖，嘉祥雜還，休應炳著。玄象表革命之期，華夷著樂推之願，代德之符，著於幽顯。瞻鳥爰止，允集明哲。夫豈延康有歸，成熙告謝而已哉？朕雖庸暗，昧於大道，永鑒廢興。為日已久。念四代之高義，稽天人之至望，予其遜位別官，歸禪於宋，一使唐虞、漢魏故事。
　　禪詔既下，群臣請帝出宮，以讓新天子即位，帝白：「天下猶非吾戀，況一宮乎！」
　　甲子，帝遜居於瑯玡舊第，百官拜辭。秘書監徐廣，流涕哀慟，謝晦謂之曰：「徐公得毋過威？」廣曰：「君為宋朝佐命，身是晉室遺老，悲歡之事，固不同也。」丁卯，宋王裕至石頭，群臣進璽綬，乃為壇於南郊，即皇帝位。文武百僚朝賀畢，自石頭備法駕，入建康宮，臨太極殿，建號大宋，改元永初。奉帝為零陵王，降諸後為妃。優崇之禮，皆依晉初故事。建宮於風秣陵縣，以兵守之。庚午，立七廟，追尊父翹為孝穆皇帝，妣趙氏為孝穆皇后。上事繼母蕭太後素謹，春秋已高，每旦入朝，未嘗失時刻。及即位，尊為皇太后。又大封功臣宗室，增賜從兄懷敬食邑五百戶，報其母乳哺之恩也。傅亮、徐羨之、檀道濟等，俱增位進爵。追封已故左僕射劉穆之為南康郡公，左將軍王鎮惡為龍陽縣候。
　　上思念穆之不置，謂左右曰：「穆之不死，當助我治天下。可謂人之雲亡，邦國珍瘁。」又曰：「穆之死，人輕易我。」其子劉邕，雖襲父爵，而上不重用，左右或言於上，上曰：「吾豈不知邕為穆之兒？但其人有奇癖，非人情，不可近。」蓋邕嗜食瘡痂，以為味似鰒魚。初為南康郡，其吏役二百許人，不問有罪無罪，鞭之見血，結痂必送進，取以供膳。嘗詣孟靈休，靈休先患炙瘡，痂落在牀，邕取食之。靈休大驚，問：「何食此不潔？」邕曰：「吾性嗜此。」靈休因將痂之未落者，盡剝取以給之。邕去，因與友人書曰：「劉昌向顧見噉，遍體流血。」聞者皆以為笑，以故見惡於帝。
　　卻說帝恐零陵尚存，人心未一，密以毒酒一瓶，授郎中令張偉，使往鴆之。偉歎曰：「鴆君以求生，不如死。」乃於道自飲而卒。先是零陵遜位，深慮禍及，與嬪妃共處一室，自煮食於牀前。飲食所資，皆出褚妃之手，故宋人莫得伺其隙。侍中褚談之，褚妃兄也。帝今談之探妃。妃出別室，與兄相見。兵士遂逾垣而入，進藥於王。王不肯飲，曰：「佛教自殺者，不復得人身。」兵入以被掩殺之。帝聞其死，率百官臨朝堂三日，葬以帝禮，諡曰恭帝。後人有詩悼之曰：
　　　　虛號稱尊僅一年，牀前煮食劇堪憐。
　　　　晉家氣數應當盡，一線如何許再延。
　　且說帝自受禪以來，勤於政事，力矯前代之弊，從此人民樂利，天下義安。一日，帝視朝，百官皆集；問曰：「當今之事，何者宜先？」群臣訪立太子以固國本，帝從之。乃先封諸子，義真為廬陵工，義隆為宜都王，義康為彭城工，追諡故妃臧氏為敬皇后，而立義符為太子。初，帝常在軍中，戰爭無虛日，年近五十，尚無子。至晉義熙二年，始生太子於京口，得之甚喜。及長，有勇力，善騎射，解音律，常命劉穆之輔之，留守京師。然性好淫樂，多押群小，帝以其長立之，屢戒不俊。因謂謝晦曰：「吾思神器至重，不可使負荷非才。今太子多失，卿以為廬陵何如？」晦曰：「陛下既思存萬世，其事不可不慎，臣請往而觀之。」出造廬陵，廬陵知晦從帝所來，慇懃相接，與之坐談今古，議論風生，語紛紛不絕。晦默然相向，數問數不答。還謂帝曰：「德輕於才，非人主也。」帝乃止，儲位得不易。未幾，帝不豫，徐羨之、傅亮、謝晦、檀道濟入侍湯藥。越數月，帝疾甚，召太子誡之曰：「檀道濟雖有乾略，而無遠志。徐羨之、博亮當無異圖。謝晦數從征伐，頗識機變，若有同異，必此人也。」又為手詔曰：「後世若有幼主，朝事一委宰相，母後不許臨朝。」徐、傅、謝、檀四人，同受顧命。癸亥，帝殂於西殿，享年六十七。
　　先是帝居大位，節己愛人，嚴整有度，目不視珠玉，後延無紈績之服，絲竹之音。寧州獻琥珀枕，光色燦麗，帝得之大喜。左右疑其愛之也，帝曰：「吾聞琥珀能治金創，命搗而碎之，以給北征將士。」平秦之日，得一美人，容貌絕佳，乃秦主興從妹，帝納之，寵愛無比，因之早臥晏起，頗廢政事。一日，謝晦進見，時帝方擁美人共寢，內侍不敢報。晦屏立門外，候至日午，帝方起。晦因諫曰：「陛下一代英雄，平生不好女色，年近遲暮，而以有用之精神耗於無用之地，臣竊以為不可。」帝立悟，即時遣出。性尤坦易，出入儀衛甚簡。常著木齒屐步出西掖門，幸徐羨之宅，左右從者不過十餘人。又微時多符瑞，及貴，史官審以所聞，宜載之簡策，以昭示來世，帝拒而不答。疾既重，群臣請禱上下神衹，不許。惟使侍中謝方明以疾告宗廟而已，其豁達大度，有類漢高。故能誅內靖外，功格宇宙，為宋高祖。
　　高祖既崩，群臣奉太子即位，是為少帝。大赦，尊皇太后為太皇太后，立妃司馬氏為後，徐羨之、傅亮為左右僕射，謝晦為衛將軍，同掌國政、時魏師南侵，命檀道濟領南袞州刺史，鎮廣陵以拒之。是時新主當陽，舊臣在位，紀綱法度，一遵永初之政，正是上下相安，天下從此可以無事。那知新主即位未幾，又生出一番變動來，且聽下回分解。
　　劉裕既與休之構難，勢不兩立。而計謀之捷，將士之勇，休之百不能及，焉得不敗？秦主姚興既祖，嗣主又弟兄攘奪，正是有隙可乘，起兵圍之當已。繼欲受樣，難於自言，傅亮會其旨，一言契合。及恭帝索禪詔，而亮出之袖中，何以逃千古史臣之筆？若徐廣之流涕，張偉之飲鴆，足以愧叛晉歸宋之人矣。
