
　　話說盧循大敗而逃，僅存樓船數號，殘兵數百，欲往交州，又通風阻不得進。後面追兵，漸漸趕上。自知不兔，乃召其妓妾問曰：「誰能從我死者？」或云：「鼠雀偷生，就死實難。」或云：「官尚就死，何況我等？」循乃釋願死者不殺，而殺諸辭死者，自投於海而死。追兵至，取其屍斬之，傳首建康。裕聞賊平，大喜，以交州刺史杜慧度鎮番禺，詔諸將班師。朝廷論平賊功，進封裕為宋公，諸將進爵有差。獨劉毅兵敗無功，不獲進爵。裕念其舊勛，因命劉道規鎮豫州，而以毅為荊州刺史。且說毅自桑落敗後，知物情去已，彌復憤激，雖居方鎮，心常怏怏。又裕素不學，而毅頗涉文雅，故朝士有清望者多歸之。與尚書謝混、丹陽尹郗僧施深相憑結，既據上流，陰有圖裕之志。求兼督交、廣二州，裕許之。又奏以郗僧施為南蠻校尉，裕亦許之。僧施既至江陵，毅謂之曰：「昔劉先主得孔明，猶魚之有水。今吾與足下，何以異此？」毅有祖墓在京口，表請省墓。裕往候之，會於倪塘，歡宴累日。胡藩私謂裕曰：「公謂劉衛軍終能為公下乎？」裕默然，久之曰：「卿謂何如？」藩曰：「連百萬之眾，攻必取，戰必克，毅固以此服公。至於涉獵傳記，一談一詠，自許以為雄豪，於是縉紳白面之士，輻輳歸之，恐終不為公下，不若乘其無備除之。」裕曰：「吾與毅俱有克復之功，其過未彰，不可自相圖也。」既而毅還荊州，變易守宰，擅改朝命，招集兵旅，反謀漸著。其弟藩為袞州刺史，欲引之共謀不軌，託言有病，表請移置江陵，佐己治事。裕知其將變，陽順而陰圖之，答書云：「今已征藩矣，俟其入朝後，即來江陵也。」毅信之。九月已卯，藩自袞州入朝，裕執之，並收謝混於獄，同日賜死。於是，會集諸將謀攻江陵，諸將皆曰：「荊上強固，士馬眾多，攻之非旦夕可下，須厚集兵力圖之。」階下走過一將，慷慨向裕曰：「此行不勞大眾，請給百舸為前驅，襲而取之，旦夕可克。劉毅之首，保即彩於麾下。」裕大喜，眾視之，乃參軍王鎮惡也。且說鎮惡，本秦人，丞相王猛孫，生於五月五日。家人以俗忌不利，欲令出繼於外。猛見而奇之，曰：「此兒不凡，昔孟嘗惡月生而相齊，是兒亦將興吾門矣。」故名之為鎮惡。年十三苻答氏亡，關中亂，流寓崤、澠之間，嘗寄食裡人李方家，方厚待之。鎮惡謂方曰：「若遭遇明主，得取萬戶侯，當厚相報。」方曰：「君丞相孫，人才如此，何患不富貴？得志日，願勿忘今日足矣。」後奔江南，居荊州，讀孫吳兵書，饒謀略，善果斷，喜論軍國大事。廣固之役，裕求將才於四方。或以鎮惡薦，裕召而與語，意略縱橫，應對明敏。大悅，留與共宿。明旦，謂參佐曰：「吾間將門有將，信然。」即以為中兵參軍。至是請為前驅，裕命蒯恩佐之，將百舸先發，戒之曰：「若賊可擊，則擊之。不可，則燒其船艦，留水際以待我。」鎮惡領命，晝夜兼行。在路有問及者，詭雲劉袞州往江陵省兄。其時人尚未知劉藩已誅，故皆信之。已未，至豫章口，去江陵城二十里，舍船步上。每舸各留一二人，對舸岸上，各立六七旗，旗下置鼓，戒所留人曰：「計我將至城，便擊鼓吶喊，盡燒江津船隻，若後有大軍狀。」於是鎮惡居前，蒯恩次之。逕前襲城。正行之次，江陵將朱顯之往江口，遇而問之，答以劉袞州至。顯之曰：「劉袞州何在？」曰：「在後。」顯之至軍後，不見藩，而見軍士擔負戰具，遙望江津，煙燄張天，鼓譟之聲甚盛。知有變，便躍馬馳歸，驚報毅曰：「外有急兵，垂至城矣。直令閉門勿納。」毅大駭，急下令閉門。關未及閉，鎮惡已率眾馳入，殺散守卒，進攻金城。金城者，毅所築以衛其府者也。守衛士卒皆在焉，猝起不意，人不及甲，馬不及鞍，倉皇出拒。大將趙蔡，毅手下第一勇將，素號無敵，才出格鬥，中流矢而死。人益惶懼，自食時戰至中哺，城內兵皆潰，鎮惡破之而入。遣人以詔及裕書示毅，毅燒不視。督廳事前士卒力戰。逮夜，士卒略盡，毅見勢不能支，率左右三百許人，開北門突走。鎮惡慮暗中自相傷犯，止而不追。初，長史謝純將之府，聞兵至，左右欲引車歸。純叱之曰：「我人吏也，逃將安之？」，遂馳府，與毅共守。及毅走，同官毛修之謂純曰：「吾擠亦可去矣。」純不從，為亂兵所殺。毅出城，左右皆叛去，夜投牛牧佛寺。寺僧拒之曰：「昔桓蔚之敗，走投寺中，亡師匿之，為劉衛軍所殺，今實不敢容留異人。」毅歎曰：「為法自弊，一至於此。」遂縊而死。明日居人以告，鎮惡收其屍斬之。後人有詩悼之曰：
　　蓋世勛名轉眼無，敢誇劉、項共馳驅。呼盧已自輸高手，豈有雄才勝寄奴？
　　先是毅有季父鎮之間居京口，不應辟召，嘗謂毅與藩曰：「汝輩才器，足以得志，但恐不久耳。我不就爾求財位，亦不同爾受罪累。」每見毅導從到門，輒詬之，毅甚敬畏。未至宅數百步，悉屏儀衛，步行至門，方得見。及毅死，不涉於難，人皆高之。乙卯，裕至江陵，鎮惡迎拜於馬首曰：「仰仗大威，賊已授首，幸不辱命。」裕曰：「我知非卿不能了此事也。」荊州文武，相率迎降，收郗僧施斬之，餘皆不問。捷音至京，舉朝相慶。時諸葛長民已有異志，聞之不悅。先是裕將西討，使長民監太尉留府事。又疑其不可獨任，加穆之建武將軍，配兵力以防之，以故長民益自疑。猶冀毅未即平，與裕相持於外，可以從中作難。及聞毅死，大失望，謂穆之曰：「昔年醢彭越，今年殺韓信，吾與子皆同功共體者也，能無危乎？」穆之不答，密以其言報裕。裕乃潛為之防，以司馬休之為荊州刺史，留鎮江陵，而身還建康。大軍將發，長史王誕，請輕身先下。裕曰：「長民邇來，頗懷異志。在朝文武，恐不足以制之，卿詎宜先下。」誕曰：「長民知我蒙公垂盼，今輕身單下，必當以為無虞，乃可少安其意耳。」裕笑曰：「卿勇過賁、育矣。」乃聽先還。裕既登路，絡繹遺輜重兼程而下，雲於某日必至。長民與公卿等，頻日候奉於新亭，而裕淹留不還，輒爽其期，候者皆倦。乙丑晦，裕乘輕舟逕進，潛入東府。公卿聞之，皆奔候府門，長民亦驚趨而至。裕先伏壯士丁旿於幔中，單引長民入。降座握手，慇懃慰勞。俄而置酒對飲，卻人閒話，凡平生所不盡者皆與之言，長民甚悅。酒半，裕偽起如廁，忽丁旿持刀從幔後出，長民驚起，而刃已及身，遂殺之。裕命輿屍付廷尉，並收其弟黎民。黎民有勇力，與眾格鬥而死。故時人語曰：「莫跋扈，付丁旿。」由是群臣恐懼，莫不悚息聽命。再說朝廷相安未久，旋又生出事來，費卻一番征討，歷久方平。你道此事從何而生？先是司馬休之為荊州刺史，勤勞庶務，撫恤民情，大得江漢心。有長子文思，嗣其兄譙王尚之後，襲爵於朝，與弟文寶、文祖並留京師。文思性兇暴，好淫樂。手下多養俠士刺客。離城十里，建一座大花園，以為游觀之所，而兼習騎射。一日走馬陌上，見隔岸柳陰之下，有一群婦女，聚立觀望。內有一女，年及十五六，容顏絕麗，體態風流。文思立馬視之，目蕩心搖，顧謂左右曰：「此間何得有此麗人？」有識之者曰：「此國鄰宋家女也。」婦女見有人看她，旋即避去。文思歸，思念不止，有寵奴張順，性奸巧，善伺主人意。文思托他管理國務，認得宋家，因進口：「主人連日有思，得毋為宋姓女乎？如若愛之，何不納之後房？」文思曰：「吾實愛其美，但欲納之，未識其家允否。」張順口：「以主人勢力求之，有何不允？」文思大喜，遂令張順前去說合。卻說宋女，小名玉娟。其父宋信，已亡過三年，與母周氏同居，家中使喚止有一婢。父在時，已許字郎吏錢德之子，以年幼未嫁。宋姓雖非宦室，亦係清白人家。時值三春，隨了鄰近婦女，閒行陌上，觀望春色，卻被文思隔岸看見。當時母女歸家，亦不在意。隔了一日，有人進門，口稱司馬府中差來，請周氏出見。周氏出來，問：「有何事見諭？」其人曰：「我姓張，係尊夫舊交，現在住居園中，又係近鄰，今日此來，特為令愛作伐。」周氏曰：「吾女已許字人矣，有辜盛意。」張順愕然曰：「果真許字人了，可借送卻一場富貴。宋大嫂你道吾所說者何人？乃即府中王子也。王子慕令愛才貌，欲以金屋置之，故遣吾來求，此令愛福星所照，如何錯過？」周氏曰：「小女福薄，說也無益。」便走過一邊。張奴見事不諧，即忙走歸，以周氏之言告知主人。文思悵然失望，謂張順曰：「你素稱能乾，更有何計可以圖她到手？」張奴曰：「計卻有，但恐主人不肯行耳。」文思忙問：「何計？」張奴曰：「今日午後，竟以黃金彩段，用盒送去，強下聘禮。晚間，點齊我們僕眾，再用健婦數人，逕自去娶。倘有不從，搶她歸來，與主人成其好事。事成之後，他家縱有翻悔，已自遲了。」文思點頭稱善，途命如計而行。卻說周氏自張順去後，叮囑女兒，今後不可出門，被人看見。正談論間，忽聽扣門聲急，喚婢出問。小婢開出門來，見有五六人，捧著盤盒，一擁而入，早上來的這人，亦在其內。便向他道：「請你大娘出來，當面有話。」周氏聽見人聲嘈雜，走出堂中，張順一見，便作揖道：「大嫂恭喜！我家主人，欲娶令愛，特送黃金百兩，彩段十端，以作聘禮，請即收進，今夜便要過門。」周氏大驚道：「我女已受人聘，你家雖有勢力，如何強要人家女兒？快快收去，莫想我受。」張順笑道：「受不受由你，我們自聘定的了。」遂將黃金彩段，放在桌上，竟自去了。周氏急忙走出，喊叫四鄰。鄰人不多幾家，又是村農，懼怕王府威勢，誰敢管這閒事。周氏喊破喉嚨，無人接應。痛哭進內，向女兒道：「彼既強聘，必來強娶，此事如何是好？」母女相對而哭，思欲逃避他方，又無處可避，況天又漸黑下來，愈加惶懼。才到黃昏，門外已有人走動。坐至更深，大門一片聲響，盡行推倒，燈球火把，，塞滿庭中，照耀如同白日。玉娟戰戰兢兢，躲在房中牀上。周氏攔住房門，大叫救人。走過婦女數人，將她拉在一邊，竟到房中搜著玉娟，將新衣與她改換。玉娟不依，一婦道：「到了府中，與她梳妝便了。」遂將她擁出房門上轎。斯時玉娟呼母，周氏呼女，眾人皆置不理。人一登轎，鼓樂齊鳴，燈球簇擁而去。鄰裡皆閉門躲避，誰敢道個不字。花轎去後，方有鄰人進來，見周氏痛哭不已，勸道：「人已抬去，哭也無益。」又有的道：「令愛此去，卻也落了好處，勸你將錯就錯罷。」周氏道：「錢家要人，教我如何回答？」鄰人道：「錢家若來要人，你實說被司馬府中搶去，只要看他有力量，與司馬府爭執便了。」說了一回，鄰人皆散，周氏獨自悽惶。話分兩頭，玉娟抬入府中，出轎後，婦女即擁入房，房內紅燭高燒，器用鋪設，皆極華美。走過數個婦女，即來與她梳洗。始初不肯，既而被勸不過，只得由她打扮。送進夜膳，亦略用了些。不上一刻，文思盛服進房，婦女即扶玉娟見禮。文思執其手曰：「陌上一見，常懷想念，今夜得遂良緣，卿勿憂不如意也。」玉娟低頭不語，見文思風流體態，言語溫存，當夜亦一一從命了。卻說周氏一到天明，即報知錢家，言其女被司馬府搶去。錢德氣憤不過，即同周氏，赴建康縣哭訴情由。縣主姓陸，名微，東吳人，為人鯁直，不畏強御。又值劉裕當國，朝廷清明，官吏畏法，接了狀詞，便即出票，先拿豪奴張順審問。差人奉了縣主之命，私下議道：「司馬府中，如何敢去拿人？」有的道：「張順住在郭外園裡，早晚入城，吾們候在城門口，拿他便了。」那知事有湊巧，差人行至城門，正值張順騎馬而來，差人走上，勒住馬口道：「張大爺請下騎來，有話要說。」張順下馬道：「有何說話？」差人道：「我縣主老爺，請你講話，現有朱票在此。」張順道：「此時府中傳喚，我不得閒。」差人道：「官府中事，卻由不得你，快去快去。」張順道：「去也何妨。」便同差人至縣，縣主聞報，便即升堂。張順昂然而入，見了縣主，立而不跪。縣主道：「你不過司馬家奴，如何哄誘主人，強搶民家閨女，大乾法紀？見了本縣，尚敢不跪麼！」張順道：「這件事求老爺莫管罷。」縣主拍案大怒道：「朝廷委我為令，地方上事，我不管誰管！」喝令扯下重打四十。左右便將張順按倒在地，打至二十，痛苦不過，只得求饒。縣令道：「既要饒打，且從實供來。」張奴怕打，悉將強搶情由供出。縣主彔了口詞，吩咐收監，候申詳上司，請旨定奪。有人報知文思，文思不怕縣令，卻怕其事上聞，劉裕見責，玉娟必歸斷母家，如何捨得，數次央人到縣說情，求他莫究。縣令執法不依。文思計無所出，或謂之曰：「府中俠士甚眾，縣既不從，不如潛往殺之，其獄自解。」文思氣憤不過，遂依其說，潛遣刺客入縣，夜靜時，悄悄將縣令殺死。明日縣中親隨人等，見主人死得詫異，飛報上司。裕聞報，道：「賊不在遠，著嚴加搜緝。」既而蹤跡漸露，訪得賊在司馬府中，遂命劉穆之悉收文思門下士考問，盡得其實。裕大怒，從來說王子犯法，庶民同罪，遂收文思於獄。其強搶之女，發還母家，聽行更嫁，奏過請旨。旨意下來，其黨羽皆斬，文思亦令加誅。休之聞之，上表求釋，願以己之官爵贖其於罪。裕不許，然遽誅之，又礙休之面上，因將文思執送荊州，令休之自正其罪。休之不忍加誅，但表廢其官，使之閒住江陵。裕怒曰：「休之不殺文思，以私廢公，目無國法，此風何可長也？」因征休之來京，並欲黜之。詔至江陵，休之欲就征，恐終不免；欲拒命，慮力不敵，憂懼不知所出。參軍韓延之曰：「劉裕剪滅宗藩，志圖篡晉，將軍若去，必不為裕所容，如何遽就死亡？若不受命，大兵立至，荊州必危。我嘗探得雍州刺史魯宗之，素不附裕，久懷異志。其子竟陵太守魯軌，勇冠三軍。今若結之為援，並二州之力以拒朝廷，庶州土可保。」休之曰：「今煩卿往，為我結好於宗之。」延之領命，往說宗之曰：「公謂劉裕可信乎？」宗之曰：「未可信也。」延之曰：「司馬公無故見召，其意可知，次將及公，恐公亦不免於禍。今欲與公相約，並力抗裕，公其有意乎？」宗之曰：「吾憂之久矣，苦於勢孤力弱。若得司馬公為主，敢不執鞭以從。」延之請盟，於是宗之親赴荊州，與體之面相盟約，普生死不相背負。盟既定，連名上表罪裕。裕閱其表，大怒，遂殺休之次子文寶、文祖，下詔討之。差將軍檀道濟將兵三萬攻襄陽一路，江夏太守劉虔之屯兵三連，立橋聚糧，以待道濟。又命徐逵之將兵一萬為前鋒，王允之、沈淵子、蒯恩佐之出江夏口。身統大軍為後繼，諸將皆從。先是韓延之曾為京口從事，與裕有舊，裕密以書招之。延之接書，呈示休之，即於座上作書答云：
　　承親帥戎馬，遠履西畿，闔境士庶，莫不惶駭。何者？莫知師出之名故也。今辱來疏，知以譙王前事，良增歎息。司馬平西，體國忠貞，款懷待物，當於古人中求之。以公有匡復之勛，家國蒙賴，推德委誠，每事詢仰。譙王往以微事見劾，猶自表遜位，況以大過而當默然耶？前以表奏廢之，所不盡者命耳。推寄相與，正當如此。而遽興甲兵，所謂「欲加之罪，其無辭乎！」劉裕足下，海內之人，誰不見足下此心，而復欲欺誑國士？來示云：「處懷期物，自有由來。」今伐人之君，啖人以利，真可謂「處懷期物，自有由來」者乎！劉藩死於閶闔之門，諸葛斃於左右之手，甘言詫方伯襲之以輕兵，遂使席上靡款懷之士，閫外無自信諸侯，以是為得算，良可恥也。貴府將吏，及朝廷賢德，皆寄性命以過日，心企太平久矣。吾誠鄙劣，嘗聞道於君子，以西平之至德，寧可無授命之臣乎！必未能自投虎口，比跡郗僧施之徒明矣。假今天長喪亂，九流渾濁，當共臧洪游於地下，不復多言。
　　書競，即付來使寄裕。裕視書歎息，以示將佐曰：「事人當如此矣。」其後，延之以裕父名翹，字顯宗，乃更其字曰顯宗，名其子曰翹，以示不臣劉氏。
　　卻說休之知裕軍將至，飛報宗之。宗之謂其子軌曰：「劉裕引大軍攻江陵，道濟以偏師取襄陽，汝引兵一萬去迎道濟，吾同休之去迎劉裕。」軌奉命輒行。將次三連，探得道濟軍尚未至，虔之全不設備，遂乘夜襲之。虔之戰死，一軍盡沒。軌既勝，便移兵來拒徐遷之等。逵之等聞虔之死，皆大怒欲戰，蒯恩止之曰：「魯軌，驍將也。今乘勝而來，其鋒甚銳，不可輕敵。不如堅兵挫之，俟其力倦而退，然後擊之，可以獲勝。」逵之不從，遂出戰。兩軍方交，魯軌拍馬直取逵之，逵之不能敵，被軌斬於馬下。允之、淵子大呼來救，雙馬齊出，夾攻魯軌。怎當軌有萬夫不當之勇，二將皆非敵手，數合內，軌皆斬之。由是東軍大敗，蒯恩走免。斯時裕軍於馬頭，問前鋒敗，大怒。正議進兵，忽有飛報到來，言青州司馬道賜反，刺史劉敬宣被害，裕聞之大慟，揮淚不止。你道敬宣何以被害？先是裕慮荊、襄有變，故於青、齊、充、冀數處，各用腹心鎮守。時敬宣鎮廣固，其參軍司馬道賜，宗室之疏屬也。聞休之叛，潛與之通，密結敬宣親將王猛子等，謀殺敬宣，據廣團以應休之。一日進見敬宣，言有密事，乞屏人語。左右皆出戶，獨猛子逡巡在後，取敬宣備身刀殺敬宣。道賜持其頭以出，示眾曰：「奉密詔誅敬宣，違者立死。」左右齊呼司馬道賜反，外兵悉入，遂擒道賜及其黨皆斬之，亂始定。文武佐吏，守廣團以待命，裕知敬宣死，禍由休之，恨不立平江陵。一面遣將去守廣固，一面會集諸將，刻期濟江。未識荊、雍之兵，若何御之，且聽下回分解。
　　劉毅才不及裕，悼悼自雄，欲以勝裕，無如棋高一著，事事多不出裕意料中，為裕所滅，宜矣！司馬休之始不能教子，繼又不知大義滅親之訓，結連宗之，挑裕致討，不智甚矣。至如韓延之答書，侃侃正言，裕亦歎其事人當如此，若而人豈易得乎哉？
