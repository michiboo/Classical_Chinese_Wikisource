夫弈棋者要專心絕慮，靜算待敵，坦然無喜怒掛懷。大抵一局之中，千變萬化。如
車前馬後；發炮逐卒；如電掣雷轟，
炮鋪卒行，逼近士象，如狼奔虎躍。
順手炮先要活車；列手炮補士要牢；
入角炮急使車沖；當頭炮橫車將路；
破象局中心進卒；解馬局車炮先行；
巡河車趕子有功；歸心炮破象得法；
轆轤炮抵敵最妙；重疊車兌子偏宜。
馬飛過角，車便巡河。
未得路莫離本位，已得勢便可爭先。
鴛鴦馬內顧保塞；蟹眼炮兩岸攔車，
騎河車禁子有力；兩肋車助卒過河。
正補士等他車路；背立將忌炮來攻。
我勢弱勿輕進；彼勢強拼便攻。
棄子須要得先；捉子莫教輸手。
急趕將有後着可行；慢入悻無內（納）子宜動。
士象全或可求和；士象虧兌他車卒。
算隱着要成殺局，使急着恐悻不完。
得先時切忌着忙；輸棋時還叫心定。
子力猛局中尋勝；子力寬即便尋和。
學者詳察於斯言，可為國手矣！
