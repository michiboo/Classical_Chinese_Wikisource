僖祖立道肇基積德起功懿文憲武睿和至孝皇帝，諱朓，漢京兆尹廣漢之後。生於燕薊，仕唐，厯永清、文安、幽都三縣令。
建隆元年三月，追尊曰文獻皇帝，廟號僖祖，陵曰欽陵。
大中祥符五年閏十月，加謚曰文獻睿和。
治平四年三月，以英宗祔廟，告遷神主，奉藏於夾室。
熙寧五年十一月二十五日，復奉神主為太廟始祖。
大觀元年九月，加今謚。
順祖惠元睿明皇帝，諱珽，僖祖子。厯藩鎮從事，兼御事中丞。
建隆元年三月，追尊曰惠元皇帝，廟號順祖，陵曰康陵。
大中祥符五年閏十月，加今謚。
熙寧五年十一月二十五日，以奉僖祖為太廟始祖，造遷神主，奉藏於夾室。依禮不諱不忌。
翼祖簡恭睿德皇帝，諱敬，順祖子。厯營、薊、涿三州刺史。
周顯德中，贈左衛上將軍。
建隆元年三月，追尊曰簡恭皇帝，廟號曰翼祖，陵曰靖陵。
大中祥符五年閏十月，加今謚。
元祐元年正月，以神宗祔廟，告遷神主，奉藏於夾室。依禮不諱不忌。
宣祖昭武睿聖皇帝，諱弘殷，翼祖子，母曰簡穆皇后劉氏。仕周為龍捷左廂都指揮使、岳州防禦使。
顯德三年七月二十六日，崩，贈武清軍節度使。
建隆元年三月，追尊曰昭武皇帝，廟號宣祖，陵曰安陵。
大中祥符五年閏十月，加今謚。
崇寧二年十二月，以哲宗祔廟，告遷神主，奉藏於夾室。
三年十月二十九日，立九廟復祀。
太祖啟運立極英武睿文神德聖功至明大孝皇帝，諱匤胤，宣祖第二子，母曰昭憲皇后杜氏。
後唐天成二年丁亥歲二月十六日，生於西京夾馬營。仕周為殿前都點檢歸德軍節度使。
顯德七年正月四日，受周禪於崇元殿。
乾德元年十一月，上尊號曰應天廣運仁聖文武至德。
開寶元年十一月，加號應天廣運聖文神武明道至德仁孝。
九年十月二十日，崩於萬歲殿。
太平興國二年四月二十五日，葬於永昌陵，謚曰英武聖文神德，廟號太祖。
大中祥符元年十一月，加謚啟運立極英武聖文神德元功大孝。
五年閏十月，再加今謚。年號建隆。
建隆四年十一月十六日改乾德，乾德六年十一月二十四日改開寶。
太祖開寶四年八月二十六日，宰臣趙普等上表，請加尊號曰應天廣運興化成功聖文神武明孝至德仁孝。表三上，詔答不允。
九年正月二十六日，皇弟晉王率群臣上表，請加尊號曰應天廣運一統太平聖文神武明道至德仁孝皇帝。以汾晉未平，燕薊未復，不欲稱一統太平，詔答不允。二月五日，晉王等復上表，請上尊號曰應天廣運立極居尊聖文神武明道至德仁孝。表三上，詔允所請，候郊禋畢受冊。及禮成，有司將奉寶冊行禮，復詔止之。
太宗至仁應道神功聖德文武睿烈大明廣孝皇帝，諱炅，宣祖第三子，母曰昭憲皇后杜氏。
晉天福四年乙亥歲十月七日，生於開封府浚儀縣崇德坊護聖營官舍。初名匡乂。
建隆元年改光義，為殿前都虞侯、睦州防禦使。八月，遷太寧軍節度使。
二年七月，加同中書門下平章事。
乾德二年六月，加兼中書令。
開寶六年七月，封晉王。
九年十月二十日，即位，改今諱，年三十八。
太平興國三年十一月，上尊號曰應運統天聖明文武。
六年十一月，加號應運統天睿文英武大聖至明廣孝。
端拱二年十二月，詔省去尊號。
淳化元年正月，群臣復上尊號曰法天崇道。
三年三月二十九日，崩於萬歲殿，年五十九。十月十八日，葬於永熙陵，在河南府永安縣，謚曰神功聖德文武，廟號太宗。
大中祥符元年十一月，加謚曰至仁應道神功聖德文武大明廣孝。
五年閏十月，加今謚。
年號五：太平興國九、雍熙五、端拱三、淳化六、至道四
？
仁宗體天法道極功全德神文聖武濬哲明孝皇帝，諱禎
http://ctext.org/library.pl?if=gb&file=89744&by_title=%E6%9C%83%E8%A6%81&page=66
