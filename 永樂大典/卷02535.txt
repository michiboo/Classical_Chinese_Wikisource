【宋趙蕃淳熙稿】：周愚卿用荀卿氏之語，以遇名齋從余求詩為賦古意一首：世俗爭知競冶容，紛紛墻冗交相從。誰知亦有秉正色，奉養辛勤供織舂。過期不嫁心不悔，偃蹇數夫終德配。君不見蘭生林下久含章，得時可以充君佩。
【臨川誌】：金溪縣象山槐堂書院，有堂扁存齋。
【宋朱晦庵大全集】《存齋記》：予吏於同安而遊於其學，嘗私以所聞，語其士之與予遊者，於是得許生升之，為人而敬愛之，比子之辭吏也。請與俱歸以共卒其講業焉。一日生請於予曰：升之來也，吾親與一二昆弟，相為築環堵之室於敝廬之左。將歸翳蓬而居焉，惟夫子為知升之誌，敢請所以名之者而幸教之，則升之願也。予辭謝不獲，因念與生相從於今六七年，視其學專用心於內，而世之所屑一豪不以介於其間。嘗竊以為生之學，蓋有意乎孟氏所謂存其心者。於是以存名其齋而告之曰：予不敏，何足以知吾子，然今也以是名子之齋，則於吾子之誌。竊自以為庶幾焉耳矣。而曰：必告子以其名之之說，則是說也。吾子既自知之，予又奚以語吾子。抑嘗聞之，人之所以位天地之中而為萬物之靈者，心而已矣。然心之為體，不可以聞見得，不可以思慮求。謂之有物則不得於言，謂之無物則日用之間無適而非是也。君子於此，亦將何所用其力哉！必有事焉而勿正。心勿忘，勿助長，則存之之道也。如是而存，存而久，久而熟。心之為體必將瞭然有見乎參倚之間，而無一息之不存矣。此予所以名齋之說，吾子以為如何？生作而對曰：此固升之所願學而病未能者，請書而記諸屋壁，庶乎其有以自礪也。予不護讓，因書以授之，俾歸刻焉。紹興二十八年九月甲申，新安朱熹記。墨莊葉清父以存名齋，而屬予發其義。予謂存一也，而易以性曰：誠性存存是也。孟子以心言曰：操則存，存其心，是也。二者同乎否乎？曰：性，即理也，而主是理者心也。其心存則其理存，易與孟子之言，一而二二而一者也。然易言誠之存性者一，而孟子於存心，蓋屢言夫不以操，舍存亡之機為甚可畏乎？堯舜性之，不待操而存者也。然且兢兢焉，業業焉，不敢少肆也。湯武身之，則不能無事乎操矣。故曰：以禮制心，懼一念之非禮而不能存也。曰：無貳爾心，懼一念之或貳而不能存也。聖猶如此，學者其可以自放乎？敬者所以保吾之存，中庸之戒不睹，曲禮之儼若思所當深體也。欲者所以害吾之存，孟子之寡周子之無，所當漸進也。雖然有儒者之存，有老氏之存，儒者之存，存吾之誠理也。而老氏之為說，則曰：綿綿若存用之不勤，其末流又有所謂存想之法，則皆以氣為本而非主乎理矣。清父顧兼取之，子懼清父之貳而失其所存也。夫學莫惡於多歧，莫貴於主一。清父其姑舍是而顓求於吾儒之學，持守之堅，涵養之熟，未聞心存而氣不與俱者也。清父其思焉。
【張南軒集】《存齋記》：太極動而二氣形，二氣形而萬物化生，人與物俱本乎此者也。原物之始，亦豈有不善者哉！其善者，天地之性也。而孟子道性善，獨歸之人者何哉？蓋人稟二氣之正而物則其繁氣也。人之性善，非被命受生之後而其性旋有是善也。性本善而人稟夫氣之正，初不隔其全然者耳。若物則為氣所昏而不能以自通也，惟人存夫天地之性。故有所主宰而為人之心，所以異乎庶物者，獨在於此也。是以君子貴於存之。存之則在此，不存則孰知其極哉？存之則有物，不存則果何所有哉？故主一無適，敬之方也。無適則一矣，主一則敬矣。存之之道，曷要於此乎？誠能從事焉，真積力久，則有所存者將洋洋乎察於上下而不可掩。工用無窮變化日生，性可行而全矣。吾友呂季克敏而好義，以存名齋，其誌遠矣。屬予為之記。若予者蓋自保之不暇，而何以善於友朋？然則斯記也，非特以勉季克，且將以自警歟。
【元程禮部集】《存齋記》：余客京師，以句讀之學，教都人之子。張君文昭踵門請曰：仆家雍陽有讀書之室，曰：存齋，願為之記。余謝不能，他日又來又謝之。既而來益數，謝之如初，則投簡愀然不懌曰：敏文欺我哉！何見絕也。蓋王君敏文善於辭令，深知文昭而厚於余。閔余老而無聞，亦欲朋友之知余也。故稱許過當而文昭實來，余豈能言者哉？用是自愧。雖然若終無一言，是孤文昭之望而成敏文之欺，殆於不可，乃書其簡而復之。曰：余讀孟子書，至人之所以異於禽獸者幾希，未嘗不慨然而感。人與禽痹果何異哉？亦惟有仁義之心焉爾。君子存之則為君子，小人去之則為小人，而況於禽獸乎？孔子曰：操則存，舍則亡。亦以人心之出入無常，而不能存乎仁義也。仁義，心之德也。心存則仁義存矣。仁義存則施之四體而喻，達之家國天下無所處而不宜矣。人道不幾於盡乎？君子也，庶民也，禽獸也，同此生也。而貴賤縣絕若此者，存不存之間而已。家有寶玉，則必固襲藏謹守護，使盜賊不得窺竊。是以能久存仁義之於身，非特寶玉之重也。而不知所以存之，以忘於私慾之盜賊，可謂知乎？有天下者存天下，有一國者存一國，有家者存其家。仕者存乎位，農工商賈存乎業，士君子存乎仁義。今張君修孔孟之學而以存名齋，其不墮於庶民而為君子之歸也審矣。然又聞之，恃其存者，未必能存也。惟懼其亡者，而後能保其存。故易曰：其亡其亡，系於包桑。張君其亦知懼也哉！余老生之常談也，不足以記夫齋也。如欲得奇辭傑論以為齋寵光，則縉紳先生在，其往請之必有徵也。惡以余言為哉！
【張翥詩】《寄題睢陽張文昭存齋》：之子山房結數楹，靜無塵累已攖寧。此心炯炯同千載，吾道皇皇有六經。雨後儀刑山更好，窗前意思草長青。功夫要在存存熟，便是齋居座右銘。【楊誠齋集】《存齋銘》：永興吳君，其丞吉水，名齋房曰：存。謁予銘之，銘曰：天爽天精，孔神孔明。肇域彼中扃，宅是環庭。我有神舍，弗扌取於夜。寇入在宇，我出在野。在宇一斯，其從千之。在野懷歸，室是遠而。將聖有續，予為孟孫之族。導汝歸宿，寇則逐逐。匪予汝歸，汝弗去兮。匪彼汝寇，汝弗居兮。汝室載寧，汝挾載宏。宗廟百官，疇不汝或承。尼曰：堯墻，有覿斯煌，有陟斯昂，則莫我敢當。道腴義梁，詩禮裳。有操無亡，疇莫知其鄉。
【魏鶴山大全集】：牟節叟子才《存齋銘》：人之一心，虛靈公氵專。中天地立，以奠廣宇。氣化流行，陰陽寒暑。職職並區，蕓蕓同宇。或飛或躍，或散或聚。發見在彼，吾若無與。有觸吾前，豁然呈露，而有至近。飲食男女，習矣不察，行矣不著，是無顯微。存不存故，存之奈何？以敬為主，勿正勿忘，勿長勿助，在立則見，無行不與。吾非能之，嘗事斯語，敢述所聞，以告節甫。
【葉水心集】《存齋銘》：孟存以心，易存以性。其入道義，其出愛敬，此真存邪。農善所門，如彼聚粟，常完倉。性因物迷，心與事往，必謹司之。勿抑勿放，勿輒有為，勿墮空寂。是固無存，執妄為得。壯矣弋陽，觀竹青蒼，厥壤甚夷。水廣山長，土迫徵求，下憐愁苦。依其永存，以作民怙。
【黃文獻公集】：存齋銘為唐實之作惟皇上帝，降此良心。總攝萬化，其德孔仁。虛靈不昧，神妙不測。養而勿害，則靡有忒。為聖為賢，立此人極。誘交於前，倏變而遷。凝冰焦火，飛天淪淵。乃獸乃禽，徒習人言。驗厥操舍，實未嘗妄。欲知所存，先求其放。膏車秣馬，不皇厥居。馳騖如是，欲存可乎？利慾，是究是圖。所樂在此，欲其可乎？肌膚弗會，筋骸弗束。言肆則誕，行則踣。自旦及畫，梏之反覆。雖有夜氣，亦惟不足。我視斯扁，萬里來歸。禽獸是醜，聖賢是依。方其未發，當養其徵。及其將發，當察其機。賓主有辨，動靜無違。以是為學，則殆庶幾。
【趙汝回詩】《題賴若谷存齋》：湛湛方寸天，清泠如止水。其止涵空明，其潰汨泥滓。操之恍若遺，舍之渺何倚。瞬息茍不誠，愚智從此始。一篇中庸書，千古防意壘。吾子善守之，勉勉集眾美。獨不見鄰家翁，驅雞呼犬斜陽中。
【宋姚成一雪坡集】《養齋記》：子性質苦[犭有]急，遇物觸即莫能受，甚病之思自樂。一日靜坐得一字，曰：養。榜以名齋，自警也。養之義大矣哉！養則弘，不養則隘；養則充，不養則餒。德以養純，才以養裕。學問以養涵深，器識以養廣大，孰為養蓋有要道。養其大者為大人，養木貳束而舍梧木賈，養一指而失肩背，非養之善。養之善莫若養氣。心者氣之主，莫若養心。心之不能養，忿不欲敗之也。忿不瘳吾戈矛，欲未凈吾陷阱。忿必懲，欲必窒，然後可以持誌而養氣。氣善養則充且弘矣，充且弘則所養正而聖功寓矣。豈二千五百三十五卷︽永樂大典︾六一
止藥吾性質之病而已哉！雖然懲忿窒慾，養之善也。奚而懲，奚而窒，曰：獨不聞周夫子之言乎？淡則欲。心平和則躁心釋。
【元蕭勤齋集】《直養齋銘》：萬物所資，均乎一氣。孰其屍之，曰維上帝。帝命人極，健順五常。氣則偕行，莫禦莫量。順理為直，得養則大。襲正助忘，匪理斯害。凡中有主，所向無前。拔山蓋世，古亦有焉。敬義夾持，俯仰無愧。上下同流，勇何足議。不憂不懼，不疑所行。何物事功，撼吾靈扃。矯矯裴君，炎黃其學。從事於斯。受說先覺。系余小子，願學未能。敢銘君齋，實維自銘。
【宋華鎮雲溪居士集】
《道州錄事廳適齋記》：元佑壬申歲，余來為營道郡督郵。越明年冬十月，葺舍館之西頹廡，設戶牖以為室。既成目之為適齋。客有過而疑之，曰：吾聞適當也，物有當於心而無迕於意，然後適。若夫資雅材，抱道術，以遊乎可用之世，行既久而步不進，日向晚而道則遠。主郡簿書於放逐傲人之地，俯眉高拱，與眾進退庭下，捷步不異胥史。組綬不足以為六尺之華，稟稍不足以飽數口之腹。續短裨薄，鬥構榱桷，方風雨飄濡之慮。魯何物之有，當而無迕也，而謂之適耶。予起而應之曰：客聞求廉氏之二子乎？昔求氏與廉氏同裏也，求氏家富而宦達，曰：患失其所有而務得無已，終年戚戚以憂。廉氏農圃也食其力，僅免其凍餒不羨涯分之外，終年熙熙以遊。若吾子之所謂，則高位厚祿，金朱華屋為可適。而卑官薄廩，華圭之門，青綠之品，為不可適已。吾恐特未定也。吾之所謂適者，適於已之謂也，非適人之所適也。人之所適者，物也。物不足則有時而不適。已之所適者，道也。道無往而不在，則已無入而不適。世之道不足者，視名位祿養車服室宇之麗，切切然以為巳之所宜保而不得去，茲其樂也。乃所以為苦歟。人之所惡夫犴獄牢系者，謂其錮執而不可去也。今貴富之人，無道以處之而累於物，則高位厚祿華服美宇，曾何異犴獄牢系錮執之地耶？至於欣捧一檄，折腰鬥升，所養在中浩然自得者，曾不知卑飛之為勞，數粒之為薄。搶揄控地，時止時行，則其憂也。乃所以為樂歟。物之所貴乎春臺太牢者，謂其賞心厭腹也。今微賤之士，有道以自居而亡於其為，則卑官薄廩圭華之門，青綠之品，曾何異於春臺太牢厭賞之所耶？若然，則世之所謂適者，果在已不在物，而吾之為適齋不妄。言畢客慚而退。
【元程雪樓集】《適齋說》：物各有所適。坎井之蛙，東海之鱉，數仞之，九萬里之鵬，其處身之大小高下不齊而其適一也。君子之於貧富貴賤也，亦然。世之處貧賤者，或怫然而熱中，或況然而失誌，焦然若不能以終日。一旦而富貴，則驕則盈，蓋終其身而未嘗有一日之適。是曾二蟲之不若也。誰謂人為靈於物者哉！豫章胡先生誠叟，名其居室便坐之所曰：適。先生方布衣時，以《明經》《史通》詩賦進士業，講授鄉裏。其氣浩然，其容澤然，其議論軒昂震蕩，聞者竦立，無一毫憔悴不自得之態。既而位郡博士，同時行輩袞袞臺省矣。或以先生名聞始授朝命，又屈為海陵教官。先生不以居卑為羞，處約為怨，單車之任，其誌氣猶布衣時，真能適者也。余謂適者無所往而不適，不適者無所往而適。富貴而適可能也，貧賤而適難能也。能其所難能，豈不能其所可能哉！先生今日之適如此，他日之適從可知也。夫古之當大事立大功者，類非悻悻小丈夫所能也。耕於野，築於巖，漁於水濱，若將終身，及其出而任天下之重，若固有之，不少動其心焉。所謂適則無所往而不適者也，先生適者也。當路多知之者，行臺治書侍禦史李元讓工小篆，既為作適齋二大字，而中丞徐子方詩以美之。屬而和者十數。余少從先生學，知之尤深，故為著其說。
【宋喻良能香山集】《次陸務觀韻題姚復之秀才適齋》：姚子神情處處便，床頭《周易》杖頭錢。逢僧與語閑終日，遣客歸休醉欲眠。應覺此生如寄耳，何妨一室且蕭然。無心更覓封侯事，納履誰能[忄專]一編。
【樓攻[女鬼]先生集】《陳天成用東坡趙清獻高齋詩韻賦適齋次韻》：二公晚辭軒冕勞，兩齋莫辨適與高。嘗登雲山仰清獻，平地著屋山周遭。白頭日過適齋下，釣遊尚想隨兒曹。方從家舅與俱隱，野鶴誰能鳴九臯。加我數年未納祿，解去簪祓甘同袍。世間此事要識破，差處不可容一毫。穎川尉仙賦長句，數寸之管煩君操。欲追險韻繼坡老，詞鋒犀銳真吹毛，舅家見詩勉續貂，長松相倚漸青篙。我今無復望祿仕，不應招我更由敖。
【宋方秋崖集】《自齋詩》：塵綠長逐眾人忙，不抵齋扉一枕涼。世路險吾倦矣，底須辛苦為膏梁。
【曾手撙齋詩】《題劉武翼息齋》：天地一從開辟始，左旋左轉長不已。詰所以然氣使之，君獨不為氣所使。平生由氣今自由，三平二滿過即休。千里收回渥窪馬，十年養熟溈山牛。本來無動那得靜，關著一毫還是剌。雖任鵲安頭上巢，更防人打耳邊磬。
【陳後山集】《次韻蘇公題歐陽叔弼息齋》：行者悲故裏，居者愛吾廬。生須著錐地，何賴汗牛書。丈室八尺床，稱子閉門居。百為會有還，一足不願余。紛紛老幼間，失得了懸虛。客在醉則眠，聽我莫問渠。論勝已絕倒，句妙方愁予。竹幾無留塵，霜畦有餘蔬。相從十五年，不為食有魚。時須一俯仰，君可貸。
【元程雪樓集】《郭梅西息齋》：陰向秀測，陽從小雪看。千年啟龜蟄，六月養鵬搏。隱幾天機熟，閉門人境寬。悠悠八十返，靜處得奇觀。
【宋范石湖集】《請息齋書事三首》：覆雨翻雲轉手成，紛紛輕薄可憐生。天無寒暑無時令，人不炎涼不世情。栩栩算來俱蝶夢，喈喈能有幾雞鳴。冰山側畔紅塵漲，不隔瑤臺月露清。刻木牽絲罷戲場，祭終雨後兩相忘。門雖有雀尚廷尉，食已無魚休孟嘗。虱裏趨時真是賊，虎中宣力任為倀。。籬東舍北誰情話，雞語鷗盟意卻長。聚蚋醯邊鬧似雷，乞兒爭肯向寒灰。長平失勢見何晚，栗裏息交歸去來。休問江湖魚有沫，但蘄雲水鶴無媒。巖扉岫幌牢扃鎖，不是漁樵不與開。
《題請息齋六言十首》：洞門畫掛鐵鎖，閣道秋生綠苔。蓍下略同龜伏，瓜中且免蠅來。多謝紛紛雲雨，相忌渺渺江湖。坐隅但忌占鵬，屋上何煩譽鳥。灩年年如馬，太行日日摧車。笑中恐有義府，泣裏難防叔魚。。見影蜮猶鉍鉍，聞聲龍尚狺狺。問誰毛生名紙？知我角出車輪。不惜人扶難拜，非關我醉欲眠。勞君敬枯木耳，恐汝見濕灰焉。稅駕今吾將老，結廬此地不喧。恐妨蝴蝶同夢，笑倩顛黨守門。口邊一任醭去，鼻孔慵將涕收。閑門冷落車轍，空室團欒話頭。冷暖舊雨今雨，是非一波萬波。壁下禪枯達磨，室中病著維摩。親戚自有情話，來往都無雜言。酒熟徑須相報，文成聊與細論。園丁以詩白事，山客終日相陪。竹比平安報到，花依次第折來。
踵息齋
【宋張文潛詩】：物之有知者，恃息物之有息知為賊。天長地久載元氣，天地無心故無極。君知一身誰主持，六塵緣影工伎兒。發生變幻不暫止，今汝鼻息無停時。喘呼呀呷生至死，去本已遠何由歸。直人嗒然吾喪我，能使炎火為寒灰。中空無宰氣不使，內自升降如靈龜。深之又深乃至踵，根深蒂固凝不動。超然內外無死地，梨束華實龍虎用。真人示我尺素書，萬卷丹經不勞誦。他年錄發封銅狄，卻視吾齋真作夢。
【元王惲秋澗集】：李清甫《分齋詩》飛不過丈尋間，鵬翼雲垂九萬搏。每自忖量彜秉外，就中增損一毫難。洗心俠習從多可，放眼青天有達觀。拈取榜齋才隻字，此身還有泰山安。【王景初蘭軒集】《題李清臣分齋》：命有窮通非我力，性無加損是天然。齋居更要分明看，物物中間大極全。一段良田與眾分，短長高下各均勻。藩籬有限休侵過，侵過藩籬是別人。【劉文簡公集】《書李清臣分齋》：乾坤萬里無非分，一一還須分內看。進退存亡俱不失，聖人容易眾人難。聖人容易眾人難，一簣終成九仞山。獨有分齋深著力，薄書鞍馬十年閑。
【宋陳元晉漁墅類稿】《安分齋銘》：大鈞，品制萬殊。鵬背摩雲，龜尾曳塗。夔則不足，蟲玄則有餘。窮通豐嗇，工拙知愚。造物何心，分量爾拘。宰相歇後，將軍人奴。夫子轍環，終老匹夫。冶銅弄臣，飽死侏儒。原憲肘見，窮棲繩樞。達人大觀，其中石如。嗟世之人，役知劬劬。效尤畫虎，助長續鳧。為鼠發機，為雀投珠。曾不卻顧，不資其軀。吾儕樂天，厚養燕需。患不自信，鏤之坐隅。
【元耶律鑄雙溪醉隱集】《題夢齋》：文府中書五色衣，含章未吐鳳先飛。可堪歷歷將今是，又對春風較昨非。得鹿歡呼事已非，可能蕉覆卻空歸。多情最是蘭窗蝶，長繞瓊華蕊上飛。
【元蒲道原順齋業稿】《順齋記》：愚自幼讀書，至於中年粗知向，方思為端居警省之所。遂營小屋一楹於室之北偏，榜曰：順齋。客有過余坐定而問曰：仆聞士生於世，讀聖人之經以植立其誌。剛毅正直，不茍悅，不詭隨，屹然如砥柱之於頹波。今吾子名齋以順，殆恐萎靡而不振。竊有疑焉。余曰：客誠過愛，相遇以道，恐其蹉跌而失中也，敢不佩服忠告之益。雖然愚有所見，願卒陳以求教。夫天地之大，俯察仰觀，日月之運，江河之流，四時之行，百物之生，茍有舛逆，則為災為荒矣。上而國家，發號施令，建侯行師，茍不豫順，則眾不服矣；下而農圃，寒耕熱耘，旦作夕息，茍不順序，則生不遂矣。微而至於物，川泳雲飛，秋蟄春啟，陸行藪集，巢居穴處，無不順以生者，況於人乎？夫人之生，有秉彜之性，聖人亦循其自然以立道。如禹之治水，行所無事，非如告子矯揉片戈賊之也。及其立教，皆曰：天敘天秩，其品之大者，父子之親，君臣之義，長幼之序，夫婦之別，朋友之信，吾當日講焉。使渙然水釋，怡然理順，而驗於日用常行之間。茍為不然，則淪胥禽犢矣。蓋順之字，乃理之用也。雖天地之大，事物之微，不可違者。此愚所以服膺而不敢失。今客規我以委靡隨人，無乃孟氏所譏公孫衍張儀者。夫儀衍俗稱為大丈夫而以妾婦之順事人，此逆理之甚，鳥得為真順乎？客聞之，似有愧色，拱而言曰：仆夏葛而冬裘，渴飲而饑食，所謂居其中而不自知者。今聞吾子之言，則順之時義大矣哉。客既退，遂書為之記。《順齋箴》：禹之行水，行所無事。子思言道，率性之謂。順義之大，於斯可知。孝弟忠信，以我而推。天秩自然，豈人所強？惟理之歸，大中無黨。毫釐之察，或為詭隨。妾婦之道，不衍則儀。美哉斯堂，有銘昭若。壽卿居之，視此無怍。
【宋葛元承詩】《題韓伯直順齋》：路如直弦萬古新，平吾方寸是經綸。一元靜傳憑何力，日月序行天地春。
【宋史】《李燔傳》：燔往建陽從朱熹學。熹告以曾子弘毅之語，且曰：致遠固以毅而任重貴乎弘也。燔退而以弘名其齋而自警焉。
【元吳徵支言集】《弘齋記》：士之貴乎弘者，何也？天地之所以為天地，吾之所以為心也。茍不能充其心體之大以與天地同，是於心體之全有未盡也。心體之全有未盡，則吾心所具之理，其未能知未能行者眾矣。夫與天地同其大者，心體之本然也，心之量所以貴乎弘也。與心量之不弘者，知行未百十之一二而已。哆然自足盈溢矜傲，謂人莫已若也。此無他，其心隘陋不足以藏貯故爾。惟其弘也，是以愈多而視之若寡，愈有而視之若無。蓋心量寬洪而其容受無限極也。集賢侍讀學士中山王結儀伯，讀聖賢之書，以聖賢自期，名其齋居之所曰：弘。按曾子之言，弘與毅不偏舉也。毅如之健。弘如坤之廣。毅以進其德，弘以居其業。不毅則功力間斷而不能日新，不弘則容量狹小而不能富有，二者缺一不可也。昔南康李文定先生，字燔敬。子登科之後，年三十五始受學於朱子。朱子告以曾子弘毅之說，於是文定歸而取弘之一字名齋室。朱子兼言其二而李氏專取其一，何哉？文定自揆其平日所學，頗近於毅而或歉於弘，故取其所歉以自勵。若古人佩韋佩弦之意，所以矯其偏也。然則儀伯弘齋之扁，其亦猶文定名弘齋之意乎？前修之已事可法，固不待於子言也。王氏之名齋與李氏不殊，庸敢援其事證以誌於弘齋之屋辟。
【許有壬至正集】《弘齋記》：人生天地間，以藐焉一身參而三之，亦有道乎？窮雖獨善，若進德居業之富，討論資攬之備，大而民彜物則，繁而酬酢日用，莫不總括其理而積於其身，及達而兼善也。堯舜其君，三代其民，囿一世於泰和，以至鳥獸草木，亦各使之遂其生育之道。天下事物紛錯坌，莫不有以容之。容之者何？弘之謂也。弘也者，隘之反也。此得彼遺，即隘矣。雖莫不有以容之，亦莫不有以利之也。夫子曰：人能弘道，言人有知，思可以大其所有之理也。子張曰：執德不弘，言有所得。守之太狹，則輕喜易足。有一善自以為天下莫已若矣。道而曰：弘，我之力也。德而曰：弘，我之量也。聖人示人用力之方。才高意廣，失於僻者，亦有以充其量也。承旨開府公，器宇汪汪若千頃陂。扁齋曰：弘，日與儒士講學其中，蚤襲宿衛，歷奉常太禧宣徽翰林宗正，宥密皆有聲。所以大其理守其得者，已至矣。噫！士大夫讀書非不忄專也，才氣非不贍也。而其成就卒於無稱，何哉？患不弘爾。聖人大管仲之功而小其器者，豈不以其不知聖賢大學之道，故局量褊淺，規模卑狹，功烈如彼而已乎？公於是理講明已熟。用力已至，然任重道遠，又有毅焉。曾子曰：士不可以不弘毅。於是而求所以為弘者，則內外交修，本末兼盡。他日見諸事業，綽綽有餘裕，恢恢有餘地矣。公命為記，輯先儒緒論而為之書。
【秋浦新誌】：在青陽縣廳後，紹定癸巳喬幼聞重修。
【宋王質雪山集】《次通守韻題廓齋》：遙傳碧落入新除，早向清都卜定居。金勒鳴珂班退後，玉堂揮翰酒醒余。試聽制動鈐絳響，驚看飛來錦帕舒。甘露堂前正秋色，集賢如堵望相如。
【元劉文簡公集】《蓋希顏蛻齋詩》：物蛻蛻以跡，人蛻蛻以心。是心本虛寂，欲蛻安所任。豈知虛寂內，而有利慾侵。荏冉初未覺，酒酣與淵沈。所以為學者，惟貴資道深。涵養既有素，本源詎難尋。鑿石出美玉，披沙得良金。仟仟蛻禪殼，豁豁遺巢禽。超然事物表，無愧古與令。此為蛻心說，請為蛻齋箴。幾年遊泮水，深覺蛻齋賢。脫略分華域，逍遙性理天。異端吾久病，古學子今傳。安得青燈夜，論心對榻眠。
【建安誌】：縣廳東偏有井泉極清冽，宋紹興二十年，韓元吉榜曰：冽齋。
【宋包宏齋弊帚稿略】《遠齋記》：予友上饒徐致遠，卜居玉溪之南為藏修遊息之所。後負古城之山，前揖南澗之谷，中有淵然一泓依棲霞山，曰：霞泉。泉之下辟小齋。齋外梅竹相與照映。蓋致遠心地灑然而境地之勝亦如之。況深於琴，精於詩，鼓於斯，賦於斯，則山鳴泉響，梅動竹應，若皆知音者。嘗求名於予，予曰：何必他求以字，名曰遠齋可乎？昔陶靖節結廬人境，而心遠地偏者，亦如是耳。此十五年前語也。茲予被命來司閩臬，致遠實偕行，因語前事曰：名既自君立，則發揮遠意以記吾齋，豈宜復他屬。予曰：記則不能，嘗試評之。人之智識誌願，最喜乎遠而惡乎近。茍智識之所及者遠，則可以成遠業；誌願之所期者遠，則可以經遠猷。否則卑汙淺陋，見不逾乎目睫，行不越乎尋丈。固無望其遠到矣。夫遠孰有遠於天地者乎？周行一百七萬九百餘裏，天之遠也。自東極至於西垂，自南極至於北垂，各二億三萬三千里余，地之遠也。人而欲同其遠，則何以哉！然此特天地之象形，猶未足以為遠也。有象有形則有限有窮，惟非象非形無聲無臭，則所謂道也。天特此道之成象，地特此道之成形。道則神無方而易無體，豈裏數之所能計而百千萬億之所能算哉！故雖未始離乎天地之間，未始出乎象形之外而廣矣大矣。其遠不禦，莫究其限，量莫詰其終窮矣。抑予聞之曰：仁之為道，遠行者莫能至也。又曰：仁遠乎哉！我欲仁斯仁至矣。然則果遠乎？果不遠乎？亦惟知遠之近者，斯可以入德乎？放之彌滿六合，斂之退藏於密，則雖遠而非遠也。密莫密於此心。此心之神，倏然在九天之上，倏然在九地之下，又倏然在八極之外，往來不測莫知其鄉，則又非遠而遠也。不以遠為遠而以不遠為遠，斯真知遠矣。此齋雖小，中具宇宙；此齋非近，宇宙非遠。於此齋而鼓琴，將眇宇宙皆琴聲也；於此齋而賦詩，將眇宇宙皆詩句也。推此智識，充此誌願，則近如目前之小得失，小利害，尚足以動吾心而置秋毫之欣戚哉！致遠有晉宋間人物風度者也。當自有契於此，予言贅矣。致遠曰：命之矣。請書以為吾遠齋記。
【元程雪樓集】
《遠齋記》：余來京師十年始築室，室之東偏敞一齋為遊息之所，名曰遠。客疑焉。解之曰：餘生長東南，望燕山在天上。四海一家得以薄技，出入周衛。違親數千里，非遠乎？余之始至也，棲於南城之南，凡八遷而宅於茲。國中之地，余不得有，乃僻在城隅，距舊棲又一舍，而贏非遠乎？客何疑？客曰：子之言則然。大鵬九萬里一息二城相望尺只，日三數往復，腹猶果。然白雲舍雖數千里外，以誌養誌，如在膝下。子以為遠，未之思也。客去遂記於齋壁。至元二十四年夏五月甲寅，廣平程某記。
《已醜除夜留遠齋十絕》：無尋子美千間處，且管相如四辟休。風雨震淩都過了，一年直為遠疏齋留。無奈星翁苦見尤，歲君已醜我何仇。殷勤欲且留君住，街鼓無端送土牛。排行弟妹捧椒盤，應說癡兒未了官。昨日有人江外去，家書只寫道平安。去歲金陵坊裏住，梅的白樂兩三花。今年閏後花開早，定到墻陰萼綠華。老大庭闈在水，漂零兒女落秦淮。感時懷抱思親甚，料得吾兒說遠齋。何年呼得竈為君，鼻是煙窗耳是鐺。深夜乞靈余不會，但令分我膠牙餳。鐘馗曾是開元見，從此人間鬼日多。明是將無來作有，撐眉弩目柰人何？今年悟得修真訣，巷柳園桃一無。卻笑塵綠終未斷，杜詩韓集當麻姑。都無柏酒與椒盤，止有年華上鬢端。一盞油燈充蠟炬，夜深炯炯寸心丹。十載班行沐異恩，歸來未望屬車塵。互陰明日東風動，萬歲聲中拜聖人。
【閻復集】《遠齋銘》：吾友鉅夫，自洪之燕。有宅一區，有田一厘。舉頭見日，尺五去天。以遠名齋，義或不然。彼美鉅夫，學為通儒。秉內相權，垂禦史車。慶流千載，道濟八區。由是言之，不變遠乎？
【吳征支言集】：集賢學士程公，十年於朝，日近清光，而親舍乃數千里。今以行臺侍禦史得旨南還，庶幾便養而回望闕廷。又二千里外，日以近者人子之樂，日以遠者人臣之憂，此遠齋所為作也。夫忠臣孝子之眷眷於君親也。一以朝夕左右為樂，然亦難乎兩全矣。子之愛親不可解於心，臣之事君無所逃於天地間，惟其所在而致其道，豈以遠近間哉？余既從公觀光於上國，又將從公而南。與公同其樂而不同其憂者，思有以紓公之憂焉。為是言也，或曰：近多懼，遠多譽。人所樂而公憂之，何也？之言也。讀易而未知易之所以易，何足以知公之之心？吳澄書。
【宋袁蒙齋集】《武學經遠齋題名記》：止戈為武，武有七德。經遠名齋，經世雲乎哉！經德也禁暴，戢兵，保大，定功，安民，和眾，豐財，是謂七德。經之為言常也。常保是德，必學而後可。學殖也。殖之固德乃常矣。漢人有雲：縉紳之儒守和親，介冑之士言征伐。今或易之，縉紳談兵而介冑且議和矣。鳴呼！此乃學不明之過也。孟子曰：入以事其父兄，出以事其長上，可使制挺以撻秦楚之堅甲利兵。格言大訓，超於和戰之外而獨探本原如此。自綱常不明，人心沒溺利慾中，平居視父兄長上為何事，驅之行陣，曳兵而走，此其源委。蓋上無禮，下無學，勢所必至，是乃為國隱憂。區區和戰，又不足雲矣。齋舊有題名，今復新之。衰姓氏勒堅瑉以貽後，匪徒為利祿計而已。經德止戈之義，朝夕觀省，於以助麗澤講習之功，抑以副聖朝樂育之意雲。
【宋劉後村集】《題陳復祖節推留遠齋詩》：留取蔡公詩，夫君誌可知。試看鸞鍛翼，豈若豹留皮。夜柏無陽艷，朝花有夕披。長公真樣子，何必遠求師。心遠齋【李俊民鶴鳴集】：即文炳心遠齋竊笑濫巾北嶽，那能補衲中條。自有胸中丘壑，不妨隱向市朝。
【元元遺山詩】：茅齋迫官居，塵土日蓬勃。道人掩關坐，掛眼無外物。明窗一蒲團，濯足晨埋發。一片萬古心，清潭兩明月。止性如止水，惜身如惜玉。婦姑得相安，久矣脫羈束。兒童挾書至，燈火催夜讀。自是周太常，生平耐幽獨。
【元陸厚幼壯俚語】：李子雲清遠齋，友識皆詩之，子雲忽求予作，故歌以寄之。古人養誌必閑居，況復先生世業儒。瀟灑襟懷何所似，一輪秋月瑩水壺。泠泠東榻泉聲近，楚楚西窗竹影多。幸得生平古書富，門開俗客不相過。無事圍棋消白日，有時洗硯寫黃庭。呼童凈掃階前地，報道今朝有鶴翎。功名過眼幾彭韓，勢利扌有生一觸蠻。誰似晴窗憑幾坐，卷簾靜看隔州山。階草無名吐綠芽，東風肯入讀書家。小桃唯解諛春色，開遍聆墻幾樹花。雨壓塵過午天，簟紋如水枕書眠。起來屋角斜陽在，更續商彜一縷煙。桂子浮香攪夜寒，藤床坐久怯衣單。月娥似厭秋空淡，高掛天心白玉盤。晴松落雪四聲。風動書幃燦燦燈。特為梅花覓新句，詩成硯沼已生冰。素屏素幾絕塵侵，一曲瑯然綠綺琴。彈徹履霜天月午，滿庭仙李匝重陰。孤燈風雨對床眠，客裏縫君又十年。今日湖山攜手處，白雲不動水涵天。
【宋李淡軒集題】：吳微仲常齋人心非無常，自為外物禁。喜怒烈火熾，龐辱釒舌鋒森。從茲失本然，至理而浮沈。達人解其會，魔軍詎能侵。盤石可轉移，明月猶晴陰。卓外有所立，此道古與今。顏淵無終食，孟子不動心。充君名齋誌，前修端可尋。達石情忘倦，移山誌必通。朝朝勤甓運，井井策新功。
安常齋
【白君舉寓齋集】：題何天衢安常齋有車即乘車，有馬即乘馬。車馬茍不來，逍遙步中野。裘則宜於冬，葛則宜於夏。貴賤有去來，吾從而高下。高牙皂纛旗，豈是長隨者。時運一朝去，其物如土苴。惟存一束書，窮通不相舍。
【宋楊誠齋集】《浩齋記》：某所親，安福劉彥與以書來曰：先君子得伊洛之學於文定胡先生，以浩名齋。宦遊北南，清貧沒齒，竟未克就齋房之一椽。其不肖孤得中，追惟先誌，大懼員雨墜以貽前之羞。懸鶉，茹銖積，取余以作新此齋。子吾先君子故人也，願記其成以假其孤光，先君子尚有知其不禦於九京矣。某得書攝衣正冠端拜言曰：某自少懵學，先奉直令求師於安福，拜清純先生劉公為師。而廬溪王先生，及浩齋先生，俱以國士知。我浩齋又館我，每出而問業於清純，入而聽誨於浩齋。浩齋一日問曰：子見河南夫子書乎？曰：未也。退而求觀之，則驚喜頓足。嘆曰：六經語孟子後，乃有此書乎？某今也，年六十有三矣。師友零落殆盡，道不加修，德不加進，不但四十五十無聞而已。然不虛此生者，猶以粗有聞於浩齋也。彥與能承先誌作此齋，先生於是為有後矣。是可不記。或曰：先生之浩，蓋將天地之塞，今齋房乃爾隘耶。某曰：此已廣矣。昔者先生名齋而未屋也，有問之以齋焉在者。先生曰：吾齋也，天地間無所不在。因指其書篋曰：即吾齋也。此已廣矣。先生諱延直字諤卿。登紹興乙丑進士第，終官左宣教郎，知臨江軍新喻縣，以奉議郎致仕。《題周鯁臣浩齋詩》浩翁曲肱一浩齋，焉知廟廊與蒿萊。此翁定復死不死，舊齋又新有賢子。齋前種樹初如椽，如今過雲欲造天。作人誰無半點氣，草動風驚便心醉。回山倒海不關身，古人與我各何人。杉溪老人是翁友，拈出問渠渠領否。
【馬子才集】《浩齋記》：舜視棄天下如棄敝屣，伊尹以不義祿之天下而不顧。舜伊尹之輕天下如此哉！古之人所以成就大事。當危疑之機，顛覆之變，處置甚暇而不亂，唯輕天下者能之。今夫操刀而斷壺執匕以飯稻者，皆是也。至於屠龍蛟剌虎之役，則束手戰栗而不敢發者，其氣懾也。幹越許淳翁於其所居之東開室讀書，名之曰浩齋而求予記，予請以一齋之事言之。則所謂浩然者，可以立見而不惑。今子之灑掃是室也，異時之灑掃天下有異於此乎？今子之整齋圖書，佛拭幾案，臥琴於床，掛劍於壁，冠佩在上，屨杖在下，異時之輔相天子，措置公卿大夫百執之士，下至於庶人，微至於萬物，有異於此乎？子有役而呼童子，小不如意，則必叱而去之。奔走顛倒，唯子所指。異時將百萬之騎，大戰於陰山之墟。朔野之北，微吟而輕呼，使熊羆豺虎之猛，畢皆赴敵，萬死而不顧，亦有異於此乎？子或誌倦體疲，神昏欠伸，撫髀露腹，便然酣臥乎一榻之上。異日之厭功名，辭富貴，歸休乎江湖之間，泉石之畔，高尚以養德醉吟而適真，亦有異於此乎？子之居是齋也，試以此觀之，則所謂浩然者，豈不壯哉！子嘗患士氣卑弱，不足與立。子有誌於此言，則其自負必無敵於天下矣。予之閱人亦多矣，為利僅耳。喜津津出顏間，而手足然搖動，小不諧世，則摧敗挫辱，作兒女聲，有可憐憔悴之色，此何謂也？予將求子以語同儕，而論心尚有此態，則可以相視一笑。
【陳耆卿籟窗集】《浩齋記》天地之間，千變萬化。得失成敗，是非榮辱，如魚鱗，如毛，相摩相激，不知其息。卒然遇之，則足以使人喜，使人悲，使人疑愕而驚悸。有能壁立不動而高視物表者，茲不謂之氣乎？氣之所在，不三事而貴，不九鼎而富，不松柏而悅，不花卉而榮。蓋惟已大物小而天下莫之能入也。然是氣也，不可以強索，不可以偽假。強索者枵，偽假者敗，故莫若求其所以氣。夫氣非能求之為難，乃得其所求之為難，人莫不有是浩然者也。而或至於滎然憒然者，求之於外而非內也。求之於外而非內，則必至於客搏主子賊母終日，求為浩然而不能浩然也。夫有義理之氣，有血氣之氣。義理之氣，不怒而威；血氣之氣，怒而不威。怒而不威者，氣益縱益小；不怒而威者，氣益平益大。今欲求其所以大，毋欲速毋搏虛。主敬以為根，立義以為的，羹墻焉，參衡馬，日周流乎是理之中而罔敢逾越，迨其久也。完粹純熟，正大高明，如養桐梓，日化月長而植者不知。則所謂浩然者，於是乎在，夫然後可以達，可以窮，可以樂，可以憂，可以詠，可以說毀。蓋物之戈戟者千萬而我不二，物勝我邪？我勝物邪？君博士姚君以浩名齋而征記於予，予役役酬世，未知操存之訣，自謀不暇而胡能有益於博士，姑誦所聞求發藥雲爾。以博士之氣而又求其所以氣行於天下，其為浩也孰禦。
【歐陽守道巽齋稿】《浩齋說》：君知所謂浩然之氣，又求說於余。孟子以來，諸老先生之發明，予不復為君道，請言兩戰。當兩戰時，非特直者氣盈，曲者氣亦盈也。氣之方盈，雖使孫吳觀陣，蘇張往來，其間莫能決其勝負。雖然，請少待之，直者將士，可使敗而不可使挫。曲者惟無敗，敗則士尤其將，將尤其上矣。誰挫之彼自挫也。是則氣非難於盈，難於持久。判曲者不在旁觀，不在眾說，而常在於主迎倏然發露之本心，心之公理不可掩也。常試論之，氣有實有虛，實氣浩然之真，虛氣浩然之似。實者至勁健而最和平，正氣之常也。虛者乍粗暴而卒消靡，客氣之暫也。君往者介子謁後村先生，德人君子之容貌辭氣，君既望之即之聽之矣。別去幾年，今不遠千里再往，真有心於親灸者歟。予索居久於夙昔之見，未有進也，幸持予虛實之說以請益。
【蒲陽誌】：養浩齋，在學門之右。
【宋汪藻浮溪集】：長興劉林宗《養浩齋記》養浩齋者何？長城子劉子燕居之室也。曷為名之以養浩？先君子之誌也。先君子之誌奈何？子劉子先君子以直道事三君，知無不言，言無不盡。雖雷霆作於其側，震風淩雨交於其前，未嘗少降色辭。卒以是貶死，不唯不悔，而將終又以養浩然之氣屬其子。故子劉子以名其齋。奚取乎浩然爾。夫浩然者，人所受於天地之氣也。所以使之常浩然者，學問也。夫氣存乎方寸之地，而至乎充塞天地之間，可謂盛矣。使物得以貳之，豈復有氣也哉！故以我勝物，則所以為剛大者在我；以物勝我，則所以為剛大者在物。胡不觀諸水乎？水天下之至柔也，而馳騁天下之至堅，非以其萬折必東而物莫之能禦故耶？此君子貴乎有所養也。子劉子養之以何道？子劉子年二十餘，家苕溪之上，有屋數椽，先疇數百畝，父書千餘卷。居其屋，食其田，讀其書，惟聖人之道是求，先人之誌是承。非其事不問也，非其人不交也。積之歲月，庶幾其常浩然乎？然則浩然之氣何以見之？夫貧富貴賤死生禍福，是八者，皆足以入吾胸中而為吾浩然之寇。今子劉子年甚富，氣甚銳，方出遊乎萬物之間，其亦慎所擇哉！茍明於所擇而先有以待之，異時立乎朝廷之上，正色乎人主之前，招之不來，麾之不去，決是非邪正於立談，使人皆曰：劉氏有子，則浩然之氣見矣。噫！此自子劉子所有也。予曷為記之，曰：子劉子之先君子，予之畏友也。子劉子以為先君子沒而予嘗聞其一二，書其言於座右，則如見其先君子焉。故屬筆於予而予亦因以自警也。
【元楊弘道小亨集】《養浩齋記》：余以正大元年監麟遊酒稅。初識曲子安居縣學為童子師，項背微僂，布褐委然，目赤且濕，蒼髯模糊不見頤頷。縣人雲：子安生乾州，居此幾三十年矣。生理蕭條，自始迄今，衣食之奉如一。一日謁余而進曰：仆以養浩名所居之室，聞先生嘗從事於斯文，願求文以記之。余不欲違其意，亦不能從其請，但笑而謝焉。退而思曰：孟子聖人之徒也。其論浩然之氣，曰：難言也。至大至剛，以真養而無害，則塞於天地之間。夫名者，實之華也。故為是名也，必求有以副之，養浩之名，子安副之哉！余平昔喜孟子之書，修其天爵不肯枉尺直尋，威武不能屈。說大人則藐之，誦之於口，著之於心，事之以為行述之以為文，而自待其身亦已至矣。以兵兇破產，失其生生之資，乃俯首監差中，亦孟子所謂抱關擊拆者比也。夫仕有尊卑制祿之稱，今也。仕之卑者不為制祿，而鬥水束芻繩之以法，舉手蹈足輒掛罪罟。折腰於裏胥，屈膝於縣吏，平昔所養，消沮殆盡。於是畫慚形影，夜慚夢寐，飲慚甌盂，食慚匕筋。他日復見子安，其形貌堂堂乎美丈夫也，布褐鮮鮮然美衣服也，氣充乎其浩然矣。因笑曰：無乃自視不足而所見者然耶。
【許有壬主正集】《題廣平何文美養浩齋》：操舍存亡貴自知，一齋容膝有餘師。神龍淵底潛珍處，文豹山中隱務時。要使尋常塞天地，休教物慾間豪厘。相門堂構非難事，希聖功夫在有為。
【黃楊詩】《養浩齋為陶彥弘賦》：弘也何充擴，軒題養浩名。本無功利念，能達聖賢情。玉樹春暉暖，冰壺霽月明。慎言毋失餒，萬自生成。
【寓庵詩】《養浩齋》：名配乾坤了不磨，古今惟有一鄒軻。寄言養浩軒中叟，必竟心中似得麼。一作胸襟
