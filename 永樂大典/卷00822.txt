李紳鎮廣陵，有少年甚疏簡，來謁，晤對間，言曰：尚書先寄元相公詩云：悶勸迂辛酒，閑吟短李詩。且曰：辛大性迂嗜酒，李二十短而能詩。少年即丘度子也。謂李公曰：「短李」。每憶白二十二丈詩曰：悶勸平昔酒，閑吟世上詩。李白辛大有此狂，見吾敢不存舊矣。李相國蔚，鎮淮南，李嶸獻詩云：「雞樹煙含瑞氣凝，鳳池波待玉山澄。國人久倚東關望。擬築沙堤到廣陵。」後果入相。杜分公守揚州，耽於游宴，宣宗除崔鉉為代。以詩送之曰：「一方獄市獲來蘇。」揚州押衙傳希聞御詩，即教習來蘇隊舞，以迎崔公。杜頗銜之，致政歸洛，每遇維揚人必問曰：來蘇健否？謂傳希也。江都王緒，霍王元軌之子，善畫鞍馬。老杜詩云：「國初已來畫鞍馬，神妙獨數江都王。」崔涯、張祐齊名，每題詩倡肆，譽之則車馬繼來，毀之則杯盤失錯。嘲曰：「准得蘇方木，猶貪玳王冒皮。懷胎十個月，生下崑崙兒。」又曰：「布袍披襖火燒氈，紙補箜篌麻接糸玄。更著一雙皮屐子，紇足弟紇塌出門前。」又嘲李端端曰：「黃昏不語不知行，鼻似煙囪耳似鐺。獨把像牙梳插鬢，崑崙山上月初生。」端端道旁見二子，再拜祈哀，乃重贈曰：「覓得黃騮革皮繡鞍，善和坊裡取端端。揚州近日渾成著，一朵能行白牡丹。於是賓客競臻其戶。或曰：「李家娘子才出墨池，便登雪嶺，何其一日黑白不均。」張祐客淮南，幕中赴宴時，杜紫微為支使，座中有屬意處，索骰子賭酒。牧之微吟曰：骰子巡巡裹手拈，無因得見玉纖纖。」祐應聲曰：「但知報道金釵落，彷彿還應露指尖。」唐世鹽鐵轉運使在揚州盡斡利權。商賈如織，故諺稱楊一，益二，謂天下之盛楊為一，而蜀次之也。杜牧之有春風十里珠簾之句。張祐詩云：「十里長街市井連，月明橋上看神仙。人生只合揚州死，禪智山光好墓田。」王建詩云：「夜市千燈照碧雲，高樓紅袖客紛紛。如今不似時平日，獨自笙歌徹曉聞。」徐凝詩云：「蕭娘臉下難勝淚，桃葉眉頭易得愁。天下三分明月夜，二分無賴是揚州。」其盛可知矣。自畢師鐸孫儒之亂，蕩為丘墟，楊行密復葺之，稍成壯藩，又毀於顯德。本朝承平百七十年，尚不能及唐之什一，今日真可酸鼻也。章孝標及第後作詩，寄淮南李相國紳云：「及第全勝十政官，金湯鍍了出長安。馬頭漸入揚州路，為報時人洗眼看。」紳亟以一絕箴之曰：「假金方用真金鍍，若是真金不鍍金。十載長安得一第，何須空腹用高心。」李相國紳鎮揚州，請章孝標賦春雪，孝標曰：「六出飛花處處飄，粘窗拂砌上寒條。朱門到曉難盈尺，盡是三軍喜氣銷。」紳覽詩擊節稱賞。越水李主簿游廣陵，迨春未返。其姬寄詩曰：「去時盟約與心違，秋日離家春不歸。應是維揚風景好，恣情歡笑到芳菲。」答曰：「偶到揚州悔別家，親知留滯不因花。塵侵寶鏡雖相待，長短歸時不及瓜。」崔涯妻雍氏，揚州總校之女。雍族以崔有詩名，資贍甚厚。崔略無恭敬，但呼妻父「雍老」而已。雍杖劍呼女，謂崔曰：「某河朔之人，唯習弓馬。養女合嫁軍門，徒慕士流之德。小女不可別醮，便令剃髮為尼。」涯悲悔慟別，留詩曰：「隴上流泉隴下分，斷腸嗚咽不堪聞。女亙娥一入宮中去，巫峽千秋空白雲。」王公禹言事，出知揚州。以詩送人云：「若見敖龜頭如借問，為言棖也減剛腸。」唐世，五月五日，揚州於江心鑄鏡，以進國朝。翰苑撰端午貼子詞，多用其事，然遣詞命意工拙不同。王禹玉云：「紫閣瞳目龍隱曉霞，瑤墀九御薦菖華。何時又進江心鑒，試與君王卻眾邪。」李邦直云：「艾葉成人後，榴花結子初。江心新得鏡，龍瑞護仙居。」趙彥若云：「楊子江中方鑄鏡，未央宮裡更飛符。菱花欲共朱靈合，驅盡神奸又得無。」又「楊子江中百煉金，寶奩疑是月華沉。爭如聖後無私鑒，明照人間善惡心。」又「江心百煉青銅鏡，架上雙鈿翠縷衣。」李士美云：「何須百煉鑒，目勝五兵符。」傅墨卿云：「百煉鑒從江上鑄，五時花向帳前施。」許衝元云：「江中今日成龍鑒，苑外多年廢鷺陂。合照乾坤共作鏡，放生河海盡為池。」蘇子由云：「楊子江中寫鏡龍，波如細索殳不搖風。宮中驚捧秋天月，長照人間助至公。」大概如此，唯東坡不然，曰：「講余交翟轉迴廊，始覺深宮夏日長。楊子江心空百煉，只將無逸監興亡。」其輝光氣焰可畏而仰也。若白樂天《諷諫鏡篇》云：「江心波上舟中鑄，五月五日午時鏡。背有九五飛天龍，人人呼為天子鏡。」又云：「太宗常以人為鏡，監古監今不監容。乃知天子別有鏡，不是揚州百煉銅。」用意正與坡合。予嘗有一聯：「願儲醫國三年艾，不傳江心百煉銅。」然去之遠矣。端午故事，莫如楚人競渡之的。蓋以其非吉祥，不可施諸祝頌，故必用鏡事雲。見《洪邁隨筆》韓魏公知揚州，王荊公為僉判，以魏公非知我者，每曰：「韓公但形相好耳。」作《畫虎圖詩》詆之云：「壯哉，非熊亦非豸區，目光夾鏡當坐衤禺。橫行妥尾不畏逐，顧盼欲去仍躊躇。卒然一見心為動，熟視稍稍摩其額。固知畫者巧為此，此物安肯來庭除。想當盤礡欲畫時，睥睨眾史如庸奴。神閑意定始一掃，功與造化論錙銖。悲風颯朔吹黃蘆，上有寒雀驚相呼。槎牙死樹鳴老烏，向之俛喙如哺雛。山牆野壁黃昏後，馮婦遙看亦下車。」王逢原集中，佳句頗多，如《瓜洲渡》云：「風力引雲行玉馬，水光連日動金蛇。」最為膾炙人口。歐公自揚州移汝州，作《西湖》詩云：「綠芰紅蓮畫舸浮，使君那復憶揚州。都將二十四橋月，換得西湖十頃秋。」後東坡復自汝移揚，作詩云：「二十四橋亦何有？換此十頃玻璃風。」用歐公詩也。馬仲甫居揚州，於九曲池買地築亭，名曰借山，有詩，警聯云：「平野綠陰蔽，亂山晴黛浮。」陳亞，幼孤，育於舅家。舅為醫工，人呼作衙推。亞登第，人皆賀其舅，亞有詩云：「張公口契酒李公醉，自古人言信有之。陳亞今年新及第，滿城人賀李衙推。」諫議大夫鮮于子駿守揚州，嘗至隋煬帝九曲池等處，郡人秦少游和詩云：司花人遠木陰陰，蓋用煬帝司花女事也。東坡通判杭州，道過維揚，劉貢父、劉艸辛老、孫巨源適相會。東坡以三人字賦詩之，貢父時通判秦州也。艸辛老以言事謫湖南，故詩中云：「莫落江湖上，遂與屈子鄰」。始坡與巨源同朝，坡不報巨源之謁，頗有纖介之嫌。至是講解，詩云：「人情貴往返，不報生禍根。遂令平生友，終歲不及門。」蓋以此。東坡《廣陵》詩用鳳釵事，蓋用劉言史詩云：「空聞隋苑耕人說，拾得蒼苔古鳳釵。田承君云：王居卿在揚州同孫巨源、蘇子瞻適相會，居卿置酒曰：「疏影橫斜水清淺，暗香浮動月黃昏。此林和靖《梅花》詩，然而詠杏與桃李皆可。」東坡曰：「可則可，但恐杏與桃李不敢承當。」一座大笑。東坡守維揚，於石塔寺試茶詩云：「禪窗麗午景，蜀井出冰雪。坐客皆可人，鼎器手自潔。」正謂諺雲三不點也。戴良詞罷洪府監兵，過廣陵，為東坡公出所獲西夏刀劍。東坡命晁無咎作詩贈之：三郎少日如乳虎，代父搏賊驚山東。硬弓長箭取官職，自說九戰皆先鋒。將軍奮勇饋不繼，痛惜靈武奇謀空。城頭柳榆不亻免走，壯士志屈羞填胸。平生山西踏霜雪，洪府下濕號兒童。聞名未識二十載，初見長揖東坡公。銳頭短後凜八尺，氣似飲井垂檐虹。只今不語當陣立，望見已是千夫雄。往年身奪五刀劍，名玉所環犀兕同。晨朝攜來一府看，竊指私語驚庭中。紅妝擁坐花照酒，青萍拔鞘堂生風。螺旋芒鍔波起脊，白蛟雙挾三蒼龍。試人一縷立衤虎魄，戲客三招森動客。東坡喜為出好石厲，洮鴨綠石如堅銅。收藏入匣人意定，蛾眉稍進琉璃鐘。太平君子尚少比，必戒邾小毋艸並蜂。舞干兩階庶可觀，跳空七劍今何庸。我為蘇公起揚角單，雅歌緩帶聊堪同。從公請石厲歸作硯，聞公嘗諫求邊功。東坡至揚州，獲二石。其一綠色，岡巒迤邐，有穴連於背。其一正白可鑒，漬以盆，置几案間。忽憶在穎州日，夢人請住一官府，榜曰仇池。覺而誦杜子美詩云：「萬古仇池穴，潛通小有天。」乃戲作小詩為僚友一笑：「夢時良是覺時非，汲水埋盆故自痴。但見王峰橫太白，便從鳥道絕峨眉。秋風與作煙雪意，曉日令涵草木姿。一點空明是何處，老人真欲住仇池。」又云：「僕所藏仇池石，希代之寶也。王晉卿以小詩借觀，意在於奪，不敢不借，然以此詩先之：海石來珠宮，秀色如蛾綠。坡陀尺寸間，宛轉陵巒足。連娟二華頂，空洞三茅腹。初疑仇池化，又恐瀛洲蹙。殷勤嶠南使，飠鬼餉淮東牧。得之喜無寐，與汝交不瀆。盛以高麗盆，藉以文登玉。幽光先五夜，冷氣壓三伏。老人生如寄，茅舍久未卜。一夫幸可致，千里常相逐。風流貴公子，竄謫武當谷。見山應已厭，何事奪所欲。欲留嗟趙弱，寧許負秦曲。傳觀慎勿許，間道歸應速。」東坡自揚州召還，郊禮後，有《次韻蔣穎叔錢穆甫從駕景靈宮》二詩。一云：歸來病鶴記城醯舊踏松枝雨露新。半白不羞垂領雪，軟紅猶戀屬車塵。雨收九陌豐登後，日麗三元下降辰。粗識君王為民意，不才何以助精。王仲至和之，末云：「誰知第七車中客，天遣歸來助慶。」坡稱嘆久之。蓋漢兒寬嘗出為揚州刺史，後自揚州召還，陪武帝郊祀，乘車在駕前。帝回至渭橋上，見一婦人洗乳於渭水上。帝遣問之，婦人曰：「第七車中客知我也。」上使使問是兒寬，寬奏曰：「天上長乳星，祭祀不潔即見。」帝爽然。坡時為尚書，亦乘車在駕前。劉季孫能詩，善用事。《送孔宗翰知揚州詩》云：「詩書魯國真男子，歌吹揚州作貴人。」人多稱其精當。呂申公守維揚，秦觀以舉子謁見。時適中秋，雲山閣新成，宴客其上。公聞秦才名，即煩撰《樂語》云云。公得之，大喜。即召同席，禮為上客。是夕卻微陰，秦復別作云：「自是我公多惠愛，卻回春色作秋陰。」參寥云：舊有一詩寄少游，少游和云：「樓閣過朝雨，參差動霽光。衣冠分禁路，雲氣繞宮牆。亂絮迷春闊，嫣花困日長。平康何處是，十里帶垂楊。」孫莘老讀此詩至末句云：「這小子又賤相發也。」少游後編《淮海集》，遂改云：「經旬率酒伴，猶未厭長楊。」清老者，金華俞子忠也。黃庭堅與共學於淮南。元豐甲子，相見於廣陵。荊公欲使之脫逢掖，著僧伽，奉香火於半山宅寺，所謂報寧禪院者。後數年見之，儒冠自若也。因戲和清老詩云：「索索葉自雨，月寒遙夜闌。馬嘶車鐸鳴，群動不遑安。有人夢超俗，去發脫儒冠。平明視清鏡，政爾良獨難。」子瞻屢哦此詩，以為好也。高宗為康王日，登平山，幸大明寺。見寺中白菖蒲一盆，高三尺許，甚異之。遂留題曰：「惟不識泥土，堆根抱玉泉。」令寺僧智嵩聯句云：「難離岩谷伴，也則翠千年。」帝顧智嵩曰：「若亦能詩邪？」未幾，空中虹霓現，再令僧賦之云：「水染青紅帶一條，和雲和雨系天腰。玉皇為厭皇宮倦，故築空中萬丈橋。」帝大稱賞。高英秀者，吳越國人，好罵，滑稽。嘗譏罪隱揚州詩，云：「雲中雞犬劉安過，月裡笙蕭煬帝歸。定是見鬼詩也。」右司郎中麋公師旦。慶元乙卯歲，將命餞客。以十一月既望，回次揚州。因游平山堂，恍如畸昔所嘗到。獨嘆惜壁間字畫，堂前楊柳之不存耳。翌日絕江，適其兄京口。即移柳數十本屬楊帥趙子固為補植，且寄詩云：「壁上龍蛇飛去久，堂前楊柳補來新。一生企慕歐陽子，重到平山省後身。」是夕舟行，昆弟對語，至戊夜方寢。晨起視之，則公已逝矣。先是，公登第時，過婦家於姑蘇之黃渡，飲於圃。夜半，忽屏間有大書太師字，秉燭聚觀，墨影隨滅。人謂公它日必遠到，至是始悟歐陽公官止於太子太師。益驗後身之句雲。
中都一士大夫家，收江南李後主書一詩云：「銅壺漏滴初盡，高閣雞鳴半空。催起五門金鎖，猶垂三殿珠籠。階前御柳搖綠，仗下宮花散紅。鴛瓦數行曉日，鸞旗百尺春風。侍臣蹈舞重拜，聖壽南山永同。」下有馮延巳三字。石敏若學士《橘林文》、汪彥章內翰《龍溪集》並行於世。二集之詩相犯甚多，如「鳥聲應為故人好，梨雪欲將春事空。」「山色總兼溪色好，松聲長作竹聲寒。」「負郭生涯千畝竹，長年心事四愁詩」。「千里江山漁笛晚，十年燈火客氈寒。」「日邊人去雁行斷，江上秋高楓葉寒。」「天闊鳥雙下，山寒人獨歸。」「及《阻風餘干渡》、《詠水晶數珠》、《次蘇養直韻寄黃元功》、《阻風雨辟邪渡寄王仲誠》、《客至》、《夏夜示友人》等詩，皆全篇見於兩集，未知果誰作。設皆內翰所為，則橘林中詩，本自無多。去此，遂空冀北之群矣。出《漁隱叢話》漁隱者，續溪胡待制長子，名仔。寓居吳興，自號苕溪漁隱。郡西北黃山，有三十六峰，與宣池接境。岩岫秀麗可愛，仙翁釋子多隱其中。山有湯泉，色紅，可以澡瀹。劉宜翁嘗游焉，題詩寺壁，有曰：「山有靈砂泉色紅，滌除身垢信成功。不除身上無明業，只與山間眾水同。」宜翁名誼，元豐間，自廣東移江西，皆持使節，疏議新法，勒停。或雲宜翁晚得道不出，東坡紹聖所與書可見矣。誼疏云：「自唐朝庸調法壞，五代至皇朝，稅賦凡五增其數矣。令又大更張，不更其本。斂愈重，民愈困，為害凡十。」又言：「變祖宗法者，陛下也。承意以立法者，安石也。討論潤色之者，惠卿、曾布、章忄享之徒也。」其語激切深至。內批云：「誼張皇上書，公肆誕謾。上惑朝廷，外搖眾聽，可特勒停。」《廣錄》天禧二年，尚書員外郎舒雄，序職方曹公詩云：近世詩人之作，多陷輕巧雕刻，大喪風雅。惟君之詩，立意措辭，以平澹雅正為本，渾金璞玉，得於自然。其體致高遠，有王右丞、孟處士之風骨。如《贈漁父》云：逍遙五湖上，活計一竿頭。《覽金員外岳詩集》云：卻為吟新句，不成彈古琴。《喜友人過隱居》云：旋妝松上雪，來煮雨前茶。《山居書事》云：雲生枕上藤床冷，火迸爐中藥鼎香。此深到古人之趣也。政和間，葛勝仲來宰休寧，得其詩而讀之，謂句法雋逸，又謂屬辭精深。且知公以經術德義，高蹈州裡。與潘魏二徵君和靖林居士篇什，嘗相往來，每慨嘆之，而恨不及見也。公名汝弼，字夢得，自號松蘿山人云。
　　杜詩結語多用安得二字，《洗兵馬》云：安得壯士挽天河，淨洗甲兵長不用。《石筍》云：安得壯士提天綱，再平水土犀奔茫。蓋全法《大風歌》安得猛士兮守四方，豈小力量敢道哉！不惟此爾，《遣興》云：安得廉頗將，三軍同晏眠。《喜雨》云：安得鞭雷公，滂沱洗吳越。《天表行》云：安得如鳥有羽翼，託身白雲還故鄉。《光祿阪行》云：安得更似開元中，道路只令多擁隔。《茅屋為秋風所破歌》云：安得廣廈千萬間，大庇天下寒士俱歡顏。《王兵馬使二角鷹》云：安得爾輩開其群，驅出六合梟鸞分。《晚登氵襄上堂》云：安得隨鳥翔，迫此懼將恐。《晝夢》云：安得務農息戰鬥，普天無吏橫索錢。《早秋苦熱》云：安得赤腳蹬層水。《後苦寒》云：安得春泥補地裂。《同谷縣歌》云：安得送我置汝傍，多壯語也。曾見詩話稱陳無已詩：寒巷聞驚犬，鄰家有夜歸，較之劉長卿：柴門聞犬吠，風雪夜歸人。本非蹈襲。鄭毅夫草富相制有詩云：中使傳宣內翰家，君王令草侍中麻。紫泥金印封題了，紅燭才燒一寸花。近趙汝談詩：宮井城鴉欲動時，春猿夢斷北山移。攬衣擬草歸田賦，猶是金蓮燭半枝。鄭矜敏捷，趙乃思退，辭致各清麗。《侯鯖錄》記鄭俠上書事作，悉治平時往還厚善者，俠家搜得晏叔原與俠詩云：春風自是人間客，主張繁華得幾時。裕陵稱之，即令釋出。余聞劉潛夫端明《少年落梅詩》云：東風謬掌花權柄，卻忌孤高不主張。遂得罪。比興似不相遠，所遭乃自兩途也。陶詩：結廬在人境，而無車馬喧。少陵《東樓詩》：雖有車馬客，而無人世喧。就古語一轉，正使事之法。如《莊子外篇》：忘足屨之適也，忘要帶之適也。東坡《九日》云：要適忘帶，足適忘屢。卻乍讀似與莊子意別，亦是不為古事所使也。荊公詩多舉正觀，蓋追懷盛時，托興前代。使後來讀之如少陵武德開元際，蒼生豈重攀，可悲矣！《嘆息行》云：官驅群囚入市門，妻子慟哭白日昏。市人相與說囚事，破家劫錢何處村。朝延法令亦寬大，汝罪當死誰為冤。路傍年少嘆惜汝，正觀元元之子孫。《河北民》云：生近二邊長苦辛。家家養子學耕織，輸與官家事戎狄。今年大旱千里赤，州縣仍催給河役。老少相攜來售南。南人豐年自無食，悲愁白日天地昏。路傍過者無顏色，汝生不及正觀中。鬥粟數歲無兵戎。傷今思古之義具焉。又其詩曰：歡樂欲與少年期，人生百歲常苦遲。白頭寶貴何所用，氣力但為憂勤衰。願為五陵輕薄兒，生在正觀開元時。鬥雞走馬過一生，天地安危兩不知。此意雖寓辭，若少過矣。使生太平盛世，得為謹厚君子，顧不可樂哉！比見石九成文詩云：忽思往事三代前，今有罪者亦可憐。與《嘆息行》意近。《荊溪集》中有云：嗟汝建隆元元之子孫。為紹定己丑秋，天台水災而作，亦用荊公語。其聲愈悲矣！李伯玉縝漢，老參政之子，號萬如居士，有《梅花百詠》，後莆田林子真同子常合賦《梅》十絕句。劉潛夫端明喜其有志，為和韻至十疊。或以伯玉詩呈劉公，公擬異日當效李體，別課百首，不果作，二林遂成《百梅卷》。劉公題其後，有云：和篇疊疊逼衰陳，肯犯齊梁一點塵。一時騷人名士相踵用韻，劉公亦云：或縉紳先生，或江湖社友，體制各異。出而用世者，其言瀏麗。處而求志者，其言高雅。余巾襲至今集中可見者，蓋以賦詩答之，及題識之語略存姓名，抑揚間亦寓焉：如建陽魏司理定清、仙溪陳邁高則，皆稱其鑄詞押韻用事；黃戶曹祖潤和在諸人後，無一句一字相犯。特記其警策，終云：「小哉荀令香三日，甚矣桓公臭萬年」之句，雖老夫亦避三舍：戶曹之族父珩，亦繼作，則以其首首不相犯，句句皆自鍛，若粹眾長，倩他手而成，亦摘奇記之；清漳江咨龍，東隴徐用虎，晚和者，謂篇篇有新意，若自倡首，且別為義疏。劉公復有答以詩者，並舉其概：於林知錄仲嘉云：直須著意描香影，和靖宗人合詠梅；於吳堯云：即今同社余千首，當日孤山止一聯；於趙志仁監薄時願仲白之子云：詩至山中不可加，郎君吟筆又名家。山中，仲白別號；於何謙云：字字追還水部公，篇篇壓倒後村翁；於方司法元吉云：處士骨寒誰得髓，老夫鼻塞尚聞香，請君摘出驚人句，玉簫橫吹入樂章；於方監鎮楷云：百首初成六十餘，朝塗莫改費居諸；於王教景長云：盤屈高才入短章，卷中字字挾冰霜。直探寶藏珠盈掬，倒瀉金莖露浣腸；於三山林天麒云：不敢袖歸防電取，殷勤反璧錦奚囊；於方至貢元云：貧兒籬下看花窠，曾見千枝玉雪麼。畫得逃禪三昧少，詩如無住一聯多；於方蒙制干云：出香影外別商量，盡擷精英發秘藏。難把微酸諧眾口，只消一白賽宮妝；於陳王廷判官云：抹黛村眉嫌醜怪，約黃宮額費妝塗；於袁卿相子云：百篇端可補詩亡；於總管陳汝一云：和者肩摩似堵牆，君侯殿後獨軒昂。集中不著酬答，而嘗和韻者，當復幾人矣。《梅》絕句以十計，維揚公濟蟠通守錢塘，賦此，東坡和之。再《劍南詩》亦兩賦。十十而百，李民之後，莆田唱酬為盛。讀東坡詩：天形倚一笠，地勢轉兩輪。五霸之所連，毫端木妻一塵。功名半幅紙，兒女浪苦辛。所見者，其超然萬有之表，較韓詩：下視禹九州，一塵集毫端。遨嬉未雲幾，下巳億萬年。問有誇奪子，萬墳厭其巔。此更壯偉矣。又如：我行西北隅，如渡月半弓。登高望中原，但見積水空。又：我觀大瀛海，巨浸與天永。九州居其間，無異蛇盤鏡。空水兩無質，相照但耿耿。此老眼目如許廣大，收拾句語中，決非小力量也。少陵《登慈恩寺塔》：俯視但一氣，焉能辨皇州。亦此類。歐陽公《玩月》云：天刑積輕清，水德本虛靜。雲收風波止，始見天水性。澄光與粹容，上下相涵映。乃於其兩間，皎皎掛寒鏡。卻是先得東坡《鑒空閣》詩意度。張季長糸寅，賦梅自序云：余往歲和任子淵《梅花》詩有云：夢隨影瘦溪橫月，詩與香深竹擁門。子淵喜曰：新語也。又和張惠之詩云：有月嬋娟來伴住，無人寂寞為誰香。薛元發屢相嘆曰：清語也。後在雙峰戲和陳齊正詩云：醉餘釵擁橫枝睡，夢破香隨淺笑來。查元章偶見之，笑曰：韻語也。舉酒相飲。今十數年矣。子淵、元發、元章皆下世，念之悵然，久不復為梅賦詩。徘徊月庭，雙樹盛開，幽香襲人。偶成一章刻琢之詞，不能復為子淵元發所稱。而綺靡之習，亦不能復為元章所笑。老懷真如止水也。詩曰：向來懶不賦梅詩，禪榻忘機鬢已絲。月戶忽逢雙玉立，春風又嘆一年期。樓高縹緲明霜影，竹冷橫斜浸雪枝。尚笑聞塵除未盡，暗香猶著夢魂知。今《劍南集》有《次韻張季長梅詩》：倚橋臨水似催詩，戲伴鵝黃上柳絲。萬里西湖驚日斷，二年東閣憶幽期。插瓶直欲連全樹，簪帽憑誰揀好枝。一味淒涼君勿嘆，平生初不願春知。務觀在蜀，與張厚善。暮年猶懷之不已，間寓於篇什。起修史時，且欲引類，不果。或云：李季章參政其土胥也。褰衣步月踏花影，炯如流水涵青蘋，坡詩也。寒藤老木被光景，深山大澤皆龍蛇。魯直詩也。古今描寫月物影，有此入神之筆。陸務觀詩：鴨綠桑乾盡漢天，傳烽自合過祁連。功名在子何殊我，惟恨無人快著鞭。用此視世間事，稍恢廊矣。文公《答陳同父逢時報主之說》有云：就其不遇，獨善其身、以明大義於天下。使天下之學者，皆知吾道之正而守之，以待上之使令。是乃所以報不報之恩者，亦豈必進為而撫世哉？佛者之言曰：將此身心奉塵剎，是則名為報佛恩。而杜子美亦云：四鄰耒耒呂出，何必吾家操。此言皆有味也。今觀陸詩，用意不大相遠。書曰：人之有技，若己有之。推此心庶幾焉？功名在子，何異我躬。《東坡詩話》。林肅翁《序樂軒詩筌》末云：師學之傳，豈直以詩，詩又不傳，學則誰知，後千年無人。已而已而。後千年有人，留以待之。奈何，噫！是模議舒元輿之作耶？蓋元輿玉篆銘曰：斯去千年，冰生唐時，冰復去矣。後來者誰？後千年有人，誰能待之？後千年無人。義止於斯。嗚呼！主人為吾寶之。洪景盧所謂有不可名言之妙者，感今懷古，此意多矣。東方朔云：往者不可及兮，來者不可待。嚴忌云：往者不可攀援兮，來者不可與期。王文公《歷山賦》云云：曷時亡乎，我之思，令孰見兮，我之悲。嗚呼已矣兮，來者為誰？不若柳子厚詩：誰謂後來者，當與此心期。猶有以啟來世無窮之思，否則夫子何以謂焉知來者之不如今也？昌黎《詠筍》：成行齊婢僕，環立比兒孫。欒城：凌霜自得良朋友，過雨時添好子孫。亦謂筍也。《周禮大司樂》孫竹之管，注云：竹枝，根之未生者，疏言：若子孫然。荊公「籬落生孫竹」，正用此。東坡：檳榔生子竹生孫，自注海南勤竹。每節生枝如竹竿大，蓋竹孫也，則別一種竹。《題竹閣》：蒼然猶是種時孫。是以竹之後出者為孫。又謂：兒子森森如立竹，此因子孫之盛比竹也。退之《猛虎行》：猛虎雖雲惡，亦皆有匹儕。群行深谷間，百獸望風低。身食黃熊父，子食赤豹。擇肉於熊豹，肯視狐與狸。此言虎恃儔類之盛，百獸畏服，因得逞其大毒，微細不足充吞噬；正晝皆谷眠，眼有百步威。自矜無當對，氣性縱以乖。朝怒殺其子，暮還食其妃。匹儕四散走，猛虎還孤木妻。此言虎恃其威力，以毒儔類，至於孤危。先食熊豹之父子，而終自食其妃與子，凶禍之應也；狐鳴門四旁，鳥鵲從噪之。出逐猴入居，虎不知所歸。誰雲猛虎惡，中路正悲啼。豹來銜其尾，熊來攜其頭。此言虎已失儔類，狐鳴鵲噪而猴入穴。可食之熊豹，亦得搏噬之，但能悲啼而已。向之暴惡安在哉？以猛虎雖雲惡，起至此云：誰雲猛虎惡，威力不足恃，如是；猛虎死不辭，但慚前所為。虎坐無助死，況如汝細微。此終言虎之惡極矣。失其儔類，取死宜也，當其縱暴，何有於物？一旦索然，求免無所。彼惡之不及虎也，可以孤立自肆哉？故當結以信，親當結以私。親故且不保，人誰信汝為。此又言人於所厚者薄，無所不薄，實致禍之道。虎坐失其儔類，遂以殺身。人苟棄其親故，烏能自存？始雲亦皆有匹儕，中雲匹儕四散走，末雲虎坐無助死，一篇照映處，義主風刺。謂為李宗閔作。或辨其非是，胡邦衡有詩云：夜讀文公《猛虎》詩云：何虎死，忽悲啼。人生未省向來事，虎死方羞前所為。昨日猶能食熊豹，今朝無計奈狐狸。我曾道汝不了事，喚作痴兒果是痴。必有為而述此。如少陵詩：猛虎憑其威，往往遭急縛。雷吼徒咆哮，枝撐已在腳。忽看皮寢處，無復睛閃爍。人有甚於斯，足以勸元惡。韓詩詳著寡助之禍，杜詩直寓失勢之戒，當互觀以為世勸。《夢溪筆談》記商洛間兵官賦詩云：人生必無累，何必買山錢。遂投檄去，頗類坡詞：不如歸去。二頃良田無覓處。歸去來兮，待有良田是幾時。近如徐子詩乃云：俸余宜辨買山錢，卻買端州古硯磚。依舊被梁驅使在，買山之事定何年。荊公《兼並》一詩，人議設青苗法，奪富民之利，實本於此。其詩云：三代子百姓，公和無異財。人主擅操柄，如天之斗魁。賦予皆自我，兼並乃奸回。奸回法有誅，勢亦無自來。俗吏不知方，掊克乃為材。俗儒不知變，兼並可無推。利孔至百出，小人私闔開。有司與之爭，民愈可憐哉。是其意雖主抑兼並，而又不欲官爭民利。如《寓言》詩：昏喪孰不供，貸錢免爾縈。耕收孰不給，傾粟助之生。物嬴我收之，物窘出使營。後世不務此，區區挫兼並。此正公所主新法，而乃以挫兼並為非，二篇首尾已似異。又《發廩》詩云：先王有經制，頒齎上所行。後世不復古，貧窮兼主並。非民獨如此，為國賴以成。築台尊寡婦，入粟至公卿。我嘗不忍此，願見井地平。要其立法，豈樂於病民？特欲自上制其貧富，使之稍均，豪強無以擅威福耳。古制甚難復而易弊，徒為感世變者深訾也。又如《酬王詹叔奉使江南，訪茶法利害詩》：豈嘗榷其子，而為民父母。《收鹽》詩：一民之生重天下，君子忍與爭秋毫。意尤測然者。或謂張景溫榷解鹽之類。公卒主之，顧不計民情何如哉，前輩論之悉矣。公詩云：讀書謂已多，撫事知不足。坡詩亦云：書生若信書，世事仍臆度。當時一快意，事過有餘怍。吁，書何罪也？柳子厚云：信書成自誤，經事漸知非。更嘗之餘，能發此意，即善矣。昌黎《題楚昭王廟》：丘園滿目衣冠盡，城闕連雲草木荒。猶有國人懷舊德，一間茅屋祭昭王。感慨深矣。蘇冷然《洞金陵》詩：龍光寺裡只孤僧，去武湖如掌樸平。更上雞籠山上望，一間茅屋晉諸陵。末語慘然類韓公。少陵《除架》《廢畦》詩，各存興寄。《除架》有功成者退之意，而秋蠶莫雀則不悟盛衰者也。《廢畦》有物窮則剝之意，而悲君白玉盤，謂時則賤可貴盛。一夫為足惜，注詩有又別取義。半山便遣能參透，猶有唐人是一關。誠齋楊庭秀詩也。一關殆言一膜之隔，未盡透徹者。又有《送彭元忠》詩：學者初學陳後山，霜皮晚盡山谷寒。近來別具一隻眼，要踏唐人最上關。此殆楊庭秀學詩法，故數以為喻。文公《報鞏仲至帖》云：來喻所云：嗽六藝之芳潤，以求真澹。此極至之論。然恐亦須先識得古今體制、雅俗、鄉背，仍更洗滌得盡腸胃間夙生葷血脂膏，然後此語方有所措。如其未然，竊恐穢濁為主，芳潤入不得也。近世詩人正緣不曾，透得此關，而規規於近局，故其所就皆不滿人意，此之雲關，當異乎楊之說，正為學詩者設。如半山之視唐人，直論向上一關爾。《宛陵集》中《賦石昌言白鶻圖》詩：雙睛射空眼角聳，筋爪入節惶醮埂３崤潘刀毛綴甲，雪色愁突秋雲披。當時始得不知價，朝發海東夕九嶷。世為奇俊玩不足，奪質移神歸畫師。而今推尚深堂上，燕雀屏絕寧來窺。畫師黃筌出西蜀，成都範尹能具知。範雲筌筆不敢次，自養鷹ツ窆鬯宜。毛植立各有態，剜奇剔怪乃肯為。尋常飼鷹多捕鼠，捕鼠往往驅其兒。其兒長大好飛走，其孫賣鼠迭又衰。範君語此亦有味，欲戒近習無他移。此即事垂戒，異夫品藻丹青之作。題下自注得黃荃事於景仁。按《東齋記事》：黃筌，黃居居寶，蜀之名畫手也，尤善為毛翎，其家多養鷹鶻，觀其神俊，以模寫之，故得其真。後子孫有棄其畫業，而事田臘飛放者，既多養鷹鶻，則買鼠以飼之。又其後，世有捕鼠為業者，其所置習不可不慎。人家置博奕之具者，子孫無不為博奕。藏書者，子孫無不讀書。置習豈可以不慎哉？予嘗為梅聖俞言。聖俞作詩以紀其事，蓋即前詩也。蜀公晚年得謝，始追述館閣，如來故事遂亦且載，當以為宛陵詩箋。詩之六言，古今獨少。洪氏云：編唐人絕句七言七千五百首，五言二千五百首，合為萬首。而六言不滿四十，信乎其難也。後村劉氏選唐宋以來絕句，至續選始入六言。其敘云：六言尤難工。柳子厚高才，集中僅得一篇。惟王右丞，皇甫補闕，所作妙絕今古，學者所未講也。使後世崇尚六言自予始，不亦可乎？又云：六言如王介甫、沈存中、黃魯直之作，流麗似唐人，而妙巧過之。後有深於詩者，必曰翁之言然。又云：野處編六言，終唐三百年，止得三十餘篇。予於本朝得七十篇，倍於唐矣。今後村集中多六言，事偶尤精，近代詩家所難也。蕭氏《文選》敘有云：自炎漢中葉，厥途漸異。退之傳有在鄒之作降將著河梁之篇，四言五言，區以別矣。又少則三字，多則九言，各體互興，分鑣並驅。又云：三言八字之文。注者謂韋孟傳楚元王孫代作四言詩諷王自此始。李陵降匈奴，蘇武別河樑上，作五言詩自此始。三字起夏侯湛，九言出高貴卿公，三言謂漢武《秋風辭》，八字謂魏文帝《樂府詩》，獨不著古有六言七言者。項平父說詩句二言至八言，以我姑酌彼金櫛六言。按《文章緣起》，又始於漢大司農谷永。予觀嵇叔夜有六言詩十首，視唐人體制固異矣。東坡賦柱杖必以聲言之，如《柳真齡釒夷柱杖》云：忽聞鏗然爪甲聲。又絕句：莫嫌犖確坡頭路，自愛鏗然曳杖聲。《和文與可洋川園林》：橋下龜魚無數在，識君柱杖過橋聲。昔少陵《桃枝竹杖引》固已云：出入爪甲鏗有聲，於釒夷杖尤佳。少陵：斯須九重真龍出，一洗萬古凡馬空。退之《送溫處士赴河陽軍序》解得空字明白，《序》云：伯樂一過冀北之野，而馬群遂空矣。冀北馬多於天下，伯樂雖善知馬，安得空其群邪？解之者曰：吾所謂空，非無馬也，無良馬也。便如少陵《天育驃騎歌》：如今豈無腰與驊騮，時無王良樂伯死即休。在退之《系說》云：世有伯樂，然後有千里馬。千里馬常有，而伯樂不常有。故雖有名馬，只辱於奴隸人之手，駢死於槽櫪之間，不以千里稱也。是非少陵句。中箋釋字。魯直還家詩：繫船三百里，去夢無一寸。當用《範史》楊倫語。倫為將軍梁商長史，諫諍不合，出補常山王傅，病不之官。詔書催發，倫曰：有留死一尺，無北行一寸。《三國志》《司馬法》將軍死綏。註：王沈《魏書》云：綏，卻也。有前一尺，無卻一寸。梁馬仙王卑曰：有留死一尺，無卻生一寸。今蜀本《黃詩外集注》於此句略之。昔賢著作，非必有意於古事，自爾語合。鑿釋者，揣度不流於鑿，則簡矣，故難。陳去非云：忽有好詩生眼底，安排句法已難尋。呂居仁云：忽見雲天有新語，不知風雨對殘書。靜中置心，真與見聞無毫膜隔礙，始得此妙。呂文靖《題天花寺》云：賀家湖上天花寺，一一軒窗向水開，不用閉門防俗客，愛閑能有幾人來。曾文清題其意，大師房云：頭白高僧心已灰，石菖蒲長水蕉開。莊嚴茗事缶盧煙起，不用關防俗子來。兩詩韻同，意亦合。視荊公：我已暮年專一壑，每逢車馬便驚猜。氣像廣窄可之。《穎川集》《吳衝卿大夫秦國挽詩》有云：見夫成相業，聽子得忠臣。自注夫人，長子起居昔將論事，以南遷之憂況於夫人，夫人以當官許焉。《呂紫微詩話》以為孔毅甫學士建中靖國間作，以見夫人為贊夫，亦云其子傳正安詩。紹聖初，以左史權中書舍人。欲論事，懼親老未敢。夫人聞之，促其子論列，由此遂貶。夫人不以為恨。復注，詩乃蘇子由作，蓋誤指為毅夫矣。按紹聖初，子由必策題引喻失當罷政。吳權中書舍人命詞有文學，風節天下所聞。及原誠終是愛君之語，罷起居郎，又以為給舍附呂汲公，與子由謫監光州鹽酒稅，再竄連州。初，章陡垂伲將召用，吳不書黃，都認啾刈煩鷚病Ｈ蝗ス本坐行子由責詞。蘇公注將論事，或概言立朝時，詩話遂證其由此遷謫也。昔梅聖俞《挽齊國長公主》云：每令夫結友，不為子求郎。論使事之工，則此勝。李商隱詩：夕陽無限好，只是近黃昏。足以戒盛滿，而意似迫促。程子云：未須愁日暮，天際是輕陰，悠然無盡之味，詩家未能及。陳無已《放歌行》。魯直以為顧影徘徊，炫耀太甚。予謂不惜卷簾通一顧，怕君著眼未分明，誠太炫耀；說與旁人須早計，隨時梳洗莫傾城。亦即感悔矣。老杜「不嫁惜娉婷」，五字，無巳炫其詞也。《後村詩話》云：世稱朱慶余「妝罷低聲問夫婿，畫眉深淺入時無」之句，卻不入選，豈嫌其自鬻耶？無已措意偶類此，用魯直法評唐人故亦通。皇甫冉云：借問承恩者，雙蛾幾許長。語獨含蓄。誰能更學孩童戲，尋逐春風捉柳花。樂天《放柳枝》答劉夢得詩也。誠齋揚氏乃有「日長睡起無情思，閑看兒童捉柳花」之句，得非默閱世變中有感傷，此靜中見動意。《王直方詩話》：東坡平日最愛樂天之為人，故有詩云：我甚似樂天，但無索與蠻。又：我似樂天君記取，華顛賞遍洛陽花。又：它時要指洛陽人，知是香山老居士。又：定似香山老居士，世緣終淺道根深。而坡在錢塘，與樂天所留歲月略相似。其句云：「在郡依然六百日」者是也。《洪氏三筆》論蘇公責黃州，始稱東坡居士。其意蓋專慕白樂天。白公有《東坡種花》詩，《步東坡》詩，《別東坡花樹》詩，皆為忠州剌史時作。蘇公在黃，正與白公忠州相似。因憶蘇詩《贈寫真李道士》云：知是香山老居士。《贈善相程傑》云：我似樂天君記取。《送程懿叔》云：我甚似樂天。《入待邇英》云：定似香山老居士。而跋云：樂天自江州司馬，除忠州刺史。旋以主客郎中知制誥，遂拜中書舍人。某雖不敢自比，然謫居黃州，起知文登，召為儀曹，遂添待從。出處老少，大略相似。庶幾復享晚節閑適之樂焉。《去杭州》云：出處依稀似樂天，敢將衰朽較前賢。序曰：平生自覺出處老少，粗似樂天。雖才名相遠，而安分寡求，亦庶幾焉。則坡之名，非偶爾暗合也。《蓋公雜志》亦稱蘇公不輕許，何獨敬愛樂天，屢形詩篇。蓋其文章，皆主辭達，而忠厚好施，剛直盡言，與人有情，於物無著，大略相似。謫居黃州，始號東坡，其原必起於樂天忠州之作。予因諸說之作而考之。東坡之慕樂天，似不盡始黃州，《吊海月辨師》云：樂天不是蓬萊客，憑仗西方作主人。杭時作，已有慕白之意矣。坡詩註：盧子《逸史》，會昌元年有南客飄至大山，有人引至一處。見道士坐大殿曰：此蓬萊山也。宮內院宇數十，而一院扃鎖曰：此白樂天宮，樂天在中國未來耳。樂天聞之，遂作《答客說》詩：海山不是吾歸處，歸則應歸兜率天。又《與果上人》詩：不須惆悵從師去，先請西方作主人。觀引用此事，知其已慕白也。守膠西《和張子野竹閣見憶》云：柏堂南畔竹如雲，此閣何人是主人。但遣先生披鶴敞，不須更畫樂天真。或謂此自屬之子野。元獺毒宴賜御書樂天紫薇花絕句》，又不獨公以此自擬也。《記韓魏公醉白堂》，以所得之厚薄淺深，孰有孰無，較勛名富樂之不同，而以忠言嘉謨效於當時，文采表於後世，死生窮達不易其操，道德高於古人為同。迨其自處，則謂才名相遠，不敢自比。而以由謫籍起為守，登侍從，豈出處老少，晚節閑適，安分寡求為同。若樂天聲伎之奉，固魏公所無。坡後賦朝云：不似楊支別樂天，豈誠過之戲言也。況已云：但無素與蠻矣。子由暮年賦詩，亦謂：時人莫作樂天看，燕望端能畢此身。自註：樂天居洛陽日，正與予年相若，非齋居道場，輒攜酒尋花游賞泉石，略無暇日。予性拙且懶，杜門養病，已僅十年，樂天未必能爾也。或當日又以樂天稱子由。香山一老，而兩蘇公共之。子由《讀白集五絕句》，極論所處同異。今盡抄其詩云：樂天夢得老相從，洛下詩流得二雄。自笑索居朋友絕，偶然得句共誰同。樂天得法老凝師，後院猶存楊柳枝。春盡絮飛餘一念，我今無累百無思。樂天投老刺杭蘇，溪石胎禽載舳艫。我昔不為二千石，四方異物固應無。樂天引洛注池塘，畫舫飛橋映綠楊。洪水隔城來不得，不辭策杖看湖光。樂天種竹自成園，我亦牆陰數百竿。不共伊家鬥多少，也能不畏雪霜寒。徐師川《題雙廟》云：向使不死賊，未必世能容。樓大防評，不惟自巡遠以來，未有此論，蓋亦隱永樂之痛。黃魯直亟稱之。師川乃德占禧之子，德占以給事中計議邊事，沒於兵。呂居仁亦有《雙廟》詩云：念公不量勢力微，本自不辱國士知。大廈又非一木支，何必如此感慨為。往昔開元全盛時，公胡不念魴魚歸。亦不往吊湘江壘，死後聲名何足奇。其論稍異，識者當別會意。陳唐甫治園池為柏屋三間，名曰抱膝。葉正則有《抱膝齋》詩二首，其一云：昔人但抱膝，將軍擁和鑾。徒知許國易，未信藏身難。功雖愆歲晚，譽已塞區間。今人但抱膝，流俗忌長嘆。儒書所不傳，群士欲焚刪。譏訶致囚，一飯不得安。珠玉無先容，松柏有後艱。內窺深深息，仰視冥冥翰。勿要兩髀消，且令四體胖。徘徊重徘徊，夜雪埋前山。其二云：音駭則難聽，問駭則難答。我欲終言之，復恐來尊沓。培風鵬未高，弱水海不納。匹夫負獨志，經史考離合。手捩二千年，柔條起衰颯。念烈倘天回，意大須事匝。偶《然不施用，甘盡齋中榻。寧為楚人弓，亡矢任挽踏。莫作隋侯珠，彈射墜埃土盍。陳君舉有《寄題抱膝亭詩》。稻梁不難謀，軒冕亦易得。胡為抱膝翁，惻惻復惻惻。秋風墮碧梧，鳳鳥去無跡。愁吟草際蛩，兒女淚盈臆。忽然一長嘯，孤響起空寂。令人識雅頌，一唱三嘆息。室廬在路傍，耕鑿在民籍。行人聽笑語，雅子共眠食。讀書果何罪，鬢髮又半白。此意太勞勞，此身長抑抑。抱膝且不可，出門更何適。但勿問門外，蓬蒿若千尺。同甫復因書求題詠於文公，有云：正則為《抱膝吟》二首，君舉作一首，詞語甚工。然猶說長說短，說人說我，未能盡暢抱膝之意也。同床各作夢周公且不能學得，何必一一論到孔明哉？亮又自不會吟得，使此耿耿者無以自發，秘書高情傑句橫出一世，為亮作兩吟。其一為和平之音，其一為悲歌慷慨之音。使坐此屋而歌以自適，亦如常對晤也。去僕已別齎五日糧，令在彼侯五七日不妨。千萬便為一作。文公辭之曰：抱膝詩以數日修整破屋，扶傾補敗，叢冗細碎，不勝其勞。無長者池台之勝而有其擾，以此不暇致思，留此人等侯數日，竟不能成。且令空回，伺旦夕有意思，卻為作，附便以往也。二公詩皆甚高，而正則摹寫尤工，卒莫致意尤篤，令人嘆息。所惜不曾向頂門上下一針，猶落第二義也。又因書促之云：許作《抱膝吟》，須如前書得兩篇可長諷詠者，不必論到孔明抱膝長嘯。各家園池，自有各家景致，但要得語言氣味深長耳。又辭之云：抱膝吟亦未遑致思，兼是前論未定，恐未必能發明賢者之用心，又成虛設。若於此不疑，則前所雲者，便是一篇不押韻、無音律底好詩，自不須更作也。蓋是時，問答義利王伯之論已寢異，故云前論未定，他日求之不已。其書有云：連書求作《抱膝吟》，非求秘書妝撰而排連也。只欲眼前寫景物，道今昔之變，一為和平之音，一為慷慨悲歌，以娛其索居野處耳。信手直寫，便自抑揚頓挫，何必過於思慮以相玩哉？去奴留待幾日盡不妨，願試作意而為之。則又辭之曰：抱膝吟久做不成，蓋不合先寄陳葉二詩來，田地都被占卻，教人無下手處也。況今病思如此，是安能復有好語，道得老兄意中事耶？其後猶徵促甚力，而文公答語有云：抱膝之約，非敢食言，正為前此所論未定，不容草草下語。須伺他時相逢彈指無言可說，方敢通個消息。但恐彼時又不須更作這般閑言語耳。自淳熙乙巳有請，迨紹熙癸丑，幾十年汔不許。如晚諾陸務觀老學庵銘，亦不復肯作。先儒語默間，各有劑量也。淵明五子儼、俟、份、佚、佟，《責子》詩曰：白髮被兩鬢，肌膚不復實。雖有五男兒，總不好紙毛。阿舒已二八，懶惰固無匹。阿宣行志學，而不受文術。雍端年十三，不識六與七。通子垂九齡，但覓梨與栗。天運苟如此，且進杯中物。黃魯直云：觀淵明此詩，想見其人慈祥戲謔可觀也。俗人便謂淵明諸子皆不肖，而愁嘆見於詩爾。又云：杜子美詩：生子賢與愚，何其掛懷抱，子美困頓於三川，蓋為不知者詬病。又往往譏議宗文宗武失學，故聊解嘲。其詩名曰《遣興》，可解也。俗人便為譏病淵明，所謂痴人前不得說夢也，按東坡詩云：我笑陶淵明，種秫二頃半。婦言既不用，還有責子嘆。蘇公肯亦效痴人說夢耶。予謂淵明《和郭主簿》詩：弱子戲我前，學語未成音。此事真復樂，聊用忘華簪。時當初有儼也。又詩《命子》：嗟予寡陋，瞻望弗及。顧慚華鬢，負影只立。三千之罪，無後其急，我誠念哉，呱聞爾泣。卜雲嘉日，占亦良時。名汝曰儼，字汝求思。溫恭朝夕，念茲在慈。尚想孔亻及，庶其企而。厲夜生子，遽而求火。凡百有心，奚特於我。既見其生，實欲其可。人亦有言，斯情無暇。日居月諸，漸免於孩。福不虛生，禍亦易來。夙興夜寐，願爾斯才。爾之不才，亦已焉哉。蓋所謂阿舒者，先長而名之，末語正近責子意。非不教子，其成否則天也。此所以為淵明之達。在彭澤送一力，助其子薪水之勞，《與儼等疏》有云：吾年過五十，少而窮苦，每以家弊，東西遊走。性剛才拙，與物多忤。自量為己，必眙俗患。亻黽亻免辭世，使汝等幼而飢寒。汝輩稚小家貧，每役薪水之勞，何時可免。念之在心，若何可言。則如儼輩，固能服勞家事，特學業未可知爾。觀《遣力給其子》則云：此亦人子也，可善遇之。《戒儼等同居同財》則云：汝等雖不同生，當思四海皆兄弟之義。豈任其自為賢愚者。《責子》詩聊洗人間譽子癖，少陵東坡亦戲言之，非不知淵明也。元稹《過華清宮》詩：白頭宮女在，閑坐說玄宗。退之《過連昌宮》詩：宮前遺老來相問，今是開元幾頁孫。各有意味。《劍南詩》中亦云：舍北老人同甲子，相逢揮淚說高皇。《雉帶箭》詩：原頭火燒靜兀兀，野雉畏鷹出復沒。將軍欲以巧伏人，盤馬彎弓惜不發。地形漸窄觀者多，雉驚弓滿勁箭加。衝人決起百餘尺，紅翎白釒族相傾斜。將軍仰笑軍吏賀，五色離披馬前墮。先儒云：此寫物之妙。令讀者，如當時周旋其間以為快。或評《汴泗交流》詩鋪敘擊之狀同。楊庭秀《木犀》詩：系從犀首名干木，派別黃金字子金。後《鶴山集》亦賦此花云：
　　虎頭點點開金粟，犀首壘壘佩印章。明月上時疑白傅，清風度處越黃香。集古人姓字為對偶。又自註：顧虎頭善畫，金粟用之正佳，犀首配虎頭愈工，而誠齋詩句，殆為花補傳也。近時江湖詩選，有《可山林洪》詩：湖邊楊柳色如金，幾日不來成綠陰。人多傳誦卻似梅《宛陵》：不上樓來今幾日，滿城多少柳絲黃。《晃氏客語》記歐公云：非聖俞不能到《劍南》《蒿》中《聞蛙》詩：雖成兩部樂，恨失一編書。與魯直幾兩屐，五車書，詠物之工，略同機杼。識者但評其高下爾。少陵《羌村》第三詩：群雞正亂鬥，客至雞鬥爭。驅雞上樹木，始聞扣柴荊。父老四五人，問我久遠行。手中各有攜，傾木盍濁復清。苦辭酒味薄，黍地無人耕。兵革既未息，兒童盡東征。請為父老歌，艱難愧深情。歌罷仰天嘆，四座淚縱橫。又《贈衛八處士》詩：人生不相見，動如參與商。今夕復何夕，共此燈燭光。少壯能幾時，鬢髮各已蒼。訪舊半為鬼，驚呼熱中腸。焉知二十載，重上君子堂。昔別君未婚，兒女忽成行。怡然敬父執，問我來何方。問答未及已，兒女羅酒漿。夜雨剪春韭，新炊間黃梁。主稱會面難，一舉累十觴。十觴亦不醉，感子故意長。明日隔山嶽，世事兩茫茫。艱難之時，道情離合，莫詳於二詩。一為客至而作，一為訪舊而作。論步驟有相合處，乃其次也。《羌村》詩或以之比淵明《飲酒》詩中語，然如：清晨聞扣門，倒裳往自開，問子為誰與，田父有好懷。壺漿遠見侯，疑我與時乖。其為閑暇，非少陵所能得者。玉川子《月蝕》詩，四方五星，以及蚩尤枉矢。辭而責之，不若詩《大東》後二章，歷舉牛女天畢，東啟明，西長庚，南箕，北斗，以寓嘆恨之情。古人造作，各存法度，考索具見。今但訝其怪放而已。退之《三星行》卻正用《大東》語。東坡初在杭，賦吉祥寺，謂：人老簪花不自羞，花應休上老人頭。後在膠西《答陳述古》絕句，乃：城西亦有紅千業，人老簪花卻自羞。距在杭時五六年，意態遽不同。遂及前詩言之，未必不感吉祥舊游也。退之自云：今日無端讀書史，智惠只足勞精神。荊公遂謂：力去陳言誇未俗，可憐無補費精神。不知先已悔之矣。又直用退之「可憐無益費精神，有似黃金擲虛北」之句。退之此語，為崔立之作，蓋譏其投贈之多，非若前感春詩中十四字，乃欺已也。劉彥衝亦云：文章固自有機杼，戲事豈足勞心神。《西清詩話》記二詩，其一《方澤阻風》絕句云：江上春風留客舟，無窮歸思滿東流。與君盡日閑臨水，貪看飛花忘卻愁。謂其人不以文藝名世，而詩語驚人如此。予記《劍南集》《采蓮》絕句云：雲散青天掛卜玉鉤，石城艇子近新秋。霧鬟風鬢歸來晚，忘卻荷花記得愁。方詩先出，末句一轉偶同，各以意勝。折得荷花渾忘卻，空將荷葉蓋頭歸。見《唐絕句》。老杜《古柏行》，劉平國嘗評之云：落落盤踞雖得地，冥冥孤高多烈風。扶持自是神明力，正直元歸造化功。我踞得其地，烈風雖多亦何畏？藉曰天之杌我，神明固亦扶持之。然所以可扶持者，則亦以元來根本有此正直爾。今此古柏稟於天者既異凡物，又踞得其地，其視鸞鳳也，鴟號鳥也，螻蟻蛟龍也等，是巢穴中一物。其去其來，於我何擇，亦於我何有？子美末章「苦心豈免容螻蟻，香葉終輕宿鸞鳳」之句，似未免小小計較，切恐不足以見古柏之大。予詳其義，若謂其心堅苦，未免受小人之侵凌。雖不遇，而流芳余陰，猶為善類之所依歸，據是言之，何病乎樹之大，而疑其計較？苟以鸞鳳、鴟號鳥、螻蟻、蛟龍，皆巢中一物，任其去來，為大則一無揀擇，寧不失斷制之義，而有類乎兼愛。趙注以螻蟻喻小人是矣。又以公自況，終接鴛鸞之侶，釋下句，理未通。且分此又為三節，自「孔明廟前有老柏，」指夔州孔明廟之柏。自「憶昨路繞錦亭東，」追言成都先主廟之柏。自「大廈如傾要梁棟，」才言兩處之柏起意，以嗟大材之人，且自況其身。今就其說。則此因夔州之柏，而思成都之前廟，雲「君臣已與時際會，」故應之「先主武侯同宮」。古祠喬木，視共存也。想孔明之遇合，見其大也。興大才之不用，以彼遇合而重不用之恨，由其不用，而後知如蜀君臣際會之盛，難得也。志士幽人莫怨嗟，不哀不怨，尤古詩法。李方叔云：或謂子美作此詩，備詩家眾體，非獨形容一時君臣相遇之盛。亦所以自況，而又以閔其所值之時，不如古也。東坡《秋懷》詩：苦熱念秋風，常恐來無時，及茲遂凜凜，又作徂年悲。即補《洞仙歌》結語。荊公有云：少年不如秋，喜聞西風生。老大多感傷，畏此蟋蟀鳴。又少陵老去悲秋之意。而又一詩云：少年見青春，萬物皆嫵媚。一從鬢上白，百不見可喜。述壯老異情處，猶前詩也。俗言宰相客位可納涼，以炎暑有所不避也。余義夫帥蜀，題客次春帖云：老子也曾來伺候，諸公聊復忍須臾。上句因采盤谷序語，下句晉人事。又本東坡《客位假寐》詩：謁入不得去，兀坐如枯株。豈惟主忘客，今我亦忘吾。同僚不解事，慍色見髯須。雖無性命憂，且復忍須臾。謝太傅與王坦之，共詣郗超，日晏未得前。坦之欲去，太傅曰：獨不能為性命忍須臾耶？坡又略轉其意用之。時方通守錢塘，是嚴事上官，賢達不廢，邊岐伯論候氣曰：如待所貴，不知日暮。自古人情不相遠。
　　
　　《藝苑雌黃》云：以子美之忠厚，疑若無愧於論交，其《投贈哥舒翰開府》詩云：開府當朝傑，論兵邁古風。先鋒百勝在，略地兩隅空。羨之可謂至矣。及《潼關吏》詩：哀哉桃林戰，百萬化為魚。請囑防關將，謹勿學哥舒。何先後相戾若是，概以純全之道，亦未能無疵也。《大慶》謂君子論人，瑕瑜不相掩。詩人所作美剌難概言。《左傳》隱公十一年存許之事，君子謂鄭莊公於是乎有禮。詛射穎考叔之事，君子謂鄭莊公於是乎失政刑。二事同年而聯書，是非得失不相掩也。周之宣王，當時詩人雖或美之，而或剌之，豈故無定論哉？《雲漢》《崧高》諸篇，乃美其所當美。《祈父》《白駒》等作，亦剌其所可剌爾。當子美投贈哥舒也，時方立功，青海吐蕃奔北，當時寵幸莫比，固宜極褒美之辭。異時《潼關吏》詩，乃哥舒失守之後，故有勿學之語。揆之於理，其先後美剌，言各有攸當也。況乎詩人頌美，類多誇辭。觀子美《上太常張土自》則曰：相門清議眾，儒術大名齊。軒冕羅天闕，琳琅識介圭。《上翰林張土自》則曰：天上張公子，宮中漢客星。紫誥仍兼綰，黃麻似六經。所以推美其兄弟者至矣。蓋二子以族望才名，聯居華貫，是時皆未有偽命之事。二人，張說子。雖言之溢美，未害也。知此，則投贈歌舒，豈得不推美之乎？李陵善騎射，謙遜下士，甚得名譽。及僨軍降虜，隴西士夫深為愧恥。蓋才名鼎盛，固難預占其晚節。而末路一蝕，未免有負於初心。則譽於前，而恥於後，亦公論之不可磨滅者。杜公之詩，要美其所當美，剌其所可剌。《苑雌黃》遂以其先後相戾為庇，豈其然乎？《藝苑雌黃》云：昔人文章多以兄弟為友於，以日月為居諸，以子姓為貽厥，以新昏為宴爾，類皆不成文理，雖杜子美韓退之，亦有此病，豈非循俗之過耶？子美云：山鳥山花皆友於。又云：友於皆挺拔。退之云：豈謂貽厥無基址。又云：為爾惜居諸。後漢《史弼傳》云：陛下隆於友於，不忍遏絕。曹植《求通親表》云：今之否隔，友於同憂。《晉史》贊論，此類尤多。《吳氏謾錄》謂洪駒父云：此歇後語也。韓杜未能去俗，何耶？予以為不然。《南史》劉湛友於素篤，《北史》李謐事兄，篤友於之情。故淵明詩：一欣侍溫顏，再喜見友於。子美蓋有所本爾。《大慶》謂古人多使友於。《袁宏論》曰：東海稱藩，謙恭之心彌亮。明帝承統，友於之情愈篤。又《晉書齊王修傳》：曾無友於之情。則以友於為兄弟，其來久矣。梁簡文《善覺寺碑》：居諸不息。杜詩：童聯居諸。《別張十三建封》。則居諸，非獨韓用之也。又按《晉書?五行志》中何曾云：無貽厥之謀。又《劉隗傳》：先君之德弘，貽厥之賜厚。齊謝眺《賜左傳啟》：金遺其貽厥《藝文類聚》經典門。然則退之所謂貽厥，亦相承用之爾。苕溪漁隱曰：杜詩：曠摶扶，莊子摶扶搖而上者九萬里。疏云：扶搖，旋風。摶鬥也。今雲摶扶，亦是歇後語。然歇後語，蘇黃亦有之。蘇云：伯時有道真吏隱，飲啄不羨山樑雌。黃云：斷送一生惟有，破除萬事無過。然黃集此句對偶甚工。後山以為妍而反嗜之，不以為病也。《大慶》觀枚乘《七發》云：山樑之餐，豢豹之胎。楊子《法言》云：山雌之肥不曰雉。而枚乘止曰山樑，楊子止曰山雌。則東坡所謂山樑雌者，亦本於此。然史傳所謂歇後語，何可勝數。梁武帝《立內職詔》：刑於垂訓。周文所以表德。《宋書?衡陽王義季傳》：今陽和扇氣，播厥之始。一日不作，民失其時。刑於，即友於之類。播厥，即貽厥之比。古人類多用之矣。又觀任日方《進梁王箋》曰：經綸草昧，嘆深微管。又簡文帝《長沙宣武王碑》：微管之風，余芳無絕。宋傅亮宋公修張良廣教曰：微管之嘆，撫事彌深。又傅亮侍中王公碑曰：體亞黃中道微管。又梁任日方《武帝追封長沙王詔》：道被如仁，功深微管，並見《藝文類聚》。晉齊王攸箴曰：驪姬之讒，晉侯疑申。微管疑申，非歇後語乎？杜篤曰：肇十有二，又曰：朔南暨聲。傅亮曰道亞黃中，照鄰殆庶王元長作策秀才文：克明之旨弗遠，欽若之義復還。晉《應詹傳》：陛下宜奮赫斯之威。王融《曲水》詩序：分陝流勿剪之歡，來仕允克施之譽。劉昭《後漢歷志注》云：亦深盍各之致。吳筠詩：逶迤搖白團。近觀洪丞相隸釋博陵太守孔彪碑曰：仁必有勇，可以托六。皆所謂歇後語也。《謾錄》又云：唐相鄭綮為詩，好歇後句。時人呼為歇後鄭五，後之文士不復作歇後體，以其非雅正。獨石曼卿因登第覆落，例受三班借職，賦詩云：無才且作三班借，請俸爭如錄事參。是已。《大慶》觀近時稼軒居士。有《卜算子》詞一闕，其詞雖不雅正，然既作歇後體，又且押韻，亦不易也。《藝苑》又云：須有人年七十餘，置侍婢年三十。東坡戲之曰：侍者方當而立歲，先生已是者稀年。得無是類乎？《大慶》謂此非歇後語，當謂之橛頭語可也。陸機《改心思賦》：屢抱孔懷之痛。《嘆逝賦》：怨具爾之多喪。王融《曲水》詩序：定爾固其洪業。魏文帝《令》曰：耳未聞康哉之歌。安帝《貶樂成侯萇詔》曰：朕無則哲之明。任日方《求薦士詔》亦曰：庶同則哲之明。此皆一律，非橛頭語而何？《直方詩話》：荊公始為集句者，多至數十韻。往往對偶，親於本詩。蓋以誦古今人詩多。或坐中卒然而成，始為貴也。其後多有效之者。孔毅父嘗集句，贈東坡，次韻云：「羨君戲集他人詩，指呼市人如使兒。天邊鴻雁不易得，便令作對隨家雞」云云。《辶豚齋閑覽》謂荊公集句詩雖數十韻，頃刻而就，詞意相屬，若出諸己如雲：翻手為雲覆手雨，當面論心背面笑。皆杜詩，上《平交行》，下《莫相疑行》。合兩句為一聯，而對偶精切如此。《西清詩話》乃謂集句自國初有之，未盛也。至石曼卿以文為戲，於後大著。嘗見其《下第偶成》詩云：一生不得文章力，欲上青雲未有因。聖主不勞千里召，常娥何惜一枝春？云云。《蔡寬夫詩話》云：世言集句自荊公始，予家有至和中成都人胡歸仁詩，已有此作。自號安定八體，不知公嘗見與否也？《大慶》觀舒王詩集，其集句凡四十餘首，如《題金山》一韻，乃四十句，信乎詞意相屬，如出一已。又《胡茄十八拍》凡十八首，亦皆集句為之。余多絕句。如《懷元度》云：秋水才深八九尺，扁舟陡轉疾於飛。可憐物色阻攜手，正是歸時君不歸。《贈長贊善》云：潮打空城寂寞回，百年衰病獨登台。誰能得似張公子，有底心時不肯來。《戲僧湛源》云：恰有三百青銅錢，憑君為看小行年。坐中亦有江南客，自斷此生休問天。《即事》云：漸老逢春能幾回，柴門今始為君開。莫嫌野外無供給，更向花前把一杯。《送張明甫》云：觥船一棹百分空，五十年前此會同。南去北來人自老，桃花依舊笑春風。莫不詞快而意聯，但對偶者少爾。近見《梅花》集句，其中警聯若出一手，姑以數絕附見於此：冬至陽生春又來，園林風暖凍痕開，化工清氣誰先得？若說高標獨有梅。杜甫、羅隱、王履道、邵康節。殘雪猶封宿草艸亥，南枝何遽得春來。東君定與花相厚，故遣凌寒特地開。晁無咎、李希聲、玉溪張文潛。漏泄春光此一枝，水沉為骨玉為肌。從教臘雪埋藏得，自有清香處處知。廖明略、山谷、荊公、毛澤民。簾巾莫蕭蕭竹院深，吹香獨與我追尋。何人會得東風意？要試平生鐵石心。張乖崖、竹軒、東坡、山谷。薄薄仙衣淡淡妝，幾時塗額藉蜂黃。偏憐雪裡無雙艷，更占人間第一香。謝無逸、張籍、周問祖、韓魏公。江南幾晚雪漫漫，堪笑臒仙也耐寒。須捻黃金危欲墮，蒂凝紅臘綴初乾。韓子蒼、陳去非、荊公、林逋。郎官湖上探春回，相與揮毫賦早梅。莫笑吟詩淡生活，為君吟罷一銜杯。李白、范文正公、東坡、林逋。冷冷疏疏雪裡春，氣清偏覺爽精神。世間無恨丹青手，玉骨水肌畫不真。李希聲、何明、高蟾、劉厚。竹裡橫斜一兩枝，惱人風味可誰知？願君采擷紉幽佩，始見清香無盡時。毛達可、陳去非、東坡、楊元素。竹陰松影翠相連，耿耿幽姿伴歲寒。慣負曉霜甘寂寞，結為三友冷相看。陳去非、張文潛、韓忠獻、東坡。《落梅》云：正是春容爛漫時，不堪愁笛一聲吹。香銷色盡花零落，只待青青子滿枝。東坡、陳參、喬知己、羅適。《臘梅》云：香蜜染成宮樣黃，鬱金叢裡見新妝。精神不比籬邊菊，風格孤標又國香。謝無逸、呂居仁、張文潛。《紅梅》二首云：玉頰何勞獺髓醫，猶嫌太白傅燕脂。一枝帶雨牆頭出，似畫楊妃出浴時。東坡、徐顧仲、謝天逸、杜祁公。又云：枝頭灼灼爛生光，獨占新春第一芳。故作小紅桃杏色，並姿照水似臨妝。參寥、張文潛、東坡、趙德麟。《墨梅》云：杖藜點檢故園梅，雪壓林寒春未回。紙上今朝見顏色，不論時節遣花開。曾宏父、周少隱、張會川、東坡。凡若此類，前輩所謂意與言會，言隨意遣，不見有牽率排比處，豈不謂佳也哉？大慶丁卯年抵豫章，因見林介翁震葛司成次仲。皆有集句詩。觀其所集，機杼真若己出。但其混然天成，初無牽強之態，往往有勝如本詩者，誠足使人擊節也。試舉其警聯附見於此：林公所集如《樽前》詩：莫將年少輕時節，老去還能痛飲無。上許渾、下居易。《約李少卿卜鄰》詩：見欲移居相近住，子孫長作隔牆人。上張藉、下居易。《鄉飲明日，貢士攜長箋見訪，書以為謝雲》：方趁上國期干祿，先惠高文謝起予。上牧、下愈。《元日有感》云：愁知酒盞終難舍，病看椒花祗自憐。上羅隱、下劉長卿。其貫穿切於事情如此。又有四句一意，如《三月晦日》詩：蕭蕭光景去何頻，三月惟殘一日春。古往今來祗如此，可憐多少惜花人。龐石歷、令狐楚、杜牧、王安石。《元日朝回》云：地上晴煙掃不開，傳呼仙仗九天來。小臣拜獻南山壽，萬歲長傾萬歲杯。上二句安石、下二句李白。皆如一人所作。雖然此絕句爾，猶未足見其工。至於八句，全篇中有對，尤為不易。如《集英春宴罷，赴太常寺點宿》云：孔雀徐開扇尾逐，王階朝罷卷晨班。蝶隨花艷留星弁，日繞龍鱗識聖顏。晝漏未移天正午，朱衣只在殿中間。斜陽醉出宮城去，獨宿水庭夢帝關。子美、永叔、趙概、子美、王王圭、子美、陳充、永叔。其他警句，意貫而對偶者尤多。如雲：勸君更盡一杯酒，與爾同消萬古愁。王維、李白。幸得詩書消白日，能將富貴比浮雲。王堯臣、永叔。將何政術稱循吏，未有涓埃答聖朝。禹、子美。也知世路名堪貴，其奈田園老合歸。張衤右、居易。往恨忽從中夜起，衰顏不似舊時紅。王王圭、堯臣。豈有文章驚海內，更無親族在朝中。上杜甫、下荀鶴。風情已被愁將去，懶性還從病後多。上鄭文寶、下王令。去國一身輕似葉，憂民兩鬢欲成霜。李師中、杜衍。病嫌樽酒都無味，貧覺家山不易歸。元絳、羅隱。道直任從流俗怪，病多能使壯心摧。種放、永叔。至於觸景詠物，其屬對輕重，尤更均等。如雲：滿砌荊花鋪紫毯，點溪荷葉疊青錢。白、杜。煙含嫩柳交加碧，溪映山花細碎紅。李山甫、鄭文寶。日暮數峰青似染，春來雙港滑如飛。王建、張伯玉。清風明月本無價，近水遠山皆有情。歐陽公、蘇舜欽。樹影不隨流水去，水光長共夕陽來。方干、蔡襄。苦吟風月惟添病，愁對櫻花枉過春。荀鶴、禹。門通小徑連芳草，池引幽泉漲白蘋。郎士元、鄭文寶。愁腸聽滿渾無夢，病眼先春已見花。上文寶、下安石。百年莫惜千回醉，一笑相看萬慮開。翁緩、王存。鑒已每將天作鏡，嫁愁惟仗酒為媒。荀鶴、王寶。已上，皆林集之警聯也。葛公所集，如《生涯》詩：歸山何不早，緣欠買山錢。樂天、禹錫《夏日》詩：清風北窗下，猶足傲羲皇。李白、高適。《中秋月》詩：無因駐清景，欹午又明年。武元衡、司空圖。亦皆意貫，略無綴緝之跡。其絕句詩亦可佳。如《惜花》云：落花飛絮正紛紛，慢綠妖紅半不存。可惜風和夜來雨，卻將春色寄苔痕。鄭谷、退之、居易、長孫。《九日》詩：高秋寓目更徘徊，多少鄉心入酒杯。正被繞籬黃菊笑，望中難得白衣來。吳融、趙嘏、龜蒙、趙節。《還人》詩句云：把君詩卷燈前讀，字字清新句句奇。坐到天明吟未足，翻將唱作步虛詞。白、韋莊、白、白。《窮巷》云：不嫌窮巷似漁樵，自古園林遠市朝。鵬背負天龜曳尾，飛沉隨分各逍遙。韓亻屋、杜牧、白、白。至如八句有對偶者數篇，尤佳。如《幽居客至》詩：無事焚香坐，逍遙一卷經。雨荒深院菊，風約半池萍。有客過茅宇，呼兒掃竹亭。廚人具雞黍，復設雍瓦頭清。張藉、齊已、杜愈、杜愈、浩然、同《三月晦日》詩：花片亂飛愁殺人，風吹雨灑旋成塵。百年莫惜千回醉，三月惟殘一日春。生去死來都是幻，酒酣睡足最關身。西樓悵望芳菲節，添得臨岐淚滿巾。沈彬、禹錫、翁緩、令孤楚、居易、鄭谷、韓亻屋、羅隱。《故人春遊》詩：東郊立馬望城池，旋把金鞭約柳絲。歌酒家家花處處，春風日日雨時時。別來同說經過事，醉後齊吟唱和詩。得失任渠但取樂，不應窮巷久低眉。應物、張衤右、居易、齊己、張藉、同、龜蒙、韓翊。其他警聯切對，五言者云：山歌猿獨叫，水宿鳥相呼。白、杜病久歡情薄，年加記性銷。群玉、鄭谷。盡日看山立，有時尋竹行。居易、張籍。強飲沽來酒，重看讀了書。耿緯、姚倫。孤煙生暮景，疏竹漏斜暉。韓、白。七言者云：船衝水鳥飛還住，棹拂荷珠碎卻圓。韓亻屋、子美。山色好當晴後見，歌聲長向月中聞。白、牧。其他佳句，未易枚舉。然集句之工，至此極矣。姑筆大概於此，使觀者嘗鼎一臠，則知其味雲爾。
