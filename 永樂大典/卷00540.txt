【洪武正韻】以中切。《漢惠帝紀》：有罪當盜者皆頌系。顏師古曰：古者頌與容同。《刑法志》注，頌，謂寬容之，不桎梏也。又，魯徐生善為頌。蘇林曰：漢舊儀有二郎為頌，貌威儀。又送韻，從公從頁。本頌貌字，取其形容盛德，因借為歌頌字。
國頌【管子】注，頌，容也，謂陳為國之形容。凡有地牧民者，務在四時，四時所以生成萬物也。守在倉廩，食者，人之天也。國多財則遠者來，地辟舉則民留處。舉，盡也。言地盡辟則人留而安居處也。倉廩實，則知禮節；衣食足，則知榮辱；上服度，則六親固；服，行也。上行禮度，則六親各得其所，故能感恩而結顧也。四維張，則君令行。故省刑之要在禁文巧。文巧者，刑法所由生。守國之度在節四維，順民之經在明鬼神，祗山川。鬼神山川，皆有尊卑之序，故敬明之。敬宗廟，恭祖舊，謂恭承先祖之舊法。不務天時則財不生，不務地利則倉廩不盈。野蕪曠則民乃艸官。艸官當為奸。上無量則民乃妄，文巧不禁則民乃淫，不璋兩原，則刑乃繁，璋當為章。章：明也。兩原：謂妄之原，上無量也，淫之原，不禁文巧也。能明此法者則刑簡。不明鬼神則陋民不悟，不悟鬼神有尊卑之異也。不祗山川則威令不聞，言能登封降禪祗祀山川，則威令遠聞。不敬宗廟則民乃上校。校：效也。君無所尊，人亦效之。不恭祖舊則孝悌不備，四維不張，國乃滅亡。
　　
　　【洪武正韻】
　　以中切，水貌，又董韻。
　　【顧野王玉篇】
　　俞種切，又音容。
　　【丁度集韻】
　　余封切。貫涵溶
　　【抱樸子?內篇】
　　暢玄捲雲：凌六虛，貫涵溶。詳玄。二川溶溶
　　【唐杜牧樊川集】
　　《阿房宮賦》：二川溶溶，流入宮牆。恩鴻溶
　　【李翰林集】
　　恩鴻溶兮澤汪氵歲。暗溶溶
　　【宋蘇東坡集】
　　殘雪照山光耿耿，輕冰籠水暗溶溶。
　　【洪武正韻】
　　以中切。芙蓉生於水者，即荷華也。古詩，涉江采芙蓉。生於木者，亦名拒霜。《楚辭》：搴芙蓉兮木末。又蓯蓉，藥名也。《徐幹七喻》：懸明珠於長韜，燭宵夜而為陽。玄鬢擬於雲霧，艷色過乎芙蓉。
　　【郭守正紫雲韻】
　　荷華未發為菡萏，已發為芙蓉。
　　【字博義】
　　說文芙蓉峰在衡山。李詩，青天削出金芙蓉。
　　木芙蓉
　　【格物叢談】
　　芙蓉之名二：出於水者，謂之水芙蓉，荷花是也。出於陸者，謂之木芙蓉，此花是也。此花叢高丈餘，葉大盈尺，枝幹交加，冬凋夏茂，及秋半始著花，花時枝頭蓓蕾，不計其數，朝開暮謝。後陸續頗與牡丹芍藥相類。但牡丹芍藥之花，不如是之夥且繁也。然此花以色取而無香，有紅者，有黃者，有白者，有先紅而後白者，又有千葉者，非一種而已。況此花又最耐寒，八九月餘，天高氣爽，春意自如，故亦有拒霜之名。世俗多於近水栽插而茂，因號曰水蓮，審然矣。
　　【古今事通】
　　老圃云：芙蓉花根三年不除殺人。李白詩，昔為芙蓉花，今為斷腸草。
　　【農桑撮要】
　　候芙蓉花開，帶青秸漚過，取皮可代麻榮。
　　【鎮江志?草木記】
　　產於陸者曰木芙蓉，按《楚辭》搴芙蓉兮木末，特假物為喻。言芙蓉在水而求之木，不可得也。二花顏色相類，後人藉此語以名之爾。
　　【種藝必用】
　　邛州有弄色木芙，初日白，明日鵝黃，又明日淺紅，又明日深紅，比落微紫色。又謂之文官花。芙蓉隔夜以靛水調紙蘸花芯上，以紙裹，來日開成碧色花，五色皆可染。
　　【梁書】
　　昭明太子游後池，乘雕文舸摘芙蓉，姬人蕩舟沒溺，得出，因動股寢疾薨。
　　【元廉文靖公集】
　　《燕集芙蓉花序》：木芙蓉，華與菊時，性喜暖，恆產南土。繁於中州，前未聞也。友人周介甫，始移自漢中，植於咸寧之。甫張別業，每於其榮，輒邀賓朋。具木尊俎以樂之。時天高氣清，凌霜未肅，聽流水蠲絲竹，倚方叢當妓麗，而嫣然其頤，灼然其媚，奼然其艷；粲然其蔚。逐客獻態，又非陽春凡卉之所可廁。已而耀靈西沈，則酣然其寐。是有以像夫道義之士，順陽以逆晦，於是羽觴縱橫，笑歌迭作。客輟杯而言曰，追玩以廢光陰，塊默以孤景物。俱未適夫中。蓋一張一弛，文武之道也。今日之集，豈徒然哉？介甫欲述以辭，俾余為引。
　　【王維詩】
　　木末芙蓉花，山中發紅萼。澗戶寂無人，紛紛開且落。
　　【李德裕詩】
　　玉女龍朱裳，重重映皓質。晨霞耀丹景，片片明秋日。蘭澤多眾芳，妍姿不相匹。
　　【韓昌黎詩】
　　《木芙蓉詩》：新開寒露叢，遠比水間紅。露，方作路。間，或作邊，皆非是。艷色寧相妒，嘉名偶自同。采江官渡晚，搴木古祠空。方，從杭蜀。館，本官渡，作秋節。祠作辭。又雲，閣本作：秋江官渡晚，寒木古祠空。洪本校從：采江官渡晚，搴木古祠空。按，古詩有，涉江采芙容，正謂荷花。又《九歌》，搴芙蓉兮木末，則謂搴之，非其地也。此以二花對喻，謂將采之江，則秋節已晚。將搴之木，則古辭所喻為無益。蓋詩人強彼弱此意也。今按方說非是，蓋此詩言荷花與木芙蓉生不同處，而色皆美，名又同，故以采江搴木二事相對。言其生處，而《九歌》者，祭神之辭，故曰古祠也。如此，則此詩從頭至此六句，意皆聯屬。然嘉毯急疽訝鞝耍非洪意定也。願得勤來看，無令便逐風。願得，或作須勸。
　　【柳宗元集】
　　湘岸移木芙蓉，植龍興精舍。木芙蓉，拒霜也。有美不自蔽，安能守孤根。盈盈湘西岸，秋至風露繁。麗影別寒水，禾農芳委前軒。芰荷諒難雜，反此生高原。
　　【霍總詩】
　　《木芙蓉》：本自江湖遠，常聞霜露余。爭春候濃李，得水憶紅蕖。孤秀曾無偶，當門幸不鈕。唯能政搖落，繁彩照階除。
　　【趙彥朝詩】
　　《秋朝木芙蓉》：水面芙蓉秋已衰，繁條偏是著花遲。平明露滴垂紅臉，似有朝開暮落悲。
　　【白居易詩】
　　《木芙蓉花下招客飲》：晚涼思飲雨三杯，召得江頭酒客來。莫怕秋無伴醉物，水蓮花盡木蓮開。
　　【黃滔詩】
　　《木芙蓉三首》：黃鳥啼煙二月朝，若教開即牡丹饒。天嫌青帝恩光盛，留與秋風雪寂寥。卻假青腰女剪成，綠羅囊綻彩霞呈。誰憐不及黃花菊，只遇陶潛便得名。須到露寒方有態，為經霜裹稍無香。移根若在秦宮裡，多少佳人泣曉妝。
　　【劉兼詩】
　　《木芙蓉》：素靈失律詐風流，強把芳菲半載偷。是葉萎蕤霜照夜，此花爛熳火燒秋。謝蓮色淡爭甚重，陶菊香濃亦合羞。誰道金風能肅物，因何厚薄不相侔。
　　【洪適盤洲集】
　　《木芙蓉》：《離騷》：采薜荔兮水中，搴芙蓉兮木末。蓋言水中無薜荔可采，木末無芙蓉可搴，猶緣木求魚之意。與古詩《涉江采芙蓉》，皆指藕花也。韓文公《木芙蓉詩》雲，采江官渡晚，搴木古祠空。乃誤用耳。非陸有芙蓉，名同物不同。采江搴木句，作麼誤韓公。
　　【朱晦庵集】
　　《木芙蓉》：紅芳曉露濃，綠樹秋風冷。共喜巧回春，不妨開弄影。
　　【許綸詩】
　　《木芙蓉》：津陸元殊種，名稱偶爾同。秋光波底見，堤上憶蘇公。《次韻方叔媚川圖，亭上觀芙蓉》：篩霞擘錦炫晴空，碧玉芙蓉晚更紅。只道商秋為素景，也教春色艷秋風。
　　【許木非詩】
　　《木芙蓉》芙蓉艷金谷，秋色錦機中。霜樹不知醜，葉與花爭紅。
　　【宋景文公集】
　　《木芙蓉》：芙蓉本作樹，花葉兩相宜。慎勿迷蓮子，分明立券辭。齊時童謠云：千金買藥園，中有芙蓉樹。正指此木芙蓉耳。一作淮南守，再逢霜艷新。花前今日酒，卻是去年人。予去秋已有木芙蓉四曲，故有是句。《木芙蓉盛開四解》：木末芙蓉語，當時不謂真。今來木末見，愁殺擬騷人。《楚辭》：搴芙蓉兮木末，蓋指芙蓉假為喻爾。氤廄岊蕊，宮纈巧收叢。青女由來妒，馮君淺作紅。浩露津緗，尖風獵絳英。繁霜不可拒，慎勿愛空名。俗雖名拒霜花，其實逢霜即悴矣。千繞青叢外，攜觴只自留。晚花兼素髮，同是一悲秋。《江南木芙蓉》：張子春云：其高如樹，中山地寒才數尺，花瘠色淡，八月已開。江南高北樹，塞北僅成叢。向晚誰爭艷，防寒淺作紅。弄條風淅淅，御蕊蝶匆匆。且作黃花伴，無今嘆強鍘
　　【梅聖俞苑陵集】
　　《廠解後木芙蓉》：托根地雖卑，凌霜花亦茂。物稟固不遷，人情自為陋。幸與時菊開，誰嗟發孤秀。楚人搴木末，已見離騷就。
　　【司馬溫公傳家集】
　　《未開木芙蓉》：木末采芙蓉，騷人歌所無。何言霜華艷，不與水芝殊。香苞麝臍結，茂葉桐陰敷。豈若龜巢類，飄零老五湖。
　　【詩海繪章】
　　《木芙蓉花》：孤芳托寒木，一曉一番新。春色不為主，天香難動人。丹楓見流落，黃菊伴因循。莫訝偏相愛，衰遲似我身。
　　【李石方舟集】
　　《木芙蓉》：榮枯一氣內，造化本自公。春花與秋蒂，孰雲有不同。試看木芙蕖，雨露滋芳叢。嫣然生百巧。秀色傾房櫳。婢子有不愜，偃蹇霜枝紅。溪柳疏其西，池荷亞其東。等作一物看，曾是煩春工。開闔寓至理，歲事號秋風。此有桃李場，感嘆無言中。
　　【王黃州小畜外集】
　　《栽木芙蓉》：憶在長洲縣，手植芙蓉花。春栽秋成樹，枝葉青婆娑。八月寒露下，朵朵開紅葩。輕團蜀江錦，碎剪赤城霞。香侵賓朋坐，艷拂人吏衙。凌霜伴松菊，滿地如桑麻。歲寒萬木脫，斫筍留根查。春雷一聲動，又長新枝柯。良因地脈宜，豈在人力多。今來帝城裡，賃宅如蜂窠。階前栽數根，換土擁新沙。澆溉汲御溝，蓋覆堆野莎。經春不出土，入夏方有芽。窮秋竟憔悴，花小尤不嘉。地氣移物性，自念良可嗟。還同山野人，強為簪組加。妨賢將致誚，薄俸未充家。所以多病身，少年雙鬢華。紫微雖雲貴，白髮將奈何。會當求山郡，臥理尋煙蘿。奉親冀豐足，委身任蹉跎。終焉太平世，散地恣狂歌。
　　【陳古靈集】
　　《中和堂木芙蓉盛開戲呈子瞻》：千林寒葉正疏黃，占得珍叢第一芳。容易便開三百朵，此心應不畏秋霜。
　　【宋景文公集】
　　寒圃蕭蕭雨氣收，斂房障葉似凝愁。情知邊地霜風惡，不能將花剩占秋。
　　【王安石臨川集】
　　《木芙蓉》：木芙蓉，今芙蓉也。水邊無數木芙蓉，露染胭脂色未濃。政似美人初醉著，強抬青鏡欲妝慵。薛能詩：記得玉人初病起，道家裝束厭穰時。杜荀鶴詩：早被嬋娟誤，欲妝臨鏡慵。承恩不在貌，教妾若為容。風暖鳥聲碎，日高花影重。年年越溪女，相憶采芙蓉。
　　【王之道相山集】
　　《題烏江官舍木芙蓉》：桃葉蕭疏柳葉黃，清寒應怯夜來霜。芙蓉雅與秋相好，獨對層台試曉妝。
　　【呂東萊詩】
　　《木芙蓉》：小池南畔木芙蓉，雨後霜前著意紅。猶勝無言舊桃李，一生開落任東風。
　　【鄭剛中北山集】
　　池邊幾簇木芙蓉，裹露棲煙花更濃。地有鮮鮮金菊對，賞時莫惜醉千鐘。
　　【胡銓澹庵集】
　　十二月二十四日問譚孔昭疾，見庭下雨中花，雲木芙蓉也。《楚詞》雲，搴芙蓉兮木末，言芙蓉水花，不在木末也。幽花臥雨滋濺淚，秀色可人羞治容。卻笑楚人非博物，不知木末有芙蓉。
　　【史浩貿阝峰漫錄】
　　《即席賦木芙蓉》：貿阝盈盈佇立傲秋霜，露染胭脂作青色妝。正似瑤池見金母，醉歸未脫綠衣掌。
　　【張約齋湖南集】
　　《蘇堤觀木芙蓉，因見淨慈明上人，翌日惠詩，酬贈二絕》：來訪秋花本為詩，酒杯徵逐負幽期。山中聖出明書記，還了清游一段奇。口邊白醭公家事，坐上清狂我輩真。會乞一閑歸故隱，定因能賦結高人。《池上木芙蓉欲開，述興二首》：芙蓉環望壓波明，燕尾舟從綠處撐。待得花成紅沓隋，老夫天地錦縱橫。岸巾三酌便酣眠，墮地鸞箋寫未全。明日滿城人定說，若無詩累是神仙。《題羔羊齋外木芙蓉》：慵妝酣酒夕陽濃，洗盡霜根看綺叢。綠地團花紅錦障，不知庭院有西風。《窗前木芙蓉》：辛苦孤花破小寒，花心應似客心酸。更憑青女留連得，未作愁紅怨綠看。 
　　【趙蕃淳熙稿】
　　《木芙蓉》：三兩芙蓉並水叢，向人能白亦能紅。浩然不在芍藥下，如何獨占晚秋風。
　　【劉忠肅公集】
　　誰染輕紅皺萬囊，靚如妝面照寒塘。蜀葵千葉仍陪菊，芍藥重台更耐霜。
　　【呂南公灌園集】
　　《曉過城隍街馬上看木芙蓉》：秋來風味苦闌珊，偶為繁紅略據鞍。何處更期征雁過，祗今聊作故人看。三冬已至休爭氣，九月將殘未覺寒。自有榮華趁時節。免從蘭菊論豐端。
　　【王之道相山集】
　　《次韻徐伯遠木芙蓉》：千林搖落見孤芳，銷得詩人賦拒霜。高壓菊花還獨步，靜窺池水試新妝。自憐衰病追歡懶，忽睹騷吟引興長。何必采江重比並，佳名艷色正相當。
　　【項安世悔稿後編】
　　《次韻盧漕木芙蓉二首》：風波久厭水中央，初日精神入檻光。木末端來就詞客，牆頭應是誤行郎。高花大葉宜圖障，淺綠深紅照豆觴。壯觀秋容惟有此，霜邊倒盡雨邊荒。吹殘池面旆中央，幻出台前艷粉光。衣典欲催愁杜老，越人呼為催典花，言開時寒氣將至也。鬢霜難拒笑潘郎。風來尚恐波生陸，暑退猶疑葉可觴。避暑飲以連葉為杯。擬種陶朱三百樹，廣文茅屋未應荒。《次韻高秀才木芙蓉》：流落秋江世未知，知心惟有子西詩。唐子西芙蓉行，以孔孟、伯夷、賈生托興。蘇韓句外新相識，孔孟門中許獨窺。不怨碧桃真義命，見高蟾下第詩。最宜青女好襟期。見大蘇詩。聘婷恥向東風嫁，羞殺邯鄲道上姬。
　　【鄧坤伯詩】
　　《木芙蓉》：露冷煙淒草樹荒，木芙蓉好試平章。葡萄晚葉尤宜日，芍藥秋花正耐霜。蜀錦卷幃妝院落，秦宮開鏡照池塘。寫容安得劍南老，聊復殷勤酹一觴。
　　【騎省徐鉉集】
　　《題殷舍人宅木芙蓉》：憐君庭下木芙蓉，裊裊纖枝淡淡紅。曉吐芳心零宿露，晚搖嬌影媚清風。似含情熊愁秋雨，暗減馨香借菊叢。默飲數杯應未稱，不知歌管與誰同。
　　【張山臬紫微先生集】
　　《種木芙蓉》：去歲經秋百卉空，今年多種木芙蓉。未如蜀國城邊望，疑是秋江渡口逢。定乏雄蜂來慰藉，應余寒菊伴豐容。敢同出水方新句，空自長吟負老松。
　　【姜特立詩】
　　《木芙蓉》：西風颯颯吹紅蘭，千林搖落無容顏。芙蓉花高猩血殷，爍爍對此紅玉盤。水霜鳴沒ㄊ慮蓿坐對此花須痛飲。安得蠻戶千張機，為我織此明霞錦。商氣正慘栗，商花忽紅芳。有如乍貧婦，猶飾盛時妝。眾目驚賞心，所見非所望。此後少朱榮，寂寞橘柚黃。美人女便娟隔秋江，悴羅織裳楸葉光。醉香色粉凋斜陽，更使詩人感杏殤。
　　【周紫芝太倉禾弟米集】
　　《木芙蓉歌》：吳江十月霜華淺，秋空無雲霜日暖。芭蕉樹暗廉幕垂，木芙蓉開紅婉婉。銀床露重梧葉飛，金錢掃地秋蘭萎。無人自對秋風笑，黃蜀葵花不同調。慢綠妖紅解醉人，徐娘未老秋娘少。少年時節歡樂多，紅蓮影落秋江波。若耶女兒白如玉，夜半采蓮聞棹歌。驚風吹浪鴛鴦起，回頭日月飛梭裡。對花不飲今蹉跎，淚濕秋風當奈何。
　　【楊叔能小亨集】
　　《木芙蓉》：南陽氣候溫，四序花相續。十月木芙蓉，鮮鮮鏤香玉。花如朝槿妍，葉擬文楸綠。惜哉開既晚，桃李占春煦。《袁易靜春堂木芙蓉》：少昊秉秋律，白藏振嚴威。淒其庶物肅，颯然群卉腓。茲花性莫奪，於焉抱貞姿。紛披曲榭陰，布蒼沼涯。氵止蓮混名族。叢菊相因依。眾芳固殊品，相時各有宜。承露愈幽艷，被霜增華滋雖微後凋操，詎先秋草萎。臨流誰為容，倚風猶自持。踟躕玩芳態，為汝發幽辭。
　　【全芳備祖】
　　《李春伯詩》：甚疑牡丹叢，但病皮骨老。不宜入水看，只可隔水眺。
　　【宋景文公集】
　　江南江北樹，秋至僅成叢。向晚誰爭艷，酡顏淺作紅。
　　【歐陽公集】
　　溪邊野芙蓉，花水相媚好。半看池蓮盡，獨伴霜菊槁。湖上野芙蓉，含思秋脈脈。娟娟如靜女，不肯傍阡陌。詩人杳未來，幽艷冷難宅。芳菲能幾時，顏色如自愛。鮮鮮弄霜曉，裊裊含風態。蕙蘭殞秋香，桃李嬌春醉。時節雖不同，盛衰終一致。莫笑黃菊花，籬根容憔悴。種處雪消春始動，開時霜落雁初過。誰栽金菊叢相近。織出新番蜀錦窠。
　　【文同丹淵集】
　　《滕昌謄餃亍罰核干發寒葩，一木卉立紋羽。欲品精妙人，君當二三數。
　　【石學士詩】
　　深淺霜後，應同舊渚紅。群芳生衰歇，聊自舞秋風。
　　【梅聖俞宛陵集】
　　玉蕊折評醯金房落晚霞。涉江從楚女，採菊聽陶家。
　　【船窗僧詩】
　　霜深才吐艷，日暮更饒紅。掩映殘荷浦，馮夷敗菊叢。
　　【陳簡齋詩集】
　　拒霜花已吐，吾宇不淒涼。天地雖肅殺，草木有芬芳。道人宴坐處，侍女古時妝。濃露濕丹臉，西風吹綠裳。
　　【孫覿鴻慶居士集】
　　沙際漾淺碧，竹外歌深紅。晨光發禾農麗。醉臉酣春融，歡華不滿眼，榮悴一日中。娟娟泣朝露，槭槭隕夕風。願我非靈仙，丹砂駐君容。舉酒酹其根，明年何處逢。
　　【李流謙澹齋集】
　　《芙蓉》：秋光冷如水，秋花淡無色，偶見此粲者，濃艷照孤寂。天寒翠袖薄，那得在空谷。東風嬖桃李，倚樹三嘆息。
　　【李公明詩】
　　孤芳照寒水，婉娩自幽閑。萬木碧無色，一花紅獨殷。秋蓮多綠子，晚槿亦朱顏。卻笑淵明宅，於今五柳殘。
　　【江湖前集】
　　《陳君正和元耘軒賦木芙渠，來字音樂》：碧樹籠秋池，錦帳迎風開。永光曳倒影，矮菊紛輿台。春風木芍藥，是花豈雲來。淡妝絕脂粉，獨秀牆之隈。彷彿秦與虢，上馬猶徘徊。持以贈美人，斜插烏雲堆。
　　【蘇東坡詩】
　　《芙蓉》：清飆已拂林，積水漸收潦。溪邊野芙蓉，花水相媚好。坐看池蓮盡，獨伴霜菊稿。幽姿強一笑，莫景迫摧倒。淒涼似貧女，嫁晚驚衰早。誰寫少年容，樵人劍南老。次公趙昌自題其畫云：劍南樵叟。千林掃作一番黃，只有芙蓉獨自芳。喚作拒霜知未稱，看來卻是最宜霜。
　　【王東牟集】
　　《觀中芙蓉盛開》：秋木日動搖，秋容日修整。況復白琳官，焚香事幽屏。胡為彼美人，犯此清淨境。仙官儼環佩，注目朝倒景。豈容正法眼，泛愛冶色靚。得非葉太清，宿念未灰冷。北斗春已足，三山夢初醒。曰鱗貴女子，俗目未可騁。慣聽步虛詞，生便浮館靜。那知羽衣人，文成偽心猛。記語東方兒，偷桃不可幸。共待月滿除，蕭蕭散疏影。
　　【韓氵虎詩】
　　《蘇坡芙蓉》：西湖八九月，蘇堤賞芙蓉。艷艷風日美，鮮鮮霜露濃。今年開最繁，映水自為容。十里爛成錦，紅綠花重重。錢塘盛吳會，昭代多鼎鐘。遊人醉不歸，車馬如游龍。裡巷連廊廟，歌酒日相從。千鐘不憚費，一笑無留蹤。勝踐窮耳目，樂事開心胸。東游將百年，兵農晏提封。四境復豐穰，物色近初冬。作詩代華黍，皇風正時雍。爛熳芙蓉發，霜前城北花。因君話書室，使我出山家。風雨三杯後，煙雲一望賒。石丁餘興在，相與醉生涯。《牆外芙蓉初過，其一尚可玩》：日晚山氣寒，芙蓉表孤花。亭亭萬綠中，紅鮮照萎葩。不與時物遷，肯以顏色誇。立而望之遍，落葉徒泥沙。
　　【楊誠齋集】
　　《看劉寺芙蓉》：初約山寺游，端為怪奇石。那知雲水鄉，化作錦繡國。入門逕深深，過眼秋寂寂。隔竹小亭明，稠紅漏疏碧。山僧引幽踐，絕山獻恣佳陟。三步綺為障，十步霞作壁。爛如屏四圍，搭以帔五色。滿山盡芙蓉，山僧所手植。秋英例月瞿淡，此花獨腴澤。卻憶補外時，朝士作祖席。是間萬株梅，冷射千崖白。舊游不可尋，雪枝半榛棘。
　　【李處權崧庵集】
　　《芙蓉》：佳哉木芙蓉，秋晚芳意之。偶植華堂下，似續淵明菊。眷此好顏色，可玩不可觸。始見開二三，旋已放五六。濯濯晨風吹，鮮鮮宵露浴。非關童時節，庶用慰幽獨。我老百念空，掃跡坐林谷。猶作煙霞想，久絕脂粉欲。三逕阻幽事，吟苦顛毛禿。河洛未休兵，愧負杯中淥。
　　【北石間禪師集】
　　溪痕寒不肥，岸容晚益退。其誰憐婆娑，明霞剪零碎。爛爛飽冷露，酣酣俯清瀨。宛然古銅碧，嫣然青色妝對。又若翠袖薄，瘦立煙渚外。西風僅如許，晚節尚可待。遂拜拒霜號，不受斷腸浼。亦豈無老成，試請推行輩。桂騰小山馥，菊耀東籬采。裳襯芰荷衣，服稱陸離佩。芳芷雅相鄉，宿莽發敢背。花城隔仙凡，俗說信茫昧。獨有離騷經，名氏得先載。隕霜槁百卉，拒霜獨開花。寒驅暖消落，秋借春韶華。酣酣羅珍姿，表表駢翠葩。晴雲剪新綺，落日明丹砂。瀣冷褪宿艷，葉散摘零霞。離騷比君子，城關藏仙家。二月三月時，紅紫相矜誇。西風一搖落。亂委隨蓬麻。花中障頹瀾，晚節禮有加，芳潔以類從，薰蕕分等差。梅追元氣回，菊制暮景斜。弗使四時氣，斷續令人嗟。
　　【劉後村詩】
　　《芙蓉六言四首》：寒林百草搖落，老圃數株白紅。楚客空悲歲晏，班姬錯怨秋風雪白露初泣曉，酒紅日欲平西。王姬何彼禾農矣，美人清揚婉兮。月地不離人世，花城豈必仙家。且容康節向月，不羨曼卿主花羞作太真妃帳，寧為屈大夫裳。常賞此花高節，別賜一名拒霜。《絕句二首》：湖上秋風起擢歌，萬株映柳更依荷。老來不作繁花夢，一樹池邊已覺多。池上秋開一兩叢，未妨冷淡伴詩翁。而今縱有看花意，不愛深紅愛淺紅。《律詩一首》：紛敷亭館映池塘，艷冶姿容淡泊妝。醉去恍疑曾被酒，集來未必可為裳。有懷絕色真如面，誰取新名作斷腸。只合樽前簪老監，石丁這事大微茫。
　　【韓維南陽集】
　　《芙蓉五絕呈景仁》：堂前堂後盡芙蓉，晴日烘開萬朵紅。不把一樽酬勝賞，忍看憔悴落霜風。小沾清露結搖風，養得新花次第紅。客至莫教樽酒燥，朝吟夕賞未知窮。少年曾記作西遊，九蕊奇葩夾道秋。今日家園開爛熳，恍疑身在蜀江頭。不辭晨起立秋風，為愛濃芳露滿叢。若比洛陽花品盛，萬株開遍瑞雲紅。攜觴日日遠珍叢，未必歡情盡醉中。卻怕後時無意思。殺風景似範家翁。
　　【劉分攵彭城集】
　　《九月吉日，澗上望芙蓉，因尋菊，今歲特晚，青蕊未作，憮然有懷》：百芳不奈秋風急，唯有芙蓉特拒霜。本為南州積炎德，一為名忄吳客殊方。
　　【張文潛詩】
　　今年古寺摘芙蓉，憔悴真成澤畔翁。聊把一枝閑照酒，明年何處對霜紅。清霜厲嚴殺，松柏氣不振。芙蓉乃微木，晚艷獨嬌春。禾農粹覺蘭疲，芬敷知菊貧。欲攀無所贈，聊復插吾巾。
　　【司馬溫公傳家集】
　　《和秉國芙蓉五章》：清曉霜華漫自濃，獨憑愛日養殘紅。勸君秉燭須勤賞，閶闔難禁一夜風。北方稀見誠奇物，筆界輕絲指捻紅。楚蜀可憐人不賞，牆根屋角數無窮。平昔低頭避桃李，英花今發歲雲秋。盛時已過渾如我，醉舞狂歌插滿頭。後時獨立誠難事，猶賴階庭有菊叢。綽約霜前弄恣態，非如群木萬株紅。旦見涉江求水際，豈知緣木采霜中。微紅未肯全衰歇，正似酡顏鶴發翁。
　　【朱晦庵詩】
　　《次劉正之芙蓉韻三首》：淺紅深紅出短籬，望中都是可憐枝。要看亂寒塘水，更待金風滿意吹。凌波直欲波橫塘，卻愛無人獨自芳。且倚新漪閑照影，更憑女伴一扶將。微吟澤畔幾扶筇，自笑摧頹一禿翁。羞見芙蓉好顏色，且憑詩律傲西風。
　　【楊誠齋詩】
　　《芙蓉盛開戲簡子文克信》：芙蓉得雨一齊開，開盡秋光客不來。到得客來花已老，晚妝猶可兩三杯。《曉空芙蓉城》：晚妝懶困曉妝新，火急來看趁絕晨。夾徑花枝欺我老，競將紅露灑烏巾。芙蓉佳處不勝佳，花不中藏只外斜。恰似曲江聞喜宴。綠衣半醉戴宮花。《木並楮江濱芙蓉一株發紅白二首》：芙蓉照水弄嬌斜，白白紅紅各一家。近日司花出新巧，一枝能著兩般花。司花手法我能知，說破當知未大奇。亂剪素羅妝一樹，略將數朵蘸胭脂。《楊村園戶栽芙蓉，為塹一路，凡數萬枝》：楊村江上繞江園，十里霜紅爛欲燃。都種芙蓉作籬落，真將錦繡裹山川。晚妝照水密如積，春色入秋寒更鮮。客舍瓶中兩三朵，可憐向客強嬋娟。紅芳曉露濃，綠樹秋風冷。共喜巧回春，不妨閑弄影。染露金風裡，宜霜至水濱。莫嫌開最晚，元自不爭春。《曉看芙蓉》：兩歲芙蓉無一枝，今年萬朵壓枝低。半紅半白花都鬧，非短非長樹斬齊。臨水釅妝新雨後，出牆背面曉風西。春英笑殺秋英淡，只恐濃於桃李蹊。木蕖何似水芙蕖，同個聲名各自都。風露商量借膏沐，胭脂深淺入肌膚。喚回春色秋光裡，饒得紅妝翠蓋無。字曰拒霜深不惡，卻愁霜重要人扶。
　　【陸放翁詩】
　　滿庭黃葉舞西風，天地方收肅殺功。何事獨蒙青女力，牆頭催放數苞紅。
　　【姚成一雪坡集】
　　《芙蓉》：水芙蓉了木芙蓉，湖上花無一日空。卷卻水天雲錦段，又開步障夾堤紅。
　　【周益公大全集】
　　《平園老叟周某，敬讀次對兄芙蓉絕句，嘆服不已，效顰於後》：秋花少似春花紅，眼明見此木芙蓉。斜臨野水作秋鏡，似照曉妝濃未濃。
　　【洪邁盤州集】
　　《芙蓉》：高扌票幽艷自宜霜，弱草繁葩莫中傷。肯與紅蓮媚三夏，要同黃菊向重陽。
　　【陳簡齋詩】
　　白髮飄蕭一病翁，暮年身世樂瓢中。芙蓉牆外垂垂發，九月憑欄未怯風。杜和裴迪詩：江邊一樹垂垂發。
　　【滕元秀詩】
　　《題蔣中丞庭下芙蓉》：三首西風吹下一庭秋，秋自無聊花更愁。醉臉晚來紅拂掠，未妨蕭瑟卻風流。莫把秋芳與春比，物生各各以時行。只今獨步西風裡，那得春花與抗衡。菊與為朋竹與鄰，閉門誰見曉妝新。不須多羨蘇堤好，車馬往來塵污人。
　　【熊冕山瞿梧集】
　　《芙蓉》：青鸞庭館翠重重，雉扇娉婷雍萬紅。把似牡丹酣富貴，洛陽今是幾秋風。《達且同知即席索芙蓉詩》：憶昔夢游芙蓉城，城中仙子千娉婷。霞舒雲卷逞嬌媚，朵朵漢家尹與邢。西風吹醒黃梁夢，帳暖香紅誰與共。別來秋晚遇群仙，猶記聯驂騎彩鳳。太液池邊翡翠樓，金屏繡褥何風流。那知錦裡朱顏改，阿監青娥雪滿頭。不必對花長太息，榮華俯仰成塵跡。色空空色無了期，昨是今非又來日。
　　【李公明詩】
　　《芙蓉》：野花能白又能紅，也在天工長育中。長對秋煙顏色好，豈知人世有春風。
　　【江湖續集】
　　《李龔詩》：懊惱春紅不受賒，一枝枝似一團霞。玉霄露重秋煙冷，唐突西風是此花。
　　【南遊寓興集】
　　《芙蓉》：海天秋闊雁呼霜，籬落風淒菊破黃。誰把芙蓉栽近水，分明鸞鏡照紅妝。
　　【李忠定公集】
　　氵邑露披風浩莫收，嫣然秀色照清秋。佳人日暮來何處，翠袖紅妝相對愁。
　　【呂元鈞詩】
　　剪取芳條便種成，只從秋後吐繁英。清霜難拒紅光減，仰視松筠浪得名。《再詠芙蓉》：一夕西風一度開，不須人力為栽培。化工何事存芽孽，長與為荒作瘴媒。嶺外此花尤多，中元後盛開，瘴癘漸作，土俗惡之，目曰瘴媒。
　　【方澄孫糸同錦小槁】
　　《手種芙蓉，入秋盛開》：天然富貴又風流，簇簇湘妃起聚頭。喚做牡丹何不可，高他一著見深秋。空山寂寂朋游少，為愛風姿手自栽。九十日秋猶暖熱，一枝謝又一枝開。留侯美好婦人然，楚漢功成更得仙。疑與拒霜同品格，生來質弱節高堅。鬧籃政自亦不惡，冷局由來未易知。開又爭他桃李分，何緣同得芷蘭時。
　　【虞儔詩】
　　《芙蓉盛開》：溪山明處開三徑，松桂叢中擅一坡。天借纏頭千丈錦，紅雲不盡綠雲多。《憶南坡芙蓉》：宦遊木末搴音蹇芙蓉，只有埋頭簿領叢。悵望家山天樣遠。萬枝相映落霞紅。《和耘老弟南坡芙蓉》：蔟蔟坡頭錦繡叢，幾番消息問來鴻。素商未遣先驚綠，青女何妨更染紅。向日壅培曾覆簣，有時灌溉亦連筒。年來羈宦成離索，卻欠看花一醉同。《夏芙蓉》：四月池邊見拒霜，園丁驚問此何祥。花如雲錦翻新樣，葉似宮袍染御香。病不能陪花酒伴，詩猶堪噪鼓旗傍。諸君筆力回元化，努力先春壓眾芳。和老子而今兩鬢霜，未應痴絕泥機祥，不能木末搴朝露，爭免籬邊嗅晚香。便合折來書卷畔，詎宜簪向寶釵傍。漫山千樹方芽甲，肯信人間有早芳。
　　【劉圻文詩】
　　曉看如玉暮如霞，濃淡分秋染此花。終日獨醒干底事，晚知爛醉是生涯。
　　【陳龜峰詩】
　　紫茸排萼露微紅，不比春花對日烘。冷落半秋誰是侶，可憐妖艷嫁西風。
　　【胡松窗詩】
　　妖紅弄色絢池台，不作匆匆一夜開。若遇春時占春榜，牡丹未必作花魁。
　　【劉理詩】
　　翠幄臨流結絳囊，多情長伴菊花芳。誰憐冷落清秋後，能把柔姿獨拒霜。
　　【任希夷斯庵集】
　　《植芙蓉有懷》：為愛秋花霜後紅，故栽千樹待西風。卻思少日拊頭語，淚落花前鬢影蓬。
　　【容容先生詩槁】
　　《芙蓉手卷》：玉肌絲理轉光深，畫得如生不許臨。忽憶小池霜後看，一枝斜印碧波心。其圖以青絹為地，若扇頭然，故云。《芙蓉初開有懷》：窗外芙蓉三兩枝，被風吹綻不多時。嬌紅適向虛木需見，似送新題遣賦詩。膩骨豐肌類牡丹，牡丹爭解找霜寒。花邊有句道不出，思得鐵心人共看。
　　【熊夢祥草堂集】
　　《南溪上種芙蓉》：夾水芙蓉密密栽，緣溪斜立照溪開。放教十里紅將去，不盡溪流不要回。
　　【趙蕃淳熙槁】
　　《芙蓉道間二首》：芙蓉山上芙蓉尖，士人語。向人咫尺分毫纖。或如冠劍或鳥獸，令我左右煩窺覘。平生退之南山句，為渠特騁筆力嚴。那知刻畫果辦此，造物至是無留殲。芙蓉山下芙蓉渡，歷盡崔嵬何物路。更觀溪水突人來，令我詩情雜欣懼。輿夫重說松原山，如此積雨應生湍。從來潢潦無根源，水收石露須臾間。
　　【方秋崖集】
　　綠裳丹臉水仙容，不謂佳名偶自同。一朵方酣初日色，千枝應發去年叢。莫驚墜露添新紫，更待微霜暈淺紅。卻笑牡丹猶淺俗，但將濃艷醉春風。
　　【北石間禪師集】
　　《憶水芙蓉木芙蓉，寄西湖諸友》：竹涼池館綠荷風，同看吳宮小隊紅。少卻亂紅深處擢，西陵橋北斷橋東。花滿秋城闖水明，鏡中滴露掌中零。曾讎新詠游花下，寫寄城中石與丁。
　　【曾豐樽齋集】
　　《吉之南門外見芙蓉爛開》：小春催出傾城色，笑倚牆頭若招客。芬芳猶帶秋風殘，婀娜豈宜江路側。詩眼驚紅狂欲呼，熟看似細又似粗。花神留為菊後秉，天意遣作梅先驅。
　　【眉山唐子西集】
　　人間八月初霜嚴，芙蓉溪上春酣酣。二南變盡魯叟筆，七國破後鄒軻談。人間三月春風好，溪上芙蓉跡如掃。周家盛處伯夷枯，漢室隆時賈生老。小兒造化誰能窮，幾回枯折還芳叢。只應人老不復少，有酒且發衷顏紅。
　　【王魯齋甲寅槁】
　　《和易嚴兄芙蓉吟》：大專肫肫分四氣，曜靈西征駕新霽。人間萬寶告成時，白帝疇功有良貴。後皇嘉惠放一頭，蟲兒旌鸞轂恣晨游。蜀錦步帳數千里，爛然一抹眼波流。玉容沐露月梳曉，翠袖蹁躚舞微笑。雪舒霞卷競芳禾農，照水迎風為誰好。水中木末眩騷人，拒霜宜霜名字新。平生不識春宵暖，甘隨青女嫁花神。易岩胸中五千卷，景物驅歸句中煉。賞花不是少年心，見花依舊少年面。石丁作主事難憑，子高那是夢仙瀛。何如醉鄉自廣大，幕天藉地山為屏。詩魘醒處風光轉，梅花已築受降城。
　　【張亻品拙軒槁】
　　《園丁報秀野對岸芙蓉盛開》：我家分占清溪曲，溪曲新添數椽屋。屋前花竹占清妍，更植芙蓉伴黃菊。植時止是三寸裁，雨打霜埋地氣回。深培淺壅那費力，想見錦繡沿溪開。向來為渠轉一語，欲絆秋光堅不住。於今秋光雖勝前，花開卻恨隔江浦。畦丁知我酷愛花，風吹芳訊到官衙。淡紅深粉足嬌態，高高下下依日斜。人生行樂何須定，蹉見此花頭次盛。蜂脾添密采偏多，蝶婢尋香屢來聘。因報畦丁輕削根，趁時亂插不厭繁。今年開遍明年續，要使長蒙天地恩。主人做官在虞水，亦有芙蓉滿閑地。看花翻憶植花時，勺酒一杯誰寄似。
　　【僧文王向集】
　　《芙蓉花歌》：東鄰檻外芙蓉花，初開粲粲如朝霞。今朝花謝枝空在，繞樹千回只嘆嗟。花謝明年還復開，紅顏已去終難回。人生不及花枝耐，況有流光白髮催。遊子對花心醉醉。老翁見之如夢寐。解把浮生比夢中，肯計榮華與憔悴。
　　【中州集】
　　《黨懷英西湖詩》：林飆振危柯，野露委荒蔓。孤芳為誰妍，一笑聊自獻。明妝炫朝麗，醉態羞晚困。脈脈懷春情，悄悄驚秋怨。豈無桃李媒，不嫁惜嬋媛。悠哉清霜暮，共抱蘭菊恨。
　　【元虞集道園學古錄】
　　《木芙蓉》：九月襄王宴渚宮，霓旌翠羽度雲中。滿汀山雨衣裳濕，宋玉愁多賦未工。丹霞覆苑洲，公子夜來游。終宴風露冷，折花登彩舟。《錢舜舉折枝芙蓉》：白髮多情憶劍南，秋風溪上看春酣。剪來一尺吳江水，擬比千花濯錦潭。
　　【虞集道園遣槁】
　　《摘芙蓉》：明月丹霞是鏡湖，綠茵隱約錦模糊。西風滿地吳王醉，臥看樓前教戰圖。
　　【許有壬至正集】
　　《調木芙蓉不花》：南土風宜陸地蓮，移根培植不能妍。世間久絕司花手，卻道殷韓是偶然。
　　【劉仁本亦玄集】
　　《木芙蓉畫》：光浮仙掌露華濃，香滴丹砂暈玉紅。太液池邊秋月白，參差霞佩倚西風。
　　【王沂伊濱集】
　　《木芙蓉》：露白江清水殿涼，館娃宮裡宴吳王。美人醉起更衣晚，密帳溫帷翡翠妝。
　　【抄錄雜詩】
　　《木芙蓉》：木芙蓉，朝花白，暮花紅。世情兩翻覆，正與此花同。木芙蓉，生牆東，死牆東。只換色，不換叢。世情翻覆無間斷，若比此花根亦換。
　　【舒岳祥閬風槁】
　　溪山瀟灑最宜秋，緩步何須百尺樓。亂後見花如故舊，老來得酒更風流。幽蓀暗拆誰知處。好鳥一啼人舉頭。欲對黃華開口笑，茫然消息也堪愁。《平皋木芙蓉千株，爛然雲錦，醉行其中，如游芙蓉城也。作歌紀之》：牡丹一名木芍藥，拒霜也號木芙蓉。好花名盡多重壘，不取枝同取貌同。悲鴻一聲天雨血，落霞萬頃江飲虹。水花已盡岸花出，千朵萬朵能白紅。曾共鴛鴦登繡褥，也隨溪鳥束鳥上屏風。金釵欲插嫌花壓，玉手高攀與面重。弄色合歡無限思，九心千葉為誰容。朝看花開紅偏淡，莫見花斂紅轉濃。朝開夕歡如趨市，明日風光移別。平生愛花入骨髓，白頭出沒芳叢裡。清曉穿花秉燭歸，花搖露墮秋溪水。汲溪入甕琥珀成，駐得朱顏與花似。老我逢花六十秋，花開花落水悠悠。未吃太平一杯酒，歲歲花開伴白頭。
　　【範德機集】
　　《芙蓉》：芙蓉生石壁，雲錦映青松。那憶南州路，歸船處處逢。
　　【程禮部集】
　　《芙蓉遠碧》：女媧揉灰土，削作青芙蓉。一笑墮平地，化為煙外峰。遙空秋水積，爛色晨露濃。因之朝玉京，仙人邁高蹤。
　　【廉文靖公集】
　　《芙蓉盛開，余方在病，姑題數語，以答芳時》：芙蓉發高秋，結根近流水。亭亭裊修莖，鮮鮮益繁蕊。我病絕華觴，徒賞亦成喜。濃露醉朱顏，清風翻綠被。開闔（一作翕張）隨時明，毅然像端士。循吟夜景寒，雅歌時振履。《黃粹翁和余芙蓉詩，有贈無玉音，未肯納履之句，因復用前韻送之》：聞君駕征軒，迢迢渡煙水。徘徊未忍去，倩眄炫新蕊。緩唱驪駒歌，猶能一笑喜。少白皋行素商，零霜百草被。瀟灑出世姿，賦詠有奇士。鄭重蘊餘暉，明年聽朱履。《綿州荒山道傍芙蓉盛開》：台榭瓊瑤姿，初非媚幽山。伊誰植老根，安遇怡芳顏。堅持隨日心，不放秋光闌。馬口騎困病客，況爾生清歡。晤言匪遑久，暝色埋層巒。
　　【郝經陵川集】
　　《儀真館後園芙蓉》：詩人重江花，池圃不敢唾。芙蓉十數叢，下馬開已過。霜霽餘秋陽，殘花兩三個。倏忽今年春，兀若孤館坐。撥土澆新芽，鎮日看長大。綠玉生柯條，蔓草為劃艸坐。秋風吹紅苞，半吐嬌欲破。初如搭紅粉，褶皺煙脂氵宛。日高顏漸酡，醉髻驚馬墜。輕風一披拂。零亂霞風占簸。脈脈吳宮深，盈盈楚腰餓。露重力不任，欲就錦苔臥。嬌多韻有餘，所恨唱不和。只應魘苦斷，為汝歌楚些。《庚戌歲九月中，於西田獲早稻芙蓉》：久客未還反，殷憂徒多端。對花復舉杯，暫得心田安。芙蓉如美人，盛容耐窺觀。愁紅漬粉深，醉臉傷春還。上日嬌暈滋，依風翠綃寒。含涕有深思，欲言還羞難。露重膏沐新。低垂淚闌干。無情似傷情，使我凋朱顏。載歌更獻酬。物我何相關。起來拂花舞，不復為嗟嘆。《芙蓉》：池館無人花正愁，仙家城郭楚江頭。一廉斜日錦雲晚，萬里西風紅露秋。深院周圍情脈脈，小山側畔思悠悠。只應來歲蓬蒿底，埋沒兵塵取次休。《霜後芙蓉》：憔悴江頭秋牡丹，南人棄擲北人看。明妃出塞胭胭冷，霜滿琵琶淚滿鞍。
　　【寓庵稿】
　　《中峰寺見芙蓉》：迢迢高澗水，下注清冷池。池上何所有，上有芙蓉枝。芙蓉何娟娟，綠葉敷紅滋。不生湘漢間，左右隨風披。如何在空谷，若與幽人期。素心果如此，孤獨將無辭。
　　【程雪樓集】
　　《至洪王肯堂治書，見示芙蓉詩，次韻二首》：春風歇桃李，秋雨深莓苔。蕭然公館間，得此奇種栽。九天清露零，一道紅雲開。勾牽綠衣隊，酣宴瑤池杯。禾農妝月鑒懸，麗服霜刀裁。瑞蓮湧平地，妙色分五台。斬足陪飛仙遊，偏稱幽人懷。終疑閬苑去，嘉會何時諧。此日眼雙明，臨風首低回。長當歌楚騷，招得花神來。幽居有佳人，赧顏暈紅玉。飽承仙掌露，阢弳卜⑶。一望西風塵，倚竹翠袖拂。閑臨清水照，靜對遠山矗。向來涉江人，見謂江成陸。楚楚靈均裳，貯麗為誰鬻。惟應妙手畫，掛壁薄夫肅。後皇植眾芳，艷艷列金屋。詎知漆室尤，不在春睡足。結言遺吾相，高舉郢書燭。
　　【胡禾氏紫山集】
　　《至元十五年九月二十三日，賞翟侯虛錦亭芙蓉》：淡白輕紅宮樣妝，醉客醒態巧低昂。天寒翠袖嬌無賴，珍重微雲護曉霜。芙蓉臨水四圍栽，正要佳賓數往來。不用名家金步障，天教看色畫屏開。露冷霜寒江樹空，西風開到錦芙蓉。渾如晉武平南後，越女吳姬滿六宮。荊土藩籬盡此花，北人初見入驚誇。貴無賤有真堪惜，回首西風化彩霞。
　　【王景初蘭軒集】
　　《芙蓉》：夢入神仙海外城，醉紅香擁萬娉婷。覺來煙雨秋江晚，依舊騷人伴獨醒。
　　【丁復檜亭稿】
　　《題芙蓉》：秋江渺渺百花盡，天色漸寒愁夜長。春情夢斷西風起，一樹欄開紅拒霜。
　　【王惲秋澗集】
　　《芙蓉》：平生不識翠苞纖，真色還欣到爾瞻。嬌綻葵芳無兩樣，鬧妝橙葉更多尖。一溪野水明妝鏡，滿樹清香拂繡簾。開謝已甘秋色晚，碧桃紅杏我何嫌。
　　【艾性夫詩】
　　露冷紅酥不帶愁，湘蘭楚菊共清修。靈均死去無人問，閑卻滄江一片秋。
　　【盧疏齋集】
　　《賦得秋水芙蓉，題丹陽劉氏別業》：滿意秋江玉鏡台，清風時為故人來。謝家池畔芙蓉晚，惆悵春工去後栽。
　　【靖傳翁百花詩】
　　此花又名拒霜，慶歷中有見丁度按轡，侍女迎作芙蓉館主，俄聞丁卒。石曼卿去世後，有見之者，云：我今為仙，主芙蓉城。欲見者同往，不諾，騎一素驢而去。近詩：十里秋紅照馬蹄。少陵詩：褥隱繡芙蓉。如館如城幾艷叢，淺深十里尚秋紅。且圖席地看花醉，肯羨豪家繡褥工。
　　【薩天錫石林稿】
　　《三益堂芙蓉》：班簾十二卷輕碧，秋水芙蓉隔畫欄。彩扇迎風霞透影。錦袍弄月酒生寒。湘妃翠袖留江浦，仙掌紅雲混露盤。只恐淮南霜信早，絳紗籠燭夜深看。
　　【僧大訴蒲室集】
　　《次薩天錫台郎，賦三益堂芙蓉》：花開未覺早霜殘，留伴仙人酒半闌。翡翠巢空秋浦淨，落霞飛盡莫江寒。玉真對月啼雙頰，楚袖迎風舞七盤。持向毗那聽說法，病翁元作色空看。
　　【劉將孫養吾集】
　　《芙蓉》：芙蓉累累結青苞，密葉深幄光垂稍。西風夭嬌索扶倚，出牆臨水紛相交。凋梧老柳無顏色，各自晴光借朝夕。游蜂粉蝶最世情，已向牆頭水邊覓。
　　【韓性五雲漫稿】
　　《山陰堤上芙蓉，咸淳中福王所重，年深憔悴，秋至猶作數花。泊舟堤下，悵然成詩。黃雲作霜古台下，阿甄斷魘吊鴛瓦。紅藍一暈落青銅，澹月啼痕夢中瀉。波心嬋娟抱箜篌，欲語不語天為愁。額山淡黃淡如影，蝶使不識邯鄲秋。墜髻零妝倚秋陌，古錦緘情寄書客。君不見，侯家女郎爭艷陽，水氣吹紅半天色。
　　【張憲玉笥集】
　　《芙蓉曲一首三解》：芙蓉花，大如杯，露為醴，王作台。勸客飲，客勿推。芙蓉花，嬌殺人，紅為袖，綠作裙，舞回風，歌停雲，勸客飲，客須醺。芙蓉花，何娉婷，舞嬌樑上燕，歌響花間鶯。子高未合巹，曼卿先寄聲。入間夜永秋風冷，莫按韓娘絲竹亭。
　　【國朝僧宗泐詩】
　　《題木芙蓉》：向來桃李媚春風，霜下芙蓉醉曉紅。東巷自衰西巷盛，田家客滿竇家空。
　　【清江貝廷臣集】
　　《木芙蓉》：
　　萬里名花蜀土分，澄江渾似錦江氵賁。夜承仙掌三清露，春剪巫山一片雲。未許王家誇少婦，還從卓氏妒文君。所思欲寄知何處，雁斷天南日色醺。
　　【顧祿詩】
　　《泳池上芙蓉》：翠蓋擁霓旌，掩映仙姝面。只疑洛浦神，來游水晶殿。
　　【周巽泉性情集】
　　《芙蓉行》：天門初曙啼早鴉，西風吹落丹霄霞。美人閑倚欄干立，錦樹頒霜初見花。美人顏色花可比，歲晚見之心自喜。溪鳥涑鳥沙邊雲彩飛，珊瑚枝上虹光起。密葉玲瓏亂翠毛，繁英燦爛裁文綺。宮女焚香別殿中，秦娥覽鏡妝台裡。朝來艘棹驛亭西，疑是美人隔秋水。紅妝翠袖青霓裳，微笑含情伐玉齒。木末霞消落日紅，相思咫尺雲千里。
　　【高季迪缶鳴集】
　　《東池看芙蓉》：江天搖落逢秋杪，滿目殘荷與枯蓼。東家喜有木芙蓉，幾樹繁開依綠沼。濃艷低將流水映，寒香遠逐回風裊。半愁霜落倚蒹葭，老去徐娘攏窈窕。天公似厭秋冷淡，故發芳叢媚清曉。莫嗟不及見陽春，車馬塵埃相污少。吳王宮廢斷行客，湘女祠空掩啼鳥。何如此地獨來尋，靜對嬋娟散憂悄。蘭舟雖無美人采，日暮孤吟自行繞。明朝重到恐銷魘，零落紅雲波渺渺。
　　【宋濂羅山集】
　　《芙蓉篇》：芙蓉葉上著霜早，芙蓉花開秋已老。美人裁就芙蓉衾，欲寄相思淚滿襟。
　　【劉山高詩】
　　《寄題孫子林白描芙蓉》：孫郎作縣有高情，閑把芙蓉學寫生。王柱靜含秋露白，銀屏低立曉風清。洞庭水落愁新浦，錦裡霜飛憶故城。亦擬放船螺子港，幾時呼酒看秋晴。
　　【宋錢塘韋先生集】
　　《木芙蓉詞》：木芙蓉，牆頭淺淺紅，滿林枝葉十九空，獨此艸唯扈當秋風。秋風無意開俗眼，俗眼不開須在儂。接籬斜欹勿嫌重，滿藕渦艟兒童。豈必黃金菊，嘆古辛白玉鍾。
　　【歐陽公詞】
　　《少年游，木芙蓉》：肉紅圓樣淺心黃，枝上巧如妝。雨輕煙重，無聊天氣，啼破曉來妝。寒輕貼體風頭冷，忍拋棄向秋光。不會深心，為誰惆悵，回面恨斜陽。
　　【白君瑞詞】
　　《滿江紅?木芙蓉》：木落林疏秋漸冷，芙蓉新拆，傍碧水，曉妝初鑒，露勻妖色。故向霜前呈艷態，想應青女加憐惜。映朝陽，翠葉擁紅苞，閑庭側。
　　岩桂香，隨飄泊，籬菊嫩，陪幽寂。笑春紅容易、被風吹落，滿眼炯然宮錦爛，一身如寄神仙宅。把綠樽，莫惜醉相酬，秋工力。
　　【謝無逸溪堂詞】
　　《西江月?木芙蓉》：
　　曉艷最便清露，晚紅偏怯斜陽，移根栽近菊花傍，蜀錦蕃成新樣。
　　坐客聯揮玉麈，歌詞細琢文章。從今故事記溪堂，歲歲攜壺共賞。
　　【周竹坡老人詞】
　　《漁家傲?夜飲木芙蓉下》：月黑天寒花欲睡，移燈影落清樽裡，喚醒妖紅月晚翠。如有意，嫣然一笑知誰會。
　　露濕柔柯紅壓地，羞蓉似替人垂淚，著意西風吹不起。空繞砌，明年花共誰同醉。
　　《西江月?和孫子紹拒霜》：天意未教秋老，花容戔刂地為霜，酒肌紅軟玉肌香，不與梨花同樣。
　　來伴孫郎小燕，臨風為舞霓裳。更疏綠水照紅妝，便是采蓮船上。
　　【惟揚志】
　　《減字木蘭花詞》：舞台歌院，雨後西風寒剪剪。翠掩屏風，花與殘霞一樣紅。
　　宮茵隱繡，香軟巧隨蓮步縐，不怕霜寒，日日拚教醉畫欄。
　　【張翥詞】
　　《南鄉子?秋日湖上賞木芙蓉》：秋色照波明，夾岸芙蓉似錦城。罨盡樓台紅粉面，輕盈，未許黃徐寫得成。
　　一舸載揚舟令，共醉花前玉笛聲。猶記青鸞和月跨，三生，我是仙家石曼卿。
　　【蘇東坡詞】
　　《定風波》：十月九日，孟享之置酒秋香亭。有雙拒霜，獨向君猷而開。坐客喜笑以為非使君莫可當此花，故作是篇。兩兩輕紅半暈腮，依依獨向使君回。若道此君無此意，何為？雙花不向別人開。
　　但看低昂煙雨裡，不已，勸君休訴十分杯。更問樽前狂副使，來歲，花開時節與誰來。
　　【耆鄉耆窗集】
　　《三台令》：魚藻池邊射鴨，芙蓉苑裡看花。月色赭黃相似，不著紅鸞扇遮。池北池南水綠，殿前殿後花紅。天子千秋萬歲，未央明月清風。
　　《母侯置酒南教場，賞芙蓉，賦鷓鴣天》：莫惜花前泥酒壺，沙場千步錦平鋪。將軍閑試臨邊手，按出吳宮小陣圖。
　　清露裡，曉霜余，嬌紅淡白更憐渠。人間落木蕭蕭下，獨倚秋江畫不如。
　　《再賦》：艷朵珍叢間舞衣，蹴場外打紅圍。小輿穿入花深處，且住簪花醉一卮。秋欲盡，最憐伊，江梅未破菊離披。情知不與韶華竟，回首西風怨阿誰？
　　【盧祖皋集】
　　《瑞鶴仙?賦芙蓉》
　　坡詩云：芙蓉城中花冥冥，誰其主者石與丁。中有一人長眉青，炯如微月淡疏星。故末章及之。
　　江南秋欲遍，蓴際鱸分。酒邊螯薦。青林雁霜淺。問風流何事，試華偏晚凌波步遠，誤池館薰風笑宴。夢回時，細剪荷衣。尚倚半酣妝面。
　　深院，綺霞低映，步障橫陳，暮天慵卷無言笑倩，樽前恨，仗誰遣？似重來鶴馭，錦城依舊，無復仙風宛轉。念疏星淡日，長眉時再見。
　　【張元干歸來集】
　　《菩薩蠻 見芙蓉》：
　　天涯客裡秋容晚，妖紅聊戲思鄉眼。一朵醉深妝，羞渠照鬢霜。
　　開時誰斷送，不待司花共。有腳號陽春，芳菲屬主人。
　　【高觀國竹屋痴語】
　　《菩薩蠻 蘇堤芙蓉》：紅雲半壓秋波碧，艷妝泣露嬌啼色。佳興入仙城，風流石曼卿。
　　宮袍呼醉醒，休卷西風錦。明日粉香殘，六橋煙水寒。
　　【范石湖詞】
　　《菩薩蠻 芙蓉》：水明玉潤天然色，年年拼作西風客。不肯嫁東風，殷勤霜露中。
　　綠窗梳洗晚，罰飲琉璃盞。斜日上妝台，酒紅和困來。
　　【蔣竹山詞】
　　《高陽台 芙容》：霞爍簾珠，雲蒸篆玉，環樓婉婉飛鈴。天壤玉郎，輪此地曾停。秋香不斷台隍遠，溢萬艸聚、錦艷蟬明。往事成塵，鸞風簫中，空度歌聲。
　　月瞿翁一點清寒髓，餐英菊嶼，飲露蘭汀。透屋高紅，新營小樣花城。霜濃月淡三更夢，夢曼仙來倚吟屏。共襟期，不是瓊姬，不是芳卿。
　　【葉石林詞】
　　《卜算子》：並澗頃種木芙蓉，九月旦盛開。曉雨洗新妝，艷艷驚衰眼。不趁東風取次開，待得清霜晚。曲港照回流，影亂微波淺。作態低昂好自持，水闊煙村遠。
　　【末晦庵詞】
　　《生查子 拒霜花》：
　　庭戶曉光中，簾幕秋光裡。曲沼綺疏橫，幾處新梳洗。
　　紅臉露輕勻，翠袖風頻倚。鸞鑒不須開，自有窗前水。
　　【晏元獻公樂府】
　　《少年游》：霜華滿樹，蘭凋蕙慘，秋艷入芙蓉。胭脂嫩臉，黃金輕蕊，猶自怨春風。前歡往事，當歌對酒，無恨到心中。更憑朱檻憶芳容，腸斷一枝紅。
　　【吳仲方江湖詩】
　　《樂府》：黃葉舞，碧空臨水處，照眼紅苞齊吐，柔情媚態，佇立西風如訴。遙想仙家城闕，十萬綠衣童女。雲縹緲，玉娉婷，隱隱彩鸞飛舞。
　　樽前更風度，記天香國色，曾占春暮。依然好在，還伴清霜涼露。一曲欄干敲遍，悄無語，空相顧，殘月澹酒闌時，滿城鍾鼓。
　　【永平志】
　　《虞美人?極目樓觀芙蓉》：秋深猶帶秋初熱，未放秋香發。愛他樓下木芙蓉，妝罷三千美女出唐宮。
　　西湖雖小風光勝，分得錢塘景。這些林木這些山，恰似三賢堂後憑欄干。
　　【金王寂拙軒集】
　　《水調歌頭》：戊申秋季月十有九日，賞芙蓉於汝南佑德觀。酒酣，為賦《明月幾時有》。蓋暮年游之情，不能已也。岸柳飄疏翠，籬菊減幽香。蝶愁蜂懶無賴，冷落過重陽。應為百花開盡，天公著意留與，尤物殿秋光。霽月炯疏影，晨露氵邑紅妝。
　　奈無情，風共雨，送新霜。嫁晚還驚衰早，容易度年芳。祗恐韶顏難駐，擬倩丹青寫照，誰喚劍南昌。我亦傷流落，老淚不成行。
　　【元高楫集】
　　《芙蓉詞》：美人夜怨減秋顏，落紅片片胭脂乾。露珠唾淚損翠盤，菱花壓面秋眸酸。琉璃浸碧蜻蜓寒，參差柄折青琅王干。香心碎盡恨未殘，翠絲拖風入碧湍。
　　【盧疏齋集】
　　《賀新郎?賦拒霜》：觀物聊賓戲。問花枝，能紅能白，如痴如醉。翠被香銷行雲斷，約略幽閨睡起，甚卻有，溪娘風致。木末芙蓉都如許，笑人間不解靈均意。歌晚色，賦秋水。
　　而今老子婆娑地。更何須，齊奴步障，謝公攜妓。徙倚西樓澄江遠舊暮霞成綺。悵楚澤，荷衣芰制，籬菊難忘平生約，共小山叢桂相料理，吾與汝，有知已。
　　【梁隆吉集】
　　《一萼紅》：芙蓉，和友人韻。怨東風，把韶華付去，禾農李小桃紅。黃落山空，香銷水冷，此際才與君逢。斂秋思，柔腸九結，擁翠袖，應費剪裁工。暈臉迎霜，幽姿泣露，寂寞誰同。
　　休笑梳妝淡薄，看浮花浪蕊，眼底俱空。夜悵雲閑，寒城月浸，有人吟遍深叢。自前度王郎去後，舊游處，煙草接吳宮。惟有芳卿寄言，蹙損眉峰。
　　地芙蓉即木芙蓉
　　【宋嘉癱就季】
　　地芙蓉，生鼎州，味辛平無毒。花主惡瘡，葉以傅貼腫毒。九月采。
　　【陳衍寶慶本草折衷】
　　地芙蓉，古詩雲，一名拒霜花，俗號寒花。九月採花曬暴，不曬即氵邑爛。又葉陰乾，亦可曬。水芙蓉
　　【格物叢談】
　　芙蓉之名，出於水者謂之水芙蓉，荷花是也。
　　【崔豹古今注】
　　芙蓉，一名荷花，生池澤中。實曰蓮花之最秀異者。一名水芝，一名水花，色有赤、白、紅、紫、青、黃。紅白二色差多，花大者至百葉。
　　【穎川語小】
　　芙蓉，蓮花也，又名芙渠。其花菡萏。拒霜，乃木芙蓉。因其映水而艷，直稱為芙蓉，誤矣。沈元用詞云：湖水秋來蓮蕩空，年華都付木芙蓉。此最分曉。
　　【秋圃雜志】
　　花之品，春花秋英，莫不時有。歲五六月，芙蓉盛開，雲錦可愛，雙花並蒂。間亦為瑞。
　　【吳仁傑離騷草木疏】
　　制芰荷以為衣兮，集芙蓉以為裳。王逸少註：芙蓉，蓮花也。言已進，不見納，裁芰荷合芙蓉為衣裳，被服愈潔，修善益明。《爾雅》：荷，芰渠，其莖茄，其葉遐艸，其本艸密，其華菡萏，其實蓮，其根藕，其中的，的中薏。郭璞云：芙渠，別名芙蓉，江東名莖下白艸弱在泥中者為艸密。房為蓮。邢日丙云：今江東人呼荷花為芙蓉，北方人便以藕為荷，亦以蓮為藕。或用其母為華名，或用根子為母華號，此皆名相錯，俗傳誤也。陸機云：蓮青皮裡白，子為的，的中有青為薏，味甚苦。《本草》：藕實，一名水芝，一名蓮。《圖經》：雲，葉名荷，圓莖尺餘，其花未發為菡萏，已發為芙蓉。其根藕，幽州人謂之光旁，唯苦薏不可食。葉中蒂謂之荷鼻，其的至秋末皮黑。而沉水者為石蓮，惟鹽鹵能浮之。仁傑按《蘇鶚演義》云：芙蓉，花之最秀異者，一名水白，亦名水華，色有紅、白、青、黃。大者至百葉。濂溪先生云：陶淵明愛菊，世人愛牡丹。予獨愛蓮花之出淤泥而不染，濯清漣而不妖。中通外直，不蔓不枝，香遠益清，亭亭淨植。可遠觀而不可褻玩焉。菊，花之隱逸者也，牡丹，花之富貴者也。蓮，花之君子者也。
　　【漢閔鴻芙蓉賦】
　　乃有芙蓉靈草，載育中川，竦修干以凌波，建綠葉之規圓。灼若夜光之在玄岫，赤若太陽之映朝雲。乃有陽文修女雩傾城之色，楊桂木世而來游，玩英華乎水側，納嘉實兮傾筐，珥紅葩以為飾。感桃夭而歌詩，申關睢以自束力。嗟留夷與蘭芷。聽是鳥碩不鳴。嘉芙蓉之殊偉，托皇居以發英。
　　【三國曹子建集】
　　覽百卉之英茂，無斯華之獨靈，結修根於重壤，泛清流而擢莖。其始榮也、若夜光尋扶桑，其揚暉也，晃若九陽出陽谷。芙蓉蹇產，菡萏星屬。絲條垂珠，丹榮吐綠。火昆火昆韋華韋華，爛若龍燭。觀者終朝，情擾未足。於是狡童媛女，相與同游。擢素手於羅袖，接紅葩於中流。
　　【晉潘岳芙蓉賦】
　　陰蘭池之綠水，育沃野之上腴。課眾榮而比觀，煥卓犖而獨殊，狎犬葛雲布，密吒星羅。光擬燭龍，色奪朝霞。丹輝拂紅，飛鬢垂的。斐披赤色赫，散煥熠。流芬賦采，風靡雲旋。布磊落，蔓衍夭閑。發青陽而增媚，潤白玉而加鮮。
　　【太平御覽】
　　《潘尼芙蓉賦》：或擢莖以高立，似雕輦之翠蓋。或委波而布體，擬連壁之攢會。
　　【夏侯湛賦】
　　臨清流以游覽，觀芙蓉之麗華。潛靈藕於玄泉，擢修莖乎清波。煥然陰沼，灼爾星羅。若乃回縈外散，菡萏內離。的出艷發，葉恢花披。綠房翠蒂，紫飾紅敷。黃螺圓出，垂蕤散舒。纓以金芽，點以素珠。固陂池之麗觀，尊終世之特殊。爾乃采淳葩，摘圓質，析碧皮，食素實。味甘滋而清美，同嘉異乎橙橘。參嘉果以作珍，長充御乎口實。
　　【孫故芙蓉賦】
　　芬馥揚馨，煙冕星懸。爛如朱霞朝興，炯若流景在天。
　　【宋鮑明遠集】
　　《芙蓉賦》：青房兮規接，紫的兮圓羅。樹妖遙之弱干，散菡萏之輕柯。上星光而倒景，下龍鱗而隱波。戲錦鱗而夕映，濯繡羽而晨過。排招霧而揚芬，鏡洞泉而含綠。葉折水而為珠，條集露而成玉。潤蓬山之瓊膏，耀蔥河之銀燭。冠五華於眾草，超四照之靈木。
　　【藝文類聚】
　　《宋傅亮芙蓉賦》：考庶卉之珍麗，實總名於芙渠。潛幽泉以育藕，披翠蓮而挺敷。流輕荷以晨沼，列紅葩而曜除。徼旭露以滋采，靡朝風而肆芳。表麗觀於中濁，播郁烈於蘭堂。在龍見而萌秀，於火中而結房。豈星芬於芷蕙，將越味於沙棠。詠三閭之被服，美蘭佩而荷裳。伊玄匠之有瞻，恍嘉卉於中渠。既暉映於丹墀，亦納芳於綺疏。《晉傅玄芙蓉歌》：度江南，采蓮花，芙蓉曄，若星羅。綠葉映長波，回風容與動纖柯。
　　涉江采芙蓉，蘭澤多芳草。采之欲遺誰，思之在遠道。又《賦得涉江采芙蓉詩》：浮照滿川漲，芙蓉承露光。人來間花影，衣度得荷香。桂舟輕不定，菱歌引更張。采采嗟離別，無暇緝為裳。
　　梁簡文帝詩：圓花一蒂卷，交葉半心開。影前光照耀，香裡蝶徘徊。欣隨玉露點，不逐秋風摧。《采蓮詩》：晚日照空礬，采蓮承晚暉。風起湖難度，蓮多摘未稀。棹動芙蓉落，船移白鷺飛，荷絲傍繞腕，菱角遠牽衣。隋新德源《芙蓉詩》：洛神挺凝素，文君拂艷紅。麗質徒相比，鮮彩兩難同。光臨照波日，香隨出岸風。涉江長自遠，托意在無窮。孝元帝《賦得涉江采芙蓉詩》：江風當夏清，桂楫逐流縈。初疑京兆劍，復似漢冠名。荷花風送遠，蓮影向根生。葉卷珠難溜，花舒紅易輕。日暮鳧舟滿，歸來度錦城。唐太宗皇帝《采芙蓉詩》：紿伴戲芳塘，攜手上雕航。船移分細浪，風散動浮香。游瞿鳥無定曲，驚鳧有亂行。蓮稀釧聲斷，水廣棹歌長。棲烏還密樹，泛流歸建章。
　　【洪適盤洲集】
　　涉江采芙蓉芳蕤蔭幽止。相思不相見，芬芳欲誰遺。秋容感人心，浪浪睫涵淚。不如膝上琴，哀音入君耳。
　　【江湖續集】
　　《鄧允端詩》：涉江采芙蓉，欲采寄所思。所思今何在，望斷天一涯。將花照秋水，秋水清且漪。行樂不得再，日暮空淒悲。
　　【楊冠清客亭類稿】
　　《采芙蓉詞》：采采芙蓉花，集之以為裳。自彼若耶溪，登於君子堂。馨香壓紉蘭，把玩卑瓊芳。佩服古無，懷人思沅湘。
　　【方巨山集】
　　《題葉司理采芙蓉圖》：紉之以湘纍秋蘭之佩，載之以剡溪夜雪之舟。漱之以清水寒露之壺，洗之以碧玉晴雲之甌。著童船尾書船頭，荷花浦漵雙飛鷗。新紅如洗雲錦稠，停橈佇棹香浮浮。薰風滿袖涼颼艘，醉面欲醒誰相酬。若有人兮渺中洲，把住老月叫不休。花亦問月愁不愁，何以了此兼葭秋。鮫宮夜泣悲靈修，鱗幢欲濕行雲留。楚騷如水不可作，此意難以筆墨求。蕩予漿兮涯之幽。
　　【虞集詩】
　　長洲宮沼醉西施，蕩漾蘭舟不自持。願奉君王千歲樂，一盤清露玉淋漓。
　　碧芙蓉
　　【陸龜蒙集】
　　閑吟鮑昭賦，更起屈平愁。莫引西風坳，紅衣不耐秋。
　　【太平廣記】
　　元載造芸輝堂，前有池，中碧芙蓉。載因暇日。憑欄以觀，忽聞歌聲清響，若十四五女子唱焉。其曲則玉樹後庭花也。載驚異，莫知所在。及審聽之，乃芙蓉中也。俯而視之，聞喘息之音。載惡之，遂剖其花，一無所見。
　　【高似高緯略】
　　顏延之《碧芙蓉頌》：澤芝芳艷，擅奇水屬。練氣紅荷，比付糸栗王。擢麗蒼池，飛映雲屋。實紀仙方，名書靈躅。「水屬」，全未見人用。齊王融《謝紫魚乍啟》曰：東越水羞，實罄乘時之美。南荊任土，方揖魚乍魚之味。劉孝感《謝藕啟》曰：凡厥水羞並，莫敢相輩。水羞二字亦新。
　　白芙蓉
　　【唐李衛公集】
　　《白芙蓉賦並序》：金陵城西池有白芙蓉，素萼盈尺，皎如霜雪。江南梅雨麥秋後，風景甚清，漾舟淥潭，不覺隆暑。與嘉客泛玩，終夕忘疲。古人惟賦紅渠，未有斯作。因以抒思，庶得其彷彿焉。朱明夕霽，佳木凝陰。蘭未歇其秀色，鳥尚流其好音。泛回塘兮清景暮，環修渚兮碧雲深。誠有感於逝節，思更新於賞心。是時黛葉已繁，瓊英始發。搖瑞彩於波上，挺纖莖於蘋末。忽疑巨蚌捧漪，暫賭其明月，後似處子映松，遙覿其冰雪。煥列宿於長河，耀良玉於方折。點白鷺於葭炎艸，散飛鴻於林木越。余乃鼓輕木世，入澄瀛。《楚詞》曰：古人呼池澤為瀛。度杞柳，越蘭蘅，裴徊容與，放志遺榮。近汀洲而菱密，出蓮徑而潭平。飛溪鳥來鳥，起交鳥青鳥，揮水珠而濺葉，動波紋而抗莖。傳羽厄而適性，合金絲而寫情。管度風而陰遠，歌臨流而轉清。既而稍出川陽，暫游霄外。極望漪瀾，靜無夕靄，又如游女解佩於漢曲，宓妃采芝於湍瀨。舒溫藻以為席，倚立荷以為蓋。發巧笑之芬芳，感嘉期之來會。嗟夫楚澤之中，無蓮不紅。惟斯華以素為絢，猶美人以禮防躬。銀輝光而流燭，玉精會而舒虹。雖有貴其符錄，且未匹其華容。由是南國之姝，以為麗觀。延華頸於沿氵止，曳羅裙於石幾岸。且謂降玄實於瑤池，徙靈根於天漢。悵霄路兮永絕，與詩芳兮共玩。聽高柳之早蟬，悲此歲之過半。彼妍姿之照灼，待風雨而消散。乃為歌曰：秋水闊兮秋露濃，盛華落兮嘆芙蓉。菖花紫兮君不識，萍實丹兮君不逢。
　　【宋喻良能香山】
　　相佳人兮密靜處，顏如玉兮無冶容。
　　黃芙蓉
　　【宋喻良能香山集】
　　《彥禮提宮，寄似芙蓉詩，次韻奉酬二絕》：紅粉雖雲妙，鵝黃亦大奇。欲知堪畫處，絕勝采江時。幽圃知何處，青山東復東。芙蓉黃玉蕊，還與海榴同。惠山黃芙蓉，錦園黃石榴。風味略相似。
　　【梅聖俞宛陵集】
　　《詠王宗說園黃木芙蓉》：水中兼木末，相擬有嘉花。玉蕊拆蒸粟，金房落晚霞。涉江從楚女，採菊聽陶家。事與離騷異，吾將搴以誇。
　　紅芙蓉
　　【元蒲道原順齋叢蒿】
　　《九月八日賦二種芙蓉二首》：其一，《紅芙蓉》：豐肌弱骨與秋宜，宿酒酣來不自持。豈為嚴霜成槁質，要憑初日發妍姿。燕姬入畫擾嫌陋，蜀錦團窠未足奇。獨對芳叢寄幽興，子高真是遇仙時。
　　醉芙蓉
　　【漳州府清潭志】
　　一名拒霜，有紅者白者，朝白而暮紅者，曰醉芙蓉。
　　【姚成一雪坡集】
　　《醉芙蓉》：庭前木芙蓉，姿色復殊異。初開花微碧，仙子淡雲袂。逡巡改螢白，玉骨淨無滓。爛熳欲謝時，潮臉暈紅媚。詩人第花品，獨號此為醉。花雖無情物，司者定有意。晨醒粲初發，晚醉颯欲墜，乃知沉湎者，顛沛在造次。可以為酒箴，看花當歌器。
　　【國朝清江貝廷臣詩】
　　《醒芙蓉》：蜀江芙蓉四十里，花外樓台夾江水。蜀主龍舟八月來，日照千門錦雲起。一朵依稀武都女，雪色宮衣輕欲舉。已竅玄珠化水仙，不同石鏡埋黃土。朝妍夕態還相惱，傅粉塗黃俱草草。春風入髓擾未蘇，丹砂換骨應長好。凌波殿廢花亦殘，江上秋深風雨寒。武林城南偶識面，把酒共看赤頁玉盆。十年流落雲間路，欲尋舊賞知何處。芳心一點對斜陽，脈脈無言歲華暮。
　　並蒂芙蓉
　　【宋書】
　　元嘉十年七月已醜，華林天淵池，芙蓉異花同蒂。
　　元嘉十九年八月壬子，揚州後池二蓮合華，剌史始興王以獻。
　　元嘉二十年五月，廬陵郡池芙蓉二花一蒂，太守王淵以聞。
　　元嘉二十年六月壬寅，華林天淵池芙蓉二花一蒂，園丞陳襲祖以聞。
　　元嘉二十年夏，永嘉郡後池芙蓉二花一蒂，太守臧藝以聞。
　　元嘉二十年七月，吳興郡後池芙蓉二花一蒂，太守孔山士以聞。
　　元嘉二十年，揚州後池芙蓉二花一蒂，剌史始興王以獻。太始七年六月已亥，東宮玄圃池芙蓉二花一蒂，皇太子以獻。
　　【酉陽雜俎】
　　衛公莊有同心蒂芙蓉。
　　【能改齋漫錄】
　　《並蒂芙蓉詞》：政和癸已，大晟樂成，嘉瑞既至。蔡元長以晁端禮次膺薦於徽宗，詔乘驛赴闕。次膺至都，會禁中嘉蓮生，分苞合趺。出天造，人章有不能形容者。次膺效樂府體屬辭以進，名《並蒂芙蓉詞》。上覽之，稱善。除大晟府協律郎，不克受而卒。其辭云：太液波澄，向鑒中照影，芙蓉同蒂，千柄綠荷深並，丹臉爭媚。天心眷臨，聖日，殿宇分明敞嘉瑞。弄香嗅蕊，願君王壽與南山齊。
　　此池邊屢回翠輦，擁群仙醉賞。憑欄凝思，萼綠攬飛瓊，共波上游戲。西風又看露下，更結雙新蓮子。鬥裝競美，問鴛鴦，向誰留意？
　　【國朝顧祿詩】
　　《題趙子昂學士所畫並蒂芙蓉花》：春入毫端散彩霞，無邊生意繞禾農華。院鈴不動文書靜，貌得芙蓉並蒂花。
　　同心芙蓉
　　【隋松公瞻詩】
　　《詠同心芙蓉》：灼灼荷花瑞，亭亭出水中。一莖孤引綠，雙影共分紅。色奪歌人臉，香飄舞袖風。名蓮自可念，況復兩心同。
　　【梁朱超詩】
　　《詠同心芙蓉》：青山麗朝景，玄峰朗夜光。未及清池上。紅渠並出房。日分雙蒂影，風含雨花香。魚驚畏蓮折，龜上礙荷長。雲雨留輕潤，草木應嘉祥。徒歌涉江曲，誰見緝為裳。
　　重台芙蓉
　　【唐李衛公集】
　　《重台芙蓉賦並序》：吳興郡南白蘋亭有重台芙蓉，本生於長城章後舊居之側。移植蘋洲，至今滋茂。余頃歲，徙根於金陵桂亭，奇秀芬芳，非世間之物，因為此賦，以待美人托意焉。昔柳惲為吳興太守，顧坐客而嘆曰：游汀洲以采蘋，憶瀟湘之故人。悲白日之已晚，惜青春之不返。且欲舍瓊蕊於桂山，折瑤華於蘭畹。客乃稱曰：彼有清川，愛生瑞蓮，紅葩煒而曄曄，翠葉小而田田。此花大於常蓮而葉小於眾荷。願得薦佳名於君子，悅麗色於當年。於是縱蘭棹，泛滄漣，吟朱鷺於簫管，鳴昆鳥雞於瑟弦。臨漪瀾以遠望，嘆華艷之何鮮。是日際海澄廓，微風不起。涵麗景於碧湍，爛朝霞於清氵止。鮮虜秀穎，攢立叢倚，疑西子之顏酡，自館娃而戾止。遠以意之，若珠闕玲瓏，疊映昆峰，粲王女之光色，抗霓旗以相從；迫而察之，若桂裳重復，郁撓丹谷。思江妃之窈窕，發紅羅之紛郁。爾其映蘭艸止，出蘋萍，掩萋萋之眾色，挺女弱女弱之修莖。泫清露以濯秀，流鮮飆而發精。雖草木之無情，亦獨立而傾城。若乃行潦既收，秋光始靜，見涼野之夕陰，悵回塘之餘景。思摘芳以贈遠，更臨流而引領。翡翠失其輝鮮，珠王幾奪其光穎。惟斯物之特麗，而獨秀於寥天。在靈境而何降，居下澤而何偏。有繁華而不實，嗟淑類而莫傳。念莊姜之無子，非巧笑之未妍。彼天意之所屬，諒難得而知焉。此華無實，從根又不三數年，故人間罕有。為乃歌曰：吳山秀兮煙景媚，因淑女兮感斯瑞。蓮無多兮無厥類，蘭徙芳兮何足貴。人已去兮代不留，獨含情兮托此地。
　　【裴說詩】
　　《重台芙蓉》：眾芳凋落後，特地遇陽和。一一開雖晚，重重得亦多。略無幽鳥語，時有凍蜂過。日暮寒階畔，輕紅拂淺莎。
　　九蕊芙蓉
　　【宋劉分支彭城集】
　　《九蕊芙蓉》：托根不近芙蓉苑，移植猶依分攵鬁鄉，並蕊蓮心九相似。看來還使九回腸。
　　二色芙蓉
　　【宋文同丹淵集】
　　《二色芙蓉》：蜀國芙蓉名二色，重陽前後始盈枝。畫開粉筆分妝處，繡引紅針間剌時。落晚自憐窺露沼，忍寒誰念倚霜籬。主人日有西園客，得爾方於勸酒宜。
　　【姜特立梅山續稿】
　　《二色芙蓉花》：拒霜一碧樹碧叢叢，兩色花開迥不同。疑是酒邊西子在，半醒半醉立西風。
　　【熊夢祥草堂詩】
　　《題二色芙蓉便面》：曾障西風十一闌，亭亭醒醉碧波寒。月邊青鳥無消息，流落人間作畫看。
　　【程公許滄洲塵缶編】
　　《紅白芙蓉》：木艸渠三數株，能白又能朱。曉暮淺深色，醉醒容態姝。流霞鬥玉牽抽汞養丹爐。模寫終難盡，秋江有畫圖。
　　轉觀芙蓉
　　【元蒲道原順齋叢稿】
　　《轉觀芙蓉》：露涼風冷見溫柔，誰挽春還九月秋。午醉未醒全帶艷，晨妝初罷尚含羞。未甘白糸一宀居寒素，也著緋衣入品流。若信牡丹南面貴，此花應是合封侯。
　　添色芙蓉
　　【虞衡志】
　　晨開正白，已午微紅，夜深紅。《歐陽公牡丹譜》：有添色紅者，與此意同。此花枝條經冬不枯，有高出屋者。江浙間必宿根重茁，蜀種亦爾。
　　海面芙蓉
　　【太平廣記】
　　元和初，有柳實者，嘗乘舟越海，風飄至孤島而止。二公愁悶而陟焉，逡巡有紫雲，自海面擁出，蔓衍數百步。中有大芙蓉，高百餘尺，葉葉而綻，內有帳幄若繡綺，錯雜耀奪人目，時有雙鬟侍女降焉。
　　金芙蓉
　　【南史】
　　《干陀利國傳》：其俗與林邑扶南略同，後傳至毗針邪跋摩，王遣長史毗員跋員跋摩，奉夾獻金芙蓉雜香等藥。
　　【唐李翰林集】
　　《登廬山五老峰詩》：廬山東南五老峰，青天削出金芙蓉。《送溫處士歸黃山白鵝峰舊居詩》：丹崖夾石柱，菡萏金芙蓉。
　　玉芙蓉
　　【杜陽雜編】
　　敬宗時，氵制東國貢舞女二人，修眉螓首，蘭氣融冶，衣車笄羅之衣，戴輕金之冠，上更琢玉芙蓉，以為二女歌舞台，每歌聲一發，如鸞風之音。
　　石芙蓉
　　【洛陽名園記】
　　董氏西園有石芙蓉，水自其花間漏出。
　　【建安記：】
　　大湖山在浦城縣西南一百里，一名聖湖山。湖在山頂，昔有采藥者止此，見滿湖皆芙蓉，涉水采之，乃石也。
　　錦城芙蓉
　　【蜀禱杌】
　　孟後主羅城上盡種芙蓉，九月盛開，曰：自古以蜀為錦城，今日觀之，真錦城也。又令城上盡以幄幕遮護。
　　【成都記】
　　孟後主於成都四十里羅城上種此花，每至秋，四十里皆如錦繡，高下相照，因名錦城。
　　【張章江漁翁集】
　　四十里城花發時，錦囊高下照坤維。雖妝蜀國三秋色。難入幽風七月詩。去年今日到成都，城上芙蓉錦繡舒。今日重來舊游處，看花得似去年無。
　　柳池芙蓉
　　【王子年拾遺記】
　　漢昭帝游柳池，有芙蓉紫色，大如鬥，花葉柔甘可食，芬氣聞十里之內，蓮實如珠。
　　白石芙蓉
　　【邵氏聞見錄】
　　唐驪山下有溫泉，以白玉石為芙蓉，出水為御湯。
　　步出芙蓉
　　【齊書】
　　涪陵王鑿金蓮花以貼池，令潘妃行其上曰：步步出芙蓉。
　　淥水芙蓉
　　【南史】
　　《列傳》齊王儉謂人曰：昔袁公作衛將軍，欲用我為長史，雖不獲就，要是意向如此，今亦應須如我輩人也。儉乃以庾杲之為將軍長史，杲之美容質，善言笑，蕭緬與儉書曰：盛府元僚，實難其選。庾景泛淥水，依芙蓉，何其麗也。時人已入儉府，為蓮花池，故緬書美之。
　　初發芙蓉
　　【南史】
　　宋顏延之與陳郡謝靈運，俱以辭采齊名，而遲速懸絕。文帝嘗各使擬樂府《北上篇》，延之受詔便成，靈運頃之乃就。延之嘗問鮑昭己與靈運孰劣。昭曰：謝五言如初發芙蓉，自然可愛。君詩若鋪錦列繡，亦雕繢滿眼。
　　臉若芙蓉
　　【西京雜記】
　　卓王孫之女文君，眉色如遠山，臉際常若芙蓉。十七而寡，放誕風流。故悅相如之才，而越禮焉。
　　人鏡芙蓉
　　【西陽雜俎】
　　李固遇老嫗，言郎君明年芙蓉鏡下及第。明年，固果狀元及第，其詩賦中，有人鏡芙蓉之語，嫗乃金天神也。
　　華芙蓉
　　【太平廣記】
　　梁清家數有異光，仍聞擗籬聲。令婢子看，見一人，問，雲姓華，名芙蓉，為六甲至尊所使，來過舊居，仍留不去。
　　幕下芙蓉
　　【李曾伯可齋集】
　　《謝荊師啟》：代皰越俎，實無一日之善取諸人；制錦操刀，敢謂千室之邑使為宰。顧選坑未能脫足，而縣債先已埋頭。幕下芙蓉，徒緬懷於綠水。堂前楊柳。賴猶有於春風。
　　鴨觸芙蓉
　　【李端詩】
　　《奉秘書元丞抄秋憶終南舊居》：行魚避楊柳，驚鴨觸芙蓉。
　　口噴芙蓉
　　【常建】
　　黃金作身雙飛龍，口銜明月噴芙蓉。
　　古意秀出芙蓉
　　【李白詩】
　　《望九華贈青陽韋仲堪》：天河掛綠水，秀出九芙蓉。
　　褥繡芙蓉
　　【杜工部詩】
　　屏開金孔雀，褥隱繡芙蓉。
　　芙蓉羹
　　【山家清供】
　　雪霞羹。采芙蓉花去心蒂，湯瀹之，同豆腐煮，紅白交錯，恍如雪霽之霞羹，加胡椒，萱亦可也。詳見羹。
　　芙蓉城
　　【古今事通】
　　晉王迥子高與仙女周瑤英游芙蓉城，凡百餘日。
　　【歐陽公歸田錄】
　　石曼卿去世後，其故人有見之者，云：我今為仙主芙蓉城，欲呼故人共游。不諾，忿然騎一素騾而去。
　　【蘇東坡詩】
　　芙蓉城中花冥冥，誰其主者石與丁。石曼卿也。
　　芙蓉館
　　【石林燕語】
　　慶歷中，有一朝士，將曉赴朝，見美女三十餘人，麗服靚妝，兩兩並馬而行。觀文丁度按轡於其後。朝士驚曰：丁素儉約，何姬之眾邪？有一人最後行，朝士問曰：觀文將宅眷何往？曰：非也，諸女御迎芙蓉館主爾。俄聞丁卒。
　　芙蓉園
　　【事類合璧】
　　芙蓉園魏文帝所開，在長安曲江塘。杜甫《樂游園歌》：青春波浪芙蓉園，白日雷霆夾城仗。
　　芙蓉苑
　　【事類合璧】
　　開元二十年，築夾城入芙蓉園。《唐?地理志》又，六蜚南幸芙蓉苑，十里香飄入夾城。杜牧《長安雜題》
　　肉蓯蓉
　　【神農本經名醫別錄】
　　肉蓯蓉，味甘酸堿，微溫，每毒，主五勞七傷。補中除莖中寒熱痛，養五髒。強陰，益精氣，多子。婦人症，除膀胱邪令、腰痛，止痢，久服輕身。生河西山谷及代郡雁門，五月五日采，陰干。陶隱居：代郡雁門屬并州，多馬處便有，言是野馬精落地所生。生時似肉，似作羊肉羹補虛乏極佳。亦可生啖，芮河南澗至多。今第一出隴西，形扁廣。柔潤多花而味甘，次出北國者，形短而少花，巴東建平間亦有而不如也。《唐本》：注此注論草蓯蓉，陶未見肉者。今人所用亦草蓯蓉，刮去花，用代肉爾。本有肉蓯蓉，功力殊勝。北來醫人時有用者。宋嘉佑本：按蜀本《圖經》云：出肅州祿福縣沙中，三月四月掘根，切取中央好者三寸，繩穿陰乾，八月始好。皮如松子鱗甲，根長尺餘。其草蓯蓉四月中旬采，長五六寸，至一尺已來，莖圓紫，采壓令扁，日乾。原州、秦州、靈州皆有之。吳氏云：肉蓯蓉，一名肉菘蓉，神黃帝咸，雷公酸，季氏小溫，生河西山陰地，長三四寸，叢生，或代郡。二月至八月采。《藥性論》云：肉蓯蓉，臣，益髓，悅顏色，延年，治女人血崩，壯陽，日御過倍，大補益，主赤白下，補精敗，面黑勞傷。用蓯蓉四兩，水煮令爛，薄切，細研。精羊肉分為四度，五味，以米煮粥，空心服之。日華子云：治男絕陽不興，女絕陰不產，潤五髒，長肌肉，暖腰膝。男子泄精尿血，遺瀝帶下陰痛。據本草云：即是野馬精余瀝結成。采訪人方知勃落樹下，並土塹上，此即非馬交之處，陶說誤耳。又有花蓯蓉，即是春抽苗者，力較微耳。《圖經》曰：肉蓯蓉生河西山谷，及代郡雁門，今陝西州郡多有之。然不及西界中來者肉厚而力緊。舊說是野馬遺瀝落地所生。今西人云：大木間及土塹垣中多生，此非游牡之所，而乃有者則知自種類耳，或疑其初生於為馬瀝後乃滋殖，如茜根生於人血之類是也。皮如松子有鱗甲，苗下有一細扁根，長尺餘。三月采根，采時掘取中央好者，以繩穿陰干，至八月乃堪用。《本經雲》：五月五日采。五月恐已老不堪，故多三月采之。西人多用作食品啖之，刮去鱗甲，以酒淨洗，去黑汁，薄切，合山竽羊肉作羹，極美好益人，食之勝服補藥。又有一種草蓯蓉，極相類，但根短、莖圓、紫色。此來人多取，刮去花，壓令扁，以代肉者，功力殊劣耳。又「下品有列當條」云：生山南岩石上，如藕根初生，掘取陰干，亦名草蓯蓉。性溫，補男子，疑即是此物。今人鮮用，故少有辨之者。因附見於此。《政和本草》陳藏器序云：強筋健髓，蓯蓉、鮮魚、為末，黃精酒丸，服之力可十倍。此說出《乾寧記》。雷公云：凡使先須用清酒浸一宿，至明以棱刷，刷去砂土，浮甲盡劈破，中心去白膜一重，如竹絲草樣。是此偏隔人心前氣不散。令人上氣不出，凡使用先須酒浸，並刷草了，卻蒸，從午至酉出。又用酥灸得所。寇宗衍義：肉蓯蓉，《圖經》以謂皮如松子有鱗，子字當為殼，於義為允。又曰：以酒淨洗去黑汁，作羹。黑汁既去，氣味皆盡，然嫩者方可作羹。老者苦，入藥少，則不效。《紹興本草》：肉蓯蓉，乃采根之藥，主治已載本經，出陝西，其狀有鱗甲如肉臘，厚者佳，味甘酸鹹，微溫無毒是矣。又有草蓯蓉一種，然形頗相似，止是枯燥，全無肉性，即不堪入藥矣。《陳衍寶慶本草折衷錄》，驗方用者名馬足。續說云：伯爾論馬受氣於丙又屬子午，故惟燥驍騰。舊說馬有遺瀝墮地，蓯蓉感其氣而生，故又號馬芝，宜其力能補壯也。真者壯如鯪鯉甲，尾鱗細薄而肉肥柔，味甘鹹而氣芬。郁切之則煤而有紋，咀之則化而無滓。不如是，則木下或土塹之上所生者，皆無甚力也。薄俗亦以芭蕉根、雞冠花梗等偽之。性寒味惡，施於滋補，豈無害欲？所以是齊方十柔元本用肉蓯蓉。注云：如無蓯蓉，則鹿茸可代。《事類全書》：肉蓯蓉最難辨，唯咀之即化都無滓者真。以刀切肉有細煤沙而無滓者，亦真也。金劉守真《保命集》：肉蓯蓉益陽道，命門火衰。《王姑古湯液本草》：蓯蓉，氣溫，味甘鹹酸，主五勞七傷。補陰中，除莖中寒熱痛，養五髒陰絕。益精氣，多子孫，婦人症瘕，膀胱邪氣、腰痛、止痢，久服輕身。命門相火不足。以此補之。元朱丹《溪本草衍義補遺》：肉蓯蓉屬土，而有水與火峻補精血，驟用反致動大便滑。河西自從混一之後，人方知其真形，何曾有所謂鱗甲。又云：蓯蓉養五髒，鎖陽代。蓯蓉用味甘可食，煮粥尤佳。補氣，平大便，虛而燥結虛而大便不閉者莫用。蓋蓯蓉難得真者，多是金蓮根，用鹽罨而為之，北方有草蓯蓉，名曰：列當，稍有補性，味稍有咸，實難倚仗羅太無說。《山居備用》：肉蓯蓉，凡使，先須以溫湯洗刮去粗鱗皮，切碎，以酒浸一日夜，瀝出焙乾，使如緩急要用，即酒浸煮過，研如膏，或焙乾使亦得。尚從善《本草元命苞》：肉蓯蓉為臣，亦可以生啖。味甘酸鹹，微溫無毒，主五勞七傷，除莖中寒熱痛，養五髒強陰。令婦人多生子，補中益精氣，強骨，悅精神。治男子絕陽不興，療女人絕陰不產。除婦室症瘕，帶下陰痛，止丈夫尿血遺歷泄精，壯陽道，暖腰膝，潤五髒，長肌肉。生於馬瀝，產在雁門，肉厚力緊，形扁柔潤。長六七寸，莖圓紫色，於五月五日采之。陰干。《圖經》云：三月采根，采時掘取中央好者，以繩穿陰干，至八月乃堪用。若依本經於五月五采，五月恐已老不堪，故多於三月采之入丸酒浸，日干淨稱。胡仕可《本草歌括》：肉蓯蓉是馬精生，主療勞傷補益精，女子絕陰今有子，男人陽絕亦能興。
　　【抱樸子】
　　《內篇至理卷》：菟絲蓯蓉之補虛乏。
　　【博聞錄】
　　最難辨，唯咀之即化無滓者真。以刀切肉有細煤沙而無滓者亦真也。
　　【山居備用】
　　煎當歸、蓯蓉、天麻、桔梗，俱換水三次，煮一日取汁。再用漿水浸一日，換三次出控干下飛密內火舀透為度。如吃，切作片子。
　　【食經諸品】
　　羊腎蓯蓉羹方，治五勞七傷。陽氣衰弱，腰腳無力，宜食羊腎一對，去筋膜細切。又一日肉蓯蓉一兩，酒浸二宿，刮去皴皮細切。有件藥和作羹看，蔥白鹽五味末，一如常法，空腹服之，
　　【太原志】
　　代州
　　【太平寰宇記】
　　朔州雲州
　　【甘肅志】
　　寧夏州，肅州
　　【元一統志】
　　崑崙崆峒之間所出。筆昌府會州
　　【郡縣志】
　　渭州保安軍，莫州保定路。唐縣曲陽縣，行唐以上皆土產。
　　骨艸蓉
　　【山海經】
　　《西山經》山番塚之山有草焉，其葉如蕙，蕙，香草，蘭屬也。或以蕙為薰葉，失之。音惠。其本如桔梗。本，根也，黑華而不實，名曰骨艸蓉。《爾雅》釋草曰：榮而不實謂之骨艸，音骨。食之使人無子。
　　芙蓉縣
　　【舊唐書】
　　《地理志》：芙蓉縣，舊屬牢州，貞觀十六年改夷州，二十年又改屬播州，開元二十六年廢，胡刀、王耶川兩縣並入。
