慕容德，字玄明，皝之少子也。母公孫氏，夢日入臍中，晝寢而生德。年未弱冠，身長八尺二寸，姿貌雄偉，額有日角偃月重文。博觀群書，性清慎，多才藝。慕容之僭立也，封為梁公，歷幽州刺史，左衛將軍。及日韋嗣位，改封范陽王，稍遷魏尹，加散騎常侍。俄而，苻堅將苻雙據陝以叛，堅將符柳起兵桴罕，將應之。德勸日韋乘釁討堅，辭旨慷慨，識者言其有遠略，日韋竟不能用。德兄垂甚壯之，因共論軍國大謀，言必切至。垂謂之曰：「汝器識長進，非復兵下阿蒙也。」枋頭之役，德以征南將軍，與垂擊敗晉師。及垂奔符堅，德坐免職。後遇日韋敗，徙於長安。符堅以為張掖太守，數歲免歸。及堅以兵臨江，拜德為奮威將軍。堅之敗也。堅與張夫人相失，慕容日韋將護致之，德正色謂日韋曰：「昔楚壯滅陳，納巫臣之諫而棄夏姬。此不祥之人，惑亂人主。戎事不邇女器，秦之敗師，當由於此。宜掩目而過，奈何將衛之也。」日韋不從，德馳馬而去之。還次榮陽，言於日韋曰：「昔勾踐捷於會稽，終獲吳國。聖人相時而動，百舉百全。天將悔禍，故使秦師喪敗，宜乘其弊以復社稷。」日韋不納。乃從垂如鄴。及垂稱燕王，以德為車騎大將軍，復封范陽王，居中鎮衛，恭斷政事。久之，遷司徒。於時慕容永據長子，有眾十萬。垂議討之，群臣鹹以為疑。德進曰：「昔三祖積德，遺訁永在耳，故陛下龍飛，不謀而會。雖由聖武，亦緣舊愛，燕趙之士樂為燕臣也。今永既建偽號，扇動華戎，致令群豎從橫，逐鹿不息，宜先除之，以一眾聽。昔光武馳蘇茂之難，不顧百官之疲，夫豈不仁？機急故也。兵法有不得已而用之，陛下容得已乎！」垂笑謂其黨曰：司徒議與吾同。二人同心，其利斷金，吾計決矣。」遂從之。垂臨終，敕其子寶，以鄴城委德。寶既嗣位，以德為使，持節，都督冀兗青徐荊豫六州諸軍事、特進、軍騎大將軍、冀州牧，領南蠻校尉，鎮鄴，罷留台，以都督專總南夏。魏將拓拔章攻鄴，德遣南安王慕容青等夜擊，敗之。魏師退次新城，青等請擊之。別駕韓卓進曰：「古人先決勝廟堂，然後攻戰。今魏不可擊者四，燕不宜動者三。魏懸軍遠入，利在野戰，一不可擊也；深入近畿，頓兵死地，二不可擊也；前鋒既敗，後陣方固，三不可擊也；彼眾我寡，四不可擊也。官軍自戰其地，一不宜動；動而不勝，眾心難固，二不宜動。城隍未修，敵來無備，三不宜動。此皆兵家所忌，不如深溝高壘，以逸待勞。彼二千里飯糧，野無所掠，久則三軍靡資，攻則眾旅多斃，師老釁生，詳而圖之，可以捷矣。」德曰：「韓別駕之言，良、平之策也。」於是召青還師。魏又遣遼西公賀賴盧率騎與章圍鄴，德遣其參軍劉藻請救於姚興，且參母兄之問，而興師不至，眾大懼。德於是親餉戰士，厚加撫接。人感其恩，皆樂為致死。會章、盧內相乖爭，各引軍潛遁。章司馬丁建，率眾來降，言章師老，可以敗之。德遣將追破章軍，人心始固。時魏師入中山，慕容寶出奔於薊，慕容詳又僭號。會劉藻自姚興而至，與太史令高魯遣其甥王景暉隨藻送玉璽一紐，並圖讖秘文，曰：「有德者昌，無德者亡。德受天命，柔而復剛。」又有謠曰：「大風蓬勃楊塵埃，八井三刀卒起來。四海鼎沸中山頹，惟有德人據三台。」於是德之群臣議以慕容詳僭號中山，魏師盛於冀州，未審寶之存亡。因勸德即尊號，德不從。會慕容達自龍城奔鄴。稱寶猶存，群議乃止。尋而寶以德為丞相，領冀州牧，承制南夏。德兄子麟自羲台奔鄴，因說德曰：「中山既沒，魏必乘勝攻鄴，雖糧儲素積，而城大難固，且人情沮動，不可以戰。及魏軍未至，擁眾南渡，就魯陽王和，據滑台而聚兵積谷，伺隙而動，計之上也。魏雖拔中山，勢不久留，不過驅掠而返。人不樂徙，理自生變，然後振威以援之。魏則內外受敵，使戀舊之士。有所依憑，廣開恩信，招集遺黎，可一舉而取之。」先是，慕容和亦勸德南徙，於是許之。隆安二年，乃率戶四萬，車二萬七千乘，自鄴將徙於滑台。遇風，船沒，魏軍垂至，眾懼，議欲退保黎陽。其夕，流澌凍合，是夜濟師。旦，魏師至而水畔，若有神焉。遂改黎陽津為天橋津。及至滑台，景星見於尾箕，漳水得白玉，狀若璽。於是德依燕元故事，稱元年，大赦境內，殊死已下，置百官。以慕容麟為司空，領尚書令，慕容法為中將軍，慕輿拔為尚書左僕射，丁通為尚書右僕射，自余封授各有差。初，河間有麟見，慕容麟以為己瑞。及此，潛謀為亂，事覺，賜死。其夏，魏將賀賴盧率眾附之。至是，慕容寶自龍城南奔至黎陽，遣其中黃門令趙思召慕容鐘來迎。鐘本首議勸德稱尊號，聞而惡之，執思付獄，馳使白狀。德謂其下曰：「卿等前以社稷大計，勸吾攝政。吾以嗣帝奔亡，人神曠主，故權順群議，以系眾望。今天方悔禍，嗣帝得還，吾將具駕奉迎，謝罪行闕，然後角巾私第，卿等以為何如？」其黃門侍郎張華進曰：「夫爭奪之世，非雄才不振。後橫之時，豈懦夫能濟！陛下若蹈匹婦之仁，舍天授之業，威權一去，則身首不保，何退讓之有乎！」德曰：「吾以古人逆取順守，其道未足。所以中路徘徊，悵然未決耳。」慕輿護請馳問寶虛實，德流涕而遣之。乃率壯士數百，隨思而北，因謀殺寶。初，寶遣思之後，知德攝位，懼而北奔。護至，無所見，執思而還。德以思閑習典故，將任之。思曰：「普關羽見重曹公，猶不忘先主之恩。思雖刑餘賤隸，荷國寵靈，大馬有心，而況人乎！乞還就上，以明徵節。」德固留之，思怒曰：周室衰微，晉鄭夾輔，漢有七國之難，實賴梁王。殿下親則叔父，位則上台，不能率先群後，以匡王室，而幸根本之傾，為趙倫之事。思雖無申胥哭秦之效，猶慕君實不生莽世。」德怒，斬之。晉南陽太守閭丘羨，寧朔將軍鄧啟方率眾二萬來伐，師次管城。德遣其中軍慕容法、撫軍慕容和等距之，王師敗績。德怒法不窮追晉師，斬其撫軍司馬靳環。初，符登既為姚興所滅，登弟廣率部落降於德，拜冠軍將軍，處之乞活堡。會熒惑守東井，或言秦當復興者，廣乃自稱秦王，敗德將慕容鐘。時德始都滑台，介於晉魏之間，地無十城，眾不過數萬。及鐘喪師，反側之徒，多歸於廣。德乃留慕容和守滑台，親率眾討廣，斬之。初，寶之至黎陽也，和長史李辯勸和納之，和不從。辯懼謀泄，乃引晉軍至管城，冀德親率師，於後作亂。會德不出，愈不自安。及德此行也，辯又勸和反，和不從。辯怒，殺和，以滑台降於魏。時將士家悉在城內，德將攻之。韓範言於德曰：「魏師已入城，據國成資，客主之勢，翻然復異，人情既危，不可以戰。宜先據一方，為關中之基，然後畜力而圖之，計之上也。」德乃止。德右衛將軍慕容雲斬李辯，率將士家累二萬餘人而出，三軍慶悅。德謀於眾曰：「符廣雖平，而撫軍失據，進有強敵，退無所託，計將安出？」張華進曰：「彭城帶山川，楚之舊都，地險人殷，可攻而據之，以為基本。」慕容鐘、慕容護、封逞、韓卓等固勸攻滑台。潘聰曰：「滑台四通八達，非帝王之居。且北通大魏，西接強秦，此二國者，未可以高枕而待之。彭城土曠人稀，地平無險，晉之舊鎮，必拒王師。又密邇江淮，水路通浚，秋夏霖潦，千里為湖。且水戰國之所短，吳之所長，今雖克之，非久安之計也。青齊沃壤，號曰『東秦』，土方二千，戶餘十萬，四塞之固，負海之饒，可謂用武之國。三齊英傑，蓄志以待，孰不思得明主以立尺寸之功？廣固者，曹疑之所營，山川阻峻，足為帝王之都。宜遣辯士馳充於前，大兵繼進於後。辟癌渾昔負國恩，必翻然向化。如其守迷不順，大軍臨之，自然瓦解。既據之後，閉關養銳，伺隙而動。此亦二漢之有關中、河內也。」德猶豫未決。沙門朗公素知占候，德因訪其所適。朗曰：「敬覽三策，潘尚書之議可謂興邦之術矣。今歲初，長星起於奎婁，遂掃虛危，而虛危，齊之分野。除舊布新之像，宜先定舊魯，巡撫琅邪，待秋風戒節，然後北轉臨齊，天之道也。」德大悅，引師而南，兗州北鄙諸縣翻降，置守宰以撫之。存問高年，軍無私掠，百姓安之，牛酒屬路。德遣使諭齊郡太守辟閭渾，渾不從。遣慕容鐘率步騎二萬擊之。德進據琅邪，徐兗之士附者十餘萬，自琅邪而北，迎者四萬餘人。德進寇莒城，守將任安委城而遁，以潘聰鎮莒城。鐘傳檄青州諸郡曰：「隆替有時，義列昔經，困難啟聖，事彰中懟Ｊ且孕王龍飛於危周，光武鳳起於絕漢，斯蓋歷數大期，帝王之興廢也。自我永康多難，長鯨逸網，華夏四分，黎元五裂。逆賊辟閭渾父蔚，昔同段龕阻亂淄川。太宰東征，剿絕凶命，渾於覆巢之下，蒙全卵之施，曾微犬馬識養之心，復襲凶父樂禍之志，盜據東秦，遠附吳越，割剝黎元，委輸南海。皇上應期，大命再集，矜彼營丘，暫阻王略。故以七州之眾二十餘萬，巡省岱宗，問罪齊魯。昔韓信以裨將伐齊，有徵無戰；耿以偏軍討步，克不移朔。況以萬乘之師，掃一隅之寇，傾山碎卵，方之非易。孤以不才，忝荷先軀皆都督元戎一十二萬，皆烏丸突騎，三河猛士。奮劍與夕火爭光，揮戈與秋月競色。以此攻城，何城不克？以此眾戰，何敵不平！昔竇融以河西歸漢，榮被於後裔；彭寵盜逆漁陽，身死於奴隸。近則曹嶷跋扈，見擒於後趙；段龕干紀，取滅於前朝，此非古今之吉凶，已然之成敗乎？渾若先迷後悟，榮寵有加。如其敢抗王師，敗滅必無遺燼。稷下之雄，岱北之士，有能斬送渾者，賞同佐命。脫履機不發，必玉石俱摧。渾聞德軍將至，徙八千餘家入廣固。諸郡皆承檄降於德。渾懼，將妻子奔於魏。德遣射聲校尉劉綱追斬於莒城。《魏書》雲：渾少子道秀自歸，請與父俱死。德曰：「渾雖不忠，而子能孝。」其特赦之。渾參軍張瑛常與渾作檄，辭多不遜。及此，德擒而讓之。瑛神色自若，徐對曰：「渾之有臣，猶韓信之有蒯通。通遇漢祖而蒙恕，臣遭陛下而嬰戮，比之古人，竊為不幸。防風之誅，臣實甘之，但恐堯舜之化未弘於四海耳。」德初善其言，後竟殺之。德遂入廣固。四年，僭即皇帝位於南郊。大赦，改元為建平。設行廟於宮南，遣使奉策告成焉。進慕容鐘為司徒，慕輿拔為司空，封孚為左僕射，慕輿護為右僕射。遣其度支尚書封愷，中書侍郎封逞觀省風俗，所在大饗將士。以其妻段氏為皇後。建立學官，簡公卿已下子弟及二品士門二百人為太學生。後因宴其群臣，酒酣，笑而言曰：「朕雖寡薄，恭已南面而朝諸侯，在上不驕，夕惕於位，可方自古何等主也？」其青州刺史鞠仲曰：「陛下中興之聖後，少康、光武之儔也。」德顧命左右賜仲帛千匹。仲以賜多為讓，德曰：「卿知調朕，朕不知調卿乎！卿飾對非實，故亦以虛言相賞。賞不謬加，何足謝也！」韓範進曰：「臣聞天子無戲言，忠臣無妄對。今日之論，上下相欺可謂君臣俱失」。德大悅，賜範絹五十匹。自是昌言競進，朝多直士矣。德母兄先在長安，遣平原人杜弘如長安問存否。弘曰：「臣至長安，不奉太後動止，便即西如張掖，以死為效。臣父雄年逾六十，未沾榮貴，乞本縣之祿，以申烏鳥之情。」張華進曰：「杜弘未行而求祿，要利情深，不可使也。」德曰：「吾方散所輕之財，招所重之死，況為親尊而可吝乎！且弘為君迎親，為父求祿，雖外如要利，內實忠孝。」乃以雄為平原令。弘至張掖，為盜所殺，德聞而悲之，厚撫其妻子。明年，德如齊城，登營丘，望晏嬰塚，顧謂左右曰：「禮，大夫不逼城葬。平仲，古之賢人，達禮者者也，而生居近市，死葬近城，豈有意乎？」青州秀才晏謨對曰：「孔子稱臣先人平仲賢，則賢矣。豈不知高其梁，豐其禮？蓋政在家門，故儉以矯世。存居湫隘，卒豈擇地而葬乎！所以不遠門者，猶冀悟平生意也。」遂以謨從至漢城陽景王廟，宴庶老於申池，北登社首山，東望鼎足，因目牛山而嘆曰：「古無不死！」憐然有終焉之志。遂問謨以齊之山川丘陵，賢哲舊事。謨歷對詳辯，書地成圖。德深嘉之，拜尚書郎。立冶於商山，置鹽官於烏常澤，以廣軍國之用。德故吏趙融自長安來，始具母兄凶問。德號慟吐血，因而寢疾。其司隸校尉慕容達因此謀反，遣牙門皇率眾攻端門，殿中師侯赤眉開門應之。中黃門孫進扶德逾城，隱於進舍。段宏等聞宮中有變，勒兵屯四門。德入宮，誅赤眉等，達懼而奔魏。慕容法及魏師戰於躋北之扌票榆谷，魏師敗績。其尚書韓卓上疏曰：「二寇逋誅，國恥未雪，關西為豺狼之藪，揚越為鴟號烏之林。三京社稷，鞠為丘墟；四祖園陵，蕪而不守，豈非義夫憤嘆之日，烈士忘身之秋！而皇室多難，威略未振，是使長蛇弗剪，封豕假息。人懷憤慨，常謂一日之安，不可以永久；終朝之逸，無卒歲之憂。陛下中興大業，務在遵養，矜遷氓之失土，假長復而不役；愍黎庶之息肩，貴因循而不擾。斯可以保寧於營丘，難以經措於秦、越。今群凶潛逆，繁有徒，據我三方，伺國瑕釁。深宜審量虛實，大校成敗，養兵厲甲，廣農積糧，進為雪恥討寇之資，退為山河萬全之固。而百姓因秦、晉之弊，迭相蔭冒，或百室合戶，或千丁共籍，依託城社，不懼火熏燒；公避課役，擅為奸宄，損風毀憲，法所不容。但檢令未宣，弗可加戮。今宜隱實黎泯，正其編貫，庶上增皇朝理物之明，下益軍國兵資之用。若蒙採納，冀裨山海。雖遇商鞅之刑，悅綰之害所不辭也。」德納之，遣其國騎將軍慕容鎮率騎三千，緣邊嚴防，備百姓逃竄。以卓為使持節、散騎常侍、行台尚書，巡郡縣隱實，得蔭戶五萬八千。卓公廉正直，所在野次，人不擾焉。德大集諸生，親臨策試。既而饗宴，乘高遠矚。顧謂其尚書魯邃曰：「齊魯固多君子。當昔全盛之時，接、慎、巴生、淳於、鄒、田之徒，蔭修檐，臨清沼，馳朱輪，佩長劍，恣飛馬之雄辭，奮談天之逸辯，指麾則紅紫成章，俯仰則丘陵生韻。至於今日，荒草頹墳，氣消煙滅，永言千載，能不依然！」邃答曰：「武王封比干之墓，漢祖祭信陵之墳，紼留心賢哲，每懷往事。陛下慈深二主，澤被九泉，若使彼而有知，寧不銜荷矣！」先是妖賊王始聚眾於太山，自稱太平皇帝，號其父為太上皇，兄為征東將軍，弟為征西將軍。慕容鎮討擒之，斬於都市。臨刑，或問其父及兄弟所在，始答曰：「太上皇帝蒙塵於外，征東、征西亂兵所害。惟朕一身，獨無聊賴。」其妻怒之曰：「正坐此口，以至於此，奈何復爾！」始曰：「皇後！自古豈有不破之家，不亡之國邪？行刑者以刀鐶築之，仰視曰：「崩即崩矣，終不改帝號。」德聞而哂之。時桓玄將行篡逆，誅不附已者。冀州刺史劉軌、襄城太寧司馬休之、征虜將軍劉敬宣、廣陵相高雅之、江都長張誕，並內不自安，皆奔於德。於是德中書侍郎韓範上疏曰：「夫帝王之道，必崇經略。有其時無其人，則弘濟之功闕；有其人無其時，則英武之志不申。至於能成王業者，惟人時合也。自晉國內難，七載於茲。桓玄逆篡，虐逾董卓，神怒人怨，其殃積矣。可乘之機，莫過此也。以陛下之神武，經而緯之，驅樂奮之卒，接厭亂之機，譬猶聲發響應，形動影隨，未足比其易也。且江淮南北，戶口未幾，公私戎馬，不過數百，守備之事，蓋亦微矣。若以步騎一萬，建雷霆之舉，卷甲長驅，指臨江會，必望旗草偃，壺漿屬路。跨地數千，眾逾十萬，可以西並強秦，北抗大魏。夫欲拓境開疆，保寧社稷，無過今也。如使後機失會，豪傑復起，梟除桓玄，布惟新之化，遐邇既寧，物無異望，非但建鄴難屠，江北亦不可冀。機過患生，憂必至矣。天與不取，悔將及焉。惟陛下覽之」。德曰：「自頃數纏百六，宏綱暫馳，遂令奸逆亂華，舊京墟穢。每尋否運，憤慨無懷。昔少康以一旅之眾，復夏配天。況朕據三齊之地，籍五州之眾，教之以軍旅，訓之以禮讓，上下知義，人思自奮，繕甲待釁，為日久矣。但欲先定中原，掃除逋孽，然後宣布淳風，經理九腹，飲為長江，懸旌隴阪。此志未遂，且韜戈耳。今者之事，王公其詳議之。」鹹以桓玄新得志，未可圖，乃止。於是講武於城西，步兵三十七萬，車一萬七千乘，鐵騎五萬三千，周亙山澤，旌旗彌漫，鉦鼓之聲，振動天地。德登高望之，顧謂劉車丸、高雅之曰：「昔谷阝克忿齊，子胥怨楚，終能暢其剛烈，名流千載。卿等既知投身有道，當使無慚昔人也。」雅之等頓首答曰：「幸蒙陛下天覆之恩，大造之澤，存亡繼絕，實在聖時。雖則萬隕，何以上報！」俄聞桓玄敗，德以慕容鎮為前鋒，慕容鐘為大都督，配以步卒二萬，騎五千，剋期將發，而德寢疾，於是罷兵。初，迎其兄子超於長安，及是而至。德夜夢其父曰：「汝既無子，何不早立超為太子。不爾，惡人生心。」寤而告其妻曰：「先帝神膽所敕，觀此夢意，吾將死矣。」乃下書以超為皇太子，大赦境內。子為父後者人爵二級。其月死，即義熙元年也。時年七十。乃夜為十餘棺，分出四門，潛葬山谷，竟不知其屍之所在。在位五年，偽謚獻武皇帝。
　　女水竭，德聞而惡之，因而寢疾。兄子超請祈女水，德曰：「人君之命，豈女水所知。」超固請，終不許。立超為太子。德死，超僭立。
　　
　　慕容超，字祖明，德兄北海王納之子。苻堅破鄴，以納為廣武太守，數歲去官，家於張掖。德之南征，留金刀而去。及垂起兵山東，苻昌收納及德諸子，皆誅之，納母公孫氏以耄獲免。納妻段氏方娠，未決，囚之於郡獄。獄掾呼延平，德之故吏也，嘗有死罪，德免之。至是，將公孫及段氏逃於羌中，而生超焉。年十歲而公孫氏卒，臨終授超以金刀，曰：「若天下太平，汝得東歸，可以此刀還汝叔也。」平又將超母子奔於呂光。及呂隆降於姚興，超又隨涼州人徙於長安。超母謂超曰：「吾母子全濟，呼延氏之力。平今雖死，吾欲為汝納其女以答厚恩。」於是娶之。超自以諸父在東，恐為姚氏所錄，乃陽狂行乞，秦人賤之，惟姚紹見而異焉，勸興拘以爵位。召見與語，超深自晦匿，興大鄙之，謂紹曰：「諺雲『妍皮不裹痴骨』妄語耳。」由是得去來勸無禁。德遣使迎之，超不告母妻乃歸。及至廣固，呈以金刀，具宣祖母臨終之言，德撫之號慟。超身長八長尺，腰帶九圍，精彩秀發，容止可觀。德甚加禮遇，始名之曰超，封北海王，拜侍中、驃騎大將軍、司隸校尉，開府，置佐吏。德無子，欲以超為嗣，故為超起第於萬春門內，朝夕觀之。超亦深達德旨，入則盡歡承奉，出則傾身下士，於是內外稱美焉。頃之，立為太子。及德死，以義熙元年僭嗣偽位，大赦境內，改元日太上。尊德妻段氏為皇太後，以慕容鐘都督中外諸軍、錄尚書事，慕容法為征南、都督徐、楊、兗南四州諸軍事，慕容鎮加開府儀同三司、尚書令，封孚為太尉，曲仲為司空，潘聰為左光祿大夫，封嵩為尚書左僕射，白余封拜各有差。後又以鐘為青州牧，段宏為徐州刺史，公孫五樓為武衛將軍、領屯騎校尉，內參政事。封孚言於超曰：「臣聞五大不在邊，五細不在庭。鐘，國之宗臣，社稷所賴。宏，外戚懿望，親賢具瞻。正應恭翼百揆，不宜遠鎮方外。今鐘等出藩，五樓內輔，臣竊未安。」超新即位，害鐘等權逼，以問五樓。五樓欲專斷朝政，不欲鐘等在內，屬有間言，孚說竟不行。鐘、宏俱有不平之色。相謂曰：「黃犬之皮，恐當終補狐裘也。」五樓聞之，嫌隙漸遘。初，超自長安行至梁父，慕容法時為兗州鎮南長史悅壽還謂法曰：「向見北海王子，天資弘雅，神爽高邁，始知天族多奇，王林皆寶。」法曰：「者成方遂詐稱衛太子，人莫辯之，此復天族乎？」超聞而恚恨，形於言色。法亦怒，處之處館，由是結憾。及德死，法又不奔喪，超遣使讓焉。法常懼禍至，因此遂與慕容鐘、段宏等謀反。超知而征之，鐘稱疾不赴，於是收其黨侍中慕容統、石衛慕容根、散騎常侍段封誅之，車裂僕射封嵩於東門之外。西中郎將封融奔於魏。超尋遣慕容鎮等攻青州，慕容昱等攻徐州，慕容凝、韓範攻梁父。昱等攻莒城，拔之，徐州刺史段宏奔於魏。封融又集群盜襲石塞城，殺鎮西大將軍余郁，青土振恐，人懷異議。慕容凝謀殺韓範，將襲廣固。範知而攻之，凝奔梁父。範並其眾，攻梁父克之，凝奔姚興，慕容法出奔於魏。慕容鎮克青州。鐘殺其妻子，為地道而出，單馬奔姚興。於時超不恤政事，畋游是好，百姓苦之。其僕射韓卓切諫，不納。超議復肉刑、九等之選，乃下書於境內曰：「陽九數纏，永康多難。自北都傾陷，典章淪滅，律令法憲，靡有存者。綱理天下，此焉為本。既不能導之以德，必須齊之以刑。且虞舜大聖，猶命皋陶作士，刑之不可已也如是。先帝季興，大業草創，兵革尚繁，未遑修制。朕猥以不德，嗣承大統，撫御寡方，致簫牆釁發，遂戎馬生郊，典儀寢廢。今四境無虞，所宜修定，尚書可召集公卿。至如不忠不孝若封嵩之輩，梟斬不足以痛之，宜致烹之法，亦可附之律條，納以大辟之科。肉刑者，乃經之先聖不刊之典，漢文易之，輕重乖度。今犯罪較多，死之者稍眾。肉刑之於化也，濟育既廣，懲慘尤深。光壽、建興中，二祖已議復之，未及而晏駕。其令博士已上參考舊事，依《呂刑》及漢、魏、晉律令，消息增損，議成燕律。五刑之屬三千，而罪莫大於不孝。孔子曰：『非聖人者無法，非孝者無親。此大亂之道也』。裂之刑，烹煮之戮，雖不在五品之例，然亦行之自古，渠彌之，著之《春秋》。哀公之烹，爰自中代。世宗都齊，亦愍刑罰失中，咨嗟寢食。王者之有刑糾，猶人之左右手焉。故孔子曰：『刑罰不中，則人無所措手足』。是以簫何定法令而受封，叔孫通以制儀為奉常。立功立事，古之所重。其明議損益，以成一代準式。周漢有貢士之條，魏立九品之選，二者孰愈，亦可詳聞。」群下議多不同，乃止。超母妻既先在長安，為姚興所拘，責超稱藩，求太樂諸伎，若不可，使送吳口千人。超下書遣群臣詳議。左僕射段暉議曰：「太上囚楚，高祖不回。今陛下嗣守社稷，不宜以私親之故而降統天之尊。又太樂諸伎皆是前世伶人，不可與彼，使移風易俗，宜掠京口與之。」尚書張華曰：「若彼侵掠吳邊，必成鄰怨。此既能往，彼亦能來，兵連禍結，非國之福也。昔孫權重黎庶之命，屈已以臣魏；惠施惜愛子之頭，舍志以尊齊。況陛下慈德在秦，方寸崩亂，宜暫降大號，以申至孝之情。權變之道，典謨所許。韓範智能回物，辯足傾人，昔與姚興俱為秦太子中舍人，可遣將命，降號修和。所謂屈於一人之下，伸於萬人之上也。」超大悅曰：「張尚書得吾心矣。」使範聘於興，及至長安，興謂範曰：「封愷前來，燕王與朕抗禮。及卿至也，款然而附。為依《春秋》以小事大之義？為當專以孝敬為母屈也？」範曰：「昔周爵五等，公侯異品，小大之禮，因而生焉。今陛下命世龍興，光宅西秦，本朝主上承祖宗遺烈，定鼎東齊，中分天耀，南面並帝。通聘結好，義向謙衝，使至矜誕，苟折行人，殊似吳晉爭盟，滕薛競長，恐傷大秦堂堂之盛，有損皇燕巍巍之美，彼我俱失，竊未安之。」頭怒曰：「若如卿言，便是非為大小而來。」範曰：「雖由大小之義，亦緣寡君純孝過於重華，願陛下體敬親之道，霈然垂愍。」興曰：「吾久不見賈生，自謂過之，今不及。」於是為範設舊交之禮，申敘平生，謂範曰：「燕王在此，朕亦見之，風表乃可，於機辯未也。」範曰：「大辯若訥，聖人美之。況邇日龍潛鳳戢，和光同塵。若使負日月而行，則無繼天之業矣。」興笑曰：「可謂使乎延譽者也。」範承間逞說，姚興大悅，賜範千金，許以超母妻還之。慕容凝自梁父奔於姚興，言於興曰：「燕王稱藩，本非推德，權為母屈耳。古之帝王尚興師征質，豈可虛還其母乎！母若一還，必不復臣也。宜先制其送伎，然後歸之。」興意乃變，遣使聘於超。超遣其僕射張華、給事中宗正元入長安。送大樂伎一百二十人於姚興。興大悅，延華入宴，酒酣樂作，興黃門侍郎尹雅謂華曰：「昔殷之將亡，樂師歸周；今皇秦道盛，燕樂來庭。廢興之兆，見於此矣。」華曰：「自古帝王，為道不同，權譎之理，會於功成。故老子曰：『將欲取之，必先與之』。今總章西入，必由余東歸，禍福之驗，此其兆乎」。興怒曰：「昔齊楚競辯，二國連師。卿小國之臣，何敢抗衡朝士！」華遜辭曰：「奉使之始，實願交歡上國，上國既遣小國之臣，及寡君社稷，臣亦何心，而不仰酬。」興善之，於是還超母妻。義熙三年，追尊其父為穆皇帝，立其母段氏為皇太後，妻呼延氏為皇後。祀南郊，將登壇，有獸大如馬，狀類鼠而色赤，集於園丘之側，俄而不知所在。須臾大風暴起，天地晝昏，其行宮羽儀皆振裂。超懼，密問其太史令成公綏，對曰：「陛下信用奸臣，誅戮賢良，賦斂繁多，事役殷苦所致也。」超懼而大赦。誕責公孫五樓等。俄而復之。是歲廣固地震，天齊水湧，井水溢，女水竭，河濟凍合，而澠水不冰。超正旦朝群臣於東陽殿，聞樂作，嘆音佾不備，悔送伎於姚興，遂議入寇。其領軍韓卓諫曰：「先帝以舊京傾沒，戢翼三齊，苟時遠未可，上智輟謀。今陛下嗣守成規，宜閉養士，以待賊釁，不可結怨南鄰，廣樹讎隙。」超曰：「我計已定，不與卿言。」於是遣其將斛谷提、公孫歸等率騎寇宿豫，陷之。執陽平太守劉千載、濟陰太守徐阮，大掠而去。簡男女二千五百，付大樂教之。時公孫五樓為侍中尚書，領左衛將軍，專統朝政，兄歸為冠軍、常山公，叔父頹為武衛、興樂公。五樓宗親皆夾輔轉左右，王公內外無不憚之。超論宿豫之功，封斛谷提等並為郡縣公。慕容鎮諫曰：「臣聞懸賞待勛，非功不侯。今公孫歸結禍延兵，殘賊百姓，陛下封之，得無不可乎！夫忠言逆耳，非親不發。臣雖庸朽，忝國戚藩，輒盡遇款，惟陛下圖之。」超怒，不答，自是百僚杜口，莫敢開言。尚書都令史王儼諂事五樓，遷尚書郎，出為濟南太守，入為尚書右丞，時人為之語曰：「欲得侯，事五樓。」又遣公孫歸等，率騎三千入寇濟南，執太守趙元，掠男女千餘人而去。劉裕率師將討之，超引見群臣於東陽殿，議距王師。公孫五樓曰：「吳兵輕果，所利在戰，初鋒勇銳，不可爭也。宜據大峴，使不得入，曠日延時，沮其銳氣。可徐簡精騎二千，循海而南，絕其糧運，別敕段暉率兗州之軍，緣山東下，腹背擊之，上策也。各命守宰，依險自固。校其資儲之外，余翻焚蕩，芟除粟苗，使敵無所資。堅壁清野，以待其釁，中策也。縱賊入峴，出城逆戰，下策也。」超曰：「京都殷盛，戶口眾多，非可一時入守。青苗布野，非可卒芟。設使芟苗守城，以全性命，朕所不能。今據五州之強，帶山河之固，戰車萬乘，鐵馬萬群，縱令過峴，至於平地，徐以精騎踐之，此成擒也。」賀賴盧苦諫，不從，退謂五樓曰：「上不用吾計，亡無日矣。」慕容鎮曰：「若如聖旨，必須平原用馬為便，宜出峴逆戰。戰而不勝，猶可退守。不宜縱敵入峴，自貽窘逼。昔成安君不守井陘之關，終屈於韓信；諸葛瞻不據束馬之險，卒擒於鄧艾。臣以為天時不如地利，阻守大峴，策之上也。」超不從。鎮出謂韓卓曰：「主上既不能芟苗守險，又不肯徙人逃寇，酷似劉璋矣。今年國滅，吾必死之。卿等中華之士，復為文身矣。」超聞而大怒，收鎮下獄。乃攝莒、梁父二戌，修城隍，簡士馬，畜銳以待之。其夏，王師次東莞，超遣其左軍段暉、輔國賀賴盧等六將步騎五萬，進據臨朐。俄而王師度現，超懼，率卒四萬就暉等於臨朐，謂公孫五樓曰：「宜進據川源，晉軍至而失水，亦不能戰矣。」五樓馳騎據之。劉裕前驅，將軍孟龍符已至川源，五樓戰敗而返。裕遣諮議眾軍檀詔率銳卒攻破臨朐。超大懼，單騎奔段暉於城南。暉眾又戰敗，裕軍人斬暉。超又奔還廣固，徙郭內人入保小城，使其尚書郎張綱乞師於姚興。赦慕容鎮，錄尚書、都督中外諸軍事。引見群臣，謝之曰：「朕嗣奉成業，不能委賢任善，而專固自由，覆水不收，悔將何及！智士逞謀，必在事危，忠臣立節，亦在臨難，諸君其勉思六奇，共濟艱運。」鎮進曰：「百姓之心，系於一人。陛下既躬率六軍，身先奔敗，群臣解心，士庶喪氣，內外之情，不可復恃。如聞西秦，自有內難，恐不暇分兵救人，正當更決一戰，以爭天命。今散卒還者，猶有數萬，可悉出金帛宮女，餌令一戰。天若相我，足以破賊。如其不濟，死尚為美，不可閉門坐受圍擊。」司徒慕容惠曰：「不然，今晉軍乘勝，有陵人之氣，敗軍之將，何以御之！秦雖與勃勃相持，不足為患。且二國連橫，勢成唇齒。今有寇難，秦必救我。但自古乞援，不遣大臣則不致重兵。是以趙隸三請，楚師不出；平原一使，援至從成。尚書令韓範，德望具瞻，燕秦所重，宜遣乞援，以濟時艱。」於是遣範與王薄，乞師於姚興。未幾，裕師圍城，四面皆合。人有竊告裕軍曰：「若得張綱為攻具者，城乃可得耳。」是月，綱自長安歸，遂奔於裕。裕令綱周城大呼曰：「勃勃大破秦軍，無兵相救。」超怒，伏弩射之，乃退。右僕射張華、中丞封愷並為裕軍所獲。裕令華、愷與超書，觀令早降。超乃遺裕書，請為藩臣，以大峴為界，並獻馬千匹，以通和好。裕弗許。江南繼兵相尋而至。尚書張俊自長安還，又降於裕。說裕曰：「今燕人所以固守者，外仗韓範，冀得秦援。範既時望，又與姚興舊昵。若勃敗後，秦必救燕，宜密信誘範，諂以重利，範來則燕人絕望，自然降矣。」裕從之，表範為散騎常侍，遺範書以招之。時姚興乃遣其將姚強率步騎一萬，隨範就其將姚紹於洛陽，並兵來援。會赫連勃勃大破秦軍，興追強還長安。範嘆曰：「天其滅燕乎！」會得裕書，遂降於裕。裕謂範曰：「卿欲立申包胥之功，何以虛還也？」範曰：「自亡祖司空世荷燕寵，故泣血秦庭，冀匡禍難。屬西朝多故，丹誠無效，可謂天喪弊邑而贊明公。智者見機而作，敢不至乎！」翌日，裕將範循城，由是人情離駭，無復固志。裕謂範曰：「卿宜至城下，告以禍福。」範曰：「雖蒙殊寵，猶未忍謀燕。」裕嘉而不強。左右觀超誅範家，以止後叛。超知敗在旦夕，又弟卓書忠無二，故不罪焉。是歲東萊雨血，廣固城門鬼夜哭。明年朔旦，超登天門，朝群臣於城上，殺馬以餉士，文武皆有遷授。超幸姬魏夫人從超登城，見王師之盛，握超手而相對泣。韓卓諫曰：「陛下遭百六之會，正是勉強之秋。而反對女子悲泣，何其鄙也！」超拭目謝之。其尚書令董銳勸超出降，超大怒，系之於獄。於是賀賴盧、公孫五樓為地道出戰，王師不利。河間人玄文說裕曰：「昔趙攻曹嶷，望氣者以為澠水帶城，非可攻援。若塞五龍口，城必自陷。石季龍從之，而嶷請降。後慕容恪之圍段龕，亦如之，而龕降。降後無幾，又震開之。今舊基猶在可塞之。」裕從其言。到是，城中男女患腳弱病者大半。超輦而升城，尚書悅壽言於超曰：「天地不仁，助寇為虐，戰士〔。日就凋隕，守困窮城，息望外援，天時人事，亦可知矣。苟歷遠有終，堯舜降位，轉禍為福，聖達以先，宜追許鄭之蹤，以存宗朝之重。」超嘆曰：「廢興，命也。吾寧奮劍決死，不能銜璧示生。」於是張綱為裕造衝車，覆以板屋，蒙之以皮，並設諸巧，城上火石弓矢無所施用。又為飛樓、懸梯、木幔之屬，遙臨城上。超大怒，懸其母而支解之。城中出降者相繼。裕四面進攻，殺傷甚眾，悅壽遂開門以納王師。超與左右數十騎出亡，為裕軍所執。裕數之以不降之狀，超神色自若，一無所言，唯以母托劉敬宣而已。送建康市斬之，時年二十六，在位六年。德以安帝隆安四年僭立，至超二世，凡十一年，以義熙六年滅。　
　　慕容熙之立也，年始十八，在位六年，年二十三，為馮跋所弒，時義熙三年也。超之立也，年始二十，在位六年，年二十六，為劉裕所執，送建康市斬之，時義熙六年也。當熙淫縱時，晉室雖微，劉裕甫起，姚秦元魏，氣焰方熾。至如辱檀、蒙遜、李日高及柔然、契丹、劉勃勃、吐谷渾之屬，日夕智力相吞噬，而熙實殘折余燼，偃然自得，恣為不道，樂其所以亡者，其愚馬矣固不足齒。而超雄偉有持守，累經多難，既歸依叔父，獲承舊物，而用匪其人，歲成大亂。乃欲烹為法，慘若申威，而又專固自矜，寡謀妄與，輕以區區之齊，挑撓江左。今日陷宿豫，明日取濟南，大邦為仇，兵連禍結，奸皮痴骨，首授國燼，何不思之甚乎！
　　
　　慕容鐘，字道明，德從弟也。少有識量，喜怒不形於色。機神秀發，言論清辯。至於臨難對敵，知勇兼濟，累進奇策，德用之頗中。由是政無大小，皆以委之，遂為佐命元勛。後公孫五樓規挾威權，慮鐘抑已。因觀超誅之，鐘遂謀反。事敗，奔於姚興，興拜始平太守、歸義侯。史臣曰：「慕容德以季父之親，居鄴中之重，朝危未聞其節，君存遽踐其位，豈人理哉！然稟俶儻之雄姿，韞從橫之遠略，屬分崩之運，成角逐之資，跨有全齊，竊弄神器，撫劍而爭衡秦魏，練甲而志靜荊吳，崇儒術以弘風，延讜言而勵己，觀其為國，有足稱焉。超繼已成之基，居霸者之業，政刑莫恤，畋游是好，杜忠良而讒佞進，暗聽受而勛戚離。先緒俄頹，家聲莫振。陷宿豫而胎禍，啟大峴而延敵，君臣就虜，宗廟為墟。跡其人謀，非不幸也。」贊曰：德實奸雄，轉敗為功。奄有青土，淫名域中。超承偽祚，撓其國步。廟失良籌，庭悲沾露。
　　
　　　慕容白曜，慕容元真之玄孫。父琚，歷官以廉清著稱，賜爵高都侯。卒於冠軍將軍、尚書左丞，贈安南將軍、并州刺史、高都公，諡曰簡。白曜少為中書吏，以敦直給事東宮。高宗即位，拜北部下大夫。襲爵，遷北部尚書。在職，執法無所阿縱，高宗厚待之。高宗崩，與乙渾共秉朝政，遷尚書右僕射，進爵南鄉公，加安南將軍。
　　劉彧徐州刺史薛安都、兗州刺史畢眾敬並以城內附，詔鎮南大將軍尉元、鎮東將軍孔伯恭率師赴之。而彧東平太守申纂屯無鹽，并州刺史房崇吉屯升城，遏絕王使。皇興初，加白曜使持節、都督諸軍事、征南大將軍、上黨公，屯於碻磝，以為諸軍後繼。白曜攻纂於無鹽城，拔其東郭。其夜纂遁，遣兵追執之，獲其男女數千口。先是，劉彧青州刺史沈文秀、冀州刺史崔道固並遣使內附，既而彧遣招慰，復歸於彧。白曜既拔無鹽，回攻升城。肥城戍主聞軍至，棄城遁走，獲粟三十萬斛。既至升城，垣苗、麋溝二戍拒守不下。白曜以千餘騎襲麋溝，麋溝潰，自投濟水死者千餘人。擊垣苗，又破之，得粟十餘萬斛，由是軍糧充足。先是，淮陽公皮豹子等再征垣苗不克，白曜以一旬之內，頻拔四城，威震齊土。顯祖嘉焉，詔曰：「卿總率戎旅，討除不賓，霜戈所向，無不摧靡，旬日之內，克拔四城，韓白之功，何以加此？雖升城戍將房崇吉守遠不順，危亡已形，潰在旦夕。宜勉崇威略，務存長轡，不必窮兵極武，以為勞頓。且伐罪弔民，國之令典，當招懷以德，使來蘇之澤，加於百姓。」升城不降，白曜忿之，縱兵陵城，殺數百人，崇吉夜遁。白曜撫慰其民，無所殺戮，百姓懷之。獲崇吉母妻，待之以禮。
　　劉彧遣其將吳壓公率眾數萬，欲寇彭城。鎮南大將軍尉元表請濟師。顯祖詔白曜赴之。白曜到瑕丘，遇患。時泗水暴竭，船不得進。壓公退，白曜因停瑕丘。會崇吉與從弟法壽盜彧盤陽城以贖母妻。白曜自瑕丘遣將軍長孫觀等率騎入自馬耳關赴之。觀至盤陽，諸縣悉降。
　　平東將軍長孫陵、寧東將軍尉眷東討青州，白曜自瑕丘進攻歷城。白曜乃為書以喻之曰：「天棄劉彧，禍難滋興，骨肉兄弟，自相誅戮，君臣上下，靡復紀綱。徐州刺史薛安都、豫州刺史常珍奇、兗州刺史畢眾敬等深睹存亡，翻然歸義。故朝廷納其誠款，委以南蕃。皆目前之見事，東西所備聞也。彼無鹽戍主申纂敢縱姦慝，劫奪行人，官軍始臨，一時授首。房崇吉固守升城，尋即潰散。自襄陽以東，至於淮海，莫不風靡，服從正化。謂東陽、歷城有識之士，上思安都之榮顯，下念申纂之死亡，追悔前惑，改圖後悟。然執守愚迷，不能自革。猥總戎旅，掃定北方。濟黃河知十二之虛說，臨齊境想一變之清風，踟時周覽，依然何極。故先馳書，以喻成敗。夫見機而動，周易所稱；去危就安，人事常理。若以一介為高，不悛為美，則微子負嫌於時，紀季受譏於世。我皇魏重光累葉，德懷無外，軍威所拂，無不披靡。固非三吳弱卒所能擬抗。況於今者，勢已土崩。劉彧威不制秣陵，政不出閫外，豈復能浮江越海，赴危救急。恃此為援，何異於蹄涔之魚，冀拯江海。夫蝮蛇螫手則斷手，螫足則斷足，誠忍肌體以救性命。若推義而行之，無割身之痛也，而可以保家寧宗，長守安樂。此智士所宜深思重慮，自求多福。」
　　道固固守不降，白曜築長圍以攻之。長孫陵等既至青州，沈文秀遣使請降。軍人入其西郛，頗有採掠，文秀悔之，遂嬰城拒守。二年，崔道固及兗州刺史梁鄒守將劉休賓並面縛而降。白曜皆釋而禮之。送道固、休賓及其僚屬於京師。後乃徙二城民望於下館，朝廷置平齊郡，懷寧、歸安二縣以居之。自餘悉為奴婢，分賜百官。白曜雖在軍旅，而接待人物，寬和有禮。獲崇吉母妻、申纂婦女，皆別營安置，不令士卒諠雜。
　　乃進討東陽。冬，入其西郭。三年春，克東陽，擒沈文秀。凡獲倉粟八十五萬斛，米三千斛，弓九千張，箭十八萬八千，刀二萬二千四百，甲冑各三千三百，銅五千斤，錢十五萬；城內戶八千六百，口四萬一千，吳蠻戶三百餘。始末三年，築圍攻擊，日日交兵，雖士卒死傷，無多怨叛。督上土人租絹，以為軍資，不至侵苦。三齊欣然，安堵樂業。克城之日，以沈文秀抗倨不為之拜，忿而箠撻，唯以此見譏。以功拜使持節、都督青齊東徐州諸軍事、開府儀同三司、青州刺史、濟南王，將軍如故。
　　四年冬見誅。初乙渾專權，白曜頗所俠附，緣此追以為責。及將誅也，雲謀反叛，時論冤之。
　　白曜少子真安，年十一，聞父被執，將自殺。家人止之，曰：「 輕重未可知。」真安曰：「王位高功重，若有小罪，終不至此。我何忍見父之死。」遂自縊焉。
　　白曜弟如意，亦從白曜平歷下，與白曜同誅。
　　太和中，著作佐郎成淹上表理白曜曰：
　　　　臣聞經疆啟宇，實良將之功；褒德酬庸，乃聖王之務。昔姜公杖鉞，開隆周之基；韓生秉旄，興鴻漢之業。故能賞超當時，名垂前史。若閫外功成，而流言內作，人主猜疑，良將懷懼，樂毅所以背燕，章邯所以奔楚。至如鄧艾懷忠，矯命寧國，赤心皎然，幽顯同見，而橫受屠戮，良可悲哀。及士治伐吳，〔九〕奮不顧命，萬里浮江，應機直指，使孫皓君臣，輿櫬入洛。大功亦舉，讒書驟至，內外唱和，貝錦將成，微晉武之鑒，亦幾於顛沛矣。每覽其事，常為痛心，聖主明王，固宜深察。
　　　　臣伏見故征南大將軍、開府儀同三司、青州刺史、濟南王慕容白曜，祖父相資，世酋東裔，值皇運廓被，委節臣妾。白曜生長王國，飲服道教，爵列上階，位登帝伯。去天安初，江陰夷楚，敢拒王命，三方阻兵，連城岳峙。海岱蒼生，翹首拯援。聖朝乃眷南顧，思救荒黎，大議廟堂，顯舉元將，百僚同音，僉曰惟允。遂推轂委誠，授以專征之任，握兵十萬，杖鉞一方。威陵河濟則淮徐震懼，師出無鹽而申纂授首。濟北、太原，同時消潰；麋溝、垣苗，相尋奔走。及回麾東掃，道固銜璧，盤陽、梁鄒，肉袒請命。於時東陽未平，人懷去就。沈文靜、高崇仁擁眾不朝，扇擾邊服。崔僧祐、蓋次陽、陳顯達連兵淮海，水陸鋒起，揚旌而至，規援青齊。士民豬豬，莫不南顧。時兵役既久，咸有歸心，而白曜外宣皇風，內盡方略，身擐甲冑，與士卒同，安撫初附，示以恩厚。三軍懷挾纊之溫，新民欣來蘇之澤。遂使僧祐擁徒弭旆，效順軍門；文靜、崇仁棄城竄海；次陽、顯達望塵南奔。聲震江吳，風偃荊漢。及青州克平，文秀面縛，海波清靜，三齊克定，逖彼東南，永為國有。使天府納六州之貢，濟泗息烽警之虞，開岱宗封禪之略，闢山川望秩之序。斯誠宗廟之靈，神算所授，然抑亦白曜與有力矣。
　　　　及氛翳既靜，爵命亦隆，榮燭當時，聲譽日遠。而民惡其上，妄生尤隙，因其功高，流言惑聽。巧偽亂真，朱紫難辨，傷夷未瘳，合門屠戮。鴻勳盛德，蔑爾無聞。有識之徒，能不悽愴。
　　　　臣謂白曜策名王庭，累荷榮授，歷司出內，世載忠美。秉鉞啟蕃，折衝敵國，開疆千里，拔城十二，辛勤於戎旅之際，契闊於矢石之間，登鋒履危，志存靜亂。及方難既夷，身膺高賞，受胙河山，與國昇降，六十之年，寵靈已極。觀其立功，足明機運，豈容僥倖，更邀非望者乎？且於時，國家士馬，屯積京南，跨州連鎮，勢侔雲岳。主將驍雄，按鉀在所，莫不殉忠死難，效節奉時。此之不可生心，白曜足知之矣。況潛逆阻兵，營岱厭亂，加以王師仍舉，州郡屠裂，齊民勞止，神膽俱喪，亡燼之眾不可與圖存，離敗之民不可與語勇哉！白曜果毅習戎，體閑兵勢，寧不知士民之不可藉，將士之不同己，據強兵之勢，因塗炭之民，而欲立非常之事，此愚夫之所弗為也。料此推之，事可知矣。
　　　　伏惟陛下聖鑒自天，仁孝宰世，風冠宇宙，道超百王。開國以來，諸有罪犯極刑，不得骸骨者，悉聽收葬。大造之恩，振古未有。而白曜人舊功高，嬰禍淪覆，名滅國除，爵命無紹。天下眾庶，咸共哀憐，方之餘流，應有差異。願陛下揚日月之光，明勳臣之績，垂天地之施，慰僵屍之魂。使合棺定諡，歿有餘稱。選其宗近，才堪驅策，錫以微爵，繼其絕世。進可以獎勸將來，退可以顯國恩澤。使存者荷莫大之恩，死者受骨肉之惠，豈不美哉！仰惟聖明，霈然昭覽，狂瞽之言，伏待刑憲。
高祖覽表，嘉愍之。
　　白曜弟子契，輕薄無檢。太和初，以名家子擢為中散，遷宰官。南安王楨有貪暴之響，遣中散閭文祖詣長安察之。文祖受楨金寶之賂，為楨隱而不言。事發，坐之。文明太后引見群臣，謂之曰：「前論貪清，皆雲克修，文祖時亦在中，後竟犯法。以此言之，人心信不可知。」高祖曰：「古有待放之臣，亦有離俗之士，卿等自審不勝貪心者，聽辭位歸第。」契進曰：「臣卑微小人，聞識不遠，過蒙曲照，虛忝令職。小人之心無定，帝王之法有常。以無恆之心，奉有常之法，非所克堪。乞垂退免。」高祖曰：「昔鄭相嗜魚，人有獻魚者，相曰『若取此魚，恐削名祿』，遂不肯受。契若知心不可常，即知貪之惡矣，何為求退？」遷宰官令，微好碎事，頗曉工作，主司廚宰，稍以見知。及營洛陽基構，征新野、南陽起諸攻具，契皆參典。太和末，以功遷太中大夫、光祿少卿、營州大中正，賜爵定陶男。正始初，除征虜將軍、營州刺史。徙都督沃野、薄骨律二鎮諸軍事，沃野鎮將，轉都督禦夷、懷荒二鎮諸軍事，平城鎮將，將軍並如故。轉都督朔州、沃野懷朔武川三鎮三道諸軍事，後將軍，朔州刺史。熙平元年卒，贈鎮北將軍、并州刺史，諡曰克。
　　初，慕容破後，種族仍繁。天賜末，頗忌而誅之。時有遺免，不敢復姓，皆以「輿」為氏。延昌末，詔復舊姓，而其子女先入掖庭者，猶號慕容，特多於他族。
　　契長子昇，字僧度。建興太守，遷鎮遠將軍、沃野鎮將，進號征虜將軍。甚得邊民情。
　　和第二子僧濟，自奉朝請稍轉至五校。耽淫酒色，不事名行。
　　契弟暉，歷涇州長史、新平太守，有惠政。景明中，大使於忠賞粟二百石。卒，贈幽州刺史。
　　孫善，儀同開府主簿。
