　　
　　《讀季遠詩卷，次泗州南山詩韻》
　　跳波亂清淮，一葉寄真賞。南山如高人，標格自矜爽。胡塵暗楚甸，絕境墮渺漭。空城草木春，戶外屨誰兩。悵望壺公龍，乘雲自來往。小詩若圖畫，彷彿見飛槳。從今淮上山，不落夢中想。
　　《誦鄒次魏詩，有讀山谷文一篇特奇麗，詩云：遠繼杜參謀，近追蘇玉局，此實錄也》
　　歌終白玉爛，夢覺黃糧熟。斯人已寂寥，皎皎在空谷。誰令黔首愚，竟坐城旦讀。光芒豐城劍，慟哭荊山玉。鄒郎乃其徒，閱世何燭局。高風渺不嗣，句法此遺燭。火攻真下策，弔古悼秦俗。麗山一炬燔，雞林萬金贖。
　　
　　《次韻張輝惠》詩三首
　　詩鄰可卜擬誅茅，好句人間見一毫。吟就缽聲應未絕，流傳紙價頓能高。謬成燕雀追黃鵠，已作蜻蜓避百勞。清夜月窗哦警句，霜梧風竹助蕭騷。
　　投老須營一把茅，晚親珠玉看揮毫。賦牛絕敏驚曹植，刻鵠無成愧伯高。已放閑身棲寂寞，時憑佳句洗塵勞。喜逢載酒經過客，老去無心作反騷。
　　老依背郭蔭堂茅，寒夜微吟自削毫。羨子筆回霜氣勁，驚人句與月魂高。極知蹇足追隨苦，便覺長須走送勞。因識盧郎是佳器，定能痛飲誦離騷。
　　《張子華作詩，誤用事。有詩訟其過，因次元韻》
　　咳唾成詩未許攀，腹中應著綺千端。畫蛇思巧因饒足，倚馬才高肯駐鞍。割肉固非方朔社，蒸壺曾入老盧盤。小瑕不掩千金璧，能事寧容俗眼看。子美以東方朔割肉為社日。東坡以鄭餘慶蒸壺為盧懷慎。
　　
　　《雜韻》四首
　　積雨生秋意，浮雲放晚晴。鍛聲寒野迥，橋影小溪清。
　　殘霞鋪瞑色，新月長圓輝。黃落樹滋本，夜眠人息機。
　　檐溜停清瀉，林聲息怒號。水浮秋色遠，山帶夕陽高。
　　宿雁猶驚渚，昏鴉已著林。野平雲散亂，江動月浮沉。
　　《絕句》五首
　　目送孤鴻獨倚樓，晚風吹淚更橫流。蕉花落處蠻煙碧，六十三程是白州。
　　雙魚來自瘴江濱，一讀家書一愴神。見說炎荒風土惡，可無神物護忠臣。
　　干戈擾擾恨何窮，南北東西任轉蓬。世事不堪長齟齬，胸中賴有氣如虹。
　　喜聞歸騎已揚鑣，載酒相迎不憚遙。我是武夷東道主，便同蠟履上岩。
　　竹繞茅檐水繞階，東風漸欲放春回。丁寧紅紫休爭發，待取山南刺史來。
　　《讀曾吉甫橫碧齋詩》
　　攜鋤引荒泉，偶步松崗北。冷然毛骨清，楚尾見秋色。稻氣馥初涼，檉除澹微日。緬懷小齋居，欞檻增岑寂。曠度減知聞，微吟數峰碧。若人端好修，珍駕動無跡。深窮伊水源，峻陟衡山極。終焉憩孔林，所樂惟自得。延和數酌醪，侑靜一編易。向來辱傾輸，洞見胸中白。思親道匪侔，既遠情不懌。矧余質冥頑，固未易刻畫。尊生有遐心，克己無全力。以茲畏所知，負負常夕陽。餘波儻時漸，玉汝天其或。
　　《偶書》
　　風急胡塵暗九州，岸巾長嘯一登樓。故園卻憶桐孫在，薄宦端為荔子留。湖海以南兵尚鬥，犬戎不死禍難休。似門推轂皆飛將，盍有清談謝傅流。
　　《讀韓子蒼呂舍人近詩》
　　詩人零落嘆才難，二妙風流壓建安。已見詞鋒推晉楚，定應臭味等芝蘭。鴻軒意氣慚交呂，鳳躍聲華敢望韓。咫尺煙塵不相見，它時惆悵隔金鑾。
　　
　　《讀王摩詰詩，愛其散發晚未簪，道書行尚把之句，因用烏韻賦古風十首，亦皆物外事也》
　　我生本江湖，歲月不可算。采藥游名山，所歷頗蕭散。一逢巢居翁，見謂於我館。酌泉啖松柏，每得造膝疑。行道不自力。殘發日已短。海上故不遠，謫限何時滿。仕宦五十年，所至不黔突。取魚固拾熊，挾兔那恨鶻。退歸息。誰敢書咄咄。屋穿每茨草，驢瘦可數骨。秋風忽已厲，落葉襯殘月。脫巾坐中庭，清冷入毛發。我愛古竹枝，每歌必三反。孤舟上荊巫，天末未覺遠。最奇扇子峽，恨不遂高遠。荊棘蜀故宮，煙水楚廢苑。至今清夜夢，百丈困牽挽。人生如寄爾，勿嘆流年晚。往歲著朝衫，晨起事如彙。告歸臥孤村，枯淡有餘味。閉門絕外慕，自謂真富貴。蕭然畢吾生，地下一增氣。裡翁戀兒女，小疾輒憂畏。惟窮可賒死，我在君亦未。萬金築華堂，千金教新音。不知憂患腸，著腳日愈深。今人喜議古，後亦將議今。使汝有子孫，聞之亦何心。鄭通擅銅山，死日無一簪。未死汝勿喜，吾溪多毒淫。往者游青城，猶及二三老。稽首出世師，數語窮至道。妻子真弊屣，棄去恨不早。俯仰能幾時，殘骸日衰槁。吾兒有奇骨，亦復至幽討。金丹倘可成，白髮何足掃。稚川師鄭君，才及一卷書。書大僅如著，度世蓋有餘。想其所論說，妙極軒昊初。內篇今雖存，亦復飽蠹魚。我欲探其原，蹇步空趑趄。安得插兩翅，從公游太虛。隱書有三景，字字當力行。寸地與尺宅，可以久汝生。溯流歸昆虛，堅守臨長城。一旦告成功，河塞黃金城。笙鶴適緱山，貂蟬朝玉京。即今修行地，千古名還嬰。子道室以還嬰名之。行年過八十，形悴神則旺。往來江湖間，垂老猶疏放。滄波浩無津，天遣遂微尚。剡溪掛風帆，漁浦理煙榜。奇雲出深谷，新月生疊嶂。興懷晉諸賢，誰能續遺唱。二十游名場，最號才智下。蹭蹬六十年，亦有茅一把。典衣租黃犢，乘雨耕綠野。西成得一飽，敢計泥沒踝。住久鄰好深，百事通乞假。秋高小甕香，相喚注老瓦。
　　《絕句》
　　惰游不能耕，心愧新春白。獻傲茅三間，主人終勝客。朝士腰下黃，山僧鼻端白。放翁俱笑汝，飽飯作閑客。溫溫地爐紅，皎皎紙窗白。忽聞啄木聲，疑是敲門客。雪晴蓼甲紅，雨足韭頭白。雖無萬錢具，野飯可留客。小兒勿大勤，使汝發早白。長為南畝民，殊勝東閣客。
　　《四日夜雞未鳴起作》
　　放翁病過秋，忽起作醉墨。正如久蟄龍，青天飛霹靂。雖雲墮怪奇，要勝常憫默。一朝此翁死，千金求不得。
　　《讀蘇叔黨汝州北山雜詩，次其韻十首》
　　暑耘日炙背，寒耕泥沒腳。眾人占膏腴，我獨治磽確。力盡功未見，厥土但如昨。豈惟窘糠秕，直恐轉溝壑。今年雨偈保天如相耕獲。屋傾未暇扶，且復補籬落。舊絮補破襦，生薪續微火。煢孤有凍死，自視亦已過。鄰翁冒風雪，鬥酒持飲我。尖圓擘霜蟹，丹漆飠丁山果。欣然共笑語，何止寬寒餓。布被擁更闌，招魂不須些。三山鏡湖上，出郭無十里。結廬非所擇，但取便薪水。間亦出從宦，安能慕園綺。地主卜林塘，亦復異子美。蘧方丈室，僅足容臥起。吾意本扁舟，陸居聊爾耳。祠官粟一囊，不瞻軀七赤。前年蒙寬恩，例許乞骸骨。聯翩三兒子，俱作鸛雀碧。賦祿雖上遠，亦足慰衰白。幅巾茅檐下，稱病謝來客。從今門前路，永掃車馬跡。舍北有漁磯，下臨清溪流。柳陰出朱橋，蓮浦橫蘭舟。蓴絲二三畝，采掇供晨羞。魚蝦雖瑣細，亦足贍吾州。人生常如此，安用萬戶侯。綠蓑幸可買，金印非所求。寓形百年中，如臂屈伸頃。少壯幾何時，已復墮衰境。老人喜自潔，臨澗漱綠淨。佛龕香事已，僧缽供煮餅。山茶試芳嫩，野果薦甘冷。不學萬錢廚，長漁取淮穎。岩石著幼與，風月思玄度。老子放浪心，常恐迫遲暮。安得世外人，握手相與語。吾宗甫裡公，奇辭賦漁具。高風邈不嗣，徒有吟諷苦。霜風吹短衣，何山不堪住。久病臥江村，發白面黧黑。艱難念溫飽，日夜積涓滴。聚壤糞園桑，荷鋤耘壟麥。苟失一日勤，農事深可惜。小兒念乃翁，卒歲共欣戚。望明年春，社雨泥一赤。德孫秀眉宇，慨然修初服。枯腸貝寧詩草，十飯九不肉。成童將覓舉，想見袍立鵠。先澤倘未衰，豈無五秉粟。汝能記吾言，並以告阿福。閉門勿雜交，一經萬事足。吾幼從父師，所患經不明，何當效侯喜，欲負能詩聲。亦豈劉隨州，五字矜長城。秋雨短檠夜，掉頭費經營。區區宇宙間，舍重取所輕。此身倘未死，仁義尚力行。
　　《讀杜詩偶成》
　　一念寧容事物侵，天魔元自是知音。拾遺大欠修行力，小吏相輕尚動心。千載詩亡不復刪，少陵談笑即追還。常憎晚輩言詩史，《清廟》《生民》伯仲間。城南杜五少不羈，意輕造物呼作兒。一門酣法到孫子，熟視嚴武名挺之。看渠胸次隘宇宙，惜哉千萬不一施。空回英概入筆墨，《生民》《清廟》非唐詩。向今天開太宗業，馬周遇舍非公誰？後世但作詩人看，使我撫幾空嗟咨。《讀李杜詩》濯錦滄浪客，青蓮澹蕩人。才名塞夫地，身世老風塵。士固難推挽，人誰不賤貧。明窗數編在，長興物華新。
　　《讀樂天詩》
　　放姬鬻駱初何有？常笑香山恨不攄。輸與此翁容易死，一身之外更無余。
　　《讀許渾詩》
　　裴相功名冠四朝，許渾身世落漁樵。若論風月江山主，丁卯橋應勝午橋。
　　《讀王季夷舊所寄詩》
　　燈前忽見季夷詩，淚灑行間不自知。醉別西津如昨日，露諗矯鷚訊嗍薄Ｓ柙誥╝塚與季夷別，遂不復相見。
　　《讀林逋、魏野二處士詩》
　　君復、仲先真隱淪，筆端亦自斡千鈞。閑中一句終難道，何況市朝名利人。
　　《讀宛陵先生詩》
　　李杜不復作，梅公真壯哉。豈惟凡骨換，要是頂門開。鍛煉無遺力，淵源有自來。平生解牛手，餘刃獨恢恢。歐尹追還六籍醇，先生詩律擅雄渾。導河積石源流正，維岳崧高氣像尊。玉磬↓》撬綴茫霜松鬱鬱有春溫。向來不道無評譏，敢保諸人未及門。
　　《讀陳秀才詩》
　　程子晚相得，居然一坐傾。心詩欲飛動，病眼為開明。英妙非凡質，衰遲畏後生。吾徒可相賀，吾字有長成。
　　《夜讀鞏仲至閩中詩有懷其人》
　　詩思尋常有，偏於客路新。能追無盡景，始見不凡人。細讀公奇作，都忘我病身。蘭亭盡名士，逸少獨清真。
　　《讀豳詩》
　　我讀《豳風?七月篇》，聖賢事事在陳篇。豈惟王業方興日，要是淳風未散前。屈宋遺音今尚絕，咸韶古奏更誰傳？吾曹所學非章句，白髮青燈一泫然。
　　《讀後漢詩》二首
　　賃舂老子吾所慕，垂世文章寧在多。詩不刪來二千載，世間惟有《五憶歌》。季英行年七十八，猶灌園蔬授六經。我欲圖之置齋壁，世無顧陸善丹青。
　　《讀唐人愁詩戲作五絕句》
　　少時喚愁作底物，老境方知世有愁。忘盡世間愁故在，和身忘卻始應休。清愁自是詩中料，向使無愁可得詩？不屬僧窗孤宿夜，即還山驛旅遊時。天恐文人未盡才，常教零落在蒿萊。不為千載《離騷》計，屈子何由澤畔來？我輩情鐘不自由，等閑白卻九分頭。此懷豈獨騷人事，三百篇中半是愁。飛雪安能住酒中，閑愁見酒亦消融。山家有力參天地，不放清樽一日空。
　　《讀近人詩》
　　琢雕自是文章病，奇險尤傷氣骨多。君看大羹元酒味，蟹螯蛤柱豈同科。
　　《雜題絕句》六首
　　少談王霸謀身拙，晚好《詩》《騷》學道疏。還有一籌差自慰，閉門不作公子書。莫笑花前白髮新，宣和人醉慶元春。何時道路平如砥，卻就清伊整幅巾。三生元是出家人，一念差來墮薦紳。二寸楮冠雙草履，天公還我水雲身。《黃庭》兩卷伴身閑，盤篆香殘日未殘。泛泛孤身似萍葉，始知天地不勝寬。年華偃蹇留不住，鬢雪縱橫耘更多。樂天不生夢得死，恨無人續《竹枝歌》。年來世念掃除盡，猶有閑吟頗自奇。安得陟釐九萬個，為君盡寫暮春詩。
　　《雜題》
　　松肪釀酒石根醉，槲葉作衣雲外行。指點人間獨長嘆，秋風又到洛陽城。山家貧甚亦支撐，時撫桐孫一再行。朝甑米空烹芋粥，夜缸油盡點松明。羊裘老人只念歸，安用星辰動紫微。洛陽城中市兒眼，情知不識釣魚磯。黍醅新壓野雞肥，茅店酣歌送落暉。人道山僧最無事，憐渠猶赴暮鐘歸。釣魚吹笛本閑身，正坐微官白髮新。著屐此生猶幾兩，可令復踏九衢塵。山光染黛朝如涇，川氣容銀暮不收。詩料滿前誰領略，時時來倚水邊樓。
　　《雜詩絕句》
　　世味漸闌如嚼蠟，惟詩直恐死方休。四時風月元無盡，萬里江山更擬游。一身頂踵無非病，兩飯齏鹽亦闕供。正可清言學夷甫，不須豪氣似元龍。枳籬莎徑入荊扉，中有村翁百結衣。誰識新年歡喜事，一雞一犬伴東歸。雞犬皆實事。身似匡廬老病僧，閉門一衲坐騰騰。雨聲驚覺長安夢，惆悵西窗夜半燈。
　　《戲題》
　　莫輕凡骨未飛騰，要勝人間粥飯僧。山路近行猶百里，酒杯一舉必三升。
　　《戲書觸目》
　　狸奴閑占熏籠臥，燕子橫穿翠徑飛。我亦人間好事者，憑攔小立試單衣。
　　《古風》
　　犧像薦清廟，餘才棄溝中。二者雖甚遠，殘生其實同。人當貴其身，豈復論窮通。寧為原上草，一寸搖春風。木生雖拱把，鮮不困斧斤。枯朽或可全，又以鄉故焚。嘉禾終釒至艾，豈獨草見耘。此理講已熟，要當尊所聞。
　　《擬古》
　　牛跡可使圜，羊角可使直。惟使剛者柔，造物不可得。世方貴軟熟，剛實不可為。為剛死道傍，已矣何所悲。君看一釣絲，能得幾日絡。君思幾州鐵，打此一大錯。目前豈不快，後悔將奈何。我非通神明，比汝更事多。寧忍千日飢，野葛不可烹。寧枉百里途，捷徑不可行。自古風俗壞，善士亦淪胥。橘柚禹包貢，後世稱木奴。坐臥北窗下，百事廢不治。脫粟與大布，衣食裁自支。溫飽豈不欲，違道予心悲。地不見先人，所冀向有辭。
　　《古意》
　　千金募戰士，萬里築長城。何時青月，卻照漢家營。夜泊武昌城，江流千丈清。寧為雁奴遠，不作鶴謀生。
　　《戲作絕句以唐人句終之》
　　雨細穿梅塢，風和上柳橋。山居無歷日，今日是何朝。回頭問童子，今夕是何年。靜對煎茶灶，閑疏洗藥泉。
　　《客從城中來》
　　客從城中來，相視慘不悅。引杯撫長劍，慨歡胡未滅。我亦為悲憤，共論到明發。向來酣鬥時，人情願少歇。及今數十秋，復謂須歲月。諸將爾何心，安坐望旄節。
　　《謝徐志父帳干惠詩編》
　　平生聞若人，筆墨極奇峭。相望二千里，安得接談笑。一朝獲其詩，驚喜逾素料。夜窗取吟諷，寒燈耿相照。春容清朝歌，縹緲蘇門嘯。蹴天浙江濤，照野楚山燒。每篇十過讀，玩味頭屢掉。正如啜名酒，雖愛不忍酹。看君亦華發，氣壓萬年少。予昔從茶山，尋賞三語妙。文章老不進，憔悴今可吊。誰知牛車鐸，黃鐘乃同調。願君時來過，勿恤俗子誚。
　　《謝王子林判院惠詩編》
　　文章有定價，議論有至公。我不如誠齋，此評天下同。王子江西秀，詩有誠齋風。今年入修門，軒軒若飛鴻。人言誠齋詩，浩然與俱東。字字若長城，梯衝何由攻。我望已畏之，謹避不欲逢。一日來叩門，錦囊出幾空。我欲與馳逐，未交力已窮。太息謂王子，諸人無此功。騎驢上灞橋，買酒醉新豐。知子定有人，詎必老鈍翁。
　　《觀渡江諸人詩》
　　中朝文有漢唐風，南渡詩人尚數公。正使詞源有深淺，病懷羈思亦相同。
　　《雜詩》
　　半年不讀書，顧影疑非我。乃知百年中，如此過亦可。書能作汝崇，識字果非福。明年倘未死，樂哉駕黃犢。伐性無蛾眉，腐腸無旨酒。齋居亦得疾，果無第一手。才不如嵇康，疏懶則過之。雖有絕交書，不作幽憤詩。
　　《偶觀舊詩書歡》
　　吾道運無畦畛，何至墮畦畛。醯雞舞甕天，乃復自拘窘。外物豈移人，子顧不少忍。鶴井與狐妖，正可付一哂。繁華夢境鬧，零亂空花員雨。可憐憨書生，尚學居易稹。我昔亦未免，吟哦啄肝腎。落筆過白雨，聚稿森束荀。幸能悟差早，念念常自憫。安得從碩儒，稽首謝不敏。
　　《四月二十八日作》
　　四月欲盡五月初，九十未及八十餘。開口何曾談世事，收身且復愛吾廬。行遍人間病不禁，鬢毛飽受雪霜侵。茅檐一夜蕭蕭雨。洗盡平生幻妄心。
　　《出遊歸臥得雜詩》
　　江天缺月西南落，村路寒雞一再鳴。自笑此身羈旅慣。野橋孤店每關情。江村何處小茅茨，紅杏青蒲雨過時。半幅生絹大年盡，一聯新句少游詩。眼明未了觀山債，力在猶能涉水行。莫笑軒然誇老健，身存終勝得浮名。壯歲經春在醉鄉，老來數酌不禁當。正須獨倚蒲團坐，領略明窗半篆香。兒扶行飯出柴扉，傴僂方嗟氣力微。道側偶逢耘叟，倚鋤閑話兩忘歸。久讀仙經學養形，未容便應少微星。一枝新鍛金鴉觜，更向名山屬刂茯苓。薺花如雪滿中庭，乍出芭蕉一寸青。老子掩關常謝客，短鋤菜伴園丁。晚交數子多才傑，誰肯頻來寂寞鄉。但寄好詩三四幅，絕勝共笑億千場。
　　《醉呤絕句》
　　少日沉迷汗簡青，如今毀譽兩冥冥。書生弄筆如何信，只合花前醉不醒。驅使難憑赤丁子，傳呼底用蒼頭兒。世間如夢身如寄，春去花空欲沉誰。牽經司禮人誰聽，是古非今世共憎。何似對花傾綠酒，自歌一曲醉騰騰。山遮水隔重重堠，雨練風柔處處花。一病半年能不死，又將此恨醉天涯。
　　《雜賦絕句》
　　地爐夜鷳軺鏝撐，瓦鬲甫晨烹豆粥香。不是有心輕富貴，從來吾亦愛吾鄉。病起胸中一物無，夢游信腳到華胥。覺來忽見天窗白，短發蕭蕭起自梳。終日才堪米一升，生涯略似草庵僧。濕薪不管晨炊晚，留得松肪代夜燈。出門信步作閑游，野廟村坊到處留。每伴樵夫嘗半舍，更隨牧豎采沿溝。半舍、沿溝，皆野果名。體不佳時看《周易》，酒痛飲後讀《離騷》。騎驢太華三峰雪，鼓棹錢塘八月濤。昔人莽莽荒丘裡，陳跡紛紛朽簡中。畢竟是非誰辨得？舉杯吾欲問虛空。百億須彌理固有，八九雲夢何足吞。天下廣居君識否？一間茅屋寄孤村。夢裡曾作南柯守，少時元是東陵侯。今朝半醉歸草市，指點青簾上酒樓。七十八十古來稀，行年九十固應衰。已興工部耳聾嘆，更和文公齒落詩。中年畏病杯行淺，晚歲修真食禁多。謝客杜門殊省事，一盂香飯養天和。齊民讓畔不爭桑，和氣橫流歲自穰。君看三山百家聚，更無一壟有遺蝗。今年蝗孽，獨三山過而不下，遂不為災。得雨郊原已遍耕，東家西舍多逢迎。前山雲起樹無影，別浦潮生船有聲。一身只付雞棲上，萬卷真藏椰子中。嘉定三年正月後，不知更醉幾春風。
　　《謝張廷老司理錄示山居詩》
　　憔悴經年客瘴鄉，把君詩卷意差強。古人三語猶嗟賞，況是珠璣滿錦囊。老覺人間萬事非，但思茅屋映疏籬。秋衾已是饒歸夢，更讀山居二十詩。
　　《夢海山壁間詩不能盡記，以其意追補》
　　碧海無風鏡面平，潮來忽作雪山傾。金橋化出三千丈，閑把松枝引鶴行。海上乘雲滿袖風，醉捫星鬥躡虛空。要知壯觀非塵世，鬥夜鯨波浴日紅。一劍能清萬里塵，讒波深處偶全身。那知九轉丹成後，卻插金貂侍帝宸。春殘枕藉落花眠，正是周家定鼎年。睡起不知秦漢事，一樽閑醉華陽川。
　　《曾仲躬見過，適遇予出，留小詩雲，次韻》
　　地僻元無俗客來，蓬門只欲為君開。山橫翠黛供詩本，麥卷黃雲足酒材。數樹山花草舍東，想公系馬落殘紅。那知老子耶溪上，正泛朝南暮北風。
　　《雜題絕句》
　　賀公在朝雅吳語，莊舄仕楚猶越吟。我幸歸休在閭巷，燈前感慨不須深。茅屋三間已太奢，乾柴白米喜無涯。非賢敢竊優賢祿，願拆蓴絲與蕨芽。半俸自春初不復敢請野花紅碧自爭春，村酒酸甜也醉人。解放舡頭便千里，不愁無處著閑身。湖堤疏瘦水楊柳，村舍殷紅山石榴。推戶本來隨意入，乞將因得片時留。
　　《癸丑正月二日絕句》
　　朱顏不老畫中人，綠酒追歡夢裡身。堪笑三山衰病叟，閉門寂寂過新春。菊叢抽綠滿枯亥艸，繞舍梅花已遍開。須信今春春事早，江鄉開歲有奔雷。
　　《太息》
　　太息貧家似破船，不容一夕得安眠。春憂水潦秋防旱，左右枝梧且過年。禱廟祈神望歲穰，今年中熟更堪傷。百錢斗米無人要，貫朽何時發積藏。北陌東阡有故墟，辛勤見汝昔營居。豪吞暗蝕皆逃去，窺戶無人草滿廬。
　　《無題》
　　碧玉當年未破瓜，學成歌舞入侯家。如今憔悴蓬窗裹，飛上青天妒落花。半醉凌風過月旁，水精宮殿桂花香。素娥定赴瑤池宴，侍女皆騎白鳳凰。出繭修眉淡薄妝，丁東環佩立西廂。人間浪作新秋感，銀闕瓊樓夜夜涼。
　　《數日不作詩》
　　吾詩郁不發，孤寂奈愁何。偶爾得一語，快如疏九河。黃流舞浩蕩，白雨助滂沲。門外無來客，花前自浩歌。
　　《得趙昌府寄予及子辶帳》
　　去國雙蓬鬢，還山一鹿車。壯慚稽古淺，老悔養生疏。俗態慵開眼，高吟獨起予。青燈對徐子，並為問何如。
　　《閑詠》
　　身似地行仙，心非欲界天。輿竿聲軋軋，巾角影翩翩。買菊穿苔種，懷茶就井煎。歸來書繞坐，隨處一欣然。久入春農社，新腰老衲包。紙裁微放矮，硯斷正須幽頁。髯簿能為祟，方兄任絕交。吾詩無好句，聊復當詼嘲。
　　《病中雜詩》
　　久病身猶困，閑游性已成。未停湯熨事，即理水雲程。投宿忘街陌，論交失姓名。最憐花塢好，恐是牡丹坪。自我居湖曲，漁樵日往來。只知年屢改，不覺老相催。小浦潮痕長，長堤草色回。逢春心事在，莫道已成灰。天遠不可問，將如此老何。老驚詩思退，貧欠藥錢多。剡縣尋僧宿，桐江買酒歌。市橋新柳色，又是一年過。
　　《七月二十四日作》
　　閑拂青銅一惘然，此生應老海雲邊。涼⑷齶鞘初就，幽鳥呼人夢不全。天上鵲歸星渚冷，月中桂長露華鮮。射胡羽箭凋零盡，坐負心期四十年。先少師宣和初，有贈晁公以道詩云：「奴愛才如蕭穎士，婢知詩似鄭康成。」晁公大愛賞。今逸全篇。偶讀晁公文集，泣而足之仕不逢時勇退耕，閉門自號景迂生。遠聞佳士輒心許，老見異書猶眼明。奴愛才如簫穎士，婢知詩似鄭康成。早孤遇事偏多感，欲續殘章涕已傾。
　　《無題》
　　畫閣無人晝漏稀，離尾∷劑揭酪饋ｎ瘟核燕春光到，筍柱羈鴻暖不歸。迎得紫姑占近信，裁成白糸寧寄征衣。晚來更就鄰姬問，夢到遼陽果是非。珠韝玉指擘箜篌，誰記山南秉燭游。結綺詩成江令醉，泉夢斷沈郎愁。天涯落日孤鴻沒，鏡裹流年兩鬢秋。不用更求驅豆術，人生離合判悠悠。車歷轆氈車赴密期，追歡最數牡丹時。新春欲近猶貪喜，舊家潛移不自知。寶鏡塵生鸞悵望，細箏弦絕雁參差。玉壺莫貯胭脂淚，從濕泥金帶上詩。金鞭朱彈憶春遊，萬里橋東罨畫樓。夢情曉風吹不去，書憑春雁寄無由。鏡中顏鬢今如此，幕下朋儔好在不。篋有吳箋三萬個，擬將細字寫新愁。
　　《笥中偶得去年二月都下數詩，有作》
　　昨佩魚符出鳳城，春風處處聽鶯聲。欲尋舊友半為鬼，重到西湖疑隔生。浮世正如投六簿，野人何意慕三旌。嚴州戍滿真當老，猶幸為民死太平。
　　《蜀僧宗傑來乞詩，三日不去，作長句送之》
　　看遍東南數十州，寄船卻溯蜀江秋。孤雲兩角山亡恙，斗米三錢路不憂。萬里得詩長揖去，它年挈笠再來不？放翁爛醉尋常事，莫笑黃花插滿頭。舊識姜邦傑於亡友韓無咎、許近屢寄詩來，且以無咎平日倡和見示，讀之悵然，作此詩附卷末。故人王骨已生苔，邂逅逢君亦樂哉。湖寺繫舟無夢去，京塵馳騎有詩來。醉中不敢教兒誦，看處常須盥手開。久矣世間無健筆，相期力斡萬鈞回。檢舊詩，偶見在蜀日江瀆池醉歸之篇，悵然有感江瀆池頭爛醉歸，青旗日晚插城扉。正馳玉勒衝紅雨，又挾金丸伺翠衣。老境漸侵歡意盡，舊游欲說故人稀。憑高三嘆君知否，倦益鳥無風亦退飛。
　　《呂氏子夔郎求詩》
　　乃祖身兼將相崇，諸孫玉立有家風。此郎已復塵埃外，他日相期氣類中。行己勤勤須自省，讀書要新功。果能哮吼如獅子，一瓣香應嗣放翁。
　　《六言絕句》
　　滿帽秋風入剡，半帆寒日游吳。問子行裝何在，帶問笑指葫蘆。不慕生為柱國，何須死向揚州。但願此身無病，天台剡縣閑游。愛馬能成一癖，結髦可忘百憂。我亦時時自笑，開編萬事俱休。遇捨生封萬戶，厄窮不直一錢。此是由來事爾，正須到處欣然。豪士以妾換馬，耕農賣劍買牛。我看浮名似夢，卻貪山水閑游。風細飛花相逐，林深啼鳥移時。客至旋開新茗，僧歸未拾殘棋。覓飽如籌大事，擁書似墮重圍。誤喜敲門客至，出看啄木驚飛。香煙觸簾不散，燈焰無風自搖。獨倚蒲團寂寂，忽聞山雨蕭蕭。
　　
　　《和韻戲索建中和詩》
　　功名未許冠凌煙，琢句投囊學閬仙。韞玉要今神物護，探珠豈待老龍眠。賓王頗欠新詩債，子美回償舊酒錢。自古逸才多滌器，醉來宜灑奪袍篇。世弼讀白樂天《放言》詩，放其體，依前韻，作數首見寄。因和答之，亦放樂天之體如簧巧語何須聽，似海侯門豈足游。太華崇高無棄土，滄浪合並納纖流。未要季子榮親印，已買陶朱佚老舟。藏器待時須大用，恥爭蝸角與蠅頭。駟馬華軒終得志，簞瓢茹且潛身。隨珠莫彈排空雀，和壁休投按劍人。畫史解衣須遇鑒，齊門鼓瑟信難親。索瘢洗垢從教謗，澡雪襟懷與道鄰。摶鵬休笑蓬蒿適，燕雀豈知鴻鵠游。顏跖賢愚終異域，渭涇清濁自殊流。綆長方可探深井，水淺安能泛大舟。獨愛樂天吟著句，輸贏終待局終頭。言行樞機宜慎發，利名韁鎖苦縈身。無非入市攫金客，誰似臨畦抱甕人。鴻雁弟兄猶列序，虎狼父子尚相親。刀錐不用爭蝸角，請學當時闕黨鄰。
　　《古詩寄游良臣兼簡陳國鎮》
　　齏鹽興淺知無策，謝絕歸來事清白。亂絲心緒尚紛如，時對風檐獨捫虱。會須稽古補前愆，赤水遺珠不難索。仰公學問又日新，磨礱幸偶謫仙人。遙知議論到佳處，眉間喜氣常津津。我慚縱跡浪萍梗，欲親木非幾嗟因循。飛雙寥落絕問幅，渴心依約生埃塵。以膠投漆貴耐久，回光借燭期知貧。情均骨肉非有素，白玉琢成心始固。莫學紛紛輕薄兒，世情翻覆成雲雨。登雲依舊高嵯峨，指掌江山勝概多。佳眠風物未入夢，疑泛靈槎游絳河。去曷來乘興須一往，飛觴爛醉橫秋波。膺門況有金閨彥，筆驅麗景森吟哦。悠悠此志遂何日，款段相期踏雪過。
　　
　　《王世英秀才出示曾卿詩求和》
　　投筆文章壯志休，烏經鶴訓漫心留。若為一見開青眼，解使三公出黑頭。望隴自應知可否，折潮須信妙源流。夜光明月無虛售，可忍庸人按劍求。
　　
　　同子充游堯祠，見交代李行正詩，追用李太白舊韻，因亦次韻呈子充俗物敗人意，作吏七不堪。去曷來東蒙遇歡友，角立傑出推江南。英材百汰揮利刃，夷量萬頃澄寒潭。弱齡文采照金殿，荏苒立境衣猶藍。銅章來踏瑕丘鼓，邑屋歡康無疾苦。春風郊外正酣酣，笑指叢祠雨驂舞。猛拋簿領亂回回，戲看油碧聲如雷。不遣韶光浪湮滅，桃已蒸霞柳飛雪。超然危立俯河干，抱城清泗嗚驚湍。謫仙秀句但碑板，無復真跡龍蛇蟠。君不見，聰明文思撫寰海，四表上下騰光彩。破椽欺魄爐無煙，豪氣英風亦何在。荒郊遺趾望中來，遐想千古令人哀。祖龍巡幸亦瑣瑣，從臣徒向蒼珉開。豪華豈復靈光殿，峻危誰知李武台。耿耿星河掛窗牖，未跨歸鞍猶捧手。同門早歲氣橫秋，年大飢寒依秩酒。俗儒醒醉尚不分，金馬玉鱗名遠聞。小顆嗚弦煩卓令，冷閣問字疲子雲。五斗不歸俱委瑣，邂逅為僚天贊我。金蘭縞糸寧未足誇，嵇呂命駕何其賒。官寺相望無百步，洋林正對河陽花。坐令莊舄吟忘越，亦復無心存魏闕。蒲酒相從未有涯，祭灶請鄰才一月。山谷以寒岩子詩十二首作槁書，詞筆俱絕。裴繼之出示求跋，因題絕句百篇詩已露玄關，欲免驚愚理亦難。招得使君來帳下，不應饒舌坐豐干。曾夢良傳惠然見存出闕字詩十有七篇，偶摭所遺成三篇紀謝未有歸資可買山，一封程奏便求閑。睢睢去後容爭席，碌碌羞來肯抱關。幻界已知都是夢，真心自要識無還。尊前袞袞聽名理，坐遣窮愁一破顏。清明時節訪溪山，消盡機心大智閑。元亮孤舟聊自棹，尚平家事不相關。叩門雖幸千金顧，戀德翻嗟半日還。並水幽亭同歷覽，應憐瓢飲政諮鍘＞尤宦裾障蚯釕劍誰識友媒伏帝閑。意氣雖吞雲夢澤，功名未羨玉門關。身常靜退緣知止，心不傾邪畏好還。但恐縉紳公論在，招延行見覲威顏。
　　
　　衛卿叔自青陽寄詩一卷，以飲酒、果核、餚味、烹茶、齋戒、清修、傷時等為題，皆紀一時之事，凡十七首為報自嘆杖頭無孔方，頭上貂蟬乏金黃。醉鄉遙遙道路長，傲窗新釀汲新涼。指點銀瓶難索嘗，空教金縷唱秋娘。遙想玳席行觴忙，繡段裝簾篩妙香。夢熟有時歸故鄉，賜我屈卮澆客腸。不堪羈寓天一方，無心佩紫兼懷黃。侍酒無由道路長，如意至今質西涼。箬溪竹葉倘許嘗，藝色何須留窈娘。緬懷星郎拋令忙，席上微聞雞舌香。支頤騰騰之醉鄉，惟有麴生可娛腸。席中珍核來異方，烏正綠金棖黃。大谷消梨紫蒂長，葡萄馬乳堆西涼。深秋楊梅有何嘗，羅浮定逢何二娘。洞庭霜栝苞苴忙，吳姬手擘三日香。可憐猶子留他鄉，終日忍飢如龜腸。闊展食前一丈方，羔兒釀酒鵝兒黃。千里蓴羹紫絲長，乳肫豐貯琉璃涼。れ炊怪嗟貌⒊ⅲ尊前何用綠珠娘。貊灸羌煮庖廚忙，碗面濃封龍腦香。魯衛勾吳莫誇鄉，南北兩烹慰中腸。客居貧病醫無方，忍飢面作瞿曇黃。楓葉蕭蕭風陣長，東廂曝背資滄涼。鄰家有酒難偷嘗，草書正藉公孫娘。家家刈熟畦丁忙，有口不識雲子香。令我馳神青儐紓杯粟有時來實腸。金杯制宅初奠方，夏木陰陰轉鸝黃。紫絲步陣百里長，魚軒像服池閣涼。笙歌嘈雜聞未嘗，何止一曲杜韋娘。珠履玳簪迎送忙，羅幃繡幕圍風香。須臾料理龍陽鄉，木奴千頭可充腸。靈芽胯底棋局方，茗碗班班金粟黃。食罷煮香消日長，莫遺姜鹽資胃涼。廩君所嫉裴不嚐，誰是纖纖捧碗娘。識取真腴那得忙，不是沙溪不入香。可須臾醉無何鄉，甘肥濃能腐腸。紙窗蒲團竹幾方，清曉聊翻經卷黃。禪心無累須眉長，坐回熱惱生清涼。月六腥膻口不嚐，眼靜不覷登伽娘。名利從渠朝市忙，像口輕飄柏子香。菰蓴大嚼蜻蛙鄉，不教藜莧徒集腸。淮南空說枕中方，鬼物豈解為金黃。虎龍自衛策最長，身閱寒暑無炎涼。王母蟠桃端可嘗，何必更值王卮娘。日月跳丸那覺忙，口中自有芝木香。雲裝羽帔入仙鄉，為公洗髓兼浣腸。玉車文華芝今省方，西風索索吹傘黃。反京宮闕秋草長，望風屑涕心淒涼。襲米叔用命嗟何嘗，義軍誰是竹園娘。黠羌何事追奔忙，大似濃薰返魂香。清蹕何時還都鄉，中興慰我九回腸。
　　
　　《雜詩》四首
　　有憂烏啼門，有喜鵲噪廬。主人聞啼噪，喜鵲唾老烏。吉凶實由人，烏鵲何與乎？但知預相報，其智各有餘。人智不如鳥，貪喜忌憂虞。遂於烏鵲間，憎愛乃爾殊。福至自福至，禍來貴先圖。二鳥孰有益，嗟哉主人愚。春蠶口吐絲，生人皆仰供。蜘蛛絲滿腹，只能打飛蟲。衣服與網羅，利害豈可同。蠶生旬月老，蜘蛛無春冬。蠶食惟草木，蜘蛛肉食豐。蠶以繭自縛，蜘蛛掛青空。蜘蛛有餘毒，春蠶有餘功。受報乃如此，天理不可窮。龜肉不可食，蟹螯不中卜。龜以殼自戕，蟹以味見戮。所養殊毅豹，所亡等臧丁Ｒ蛔闃祿己囋內外皆鴆毒。稽康坐才死，霍禹以勢族。樂哉蟹螯中，貯此老龜肉。江發岷山陽，河出崑崙趾。洲源既洪深，浩浩並眾水。東流至渤氵解，曲折萬餘里。經山無重數，過郡不知幾。海邊有小溪，近出海山裡。未能數里間，已接潮波起。到海雖則同，難與江河比。
　　
　　《書柏修兄詩尾》
　　覓句尤長五字中，只今惟有富清翁。解言泉搗空山練，不減澄江謝眺工。
　　《戲書簡逸詩後》
　　君詩頗似天韶女，淡抹濃妝總入時。翻笑岷峨老詞伯，西湖信口比西施。
　　《偶成》
　　滿酌東坡桂醑，更嘗張翰蓴羹。誰羨封侯蟻冗，醉鄉中寄餘生。墮甑了忘萬事，枝筇聊伴閑身。乞取五湖風月，搜歸吟句清新。
　　《偶書再用江字韻》
　　莫厭簡編舒捲，借君裴幾明窗。世路休休著腳，溺賢平地濤江。
　　《戲書》
　　客鬢先於蒲柳衰，秋風吹夢到茅茨。難亡情話團欒處，生怕權門尊沓時。知馬問牛類相准，棄人用犬猛何為。紛紛傳舍曾非泰，況覓檳榔欲諱飢。
　　《借東湖先生寄養直韻書淵明蘇公詩後》
　　元亮東坡百世師，人間夢事付痴兒。聞風遙酹一樽酒，擊節頻歌五字詩。清矣斂裳彭澤夜，悠然飽飯惠州時。誰言出處非同道，丘壑胸中兩崛奇。
　　《書少鼎秣陵詩卷》
　　勝處由來富秣陵，眼中領略句中新。孤桐朗玉有天律，明月清風無俗塵。今代主盟真戲我，平生作語豈驚人。碧雲暮合關心事，償復跫然寂寞濱。
　　
　　《無題》
　　風行水上偶成文，暖入園林自在春。換國雖工非我有，嘔心得句為誰珍。三生戒老詩堪畫，千古長庚筆有神。不可臨風嘆奔逸，簞瓢一笑舜何人。
　　
　　《雜詩》
　　方塘倒影青天淨，幽徑苔生綠蔭濃。春去得閑觀物化，吹涼醒睡喜支筇。孤山不復訪林逋，杖策東風踏碧蕪。九里蒼雲行曉徑，四圍碧玉照晴湖。雲際翻風斷雁斜，城陰日暮噪棲鴉。春容落景寒猶嫩，望盡遙天數縷霞。遠水兼天冷暮雲，驚風脫葉靜逾聞。蒲團宴坐都無事，只有山爐供夕熏。幽真在赤城隈，桂月蘿雲冷鬥台。猿鶴定能知我意，移文未怨晚歸來。景陽未下水雲鄉，梅影搖寒月一窗。歌枕夢能歸故隱，滿帆煙雨渡濤江。春事匆匆只可驚，暄和喜試曉衣輕。梅花爛熳渾如雪，只恐風生墮玉英。欣欣花木遞香紅，雲散天容靜碧空。恰是韶華濃似酒，柳絲澹蕩杏花風。從來甚愛水雲居，投老安閑且自如。瀹茗焚香方外友，白灰紅火養丹爐。臘後暄和若夏初，梅花催暖不容疏。從來准擬連旬賞，數月能忙雪不如。曉天梅潤喜追涼，湖上夷悠興自長。清耳要聞蒲禾畀雨，拿舟深入水雲鄉。清暑堂深日景遲，床頭書策夢回時。小欄閑倚薰風晚，一點紅榴綠萬枝。連旬梅雨暗人家，甚阻支筇一徑斜。待得晴明蔭新綠，追涼風帽倒烏紗。此生擾擾事無窮，脫得閑身石火中。聊種柴桑三徑菊，未輸嚴瀨一絲風。危亭欄檻倚江干，飯了登臨得暫閑。林木巧隨高下路，山容都在有無間。西窗忽見弄微明，甚喜江湖作晚晴。不憚雲霄遺暑濕，且無聒耳瀉坐聲。綠暗紅稀迷處所，梅黃雨細半陰晴。小軒坐夕無餘事，喜聽黃鸝一兩聲。飛去鶯兒黃一點，壓低梅子綠團枝。釣窗卷箔涼生坐，但覺新陰轉影遲。柳浪收時水拍天，湖邊宮殿影相連。悠揚笛韻惟秋徹，雨乃漁歌何處船。柑花開密玉嶙，香轉薰風滿坐聞。摘得一枝參鼻觀，不妨終日醒餘醺。佛頭山下雨隨風，倒海翻江一餉中。徙倚欄干便晴霽，湖光渺渺夕陽紅。一山孤秀隱溪雲，溪影涵光隔世紛。松竹徑深涼意透，衣巾不覺午風薰。道人身在水雲鄉，誦罷楞伽日正長。滿坐好風驅熱惱，一庭濃綠作清涼。輕雷隱隱初驚夢，小雨疏疏巧潤花。正是暄和好春色，常將詩酒賞年華。款段支揚鞭過雨村，沙平步穩轉山根。好花一簇牆頭見，深院誰家尚掩門。淅淅西風入小樓，樓中聽徹玉笙秋。不妨青竹搖殘夢，甚怯新涼攪客秋。澹煙疏雨耿寒林，一水涓涓淨不深。照影自憐逼搖落，歸塗未就更關心。
　　
　　《偶成》
　　金風簫瑟動疏穴，細雨霏微拂畫檐。籬菊半開家釀熟，自慚生理勝陶潛。古詩云：山僧須不飲，沽酒引陶潛。
　　《謝劉仲忱寵惠詩編》
　　久欽文采動簪紳，晚見佳篇妙入神。金自雞林酬去貴，珠從驪頷探來珍。越羅蜀錦工誰擬，陣馬風檣勇莫倫。四十年來無此作，自罷詞賦，迨今四十年。睢陽今繼少陵人。
　　
　　六月十八日作
　　三伏已過二，九夏欲賓秋。月林疏梧響，露圃幽花稠。故人有晁子，高喧今前修。勝地能館我，衰疾於焉瘳。山寂便午憩，井列共晨氵修。墳素共偃蹇，几杖亦夷猶。嗟哉作田苦，斛水車輪抽。暮歌宛如笑，達旦不肯休。新谷幸稍登，懼貽晚禾憂。安得蕩塵土盍，倒卷天河流。生意浹萬物，仁風扇九州。老餘亦蘇醒，然脫籠囚。眷言南山曲，仙袂追浮丘。
　　《六月十四日》
　　山色朝尤爽，溪聲夏亦寒。蹇予資固陋，所得是平寬。庭日荒苔蘚，林風老蕙蘭。石床聊可借，白月在松端。為問微園綺，何如喚孔賓。好山時步，幽澗或垂綸。塵遠知仙近，人疏覺道親。晚來微雨過，翠色媚松筠。
　　《嚴泰伯出示誠齋五詩，屬予繼聲，奉呈一首》
　　為愛此鄰好，誅茅試結廬。地臨平楚迥，堂枕一峰孤。乞子青霞佩，斟吾白玉腴。行行對金馬，謹莫戲侏儒。
　　《戲題》
　　深院鎖蛾眉，黃花一兩枝。晚來天氣好，渾似早春時。
　　又《口占小詩五首》
　　歸傳匆匆一過家，驛亭回首見梅花。絕知天漢朝宗近，去去方乘犯鬥槎。
　　蟬連夜語不勝清，歌枕僧窗蠟炬明。早是宋公懷抱惡，更禁庭樹作離聲。
　　歲月翩翩比擲梭，從公能幾別離多。梁州此去千山阻，病鶴無因借一柯。
　　四海同心閻貳卿，兩公相對眼長青。從今太史靈台夜，定奏梁州聚德星。
　　少年繆許憂時策，萬里空懷報主心。畢竟窮通吾有命，鷗盟未冷且重尋。
　　
　　《古意》
　　兔絲附樸木敕，佳木生高崗。弱蔓失所依，佳木徒倉倉。兩美不同根，高下永相望。相望無窮期，相思諒徒為。同車在夢想，忽覺淚沾衣。不恨歲月遒，但惜芳華姿。嚴霜萎百草，坐恐及茲時。盛年無再至，已矣不復疑。劉得《明彥集》祝弟以「夏雲多奇峰」為韻，賦詩戲成五絕出山幾何時，歸來便長夏。端居心不怡，散策長林下。為客厭城市，還家辭世紛。朝昏何所見，但有四山雲。閉門事幽討，歲月忽已多。客來無可問，輿君共弦歌。千時本已懶，胸次況亡奇。若問中林趣，婆娑只自知。炎蒸不可奈，雲氣滿前峰。向夕風吹盡，微聞遠寺鐘。
　　《偶題三首》
　　門外青山翠紫堆，幅巾終日面崔嵬。只看雲斷成飛雨，不道雲從底處來。
　　擘開蒼峽吼奔雷，萬斛飛泉湧出來。斷梗枯槎無泊處，一川寒碧自縈回。
　　步隨流水覓溪源，行到源頭卻惘然。始悟真源行不到，倚筇隨處弄潺緩。
　　《過高台攜信老詩集，夜讀上封方丈，次敬夫韻》
　　十年聞說信無言，草相逢又黯然。借得新詩連夜讀，要從苦淡識清妍。
　　《伯諫和詩云：邪色哇聲方漫漫，是中正氣愈鳴謾Ｓ櫛醬四聳ト舜有鬧妙。三嘆成詩，重以問彼》二首
　　任從耳畔妍聲過，特地胸中順氣萌。個裡詎容思勉得，美君一躍了平生。
　　闕裡當年語從心，至今跟蹤尚難尋。況君直至無心處，肯向人前話淺深。
　　《公濟和詩見閔耽書，勉以教外之樂，以詩請問》二首
　　至理無言絕淺深，塵塵剎剎不相侵。如雲教外傳直的，卻是瞿曇有兩心。
　　未必瞿曇有兩心，莫將此意攪儒林。欲知陋巷憂時樂，只向韋編絕處尋。
　　《福嚴讀張湖南舊詩》
　　樓上低回摻別袖，山中磊落見英姿。白雲未屬分符客，已有經行到處詩。
　　《抄二南寄平父因題此詩》
　　闕裡言詩得賜商，於貢、子夏，千秋誰復與相望。鄒汾孟子文中子。斷簡光前載，關洛張子、程子。新書襲舊芳。析句分章功自小，吟風弄月興何長。從容詠嘆無今右，此樂從茲樂未央。
　　《讀機仲景仁別後詩語，因及詩傳綱目，復用前韻》
　　道有默識無言傳，向來誤矣空談天。只今斷簡規蠹蝕，似向追蠡看蟲旋。始之古人有妙處，未遽秦谷隨飛煙。終然世累苦妨奪，下帷發憤那容專。一心正兩思鵠至，兩手欲救驚頭然。書空且復罷咄咄，屢舞豈暇陪仙仙。兩年罷詩止酒，故云。功名況乃身外事，我馬石兀日回鞭。解頤果值得水井，謂詩傳。鑒古亦會朝宗川。謂綱目。兩公知我不罪我，便可築室分林泉。十年燈下一夜語，閑日共賦舂容篇。
　　
　　《雜詩》
　　烹葵去王畿，剝棗在海角。歲序忽已周，月亦頻告朔。向來手中扇，今此已倦捉。尚嫌簿領繁，不厭朋友數。塵埃向奔走，文字費琢。途人有前知，子乃獨未覺。出門見大路，夫子焉不學。結髮在簡編，俗事方剌促。從來三十年，未見可宿。微官不能去，尚恐遭逼逐。歸則在念，所望一枝足。頻蒙故人娛，豈有鄰可卜。出門雖無車，徑自騎黃鵠。重尋置錐地，青燈一盂粥。飢蚊青而化，怒目虯兩鬢須。黃昏於我遇，且復少踟躕。肌膚恣啖囓，熟視不可驅。中宵盛徒當，意氣若有除。傷哉陷井虎，有時被囚拘。求食至搖尾，曾此蚊不如。雲龍困縷蟻，此語不可誣。
　　《京師新鄭與諸晁兄弟往還，前後數詩》
　　夜雨不嫌久，凜然天欲秋。客燈吹屢滅，細雨落還休。未許金張並，虛為雩阝杜游。江湖少歸夢，知為故人留。我發白已短，公愁安得長。牆根春薺老，瓶水臘梅香。侍立無天女，相隨有漫郎。平一湖海興，今夜宿連床。發短各已白，眼昏誰復明。殘春斷花柳，晚日閉柴荊。潦倒書常廢，驅馳夢或驚。尚於團聚樂，雖老未忘情。令弟窮顏蟲蜀，書生老仲舒。相招得共處，何往更安居。歲月塵埃外，桑麻雨露餘。送行無別物，圮上一編書。苦語相留極，虛床會宿頻。山東今出相，海內不無人。婦女能尊客，兒童不厭貧。長途有如遇，今日倍情親。
　　《無題》
　　德盛不狎侮，玄談多類俳。居然少壯語，無乃近齊諧。恨此達者趣，猶乖壯士懷。故當先復禮，方得盡梯階。聖學邈難繼，斯文當望誰。還能養志氣，且務攝威儀。曾子但三省，子長徒愛奇。從來要公處，本不在多知。心廣體故胖，意肅氣自屏。頹然萬物表，樂此一室靜。念君久安坐，轉覺此味勝。疏籬過野馬，破牖行日景。但令此意真，不必費譏評。想當溪山橫，更有松竹映。隱幾得晝眠，此固可補病。我病無能到處窮，子才安得尚漂蓬。如何共飲重陽酒，相對無聊似乃翁。重陽共采東籬菊，卻似乃翁年少時，顧我無能甘老病，相尋唯有向來詩。聞鐘即起待天明，客舍無聊坐五更。何日長風破巨浪，看渠萬里出門行。平生隨我飯脫粟，靜夜不眠尋細書。可見烏衣諸子弟，從來志業不如渠。學詩漸老轉銷聲，末路蒙公此日情。尚有文章能起疾，豈惟田裡解蚩。近郊稻成秋熟，繞郭溪山入晚晴。剩繞長廊和新句，不知庭下薄寒生。一任衙門可雀羅，時容歌枕聽懸河。因君小試屠龍手，要與午窗降睡魔。衾稠尚冷知春深，意緒無聊覺病侵。夜半改詩緣底事，向來余習立關心。胡虜安知鼎重輕，禍胎元是漢公卿。襄陽耆舊唯龐老，受禪碑中無姓名。禍昭作指柴門羅雀懶頻開，喜有新詩到眼來。聞道繫舟城腳底，莫乘溪漲便輕回。入秋多病渾無酒，學道無成卻讀書。莫謂窮居便寂寞，天涼猶枉故人車。疾病侵凌我亦衰，後王誰復更相知。可憐日落長安路，不見驊騮整轡時。
　　《夜涼早直尋李貽季，陸慶長所惠詩，有作》
　　夜長忘陰晴，忽聽檐雨滴。空房閉重門，涼氣通枕席。欣然欲攪被，如覓舊相識。那知庚伏內，得此睡通夕。起尋兩君詩，今我生氣力。成蹊長桃李，已自除荊棘。遠游得數士，舍此百無益。桃燈視皮膚，不顧蛟咬赤。因之不復寐，為子增嘆息。
　　《追成舊作》
　　滿江風月一船霜，無計留君只目狂。燈火隔簾香隔坐，無人知是竹枝娘。
　　《絕句》
　　雲海冥冥日向西，春風著意力猶微。無端一棹歸舟疾，驚起鴛鴦相背飛。過盡層城渡石樑，亂山千疊轉羊腸。草堂居士風流在，與種寒香蒲古堂。江城春色漲晴空，櫻杏漫山潑眼紅。溪轉路回人不見，藍輿十里度松風。雨濕平林松桂香，斷雲荏苒拂疏篁。江山故自可人意，從此歸休策最長。
　　《佛日縱步相尋索歸甚苦，戲成絕句》
　　相逢不可苦相催，只一作直到更深月上回。莫怪室空無侍者，夜窗相對有寒梅。
　　《戲成二絕句》
　　老讀文書兩不前，亦無餘地可逃禪。閉門省事群囂遠，唯有狸附日眠。病犬虺聵唯附日，懶貓藏縮尚逃寒。寧知兩馬霜風下，更有長途不道難。
　　《口占二首》
　　城北城南柳絮飛，街東街西鵓鴣啼。海陵三月與春別，一夜雨成三尺泥。風雨屬連春事休，十日九日轉城頭。雖無俗物敗人意，可使澄江消客愁。
　　《偶作》
　　去年芳草又萋萋，休嘆王孫猶未歸。更見春深送春雁，三三兩兩傍雲飛。
　　《偶作二絕》
　　不嫌贏病守繩床，世念紛紛久已降。一夜月明如白日，驟聞急雨打天窗。膏火從來只自焚，何曾野鶴駐雞群。如何死亦無公論，地下猶存衛府勛。鄙夫養病苦不足，諸公覓官常有餘。自是閑人不更事，可隨雲鳥更深居。
　　《擬古》
　　寒雞不能晨，苦雨自朝夕。上為雲雷巢，下乃龍窟宅。坐看陰外天，缺月桂殘魄。少來可喜人，牖戶陳玉帛。平生千萬年，略有二三策。牛山所種木，日在斤斧厄。念君十年心，使我雙鬢白。
　　《擬古》
　　西鄰有佳人，關戶納明月。月照衣上纓，同心為誰結。此結今幾時，未解心已折。隔林聞搗練，起坐更嗚噎。情人在萬里，我獨音問缺。不聞行路難，但見思歸切。年來契闊久，烈士或喪節。如何空床居，初未見短闕。胡馬與越鳥，本自無離別。草搖新霜白，秋送池水竭。君心有斷絕，妾恨無盈歇。
　　《題焦寺丞詩冊三絕》
　　一世奔波在別離，君家孝友獨天知。已令好夢傳消息，更有賓鴻效羽儀。路旁來報定何人，物理潛通自有神。想得三衢相見地，至今草木亦長春。河朔家人墮渺茫，江南風日正舒長。已知原上恿齏囋更入雲間鴻雁行。
　　《丁未二月上旬四首》
　　丞相憂宗及，編氓恐禍延。乾坤正翻覆，河洛倍腥膻。報主悲無術，傷時只自憐。遙知漢社稷，別有中興年。厄運雖雲極，群公莫自疑。民心空有望，天道本無知。野帳留黃屋，青城插宅旗。燕雲舊耆老，寧識漢官儀。羽檄從天下，於今久未回。如何半年內，不見一人來？周室仍遭變，宣王且遇災。猶存九廟在，咫尺得祈哀。主辱臣當死，時危命亦輕。誰吞豫讓炭，肯結仲由纓。灑血贍行殿，傷心望虜營。尚留儀衛否，早晚復神京。
　　《喜才仲兄弟至、偶成四十字》
　　落日下喬木，好風來暮船。徑思投轄飲，復作對床眠。寂寂驅愁外，紛紛著酒邊。平生五經笥，不直一囊錢。
　　《申端應時》
　　避亂久去國，遠游將抱孫。氛埃到湖嶠，愁難滿乾坤。氣力吾先老，風流子獨存。相逢能少駐，重為倒餘尊。
　　《謝人送詩》
　　堅坐少愉樂，欲行還滯淫。時蒙七字句，可慰十年心。歲晚日晷短，天寒霜雪侵。主人不厭客，敢辭酒杯深。
　　《讀東坡詩》
　　命代風騷第一功，斯文到底為誰雄。太山北斗攀韓愈，琨玉秋霜敵孔融。
　　不見陸機歸洛下，只聞張翰過江東。廣陵雅操無人繼，六十餘年一夢中。
　　
　　《戲作》
　　二子為丞分越邑，女兒隨婿過江南。莫言屋裡成岑寂，匹似當初只住庵。
　　《經筵講詩徹章進詩》
　　聖主承丕祚，於今歲幾遷。昭回光飠希物，剛健位乘乾。善治新更化，當陽獨攬權。誅釒且及共鯀，擢任列閎顛。曩日方謀始，宸心最急先。未遑親政理，首務辟經筵。恭儉甘晝室，尊嚴拱細旃。晝居勤已甚，坐侍禮無前。講徹詩三百，時逢運半千。諸儒深誦說，六義極摩研。俯閱毛公傳，旁參鄭氏箋。慨尋中古意，重是素王編。舊本三千首，終存十二篇。雖遭煨燼厄，所賴詠歌全。開跡因農事，安民在井田。成功時邁酌，興業大明綿。東國思平賦，南山樂得賢。艱難由後稷，勞來美周宣。起自紹熙載，迨茲嘉定年。關睢從肇彼，殷武遂終焉。寵數傳中旨，恩光被爾聯。神文期繼踵，元佑信齊肩。內廄頒雲騎，雕鞍絢錦韉。茗分龍焙品，香拂御爐煙。眾俊咸宣力，孤生亦備員。少時曾學仕，老去未忘筌。納祿誠休矣，歸耕久晏然。鋒車俄促召，梓裡謂登仙。詞禁容揮翰，天官命典銓。豈知侵莫境，重得侍甘泉。朽質何能報，孱軀殆欲捐。尚思求譎諫，海岳效塵涓。
　　《謝剡中沈元龍惠詩》
　　東陽何事到東州，百語曾無一語酬。深羨松筠無改葉，自言蒲柳已先秋。千金既覺成虛擲，雙壁還驚又暗投。別後未知何日見，但將吾道付滄州。
