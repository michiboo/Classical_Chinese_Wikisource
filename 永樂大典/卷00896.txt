　　《臨安邸中即事，且謝誠齋惠詩》：猶得十篇慰族思，坐吟行詠只相隨。豈無一個閒賓客，便有誰來得似詩。東風一夜轉西南，分外羈愁分外寒。秋里酒腸渾不放，一杯全似十杯寬。老來無復夢清都，到得清都卻守株。此子行期猶自拙，箇中能巧定應無。一去重來發已星，八年歸老臥漳濱。似曾相識滿天下，不信憐渠未有人。悶殺樓居隘似囚，一樓四壁障雙眸。趁睛下得樓來看，又被西風趕上樓。有愁無睡眠青青，鼠囓蟲吟到五更。不分小黥同作崇，呼牌也作百般聲。世事全無只恁閒，光陰閒里故相開。欲將睡去消磨日，睡得醒時日未闌。只作離家一月程，如今一月正飄零。定非官祿星臨命，想見流年是客星。急雨斜風一夜狂，客衾愁枕五更長。問君個裡情懷惡，不聽鵑啼也斷腸。挑燈拭眼聚詩材，捻斷須時句欲裁。判卻三更猶不寐，待渠明月過樓來。萬瓦叢中客里身，可憐虛度一番春。日長尋得寬心術，喚取門前賣卜人。男兒弧矢四方居，何以家為莫念渠。打撲精神希一遇，書來不必問何如。
　　
　　《程助教求詩》：殘山剩水帶離亭，送客煩君遠作程。真欲明年擊吳楫，白沙翠竹是柴荊。《藻侄比課五言詩，已有意趣，老懷甚喜。因吟病中十二首示之，可率昆季賡和，勝終日飽閒也》舊歲連新歲，涼床又暖床。山川屏里畫，時刻篆中香。畏壘安吾土，支離飽太倉。若教身便健，鶴背入繼楊。鹿紛紜夢，亡羊散亂心。眵昏遮眼讀，愁苦捻髭吟。幸覺行迷遠，其如臥病深。通身都放下，何用覓砭針。日暖衣猶襲，霄長被有棱。朝晡三飯，昏曉一紅燈。伴坐如幾，扶行瘦比藤。生緣堪入畫，寂寞憩松僧。繩倚扶枵骨，蒲團閣悴膚。事疑償業債，形類窘囚拘。空劫真常體，浮生幻化軀。箇中元不二，無語對文殊。軟熟羞盤饌，芳辛賓枕幃。候睛先曬席，占濕預烘衣。易粟雞皮皺，難培鶴骨肥。頭顱雖若此，虛白自生輝。數息憎晨清，伸眉愜晚晴。隙塵浮日影，忽穴嘯風聲。捫虱天機動，驅蛟我相生。偶然成一笑，栩栩足斬身輕。貴仕龜鑽，閒居馬脫革幾。冠塵昏舊制，帶眼剩新圍。堆案書郵少，登門刺字稀。掩關灰木坐，休示季咸機。目青浮珠危聲塵籟玉簫。秋懷潘鬢禿，午夢楚魂銷。注水瓶花醒，聽薪鼎藥潮。南柯何處是，斜日上廊腰。靜里秋先到，閒中晝自長。門闌疑泄柳，尸祝漫庚桑。腹已枵經笥，身猶試藥方。強名今日愈，勃莞憾牆。汗漬筇枝赤，苔封屐齒青。有醫延上坐，無客伉分庭。霽月鑽窗看，鳴禽側枕聽。莫嗔猿鶴怨，岫幌兩年扃。《偶然》偶然寸木壓岑樓，且放渠伊出一頭。鯨漫橫江無奈蟻，鵬雖運海不如鳩。躬當自厚人何責，世已相違我莫求。石火光中爭底事，賓親妝拾付東流。《再題白傅詩》：香山歲晚惜芳辰，索酒尋花一笑欣。列子御風猶有待，鄒生吹律強回春。若將外物關舒慘，直恐中途混主賓。此老故應深解此，逢場聊戲眼前人。
　　
　　《崔仲才問詩於予，作此贈之》日吾未此居，時已聞子名。墮地驥馬錄俊，破讀曩っ。過我不憚勞，琳琅照柴荊，圖史佩商榷，辭章嘆縱橫。寅綠托契末，歲月令崢嶸。相望百里遠，尚記十載情。袖中河梁句，規摹漢西京。賞子圭壁姿，愧我蜩蛩聲。城麋反見迫，欲語還自驚。斯文煨燼餘，作者夷跖並。苦苣不柰秀，涇流自為清。差池百年內，望子為長城。已知蓄積富，更在淘汰精。君看上歲田，寧可鹵莽耕。石久則穿，誓勿塞此盟。床頭有濁酒，會與子同傾。《讀呂居仁詩，有味其言，因祿致德裕隱軒中，且次其韻。余賞蒼煙窮谷之約於德裕，故末章及之》瓠落不解器，骯髒無緣官。朱郎抱此恨，終歲常鮮歡。家書破萬卷，生計才一簟。積憂苦薰心，獨以詩自寬。清於蟲鳴秋，淡若雲出山。老眼文無人，一見為解顏。菰蒲葭葦中，英才得任安。向來三日疑，共此一室閒。人事喜乖悟，比復會面難。鳴謎奪徒，臨淵痘萍洹Ｈ趙呂閒臏蓿百挽不一還。那知箕穎波，可以濯肺肝。我形已支離，乃學仍漫。會營南山廬，與子同歲寒。《次韻朱德裕讀豫章詩》：黔安老居士，平日漫為官。梁壞哀何補，韶亡續更難。真為漢玄嘆，寧知楚累看。會買皋比去，蘄無負此冠。事見集中。《秦七史慶臣好詩，而喜俠，飲之酒，而贈以是詩》踏遍荊吳鬢欲華，夢中煙雨暗三巴。白鹽赤米猶能飯，碧山獻清流便當家。子黨昔誰憐范叔，吾門今始識劉叉。與鳥斯賊食雖堪笑，相祝無勞置齒牙。《偶成六言》：筠簞歌眠露夜，蒲團趺坐花時。莫嘆老驥千里，且喜鷦鷯一枝。
　　
　　《讀葉子元詩題其後》：心閒誤比遊絲轉，境勝空疑渴焰流。我已輸君聞早覺，醉吟都與日中收。《薛景石兄弟問詩於徐道暉請使行質以子錢畀之》：彈丸舊是吟邊物，珠走錢流義自通。認得徐家生活句，新來欄典諱詩窮。《題孫季蕃詩》：子美太白常住世，佳人栩栩夢魂通。瀉落天河澆汝舌，移來不周盪汝胸。千家錦機一手織，萬古戰場兩峰直。孰南孰雅喚莫前，虛蕭浪管吹寒煙。
　　
　　《古詩》
　　處身乾坤中，適意乃其常。貧賤亦天然，尤怨徒自傷。平生賦命薄，守己豈不良。量分稍過差，神理翻百殃。苟無濟世具，希進未免狂。鄙哉綿上人，遠跡空潛藏。市朝車馬喧，不礙松菊芳。何妨著衣冠，用舍姑逢場。倘無僥倖心，世亦不見戕。十旬五旬病，三日兩日餓。閉門本求安，歲月不可過。秋成尚百日，急迫如星火。西風吹楸林，木葉朝來墮。夕陽下城頭，蟋蟀鳴戶左。褰裳臨溪水，照影非昔我。悲歌動鄰里，慘慘風滿座。懷深聲愈淒，辭絕意難和。人生一世間，太半逢坎坷。為樂須及時，倏忽傷老大。西風正浩蕩，出門無所尋。強起理菊花，聊以慰我心。傍籬見南山，經旬阻秋霖。豈不欲傲遊，慮此泥濘深。涼飈帶寒煙，暝色著高林。歸鳥未遑棲，風葉吟。遊子悲故鄉，感嘆歲月深。一室蔽蓬蒿，空壺絕孤斟。徘徊東牆下，仰視林端參。耿耿夜何長，白露濕衣襟。初日照池底，游魚戲漣漪。落日延西林，蜻蜓弄斜暉。忘情體自適，不但禽鳥微。以茲慰心胸，富貴如何違。舍策看清溪，步臨型扉。青天委長流，孤雲無所依。居然忘物我，身世忽若遺。凡人種園花，但取紅紫麗。今我種園花，所樂在生意。侵晨草露濕，園林有清氣。寢興不裹首，散策繞花次。次第除繁枝，分明去浪蕊。客至旋結襟，舍柯惜餘味。新稍才過屋，弱干漸拂地。是中有深趣，欣然心自慰。送客出河門，返手閉籬關，歸來懸午窗，坐看屋上山。眾雛困未覺，搗藥聲已殘。倦鳥止不飛，雞犬亦在欄。高林靜白日，時覺鳥聲閒。寂寂窮巷中，翳翳桑柘間。不妨麻稻香，無時來鼻端。《古詩四首呈劉行簡給事丈》人生寄寒暑，銷鑠如然薪。但見烈火炎，倏忽糜灰塵。不過數十改，即已無此身。豈不甚哀哉，言之為酸辛。達士易與足，一飽即自伸。遇者運多途，貪婪喪其真。如此不飲酒，徒為世上人。一室守丘壑，四海無遐想。樂此鄰里歡，坐閱草木長。燕寢北窗下，枕幾遂俯仰。清風動柴荊，白日照窮巷。接目有佳色，到耳無驚響。樂哉心跡安，庶保神氣養。百年茅檐下，邈矣千載上。少年負豪氣，乃心在有為。天下非我能，胡為久棲棲。聖賢既在上，治具皆設施。一廛為天氓，豈不樂在茲。但願禾黍肥，富貴從此辭。雨露被東皋，草木含華滋。一物遂生成，仰荷皇天私。努力且加餐，已矣復何期。人無百年期，乃為千歲根。蓄積為眾芻鳥，此意古所敦。憫余貧賤士。窘束未易論。今歲夏潦至，信宿水浸門。舊粟已告竭，新稼無一存。朝分糠米乞餐，暮掇藜藿吞。一身未保活，況敢念子孫。雖雲傷我懷，賦命不可奔。未死尚為氓，一息猶天恩。
　　《絕句》
　　小雨歸溪北，微雲沒舍西。地暄鸚鵡斗，日暖鷓鴣啼。
　　《無題》二首
　　春風桃李容，能得機時好。誰憐澗底花，自對春風老。可惜花無主，分明枉過春，誰憐桃李艷，卻屬路行人。
　　《絕句》三首
　　楚天落日暮雲浮，痛飲狂歌不覺愁。醉眼山光似鄉曲，怎知身在漢江頭。漢口風光惱殺人，綠楊無數繞江津。草堂日日來新燕，釣艇時時得錦鱗。大別寺前春草深，鳳棲山下漢江清。空材野隴誰為主，賴有流移旅客耕。
　　《表侄趙文鼎監稅傳老拙所定九品杜詩說正宗作詩告之》
　　平生竭力參詩句，久矣宜搜見機杼。豈惟蘊蓄撤遮欄，要使幽深盡呈露。君今學詩叩妙理，頗已具眼識精粗。他年陶冶融心神，好與造化開門戶。讀之便感誰使然，若見其事在其處。會須體物奪天機，便可分庭抗李杜。風騷樂府久寂寞，但見坡谷正馳鶩。君才妙齡中科選，第恐此道非先務。詩分九品吾所創，妄與正宗辟行路。君今持此欲誰論，勿使群言生謗怒。
　　
　　《代家君答聞老詩》三首
　　已下奉祠侍親歸鄉後作。流水高山舉似誰？我慚善聽匪鍾期。三詩歷歷皆可語，彷彿當時病可師。附熱銜泥不足言，爾來杖錫亦紛然。不趨爐炭趨寒谷，青白於中覺汝賢。江山天借使詩昌，太守風流似沈郎。莫作推敲沖導其，好攜佳句過黃堂。
　　《讀章嘉甫詩》：句法亡來久，詩壇忽有人。看君哦字苦，勝我食芝新。國史空遺恨，竿門未識真。尚須樽酒細，非效捧心顰。
　　《次季弓弓攵索楊繼甫詩》：詩來得得巧搜尋，清似壺水洗我心。白雪陽春皆絕唱，高山流水欠知音。秦淮淼淼涵秋影，楚岸迢迢起夕陰。此際須君速相就，寒鴉趁侶欲投林。
　　《再用韻》：愛山欲作抄秋尋，薄宦遲回倦壯心。排遣牢愁須魯酒，激揚逸氣和春音。歸與物色荒山徑，晚矣功名惜寸陰。寂寞孤芳聊自守，不殊蘭芷在深林。
　　
　　《張子囗水求予詩為賦此》窮冬溯荊江，風急波濤怒。張君一葉舟，追逐任掀舞。時從古岸傍，頗得班荊語。君家岷山下，鬚眉挾風雨。萬里垂橐歸，問君何自苦。兩兒才過膝，秀色隱眉宇。昨者試省中，旁觀正如堵。誦書聲琅琅，亦復記訓詁。呼前與酬答，進止良應短。我為三咨嗟，每見必摩拊。祝君須愛惜，事業貴有序。美質在陶冶，如器無苦窳。道遠方愁予，速成戒自古。可使利慾風，居然熏肺腑。良心人所同，愛敬發端緒。岷江本一勺，東流貫吳楚。但當養其源，日進自莫御。君歸閉門思，予言或可取。
　　《馬上口占》向來一雪壓霾昏，曉跨征鞍傍水村。七十二峰俱玉立，巍然更覺祝融尊。
　　《偶作》世情易變如雲葉，官事無窮類海潮。退食北窗涼意滿，臥聽急雨打芭蕉。
　　《偶成》公庭過午無餘事，退食歸來默坐時。晴日半窗香一樓，陽來消息只心知。
　　《謝用椽惠詩》一見知心事，旋觀慰目評。慈祥漢循吏，儒雅魯諸生。莫作周南漢，終期冀北程。新詩連夜讀，梅影伴孤清。
　　
　　《讀淵明詩》少年喜讀書，晚悔昔草草。迨今得書味，又恨身已老。淵明非生面，稚歲識已早。極知人更賢，未契詩獨好。塵中談久睽，暇處日偶到。故交了無改，乃似未見寶。貌同覺神異，舊玩出新妙。雕空那有痕，滅跡不須掃。腹腴八珍初，天得萬象表，向來心獨苦，膚見破幽討。寄謝穎濱翁，何謂淡且槁。
　　《讀唐人於氵賁劉駕詩》劉駕及於氵賁，死愛作愁語。未必真許愁，說得乃爾苦。一字入人目，蜇出兩睫雨。莫教雨入心，一滴一痛楚。坐令無事人，吞刃割肺腑。我不識二子，偶覽二子句。兒曹勸莫讀，讀著生愁去。我雲寧有是，試讀亦未遽。一篇讀未竟，永慨聲已屢。忽覺二子愁，並來遮不住。何物與解圍，伯雅煩盡護。
　　《偶成》珍禽飲盆池，將扇撲窗戶。一聲驚得飛，再聲驚不去。
　　《絕句》楓老顏方少，山晴氣反昏。舊貧今更甚，已冷幸猶暄。
　　《書王右丞詩後》晚因子厚識淵明，早學蘇州得右丞。忽夢少陵談句法，勸參庾信謁陰鏗。
　　《詩情》只要雕詩不要名，老來也復減詩情。虛名滿世真何用，更把虛名賺後生。
　　《讀唐人及半山詩》不分唐人與半山，無端橫欲割詩壇。半山便遣能參透，猶有唐人是一關。
　　《跋黃文若詩卷》五字長成璧不如，鼠肝蟲臂得關渠。竹坡集裡曾相識，驚見蘭亭繭紙書。
　　《無題》坐看胡孫上樹頭，旁人只恐墮深溝。渠儂狡獪何須教，說與旁人莫浪愁。
　　《和韓子云惠詩》幸自同裘好，誰令異巷居。恭承五個字，不但百車渠。句法端何樣，先後肯乞去聲餘。只容彈劍鋏，敢道出無車。
　　《和濟翁弟惠詩》竟歲不得回，移書焉用頻。我方得吾弟，今豈有斯人。海內友非少，談間子獨親。醉餘無浪語，尤見醉中真。相思何所似，飢者食人頻。此客非常客，詩人太逼人。黃初那足過，子建巧能親。台閣俱知已，誰為薦子真。語妙渾忘夜，杯行未厭頻。平生憎俗子，勝處要吾人。已結詩中社，仍居族裡親。酒邊不着句，何許見天真。
　　《跋張功父通判直閣所惠約齋詩乙藁》句里勤分似，燈前得細嘗。孤芳後山中，一瓣放翁香。若處霜爭澀，月瞿來鶴校強。不應窮活計，公子也奔忙。
　　《擬汲古得修綆詩》學子研終古，難將短淺求。汲深欣得得，操綆要修修。遠酌源千載，長繅思萬周。初如泉眼隔，忽若井花浮。意到言前達，詞於筆下流。昌黎感秋句，聖處極宜搜。
　　《擬玉水記方流詩》觀水那無術，曾於往記求。是間還韞玉，其外必方流。縝粟淵潛久，英華氣上浮。清波皆中矩，寶討焙崆鎩＝鷙Ｃ⑾喙幔璇源折以幽。端如君子德，不病暗中投。
　　《擬歸院柳邊迷詩》玉殿朝初退，金門馬不嘶。院深歸有處，柳暗跡都迷。紫陌春無際，青絲舞正齊。風煙忘近遠，樓閣問高低。殘雪鶯聲外，斜陽鳳掖西。小陵花底路，物物獻詩題。
　　《擬上舍寒江動碧虛詩》江遠澄無底，秋深分外寒。太虛元碧淨，倒影動清湍。浪雪翻空碎，天藍落鏡看。光搖楓葉冷，聲戰蓼花乾。畫手雕心苦，詩脾覓句難。人間那有許，我欲把漁竿。
　　《題徐衡仲西窗詩編》江東詩老有徐郎，吉甫波瀾並取將。領表舊遊君記否，荔枝林里折桄榔。
　　《為王監簿先生求近詩》林下詩中第一仙，西風吹到日輪邊。杜陵野客還驚市，國子先生小着鞭。拈出老謀開宇宙，本來清向只雲泉。新篇未許見童誦，但得真傳敢浪傳。
　　《張功父索余近詩，余以南海朝天二集示之，蒙題七言》作者於今星樣稀，淒其望古駟難追。空桑孤竹陶元亮，玉佩瓊琚杜拾遺。自笑吟秋如懶婦，蟋蟀也，見《古今注》可能擊鼓和馮夷。報章不作南金直，漸愧君家丙藁詩。
　　《讀樊川詩》江妃瑟里芰荷風，淨掃痴雲展碧穹。嫩熱便嗔疏小扇，斜陽酷愛弄飛蟲。九千刻里春長雨，萬點江邊花又空。不是樊川珠玉句，日長淡殺個衰翁。
　　《與孺子共讀東坡詩，前用唐律後用進退格》急性平生不少徐，讀書不喜喜觀書。十行俱下心未醒，兩日俱昏還月餘。偶與兒曹糹番故紙，共看詩句煮春蔬。問來卻是東坡集，久別相逢味勝初。枉看平生多少書，分明便是蠹書魚。萬簽過眼還體去，一字經心卻似無。急讀何如徐讀妙，共看更勝獨看渠。肷冷笑仍相勸，惜取殘零覓句須。
　　《與長孺共讀杜詩》病身兀兀腦岑岑，偶到兒曹文字林。一卷杜詩揉欲爛，兩人齊讀味初深。斷肝枉卻期千載，漏眼誰曾更再尋。筆底奸雄死猶毒，莫將饒舌泄渠心。
　　《謝邵德稱示淳熙聖孝詩》古人浪語筆如椽，何人解把筆題天。崑崙為筆點海水，青天借作一張紙。作商猗那周皇矣，廷尉簿正邵夫子。淳熙聖孝貫三光，題大如天誰敢當。夫子一灑金玉章，銀河吹笙間琳琅。吉甫奚斯鴻雁行，彼何人哉唐漫郎。夜來玉蟲雜金粟，老夫春寒眠不足。起來拾得聖孝詩，燈花阿那聖得知。
　　《跋吳子箕秀才諸卷》君家子華翰林老，解吟芳草夕陽愁。開紅落翠天為泣，覆手作春翻作秋。晚唐異味今誰嗜，耳孫下筆參差是。一徑芙容十萬枝，喚作春風二月時。旁人笑渠眼花恐落井，渠方掉頭得句呼不醒。老夫向來守荊溪，郡有詩人元不知。贈我連城雜照乘，一夜空齋橫白□。芙蓉春風之句，乃吳之警句也。唐吳融云：不勞芳草色，更惹夕陽愁。
　　
　　《劉仙才仲俊示其父醉庵詩集索鄙句》蹇步蹣跚到作溪，病眸眩瞀刮金篦。清風滿座無塵事，遺墨盈編有舊題。久羨山人居水北，今知詩社續江西。醉吟跌□誰能寫彷彿琳琅識介圭。
　　
　　《次韻答李孟達通判索鄙詩》刪後無詩亦可尤，人言賦者古詩流。欲聞正始今安在，須向先秦以上求。元酒大羹存至味，子虛亡是謾相酬。萬人叢里誰人曉，獨有夫君暗點頭。
　
　　《陳信民求詩》子合陳平甫，吾當項信民。食兵吾不愧，門轍子方貧。老眼觀斯世，多情尚若人。相遇無遠近，元不計冬春。《次韻鄭檢法與胡教授論詩》古詩亡狗曲，新樣入桑間。論稍經坡谷，人方敬杜顏。詩至子美，字至魯公，皆集大成，坡谷云然。天機傳杼軸，僧衲忌欄班。妙處無多泄，從來造物慳。《謝張堯臣秀才惠詩》詩人張武子之弟，字以道。□□□□古，不要世人憐。碧媲а扮，朱糹恆五十弦。鼎來三影句，印脫一燈傳。依約雲門路，寒驢兀瘦肩。予與張武子游雲門今十年矣。《偶得》二首。水邊揚柳禿角奢沙，路上寒梅噤未花。欲識乾坤生物意，桑根麥子已含芽。雪中春到梅花覺，冰底水行人來知。珍重天公好消息，通今通古更何疑。
　　《絕句》日日長沙岸，看雲只念家。如何永州夢，偏愛在長。
　　《次韻黔陽王令論詩五絕句》洞庭五百里巨浸，衡岳七十二高峰。不是公家椽樣筆，箇中施手若為容。舊日輞川圖上翁，而今孫子尚家風。如何寂寞黔陽去，五兩青綸一畝宮。驪珠一百二十六，落紙勻圓字字同。怪得春來全少雨，煙雲都在錦囊中。見說吟哦三十載，從來此字一生功。勸君莫用雕鐫得，只恐令人晚更窮。我亦童年學露蛩，老來留眼送歸鴻。自從謝絕曹劉後，浩蕩春光滿太空。
　　《得句》平生為斯文，思極心欲破。得句如得官，歡喜不能柰。繞床行百匝，如覺此身大。昔我得官時，悠然但高臥。
　　《次韻謝姜自明秀才示卷詩》高人貴寡和，不顧世谷非。君歌陽春曲，調與眾耳違。朱弦古時瑟，素積前朝衣。享我泰羹饌，枯腸飲晨飢。贈我和氏璧，茅欄發霄暈。平生織流黃，忽受苦錦機。愧非鍾子鑒，空枉伯牙徽。《謝姜夔秀才示詩卷，從千岩蕭東甫學詩》千岩一派落都城，承露金盤爾許清。古體黃陳家格律，短章溫李氏才情。等閒又得詩人處，咫尺相過故將營。想見紅塵烏帽底，幾多懷玉未知名。
　　《監利許知縣見示詩卷》錫哦君五十四篇詩，燃盡青藜杖一枝。長韻屈平經里思，短章介甫集中辭。只因雲夢曾游耳，便把江山盡得之。割我錦機君已甚，不須更遣世人知。
　　《謝王草場示詩卷說》王郎老句合超群，曾是東萊語夜分。多向斷崖生絕景，或于晴野度輕雲。舊吟古意無人解，新住荒園免世紛。特地藍輿穿北郭，已聞藜杖過前村。借韻《陳櫻寧既刊周左司太倉米集於集陽，趙使君復刊櫻寧詩於荊門。詩家皆美其師徒傳授之懿，余亦次韻美之》鄉人長幼班以年，戚煙遠近合以連。未知骨肉金石堅，祖孫父子其屬天。詩人一炷倉梯煙，玉州拜後攖寧前。如念爾祖思厥先，非真有聞胡得焉。漢餘師法忌襲沿，譜系散落觀者眩。玉州搖首吾不然，持此薄命將誰妍。向來得法雙膝穿，老矣重任猶承肩。有能一鏃直我弦，兩手付汝君不見。大書深刻開重玄，遍四大海求其傳。
　　
　　《張德恭以詩當謁次韻》新詩俄拜辱，午醉未全醒。如入圖書府，宜游著作庭。文章先體制，耆舊有儀刑。愧我空遲莫，窮居晝掩扃。故里猶牽夢，他鄉且定居。老於經卷熟，病與酒杯疏。耕稼少豐歲，交朋多素書。飄零常自笑，潦倒更如誰。
　　《無題》棋局機心在，詩篇習氣餘。去來旋磨蟻，生死蠹書魚。閱世雙蓬鬢，還山一草廬。苦無食衣計，不是故躊躇。《謾成》時事何年定，吾生半時休。僧居才解夏，邊壘又防秋。遠水朝滄海，斜陽傍小樓。西風吹畫角，歸思滿扁舟。
　　《六言》刺繡何如倚市，力耕須要逢年。留醉堂中老子，日長沽酒無錢。飢腸有句欲吐，陋巷無人肯來。薄晚飄風驟雨，終年枯木寒灰。從來鍾鼎無夢，是處林泉可家。料事頗知風雨，逢人且說桑麻。一丘一壑粗足，老圃老農可師。雞唱不逾風雨，蛙鳴何擇官私。舊書終日懶讀，小斧有時獨攜。取醉旋グ拙疲護生不殺黃雞。兒女逼人咄咄，交朋笑我悠悠。幸逢邊塞無事，但願山田有秋。
　　
　　《偶題》霧紅煙白忽橫陳，雨後風光聖得新。說似遊人須著便，陰寒已破一分春。《無題》多譽庸非蠲忿草，一謙良是辟兵符。先生謦亥欠忘雞口，俗子過逢動虎鬚。酒鴟車後無何飲，易卷床頭脫復看。豈謂浮生須此具，世紛方解不相干。才不時宜懶治生，學專信己一官輕。只今尚友須千載，獨惜時無尚子平。居為耕叟出為官，出處人將二致看。朝市山林俱一道，卻須神武掛衣冠。薄宦受風梗，還家歸岫雲。行人與喬木，老色竟平分。末路慚周朴，窮交有墨君，看渠綬若若，千騎詫鄉。浪出嗟何補，歸來樂有餘。山川付不借，天地托蘧廬。酒熟聊呼客，鈎垂不在漁。平生棲遁意，政用蓋迂疏。臥病十四五，秋來身自輕。已拌不藉在，寧復可憐生。每笑隱者傳，尚存身後名。灌閣聊日力，分藥且交情。《題五柳先生詩編年後二首》淵明英傑氣，不減運甓翁。漫仕徑拂衣，高枕北窗風，平生經世意，蕭然詩卷中。卯金納大麓，正自竊鐵雄。妖雛自取死，遽敢貪天功。斯文未斷喪，吾道聊污隆。把菊得沉醉，直氣斂長虹。區區記隱德，史筆殊未公。邸報議麟經，卜書目羲易。曲學暫矛雨日壹，日月豈終蝕。陶翁詩百篇，優造雅頌域。九原不容作，妙意渠能測。今君語折塵，指示了皂白。定知筆人，斜川舊仙伯。台厘無餘蘊，領覽飽新得。言下悟永師，吟邊識圓澤。《送詩陳惠伯，惠伯求所居三詩既為賦作此以送》危樓深室桂為堂，題品端宜虎豹章。歷數諸公皆大手，尚須此老索枯腸。馳神幾夜層虛上，血指如今妙斷傍。聊復送君供覆瓿，未須傳到鄭公鄉。《閒題》自笑冠裳裹沐猴，只今江海信虛舟。斷無具闕珠宮夢，信有黃雞紫蟹秋。詩外盡為閒日月，人間分占素公侯，政須鷗鷺供青眼，未厭山林映白頭。《再次韻謝惠詩仍敘不敏》百鎰金數仞堂，何如盥手頌佳章。奪胎信自非凡劑，獻佛當知便放光。斤運向來車合轍，影斜還惜雁分行。衰年離緒誰禁得，鏡里新絲莫計長。小家茨竹即為堂，暇訪深林索豫章。平日床頭但周易，看人筆落便靈光。庳隆賦質嗟多樣，良論材要當行。莫向黔婁問奇貨，長沙舞袖可能長。《淨居主人索詩急筆賦》淨君棟宇犀辟塵，山居不之塵外人。我來肯作厭客想，老語一一刊翠珉。頻年愧煩香積供，醉後狂言亦安用。詩成每博覆瓿譏，更向叢林系輕重。皎公啟公後進師，好事繼今誰似之。他年落事須妙質，政自兩公勞夢思。《韓守松卿索近詩錄數紙寄以並詩道意》：昔人技成嘆屠龍，似我五字耽雕蟲。鐫肝扌舀腎探惝恍，半世不辭詩得窮。詩成頗訝神與力，疇昔夢中分五色。援毫動作萬鈞干，應俗何曾一錢直。豪韓有句當千年，取世所遺政自賢。數篇蜚向青眼邊，可復把玩盤中圓。君家十頃圍翠密，近榭遠亭如盡出。時須喚我一樽同，笑對風煙揮此筆。《戲作飲食少過不佳，趙師招飲，淡食止酒，因成右詩》書生稟賦紙樣薄，平日扶衰惟粥藥。一日飲濕小齧肥，河魚數日煩醫治。佳辰府公約把酒，嚴斥廚丁預節口。借問主賓酬酢餘，還許公榮袖手無。厚味腊毒古不予，如作病何仍古語。生世例非金石堅，支離如我更可憐。嬌諭動使諸病入，冷坐亦復百尤集。彭殤瘠肥李自齊，此理祗許蒙莊知。箸下萬錢無足取，廚薦三韭徒自苦。法士語飲應且憎，何如臥客懷中醉。不應婪酣任人嗤谷伯。何如辟穀高人師。黃石陳遵張竦枘鑿夫，何為彼此未可相是非。七十老翁誰能促戚縛此戒，辭死病殂吾命在。
　　
　　《先公守汝陰，曾以詩送都曹路君掛冠東歸，載乖崖公留其錄語，今傳播世間三十年矣。過寓居穎昌，一日，有都曹公之季子字文老者，來自京師，出其家所藏二帖，紙墨如新，因道存沒之舊，感慨於懷，乃追繼先公詩韻以遺文老，時方就試春官，待報也》誰聞蔑言，執手為改容。此道久寂寥，世態日方濃。昔翁守穎尾，軒裳心已慵。感懷督郵老，獨躡二疏蹤。脫屣太倉粟，歸謀田舍春。浮雲悟此理，可必祿萬鍾。已矣衡門下，哀哉馬鬣封。箕裘付諸子，介冑輕邊峰。坐看一戰霸，此言天心從。翁詩墨猶新，我涕交頤胸。重尋筆硯盟，愧乏好語供。子非終窮者，時節會自逢。
　　《客有誦唐詩者，又有誦江西詩者，因再用斜川九日韻》泛觀今人詩，機巧由心生。鏤冰與鑄木，未免求虛名。豈知製作妙，渾然同水清。塵埃數張紙，亦足傳佳聲，群趨不知守，辛勤到莫齡。奈何口耳問，一見意已傾。投身入詩社，被褐生光榮。黨同代異說，初非出本情。我願剖藩籬，學力隨所成。
　　《戲題》雨路露華白，生風嵐氣清。秋心愁不展，垂月睡難成。
　　《偶得》客舍牆根草未生，市橋官柳已欣榮。洪鈞造物元無意，只是東風有世情。
　　《偶成》竹奴角簟頗相宜，正是書齋寂靜時。白鳥忽穿林影去，自攜紈扇細題詩。又前朝晴暖昨朝寒，細雨催花聲不閒。處處閉門掃蠶蟻，家家垂柳隱綿蠻。東灣泛艇看人渡，北埭扶筇向晚還。惟有群山怕陳跡，輕煙苒苒薄螺鬟。
　　《偶書二絕》靜觀萬物各隨緣，天亦何心付自然。瞿鳥鵒不村鸚鵡貴，豈知鸚鵒得天年。久知鳧短鶴長語，誰賦花榮竹脆詩。物理無窮難測識，且傾美酒樂天時。《偶題》夜深水冷無香餌，若個黃鱗肯上鈎。我欲釣鰲安爾用，一竿風月好回舟。
　　《題司馬才叔詩後》司馬才名世所賢，銀鈎珠唾尚依然。塵埃試看蛛絲壁，倒指於今六十年。
　　《六言》梅長官深有味，越人以揚梅為梅長官。木居士喜清游。未用三熏三沐，且占一壑一丘。色惟有用攴子，翠亦堪餐此君。未須歌南浦雨，終是望渭北雲。
　　《馮太師集》
　　《有作》名塵愧屢拂，世垢思一浣。急索脛已腫，虛驚背獨汗。窘步裁免跌，高談卒成謾。辰去將奈何，磨頭髻如彈。
　　《偶成》長歌詠考，灑落似休官。愛竹臨溪倚，攜書坐石看。足煩猶着屨，發禿自忘冠。顧為無多欲，持身到處安。
　　《新稼軒集》
　　《書淵明詩後》淵明避俗未聞道，此是東坡居士雲。身似枯株心似水，此非聞道更誰聞。
　　《讀邵堯夫詩》飲酒已輸陶靖節，作詩猶愛邵堯夫。若論老子胸中事，除卻溪山一事無。
　　《再用韻》欲把身心入太虛，要須勤着淨工夫。古人有句須參取，窮到今年錐也無。
　　《偶題》逢花眼倦開，見酒手頻推。不恨吾年老，恨他將病來。人生憂患始於名，且喜無聞過此生。卻得少年耽酒力，讀書學劍兩無成。人言大道本強名，畢竟名從有處生。昭氏鼓瑟誰解聽，亦無虧處亦無成。閒花浪蕊不知名，又是一番春草生。病起小園無一事，杖籬看得綠陰成。
　　《偶作》至性由來稟太和，善人何少惡人多。君看瀉水着平地，正作方圓有幾何。又兒曹談笑覓封侯，自喜婆娑老此丘。棋斗機關嫌狡獪，鶴貪吞啖損風流。強留客飲渾忘倦，已辦官租百不憂。我識簞瓢真樂處，詩書執禮易春秋。一氣同生天地人，不知何者是吾身。欲依佛老心難住，卻對漁樵語益真。靜處時呼酒賢聖，病來稍識藥君臣。由來不樂金朱事，且喜長同壠畝民。老去都無寵辱驚，靜中時見古今情。大凡物必有終始，豈有人能脫死生。日月相催飛似箭，陰陽為寇慘於兵。此身果欲參天地，且讀中庸盡至誠。
　　
　　《杜甫吟詩》平生忠義心，一飯不少忘。臣甫寧餓死，願君堯舜唐。《題梅谷詩藁》不與春風落世間，萬山明月雪漫漫。谷中更有人如玉，招隱不來清夢寒。
　　
　　《建士施霆自夔以詩相迓》：三峽雲連白帝城，風波九死得餘生。虎頭狼尾亂流濟，貓面馬肝緣壁行。中衍何妨需在險，心亨但見坎常平。況逢詩友殷勤問，寧復窮途哭步兵。《口占》：秋風已颯梧猶碧，宿雨才收稗亦花。天着工夫供醉眼，東鄰有酒不堪賒。《偶成》：有口即飲酒，有眼只看書。看書知古今，治亂能愁予。不如一味飲，醉眼昏蘧蘧。沂水春風弄夕暉，舞雩意得詠而歸。為何與點狂魯皙，個裡須參最上機。
　　
　　《讀韓詩和其韻。詩有二句云：力去陳言夸末俗，可憐無補費精神。》韓子文同孟氏醇，陳言去盡只天真。君詩費卻雕鐫力，筆下應夸自有神。《和王克家所寄草堂詩》二首。弦歌流化記琴堂，雅魯難言愧互鄉。正對薇花揮翰墨，猶能春草夢池塘。
　　身在金華與玉堂，寄聲時到祝雞鄉。為言舊訪盧處士，柳壓平堤水滿塘。《偶成》日下浮舟去，雲邊曳杖行。物華隨節換，人意與秋清。小圃蔬逾潤，荒叢菊向榮。幽尋元自好。底用絆浮名。地曠晚逾靜，山空月倍明。銀河橫灝氣，石澗伴吟聲。颯颯迎風葉，飛飛濕露螢。歲華行晚矣，為爾一凝情。木落山呈骨，泉空水反源。知時秋燕去，負日午風喧。玉粒炊晨甑，金英臥晚園。歲華今已暮，身世兩忘言。樂歲饒嘉澤，荒山遍有秋。斷雲猶過雨，平陸自交流。香飯炊紅軟，嘉蔬薦綠柔。蠅營竟何事，老我即菟裘。
　　
　　《水北民家窗間，有題「夜深短檠燈，功名平生心」者，成平側詩二首》詩書窮年燈，功名平生心。辛勤鶯遷喬，哀鳴猿役林。蘭膏誰為容？朱弦無知音。安能如蜉蝣，隨時安其陰。竹外兩縣境，水北一草舍。屋日見斗，韞匱玉待價。禍福自倚伏，得失忽晝夜。子盍去墨守，我亦入遠社。《知縣次韻來復寄二詩》：亭亭表琅停冰霜崔嵬心。雖無桃梅姿，知非柴荊林。涼風西南來，清圓彈空音。其誰齊彭殤，相從山之陰。得志鳥擇木，失喜服鳥入舍。但協孔氏性，忍索少室價。小草有遠志，積李欲縞衣。所覬匠伯顧，不復棄櫟社。《知縣再次韻，不作平側體，複次韻二首》步出山前坂，遙望徒驚心。下無百尺流，上無千歲林。至人有遺言，三嘆金玉音。莫飲盜泉水，莫息惡木陰。和氏得荊璞，眩走數百舍。謂足奉至尊，過眼不售價。有時置篋笥，光彩忽驚夜。持歸弄兒女，足以照里社。《伯量同二弟欲見訪湖庄以詩告，至褒拂過情，輒次其韻》清江一曲分間關，倚作琴書上下灘。琴曲《清江引》有上灘下灘聲。鵲報主人知有喜，惠然金玉總稱難。笑殺商山綺與園，幾年煩使護風寒。只今勳業才如此，孤負哀顏鏡里看。年來奪錦馬群空，而況君家有八龍。傅與鄉人經濟策，問焉何惜少舂容。《子敬作詩已久，不以見示，忽出一卷，其中有四十字，乃相陪避暑三峽橋之作，戲次其韻》乃有詩如此，清新思湧泉。夤緣塵外景，發露性中天。舊事驚陳跡，新功喜盛年。常流歌枕處，醒得困時眠。《章泉言語妙天下，知仆無詩能，且未識面，乃時以佳篇見餉，何也？不敢再戲盛意，勉次韻二篇以謝》珍重章泉辱寄書，應疑不復夢康廬。本無學術安時論。誤入班行拱帝居。老矣應招寧為祿，時乎歸釣亦非漁。宦情山色常如此，欲去遲行愧二疏。吟罷新詩卻看書，先生必自愛吾廬。天開上壽供椽筆，地出佳泉相廣居。自古莘耕懷道義，只今舜德起陶漁。直須大老歸來好，莫道高情與世疏。《況子沿榭來歸，舟過淮右，繡衣左國錄贈行以詩，因及衰朽。輒韻奉訓三首》況也來從班馬傍，泛舟千里尚酉農香。庭雖過鯉元無立，桴偶乘由得問強。親見治民如治眼，歸談擒賊定擒王。翻思父子寒如此，孤負珠璣富墨庄。金石為心錦作腸，案前合侍玉皇香。只因淮蔡須裴度，不為并州戲葛強。繡斧邇來新遣使，氈裘從此盡輸王。功成遠勒燕然石，閒卻江西左氏庄。憶作相逢疑豫章，笑談親接齒牙香。如今但有心期在，不似當初腳力強。投老頗能安晚境，祝厘聊以報明王。簡編未了平生債，冷淡猶能讀老莊。《史君見示鹿鳴詩，走筆奉和》眼明及見決科文，發策當書第一勛。八句催行歌白雪，一言合意定青雲。君今去亦朝天上，主聖還須對夜分。遙想朱華傳敕處，九重春色醉朝曛。《四明趙添監連日惠詩，不能盡繼匠手，次唐律韻以謝》馬口為銜不自寧，轍環唯筆可深耕。門迎滄海襟期闊，地逼天潢句法清。吾道本無青白眼，世情休歡短長檠。珠璣肯袖來昌谷，不道陳人畏後生。《陳寄惠四詩，用昌黎和裴相韻，愧不能當也，走筆賦二章以謝》：兩歲驅馳馬首東，曾微一戰可論功。因人偶爾成擒蔡，無計降之愧伐崇。萬灶炊煙歸塞下，十分農事到湟中，酸寒伎倆才如此，孤負新詩托至公。近來人物眇江東，況也書生責勇功。痛定卻思三策謬，歸來猶想萬山崇。誰叢苟伯官寮里，賦入昌黎句法中。戎事尚多心事力，苦無佳語可酬公。《偶成》：春入園林種種奇，化工施巧太精微。山禽說我胸中事，煙柳藏他物外機。既遣杏桃呈似了，又令蜂蝶近前飛。如何有眼無人見，只解四郊看落暉。腳踏和風步步春，石魚樓上等閒人。興來衝口都成句，眼去游山不動塵。李白誰知他意思，桃紅漏泄我精神。忽逢借問難酬對，只恐流鶯說得真。桃紅柳綠蔟春華，燕語鶯啼盡日佳。誰信聲聲沂水詠，又知處處杏壇家。可惜有生都袞袞，如何終日只紛紛。滿前妙景無人識，到處清音獨我聞。我吟詩處鶯啼處，我起行時蝶舞時。踏著此機何所似，陶然如醉又如痴。《偶作》：此道元來即是心，人人拋卻去求深。不知求卻翻成外，若是吾心底用尋。誰省吾心即是仁，荷他先哲為人深。分明說了猶疑在，更問如何是本心。若問如何是此心，能思能索又能尋。汝心底用他人說，只是尋常用底心。此心用處沒蹤由，擬待思量是討愁。但只事親兼事長，只如此去莫回頭。可笑禪流錯用心，或思或罷兩追尋。窮年費煞精神後，陷入泥途轉轉深。心裡虛明着太空，乾坤日月總包籠。從來個片閒田地，難定西南與北東。莫將愛敬復雕鐫，一片真純得自全。待得將心去鈎索，旋栽荊棘向芝田。匆認胸中一團氣，一團氣里空無地。即空無地更何義，此無廣狹無一二。惡習起時能自訟，誰知此是天然勇。多少禪流妄詆訶，不知此勇不元動。回心三月不還仁，已後元曾小失真。一片雲花輕着水，冥冥不復省漓醇。有心切勿去鈎玄，鈎得玄來在外邊。何似罷休依本分，孝慈忠信乃天然。此天然處不亦妙，費盡思量卻不到。有時父召急趨前，不覺不知造淵奧。此時合勒承認狀，從古痴頑何不曉。曩疑先賢嗇於言，何不明明細細傳。今醒從前都錯認，更加詳後即紛然。夫子文章不用為，從心口到沒參差。咄哉韓子休污我，卻道詩葩與易奇。雪月風花總不知，雕奇鏤巧學支離。四時多少閒光景，無個閒人領略伊。勿學唐人李杜痴，作詩須作古人詩。世傳李杜文章伯，問着關睢恐不知。詩痴正自不煩攻，只為英才輒墮中。今日已成風俗後，後生個個入樊籠。儒風一變至於道，此是堯夫未識儒。除卻儒風如更有，將驢騎了復騎驢。道心非動靜，學者何難易。痴雲欲掃除，迅霆無擬議。無妄而微疾，勿藥斯有喜。一輪秋月明，云為豈思慮。太極奚河圖，何圖非太極。矧復贅無極，哀哉何太息。何不觀古聖，一一巳默識。缺湖為作圖，交擾而曲屈。是孰知五行，五行皆妙質。不可離合論，渾渾體自一。安得孔子生，邪說俱蕩滌。哀哉復哀哉，太息復太息。當敬不敬謂之悖，當正不正謂之諛。是中適莫俱難着，意態微生已覺疏。
　　
　　古意二十韻自從混沌死，萬象困穿鑿。淳風誰挽還，古意日漓薄。余幼瞻輪園，泛濫通流略。短篇堪制鯨，片文可驅鱷。吾嘗觀竅妙，渠敢譏雜駁。北未陟崧岱，南僅覽衡霍。菊破評三雋，崔公以陳抑齋方孚君及余為之三雋。竹隱表一鶚。余受陳公十科自代及賢能才識之薦。雖為世流傳，未經聖刪削。歲晚歷九州，導從惟一鶴。飄然乘剛風，勝而上廖廓。金色大千界，水渦幾萬落。荒哉漢陵闕，蕞爾遼城郭。遂窺子宗廟，盡見佛樓閣。斗開間闔雲，耳聞鈞天樂。吾持此安歸，喜極還驚愕。恍疑緣崖墜，又恐行路錯。詩魔暫辭去，來如隔日虐。易展隨天翼，難踏實地腳。萬病皆有方，惟狂不可藥。拙吟示兒曹，聊記武公謔。《古意》吾夫子喜稱遺逸，太史公曾傳滑稽。堯帝杯曾遜巢許，邵云：唐虞揖遜三杯酒。武王粟不飽夷齊，拾來穗即萬種祿，採下薇堪百瓦雍齏。不是狂言大無當，聞之齧缺與王倪。《無題》死以子托友，病將身付醫。友今多市道，醫或似屠兒。怒漢唾師德，酒徒拳伯倫。吾評此二士，顏子後無人。季世仇相復，先賢量有餘。潞還子方謫，坡答致平書。主聖如天忍棄遺，臣愚何地着孤危。白虹貫日殆虛語，中野履霜無怨辭。寶鴕閹媸血浸，鐵鞭未必鬼臀知。莫年一寸丹心在，卻怪湘纍有許悲。江北塵高戰鼓酣，惜無赤壁順風帆。城池險固為樓百，郡邑蕭條有戶三。明主依然勞聖慮，諸君豈得尚清談。烏乎頗牧不復作，誰與兒郎共苦甘。夕烽一夕徹甘泉，鑄印分弓玉座前。天狗如雷防急變，佛豸里死卯意訁為傳。漢家豈可無三策，胡運何曾有百年。漸覺風寒逼堂奧，寄聲諸老急籌邊。一揮萬字思如泉，曾映金蓮讀奏篇。藜杖方燃芸閣上，葉舟忽傍釣台邊。詩成渭北空相憶，謀寢淮南恐未然。君去吾當從此逝，未知握手定何年。鯨海外多仙境界，蟻窠中有小乾坤。不愁北谷愚公老，自覺南柯太守尊。郭郎線斷事都休，缺了衣冠返沐猴。棚上偃師何處去，誤他棚下幾人愁。棚空眾散足淒涼，昨日人趨似堵牆。兒女不知時事變，相呼入市看新場。游公念舊才三月，鄭傳憐才恰半年。老去獨當千箭鏃，向來不踏兩船舷。頂垂翅短立礻徒，孤唳誰聽祗自悲。寧瘞焦山山下土，不將身托上林枝。《放言》丹劑乾鉛永，紅塵掃秕糠，只消一隻鶴，安用萬頭羊。戀闕子牟遠，還鄉賀鑒狂。老人忘節序，有菊即重陽。鏡悲鸞獨舞，射感雉雙飛。早認色空是，晚知婚宦非。萬里先行腳，三家晚閉關。曾求詩入海，又作史藏山。有酒聊排悶，無書可訂頑。君看鸞鎩羽，似若早知還。
　　《雜記五言九首》洞達開堂奧，荒唐說剎塵。儒醇明告子，釋點熱瞞人。不必杯性，安能桎梏身。誰知千載下，有個葛天民。青牛先已去，白鶴久方歸。若欲分優劣，老儋賢令威。東行值伯倫，西去逢無功。不知何國土，疑是醉鄉中。履霜行於野，絕糧厄於陳。伯奇父逐子，仲尼天戮民。逐日忍渴走，喝月使倒行。夸父骨已朽，秦皇冢亦平。先傳傳後學，自覺覺天民。魯儒述甚者，何以救迷人。荒哉穆天子，轍跡遍九垓。已為偃師弄，更引化人來。愚心折皆根性，巫醫各有傳。參禪才一宿，學幻費三年。《題披公贈鄭介夫詩》玉座見圖嘆，累累菜色民。如何崔白輩，只寫蔡奴真。向來與相國，投分自鐘山。不入翹材館，甘為老抱關。下吏語尤硬，投荒身轉輕。不然玉局老，肯喚作先生。《雜詩》幅裂常包割地羞，掃平忽雪載天讎。穹廬已蹀元顏血，露布新函守緒頭。聞說關河唾掌收，擬為跛子看花游。可憐逸少興公輩，說看中原得許愁。由北圖南有混並，自南收北費經營。從今束起書生論，飯看人致太平。不及生前見虜亡，放翁易簀憤堂堂。遙知小陸羞時蔫，定告王師入洛陽。放翁絕筆詩云：「王師北定中原日，家祭無忘告乃翁。」少年意氣慕橫行，不覺蹉跎過一生。便脫深衣籠窄袖，去參留守看東京。鞏洛山川幾過兵，漢家初遣使修陵。可無神物呵豺虎，直讓香煙到柏城。萇尤桀點于堅者，勒固奸雄奈虎何。剩制赭袍添曲蓋，中原假帝不勝多。鞠躬解作華人語，辮髮來持虜帳書。祗合索ηＰ蠊罰不煩伐鼓享妥鳥居鳥。亻奔亻孱將軍約早回，楚村相國更頻催。江東將相真如虎，去執胡雛莫過來。全眾回軍未可非，反旗鳴鼓亦兵機。不知三帥揚鞭際，誰為君王殿後歸。勢窮斯變變斯通，局面初更便不同。西北怕他小老子，東南有個太平翁。紹興間宮中呼秦太師為太平翁。一番旗鼓建行台，勇者投軀富輦財。邊將不消橫草戰，國王只要撒花回。不妨割肉餵豺狼，和約依然墮渺茫。未必與吾盟夾谷，且須防彼平涼。蠲除一倍台符下，權借三分督檄傳。賴已奪麾耕壟上，不然伏酷呔前。說向丁男與小姑，各勤耕織了軍需。莫教塞北同文軌，卻為江南減賦輸。胡來如鬼去如風，哨騎何曾待棗紅。峴首一春無使至，興元六月在圍中。擁旄佩印各榮華，已貴無官可復加。若不掃門丞相府，必曾養馬侍中家。蘇衛滅胡同拜爵，裴韓平蔡亦聯鑣。至今光范門前客，太半河陽幕下寮。元子置人防壁後，穰侯搜客到車中。鴆杯定不疑半傳，匕首何曾害魏公。禾宅侯世世襲蟬冠，庾氐人人築將壇。但見門中俱責盛，誰憐階下最孤寒。《口占》陌上鞦韆索漸收，金鞭懶逐少年游。晚風細落梨花點，飛上春山總是愁。時有呤哦搔鬢髮，別無主掌系冰銜。寧歸南畝稱三老，怕守東華趁。六參跌盪已將經束閣，跏趺聊與佛同龕。向來塵柄高懸起，舊事何人可共談。《絕句》定本蘭亭傳贗久，黨公姜字發蒙初，兒童若問何人寫，向道扌雩翁八十餘。愁腸一飲輒無，病眼四時常有花。舊日讀書垂釣處，重尋如到別人家。潘郎鬢豈春能綠，東野肩非雪亦寒。世上那無仙可學，人間惟有老難瞞。《雜韻七言》元老墟墓中得貶，諸賢煙瘴里招魂。無儘自夸佛口眼，子厚先鬼骨臀。《黨碑》雪蕭大傅幾罹禍，訟石中書又納忠。豈可朝無宗室老，有知家有國師公。劉向傳回仙輕舉乘黃鶴，太白大醉騎鯨魚。絕湖飛過人不識，入海問信今何如。寧草兩都卿雲賦，不作六朝徐庾詩。剩馥沾李翱張籍，殘錦分江淹丘遲。文公左目晚羞明，猶抱遺經細考評。今汝畏書如畏虎，天公折罰使偏盲。聰明不及前時久，惟鼻猶能嗅臭香。老去無端都塞了，不分鮑肆與蘭房。造物將如此老何，懸車以後藁尤多。晉劉伶醉戲為頌，楚接輿狂偶作歌。周旋王庾二公際，傳授並汾諸子間。歲晚更無人共語，牛欄西畔荷鋤還。老憐幾個小孫兒，不減添丁與阿宜。漸有墨鴉掃窗興，絕勝竹馬走廊嬉。讀書十行目俱下，上樹百回心尚孩。君看大年與文叔，當日皆從童子來。《敖茂才論詩》詩道不勝玄，難於問性天。莫求鄰媼誦，姑付後儒箋。至質翻如俚，尤癯始似仟。吾非肝肺異，老得子同然。《讀竹溪詩一首》不敢匆匆看，晴窗幾絕編。參他少休髓，饒得弈秋先。有願低頭拜，師曾枕膝傳。已將牌印子，牒過竹溪邊。《次韻王元度二詩袁亻卒之子》留落而今兩鬢秋，暮年出處愧前修。敢雲余補韓公處，極喜君來謝客州。奇甚寶鐔騰紫氣，清於玉瓚薦黃流。後生不作先賢遠，便合相推出一頭。向來綺語禍機深，幾效靈均欲自沉。周廟人曾銘在背，管城子巳禿無心。今惟伯樂能訁州價，後有鍾期必賞音。老矣尚須君警策，昔人一字答千金。《宮教惠詩次韻》忘機鷗鳥日相親，鼻祖曾言畏四鄰。幸有山林容此老，不將籬落寄他人。誰能交結今韓呂，猶記周旋昔鄭陳。詵⒅型プ闈親鬮裕絕勝雅拜望車塵。《又用前韻》既生未老各情親，誰道先生不覿鄰。莫管彈丸驚鴨者，豈無攜網與魚人。何曾膝上推文度，亦許車中載小陳。陳太丘訪荀淑，長文尚小，載著車中。賜第京師即山鑄，得如跳出軟紅塵。即今身在水雲間，不著斯人玉荀班。子美步歸猶戀闕，浩然肩聳徑還山。人情薄似平原酒，世路危於灩氵預灘。華棟把茅皆幻假，祝君黃髮映朱顏。
　　《讀太白詩》一首翰林萬里出峨嵋，曾受開元帝異知。只道高奢能毀鬲，無端環子亦嗔痴。空傳飛燕當時句，難覓騎鯨以後詩。的是長庚星現世，秕糠伯友與王師。李華為白墓誌云：下為伯友，上為王師。《覽西齋弟手抄諸家詩》一首小窗幾載共吟披，重見殘編拊事悲。早日才高鸚鵡賦，暮年淚盡即鳥領詩。神交夢尚通康樂，手擇書堪付阿宜。若是孔懷因未斷，安知來世不吹篪。《偶賦》自己深藏畏俗知，客來鄰曲善為辭。偶彈冠起成何事，徑拂衣歸自一奇。村飲婦常留燭待，山行童亦挾書隨。明時性學尤通顯，卻悔從初業小詩。《自題長短句詩後》春端帖子讓渠儂，別有詩餘繼變風。壓盡晚唐人以下，托諸小石調之中。蜀公喜柳歌人廟，洛叟譏秦上穹。可惜今無同好者，樽前憶殺老花翁。《唐詩》瀛州學士風流遠，中葉君慚貞觀唐。靈武拾遺晚羈旅，開元供奉老佯狂。戲苕翡翠非倫擬，撼樹蚍蜉不揣量。賴有元和韓十八，騎馬詒環⒐舶肯琛！短飭治鬧詩卷》二首叔李詞人雜雅哇，喜君詩卷美無瑕。朋儕卻走避三舍，句律斬新成一家。肯學小兒烹虱脛，要看大手拔鯨牙。村翁豈敢持衡尺，直為痴年兩倍加。君豪自盍相推巽，吾老猶堪共切磋。有許奇奇並怪怪，直將少少勝多多。風人所作葩而正，治世之音樂以和。他日薰弦要賡載，勿為處士五噫歌。《黃源嶺客舍題黃瀛父近詩》不但行呤又臥披，掩編因有感於斯。競為蛙蚓號鳴態，烏睹龍鸞天矯姿。損挹嫌人稱大好，琢磨客我指微疵。自慚學識非康鼎，安敢陪君共說詩。《題黃景文詩》晤叟懶親燈久矣，得君贄卷闔還開。專心致意刻成鵠，有膽通身占斷梅。中的孟雲非爾力，鑽堅顏嘆竭吾才。舊時奇字今忘卻，不是無人載酒來。蚤穿草屨行求友，晚閉柴荊病絕交。古德皆曾經捧喝，今人不肯事推敲。吟千萬首等蛩響，續三百篇無鳳膠。霍地鬢毛如雪色，少年歲月莫輕拋。《六言二首，答林天驥長短句》天孫機上刀尺，雪兒口裡宮商。愧我元非郢客，恨君不識秦郎。書裙曾累逐客，墜釵能謗醉翁。寧作經學博士，勿為曲子相公。《六言三首》表賀赤烏白兔，韋布披襟巨題。定價堪提鰲嶺，逢辰不讓龍溪。錦機組織尤巧，紙田妝獲甚微。即今束閣藏起，多時掃閣載歸。南塘登極數袁，平圍冊後尾聯。已矣諸老絕筆，勉哉吾子着鞭。
　　
　　《讀李翰林詩》杜陵樽酒罕相逢，舉世誰堪入此公。莫怪篇篇吟婦女，別無人物與形容。
　　《雲庵覓詩》百級危階上翠蠻，四邊山色自低環。海鄉無限蕭條景，收到樓前是美觀。《郁孤台上唱和，詩成示成季諸子輩》落日寒江句詩，千吹萬竟何為。不知老去還成癖，到了封題更一吹。《書生誨所寄詩後》搖膝支頤體漸康，入門已作白家香。從今休傍官人俗，但向林泉呼二郎。《謝王爾瞻爾中惠詩》兄弟初年事網山，髭鬚未出正童顏。我方盛壯今瀛老，多謝新詩敘舊歡。《誦少陵詩集》麻鞋奔走杜陵翁，臥盡風帆雨驛中。天也不愁窮餓殺，年年催促要詩工。《謝餘子京驤惠詩》晝同學歷夜觀星，壯日情親忽老成。莫恨異鄉相見少，一來人物一番更。遠來無物示拳拳，到老生涯尚闕然。坐久但貪情話好，又勤雞黍費囊錢。《謝丘子中惠詩》高叟生來五十年，方知弄筆學詩篇。此郎甲子才奇一，吟詠看看到適邊。《聽吳畢聞講杜詩今夕行，因效釋子偈體成一絕》春秋皆貶事無褒，莊子思之意若何。下筆便為齊物論，大家命酒且高歌。《同行歸急，睏倦不能詩》行李放遲遲，周遭好拾詩。歸程催我急，腳力與神疲。來往成虛費，科名未有期。流傳堪膾炙，造物不相虧。《陳叔盥兩惠詩，以一首謝》休要逢人誦六經，紅泉往事已凋零。向來未壞共王壁，到處閒搖普化鈴。幾歲寒窗頭也白，兩篇新什眼空青。還鄉舊識多農賈，那得柴門自掩扃。《子畏惠詩用韻酬之》老慵只合在雞群，變化那能慕海昆鳥。壯歲親朋多死別，窮途造化與生存。欲尋衣食愁無路，卻被妻孥怨少恩。健筆期君今落第，相砦吹檬？章邸！緞揮嗉鯧侍易惠詩》一首向得追隨父祖間，此來重結子孫歡。自嗟三世須臾見，不有餘生會遇難雞。詩杜已收風月美，舉場只用秕糠殘。百錢聊買時文看，容易如君直換官。《次韻林君則惠詩》湖水當門四面山，旁羅書史坐中間。他人共我何曾有，造物於君本不慳。況是早教緣累少，便知晚與歲時閒。餘糧換得鮮魚煮，大勝簞瓢陋巷顏。
　　
　　《讀白詩》我貧良亦艱，未老生白鬢。策名奉常第，年已三十餘。半生苦無幾，寧不欲疾驅。山麋野而僻，所至皆崎嶇。一登督是府，兩駕太守車。意見有不合，索去不待炊。所以二十載，同一優侏儒。豈如雲水身，自適瓜芋區。夕吾酒一瓢，朝吾飯一盂。貧賤與富貴，本自無差殊。寄語劉伯龍，毋煩鬼揶揄。人生有窮達，不系才不才。造物所付與，聖賢不能回。君看孔孟氏，遇世何如哉。豈其有不如，王歡與桓。以茲自忖度，所遭已逾涯。前瞻固不反，後顧又可。同時第進士，或未離蒿萊。歸來亦云幸，蕭散目不杯。山池芰荷過，野岸芙蓉開。幅巾一筇竹，適可眠秋崖。左耳聽北鄰，哀哀哭其夫。家破肉未寒，欲與死者俱。右耳聽嫠婦，呱呱哭其雛。夫亡僅一女，不自禁毒。攬衣夜向晨，饒鼓何喧呼。誰何過喪車，送骨荒山隅。中年自多感，人世何所娛。聞見又如此，生嘆歲月徂。明朝計安出，痛飲真良圖。《以「嗜酒愛風竹，卜居此林泉」為韻，作十小詩》居千卿者三，至九卿者四。不博牛背眠，咸酸信殊嗜。玉虹橫吾腰，金貂直吾首。寧知千載名，不如一杯酒。事有俄頃間，遺臭及百代。吾觀於斯人，不過一字愛。東坡真天人，落筆蓬萊宮。何如赤壁笛，一鶴橫秋風。周有說愛蓮，陶有詩愛菊。吾居則誰與，其諸子猷竹。朝吾一，夕吾一觳觫。詩腸其殷雷，此事底須卜。秋雲七尺藤，夜雨一卷書。寂寞空山人，微此誰與居。吾心如鐵石，命則薄於紙。藉口見古人，則亦賴有此。彭殤同此軀，顏跖同此心。哀哉宇宙間，群生政林林。吾猶金在冶，惟治者所甄。謹毋出光怪，夜半號龍泉。《三絕句》掀蓬仰看玉崢嶸，借得漁船一日晴。九曲水窮山雨急，老仙於我得無情。鶴怨空山久勒文，買舟重訪武夷君。一聲鐵笛不知處，但覺滿身生白雲。莫問神仙定有無，地靈端不着凡夫。我來舄履渾輕健，飛上前山不用扶。《尋詩》蹇驢踏雪灞橋春，盡出茆茨野水濱。才見梅花詩便好，梅花前世定詩人。《胡得唯索寫近詩》生涯未辦闊疏酒，書冊相攜檢點梅。過眼事真如墮甑，向人口合且御枚。昨窺古鏡十分瘦，病起情窗一硯埃。舉世好竽吾鼓瑟，故人猶索寫詩來。《次韻張錄攜詩見過》家在屏山東復東，高軒肯過白雲中。石橋自是神仙處，竹屋相傳句律工。日暮春江愁李白，山寒秋菊老龜蒙。時平莫神揮毫手，此論於予卻未公。
　　
　　《讀龔實之參政詩》耆舊頻凋喪，懷人念里閭。哦詩三嘆息，廢卷一嗟噓。造膝言猶在，謀身計亦疏。功名今已矣，英爽竟何如。《偶作》老僧真是百無能，有口何嘗話葛藤。入定參禪良自苦，超凡入聖又誰曾。東西路別徒勞泣，南北宗分自取憎。個裡無禪亦無佛，常行粥飯在家僧。
　　
　　《索胡學聖詩》為候君詩十日留，無詩何以別交遊。自緣白雪難於和，莫把明珠暗處投。往施固慚三不報，此鳴倘許兩相酬。今番但挈空囊去，湘水湘山段段愁。
　　
　　《和彭教諭論詩》平生於二南，百過在苤А２恢孰舞蹈，但覺烏可已。煌煌古人心，豈與不傳死。天和本發中，世味或食耳。全明凋靡後，末造放蕩始。折楊紛皇虧關，敗素正堪紫。斯文吾衰久，安得力任鄙。天河倘可挽，舉俗快一洗。不且尊杜黃，卿言尚予起。《誦詩》盛氣靡刂騷壘，長歌歷杜藩。二南四字始，萬古一辭難。《無題》大地生靈惜乾，紙田不飽腐儒餐。閒將博士齏鹽味，試上先生首蓿盤。口語甘時心猶異，中邊甜處味方宜。詩情合薦東坡老，慚愧當年密荔枝。聞說江邊起柁樓，欲將吾道付滄洲。三年惡瞰盧仝屋，一日輕裝范蠡舟。蹈海高懷欣獨往，濟川好手蹇難留。檣陰舸下能容我，雨笠煙蓑傲白鷗。《至日拜賜詩》千官萬歲講朝儀，黃傘高張簇仗齊。清曉山窗頻扣首，虬須隆準伴宸奎。玉堂石畀軸帝有二像。《程簿能靜袖詩來訪，次韻》高吟鼎臠屢經嘗，群噪紛紛子貢牆。雪曲我應慚郢下，笛聲公自感山陽。堪嗟絳老呢塗後，孤負春官桃李場。斗大康山盛儒者，憑誰推此叩循良。
