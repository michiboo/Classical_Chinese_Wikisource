詩
文出昇平世，禾生大有年。四充今日月，六合古山川。反樸次三五，古文丁一千。王功因各定，代作不相沿。主化布於下，人心孚自天。上方求士切，公亦立仁先。才行苟並至，位名尤兩全。末由弓冶手，安比父兄肩。幸及布衣仕，宜希守令先。尺刀元互用，丹白且同研。去吏多甘老，休兵坐力田，干戈包已久，永卜本支延。歐陽永叔戲為也。小兒初作字，點書稍多，即難措筆，必簡易則易為力。故小學有上士由山水，中人坐竹林之語。歐公此詩，當亦為兒輩設也。小說中載宮人詩云：朝來自覺承恩最，笑倩傍人認繡球。一本云：承恩醉，殊害義理。又杜荀鶴《春宮怨》落句云：年年越溪女，相憶采芙蓉。一本云：相伴，則上下支離，不成語矣。東坡詩：口業向詩猶小小，眼花因酒尚紛紛。又云：口業不停詩有債，眼花亂墜酒生風。若眼花，則或然或否。若口業，則信有之。東坡聚星堂雪詩，禁體物語，而有欲浮大白追餘賞，幸有回風驚落屑之句。或以謂落屑亦體物語，或者之言非也。此蓋用陶侃竹頭木屑事耳。納紙投名愧巳深，更教門外久沈吟。事窮計急燒牛尾，不是田單素有心。此詩不知何人所作。索謁固可恥，然士當窮困，搖尾乞憐於人，亦可愍也。前輩又有云：門前人立處，席上欲言時。此真所謂不經此境，不能道此語者。《李華寄趙七詩》云：丹丘忽聚散，素壁相奔衝。出於老杜：秦山忽破碎，涇渭不可求。李白《瀑布詩》云：海風吹不斷，江月照還空。而陸蟾《詠瀑布》云：岳色染不得，神工裁亦難。可謂天冠地屨矣。樂天《詠草》云：野火燒不盡，春風吹又生。狄燠《詠柳》云：翠色折不盡，離情生更多。蓋皆摸寫李白體。而蜀妓《贈陳希夷》則云：帝王師不得，日月老應難。是又其變也。杜詩：酒債尋常行處有，人生七十古來稀。此以意對耳。故前人謂之十四字句，或者說子美詩無一字浪發者。人止知此以意對，不知尋常與七十，正為切對也。蓋八尺曰尋，倍尋曰常，尋常亦數也，故得對七十。或者之言非是。如秦州《雜詩》云：近按西南境，長懷十九泉。西南，非數也。此詩西南字，雖非其數，而預四方之名，與數相近准。或者之言猶介借用。如杜位宅《守歲》云：四十明朝過，飛騰暮景斜。豈飛騰亦為四方之名耶。或者之言不可信。李義山詩：古木含風久。凡兩用。搖落對云：疏螢怯露深。《戲贈張書記》對云：平蕪盡日閑。其優劣大不相侔，覽者自當見之。《詠槿花》云：月裡寧無姊，雲中亦有君。又《詠李花》云：月裡誰無姊，雲中亦有君。月姊，雲君，用之於槿花雖新奇，固不若用之於李花之為高潔也。然誰無姊，語太徑庭。誰字止宜作寧。根非生下土，葉不墜秋風。因尋樵子舍，誤到葛洪家。自不害為佳句。而後人論詩者，以為此皆假對。意謂下土與秋風，樵子與葛洪，不相偶屬，故借下為春夏之夏，子為朱紫之紫。塵俗哉。李益《鸛雀樓》詩：事去千年猶恨速，愁來一日即知長。魯直《初至葉縣》詩云：千年往事如飛鳥，一日傾愁對夕陽。全用李句，然其意不逮李遠矣。歐詩：歡時雖索寞，得酒便豪橫。老蘇詩：佳節屢從愁裡過，壯心還傍酒中來。二老詩意正同。老杜《寄高適岑參》云：高岑殊緩步，沈鮑得同行。休文明還。意愜關飛動，篇終接混茫。舉天悲楊駱，富嘉謨。近代惜盧王。似爾官仍貴，前賢命可傷。以此詩登《戲為》等篇，則此老未嘗鄙四傑也。老杜《送高三十五書記》師字韻詩，言意娓娓不盡，予當欲學作一篇，自顧淺鄙，不敢措手。人言百尺竿頭，更進一步，予謂此詩，百尺竿頭，更進百尺。許渾《灞上逢元處士東歸》詩云：何人更結王生襪，此客空彈貢禹冠。薛逢《上崔相公》云：公車未結王生襪，客路空彈貢禹冠。二人所對皆同，然許語似暢於薛。東坡《贈王子直》詩首云：萬里雲山一破裘，杖端閑掛百錢游。其第三聯云：水底笙歌蛙兩部，山中奴婢橘干頭。晉阮修，字宣子。常步行，百錢掛杖頭，至酒店，便獨酣暢而飲。今改云：杖端。蓋避下句橘千頭之頭。孔稚圭門庭之內，草萊不剪，中有蛙鳴。或問之曰：欲為陳蕃乎？稚圭曰：我以此當兩部鼓吹，何必效蕃邪？鼓吹者，所謂鹵簿之鼓吹也。稚圭自以蛙鳴為鼓吹，今以蛙鳴為笙歌，亦似與本事不類。鄰韻而葉者，詩家間用之，謂之轆轤格，又謂之出入格。或以謂自宋人始。非也。此自有詩以來有之，蓋古人文體寬簡，不專以聲病為工拙也。然為律詩，則其格有二，有前後相錯者，有前後兩疊者。如李賀《詠竹》云：入水文光動，抽空綠影春。露花生筍徑，苔色拂霜根。織可承香汗，裁堪釣錦鱗。三梁魯入用，一節奉王孫。則其相錯者也。如《示弟》云：別弟三年後，還家十日餘。酉錄今日醉，緗帙去時書。病骨獨能在，人間底事無。何須問牛馬，拋擲任梟盧。則其兩疊者也。孟郊《失志夜坐思歸楚江》詩云：死辱片時痛，生辱長年羞。青桂無直枝，碧江思舊游。又《失意歸吳寄劉侍郎》云：至寶非眼別，至音非耳通。因緘俗外辭，遠寄高天鴻。夫窮通得失，固自有命。郊一躓，便爾忿懟欲死。又自以至寶至音，非人耳目所能及。因之綴緝語言，布露當世。則郊之為丈夫也何其淺邪？人言郊及第後，有一日看盡長安花之句，知其必不遠到。何待巳第時語，但觀此未第時語，巳足以見其人矣。予寓趙在攝府事，李君坐坐客談詩。或曰：必經此境，則始能道此語。余曰：不然。此自其中下言之。彼其能者，則異於是。不一舉武，六合之外無不至到。不一扌戾眼，秋毫之末無不照了。是以謂之才也。才也者，猶之三才之才，蓋人所以與天地並也。使必經此境，能道此語，則其為才也狹矣。子美《詠馬》則云：所向無空闊，真堪托死生。子美未必曾跨此馬也。長吉《狀李憑箜篌》則云：女媧煉石補天處，石破天驚逗秋雨。長吉豈果親造其處乎？以其不經此境，能道此語，故子美所以為子美，長吉所以為長吉，一坐為之嘿然。太白《寄遠》云：三鳥別王母，銜書來相過。又云：念此送短書，願同雙飛鴻。又云：本作一行書，殷勤坐相憶。一行復一行，滿紙情何極。瑤台有黃鶴，為報青樓人。朱顏凋落盡。白髮一何新。又云：寄書白鸚鵡，西海慰離居。《大內》云：安得秦吉了，為人道寸心。《寄內》云：北雁春歸看欲盡，南來不得豫章書。《代別》云：天涯有度鳥，莫絕瑤台音。《答元丹丘》云：青鳥海上來。今朝發何處。口銜雲錦箋，為我忽飛去。《酬岑勛》云：黃鶴東南來，寄書寫心曲。倚松開其緘，憶我腸斷續。此皆以禽鳥寄書見意。其原出於蘇子卿《上林雁》及《漢武帝故事》，蓋以為相思契闊，無由寄聲，而行空度遠，莫若飛鳥之疾，願托勁翮，猶或可以致我萬一之心焉。是固詩人陶寫性情言嘆不足之餘旨也。司馬溫公詩：太白大如李，東方三丈高。又：雨不成游布路歸，逢花值柳倍依依。於李字、路字下，俱注云：恐誤。此實不誤而雲誤者。本自裝板之時，無人校讎。偶不知所出，而便自以為誤也。老杜詩自高古，後人求之過當，往往反為所累。如：紈絝不餓死，儒冠多誤身。乃云：本乎天者親上，本乎地者親下。旌旗日暖龍蛇動，宮殿風微燕雀高。謂為藩鎮跋扈，朝多小人。老妻畫紙為棋局，稚子敲針作釣鉤。謂為縱橫由婦人，曲直在小兒。如此等類，又豈足與言詩邪。《國風》：方秉簡兮，贈以芍藥，貽我握椒之類，皆以為外藉芳香可玩之物，持贈所懷。既以盡其交結往來之歡，且以表其深相愛慕之情也。《楚辭》曰：折疏麻兮瑤華，將以遺兮離居。王逸曰：疏麻，神麻也。棗據《逸民賦》曰：沐甘露兮餘滋，握春蘭兮遺芳。謝靈運詩《越嶺溪行》云：想見山河人，薜蘿若在眼。握蘭勤徒結，折麻勞莫展。又《南樓遲客》云：瑤華未堪折，蘭苕亦屢持。路阻莫贈問，云何慰離析。凡此一本於詩人之意，乃知後世折柳寄梅，未必真有事實也。海外逢寒食，春秋不見餳。洛陽新甲子，何日是清明。沈亻全期詩也。黃魯直極愛此詩，以為二十字中婉而有味，如人序百許言者。而石林乃云：今歷家家論節氣，有清明無寒食，流俗但以清明前三日為寒食。既不知清明，安能知寒食？此不可解也。石林此說得矣。沈詩止述南北風俗之異，及夫遠客思歸之意。今以為不知清明，安能知寒食，一何所見僻邪。李白詩：玳瑁筵中懷裡醉，芙蓉帳底柰君何。朝共琅橢綺食，暮宿鴛鴦之錦衾。已極淫媒矣。至云：秋草秋蝶飛，相思愁落暉。何由一相見，滅燭解羅衣。若此等類，又可謂不可道者也。其何以示子孫？陶弼詩《冬日喜許陟見過》云：扁舟興盡且休去，五嶺以南皆洞庭。案五嶺橫列於虔林桂道之間，北望洞庭甚遠。弼謂五嶺以南皆洞庭何邪？大抵詩家立意貴縱奪，造語貴激昂，弼之此意，亦以見其一時相慕戀雲耳。李陵詩：行人難久留，各言長相思。安知非日月，弦望自有時。李周翰曰：我心相思如日月，當有弦望無極時也。翰說非是，弦則月半之明，望則月滿之明，朔則日月相合也。李陵意謂今雖相別各出相思之言，安知人生之離合，非若日月之有離合乎？日月之弦望有時，人生之聚散亦自有時也，但當期遠久耳。故下云：努力崇明德，皓首以為期。曹子建《公宴》詩：公子敬愛客？終宴不知疲。應《德璉傳》：五官中郎將《建章台宴集詩》云：公子愛敬客，樂飲不知疲。左太仲《詠史》詩云：吾希假干木，偃息藩魏君。吾慕魯仲連，談笑卻秦軍。當世貴不羈，遭難能解紛。功成恥受賞，高節卓不群。臨紐不肯糸木世，對王圭寧肯分。謝靈運《述祖德》詩云：段生藩魏國，展季救魯人。弦高犒晉師，仲連卻秦軍。臨組乍不糸木世，對王圭寧肯分。案《魏志》云：文帝為五官中郎將，為文學。為丕文學，則必非碌碌者。而靈運之文章，沈約稱美，以為江左莫及。二君製作，必不剽掠前人。然則全用子建語，靈運則全用太衝語。何也？當時愛賞之極，時時諷詠，不覺誤為己有耳。謝詩復云：惠初辭所賞，厲志故絕人。一篇之中，押兩人字，在古雖有此體，終不免為此類，此豈率爾而為邪？陳述祖德，固無率爾之理，是又何哉？又代君子《有所思》云：蟻壤漏山阿，絲淚毀金骨。蓋謂事有可憂者，雖小可以喪生。故下云：器忌含滿欹，物忌厚生沒。而李善指讒邪之人，似不類也。按《家語》孔子曰：吾聞宥坐之器，虛則欹，中則正，滿則覆。此詩當雲含滿覆，而謂含滿歌者，又明遠之誤也。陸士衡《別士龍》詩云：分途長林側，揮袂萬始亭。佇目兮要暇景，傾耳玩餘聲。謝靈運《別從弟惠連》詩云：中流袂就判，欲去情不忍。顧望月豆未，汀曲舟已隱。東坡《既別子由復寄》詩云：登高回首坡壟隔，惟見烏帽出復沒。文章氣焰，天機所到。雖雲今古一轍，至其寫手足之愛，道違離之苦，千載而下，讀其詩則猶能使人酸鼻。此其真有物以觸之，特詩人能道人情之所同，然人易為之感動耳。
　　
　　杜子美詩云：片雲頭上黑，應是雨催詩。世多疑詩字是時字。而蘇東坡詩云：颯颯催詩白雨來。又詩云：急雨豈無意，催詩走群龍。蓋與子美意同，則知子美詩，是用詩字無疑。《遁齋閑覽》，嘗稱羅可雪詩云：斜分潘岳鬢，橫上馬良眉。誠佳句也。不知如何是佳句，而遁齋稱之若此。每笑青矜詩，其《詠席》云：孔堂曾子避，漢殿戴憑重。殆與羅可雪詩無異。許慎《說文》云：瓊，赤玉也。然前輩多以比白物。韓退之《雪詩》云：今朝踏作瓊瑤跡，為有詩從鳳沼來。又《雪詩》云：屑瓊瑰瓊。本是赤玉，今以比雪則誤矣。故晏元獻公《拒霜花》云：江城嘉號木芙蓉，金蕊瓊芳綻曉風。又《紅梅》詩云：巧綴王周瓊蕊色絲，三千宮女宿燕脂。又《紅蓼》詩云：絳英瓊粒傲霜前，冷落池台亦自妍。其意蓋欲證退之之誤耳。余觀微之《石榴花》詩云：寥落山榴深映葉，紅霞淺帶碧霄雲。趨塵枝下年年見，別似衣裳不似裙。謂榴花不可以比裙也。至歐陽公《榴花》詩云：東堂榴花好，點綴裙腰鮮。又《榴花》詩云：榴花最晚今又拆，紅綠點綴如裙腰。乃特以比裙者，豈亦證微之之誤邪。
　　余先父作詩至少，每得句須不凡。其《和倪彥達雪詩》云：猛穿窗紙寒無敵，亂積檐茅曉未知。此一聯絕佳。嘗謂前輩作詩正不欲區區比類，惟善形容者，自能體貼。使人一見便知詠某物，如此方為奇特。老父之作，正有合前人之意矣。又嘗作絕句《嘲雪》云：六出勻如剪，無根散亂開。倚風輕薄甚，佯困貼梅腮。其句清絕如此，足見其胸中灑落，而非俗者也。蘇東坡詩云：水面風生人未知，低昂巨葉先零亂。巨葉，荷也。此二句殊有佳致，非才藻過人者，未易及此。此恰如鄭毅夫詩也。毅夫詩云：料得涼風消息近，蕭蕭已在柳梢頭。比之東坡詩句語雖別，而意極同。此是知前人錦鄉腎腸，凡吐出者皆新奇，初非蹈習者也。蘇東坡《壺中九華詩》板本首句云：我家岷蜀最高峰。然余家收得東坡親書此詩石本，首句乃云：清溪電轉失雲峰。此首句以不若板本之奇，疑後來經改也。王介甫不作纖艷等語，余嘗疑濃綠萬枝紅一點，動人春色不須多。非介甫之詞。後觀《方勺泊宅編》云：陳正敏謂此唐人詩，介甫常題於扇上爾。是余之所見，為不妄也。洪覺範詩云：麗句妙於天下白，高才俊似海東青。此一聯甚佳。天下白者，越女天下白也。海東青者，海上一鳥名，能一日渡海者也。杜子美詩云：白白江魚入饌來。余深愛其田入饌二字。後觀《黃太史家書》云：筍四時入饌。又洪駒父詩云：溪毛入饌光浮輟Ｒ喟其用入饌二字，與余所見同也。秦少游《贈鮮于子駿》詩云：擊強雕鶚健治劇，辟鳥家趙反蘋啤２Σ渚渲脅患餘刃之意，遽雲辟鳥疾豢桑彼蓋不知少游用杜子美之詩耳。子美詩云：擠嬗ū倌瘢所謂辟鳥頰擼蓋此爾，非少游之誤也。《懶真子錄》載杜子美《獨酌》詩云：步履深林晚，開樽獨酌遲。仰蜂粘落絮，行蟻上枯梨。《徐步》詩云：整履步青蕪，荒亭日欲晡。芹泥隨燕觜，花蕊上蜂須。且《獨酌》則無獻酬也。《徐步》則非奔之也。以故蜂蟻之類，微細之物，皆能見之。若夫與客對談，急趨而過，則何暇詳視，至於如此哉。余以是知蘇東坡在惠州，其子過赴州會未歸，而東坡有詩云：臥看月窗盤蜥蜴，靜聞風幔落蟲伊蟲威者，亦是意也。人多病蘇東坡詩，不向如皋閑射雉，歸來何以得卿卿。謂《左氏傳》如訓往御以如皋者，蓋為妻之御而往皋也。今曰不向如皋，則是便指如皋為地名非是，彼乃不知後人誤寫向字在不字下爾，非東坡之誤也。余嘗親見東坡一紙書此詩，乃向不誠是也。與如皋地名略不相妨，見前輩文字不能詳究，輒妄自譏語，豈不重可笑歟？
　　洪覺範有文采，作詩殊可喜。黃太史諸公皆愛之，嘗與唱和。但不讀儒書，故用事時有錯誤，為可恨也。其作《冷齋夜話》，竊笑杜子美《彭衙行》，押兩餐字。夫子美《彭衙行》云：小兒強解事，故索若李餐。是押餐字無疑。若乃眾雛爛熳睡，喚起沾盤餐。此盤飧字。蓋用《左氏傳》乃饋盤飧置壁者。飧字音蘇昆切，或印本誤寫作餐字，然豈得謂之盤餐也。盤飧有何據依，惟覺範不知所出，故以謂子美押兩餐字，豈不重可笑邪。非獨此也，又嘗作詩云：人生如逆旅，歲月苦逼催。安知賢與愚，同作土一扌不。此一扌不字，乃前漢《張釋之傳》所謂取長陵一扌不土者。扌不字音步侯切，豈可作杯字用也，此無他，皆是不讀儒書，故錯誤至此。然則學為文者，其可不本書之所出乎。蘇東坡《送江公著》詩，押兩耳字。一云：忽憶釣台歸洗耳。一云：亦念人生行樂耳。其《題林逋詩後》，謂押兩曲字。一云：吳人生長湖山曲；一云：更肯悲吟白頭曲。然東坡於耳字詩，則注云：其義不同，雖重壓無害。於曲字詩，又卻不注何也？歐陽文忠公讀《徂徠集》詩云：子生誠多難，憂患靡不罹。罹字，乃與魔字同，押作羅字音。余按楊雄《方言》云：罹謂之羅，羅謂之罹。是罹字，可音羅字也。呈似亦如送似，指似送似，出韓退之詩云：寫吾此詩特送似。指似，出元微之詩云：指似旁人因慟哭。未知呈似所出，閑識之俟知者。蘇東坡嘗記韓定辭為鎮州書記，聘燕帥劉仁恭，仁恭命幕客馬都延接。馬有詩云：別後山矛攵山上望，羨君時復見王喬。然山矛攵二字，《緗素雜記》自音作權務。用此二字，則平側不順，不可讀，恐是故作務權用之。顛倒其二字，亦如蘇東坡龍井作井龍，黃太史西巴作巴西也邪？不然，何謬誤如此也。黃太史《西江月詞》云：斷送一生惟有酒，破除萬事無過此。皆韓退之之詩也。太史集之，乃天成一聯。陳無已以為切對，而語益峻，蓋其服膺如此。太史又嘗謂人云：杜荀鶴詩，舉世盡從愁裡老，可對韓退之詩，何人肯向死前休此一聯尤更奇絕。雖尚未成全篇，則知太史真能集句矣，第恨所見者不多爾。然其譬集句為百家衣，又喜王荊公莫言常為此詩，而謂正堪一笑者，亦其所優為之故也。黃太史詩云：莫作秋蟲促機杼，貧家能有幾糸句絲。糸句者，履糸句也。蓋言履糸句之上，用絲無幾爾。糸句，音渠，非王荊公用一糸句絲之比也。荊公之詩，只向貧家促機杼，幾家能有一糸句絲，乃用《隋唐嘉話》一糸句絲得幾時絡者。宋景文公作《仲商晦日集晏相國西園》詩末句云：三入功名始白頭。始下音試，以是知杜工部詩。皂周鳥寒始急。白樂天詩：千呼萬喚始出來。如此等始字，當皆音試可也。《石林詩話》記黃太史詩云：人得交遊是風月，天開圖畫即江山。以謂止此二句，乃晚年最得意者，每舉以教人，而終不能成篇。蓋不欲以常語雜之。然《太史集》中載《王厚頌》二絕，後一絕云：夕陽盡處望清閑，想見千岩細菊班。其下二句，即前面一聯。石林何不細考如此。白樂天詩云：而今格在頸成雪。元微之詩云：隔是身如夢。格隔二字，殊不曉其義。二公用之又不同。《容齋隋筆》云：猶言已是也。余謂只是已是，不須作猶言，第未知出處耳。且如差池二字，前漢中自作柴池。注云：柴音差。委蛇二字，橫塘詩中自作委羽。注云：羽音俱依切。以是知隔格二字，二公用之雖別，皆只是已是更詳考之。余最愛前輩詩中，用夢思二字。蘇子美詩云：請甚無夢思。陳無已詩云：歲晚山河無夢思。蘇東坡詩云：有意尋彌明，長頸高結喉。若據韓文出處，乃長頸高結下。方云：喉中，更作楚聲。今東坡乃借下句一喉字押韻，卻與誤讀莊子三緘其口，破句而點者相類。然東坡高材，豈不知此，而故云耳者，以文為戲也邪？余酷愛杜工部詩中用受字，如：修竹不受暑，雙燕受風斜，野航恰受兩三人是也。而秦少游詩中學用受字亦可愛，如：蜂房受晚香，亂帆天際受風忙是也。然此受字，乃出於《左氏傳》云：而受室以歸。受蓋出於此。煙紅霞綠曉風香，此蘇東坡《披錦亭》詩也。煙焉得紅？霞焉得綠？詩家故作此語，亦枕流漱石之意耳。春蠶到死絲方盡，蠟燭成灰淚始干。此名倡王幼玉之詩也，非渠無能道此者。程糸寅解蘇東坡詩：白日為君愁。引韓氵晃詩，白日自為人閑長。然此句，乃歐陽文忠公《青州即事詩》，非韓渥也。月明星稀，烏鵲南飛。《文選》載曹丕之詩也。蘇東坡作《前赤壁賦》雲，月明星稀、烏鵲南飛。此豈非曹孟德之詩乎？孟德乃丕之父，亦錯記焉耳。或雲蘇東坡詩云：豈知乘槎天女側，獨倚雲機看織紗。柰何獨看織紗，故陳無已譏失於粗者。余謂不然，此自是一格。正如杜牧詩云：珊瑚破高齊，作婢舂黃糜。夫孝絢得珊瑚，其母令衣青衣而舂，初無糜字也。穿雲透石不辭勞，遠地方知出處高。溪洞豈能留得住，終歸大海作波濤。此唐宣宗《瀑布》詩也。其命意如此，豈非天子氣像邪。唐韓文公，蘇東坡皆誤用《莊子》中子桑裹飠卞事作子來。文公詩云：昔者一日雨，子來寒且飢。其友名子輿，忽然憂且思。褰裳涉泥水，裹飠卞往從之。東坡詩云：殺雞未肯邀季路，裹飠卞應須問子來。余原此字之失，蓋來字與桑字頗相類，文公已為誤用，東坡又承其誤爾。釣艇歸時菖葉雨，並寺官小未朝參。此二絕首句也。《蘇東坡集》云：僕作此詩時，年二十九歲。至《春渚紀聞》乃云：此開子容詩，誤載在東坡集中。未知其孰是也。朱希真避地廣中，作小盡行云：藤州三月作小盡，梧州三月作大盡。哀哉官歷今不頒，憶昔昇平淚成陣。云云。此詩前押兩盡字，殆類杜子美前年渝州殺剌史，今年開州殺刺史。與夫西川有杜鵑，東川無杜鵑。洪萬無杜鵑，雲安有杜鵑也。蘇東坡《和編禮公水官詩》云：長安三月火，至寶隨飛煙。尚有脫身者，漂流東出關。夫東出關三字，出前漢《終軍傳》。東坡用古人句語押韻，精切如此，而舊本乃作出東關，且長安之地，初無東關，可見舊本之誤也。學者其可不知？《香彎類稿》嘗病蘇東坡《和陶詩》押游字。陶詩云：命室攜童弱，良日登遠游。而東坡和之，乃言一飽忘故山，不思馬少游。謂游游二字不同不可押。余按《廣韻》，游字下注云：與游同。如此雖用游字，然亦無害。杜工部《題岳陽樓》詩，其間二句云：江山有巴蜀，棟宇自齊梁。至矣哉，詩之極也。而汪彥章《陪諸公游惠山》詩乃云：巍基首梁宋，爽氣接吳楚。亦佳作，但不免蹈工部之塵也。蘇東坡春來幽谷水潺潺，詩題目只作《梅花》。少年時讀，甚疑之。此蓋謫黃州時，路中作詩偶及之。初不專為梅花，東坡續貼中載之甚詳。黃太史詩云：清談落筆一萬字，白眼舉觴三百杯。後洪景盧罷贛守，送者一十六人，亦用三百杯事。其詩云：嘉賓自是十六相，痛飲須拼三伯杯。余愛其用事親切，未嘗不擊節稱賞也。蘇東坡在揚州作詩云：此生已覺都無事，今歲仍逢大有年。山寺歸來聞好語，野花啼鳥亦忻然。其年神宗上仙，當時謗者，遂謂東坡以遷謫之故，忻幸神宗上仙，而作是詩。故東坡有《辨謗答刂子》云：是三月六日，臣在南京，聞先帝遺詔，舉哀掛服了。至五月間，住揚州竹西寺，見百姓父老十數人，相與道旁語笑。其間一人，以手加額云：才見好一個少年官家。又是時淮浙間，所在豐熟，因作是詩。其時去神宗上仙已兩月，決非山間始聞之語。事理甚明。及觀其弟子由，作《東坡墓誌》乃云：公之自汝移常也，授命於宋，會神宗晏駕，哭於宋而南揚州。常人與公買田書至，公喜作詩，有聞好語之句，言者妄謂公聞諱而喜，乞加深譴。然詩刻後有時日，朝廷知言者之妄，皆逐。其說又如此。秦少游《虛飄飄》詩云：雨中漚點沒流水，風裡彩雲鋪遠霄。余謂沒字恐誤，欲改作泛字。若漚點既已沒矣，自不足雲也。惟其尚在氵丕水之間，故有虛飄飄之意焉。
　　
　　謝靈運有雲中辨煙樹，天際識歸舟。王僧孺有岸際樹難辯雲中鳥易識梁元帝有遠村雲裡出，遙船天際歸。陰鏗詩有天際晚帆孤，天邊看遠樹，大江靜猶浪。老杜所以有江流靜猶湧，雲中辯煙樹。鏗有薄雲岩際出，初月波中上。杜詩薄雲岩際宿，孤月浪中翻。鏗有中川聞棹謳，杜有中流聞棹謳。鏗有花逐下山風，杜有雲逐度溪風。祖述有自，青出於藍也。陳去非，嘗語先君云：吾平生得意十字云：開門知有雨，老樹半身濕。先君故效之，作感興詩云：夜半微雨濕，凌晨春草長。謂頤正云：吾十字似有味。後讀《河嶽英靈集》閻訪詩：荒庭人何許，老樹半空腹。殷椅金ㄈ豢杉眩殆亦有所祖雲。山谷詩：霜威能折綿，風力欲冰酒。蓋用阮籍詩，陽和微弱陰氣竭，海凍不流綿絮折，呼吸不通寒冽冽。庾肩吾詩：頸氣方凝海，清威正折綿。張說，塞上綿應折，江南草可結語也。杜詩，自平宮中呂太一按《唐史》，有兩呂宦官。呂太一，為廣南市舶使，反。註：呂太一，代宗時為廣南市舶使，逐剌史張休而反。東坡云：自平宮中呂太一，世莫曉其義，妄者以謂唐有自平宮。偶讀《元宗實錄》，有宮中呂太一，叛於廣南，故下有南海收珠之句。故下云：收兵南海千餘日。復何疑，而說詩者，紛紛不可曉。至謂唐有自平宮，開元中，中書舍人呂太一，與張嘉正號四俊者。又呂寧為太一宮使尤謬。荊公詩；綠攬寒蕪出，紅爭暖樹歸。妙甚。歸字，蓋用老杜紅入桃花嫩，青歸柳葉新。李白寒雪梅中盡，春風柳上歸。意老杜花遠重重樹，雲輕處處山。可作畫本。三輔黃圖，長安故城，城南為南斗形，城北為北斗形。故號鬥城。何遜《咸陽詩》云：城鬥疑連漢。老杜，秦城近鬥杓。秦城北斗邊，北斗故臨秦。而秦中詩；春城依北斗，郢樹發南枝。乃秦城耳。劉夢得《望賦》亦云：城依鬥兮闌干。春亦無義，亦不可對郢樹也。淵明詩：弱女雖非男，慰情良勝無。故樂天云：衰病四十身，嬌痴三歲女。非男猶勝無，慰情時一撫。東坡詩：斯人乃德星，遣出虛危間。用樂天德星降人福，時雨助歲功，福似歲星移，望如時雨至意。老杜：安得廣廈千萬間，大庇天下寒士俱歡顏，嗚呼！何時眼前突兀見此屋，吾廬獨破受凍死亦足。樂天云：百姓多寒誰可救，一身雖暖亦何情。安得大裘長萬丈，一時都蓋洛陽城。《北征》詩：皇帝二載秋，閏八月初吉。盧仝《月蝕》詩：元和庚寅，斗柄插子，律調黃鐘。白樂天《賀雨》詩：皇帝嗣寶歷，元和三年冬。又《苦寒詩》：八年十二月，五日雪紛紛。陰鏗有夜雨滴空階。柳耆卿用其語，人但知為柳詞耳。樂天有玉容寂寞淚闌干，梨花一枝春帶雨。不知又有《薔薇詩》：露垂紅萼淚闌干。牧之詩：塵土驚劻勷樂天委命不劻勷，蓋出樂天詩。世上爭先從盡，上聲汝，人間鬥在不如吾。樂天用格是字，王仲言：自宣城歸，得杜甫詩三帙，有南唐澄心堂紙，有建業文房印，沈思遠印，及敕賜印，筆法精妙，殆能書者，試考一二詩，多與今本不同。如《憶李白》詩：白也詩無數，飄然意不群。清新庾開府，豪邁鮑參軍。渭北春天樹，江東日暮雲。何時一樽酒，重與話斯文。《九日》詩乃云：今朝醉裡為君歡，笑倩傍人為正冠。及再把茱萸子細看。又芹泥隨燕觜，蕊粉上蜂須，宮草霏霏隨委佩，雲近蓬萊常五色，酒醒思汗簟，已近古寒夜，長貧怪婦愁。雨映行宮辱贈詩，騎馬誰家白面郎。不通姓字粗疏甚，忍待江山麗之類。不可概舉也。多病愛閑始見《南史?王儉傳》。樂天有經忙始愛閑，劉夢得有功成卻愛閑，杜牧之有愛閑能有幾人來。詩中用而今、匹如、耳冷、妒他、欺我、生憎、勿留、羸垂、溫暾、皆樂天語。相欺、有底、也自、也知、差底、斬新、遮莫、皆老杜語。《史記》：秦，虎狼之國也。《唐史》：太宗，龍凰之姿。而子美《昭陵詩》云：讖歸龍凰質，威定虎狼都。各易一字，最為妙處。洪氏辯證，謂急急能鳴雁，輕輕不下鷗。能鳴，用《莊子》。不下，用《列子》語。於此見其用出處下字之法。《莊子外篇》：莊子舍於故人之家，故人喜殺雁而烹之。莊子請曰：一能鳴，其一不能鳴，請奚殺？主人曰：殺不能鳴者。《列子黃帝篇》：海上之人，有好漚鳥者，每從漚鳥游。其父曰：吾聞漚鳥皆從汝游，汝取來吾玩之。明日之海上，漚鳥舞而不下。杜牧之詩，授圖黃石老，學劍白猿翁。蓋出庾信《宇文盛墓誌》云：授圖黃石，不無師表之心。學劍白猿，遂得風雲之志。杜牧之詩，老翁四百牙爪利，擲火萬里精神高。蓋用《天蓬咒》，蒼舌綠齒，四目老翁，而今本誤以目為百爾。擲火萬里，亦用《度人經》，擲火萬里流鈴八衝之語。而東坡亦用之於《芙蓉城》，詩云：仙風鏘然韻流鈴也。東坡謂老杜竊比稷與契，蓋求之於其詩。舜舉十六相，身尊道何高，秦時用商鞅法，法令如牛毛。意特有所指，余以為見此老容民畜眾之度，莫若水深魚極樂，林茂鳥知歸。又林茂鳥攸歸，水深魚知聚。重言之，此其意有在。荊公次韻《酬龔深甫》詩云：比尋五柞固未心敕，東挽三楊仍有賬。《輿地誌》：鐘山本少林木，宋時使諸州剌史罷職還者，栽松三千株，下至郡守各有差焉。山之最高峰有五願，樹柞木也。元嘉中百姓祈禱率有驗。又李太白《白下亭詩》：驛亭三樹楊，正當白下門。王詩：三楊白下亭。《西京賦》掩長楊而聯五柞，又集乎長楊之宮，徜徉乎五柞之館。此荊公《次韻酬龔深甫》詩云：恩容衰老護松楸，復得一龔隨我游。講肆劇談兼祖謝，舞雩高蹈異求由。此尋五柞故未心敕，東挽三楊仍有賬。陟山獻降原從此始，但無瑤玉與君舟。又李白《金陵白下亭留別》詩：驛亭三樹楊，正當白下門。吳煙瞑長條，漢水囓古根。荊公，晴日晚風生麥氣。麥氣，蓋用何遜《新林分別詩》，麥氣始清和。《淮南子》：水清則魚聚，木茂而鳥樂。所以老杜有林茂鳥攸歸，水深魚知聚。《文選 古詩》：何能待來茲。用《呂氏春秋》今茲美禾，來茲美麥。注，茲，年也。《文選張景陽雜詩》：叢林森如束，唐元稹連昌宮中滿宮竹，歲久無人森似束。蓋用此。東坡《過李公擇故居》詩：四鄰戒莫犯，十畝森似束。《文選?古詩》有思君令人第。曹子建有沉憂令人老。其本出唯憂用老耳。《文選 古詩》思君令人老，歲月忽已晚。周美成社日停針線，蓋用張文昌《吳楚詞》，今朝社日停針線，有自來矣。《謝上蔡語錄》問學詩這法，曰：詩須諷味以得之，發乎情性，止乎禮義，便是法。曾本云：問學詩以何為先？云：先識取六義體面。又問，莫須於《小序》中求否？云：《小序》亦不盡，更有詩中以下句證上句，不可泥訓話，須諷味以得之。發乎情性，止乎禮義，便是法。國史不特作《詩序》，凡詩皆經其手刪定，明道初見謝語人曰：此秀才展托得開，將來可望。
　　
　　老杜：風吹客衣日杲杲，樹攪離思花冥冥。此最著意深遠。
　　
　　《杜陵詩》云：桑麻深雨露，燕雀半生成。《後山詩》云：輟耕扶日月，起廢極吹噓。或謂虛實不類，殊不知生為造，成為化，吹為陰。噓為陽，氣勢量與日月字正相配也。張宣公《題南城》云：坡頭望西山，秋意雲如許。雲影度江來，霏霏半空雨。《東渚》云：團團凌風桂，宛在水之東。月色穿林影，卻下碧波中。《麗》云：長哦伐木詩，佇立以望子。日暮飛鳥歸，門前長春水。《濯清》云：芙蓉豈不好，濯濯清漣漪。採去不盈把，惆悵暮忘飢。《西嶼》云：繫舟西岸邊，幅巾自來去。島嶼花木深，蟬鳴不知處。《采菱舟》云：散策下亭舸，水清魚可數。卻上采菱舟，乘風過南浦。六詩閑澹簡遠，德人之言也。杜陵《病木冉》詩曰：猶含棟樑具，無復霄漢志。良工古昔少，識者出涕淚。傷賢者之老病，而不獲用也。又曰：種榆水中央，成長何容易。截之承金露，裊裊不自畏。言少不更事之人，無所涵養。而驟膺拔擢，以當重任。力綿才腐，凜凜危亡。而曾不知畏也。又《舟中上水遣懷》詩曰：篙工密逞巧，氣若酣杯酒。歌謳互激烈，回斡明授受。善知應觸類，各藉穎脫手。古來經濟才，何事獨罕有。蓋嘆舟人操舟，尚有妙手。而整頓乾坤，獨未見妙手也。蓋方天寶間，杜陵少壯之時，雖亂離瘼矣，而人才尚多，故《洗兵馬行》曰：成王功大心轉小，郭相謀深古來少。司徒清鑒懸明鏡，尚書氣與秋天杳。二三豪俊為時出，整頓乾坤濟時了。又云：張公一生江海客，身長九尺須眉蒼。徵起適遇風雲會，扶顛始知籌策良。蓋幸其所以支撐世變者，尚有人也。及杜陵晚歲《八哀》之詩既作，則一時豪傑或死，而後來者未有其人，此病木冉種榆之嘆，舟師妙手之嘆，意益婉，而詞哀。嗚呼！此唐室所以終不振乎！宋朝元豐間，洛陽諸老為耆英會，圖形賦詩，一時誇為盛事。而識者悲之曰：此皆仁宗所養之君子，至是而皆老矣。長降消長之會，過此甚可畏也。時林行己曰：天將祚其國，必祚其國之君子。觀其君子之眾多如林，則知其國之盛；觀其君子之落落如晨星，則知其國之衰；觀其君子康寧福澤，如山如海，則知其為太平之像；觀其君子之摧折頓挫，如湍舟、如霜木，則知其為衰亂之時。又曰：天將使建中為崇寧，則不使範忠宣復相於初元；天將使宣和為靖康，則不使劉陳二忠肅心來攵遺於數歲。皆至論也。古詩多矣，夫子獨取三百篇，存勸戒也。吾輩所作詩，亦須有勸戒之意，庶幾不為徒作。彼有繪畫雕刻凋刻，無益勸戒者，固為枉費精力矣。乃若吟賞物華，流連光景，過於求適，幾於誨淫教偷，則又不可之甚者矣。白樂天《對酒》詩曰：蝸牛角上爭何事，石火光中寄此身。隨富隨貧且歡喜，不開口笑是痴人。又曰：百歲無多時壯健，一春能幾日晴明。相逢且莫推辭醉，聽唱陽關第四聲。又曰：昨日低眉問疾來，今朝收淚予人回。眼前見例君看取，且遣琵琶送一杯。自是家言之，可謂流麗曠達，詞旨俱美矣。然讀之者，將必起其頹墮廢放之意，而汲汲於取快樂。惜流光則人之職分，與夫古之所謂三不朽者，將何時而為哉？且如《唐風蟋蟀》之詩，蓋勸晉喜公以自虞樂也。然才曰：今我不樂，日月其除，即曰：無已太康，職思其居。呂成公釋之曰：凡人之情解其拘者，或失於縱；廣其儉者，或流於奢。故疾未已，而新疾復生者多矣。信矣，《唐風》之憂深思遠也。樂天之見，豈及是乎。本朝士大夫，多慕樂天東坡尤甚。近時葉石林謂樂天與楊虞卿為姻家，而不累於虞卿，與元稹牛僧孺相厚善，而不黨於元稹。僧孺為裴晉公之所愛重，而不因晉公以進。李文饒素不相樂，而不為文饒所深害。推其所由，惟不汲汲於進，而志在於退。是以能安於去就愛憎之際，每裕然而有餘也。此論固已得之，然樂天非是不愛富貴者，特畏禍之心甚於愛富貴耳。其詩中於官職聲色事，極其形容，殊不能掩其戀街意。其平生所善者元稹、劉禹錫輩，亦皆是逐聲利之徒，至一聞李文饒之敗，便作詩暢快之。豈非冤親未忘，心有偏黨乎？慕樂天者，愛而知其疵可也。荊公《題舒州山谷寺石牛洞泉穴》云：水冷冷而北出，山靡靡以旁圍。欲窮源而不得，竟悵望以空歸。晁無咎《編續楚詞》謂此詩具六藝群書之餘味，故與其經學典冊之文俱傳，朱文公編《楚詞後語》，亦妝此篇。自陳黃之後，詩人無逾陳簡齋，其詩由簡古而發禾農纖，值靖康之亂，崎嶇流落，感時恨別，頗有一飯不忘君之意。如涼風又落宮南木，老雁孤鳴漢北州。乾坤萬事集雙鬢，臣子一謫今五年。天翻地覆傷春色，齒豁頭童祝聖時。近得會稽消息不，稍傳荊渚路岐寬。東南鬼火成何事，終籍胡鋒作爭臣。龍沙此日西風冷，誰折黃花壽兩宮。皆可味也。徐淵子《九日詩》云：衰容不似秋容好，坐上誰憐老孟嘉。牢裹烏紗莫吹卻，免教白髮見黃花。時一士和云：呼兒為我整烏紗，不是無心學孟嘉。要摘金英滿頭插，明朝還是過時花。二詩興致皆佳，未易優劣。唐李商隱《漢宮詩》云：青雀西飛竟未回，君王猶在集靈台。侍臣最有相如渴，不賜金莖露一杯。譏武帝求仙，言青雀杳然不回，神仙無可致之理必矣。而君王未悟，猶徘徊台上，庶幾見之，且胡不以一物驗其真妄乎？金盤盛露，和以玉屑服之，可以長生，此方士之說也。今侍臣相如，正苦消渴，何不以一杯賜之。若服之而愈，則方士之說，猶可信也。不然，則其妄明矣。二十八字之間，委蛇曲折，含不盡之意。唐子西立朝，《賦梅花詩》云：桃花能紅李能白，春深何處無顏色。不應尚有數枝梅，可是東君苦留客。向來開處是嚴冬，桃李未在交遊中。只今已是丈人行，勿與年少爭春風。執政者，惡其自尊，一斥不復，後以黨禍謫羅浮，作詩云：說與門白鷺群，也須從此斷知聞。諸公有意除鉤黨，甲乙推求恐到君。殊有意味。又云：鶴歸遼海悲人世，猿入巴山叫月明。唯有蟲沙今好在，往來休傍水邊行。《抱樸子》云：周穆王南征，一軍皆化。君子化為猿鶴，小人化為蟲沙。詩意言君子或死或貶，唯小人得志，深畏其含沙射影也。徐淵子詩云：俸餘擬辦買山錢，卻買端州古硯磚。依舊被渠驅使在，買山之事定何年。劉改之《賀其除直院啟》云：以載鶴之船載書，入覲之清標如此；移買山之錢買硯，平生之雅好可知。淵子詩詞清雅，余尤愛其《夜泊盧山詞》云：風緊浪淘生，蛟吼鼉鳴。家人睡著帕人驚，只有一翁扌門虱坐。依約三更。雪又打殘燈，欲暗還明。有誰知我此時情。獨對梅花傾一盞，還又詩成。吾郡羅椿，字永年，誠齋高弟也。清貧入骨，一介不取，頗有李方叔謝無逸風味，累舉於禮部竟不第，自號就齋。嘗訪誠齋於毗陵，誠齋作詩送之歸曰：梅萼香邊蹋雪來，杏花影裡帶春回。明朝解纜還千里。今日看花更一杯。誰遣文章大驚俗，何緣場屋不遣才。南溪鷗鷺如相問，為報春吟費麝煤。宋慶元初，誠齋與朱文公同（下缺一頁）月佛前燈，塔在孤峰最上層。犬吠一聲秋意盡，敲門只有獨歸僧。誦畢捨去竹石間甚異之，亟追逐出門不復見。問群僧皆不之識，意者有仙鬼之流歟？今夏解後竹石間於京口偶及此，竹石間謂僕曰：由子詩而成一段公案，不可使之無傳也。香山居士《大寺桃花》絕句：人間四月芳菲盡，山寺桃花始盛開。長恨春歸無覓處，不知轉入此中來。可謂巧於形容卉木，為造物分疏。僕觀《唯室步裡客談》，載蘇丞相子容使虜，適壯歷官失日，虜問立春與中國先後。子容曰：本朝在南，氣先到一日，北朝在北，氣後到一日。虜主大喜。乃知此意非特可資詩人談諧，亦可擅專對機捷。所謂不龜手之藥一也。或以封，或不免於柳舒光，所用之異也，詎不信然。《言行錄》所載，與此稍異，而客談之辭為婉。《爾雅》列艸甄艸豕首，郭璞注曰：本草彘盧，一名蟾蜍蘭，今江東呼袷祝可以燭蠶蛹。陸左丞《農師爾雅新義》訓列艸甄艸首云：豕俯其首，積精在腦。以此見服此草者，可以上達泥丸。考之本草上藥有天名精，亞於五芝黃精人參之列。非惟今人不識，諸方亦不曾用。中下藥乃有地菘。褫玻或又謂之火貳：資。即其子也。分佈諸條，陶隱居陳藏器之徒，各為異說，莫能歸一。近世沈存中良方，始以一言蔽之曰：地菘。褫玻鶴虱，即天名精也。舊傳張忠定公進褫蒼方，其效甚著。神農既見之《正經》，《爾雅》又列於釋草，則其知名也久矣。僕曩苦腳膝之疾，嘗合服十餘年，甚得其力。但久服，覺氣微壅，至於活血駐顏，誠為妙藥。《山谷外集》有詩云：紅藥山丹逐曉風，春榮分到褫泊浴Ｖ煆掌撓辭鏡去，煮葉掘根儻見功。以此知山谷，亦嘗留意於此。但其根元不中用，氣味只在葉爾。四五月內采，酒浸，九蒸九曝，味甚苦，不可為湯劑。以酒或蜜為元，百無所忌。小便白濁者，三五服便見效。聞向來親王貴人，亦有加鹿葺之屬而為餌者，自見別錄。洪野處《夷堅乙志》載劉義《死後文》有云：余數世為人直信，棄已濟眾，設教化人，報不平之事，行無極之道，以是故用達仙。僕得其集觀之，有《修養》詩曰：損神終日談虛空，不如歸命於胎中。我神不西亦不東，煙收雲散何氵蒙氵蒙。常使體如微微風，綿綿不斷道自衝。世人逢一不逢一，一回存想一回出。只知一切望一切，不覺一日損一日。勸君修真須識真，世上道人多誤人。披圖醮錄益亂神，此法那能堅此身。心田自有靈地珍，惜哉自有不自親，明真汨沒隋埃塵。真仙者之言也。學道者，苟能參之，雲真境不遠矣。世但知義有冰柱雪車二詩，在韓門與郊島同科，不知其所造如此。故為表出之，修真者或有取焉。僕己巳歲，備員江東帳計，與邊管晉陵胡季玉鑒，運干洮湖陳德制仲巽。同幕。二君皆名家子，能詩。春時同游蔣山遂至報寧寺，登謝公墩，季玉因舉荊公詩：我名公字偶相同，我屋公墩在眼中。公去我來墩屬我，不應墩姓尚隨公。且及前輩謂荊公不獨與時賢爭新法，又與謝公爭，可見其為人。僕戲問曰：萬一爭至漕司，諸丈何以處之？二君無答。僕曰：使送本廳當斷曰：在法，二主亡歿。契要不明過二十年，不在陳理之限，合沒官。時皆大笑。今二君墓木拱矣。追記一時戲笑之言，為之悵然。陸仲高升之，放翁族兄也。紹興間，宮學秩滿。時思平郡王判大宗正事，置司於會稽，有主管財用宮教等官。赴行在時，放翁年尚少，作詩送之云：兄去游東閣，材堪直北扉。莫憂持橐晚，姑記乞身歸。道義無今古，功名有是非。臨分出苦語，不敢計從違。仲高頗銜之，放翁不知也。後仲高坐累久閑，乾道中，放翁以史越王薦召，試除刪定官。仲高臨別銜袖亦出詩送行，封題甚謹密，一時不暇拆。暨登舟觀之，但頭句：改兄字為弟字爾。放翁光祖少列，政和八年辟雍上舍賜第起家，習詩訓子孫，他日不可忘新經義訓，後季父著作以書，伯氏太史以詩決科。獨景迂愚鈍，不能繼經學。自別為詞賦，嘗記伯氏言舒王詩解，真有過前人處，且如解民之質矣，日用飲食神之吊矣，詒爾多福。其辭曰：至治之世，神無所出其靈響，吏無所用其聰明。此言要非秦漢以後學者所能道。
　　
　　安成劉信夫登第，授宣州教官，寓杭州渡江，值太學數人同行。信夫征衫布履，眾鄙之。問能詩否？曰：略曉。泊岸索詩，指西湖即云：長樂鐘聲下九天，萬家春色柳搖煙。山迎山送利名客，潮落潮生來去船。眾大喜，挽其筆曰：只消此四句，不必足。後因此定友。青麓筆乘疊山謝枋，得至元己丑方歸五峰。魏參政聘之入燕，至崇真寺十五日不食死。付子詩曰：西漢有臣龔勝卒，閉口不食十四日。我今半月忍飢渴，求死不死更無術。精神常與天往來，不知飲食為何物。若非功行積未成，便是業債償未畢。太清神仙多宴會，凰簫龍笛鳴瑤瑟。豈無道兄相提攜，騎鯨直上寥天一。元稹與白居易為友，為詩善狀當時風態物色。當時言者稱元白。自衣冠士子，閭閻下俚，悉傳誦之，號元和體，宮中呼元才子。居易晚與劉禹錫善，集其詩序之曰：彭城劉夢得詩豪也，其鋒森然，少敢當者。夢得文之神妙，莫先於詩。在在處處，應有靈物護持，豈止兩家子弟秘藏而已。王禹錫弟十六子，與子瞻姻連，作《賀雨詩》：打葉兩拳隨手重，吹涼風口逐人來。瞻曰：十六郎作詩怎得如此不入規矩？曰：蓋是醉中所作。他日持大軸來，曰：爾復醉耶？唐學士院，在右銀台內，含元殿宴罷歸院，多從睿武樓過，故鄭略酬通義劉相瞻曰：劉綱暗借飆輪便，睿武樓中似去年。當同為學士侍宴也，故事內中宴設，則學士院備食以延從官，宋宣獻詩因宴曰：再至，寄同院云：雲間乍闋仙韶曲，禁裡還過睿武樓。蓋用唐事。坡云：巴人楊樸能詩，真宗召對，自言不能。問臨行有人作詩送卿否？樸曰：惟臣妻有一首云：更休落魄貪杯酒，且莫猖狂愛詠詩。今日捉將官裡去，這回斷送老頭皮。帝大笑放還山。予在湖州赴詔獄，妻子送出皆哭，無以語之，顧曰：子獨不能如楊處士作詩送我乎？坡自雲。司空圖《論詩》謂元白力京力而氣孱，乃都市之豪估耳。郊島非附於寒澀，無所置才。皆中其病。自評已作，乃以南樓山最秀，北路邑偏清，為假令作者復生。亦當以著題見許，殆不可曉。如樂天所謂屬斤石破山，先觀郊！７⑹鋼械模兼聽弦聲。使不見其詩而聞此語，當以為何如哉。南朝作詩，多先賦韻，如競病二字是也。《陳後主文集?十卷》載王師獻捷賀樂文思預席，群僚各賦一字，仍成韻。上得盛病柄令橫映安⒕登焓字。宴宣猷堂，得迮格白赫易夕擲斥折啞十字。幸舍人省，得日謐一瑟畢訖橘質帙實十字。今人無此格也。議者杜牧《華清宮》詩，明皇十月驪山，至春還宮，非荔支時。按《禮樂志》，帝幸驪山，貴妃生日，命小部樂長生殿奏新曲，未立名，會進荔支，因名《荔支香》。《外傳》：十四載，六月一日，上幸驪山，乃貴妃生日，甘澤謠同。又言十五載，妃侍輦避暑驪山宮，感牛女事。不可議牧之之失也。劉熏少宣雲中人，專於詩。萬里風沙憐病客，幾年刁斗厭寒更。人憐直道違時好，自喜聞身與世疏擊築漫流燕客淚，佩蘭誰識楚臣心。《濟南》云：好風襟袖知秋早，甲夜闌幹得月多。船行著色屏風裡，人在回文錦字中。百和香薰風過處，萬盤珠落雨來時。尤可喜也。唐詩有一句中自成對者，謂之當句對。蓋起於楚詞，桂棹蘭木世，斫水積雪。蕙評冀騫鵓平，自後皆然。如襟三江帶五湖，鐘鳴鼎食於公異。臥鼓偃旗，養威蓄銳。左武右文，銷鋒鑄鏑。杜詩尤多。楊徽之詩，太宗寫其警句屏上，僧文瑩云：必以天地浩露，滌筆於水甌雪盤中。方與此詩相副。《寒山詩》涉獵廣博，非但釋子語，楚辭尤超出。曰：有人兮山陘，雲卷兮霞纓。秉芳兮欲寄，路漫兮難征。心怊悵兮狐疑，謇獨立兮忠貞。苦青蠅白鶴，黃籍白丁。青蚨黃絹，黃口白頭。七札五行，彩熊席青凰裝。甚工。問津耦耕各其適，後人未可輕雌黃。兩翁之心秋月白。孫燭湖《讀通鑒詩》簿書流汗走君房，那得狂奴故意降。努力諸公了台閣，不煩魚雁到桐江。清濁無心陳仲弓，圓機聊救漢諸公，末流不料兒孫誤，千古黃初佐命功。二絕甚佳。朱文公曰：栗裡題詠，獨顏平原一篇云：張良思報韓，龔勝恥事新。狙擊苦不就，捨生悲拖紳。嗚呼陶淵明，奕葉為晉臣。自以分相後，每懷宗國屯。題詩庚子歲，自謂義皇人。手持山海經，頭戴漉酒巾。興與孤雲遠，辨隋還鳥泯。見《盧山記》，公集不載。《白傳分司東都詩，上李留守》序言：公見過，池上泛舟舉酒，話及翰林舊事，因成四韻。後云：白首故情在，青雲往事空。同時六學士，五相一漁翁。蓋與李絳者，正紀元和二年至六年事。崔群裴土白，王涯、杜元穎、及絳也。
　　
　　呂伯恭先生，嘗言往日見蘇仁仲提舉，坐語移時，因論及詩。蘇言南渡之初，朱新仲寓居嚴陵時，汪彥章南遷，便道過新仲。適值清明。朱《送行》詩云：天氣未佳宜且住，風波如此欲安之。蓋用顏魯公貼，及謝安事。語意渾成，全不覺用事。二十年欲效此體，用意不到，比作陸仲高挽章。偶然得之云：殘年但願長相見，今雨那知更不來。蓋用杜子美詩句：但願殘年飽吃飯，但願無事常相見。及秋述常時車馬之客，舊雨來今雨不來。亦不覺用事也，恐可庶幾焉。乃知時人偽注，贈王中允維未句云：窮悉應有作，試誦白頭吟。舊注虞卿著《白頭吟》，以人情樂新而厭舊，義自明白。偽注乃云：張跋欲娶妾，其妻曰：子試誦白頭吟，妾當聽之，跋慚而止。此婦人女子，善警戒者也。是以白頭吟，為文君事，有何干涉。往往時引史傳所有之事，乃東坡已載於筆錄者，飾偽亂真。其言又皆鄙繆，近日有刊東萊家，塾詩武庫，如引偽注。苦吟詩瘦，翠屏晚對。眼前無俗物，短發不勝簪。日月不相饒，獨立萬端憂等，偽作東坡注。不知此何傳記耶？世俗淺識輩，又引其注為故事用，豈不誤後學哉？所謂詩武庫者，又偽指為東萊之書也。余後觀《周少隱竹溪》云：《東坡煮豬肉詩》有火候足之句，乃引《雲仙錄》火候足之語，以為證。然此亦常語，何必用事，乃知少隱亦誤以此書為真。後來引用者，亦不足怪。唐人以格律自拘，唯白居易敢易其音於語中。如照地騏麟袍，雪擺胡欄干，三百六十橋。晏珠嘗評之曰：詩人秉後語，當如此用字。故宴公與鄭俠詩云：春風不是長來客，主張繁華能幾時。然杜詩如此用字亦多。將軍只數漢嫖姚。《漢書》音漂鷂而杜作平聲之類。李嘉淌：門臨蒼茫經年閉，身逐嫖姚幾日歸。又張淌：洛水暮天橫蒼莽，邙山落日露崔嵬。東坡詩：崢嶸依絕壁，蒼茫瞰奔流。蒼茫二字，古人用之皆是平聲。而此作仄聲。又《石鼻城》詩：獨穿暗月朦朧裡，愁度關河蒼茫間。亦作側聲。魯直亦多如此用字。夏文莊，舉制科對策罷。方出殿門，遇楊徽之，見其年少，遽邀與語曰：老夫他則不知，唯喜吟詠，願丐賢良一篇，以卜他日之志。公欣然援筆曰：殿上袞衣明日月，硯中旗影動龍蛇。縱橫禮樂三千字，獨對丹墀日未斜。楊公嘆服曰：真宰相器也。此《青箱記》所載。又《東軒筆錄》與此少異雲，公舉科制對策，廷下有老宦者前揖曰：吾閱人多矣。視賢良他日必貴，求一詩以志今日之事。因以吳綾手巾展前，公乘興題曰：簾內袞衣明黼黻，殿中旗飾雜龍蛇。縱橫落筆三千字，獨對丹墀日未斜。然不若前詩用字之工。所謂宦者，以吳綾手巾求詩，想必有此。至今殿試唱名，宦者例求三名詩，但句語少有工者，詩亦不足重矣。祖宗朝，一詩翰苑諸公唱和，有《上李舍人詩》：西掖深沉大帝居，紫征西省掌泥書。天關啟鑰趨時後，侍史焚香起草初。又，黃扉陪漢相，彩筆代堯言。又和人見賀，分班曉入翔鸞閣，直閣旁聯浴鳳池。彩筆閑批五色詔，好風時動萬年枝。又，太液西入鳳池迢，西閣凌雲為起煙。彩筆時批天一詔，直廬深在九重天。又《內直詩》：紫泥初熟詔書成，紅藥翻階書影清。屋瓦生煙宮漏永，詩聞幽鳥自呼名。李訪《宴會詩》，衣惹御香拖瑞錦，筆宣皇澤灑春霖。黃中云：青綸輝映輕前古，丹地深嚴隔世塵。錢若水云：日上花稍檐卷後，柳遮鈴索雨晴初。楊徽之云：詔出紫泥封去潤，朝回蓮燭賜來香。皆粲然有貴氣。東坡論柳子厚詩在淵明下，韋蘇州上。退之。豪放奇險則過之，而溫麗靖深則不及也。所貴於枯淡者，謂其外枯而中膏，似淡而實美，淵明子厚之類是也。若中邊皆枯淡，亦何足道。譬如食蜜，中邊皆甜，人食五味，知其甘苦者，皆是能分別其中邊者百無一也。周少隱云：詩人多喜效淵明體者非不多，但使淵明愧其雄麗耳。韋蘇州詩云：霜露悴百草，時菊獨妍華。物性有如此，寒暑其柰何？掇英泛濁醪，日夕會田家。盡醉茅檐下，一生豈在多。非惟語似，而意亦大億。故東坡論柳子厚詩晚年極似陶淵明，知詩病者也。詩之用事，當以故為新，以俗為難，好奇務新，乃詩之病。子厚南遷詩後，秋氣集南澗，獨游亭午時。清深紆餘，大率類此，故謂子厚詩在淵明下，蘇州上。山谷書柳子厚詩數篇，與王觀復欲知子厚如此學淵明，乃能近之耳。如白樂天自云：效淵明數十篇，終不近也。又云：詩有律。子美云：晚節漸於詩律細。余少學詩，鄉先生云：侵凌雪色還萱草，漏泄春光有柳條。卑枝低結子，接葉暗巢鶯。此細律也。唐之詩人，及本朝名公，未有不用此。洪龜父詩云：琅脫戲鷂藎薜荔上僧垣。山谷改上句雲，琅廈佛屋。亦謂於律不合也。余謂陸務觀，嘗學詩於曾文清公，有贈趙教授詩云：憶昔茶山聽說詩，新從夜半得玄機。律令合時方貼妥，工夫深處卻平夷。每愁老死無人付，不謂窮荒有此奇。世間有恨知多少，不得從君謁老師。亦以合律為工。窮荒有此奇，見東坡貼，窮荒有此奇觀，用字皆有來處。黃魯直少有詩名，未入館時，在葉縣大名吉州太和德平，詩已卓絕。後以史事待罪陳留，偶自編《退聽堂詩》，初無意盡去少作。胡直孺少汲，建炎初，帥洪州首，為魯直類詩文為《豫章集》。命洛陽朱敦儒山房李彤編集而洪炎玉父專其事，遂以退聽為斫。以前好詩皆不收，而不用呂汲、老杜編年為法，前後參錯，殊牛氐牾也。反不如姑胥居世英，刊《東坡全集》殊有敘，又絕少舛謬，極可賞也。盧陵守陳城虛中，刊《歐陽公居士集》亦無論次，蓋不知編摩之體耳。又云：作詩用經語，尤難得峭健。杜子美《端午賜衣》詩：自天題處濕，當暑著來輕。自天當暑，皆經語，而用之不覺其弱。此可為省題詩法。至落句云：意內稱長短，終身荷聖情。其語又妙。余謂近日辛幼安作長短句，有用經語者。《水調歌》云：凡我同盟鷗鷺，今日既盟之後，來往莫相猜。亦為新奇。梅聖俞嘗云：古人造語有純用平聲，琢句天然渾成者，如枯桑知天風是也。有純用側聲作詩云：月出斷岸口，影照別舸背，且獨與婦飲，頗勝俗客對。大觀初，上元賜詩曰：午夜笙歌連海嶠，春風燈火過湟中。群臣應制皆莫及，獨有府尹宋喬年詩云：風生閶闔春來早，月到蓬萊夜未中。乃趙龠虎之子雍代作也。雍少學於陳無已，有句法。趙龍圖師民，名重當世。而文章之外，詩思尤精。如：麥天晨氣潤，槐夏午陰清。又：曉鶯林外千聲口轉，芳草階前一尺長。前輩名流所未到也。
