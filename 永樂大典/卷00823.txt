《詩三百篇》，一變而為離騷，再變而為秦漢之歌，三變而為五言七言樂府，辭雖不同，音節亦異，而風雅之氣猶存。東晉以後，漸有琢句之風，以巧麗對律相誇尚，於是古意失。而律詩興於梁沈約永明八法，到唐杜子美律詩之體成，而大行於世。樂府自漢到唐，變而為詞，到宋金而淫冶之風盛。但知發乎情，而能止乎禮義者鮮矣。此詩之沿革，而歷代相尚之所以不同也。然離騷為詞賦之祖，而尚有六義之體。絕句出於律詩，金元之曲出於詞，而古意失之益遠。蓋由世道日益降，古風日益泯，時俗日益薄，人心日益蕩。以日降之道，日泯之風，日薄之俗，日蕩之心，而欲復古，不亦難哉？然今之作者，苟能以三百篇存諸心，而以為之師，以兩漢盛唐為之友。正心立志，措意遣辭，雖不及古，必能遠過時人矣。古詩無題，以詩中首句二字為題。到樂府而始有題。自謝眺、沈約席上各詠一物，始有分題。至唐而又有分韻、用韻、次韻之法，而盛行於宋金元之世。是不述己志，而牽合從人。漢魏猶有贈答倡和之法，猶是各言己志。後世倡和，宛如本臨貼，與人寫真，果何關於自己哉？此詩之所以愈不若古也。杜子美詩云：蜀相祠堂何處尋，錦官城外柏森森。映階碧草自春色，隔葉黃鸝空好音。三顧頻煩天下計，兩朝開濟老臣心。出師未捷身先死，長使英雄淚滿襟。觀自字、空字、未字、先字，多少感慨。然深味之，則先主之敬禮武侯，武侯之事先主以及後主，終始如一，而各盡其道，非子美其孰能知之。是雖律詩，古意存焉。他人又曰：「伯仲之間見伊呂，」以其人品與其心而言也；「指揮若定失蕭曹，」以才能事功而言也；「運移漢祚終難復，志決身殲軍務勞。」天命已去漢矣。武侯雖有人品之高，過人之才，亦不能善其後，宜乎食少事多，而終不能久於世也。百世之下，知武侯之心者，其惟子美乎？凡文章之有音韻者，如銘、箴、頌、贊、辭、賦，皆古詩之流。體制雖不同，而理則一也。唐虞之際有《賡載歌》，夏有《五子之歌》，殷之亡，周之興也。有《麥秀》《採薇》之歌。《賡載之歌》著於經，《麥秀》《採薇》見於史；孔悝之鼎銘，正考父之鼎銘，三緘其口《銅人銘》，亦皆紀錄於方策。學詩者苟能觸類而推，一以貫之，則古今之詩道畢矣。李太白才氣高邁，故其詩多是乘興而成，清麗痛快，灑落有餘，而沉鬱頓挫處卻不足；杜子美工夫縝密，故其詩多是苦思鍛煉而成，窮達悲歡，各盡其趣，莊重典雅，山野富麗，濃厚纖巧，隨其所遇，各造其極。後之人學杜不成，猶在法度之內，所謂刻鵠不成，尚類鶩者也；學李不成，出外規矩之外，所謂畫虎不成，及類狗也。韋應物詩得淵明之衝淡，而情思自然。柳子厚詩得淵明之句法，而志趣抑鬱。蓋其心憂愁實多，而強排遣之也。惟其所遇有不同，故其詩亦有不同也。陶、韋、柳、雖是三家，其實只是一體。學之者舍其異而會其同，則可以得三子之妙處。凡作長律，如作大文字之法，句雖排比，意實團轉。雖要先立冒頭，鉗盡一篇之意。中間抑揚開合，節節有序。後而結尾，超出意外，須要盛水不漏，方是好詩。若句排意亦排，如畫甲乙帳，正成何等模樣耶。陶淵明詩云：日暮天無雲，春風扇微和。佳人美清夜，達曙酣且歌。歌竟長嘆息，持此感人多。皎皎雲間月，灼灼葉中花。豈無一時好，不久當如何？此詩是擬曹子建詩也。感時運之易失，嘆青春不再，其自悼之意，為何如哉？子建詩云：南國有佳人，榮華若桃李。朝浮江北岸，夕宿瀟湘沚。時俗薄朱顏，誰為發皓齒。俯仰歲將暮，榮耀難久恃。詞語無一字蹈襲，其意度絕相似，善於擬古者也。郭泰機雜詩云：迢迢牽牛星，皎皎河漢女。纖纖擢素手，札札弄機杼。終日不成章，泣涕零如雨。蓋心有所思，而不得見，故不能成章而悲也。此與采采卷耳，不盈傾筐，嗟我懷人，置彼周行之意同。其孤臣懷君之心平。又曰：河漢清且淺，相去復幾許。盈盈一水間，脈脈不得語。夫河漢清淺而易涉，可以與之語矣。乃脈脈不得語焉，發乎情，止乎禮義也。此又與《河廣》之旨相似，此則比也，河廣則興爾。古詩《傷歌行》云：昭昭素明月，輝光燭我床。憂人不能寐，耿耿夜何長。微風吹閨闥，羅帷自飄塴＠懇亂煩ご，屣履下高堂。東西安所之，徘徊以彷徨。春鳥翻南飛。翩翩獨翱翔。悲聲命儔匹，哀鳴傷我腸。感物懷所思，泣涕忽沾裳。佇立吐高吟，舒憤訴穹蒼。而不著作者姓名，自今觀之，性情柔弱，音節淒惻，感春鳥之命儔，悼中宵之獨寐，似是班婕女予之詩也。班婕女予《怨歌行》云：新裂齊糸丸素，鮮潔如霜雪。裁成合歡扇，團團似明月，出入君懷袖，動搖微風發。常恐秋節至，涼飆奪炎熱。棄捐篋笥中，恩情中道絕。以美材而成美器，既得御於君所矣，復恐過時而棄捐也。蓋婕妤有寵於成帝，時又有趙飛燕及昭儀姊妹，二人新幸，婕女予恐其失寵，故作是詩也。其後果以衰，供養長信宮，則知《怨歌行》作於未失寵之前，《傷歌行》作於既失寵之後，二詩實相表裡，非婕女予之詩而何？《怨歌行》得六義之比體，《傷歌行》則賦也。姑存是說以俟識者監之。李太白擬古詩云：涉江玩秋水，愛此紅蕖鮮。攀荷弄其球，蕩漾不成圓。佳人彩雲裡，欲贈南遠天。相思無由見，悵望涼風前。此詩是擬古詩十九首也。古詩云：涉江采芙蓉，蘭澤多芳草。采之欲遺誰，所思在遠道。還顧望故鄉，長路漫浩浩。同心而離居，憂傷以終老。然古詩沉著而意味深遠，太白痛快而俊氣燁然。又如謝玄暉《玉階怨》云：夕殿下朱簾，流螢飛復息。長夜縫羅衣，思君此何極。太白《玉階怨》云：玉階生白露，夜久浸羅襪。卻下水晶簾，玲瓏望秋月。玄暉何嘗如是俊巧來？然玄暉雖質，而意卻深遠；太白雖巧，而意卻淺近矣。今之學詩者，徒尚其華，而不求其實，此所以愈不若古也。詩本音律之文，古樂府音律，世遠莫傳。學者按解題而擬其意，至於音律則非矣。然余有一說焉。昔荊軻歌易水為變征之聲，士皆垂淚涕泣。復為羽聲慷慨，士皆目真目發盡上指冠。然則可以為徵，亦可以為羽，豈有一定之律哉？顧歌之者如何耳。論其大要，不失乎浮聲切響而已。唐詩人擬古名家者，陳子昂、李太白為稱首。子昂之《感遇》，太白之《古風》，皆自《文選》中來，往往有逼真處。惟杜子美熟精《文選》，理溶會變化，自成一家。雖出《文選》，然無一字蹈襲，此子美所以為高與欠。是知不以摸擬為難，而以變化為難。如蜂之釀蜜，百花無不採焉者，及其蜜之成也，人但知味之為甘，而不知何花之所為也。虞伯生學，論作文以煮肉為喻，取汁而棄肉，亦是此意。此可與知者道，難與俗人言也。程以文嘗評余文，琢句已到，但意義短促，不敢放開，恐久則局束而不得伸也。楊大中曰：汝文患氣不擴充，宜熟讀《孟子》。揭伯防曰：汝文氣充意足，但琢句欠精耳。余以三說質之於危太樸，太樸曰：三子之說，皆非也。作文特患入門路頭不正，汝入門處，路頭已正，但有生熟之分耳。久久成熟，自然知變。拘拘於規矩，而自不外於規矩矣。凡為文博學而約取之，正本之於經史，傍參之於子集，慎言其所當言，勿言其所不當言也。學之至，則可以追跡於聖賢。未至，亦不失為君子儒矣。孔子曰：有德者，必有言。誠以此語為主，則其立言不朽，而必可以傳於世。不然，誇多而鬥靡，亦何益於世道哉？學詩之體有六：一曰命意，二曰體制，三曰氣魄，四曰情思，五曰字句，六曰音節。命意要有理，合乎風雅之旨趣；體制要成一家之言。如學《古詩十九首》，一篇首尾不雜別樣句法；氣魄要渾厚，而不至於浮薄淺露；情思要七情所發，出於至誠，婉轉含蓄，有餘不盡；字句要鍛煉精切，渾然天成；音節要轉換鏗鏘，如浮聲切響，雙聲疊韻之類。六法一有不備，則非作者之詩矣。學《詩》要得三百篇「六義」體制。漢、魏、西晉、宛然有此意度。東晉以後，漸趣於巧，如三謝詩，造語益工，而古意益失矣。學詩之法有七字，真情實景生成句也。漢魏西晉之詩，如空山道人，草衣木食，而服氣道強，外面無可觀者，而其中神氣極盛。江左以後之詩，如病婦艷妝，外固可以悅人，其中之氣，則餒然矣。漢高祖，楚霸王，皆不文之主，然亦能作大風鴻鵠、垓下帳中之歌。蘇武李陵，皆將家子，然亦能作五言之詩。其在當時，孰稱其為詩人乎？但後世學之而不能及，遂宗之以為法也。古人之詩，事切情真，出於至誠，如喜而笑，怒而鬥，哀而哭泣，痛而呻吟，皆非勉強為之，故其詩自好，蘇武李陵之詩是也。後人為詩者，往往為人題卷，事情不切於已，旋立意思，旋琢語句，如不喜而強笑，不痛而呻吟，皆非至誠，皆非自然，神氣皆不渾全，所以不好。古詩意遠，每恨其句之不工。律詩句工，每恨其意之不遠。意遠，甚宜潛玩。句工，止可詠歌。學詩者，其才各有偏長，故亦各有一偏之好焉。苟能兼取而並用之，不亦彬彬之君子乎？昔人有言曰：學詩如學仙，時至骨自換。以用功所至而言也。又曰：學詩如學禪，要自悟其理。以識見所得而言也。用功所至，或可必。識見所得，不可必也。待其神會而心得之，然後可與言詩矣。故學之非難，悟之為難也。凡作詩敘情，則真情。敘景則貞景。觸於目，而感於心，則景與情合，神與事會，自然有趣、有態、有氣、有神，流動充滿，隨遇而得，無拘無閡，渾然天成，自然得到古人佳處。其視區區鬥釘牽合而成者，天淵不侔矣。凡作詩，先將情景涵泳於胸中，使其興趣、神氣，充足有餘。然後發之於詩，自然一氣渾成。而非思索鍛煉之所可及也。誠如是，則神會心得之妙，有非淺近之所能知者矣。吾於四時，最喜秋，尤喜秋之夜。每風清、月明、星稀、河淡，秋聲在樹，蛩吟在宇，莫不神氣冷然，毛骨竦豎，攬衣徘徊，達旦無寐。至為歌詩累月不能措一辭者，一夕盡得之。如是者，蓋有年矣。至正九年春，吾在燕京北城，得倪仲愷之舊館於教忠裡，乃卜居焉。其中門之外，一室尤清。架曲薄以承塵，而四壁飾以素楮，瑩然可愛也。遂因之而不革，朝則與賓友周旋揖讓，暮則偃息其中。一窗南出尤明。至秋之夜，纖雲不興，天宇空碧，明月在庭，流光滿室，四壁盡白，詩興清發。吾乃抱膝長吟，神遊意適，恍如乘雲御風，翱翔乎白玉之京，而周覽乎八極之外，蓋無爽於昔之所得者焉。嗚呼，人之精神，與天地通。故其神交氣感，妙合至道，而況於詩乎？昔人所謂文章得江山之助，信不虛矣。是用紀其所得於天者，以與一二同志共樂焉。或曰：宋人詩雖不及唐，尚與唐人為賓主。今人詩句句學唐，何異唐人之臣僕？吾應之曰：以唐人之詩法，形容自己之性情，譬猶使之將命耳。吾但見以唐人為僕，未見臣僕於唐人也。今人作詩有三病：才高者，好生新意，往往琢奇句、押險韻，而不可讀；學博者，好用隱僻故事，往往艱深晦滯，而不可曉；甚至不祖古人規矩，而欲自成一家，往往撰為不經之語，以眩惑後生，而與古人吟詠性情之旨，於是乎失之遠矣。凡作詩須慎寫題。古詩題不可吟律詩，律詩題不可吟古詩。押韻須平易，不可艱險，愈艱險愈不自然，而反傷其意趣矣。凡作詩不可多用故事，多用故事，則客意勝主意矣。用故事，須要隱然不可顯然，須要我去使他，不可教他使我。知此，則無拘滯牽合之病矣。古詩：青青河畔草以興「綿綿思遠道，」乃興體也。蓋曰：河畔之草，則青青矣，遠道之思，則綿綿矣。然遠道之人，不可得而思，徒有夙惜夢見而已。適夢見在我之傍，忽然夢覺時，則在他鄉矣。他鄉又各異縣焉，是以輾轉不可見也。此句此意多少曲折。又曰：枯桑知天風矣，海水知天寒矣。今入門之人，乃各自取媚於其君，而征人之苦，誰肯相為言哉？感物興懷，其責同朝之人也深矣。蓋物本無情，人自有心，言無情之物尚知時，而有情之人反不我顧，不如枯桑海水之有知也。
　　
蘇味道使嶺南，聞崔馬二待御入省，因寄詩曰：振鷺齊飛日，遷鸚遠聽聞。明光共待漏，清鑒各披雲。喜得廊廟舉，嗟為台閣分。故林懷柏悅，新幄阻蘭蓀。冠去神羊影，車連瑞雉群。獨憐南斗外，空仰列星文。味道富才華，代以文章著稱，累遷風閣侍郎知政事，與張錫俱坐法，系於司刑寺。所司以二相之貴，所坐事輕，供待甚備。味道終不敢當，不乘馬。步至擊所，席地而臥，疏食而已。錫乘馬至寺，舍三品院，氣色自若，帷屏飲膳，無忝平居。則天聞之，原味道而放錫於嶺南。呂太一拜監察御史裡行，自負才華，而不即真，因詠院中從竹，以寄意焉。其詩曰：濯濯當軒竹，青青重歲寒。心貞徒見賞，籜小未成竿。同列張沋和之曰：聞君庭竹詠，幽意歲寒多。嘆息為冠小，良工將柰何。後遷戶部員外，與吏部鄰司。吏部移牒戶部，令牆宇悉豎棘，已防令史交通。太一牒報曰：眷彼吏部，銓綜之司。當須簡要清通，何必豎籬插棘。省中賞其後俊。陸余慶孫海，工於五言，甚為時人所重。性悛，不附權要。出牧潮州，但以詩酒自適，不以遠謫介意。《題奉國寺》詩曰：新秋夜何爽，露下風轉淒。一磬竹林裡，千燈花塔西。《題龍門寺》詩曰：片忽燈林靄裡，聞磬水聲中。更籌中有會，爐煙滿夕風。時人推其警策。鄭繇少工五言。開元初，岐山範為歧州刺史，範為長史，範失白鷹，深所愛惜，因為失白鷹詩以致意焉。其詩曰：白錦文章亂，丹霄羽翮齊。雲間呼暫下，雪裡放還迷。梁苑驚池鶩，陳倉拂野雞。不知遼郭外，何處別依棲。其為時所諷詠，於審亦以文章知名。張宣明有膽氣，富詞翰，嘗山行見孤松，賞玩久之，賦詩曰：孤松郁山椒，肅爽凌半霄。即挺千丈餘，亦生百尺條。青青恆一色，落落非一朝。大廈今已構，惜哉無人招。寒霜十二月，枝葉獨不凋。鳳閣舍人梁載言賞之曰：文之氣質，不減於長松也。宣明為郭振判官，使至三姓咽面國賦詩曰：昔聞班家子，筆硯忽然投。一朝撫長劍，萬里入荒陬。豈不厭艱險？只思清國仇。山川去何歲，霜露幾逢秋。玉塞已遐廓，鐵關方阻修。東都日，西海此悠悠。卒使功名建，長封萬里侯。時人稱為絕唱。玄宗朝張說，為麗正殿學士，常獻詩曰：東壁圖書府，西垣翰墨林。諷詩聞國體，講易見天心。玄宗深佳賞之。優詔答曰：得所進詩，甚為佳妙。風雅之道，斯焉可觀。並據才能，略為贊述。具如別紙，宜各領之。玄宗自於彩戕上，八分書說贊曰：德重和鼎，功逾濟川。詞林秀發，翰苑光鮮。其徐堅已下，並有贊述，文多不盡載。神龍之際，京城正月望日，盛飾燈影之會。金吾弛禁，特許夜行，貴臣戚屬及下俚工賈，無不夜遊。車為駢闐，人不得顧。王主之家，馬上作樂以相誇贊。文士皆賦詩一章以紀其事，作者數百人。唯中書侍郎蘇味道，吏部員外郭利貞，殿中待御史崔液三人為絕唱。味道詩曰：火樹銀花合，星橋鐵鎖開，暗塵隨馬去，明月逐人來。游騎皆搶睿行歌盡落梅。金吾不禁夜，玉漏莫相催。利貞曰：九陌連燈影，千門度月華。傾城出寶騎，匝路轉香車。爛漫唯愁曉，周旋不問家。更逢清管發，處處落梅花。液曰：今年春色勝常年，此夜風光正可憐。支鳥鵲樓前新月滿，鳳凰台上寶燈燃。多不盡載。
　　
唐人閨怨絕句二首：王昌齡云：閨中少婦不勝愁，春日凝妝上翠樓。忽見陌頭楊柳綠，悔教夫婿覓封候。李頻云：紅妝女兒窗下羞，畫眉夫婿隴西頭。自怨愁容長照鏡，悔教征戍覓封候。頻《梨山集》五十，七言有佳句，此詩視昌齡不無鈍賊之愧。余客汴，有蒲城人申子寧誦絕句云：寒食清明憶去年，典衣沽酒醉花前。今年花酒渾如舊，憔悴春衫不值錢。以為徐明之者所賦，頗似唐人。庚子歲九月，無錫同虛觀壁間，見一道題絕句云：萬壑千岩歸去路，七閩二浙倦遊身。朝來點檢行裝看，除卻烏藤剩得貧。予方倦遊，憮然有感於吾心。韋文公《題楚昭王廟》云：丘園滿目衣冠盡，城闕連雲草樹荒。猶有國人懷歸德，一間茅屋祭昭王。羅澗谷作《漢朝》詩，可謂善用退之者：秋到咸陽天亦愁，五陵無葉寄寒。人心畢竟江南好，夜夜篝燈入漢祠。嘗愛陸放翁一聯云：正欲清言聞客至，忽逢美酒報花開。偶見司空表聖「客來當意愜，花廢遇歌成」之句，方知古今詩人妙趣一也。但琢句不同耳。薛昂《賦蔡京君臣慶會閣》詩云：逢時可謂真千載，拜賜應須更萬回。時人謂之薛萬回。柳子厚《覺衰》一首，起語云：久知老會至，不謂便見侵。陳簡齋《房州避難》起語云：久謂事當爾，豈意身及之。事不同而情同，有吻合如此。劉方平《賦銅雀台妓》，前四句云：遺令奉君王，顰蛾強一妝。歲移陵樹色，恩在舞衣香。劉後村絕句云：先帝宮人總道妝，遙瞻陵柏淚成行。君恩恰似薔微水，滴在羅衣到死香。後村《南嶽集》詩全學唐，此可謂青於藍矣。
　　
工部在京山，又有《寒食日經秀上人房詩》云：花時懶看花，來訪野僧家。勞師擊新火，勸我雨前茶。其詩篆書，刻石在縣多寶寺中。甘棠魏野亦有詩曰：城裡爭看城外花，獨來城裡訪僧家。辛勤旋覓新鑽火，為我親烹嶽麓茶。蓋詩人寓興多同。仁宗嘉礻右末，宴群臣，賦賞花釣魚詩，群臣奉和。丞相韓魏公詩曰：輕陽閣雨迎天仗，寒色留春送壽杯。唐羅鄴詩曰：春排北極迎仙馭，日捧南山入壽杯。鄭武仲侍郎嘗從劉賓學，賓有父尤善於詩，嘗云：人從別浦經年去，天向平蕪盡眼低。鄭詩有：江橫塞外悠悠去，天落秋邊處處低。語句驚人，蓋出於藍矣。慶歷間，宋景文諸公在館，嘗評唐人之詩云：太白仙才，長吉鬼才，其餘不盡記也。然長吉才力奔放，不驚眾絕俗不下筆。有雁門大守詩曰：黑雲壓城城欲摧，甲光向日金鱗開。王安石曰：是兒言不相副也，方黑雲如此，安《得向日之甲》光乎？王安石作《桃源行》云：望夷宮中鹿為馬，秦人半死長城下。避世不獨商山翁，亦有桃源種桃者。詞意清拔，高出古人，議者謂二世致齋望夷宮，在鹿馬之後。又長城之役在始皇時，似未盡善。或曰：概言秦亂而已，不以辭害意也。王安石集四家詩，不取韓公《符讀書城南》何也？予曰：是詩教子以取富貴，宜荊公之不取也。有子賢與愚，何其掛懷抱。淵明獨不免子美之譏，況示以取富貴哉？樂道以為然。閩中鮮食最珍者，所謂子魚者也。長七八寸，闊二三寸許，剖之，子滿腹，冬月正其佳時。莆田迎仙鎮，乃其出處。予按部過之。驛左有祠，謂之通應祠，下有水，曰通應溪。潮汐上下，土人以鹹淡水不相入處，魚最美。比見士人詩多曰通印。安石《送元厚之知福州》詩曰：長魚俎上通三印，新茗齋中試一旗。閩人謂茶芽未展為槍，展則為旗。至二旗，則老矣。王釒至性之，嘗為予言曰：王荊公嘗集四家詩，蔡天啟嘗問何為下太白？安石曰：才高而識卑，其中言酒色蓋什八九。鼎州武陵縣北二十里有甘泉寺，行人多謁焉。寇萊公往雷州，凡題三十字曰：庚申年秋九月，平仲南行至甘泉院。僧以詩板視予，征途不暇吟詠，代記年月。後丁晉公謫朱崖，過寺題云：翠影疏疏渡，波光瑟瑟凝。帝家金掌露，仙府玉壺冰。曉缽侵星汲，霄廚向月澄。豈惟蠲肺渴，灌頂助三乘。因而至寺者，多所賦詠。如殿中丞範諷詩云：平仲酌泉曾頓轡，謂之禮佛向南行。山堂下瞰炎蒸路，轉使高僧薄寵榮。又刑部郎中崔嶧詩云：二相南行至道初，記名留詠在精廬。甘泉不洗天涯恨，留與行人鑒覆車。可謂言婉而意達。慈聖光獻皇后以元豐申十月二十日上仙，是夕永裕召執政近臣入視聖容。其年春，上幸西池，慈聖以珠盤蹙馬鞍遺上。上自池乘以歸。慈聖好植花，多乘小輦游苑，上常扶侍之。所居殿曰慶壽，在福寧之東。是夜毀香閣垣為門，百官入聽遺告。庭中有二小亭，金書牌曰：賞蟠桃，賞大椿。明年三月將奉山陵。詔百官各進輓詞二首，故相王曰：誰知老臣淚，曾泣見珠襦。王存時為從官，曰：珠韉賜御恩猶在，玉輦親扶事已非。子亦例進曰：春風三月暮，寂寞大椿庭。百官有云：東朝蓋斥慶壽也。永叔《早朝》詩曰：月在蒼龍闕角西，甚美，然予按漢之四闕：南曰朱雀，北口玄武，東曰蒼龍，西曰白虎。今永叔詩意，蓋以當前門闕狀蒼龍，故云月在西也。蓋不用漢闕耳。南豐曾阜子山，嘗宰蘄之黃梅，數十里有烏牙山甚高，而上有僧舍，堂宇宏壯。梁間見小詩曰：「李太白也：夜宿烏牙寺，舉手扌門星辰。不敢高聲語，恐驚天上人。布衣李白。」但不知其字太白所書耶？取其牌歸於丞相吳正憲公，李集中無之，始安陸石山嚴寺詩亦不載。權文公多用州縣日辰之類為詩，近見人亦為藥名詩者，如訶子縮紗等語，不唯真致，兼是假借，太不工耳。里人史思遠善詩，用藥名則析而用之。如《夜坐》句曰：坐來夜半天河轉，挑盡寒燈心自知。此乃魯望離合格也。思遠幼孤，從先生學詩，有唐人風格。《贈惠秀》云：坐禪猿鳥看，談易鬼神聽。又《題朱氏園》云：花分先後留春久，地帶東南見月多。故壽陽朱炎節判嘗贈詩曰：古人不到處，吾子獨留心。吾友頓隆師嘗言顏延年《五君詠》，至阮始平曰：屢薦不入官，一麾乃出守。麾，去也。咸為山濤麾出，杜牧之「首把一麾江上去，」即旄也，蓋誤矣。余以為「麾」，即「毛」也。子美亦曰：「持旌麾」之句，杜牧不合用一麾耳。朱元瑜長官好為詩。予少時聞人誦「嚼梅香襲齒，攀柳綠藏巾。」予欲纂鄉人詩，恨無朱詩。廖獻卿大夫謂予曰：某少嘗同筆硯，得其詩二百餘篇，當錄以奉寄。獻卿別未幾，不幸且卒。自予還裡，屢訪諸廖所謂朱令詩者，莫得之。世言七言詩肇於柏梁，而盛於建安。考之，豈獨柏梁哉？《庸阝風》曰：送我乎淇之上矣。《王風》曰：知我者謂我心尤。《庸阝風》曰：還予授子之粲兮。《齊風》曰：遭我乎犬缶之間兮。又曰：尚之以瓊華乎而。《魏風》曰：胡取禾三百兮。豳幽風，曰：二寇之日鑿水衝衝，三之日納於凌陰。《小雅》［此下文疑原書有漏句］曰：王升之善詩，極精緻，喜賓客，醞法高妙。劉斯立字曰玉友，且書小寫：幾日愁圍未解紛，一杯聊以鼓吾軍。酒壇久設無人將，玉友於今始策勛。又作《悲愁引》。有：昔時攜手兩少年，君死我衰俱可憐。及：波間羅襪今無有，夢裡行雲果是非之句。余赴甘陵，升之以長詩見送。聞余作《鏗堂》，又作「落月滿屋樑，猶疑照顏色」十章尤奇，丹楊遇寇失之，可惜。劉斯立哀其不達，為誄哭之妙甚。其略去：偉君高門，一世楷模。遺烈言言，休聲吳吳。逢辰清明，建旆禮輿。疇或木尼旃，罔所適徂。名列士版，身佚里閭。毓草藝木，畦畹躊躇。良朋萃止，餚殳設醴斛。退察其私，盎不宿儲。又云：休文革帶，計日有餘。幼安絮巾，當暑不除。乳石斷下，糜粥充虛。長為散人，庶以全軀。云何遠行，旅舍窘拘。東野後事，孝權遺書。豈無他人，顧以屬予。嗚呼哀哉，文多不能盡憶。觀斯立之言，可以知其人也。升之年四十，終奉議郎汝陰丞，客死京師，二子孟博、孟公，皆淪落，彥祖之後，遂微可念哉。黃魯直元礻右間，與宣城院諸公往來甚歡。一日雪中過七叔祖靜之題詩酒庫云：北風吹雪滿都城，曉踏驊騮訪玉京。相引糟頭看春酒，正流三峽夜泉聲。宣和間其書壁尤存。老杜詩：天棘夢青絲，說者不一。余在靖康見李衡州舍人言，往任陳州教授，文潛出東坡雜書，內一貼云：天棘，胡梵語，柳也。又古歌，湖上春風舞天棘，信知柳無疑矣。獨不曉夢字，疑是弄字，而或以謂蔓字也。更當博求之。李少師端願，嘉礻右丁酉暮春，作新堂會翰林趙叔平，歐陽永叔，王禹，侍讀王原叔，舍人韓子華，永叔命名來燕堂。原叔八分題榜，因聯句賦之，刻於石：賢侯謝郡歸，從游樂吾堂。林泉富餘地，卜築疏林莽。是時春正中，來燕音下上。若賀大廈成，喜留眾賓賞。概得名因笑談，揮墨粲題榜。所誇賢豪盛，豈止池榭廣，人心樂且閑，鳥意頡而頏。吟尊敞花軒，醉枕卷風幌。修輕雲薄藻棟，初日麗珠網。紅礻央生暗香，清弦泛余響。林深隱飛蓋，岸曲遲去槳。波光欄檻明，竹氣衣巾爽。虛容涼木越入，影與文漣蕩。晨飆轉綠蕙，夕雨滋膏壤。嘉辰喜盍朋，命駕期屢往。觴詠陶淑真，世俗豈吾仿。洙得以為勝游，蕭然散煩想。公子固好士，世德復可像。今此大基成，不圖專奉養。美哉風流存，來世足師仰。絳可以想見文物之盛，太平無像，端在於此。
　　
陸游務觀云：王性之謂蘇子瞻作《王莽》詩，譏介甫云：入手功名事事新。又《詠董卓》云：公業平時勸用儒，諸公何事起相圖。只言世上無健者，豈信車中有布乎。蓋譏介甫黨爭市易事，自相叛也。車有布，借呂布以指惠卿姓曾布名，其親切如此。又云：曾吉甫侍郎，藏子瞻和錢穆父詩真本，所謂大筆推君西漢手，一言置我二劉間者。其自注云：穆父嘗草某答詔，以歆向見喻，故有此句。而廣川董彥還待制，乃譏子瞻不當用高光事，過矣。與務觀同作劉信叔大尉輓詞，予誦魯直《哭宗室公壽》詩云：昔在熙寧日，葭莩接貴游。題詩奉先寺，橫笛寶津樓。天網恢中夏，賓筵禁列侯。但聞劉子政，頭白更清修。意深語到，可想見宗室前肆後拘氣像。務觀云：韓子蒼嘗見魯直真跡，第三聯改云：屬舉左官律，不通宗室侯。以此為勝，而曾吉甫獨取前作《劉貢父詩話錄》云：皇甫湜詩無聞，韓退之有《瀆公安》詩，譏其掎摭糞壤間。又韓集雖有《次韻湜陸渾山火》之篇，而湜詩俱不傳。予嘗得湜永州祁陽元次山唐亭詩碑，題云：侍御史內供奉皇甫湜，其詩云：次山有文章，可惋只在碎。然長於指敘，約糸豐刀多餘態。心語適相應，出句多分外。於諸作者間，拔戟一隊中行。蘇預雖富劇，粹美君可蓋。子昂感遇佳，未若君雅裁。退之全而神，上與千年對。李杜才海翻，高下非可概。文於一氣間，為物莫與大。先王路不荒，豈不吾輩。石屏立衙衙，溪口啼素瀨。我思何人知，徒倚如有賴。後見洪邁《容齋隨筆》，亦載此詩，謂風格無可采，非也。蘇文忠公詩文少重復者，惟人生如寄耳十數處用，雖和陶詩亦及之，蓋有感於斯言。此句本起魏文帝樂府，厥後《高僧傳》載王羲之與支道林書祖其語爾。朱翌新仲《猗覺寮雜志》，乃引《高僧傳》及南齊劉善明，似未記魏樂府。予為大和蕭人傑秀才作《如寄齋說》引文忠公詩甚詳。四方聲音不同，形於詩歌往往多疑，其來久矣。如北方以行為刑，故《列子》直以太行山為太形。又如居姬與以高俄等音，古今文士皆作協韻，雖釋文亦然。《禮記》何居注云：居音姬列子何姬，卻注雲音居。其它詩文與以呂累之類尤多。近世士大夫頗笑閩人，作賦協韻云：天道如何，仰之彌高。殊不知蘇子由，蜀人也。文集第一《卷嚴顏碑長韻》，磨、訛、高、豪、何、曹、河、戈，亦相間而用雲。
　　
古人作詩所以吟詠性情，如三百篇是也。後之作者，往往務為艱深之辭，若出於不得已而為之者，非古人吟詠之意也。《文選》謝宣遠《戲馬台詩》，造語雖工，然已不及建安七子有正氣矣。如輕霞冠秋日，迅商薄清穹。豈曰不工，何如子建云：明月澄清景，列宿正參差。宣遠《詠張子房詩》，有息肩纏民思，靈鑒集未光。伊人感代工，聿來扶興王。又曰：爵仇建蕭宰，定都護儲皇。又曰：鑒歷頹寢，飭像薦嘉嘗。又曰：餐和忘微遠，延首詠大康。此等詩句皆刻畫，殊無三百篇風致。顏延年詩最平易，至應詔詩乃作梗澀語，略無風雅。豈以謂應詔當如此耶？如《北湖田收》詩云：帝暉膺順重，清蹕巡廣。又云：開冬眷徂物，殘粹盈化先。又云：自鄉食報嘉歲，周急戎無年。此何等語也。迄至於今此體猶在。
　　謝元暉《游東田》詩曰：魚戲新荷動，鳥散余花落。情辭閑暇，佳句也。王仲宣《贈蔡篤》，，有瞻望遐路，允企伊亻寧。又有雖則追慕，予思罔宣。瞻望東路，慘愴增嘆之語。又有中心孔悼，涕泗漣洏。嗟爾君子，如何勿思之語，大有變風之思。雜之衛詩中，何有不可。劉公幹《贈從弟》二詩，興寄幽雅，有國風余法。夜嵇叔《送秀才入軍詩》閑雅俊豫，有古詩人之風。如良馬即閑，麗服有暉。又如習習谷風，吹我素琴。膠膠黃烏，顧疇弄音。又如思我良朋，如渴如飢。願言不獲，愴矣其悲之句，想見其風致。沈休文《詠湖中雁》云：渙流牽弱藻，劍翮帶余霜。群動浮輕浪，單泛逐孤光。懸飛竟不下，亂起未成行。刷羽同搖漾，一舉還故鄉。其形容物態如此，亦巧妙矣。文字雕琢，則傷正氣，作詩亦然。如陶靖節云：採菊東籬下，悠然見南山。山氣日夕佳，飛為相與還。此中有真意，欲辨已忘言。此真得三百篇之遺意。予友施彥軌瀆杜詩，至風吹客衣日杲杲，樹攪離思花冥冥而有得。予讀毛詩，至糸希兮糸谷兮，淒其以風而有得。
　　
豐都宮陰真人祠刻詩三章，唐貞元中，刺史李貽孫書。元豐四年，轉運判官許安世即其祠下，盡閱其石，謂此三詩真陰氏作。如還丹等，皆後人記之。乃屬知夔州吳師益書，既成送觀中，於是盡破石為其餘石。故今世不得傳。余嘗得舊本，然獨存此也。真人名長生，新野陰氏，本儒生，有才思，善著書。其學類左元放，嘗授太清神丹。故世傳其《丹經》贊文甚古雅異，亦東漢時人，不知嘗為此詩也。此詩雖然與漢人異，不知安世何據而知。余益知前所毀棄，未必皆非長生所述。葛洪曰：長生服金液半齊，其止世間幾千年然後仙去。殆古強所謂，洪亦不省也。李衛公《武昌》詩，其間謂牛羊具特俎，則指牛僧孺羊嗣復，嘆夫朋黨之怨至於如此。雖一話言間且不能忘，必求其詆訾以逞其憾，安得公平天下而無私好憎之心哉。德裕學優而材勝，其操術近正。但忿少容，以及於禍。昔牛崇為隴西主簿，羊喜而郡功曹。馬文淵為大守，涼州雲三牲備具。德裕嘗編牛羊日曆，皆取於此。李邦彥《出會稽寶林寺》詩，黃庭堅書其後曰：法士多壞能，乃是僧為鱉爾。孤岫龜形在，謂山有穴而特，不可謂山。余評曰：此詩未有工處，特以書貴。季海書名唐世，而此石乃公平生書，不得不尚。如高閣無恢炱，乃詩人會意誤處。黃子抉而警之，是一快事。謂瑰能孤岫，不害於詩，黃子求人已細。張子曰：因進拒衰，表賢選能。馮相觀寢，禳禳攘災。古人已如此音，況能有所合謂之能，自有據耶。《爾雅》曰山有穴岫，不必謂如神瀵。凡山有竅可穿者皆是，故謝康樂言：窗間列遠岫，玄暉言：雲表吳岫徹，杜甫言：自多窮岫雨。韓愈言默默露數岫，豈盡失也？若白居易言：岫合雲初吐，則不可謂山聳而出者，世人多托人見聞，以為己是。黃子說嘗勝，人亦未深考，余不得不辨。政和元年四月十三日。
