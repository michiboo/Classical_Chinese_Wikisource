二支詩
　　元詩二
　　【元王景初蘭軒集】
　　《李公敏》：吾觀李公詩，骨氣何老蒼。如有渥窪龍，千里思騰驤。又如南山松，獨立凌風霜。不架屋下屋，不疊床上床。言志與紀實，句句出肺腸。用事無牽制，吐詞多鏗鏘。養源自崑崙，可見東流長。六輕博其趣，諸子發其光。他時再相見，吾敢輕論量。《絕句》逍遙天地內，本是一閑人。卻笑周嫠婦，懷尤浪苦辛。我有東山約，婦歟定幾時。流年不相待，添滿鏡中絲。夢覺聞風雨，寒聲隔紙窗。關心無限事，起坐對殘缸。老廢觀書眼，空閑永夜燈，蒲團依壁坐，何異一禪僧。天理全真實，人心去吝驕。要知顏子樂，元不在簞瓢。移得黃花菊，開時巳過秋。一雙何處蝶，來為晚香留。遺膻戰群蟻，腐鼠落飛鳶。佇目秋風外，孤鴻入暮煙。雨露青宵遠，風霜白屋深。有心圖富貴，應不到而今。有客談金馬，無心羨石渠。他年攜野史，深入白雲書。懶廢交遊禮，貧疏胃肉恩。流年過半百，行止任乾坤。位重尤方大，財多怨亦歸。人生要無累，貧賤一麻衣。錦衣思尚，君子亦何心。胡不觀謙卦，山藏九地深。天地雖雲大，猶將形器拘。誰能超物表，獨於道為徒。希聖與希賢，功夫不偶然。掃除心上地，開廣性中天。炎炎燎原火，始自一星然。須信情當節，誰雲怒可遷。天地元無蔽，人心本至靈，柰何將物慾，遮塞自頑冥。山溜能穿石，元非一日功。學無堅久力，安得聖門通。萬丈滄溟底，神珠尚可求。讀書不知道，安可待閑休。寶鑒塵昏卻，重磨復舊明。人心何異此，改過善還生。寡慾可延年，存心即事天。神丹何日就，香鼎亦虛然。釋子談空寂，神仙竟渺茫。古今天地裡，唯有一綱常。男女無親授，當知嫂溺援。世無鄒孟氏，誰於辨經權。木怪翻基壽，龜靈返速刳。世情機械外，吾亦愛吾愚。嗜利和心醉，爭名至死忙。誰能超此累，莊子在魚梁。
　　有定乾坤理，無私造化心。當時爐冶內，枉作不祥金。有說皆非道，無言乃是天。當知六經外，別自有真傳。世儒箋注學，愈說愈支離。道妙忘言處，幾人真得知。久視能傷目，多思亦損心。焉知心目外，有道自玄深。博學資詳說，當知反約功。聖傳精一處，只在片言中。乾坤唯一理，無古亦無今。不有天忠恕，於何觀聖心。澹泊忘塵慮，逍遙養道心。願為無用瓠，羞作不祥金。白髮滿青鏡，功名心巳休。春風吹夢覺，周易在床頭。《雜詩》青青南山樹，托根一何高。雨露雖早承，風霜亦先遭。修干拂雲漢，清陰蔽猿猱。歲寒枝葉盡，樵斧將焉逃。煌煌珊瑚樹，托根萬仞淵。陽光照群物，海底無青天。絕寶世所稀，幽沈多棄捐。誰能理鐵網，采獻君王前。扶桑出火日，助此三伏威。水沸魚不游，林焚鳥安歸。更堪晝夜間，擾擾蛟蠅飛。風霜一朝至，豈恤身無衣。平生雅志在山林，世事縈人未遂心。早晚隨他猿鶴去，杖藜不厭白雲深。長身索米侏儒飽，飛將無功妄尉侯。世事紛紛本難料，雲山招隱去來休。貧賤身安富貴尤，生涯粗足更何求。他年杖屨紅塵外，只要青山伴白頭。問津入海厭風濤，歸臥雲山一布袍。人爵得如天爵貴，權門爭似聖門高。世事無邊白髮催，坐消心火到寒灰。相知只有南窗月，肯送清光夜夜來。永夜披衣起，離懷酒半醒。眾星何歷歷，孤月自亭亭。露氣三更白，天容萬古青。何當上銀漢，濯發謝塵腥。家貧甘淡薄，地僻寡經過。日暮佳人遠，春深碧草多。山川留笑傲，湖海入蹉跎。明月一樽酒，無人聽浩歌。尊酒何人在，青山落日昏。商歌聊寄意，楚些未招魂。世事頻歌枕，愁懷獨倚門。心不斷，千里共啼痕。清風生槁木，明月照空尊。鬱鬱歌聲斷，茫茫夜氣昏。流年翻故紙，生理憶前村。擬買雲山住，黃塵謝遠奔。骨肉三年別，雲山一夢余。乾坤兩神物，今古幾張華。嶺礙橫秋鶚，林啼返哺鴉。帝鄉難可戀，爭似早歸家。萬慮散還集，孤懷行轉幽，劍歌心事晚，燈火鬢華秋。歲月水東注，關山人北游。幾時霄漢路，黃鵠謝籠囚。滄浪亭下水，濯足有高人。聲價乾坤大，光容日月新。騎鯨今不返，覓句欲誰親。忽憶論文夕，傷心淚滿巾。滄浪亭下水，回首未忘情。無復塵纓濯。何勞波浪清。山川元氣在，風雨暮愁生。得句無人和，天空孤月明。碧澗寒松樹，庭除未易栽。根盤元氣在，花抱白雲開。匠石無消息，幽人自往來。冰霜千歲節，桃李莫相猜。睡起南窗下，吟詩兩鬢風。惜無尊酒綠，聊發醉顏紅。世事何時了，浮名到底空。故園歸去晚，蘭菊半蒿蓬。帝裡三年客，麻衣兩鬢塵。運斤思郢質，度曲困巴人。薏苡寧辭苦，芙蓉不嫁春。歸來當世事，已矣勿重陳。藜杖晚風前，衡門落木邊。傷時成短詠，引鏡惜流年。寶劍曾衝鬥，靈槎可上天，誰能甘碌碌，塵土沒華顛。不買酒澆愁，唯吟詩送秋。黃花開易了，青鬢去難留。道業知誰重，儒冠浪自囚。會當鞭彩鳳，八表恣狂游。長歌續短歌，歌罷意蹉跎。白屋沉風雅，青雲出揣摩，蟄龍寒不起，山鬼暮還過。莫憶遠游賦，途窮霜露多。人海易風波，吾行知柰何。乘槎天漢遠，泣玉淚痕多。故苑荒蘭菊，空山老薜蘿。青霞千古意，白石一聲歌。玉佩石蘭衣，手拖明月輝。騷人不相待，薄俗竟安歸。閬苑迷蒼海，瓊宮隔紫微。世塵三萬丈，黃鵠要高飛。回首東山望白雲，幾時歸去謝紅塵。三生有債窮書客，萬事無心老道人。火候周時丹欲就，金精飛後氣方神。從今一蹴虛空破，何必區區問大鈞。《無題》西北青樓倚絳霄，漢宮春色映芳袍。佳人獨織紫紋綺，寒女漫持金剪刀。欲采頻艸蘩供祭祀，還思歌舞事游遨。五雲牢落秋風暮，夢斷瑤台璧月高。《讀社詩》風雅誰堪繼後塵，少陵詩筆妙通神。岱宗獨立郡山小，元氣無私萬物春。一代興衰兼國史，百年忠義激人臣。鸞膠不續朱弦絕，北裡黃花日日新。《偶成》：一世匆匆萬世長，中間盡有事商量。初聞冤鳥憤滄海，又見愚公從太行。天上美人無夢到，山中瑤草為誰香。兩盂薄粥三間屋，了卻浮生不用忙。
　　【陳子廉集】
　　《雜詩》：薄言采幽蘭，江上秋風生。煙開林光淨，露余花氣清。美人如芙蓉，贈我秋菊英。為君酌玉醴，馨香貯瑤觥。佳會難久留，遠望空月明。風吹陽雲斷，悵然以傷情。
　　薄游溪林暮，時聞禽鳥和。徘回擬孤誦，佇目清雲多。煙光浮蘭渚，香氣泛綠荷。佳人將白薴，浣此芙蓉波。涼月為誰好，薰風時我過。幽懷耿無寐，良夜其如何。
　　《古詩》遊子日暮歸，勞勞涉長道。涼風淒以寒，庭樹日枯槁。昔為春芳花，今為暮衰草，不見桃李顏，榮華豈長好。惟有青青松，相看以終老。世道良悠悠，天月仍皎皎，時序日以遷，秋至一何早。寒蛩鳴壁間，白露下庭草。故人遠行役，好在萬里道。相憶懷德音，惟仁以為寶。孤雁長逸群，高高在雲間。遊子悲故鄉，行路良復難。草木有榮落，松柏知歲寒。川水日夜流，歲月不復還。願隨黃鵠飛，安得雙羽翰。與君重別離，相攜至河陽。悠悠復何之，驅車上太行，浮雲日以暮，秋風雁南翔。瞻彼河漢流，仰見明月光。行役良可還，并州下嚴霜。絡緯何唧唧，孤妾終夜織。起視河漢明，遙遙見雙星。星月仍皎皎，懷人在長道。漢殿秋風涼，婕妤居未央。玉食常有餘，被服羅衣裳。空房生幽蘭，英英含光輝。良人行西遊，西遊何時歸。秋風吹行雲，飄飄如征衣。何當投君懷，相思長依依，寧如雙冥鴻，翩翩凌風飛。明明秋月光，照我嘉樹林。林北多悲風，尤來鳴素琴。鬱鬱巫山長，悠悠湘水深。美人隔千里，瞻望勞我心。願言託孤鴻，於以贈遠音。漢濱有游女，容色荷花鮮。真髟發如青雲，環佩凌紫煙。蘭舟采芙蓉，明月何娟娟。秋風吹芳草，所憶在遠道。不見雙鴛鴦，皋蘭日枯槁。鳳凰離丹山，去去何所依。孤鳴世無侶，況乃梧桐希。琅竟不實，終歲常苦飢，浮雲蔽朝陽，隨風自南飛。高翔周四海，下以覽德輝。北荒有龍庭，飛雪何漫漫，漢使持節行，一去十九年，黃雲落紫塞，白日回青天。茂陵哭秋風，忠義難與宣。懷人不可見，嘆息空茫然。衡陽歲雲莫，翩翩雁南征。落日下湘渚，秋風生洞庭。九疑郁綿綿，蒼梧雲氣清。不見鸞鳳翔，但見魚龍驚。引領希黃虞，悠悠傷我情。別客如流光，開州非故鄉。草木日零落，憂心以彷徨。塞上多浮雲，途路宛且長。涼風從北來，塞雁復南翔。中宵不能寐，使我懷感傷。明月在遠道，天星向晨稀。客行一何早，雞鳴一何遲。上有百丈峰，下有千仞溪。此道亦以險，皇皇欲何之。況復霜露零，願言早還歸。暮登河陽道，北望蕩陰裡。河內余流民，山東復大水，不見中土人，去作異鄉鬼，薄命非關天，窮途亦雲已。永夕秋風至，寥落千里雁。清霜凝塞原，明月在雲漢。遲遲遠行客，忽忽驚歲晏。世道有反復，雞鳴夜將旦。客子從北征，野宿在草間。夜聞羈旅人，戚戚相於言。戚戚何所言，為言征役煩。去年戍平城，今年度桑乾。風雪沾人衣，冽冽天色寒。天寒雁南飛，回頭望長安。從軍雁門塞，日日風色寒。將軍遠征去，何時破樓蘭。征人半不返，獨取天馬還。悲笳隴阪下，莊士摧心肝。白雁度寒暑，悠悠行路難。何如黃鵠飛，飛去終南山。永夜何寂寂，征雁長役役。起視河漢流，懷人在南州。秋風碧雲暮，芙蓉發江浦，我有明月珠，可以照千古。持此欲贈君，將歸道無因，玩之以為寶，終當寄遠人。長雲鴻雁鳴，落日秋風寒。客子常遠游，自古行路難，薊北見明月，故人在長安。一夕遙相望，清嘯氣若蘭。宛然丹鳳雛，棲彼青琅。欲往從之游，安得雙羽翰。
　　【韓性五雲漫槁】
　　《偶成》：年來游興殊常懶，春後吟情故自超。燕子未修花外壘，牡丹初活雨中苗。林樾蕭疏曲逕深，小庭秋色淨無塵，一杯苦茗強留客，滿地碧花殊可人。種就蔓菁半著花，摘殘枸杞未抽芽。絕憐肉食妨精進，猶掬琴高下夜茶。《偶書》：綠陰庭院燕交飛，隱幾拋書思欲迷。拂面微風吹夢斷，半窗斜日杜鵑啼。《十二月五日》：霓幟才收雨意闌，朔風吹面不成寒。園林莫問春來未，且把梅花當雪看。《偶題》：苔逕荒荒意苡愁，西風初上木綿裘。池亭入晚尤奇絕，丹桂花西月一鉤。《擬古》：邯鄲繁華地，閣道凌雲端。玲瓏開戶牖，綺疏粲以繁。皎皎樓上女，慘慘發清彈。得非愁芳景，促柱懷辛酸。借問彈者誰，不言再三嘆。昔為雙飛鵠，今為孤棲鸞。豈無登台客，羅敷非所歡。朔風一以勁，桃李無余陰。柔荃次第萎，王鮪日夜沉。端居念時節，萬感集曾襟。丹棘豈無花，之子獨苦心。駿馬戀長陂，鳳鳥思故林。願抱荊山璞，往宿清渭濱。《雜詩》：飄飄學仙侶，保煉長生姿。遺榮等芻狗，養氣如木雞。猗歟不死機，動靜無盛衰。胡為受形役，流宕日坐馳。琴心妙三疊，至音諒誰揮。矯首三山雲，悠然望安期。商飆振原野，勁風入我衤周。遙夜起悟嘆，慨然念徂秋。北辰麗中天，河漢西南流。陰陽無停機，感此四運周。佳人天一方，何以慰我愁。豈無百尺樓，登臨以銷尤。亭亭山中木，華實分蚩妍，短長各自用，誰能保貞堅。犧尊耀青黃，斧斤失其天。有如溝中斷，聊以散自全。人生若膏火，銷鑠因世緣。口酋然起長嘯。從彼蘇門仙。榮榮清秋菊，含章發荒園，鮮裳耀佳色，像在六五坤。凝霜纖累草，始列幽芳尊。掇英泛清觴，南山清一痕。自非靖節翁，素抱孰與論，願言保昭質，劍華固靈根。衡門十日雨，裹飯食子桑。永懷冰玉人，衛生失其方。玉函夙所親，金匕亦屢嘗。詩聲出戶外，泰定神不傷。昔賢秉元化，此身本安康。聊示衡氣機，何能測其鄉。昭文不鼓琴，至道無虧成。意而出黥劓，刻雕傷眾形。吾聞養生主。靈芝發初榮。一為外物嬰，杞梓成薪荊。世人亂名實，羽重千鈞輕，珍重漆園吏，自樂心太平。空山被褐翁，搴蘿似麇，巍然新宮銘，奇文日星熒。何人蔡少霞，取關逐玄卿。飛翰掣琬琰，微言參窈冥，塵劫久淪胥，晷運不暫停。樂哉清寧劫，一念三千齡。放勛等玄化，著此聖人篇，恭惟宇宙中，大哉精一傳。仰瞻復俯察，鳶魚在天淵。寧知進道姿，孰砭況痼痊。康莊馳聖軌，欲往無由緣。如何誇毗子，偷生幸長年。《古詩》：時運有代謝，至理無惟遷。壁間三墳書，不載鴻荒前。元氣一呼吸，潮返星迴旋。至人測基機，玄關守綿綿。晨昏運一息，流轉天齊年。歸來訪舊鄉，山川故依然。雲何塚累累，愁此白翟鳥仙。鳴鏑發宋台，飛鏃逾西霜。石樑猶飲羽，逸勁不可當。奇工積九載，弦括一何良。亻免仰待成器，末路徒悲傷。
　　【宛陵群英集】
　　《古詩》美人青雲端，望之不得親。贈我一端綺，珍重同南金。上有連理枝，間以雙飛禽。裁衣以被服，報之綠綺琴。衣以結綢繆，琴以答知音。文采豈不貴，尚思自珍。雖弊不忍棄，感子同一心。南山何崔嵬，丁丁伐嘉木。伐木將安施，飾此輪與轂。良木莫能致，棄置河水曲。黨人偷且閑，不獲有餘粟。況無獵較功，大庖有餘肉。彼美蓬廬士，薇藿弗滿腹。飢渴豈不懷，徒食乃所恧。《絕句》依稀殘夢水聲中，落月余輝入短蓬。似聽鄰舟催喚起，今朝趁得上江風。《首夏讀謝康樂詩有感》改序忻幽景，夏綠蔭閑軒。慕謝閱篇翰，清心絕囂煩。中有帆海作，采真遂孤騫。既感魯連志，亦著任公言。明哲古所尚，用舍道俱存。臨川乃逃逸，惻愴不可論。《敬叔謂其詩得之夜半衾賽，平窗謂得之酒後耳熱。不識詩之趣者，政不和二說為熟優孰劣也，戲用一笑》對壘曹劉氣益增，兩家相異不相仍。春坊麗思狂呼酒，秋被寒吟清冰。每恨獨醒空酌蟻，更憐多睡誤聽蠅。個中妙趣吾何有，一笑西風看縱鷹。《偶作》等閑攜竹杖，隨意立蒼苔。山上雨初過，庭前花又開。丹經尋舊學，白酒潑新醅。莫說功名事，天邊使者來。《偶成》故國百餘里，新寒透薄衣。青山招客隱，黃葉送秋歸沙。沙岸鷗偏狎，霜天蟹正肥。道人清似水，閑憶首陽薇。
　　錦囊久不佩奚奴，辜負花前醉一壺。酒為病魔漸量窄，詩因韻險覺腸枯。我將公幹常居鄴，汝望阿蒙非在吳。刻燭苦吟吟不就，誰家鼓缶聽烏烏。《無題》馳道塵香逐玉珂，彤樓花暖弄雲和。春風漸綠瀛洲草，細雨微生大液波。月榭管弦鳴曙早，水亭簾幕受寒多。少年易動傷春感，喚取佳人對酒歌。
　　【僧雪窗詩集】
　　《至治癸亥，寓京師，雜詩九首》秋天風日莫，山河尚微光。小蟲鳴樹根，秋聲繞屋樑。豈無行路難，所苦非崇岡。良言不可及，悵望雲蒼茫。蒼茫龍沙遠，惜去不得將。卒莫不歸來，秋華連徑黃。送客臨清流，好踏江上船。歸來兩足倦，隱幾就熟眠。晴原散夕暉，秋色均林田。安知白馬去，消息應難傳。客子早旋歸，時行異往年。哀笳動星渚，明月夜臨邊。橐砣鳴長風，龍馬在沙地。父老出都門，從官何日至。八月風騷騷，九月出兵士。十萬過漁陽，足以衛神器。皇華使者來，嚴詔請論事。寶劍匣中鳴，提攜者無愧。熒星出鬥標，大旗揚中闕。占古微有雲，王乃事征伐。於茲肘腋禍，斷樞復壞軛。念昔漢室間，倉惶殆今夕。群夫既梟首，夷見僮發。所相天之河，吁嗟賴周勃。鄙夫懷百慮，嫠婦泣難虞。國家有法令，爾輩何嗟吁。虎士守禁闕，宗臣攀鼎湖。龍沙雨莽，日月麗天衢。哀詔慘招魂，笳鼓動皇都。丞相沙堤在，萇弘血未枯。高車載冠巾，顧我長松下。夕陽慘風烈，執手雪橫野，慨彼眾文英，忠義莫暫舍。況此燕趙間，足有悲歌者，欲歌未敢言，相顧眾知寡。他日東觀書，箴規托風雅。會稽多隱人，豹霧南山居。衣古染苔色，松堂禪自如。崇岡長薇蕨，春雨自荷鋤。夫何久隔越，一誤形跡疏。天高叫飛鴻，川迥足游魚。世事如浮雲，細作行人書。騏驥伏櫪間，志在千萬里。服車若所，力盡垂兩耳。幸逢伯樂知，金絡雋朝市。未遂瑤池歡，竟復中途止。長鳴向朔風，戀戀含淒恃。遙瞻閶闔門，欽哉穆天子。開門倚杖立，螢光草上浮。非無感物情，舉世孰同謀。月明天宇靜，殿影如山丘。風晴一雁過，霜落飛九州。砌下黃金花，樽前當酒籌。秋霜英凋隕，聊以慰我憂。
　　【範德機集】
　　《次韻古體》：偶為淳樸語，即有熙夷風。在世能勿忤，聊以古為同。大巧三代人，所拙辨偽工。曲哉末學士，妄擬述作功。至性苟能盡，焉得推盛隆。先師予狂狷，蓋憤失所中。於時得依歸，敢嘆吾道窮。
　　聖道缺巳久，文不充其資。自從夏殷來，因革當從誰。中更鳴鳥聞，載嘆德之衰。寥寥大師樂，復得存那猗。大音苟有托，不必稽其辭。設有盈樽酒，日夕斟酌之。樂杯當在手，自今不復疑？胡為不復疑賢者當明知。《絕句》障攤芙蓉競，燈隨櫸柳移。繁星臨迥野，疏雨過高池。江上打魚船，有頭那無尾。與卿相見時。不望如魚水。鄉路西州是，延年那向東。片帆儂會使，只是怕隨風。水清灘自急，蕩漿直須人。勸卿休恨水，多為不知津。
　　水如青銅鏡，山色綠芙蓉。中天明月上，此處好相逢。
　　幽人不出戶長開，看盡春風長綠苔。多謝有情雙燕子，暫時飛去又飛。《贈答楊顯民四方采詩》。今人論學古人詩，事皆天者非人為。文章由來貴爾雅，但顧有法何妨奇。六經固以殊緩急，樂子飛騰自茲入。國賈寧懷大寶疑，宮工肯效微綃泣。志至言從意自足，何必王風擊流俗。觀變時時到黍離，宗周思近西郊哭。十道使者明如水，閭閻盡在冰壺裡。觀風本是使之職，太息幽人為之起。昨雨綠苔生晚閣，黃菊花前共秋酌。采采芳英不盈掬，月落樹聲連萬壑去。去牛馬汗如泉，既別無計歸來年。治平之音斷可傳，無庸使我心煩。
　　【楊弘道小亨集】
　　《偶作》：碧草含秋意，黃雲起暮容。歸鴉昏且噪，去雁遠無蹤。林酒因循醉，明人邂逅逢。身名猶碌碌，正望日疏慵。《謾題》：都門幾度見秋風，楓柘連山樹樹紅。江海此時回首望，黃花滿地酒尊空。《偶題》：藏名匿跡黃塵中，日抱書案心冥濛。牆頭花變兩三色，又是一年看春風。巨木埋根數百年，蔚然蒼翠上參天。不歸宮闕充梁棟，也作龍舟濟大川。
　　海上雲來遍地陰，波間漏日瀉黃金。水車倦踏傷淫潦，無柰連天雨正深。
　　【蔡夢祥集】
　　《張京叔僉事惠詩，次韻》：青馬總緩轡入龜城，春滿窮閭暗有情。山嶽動搖銀筆重，日星輝霍繡衣明。滿腔報國丹心露，雙鬢憂民白髮生。神政肅然詞訟簡，公餘時聽讀書聲。《邑簿林雨江惠詩，次韻》東風無情哭杜鵑，白楊蕭蕭古道邊。思親思親心蒼，荒郊寒食空年年。嗟失怙恃何大早，煢煢呱呱苦憂撓，靈椿凋謝摧萱草，落花滿地無心掃。酸風苦雨暗銷魂，煙沙撲面日色昏。時思亭前酹一尊，痛心泉湧血淚痕。銜哀獨立松楸下，迷目茫茫飛野馬。翹首籲天恨莫舍，為我心憂知我者。我心之尤終此身，先生佳
　　章慰我真。口澤手澤痛愈深，那敢遠繼考叔純。座中多是葭莩客，不為賞心游紫陌。看君吟對青青柏，蓼莪可蔽詩三百。
　　【林希元長林槁】
　　《浦江鄭義門詩》浦陽江頭鄭家川，兄弟幾院同一煙。人傳九世如一日，問之渾以禮數纏。鐘聲日日齊人起，忍字房房當面懸。共飯早教兒輩後，分衣先到老人邊。映門碧峰皆舊山，繞舍綠疇無客田。溪民換姓溪水改，宅前喬木長蒼然。遮莫豪家滿墟郭，儒素獨許君家賢。生子多為越人秀，學成致之天子前。中山情性愛官少，圭組亦復相蟬聯。有詔旌門照人世，江鄉慕之中國傳。聞道縣中風俗好，長官只坐理琴弦。
　　【黃文獻公集】
　　《雜詩》日月東西行，群動亦不息。寄身萬物中，寧獨謝茲役。所以魯中叟，遑遑走南北。聖哲諒已然，旅人能久安。
　　晨起步南圓，旭日朗以清，葵花眾草中，曄曄敷丹榮。流光非汝私，獨爾心自傾。覽物有深懷，佇立方含情。
　　璞玉與寶劍，淪落初未偶。君看被湔祓，各在千年後。將身比金石，誰當獨長久。悠悠百代下，相知復何有。
　　孤雲澹無心，出山偶為雨。長風忽吹散，渺渺歸無處。唯餘向來山，突兀青如故。慷哉魯仲連，功成身已去。
　　春風著萬物，欣欣皆自私。可憐兒女花，榮悴更相持。獨有澗底松，偃蹇如不知。何疑揚執戟乾，草玄鬢若絲。
　　《絕句》
　　閉門索句苦無，掃地焚香靜有功。世事不消多怏意，半開窗扇受松風。
　　夜合紅茸滿意開，凌霄赤頁玉委蒼苔。亭亭賴有牆陰竹，留得煙稍待鳳來。
　　讀罷南華睡思濃，自移一榻近薰風。綠陰開巷深如海，時有幽花露晚紅。一片閑雲墜野塘，好風吹浪混菰蔣。沙漚不受人間暑，長與荷華共雨涼。
　　【薩天錫石林集】
　　《偶成》：疏簾日午花陰直，高樹風清燕語閑。獨坐焚香看周易，軟塵不到小屏山。《還大都度灣川詩，次韻一首，寄吳宗師，並簡舜咨先生一笑》：扈蹕千官取次行，道人先踏雪泥晴。朔南日暖龍顏近，嶺北風高鶴背輕。丞相早行霜滑馬，將軍夜宿火連營。一年兩度經過處，惟有青山管送迎。
　　【許有仁至正集】
　　《雄飛和詩未至，以二口號速之》：騷壇紀律素嚴明，一幟扌為風到處贏。何事而今苦堅閉，有人乘夜欲登城。
　　兩廳形跡馬牛風，盡日相望杳靄中。恰似蓬山三萬里，懷人何處覓詩筒。《無題》：去年曾約牡丹開，同向花前把一杯。今日花開人不見，對花無語卻歸來。《天臨索錄事出伯庸詩求和，伯庸薨三年矣》：當年筆陣掃千軍，要繼先秦兩漢文。孤塚此時多宿草，九原何處覓停雲。紀功力疾猶能賦，種德詒謀不待耘。底事房精遽淪化，世間凡馬未空群。《雄飛喜作詩，而例禁不得相見，作此調之》：張子能詩擅士林，無時無地掇搜尋。文場咫尺不相見，春興幾多應自吟。煉字直教成白首，知音豈待鑄黃金。何時尊酒論真訣，要自康謠說到今。《雄飛有詩次其韻》：句句珊瑚間木難，君才不愧鄭都官。月中有桂天河近，春半無花曉尚寒。多士文章雲五色，野人心事日三竿。松廳雅興知多少，只恐毫端墨易乾。少年文戰不知難，老矣常憂負縣官。詩筆亂搖松月碎，席房清透柏霜寒。人間跛鱉從千里，海上連鰲待一竿。無柰春風笑吾輩，滿堂佳客酒杯乾。
　　【曹伯啟漢泉集】
　　《集句》，綠針浮水稻抽秧麥穗累累鶻眼黃。一枕黑甜誰喚覺，賣瓜棚下午風涼。
　　《謾成》：舉世紛紛日夜忙，閑中無意閱興亡。千梳理發驅煩熱，百遍攻書備後忘。屋角禾麻晴浪晚，門前榆柳午風涼。人生未達須行樂，不待區區總郡章。《續滄江傳君平和善樂國王詩》：五十六字盤中珠，誦之如覿歐與蘇。巨魚有時迷大壑，丹鳳無恙棲高梧。憶昔簪盍漢陽樹，至今夢繞郎官湖。雄章遠寄洗俗耳，慰懷絕勝談虛無。
　　【何太虛知非堂集】
　　《絕句》芝谷山前日荷鋤，柴門生事轉蕭疏。放翁老去真堪笑，猶向人前說讀書。《無題》喜有佳期未有期，魯陽又見下舂時。春風好長江南樹，長與閑人惜子規。玉雪容華翡翠衣，帽茸貼領發雲飛。共郎急趁斜陽渡，不惜黃沙走馬歸。《偶成》：初啼山鳥篆香斜，荏苒明時玩歲華。三日雨深春在水，一林煙濕暖生花。尋盟舊卷鉤簾展，開禁新醅隔竹賒。卻憶去年歸漸近，半蓬殘雪上寒沙。
　　【盧疏齋集】
　　《濟南張氏昆仲年逾九十，其孫養浩求詩》桂叢秋月照孫枝，華萼春風吹鬢絲。看取老萊堂上舞，不須重賦脊令詩。
　　《紫陽文學吳掾顏燕室野舟自歙走書宣城丐予詩》。雨暗中天傳說星，韋郎幽草澗邊生。無人說與雷州客，萬古春潮盡未平。
　　紫陽何限舞雩春，底事扁舟托興新。試為扣舷歌此曲，晚風吹恨滿煙津。
　　【許魯齋集】
　　《絕句》闕關鑰胸中本要安，親疏眼底更須看。若教此處無深秘，只恐當幾有至難。
　　《漫得》克已功夫未肯加，責人機見益增多。百年擾攘荊棘，存得初心有幾何。《偶得》紛紛身事百千般，只要教君賭是看。此外更無容力處，枉將機巧自生難。《偶成》屈指年華四十三，歸來憔悴百無堪。達懷未得生前遂，俗事多因病後諳。百畝桑麻負城邑，一軒花竹對煙嵐。紛紛世態都休論，老作山家亦分甘。
　　【藍靜之藍山集】
　　《絕句》風雨孤村似禁煙，束檐然桂未虛傳。良材巨木他山盡，樗櫟如今正值錢。山村面面網羅高，千里長空絕羽毛。蜀犬羨檐頭飛燕子，不隨椒藿入君庖。
　　移根岩壑帶風煙，千丈干霄野老傳。莫向長安城下種，王孫只擲賣花錢。
　　籠檻先判鼎俎危，江湖休恨稻梁微。沙鷗最是知機早，才近漁舟又遠飛。
　　【顧世名梅山集】
　　《詩債》詩債未能償得盡，白頭猶自聳吟肩。如何黑發人先死，地下修文愛少年。
　　《題吳僧閑白雲注范石湖田園雜興詩》一卷田園雜興詩，世人傳誦已多時，其中字字有來處，不是箋來不得知。
　　【黃美詩】
　　《送采詩者》：俊士雄文決大科，滿家傳誦積來多。老夫得句誰相憶，月落空山獨嘯歌，
　　【陳深源片雲山人槁】
　　《閑題》道人何處攀高絕，松下斫枝如斫鐵。千崖萬壑無人行，獨自空湫踏寒雪。一瓢傾罷酒空時，掛在岩前老樹枝。卻笑許由終未悟，夢回歷歷任風吹。《偶書》：金掌雲中竟若何，離離秋草夕陽多，錢塘門外長江水，今日淒涼似汴河。
　　【馬清泉需庵集】
　　《偶題》：小兒龐語尚可惡，世事多端可若何。幸得一容膝坐，敢將月旦起橫戈。《偶得》：坐守渾如結夏僧，兒童相對可憐生。東還西去都無計，白髮新添四五莖。
　　【同恕榘庵集】
　　《讀姚錄事送行詩》閭閻不識催科擾，犴獄無聲搖楚冤。萬戶春風有今日，鄉賢端的是知言。《偶書》兩腳侯門實畏登，一人誤愛十人憎。何如堅坐林間石，樵牧時時接話能。
　　《偶成》天意人情不兩岐，禍淫福善更何疑。眼前事事須量力，身外悠悠枉費思。靜對詩書探道要，閑過朋友話心期。百年憂患居多半，即恐光陰得幾時。
　　【連百正詩】
　　《無題》學書學劍兩茫然，空過浮生五十年。擬向煙波深處住，王租巳及釣魚船。《偶作》春風躍馬看花時，肯信秋風鬢易衰。富貴百年皆長物，老來方悔讀書遲。
　　少年場屋苦奔波，每對書檠讀不多。三十年來書好讀，可憐老眼費摩挲。《偶題》：來到深山處士家，山前山後響繰車。老夫不曉人間事，行遍西園看橘花。
　　【元明善清河集】
　　《偶書》：薄宦歸來心已降，兀然枯坐對書缸。寶刀土食閑雕室，錦瑟塵生自繡窗。蓮艇斜陽風度水，石樓清夜月沉江。一尊老我寬閑地，今日重盟白鳥雙。
　　委世離群乞地靈，西山端合為人青。殘春幾點正愁絕，落月半簾初酒醒。海闊有津迷遠道，天低無路怯餘齡。長歌淒斷知誰解，風起楊花雪滿庭。
　　【郭集昂】
　　《偶作》群犬安然本一家，偶因投骨便相牙。白頭野叟俱無問，醉眼留教看落花。
　　【詩海繪章】
　　《評詩》：詩情亙萬年，今日是評看。古道歸唇舌，清風入肺肝。乾坤機軸動，神鬼骨毛攢。雄跨相如室，高登杜甫壇。詞源傾渤氵解，智刃擊琅。裁剪文章易，根求造化難。七言宜磊落，五字要攢完。龍虎生才力，風雷起筆端。門庭張雅樂，堂奧奏清歡。價震雞林國，名傳狗監官。道長欺沈謝，功不下蕭韓。手底千靈伏，胸頭萬像寬。莫投皮海笑，當出錦囊觀。曉水浮煙媚，春花帶雨寒。雲中芳草闊，鳥外夕陽殘。思極心源竭，吟多病雪乾。不須邀駟馬，何用薦金鑾。願頌皇王德，蘿圖萬世安。《劉氏稚子索詩》：之子二三歲，天然骨目奇。才生松有操，未琢玉無。見客羞騎竹，逢人喜念詩。方知慶門內，須出寧馨兒。《南京遇朝美丈出詩，因次韻》：浮雲久與故山違，茅棟如存尚可依。行客相逢初似夢，舊游重到復疑非。滄江萬里悔南渡，白髮幾人能北歸。二十年前河上月，臨樽還共惜清輝。《無題》：大車駟馬不回首，強項老翁來見尋。向人忠信去表礻暴，可喜政在無機心，輕談禍福邀重糈，所在多於竹葦林。翁言此輩無足聽，見葉知根論材性。
　　飛騰九天沈九泉，自種自妝皆在行。先期出語駭傳聞，事至十九日中時病。輪離奇惜老大，成器本可千萬乘。自嘆輕霜白髮新，又去驚動都城人。都城達官老於事，嫌翁出言不嫵媚。有手莫炙權門火，有口莫辯荊山玉。吳官大起燕楚巢，當時卞和刖兩足。千里辭家卻入門，三春榮木會歸根。我有江南黃篾舫，與翁長入白鷗群。《青學教授史子愚賢之惠詩一卷》青丘多勝事，一一屬君詩。遇物胸懷寫，揮毫氣像隨。溪山千古待，風月幾人知。別後珠璣在，高哦慰所思。《讀法芝上人詩卷》道人信腳入鐘山，卻為林泉筆不閑。收得明珠盈四百，未知高價有誰還。《言詩裴說》因慕曹名句，精吟五字間。功夫貪費日，年幾半拋山。盡說將詩去，皆雲得句還。春官正公道，回首淚潺潺。《諸公寄題林子山南華詩》：舍人詩待送南華，曉筆才終宰相麻。吟處端煙生禁柳，寫時紅日上宮花。喜看鸞鶴翔天際，敢望昆鳥鵬化海涯。
　　子美右軍風格在，閩州光耀幾千家。《讀學易先生劉斯立詩》：曩知學易妙通經，今喜能詩得我驚。宇宙瞻山雄岱華，廟朝編樂貴英莖。曹劉鼯鼠終窮技，郊島秋蠅便絕聲。他日北山尋馬鬣，一尊紅酒酹先生。《飲酒賦詩》生風味誰能貶，毛穎篇章此最奇。到處淋浪翻醉袖，有時搜索捻吟髭。香浮王蟻人爭歹帶，句比銅丸世罕知。文舉一尊邀座客，翰林十幅寫宮詞。《奉酬宣教攜詩見訪》：句稽試吏本無長，斂袂初焚拜闕香。五鬥可憐羞靖節，二毛空嘆老潘郎。窮愁袞袞知何柰，俗務紛紛爾許忙。賴有高人慰岑寂，袖攜詩句過茅堂。《絕句》春光冉冉歸何處，更向花前把一杯。盡日問花花不語，為誰零落為誰開。
　　花落花開人世夢，衰榮閑事且持杯。春風若是輕搖落，何似從來不要開。
　　三分光景二早過，靈台一點不楷磨。貪生逐日區區去，喚不回頭爭柰何。
　　京師素號酒色海，溺者常多濟者稀。吾子堂前有慈母，布衣須換錦衣歸。麥隴風來翠浪浮，霏微小雨似深秋。野亭終日卷簾坐，清樾對啼黃栗留。
　　漫郎無處覓歸田，江北江南水拍天。鬥擻十年塵土夢，秋風吹上釣魚船。
　　【戴表元剡源集】
　　《瑞上人求詩》寶葉山中源悟師，布衲百結面如痴。十年相憶忽在眼，談笑甚似仍耽詩。源公作詩可憐生，亦有謖謖山林聲。見說豐姿委縑素，霜頦黛頂照人明。
　　【陳秀才問詩於余】
　　《次韻贈之叔壹》秋半說詩秋又闌，覓從忘處更哦看。不妨味熟心自悟，祗恐業成身轉寒。竅木野風天唱和，崩溪怪石鬼鐫刊。扳君更上最高頂，莫羨千金遊子鞍。
　　【雲麓文槁】
　　《無題》世路多岐更山僉山戲，乘桴浮海欲何之。從龍未遇攀鱗快，跨虎先敬履尾危。隔岸有山堪避世，隋身無物可干時。陸沉草野吾何憾，蠖屈求伸謾爾為。
　　【蒲道源順齋叢槁】
　　《偶賦》坎井荒叢變態殊，奔奔相逐更相呼。應憐寒叟懸衣結，不似明窗看畫圖。
　　《讀近體詩有感》東塗西抹眩妖妍，欲趁春風事少年。安得謝家冰玉質，不將脂粉天然。
　　八十怡愉鶴發親，子能承順一家春。斑衣堂上歡顏舊，華屋門前表額新。通國此時稱孝行，清朝他日方忠臣。我知是舉誠先務，薄俗從今復變淳。《與德衡弟論詩，書以贈之》松姿鶴相兩月瞿仙，閱世都過七十年。得意江山元有助，放懷風月自無邊。古今膏馥奚從勹亡，伯仲塤簏孰使然。天與吾宗真樂在，大家心會口難傳。《賀秋谷公贈崇德應奉詩韻》趙子能詩雪滿簪，知言秋谷最為深。便教價重連城壁，
　　更覺聲如擲地金。味向靜中時自得，境逢佳處獨幽尋。晴窗展讀興三嘆，不意還聞正始音。《漫題》花下提壺勸酒，桑間布穀催耕。甚欲晴天行樂，卻因春雨關情。
　　【丁復檜亭槁】
　　《子昂寫薛能詩》：前年掛席水晶宮，不見玉堂松雪翁。今日把詩雙檜下，北風寒思在隆中。《偶題》一事不能方近古，六經何用更知新。唐虞時世君臣會，李杜文章宰相嗔。《絕句》南日西流近若華，倒光還映赤城霞。開窗好客高相對，爛熳黃金生酒花。
　　江上東華仙府春，青蟲兒旗挾翠車輪。好風特地從西入，吹落碧桃香趁人。
　　好山故愛高鉤驪置閣不遣作窗低。五色錦花杯影落，斷雲含雨掛秋蟲兒。
　　海氣上天扶燭龍，茅君曉色動芙蓉。樹間好鳥清相語，不著野人春睡濃。
　　沙遠晴波淺漾金，魚苗初上小如針。將船載酒江頭飲，水柳千株滿岸陰。
　　自愛江頭著雨蓑，山光倒染鴨頭波。蠻商即似天上下，打鼓向人帆側過。
　　江離初長杜若新，紫蕙紅蘭洲渚春。楚天正遠欲有遺，江上獨行逢故人。
　　柳下杯盤野老過，柳間歌吹水禽和。綠波南浦傷心別，黃犬東門柰汆何。
　　楊柳風輕欲午涼，蘼蕪沙暖足春香。水鄉父老茅堂酒，不信王孫道路長。
　　北闕青雲車馬多，南山白石飯牛歌。霜清水屋釀春酒，雨足野田收晚禾。
　　兩岸東風吹柳花，小江新水帶春霞。長林日出鳥自乳，買酒上船人到家。
　　茅屋雞聲接近鄰，短裳巾幗莫歸頻。江鄉禮俗淳風在，煙樹深深數拜人。
　　熟麥收空雲旆旆，新秧蒔遍雨沉沉。誰言卑賤閑無事，老願太平渾有心。
　　【僧盤谷游山詩】
　　《擬古》：林茂眾鳥集，鳥集木易摧。水清孤月皎，月皎波不頹。飛鳥忽驚散，步月空徘徊。《古意》世情若暴流，傷嗟易盈涸。適與良景逢，百念灰酬酢。兀坐幽興長，正味深淡泊。朱顏日凋頹，四時蛇赴壑。月明無古今，梅花自開落。
　　白鳥歸青山，幽然意自閑。鳥飛忽不見，山在浮雲間。
　　《絕句》春鳥巧調舌，孰不生愛心。九皋有鳴鶴，舉世無知音。
　　折柳送行程，交情見斷金。長條無別用，只要系人心。
　　【傳與礪集】
　　《雜詩》皎皎素月明，娟娟含令姿。浮雲蘧起滅，員景遂參差。山川莽回互，天地亦相疑。焉知冥昧中，明潔終不移。弦望有恆運，清光寧久虧。寸隙塵所投，片言害所藏。行徒惡蹶馬，豈復惜其良。榮辱俱自致，不通亦靡常。修正未蒙福，為邪欲何望。天道豈遠人，撫心徒自傷。溫溫匣中玉，什襲慎自持。荊和始見賞，舉國競慕之。青蠅遽言集，魚目亦相嗤。昔為人所寶，今為人所疵。保終諒庶幾，逝者已如斯。
　　白璧易為毀，常懼世所捐。憂心日悄悄，自好反成愆。君子遠嫌疑，胡為偷自安。
　　始知丘山累，乃在半辭間。盜金信不疑，攫塵或子淵。故心苟不易，既往復何言。
　　夭夭園中桃，鬱鬱松上枝。春陽發新榮，貞脆誰能知。一朝繁霜墜，百卉各巳萎。
　　青青乃自保，不為時所移。向非厄歲寒，何以別奇姿。
　　植蘭彌九畹，種菊被三徑。幽芳固殊姿，馨德良可並。搴蘭以為美，餐菊以資命。
　　眷言理蕪穢，恆使枝葉淨。蕪穢苦易侵，枝葉苦不盛。豈無桃與李，貴此諧野性。
　　窮巷有畸人，夙夜勤古道。敝衣適至骨幹蔬食恆不飽。歌聲苦金石，顏色終歲好。
　　豈無當世念，所趨惡奸巧。美玉不足珍，懷義以為寶。
　　間夜坐中庭，素月流我懷。鳴琴發玄思，俗音難與諧。微經前楹，餘響正徘回。欲歌南風曲，聽者良巳希。顧言薦清廟，復感鳳來儀。異人言種石，可以致雙璧。千金受玄秘，辛苦乃有獲。溫其彼君子，韞櫝良愛惜。青蠅易為污，恆恐傷厥德。連城不願售，思以置君側。終歲無與言，持之將安適。《古意》人言道路遠，直傍天涯去。頭上忽見天，近於江南路。牽牛一水隔，織女經年會。咫尺缺相聞，何況千山外。
　　【林清源集】
　　《雜言》太樸本淳默，結繩已多端。書契起百偽，千載不復還。大道日已降，支離競客言。安得萬喙寂，俗厚如古先。仍當廢簡牒，置我六籍前。
　　禮樂設空器，詩書無全經。仲尼已久矣，沮溺不偶耕。誰能笑庖羲，今亦無負苓。我欲觀馬圖，黃河清未清。
　　東家陶苦窳，適市日十千。西家琢瑚璉，待賈三十年。材輕信易售，器重良自憐。世事每如此，古今無不然。吾常觀四，亦復悲草木。秋風落人間，萬卉不敢綠。豈無岩穴英，粲粲若松菊。但得根本堅，自然耐幽獨。《雜詩》高高九天雲，深深九淵水。龍行天淵回，升降若尺咫。沉潛通高明，神化有其理。吾嘗靜觀之，萬動根於址。
　　黃鶴飛高天，飲啄同眾鳥。靈龜困沼，神出萬物表。鵠齡不如龜，澹澹勝擾擾，養生貴全神，不必蹈高渺。人有一寸心，萬物交攻之。操持少不堅，一日九轉移。吾身不自愛，物慾安有涯。存養最無勞，天理可自怡。
　　輪扁不讀書，心與萬物忘。屠悅視楚國，不如肆中羊。正夫悟至理，遂能輕侯王。子雲空博古，投閣何荒唐。
　　人生苦經營，役物無已時。達士順所遇，用舍俱坦夷。所以百里子，終身五羊皮。為國而國治，飯牛而牛肥。
　　嫫母飾珠繡，西施被惡衣。姿質不可改，外掩安能欺。舉世棄中秉，汨汨事分馳。有目不可信，有心安能知。
　　吾嘗登太行，杯勺視滄海。後來海上觀，太行一纖芥。人生信耳目，但見近者大。達士貴內觀，至理可融乃山。義交不苟同，一語可斷金，利交信易合，對面江海深。所以子期死，伯牙焚其琴。知音不可得，況復能其心。
　　【蕭勤齊集】
　　《偶成》古鏡徹肝膽，嫫母難為顏。桂枝苦賬結，直士不可攀。小草有遠志，結根任深山。寄謝荷條艸翁，聊放斤屬斤閑。《四月二十五日作》一熟經冬望眼穿，民生乃爾太奇偏。烈風雷雨關何事，不分來麥年作有年。《可齊為張東甫賦》治生往往迷知足，商可為心信善圖。只有治心初不爾，直須聖處著工夫。《五月十七日作》片段殘雲魚尾赤頁，夕陽特向竹間明。嗷嗷盡嘆甘霖少，得似尋常愛晚晴。《讀季卿諸君詩，用叔經君侯韻佳制》羨君取足不求餘，神宇安閑疾自除。道可濟時何必去，利如生怨只宜疏。水能隨遇知行止，雲自無心計疾徐。人處乾坤最靈貴，一皆實跡豈空虛。《二十四日得》四月已降何多蠅，驅去復來捷如鷹。撲緣眉目無可柰，浮沈粥藥還相仍。族繁黨夥困病客，寧神靜慮無由能。安得霜風一快掃，九原瓠巴呼不應。
　　【周此山集】
　　《信題》種粳屋東頭，種麻屋西趾。輕肥鄉裡兒。勉我植桃李。粳可療我飢、麻可緝我衣。雖無眼前榮，吾樂吾自如。已識浮雲似世情，歲寒老碩是心朋，平生不貸監河粟，自擷晉芹煮澗冰。
　　虎頭食肉渾無分，閑隱白雲幽桂叢。歲月催人空老大，江山遺恨幾英雄。平生心事琴三疊，末路人情酒一中。拄頰西山成久坐，更無塵可污西風。《五言》大道昔凋喪，皇風日陵夷。簡冊飛秦灰，綱常復奚施。四海恣毒，民命懸一絲。所以賢達人。矯矯冥鴻飛。或種青門瓜，或茹商山芝。是皆保明哲，安能履危機。我生亦何幸，仰際熙明時。文風何藹藹，治像何巍巍。空谷無遁駒，賁然已來思。朝陽有威鳳，亦復覽德輝。《偶題》東風吹綠遍天涯，野路晴煙漾柳花。鶴發老人茅店下，一尊相對話桑麻。
　　【宋本至治集】
　　《作詩如蟬鳴》作詩如蟬鳴，強聒徒勞耳。不飽餐風腸，無闕世憂喜。固將守靜嘿，天機不容已。丹山靈鳳音，聞者為興起，效顰或有意，引吭輒顙。身無五色毛，聲出千人指。《絕句》《效劉義體》西北天無柱，東南地折軸。安得宿瘤心，生在西施腹。
　　《絕句》文明街上千株樹，盡是都人手種成。最好暮霞迎馬首，參差樓閣綠分明。《絕句至順四年閏三月二十九日賦。是日太平王燕帖木兒卒》樓頭紅粉哭千場，樓下倉頭酹百觴。卻怪滿城春相杵，歌聲更比夜來長。
　　顏回盜跖自彭殤，舉世無人問彼蒼。為國橫身終遇賊，千年同是靖恭坊。
　　十年甲第合氵豕者，又作元勛上相居。玉碗金杯同一死，吞舟剛漏網中魚。
　　彎弓射日是心期，槌碎天東若木枝。空盡朝堂亡國老，五龍行可濯鹹池。
　　不畏中天九廟神，倒懸誰解萬方民。陳平未是安劉者，憑道真成妄語人。
　　薰風避暑借明光，絲絡傳餐出上方。列第房帷半妃主，門闌部曲亦丞郎。
　　刑部鞭笞困鳳鸞，宣徽雞肋厭尊拳。廟堂木偶韓忠獻，正笏垂紳只儼然。
　　南城北城千官謁，十日九日大燕開。六詔千戈非我事，四方水旱是天災。
　　積金至鬥不然臍，一旦星辰動紫微。日午酒壚瓶盡倒，家家扶得醉人歸。
　　道途相目兩眉攢，帶劍垂紳漢百官。從此長宵背貼席，夜來鬼錄載曹瞞。
　　明年多稼滿王畿，壯士耕耘婦子嬉。更有餘波沾雨動植，駕鵝春澱飽鳧茨。
　　半歲無君四海忙，尚談功業敘常。璽書未下桓溫死，孤負中朝一字王。
　　五年相業自多多，擢發其如未了何。欲使文章少遺憾，南山增竹海增波。
　　雲台勛業絕郡倫，就第封侯老此身。政事樞機付台閣，向來光武愛功臣。
　　【王沂伊濱集】
　　《與劉志善談詩》
　　風氣開時習俗移，文章千變亦如之。當時不是毛韓輩，雅頌寥寥說向誰。
　　【陳景仁集】
　　《偶作》蒲柳秋易凋，松柏冬常茂。要見歲寒心，不勞而實秀。
　　【舒岳祥閬風集】
　　《古意》客從南方來，遺我薰風琴。薰風未易致，且奏易水吟。高浪忽起立，四顧變愁陰。征馬立踟躇，旁人淚沾襟。壯士不憂死，怒發豎森森。長揖辭四坐，秦關無阻深。燕客視秦王，已若籠中禽。一朝事不成，易水有悲音。請君且勿彈，此曲傷人心。
　　《五月二十八日四絕》鳥獨沉啼意，螢低照去蹤。艱危吾輩老，寂寞此心同。
　　蜂影過窗急，雛聲出樹繁。經時不吐句，此日獨窺園。雨來元有路，風過本無痕。小立清溪曲，歌眠白石根。
　　院靜泉聲合，夜深蟲語多。近窗移素榻，欹枕見星河。《口號》敏求善釀能好客，喜與老潘相往還。今日敏求泉下臥，老潘無酒客姜山。《無題》墮馬烏雲懶畫眉，博山宿火翠煙微。綠窗不掃香塵護，暖日青蟲化蝶飛。江山有恨非吾土，花鳥相逢故惱翁。百歲唯餘二十五，一春強差半又成空。
　　宇宙千年更帝霸，春秋萬世正乾坤。陰陽定位綱常立，於此推尋見本原。溪草鴨頭相間綠，山榴雉頰一時紅。白鷗飛起無尋處，袞入梨花柳絮中。
　　綠樹陰中春雨過，乳鴉聲裡曉寒生。紙衾木枕清如水，暗想山城又殺更。
　　清江似酒能迷客，綠酒如江不醉人。似酒似江俱莫問，傷心最是艷陽春。
　　尋花不問村遠近，愛酒能論巷淺深。江上幾家官釀戶，如今南北忘追尋。
　　灶戶炊香似乳，山童切餅細如絲。黃鸝銜得春愁句，玉管吹成楊柳枝。
　　白鷗滄海尋盟主，黃鳥喬林命友生。燕子不來人獨自風東，扶我趁花行。
　　春風萬里虞姬草，夜月千村蜀帝花。巳矣莫論如許事，菜畦黃蝶繞田家。
　　杏花寒氣退三舍，柳絮春光減二分。簾外游絲飛冉冉，窗間野馬走紛紛。
　　欲問醉鄉過睡鄉，兩鄉相接兩相忘。海棠應是此鄉物，醉暈深如午睡長。
　　老雁移屯百萬回，黃埃極目磧沙飛。春風萬里梅花路，淼淼江南人未歸。
　　《清絕》道人清絕在中霄，清絕因何生寂寥。最愛讀書窗外雨，數聲殘剩過芭蕉。《十二月初七日，補綴舊詩，寄正仲》歲闌思飲酒，人老且捐書。春日將輝賁，陰風為掃除。花前看燈蟹，雪後坐庵魚。有約君無負，牆根摘露疏。
　　《初四日作》雀飲梅心雪，魚吞水面雲。山居差有味，世事不堪聞。野燒窮狸穴，晴霄轉雁群。溪寒春未著，閏月壓餘分。《三月之朔，邑庠請僕升講席，說詩泮水，正仲前韻以紀之，遂四次韻》春服初成冠與童，聚觀王式一衰翁。圓冠方屢還吾道，續衽鉤邊見古風。投戈猶待漢符赤，藏壁不隨秦火紅。寧可短衣充博士，莫令城旦屬司空。
　　《題潘少白詩》海颶既過天寥，瓦檠弄焰靜自搖。特山吟稿適在案，讀罷不知山月高。早從唐體入圓妥，更向氵辰家事掀簸，盡囊六卷要我刪，子自得之何必我。燕騎紛紛塵暗天，少陵詩史在眼前。我才衰退空茫然，君能於此更著力，唐體氵辰家俱可捐。
　　【仇遠金淵集】
　　《偶作》
　　元亮真止酒，昭文不鼓琴。文章成小伎，道德負初心。
　　故友凋零盡，中年感慨深。從來麋鹿性，只是愛山林。
　　《無題》粉圍香陣盡梁塵，幾夢梨花漠漠雲。一夜春風忽吹醒，鏡中白髮不須耘。
　　【趙孟兆頁松雪齋集】
　　《雜詩》四時更代謝，物化常隨之。春華曾幾何，歲月忽如茲。嚴風動高林，百草俱巳萎。人生況有役，憂患乃其宜。棄置勿復念，出入由化機。安得喬松術，邈與世相違。
　　《絕句》
　　庭槐風靜午陰多，睡起西窗日影過。自笑老來無復夢，閑看行蟻上南柯。
　　古墨輕磨滿幾香，研池新浴照人光。北窗時有涼風至，閑寫黃庭一兩章。
　　繞屋扶疏竹樹清，飛飛燕雀共生成。貧家自笑無金彈，數樹枇杷總不生。
　　草長前庭不用鋤，自然生意滿吾廬。何須直待生書帶，始信康成解著書。
　　橘子花香滿四鄰，綠陰如染靜無塵。幽齋獨坐鳥聲樂，萬慮不干心地春。
　　自有天地有此溪，泓澄百折淨無泥。我家溪
　　上無人到，只疑身在青玻璃。
　　春寒惻惻掩重門，金鴨香殘火尚溫。燕子不來花又落，一庭風雨自黃昏。湘簾細織浪紋稀，白薴新裁暑氣微。庭院日長賓客退，滿池芳草燕交飛。蕭索山川樹影稀，壟雲時逐雁南飛。苦無淥酒酬佳節，猶有黃花媚夕暉。梅花半落雪飄零，楊柳青青江水生。一夜東風吹雁過，江南江北總多情。
　　川源一片綠交加，深樹冥冥不見花。風月有情無處著，初回光景到桑麻。雲林齋後鳴禽散。只有提壺繞屋檐。苦勸道人沽美酒，不應無意引陶潛。畫船南北水遙通，日莫幅巾篁竹中。行到月壺逢翠碧，背人飛過子城東。
　　午枕花前簟欲流，日催紅影上簾鉤。窺人鳥喚悠揚夢，隔水山供宛轉愁。
　　【任仕林集】
　　《偶題》屠龍空已費千金，羞向東風理故琴。萬事縱憑天對副，一身笑與俗浮沉。傍春栽菊圖秋晚，帶雨移松擬夏陰。世運已然誰易汝。白雲蒼狗等無心。野泉出壑江湖意，山雨收雲天地心。我亦卷舒有奇事，千金不逐世情深。
　　【張仲舉蛻庵集】
　　《雜詩》先人有夙訓，聞在幼壯時，豈意衰莫日，乃復親驗之。茫茫上天理，詎可私臆知。百年大化中，流浪從推移。信彼杞憂者，徒為眾所嗤。
　　叔子鄰家兒，探環記前身。次律求師後，一悟了宿因。我亦清源洞，蛻骨岩下人。誤墮聲利區，驅馳喪其真。所以付樽酒，都忘賤與貧。惜無還丹術，高舉遺世塵。悠悠笙鶴期，曠望三山津。寒日迫懸車，寸險老逾惜。晨趨理公務，莫返親墳籍。究往發孤憤，思來抱深惕。理愜復相忘，神劬聊一息。湛然擁襟坐，栩栩鼻端白。千齡與化終，不朽在方策。聖哲有明訓，學道庶有益。寒夜何，中庭積繁霜。天風下河漢，萬里流玉光。羽衣四三人，各乘白鳳凰。笙響發空際，游雲高駝翔。無緣仇霞佩，攬結雙明。願托月中桂，終古有餘芳。隴阪何崎嶇，行人且復止。直上望秦川，遙遙憶鄉裡。流離肝腸斷，悲歌不能已。一身已遐征，永念同室子。何殊轉蓬科，隨風四散起，雖得同根生，不得同根死。吾恐古今淚，多於隴頭水。春江采芳草，將以伸繾綣。初期拾翠洲，復道滋蘭畹。美人隔花深，歌竟瑤瑟偃。臨流不可見，忽恍心未穩。佳時難驟得，是鳥鳴巳晚。只有千古思，綿綿楚波遠。
　　黎丘之丈人，歸路逢奇鬼。既為鬼所惑，又復鬼其子。夏南涓蜀梁，俯影明月裡。背走謂伏鬼，而又鬼諸巳。此皆非鬼者，特以疑故死。幢憧奸倭徒，情狀真鬼爾。匿跡不自慚，胡為滿朝市。河淮厭兵禍，城邑多荒榛。百里無幾家，但見風起塵。燕雀歸巢樹，豺虎飢食人。向來脂膏地，死骨今如銀。流亡使復業，牛種當及春。安得百龔召，錯落為拊循。征討尚未息，柰何爾遺民。
　　【陸厚幼壯俚語】
　　可人期不來，未霜菊已開。湖山無改容，坐對青崔嵬。秋高景物奇，倒指重陽催。橙香蟹螯肥，堪薦登高杯。兩山佳處多，在昔曾徘徊。雖今白髮生，此興那能灰。准擬瘦竹筇，日日相追陪。可人期不來，遠望越王台。《又和》可人期不來，懷抱何由開。東郭路迢遙，西湖山崔嵬。秋風又乏便，不得詩重催。多應了書債，不為耽酒杯。勝游真可樂，何事久徘徊。曼倩昔饒舌，今知有劫灰。公當秉燭游，典衣願相陪。可人期不來。雲遮煉藥合。
　　【滕仲禮東庵集】
　　《缺題》乾坤古今一中庸，魚躍鳶飛觸處逢。不假高明廢人事，黃冠聊隱郭林宗。《偶得》滔天勢屈元無事，烈地灰寒自有經。獨倚枯藤一長嘯，亂雲收盡萬峰青。學道無所得，年來萬慮降。病身便暖炕，衰目喜晴窗。獻課生童幾，擎書稚子雙。人來問奇字，載酒渺春江。血氣雖衰志愈真，年來溫故覺知新。久貧多謝鄉關敬，漸老惟於道義親。日月優游三樂事，乾坤俯仰一閑人。幾時卜築唐溪上，分得堯民五畝春。
　　【南遊寓興】
　　《偶成》海天春雨正靡靡，半逐東風半作泥。明日晴溪舟楫便，看花直過畫橋西。《讀葛邏祿氏馬易之詩》鳳味銜梭織錦雲，世間組繡漫紛紛。憑誰函致青霄上，五色文章達聖君。
　　【中原星鳳集】
　　《絕句》屋頭叢竹撼蒼煙，風卷飛花到枕前。南寺有僧來問俗，打門驚覺午窗眠。
　　【高彥敬房山集】
　　《偶得》春色無多子，人生有底忙。青山雲葉白，綠野菜花黃。筍蕨期方井，溪橋愛古塘。床頭拈拄杖，易得辦行裝。
　　【貢泰父閩南集】
　　《無題》隔樓理絲竹，切切動人情。飲酒且莫散，坐待新月生。
　　【石抹良輔抱膝吟】
　　《絕句》飲罷輒高歌，空齋意如洗。世既無知音，徇俗聊爾耳。溪邊楊柳樹，故故解逢迎。桃李顏何厚，春風無限情。衣錦髯虯臂俊鷹，輕舟客與載花行。勝游可是當年夢，今向原頭學耦耕。當年八詠經行地，零落交遊似曙星。為向金華二二二
　　仙子道，幸民無復鬢青青。軒岐功德巍千古，餘教民猶病獲寧。自笑腐儒無補世，窮途空自抱遺經。東陽來往吳中路，行色蕭蕭僅數程。歸到家山問明月，流年暗度若為情。無言春思歸桃李，說與東皇未必知。莫道山人為計左，敢將充隱累明時。《謾題》雪深雁字斷，水合鯉書遲。江左梅花發，遼陽驛使稀。
　　【董嗣杲英溪集】
　　《擬古》海上採珠人，惟視夜光吐。攜持以為珍，美價重合浦。異哉足照乘，殷勤獻明主。遠物柰不寶，棄之猶糞土。河漢金氣老，海月光陸離。蟋蟀闖我床，聲聲有餘悲。美人天之涯，言旋杳無期。西風吹脫葉，撫時傷所思。《陳石泉送詩，走筆次音》依劉殊乏仲宣才，方重相逢笑口開。惡況敗人佳思盡，寓公貽我好詩來。夜寒歸夢迷松菊，灰冷塵蹤混草萊。別後莫裁馳戀意，寄梅須帶雪枝苔。
　　【漫遊集】
　　《偶成》雪深埋屐齒，雲密纏山腰。自載一壺酒，微吟過斷橋。吟了唐詩著句難，倚樓吹起玉龍寒。夜來幾陣霜風惡，一樹梅花不忍看。《擬古九首》猛虎衛其子，食盡樵牧兒。獵人瞰高崗，盡族取其皮。獸惡終惡斃，患生非所擬。濯濯林中鹿，三驅猶放。佳人無古今，命薄同見忌。醜妻不自憐，生憎妍者異。漢宮惑畫圖，楚殿冤掩鼻。淒涼照蛾眉，寧因棄捐廢。
　　寒星炯微輝，偷兒見如月。鄰犬終夜鳴，回風響枯葉。物情忤疑似。世論惑所褻。出門復入門，陌上無古轍。獼猴山野姿，謬傳可馴馬。跳踉竊菽粟，睢盱拈土苴。終憐性涓潔，觸穢輒嗔哆。他日圖驊騮。此物豈共寫。越禾歲兩稔，地暖冬更毛。野人營衣食，日夕常勞勞。僑客何所事，顧瞻首一搔。豈無歸歟興，江海不容舟刀。鴉棲投暝煙，雀噪起晴暑。向來歲寒心，白髮今無數。逍遙學引年，淪落恐衰暮。朝來梨栗兒，頗解誦佳句。登高望落日。四山煙霧生。須臾暮色合，天地皆沉冥。少待眾星出，隱映寒江明。感嘆下石徑，村巷無人聲。日高尚酣眠，紅光明戶爐牖。家人怪起遲，問有疾痛否。南行海波長，北上關塞阻。我行將何之，夢中游太古。沽酒上山巔，獨酌不成醉。遙呼山下人，謂我狂不對。但對樵牧兒，歌我平生詩。詩罷悲風起，江波動委蛇。《述古》士生聞道義，異彼農工商。動惟禮自繩，故以貧為常。春葩豈不妍，冬柏寒蒼蒼。獨行眾所嗤，壯懷常慨慷。阿衡有聖德。鼎俎豈干湯百里賢且智，馬用五羊。達人慎所託，出處唯自強，緬懷賦梅翁，真有鐵石腸。當朝折佞偉，毅然卿六郎。斯人已雲歿。生氣凌千霜。《題勃術魯公贈葉子肅詩後》風雷未起渥窪龍，題品曾經相馬翁。從此不須人識賞，驪黃牝牡世方工。《口號》霜月入窗窺夢破，籌量事已更裁詩。明朝觸處違人意，不似三更枕上時。黃塵無日不馳驅，冬暖號寒年稔飢。還有洞庭千樹橘，先生何待北山移。
　　【黃仲寶詩】
　　《古意》憶昔君去時，手種桃李花。花開令人喜，花落令人嗟。早知歸期阻，胡不種桑麻。採桑供蠶蟲少。一月絲上車。麻熟得紡績，兼旬白成紗。制為裳與衣，寄君滄海涯。
　　【元山翁詩】
　　《讀東坡》檐留雨滴殘夢，囪飆颯煩襟。起讀眉山詩，妙奇含幽深。橫江蛟鱷怒，列陣戈矛森。寒泉漱石瀨，白日爛錦衾。飛仙九霄上，環佩時琳琳。萬里無定居，一生多苦心。遂令蠻獠耳，得聞韶音。回首叫閶闔，眾喙駭且。名高陸忠州，氣壓李翰林。如何棄不收，白髮空滿簪。至今三百載，義士空欷欽。我生恨不早，遺編敢重尋。長歌為按抑，寫入薰風琴。
　　【大雅集】
　　《賴善卿采詩》陳詩昔在周盛日，刪詩已是衰周餘。祖述孰能加四始，研窮我已後諸儒。嗟子用意亦勤厚，聽音知政非迂疏。願排閶闔獻采錄，坐變四海如唐虞。《無題》灤河開國世還淳，職貢梯航罔不賓。珠樹木雞炎土物，紫駝黃鼠朔方珍。雕題火老鎪金珥，漆齒酋王冠玉麟。荒服年來朝覲絕，包茅責入竟何人。百年功業自天開，化洽周南陋漢才，朱雁每從東海獲，白禽還自越裳來。繡衣玉斧嚴丹陛，袞冕桓圭列上台。政典有餘戎備略，秋風滿地獨興哀。
　　【長流天地間集】
　　《讀文山詩》黑風夜撼天柱折，萬里飛塵九冥竭。誰欲扶之兩腕絕，英淚浪浪滿襟血。龍庭戈鋌耀如雪，孤臣生死早巳決。綱常萬古懸日月，百年身世輕一發。苦寒尚握蘇武節，垂盡猶存杲卿舌。膝不可下頭可截，白日不照吾忠切。哀鴻上訴天欲裂，一編千載虹光發。書生倚劍歌激烈，萬壑松聲助幽咽。世間淚灑兒女別，大丈夫心一寸鐵。《絕句》：春光如佳人，紅紫為衣裳，脈脈甚無情，少年猶斷腸。
　　【王沂伊濱集】
　　《題張仲舉贈桑文饒詩後》：桑也有仙骨，潛名醫藥中。飢吟十日雨，客夢幾秋風。賴有酒堪飲，初無文送窮。好將青白眼，留著送飛鴻。賣藥韓康伯，能詩張景陽。世紛空落木，句法挾秋霜。杖屨飛煙下，聲名翰墨場。往來成二老，休負菊花黃。青燈同雨夜，貂帽共霜寒。旅思寧無惡，歸書但說安。瓊林勞遠夢，仙鶴養修翰，聖代求才急，終期試目觀。
　　白石化群羊，仙家自有鄉，草玄甘寂寂，作賦問蒼蒼。江路梅堪折，山橋酒可嘗。雙溪今夜月，千里定相忘。人生逐群動，何路脫塵氛。鸚鵡新題賦，麒麟舊獻文。頹垣猶擁雪，怪石自生雲。鳴鳥將春信，殷勤報客聞。世態浮雲變，心源水鏡空，時時書咄咄，往往視夢夢。磊落千年上，汪洋萬折東。梅花知我意，的礫露椒紅。《雜詩》：寂歷疏花晚，盤紆小逕連。寒村明白水，野寺起青煙。三北非余恥，一痴終自憐。歸期何日是，山月幾回圓。歲晚難為客，地偏宜放慵。城鴉驚戌鼓，鄰婦鬧村舂。木落山排闥，籬荒竹附庸，不材甘懶散，何去復何從。曲曲高都路，茫茫伊滸田。雲底明去雁，野闊退飛鳶，君國思千里，若門隔九天。窮途莫回首，一望一悽然。《古詩》一以送克烈景兗入梁。其二以謝張子文應舉，訪余伊上。閃簡汴中諸名勝山童照伊白，日瘦埋雲黃。雍容車騎都，長卿薄游梁。文采麗宮錦，鄒枚斂其光，我飄山林牢，三見天雨霜。公如左右手，易親復難忘。交深出苦語，愜於冬飲湯。夷門二三友，問我行與藏。長吟歸田賦，亂以囚山章。桴槎在江湖，行止非所期，誰雲山澤間，見此鸞鳳姿。人生會面難，肯憚鞍馬疲。遙迎長伊湄，枯榆媚寒曦。親友話存沒，學問訪闕遺。醉語雜嘲謔，曾不我瑕疵。君憐我疏懶，我愛君坦夷，而能致斯人，孰謂余數奇。傾蓋即分襟，歸馬三振者髟。仰看孤雲飛搖搖心南馳。山寒梅未破，何以寄相思。寒月侵山軒，朔吹鳴竹牖。夢中逢故人，談笑共杯酒。怪我趨塵埃，短褐幾露肘。相望曉天星，相思令人瘦。丈夫屬有念，虛名等箕鬥，曾聞子公書，出此釣竿手。平生張平子，矯矯文章叟。懸知月旦評，應憶忘年友。《寶雞縣壁，見張雄飛、杜德常二御史詩》嘉陵江水淨無泥，江上青山是寶雞。古驛荒涼誰與語，故人詩向壁間題。
　　【澹游集】
　　《見心禪師過余科武林寓舍，出未翰林虞歐二先生詩文，讀之嚮慕無已，因成口號四絕》江城春盡柳吹花，來問東國野老家。掃石焚香坐清晝，抄羅樹底論三車。青城學士老江南，架上楞伽每共談。來往況聞華蓋近，龍門深處結雲龕。白頭承旨蚤歸田，健筆凌雲動百篇。今日臨風數開卷，虹光千丈鬥牛邊。
　　漂轉東南厭亂離，錦囊驚見玉堂詩。相期只合匡山住，酒木盍籃輿訪遠師。《古詩》：青山欲赴海，臨流輒躇躕。潮水不上灘，母乃畏崎嶇。勞生圖富貴，勇往寧趄高深不可即，顧乃忘其軀。懸雁仰飛鳥，重淵羨游直。寄語世上人，安分其無逾。
　　【艾性夫剩語】
　　《雜言》：蒼梧門必弓劍，阿閣無祥禽。魯叟已長喟，矧敢求之今。區區蓮勺人，氣伯方浸淫。紀年侈嘉瑞，作物誠何心。隱顯殆偶然。豈必聞韻音。黃河千文渾，歲月亦已深。矯首不可俟，角裡芝山陰。勛華不並世，揖遜無余傳。緬彼巢與津，佳兵豈其天。履霜一何微，坤水一何堅。誰謂知幾人，尚候觀伊川。斧袞了不公，正閏雜紀年。豈擬王仲淹，而愧魯仲連。燕趙多佳人，珠華炫天街。鄭魯有游女，折楊弄青梅。春風趁姿媚，諧笑爭徘徊。幽閨有貧醜，修潔不自媒，縫布以為裙，斷荊以為釵，角奢沙事機杼，蓬沓蒙煙埃。誰將好德心，為爾停漸台。枯桐山骨，弦以水蠶絲。信指發孤調，悠然造希夷。揚以寄吾歡，抑以寫吾悲。悲歡生我心，無庸他人知。我若有黃金，不鑄鍾子期，寄語伯牙翁，絕弦良可嗤。《答釋子問詩法》汝家有子蘭，詩全能入選。爾後島可輩，往往以律變，選律固無擇，語意忌庸淺。大音尚和平，至味貴悠遠，歸歟事斯語，妙理千萬變。歐稱九僧今不見，退之擬過紅樓院。《謝吳子與惠詩》解後西風野菊黃，別來冉冉歷三霜，未償詩債如山重，曾結交盟引夢長。老病終年親藥裹，清談何日到書囊。聞君讀罷多娛樂，萱草春深萼芳。《冬夜抄詩作》筆債窮年老發僧，硯寒還復夜敲冰，西堂夢後無靈運，夔府歸來有少陵。諸老文章凡幾變，千年風雅欠中興。矮窗燭暗成惆悵，忽見梅花月一。《經語詩戲效唐子西》山徑之蹊去去賒，蓽門圭竇是誰家。其生色也草交翠，彼美人兮蓮正花。源泉混混出虛岩，桑者間間人巳蠶，剪韭不妨千取百，種瓜且喜二生三。《偶題》窗涵山影月初斜，門傍溪橋柳半遮。獨客不眠春起早，一簾香雪嗅梨花。
　　【風雅補遺】
　　《古體二十四首》殘燈結成花，枯木化為菌。凋零如此物，秀氣終未盡。人心最靈智，自棄獨何忍。聖門本弘大，梯磴多接引。曾高愚魯姿，直欲配顏閔。流年急如箭，發白難再黑頁。及時不弩力，老大徒蠢蠢。樹木生有枝，子弟教有時。七年異男女，八歲分尊卑。二五事書記，逢人多禮儀。三五學射御，四五加冠糸委。今人謾不省，古道當如茲。欲成高高台，為爾寬作基。欲求深深井，為爾遠為期。不聞鄒魯學，還自俎豆嬉。人才日衰替，寧為卑下兒。兒童聚嬉戲，不離父母傍。父母顧盼之，百憂為爾忘。維此慈愛心，比同春日光，陽和透地脈，草木俱芬芳。兒身已長大，能不念往常。愉色於婉容，傾心奉高堂。嗟哉力何短，父母恩甚長。上堂拜父母，甘旨手自供。入廟羅豆籩，祀我祖與宗。死者魂魄安，生者恩意濃。一門無二志，謦亥欠生春容。豈唯薰裡閭，上聞天九重。祥雲及膏露，滋我庭下松。孰雲唐虞遠，不得身遭逢。由來豪傑士，世世皆時雍。
　　蕩蕩桑梓樹，遲遲杖履音。未瞻父母容，已起恭敬心。樹木手所植，杖屨身所任。此物猶足重，況彼鍾愛深。父愛我忘父，不間獸與禽。六親同骨肉，何以能相親。莫打屋上鳥，鳥有返哺情。莫烹池中雁，雁行如弟兄。流觀飛走倫，轉見天地情。人生處骨肉，胡不心和平。田家一聚散，草木為枯榮。我願三春日，垂光照紫荊。同根且並蒂，蕩蕩共生成。妻賢彌夫禍，子孝寬父心。不知何人語，相傳猶至今。室家兩和好，如鼓瑟與琴。二親豈不歡，花木羅春陰。雖雲一尊酒，共酌邏共斟。物情動相失，安用儲千金。家睽在婦聽，彖系有遺音。內則紀孝養，檀弓著哀思。寥寥三代英，於此猶見之。我欲繪作圖，豈無丹青師。丹青狀形貌，情性那可為。冬夏適溫清，芳鮮在。二親未飲食，如子渴於飢。柰何報本心，限以百歲期。飛禽失其曹，尚且鳴聲悲。創巨痛必深，衰麻交涕氵夷。聖王為制禮，進退隨天時，千人萬人心，一人心可知。譙人夏侯氏，有女志獨高。夫家盡傷滅，節義終持摻。榮華昔共熟，禍患今同遭。妾身偶生存，勢已埋黃蒿，親戚勿訝我，人類異羽毛。引刀斷耳鼻，見義不見刀。至厚莫如地，桑田變波濤。精金不畏火，見此兒女曹。結交須結心，取士須取德。古交金百煉，古士麟五色。如何當世人，作事多傾側。甘言轉相媚，中險不可測。青青好禾稼，生此螟與。堂堂美少年，化為狐與蜮。人心天機在。利慾日夜深。好苗莫助長，惡木先除根。斧斤一時緩，惡木何由斷。不畏根株深，須憂筋力短。吉人語何少，凶人語何多。多言易反覆，簡默終無他。明明白圭玷，言玷不可磨。有口號該天，有辯誇懸河。心源一已放，觸物生偏頗，悠悠百年內，榮辱當如何。離離園中樹，花開動無數。或紅如施朱，或白如縈素。今日正自佳，明晨不如故。易盛還易衰，浮華眼前度。物情何參差，天地均雨露。南山有松柏，壽如金石固。驅車入東洛，策馬上西京。須遇何表表，莫非公與卿。旗旄出廣路，百步無人行。前驅與後擁，不絕如雷聲。人生處困厄，孰不思寵榮。此途良足樂，此任苦不輕，丈夫既許國，身作萬里城。永懷鼎足戒，無使公當飠束傾。五萬各異氣，百物無全才。聲當配匏竹，味即調鹽梅。何器不適用，有根盡須培。山中多松柏，城中高第宅。孟嘗千金裘，一狐難取白。田單拜齊將，即墨乘孤危。群心效死鬥，燕士不敢支。一朝寵祿盛，惜身思有持。攻敵竟不下，大冠空若箕。功名每如此，樹立終陵夷。國家匪憂虞，寵爾將何為。進懷首鼠計，退與災禍期，向非魯連子，身死節亦虧。鸞鳳寡儔匹，王樹少枝柯，貴人在高位，骨肉苦無多。高居駕細馬，妙舞隨清歌，獨樂不如眾，中心欲如何。東家借一軸，西家求一梭，織成十丈幕，周我堂之阿。至親隔只尺，舉首如山河。人生四海內，同作弟兄看。一夫向隅泣，滿座為無歡。豈我無衣裳，念爾飢且寒。豈我無梁肉，為爾不能餐。群生本一源，有此惻隱端。無為自淚沒，功利日相殘。譬如同母兒，給之豆與簞，奪彼以與此，終非心所安。飲馬長城窟，窟中水無多。秋風動白草，水面亦生波。長城備外侮，室內起干戈，非關絕地脈，乃是傷人和，不見豐水上，靈台郁嵯峨。前有大雅詩，後有秦民歌。鍤深得苦水，流毒如江河。黃河西北來，雲自崑崙丘。經行非一山，回薄半九州。上有不測源，下有無盡流。萬化同此機，莫知幾春秋。分明天地心，不為淺狹謀。痴人用小數，顛倒苦無休。安得申韓氏，化為古伊周。布帛文被體，菽粟味充飢。常人昧識察，舉世好珍奇。貪奇不顧寶，刻玉當無卮。大鈞播萬彙，瑣細各有宜。得時易長養，失序徒施為。哀哉楊朱淚，滴向他路岐。正途甚坦坦，舍此將何之。蜘蛛解布網，蟲吉蜣能轉圓。萬物各有技，何人得安然。周公貴為相，仰思夜不眠。仲尼大聖人，易書三絕編。誰謂我有耳，不聞古所傳。一聞敢自惰，勇往如奔泉。
　　好龍非真龍，葉繪等兒戲。懼虎思虎傷，聲容凜然異。六經豈虛文，中有無盡意。一從河出圖，光景不可門必。皎皎垂日星，悠悠在天地。青編積幾閣，糸番閱何容易。曾參一唯諾，巳往難再值。勸爾一杯酒，君行莫匆匆。君心自欲速，道路久乃通。東能窺大壑，西能赴崆峒。不尤歲年晚，但畏筋力窮。三年刻片楮，九年成一弓。製作雖雲艱，為藝則已工，小事可喻大，願君置胸中。《偶題》：蚤修隱居服，獨表外史冠，無用固應爾，豈唯能自寬。樹蔭曲延坐，鳥語密相喧。墨卿悅性情，麴生知肺肝。求志一以遂，吹萬何足論。《絕句》：一徑繞將泉上過，新鋪石子待閑行。絕憐數個琅子，偏向闌幹缺處生。蒼玉林中石一株。綠煙浮動似香爐，濡須廳下襄陽拜，狂客來時也著扶。白足過橋三峽雪，蒼頭吹笛滿林風。狂花也有凌霄意，飛上松顛爛漫紅。《偶作》：黃篾樓中枕書臥，雙鶴長鳴驚夢破。青天墮下白雲來，卷簾一隊楊花過。《汪復心遣侄彥維自歙求詩》：汪淪自愛桃花水，張翰祗思等來湖，九十山翁莫相惱，題詩元沒得工夫。
　　【張仲實詩】
　　《雜詩》西州有美人，被服綺與紈。一朝失所託，短褐常不完。朝陽如有知，流光照心肝。去貧豈無策，此道非所安。黃鵠橫天翔，萬里諒非遠。失勢鳴向人，稻梁不滿眼。豈無高舉意，欲去羽毛短。雲飛不我顧，悵恨秋風晚。東風吹眾芳，浩蕩川原春，遊子莫不樂，我獨回車輪。常恐明月珠，翻受凡目嗔。一時勢亦屈，萬世斯為伸。旭日耀清流，魴游其無涯。徘徊不忍去，滔滔信如斯。青荷一何多，鼓棹將采之。濯纓適我願，洗耳真吾師。驊騮困鹽車，仰首時悲鳴。可以喻我懷，蹙蹙不得行。昔為空中雲，今作水上萍。勖哉秉高節，舍此焉求榮。美女處空山，容華若為比。馨香隨風發，蘭蕙為之死。時當青春闌，沈憂淚如水。聘者豈不多，所願配君子。雲興自東方，上下何所之。終朝不成雨，悵望心依依。鸞鳥鎩六翮，翻為群雀欺。有懷不得展，生我將何為。
