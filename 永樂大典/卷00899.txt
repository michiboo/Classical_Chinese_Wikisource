　　《上鄭廣文詩》：瓦注非真巧，昌蜀欠非眾嗜。我詩本不工，好之弗肯置。胡能致溫飽，頗復作災祟。無鹽不自知，刻畫要研媚。先生六藝學，已得聖賢秘。三絕笑鄭虔，詩律乃游戲。伊予亦何幸，茲獲巾屨侍。豈惟怯大巫，正自慚小技。卻嗟賈長江，哦詩尹不避。文公倘見容，願教推敲字。先君和云：吾儕不解事，剛欲羊棗嗜。居然藜莧腸，厚味非天置。甘此腐儒餐，庶幾不為祟。去曷來釣瀨濱，溪山相嫵媚。況復有詩人，深悟作者秘。諸公竟推挽，其柰造物戲。青衫晚從事，著以供燕侍。文章可華國，誰雲只小技。堂堂陳無敵，敢不三舍避。載酒踐前盟，時當問奇字。
　　《鼓腹無所思，朝起暮歸眠，淵明詩也，以詩定韻為十詩》：郊墟遠人煙，樓跡在衡宇，年齡迫衰，漸覺有病苦。眼如隔羅叮耳僅聞鐘鼓。手中一枝筇，藉以扶傴僂。
　　少習舉子業，不能中科目。暮竟為尉丞。州縣甘碌碌。四任奉真祠，一家仰寸祿。勿雲腹負予，予亦負此腹。
　　居閑閱往史，掩卷忽長吁。兒聞翁吁聲，取酒滿注盂。悠然盡三酌，雜慮散如驅。乃知此神物，不可一日無。
　　我居西山下，距城半裡所。門前有雀羅，戶內無阿堵。小園桃李空，數獨苦苣。同心相過時，小摘為烹煮。
　　我前有萬古，昨夢那無追。我後有萬世，未夢安可期。欲知今現在，正似昨夢時，夢中無實事，徒自勞心思。
　　立夏少半月，穀雨是今朝。梅子酸著齒，麥穗長半腰。天運不暫停，又將轉鬥杓。無復冬裘御，重取夏扇搖。
　　芳菲去無跡，人家綠陰裡。有園屋西偏，足以縱步履。酴酉糜香絕奇，橘花香更美。日烘香自發，不待微風起。
　　萬籟止不作，寂寂山居夜。鼓聲起神祠，磬聲來佛舍。幽入啟樓窗，片月光相射。此景不可孤，呼兒具杯恰Ｉ窳固難豢，天馬豈易革幾。淵明肯折腰，為此五斗微。我本田野人，初不慕輕肥。食未從人乞，隱不待賦歸。
　　我讀淵明詩，或至忘食眠。人物葛天民，度越羲黃前。胸中抱真淳。筆下雜言詮。妄譏閑情賦，詎識其超然。
　　《三月十二日晚雨因取淵明詩「微雨洗高林，清飆矯雲翮」之句，定韻賦十詩。翌日雨未已。侄坦師來相招，時方賦六首，暮雨暗還舍，遂足十韻》：元本闕第十首中年知學道，所得不造微。老來衰拙甚，動與世俗違。詩書束高閣，蓬翟掩壞扉。自應車馬絕，不待門牆揮。
　　蠶婦正望晴，耕夫又須雨。蠶既惡濕葉，牛惟便潤土。我不事農桑，薄祿仰官府。衣食有不足，何敢怨貧窶。
　　自得林下趣，窮處甘如薺。白雲為朋友，青山是昆弟。幽池萍未生，閑來弄清。照影不能悟，徒自塵纓洗。
　　風吹飛絮亂，日照游絲高。晴景方可愛，暮雨忽瀟瀟。老人蚤睡眠，夢覺雞戒朝。檐聲鳴階除，雲氣冒山椒。
　　去歲所種竹。今歲望成林。竹萌猶未見，時了春已深。逮茲一雨潤，犢角庶可尋。切勿輕剪馘，長養今蕭森。
　　久雨愛晴色，久晴欣雨聲。下人自分別，上天了無情。人喜春色麗，又悲秋氣清。是皆妄心耳，四序奚虧成。
　　遠寺有緇徒，殷勤久見招。是日籃輿出，輕雨颯晨飆。稽首謁佛像，焚香坐僧寮。豈惟飯滿缽，兼有酒盈瓢。
　　靜觀一世人，忙多閑者少。須發已剝除，應接亦紛擾。何術生羽翼，物外得輕矯。難求九轉丹，且盡一尊酉糜。
　　老人見桃花，悟者有靈雲。我見亦有悟，花前飲玉醺。可憐南北家，論說事紛紜。為問參老禪。何如參麥曲君。
　　《閑題》：漏雲殘日淒欲陰，占巢歸鷺紛投林。風吹曠野暮色白，山近小窗秋意深。已將夢事了得喪，更憑杯酒寄浮沉。書生習氣難料理，有底苦吟勞此心。
　　
　　《擬古》：彼美如花人，如花復如玉。嫁作征人妻，別長歡日促。拂掠可憐妝，翠袖抱幽獨。飛狐驛使斷，交河無寸牘。春著鞏梅繁，風吹秦樹綠。草生森苯尊艸，誰能辨資艸錄艸。啼裡花成子，愁間筍為竹。寸滴翡翠帷，月上寒蛩褥。稍知狹邪游，能忌窈窕淑。新人工參差，故人勤杼軸。滔堙為病媒，經緯有邊幅。若言餉夫君，夫君當熟復。告君君不知，我自蘭菊。《題洪駒父徐師川詩後》：籍甚洪崖縣，高寒欲無敵。徐郎聘君後，挺挺百夫特。堂堂無雙公，戶外滿屨跡。虎豹雄牙須，儕流甘辟易。徐詩到平澹，反自窮艱極。周鼎無款識，賞音略岑寂。陰何不支梧，少陵頗前席。洪語自奇山僉，餘子傷剽賊。大似焚紹述，文字各識職。二子辦殆丁１煞蠐胂驢汀ｔ沂臣鯡男談，熊蹯雜像白。殿最付公議，吾言可以默。《醉書》：春風吹草木，苯尊艸換衰朽。亦復吹我顏，只解成老醜。速呼醒酒冰，來祛掃愁帚。遣客我欲眠，深憐柴桑叟。酴酉糜奪目表春餘，閑雅雍容亦甚都。睥睨園林眾芳歇，持觴耐久作歡娛。稚子滿林春筍生，殘花老境尚多情。瀟灑封侯真有自，奇姿未讓惑陽城。湛湛胸中萬頃陂，翻疑淺器是牛醫。從來未許愁知處，顧肯因愁福一作移麵皮。
　　《以「形模婦女笑，度量兒童輕」為韻，賦十詩》：孟夏樹扶疏，繞屋郁青青。了無俗事駕，嘯欹頗忘形。泄雲門必前峰，寫雨自神屏。蔬盂有妙理，未減五侯鯖。
　　清晨澹無營，按行瓜芋區。二雛能拜起，嬰兒千里駒。抗顏捋髭須，酤酒提胡盧。幸非李元禮，何勞為楷模。
　　潛筠穿屋頭，幽草圍舍後。手攜東皋書，竟熟俱上口。詩無擬澄江，文不誇幼婦。婆娑丘壑底，藏此牛馬走。
　　丈夫志四海，搏風類鵬舉。方其未遇時，身閨中女。晝伏夜動者，貪冒如倉鼠。炯炯抱名誼，所慎在出處。
　　我有百衲琴，巴渝不同調。三疊太古音。那免世驚笑。彼哉遇嗾徒，睥睨追風驃，幼輿雖折齒。初不妨吟嘯。謝公東山時，徹候等塵霧。一朝畏桓溫，攝衣忘雅素。忽著進賢冠，頓失滄州趣。勇退真難忘，天末橫雲度。
　　昔者溫簡輿，王屋頗清曠，建封禮為羅，非復無度量。落膽劾權臣，籠街速官謗。戀胡不歸，猿鶴儼惆悵。
　　少室拾遺公，許身潁與箕。韓侯為作牙，俯交軒冕兒。獻策蕩淮寇。犯顏立丹墀。未免誘松桂，應遭北山移。
　　尋壑逐飛鳥，持觴送歸鴻。不解世俗書，稽古何所蒙。久矣川效珍，矧茲山不童。應容陶隱居，佳眠聽松風。
　　舉世市道交，誰能保榮名。譬之多財賈，惡囂安得贏。一身拱璧重，萬事秋毫輕。向來冥寂士，飄然逐遐征。
　　《豫章董瞿老求詩》：珍重膠西相，風流後葉孫。退藏羞射策，曠遠頗窺園。韻絕五峰秀，句奇三峽喧。羌山多勝踐，周禮魯俱存。
　　《謾書》：歐峰秋色外，一上一回高。踐華誰雲險，捫參未覺勞。雲扉留野客，霧牖臥方袍。拄頰非吾事，何須似馬曹。《錢盱眙赴上因乞詩》：君自金張侶，從予嵇遠游。祗園分客袂，星渚系歸丹。楚國煙霞晚，隋河榆柳秋。中州多汲引，行矣亦封侯。《演上人以權詩示余，歸其卷演氏系以長句》：花縣潘郎未白頭。下從玉局仙翁游。平生四海饒次守，脫冠壞衲藏深幽。死生俱在天一角，句法不復陰梁州。眼明得此道人演，更遣權詩遮世眼。喚起蘄春十年夢，恍如神明還舊觀。黑柏蒼鷹飽欲飛，天馬銜芻方來漢。演翁自是塵外客，筆端秀句應無敵。禪餘軋軋弄鳴機，紫鳳天吳亂紅碧。會堂載月漾舟來，盡出公家金粟尺。《觀呂居仁詩》：西風鏖暑功夫深，老火由來欺稚金。蠻花缺月午夢短，伐翳正爾開遙岑。忽看僧珍五字句，妙想與神明聚。清如明月東澗泉，壯如玄豹南山霧。抑揚頓挫百態隨，鷙鳥欲舉風迫之。莫言持此黃初詩，直恐竟亦不能奇。老懷凜凜受霜氣，想見此郎冰霰姿。鄙夫好詩如好色，嫣然一笑可傾國。擊節歌之侑歡伯，杯中安得著此客。此客不肯紲塵羈，況復世往如蛛絲。秋空橫河雕鶚上，不許蜂蝶同所歸。漢家太尉死宗社，大鳥泣墳天所借。謝傅未吐活國謀，齎恨懷奇赴泉下。僧珍向來期此人，頹波砥柱妙入神。要當疊些湘水濱，喚起猶足張吾軍。《王子張數以詩見過》：午夢蠻花濕，晚涼衣帶秋。愁來倚柱嘯，詩到擊盤謳。律熟無誰敵，詞慳不擬酬。蘇州語猶在，五字為君休。
　　《戲書》：虐雪號風春事晚，輕紅未放入夭桃。即看倚杖花經眼，便許堆盤黍雪毛。
　　晴檐已復聽提壺，濁酒聊堪釋荷鋤。短短長長愛圍柳，三三兩兩數溪魚。
　　渫井寒泉徹底清，不容私地有蛙鳴。修除何獨充庖易，要看籜龍將雨行。
　　止酒廢詩春晝長，頗知易戒復難忌。戲於窗下還詩債，便欲花前喚索郎。
　　《用師川題駒琢甫詩卷後韻》
　　夢中逐客幻中歸，荊楚甌閩好賦詩。誰謂涪翁呼不起，細看宅相力能追。太衝文價經皇甫，籍也辭源怯退之。
　　丘壑同盟從已定，莫令鬼祟作愁眉。《二絕》過盡柳花無復綿。幾畦麥浪漲晴川。幽禽喚起醉鄉夢，疑在故園茅屋邊。
　　生綃他日寫荒寒，咫尺渾如萬里寬。我據筍輿煙霧裡，有人應作畫圖看。
　　
　　《口占》：士生弊於文，其實乃無用。今年州縣間，朋友多不貢。桔槔旱而工，已得輕抱壅。大舜與皋陶，乃曰選於眾。
　　《寓言》二首。
　　精神遍八方，一散或為風。堂堂世之人，柰何總虛空。我無騰化術，正爾不能忘。回視恍兮惚，老子其猶龍。
　　函關度青牛。生在空桑中。槁砧未刀頭，妾身變山峰。三年化為碧，是血本來紅。古來埋直氣，曾見吐長虹。
　　《夜讀杜詩四十韻》：夜讀老杜詩，如對老杜面。此翁歷艱險，往往詩中見。曩吾游川蜀，所恨年數淺，草堂闃無人，正在成都縣。斷碑蝕苔蘚，捫讀知幾遍。尋思隱其下，終日弄書卷。庶幾平生心，所得未應緬。親庭宦行在，歸計乖初願。言瞻浣花裡，卮水乃缺獻。人間畫圖樣，皮骨怪豐腆。京華四十載，褐短更驢蹇。至今彼堂上，唇綻齒微現。獨餘雙眸子，利若秋江剪。因何太瘦生，貧賤恐不免。耒陽一臠炙，飲食知味鮮。後人美餚膳，出語穢蝦蜆。那知獨角龍，妙用天行健。至其得意處，力斡造物轉。神雷破潛穴。霹靂飛兩片。武夫荷戈戰。颯沓旗鼓偃。蛟鼉波浪，宗廟羅黼冕。鞭車甫平陸，梯磴忽絕山獻。又如虛空內，一氣互游衍。有足恣馳驅。不行渠自遠。蒼忙鬼神會，慘慘顏狀變。春榮與秋悴。時節隨晦顯。鳳鳴朝陽桐，諸鳥從巧囀。關睢樂不淫，小弁親不怨。此身付天地，寧作青紫楦。低頭向嚴武，陵辱非所便。百年稟忠孝，句法老益練。君看夔州作，大冶金百煉。麟經示褒貶，此物足懲勸。蜀山上摩天，蜀水下如線。山川蘊精異，翁句麗而典。荒郊夜徂半，隔巷聞驚犬。分明夢見翁，握手一笑倩。殷勤得軟語，意若深予眷。文章致隆貴，嗤點到群彥。何當同宗文，相與攜筆研。《擬古》：曾城上，樓觀切晨星。其下視九州。我行屢秋春。道逢兮美人，遺我芳蘭蓀。蘭蓀不可佩，飲水代朝餐。仰看雙飛燕，起勢何翩翩。顏淵稱賢者，樂在簞飄間。美人舍我去，此去何時還。思徒抽。惻惻聲熟聞。《夜讀杜老星月詩二十首》：肺胃清如洗，然二十詩。月星連北斗，冰雪繞南枝。煮壑充茶碗，烹龍送酒卮。杜陵天上語，舉世幾人知。《偶題》：少壯憂藜藿，堆盤齒豁疏。平生空布褐，垂老剩金珠。世有伯勞燕，人誰熊掌魚。痴年將半百，撫事已嗟吁。《偶作》：盤薄意無窮，藏修一畝宮。竹鳴知過雨，花動覺微風。閑作詩如畫，長思色是空。人言類摩詰，雖病有神通。
　　《重憶舊句》：太飽傷清氣，微寒最好詩。白鷗沒浩蕩，天馬謝羈維。矯矯真無敵，飄飄信所之。百年龍變化，萬事燕差池。
　　《予頃有一聯云：太飽傷清氣，微寒最好詩。葛天民極愛之，偶再續成》：太飽傷清氣，微寒最好詩。輕鷗憐野性，垂柳讓風恣。智巧從天賦，疏狂聽我為。極知貧者病，未許藥能醫。
　　《無題》：愛酒陶彭澤，能詩陳後山。浮沉將底用，長大若為顏。鏡面舟一葉，梅邊屋數間，饒君雙鬢白，還我半生閑。
　　綠雲無據玉樓空，回首悲歡一夢中。為憶當時裙樣色，隔牆嫌見石榴紅。
　　月樣梳橫鬢腳傾，弄簫騎鶴上青冥。歸來自滴金莖露，手寫黃庭一卷經。
　　夢到巫山起較遲，花梢日在不多時。關心自對空梁語，一個飛來燕子知。
　　樹端浮綠漲連雲，青草池亭不見人。猶有薔薇數枝在，雖然是夏亦如春。
　　
　　《戲效樂天體》：去日不可再，來日焉豈虛。直待百事足，謾把四大拘。黃河幾曾清，白髮莫旋烏。全福貴安然，真樂難強圖。樸直自許我，才能不如渠。已盟方寸心，免苦六尺軀。登台值明時，擊壤容匹夫。輕車歷野寺，小船泛晴湖。金鯽池內觀，白猿洞前呼。孤山未學林，長堤且懷蘇。珍實不滿器，醇醪只攜壺。更帶兩耳鐺，旋煮四腮魚。意均飽暖適，亦或升沉殊。達人曠大觀，萬像歸一途。丹鼎雞變化，佛性狗有無。快答此話頭，擬議計即疏。《集古今山林閑適詩，以林泉嘯詠名之》：夜窗涉塵編，山林詩輒取。悠然忘世故，正味若醇酒。渠能道我言，不必出吾口。抄成長自隨，真為歲寒友。《偶成》：出門苦喧闐，歸舍喜清逸。新篁解重籜，尚帶溪粉濕。投鑷坐無語，風來動書帙。留客不須歸，今夕月方出。樂天閑適文章累，陶令歸來兒子憂。兩事吾今渾放下，看山臨水更何愁。茆舍絲瓜弱蔓堆，漫陂鵯鴨去仍回。開簾正恨詩情少，風卷野香迎面來。《覓句》覓句先須莫苦心，從來瓦注勝如金。見成若不拈來使，箭已離弦作麼尋。《吟詩》：一日吟成九首詩，旁人都愛少瑕疵。直須作到無人愛，始是吾詩長進時。《詩本》：詩本無心作，君看蝕本蟲。旁人無鼻孔，我輩豈神通。風雅難齊駕，心胸未發蒙。吾雖知此理，恐墮見聞中。《讀樂天詩》：詩到香山老，方無斧鑿痕。目前能轉物，筆下盡逢源。學博才兼裕，心平氣自溫。隨人稱白俗，真是小兒言。《覓放翁劍南詩集》：見說詩並賦，嚴陵已盡刊。未能親去覓，猶喜借來看。紙上春雲湧，燈前夜雨闌。莫先朝路送，政好遺閑官。《戲題》：人前一語撞翻牆，直氣西秦本故鄉。雪野射麋輕隊馬，杏園移像矮交床。詩忙渴硯酒磨墨，睡足趄廊花奪香。矯揉盡歸官樣去，有時閑笑錯商量。《改舊詩戲成》：不作新詩只改詩，當家功用亦幾稀。全牛迎刃未能解，六兒白鳥遇風先退飛。欲脫規模還似舊，枉教軀干不曾肥。何如盡付紅爐火，免使群公說是非。《叔祖閣學座間請觀詩編因賦》：出門何許會初心，家有師儒是學林。畫古更因金印偉，書叢方稱錦堂深。朱橙薦酒隨冬蟹，翠蔓披牆引暮禽。每幸酸鹹得同嗜，可令傾耳闕韶音。
　　
　　《雜詩》：方春不種蘭，終歲無自佩。良田弗加芟，徒種亦無歲。空令雨露恩，日夕被蒿艾。安坐飢怨天，此理果誰在。
　　一日不為田，百草已有根。況復閑三時，其穢何待論。豈不有錢釒寸甫，徒羞慵借勤。歲晚憂不耕，何獨議鋤耘。
　　毿毿晚春樹，上下聚百蟲。不有口似蠆，則生尾似蜂。設不二者然，亦徒生無庸。清陰不可居，晚歲還秋風。
　　關睢後之淑，樸君之明。兔尚好德，況乃公與卿。所以彼一本作被行葦，敦然遂其生。誰能弦此歌，為我發古聲。
　　召公方伯尊，材亦聖人亞。農時憚煩民，聽訟小棠下。嗟今千室長，已恥向耕稼。彈琴高堂上，欲以無為化。
　　魚蝦無所能，動轍困人得。蛟鯨能則乖，覆舟取人食。龜鱉雖謂殊，刳剝同一劇。龍不入綱羅，亦不為人識。
　　犬羊養於人，壯則人食之。猛虎嗜人肉，一本作能食人。終一本作亦昧獵者機。豺狼與狗同，為害豈必威。封一本作豐狐能為人，還作行子妻。
　　古人重非道，飢不苟豆羹。有為非其心，或不脫冕行。如何後世人，以官業其生。鄙哉樂欺人，猶以學自名。《還東野詩》：吾於古人少所同，惟識韓家十八翁。其辭浩大無涯岸，有似碧海吞浸秋晴空。此老頗自負，把人常常看。平時未嘗有誇詫，只說東野口不乾。我生最遲暮，不識東野身。能得韓老低頭拜，料得亦是無量文章人。前日杜子長，借我孟子詩。三日三夜讀不倦，坐得脊折臀生月只。傍人笑我若若是，何為竟此故字紙。童子請我願去燒，此詩若澀讀不喜。吾聞傍人笑，嘆之殊不已。又畏童子言，藏之不敢示。柰何天下俱若然，吾與東野安得不泯焉。
　　
　　《讀杜詩至「減米散同舟，路難思共濟」，舟人偶來告飢，似詩讖也》：老翁起布衣，詩史天下選。眼中無全牛，萬像轉綮疑穴。曹劉知幾輩，波瀾付一卷。淒其憂世心，妙若醫國扁。惜哉無孔子，不得並墳典。豹露管中班，吾猶及淺淺。歲月走江淮，冷淡空盤盞。諸子不見味，咀嚼必禁臠。遺編過三復，奧義見百遍。長言起清風，竦立侍冠冕。減米散同舟，讀已事在眼。吾豈監河侯，不救在陳患。生塵甑屢空，戛釜聲不免。迢迢千里程，與汝共艱山僉。雖無百文牽，顧有眾力挽。願學平原公，試草乞米簡。更問偕來人，恐有蔡明遠。《輜歸自五羊，得承可舊詩一編，書其後》：君不見，香山居士居洛陽，遠借五寺收文章。又不見，巢父詩卷何所藏，留之天地同久長。鑄金琢石非不強，金流石泐不可防。以人傳人策甚良，世人顧未知其方。我昔宦遊凌大江，年少從君璧一雙。勝時一詠同一觴，頗亦自愧槍榆枋。劫火不肯留青囊，日往月來心不忘。大兒南歸自五羊，袖中乃有萬丈光。伏而讀之喜莫量，重到虎踞龍盤鄉。今年貢舶早放洋，明珠大貝光溢箱。答賜不敢煩吾皇，願得君詩歸獻王。
　　
　　《讀江西詩，呈游光華料院》：江西多秀士，卓躒相後先。其中最翹楚，無出黃陳前。森然插天干，琢削草舍椽。羌童扣金石，越女調管弦。非無要妙音，難與韶傳。王風惜雲遠，屈宋美獨專。沉濃元暉詩，典雅淵明篇。少陵備眾體，太白真謫仙。微情寄風月，肺腑皆天然。自從句中眼，一字千金錢。於今百餘載，誦說如河懸。人惟屋下屋，何以千萬間。正聲日微茫，寂感空無邊。《古意》：古人不可見，末習徒紛然。精微固難知，論議胡爾偏。郢曲聽者誰，巴唱和乃千。世道既若茲，淳風何當還。矯矯且自強，天運終來旋。種木必培根，清流必澄源。根源得其理，流末乃可言。聖賢本始務，條達蓋自然。時俗枝委求，持操空爾煩。存存此成性，道義斯其門。《偶題》：作書與蜀客，止為求知音。不料綠素絲，卻與多黃金。今情既已異，古意何由尋。一笑陶靖節，雅趣無弦琴。《偶題》：暮年無雜慮，何事更關情。入市非求利，居山豈為名。誠存心自逸，足健步常輕。卻是行游處，春風日日生。寂寞園林迥，淒遲念慮寬。雨聲連砌響，風色入簾寒。義理無新得，交遊少舊歡。梅花自疇昔，歲晚獨相看。日日門前路，春風與物期。早梅紛白雪，垂柳散青絲。把酒懷情久，吟詩遣興遲。閑來復閑往。推策謾逶迤。《夜讀蘇州詩》：夜讀蘇州詩，襟懷盡冰雪。飄飄關塞雲，微微河漢月。秋蘭南窗前，清香靜中發。懷我千載心，歲晚更幽絕。《歸自城中，承介卿寵顧惠詩，次韻》：幽雅從君志，驅馳愧我人。無忘歲時舊，因得笑言親。心賞知非故，詩成語自新。一川風景會，樽酒且頻頻。《絕句》：積雨添泉脈，寒來送兩山。南風北窗下，午夢聽潺。《和伯氏用介卿韻惠詩》信筆題詩學行餘，功名陷且付樵漁。心閑獨玩三鞦韆，足健時看數畝蔬。渺渺橘園聯草閣，疏疏竹徑傍田廬。是間日有無窮趣，月淡風清靜讀書。悄悄園林世味長，碧雲疏散暮天光。且寬禮樂興江左，厭聽干戈暗洛陽。梨葉盡時無伏暑，竹陰深處有餘涼。從容領會精微旨，何用區區底事忙。《次劉子融言詩之韻》：試將風月共君哦，識處應須出舊科。吟詠性情當自得，敷張華藻第差訛。入神致用何思慮，告往知來謾切磋。欲達古詩三百義，一言而蔽不須多。《劉子野攜諸名公詩軸見過，為書其後》：畏暑懶出戶，息心聊罷詩。諸公舊有作，其意已無遺。嶺表經行處。賢關扣見時。悠然皆往事。勉務日新期。《謝人惠詩》：歲事已無幾，相過常少賓。扣門來剝啄，握手見情親。月窟文章客，花岩老病身。從茲襟義合，有約待新春。《雙林壁間，有人寫董仲達希字韻詩，和者紛紛，因用韻》：寺古蒼松老，僧高俗客希。我來游竟日，不用荀輿歸。《曾景山猶子覓詩》勿謂參也魯，孔門最少年。能於一唯間，頓悟冠三千。
　　
　　《讀東坡和靖節詩》：我讀淵明詩，頗識詩外意。坡公繼逸響，個中有佳思。取友百世上，古來獨二士。陶固泉石人，蘇則廊廟器。出處了無同，聲名都自異。往者不可作，矧復通姓字。神交定忘形，飲食尚知味。蕤賓中聲律，片鐵猶應類。茲文在尼父，為復昌旦事。今時道古語，莫作今世視。以我思惟心，充彼剛大氣。芥子納須彌，誰信略相似。
　　《又讀陶靖節詩，命次前韻，效其體》：濁酒自傾盡，陶然忘古今。橫翠既逸響，聊以寫我心。矯矯兩白鵠，盤旋下曾林。此情誰與傳，無弦有遺音。萬籟夕已息，寧知身是今。浮雲翳青空，油然起無心。寄傲北窗下，驟雨落疏林。遊子為三嘆，寥寥希大音。
　　《讀靖節詩》：淵明鳴素琴，無弦有餘音。善聽非子期，寥然賞知心。聲滿天地間，清越窮幽深。游魚漾澄瀾，宿鳥投故林。忘肉為聞韶，羲皇到於今。
　　《讀鬼詩，擬作二首》：坐對悲風嘯晚山，征鴻不記幾回還。青銅蝕破菱花面，慵掠鳥雲綰髻鬟。
　　王樂紛華苦未真，至游無朕亦無身。細看浮世多塵坌。如我得歸能幾人。
　　《公叔次開窗詩，漫答》：不談夷甫坐談空，爛醉鳧鳥醫殳滅沒中。聞說詩豪君是否，好磨長劍倚崆峒。
　　《無題》：朦朧夜色暗浮雲，咫尺氛埃怯戰塵。深夜鳴榔到庭戶，江湖知有釣魚人。
　　
　　《泊舟鹽橋，兒子洙輒於市買歷尾。題云：客裡其如日費多，因取筆足成一詩》：蹭蹬生涯一釣蓑，東西淮海信濤波。亂來益覺人情薄，客裡其如日費多。麟閣壯圖今老矣，菟裘歸計柰貧何。越吟楚奏那能已，時倚哀彈拍棹歌。《彥文攜玉友見過，出示致道小詩，因次其韻》：一壺春色玉生光。最愛霏霏繞鼻香。淺醉不禁衣袖冷。幽林風露夜蒼涼。仙官新拜舊詞臣，林下相逢又一人。勿謂滄浪清可濯，此心元自絕纖塵。於世無功懶據鞍，誅茅種竹老空山。不應天與靜中趣，自是人容拙者閑。《無題》：膠膠身世竟何窮，急電飛花過眼空。惟有離愁推不去，五更孤枕角聲中。《再書一絕》：吳九何如黃四娘，能吟詩老醉顛狂。可憐去歲花前客，戎馬塵埃兩鬢霜。
　　
　　《謝涇川宋宰惠近詩》：不到涇上邑，倏忽二十載。環山敞樓閑，金碧想未改。長溪托翠玉，洗月發光彩。秋聲咽松杉，夜氣馥蘭藏。白鳥自成群，黃猿行作隊。仙人控鯉去，岩下遺蹤在。猶疑深雲中，彈琴尚相待。唐儒工翰墨，石壁露璨璀。意有神明憐，塵蘚不得冫免。地勝來俊哲，宋子今出宰。公餘綴吟筆，爛熳排珠浴Ｓ秩璣輕急，百萬森甲鎧。寄我數十篇，然起沉。胸中強搜扶，舊學久荒餒。行追天馬蹤，騫蹶竟難逮。撫卷懷遠游，魂魄飛黑奄Α：蔚繃言萍悖看君吐江海。《和姜伯輝見贈醉吟畫詩》：蒼崖一萬丈，中瀉白玉泉。飛鳥度不得，而我長攀緣。洗盡心地垢，吟成元化篇。更復有何物，一尊當我前。忽逢姜伯輝，爽量涵水淵。開談了無跡，所得全於天。便欲脫青衫，泛我江東船。結交要終始，相忘復頹然。徑呼妙手書，秋江霜景全。冰輪正卓午，照影無頗偏。誰能騎蹇驢，世路空留連。咄哉可以往，揮手泛飛仙。《覽進醇老詩卷》：羈棲海上州，歲晚得師游。句瀉碧潭月，篇成清夜秋。雲根龍洞釒巢，花氣蜜房收。此理何人達，營營枉白頭。《元輿近詩加妙，用寄四韻》：誰識子昂孫，新詩靄暮雲。體兼諸謝備，名與少陵分。今去知無敵，從來自出群。南山能射虎，只許李將軍。《與元輿論詩》：一作城頭飲，重論別後詩。倏然雲雨至，應有鬼神悲。敘事公偏富，求聲我最知。賡酬三百首，餘韻付咸池。《四月一日作》：有瘴從今始，斯須雨復晴。草蒸蛇肆毒，榛密服鳥嘗鳴。晚食宜防飽，村醪可強傾。何時擊歸鐙。高目示嘆浮生。俗傳：晚食不可令飽，飽即中瘴，數飲以御之。《全師惠詩》：十里湖山紫翠秋，師居獨占一岩幽。談經已許分吾座，更有新詩索獻酬。《答省師詩卷》：手攜詩卷屢相過，要把青銅垢盡磨。言說從來無實效，更尋佳句欲如何。
　　
　　《六言四首》：次韻，月湖控已台落成。三峽上游煙水，四川極險關山。滿市笙歌晝永，漫山桃李春閑。
　　處處賞心宜主，公來詩眼偏明。掃千軍有筆陣，可一日無酒兵。
　　百千年陣磧在，六七月雪流來。文筆手巾南向，白鹽赤甲東回。
　　嗟此地得何晚，見孤芳陋群妍。小試鳳樓工巧，終圖麟閣風煙。
　　《絕句次韻還徐廣文詩卷》：兀坐長吟五十詩，怪來几案夜生輝。胸中錦段明如許，羞得吳娃懶上機。
　　桑裡相聞路一程，無從款接笑談清。那知邂逅論詩處，秋滿瀟湘雁送聲。《絕句》：月湖在朝，惠筆二十枝，墨二笏。筆達，墨不至。毛穎諸孫二十輩，千里相看誰與同。有兩客卿變名姓，烏有先生亡是公。
　　《漫成》：飲罷服蛆聊隱幾，醒來捫虱謾看書。風清襟袖涼無限，雲晚溪山畫不如。
　　
　　《謾成》：舉頭萬籟號，彈指萬籟寂。欲尋所歸方，變滅了無跡。古今何足雲，浩劫同一息。曾聞不遷義，貞定非木石。至樂諒難名，所恨羅隔。河聲連底卷黃沙，回首方驚去國賒。唯有客情無盡處，暗隨春水漲桃花。《無題》：石瀨光洄洄，沙步平亻廷亻廷。楓林名一社，舂汲共寒影。藩籬曲相通，窈窕花竹靜。茲焉自足樂，未覺丘園迥。令尹雖無恩，黠吏幸先屏。唯當謹時候，田廬日三省。驕兒休馬足，高廩付牛領。無人橫催租，烹鮮會同井。《謾書》：窗影蠅飛見，簾花日照成，汗餘胡粉薄，香度越羅輕。書葉蠶頭密，調笙鳳鳴。情來愁不語，極目雁南征。舊識回文譜，新諧遠調謳。望歸朝對鏡，合飲夜藏鉤。融蠟粘花蒂，燒檀暖麝油。雙眉誰與畫，張敞自風流。
　　麗日烘簾幔影斜，酒餘春思托韶華。高樓不隔東南望，苦霧游雲莫謾遮。《偶成》：窗風獵獵舉綃衣，睡美唯應枕簟知。忽有黃鸝深樹語，宛如春盡綠陰時。
　　
　　《登舟，客有誦杜詩春水船如天上坐之句，因成一絕》：暖風收拾乍晴煙，春水西湖並半船。若使杜陵輕著眼，應言直下是青天。《讀劉賓客詩再賦》：山泉何地發輕雷，直使煙雲對面開。可惜隱侯無妙語，卻教詩自雍州來。《余夜坐必看東湖詩，心悟神會，非它人所與知也。比來老態並見殊覺少味，感而成詩》：清絕東湖舊看詩，夜窗風味許誰知。眼花頭白今憔悴，不似向來燈下時。《蒙劉元中沔數示東坡詩》：無邪公文天所贊，汨汨詞源倒河漢。一篇新出紙為貴，萬國爭傳金可換。晚節投荒無芥蒂，畢景著書自娛玩。天之所寶雷電取，渠不愛惜風雨散。兩河漕僚真好事，五遺文盡堆案。似聞傾蓋劇推許，親以削牘定真贗。分傳餉我枉銀鉤，貧室驟驚滿珠貫。無玷共推玉界尺，爭求當置鐵門限。世人不識蔡伯喈，欲問圖書覓王粲。
　　
　　《首夏，讀謝康樂詩》：首夏屬佳月，景靜澹無營。獨此焚香坐，何以寫我情。慕謝方婉孌，臨文乃縱橫。甘如酌玉醴，馥若佩蘭英。山水信可賞，符竹亦非輕。無悶未雲悟，惜哉稱達生。《古詩》：晨選期門士，大獵南山陽。白日照旌旗，咫尺臨清光。之子才且武，結髮在戎行。控拳拉羆虎，餘勇殊未央。回車宴五柞。舉令行觴。禾黍被中野，松柏生高岡。借問何所思，所思在冀方。彼美冀方士，安得同翱翔。
　　峨峨切雲冠，奕奕夫容劍。揚揚徒旅繁，濟濟駕紫燕。行行向雙闕，去上未央殿。君明臣亦良，四海皆清晏。齋房多靈芝，郊藪鳳凰見。群臣亦何為，稱功勸封禪。
　　中夜整冠帶，覽彼明月光。屏營不能寐，憂心獨怦怦。危坐待明發，牽牛直南榮。盈庭樹蘭蕙，芬馨日凋零。客行隨所適，感物懷故鄉。朝發雁門道，夕入蘭台宮。佳賓會若雲，列鼎吹笙簧。終歲極燕樂，保已有餘慶。
　　仙人降瑤序，風露清壇場，郎詠玉書文，遙上綠雲章。閶闥啟中夜，五色垂景光。霓旌導絳節，授以長生方。湛然守中扃，不迎亦不將。瓊漿酌天和，玉芝茹春香。手種蟠桃花，坐侍三十霜。相從廣成子，鸞鵠參翱翔。
　　六朝宮闕鎖黃埃，王謝諸賢喚不回。半世江湖成老去，滿天風雨挾愁來。倚門夢寐家千里，逆旅情懷酒一杯。終有林塘歸舊隱，寄言鷗鷺莫相猜。
　　
　　《偶題》：海氣江聲相與浮，今時帝裡舊杭州。西湖寺裡多金碧，自厭腔不肯游。《絕句》：巾車初扣槿花籬，物物來前總要詩。一句坐來模寫了。兩鳩飛下老梅枝。
　　紗籠解散坐門畿，生怕逢人索接籬。朝雨灑來山更靜，舂鋤恰好到方池。
　　解呼威羽歸丹穴，可縛單于獻漢宮。四面八方籠不住，許來分坐此山中。
　　隔林八十龐眉叟，理竹疏泉過一生。見說石林身健日，把書只在石中行。
　　皋伯通家瑣夕暉，八年寒食數歸期。江鄉橘柚花如雪，不許離人戴一枝。
　　入春便與僧為友，紫萼黃英見坐禪。昨日鄰翁催入社，謝他只是說無錢。
　　
　　《題馬上元所藏趙墨隱淵明四詩》：我不識趙子，見此便得之。談笑出丘壑，粲然備四時。似聞月旦評，氣壓淵明詩。馬卿宰白下，慣作煙雲嬉。歸來九衢塵，舊好不少移。殷勤著懷袖，亦足慰夢思。我本家北阜，一官老京師，頗懷月下松，披圖覓幽姿。正恐林間鶴，怨我歸無期。那知此心在，衡宇終棲遲。誰憐阿堵中，幾有一斛泥。願分溪上山，供我笏拄頤。《吳秀才出示孫尚書詩，求鄙作》：往時家分寧，風俗喜追隨。挽留杯酒間，往往醉如泥。經年舍臨汝，閉關無相知。牢落三周星，淹泊一水湄。人事即漸熟，鄰曲不復疑。聞有長者客，清談頗忘疲。宗盟晚相遇，佳此野鶴姿。過我忽長鳴，傾倒胸中奇。借問所從來，半世游京師。群賢共文字，聲名冠當時。自得固有餘，足能攀桂枝。上以榮北堂，下以光衰遲。故山未暇往，舊游不足思。牆東或可隱，便擬營茆茨。奇懷傲南窗，幽花擷東籬，是亦差可樂，去此將何為。恨未識胥鄧，論交尚羞池。不妨氣類求，相與慰渴飢。同姓紛在眼，邈然棄如遺。此道已澆薄，君乃敦篤之。何當美盛德，老矣徒嗟咨。黃女爾厄兵火，荒唐廢文辭。毛子素偃蹇，豈復能發揮。誰為國士重，自有尚書詩。
　　
　　《古詩雜擬》：朱明變氣侯，大火回西流。六龍整征轡，倏忽夏已秋。閭闔來悲風，霜棱被九州。豈不念時節，歲律聿其周。精衛填溟海，木石安所投。獨攜羨門子，高步登昆丘。千秋長不老，永謝區中囚。
　　朔風厲嚴氣，玄雲結層陰。霜雪被原野，行李寒鳴謾ｕ荃釷蘅窆耍驚鳥辭故林。路滑峻阪，緣雲上。挽藤斷人跡，反畏蛩然音。藜藿不充腸，況乃飢鼯侵，開門望晴霽，白日肯照臨。不憂凍餒逼，所懷四海心。聊興漆室嘆，不待雍門琴。
　　白日淪西汜，滄海無回波。四時更代謝，奈此遲暮何。我欲制能光，惜無魯陽戈。憑高望八荒，晴替遠山河。驚風振江海，山林無靜柯。獸狂走四顧，曠野彌糸圭羅。西望廣武山，北顧望三河。蓬蒿蔽極目，人少虎狼多。喟然發長嘆，撫劍徒悲歌。猗猗南山竹，並生凡卉叢。歲晏多霜雪，見別蕭艾中。我欲食雄荒瘢千歲不一逢。留之和律呂，截作山解谷筒。一變為清商，日暮來悲風。清泉溉石根，上有白雲封。虛心抱靜節，知音為難容。不如歸去來，一竿釣清灃。
　　猗猗竹與桐，並生江之氵尋，朝日照孫枝，夕風振瑤林。鳳凰天外來，飛下玉山峰。棲枝食其實，氣類無幽深。夔倫不世出，斤斧倘見尋。一截山解谷管，一制薰風琴。偶蒙識者賞，無窮出清音。九齡起韶州，姜子家海南。又如帝室寶，海底珊瑚金。人生有南北，此道無古今。迢迢龍江上，鴻雁萬里心。
　　晚菊有正性，托根寒水津。不隨黃葉秋，況爭紫蘭春。依依抱晚節，冷艷排霜晨。日暮碧雲滋，折花思遠人。鴻雁不我待，霜落日夜新。願言垂採摘，歲晏委荊榛。
　　空齋日無事，起坐橫鳴琴。明月入我牖，照見萬古心。古風不復還，中有太古音。置琴掛壁上，吾道無古今。
　　戚戚去故裡，辛苦從軍行。黃沙翳白骨，麟閣誰功名。西北秋風至，日暮愁雲生。火燒白草岡，水斷黃河聲。天寒馬毛縮，仰天為悲鳴。男兒貴死難，義重鴻毛輕。南登雕陰坡，北望驃騎營。注馬千丈坡，射鵰萬里城。
　　西北有高城，來往交河道。古來征戰地，白骨埋秋草。人壽非金石，生男不待老。不敢上譙樓，忽恐愁絕倒。
　　
　　《山谷於詩，每與東坡相抗，門人親黨，遂謂過之。而今之作者，亦多以為然。予嘗戲作四絕雲》：駿步由來不可追，汗流餘子費奔馳。誰言直待南遷後，始是江西不幸時。
　　信手拈來世已驚，三江滾滾筆頭傾。莫將險語誇京力敵，公自無勞與若爭。
　　戲論誰知是至公，蝤蛑信美恐生風。奪胎換骨何多樣，都在先生一笑中。
　　文章自得方為貴，衣缽相傳豈是真。已覺祖師低一著，紛紛法嗣復何人。《王子端云：「近來陡覺無佳思，縱有詩成似樂天」，其小樂天甚矣。予亦嘗和為四絕》：功夫費盡謾窮年，病入膏盲不可鐫。寄語雪溪王處士，恐君猶是管窺天。
　　東塗西抹鬥新妍，時世梳妝亦可憐。人物世衰如鼠尾，後生未可議前賢。
　　妙理宜人入肺肝，麻姑搔手豈勝便。世間筆墨成何事，此老胸中具一天。
　　百斛明珠一一圓，絲毫無恨徹中天。從渠屢受群兒謗，不害三光萬古懸。
　　
　　《絕句》：我如秋蝶未忘情，對此寒花嘆此生。常愧老來親拄杖，看花不似蝶身輕。
　　芙蓉堂下水溟溟，老去難禁此段清。喚取王郎吹玉笛，愁來要聽水龍聲。
　　荒蒲亂葦簇人煙，指點江州一望間。惜取看人閑目力，琵琶亭上看廬山。
　　屯雲塞壁蔚青林，刻雪停空立皓岑。南渡長淮才一水，今人便起五湖心。
　　殘月迷新曉，桃花隕夜寒。何人未妝洗，先傍玉闌干。
　　
　　《偶作》：石火光中寄此身，誰論北富與南貧。眼前正愛溪梅瘦，冰雪亭亭笑伴人。
　　天涯地角古來傳，今在天涯地角邊。日日江頭望江水，蠻風瘴雨又悽然。《漫作》：測測日西去，去來無盡時。百年無半在，一事更何為。草屋倚寒木，疏梅橫短籬。直能指世慮，何處不忘歸。煙冷風寒處，芙蓉三兩枝。愁懷方換酒，秋意更催詩。不遇元白友，寧尋沈宋師。誰知若吟處，發落一絲絲。
　　
　　《讀少陵詩》：建安七子文，騷雅生贅疣。除苛起膏肓，公為第一流。滿朝競飛翔，惟公獨淹留。平生一嚴武，幾成鞭虎頭。定知詩窮人，到骨未肯休。執友自青雲，蹭跳老滄洲。破除世萬事，麥曲生聊可謀。危言竟何補，軟語祗自羞。成此一段奇，政坐多牢愁。收拾萬丈光，千古射鬥牛。開卷想清標，凜如對霜秋。閉戶味膏馥，妄言希驊騮。《偶成》：直面溪山照眼明，息肩簿領暫身輕。蝸巢得失真餘事，燕羽差池已半生。
　　老境到門顏有甲，愁城堅壁酒無兵。何時蛻跡囂塵外，莫問人間無用名。《無題》：斥晏鳥蒿蓬足，鯤鵬謾北溟。餘生薰白業，內景練黃庭。大白蟻浮綠，短檠燈閃青。欲知陶令趣，應向醉中醒。
　　
　　《覽楊樂道洛下諸詩》：昔驅羸馬望嵩雲，正值嵩陽躑躅春。千古廢興都邑地，百年勞苦宦遊身。曾耽勝事留連久，忽見新詩嘆息頻。君欲買山能遂否，它時願作社中人。《讀杜子美詩》：寒燈火日羽火日羽宵漏長。顛倒圖史形勞傷。取觀杜詩盡累紙，坐覺神氣來洋洋。高言大議輕比重，往往變化安能常。壯哉起我不暇寐，滿座歡息喧中堂。唐之詩人以百數，羅列眾制何煌煌。太陽垂光燭萬物，星宿安得舒其芒。讀之踴躍精膽張，徑欲追躡忘愚狂。徘徊覽筆不得下，元氣混浩神無方。
　　
　　題《毛霆甫詩集，雲澗，美毛霆甫詩也》：英英白雲，在澗之氵賁。彼美人兮，其德孔純。英英白雲，在澗之阿。彼美人兮，其思孔多。白雲英英，澗水泱泱。彼美人兮。碩大且昌。陶潛避俗翁，《遺典》龐公竟獨往。《雨》明明君臣契，《牽牛織女》牢落吾安放。鄭公虔吳楚東南坼，《登岳陽樓》風雲地一隅《地隔》蹉跎暮容色，《重過何氏》不敢恨危途。《北風》風煙渺吳蜀，《柴門》雲帆轉遼海。《後出塞》喪亂紛嗷嗷，《遣寓》尚愧微軀在。《嚴二奉禮別》驚風翻河漢，《有懷》鶉首麗泥塗。《將適江陵》吾衰將焉托，《遣懷》愁絕付摧枯。《北征》陰風千里來，《吳待御江上宅》驚浪滿吳楚。《雨》世事兩茫茫，《贈衛處士》飄泊欲誰訴。《又雨》平生方寸心，《舟中若熱》誓開玄冥北。《後出塞》歲暮日月疾，《寫懷》我嘆黑頭白。《酬薛判官》今吾抱何恨，《贈別》恨無匡復姿。《送樊待御》含笑看吳鉤，《後出塞》，回首蛟龍池。
　　《詠懷》天長眺東南，鄭公虔衰謝多酸辛。《汝陽王搖氛煞蚴男砉，《前出塞》直筆在史臣。《李公光弼》天衢陰崢嶸，《赴奉先縣》歲寒心匪他。《送嚴使君》平生獨往願，《立秋後題》。零落首陽阿。《過宋之問舊莊》濟時肯殺身，《寄唐使君》慘淡苦士志。《送李大夫》百年能幾何，《別唐甙》終古立忠義，《陳拾遺故宅》絕域三冬暮。《送十七舅》垂老見飄零《送李大夫》林氣森噴薄，《過郭代公故宅》意鐘老柏青。《送程錄事還鄉》仰看八尺軀，《別張建封》不要懸黃金。蘇公源明青青歲寒柏，《枯　紡酥君子心。張九齡小人困馳驟，《九日》後生血氣豪。《遣懷》世事固堪論，《圓官送菜》我何隨爾曹。《飛仙閣》天地日蛙黽，張九齡勞生若奈何。《餞嘉州程都督》聊欲從此逝，《送樊侍御》人少豺虎多。《別唐誡》男兒生世間，《後出塞》居然成落。《赴奉先縣》鸞鳳有鎩翮，《寄唐使君》虹蟲兒就掌握。楊旗鸞皇不相待，《暇日小園》白魚困密網。《遇津口》但訝鹿皮翁，《遣興》冥冥任所往。蘇少保威鳳高其翔，《尋崔戢》老鶴萬里心。《遺興》脫略誰能馴，薛少保兀兀遂至今。《赴奉先縣》。天寒霜雪繁，《赤谷》蕭蕭北風勁。《羌村》高鳥黃雲暮，《送殷參軍》鬥上捩孤影。《義鶻》乾坤沸嗷嗷，《送王》。名系朱烏影。張九齡寥落寸心違，《送何待御》斯文亦吾病。《早發》儒冠多誤身，《贈韋右丞》識字用心苦。《阮隱居》斯文優患餘，《宿鑿石浦》。鬱鬱流年度。《雨》名賢慎出處，《自施州歸》志士懷感傷。《贈李四丈》猶殘數行淚，《登牛頭山》，引古惜興亡。《壯游》讀書破萬卷，《贈業右丞》許身亦何愚。《赴奉先縣》赤驥頓長纓，《述古》健兒勝腐儒。《草堂》蕭條四海內，《別唐誡》慷慨有餘悲。《水檻》路逢相識人，《前出塞》開懷無愧辭。《詠懷》高歌激宇宙，《衡山縣》歲晚寸心違。《贈違贊善》忠貞負冤恨，李公邕奸雄多是非《詠懷》丈夫四方志，《前出塞》喪亂飽經過。《寓目》清心聽鳴鏑，《聽許十誦詩》衰老強高歌。《別唐誡》茫然阮藉途，《早發射洪》益嘆身世拙。《北征》零落蛟龍匣，李公光弼開視化為血。《客從》天地有逆順，崔少府惘然難久留。《發秦州》歌欲一放，《尋崔戢》河漢聲西流《登慈恩塔》萬古一死生，《詠懷》誰是長年者。《玉華宮》我何良嘆嗟，《鹽井》短褐即長夜，《遣興》高官何足論，《佳人》寂寞身後事。《夢李白》物理固自然，《鹽井》願聞第一義《謁文公上房》清江河漢英，再見於空同。《讀歐陽先生詩，感慨為賦》采芝雲滿山，采檗瀑垂澗。當年有清微，為寄來南來雁。雁去人已逝，歲月割雲晏。流水失聲音，西河老憂患。往日誌士悲，窮途行子貫。音慣君為梁宋游，我復江漢宦。十年耿相逢，千里欠一盼。玄酒寄糟粕，美墮芻豢。贈子歸東方，聊蔫吳興莧。
　　
　　《偶成律句十四韻》白雪人誰和，朱絲弦世所輕。薄才暫吐鳳，豪氣欲騎鯨。豈有江山助，應無風雨驚。雕龍寧可學，刻鵠嘆無成。韻險元非絮，詞新敢效頻。何如一杯水，難比五言城。七步才空敏，千言敵必京力。固羞鶴膝病，莫繼鳳芻鳥清。徒溢牛腰軸，誰題雁塔名。清新鍥希庾信，巧律漫陰鏗。鳥過言難補，魚勞尾自赤貞。只憂生白髮，有志撫青萍。伯樂方知駿，鐘期善聽聲。敢將嘔心作，試就屑談評。
　　《偶作》不種松陵二頃田，卻來江浦按戈船。乘風破浪非吾事，暫借僧窗永日眠。
　　十日王程未許歸，登山臨水此心違。夜闌佛屋龕燈暗，時有飛螢點客衣。
　　小雨纖纖未肯晴，歸程猶起欲宵征。潮來江浦綠如染，雲抹山腰練許橫。
　　《漫成》能安寂寞興何長，自覺無機稱坐忘。一溉成功心尚在，五禽為戲學無方。病來乍愜衣裳衤夾，秋至新嘗橘柚香。欲識道人真靜處，南華一卷是醫王。
　　
　　《讀王文公詩》：文章與世為師範，經術於時起世仇。少讀公詩頭已白，只應無奈句風流。《用山谷韻，題洪子恂所藏山谷六言詩》：逢原妙處何如，水到自然成渠。信手拈來都是，彈圖頌印泥書。
　　
　　《讀僧長吉詩》生民類能言，茲文特淵邈。精韞在希微，幽通資寫托。狀物無遁形，舒情有至樂。自非妙解機，誰抽神奧龠。大士棲綠岩，門前即台獄。翠屏何峨峨，千仞拂寥廓。芝術被諸峰，煙霞興眾壑。中安仁智居，旁研華竺學。觀法識非空，了心無少著。人境既相於，神明信超若。作詩三百篇，平淡猶古樂。於言雖未忘，在理已能覺。天質自然美，亦如和氏璞。貯之古錦囊，訪我杼山郭。杼山空崔嵬，然公久寂寞。中間三百年，寂寞無人作。何意正始音，緒餘在清角。山旁夏欲休，林英春稍落。吟登蒼卞餘，歸夢華頂數。駕言整巾瓶，仍前侶猿鶴。誰言雲無心，還依故山泊。王君玉送歸，有春風吹孤雲之句。顧予禽鹿姿，繆此縻人爵。居常眩韶音，幾駭頓金絡。比將親椒蘭，端欲甘藜藿。緬懷淨名庵，終尋香火約。《子莊見求近詩，以一闋為介》：半綸只役謝英游，牒訴裝懷思若抽。銅缽任敲何所得，錢盂雖缺豈銷憂。楚囚操樂寧忘本，蜀客疾辭只傍愁。強抉巴音還首鼠，知君詩戶敵千侯。《謾成》日醉風酣百卉開，錦韉爭躍大堤來。城東有客歌盆久，不敢將春上老台。《謝惠詩》：君詩來貺我難當，語帶誠齋句妙香。鮫室垂垂新下泣，蟲賓珠顆顆爛生光。魂飛錦裡花爭巧，夢到池塘草又芳。早晚交遊逢大手，急將名姓為傳揚。《謝叔子陽丈惠詩》：老子詩名久廢閑，喜君步驟少陵擅。句敲金玉聲名遠，韻險車斜心膽寒。傾出囊中和月露，皎如盤底走珠丸。苦藏難沒詩家事，會看塵冠早一彈。《又和前人》作者傍邊好見聞，速來就汝作比鄰。詩中活法無多子，眼裡知音有幾人。爾許精奇花粲筆，豈容塵慾海翻銀。老夫幸有千機錦，尚欠江頭一浣新。
　　
　　《贈豫章來子儀言詩》：少年氣宇要自恢，見人賦詩謂為才。出入常將筆裝懷。中年心地要自息，見人哦詩謂為癖，起居常把口掛壁。子儀昌誦得意詩，句中勾我已懶機。多年抱渴滿意沃，半世稱雄望風雌。詩源始自葛天氏，三人投足歌牛尾。萬像包羅八曲間，國風雅頌其流爾。八曲不幸世不傳，傳世僅餘三百篇。漢唐代者代角立，庶幾老杜氣渾全。本朝詩數江西派，黃公太史為之最。大成未集夷惠行，具體猶微顏孟輩。派流到今嗣者誰，青出於藍吾子儀。柱杖初擔教門出，便敢喝佛罵祖師。我當拗折君柱杖，大家俱以背為向。能出二十四人前，更超三百五篇上。《徐漢英學詩二十年餘矣，挾近作來示。賞嘆次，俾更印可諸公間》：三厄五窮能養詩，養之成熟氣渾夷。不知胸次是三代，可與筆端為四時。收拾性情歸大樸，發揮風月出多儀。勘符容有一未合，更把大通相轉移。《郡齊與龔濟叔劉薰卿談詩》其禁魚蟲草木何，詩之機械也無多。氣猶動志平心養，聲可成文泛口哦。元酒大羹君子淡，蕢桴土鼓聖人和。鬼神天地與吾一，相感相通豈在他。
　　
　　《運使兵部見采拙詩，四沐繼和，唱者已竭，而答者無窮。內省小巫，敢當大敵？既難收合餘燼，願為城下之盟》引玉才三唱，投珠巳四吟。出荒拙者三，蒙屬和者四一鈞皆協律，並蒙次韻見和六義盡同心。巨浸傾無竭，洪鐘扣有音。鼓行軍正勇，怯者願聞金。
　　《無題》西陵何限柏，一一勝瑤華。幾縱青絲騎，多逢油璧車。香囊猶未致，春帶已成賒。莫作雲間月，願親樑上霞。《子山朝奉，汝陰過洛訪別求詩陳安壽》鄴下才名同七子，六年開幕得嘉賓。子山前佐大名使幕六年，老拙所賴。屈從穎水投餘刃，合去甘泉作從臣。素以潘陽敦信睦，仍於洛孟卜仁鄰。士元驥足難羈絆，即見康衢勢絕塵。《初泛舟新池，觀子弟輩作詩，因為此示之》舊池疏引透新池，便覺澄瀾勢渺氵彌。得志魚蝦爭跳躍，無根萍梗任推移。船頭欲過衝橋腳，柳眼初開映水湄。借問阿連春草句，何人先把紫毫扌離。
　　
　　《無題》鮫綃簾卷錦屏開，弱柳絲絲拂吹台。閑品琵琶不成調，落花飛趁曉風來。
　　千樹琅捅逃襠裕秋聲半夜淅江潮。小庭寂寞無人到，誰與同吹月下簫。
　　
　　《答稚春所寄詩卷》：不見幾多日，詩篇句句新。沉吟堪膾炙，塗抹更精神。世俗難知已，文章卻解貧。竹窗休若思，思苦轉愁人。
　　
　　《同行歸急，睏倦不能詩》：行李放遲遲，周遭好拾詩。歸程催我急，腳力與神疲。來往成虛費，科名未有期。流傳堪膾灸，造物不相虧。《雲庵覓詩》：百級危階上翠巒，四邊山色自低環。海鄉無限蕭條景，收到樓前是美觀。《讀李翰林詩》：杜陵樽酒罕相逢，舉世誰堪入此公。莫怪篇篇吟婦女，別無人物與形容。
　　
　　《總題》：車馬不來山意樸，市廛都遠土風淳。又無僧寺閑鐘鼓，流水聲中自有春。
　　塘曲椒和桑共老，山頭松與麥齊青。人家歲計村南北，似識豳風舊典刑。
　　
　　《五言二首》一雨日夜零，階前草更青。西風忽蕭颯，殘月照空庭。
　　鐘鼎山林事，都盧一夢中。觀音門裡去，葉葉響悲風。
　　
　　《次韻子我兄和沈待御吳興酬唱詩三首》。苕言雨憶初泛，星霜今幾周。芳蓮霞比色，晚水月同游。未盡煙波賞，先驚歲月遒。風塵今滿眼，遙想芰荷秋。
　　宇宙煙塵日，誰何風馬牛。掀天怒翼倦，捲地駭奔流。黷武非天意，窮凶與鬼謀。風波方浩渺，何處可維舟。
　　四野傳烽急，中原殺氣浮。游魚驚過艇，風葉亂鳴選Ｋ尬聿匚謀，寒浮露遠洲，無心謀出處，知命復何憂。
　　
　　《有何不可》四首園林桃李爭妍，我有蘭花數朵。杯盤筍蕨鮮肥，恁地有何不可。
　　炎炎火傘張空，避暑林亭趺坐。有時解帶披襟，恁地有何不可。
　　桂花香滿修廊，皓月當空照我。徐徐三弄瑤琴，恁地有何不可。
　　竹塢雪封雲鎖，地爐溫酒添火。醉來擁被高眠，恁地有何不可。
　　《途間偶成》拂曉挑藤去路忙，倦投野店午炊香。閑看昔日題詩處，依舊榴花出短牆。
　　
　　《讀林去華居厚主簿省題》病夫夜不眠，五鼓始交睫。懶起比吳蠶，情夢飛莊蝶。恭承高軒過，不及倒屣接。惠我百篇詩，珠璣何煒燁。五言比長城，一望皆危堞。壯如廣陵散，悲似陽關疊。音韻最清圓，格律尢妥帖。登壇裨將降，咒水小巫怯。永嘉富人物，往躅足追躡。經術止齊陳，文章水心葉。林君游其門，早負賢關篋。鄉校設皋比，戶外紛屢。科目苦無憑，取捨如漁獵。入網多弱翰，上鉤希巨鬣。西廊上奏篇，甲第僅書捷。低頭矮屋中，壯氣不萎臁Ｑ兄斕闃芤祝修此清淨業。焚香讀楚詞，時作真行帖。台府歲舉員，求者例有挾。孤士乏梯媒，剛腸羞婦妾。諸公縱憐才，或被權勢劫。誰能推挽之，士論得欣愜。《二月朔日，得詩二十六韻》二月方書朔，新晴景物饒。今春添一閏，是月始元朝。一枕初回夢，千官想正朝。橫魚金系帶，鳴騎玉為鑣。歸第無餘事，流風競貴驕。歌翻羯羊鼓。舞襯鳳凰簫，爛醉東西玉，爭妍大小喬。湖山行處樂，日月暗中消。軒冕吾何羨，巾車隱者招。林泉供嘯傲，杖屨足逍遙。砌筍和泥掘，盆花引水澆。酒爐衣可准，茶灶火頻燒。冷眼蛾投燭，灰心鹿覆蕉。慣分田父席，悚折督郵腰。糸番閱書連架。庚酬詩滿瓢。只知貧亦好，未覺興無聊。所恨黃巾熾，能為鄰境妖。四郊群嘯聚，十室九焚焦。舊月葛月虧蝕，新年地震搖。台占頻告異，途說氵存興妖。帶甲多淪沒，抽丁困役徭。備防家買劍，巡邏境鳴刁。惡少鋒尤烈，渠魁首未梟。豺狼行逐逐，鴻雁羽。欲訴閻閭若，其如魏闕遼。太平何日見，讀報惱孫樵。《題王雙岩詩集後》自是先生標致高，誦詩恍見萬人豪。清如金掌雙莖露，壯似錢塘八月濤。胸次無塵春拍拍，道腴有味樂陶陶。車酋軒刻棗傳衡岳，留得芬芳伴楚騷。
　　白首憂時意更長，明言六籍藥皆良，先生不竟身前用，有子親傳肘後方。時論無人傳藥石，上醫著眼識膏肓。歸歟活國工夫辦，要續雙岩百世香。《山中讀誠齋詩》四海誠齋老，千年百卷詩。不親門下炙，卻恨我生遲。嚼句有何味，班荊坐許時。大羹元淡泊，妙處少人知。
　　萬首七言千絕句，九州四海一誠齋。肝腸定不餐煙火，翰墨何曾著點埃。錦瑟月中彈不徹，雲濤天上瀉將來。巴西社裡陳黃遠，直下推渠作社魁。《和林養正龜符惠詩》：殿階程文被十行，要搜鯁論獻朝堂。點頭只欠饒三好，強項須教受一章。耿耿古心增骯髒，茫茫俗眼笑荒唐。太官羊肉非吾羨，一箸藜羹劣可嘗。《夜讀杜詩契心喜成》夜永如年眠較遲，寒聲禊貢∈猷。靜看香篆縈茶碗，細嚼檳榔當酒卮。詩卷一開明病眼，騷人千載契心期。偶逢會處點頭笑，早被燈花聖得知。《讀坡詩》先生詩筆覷天巧，國中往往無曹鮑。一讀怏如檄愈頭，抓癢底用麻姑爪。千古詞林有若人，誰復庸中誇佼佼。當年流落見丹心，懸知世道終難拗。玉堂豈不願公留，群吠其如也狡。出入風波千萬重，葛巾野服混蠻獠。飢來隻字不堪煮，豆粥一盂粗可飽。跋前後竟何成，贏得苦名占箕昴。與公同時富貴人，名字磨滅隨蟣蚤。丈夫當為不朽計。方寸莫被飢寒擾。
　　
　　《偶成》十五年前花月底，相從曾賦賞花詩。今看花月渾相似，安得情懷似往時。
　　
　　《子瞻席上令歌舞者求詩，戲以此贈》底事東山窈窕娘，不將幽夢屬襄王。禪心已作沾泥絮，肯逐東風上下狂。《偶成》：去歲春風上國行，爛窺紅紫厭平生。而今眼底無姚魏，浪蕊浮花懶問名。
　　
　　《偶成》雲淡風輕近午天，傍花隨柳過前川。時人不識予心樂，將謂偷閑樂少年。
　　
　　《漫成》學書須學顏真卿，作詩須作陶淵明。其它筆半骨丸骨皮，使有風骨非天成。
　　
　　《無題》琵琶起舞換新聲，總是關山舊客情。撩亂邊愁彈不盡，高高秋月照長城。
　　
　　《絕句》風園吹雪柳飛花，睡起鉤簾日未斜。四海知心雙燕子，相逢處處作生涯。
　　
　　《絕句》後夜客來稀，幽齋獨掩扉。月中無事立，草際一螢飛。
　　
　　《絕句》琴到無弦聽者稀，古今唯有一鐘期。幾回欲鼓陽春曲，月滿虛堂下指遲。
　　
　　《絕句》黃鶴樓前月滿川，一聲橫笛雁排天。史君遺吏來相報，風起蘆花落釣船。
　　
　　《絕句》竹裡編芽倚石根，竹莖疏處見前村。閑眠盡日無人到，自有清風為掃門。
　　
　　《讀巷伯詩》孤節區區是愛君，危言未達已危身。豺牙虎爪釒舌於劍，不為詩人食譖人。
　　
　　《無題》贈好詩千首，臨岐淚一襟。寄書書不盡，憑夢夢難尋。
　　去事有時既，此情何日忘。朝雲寧復見，江月永相望。《雜詩》堯山唐故國，淳樸帶遺蹤。種果收奴力。開田享素封。採收多上藥，景仰近神峰。夢寐驅黃犢，岩居一老農。聞昔蜚狐口，奇兵入禱虛。人才九州外，天道百年余。草木皆成騎，衣冠盡化魚。遺民心膽破，諱說戰生初。
　　冀北高寒境，英靈海岳全。斯文若程邵，家世亦幽燕。祀典今誰舉，遺經會有傳。吾鄉此盛事，瞻仰在他年。
　　關嶺通山後，風謠采路傍。地寒人好壽，草淺畜宜羊。用水奴媽婢，從川貯米糧。西風如有約，乘興即吾鄉。
　　何事招提好，山深馬可驅。松巢低映帽，竹溜細通廚。霜葉千封戶，雲屏四畫圖。冠巾如用我，白鹿舊規模。
　　岩居訪高道，少日在風塵。回首話前事，低眉厭此身。江山資寇盜，畎畝化荊榛。領取天倫重，無君愁殺人。
　　水繞千山合，雲藏數畝荒。初尋香有陣，漸入翠成行。豚阱依危石，牛蹊帶小塘。圖茅奄有畫，可惜是逃亡。
　　《進詩一首》：
　　十年陪顧問，一旦決安危。自合成功去，應慚見事遲。長城何自壞，孤注莫相疑。辟穀求仙者，高明百世師。
　　
　　《七言絕句》：心涼腎熱得修持，悟此方知達妙機。十二時辰無作用，馬猿放蕩損靈芝。
　　毛吞大海誰人解，芥納須彌幾個知。日用居常知損益，功圓行滿見菩提。
　　酒色財氣一大關，意情滅盡塵塵寰。絲毫莫向靈淵掛，如掛靈源不結丹。
　　六年練盡無明火，十載修成換骨丹。湛湛虛堂無礙，巳知跳出死生關。
　　恰十年來學得痴，騰騰兀兀任東西。欲詢風子修行事，垢面蓬頭火滅時。《五言絕》學道假除假，修真空練空。本源歸一處，明月與清風。
　　酒色氣財盡憂愁思慮忘。攀緣愛念絕，五葉玉蓮芳。
　　大道常清淨，無為守自然。自心不回轉，何處覓言傳。
　　獨坐若環庵，孤清味最甘。然無一事，默默守三三。
　　採得波羅蕊，製成般若茶。湯澆清淨水，啜罷見黃芽。
　　常觀欲為苦，瓦礫變黃金。睹身如糞土，明月照瑤岑。
　　心生清爽少，語默氣神和。清靜消諸孽，無為解眾魔。《無題》如今識破戀燈蛾，愛餌迷魚戲黑波。本是一團腥穢物，塗搽摸樣巧成魔。《絕句二首》斷橋橫落淺沙邊，沙岸疏梅臥曉煙。新雨漲溪三尺水，漁翁來覓渡船錢。
　　柳著輕黃欲染衣，汀沙漠漠草菲菲。晚風吹斷寒煙碧，無數鴛鴦溪上飛。《偶成》越羅與蜀錦，被體何其華。豹胎與猩唇，適口良自佳。佳美未必得，飽暖不可賒。明通紙勝雪，樂昌墨如鴉。更招南浦石，四友相寵加。謾薰新寧香，時烹固陵茶。蕭然文字間，亦足為生涯。
　　橫笛佳人用意深，數聲高起海湖陰。梅花落盡還堪惜，留取殘英伴醉吟。《睢陽道中》：竹溪噎絕雨才通，無數深紅間淺紅。山店落英春寂寂，青旗吹盡柳花風。向來松檜喜無恙，坐久復聞南漳鐘。隱隱修廊人語絕，四山滴瀝雪鳴風。《兩絕》：志念平生早著鞭，不知江海付推遷。眼看歲月消磨盡，盛買黃牛學種田。此意翻成一笑休，園林真樂可消憂。蕭蕭白髮秋風裡，曳杖閑看水牯牛。《與滕翱員外評詩》騷雅因君話，於余敢庶幾。易教添發白，難是掩人非。趣極堪無味，理深還有機。真風今已矣，誰復苦知微。《頤庵口占》：健即觀書困即眠，飯餘香火也濕茶煙。客來莫說人間話，我是清貧無事仙。
　　
　　《無題》置居城西陰，屬斤翠行短垣。藝木老風雨，委懷謝卑喧。情隨雲岫遠，色與松菊溫。所託雖雲幽，亦足當華軒。門外車馬塵，蹴踏白日昏。誰能赤吾族，且以朱其門。尚捐千金軀，肯顧五畝園。所以向荊柴，殷勤理牆藩。我初念此老，君已行其言。俗士苦難了，相與聊心存。
　　春風距曉催林莽，裂石如雷土如雨。長年飛舸白浪中，慣見羊當虎怒。吾衰去國今幾時，絕險未省風濤危。獨倚樓柳一嘯，借問如許將何之。
　　
　　《謝吳令惠詩》聞君宰縣山水中，獄訟衰止門庭空。沛然才智收餘鋒，日以文史為從容。新詩貺我手自封，昏鄙得之猶見攻。險語突兀森戈鏦，婉辭詰曲盤蛟龍。書之堂上輝光濃，來者仰讀頭朦搿Ｗ栽稻質戮惺橈跡咫尺會合嗟無從。安得六翮鏦大野，與君慷慨論心胸。六月暑氣烈若瑁溪谷正好尋幽蹤。紗巾短發垂蓬鬆，旋搜佳句相撞椿。一飲須百琉璃鐘，薄視貴富猶飄蓬。
　　
　　《贈彭丙翁胡復初采詩》山中五色芝，正為何人飢。朱門酒肉厭，樵者實得之。攜持易鬥粟，乃以毒見疑。轉而得一售，污以肉與脂。堂堂仙上藥，為此臭腐遺。藏深有不遇，遇亦未可知。不如取自食，何以其粟為。
　　槁本為縻艸蕪，昌陽即昌蒲。黃精與鉤吻，本是根種殊。向來家生葛，棄野不可茹，采之有不辨，不如堇與荼。蒙茸適相似，一誤非所圖。世人不識察，以我為儲胥。老農八十死。何如且樵蔬。
　　已無千載事，乃且長短吟。長吟塞天地，短吟系人心。人心有不察，千載哀歌沈。士家得無用，無用奄且。何如高山高，謂在流水深。棄去復棄去，何必揚雲今。吾言本不藏，而亦不可尋。《小絕》一夜睡不著，小窗天忽明。林塘寒鳥聚，聽得最初聲。《絕句》我如秋蝶未忘情，對此寒花嘆此生。常愧老來親拄杖，看花不似蝶身輕。
　　《讀坡公次子由詩有感》每聽他鄉風雨聲，絕如老子在彭城。當年猶是人間別。況此茫茫別死生。
　　縱使重來更我心，形容未必識如今。周南留滯年年遠，並怕難存舊語音。
　　
　　《酬周開祖示長調見索詩集》辯玉當看破石詩，泥沙有寶即山輝。都廛往往無真璞，誤使人評鼠臘歸。
　　
　　《書楊舜韶詩後》吳城磊落見長身，屈指文章第幾人。歲月消磨百年後，音容間絕九泉新。慚無健筆作佳傳，空對遺編獨慘神。符也克家端的否，會須收拾寄蒼珉。
　　【鄭獬鄖溪集】
　　《偶題》寸心不著一塵飛，坐見孤雲冉冉歸。萬境去來無不可，白鷗爭得見忘機。
　　【許木非梅屋詩】
　　《謝施雲溪寄詩》折得桂花三數枝，雲溪又寄幾篇詩。詩香入在花香裡，韻似龍涎火暖時。
　　【史浩貿阝峰真隱漫錄】
　　詩《社得神字》今宵文會友，作句擅清新。始也詩言志，終焉筆有神。既無折角者，寧有面牆人。只待逢真主，艱難七月陳。
　　【王之道相山集】
　　《國清化人示寒山詩》師從天台來，示我一集詩。開編未及讀，涕淚已交頤。紛紛世間人，迷妄覺者誰。浮沉苦海中，欲出無端涯。寒山與拾得，旁觀為興悲。作詩三百篇，勸戒仍嘲嗤。覺此未覺者，當下成牟尼。此意亦良厚，奈何人罕知。師持國清缽，欲救雲堂飢。贈言亦安用，聊以報所貽。《讀韋蘇州詩，因用陪王郎中尋孔徵君韻》我才傷樸，吾道屬艱難。未遂三豪遇，那知一笑歡。湖山晨溢翠，風雨夜寒。歸棹秋無幾，游吳意未闌。《燈下讀魏彥成諸公詩，次韻呈曾子修》距春尚旬月，春信已回柳。時來芝與菌，往往出糞朽。流俗不自重，困窮變操守。貴賤等人耳，未易遽薄厚。桃李何敢輕，所報必瑤玖。一笑置勿論，旨有君子酒。
　　
　　《自題》獨居顏子巷，還自種忘憂。偶病閑辜月，因吟瘦過秋。泣多曾憶阮，貧極尚師丘。散拙兼成癖，如何稱俗流。
　　
　　《戲成》長夏軒窗倚碧岑，人間塵土莫相侵。榴花不得春風力，顏色何如桃杏深。
　　
　　《讀朱冠之詩有作》三首孔孟宗師心中的，回由評品手持衡。至剛大勇本來有，由義居仁熟處行。說到孤忠推自孝，輒拼一死肯偷生。此篇此語令人醒，夜半青燈看到明。
　　浮雲擘破月華明，怎得浮雲不再生。幾度月明雲幾擘，全無雲翳月全清。後生欲解憑誰問，先覺雖知肯盡鳴。苦硬工夫須徹底，秋雲漠漠一輪橫。多言外好中何有，有德之言春意融。惟一性天真洞澈，許多事理盡流通。句新悅耳源先涸，思苦雕肝味易窮。自古才人皆患此，就中崛強是楊雄。
　　
　　《金陵馮仲宣詩語極妙，而未之識也。因張牧之以詩寄子仁僕亦用韻》遠游平日嘆摧車舟，老矣仙廬有舊丘。對酒獨憐心尚壯，揮毫那復興如流。寄詩千里已相識，傾蓋他年敢自謀。夢想秦淮江口路，一篙春水進船頭。
　　
　　《予出留遠曾先生門牆，因侍留耕先生座間，出示有懷樓居倉使救荒之詩，僭越用韻》乾坤秀氣孕三奇，勛業人間有口碑。台近棠陰遺澤在，樓輝秋萼起人思。後先玉季金昆政，多少丹山碧水詩。世事蕩來尚膠葛，賴君一手理紛絲。
　　
　　《韓集有自撫州往南城縣，舟行見拂水薔薇之詩，南城，吾鄉也。因題八句》韓當年越七閩，舟行過此倍凝神。江邊石上知誰處，綠戰紅酣別是春。往事幾多書不記，仙源依舊地無塵。花光柳色今何恨，更有才人勝古人。
　　
　　《鹿湖袖詩見訪，次韻》：屏星照我有光華，閭巷群觀笑語嘩。閩楚幾年分月色，江湖今日不天涯。襟無俗韻真前輩，幟立詩壇老作家。別乘重來慰蕭索，李生何憚手煎茶。坡茶歌：李生好客手煎茶。
　　
　　《雜詩》陸沉翰墨場，春事忽雲莫。文字森在眼，回首不長顧。棄置在北門，以寫憂思慮。春水泱莽浮，上有桃李樹。安得酒如江，畢竟醉煙霧。《五絕》支徑雨濃草色，短牆風動筠稍黃鸝猶囀夏木，紫燕才出春巢。
　　千里煙波渺渺，四時啼鳥匆匆。堤柳日濃舊色，庭花月換新紅。
　　江柳風吹，池荷雨洗田田。吟鳥千聲夏囀，薰爐萬宇晨煙。
　　南窗木非幾淨隱，北園藤杖閑攜。在野秋風蟋蟀，界天暮雨虹霓。
　　荻縷鋁倌匣Ｂ給孤園映北窗。未能掌擎千界，會須口吸西江。
　　
　　《溥茲者，伏蒙判府宣機中大先生頒示勸士文詩，風厲五色。一鄉士子，銘心篆膂，感激思奄。溥晚進不才，備數學職。仰承獎勵之意，詎敢自默，輒忘膚淺，輳成古詩五十韻，繕寫拜獻，以謝萬分之一。儻蒙台覽，仍賜斤削，不勝幸甚》三楚蘊秀異，鄖城雄上流。衣冠世不乏，文物多中州。人材亙古推，無雙稱漢劉。郝許擅李唐，忠孝摩千秋。真人造皇宋，開國魁龍頭。宋鄭繼高躅，聲華振遐陬。父子兄弟間聯名英俊游。杞梓茂長材，蘭蓀藝芳洲。三歲科詔下，功名等閑收。漢運厄陽九，六飛偶南浮。翠鳳翔淮海，郡戌籌邊樓。儒流短衣後，吾道嗟窮愁。子詠成闕，學校廢不修。鄉黨罷裡選，它郡副旁求。中間得良牧，泮水延枚鄒。丐請復秋闈，縫掖皆來游。命鄉治論秀，取穎仍拔尤。侯邦興勸駕，鹿鳴詠呦呦。薦士僅才半，舊額未雲周。天地忽開泰，喜色傾朋儔。斯文其在茲，真儒領邦侯。教化為已任，甘棠無訟留。領齋富吟詠，文彩珊瑚鉤。手筆大燕許，道統傳旦丘。朝廷撫西師，元老將貔貅。機幕賴關決，玉帳談兵籌。歸來上方略，片言悟宸旒。天子勞小試，分符寬顧尤。下車未雲幾，五衤誇宣歌謳。曰俁曰雨，誠感通靈湫。視民若愛子，疾奸甚仇讎。利器易盤錯，鑄頑成仁柔。政成甫一載，作為慕前修。士曰得賢守，夜光非暗投。功業在此舉，誓當焚秦舟。公曰諮爾士，山川今昔侔。自古有若茲，在今寧爾休。大書訓此邦，父兄無謬悠。勉爾子弟輩，淬勵膺冥搜。毋使師帥賢，徒貽古人差。刺史秩滿去，富貴爾其謀。青紫可俯拾，胡寧甘惰偷。士皆感斯語，再拜謝綢繆。此德何以報，斯言無以酬。我有難老頌，旨酒觥其角求。燕喜多壽祉，五福歌是遒。明廷敘兀夷路騰驊騮。願公歸朝去，玉佩鳴清球。論思獻納地。雍容展嘉猷。坐令天下士，廣廈皆庇庥。
　　
　　《雜詩六首》風流李東山，磊落孔北海。身逐煙雲飛，名與日月在。彼哉世上兒，平生抱慚悔。雖雲官爵高，當以羊豕待。門前誰剝啄，雲有故人至。殷勤具雞黍，莫辭今日醉。人生若飆馳，世事等鱗次。區區百無益，杯酒差可貴。故人首肯之，愛吾言有味。
　　一飽百念休，挈席坐朝陽。陶然四肢春，興與飲酒長。夢蝶鼻聲小，捫虱衣縫光。雖非北窗下，亦足傲羲皇。
　　相如貧立壁，淵明老經丘。文字照千祀，何人與之儔。我生造化間，一萍寄洪流。收心短檠底，要陪古人游。明月如幽人，邈有出世姿。吾欲從之游，開門曳藤枝。得酒袖自舉，賞此一段奇，人生要行樂，戚戚竟何為。君看李太白，高風謝塵羈。
　　御戎如禦寇，愛民如愛子。豈不有公卿，胞弱非所倚。吾君倘擇賢，何病不可理。
　　
　　《雜詩》世俗有險易，時運有盛衰。老氏和其光，蘧瑗貴可懷。
　　細微可不慎，堤潰曰蟻隙。腠理早從事，安復勞針石。哲人睹未形，愚夫暗明白。曲突不見賓，焦爛為上客。思願獻良規，江海倘不逆。狂言雖寡善，猶有如雞跖。雞跖食不已，齊王為肥澤。《偶成》人不知春風，競看枝上紅。春風有妙理，都在綠除中。《古意》莫結蕩子心，恩情信難保。楊花縱可變，柰是浮萍草。
　　
　　《乙巳歲除日，收周茂叔虞曹武昌惠書，知已赴官零陵。丙午正月內成十詩，奉寄閬中蒲宗孟》歲除三十日，收得武昌書。一紙方寄遠，十二月中，嘗附書入永州數篇來起予。武昌遞中得新詩一軸。瀟湘流水闊，巫峽暮雲疏。不得相從去，春風正月初。
　　想到零陵日，高歌足解顏。鄉閭接營道，風物近廬山。萬石今興廢，三亭誰往還。不知零與永，二郡孰安閑。
　　三月春才過，君當始到官。朱袍爛紅日，白髮未盈冠。喜靜心長在，耽詩性最歡。應從下車始，便起作題端。
　　始被南康責，誰知睿澤寬。還為半刺史，不失古虞官。別乘今誰厚，朱幡舊最歡。遙憐春色好，並蓋縱游鞍。茂叔書言與永守陳郎中有舊。地與江淮近，鄉人慰久睽。重看班竹淚，還聽鷓鴣啼。湘水睛波還，蒼梧霽色低。不知春日靜，何似在濂溪。
　　二子君家寶，知渠神骨清。初生俱嶷嶷，學語便鏗鏗。鳳老芻鳥方秀珠圓蚌轉明。吾甥真宅相，可得不翹英。
　　山水平生好，嘗來說退居。無家歸紱冕，有子待藍輿。湓浦方營業，濂溪旋結廬。零陵官俸剩，應得更添書。茂叔濂溪有書堂。
　　八郡湖南使，盡有名。刑台本鄉舊，提刑程公，鄉丈人也漕府添門生。運使薛丈，嘗出門下。吾戚饒風力，伊人最直清。預知相見日，傾蓋便投城。
　　宗邑妖災並，無如舊歲多。乙已歲。凶霖浸宮闕，湧水注江河。秋大雨。鬼盛天為疫，夏大疫。陰強雪薦瘥。冬大雪。知君憂國甚，搔首隻吟哦。茂叔寄示詩，中有對雪寄延之之作
　　詩社久零落，所傳毛鄭余。先生守章句，後輩老磧恪４笠逅窺覷，微言尚闊疏。煩君來就索，但恨未成書。《永嘉薛師董同兄筮從友劉仁願同來丙寅孟春》。縛屋匡廬老不歸，晨雲夜月手能揮。兩山夾值春風布，一水涓回鼓瑟希。翠柏偶成庭下蔭，游禽何有夕陽暉。洗空天地銷餘滴，獨在門前多魯衣。《懷古四首，為知已魏卒元長賦，兼呈王永叔宗丞戴少望》言理不可求，吾將訊蒼蒼。草木被春華，隨風散芳香。才高未為福，名大或不祥。煌煌太史公，逸氣橫八方。瑞麟出非時，巷伯終見戕。晏嬰不可作，鮑叔遙相望。發憤著春秋，掩奪日月光。文章誠可傳，毀辱庸何傷。
　　高高黃金台，燕趙爭趨風。後來得荊卿，恩禮盡鞠躬。文夫易感激，況在窮厄中。縞衣登素車，函谷眼已空。呂政當野死，燕丹無奇功。俠骨化為鐵，血變海水紅。英憤氣不磨，今為亙天虹。
　　天地有大經，聖賢實先覺。一身萬世則，激厲為忠樸。周勃真少文，汲黯信無學。巋然社稷臣，漢脈終有托。微臣有揚雄，百拜美新作。男兒無英標，焉用讀書博。
　　嗣宗黨司馬，徒爾飠甫其槽。叔夜屹玉山，落落崑崙高。神仙之可求，此人不可招。湯武非聖人，況識卿與昭。一死繼結纓，孤竹爭清標。蕩陰一杯血，采鳳無凡毛。鴟鳶嗜腐鼠，竟絕終身交。《東陽呂英父詩，為思劉改之作也》襄陽劉子謫仙儔，揮斥塵寰卻寓游。醉眼芒羊天地窄，吟魂淒蕩鬼神愁。生來不帶封侯骨，老去徒深活國謀。旦暮風塵起河朔，未容埋沒委山丘。《竹隱先生徐侍郎詩五首，即為劉改之作也》江西詩社久淪落，晚得一人劉改之。不向嶺頭拈取去，此衣此缽付他誰。
　　謫仙昔者號無敵，侯喜中間還有聲。後五百年無繼者，得渠一句便堪聽。
　　一生能著幾兩屐，萬戶何如千首詩。竹隱在傍須徑造，醉鄉有路莫他之。
　　風吹客袂游甘露，雪打人頭入半山。無故被他林鳥覺，競傳新句落人間。
　　閉門長安十日雨，車馬不來蛙黽多。若往澹然應子是，作商聲者必君歌。《古詩》：涼生幾硯窗未糊，秋風射入如相呼。床頭吳釣作龍吼，便欲乘此等穹廬。丈夫詩膽如鬥大，摩娑笑與歌楚些。平生柔腸作鐵堅，桃盡寒燈擁襟坐。撞鐘打鼓天欲明，雅未知曉雞先驚。夜來有雨不須問，聽取窗前蕉葉聲。老僧慣閑定較可，山色朦朧半煙鎖。玉簪委地怕禁持，消息雨中彈指過。前回十日得一晴，遠山松檜如潑青。痴雲冉冉自辟易，半江滾滾金龍生。桂花畢竟終躁薄，強出嬋娟懶梳掠。正緣久不見雲生事半功倍掃蕭索。人言快意難得時，世間樂事須生悲。轉頭潑墨天地黑，依然雨腳如絲垂。山翁豈識神龍志，特地霖霪阻游意。不知金鴨香篆長，擁鼻猶可看文戲。重重疊疊添青蒼，誰謂濃翠繞叢篁。草木過濕有香意，衣籠篤褥篝籠湯。峻岩萬丈苔班駁。日固甚佳雨不惡。晴明晦冥俱可觀，芻豢有時薦藜藿。愛山之痴如愛詩，或日或雨皆足奇。君不見，若把西湖比西子，淡妝濃抹總相宜。《西爽小湖程正同作，堂西人以挹爽氣，暇日約予同登，未遂所請，寄以五十六字》。客子東南不著家，主人北裡恣豪奢。夜深常倩月移竹，春老不煩風掃花。暮雨送涼歸枕簟，夕陽留客賦煙霞。何時執手闌干外，同把功名誓鏌邪。《和》剖破藩籬作大家，一區非儉亦非奢。小園翠拂竿竿竹，別館香傳徑徑花。獨酌滿船撐皓月，歸樵半嶺拾殘霞。英雄不是耽憂戚，時利錐刀鈍鏌釒耶。《偶成》一別京華近十年，此心無日不悠然。嗅梅得句天然巧，把酒開懷地自偏。鐵硯不須兵十萬，銅盤何用客三千。功名自有風雲會，不遇風雲母自煎。《和》已覺清懷減少年，詩狂酒興獨依然。榮華有夢應難到，稟受知吾僅得偏。莫羨暮三朝得四，休論人百已能千。枕肱飲水隨吾分，不管飢寒兒女煎。《劉慶壽會於齊安，歸索詩》：放目族閭間，人歲多滿百。爭光遠游賦，一語省未得。翻迂二十年，惴惴帶城墨。爾時淮西酒，只應連舉白。所視得氣概，況復臨赤壁。相繆故在捷，長公此遺跡。試窺磯石上，猶帶秋月色。獨行州西路，空有淚頻滴。鳴然不入耳，子政來為客。不特月憐子，我負愧尤劇。大江日南風，吹筍盡成荻。極思穿六鱗，更羨師五策。如何萬里馬風，將舞宮亭汐。縣知要知原，抵掌歸故國。頹乎稷下老，若此麻中直。相輝未兩眉，欲跋已孤。長亭撫短柳，唯重三大息。懷心何處安，遇有飛南北。《小絕》解貂換美酒，半與美人醉。留半伴山翁，夜深談世事。
　　【陸像山語綠】
　　《陸子壽詩》：提孩之愛長知欽，古聖相傳只此心。大抵有基方築室，未聞無址忽成岑。留情傳注翻榛塞，著意精微轉陸沉。珍重友朋相切琢，須知至樂在於今。
　　陸子靜和云：墟墓興衰宗廟欽，斯人千古不磨心。涓流滴到滄溟水，拳石崇成太華岑。易簡工夫終久大，支離事業竟浮沉。欲知自下升高處，真偽先須辨只今。
　　
　　《偶題》鶴骨難銷負郭田，移家飛騖落霞邊。黃陳六斗庖無肉，白墮三杯杖有錢。夢裡好山元歷歷，徽邊流水自涓涓。來時曾共黃花約，客路相逢又一年。
　　
　　《偶成》：啼號交口事紛紜，掩耳含羞不忍聞。自笑年來情況惡，任渠般作癩將軍。《絕句》舜子湯孫萃一門，萬家和氣擁祥雲。卻煩北使歸時說，此事先秦所不聞。
　　鄉關杳隔萬重山，水路何如陸路難。臥聽舟師報平善，目今已過十三灘。《觀呂氏外孫祖謙詩》：昔別溪南寺，奇龐總角兒。傳聞不好弄，剩喜更能詩。經術真吾道，躬行是汝師。掖垣家法在，何以遍參為。《王仲信仲言昆季，袖詩見過，不可無語。仲信，性之子，曾宏父甥也》吳宗擇胥得羲之，令子傳家又絕奇。甥舅從來多酷似，弟兄如此信難為。誤蒙錦繡重重贈，靜聽塤一一吹。勿以窮寒便憔悴，寒如東野始工詩。《無題》：玉屏無復護歌雲，散作東風陌上塵。酒泠篆空香信遠，一簾花月夢殘春。
　　
　　《吟詩難》：從昔吟詩第一難，詩成莫做等閑看。因哦一個敲爻字，倚偏春風十二欄。
　　
　　《讀壬子以前詩》：壬子以前詩，大抵皆少作。一覽欲銷憂，萬感紛如昨。蘭萱新去叢，棠口無留萼。衰哉准與言，淚雨九河落。《謝和崇陽舊詩》：若效飛鳧客，多慚擊劍仙，閑吟五字句，近得故人編。方愧雷門鼓，俄揮草聖煙。侍郎詩思敏，百斛似泉淵。《游陶仙觀林公辨詩》：偶來殊恨酒尊空，只有青山對禿翁。細把故人詩卷諱，卻疑談笑在閩中。木落風高八月天，山荒屋老意蕭然。道人香火但灰冷，何處如今更有仙。《毛詩》：三百詩刪鱗筆前，周家積累瓞綿綿。須知正始基王化，只在關睢第一篇。《觀連江林宰詩卷，有懷趙紫芝》：小小吟哦不足雲，更憐蛙蚓漫紛紛。紫芝一去齋房後，誰憶青山空白雲。
　　
　　《南園柳色，野塘春水》南園柳色動，野塘春水生。屢游煩將吏，獨此守山城。《孫妙仲絕句》林亭長夏愛濃陰，未引茶甌一散襟。忽去卻來蜂個個，自啼還住鳥深深。
　　山家一尺瀟湘石。掃盡雲腴齒頰清。驚破午窗箕穎夢，轉為風外小松聲。《諫議宋文淵齊愈宮詞雲》禁城春水碧溶溶，洗出桃花萬片紅。葉上細看無一字，始知無女怨春風。《李西台詩》龍門雙闕湧雲煙，雪未飛花雁下前。徹底清流照車馬，分台御史過伊川。
　　
　　《鄰壁詩至惡，而終夜甚苦》：醜女不知醜，終朝事塗抹。惡鳥不知惡，徹夜鳴聒聒。有客示我詩，一讀冠纓絕。不知夜吟苦，肝肺亦車葛。嘔心良可憐，妨睡未忍喝。慎勿輕惡詩，惡詩非易得。
　　
　　《偶書》謝獲元非虎，圖看未識龍。古來除夢卜，真得幾英雄。
　　
　　《偶成》幽臥一禪榻，無人共白雲。山泉與溪水，偏遣夜深聞。《雜詩》古屋清寒雪未消，小窗睛日展芭蕉。酸甘荔子嘗春酒，更展青芽薦菊苗。
　　碧窗涼簟唯便睡，露井無塵蔭綠槐。夢入醉鄉猶病渴，轆輪聲到枕邊來。
　　相士如相馬，滅沒深天機。區區銅馬法，徒識牝與驪驪。人言當途公，惡人知其微。如何許邵語，受之不復疑。知人固不易，人亦未易知。痴妍在水鏡，鉛粉徒自欺。孰為仁義人，未假已不歸。伯樂不可作，思興曹瞞期。
　　世事如大弩，人若材官然。乘勢易發機，非時勞控弦。又如大水中，置彼萬斛船。雖有帆與檣，亦須風動天。不見周公謹，弱齡已飛騫。不見師尚父，膺揚在華顛。彼非生而材，此豈晚乃賢？磁基喻智慧，要必有待焉。嘆息狂馳子，嘗為愚者憐。
　　崑山有璞玉，外質而內美。唯其不自，故與頑石齒。和也速於售，再獻甘滅趾。在玉庸何傷，惜君兩足耳。
　　堂堂明堂柱，根節幾歲寒。使與蒲柳同，撫廈良亦難。我衣敝糸皿日袍，我飯苜蓿盤。天公方試我，劍鋏勿妄彈。
　　
　　《雜詩》：
　　鼠肝蟲臂復何辭，坎止流行亦有時。已被吳中喚傖父，卻來河朔作炎兒。
　　隆州兵騎往來衝，客路灰郊更向東。大似天教浣塵土，數程都在水聲中。
　　懸崖飛瀑駭初經，白玉雙飛擊迅霆。卻恨暑天行過速，不會赤腳踏清冷。
　　黃華北下馬陵南，佛屋燒殘有石龕。想是故鄉行欲近，粥糜渾覺水泉甘。
　　莊休通蔽不相妨，鄉社情親豈易忘。司命果能還舊觀，髑髏端合羨侯王。
　　鄉關白日照青天，徒步歸來亦可憐。袖裡新詩一千首，不愁錦繡裹山川。
　　應接紛紛又浹旬，枉教虛負杏園春。尋芳自分無閑日，載酒寧知有故人。
　　花柳得時俱作態，州原經雨更無塵。憑君莫惜尊前醉，看即青梅入座新。
　　攢頭真侶與春爭。舒開楊柳聊相映，瘦殺寒梅枉自清。粉艷低回工作態，
　　絳唇寂寞獨含情。畫圖只愛殘妝好，未信徐郎解寫生。
　　密霧輕塵細灑勻，綠雲紅雪一番新。風光爛熳供歡席，酒味清醇似主人。
　　落落湖山如有喜，欣欣魚鳥亦相親。新詩寫入奚奴錦，從此他鄉不算春。
　　百年喬木郁蒼蒼，耆老風流趙與楊。為向榆關使君道，郡中合有二賢堂。
　　楊吏部之美，皋落人閑閑，曾守此郡
　　神仙
　　官府在瀛州，何意閑閑得此留。莫笑山城小於鬥，他州誰有湧雲樓。樓，閑閑所建
　　一溝流水幾橋橫，岸上人家種柳成。來歲春風一千樹，綠煙和雨暗重城。
　　新堂縹緲接飛樓，雲錦周遭霜樹秋。若道使君無妙思，冠山移得近城頭。
　　故鄉飛鳥亦徘徊，更覓何鄉養不才。見說陽泉好春色，野夫乘興欲東來。
　　《論詩三十首》漢謠魏什久紛紜，正體無人與細論。誰是詩中疏鑿手，暫教涇渭各清渾。
　　曹劉坐嘯虎生風，四海無人角兩雄。可惜并州劉越石，不教橫槊建安中。
　　鄴下風流在晉多，壯懷猶見缺壺歌。風雲若恨張華少，溫李新聲奈爾何。
　　鐘嶸評張華詩，恨其兒女情多，風雲氣少。
　　一語天然萬古新，豪華落盡見真淳。南窗白日羲皇上，未害淵明是晉人。
　　晉之謝靈運、陶淵明，唐之白樂天、柳子厚縱橫詩筆見高情，何物能澆石鬼磊平。
　　老阮不狂誰會得，出門一笑大江橫。
　　心畫心聲總失真，文章寧復見為人。高情千古閑居賦，爭信安仁拜路塵。
　　慷慨歌謠絕不傳，穹廬一曲本天然。中州萬古英雄氣，也到陰山敕勒川。
　　沈宋橫馳翰墨場，風流初不廢齊梁。論功若准平吳例，合著黃金鑄子昂。
　　鬥靡誇多費覽觀，陸文猶恨冗於潘。心聲只要傳心了，布轂瀾翻可是難。陸蕪而潘靜。語見《世說》
　　排比鋪張特一途，藩籬如此亦區區。少陵自有連城璧，爭奈微之識石武。事見元稹《子美墓誌》
　　眼處心生句自神，暗中模索總非真畫。書圖臨出秦川景，親到長安有幾人。
　　望帝春心托杜鵑，佳人錦瑟怨華年。詩家總愛西崑好。獨恨無人作鄭箋。
　　萬古文章有坦途，縱橫誰似玉川盧。真書不入今人眼，兒輩從教鬼畫符。
　　出處殊途聽所安，山林何得賤衣冠。華歆一擲金隨重，大是渠儂被眼謾。
　　筆底銀河落九天，何曾憔悴飯山前。世間東抹西塗手，枉著書生待魯連。
　　切切秋蟲萬古情，燈前山鬼淚縱橫。鑒湖春好無人賦，岸夾桃花錦浪生。
　　切響浮聲發巧深，研磨雖苦果何心。浪翁水樂無宮徵，自是雲山韶音。
　　水樂，次山事。又其《矣欠乃曲》云：停橈靜聽曲中意，好是雲山韶音。
　　東野窮愁死不休，高天厚地一詩囚。江山萬古湖陽筆，合在元龍百尺樓。
　　萬古幽人在澗阿，百年孤憤竟如何。無人說與天隨子，春草輸嬴校幾多。
　　天隨子詩：無多藥草在南榮，合有新苗次第生。稚子不知名品上，恐隨春草鬥輸贏。
　　謝客風容映古今，發源誰似柳州深。朱弦一拂遺音在。卻是當年寂寞心。
　　窘步相仍死不前，唱酬無復見前賢。縱橫正有凌雲筆，俯仰隨人亦可憐。
　　奇外無奇更出奇，一波才動萬波隨。只知詩到蘇黃盡，滄海橫流卻是誰。
　　曲學虛荒小說欺，俳諧怒罵豈詩宜。今人合笑古人拙，除卻雅言都不知。
　　有情芍藥含春淚，無力薔薇臥晚枝。拈出退之山石句，始知渠是女郎詩。
　　亂後玄都失故基，看花詩在只堪悲。
　　劉郎也是人間客，枉向春風怨兔葵。
　　金入洪爐不厭頻，精真那計受纖塵。蘇門果有忠臣在，肯放坡詩百態新。
　　百年才覺古風回，元佑諸人次第來。諱學金陵猶有說，竟將何罪廢歐梅。
　　古雅難將子美親，精純全失義山真。論詩寧下涪翁拜，未作江西社裡人。池塘春草謝家春，萬古千秋五字新。傳語閉門陳正字，可憐無補費精神。撼樹蚍蜉自覺狂，書生技癢愛論量。老來留得詩千首，卻被何人校短長。《論詩三首》：坎井鳴蛙自一天，江山放眼更超然。情知春草池塘句，不到柴煙糞火邊。
　　詩腸搜苦白頭生，故紙塵昏枉乞靈。不信驪珠不難得，試看金翅擘滄溟。
　　暈碧裁紅點綴勻。
　　一回拈出一回新。鴛鴦繡了從教看，莫把金針度與人。《雜著二十首》稟氣所諧，衣食固無端。所業在農桑，甘以辭華軒。田家豈不苦，歲功聊可觀。帶月荷鋤歸，裴回丘隴間。曖曖遠人村，紛紛飛鳥還。養真衡茅下，庶無異患干。遙謝荷條艸翁，躬耕非所嘆。
　　守拙歸田園，淹留自無成。長吟掩柴門，遂與塵事冥。素月出東嶺，夜景湛虛明。揮杯勸孤影，杯盡壺自傾。遙遙望白雲，千載有深情。
　　榮叟老帶索，原生納決屨。邈哉此前修，久而道彌著。人生少至百，每每多憂慮。量力守故轍，餘榮何足顧。棲遲固多娛，幾人得其趣。
　　桃李羅堂前，霜露榮悴之。咄咄俗中惡，人道每如茲。冬嶺秀孤松，卓然見高枝。提壺拊寒柯，懷此貞秀姿。願留就君住，終身與世辭。世短意恆多，時駛不可追。感彼柏下人，泫然沾我衣。運生會歸盡，彼此更共之。理也可奈何，一觴聊可揮。酒中有深味，情隨萬化遺。西南望昆虛，靈人待冉池。我無騰化術，帝鄉不可期。且杯今朝樂，千載非所知。
　　燒殘芻狗不能神，一色貂裘繡帽新。可個路傍官堠子，經年端坐看行人。
　　萬期流轉不須臾，物物觀來定有無。玉席紙衣仝一盡，枉將白骨計榮枯。
　　鳧短何如鶴有餘，非魚誰謂子知魚。一枝莫作鷦鷯看，水擊三千不羨渠。
　　太虛空裡一游塵，造物雖工未易貧。臧獲古來多鼎食，可能夷叔是飢人。
　　青蓋朝來帝座新，豈知衛是忠臣。洛陽荊棘千年後，愁絕銅陌上人。
　　六國孱王走下風，神人鞭血海波紅。無端一片雲亭石，殺盡蒼生有底功。天下河源地下流，黃金浮世等閑休。埋愁不著重泉底，盡向人間種白頭。
　　泗水龍歸海縣空，朱三王八竟言功。圍棋局上豬奴戲，可是乾坤鬥兩雄。
　　昨日東周今日秦，咸陽煙火洛陽塵。百年蟻穴蜂衙裡，笑殺崑崙頂上人。
　　半紙虛名百戰身，轉頭高塚臥麒麟。山間曾見漁樵說，辛苦凌煙閣上人。
　　白髮劉郎老更痴，人間那有後天期。茂陵石馬專相對。種下蟠桃屬阿誰。
　　白髮中官解道詩，殷勤仍為惜花枝。雪香亭上清明宴，記得君王去歲時。
　　六朝瓊樹掌中春，回首胡妝一面新。生羨石家金谷裡，千年獨有墜樓人。
　　燕語鶯啼百囀新，長廊寂寂不逢人。東君去作誰家客，花柳無情各自春。
　　老優慣著沐猴冠，卻笑傍人被眼謾。造物若留殘喘在，我儂試舞你儂看。《放言》：韓非死孤憤，虞卿著窮愁。長沙一湘纍，效島兩詩囚。人生定能幾，肺肝日相仇。井蛙奚足論。衤軍虱良足羞。正有一朝樂，不償百年憂。古來帝王師，或從赤松游。大笑人間世，起滅真浮漚。曾是萬戶封，不博一掉頭。有來且當避，未至吾何求。悠悠復悠悠，大川日東流。紅顏不暇惜，素髮忽已稠。我欲升嵩高，揮杯勸浮丘。因之兩黃鵠，浩蕩觀齊州。《古意二首》七歲入小學，十五學時文。二十學業成，隨計入咸秦。秦中多貴游。幾與書生親。年年抱關吏，空笑西來頻。在昔學語初，父兄已卜鄰。跛鱉不量力，強欲緣青雲。四十有牧豕，五十有負薪。寂寥抱玉獻，賤薄倡優陳。青衫亦區區，何時畫麒麟。遇合僅一二，寒飢幾何人。誰留章甫冠，萬古徒悲辛。
　　桃李弄嬌嬈，梨花澹豐容。盈盈兩無語，角戢角戢爭春風。春風何許來，草木誰青紅。天公亦老矣，何意誇兒童。昨朝花正開，今朝花已空。川流不肯駐，並與繁華東。楠千歲姿，骯髒空谷中。陽和不擇地，亦復難為功。本無兒女心，安用尤天公。《存歿》：行間楊趙提衡早，老去辛劉入夢頻。案上酒杯聊自慰，袖中詩卷欲誰親。兩都秋色皆喬木，一代名家不數人。汲塚遺編要完補。可能虛負百年身。《追錄舊詩二首》短褐單衣長路塵，十年回首一呻吟。孤居無著竟安往，宿債未償今更新。相馬自甘齊客瘦，食鮭誰顧庾郎貧。聞君話我才名在，不道儒冠已誤身。
　　潦倒聊為隴畝民，一犁分得雨聲春。功名何物堪人老，天地無心維我貧。穎上雲煙隨處好，洛陽桃李幾番新。悠悠世事休相問，牟麥今年晚得辛。《答俊書記學詩》詩為禪客添花錦，禪是詩家切玉刀。心地待渠明白了，百篇吾不惜眉毛。《自題》二首共笑詩人太瘦生，誰從慘淡得經營。千秋萬古嘉慕醯只許蘇娘獨得成。
　　千首新詩百首文，藜羹不糝日欣欣。鏡中自照心語口，後世何須揚子雲。《無題》二首七十鴛鴦五十弦，酒薰花柳動春煙。人間只道黃金貴，不問天公買少年。
　　春風也解惜多才，嫁與桃花不用媒。死恨天台老劉阮，人間何戀卻歸來。
　　
　　《謾成》三首蓬池舊草綠茸茸，愛酒清談隱者風。縱似步兵成底事，嘯台依舊夕陽中。
　　心若金蘭過耳餘，春來還共客東都。幾時卻泛清河水，已約荊溪共卜居。
　　太白仙人白玉篇，逸才清思兩難全。如今貂尾容相續，只恐巴吟不足傳。
　　
　　《雜詩》楚和寶荊石，自信終不疑。三獻兩刖足，千載為之悲。淮陰垂釣時，一飯不救飢。帶劍過都市，見笑屠中兒。不遇蕭相國，漢家幾失之。
　　宋人資章甫，適越以求售。斷發文其身，遍國無與貿。以直尚齟齬，枉道猶難就。紛紛世之人，轍覆方馳驟。《絕句》吉州城頭畫角鳴，吹轉南斗六大星。將軍營門上歸馬，折柳青青長短亭。
