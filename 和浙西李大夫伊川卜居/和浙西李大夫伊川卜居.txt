早入八元數，嘗承三接恩。
飛鳴天上路，鎮壓海西門。
清望寰中許，高情物外存。
時來誠不讓，歸去每形言。
洛下思招隱，江幹厭作藩。
按經修道具，依樣買山村。
開鑿隨人化，幽陰為律暄。
遠移難得樹，立變舊荒園。
絕塞通潛徑，平泉占上原。
煙霞遙在想，簿領益為繁。
丹禁虛東合，蒼生望北轅。
徒令雙白鶴，五裏自翩翻。
