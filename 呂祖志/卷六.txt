人命急如線，上下來往速如箭。認得是元神，子後午前須至煉。隨意出，隨意入，天地三才人得一。既得一，勿遺失，失了永求無一物。堪嘆荒郊塚墓中，自古滅亡不知屈。一本無後兩句。
煙花爛慢，人事悠悠。得之者一氣含元，失之者三泉昧景。至藥龍居虎位，虎據龍宮。當龍虎混合之時，認恍惚杳冥之路。大電霹而神莫為，迅雷烈而神莫知。去彼取此兮一本去彼繁華取此真實，用資久視之功，即是遷神之妙。
先住其子，後覓其母。率首為宗，擒和正取。水伏其火，龍引其虎。得自兩眉，始應玄牝。雷驚電杳，無非黃蓋之家〈一作「中」。〉。金液瓊漿，盡屬丹池之寶。老子之術，盡於斯矣。嗟夫，金玉滿堂，莫之能守也。
這箇道，非常道。性命根，生死竅。說著醜，行著妙。人人憎，個個吠。大關鍵，在顛倒。莫厭穢，莫計較。得他來，立見效。地天泰，烏朕兆。口對口，竅對竅。吞入腹，自知道。藥苗新，先天兆。審眉間，行逆道。澤質物，自繼紹。二者余，方絕妙。要行持，令人叫。氣要堅，神莫耗。若不行，空老耄。認得真，老還少。不知音，莫語告。些兒法，合大道。精氣神，不老藥〈讀作「要」。〉。靜裡全，明中報。乘鳳鸞，聽天韶。
養氣忘言守，降心為不為。動靜知宗祖，無事更尋誰。真常須應物，應物要不迷。不迷性自住，性住氣自回。氣回丹自結，壺中配坎離。陰陽生返復，普化一聲雷。白雲朝頂上，甘露灑須彌。自飲長生酒，逍遙誰得知。坐聽無絃曲，明通造化機。都來二十句，端的上天梯。
鉛汞鼎中居，煉成無價珠。都來兩個字，了卻萬家書。用鉛不用鉛，非鉛汞不歸。會盜鉛裹黑，定死石中硃。大藥良無頭，金丹釜無耳。不須用別藥，鉛汞自相制。相製作夫妻，自然得相契。百日火符功，鼎中有天地。一載成大丹，功能方出世。用鉛者無數，貴鉛者有幾。
一毫之善，與人方便。一毫之惡，勸君莫作。衣食隨緣，自然快樂。等是甚命，問什麼卜。欺人是禍，饒人是福。天眼昭昭，報應甚速。諦聽吾言，神欽鬼伏。
落魄且落魄，夜宿鄉村朝遊城廓。閑來無事骯青山，困來街市貨丹藥。賣得錢不籌度，沽美酒自斟酌。醉後吟哦動鬼神，任意日頭向西落。
春暖群花半開，逍遙石上徘徊。獨攜玉律丹訣，閑踏青莎碧苔。古洞眠來九載，流霞飲幾千盃。逢人莫話他事，吠指白雲去來。
唐朝進士，今日神仙。足躡紫霧，卻返洞天。月朗風清，一聲鐵笛。均山回首，四海無跡。
莫道神仙無學處，古今多少上昇人。
縱橫天際為閑客，時遇季秋重陽節。陰雲一布褊長空，膏澤連綿滋萬物。因雨泥滑門不出，忽聞鄰舍語丹術。試問鄰公可相傳，一言許肯更無難。數篇奇怪文入手，一夜挑燈讀不了。曉來日早纔看畢，不覺自醉如恍惚。恍惚之中見有物，狀如日輪明突帆。自言便是丹砂精，宜向鼎中烹凡質。凡質本來不化真，化真須得真中物。不用鉍不用汞，還丹須向爐中種。玄中之玄號真鉍，及至用鉍還不用。或名龍或名虎，或號嬰兒並詫女。丹砂一粒名千般，一中有一為丹母。火莫燃水莫凍，修之煉之須珍重。直待虎嘯折顛峰，驪龍奪得玄珠弄。龍吞玄寶忽昇飛，飛龍被我捉來騎。一翕上朝歸碧落，碧落廣闊無東西。無曉無夜無年月，無寒無暑無四時。自從修到無為地，始覺奇之又怪之。
漢終唐國飄蓬客，所以敲爻不可測。
縱橫逆順沒遮欄，靜則無為動是色。
也飲酒，也食肉，守定胭花斷淫慾。
行禪唱詠胭粉詞，持戒酒肉常充腹。
色是藥，酒是祿，酒色之中無拘束。
只因花酒悟長生，飲酒帶花神鬼哭。
不破戒，不犯淫，破戒真如性即沉，
犯淫壞失長生寶，得者須由道力人，
道力人，真散漢，酒是良朋花是伴。
花街柳巷覓真人，真人只在花街飯。
摘花戴飲長生酒，景禮無為道自昌。
一任群迷多吠怪，仙花仙酒是仙鄉。
到此鄉，非常客，詫女嬰兒生喜樂。
洞中常採四時花，花花結就長生藥。
長生藥，採花心，花藥層層艷麗春。
時人不達花中理，一訣天機直萬金。
謝天地，感虛空，得遇仙師是祖宗。
附耳低言玄妙旨，提上蓬萊第一峰。
第一峰，是仙物，惟產金花生恍惚。
口口相傳不記文，煩得靈根堅髓骨。
堅髓骨，煉靈根，片片桃花洞裹春。
七七白虎雙雙養，八八青龍總一斤。
真父母，送元宮，木母金公性本溫。
十二官中蟾魄現，時時地魄降天魂。
鉛初就，汞初生，玉爐金鼎未經烹。
一夫一婦同天地，一男一女合乾坤。
庚要生，甲要生，生甲生庚道始萌。
拔取天根並地髓，白雪黃芽自長成。
鉛亦生，汞亦生，生汞生鉛一處烹。
烹煉不是精和液，天地乾坤日月精。
黃婆匹配得團圓，時刻無差口付傳。
八卦二元全藉汞，五行四象豈離鉛。
鉛生汞，汞生鉛，奪得乾坤造化權。
杳杳冥冥生恍惚，恍恍惚惚結成團。
性須空，意要專，莫遣猿猴取次攀。
花露初開切忌觸，鎖居土釜勿抽添。
玉爐中，文火爍，十二時中惟守一。
此時黃道會陰陽，三性元宮無漏泄。
氣若行，真火煉，莫使玄珠離寶殿。
加添火候切防危，初九潛龍不可煉。
消息火，刀圭變，大地黃芽都長遍。
五行數內一陽生，二十四氣排珠宴。
火足數，藥方成，便有龍吟虎嘯聲。
三鉛只得一鉛就，金果仙芽未現形。
再安爐，重立鼎，跨虎乘龍離凡境。
日精才現月華凝，二八相交在壬丙。
龍汞結，虎鉛成，咫尺蓬萊柢一程。
坤鉛乾汞金丹祖，龍鉛虎汞最通靈。
達此理，道方成，三萬神龍護水晶。
守時定日明符刻，專心惟在意虔誠。
黑鉛過，採清真，一陣交鋒定太平。
三車搬運珍珠寶，送歸寶藏自通靈。
天神祐，地祇迎，混合乾坤日月精。
虎嘯一聲龍出窟，鸞飛鳳舞出金城。
硃砂配，水銀停，一派紅霞列太清。
鉛池迸出金光現，汞火流珠入帝京。
龍虎媾，外持盈，走聖飛靈在寶瓶。
一時辰內金丹就，上朝金闕紫雲生。
仙桃熟，摘取餌，萬化來朝天地喜。
齋戒等候一陽生，便進周天參同理。
參同理，煉金丹，水火薰蒸透問關。
養胎二月神丹結，男子懷胎豈等閑。
內丹成，外丹就，內外相接和諧偶。
結成一塊紫金丸，變化飛騰天地久。
丹入腹，非尋常，陰行剝盡化純陽。
飛昇羽化三清客，名遂功成達上蒼。
三清客，駕譎舉，跨鳳騰霄入太虛。
似此逍遙多快樂，遨遊三界最清奇。
太虛之上修真士，朗朗圓成一物無。
一物無，惟顯道，五方透出真人貌。
仙童仙女彩雲迎，五明宮內傳真誥。
傳真誥，話幽情，只是真鉛煉汞精。
聲聞緣覺冰消散，外道修羅縮項驚。
點枯骨，立成形，信道天梯似掌平。
九祖先靈得超脫，誰羨繁華貴與榮。
尋烈士，覓賢才，同安爐鼎化凡胎。
若是怪財井惜寶，千萬神仙不肯來。
修真士，不妄說，妄說一句天公折。
萬劫塵沙道不成，七竅眼睛皆迸血。
貧窮子，發誓切，待把凡流盡提接。
同赴蓬萊仙會中，凡景煎熬無了歇。
塵世短，更思量，洞裹乾坤日月長。
堅志苦心三二載，百千萬劫壽彌疆。
達聖道，顯真常，虎兕刀兵更不傷。
水火蛟龍無損害，拍手天宮吠一場。
這些功，真奇妙，分付與人誰肯要。
愚徒死戀色和財，所以神仙不肯召。
真至道，不擇人，豈論高低富與貧。
且饒帝子共王孫，須去繁華銼銳分。
瞋不除，態不改，墮入輸迴生死海。
堆金積玉滿山川，神仙冷吠應不彩。
名非貴，道極尊，聖聖賢賢顯子孫。
腰金跨玉騎驕馬，瞥見如洞隙裹塵。
隙裹塵，石中火，何在留心為久計。
苦苦煎熬喚不回，奪利爭名如鼎沸。
如鼎沸，永沈淪，失道迷真業所根。
有人平卻心頭棘，便把天機說與君。
命要傳，性要悟，入聖超凡由汝做。
三清路上少人行，畜類門前爭入去。
報賢良，休慕顧，性命機關堪守護。
若還缺一不芳菲，執著波查應失路。
只修性，不修命，此是修行第一病。
只修祖性不修丹，萬劫陰靈難入聖。
達命宗，迷祖性，恰似鑑容無寶鏡。
壽同天地一愚夫，權物家財無主柄。
性命雙修玄又玄，海底洪波駕法船。
生擒活捉蛟龍首，始知匠手不虛傳。
求之不見，來即不見。不見不見，君之素麵。火裹曾飛，水中亦見。道路非遙，身心不戀，又不知有返陰之龜，回陽之鷹。遇即遇其人，達即達其神。一萬二千甲子，這一壺流霞長春。流霞流霞，本性一家。饑餐日精，渴飲月華。將甲子丁丑之歲，與君庾破東門之大菰。
三清宮殿隱崑顛，日月光浮起紫煙。池沼泓泓翻玉液，樓臺疊疊運靈泉。青龍乘火鉍為汞，白虎騰波汞作鉍。欲得坎男求匹偶，須憑離女結因緣。黃婆設盡千般計，金鼎開成一朵蓮。列女擎烏當左畔，將軍戴兔鎮西邊。黑龜卻伏紅爐下，朱雀還柄華閣前。然後澄神窺見影，三周功就駕雲耕。
我有一腹空谷虛，言之道有又還無。言之無兮不可捨，言之有兮不可居。谷兮谷兮太玄妙，神兮神兮真大道。保之守之不死名，修之煉之仙人號。神得一以靈，谷得一以盈。若人能守一，只此是長生。長生本不遠，離身還不見。煉之功若成，自然凡骨變。穀神不死玄牝門，出入綿綿道若存，修煉還須夜半子，河車搬載上崑崙。龍又吟虎又嘯，風雲際會黃婆叫。火中姥女正含嬌，回觀水底嬰兒俏。嬰兒姥女見黃婆，兒女相逢兩意和。金殿玉堂門十二，金翁木母正來過。重門過後牢關鎖，點檢鬥牛先下火。進火消陰始一陽，千歲仙桃初結果。曲江東岸金烏飛，西岸清宮玉兔輝。烏兔走歸峰頂上，爐中詫女脫青衣。脫卻青衣露素體。嬰兒領入重幃裹。十月情濃產一男，說道長生永不死。勸君煉勸君修，穀神不死此中求。此中悟取玄微處，與君白日登〈一作「到」。〉瀛洲。
𡏟頭逐隨雨破，柢是未曾經水火。若經水火燒成磚，留向世問住萬年。稜角堅完不復壞，扣之聲韻堪磨鐫。凡水火尚成功，堅完『萬物誰能同。修行路上多少人，窮年煉養費精神。不道未曾經水火，無常一旦臨君身。既不悟終不悔，死了猶來借精髓。主持正念大艱辛，一失人身為異類。君不見洛陽富鄭公，說與金丹如盲聾。執迷不悟修真理，焉知潛合造化功。又不見九江張尚書，服藥失明神氣枯。不知還丹本無質，反餌金石何太愚。又不見三衢趙樞密，參禪作鬼終不識。修完外體在何邊，辯捷語言終不實。墦頭逐隨雨破，便似修行這幾箇。大丈夫超覺性，了盡空門不為證。伏羲傳道至於今，窮理盡性至於命。了命如何是本元，先認坎離並四正。坎離卻即是真常家。見者超凡須入聖。坎是虎離是龍，二體本來同一宮。龍吞虎啗居其中，離合浮沉初復終。剝而復否而泰，進退往來定交會。弦而望明而晦，消長盈虛相匹配。神仙深入水晶官，時飲醞酬清更濃。餌之千日功便成，金肋玉骨身已輕。此箇景象惟自身，上昇早得朝三清。三清聖位我亦有，本來只奪乾坤精。飲凡酒食羶腥，補養元和中更盈。自融結轉光明，變作珍珠飛玉京，須臾六年腸不餒，血化白膏體難毀。不食方為真絕糧，真氣薰蒸肢體強。既不食超百億，口鼻都無凡喘息，真人以踵凡以喉，從此真凡兩邊立。到此遂成無漏身，胎息丹田湧真火。老氏自此號嬰兒，火候九年都經過。留形住世不知春，忽爾天門頂中破。真人出現大神通，從此天仙可相賀。聖賢三教不異門，昧者勞心休憊麼。有識自愛生，有形終不滅。嘆愚人空駕說，愚人流蕩無則休，落趣循環幾時徹。學人學人細尋覓，且須研究古金碧。金碧參同不計年，妙中妙兮玄中玄。
二秀才，二秀才兮非秀才，非秀才兮是仙才。中華國裹親遭遇，仰面觀天笑眼開〈一作「回」。〉。鶴形兮龜骨，龍昤兮虎顏。我有至言相勸勉，願君兮勿猜勿猜。但煦日吹風，嚥雨呵雷，火寄冥宮，水濟丹臺。金木交而土歸位，鉍汞分而露胎。赤血換而白乳流，透光竅兮動百骸。然然卷，然然舒，一及哀哈哈，孩兒喘而不死。腹空虛兮長齋，酬名利兮狂歌醉舞，酬富貴兮麻機莎鞋，甲子問時休記。看桑因變作黃埃，青山白雲好居住，勸君歸去來兮歸去來。
玉走金飛兩曜忙，始聞花發又秋霜。徒誇錢壽千來歲，也似雲中一電光。一電光何太疾，百年都來三萬日。其問寒暑互煎熬，不覺童顏暗中失。縱有兒孫滿眼前，卻成恩愛轉牽纏。及乎精竭身枯朽，誰解教伊暫駐顏。延年之道既無計，不免將身歸逝水。但看古往聖賢人，幾箇解留身在世。身在世也有方，只為時人誤度量。競向山中尋草藥，伏鉍制汞點丹陽。點丹陽事迥別，須向坎中求赤血，取來離位制陰精，配合調和有時節。時節正用媒人，金翁姥女結親姻。金翁偏愛騎白虎，姥女常駕赤龍身。虎來靜坐秋江裹，龍向潭中奮身起。兩獸相逢戰一場，波浪奔騰如鼎沸。黃婆丁老助威靈，撼動乾坤之神鬼。須臾戰罷雲氣收，種箇玄珠在泥底。從此根芽漸長成，隨時灌溉抱真精。十月脫胎吞入口，忽覺凡身已有靈。此箇事世問稀，不是等閑人得知。宿世若無仙骨分，容易如何得遇之。金液丹宜便煉，大都光景急如箭。要取魚須結荃，何不收心煉取鉍。莫教燭被風吹滅，六道輸迴難傯天。近來世上人多詐，盡著布衣稱道者。問他金木是何般，噤口不言如害啞。卻雲服氣與休糧，別有門庭道路長。豈不見陰君破迷歌裹說，太乙含耳法最強。莫怪言詞太狂劣，只為時人難鑒別。惟君心與我心同，方敢傾心與君說。
吾有玄中極玄語，周遊八極無處雲餅飄泛到凝陽，一見君兮在玄知君本是孤雲客，擬話希夷生恍無為大道本根源。要君親見求真其中有一分三五，本自無名號丹寒泉瀝瀝氣綿綿，上透崑崙還紫浮沉升降入中宮，四象五行齊見驅青龍擒白虎，起祥風兮下甘露，鉛凝真汞結丹砂，一派火輪真為主。既修真須堅確，能轉乾坤泛海岳。運行天地莫能知，變化鬼神應不覺。千朝鍊就紫金身，乃至全神歸返樸。黃秀才黃秀才，既修真須且早，人問萬事何時了。貪名貪利愛金多，為他財色身衰老。我今勸子心悲切，君自思兮生猛烈。莫教大限到身來，又是隨流入生滅。留此片言，用表其意。它日相逢，必與汝央。莫退初心，善愛善愛。
閉目藏真神思凝，杳冥中裹見吾宗。無邊半，迥朦朧，玄景觀來覺盡空。
大道從來屬自然，空堂寂坐守機關。三田寶。鎮長存，赤帝分明坐廣寒。
日月交加曉夜奔，崑崙頂上定乾坤。真鏡裹，實堪論，諼諼紅霞曉寂問。
恍惚擒來得自然，偷他造化在其神鼎內，火烹煎，盡歷陰陽結成丹。
卯酉門中作用時，赤龍時蘸玉清雲薄薄，雨微微，看取妖容露雪肌。
子午常飧日月精，玄關門戶啟還長如此過平生，且把陰陽仔細烹。
會合都從戊己家，金鉍水汞莫須只此物結丹砂，反覆陰陽色轉華。
位立三才屬五行，陰陽合處便相龍飛踴，虎狂獰，吐箇神珠各戰爭。
四象分明八卦周，。交會處，更嬌羞，乾坤男女論綢轉覺情深玉體柔。
運本還元於此尋，周流金鼎虎龍吟。身不老，俗難侵，貌返童顏骨變金。
還返初成立變童，瑞蓮開處色輝紅。金鼎內，迥朦朧，換骨添筋處處通。
那箇仙經述此方，參同大易顯陰陽。須窮取，莫顛狂，會者名高道自昌。
九轉功成盡數乾，開爐撥鼎見金丹。飧餌了，別塵寰，足躡青雲突上天。
舉世人生何所依，不求自己更求誰。絕嗜慾，斷貪癡，莫把神明暗裹欺。
學道初從此處脩，斷除貪愛別嬌柔。長守靜，處深幽，服氣飧霞飽即休。
貪責貪榮逐利名，追遊醉後戀懼情。年不求，代君驚，一報身終那裹生。
萬劫千生得個人，須知先世種來因。速覺悟，出迷津，莫使輪回受苦辛。
閉目尋真真自歸，玄珠一顆出輝輝。終日骯，莫拋離，兔使閻王遣使追。
淮南法，淮南法，秋石最堪誇。位應乾坤白露飾，象移寅卯載河車，子午結朝霞。
王陽術，王陽術，得秘是黃芽。萬藥初生將此類，黃鍾應律始歸家，十月定君誇。
黃帝衛，黃帝術，玄妙美金花。玉液初凝紅粉見，乾坤覆載暗交加，龍虎變成砂。
長生術，長生術，玄要補泥丸。彭祖得之年八百，世人因此轉傷殘，誰是識陰丹。
陰丹訣，陰丹訣，三五合玄圖。二八應機堪採運，玉瓊回首兔榮枯，顏貌勝凡妹。
長生術，長生術，初九秘潛龍。慎勿從高宜作客，丹田流注氣交通，耆老反嬰童。
脩身客，脩身客，莫誤入迷津。氣衛金丹傳在世，象天象地象人身，不用問東鄰。
還丹訣，還丹訣，九九最幽玄。三牲本同一體內，要燒靈藥切尋鉛，尋得是神仙。
長生藥，長生藥，不用問他人。八卦九宮看掌上，五行四象在人身，明了自通神。
學道客，學道客，脩養莫遲遲。光景斯須如夢裹，還丹粟粒變金姿，死去莫回歸。
治生客，治生客，審細察微言。百歲夢中看即過，勸君脩煉保尊年，不久是神仙。
昨日南京，今朝天岳，獎焉忽焉。指洞庭為酒，渴時浩飲。君山作枕，醉後高眠。談笑自如，往來無礙，半是風狂半是仙。隨身在，有一襟風月，雨袖雲煙。人問放浪多年，又排辦東華第二筵。把珊瑚砍倒，栽吾琪樹。天河放淺，種我金蓮。槌碎玉京，賜翻蓬島。稽首虛皇王案前，無難事。信功成八百，行滿三千。〈其一〉
火宅牽纏，夜去明來，早晚無休，奈今日不知明日事。波波劫劫，有甚來由，人世風燈，草頭珠露，我見傷心眼淚流。不堅久，似石中迸火，水上浮嘔。休休，聞早回頭，把往日風流一筆勾。但麓衣淡飯，隨緣度日，任人笑我，我又何求。限到頭來不論貧富，著甚千忙日夜憂。勸年少把家緣棄了，海上來遊。〈其二〉
詩曲文章，任汝空留，數千萬篇，奈日推一日，月推一月。今年不了，又待來年。有限光陰，無涯火院，只恐蹉跎老卻賢。貪癡漢，望成家學道，兩事雙全。凡夫只戀塵緣，又誰信壺中有天。這道本無情，不親富貴，不疏貧賤，只要心堅。不在勞神，不須苦行，息慮忘機合自然。長生事，待明公放下，方可相傳。〈其三〉
七返還丹，在人先須煉已待時。正一陽初動中宵漏永，溫溫鉛鼎，光透簫幃。造化爭馳，虎龍交媾，進火功夫猶鬬危。猶闕危元作牛斗危，玉蟾訣亦云妙在尾箕牛斗，女正為一陽初動之位，今或作猶聞危恐非是。曲江上，看月華瑩諍，有箇烏飛。
當時自飲刀圭，文誰信無中養就兒，辯水源清濁，木金間隔。不因師指，此事難知。道要玄微，天機深遠，下手速脩猶太遲。蓬萊路，待三千行滿，獨步雲歸。〈其四〉
稽首鍾離，群真領袖。道天地先，身天地後。顛倒乾坤，縱橫宇宙。唐朝呂仙，秘訣親授。咦！蓬壺碧落幾遨遊，萬古豐神常似舊。何處去，浪苑瀛洲風細細。何處來，胡麻飯罷下天臺。咄！自從二祖談玄後，海上金蓮萬朵開。
心空道亦空，風靜林還。捲盡浮雲，月自明中，有山河影。　供養及脩行，舊話成重省，豆爆生蓮火裹時，痛撥寒灰冷。　——〈右〈卜筭之〉〉
坎離坤兌逢子午，須認取自家根祖。地雷震動山頭雨，雨要洗濯黃芽出土。　捉得金精牢閉錮，煉甲庚要生龍虎。待他問汝甚人傳，但說道先生姓呂。〈向有一太守好道，令妓者唱道情詞曲，妓無以應命，遂迎方士求之。忽有道人過門，索酒題詞於壁而去。次日妓佐公筵以此歌之，太守驚問，欲求道人，竟失其蹤，方知其為呂公也。妓亦因此脫籍。〉　——〈右〈步蟾宮〉〉
大道淵源，高真隱秘，風流豈可知聞。先天一氣，清濁自然分，不識坎離顛倒，誰能辯金木浮沉。幽微處，無中產有，澗畔虎龍吟。　壺中真造化，天精地髓，陰魄陽魂。運周天水火燮理寒溫，十月脫胎丹就，除此外皆是傍門。君知否，塵寰走褊。端的少知音。　——〈右〈滿庭芳〉〉
仙風道骨，顛倒運乾坤。平分時節，金木相交坎離位。一粒刀圭凝結，水虎潛形，火龍伏體，萬丈毫光烈，仙花朵秀，聖男靈女扳折。　霄漢此夜中秋，銀蟾離海，浪捲千層雪。此是天關地軸，誰解推窮圓缺。片餉功夫，霎時丹聚，到此憑何訣。倚天長嘯，洞中無限風月。　——〈右〈酹江月〉〉
目前咫尺長生路，多少愚人不悟。愛河浪闊，洪波風緊，丹船難渡，略聽仙師語，到彼岸只消一句。煉金丹換了凡胎濁骨，免輸迴三塗苦。
萬事橙心定意，聚真陽都歸一處，分明認得靈光真趣，本來面目。此箇幽微理，莫容易等閑分付。知蓬萊自有神仙伴侶，同攜手，朝天去。　——〈右〈水龍吟〉〉
我有屋三椽，住在靈源，無遮四壁任蕭然。萬象森蘿為斗拱，瓦蓋青天，無漏得多年，結就因緣，脩成功行滿三千。降得火龍伏得虎，陸地神仙。　——〈右〈浪淘沙〉〉
天不高，地不大，惟有真心，物物俱含下。不用之全體在，用即拈來，萬象周沙界。　虛無中，塵色內，盡是還丹，歷歷堪收採。這箇鼎爐解不解，養就靈烏，飛出光明海。　——〈右〈蘇幕遮〉〉
三百年間，功標青史。幾多俱委埃塵，悟黃梁，棄儒事，厭世藏身。將我一枝丹桂，換他千載青春。岳陽樓上，綸巾羽扇，誰識天人。　蓬萊願應仙舉，誰知會合仙賓。遙望吹笙玉殿，奏舞鸞梱，風馭雲耕，不散碧桃紫棟長新。願逢一粒，』九霞光裹，相繼朝真。　——〈右〈雨中花題岳陽樓〉〉
西風吹渭水，落葉滿長安。茫茫塵世裹，獨清閑。自然爐鼎，虎繞與龍盤。九轉丹砂就，一粒刀圭，便成陸地神仙。　從他富貴擁華軒，到了亦徒然。黃梁猶未熟，夢驚殘。是非海裹，終久立身難。拂袖江南去，白蘋紅蓼，再遊溘浦盧山。　——〈右〈促拍滿路花題長安酒樓桂〉〉
