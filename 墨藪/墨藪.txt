〈《墨藪》二卷二十一篇錄三篇。〉
自三皇已前，結繩為政，至太昊文字生焉。所以依類象形謂之文，形聲相益謂之字，著於竹帛謂之書。書者，以代結繩之政也。故字有六文：一日象形，日月是也；二日指事，上下是也；三曰諧聲，江河是也；四日會意，武信是也；五日轉註，考老是也；六日假借，令長是也。又雲字有五易：蒼頡變古文，史籀制大篆，李斯制小篆，程邈制隸書，漢代作章草是也。其八體者，更加刻符、摹印、蟲書、署書、殳書、傳信並大小篆為八體也。後漢東陽公徐安於，搜諸史籍，得十二時書，皆象神形也，又加三十三體，共定五十六種書，列之於後：
一太昊庖犧氏獲景龍之瑞，始作龍書。
二炎帝神農氏因上黨羊頭山始生嘉禾八穗，作八穗書，用頒行時令。
三黃帝史蒼頡寫鳥跡為文，作篆書。
四因卿雲作雲書，亦黃帝時也。
五少昊金天氏作鸞鳳書，以鳥紀官，文章衣服，取象古文。
六科斗書者，因科斗之名，故飾之以形。不知年代，或雲顓頊高陽氏所作。
七帝嚳高辛氏以人紀事，作仙人形書，車器衣服皆為之。
八帝堯陶唐氏因軒轅靈龜負圖，作龜書。
九夏後氏作鐘鼎書，以鐘鼎形為象也。
十殷湯時仙人務光作倒薤書。
十一周文王史史佚作虎書，有虎不害人，名騶虞，因茲始也。
十二周文王時赤雀銜書集戶，武王時丹烏入室，以二祥瑞故作鳥書。
十三周法魚書者，因素鱗躍舟所作。
十四填書者，亦周之媒氏作。魏韋誕用題宮闕，王廙、王隱皆好之。
十五大篆書，周宣王臣史籀所作也。
十六復篆者，亦史籀所作，漢武帝用題建章宮闕。
十七殳書者，伯氏所職。文記笏，武記殳，因而制之。
十八小篆者，周時所作。漢武帝得汾陰鼎，即其文也。
十九仙人篆者，古之所有，李斯善辨古文字，改為篆形也。
二十麒麟書者，魯西狩獲麟，仲尼反袂拭面，稱吾道窮，弟子為素王紀瑞所制書。
二十一轉宿篆者，宋司馬以熒惑退舍所作也，象蓮花未開形也。
二十二蟲書者，魯秋胡妻浣蠶所作。
二十三傳信鳥跡者，六國時書節為信，象鳥形也。
二十四細篆者，李斯摹寫始皇碑序，皆用此體。
二十五小篆者，李斯刪古文，始皇以祈禱名山，皆此書。
二十六刻符書者，鳥頭雲腳。李斯、趙高並善之，用題印璽。
二十七古隸書者，秦程邈獄中變大篆所作，始皇嘉焉，拜侍禦史。
二十八徒隸之書，因程邈幽囚，為徒隸書也，今正書。
二十九署書者，漢蕭何所作，用題蒼龍、白虎二闕。
三十稿書者，行草之文也，晉衛璀、索靖善之。
三十一氣候書者，漢文帝時，令蜀郡司馬長卿采晨禽屈伸之體，升伏之狀，象四時為書。
三十二芝英書者，六國時各以異體為符信所制也。
三十三靈芝書者，漢代有靈芝三種植於殿前，遂歌芝房之曲。
三十四金錯書者，古之錢銘，周之泉府，漢之銖兩刀布所制也。
三十五尚方大篆者，程邈所述，後人飾之以為法焉。
三十六鶴頭書者，與偃波皆詔版所用，漢尺一之簡是也。
三十七偃波書，即版書，狀如連文，謂之偃波。
三十八蚊腳書者，尚方詔版也，其字仄纖垂下，有似蚊腳。
三十九垂露篆者，漢章帝時曹喜作也。
四十懸針篆者，亦曹喜所作，有似針鋒而名，用題五經篇目。
四十一章草書者，漢齊相杜伯度援稿所作，因章帝好焉。韋誕謂之草聖。
四十二飛白書者，蔡邕待詔，見門下吏堊帚成字所作。
四十三一筆書者，張芝所制，其狀崎嶇有循環之狀。
四十四八分書者，王次仲所作，魏鍾繇謂之章程書。
四十五蛇書者，魯人唐綜夢蛇繞身，寤而作之。
四十六行書者，正之小偽也，鍾繇謂之行狎書。
四十七散隸者，衛恆所作，跡同飛白也。
四十八龍爪書者，晉王右軍所作也。
四十九稿及行隸者，鍾繇變之，羲、獻好之。
五十八體書者，二王重變行隸及稿體所作也。
五十一草書者，王羲之飾古亦甚善。
五十二虎爪書者，王僧虔擬龍爪所作也。
五十三鬼書者，宋元嘉中京口有人震死，臂上有篆似八分也。
五十四外國胡書者，何馬鬼魅王之所授，其形似小篆。
五十五天竺書者，梵王所作，涅架經所謂四十二章經也。
五十六花書者，河東山胤所作。

上古創意制字，務在形質。自夏禹之後，乃精妙間生，體操屢移，實難具美。今繼真約古，晶藻錄其長，分為三等，皆旁通上中下，總一百九人，列之於後。
上上十九人
夏禹作象形篆以銘鐘鼎
周史籀大篆
高祖神堯皇帝行隸
魯司寇文宣王大篆
太宗文皇帝行草
至道大聖大明孝皇帝八分
秦相李斯小篆
後漢崔瑗隸草等書
後漢蔡邕隸篆八分
後漢杜伯度章草時稱草聖
後漢王綺正隸草
後漢師宜官正隸
仙人務光倒薤篆
漢張芝草
魏梁鵠八分
魏鍾繇正書散隸
吳皇象八分
王羲之正書行草飛白
張旭大小草正書
上中十三人
秦程邈正行
漢蕭何署及草隸
漢武帝正篆
後漢張昶八分及草
後漢王次仲正隸及八分
魏韋誕正章草及署
晉索靖行書晉衛璀行草隸
晉李矩妻衛夫人正行
晉羊衡母蔡夫人正書
晉衛恆隸書草書
齊王僧虔行草
晉王獻之行草飛白
上下十三人
漢武帝行草八分
漢張彭祖行草
魏鍾會八分
晉庾亮妻茍夫人正行隸篆
晉庾翼行草
晉謝安行草
晉桓溫行草
晉虞安吉正草大篆
宋羊欣草隸
陳智永禪師正草
晉王洽八分隸
梁武帝正行草篆
晉庾亮行草
中上十四人
後漢張昶正草
晉王克行草
晉阮籍行草
晉嵇康草
晉劉伶行草
晉王曠行隸
晉王凝之行隸草
晉王徽之行隸草
宋史棱行隸
齊蕭思話行草
歐陽詢正行
陸柬之行草
褚遂良正行隸草
虞世南正草
中中十一人
後漢羅胎行
後漢皇甫規妻馬夫人行隸
後漢趙襲行隸
吳大帝孫權行草
晉阮鹹行草
晉王戎行草
晉郗超行草
宋王藻行草
梁蕭子雲行隸
陳阮研正行
周庾信行及草
中下十二人
後漢崔寔行隸
吳大帝孫權行隸草
晉桓玄行隸
晉郗愔行隸
宋謝靈運行隸
齊周顒行草
陳沈君理行草隸
賀知章大行
陸彥遠行草
梁陶隱居行草
陳蔡聖正行草
仙人司馬煉師正及大篆
下上八人
魏鍾毅行隸
晉陸機行草
謝蘊行草
晉郗情妻傅夫人正篆
齊張融行草
梁簡文帝行隸
邵陵王行草
陳張正見行草
下中十人
吳王孫皓行隸
晉王子敬行隸
晉山濤行隸
齊武帝行草
齊丘道護行草
梁庾肩吾隸行草
梁陸棰行草
隋賀混行草
房玄齡行草
薛稷行草
下下九人
蜀相許靖行草
晉虞綽行隸
齊王晏行草
晉康昕行草
齊藺靜文行草
北齊劉逖行草
周鮮於斯彥行草
張士隱行草
北齊魏夫人正行

篆一人
李陽冰書，若古釵倚物，力有萬夫，李斯之後，一人而已。
八分書五人
梁異卿如驚波往來，巨石前卻。
盧藏用如露潤花妍，煙凝修竹。
張庭矽如古木崩沙，花開映竹。
韓擇木如龜開萍葉，鳥散芳洲。
史惟則如雁足印沙，深淵躍魚。
真行書二十二人
薛稷如風驚苑花，雪惹山柏。
蕭誠如舞鶴交影，騰猿在空。
韋陟如蟲穿古木，鳥踏花枝。
李邕如華嶽三峰，黃河一曲。
蔡隱如古質放意，自如一家。
宋儋如暮春花發，夏柳低枝。
徐浩固多精熟，無有異趣。
顏真卿如鋒絕劍摧，驚飛逸勢。
沈幹運如饑鷹殺心，忍瘦筋骨。
關操如淵月沈珠，露花濯錦。
鄭虔如風送雲收，霞催月上。
李謬如垂藤差池，古木將折。
吳郁字體綿密，不謝當時。
賴文雅如騰沙郁霧，翻浪揚鷗。
賀知章縱筆如飛，酌而不竭。
何昌裔子敬餘波，時時可觀。
宋之遜天性卓絕，而功未深。
張從申遠近稱善，獨步江外。
李清吉變化自逸，代有斯人。
釋玄悟骨氣無雙，迥出時輩。
釋湛然子敬之後，難可比肩。
釋崇簡臨寫逸少，時有亂真。
草書十二人
張旭筆鋒詭怪，點畫生意。
孫過庭丹崖絕壑，筆勢堅勁。
張懷璀繼以章草，新意頗多。
張芬孤松聳身弱草垂露
張彪孤峰削成，藏筋露骨。
鄔彤寒鴉棲木，平岡走兔。
陸曾驚波躍魚，深水潛龍。
史鱗逸氣雄振，超然不群。
梁耿錯落魚文，縱橫鳥跡。
房廣婉美分靄，春鶯欲嬌。
沈益春鷺窺魚，秋蛇赴穴。
釋懷素援毫掣電，隨身萬變。

又評書
陸彥遠韓滉顏真卿賀知章張縱申陸長源
永禪師史棱辨才歐陽通裴行儉董侹
韓潭徐浩懷素趙模崔邈齊推
歸登張弘靖鄭餘慶王參元柳宗元殷啟
左興宗皇甫閱袁滋盧左元釋惟則儲伯陽
裴佶劉伯芻蕭結李則李巽韋渠牟
吳通微通玄雷鹹李泌褚齊貞長文
夏侯玄姚向許康佐李戎歸融楊敬之
鄭絪裴潾權璩賀拔惎封敖寇章
李景初房直溫柳公權李虞劉夢錫楊泰
柳公綽崔卓段環賈易馬署高元裕
裴休李怊張迢李安章撐梨孤屠
屠耆單子
虞世南書體段遒媚，舉止不凡，能中更能，妙中更妙。
歐陽詢書若草裏蛇驚，雲間電發，若金剛之嗔目，力上之揮拳。
孔琳之書放縱快健，筆勢流利，二王以後，難其比肩，但功夫少，故劣於羊欣。
蕭子雲書如上林春花，遠近瞻望，無處不發。
褚遂良書字裏金生，行間玉潤，法則溫雅，美麗多方，又一掃泥壁，書作大字方丈，觀者日有數千。
張越書如蓮花出水，明月開天，露發金峰，雲低玉嶺。
衛夫人書如插花舞女，低昂芙蓉。又如美女登臺，仙蛾弄影。又若紅蓮映水，碧沼浮霞。
桓玄書如快馬入陣，屈伸隨人也。
傅操書如金花細落，遍地玲瓏，荊玉分輝，遙巖璀璨。
王羲之書若壯士拔劍，壅水絕流。頭上安點如高峰墜石，作一橫畫若千里陣雲，捺一偃波若風雷震駭，作一豎畫如萬歲枯藤，立一倚竿若虎臥鳳闕，自上揭竿如龍躍天門。
李斯書骨氣風雲，方圓妙絕。
嵇康書如抱琴半醉，酣歌高眠。又若眾鳥時翔，群鳥乍散。
宋文帝書如叢裏花紅，雲間白日。
陸柬之書彷彿堪看，依稀可擬。
王紹宗筆下流利，快健難方，就視熟看，轉增妙美。
程廣書若鴻鵠弄翅，頡頏飛翔。
