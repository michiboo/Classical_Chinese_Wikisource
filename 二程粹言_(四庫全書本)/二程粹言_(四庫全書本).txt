　　欽定四庫全書　　　　　子部一
　　二程粹言目録　　　　　儒家類
　　卷上
　　論道篇
　　論學篇
　　論書篇
　　論政篇
　　論事篇
　　卷下
　　天地篇
　　聖賢篇
　　君臣篇
　　心性篇
　　人物篇
　　〈臣〉等謹案二程粹言二卷宋楊時編時字中立南劔將樂人熙寧九年進士官至國子祭酒髙宗即位除工部侍郎兼侍讀以龍圖閣直學士提舉杭州洞霄宮卒諡文靖事蹟具宋史本傳時始以師禮見明道於潁昌相得甚歡明道沒又見伊川於洛東南學者推為程氏正宗南渡以後士大夫知崇尚正學而朱子及張栻等得程氏之傳其源委脈絡皆出於時是書乃其自洛歸閩時以二程子門人所記師説採掇編次分為十篇朱子嘗稱明道之言發明極致善開發人伊川之言即事明理尤耐咀嚼皆足與六經語孟相為發明然當時記録既多如遺書外書雅言師説雜説之類卷帙浩繁讀者不能驟窺其要又所載多有龎雜朱子嘗欲刪訂為節本而未就張栻有伊川粹言不及明道又未免於闕畧時師事二程親承指授為此書以綜其緒論使內聖外王之學條理秩然洵擇之精而語之詳學者玩其辭㫖於二程之微言奧義亦可雲思過半矣乾隆四十四年二月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀










