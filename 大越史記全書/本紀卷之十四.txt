
戊午，景統元年（明弘治十一年）[1498]
春，正月十六日，勅諭內外護衞等司曰：「行宮之門不嚴，則宮城之禁不固，如遇大駕拜謁山陵，護衞三司尤其號令謹密，勿恃昇平之時，而忽關防之備。書曰：『有備無患』，易曰：『重門擊柝，以待暴客』，此之謂也。見特旨宣召某人，日則用宣召牙牌，亦有令旗銅牌，不得門闔營壁。夜則用兩虎金牌，亦有令旗銅牌，若無金符牙牌，並不得施行。倘有不審眞僞，不遵勅旨，則以軍憲從事。」
三月初五日，定徵納諸稅例。係天下諸稅，某年徵並至末年納足，不許今年徵而明年納。
勅旨諒山憲六所，旗軍稀少，官吏數多，本處三司官公同量留，毎所各二員，每衞敎習博士六人，餘皆省減。備將省減姓名具題送吏部，兵部調除及差擬敎習別衞所。
初八日甲戌，聖宗淳皇帝梓至藍京，越二十八日甲午，安葬於藍山永陵之左，曰昭陵。先是禮官奏請立碑刻銘，以昭先帝之業於來世。帝可其奏，命東閣大學士兼國子監祭酒申仁忠，禮部尙書兼東閣大學士覃文禮，東閣大學士劉興孝撰文。是日帝命女官女使十人，送金柩安厝而出。
放宮女數百人。
遣使往四方，追勘貧乏老弱在軍者，饒汰之，賦役工程偏重者，輕減之，放眚災，伸冤屈，錄失職，褒有功，歸逋負，寛刑罰，旌節義，賑孤貧，擢廉濴，進賢才，中外大悅。帝在東宮三十六年，德業日進，仁孝聞於天下，故初政藹有可觀。
乂安、順化部中群盜並起。鄰郡攻討不能定，帝勅所司悉去設捕兵，撫諭許出首復業。
帝覽戸曹所上錢榖簿，及詢左右，知公私儲蓄狀。於是尤加意農事，手勅承憲府縣官，巡行勸課，築堤防，濬畎儈，立田界，以備水旱，又命朝臣檢察之。每社置社村長一人，專於農桑，又率社軍農長以糾督之。外任官以事赴京，及朝使自外至者，必召問農榖豐歉百姓樂苦如何。其軍匠之上番者如前例，六月，十月，分半歸農。
十六日，詔內官及外官無子而假養子，並照職品許蔭充如所生子。
定保擧賛例。詔曰：「總兵之官，一方重寄，不可委非其人。繼今總兵有闕，許科臺等官保選各衙門官，有膽畧學識資望才幹廉勤者為之，敢有徇私，妄保昏猥儒劣者，罪舊常律。」
定納生絲稅例，從鄭値之議也。
以揚直源爲吏科都給事中，優加廉濴季俸錢。
夏，四月初五日，勅諭典吏綠事充軍得赦，應充在外衙門吏，情輕者充善地稍寛，情重者充邊遠瘴瘧。
十九日，海陽等處賛治承宣使司參政武睿等上奏：「爲陳言鄕試日期事，臣等奉査上年郷試事八月初八日，入第一場，十九日，入第二塲，二十五日，入第三塲，九月初一入第肆塲。奉此，臣等竊照今年八月當郷試期，本月初十日，恭遇天壽聖節，如本月初八日，武睿及憲司等員並已入郷試場，到初十日，再出本衙門行禮，則試事不謹，於試場中設立香案行禮，則禮文不備。伏乞今年郷試展出本月十二日，入第|場，二十日，入第二場，二十九曰，入屋場，九月契曰，入第四瘍。如此二以伸享震君上之情二以嚴朝廷設科取士之意。」上從之。
五月二十四日，定追徵女丁夏綿布稅例。
秋，七月十五日，御史臺都御史郭有嚴奏：「力勇武士典吏軍色諸人，捉得劫人幷惡逆賊黨，例有出身者，吏部照如出身例除用，若例無出身者，並授散職如令。」
逆人黃翕件伏誅。
八月二十二日，勅諭刑部廷尉司及內外勘理獄訟等官曰：「刑獄之用，民命所懸，得其道則民協於中，失其道則民受其害，故易象深懲於滯獄，書經務耍於蔽囚，訊魏理決之間，豈可容於遲緩哉。繼今以後，刑部廷尉司及內外勘理獄訟等官，凡諸訟情疑難者，並依期勘完。敢有淹滯逾期，每歳季許該及刑部提刑監察御史，淸刑憲察使司檢察糾奏，如律罪之。如徇情容縦，不能檢擧者，許本人具吿御史臺堂上官及體察舎人，得實具奏治罪。前項官員不能爲理，許被害人具實奏聞，如律罪之。新置廣南都司升華，恩義，懷仁三衞諸所號。」
冬，十月二十一日，禮部尙書武有等言，太官署廚人應務猶有逃亡。太官署廚人視エ部馴象事務畧同，而エ部馴象每至六月，十月，已得奉命回農務，而廚人末得，以爲未均爲比。伏乞海陽，山南，三江，京北四處承宣使司，類取該內富農人添補廚人，如前番仴人數，以便應務。每至六月，十月，一體分回農務，如工部馴象，以均勞逸，庶可革廚人逃亡之弊。上從之。
十一月初八日，帝遺陪臣阮觀賢，范盛，黎俊茂等如明歳貢。
二十日，勅旨海陽，山南，三江，京北四處承司，農隙時，責令府縣官督押社民丁夫越綱日搬運本縣官粟，每承司一萬二千五百石，赴京投納天會庫撿收，貯在前留空庫四連。若淸華，乂安，順化，太原，諒山，興化，宣光等處承司官粟，並宜如前收貯本處，以實邊防。
十二月初十日，勅旨，繼今內外各衙門長官，考課該內衞所府縣等職，宜詳勘實歴任事蹟，盡心撫#，軍震慕，納稅例無欠少者，方考稱職，如例陸貫。囂擾誅求，徇私生弊，雖吿發無有實跡，而奸貪衆所共知，幷管內逃亡數多，並考不稱職。
擇首領令。詔曰：「首領之職與長官得以相抗衡，得以爭可否，不特査寫府衞之簿牒，所以糾擧將校之奸非，宜公以守法，正以率物，間有廉濴稱職，如武伏龍，范如裕，武世好輩，旣行旌賞，以勸後來。今居是職者，不能見善思齊，反事效尤，互相容隱，習以成風，甚則同流合汚，奴顔婢膝，長奸作弊，不可勝言，旌別賢否，勸懲無由。自今在內六科在外憲司，凡首領從公題別，孰爲廉濴守法者，孰爲貪冗徇貨者，悉以名聞，送該道監察御史審翦，備奏施行。敢有徇於親警，溺於財貨，擧錯失當，及容縦無言，許六科官一體糾奏。」

己未，景統二年（明弘治十二年）[1499]
春，正月二十日，定納大集差餘錢日期令。在內衙門十五箇日，海陽，山南，三江，京北二十五箇日，淸華，安邦，諒山，太原，宣光，興化一箇月，乂安，高平，順化一箇月十五箇日，廣南二箇月，並依日期投納，戸部撿收足數如例。
勅旨，諭天下內外官員軍色等：「立武之名，在於有常，修政之方，貴乎革弊，故三畧重以將統衆之柄，六韜垂信賞公罰之文，夷孜徴言，足爲明鑑。我國家利民之力，定國之規，內外府衞之兵，要弘立制，大小匠工之輩，尤重課功。懲貪墨者，訓勅孔昭，獎廉勤者，典章悉備，諄諄乎箠楚鞭笞之戒，汲汲乎苞苴關節之防，夫何當職之具僚，不顧朝廷之成憲，體國忘家者少，廢官曠職者多，捨富移貧，罔悛舊惡，貪財黷貨，尙踵前非，或瘠人肥己之是崇，或徇色酣酒之弗戢，或假上進而思行胺削，或因下嫁而肆作侵漁，或以請托蔽影爲良圖，遐遺邦禁，或以要索鞭笞爲得計，遑恤人窮，軍政蠹隳，莫斯爲甚。眹光臨寶位，思革弊風，欲寘嚴刑，以淸初政，慮夫以刑罰而懲奸惡者，輔治之具，以口舌而代斧鉞者。御下之仁特布新條，求舊習，倘能體此眹意，無從匪彝則懋賞以旌之，狃乎故態，弗聽訓言，則重罪以東之，禍福無門，各宜愼擇。」
耕籍田。
二月十七日，勅旨諭太保崇溪侯黎永，都檢點贛川侯黎能讓等：「昨得卿等上奏，深爲宗社大計，懇請建立皇儲，朕甚嘉焉。第一皇子洵好服女衣，毒藥母氏，第二皇子濬幼而不德，恐弗克堪，第三皇子㵮〈㵮音淳〉。雅嗜詩書，夙敦孝敬，朕親撫育，今已長成，斷自公心，隆以震器，殊非棄長立少，蓋爲天下擇君。然東宮正殿，朕猶居之，宜於殿側繕作新宮，幷建儲冊宣儀禮節文，其令有司，擇日行之。」
申明禁戢盤饌奢侈事。
三月初二日，行襌祭禮於聖宗，是日除服。
夏，四月，勅諭禮部尙書武有等：「人才國家之元氣，元氣壯則治道隆，科目仕宦之正途，正途開則真儒出，故古者以大比求俊髦，必嚴設棘之規，謹糊名之典，傳義有禁，易書有制，蓋所以柅繫姦萌，彙征善類，以資天下無窮之用。我祖宗取士之法，倣古而行於今，宏摹至詳且備，然法立寢久，弊隨以生，常才濫入於選中，實學或遺於度外，翻騰物議，未引愜士心。朕光御洪圖，丕昭公道，敦崇茂實，欲回淳樸之風，屛黜浮華，思革澆漓之習。濟濟玆登於賢哲，明明盍致於關防，申行各條，具列於後，凡二十條。其一，試塲務要廣濶，中分四區，各以疎籬限之，及作場內四隅各一棧。至入場日，用內臣，校尉各員，在淺上瞭望。」
會試天下擧人，時應擧者五千餘人。上曰：「法禁不嚴，則無以杜僥習，沙汰不精，則無以得實才。」仍許儀曹定其試法，適臣申其試題，刊降房次區分，巡綽亦以日更，考官許以親避，合格者，得五十五名。
五月十九日，詔：「繼今豐年大熟，禾穀倍收，各處承宣使司行下該內府縣州官，責令農長村長，宜用心訓飭本社人，各宜蓋積以致豊富，不得奢侈妄用以糜費。」
大旱，禱雨於太廟，暑盛。二十九日勅旨傳刑部：「今日太廟猶禱雨，且緩決杖罪囚，幷錄今月杖罪囚情來，急急奉行。」
是月，以楊直源爲奉天府尹。
六月十九日，沙汰各吏。勅吏部尙書陳瑾等：「倚法侵漁，吏之弊習也，以時沙汰，國之常經也曩者吏選不公，吏途太冗，或燒悻一藝，卽得塡充。或屬托多端，希求津要，通納賄賂，躐等出身，間有不能草藁奏章，唯出錢以僱人者，亦不能謄錄簿籍，唯羅網以執爨者。膏肓之病，歳月旣滋，欲治敎回淳，而群小路塞，不可得也。爾當移文天下各處內外各衙門，三月以裏，該官具奏某人廉正公淸，某人姦冗迷訥，及老疾劣弱，一體徴還，如令汰出。又選良家子弟，社長端供死罪，方許入試者塡充。」
二十六日，勅旨：「繼今廣南地方，軍民捕得公象，許投吿三司，公同勘實。象一隻卽三十五人以上，許二十爲首捕，二十爲從捕，各具本論賞有差。」
秋，七月初五日，勅論官員百姓等：「世道隆汚，係乎風俗，恩俗微惡，係乎氣數。易曰：『君子以居賢德善俗』。書曰：『弘敷五敎，式和民則』。詩曰：『其儀不忒，正是四國』禮曰：『齊八政以防淫，一道德以同俗』。聖經垂訓，炳炳足徵，古昔帝王，御曆膺圖，撫己酬物，莫不迪玆先務也。我太祖高皇帝，輯寧家邦，肇修人紀；太宗文皇帝，懋昭天憲，篤敘民彝；聖宗淳皇帝，敷賁前功，和淪大化。神傳聖繼，矩襲規重。仁心仁聞，洋溢乎華夏；善政善敎，漸被於際蟠。兆民孚嘉靖之休，億載衍登宏之盛。朕尊臨寶位，祗紹光猷，躬孝敬以端建極之原，首綱常而闡敷言之訓。上行下效，旣式底於咸寧；長治久安，欲永躋於丕績。特申條約，用列左方。故諭。」
初九日，殿試策問以人才王政，命北軍都督府左都督華林侯鄭遜，吏部尙書陳瑾提調，刑部尙書丁逋剛監試，東閣學士阮保，翰林院侍講參掌翰林院事黎彥俊讀卷賜第一甲杜履謙，梁得朋，阮克儉三名進士及第，第二甲黃徵，阮恆等二十四名進士出身第三甲陳白良，黎緖等二十八名同進士出身，凡五十五名。十六日，上御敬天殿，鴻臚傳唱名禮部引黃榜，揭於東華門外。
十二日，天壽聖節，停差列校畋獵。
二十五日，御史臺都御史郭有嚴奏：「賞罰予奪，帝王厲世之權，賞當其功，則人人皆勸，響其罪，則人人皆懲，是故賞罰之間，當盡至公之道。今陛下淸明初政總攬化權，進賢退奸，天下之人，莫不景仰休風，欣觀盛治。然臣竊見前年征山夷，占城，琉球，老過之寺，淸選效力各衞軍旗有膂力者，先登得馘，除用未盡及被選汰，退充五府軍與無得馘同，無有分別。伏乞效力四衞得馘軍旗汰退被充府軍者，兵部類奏，置爲效力四另隊，如神武另隊例，以震士有功之勸。又力勇武士吏典軍色之人，捕得劫人幷惡議蠢人，有例應得出身者有仴不得出身者，若一槩議賞，則重輕之間，無有旣別。伏乞今捕得劫幷逆惡人例有出身者，吏部照如出身例除用，例無出身，並授散職如令。如此則爵賞輕重，處置適宜，而人人知勸矣。臣等又實擧人犯盜劫奸凶等事，刑部壽讓，不再發去，狃習玩法，無所忌憚或恣行奸惡，報復舊譬，良善之人多受其害。繼今舉人初犯流罪，或墨徒兵南軍者再還肇人如令。若不能懲創，故意再犯，則應送流州所者二切發去，庶使奸惡之人，知所畏懼，而不敢肆其凶暴矣。」從之。
八月初九日，詔繼今上自親王，下及百姓，並不得娶占婦人爲妻，以厚風浴，從戸科都給事中武祿之奏也。
十二日，勅旨，良民進粟受官，許范泰奉勅勘是良善人，一如前例。若惡逆，盜刼，教唆，豪橫，倡優及彼子孫，並不許受官。
十四日，工部尙書陳保上奏，聖旨各衙門及百姓遞本，並於南薰門外，跪進妾授如前。
二十日，工部尙書陳保奏，再議革軍所吏作弊事。
二十二日，兵部尙書阮逢時等奏，議宣光別所罪囚事。
重修佛跡山天福寺幷立碑，聽皇太后父貞國公阮德忠之囑也。
九月初六日，置乂安，順化守禦所。
初九日，詔，繼今捉得逃囚之人，罪未至死，倣如前捕盜例議貰，罪至死，倣如前捕刼例議賞。
錦衣衞都指揮使司都指揮使掌衞事兼知豐祜堂丁覩等，再奉議定力勇武士考較武藝，中不中賞罰例。
十九日，勅旨，禮部出榜接明使，聽百官並，鞋韈。冬十月以後，係隆冬，百官著羅紵絲衣，以順時候，停著紗衣。
二十九日，禮部奏，爲常朝服事，嘗謂乾坤衣裳之制，取象甚明，夏冬葛裘之宜氧時爲順。公侯伯駙馬文武護衞等，繼今常朝衣服，自十月以後，著紵絲羅衣，二月以後方著紗衣，如遇風雨日，著紗棉布衣，以順時候。
三十日，兵部尙書阮逢時奏：「繼今力勇武士重疾，回本貫療治十個日，疾愈，投吿兵響，具本送中官科霉官，再公同驗實，身才壯健，蠢本衞司力勇武士，不然充殿前軍。」上從之。
冬十月初七日，召進士杜履謙等入應制，命作五王帳記，梁得朋優等。阮貴雅落韻出爲附翼縣知縣。
申明常朝衣服。詔公侯伯駙馬等貴官高品及護衞官，十月十五日，各官職品，期毎月初一日常朝衣並著紵絲羅衣，如遇風雨日幷直日在本衙，並許著紗布麻布紗衣不拘又詔繼今係國忌日，許著紗布，不得著羅綺綵衣，補子用暗織成，不得用五綵。
詔：「自今公侯伯駙馬文武三品以上，公服襆頭用黑紗，趣稍長大於文武官不得用揚棠樣飾合趨，若百官仍舊樣。」
二十一日，定考課。勅諭吏部尙書陳瑾，吏科都給事中黎嵩等：「爵賞乃厲世之柄，考課實計吏之方，勵渉幽明，虞舜所以凝庶績，綜核名實，漢宣所以致中興。蓋在上旣神鼓舞之機，則爲下必厲進修之志，不公好悪，曷以勸懲。我國家稽古建官，任人共政。選擧之權公而明考課之條詳又備雲胡百執，視作虛文，長官罔辨賢愚，例分善最，該司寧喩可否，槩以廉能，鈴曹例執於權衡，吏科間罕於駁正，勤勞盡癢，積年方得陞除，填康命奸，指日亦蒙進秩，官途冗濫，職此之由，玆當蒞祚之初，尤切更絃之治，宜如事例，諭爾知之。繼今內外文武官員，任滿九年，無賍犯應得考課者，該考翦官遵如前例，詳加審實。某員有材幹能應務，果非碌碌庸常，旅進退者，方許考爲稱職，陞賞如例。若某員雖任滿九年，無賍犯，而其人無有材能，因人成事，不得考課陞賞。及怠慢惰愚，如珍美局局副阮牢之類，輕貶重降，考顳官敢有徇情妄考，吏部考顚不明，吏科審駁不當，一體送刑部如律治罪。」
二十七日，勅淸華承司送勘各處開墾，挈民家良善許居住。
御史臺都御史郭有嚴奏，御史衙門體察吏不敷，乞添充以便體察，從之。
十一月十六日，詔，自今廣南不得竊掠蠻民，買賣私奴婢，違者許憲司糾察治罪。
勅旨，另置廷尉司。先是洪德年間例，廷尉司屬錦衣衞，天子詔，凡犯重情疑獄，奉鞠勘問，至是不令屬錦衣衞。仍置指揮使司，指揮同知，指揮僉事各員，並用儒臣，於是另置擇文臣重職的當爲之。
令馴象各衞象陳於講武庭，幷制馴象差撥旗軍構作瓦廄，以中城軍人守看，以省逐番構作草舎之費。
作宮墻內粟庫凡二十連。
勅旨各衞軍司所軍匠，凡有營造湊作各務，如有內府武庫祠宇寺觀之類，其該衞司所官及督押負人敢塞背雲欝曼放作弊，六科御史憲司衣舎察檢擧治罪。
十二月初六日辛卯，帝遣太保棠溪伯黎永，中軍都督府左都督殿前都檢點司都檢點榕湖伯黎瀾賫金冊寶章，立皇子㵮〈音淳〉爲皇太子。
十五日庚子，明遣行人司行人徐鈺來諭祭聖宗皇帝。十七日壬寅，明遣正使司經局洗馬兼翰林院侍講梁儲，副使兵科都給事中王縝來貴冊封帝爲安南國王。先是本月初九日，帝命兵部尙書贛川伯黎能讓，少保鄭公旦，刑部左侍郞阮克恭，錦衣衞都指揮僉事知廷尉司使范勉鄰，東閣校書范智謙，大理少卿劉肅，淸華道監察御史武達道，通事武仁脩，阮欽，范瑾往界首，醫都尉陳掛，刑部右侍郞裴原道，工部右侍郞黎(艹冚)，刑科都給事中阮寶珪往壽昌驛，北軍都督府左都督華林伯鄭季述，工部右侍郞阮僴，吏科都給事中黎嵩，海陽承宣參議阮漢廷往市霖，南軍都督府左都督酣馬都尉臨淮伯黎達昭，戸部右侍郞陳崇穎，御史臺僉都御史黃沆，安邦道監察御史鄭葵往呂瑰驛應接梁儲，徐鈺等，循故事也。二十三日，梁儲，王縝，徐鈺等並至市橋驟。是日帝命東閣大學士覃文禮，學士阮仁狹，裴甄等就市橋
驛與梁儲等議禮。二十四日，徐鈺發自市橋驛就呂瑰驛，帝御小光舟詣驛迎接。帝還宮，儲出驛門外望送，雲習：「今日仰見國王，年長眞聖人相，眞長壽相，實天南生靈之福，何其博學應事捷敏之速。」稱嘆不已。二十五日，徐鈺發自呂瑰驛，至盛烈津下船，帝詣瓊雲殿接見。上先還宮，徐鈺就勤政殿致祭聖宗皇帝，禮畢，帝與徐鈺行相見禮，仍命百官送出使館。二十七日，梁儲等至敬天殿，行開讀詔書禮，其略云：「奉天承運，皇上若曰，我皇明君臨萬國，統御群方，聲敎誕敷，普率漸曁。爾安南為國，界在南陲，作我藩屏，咸稱秉禮，蔚有華風。故國王灝，恪勤貢職，保民安社，垂四十年，今屬告終，國統宜嗣。世子鏳德惟出類，衆所歸心，貢表請封，意專辭懇，特遣儲等持節封爲安南國王。於戲！崇德象賢，義無間於遠近；繼志述事，心勿替於始終。尙祈國中耆舊臣僚，同寅協恭，以稱朕懷疼之德。故下詔示，使之知悉。」舊禮儀註，無上香，無舞蹈山呼，至是儲，縝等送儀註有之，帝不從各報，儲等遵如舊例。禮畢，帝詣勤政殿，行相見禮，仍命百官送諸等出使館。二十九日，梁儲病，帝親詣館視儲疾，儲出見。是日帝宴儲等於勤政殿，幷賜金銀絲絹各有差，儲等並不受，固辭歸國，帝作詩以餞之。
立景統二年己末科進士題名碑於太學門。

庚申，景統三年（明弘治十三年）[1500]
春，正月二十五日，帝遺使如明。刑部左侍郎阮維貞，禮科都給事中黎蘭馨，尙寶少卿阮儒宗等謝致祭，東閣學士劉興孝，翰林院侍書兼秀林局司訓杜網，通事司丞裴端敎謝冊封，幷求冠服。
以郭有嚴爲太常寺鄕。
二十七日，戶部尙書鄭季遵奏議大集軍期差餘，本月以裏納足。淸華，乂安等處及四承宣各衙門，一箇月十日，順化處各衙門，一月十五箇日，廣南處各衙門，二月以裏足，並依期投狀，戸部度支同錦衣戶科檢收。
二十八日，以陶舜爲戶部尙書兼知崇文館秀林局二月初六日，定追賍罰錢日期令。
十一日，承制鄧俊傳奉詔，舎生會試中三塲，幷逓年累中塲，如訓導有缺者，國子監官端保有德行儀表堪爲人師者，送吏部詮除。
夏，四月初七日，定檢看稅物濫匿還他令。勅旨，繼今木條船庫廠塲門外公同檢驗，合例者曳入僉收，公同置簿，不合例者將入公同檢收置簿，其濫匿一切還他。
以楊直源陞爲都廷尉，初直源爲府尹，彈壓豪強，權貴爲之斂手，黎廣度保有政術剛毅，可陞廷尉，故有是命。
貶東閣校書吳煥充本府軍，坐以朝事與外人言也。後辛酉科郷試中參塲不與入肆塲。
勅旨，繼今凡有構作修理各務，當先時預定工程財物等件，一一備足，量其輕重緩，漸次營爲，不可一日同作，以舒人力。
戶部左侍郞阮德廣上言：「太祖高皇帝起義之初，將臣士伍，同心戮力，將臣有大勳勞，並已有封謚追贈，有子孫苗裔同得承蔭敘用，士伍亦預勲勞，雖賜勅命美文，已受各衞將軍，而子孫猶多屈在軍伍，未得承蔭，臣恐勸功之典，未盡舉也。今陛下光登寶位，德廣乾坤，係從軍得馘許除用，雖引選不取，猶授正官，況開國士伍，間關百戰，凡十筆，已有功勞，忍使不追贈，子孫不承蔭，何以爲人臣之勸。今臣伏乞順天年已有功勞，祗受勅命美文，許子孫投告該官，勘實明白，備將姓名具奏，送吏部加一級，有子孫苗裔不識字者，考充錦衣衞俊士，能讀書識字，考充崇文館學生，如功臣例，上以伸聖神山河帶礪之盟，下以篤功臣與國威休之慶也。」上從之，仍勅旨：「順天年開國，有美文勅命，自三品以上，見獲子孫已充軍伍各色許本人投吿兵部勘實，軍伍者充錦衣衞俊士，能讀書者充崇文館儒生，三品以下充羽林神臂等衞。」
秋，八月十五日，御製觀稼亭中秋玩月詩十五韻，命東閣大學士阮仁浹，黎彥俊，黎茂賞，阮沖慤，翰林院侍書阮孫蔑，東閣校書鄧從矩，鄧鳴謙，梁得朋，翰林院校理阮垣，武珠，校討阮敏等奉賡。
詔，繼今匠人有缺，至選壯時，取黃丁請嘵各藝社庄之人塡充，停差人往各處分擇諳嘵各藝充匠。
冬十月二十五日，阮端奏言，社長勤於訓飭，善俗輿行，堪雜流官，本縣州官勘實，呈承憲二司，勾取本社及附近各社社長勘實，具奏旌賞。
砌東邊墻。
定冠帽制，令禮部備榜，諸王公侯伯駙馬內外文武百官儒吏軍色民人等照所用冠服制樣遵行。
構作庫廊及親王公主府。

辛酉，景統四年（明弘治十四年）[1501]
春，正月，朔，幸西京，禁扈從官不得使旗軍裝載妻子女妓隨行，縦情肆欲。
詔管軍匠官督押公務，或有怠惰欠缺，應發落吿所犯如法懲治，不得以大杖手足，磚塊木椎，親自痛打，違者如律治罪。
以楊直源爲工部右侍郞。
初二日，校定扈從留守事例凡七條。
夏，四月，朔，詔擧人女丁，前頒賜掖庭丼公主等，止許本人正身，若生得子孫並送官。
五月二十四日，詔，繼今每年至選壯時，某社有貧乏人，不限公田私田，社長預先保結端供，府縣官覆勘，開在貧乏項，准饒。
秋，七月二十九日，詔：「繼今各處承憲二司官，詳訪府縣等官所行功過，每至歳終，定爲上中下考。某人愛恤下民，廉勤政績者爲上考，愛恤下民，徴科不擾，公事無缺者爲中考，某人碌碌旅進旅退者爲下考。承憲府縣州等吏，某人有廉能勤敏者爲中等，某人鄙狼不勤者爲下等，並類取姓名，詳註事跡，具本送吏部收照。官員通倂前滿考九年，如課例黜陟施行，吏典滿年限中等多者，許照例陞充。官吏果有汚冗奸怠，賍賄實跡者，送吏部勘實，如例治罪。承憲官果有恩怨賄賂，類奏不公，以致善惡混淆，功過失實，科臺等官體實劾奏送問。其御史臺官亦詳訪各處承憲功過，每至年終，定爲上中下考類奏，並如承憲官類奏府縣州等官例施行。」
詔各府縣等官：「有田土猶荒，前已給通告人耕種納稅如例。若貧乏之人，前已挈家占射開墾別府縣荒閑田土，例得傳子若孫耕種者，許吿勘官移吿本縣社，擇得妻妾正身，呈勘官備類囚人及妻妾姓名，交付某人妻妾送囚官領去。」是日，又命定儒吏除用令。詔：「華文學生，儒生，按吏，監生，各衙門都吏已經選取，吏部査實，遞年會試，中塲多者先除，少者後除，若無中會試塲，年深者先除，淺者後除，不得如前閱選身材行次，一槩混除，違者抵罪。」
九月，朔，大雨，漲溢城中。
選壯充軍。
定人丁差賦令，諸不具人丁，不能生理，並饒差賦，能生理，徴身稅半分。
冬，十一月十六，帝遺吏部左侍郞阮郁，東閣校書丁動，翰林院侍書兼秀林局司訓鄧鳴謙如明歳貢。
二十六日，兵部尙書阮弘碩奏，肇人捕得盜劫應陞賞。次者，並如各衙門應差捕得盜刼例，陞充宣達局局人，再能捕得盜刼者，倣如衙門都吏捕得盜刼者，少賞資不得陞充該捕壯士，旣不得陞充，則賞資准在衙門吏不減。從之。
十二月二十五日，勅旨定郷試事務施行。一、繼今郷試時，各處社長端保本社土人，除秀林生徒外，某軍色民人，果是良家子弟，有行檢學問，能屬文，備肆塲者，亦許端架。若興化，安邦，宣光，諒山四處士人，備參塲亦許入試，大社二十人，中社十五人，小社十人，某社習學少者，不拘此例。社長類取姓名，本府縣州逐|覆實，寫士人|塲中者，承憲二司如例考試。若某社長端供不實，府縣州考齅不明，致士人入試時，猶雜冗不成文理，幷爲親戚子弟囑托者，該科臺差人體訪得實，一體送問治罪。一、繼今士人入試時，提調監試等官責令檢擧監官公同捜檢，塲中或有藏詩書事實等跡，一切察覔，至士人入試塲時，自於門外詳加檢察。若某抄爲事實等文義懷挾幷代試者，卽捉正身送問，前項犯人充本府軍三年，終不得入場，彌封監不明以貶降罪之，承憲二司一體公同檢察，方許入塲考試。若某人標試奸跡者，拘留正身擧奏送問，承憲官敢違，容奸作弊，該科臺及差人體訪得實，一體送問治罪。一、繼今官員見任別處承司幷儒生典吏，遇上番或留京城應務等項，情願應試者，本人投吿翦實，己能行文備肆塲者，方許給回本貫應試，不得如前給所保承司井奉天應試，違者送問治罪。一、繼今吏典郷試中式者，充國子監留學。一、繼今郷試入塲，監生生徒守制在家，並就本府報名點目，缺者該官具奏，充本府軍。擅入試塲外門及代試，以徒，罪罪之，終身不得入試塲敘用。若社長認面時，見奸同情容縱，致代試入塲中有吿捉者，充本府軍三項等。」
是歳奉天火災。
令京人逃漂出首過，回藩鎮役。

壬戌，景統五年（明弘治十五年）[1502]
春，正月初三日，勅旨，一，繼今各處縣州官行下各社長，凡本社軍人匠局各色等役，將至大集軍期，上番先行督責令戒，或彼盡去期番，或做工未滿期日而先逃回，卽窮究詰問，責令端供明白，審是頑怠及期番做者，許吿縣州官擧奏，送該部治罪。一，繼今各衞司所有逃亡復業及老疾民人，每至上番，如前令銷差輕務，若壯健者，如有得病，應務不得，許本伍亦可納錢，不得奸詐託病。
以刑部右侍郞楊直源爲兵部左侍郞，阮觀賢爲刑部右侍鄒。
二月，會試天下擧人，應試者五千人，取陳翼等六十一人，吏部以其名聞。上親策問以帝王理天下，命南軍都督府左都督駙馬都尉臨准伯黎達昭，戶部尙書武有提調，兵部左侍郞楊直源，御史臺僉都御史裴昌澤監試，禮部尙書左春坊右諭德兼東閣大學士覃文禮，禮部尙書兼翰林院侍讀掌翰林院事阮保，禮部左侍郞兼東閣學士黎彥俊，國子監祭酒何公程，司業黃培，太常寺鄕嚴琳進讀試卷。上覽，賜第一甲黎益，水棠縣淸朗人，前爲道士。及中第，帝命宣匍詞，先捧香火爐，烈爛其手不之覺。黎崧，阮文泰等三人進士及第，第二甲阮景演，黎仁濟等二十西人進士出身，第三甲范謙柄，阮茂等三十四人同進士出身。上御敬天殿，鴻驢傳唱第，遞年黃榜掲於東華門外，至是命禮部捧出，鼓樂前導，掛張太學門，黃榜張太學門自此始。
三月，雲丁，韶各坊社冊，有丁男自景統四年藉十一歳，今年遞至十二歳，及漏籍黃丁，身材壯健長大四尺以上，社長類名送本處三司及奉天府，至農隙時閱選。
夏，四月十八日，刑部左侍郞阮觀賢上言：「臣欽奉勅旨，繼今軍匠色例得放回農務者，五，六月，十月，十一月番，並得分半歸農，不得間分秋夏。奉此，阮觀賢竊照上年六月，十月番，五刑司獄卒並停勾訟，今五月，十|月番，軍匠色人已分歸農，而五刑司獄所獄卒暫勾訟，未奉該及，臣謹具奏聞，伏望聖訓。」從之。
二十日，勅旨，六部尙書，侍郞，御史臺，東閣，翰林，六寺，六科，承宣使，憲察使等職有缺，吏部具奏，取旨施行。
六月十二日，杜絪奉北使回，以爲東閣校書兼秀林局司訓。
秋，八月十九日，以杜絪爲禮部右侍郞
冬，十一月，以楊直源爲禮部左侍郞。
十二月初五日，擬選府衞司所官以上五府都督檢點還督指揮使都總兵使，如有缺員，吏部具奏，取旨施行。一，衞所總知缺一員，例取管領二員，管領缺一員，例取武尉三員選取。一，吏部類取姓名職色無過犯具奏，內任內府引選，外任指揮，翰林公同都承憲三司選取，備奏銓除。
十八日，遺太常寺郭有嚴，監察御史阮秉和，給事中陳茂材如明謝賜冠服時明國皇后見我國使至，差官收取凾箱，領入內殿，討取異香。郭有嚴原有所買龍袞禁物貯在箱內，恐明國檢得責之，乃作戒本部榜文，收取異香上進。其文曰：「匹夫懷璧，麟經貽黷貨之譏，胡覃藏珠，馬史示輕生之戒，故叩闔呈琅者，嘉忠純之可尙，而進拜獻曝者，雖微小而可稱，歴歷薰蕕，昭昭龜鑑。照得本部使等，率自下方之遠，來觀上國之光，萬里梯航，跋渉寧辭於海島，九霄日月，膽依快覩於天顔，趨淸明文物於虞朝，覩禮樂衣冠之周制，尊親在念，報答無階，凡其身貨財，豈宜糊心愛惜。某有奇南異香一合，呈付差官，揀裁進入。」明主見其文，謂三代人才，命太監陳寛傳出閣老李東陽等看，奏雲是他一片忠誠，宜加優賞，以示激勸。因問左右，他在國何官，左右以都御史對。明主乃賜宴殿上，賜大紅獬豸織金胷背檸絲等物。有嚴因上表稱謝云：「臣竊惟天地發育萬物，雖萌芽根茨，猶感生生化化之仁，帝王撫綏兆邦，雖絶徼氓，猶仰蕩蕩平平之道。今臣忝因夏貢，近望堯雲，仰天日於長安膽依正切廁衣冠於王會，欣幸良多，豈圖微遠之餘，疊荷寵光之賜，章身有耀，品釆孔揚，命服匪頒，豸文生色，顧惟草木孤根之陋，尤感乾坤大造之恩，臣不勝仰戴銘佩之至。敬祝皇帝萬萬歳，壽與天齊年，率土臣民，均樂雍熙之治，庶邦大小永孚漸被之休，是臣之所深願望也。」
丙午，建王鑌薨，輟朝三日，賜諡貞靖。
詔，繼今乂安，建安，馴象等衛所，作商船二艘，以便載粟。
阮榮等奉勅旨，光順，洪德年間內臣出外，擅到人家者斬。
停常川舎人，選取高大充錦衣衛舎人，卑小充外直舎人。

癸亥，景統六年（明弘治十六年）[1503]
春，正月，旱。初八日，勅諭淸華賛治承宣使司參議楊靜等：「吾於農務，尤且留意，爾牧兵民，固當盡力，省循無怠，畜洩以時，玆惟善政，永保圖功。書曰：『有備無患。』此之謂也。除已具奏外，某方嘆潦，須先預備隄防種稼事，彼縣州官視秦楚肥瘠恝然，予每差內臣往省南畝，或田畝卑塌，或阡陌荒蕪，或土堆有缺，或翻鵝害苗，纔至數朝，斷不可久，暑未數日，殆甚吿乾，皆由分憂之任，不得有才，，扞制之方，靡良其策。嗚呼，汝等以衣冠之美，俸祿之富，爲潤屋之貲耶，抑蒞天之功耶。吾一身恐懼之勤，而爲爾優游之悅，況今年値運下元，遭逢末劫，玄樞經云：『冬至得壬，地赤千里。』地母經云：『癸亥之年，雨水太多。』修築之術，將不勤乎，汝宜作急部內江關水車小溪大路，期二箇月以裡，爾親來撿閱，完好者置爲考上課，築漏者編爲不稱職，詳題以聞，定行黜陟，爾等無情不督貴，至霖雨田禾淹濕，詰得其實，一體送問。」
初九日，郭有嚴等使明將還，陛辭，明帝遣西夷都督大通事錦衣衛都指揮使楊琮等宣傳聖旨：「賜郭有嚴大紅骨朶雲織金獬客紵四疋，熟絲三疋，幷兵部尙書曾鎰等奉抄送聖旨，另給郭有嚴馬船一艘，欽此。」郭有嚴謝恩詩云：「曾因國事貢珍封，藻宴叨陪玉陛中，豸彩已章三品服，鶬舟再駕入荒風，詩辭笑乏寛如海，酒力那堪飮似虹，福壽擬同周雅祝，升恆日月照臨公。」
二月十七日，禮部尙書武有奏言，每至大集軍期，投納差餘並老疾等錢，卽備來開所納前項員人姓名及實錢數人數，送戶部照收。
大旱。
夏，四月，彗星出東方。
禮部左侍郞楊直源蠢蘇瀝江邊，上自札橋社，下至贛川社，防水旱以利農，並開安福渠，下至上福渠處，以灌民田。
五月初五日，頒題扇詩，御製警之云：「星火昏中夜，蓬芒出壁東，荊方當大水，衛地恐輿戎，循省尤臨理，推占謾異同。」
秋，八月，御史臺官奏，翰林官肆業怠慢，宜論罰之。
九月初十日，大火，東市焼盡庸舎。
冬，十二月初八日，以禮部左侍郞楊直源兼翰林院事。
是歳，前大旱後大水，傘圓，三島山崩。

甲子，景統七年〈六月以後，肅宗泰貞元年〉（明弘治十七年）[1504]
春，正月，詔，繼今宮墻內加修理各務，定構作廊廟幷廨宇舎。
二月，幸西京。
夏，四月，帝由往幸藍山，車駕還宮，不豫。五月二十三日，帝以女謁盛，嬰重疾，大漸，乃遺命皇太子嗣位。二十四日，帝崩於圖治殿。
初帝作上陽，鑑治，圖治，長生之殿，燕寢之處，讀書齋生之殿，乃在九重之內，作流盃殿。引水至堂前，曰流盃臺。稱上陽洞主，生皇子六，長子安王洵，第二威穆帝濬，第三嗣皇㵮，第四通王溶，第五明王治，第六思王養。
六月初六日，中軍都督府左都督屛山侯黎廣度，南軍都督府左都督駙馬都尉臨淮伯黎達昭曁駙馬，五府，六部，東閣，翰林院，六寺，科臺等官詣皇極殿，奉皇太子潦卽位，大赦，改元，以是年爲泰貞元年。
賛曰：憲宗好文守成，節用愼罰，修政任賢，敬天勤民，亦賢主也。享國不久，惜哉。
武瓊賛曰：帝天資日表，隆準龍顔，神釆異常，聖宗奇愛之。尤聰明睿智，高出物表，而仁慈溫和，不為嚴毅，常朝退引士大夫詢訪得失，假以辭色，導之使言，達下情，決壅蔽。臣下過失，薄示戒責，不忍輟加笞辱，有所措置。從容閒暇，末嘗大聲以色，而天下亶亶從化，每言聖祖肇造區夏，皇父內修外攘，規已定，吾無事乎更張，惟遵守成憲，充擴而光大之，以宣昭我祖考之德而己。
帝旣卽位稱皇，吿天地宗廟，尊祖母長樂皇太后爲太皇太后。
秋，七月，郭有嚴等奉使還自明。
八月初一，以生日爲天明聖節。
是月，有長星見西北。
九月初八日，奉寳冊，上大行皇帝尊諡曰體天凝道懋德至仁昭文紹武宣哲欽聖彰孝睿皇帝，廟號憲宗，母貴妃爲莊順明懿皇太后。
逆人段世儂等伏誅。時世儂反於高平，捕獲之，及其黨五百餘人皆伏誅。
冬，十月十八日甲辰，憲宗皇帝梓宮發引回西京。
十一月初八日，遷葬祐陵，禮官按故事奏請立碑，帝可其奏，乃命文臣阮仁浹，范盛，程志森等撰碑文。
遣使如明。吏部左侍郞鄧讃，檢討屈瓊玖，戶科都給事中劉光輔等歳貢；兵部右侍郞阮鄰，監察御史阮敬嚴等吿哀；禮部右侍郞阮寶珪，東閣校書陳曰良，校理武珠等求封。
是目月初八日，帝弗豫。初帝卽位，出囚人，放宮女，停不急之務，減偏重之役，抑貢獻，省力役，任勲舊，攬威權，抑戒外戚，友篤親藩，凡經綸大經，建立大本，無所不用其極。天下臣民，皆拭目以觀初政，以爲成康文景復見於今日。
十二月初六日壬戌，帝勑諭朝臣屛山侯黎廣度，贛川伯黎能讓及文武臣僚等：「朕疾未疫慮付託重寄，恐有未堪。先皇帝第二子濬，賢明仁孝，可嗣正統，以承祖宗，以撫臣民，大臣百官，盡其忠貞，以輔成大業，某親王僭於天位，天下共誅之。」
初七日癸亥，帝疾大漸，八日甲子，崩於皇極殿，遺詔，百官喪服一循古遭。
十八日甲戌，中軍都督府左都督屛山侯黎廣度，宗人令恩使黎能讓曁公，侯，伯，駙馬，都五府，六部，御史臺，東閣，翰林，六寺，六科，提刑，十三導官賣明殿，奉迎憲宗第二子濬卽皇帝位，大赦，改元，以明年爲端慶元年。
時阮寶珪如明未過關，再改封表文，送與寶珪奉行。
是時，攽大赦條於天下，其一，中進士科，未有除用而病故者，許子孫蔭如官員例，幷入流試官，許饒一男，選丁壯一男。
二十五日，定五城門外作直店例。勒旨五城門外，效力，神武，殿前作瓦屋二連，毎連七間，毎日該把門用一人出直店譏察，幷錦衣肅賃人亦在，夜間內臣卽在臺門內，若一連神武，殿前，效力用二員，軍二十人，盾五十面，手箭五枝，宿直如法。
二十六日，勅旨五府軍店外作木櫃例，係外店毎店相隔，並著木櫃柱要大，毎店用鈎五柄，有尖頭，頭亦有鈎，置在店兩頭，守把官員軍人並在直店，不得湊作以別資。

乙丑，端慶元年（明弘治十八年）[1505]
春，正月，湖，日食。
二十一，詔各處承宣官員百姓等，大事用大方紙，小事用小方紙，囑書文契用大紙，不得猶狃用方紙如前，聽一箇月悉如明令。若官員百姓囑書文契猶用方紙，許本族人族長投告，驗實以虛論，賣者失其己分，買者失其原錢，囑書文契並不用。
二月十六日甲戌，上大行皇帝尊諡曰昭義顯仁溫恭淵黙惇孝允恭欽皇帝，廟號肅宗。
十八日丙子，追尊生母阮氏爲昭仁弘懿皇太后。
會試天下擧人，取黎鼎唐安慕澤人。等五十五人，廷試賜第一甲黎鼎，裴允文，陳棐彰德芝泥人，茱之子。三名進士及第，第二甲阮肖象，陳磊等十六名進士出身，第三甲范敦硝，阮胥等三十六名同進士出身。
三月，肅宗皇帝梓宮發引回西京，癸卯葬於敬陵，禮官奏請立碑，帝可其奏，命覃文禮，阮仁浹，范盛，程志森等撰碑文。
二十二日，皇太后阮氏暴崩於長樂殿正寢，年六十五。初肅宗崩，無嗣，內臣阮故爲欲立帝，查太后以帝婢妾之子，不可以承大統，固要立呂瑰王。於是汝證太后，使出迎呂瑰王，汝爲等乃閉諸城門立帝，太后見帝已立，不悅，後帝遂使左右密弒之，輟朝七日。
二十七日，升祔母昭仁弘懿皇太后於東京太廟明德宮。
是月，化外州透入爭那巖關田，帝命丹溪伯鄭侑經理明光地方，立關隘而還。
夏四月二十七日，追尊祖母諡曰徽嘉靜穆溫恭柔順太皇太后，帝建眞元殿，作寶瑞堂於東岸扶駿鄕，作宣譽堂於水棠華陵鄕，又作光美殿於廣德隸園坊，以恭奉太皇太后先祖。
五月初七日，明孝宗崩，諡曰敬皇帝。
十三日，命鄭侑往宣光公幹。
二十五日，以誕日爲天慶聖節。
二十八日，明皇太子厚𤋜卽皇帝位，改元正德。是爲武宗。
以楊直源爲戶部左侍郞兼昭文館。
六月初五日貶禮部尙書覃文禮，御史臺都御史阮光弼等於廣南，尋殺之。初憲宗寢疾，帝母昭仁皇后以婢壽寵，生帝覃疲，庶母敬妃無子，震己子，一意欲立之，恐大臣不從，以金賂文禮，不受。及憲宗大漸，文禮與光弼受遺詔，輔皇太子嗣位。時諸王爭立，文禮恐變起倉卒，乃入寢殿取傳國寶歸家，再與文武諸大臣共立肅宗卽帝位。帝深憾之，至是以姜種阮汝爲謀，貶二人行廣南承宣使，至眞福縣大江，帝使人道追，逼令自盡，二人當投水中，吟國語詩而沒。後廷臣心知二人死非其罪，爭之，帝歸咎於汝爲，遂殺之。
以黎嵩爲淸華承宣使。
起吳煥爲清華憲察使，煥前被充軍，再試中生徒，至是起用。

丙寅，端慶二年（明武宗正德元年）[1506]
春，初仁睦門陳管領陳姓，缺其名，管領官名也。本陳朝之外孫，生二女長曰松，次曰竹，帝聞松有美色，選入後宮，生皇子而早沒，後竹亦入侍。
二月選黃丁。
黜范謙柄爲海陽憲察使，時謙柄坐與黎崧，石誌爲朝中所劾，故黜之。
召附翼鯀知縣阮貴饔提刑監察御史。先是貴雅應制落韻被馳，至是召還用之。
夏，四月十三日，起復杜絪仍禮部右侍郞翰林院侍讀參掌翰林院事，以絪丁母憂，始服闋故也。闋音缺，服終日関。
冬，十二月十二日，遣兵部尙書阮光美，吏科都給事中阮旌，提刑監察御史阮仲逵爲提調，監試，監考，考試軍色民人書算於講武殿庭，應考者三萬餘人，取中者阮子棊等一千五百十九人。
改定軍號勇士副軍以下。

丁卯，端慶三年（明正德二年）[1507]
春，正月初九日，明遺正使翰林院編修曾鐸，副使吏科右給事中張弘志來告卽位，幷賜彩幣。
以阮敲爲海陽承宣使。初敲奉北使，有北枕甚好，不以上進，爲舎人所奏，黜還家。至是始用之，後敲卒於任所。
閏正月，明遺行人司行人何露來致祭於憲宗睿皇帝。明又遣正使翰林院編修沈燾，副使工科左給事中許天錫賫詔動封帝爲安南國王，並賜皮辨冠服一副，常服一套，天錫見帝相，題詩曰：「安南四百運尤長，天意如何降鬼王。」
覆考書算一百四十四人，中者阮子棊二十五人，充華文學生。
新置強力司。
知府阮贄被外戚姜種親人打死復甦。先是贄仕憲宗時，爲中書監正字，會試中塲，以帝外鄕東岸人，除奉天府少尹，後任富平府知府。爲人不屈，姜種親人阮仲拿於廷尉獄，打死，拋於城外，子孫以席包之，乃歸而葬，忽然復甦，匿於弟子家，日則居，夜泊哿上，妻子以他人骸骨葬之，行齋如居喪禮，已經一二年，鄕村不知。至洪順己巳年，義師起，詣闕陳辭，許入秘書舎人，賜號還生。僞莫時官至義與，高平等府知府。
三月，帝拜醫京。二十四曰戊戌，還皇京，駐營於春杜行殿，親幸真元殿，顧貼福地。
以阮時雍爲淸華承宣使。
冬，十一月，遣使如明，戶部左侍郞楊直源，東閣校書宗文，翰林院檢討丁順等賀武宗—位梁侃謝賜練幣鴻臚寺少鄕阮銓進香，ェ部右侍郞阮瓖，翰林院檢討尹茂魁戶科給事中黎挺之等謝致祭，淸華承宣使黎嵩，翰林院檢討丁貞，監察御史黎孝忠等謝冊封，乂安參議黎淵，翰林院校理吳綏，監察御史黃岳等歳貢。

戊辰，端慶四年（明正德三年）[1508]
春，二月，會試天下擧人，取杜鍫音容，鎣舒池人，廷試賜第同進士出身。等五十四人，及廷試，賜第一甲阮簡淸，許三省，阮有嚴三名進士及第，第二甲陳驚等十五名進士出身，第三甲阮義壽等三十六名同進士出身。
以阮伯俊爲淸華總兵僉事，阮戇爲淸華憲察使。
三月初四日，詔內外各衙門都提吏丼更番吏有缺數，吏部照洪德年間例，類取應得塡充姓名，具本送吏科，抄送吏部，轉送各衙門遵行。
以莫登庸爲天武衛都指障使司都指揮使。登庸平河高堆人也。卽至靈縣龍洞社。其先祖莫挺之陳朝狀元，官至左僕射。挺之生高，高生邃，邃生嵩，移居淸河蘭溪社，生萍，萍又渉於宜陽古社而居焉。萍生檄，檄娶本社鄧椿長女，生三男，長曰登庸，次曰篤信，季曰(言厥)。登庸有勇力，以武舉入宿衛，至是乃拜是職。
夏，六月，以杜絪爲御史臺副都御史。
戶部左侍郞楊直源還自明，帝以象笏銀帶賜之。
冬，十月初四日，下御史臺副都御史社絪於廷尉獄，絪以言事忤旨繫獄，尋放之。
黒羅羅國人侵入村田關，帝乃以北軍都督府陳叔邁爲右游擊營副將，范一鸛爲記錄先行，命美郡公黎燜爲征蠻將軍，掛征蠻將軍印，丹溪伯鄭侑爲副提領，將神武，效力，殿前，中，東，西，南，北府各衛軍，分爲六營，毎營一萬人，以三千人運糧，往征黑羅羅，到朱村田，分立界碣，尋命炯等經理順興化處水尾朱關地方，以修理關隘。

己巳，端慶五年〈十二月以後，襄翼帝洪順元年〉（明正德四年）[1509]
春，二月，耕籍田，耒折。
敬天殿乾元洪鐘，蒲牢斷，鐘自落。
以阮承業兼掌宗人府，宗人令子模總領各宿衛。
三月，勅征蠻將軍黎炯，鄭侑等班師還。
帝性好勇，因謁郊還宮，乗援雲象頭入東華門，令各司及五府公象，將入御前引選，幷類各鎭公象回於京師，選入御象，充補各衛。
是時，新置內臣有飛武司力士內使，以阮鑀爲飛武司都飛武力士內使，直端康宮，如都力士直金光殿，著銀帽金鳳趨有紅毛尾。以阮公論爲飛武司飛武力士內使，着水銀帽有紅毛。
設宮門承制監，如司禮監御象，御馬二司。
設御象監，御馬監，御象帶カ，內使著水銀帽|金葵花。御馬著水銀帽紅葵花。御馬，御象二監鬪力持杖相撃，自淸陽門至太廟門外，帝以爲樂，以錢帛賞之。
帝自卽位之後，毎夜與宮人酣酒無量，醉卽殺之。時權歸外戚，東則華陵，養父郷。西則仁睦，帝妃郷。北則扶較，帝母郷。皆擅怙權勢，沉溺臣僚，有以私意而屠戮生民，有以密體而誅求錢貨，凡民間六畜生花等物，一切掠取，及民家有奇財奇貨，標字取之，萬民嗟怨，而帝弗悛。又心懷猜忌，凡前日臣下之不立己者，往往誅之。又密使內人阮廷科往體察諸叔父兄弟凡二十六王，而荊王以叔父逃遁，不知所之，獨簡脩公以叔伯之子，繫獄得脫，由是人人自危，益思作亂。
命都督保祿伯黎子雲，武耿等往經理廣南地方。先是洪德元年，聖宗親征占城，得茶遂妻子歸於本國，置居寶慶門外，幾三十年。至景統年間，子茶福盜其父茶遂骸骨，逃歸其國，留一親姊，於兵燹先上聲，野火也。時始亡，至是諸勢家功臣占奴居田莊，亦逃回國。武耿驛奏言作亂者占人，帝令殺占人殆盡，不知作亂者占人制謾等後得漂海，占人麻末等監在承制，再供謂前年茶福已回彼國，使男罵羅往明國求援，又作船糧數多，故命耿等往經理。
以楊直源爲御史臺都御史。
秋，八月，詔捕占人，拘執者盡殺之。
九月，吏科都給事中楊德簡奏言：「臣等奉査洪德七年間勅旨，國子監生三舎生，年三十以上，本官方得保選除用。八年間勅旨，崇文館秀林局儒生，本官保結考試，年深才幹，幷會試中塲，並得除用。臣竊見監生，儒生年未至三十，充未滿十五年，但以會試中塲，往往俛倖求進，有所攪擾不便，伏乞繼今監生，儒生年已至三十以上，充已滿十五年以上，本官方得保選除用如例。敢有徇私保擧年少年淺者，一該科御史臺擧奏治罪，以懲人臣徇私妄保，及僥倖攪擾之弊。」寧郡公黎廣度等奏云：「臣等竊見楊德簡所言誠有理，然中間猶有未備，今臣等再奉議各條。一條，奉議國子監監生龠試累遭中塲，十五年以上，年深塲多者，方得充上舎生，引選銓除牧民首領，伴讀長史，訓導等職。若累中塲已滿十五年，未得充舎生，及一遭中塲，已滿十八年以上者，亦許保選，除闇門序班，伴讀長史，講諭等職。一條，奉議官員子孫充崇文館秀林局儒生，會試中塲，年深塲多，滿十五年以上者，幷單和一塲，滿十八年以上者，方得保選，除牧民首領等職。若年深才幹，無中塲，滿二十五年以上者，亦許保結考試，除州縣貳職。其已經引選而未滿年限者，待滿年限方得除用。若皇后親屬苗裔幷開國功臣子孫充崇文館儒生，遵如前例。」
冬，十月初一日，有彗星，白色見於西方，十日始滅。
十一月，有白氣如歛，出於東南，長丈餘。
帝斥逐皇宗功臣回淸華地方，幷殺女史，內臣，占人。時外戚姜種，阮伯勝等擅作威福，權傾中外，民間不得擧手動足，禁法門之呪咀，道士奉道剪髪，不得長髪，以故庸舎市肆奉先師者皆蔵之。後承敎承業，行路官員，百姓見於|里，皆竄走入庸舎市肆家，去後始出。阮廷科密使人往天下各處承憲府縣，至於民間，脅娶處女，茶毒蒼生，天下失望。
是時長樂皇太后之親阮文郞亦在逐中，回本貫。大臣宗室宜郡公黎能謹不得志，有詩寄與阮文郞，使擧兵誅惡黨。文郞通韜略，淸兵法，善觀天時，力能捕虎。於是文郞率占奴制謾，武伯，武接幷淸華三府人擧義師於西都城，以軍鎭神符海口。
時帝戕害宗室，簡脩公濴猶被繫獄，乃以財物賂守者得脫，未及吿母幷兄弟與妃，乃挺身逃入酉都，至神符海口見文郞，奉迎立爲盟主。因與文郞造長鎗，及大臣阮演，吳禊，阮伯高，黎湛與淸華總兵僉事阮伯俊，承宣使黎嵩，參政時雍等同起兵，使梁得朋爲檄諭大臣百官，其略云：「暴主黎濬，猥以庶孽，濫玷洪圔，因循殆至五年，盈串已成萬狀，傷殘骨肉，沉溺臣僚，寵戚畹而狗尾縱橫，遠骨鯁而魚頭竄伏，爵已盡而濫賞不盡，民已窮而濫取無窮。征賦若錙銖，用財若泥沙，暴虐殆同於秦政，待臣如犬馬，視民如草芥，慢侮有甚於魏整。況又大其宮室，廣其苑囿，驅民種樹，宋花綱之，覆撤相尋，塡海築宮，秦阿房之昏風復踵，土木築而改，改而築，疲勞海陽京北之民，華宗驕而橫，橫而驕，騷擾藩鎭四宣之境，居民疾首，率土痛心。」又檄云：「端慶御圖，外家擅政，子模以市井昏愚之輩，紊亂朝綱，勝，種以閭閻乳臭之童，妄行威福，甚至鴆殺祖母，魚肉親王，以私意而屠戮生民，罔知紀極，以密體而誅求錢貨，益肆貪淫，四海困窮，萬民愁怨。」
簡脩公濴詐稱爲錦江王，竪錦江王招安旗。
是月初八日，簡脩公濴自西都發水歩諸營並進，水軍到天健山，帝以河淸，海淸二輕船馳到天健山葆寺，獲其水營將一人井得兵卒二十馘，將回華門外。帝命副將東巖伯黎璃，賛理御史臺都御史楊直源，記錄右侍郞范盛，陳能等提領禁軍幷神武，效力，殿前諸衞官軍藥之，弗克。二十三日，濴兄錦江王漴，幷弟靖亮公濴及涓與壽梅尉馬阮敬皆遇害。濴軍猶以錦江王招安旗，撫諭使瑀以錦江王頭示之曰：「此錦江王之頭也，何以詐為？」瑀騎象麾兵進戰同樂處，陣陷，不屈而死，楊直源，范盛，陳能等亦歿於朱橋，官軍敗還。二十六，軍諸營並進，至寶陀，仁睦，紅梅，焼身等處。帝出靑陽門，慰勞金光殿力士及錦衣春將士，以斯賜程志森，黎廣度等，發金銀欝，賜五刑見監囚人每人三鍵，使以擊賊，受畢，各歸其家。又倉卒徵兵，帝命中使華文學生，每司各二員人，實捧勅符往諒山，太原，宣光，安邦各都司，詳勅合符，調取各鎮土兵，每鎭五千人，以防擊賊，其人受勅符去，帝許御前朱漆短雅每人一柄以魑身。未馨提，春耕等虡，濴軍己入邁城，衆皆遁去。皇后陳氏松逃出，至紅梅社，匿於民家，自溢於寺廟。黎廣度與簡脩公內外相應，傳砲爲信掲竿爲旗，斬木作兵，自相產，以駭肇，因劫帝北幸。簡脩公至東京城，聞父靈與兄錦江王，弟靖亮公，季弟涓等遇害，命官治喪事與行葬禮。二十八日，帝走至日昭坊前，衛士追獲之，納與簡脩公，繫麗景門，公以衞士不義，遂殺之。十二月初一日。帝飮鴆自盡，簡脩公以帝前日殺父母兄弟之慘，憤猶未解，使人以大砲置屍火處，砲發，散盡骸骨，止以餘燼回葬母鄕扶齡安陵，降爲愍厲公。〈一說，義師逼近，帝出幸安朗縣東皐社及悔村，被本社市肆人迎回，納於阮文郞，將回北使館，弒之，其外戚亦皆盡殺。〉
按洪順治平寶範曰：端慶年間，內朝干政，外戚專權，法令煩苛，紀綱紊亂，農桑失業，風俗日偸，甚可潤也。況又傷殘骨肉，沈溺臣僚，所爲若是，欲不亡得乎？
按阮煜洪順中輿記曰：愍厲失德，種，勝專權，承業以牧牛之豎，兼掌宗人，子摸以賣魚之兒，總領宿衞，登進豺狼之輩，競開賄賂之門，修第宅，則太原，宣光等處山無木以塞欲源索鹹鹽，則乂安，安邦地方海無鱗以塡餓緣。太阿倒置，神器展榣，災異屢見，下民怨嗟，其亡宜矣。
論曰：愍厲信任外戚，暴虐無道，誅戳宗室，殘酷百姓，自取滅亡，不亦宜乎。
是月初四日，簡脩公卽皇帝位，大赦，改元，以是年爲洪順元年。
以杜細爲東閣學士陸朝列大夫，以姻曾春北使，故授此職。
帝旣卽位，命頭目黎廣度，黎調，阮文郞，黎嵩，劉興孝，程志森，鄭緩，梁得朋，杜履謙，丁勖，鄧鳴謙，杜絪，黎鼐，譚愼簡等上表陳情於明，其辭云：「端慶黎濬，襲封王爵，經四年間，寵任母黨姜種，阮伯勝等，恣行兇暴，濁亂朝綱，屠戮宗親，鴆殺祖母，荼毒國人，民不堪命。種，勝等權傾中外，惡黨日滋，圖竊國柄。」
十七日，追尊母鄭氏爲徽慈莊惠建皇太后，命殿前都檢點瑞陽侯鄭侑爲山陵使，戶部尙書鄭維岱副之，延郡公駙馬都尉黎茂昭爲總護使，淸華總兵僉事阮伯佺，卽阮伯俊也。譚愼徽等副之，以本月十九日，遷葬於御天之美舎鄕。二十九日乙丑，立徽慈莊惠建皇太后碑，命禮部左侍郞翰林院侍讀掌翰林院事梁得朋撰記。
追謚顯祖，宣祖，太祖皇帝，皇太后以下尊號。尊父建王曰，配天裕聖溫良光明文哲寛弘彰信綏休睦孝建皇帝。母建皇太后鄭氏曰徽慈莊惠嘉亮柔聖和穆信謙明正懿淳福慶皇太后，贈同母兄錦江王漴爲莊定大王。次弟靖亮公濴爲穆懿王，季弟涓爲翼恭王。〈漴音崇，濴音雍。〉
以吳煥爲淸華賛治承宣使司承宣使，尋授吏部尙書。
