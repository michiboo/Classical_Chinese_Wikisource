辛酉，景興二年（淸乾隆六年）[1741]
春，正月，以耀堂侯陳璟參從。
置京北，山西，山南掌督。時，海陽寇賊橫行，人心恂懼。鄭王欲以重臣綏撫三鎮，於是分山南爲上下路，以府僚鄭柱，吳廷瑩，張饒，阮德輝，阮貴憼，范阮榜，阮輝潤，陳廷錦等，分督山南上下及京北，山西等處。設屯要害，籍鄕兵，取三之一，分隸各屯，防禦盜賊，禁戢將士擄掠。官吏苛擾，有能糾率義戰効用者，各以名聞。
復鄕試舊制。中興初，鄕試法社考，照巨中小率數類，納縣官。縣官取通文理者，巨縣二十名，中縣十五名，小縣十名，謂之四場。第一，第二，第三場試卷與儒生生徒，一體送考。完卷者，皆取中。中間改爲稍通，三場與次通混送。有學者，多被黜落。至是議復舊制。雖世家子弟，不無濫選，而實才無遺。人皆便之。
命糴粟於乂安，山南。自兵興以來，天下饑饉，惟二處稍稔，富民多積粟。命乂安糴粟二百萬，山南糴百五十萬，每五十官鉢，價錢一緡。乂安市價較平，山南市價每緡十五鉢官價，蓋抑買也。時，阮如珠爲乂安鎮守，募門下有能督運糴栗就京者，重賞之。意欲乘此附帶，以資家鄕。無有應者，惟真祿東海人阮敏應募。凡粟並聽去殼，留米輸官，及珠家並乞每粟百鉢，納米半之。卒以此富有巨萬。敏，整之父，整能役財致身，寔基於此。
軍與賊將名勃戰，敗績。協謀汝廷瓚被執，瓚因諭勍，詣軍門降。
京城軍亂，破參從阮貴憼第。憼以王潛邸講官。王襲位，有翊戴功，大見親任，居政地，多所可否。時，四方多警，朝廷以官爵賞功，優兵什伍長，不預軍功者，亦得超遷。以非例卻之。衆怒，相率破其家，覔憼欲殺之。憼已先趨朝，王命留居府中。月餘，因査論戮其爲首者，而責諸管官，嚴加約束。憼遂辭政府機務。
徵黃義伯回朝。初，義伯進攻阮蘧，武卓瑩等於海陽，嘉福，敗之。賊走安廣，尋竄諒山。伯因請班師回京。從之。
發山南糴粟十萬，賑海陽饑民。又以海陽漸安，分爲上洪，下洪，東潮，安老四道，置巡守驢撫居民，以汝廷瓚，武欽鄰，范廷重，武方堤等，並爲協同。
以四條戒飭中外。〈一許諸粟米，商艚通行販賈。二免貧民謝擔錢。三，禁勢家子倚勢脅掠。四，凡無牌給，不得通驛。〉
夏，四月，發官米煮粥，賑給東北饑兵。
五月，賊阮筵寇山西。命蒙黎勵督諸道兵討之。勵大破筵兵於安樂。又使將水軍順流而下，約六月十三日濟谷津。宣光道協同阮宗室偵知之。因選輕兵，黑旗竹笠與筵兵似，使以舟先行。筵果引兵來，望見，以爲己師，不設備。宗室淹至擊之，賊惶走，軍資器械委棄殆盡。
鄧廷論與賊戰，敗，奪郡公爵。陳仲寮，汝仲台等被擒，奪其職。
許天下入粟於所在，貯之。募能移粟於東北發賣者，量授職次。
給文官田祿，罷收隨行率錢。初，文官給隨兵，以官品高下差。一品二十四人，遞減至五品四人。受給者，取行傭雇錢爲祿。至是，以戸口減少，差行兵數不敷，始令給田以代之謂之廉田。一品五十畝，遞減至八品五畝，戸番隨近便給之。
給參從添差各員，隨候兵有差，遂爲例。
增揀淸華兵置鎮前，鎮後，鎮左，鎮右四隊，隊三百人。中興初，淸，乂三丁取一。保泰壬寅，始定五丁取一。至是增揀，復三丁取一之額。
六月，文廷胤等攻東珖賊，敗之，大同圍解。
禮部尙書阜郡公段伯容卒，贈少保。伯容與阮輝潤，高輝灌，鄭伯相，皆嘉林富市人，同時尙書。
命兵部尙書阮貴憼行吏部事，固辭，不許。憼自優兵破家，託疾辭政，王不允，位祿如故。至是，復有是命。
復故尙書鄭穗國子監祭酒，奪公爵。庚申初，以穗黨於公輔，覊之。至是廷議不預逆謀，且在宗室屬籍，宜從甄錄，故復敘。
命黎有喬行戸部事，監知財賦。中興後，王府特置六番，盡專六部之權。一屍番專掌財賦，戸部驚閒職。猜吏因緣爲奸，乾沒隱減，弊寶不可勝計。至是議，請復洪德奮，歸戸部，王從之，未幾復歸戸番。
加封大司徒曜郡公鄭檡允忠公。〈檡，僖祖次兄。〉
擇四鎮勸農官。鎮置大使，副使各一人，奉掌田事，分行勸課。置勸農使，糾擧四方民，致力田畝，隨宜補助之。歳以仲冬，遺使訪田野之闢廃，人民之給餒，爲斥黜。尋議置屯田所。於是軍皆知農，而軍餉亦不甚缺矣。
參贊碧郡公黃義伯卒。義伯勇敢，累立戰功，爲一時名將。卒，謚賜忠烈，加封功臣，後追封福神。〈金洞黃雲人。〉
范廷重等獲阮蘧於臥雲山。初，蘧首爲叛逆，黨羽甚盛。及蕪萊，白藤之敗，奔諒山，依!：基。至是復謀東歸，至東潮糧盡衆散，與其子匿民家。廷重與阮曙密探擒之，檻送
京師。擢廷重工部左侍郞，曙總兵同知。
命文官三品以上，預府僚者，舉堪爲府縣州各一人。
八月，大饑，發官粟^賑流民。永佑末，盜賊並起，民廢農業，海陽尤甚。惟山南差安，^民扶攜就食者塞路。米價騰貴，百錢不易ー飽，民多仰食菜茹，至有炙蛇鼠以度日
者，饑莩相望。海陽號稱稠邑，至是有僅存三五戸者。
旨下緩試。舊制，省試三年一科，以子午卯酉爲期。至是以歳荒，旨下緩試。
九月，命鄧廷謐督諸道兵，討黎維榷於山西上游，破之。補走太原。初，被出沒天關山野間，尋由山道，自安化，奉化，踰美良，明義，出山西臨佻間。謐督官軍三道，夜進薄之，破其壘三重屯數十所，嵇退據太原文朗。尋復由故道歸淸華，建營壘於玉樓，自稱天南帝子。先是，謐命出征，王以其世冑聯國親，璧其任，漫金劍，賜節鉞，擇日揭宮廟，百官咸在，以遣之。自兵興以來，命將出師，未有此禮。謐感激自勵，故與賊戰多克捷焉。
冬，十月，命參從阮貴憼，武公宰等爲招撫使，分行諸道，勸農桑，招流亡，募田作，墾荒蕪，設立巡店，防禦盜刼。
旌表大安，南真忠義民。初，銀笳賊起，大安安江、海遼，及南真芳邸、神路等總，悉力攻禦，又隨官軍進討有功，特賜忠義扁額以旌之。
十一月，起復陳名寧知禮番陪従。時，寧以母喪居家，張洭薦寧可大用，特命起復。
以災異，赦天下凡五條。
擢廷勤進朝。
遣正使阮翹，副使阮宗室，鄧茂等如淸歳貢。〈有使華叢詠詩集行世。〉

壬戌，三年（淸乾隆七年）[1742]
春，正月，命阮貴憼，武必慎，分揀近畿諸縣兵，待有事調遣。
淸華饑，命有司發粟於十萬，賑之。
二月，以阮玉鉉爲戸部右侍郞，行參從。鉉在高平七年，善於撫禦，邊民案堵，王深器之，特賜侯爵。至是召還，命入政府。
以陪從黎有喬爲淸華留守。尋命喬與何勲，訪察轄內，官吏能否，民情疾苦，及攻禦各道，水陸各巡事情。又命杜輝琪訪察乂安。
黃公論進攻賊瑩，獲之。
登顯擒纘基於橫蒲。始基作亂，攻團城。督鎮吳廷碩爲所陷。王襲位，命攻破之，基敗走。至是獲斬之。
三月，罷府門銅甕。初，王欲達下情，置銅甕於府門，聽天下士民有密陳官吏廉汚者，投其中，五日一以聞。其後所吿多不實，黎仲庶言：「後世人心不古，毀譽好惡，未盡至公。今王以一德臨照，百官邪正，昭然於洞燭之下。如欲辨別賢否，當敷言試事，考實驗功，不宜開告密之門，滋訐比之僻。」疏入，王深嘉褒獎，立命罷之。
帝命阮輝潤賫冊進封王爲大元帥尙師明王。
夏，四月，省宣，興，安，廣諸路憲司。王以外鎮民彫訟簡，令省之，以其職事隸鎮司。
鄭榜進攻塗山賊，死之。時，阮有求聚衆塗山，抄掠東南。榜與鄧廷綿聞賊抄老豐，約共進戰。賊有船十餘隻，見官軍佯走，官軍進至佳門，住葛泊津。會潮強風勁，官船高大，爲風所窘。賊以輕舟百餘乘之，軍大潰。榜身中十餘創，被執，罵不絕口而死。
黎仲庶陳時政十餘條，王嘉之，賜銀絹二十兩疋。
考文武課績。三品以下輪次召對，日二人，詢以政令得失，軍國事宜。
命諸預陪從與三品有添差，外任四品以上有添差，並賜侯伯爵。
以張洭，陶廷實參從，阮貴慎，丁嘉亨陪従。
日有暈，其占爲人臣承君，百姓親附之象。
六月，命汝廷瓚采訪山南下路。先是，置下路撫諭，縣各一人，以范有瑜等領之。與屯禦使，撫輯方民，防守寇盜。至是聞其苛擾，命瓚往訪其狀。
秋，七月，定捕賊賞格。獲阮有求者，賞三品職，郡公爵。賊禆者量減。
置覆讞官。命阮玉鉉，吳廷瑩等，以四季理諸冤獄。
八月，點環畿十一縣鄕兵。時，賊徒隨撲隨起，諸軍分道攻討，京城見兵空虛。執政請權宜揀近甸民爲兵，五丁取一，復其徭，依兵法閱習，分屯城外，以備不虞。
定軍令十二條，訓飭諸道將士。
以歳凶民饑，國用不足，命淸華殿廟，並殺常禮之半。
雲庶獄。王以有司勾震擾，令諸訟，惟盜規，人命，抑脅，田土，鬪歐，方得受勘，餘悉緩之。
黎有喬言：「淸，乂飢荒，逃欠之兵至萬餘人。管目牧勾催，鎮官拿捉，大爲民擾。縱有所得，非貧苦卽借冒，時送卽還。不如擇地方官，親訪民情，隨宜催揀爲便。」王從其請。於是淸華命杜輝琪，乂安命范允緯等，分往揀之。
參從吏部尙書武公宰卒，贈少保，公宰以文學受知，有匡濟大略。記申初，軍政多事，隨宜調幹，王深器之。遂擢政府，委以樞軸。好進引人物，一藝之士，皆吹噓之。人皆得盡其才。伍賊初起，朝廷議招安，公宰陳二條，言攻勦是正法，收用是權宜，就正法較穩。後果如議。〈公宰，安朗海具人。〉
以黃公琦統領海陽陸道，陳璟統領水道。尋復命公琦率璟所部兵，及督領武佐璉等二十九奇隊，往討賊。
冬，十月，鄧廷謐等，與黎維補戰於盛美，敗之。先是，謐屢破賊兵，榷潛奔乂安，據古南洞。尋復犯淸華，從雷陽具山，破沛上屯，謀渡河窺安場。謐與何宗勳，阮儼等擊敗之。（礻密）走康政。以謐爲統領，阮玉鉉協之。
黃公琦言：「賊據塗山，依山負海，而海水潮汐無常。欲拔塗山，非先爭地不可。如欲爭地，當用歩兵。請留四擇隊以備調遣。」從之。
十二月，命四鎮，各於鎮治，築壘爲固。
諭執政議行三條。一，行府兵法，二，權補私田加租，三，復納錢法。
初立府衛法。時，兵輿調撥多方，廷議增取郷兵，以益聲勢，及倣唐府兵法，府置一衞，衞置巡守巡撫，管領所轄兵。擇文武有幹略者，各一人爲之，文武屬爲之副。四鎮凡二十衞，其法籍兵，五丁取一爲兵，得兵萬一千四百六十五人，編隸隊伍，操演陣法，月以一香，更番歸農。其半歸留軍者，官給月糧，屯營閑既，軍需儲峙，莫不悉備，有事徵發，悉従調遣，事已復還衞，輪代休息。自中興以來，衞所法久廢。至是始行之，遂成兵額。

癸亥，四年（清乾隆八年）[1743]
春，正月，衡保泰調法。中興初，牌表祭券，皆於戸分取之。牌者，生辰正旦，各衙門行望拜禮，是夜有歌席宴筵。表者，預前進賀表禮，擇日行拜表禮，是夜亦有歌席宴筵。祭者，丁祭，春秋二祭，國學，郡學，杼釋奠禮。厲祭，府官三時致祭無嗣鬼神。宮廟四季祭，祭高皇帝，以王家列位，及功臣范篤，阮有僚，鄧訓，馨馨配享。デ神春祭。券者，堤路，貢口，橋梁，倉庫，試場，其收納付之縣官。牌表屬承憲二司，祭屬府縣官，券屬鎮守。保泰壬寅，議以收納煩碎，更定調法。仝年收每丁古錢六陌，牌表祭券總在其中。後以橋梁道路，多有廢壊，復議收戸分錢，已而勾催收送，弊寶百出，王深知其弊，去年倂與兵政租法，至是行之。
二月，以左少監曄忠侯黃五福爲奇道統領。五福進兵法十二條，王命行之，令與正道黃公琦等會勦。時，五福以刑番內差，未經行陣。初聞命，深憂之。客有勸以借公錢萬緍，召募壯士。福曰：「公錢豈宜私用，他日徵督，何以償之。」客曰：「誠如吾計，士皆効力，戰勝克敵，從此貴顯，何有於萬繙。萬一蹉跌，有不可言者，誰復問所逋。」五福曰：「君言誠有確見。」遂從之，卒能成功，爲時名將。
命乂安統率阮嘉珠措置疆事，糾率豪目，招募兵士，分屯按禦。
命甲阮科等，就鎮閱視巡屯營壘，軍需戎杖以聞。
二月該山土賊陷鎮城，督鎮武佐詠，督同陳公昕死之。時，序營劫嘯聚逼城，塵絕餉道詠吿急於朝，命陳廷錦率師赴之。錦逗遛不進，詠等力竭城陷，皆遇害。藩臣阮廷聘率土兵攻賊，破之，復其城。
置沿河驛，以騎兵九隊，候探賊情馳遞。
以阮貴憼，黎有喬，吳廷瑩，阮暐等陪従。
免天下巡渡稅。時，巡司徵收煩重，商賈寢閉，王欲弛其征。執政言：「巡稅已有定額，但可禁戢猾胥苛索。」王諭之，言：「先王之政，關市譏而不征，今兵火之後，民食寡乏，取給惟在蒒賈。宜加實惠，不應徒事飭戒。」遂命撤各處巡，盡免商稅。
命內外上實封。
命武臣三品以上，擧智略勇敢各一人。
夏，五月，停各衞文官避撫。黎有喬言：「衞兵紀律疎略，請撥給官兵，選充隊伍，置武官巡撫。」王從之。於是府衞之法遂變。
火星犯太微。
以阮公寀鎮守山南。杜熙韶，杜世佳，譚春域間之也。
六月，阮有求圍統領黃公琦於淸河之華女港。命黃五福等將兵救之。初，求掠獲瓚基軍資，煽誘日衆，遂有狼肆之志，僭稱欽差東道總國保民，據雲屯州。及公琦等累勝，聲勢振薄。求每與官軍戰輙敗，奔竄海濱，諸道兵不卽討捕，各還京。求知安廣兵少，復叫聚塗山，依山負海，時出抄掠東南，狂黠寢不可制。至是寇淸河，琦被圍已旬日，潛使人突出告急。援兵未及至，贊理武欽隣與琦謀曰：「今賊雖圍我，而且防奇道，勢必盛兵在前。我若乘夜取後突出，賊必不覺。」琦從其策，乃潛抵魚袋港，遇賊兵少，敗之，還次琤川。五福進擊求，破之。尋命五福將水兵，援塗山。
秋，七月，少傅阮輝潤致仕。陞太子太保。
命五府參從官更番宿直，以備訪問。
鄕試各處士人。先，辛酉年以歳飢暫緩，至是行之。
增擧人名數。時，乂安場爲不道者所焚，誅首唱以徇。再試第四場。
工部左侍郞阮玉鉉卒，增工部尙書郡公爵。〈鉉，弘化勃泰人。〉
八月，以范廷重爲副都御史。
赦瑞英租庸調。用贊理汝廷瓚之言也。
王諭執政曰：「東北窮民，皆朝廷赤子，宜急加拯救。」乃命分置屯守，招集流移。
擢參議裴佺進朝。
九月，命陳廷錦鎮京北，鄭檡鎮海陽。
冬，十月，會試。取合格阮俒等七名。〈俒，農貢香溪人，俲之子也。〉
十一月，慧出，長一尺，二旬乃滅。
命丁文佳，阮廷桓會勦草寇。時，東路殘破，田荒民散，無頼之徒，嘯聚草莾，所在屯結，大者數千人，小者不下五六百，薄抄掠。江北一帶，灌莾極，出入不知蹤跡，時人謂之草寇。累命張饒，黃公瑤，丁文佳等討之，乍散乍合，勢日苗熾。其最黠者黃公舒，範文需輩，詐上書乞降，以緩攻勦。朝廷亦厭用兵，冀可馴革，授以官爵，使管照地面，賊黨愈肆侵暴。執政請勒令詣網隨宜處置，舒等復叛。至是文佳始破之於杜舍。時，伍賊亦詣黎端愷軍乞降，議者方咎招降非計，而五亦不復來。
十二月，殿試，賜潘曔進士及第第三名，陳文𤏸進士出身，黎黃暐等並同進士出身。
命阮廷桓爲東南道統領，陳輝涊爲贊理。時，草寇公舒等反覆。議者皆不欲招安，惟廷桓，淧力贊之。至是復蠢動，故命之住。

甲子，五年（淸乾隆九年）[1744]
春，正月，阮廷桓言：「賊所在，草莾叢雜，官軍臨其前，則竄其後，扼於左，則奔於右，所不到處，輒出擄掠。請量差重兵，雜民防守。」乃命桓專制南道。旣而桓驅丁夫從征，方民驚動。王怒，旨下切責，立命停之。召文佳面陳機宜，復命就軍，草寇侵掠益甚，海陽，京北之間，無寧日矣。
二月，有大魚，長約四丈餘，象頭，自神符海口，入珠橋江，沂流而上，至淳良江廟止，三日復出海去。
黃五福率諸軍攻塗山，不克，鐄璟侯鄭伯欽死之。
大司徒鼎忠公鄭柱卒，贈肅公。
三月，以黃公琦鎮守山南兼統領。召阮公寀入參從。命阮伯璘爲興化鎮守。
始給參從阮公寀，陶黃實等食地民各一，謂之寓祿，遂爲例。
命黎有喬鎮太原。
以武公鎮爲命都御史。
六宮租庸調簿成，凡四鎮與長安府，租庸錢米粟子土産，皆著成定額。
夏，五月，張涯陳攻勦草寇保衞京城六策，皆納之。一，諸府衞兵，半留屯獲。二，諸管侯隊，許各管衞兵一隊，以備差遣。本號隊首號官，暫率奉侍。三，有能糾家丁，自辨家糧，隨軍五十人以上，陞職一級。四，給空頭勅，統督官，臨陣隨功頒賜。五，外貫鄕及皂隸諳曉等民，照數取半率調用。六，抽回水歩兵二隊二奇，分巡上下流，以固畿甸。
以枚世準爲高平督鎮。初，莫亡，餘黨北徙，寓廣西。及是乘方內有警，遂糾衆犯邊。朝廷連歳攻討，鄧公演，阮廷伯粗有克獲，而撫勦失宜，遂長敵勢。又不戢軍士擄掠，蠻民恐懼，爭出應賊。藩兵單弱，無紀律，遇敵輒退。賊遂乘釁縱剽，充斥河渭，往來興，太，人情搖動。至是有喬請擇儒臣，往輯高平，乃命準往。
黃五福攻塗山，克之。有求遁入京北，據壽昌河，沿河兩岸築壘，上流桂岩，下流溪橋，皆立木柵，圍列戰船數百餘，屯壘聯絡。陳廷錦等進兵鐵山，至齋市，爲賊所敗，全軍皆潰。廷錦走市梂，賊乘勢追之，遂破鎮城，縱火焚掠。廷錦與督同武方堤等棄印走。夜半報至，京師震駭。合令環畿撫諭率衞兵，分屯射場，雲耕，仁睦，紀橋，以固京師。五福聞廷錦失守，率兵從月德江次武江。
王命切責黃五福等曰：「兵賁神速，爾等攻勦逾年，進逼塗山，已五六月。勞師費財，不能預探敵情，防守疎略，狡賊離穴，經七八日，始率大軍進躡，致賊數侵軼，民情驚動。閫外之事，寧有如是，勉思効力，以蓋前愆。」
秋，七月，黃五福上言：「有求敗亡逃遁之餘，衆寡而分，其勢易破。若得雄象助兵威，暗渡衝擊，使彼首尾不能相救，可保必勝。且揣知敵欲連結草寇，進逼珥河。今臣等進次武江，賊欲悉衆而前，又恐臣等擬其後，以是知其無能爲也。」始，五福軍未還，沿河上下戒厳，及是衆情乃定。張涯收復市橋鎮營，命五福與涯並進。
八月，分兵五道。時，阮有求據玉梂山，統領張涯從安勇正路攻前面，阮仲珅攻前壘左邊，武佐璉攻後壘右邊，黎時勵攻後壘左邊，黃五福截河流。監軍皆宗室大臣，合五道大將十員，列校軍士萬二千七百餘人。時勵所過，秋毫無犯，安世民願爲薦米ー萬爲兵糧。王嘉獎時勵，以所進貰其軍。
海陽民乞擇差鎮守留守，不報。時草寇乘官軍北上，大掠東南，洪，快諸路，所至一空。爲蛇虺水蛭諸獄，虐諸所俘者，令求死不得。或倒懸，或浸水，或實粟粒眼中縫之，以索贖。少不如意，立卽誅斬。叉串槊嬰兒，焚燒婦女，極其苛酷。遣民詣闕吿急，執政以北寇方劇，未遑東顧，寢其疏。
張涯及阮有求戰於玉林，敗績。時，張涯與五福，時勵，夾攻玉林，涯自率本部兵攻其前，以鄭枋爲前鋒。求據險固臝師以待，什什伍伍，行列不整。官軍望而笑之，乘銳輕進。求佯敗，引入窄狹中，將士魚串而入，求率死士突戰，涯軍潰，諸軍大奔。詔書切貴涯，召還，求兵勢益張，烽火照於珥河北岸，沿南一帶，焚蕩略盡。以丁文佳爲統領本道上將軍兼督四道，陪從吳廷瑩爲贊理。
九月，諭旨丁文佳，吳廷螢促進師，曰：「有求前據塗山，今竄昌河。雖免己離巢，而螳猶拒臂，脅民丁以築壘，掠^財以充糧，蟻聚蜂屯，自謀久據。苟不早圖勝算，祇恐賊壘日堅，民殘日甚，豈所謂吊伐之師。公等職在董戎，任隆制閫。兵糧已備，軍需已整，戰士已多，大軍重壓於其前，名將合圍於其後，當一番轉撥，四伐長驅，俾賊徒耳驚而不及掩，腑破而不及謀，取勝萬全，在此ー擧，勉之。」
賊鏘犯安山，統領鄧廷瓊棄軍走，贊理范嘉寧爲賊所害。初鏘據美良，永同，時常出沒安山，石室間，朝廷不以爲意。瓊出身膏軌，素無將略，以尙郡主驟貴。至是奉命攻禦攜公主與妾姬與行，住安山山路，以市爲屯，不設斥展。嘉寧僦居民家，賊至仙侶，瓊與公主及姫妾遁去。嘉寧聞警就瓊，瓊已不在，賊奄至，嘉寧遂遇害。報至，京師戒嚴。王命鄭擇爲統領討之，鏘遁去。瓊降論黜職，人皆以爲失出。
冬，十月，菩提江與寧江，水赤如丹，醴江水逆流二日。
丁文佳與阮有求戰於昌江，敗績。王初襲封，以文佳將家子，有譽望，深倚重之。及有求據昌江，拜爲上將，委以專征，軍勢甚盛。佳至，頓兵^動，會有求督戦。求詐令人搐肩輿自外來，頃間復出。因僞喜吿其下曰：「佳已約降，恐妻學連累，未敢明白相投，密約臨陣被獲，以塞物議。臨陣時，汝等隨我所向，擒他以歸，人視此爲高下，天下不足定矣。」其徒以爲信然，旣結陣，爭望佳旗象，突陣而入，無不一當百，佳軍披靡，佳一子與後棚象奴，爲賊所殺。賊環象蟻附而上，佳神色不變，以差旗授前象奴，用飛鎗蒺藜，左右殺賊無算。二子在陣後，大呼而前，賊稍稍引卻，佳收散卒還營。報至，王大怒，旨下切責。是役也。佳緩攻能，賊得長智用間，卒致於敗。
十一月，山西賊伍阮名芳宼白鶴，繼芳侯文廷億率京衞進擊之。時諸縣兵丁，來魯者萬餘，咸願奮力進擊，俘僞渠以安業，賊勢窮促，而廷億等怯懦無謀，更抽兵出次義安。名芳得乘夜突圍去，諸軍與義民，莫不惋憤。名芳自是不敢輕出，布置屯保，而與官軍抗拒，皆此役誤之也。
十二月，黃五福破求賊於市橋。時丁文佳師久無功，求兵瀰漫北路，復圍市橋。五福分三支進，自攻其前，譚春域攻左，阮名麗攻右，求敗，渡河去，圍遂解。召丁文佳還，貶文佳與吳廷瑩職，各三次。以五福兼鎮京北，尋命爲京北統領。
命冠岳侯文廷億爲太原留守。

乙丑，六年（淸乾隆十年）[1745]
春，正月，文廷億收復太原鎮所。初，莫孽旣破武崖，有喬以病乞還，乃以億爲留守討賊。億渡野江，與五福會，從郁岐直抵太原，遂復其鎮。〈億，廷胤之子，在諸將中年最少，多智，數征伐有功。〉
陞高平督同陳名寐職二級，賊侯爵。先是，賊圍高平閱二月餘，城內資糧匱竭。寐撫循土兵戰士，悉ヵ拒守，以便宜發官銀給賜，潛遺人致書歸歸，鎮安，隆平州官，盡拘賊孥小，招諭山子各族爲外應，許以立功者賞。皆樂爲用，截賊樵汲餉道，賊懼，歛衆退。捷聞，特加賞以旌之。寐復遺兵攻獲賊黨，四州悉平。招懷流散，使復舊業。
二月，賜太原藩臣麻世祿爵。自邊兵起，藩臣多効攻守，世祿尤有勞焉。廷億請加激勸，故有是命。
以堧亭侯鄭吳用，何宗勳，汝廷瓚，並行參從。宗勳文學優長，爲山南督同，以酒過被罷。瓚贊理失宜，兵敗被擒，雖能使賊降，亦以此負累。王思振淹滯，以二人有學術，特擢用之。勳等條陳時宜，甚稱王意。
王子出閣，命府尹楊公澍，給事中阮烷爲左右司講。
以黃五福兼京北，海陽鎮守，范廷重爲海陽協鎮。
夏，五月，陶黃實以年老乞辭朝廷班次，止以國老奉侍。從之。
秋，七月，陞鄭柳大司徒。尋命閱宗室各支功臣子孫可用者，請旨甄拔。
八月，黃五福，范廷重攻有求於昌江，破之。有求霄遁，使其將名通，輕舟百餘隻賚重寶，順流而東。官軍復邀擊之，俘獲其衆。惟通棄船走，僅免。所得軍資戰馬，不可勝計。
以范廷重爲東北南三道協統領。先是，有求自山南失據，走太原，復出安廣，瓖鶴洞，憑海爲固，時遺兵，以輕舟抄掠東南，所至如掃。廷重與兼統黃五福，率諸將討之。^其黠將名通等十餘人，器用戰馬，盡爲官軍所獲。通驍勇有謀，求倚爲心腹。至是黨孤，遂奔竄無定，從者稍稍離散。迨就擒獲，廷重，五福之功居多。
九月，改授行參從兵部左侍郞金溪伯何宗勳，參督侯爵，入侍，同參從。
冬，十一月，奮郡公張饒卒。饒，廉謹有風裁，與子涯迭領制閫，皆同參從，時人榮之。膾太傅，加封福神。
命阮名實宣慰太原，三陽道將士。時，諸軍西討名芳，北討有求，驅馳勞擾，多染瘴瘧，王深憫之。會有啓自陳，乃命官嘵諭，宣揚德意，因以醫院變給之。
十二月，政府諸臣上言：「洪德初，諸文武預公侯伯封蔭祖父母，父母，妻子，嫡孫，未有爵者從品，自一至四有差。中興，以武官內監預爵者多，始改定磨格，一品二品從爵，三品四品從職，頗未妥當。請令公侯伯，由特授，許以爵封蔭，餘悉如舊制。」從之。
命武官演武藝於擇閣庭。
賊復破諒山，督鎮阮潘擊敗之，復其城。
山南鎮守大將軍程郡公黃公琦爲賊所獲，不屈死之。琦有將略，累立大功，諸軍咸倚重之。及鎮山南，攻捍草寇，民賴以安。然性輕敵，至是以數十人，乘象輕出，相度營壘。賊伏騎執之，琦不屈死。時年六十餘，贈二字公，加祿福神。神渓禮原人。

丙寅，七年（淸乾隆十一年）[1746]
春，正月朔，日食。
罷召募戰士。先是，勇力分置各隊，議者以爲所募皆市井子弟，遂皆放回。
二月，以衞兵隸各道督鎮，聽一半從軍，互相更代。
初作關聖鬬，王垂意兵書，深嘉關公忠義，命立廟以祀之。
三月，會試，取陳名做等四名。
太白晝見。
申飭勘訟例，禁非切害不得吿發。先是，自戶分法變，官無常俸，以訟爲祿，習以爲常，査勘論斷，收留送駁，多不當理，政堂文書，訟居其半，酬應者厭之。廷議非切害不得妄吿，冀以上訟，然終不能革，而殺人傷人重案，被害者不吿，勘官亦不敢問，武欽鄰典選閱人，考題發問，在官，見傷人殺人若伴，得賂不吿，按治則非例，坐視則沒法，如之何，則可，蓋指矯枉之弊也。後，欽鄰執政，亦終不能改，勢使之然也。
阮有求乞降阮芳挺，王命僉知阮丕爽招有求，命范廷重緩攻，廷重不受。先是，有求娼獗東北間，管江，出塗山，聚散無常，至是以力屈請降，挺爲內主，請於王，王許之。特令與黃馮基等並許洗雪，賜號寧東將軍，封向義侯，將校皆遷官，賞寶甚厚。命求赴京。求實無降意，辭以爲范廷重所遮，王命爽貴旨說有求，幷命廷重緩攻。初，求累爲重所敗，怒掘重母墓沈之江重泣訴於王，誓必誅求，王許之。至是爽至軍，宣王旨。重曰：「將在外君命有所不受，我與求不共戴天，曾於上前，分明上前。我自奉命殺賊，就使今日來，勢有可乘，我亦不以君故逗遛也。」爽與同輩相顧失色，爽毅然往與求語，具述王旨，幷以重言語求，言未訖，重提兵奄至襲求，求令人從間道送爽去，出與重戰，重大敗之，求復遁去。
夏，五月，殿試，賜段樹進士出身，^名做等三名同進士出身。
六月，產稅法，置監知鹽道官，范尤緯，露寶，武歛鄰分監乂安，淸華，山墨道催鹽資煮鹽灶，取鹽四十斛，斛納錢一百八十文。冬夏兩徵，貯所在官庫，惟山南歸戶香。
秋，八月，王諭執政諸臣曰：「承司府縣綱維，生民休戚所係。自今聽鄕等保擧，務在得人。」
冬，十月，更定淸華田莊稅額。自兵興以來，田野荒廢，租稅所入，率減於舊，が安撫官勘類補稅有差。
參從鄭吳用卒，贈尙書。洽和雲槌人。
十一月，皐州樂凡來貢方物。
黎仲庶上言：「理財以養民爲先。今民旣受田稅，復補加租，又幷鹽灶征之。一稅，將何以甚。加之給養兵夫，最爲勞費，雖蒙旨寛赦，兵率未見送郯，請著議行，以寛民急。」王從之。
以武欽鄰行參從。
王命誥諭臣民，大略：「以爲信者國之寶，上古帝王，率由是道。我鼦政以來，夙夜祗懼，朝旰孜孜，期臻於理，而邊塵未掃，民瘼未蘇，無他不信而已。嗣今，凡關除拜賞罰，軍機民政，並許參預機密諸臣商確審熟，面加可否，令出惟行，俾人知適從。有狃舊挾私者，雖權幸親責，悉論如法。」
以七條申飭提領，淸肅畿內。〈若禁人家奸細寓居，巡兵妄行造次，城內商旅不得夜宿，入門啟閉以時。〉
考天下天文風角壬乙占遁之術，中者遷官。

丁卯，八年（淸乾隆十二年）[1747]
春，正月，禁諸將取丁夫義戰擾民。
六月，樂凡來貢，乞定貢期，三年一獻雄象，比鎮寧皐州例，餘土宜厚角，花布，金鉦，黃臘，隨所有非常貢。其後獻白象，王曰：「漢文帝卻千里馬，唐太宗罷四方貢獻。我方追蹤隆古，和變庶邦，異物何足爲貴。」卻之。
秋，七月，減鹽稅。先是鹽戶一灶，歲收錢十二續，復有鹽田稅，民頗苦其重，乃量減常額。又以有司徵督苛刻，命按治之。
太白犯南斗杓。
九月，定考課徵收令。有收監收巡渡鹽桂及各租，以歲終考課。因視事勢難易，民力豐耗，定爲三等，十分得九爲上課，六分以上爲中課，五分以下爲下課。上下課，黜陟各一次，中課免論。
置左門店鍾鐸，有敷陳時務深切，與才藝自進者，聽拙鐘。權貴抑脅，及覆訟靑理未伸者，聽振鐸。各具密啟，吏番卽以聞。
冬，十月，鄕試置四場，復稍通法。保泰間，罷社考，改命縣考，巨縣二百名，中縣百五十名，小縣|百名，通詩律者，充其選，謂之次通，撮取其尤，擧於承憲二司，公同再考二遭，中者謂之稍通。三場以前，與次通即送考。護學者非無遺欠，亦次第中選。辛酉復四場，挾勢役財，濫選者參半。至是廷議，以爲四場路開，勢家子弟，陵逼孤寒，稍通猶爲彼善於此，勅旨旣行，改令停罷二司，依戊午以前例，考取稍通。有學者，皆得察擧。
遣正使阮𡧩，副使阮世立，陳文煥等，如淸歲貢。文煥道卒。
覆試各處貢士於中沙。時，省試法寛弛，中者多濫。王特命覆試。議者以爲士遭兵亂失學，宜從寛典，去其甚。王從之，沙汰十之二三。〈平陸人阮琪首選。〉

戊辰，九年（淸乾隆十三年）[1748]
春，正月，朔，日有食之。
初，各府衞兵分隸所管，管官多充私役，或縱之歸，征其草馬錢。軍人往往借細弱以自輪代，紀律疎齒，無益實用。乃命改置奇隊，三百人爲隊，四百人爲奇。揀強壯操演，給口糧錢六陌。有征討，加給，與優奇同。
二月，執政上言：「今國用方殷，而田上諸稅，多減於舊。請自今一務田，與潭池洲土，並歲收畝錢四陌，二務田三陌，冬夏兩徵，以資國用。」從之。
三月，會試，取武檰等士二名。殿試，賜阮輝瑩進士及第第三名，鄭春澍進士出身，武檰等十一名同進士出身。
時，官軍討鯑、質，山賊剽剠山東。命黃五福，汝廷瓚等，率諸將會勦，軍中機務，聽便宜施行。
定擒戚賞格。得逆質，賞三品侯爵，得逆鯑，賞四品侯爵。
命統領黃五福，協統領汝廷瓚進勦草寇，招降其黨。
下捐納令。王以兵興費廣，乃令文武內監諸臣及雜流，入錢粟，授職有差。命百官各擧所知，有勇力才藝可管兵，與果敢折衝堪先鋒者，隨才授任。
六月，諭黃五福掃定山西。王以伍賊久據越城，所在騷動，故命五福圖之。
秋，八月，命何動，武欽鄰，吳廷瑩，黎有喬等，分屯京城要地，日夜巡警。時以東南草寇尙在，山賊不時攔下，故預爲守禦之備。
置左右法司，以參從何宗勳，副都御史武公鎮爲之，糾擧抗言，隨事救正。
王諭黃五福：「山南下路，民物豐實，爲國家關中河內之地。今賊黨整居，其勢方思，公措匱山東稍定，當獎率官軍進勦。」因移報范廷重躡擊，式遏宼虐，保此關河。
參從左侍郞耀郡公陳璟致仕，陞尙書。璟長子璲登第，亦於是日榮旋，世羨其榮。
阮有求犯菩提津。先是庚申，辛酉'連年饑荒，海陽爲甚，求以輕舟熟商船，所得粟米分賑之，全活甚衆，濟以狡譎，驅以威力，民爲所脅誘，不覺久自信服。故雖常敗衂，僅以身免，復能嘯聚。爲廷重所敗於錦江，倍道兼行，期五更至菩提津，取舟以濟，至則已嘵。王親率軍禦之。范廷重聞報，悉衆追躡，求復遁去。
冬，十月，政府諸臣上言防守京城六條，大略：「植竹木以固壘柵，設入門以譏出入，揀坊寨丁壯，近畿衞兵，以充巡警，日昭上下流，並置歩兵屯，城內分置軍防聯絡。」王命施行，分畿內爲三十六區，置掌巡防譏察。又定比閬族團之法，尋命總爲九甸，甸四區，置甸正一員。
參從禮部尙書阮公寀致仕，陞戶部尙書郡公。
致仕兵部尙書鳳郡公陶黃實卒。實自閒譴起用，屢贊邊務，遂參大政，陳言累數百，皆切意稱旨。王稱之曰：「李絳，魏徵之流。」至是卒，年七十九，贈少保。慈廉上也池人。
命阮芳挺，阮廷訓等分收環畿諸縣，揀丁壯設屯壘，防遏宼盜侵軼。
以譚春域鎮守京北兼督鎮，遙爲西北聲勢。命裴世達，阮伯璘，段澍等互爲接應。
賊黨侵擾京北，副鎮阮仲珅請益兵攻禦。廷議以爲北路京師保障，東有質賊，西有庚賊，鳳眼，保祿民情蠢動，三面賊衝，宜早爲之防。今東南事勢稍緩，可委廷重料理，而抽五福，春域等轉戰五道。從之。
王諭丁文佳：山西，國之藩籬，北適庚伍，南連瀬嵇，賊勢滋擾，人情恂懼。公宜將兵赴鎮，務聽便宜施行，寛予西顧之憂。
緩清，乂私田租稅。
召文武面試內修外攘策。

己巳，十年（淸乾隆十四年）[1749]
春，正月，免環畿調錢及逋欠。時，徵發頗數，環畿常，應，國，順諸路，尤若供應。乃議赦調錢，及積年逋欠並除之。
二月，命譚春域徵收宣，興場𡎡稅例。
三月，副知戶甲阮科陳理財八條。一，加租調錢，每府擇重臣徵收。二，巡渡宜差官徵收，停給賜。三，補浮沙始孕洲土稅例。四，置糴粟使，隨貴賤賣買。五，擇監當，照補山林稅例。六，差收𡎡陰市肆橫渡，與靑衣山子諸稅。七，海門稅什別稅，以瞻國課。八，諸外鄕及皂隸民，加租調錢，一切依徵。從之。
大水，堤路多破潰。命權用民力築作，監徵官緩徵加租。
增給衞兵口糧月錢，一貫三陌。
維（礻密）徒黨出敬老，逼懷安。湘賊悉衆聚碣山，密邇畿甸。命文廷億，枚世準等，隨勢案御，鏻忠侯乘虛直抵玉樓以擾之。
置山南衞兵爲二奇，〈一雄，二雄。〉六隊。〈雄一，雄二，雄三，雄四，雄五，雄六。〉京北衞兵爲二奇，〈一勇，二勇。〉五隊。〈勇一，勇二，勇三，勇四，勇五。〉時，衞兵旣定，揀閱操練之法，擇將校累立戰功爲之管，遂以黃五福，裴世達等管，始置衞兵。
夏，五月，定賞格及武班職次。舊制，賞功，小賜金帛，大賜爵土，近專以官爵賞
功，庚申以來，浸致泛濫。又舊制，兩班相視，庚子後，議省武班品次，自三品至一品，止十七次，較文班三品至一品，二十七次，遲速不侔。故將武臣多躐崇品，管兵多自署
侯伯。至是議定金銀牌賞格，以巨中二次，爲陞職之限。武自三品以上，與文階等。受爵出自特恩，弊漸革焉。
築大都城，置安華，萬寶，盛光，康壽五門。從黃五福之請也。先是，皇城玩蟾橋內，王府閣門內，出入柝有備。餘雖設店更守，而自小巷間行者，亦無由知者。有求數犯菩提津，猶恃珥河爲限。及飈侵慈廉，鏘侵安山，皆從陸道路進兵，京城震動。至是黃五福建議築土城，周圍壽昌，廣德二縣及諸軍房。舊有路徑者開門，晨夕啓閉，以便防守。時，財殫力屈，環畿民苦之。有爲歌之曰：嗟嗟生理如今盡，生理雖盡敢雲窮。又聞城外新起功，蓋怨築城之勞也。或以爲言，五福固執不回，卒竣功，人以爲便。
六月，置海陽徵收官，以協鎮范廷重爲之。初，海陽經兵火凋弊，加租調錢並免。至是方民稍復，乃命見耕收租。毎畝一陌，量減三鎮之半。
揀山南丁壯。時議徵發，以益兵勢，乃令武佐瓘等，揀南昌，富川，上福諸縣民爲兵，自備器械操練，除免丁率，期事定卽放歸農。
定初田稅徵收限外例額，春秋二期爲徵限，殘荒與貧欠量減，頑強廢欠者罰之。徵足稅額而民不擾者，奨賞，違者抵罪。
定北商艚艦稅例。艚準稅錢八百貫，艦六百貫，小艦五百貫，擇廉幹掌之。嚴逃稅偸搬之禁。
秋，七月，置衞兵一雄奇，命取平陸，南昌二縣民兵充之皂隸，黃五福管領，令修整旌旗器械，鈴束操演如京兵。
政府諸臣上言：「自用兵以來，築作土城，揀取丁壯，權時興事，用民旣重，而奉行箠楚益峻，勾捉滋繁，重失民心，控訴無路，朝廷雖有仁民恤物之誠，恐無以信於民。今宜申飭有司，嚴戢所差，特加密訪，以行賞罰，使百姓曉然知勤恤之意。」從之。
賊自白鶴入古都，勢已猖撅，山西協鎮何宗勳吿急。命阮潘，裴仲詢討之，鎮守丁文佳相爲接應。
求，質諸賊剽掠海陽，南北諸軍曠日持久，乃會三道兵於菩提北岸，命黃五福，范廷重爲將討捕之。
珥河水濁日。
復武欽鄰陪從。時，陳璟，黎有喬復相，欽鄰自陳義有當避者四，乞免參從，仍行陪從。許之。時人嘉其有守。

庚午，十一年（淸乾隆十五年）[1750]
春，正月，黃五福，范廷重大破求，質二賊於東南。質奔淸華，求奔乂安，廷重將兵追之。召五福回京，密議征西之策。
申嚴北艦偸搬禁。先是，北商回帆，譏察最密，所司貪厚賄，浸爲容隱，小民因緣貿易，往往私相盜載，國中錢日耗。乃議嗣今犯禁者斬，告者以獲賍三分之一賞之。
以六條申飭公店。
王諭天下臣民，其略曰：「賞善罰惡，乃馭世之大權，所以勵有位於風載，納群情於於軌物。我祇承先緖，思迓丕休，厚爵祿以勸有功，嚴法律以懲不恪。屬邊方多警，攻討連年，以官賞功，用才赦過，致名器浸濫，法意稍寛。倖冒目者，指封札爲易營。傾巧者，視憲網爲可漏。奪奮迅昂之念少，翺翔玩愒之情多，弊習日滋。職此之故，今當釐革振整，與物更
新。功能有顯賞，違犯有重罪。使爵加而知榮，法立而不犯。咨爾臣庶，祇我敷言，乃以十二條，曉布中外。一，親勳大臣密封上達，二，掌府參從隨事獻替，三，諸統督審定機宜，四，御史對仗彈劾，五，禁勢家抑脅，六，添差官勘訟從公，七，內差出納詳慎，八，百官恪修職業，九，兵有紀律，毋生驕惰。十，民當惟令是從，諸色目不得肆擾。十一，戒橫征，十二，戒屬吏漏洩怠廢。」
秋，八月，戊戌，晉光王太妃太尊張氏薨，謚忠宣。
復蔭子銓授格。舊例，文武有子入泮，二品子授寺丞，三品子授司務，任滿陞員外知府。其後申定，授司務者，任滿乃陞寺丞。至是始復舊典。
山南江水濁四日。
使臣阮宗𡧩等淸回。陞宗𡧩戶部左侍郞，侯爵。宗𡧩北使有詩名，時方內多警，文臣多出攻討。議者以安行受祿，而宗𡧩兩往爲貪。後預陪從，爲鄕民所告，坐貶翰林閒住。時年七十餘卒。
冬，十一月，始令天下納錢入鄕試。中輿初，學生每人輸錢五陌，謂之明經錢，以資縣校官盤纏。保泰行調法，明經錢以供構場及供頓什器。至是，令人入錢參貫，停其考覆，並得入試，謂之通經錢。
十二月，王親率大軍，討阮名芳於山西。〈名芳安樂人，號庚午，又號五十。〉庚申間，乘國內多警，官軍方事三邊，遂竊據三陽獨尊山，以玉佩爲巢穴，僞稱順天啓運大人，僭立宮府，署置官屬，旌旗幄帟，僭擬乘輿。又擅上流場壙茶漆之利，貨寶山積，窩聚十餘年，累命將討之。芳時輦貨賂軍，諸將亦利養賊自重，動輙張大聲勢，賊稍玩之。靑伶之圍，三號軍幾爲所困。王縱所俘其弟文皮歸，始撤焉。官軍嘗獲芳弟文廣，文皮。靑伶之圍，芳約放一弟歸，始解圍。自是勢日猖獗，西方民被毒最酷。王震怒，決意親征，乃命黃五福，杜世佳申軍令三十七條，因分兵爲四軍。己卯，大駕發京師。

辛未，十二年（淸乾隆十六年）[1751]
春，正月，壬戌，大軍入玉佩，阮名芳棄巢走，追及於淨練獲之，山西平。初，名芳憑險，及黠黨峙諸要害，爲死守計，久易視諸將，意大軍必不來。王取路太原，出賊不意，所過諸峙皆下。師自排山入，夜薄其壘，及旦，王登山指麾諸軍，賊始知援絕，大驚，遂潛遁。官軍突入大破之。名芳旣俘，其黠黨爲哨兵所獲，無一遺者。命焚其僞宮，夷其壁壘，乃班師。自渡江至克城，纔四十三日。
范廷重擒阮有求於乂安，檻送行在。求權譎曉兵，較諸賊最黠，爲官軍所困，泛海而南，焚掠乂安南河諸縣。至是范廷重使屬將范廷仕擒以獻。適與伍俘俱至，王命大饗將士，使求吹竿，伍行酒，三軍歡聲如雷。
命阮宗𡧩，楊公澍等，宣諭南北太原諸路。宗𡧩等辭行，王諭之曰：「民遭賊侵害久矣。今當加意存撫，卿等所至，務先宣德達情，饔飱迎勞，切勿責辨。」命賜程費錢三百緍。
二月，甲午，王駕至京。丙申，獻俘於太廟，宮廟。
命知吏番楊公澍陪從。召山南承政鄭穗，京北參政黎仕滂回京，勘問諸訟。
令天下臣庶實封。
覆試貢士於五龍樓，黜落二百餘人，罰諸場試院有差。考院以形跡，究逮者甚衆。
旨諭學官，復洪德文體。國初文尙雄渾，不拘斤對，務求體要，不分子目。紹平，洪德間，經義不拘何章，如營營靑蠅止於樊，士子非淹貫經傳，不能作經義，四六詩賦，時用古史，時用外書，或用當時政事。如黎念爲平章制，占城貢象表，渡蟻橋，硯池牛，漁父入桃源，海棠睡未足之類，非富於辭藻，不能作四六詩賦，文策亦然。中興初，一變而爲蹈襲群書之體，再變而爲尋章摘句之文。正和甲戌間，議復洪德文體，武晠，吳爲實繼出釐正之。然其文體，但施於春秋二比，而殿試，策試，復用舊文。未二十年，而會試，策題，復依舊體。去年中沙覆試，吳廷瑩，陳輝淧侍題發問，復分衆目，汝廷瓚惡之，請於王，頒下諭旨，古策問以是非大略，今策問以時務機宜，鄕會廷試，並遵洪德文體。
以十一條，申飭勘問。政府下御史，轉飭諸司，敘革弊行善條目，令士吏民庶，聽各實封。
五月，朔，日食。
六月，申定百官職掌。王以方內向平，當先正官方，乃命汝廷瓚，參酌歷朝官制規條，彙到職品，號縉紳事錄。中興以來，政府大臣，以掌府署府冠武階爲五府。參從冠文階爲府僚，並宰相之任。次陪從權府同議政事，其屬爲添差隨差屬勘問，參用文武為之。惟文官知六番，隨文書近臣爲內差小詞，典出納王令。以六部總六番之大綱，六科總六部之近例，六寺卿各守其職，御史臺綱維十三道，與畿內提領府尹諸司提刑監察隸焉。外設鎮司擒防，承
司表率府州縣，憲司彈壓鎮承府縣校官吏非法，及權貴強豪，皆統於臺。內有宗人府，國子監，經筵史館，翰林東閣，司禮，司天令史，各有所掌，皆申飭其舊。又以九條訓迪政府，使隨才授任，甄敘百辟。第一條正君心，二條簡官僚，三條議民政，四條審戒機，五條制國用，六條申訟例，七條詳會計，八條正賞罰，九條信法令。
秋，九月，王太妃武氏薨，謚慈德。
冬，十月，勤郡公丁文佳卒。文佳世將，夙有名，王深倚任之。兼制數道，遂自養威重，遇敵多翺翔不戰，朝廷頗疑其觀望。後諸將繼進立功，名望頓挫，乃大慙懼。至是卒，猶以舊勞，贈左都督。〈錦江邯江人。〉

壬申，十三年（淸乾隆十七年）[1752]
春，正月，命參從諸大臣，日就政堂議事。
命武公鎮，黎貴瑋，杜輝琪釆訪西南。時，兵興所在殘害，彰德，美良，安山，石室，漂散尤甚。乃分道往視之。
王諭政府，當今財政最爲急務。諸道場沿稅課，宜急商議。乃命有司類開收發，及見錢多少之數。
譚春域，阮儼等討賊湘於山西，破之，湘敗死。命阮俒就軍中慰問，賞將士銀二十兩，錢二千綣。初，湘與（礻密）占據玉樓，永同，官軍至卽犇散，去復四出抄掠。至是湘死，（礻密）遠遁。捷聞，王深嘉之。域等以雨潦不便窮追，屯軍越池。
命政府議行革弊三條，一，許鎮守抄捉擾民，二，沿河築堤，送除所耗田數，三，諸人命償錢，收犯人付令押頭。
五月，雨。傘圓山崩三百丈。
命安集西南北諸縣彫民。
秋，七月，徵外鎮儂人七族稅。毎年儂人毎率六陌，七族毎家一貫。又七族例有見屋，三年一期，毎家銀二雨。
八月，戒勘官留繫囚人，除惡逆刼殺外，立許決遣。
冬，十月，朔，日有食之。
會試，取合格黎貴惇等五名，貶侍題阮國珪職一次，罰初考陳名做。〈時，初變文體，第四日奉侍題，同列屬之珪，珪所出有三代行政之句，乃舊題夙構，珪不知也。題旣發，場中諠譁。次日士子叩鍾啟其事。王大怒，旨下覆試，貶國珪職一次，特命汝公瓚侍題。以公私發問，取中五卷。有吳時仕卷，宜在優項，初考陳名做黜去。〉知貢擧陳名寧以聞，準仕僉知工番，罰名做錢三十緍。
十二月，廷試，賜黎責惇進士及第第二名，段阮俶進士出身，阮春暄等同進士出身。〈貴淳，自郷擧至廷試，皆第一。〉

癸酉，十四年（淸乾隆十八年）[1753]
春，正月，減荊，南二府丁率，每五率減一率。
望，月有食之。
三月，淸華，嘉遠，安謨雨黑水。
命定釆訪乂安彫民。
議屯田。先是，東南經兵火，田野多荒廢，命所在屯田開墾。至是議取攻討外兵
更代，及分諸路耕作，貯粟實邊。
賞平賊湘功將士，各陞職次有差。
以香嶺侯枚世準督鎮諒山。
起復阮公寀參從。時，陳璟罷相，王起公宩而用之。公宩議罷入錢應擧之法，王從之。
夏，四月，山西安山，石室雨雹，民間禾稼大損。命減諸損失民租。
申飭百司職掌，禁勘訟與考覈士人，毋得私謁。
以都御史阮暐行吏部左侍郞，楊公澍爲右侍郞，阮儼行僉都御史。
命戶番會計一歲財用出入之數。
置平東號，收民租。以海陽南北諸縣始集彫民，未及該徵，乃歸爲一號，差官徵其稅，民自輸之。
王諭政府諸臣曰：「虞朝深戒叢脞，周王罔兼庶獄，唐太宗亦令細務屬左右丞。今文案浩繁，細務一一瀆請，殊非爲政之體。自今諸預職司被論，及犯五刑者，方得具請，餘一委政府審決。」
禁訟人越啓，與私受內寄休論者，罰之。
六月，旱，令文武諸臣，各上實封。
赦衞兵。初，兵興，揀取四鎮丁率，分置奇隊。至是以海宇初平，各許歸農。惟遞年旗祭，就鎮操演五日，限外放回。
免各道水産稅。先是，水産稅多非舊額。或以倖進，後遂爲例。其産不時有，而有司一切督徵，民被其害，故特免之。
令文臣習弓矢。
秋，七月，鎮寧酋長來獻方物。
命參從阮公寀知國子監。
定場廠課例。初，諸鎮金銀銅鉛鐵錎硭場廠，多賜貴寵徵收，所在脧刻廠丁，而公稅所入最少。至是委鎮司管收，舊經開作見貨，以所得輸稅，荒廢聽招集貨採，量定上供。
以黃五福掌府事，杜世佳署府事。
命執政直政堂，候入侍講，商確書籍奧旨，前言往行。
初，山南，山西，京北，太原流民回復，有司徵其租調，多傚濫索，民稍苦之。乃命依平東例，聽民得自輸。屬宮官於左右，編收稽留者，抵罪。
立榷桂法。命淸，乂二鎮都司監，以官錢許土酋發民搜採。所得桂皮遣監尙秤驗收貯。
命黃五福，杜世佳，汝廷瓚，各上書言事。尋許諸臣實封，指陳時政闕失。
罷諸道錢場，惟畿內置日昭，廛橋二場，委重臣監督。以諸鎮所鑄錢多濫薄，故罷之。
引文臣習射於政堂。
冬，十月，山南，京北，海陽，暴風水潦，禾穀浸沒，人民飢饉，命減赦加租錢。又各奇隊兵屯田損失，議行寛赦。
命淸華都承司，勘轄內民兵戶率，參驗舊簿，隨宜減赦。初，譚春域西征回，以淸華疾苦情狀爲言，故有是命。
命乂安督率范廷重，備陳轄內革弊救民之要。廷重條陳五事以聞。一，勾催逃兵損費，二，収罰錢肆擾，三，功臣子孫，已省復除，民被控受。四，舟匠各社宜許留永營，五缺。
王諭御史臺及諸道憲司：「近歲季言事，多發摘細故，而貪官多闕政，民情幽隱，皆遺略不言，何以擧職。今海宇始平，流民甫集，所在必多屈抑，宜各實封，務在切當，俾可施行。」
十一月，使臣阮世立卒於使館，命武欽隣代之。
十二月，讓鹽稅法，委鎮司監其事。鹽民見田，寔數，與見多灶少，較量補稅，除私田租，無者除戶分。
遣正使武欽鄰，副使陶春蘭如淸歲貢。
命淸華督鎮阮儼，山西，興化督鎮裴世達進勦山寇。
立王長子鄭森爲王世子。
命黎有喬入侍經筵。

甲戌，十五年（淸乾隆十九年）[1754]
春，正月，恤繫囚。命武公鎮，阮宗𡧩等，視囹圄，修溢濕，賑窮乏，輕者決遣。
乂安督率兵部尙書太子太保海郡公范廷重卒。廷重慷慨有大略，始登第，卽參軍謀，自校討以戰功遷侍郞。歷統諸道，所至賊輛潰散，掃淸擒獲，功並在第一。王飛白書文武全才賜之。笮功臣同休，食邑累數千戶。以儒將負重望，雖在邊鎮，士夫莫不想望其風采。年四十一卒，贈太保，加封福神。〈夾山輕徭人。〉
免四鎮衞兵操練。初，放衞兵歸農，猶以祭旗日就鎮演習。是歲連歉，王不欲重苦民力，停之。
考文武課績。黃五福，鄭檳，阮廷石考武班。阮輝潤，阮暐，武公鎮考文班。詳別等第，更互覆閱，議協然後上請。
還諸路民田，置勸農官。初，以諸路田多荒廢，間差官兵屯耕，與撥給降人，及特賜開墾者衆。其後侵佔爭認，不能復辨。至是四方旣定，流民以次第回復，乃悉照數還民。命重臣爲勸農官，分行董督，正疆界，理訴訟，平買賣。惟官田，逆田，剩田，官自耕之。降人亦許回籍，認舊田産自給。
禁群臣結族盟誓。
會試，取潘漌等八名。殿試，賜阮宗（宀呈）並同進士出身。
定吏部銓除法。是歲，吏部阮暐，楊公澍等言：從來銓法，沿革不同。乃命白今二品三品任子，初授陛授，一遵壬寅定製例。正貳各職，照資格軍功核實，乃授內殿王府文職，預中場，方授實任縣職，內外官考，並以六期。
蠲諸道積欠十三年租稅。苜壬戌至甲戌。
高平民飢，出帑銀三百兩，賜之。因命鎮司稽察所轄，輔導管收，與戶口流散之實。
夏，六月，帝與王觀耀舟師於珥河津，百官朝賀。時，王以天下初定，欲使諸軍耀武，請霱觀，乃命水軍列舟陣於江中，軍容甚整，詞掉遡上流，使船如飛。帝大悅
薄暮耀駕乃還。
河水溢，歩頭，輞川堤決，民居田禾盡沒。命憲司往勘，上其狀，議行拯救。
陪從左侍郞書澤侯武公鎮致仕。
七月，經筵阮輝潤，黎有喬等言故事。內殿家臣，三品四品特授常數人，餘或以奉侍日久，或以上進錢鈔，量賜五品以下職色，請如舊制。帝命啟請王，遂行之。
王幸柴山寺。諭百僚，以海宇向平，流移甫集，宜擧先王補助之政。王舟所過，民多以事邀訴，悉議行之。
九月，議兵民政，命四鎮及長安府加租，自壬寅後，或仍舊額，或始奉增減，聽民詳開，較屬官簿，以辨虛實。又令京兵類所籍兵實在奉減之數，較兵番簿正之。旣而不果行。
冬，十月，試博擧。
十二月，復外鎮租庸調例，減四鎮之半。始外鎮以彫殘，免徵賦，至是乃復徵。

乙亥，十六年淸乾隆二十年[1755]
春，三月，帝遣參從喬郡公阮公寀，齎冊封王爲大元帥總政尙師上父英斷文治武功明王。
夏，四月，不雨。命平西，平東，緩刷收逋欠，內外諸司緩勘問。淸，父二處緩催促逃兵。乂安公私田稅，與四鎮加租之半，積欠並豁免。
以吳廷瑩，何宗勳監知詞訟。
大旱，會令百官直言闕失。
五月，鎮寧來貢。
盆蠻來貢。蠻書名，又請六年一貢，牢使毋過其境。議以蠻俗不足深責，但令面詰其使。使歸報蛇盆，自今三年一貢，書其姓名，使路一依故事。
致仕書澤侯武公鎮卒。贈兵部尙書郡公爵。〈青威敦書人。〉
冬十月，申堤路築作令。江堤小功程，令民自給役，以農隙培築。惟工役稍重，聽除調錢。
參從兵部尚書、遼亭侯黎有喬致仕，陞禮部尚書。
十一月，置左右河道官。
置賞功司。王以軍功多濫，與倖求內黃諸色，名器雜沓，乃置司査核之。未幾復罷。
十二月，王幸古碑宮。
初製文廟袞冕服奉祀。

丙子，十七年淸乾隆二十一年[1756]
春，正月，哀牢來貢。先是，哀牢貢道，過鎮寧達乂安，其使頗事煩苛，蛇盆苦之，梗阻貢路十餘年，蛇盆譯告於朝，遣皐州酋慰諭哀牢。至是哀牢使自皐州來，取路蛇盆以歸。蛇盆啓求官軍衞餞，免爲牢使所苦。王恰而遺之，爲省驛遞夫數，戒牢使不得復肆。
理作古碑行宮。
三月，改監收租調法。癸亥中定製，諸道加租調錢，以屬番六宮監收，多因緣資用，比會計，相回護爲奸，民亦幸於自輸，無催督者，逋欠亦衆。乃改命信臣甲阮科等董其征。
四月，命黎貴惇，潘漌，阮賞等，采訪東南諸路。惇等上言府縣阮惟醇淸勤，楊公澍等冗弊，凡十三人黜陟有差。
王諭政府諸臣：「邇來政事不理，其故安在，勉各自修，毋相推諉。又御史耳目之任，百司違法，時政有闕，皆得陳劾。近祇應故事，甚非設官分職之意。自今宜加策勵。又當轉飭承憲，視守令能否，糾擧上聞。」
阮公寀辭參從，從之。公宷入相，王以功臣故老禮遇之。杜世佳心不合，數以委積奉旨詰責。公宷自陳衰老，請辭位。
命吏部銓除期引選諸人，詣府廷候旨，面問政術，可者乃授，永爲恆式。
以阮伯璘爲僉都御史，入侍陪従。伯璘有文學，質直敢言。王嘗問弭盜計策，所言稱旨，深嘉之，面奨擢是職。尋諭之曰：「鄕當勉盡心力，知無不言，言無不盡，以稱所任。」
召四鎮三司，赴京面對。
王命執政，捜採先朝典例，與庚申以來施行機務，編錄成帙，以備進覽。
致仕吳廷瑩卒。廷瑩多機略，有翊戴功，累官兵部尙書侯爵。贈少保郡公〈靑威,左青威人。〉
五月，王諭政府阮輝潤，阮暐，阮伯璘等：「曩以邊方多警，講讀稍稀。今朝廷無事，欲日勤講究，涵泳聖賢道理。卿等各宜加進見，慎毋寒暴。」
以參從阮輝潤知國子監。陪從汝廷瓚，阮伯璘兼祭酒司業。諭以國子成才之業地，近者教習寢疎，文體稍變。卿等宿儒，處成均之地，當留意振作，涵育人才，俾爲國家之用。
議鄕試法，復依入錢應擧，遵庚午年例，二司考取稍通預中者，三場以前，並入甲區，別號送考，與四場同。
置屯田監領，以枚世準爲之。
冬十月，乂安雨，水溢，田禾盡沒。憲司不以聞，旨下詰責。命自今凡所轄有災傷盜賊，悉上其狀，無有所隱。
閏十一月，天雨石，自關公廟至齋堂。
鎮寧驛言：「境內事權，不在蛇官，皆其臣扞飛剛脅制，致牢使歸路，久未得達。」命乂安鎮將和解之，賜哀牢國書。時，哀牢奏書言土貢促數，又國有白象二，請遣官擇其一，倂與貴貨進納，具陳鎮寧久梗使路之狀。願朝廷以兵臨究之，本國亦遣兵相會。王以蠻情反覆，欲以恩義懷遠，乃賜其酋書，諭以貢物，聽隨所宜。白象許自擇獻，貴貨且留爲國寶。已遺使諭鎮寧，各無梗，相和睦，毋起爭端。
申飭禱錢令。時，各場鑄錢多濫薄。乃合歸日昭場，命監督官嚴督沿作，以革前弊。
王御講閣，謂近臣曰：「當今雖屬淸平，戰功未宜薄待。近聞銓部多不錄軍功。又武
臣勤勞，往往已許食邑，比復議減省，將何以待功臣之道。自今銓除，不宜限斥，軍功武臣仍給民祿。」
考選擧於府廷，取吳時仕等四十六人。

丁丑，十八年淸乾隆二十二年[1757]
春，正月，旨論天下：「人有定業，則異物不遷，國無遊民，則風俗自厚。有不事四民，兇悍遊賭者，許所在陳糾抵罪。」
三月，大司徒超郡公阮嘉珠卒。嘉珠以侍乳母子早貴，有智略，歷數鎮有治聲。在乂安時，朝廷方用兵，嘉珠外弭仇方，內戢逋寇，南方晏然無虞。數進奉以助軍費，王深嘉其忠。年七十乞致仕，故事出督無得請老，優旨特許之。至是卒，加封福神。〈超類金溪人。〉
命京官分勘屯田，隨肥瘠補稅，許土民耕作代輸，並屯田兵並抽還。
會試，取合格範璡等七名。殿試，賜裴廷譽進士出身，范輝基等同進士出身。是科禮部所取，有阮謙亨者，庭試挾書，事覺，落第。廷譽，范璡，輝基皆榮歸日，妻妾爭道。放歸學問，次年冬，始準進朝敘用。
京北賊馮國圭聚衆擄掠，守臣阮潘擒送京師，誅之。
夏，六月，命擧有學行政績淹滯，悉以名聞。
命阮伯璘飭獄官曬掃獄戶，洗滌杻械，給養飢病，小犯者卽行決遣。
秋，七月，大水。
八月，試宏詞科，取蔣燾等八名。
九月，禁沿途催送煩擾。旨諭：「築堤所以衞農，今有司設法苛索，蠧害農民，何以稱勤恤元元之意。宜加勵警，毋徇舊風。」
冬，十月，山西十一縣飢疫，民居存十一二。
十二月，太原白通州山崩二十餘處，水溢，渰沒人畜，損傷禾穀甚衆。

戊寅，十九年淸乾隆二十三年[1758]
春，正月，增理會試博擧場所。
頒榷桂令，命鎮官分監山路産桂諸庄冊，凡收撫事宜，征榷方法，許便宜施行。
五月，致仕尙書大司空肇郡公阮輝潤卒，年八十一，贈大司馬。輝潤累朝耆舊，風度凝遠，歷位臺袞，以富貴壽善終。時人美其備福。
六月，致仕禮部尙書耀郡公陳璟卒。璟有將略，知敵情地勢，屢立戰功，遂獲大用。晚在政府，尋以昏眊請辭位，未幾卒，贈少保。
封鄭柳爲大司徒炳忠公，阮茂榆爲大司徒棆忠公。
時北來商艚湊集東南海門，以輕舸糴米民間。民利厚直，傾團交販，所在成市。乃命官兵擇地開市，砰價遷貿，開閉有節。令諸臣禁察海路，以防混雜輸納者。
秋，八月，陪從都御史溫郡公武欽鄰卒，贈尙書。〈四岐玉勤人。〉
命査覈武班職品。時，兵興之後，諸將以軍功除拜，武官從三品以下，多有暗記陣功，自署職次，眩冒者衆，故有是命。
是歲，夏秋不雨，禾穀焦枯，米價騰貴。旨赦加租，寛贖罰積欠錢，撤諸巡路，置旁支，巡司，如海陽美之類，巡察，如日昭巡之類。飭徵收照遵準例，憲司以時察訪。未幾杜世佳等，以徵稅多欠，請仍舊置。於是支巡一切如故。
冬，十月，追封王子鄭森爲欽差節制各處水歩諸營兼掌政機太尉靖國公，開亮國府。講官阮俒作十箴以獻，節制府嘉納之。一曰，正君心，二曰，博學問，三曰，齊內政，四曰，閑近習，五曰，一政本，六曰，慎差除，七曰，廣聽納，八曰，守成規，九曰，信號令，十曰，審寛嚴。
減長安府兵率。舊額五丁取一丁爲兵，庚申加三丁取一，其後又別取衞率補隊伍。至是以其偏重，悉令放還。
致仕吏部尙書喬郡公阮公寀卒，贈太子太傅。公寀性方正剛直，寡合，在政府，無所曲狥，與同僚常有異同。小人屢攻其隙，而眷注不衰。出而復入，當揆者五。晚卒爲權臣所詆擯，時論惜之。〈淸池金縷人。〉
遣官采訪京北，海陽二鎮擒制事宜，與官吏善否，方民情狀。
署乂安督視潘曔，淸華督同阮琪，以干請事覺，並貶職，所署權任並停。
申盜隱官錢律。以賍多少，擬罪有差。

己卯，二十年（淸乾隆二十四年）[1759]
春二月，禱雨。
定開墾場壙例，能捐私貲貼貨闢成壙者，聽爲管監，以開採見得征之。
三月，樂凡來貢方物。
淸華饑，命何宗勳往訪察，募富民入貲，以所入賑濟之。
夏，五月，甲辰，夜流星從西北去，空中發聲。
以大旱，頒下水車樣，令民依制皆作灌田，發官粟賑貸流民。令內外諸司雜訟並緩勘。
閏六月，戊戌，太上皇崩於乾壽宮。上尊謚曰：「溫嘉莊肅愷悌通敏寛洪淵睿徽皇帝，廟號懿宗。時議者有言，皇上當持三年喪。帝曰：「昔大行以齊服事先帝，且朕承統皇考，豈敢二本。」卒行齊禮。
令政府各擧所知堪補內外職品者。
九月，蝗。命諸道三司，設壇禳之。
陞汝廷瓚兵部尙書參從。
聘王長女鄭氏玉潤爲皇太子妃。
冬，十月，鄕試士人，王幸國子，釋奠於先聖。問貢士所在官吏豪強情狀，賜錢五百緍。時，監察御史阮輝玉監考奉天場，以奸弊，每爲試院所糾，落職驅回。
十一月，旨諭天下貢士，略曰：「楨幹王家，寔本思皇之美，譽髦斬士，亶惟伊教之功。我朝自中興以來，循用洪德文體，家庭之講習，鄕國之論斤，一以典雅雄渾爲尚。近者文體稍變，漸轉支離。命題者以捜玄索隠爲工，專業者以摘句尋章爲務。旣不閑於義理，安能措於事功。特命學官，遵先朝程式，時加講肆。旨趣必究其淵微，文章必取其純雅，各宜濯磨思奮，砥礪加エ，先義理而後詞章，敦操尙而恥浮蕩，遡聖賢之閫奧，爲國家之基光，以副我奨育成才之至意。」
旨準自今議事日，許臺諌官入侍，有未允當，聽得當廷持辨，永爲常例。
遺正使陳輝淧，副使黎貴惇，鄭春澍，如淸歲貢，附吿懿宗哀。

庚辰，二十一年（淸乾隆二十五年）[1760]
春，二月，停宣，興𥔿稅。
三月，起復戶部右侍郞黎仲庶入侍右正言。
會試擧人，取阮輝漌等五名。庭試，賜吳陳植等同進士出身，輝漌以失格末第辭歸。
夏，四月，王巡省至山南，望祭山川，引見二司，令糾擧府縣官能否，以憑黜陟。又令府縣舉所屬有學行才藝，孝子義婦，百年耆老，與民間事宜，許各實封。以曄郡公黃五福，在鎮能綏民弭盜，所部啓誦殊政，賜『蕃宣良幹』四字以旌之。
五月，王還京。
命桂忠侯丁文坦，留守興化，進討僞成。
秋，七月，皇太子妃鄭氏玉潤薨。
令天下入粟授職。入六萬官銅鉢，授太繁府官職，四萬官銅鉢，授太繁縣官職，餘各有差。
八月，霖雨，潦水渰沒田禾甚衆。
命京北鎮守范吳俅兼領海陽鎮。先是，東洋水匪嘯掠，鎮守范廷仕不能制，爲憲察使
潘漌彈糾，乃以阮潘代之。潘至，竊發如故，至是命俅兼領。俅嚴加揖捕，盡獲其黨，東土以寧。
致仕禮部尙書遼亭侯黎有喬卒。有喬性恬約，居官醇謹，不立崖異，能以功名終。歷位參從，贈少傅。
九月，以淸華久居苦水潦，命三司官加意存撫，寛省勾拿催送。留守阮芳挺陳救荒事宜，皆從之。
準阮茂述進朝，超授鴻艫寺卿，人以爲巧進。
王素尙儒術，垂意振作，數引文臣入府堂，考以詩賦論辨，多所賞賚。又命朝臣及文，肆習文書詞命詩格，以待考閱。
哀牢鄭皐來貢方物。

辛巳，二十二年（淸乾隆二十六年）[1761]
置綏遠所于山南，取安令儞渡洲土，撥給內附蠻民，委鎮官撫之。
參從兵部尙書徽川侯何宗勳致仕，陞少保，賜郡公爵。
三月，不雨，命諸司勘訟依期分斷，東門獄囚流刑，並改徒象分送，俾無滯獄。
論討山賊功，陞譚春域爲大司徒，阮儼爲都御史，諸將士陞授有差。
王念庚申翊戴功，加賜功臣十人食邑釆田。允忠公鄭檡，炳忠公鄭𣐆，鏡郡公阮貴憼，炳郡公阮廷桓，奎郡公甲阮科，遼郡公武廷琢，滾郡公張洭，舒郡公鄭柱，勤郡公丁文佳，喬郡公阮公寀。
三月，考文官柬武檰等中格，命爲柬官。
禁花郞道。
命督戰黎廷珠等會勦舒，成二賊於興化，敗之。先是，命丁文坦督領興化道，討舒，成。坦潛與賊通，養寇不戰。王聞狀大怒，命卽軍中誅坦。至是則坦已死，命發墓鞭以辱之。〈一云：坦縻軍惡水，多致物故，數遣詰責，以憂死。〉改命督戰黎廷珠，參謀阮國珪，同宣光督同潘曔等會勦。舒奔猛天峝，成竄入內地而死。
議興化官軍䘏典，贈宣光督同潘曔右侍郞伯爵。
七月，旱，命所在二司，審察民間便害興革事宜，宴封上陳。
準阮貴恕進朝。〈貴愁之子。〉
賜開國功臣黎來，征南將軍陳公栢，從祀關聖廟。
陞阮儼工部尙書，入侍參從。
權府事右校點香嶺侯枚世準卒，贈都督僉事，世準始自祭酒，改武階，督領山西有功，及出鎮諒山，邊備頗飭，至是監輿化軍，以病卒。〈峩山石泉人。〉
冬，十月，淸遣翰林院侍讀德保，大理少卿顧汝修冊封帝爲安南國王，及諭祭懿宗。王多命詞臣伴妾，箋柬應答。北使深奨重之。〈陳名寧子伊宅，年十五，詣使館賦詩，北使目爲海國英雋。〉
置左右執法，糾正朝儀，以阮儼，黎仲庶爲之。
十二月，己已，太上王薨，壽五十一，追尊順王，諡頤穆，廟號裕祖，塟仁里原。太
上王旣遜政，王嘗幸賞池宮，娛侍周旋昵好。及薨，哀戚踰禮，卒迎入正廟奉祀。

壬午，二十三年（淸乾隆二十七年）[1762]
閏四月，王巡省，幸龍珠宮。
參從兵部尙書播澤侯汝廷瓚乞改除武職，許之。授右校點。
準阮謙亨進朝。
是月，暑氣太盛，民多疾疫，命諸鎮設壇祈禱。
五月，試書算。令自今遵舊制，十五年一試，永爲恆式。
沙汰內外諸司冗吏。
皐州來貢。
定山南鹽灶稅例，命鎮官勘瀕海塩田，補稅。以五十畝爲一灶，灶収錢三十緍。
追尊昭祖康王美字。朝讓以宣光故事，先朝經畫合宜，迄能潛寢兵戈，收復邊地，功德隆盛，當有褒崇。乃奏請追尊保國綏方美字，帝可其奏。
釐整文體。命何宗勳申飭學官，訓示學者楷式，以成人才。
秋，七月，命各鎮開壙。山西開上野銀壙，太原開先農鋼砂壙，那稔𥔿硝壙，興化開呈爛銅壙，並限三年補稅。
八月，令御史臺申飭內外諸司，勘訟條例。大略，禁刁唆，止牽訟，警淹留，公謝罰，照舊參酌。
九月，望，月食。
修國子監。
王以前代史籍，學者私相補緝，未有統一。命何宗勳等，蒐集綱目，綱鑑及諸儒評論，合訂少微舊書，頒布天下，卒不果行。
置秘書閣，以阮伯璘，黎貴惇爲學士，繙閱書籍，擇文屬有文學者。吳時仕等充正字。

癸未，二十四年（淸乾隆二十八年）[1763]
春，正月，王巡省至淸華，以方民營飾浴翠碧桃山海諸勝，供役頗勞，蠲免大縣〈嘉遠，安謨，安康，峩山，東宋山，淳祿。〉一年賦，三月還京。
夏，四月，會試擧人，取阮惟式等五名。殿試，賜武璂等並同進士出身。
議開恩科，依會試典例，期秋冬擧行。尋以秋潦淖濕不果。
六月，頒下牙牌五枝於議政堂。一，杜絕請托，以淸政本。二，信賞必罰，以肅朝綱。三，嚴飭百司，俾皆擧職。四，慎擇百執，以正官方。五，權量頒發，以豐財用。
以杜世佳署府事。時，府中有黑眚，王以爲憂。黃五福請起用佳，從之。
治請托罪。內侍裴黎垣，阮廷椿數爲人干請，受賂銀錢事覺，並降爲民。潘派侯阮潘，珍嶺侯阮廷寛私負官錢萬餘緍，祈垣等倖請蠲免，並坐免貶，逋欠錢徵入官。
文廷億有罪，奪其官爵，免死。廷億在乂安鎮，掊刻苛擾，屢爲部民所訴。嘗密陳招降順廣事，以邀奇功，執政抑之，卒事無狀。又隱蔽鎮寧賊情，勾匿盧岑吿急使，朝議以欺罔專弄，擬死罪。王念億父有勞，原之。
命百官擧所知。二品以上擧二人，三品以下擧一人，可充內外職司，與堪管奇隊兵者，並以名聞。
裴仲絢有罪免官。仲絢提調乂安場，隱匿士人續納通經錢二千餘緍，爲糾察官所訴，坐落職，倍收賍錢入官。
旨諭文臣及內外諸司，略曰：「頃因戡撥之後，官方吏治，率意自由。仍參酌規典，申定百司職掌，迄今十有餘年，玩愒因循，鮮能擧職。玆釐革弊風，作新政治，咨爾有僚，其各恪循職業，茂展猷爲，無枉法以自私，曠官於惟貨，頓革廢弛奔趨之習，相望平康正直之歸。」
八月，以刑部尙書陳輝淧行都御史。
準鄭欐，阮茂頴，阮茂挺，阮仲鋐，吳時仕等五人進朝。
九月，戊午，王長孫鄭棕生。〈節制府宮嬪，石河隆福人楊氏歡所出也。〉
省安廣承司府縣員任，詞訟並歸鎮司。
準諸進粟與潭澤軍功。見受實任者，解任及改授，量還錢數有差。
省六部員數。時，六部堂下多疊員，至是限定，毎部郞中員外各三人，司務一人留任，餘並改授別職。
準范嘉憲進朝。
冬，十一月，王正妃阮氏薨。〈雷陽盛美人。〉
