
離樓草
《別錄》曰︰味鹹，平，無毒。主益氣力，多子，輕身長年。生常山。七月、
神護草
《別錄》曰︰生常山北。八月採。可使獨守，叱咄人，寇盜不敢入門。
時珍曰︰《物類志》謂之護門草，一名靈草。彼人以置門上，人衣過，草必叱之。
王筠詩云︰霜被守宮槐，風驚護門草。即此也。而不著其形狀，惜哉。
黃護草
《別錄》曰︰無毒。主痺，益氣，令人嗜食。生隴西。
雀醫草
《別錄》曰︰味苦，無毒。主輕身益氣，洗爛瘡，療風水。一名白氣。春生，秋花白，冬實黑。
木甘草
《別錄》曰︰主療癰腫盛熱，煮洗之。生木間，三月生，大葉如蛇狀，四四相值。但折
枝種之便生。五月花白，實核赤。三月三日采之。
益決草
《別錄》曰︰味辛，溫，無毒。主咳逆肺傷。生山陰。根如細辛。
九熟草
《別錄》曰︰味甘，溫，無毒。主出汗，止泄療悶。一名烏粟，一名雀粟。生人家庭中，葉如棗，一歲九熟。七月採。
兌草
《別錄》曰︰味酸，平，無毒。主輕身益氣長年。冬生蔓草木上，葉黃有毛。
異草
《別錄》曰︰味甘，無毒，主痿痺寒熱，去黑子。生籬木上，葉如葵，莖旁有角
灌草
《別錄》曰︰一名鼠肝。葉滑青白。主癰腫。
KT 草
《別錄》曰︰味辛，無毒。主傷金瘡。KT ，音起。
莘草
《別錄》曰︰味甘，無毒。主盛傷痺腫。生山澤，如蒲黃，葉如芥。
英草華
《別錄》曰︰味辛，平，無毒。主痺氣，強陰，療女勞疸，解煩，堅筋骨。療風頭，可作沐藥。生蔓木上。一名鹿英。九月採，陰乾。
封華
《別錄》曰︰味甘，有毒。主疥瘡，養肌去惡肉。夏至日采。
華（音腆）
《別錄》曰︰味甘，無毒。主上氣，解煩，堅筋骨。
節華
《別錄》曰︰味苦，無毒。主傷中，痿痺，溢腫。皮︰主脾中客熱氣。一名山節，一名達節，一名通漆。十月採，曝乾。
讓實
《別錄》曰︰味酸。主喉痺，止泄痢。十月採，陰乾。
羊實
《別錄》曰︰味苦，寒。主頭禿惡瘡，疥瘙痂癬。生蜀郡。
桑莖實
《別錄》曰︰味酸，溫，無毒。主乳孕余病。輕身益氣。一名草王。葉如荏。方莖大葉。
生園中。十月採。
可聚實
《別錄》曰︰味甘，溫，無毒。主輕身益氣，明目。一名長壽。生山野道中，穗如麥，葉如艾。五月採。
滿陰實
《別錄》曰︰味酸，平，無毒。主益氣，除熱止渴，利小便，輕身長年。生深山及園中，莖如芥，葉小，實如櫻桃。七月成。普曰︰蔓如瓜。
馬顛
《別錄》曰︰味甘，有毒。療浮腫。不可多食。
馬逢
《別錄》曰︰味辛，無毒。主癬蟲。
兔棗
《別錄》曰︰味酸，無毒。主輕身益氣。生丹陽陵地，高尺許，實如棗。
鹿良
《別錄》曰︰味鹹，臭。主小兒驚癇，賁豚，螈 ，大人 。五月採。
雞涅
《別錄》曰︰味甘，平，無毒。主明目，目中寒風，諸不足，水腫邪氣，補中，止泄痢，療女子白沃。一名陰洛，生雞山。采無時。
犀洛
《別錄》曰︰味甘，無毒。主癃疾。一名星洛，一名泥洛。
雀梅
《別錄》曰︰味酸，寒，有毒。主蝕惡瘡。一名千雀。生海水石谷間。
弘景曰︰葉與實俱如麥李。
燕齒
《別錄》曰︰主小兒癇、寒熱。五月五日采。
土齒
《別錄》曰︰味甘，平，無毒。主輕身，益氣，長年。生山陵地中，狀如馬牙。
金莖
《別錄》曰︰味苦，平，無毒。主金瘡內漏。一名葉金草，生澤中高處。
白背
《別錄》曰︰味苦，平，無毒。主寒熱，洗惡瘡疥。生山陵，根似紫葳，葉如燕盧。采
無時。
青雌
《別錄》曰︰味苦。主惡瘡禿敗瘡火氣，殺三蟲。一名蟲損，一名孟推。生方
白辛
《別錄》曰︰味辛，有毒。主寒熱。一名脫尾，一名羊草。生楚山。三月採根，
赤舉
《別錄》曰︰味甘，無毒。主腹痛。一名羊飴，一名陵渴。生山陰，二月花銳蔓草上，五月實黑中有核。三月三日採葉，陰乾。
赤涅
《別錄》曰︰味甘，無毒。主疰崩中，止血益氣。生蜀郡山石陰地濕處，采無
赤赫
《別錄》曰︰味苦，寒，有毒。主痂瘍惡敗瘡，除三蟲邪氣。生益州川谷。二月、八月採。
黃秫
《別錄》曰︰味苦，無毒。主心煩，止汗出。生如桐根。
黃辯
《別錄》曰︰味甘，平，無毒。主心腹疝瘕、口瘡臍傷。一名經辯。
紫給
《別錄》曰︰味鹹。主毒風頭泄注。一名野葵。生高陵下地。三月三日采根，根
紫藍
《別錄》曰︰味鹹，無毒。主食肉得毒，能消除之。
糞藍
《別錄》曰︰味苦。主身癢瘡、白禿、漆瘡，洗之。生房陵。
巴朱
《別錄》曰︰味甘，無毒。主寒，止血、帶下。生洛陽。
七紫
《別錄》曰︰味苦。主小腹痛，利小腹，破積聚，長肌肉，久服輕身長年。生冤句。
二月、七月採。
文石
《別錄》曰︰味甘。主寒熱心煩。一名黍石。生東郡山澤中水下，五色，有汁潤
路石
《別錄》曰︰味甘、酸，無毒。主心腹，止汗，生肌、酒痂，益氣耐寒，實骨髓。一名陵石。生草石上，天雨獨乾，日出獨濡，花黃莖赤黑，三歲一實，赤如麻子。五月、十月採
莖葉，陰乾。
曠石
《別錄》曰︰味甘，平，無毒。主益氣養神，除熱止渴。生江南，如石草。
敗石
《別錄》曰︰味苦，無毒。主渴、痺。
石劇
《別錄》曰︰味甘，無毒。主渴、消中。
石芸
《別錄》曰︰味甘，無毒。主目痛淋露，寒熱溢血。一名螫烈，一名顧啄。三月、五月採莖葉，陰乾。
竹付
《別錄》曰︰味甘，無毒。止痛除血。
秘惡
《別錄》曰︰味酸，無毒。主療肝邪氣。一名杜逢。
盧精
《別錄》曰︰味平。治蟲毒。生益州。
唐夷
《別錄》曰︰味苦，無毒。主療 折。
知杖
《別錄》曰︰味甘，無毒。療疝。
河煎
《別錄》曰︰味酸。主結氣癰在喉頸者。生海中。八月、九月採。
區余
《別錄》曰︰味辛，無毒。主心腹熱癃。
王明
《別錄》曰︰味苦。主身熱邪氣，小兒身熱，以浴之。生山谷。一名王草。
師系
《別錄》曰︰味甘，無毒。主癰腫惡瘡，煮洗之。一名臣堯，一名巨骨，一名鬼芭。生平澤。八月採。
並苦
《別錄》曰︰主咳逆上氣，益肺氣，安五臟。一名蜮熏，一名玉荊。三月採。陰乾。蜮，音或。
索千
《別錄》曰︰味苦，無毒。主易耳。一名馬耳。
良達
《別錄》曰︰主齒痛，止渴輕身。生山陰，莖蔓延，大如葵，子滑小。
弋共
《別錄》曰︰味苦，寒，無毒。主驚氣傷寒，腹痛羸瘦，皮中有邪氣，手足寒無色。生益州山谷。惡玉札、蜚KT 。
船虹
《別錄》曰︰味酸，無毒。主下氣，止煩滿。可作浴湯，藥色黃。生蜀郡。立秋
姑活
《別錄》曰︰味甘，溫，無毒。主大風邪氣，濕痺寒痛，久服輕身益壽耐老。一名冬葵
子。生河東。
弘景曰︰藥無用者，乃有固活丸，即是野葛之名。冬葵，亦非菜之冬葵子也。
恭曰︰《別本》一名雞精。
白女腸
《別錄》曰︰味辛，溫，無毒。主泄痢腸 ，療心痛，破疝瘕。生深山谷，葉如藍，實赤，赤女腸同。
白扇根
《別錄》曰︰味苦，寒，無毒。主瘧，皮膚寒熱，出汗，令人變。
黃白支
《別錄》曰︰生山陵。三月、四月採根，曝乾。
父陛根
《別錄》曰︰味辛，有毒。以熨癰腫膚脹。一名膏魚，一名梓藻。
疥拍腹
《別錄》曰︰味辛，溫，無毒。主輕身療痺。五月採，陰乾。
五母麻
《別錄》曰︰味苦，有毒。主痿痺不便，下痢。一名鹿麻，一名歸澤麻，一名天麻，一名若草。生田野。五月採。時珍曰︰茺蔚之白花者，亦名天麻草。
五色符
《別錄》曰︰味苦，微溫。主咳逆，五臟邪氣，調中益氣，明目殺蟲。青符、白符、赤符、黑符、黃符，各隨色補其臟。白符，一名女木，生巴郡山谷。
救赦人者
《別錄》曰︰味甘，有毒。主疝痺，通氣，諸不足。生人家宮室。五月、十月採
常吏之生（《蜀本》，吏作更）
《別錄》曰︰味苦，平，無毒。主明目。實有刺，大如
載
《別錄》曰︰味酸，無毒。主諸惡氣。
慶
《別錄》曰︰味苦，無毒。主咳嗽。
（音戶瓦切）
《別錄》曰︰味甘，無毒。主益氣延年。生山谷中。白順理，十月採
芥
《別錄》曰︰味苦，寒，無毒。主消渴，止血，婦人疾，除痺。一名梨。葉如大青
鴆鳥漿
藏器曰︰生江南林木下，高一、二尺，葉陰紫色，冬不凋，有赤子如珠。味甘，溫，無毒。能解諸毒，故名。山人浸酒服，主風血羸老。
頌曰︰鴆鳥威，生信州山野中，春生青葉，九月有花如蓬蒿菜，花淡黃色，不結實。療癰腫癤毒。采無時。
七仙草
藏器曰︰生山足。葉尖細長。主杖瘡，搗枝葉敷之。
吉祥草
藏器曰︰生西域，胡人將來也。味甘，溫，無毒。主明目強記，補心力。
時珍曰︰今人種一種草，葉如漳蘭，四時青翠，夏開紫花成穗，易繁。亦名吉祥草。非此吉祥也。
雞腳草
藏器曰︰生澤畔，赤莖對葉，如百合苗。味苦，平，無毒。主赤白久痢成疳。
兔肝草
藏器曰︰初生細葉，軟似兔肝。一名雞肝。味甘，平，無毒。主金瘡，止血生肉，解丹石發熱。
斷罐草
藏器曰︰主疔瘡。合白牙KT 菜、半夏、地骨皮、青苔、蜂窠、小兒發、緋帛等分。五月五日燒灰。每湯服一錢。拔根也。KT ，音畜，羊蹄根也。
千金鎘草
藏器曰︰生江南，高二、三尺。主蛇蠍蟲咬毒，搗敷瘡上，生肌止痛。
土落草
藏器曰︰生嶺南山谷，葉細長。味甘，溫，無毒。主腹冷氣痛 癖。酒煎服，亦搗汁溫服。
倚待草
藏器曰︰生桂州如安山谷。葉圓，高二、三尺。八月採。味甘，溫，無毒。主血氣虛勞，腰膝疼弱，風緩羸瘦，無顏色，絕陽無子，婦人老血。浸酒服，逐病極速，故名
藥王草
藏器曰︰苗莖青色，葉摘之有乳汁。味甘，平，無毒。解一切毒，止鼻衄、吐血，祛煩躁。
筋子根
藏器曰︰生四明山，苗高尺餘，葉圓濃光潤，冬不凋，根大如指。亦名根子。味苦，溫，無毒。主心腹痛，不問冷熱遠近，惡鬼氣注刺痛，霍亂蠱毒暴下血。酒飲磨服。
頌曰︰根子生威州山中。味苦、辛，溫。主心中結塊，久積氣攻臍下痛。
藥
藏器曰︰生胡地，似乾茅，黃赤色。味鹹，溫，無毒。主折傷內損血瘀，生膚止痛，治五臟，除邪氣，補虛損，產後血病。水煮服之，亦搗敷傷處。
時珍曰︰《外台秘要》︰治墮馬內損，取 藥末一兩，牛乳一盞，煎服。
無風獨搖草（《拾遺》）
曰︰生大秦國及嶺南，五月五日采，諸山野亦往往有之。頭若彈子，尾若鳥尾，兩片開合，見人自動，故曰獨搖。性溫，平，無毒。主頭面游風，遍身癢，煮汁淋洗。
藏器曰︰帶之令夫婦相愛。
時珍曰︰羌活、天麻、鬼臼、薇銜四者，皆名無風獨搖草，而物不同也。段成式《酉陽雜俎》言︰雅州出舞草，獨莖三葉，葉如決明，一葉在莖端，兩葉居莖之半相對。人近之歌謳及抵掌，則葉動如舞。按此即虞美人草，亦無風獨搖之類也。又按︰《山海經》雲︰姑KT之山，帝女死焉，化為KT 草。其葉相重，花黃，實如兔絲。服之媚人。郭璞注云︰一名荒夫草。此說與陳藏器佩之相愛之語相似，豈即一物歟？
（一種）
宜南草
曰︰生廣南山谷。有莢長二尺許，內有薄片似紙，大小如蟬翼。主邪。小男女以緋絹
袋盛，佩之臂上，辟惡止驚。此草生南方，故名。與萱草之宜男不同。
（一種）
陀得花
志曰︰味甘，溫，無毒。主一切風血，浸酒服。生西域，胡人將來，胡人采此花以釀酒，呼為三勒漿。
（二十種）
建水草
頌曰︰生福州。枝葉似桑，四時常有。土人取葉焙乾研末，溫酒服，治走注風
百藥祖
頌曰︰生天台山中，冬夏常青。土人冬採葉，治風有效。
催風使
頌曰︰生天台山中，冬夏常青。土人秋採葉，治風有效。
時珍曰︰五加皮，亦名催風使。
刺虎
頌曰︰生睦州，凌冬不凋。采根、葉、枝入藥。味甘。主一切腫痛風疾，銼焙為末，酒服一錢。時珍曰︰《壽域方》︰治丹瘤，用虎刺（即壽星草），搗汁塗之。又伏牛花，一名隔虎刺。
石逍遙草
頌曰︰生常州，冬夏常有，無花實。味苦，微寒，無毒。主癱瘓諸風，手足不遂。為末，煉蜜丸梧子大。酒服二十丸，日二服，百日瘥。久服，益氣輕身。初服時微有
黃寮郎
頌曰︰生天台山中，冬夏常青。土人采根，治風有效。
時珍曰︰按《醫學正傳》雲︰黃寮郎，俗名倒摘刺。治喉痛，用根擂汁，入少酒，滴之即愈。又《醫學集成》雲︰牙痛者，取倒摘刺刀上燒之，取煙煤，綿蘸塞痛處，即止。
黃花了
頌曰︰生信州，春生青葉，三月開花，似辣菜花，黃色，秋中結實。采無時，治咽喉口齒病，效。
百兩金
頌曰︰生戎州、河中府、雲安軍。苗高二、三尺，有幹如木，凌冬不凋，葉似荔枝，初生背面俱青，秋後背紫面青；初秋開花青碧色。結實如豆大，生青、熟赤。無時采根，去心用。味苦，性平，無毒。治壅熱，咽喉腫痛，含一寸咽汁。其河中出者，根赤如蔓菁，莖細青色，四月開碎黃花，似星宿花。五月採根，長及一寸，曬乾用。治風涎。
地茄子
頌曰︰生商州，三月開花結子。五、六月採，陰乾。味微辛，溫，有小毒。主中風痰涎麻痺，下熱毒氣，破堅積，利膈，消癰腫瘡癤，散血墮胎。
田母草
頌曰︰生臨江軍，無花實。三月採根。性涼。主煩熱，及小兒風熱，尤效。
田麻
頌曰︰生信州田野及溝澗旁。春夏生青葉，七八月中生小莢。冬三月採葉。治癰
芥心草
頌曰︰生淄州，引蔓白色，根黃色。四月採苗葉。搗末，治瘡疥，甚效。
苦芥子
頌曰︰生秦州，苗長一尺餘，莖青，葉如柳，開白花似榆莢，其子黑色。味苦，大寒，無毒。明目，治血風煩躁。
布裡草
頌曰︰生南恩州原野中，莖高三、四尺，葉似李而大，至夏不花而實，食之瀉人。采根皮，焙為末。味苦，寒，有小毒。油和塗治瘡疥、殺蟲。
茆質汗
頌曰︰生信州，葉青花白。七月採根。治風腫行血，有效。
胡堇草
頌曰︰生密州東武山田中，科葉似小堇菜，花紫色，似翹軺花，一科七葉，花出兩、三莖。春采苗。味辛，滑，無毒。主五臟營衛肌肉皮膚中瘀血，止痛散血，搗汁塗金瘡。凡打撲損傷筋骨，惡癰癤腫破。用同松枝、乳香、亂髮灰、花桑柴炭同搗，丸彈子大。每酒服一丸，其痛立止。
小兒群
頌曰︰生施州，叢高一尺以來，春夏生苗葉，無花，冬枯。其根味辛，性涼，無毒。同左纏草（即旋花根）焙乾，等分為末。每酒服一錢。治淋疾，無忌。
獨腳仙
頌曰︰生福州，山林旁陰泉處多有之。春生苗，葉圓，上青下紫，腳長三、四寸，秋冬葉落。夏連根葉采，焙為末。酒煎半錢服。治婦人血塊。
撮石合草
頌曰︰生眉州平田中，莖高二尺以來，葉似谷葉，十二月萌芽，二月有花，不結實。其苗味甘，無毒。二月採，療金瘡。
露筋草
頌曰︰生施州，株高三尺以來，春生苗，隨即開花，結子碧綠色，四時不凋。其根味辛、澀，性涼，無毒。主蜘蛛、蜈蚣傷。焙研，以白礬水調貼之。
九龍草
時珍曰︰生平澤，生紅子，狀如楊梅。其苗解諸毒，治喉痛，搗汁灌之。折傷骨筋者，搗罨患處。蛇虺傷者，搗汁，入雄黃二錢服，其痛立止。又楊清叟《外科》雲︰喉風重舌，牙關緊閉者，取九龍草，一名金釵草，單枝上者為妙，只用根不用皮，打碎，綿裹箸上，擦牙關，即開。乃插深喉中，取出痰涎。乃以火炙熱，帶鹽點之，即愈。
荔枝草
時珍曰︰《衛生易簡方》︰治蛇咬犬傷及破傷風。取草一握，約三兩，以酒二碗，煎一碗
服，取汗出效。
水銀草
時珍曰︰《衛生易簡方》︰治眼昏。每服三錢，入木賊少許，水一盞，煎八分
透骨草
時珍曰︰治筋骨一切風濕，疼痛攣縮，寒濕腳風。孫氏《集效方》︰治癘風，遍身瘡癬。用透骨草、苦參、大黃、雄黃各五錢。研末煎湯，於密室中席圍，先熏至汗出如雨，淋洗之。
《普濟方》︰治反胃吐食。透骨草、獨科蒼耳、生牡蠣各一錢，薑三片。水煎服。楊誠《經驗方》︰治一切腫毒初起。用透骨草、漏盧、防風、地榆等分。煎湯，綿蘸乘熱不住蕩之，二、三日即消。
蛇眼草
時珍曰︰生古井及年久陰下處，形如淡竹葉，背後皆是紅圈，如蛇眼狀。唐瑤《經驗方》︰治蛇咬，搗爛敷患處。
鵝項草
時珍曰︰ 仙《壽域方》︰治咽喉生瘡。取花，同白芷、椒根皮研末，吹瘡口
蛇魚草
時珍曰︰戴原禮《証治要訣》雲︰治金瘡血出不止。搗敷之。
九里香草
時珍曰︰傅滋《醫學集成》︰治肚癰。搗碎，浸酒服。
白筵草
時珍曰︰香草也，蟲最畏之。孫真人《千金方》︰治諸蟲瘡疥癩。取根葉煎水，隔日一洗。
環腸草
時珍曰︰張子和《儒門事親》方︰治蠱脹。曬乾煎水，日服，以小便利為度。
扎耳草
時珍曰︰王執中《資生經》︰治氣聾方中用之。
銅鼓草
時珍曰︰范成大《虞衡志》雲︰出廣西，其實如瓜，治瘍毒。
蠶繭草
時珍曰︰《摘玄方》︰治腫脹。用半斤，同冬瓜皮半斤，紫蘇根葉半斤，生薑皮三兩。煎湯熏洗，暖臥取汗。洗三次，小便清長，自然脹退。
野 草
時珍曰︰《摘玄方》︰治痞滿。用五斤，以一半安烏盆內，置雞子十個在草上，以草一半蓋之，米醋浸二宿，雞子殼軟，乃取於飯上蒸熟頓食之，塊漸消也。（《經驗
纖霞草
時珍曰︰陳巽《經驗方》︰元臟虛冷，氣攻臍腹痛。用 砂一兩，生烏頭（去皮）二兩，纖霞草二兩。為末，以小沙罐固濟，慢火燒赤，以此草拌 入內，不蓋口，頂火一秤 之。爐冷取出，同烏頭末，蒸餅丸梧子大，每服三丸，醋湯下。
牛脂
時珍曰︰《經驗良方》︰治七孔出血。為粗末，每服一勺，瓦器煎服。以紗蓋頭項，並扎
小指根。
鴨腳青
時珍曰︰《普濟方》︰治疔瘡如連珠者，同魚蘇研爛，糖水拌，刷之。
天仙蓮
時珍曰︰《衛生易簡方》︰治惡毒、瘡癤，搗葉敷之。
雙頭蓮
時珍曰︰一名催生草。主婦人產難，左手把之，即生。又主腫脹，利小便。《衛生易簡
方》︰治大人小兒牙疳，搗爛，貼之。
豬藍子
時珍曰︰《衛生易簡方》︰治耳內有膿，名通耳。用子為末，筒吹入，不過二
天芥菜
時珍曰︰生平野。小葉如芥狀。味苦。一名雞 粘。主蛇傷，同金沸草，入鹽搗敷之。
王璽《醫林集要》︰治腋下生腫毒，以鹽、醋同搗、敷之。散腫止痛，膿已成者亦安。亦治一切腫毒。
佛掌花
時珍曰︰《普濟方》︰治疔瘡如櫻桃者。用根，同生薑、蜜，研汁服之。外以郭公刺
時珍曰︰一名光骨刺，取葉搗細，油調敷天泡瘡。虞摶《醫學正傳》︰治哮喘，取根銼，水煎服，即止。
籩箕柴
時珍曰︰生山中。王永輔《惠濟方》︰治 瘡，取皮煎湯服，須臾癢不可忍，以手爬破，出毒氣即愈。
碎米柴
時珍曰︰主癰疽發背，取葉，入敷藥用。
羊屎柴
時珍曰︰一名牛屎柴，生山野，葉類鶴虱，四月開白花，亦有紅花者，結子如羊屎狀，名鐵草子。根可毒魚。夏用苗葉，冬用根。主癰疽發背，搗爛敷之，能合瘡口，散膿血。乾者為末，漿水調敷。又治下血如傾水。取生根一斤，生白酒二斗，煮一斗，空心隨量飲。
山枇杷柴
時珍曰︰危亦林《得效方》︰治湯火傷。取皮焙研末，蜜調敷之。
三角風
時珍曰︰一名三角尖。取石上者尤良。主風濕流注疼痛，及癰疽腫毒。
葉下紅
時珍曰︰主飛絲入目，腫痛。同鹽少許，絹包滴汁入目，仍以塞鼻，左，塞右；右，塞左。
滿江紅
時珍曰︰主癰疽，入膏用。
隔山消
時珍曰︰出太和山，白色。主腹脹積滯。
孫天仁《集效方》︰治氣膈噎食轉食。用隔山消二兩，雞肫皮一兩，牛膽南星、硃砂各一兩，急性子二錢。為末，煉蜜丸小豆大。每服一錢，淡薑湯下。
石見穿
時珍曰︰主骨痛，大風癰腫。
醒醉草
時珍曰︰《天寶遺事》︰玄宗於興慶池邊植之。叢生，葉紫而心殷，醉客摘草嗅之，立醒。故名。
墓頭回
時珍曰︰董炳《集驗方》︰治崩中，赤白帶下。用一把，酒水各半盞，童尿半盞，新紅花一捻，煎七分，臥時溫服。日近者一服，久則三服愈，其效如神。一僧用此治蔡
大
羊茅
時珍曰︰羊喜食之，故名。《普濟方》︰治喉痺腫痛，搗汁咽之。
阿只兒
時珍曰︰劉郁《西使記》雲︰出西域，狀如苦參。主打撲傷損，婦人損胎。用豆許咽之，自
阿息兒
時珍曰︰《西使記》雲︰出西域，狀如地骨皮。治婦人產後衣不下，又治金瘡膿不出。嚼爛塗之，即出。
奴哥撒兒
時珍曰︰《西使記》雲︰出西域，狀如桔梗。治金瘡，及腸與筋斷者。嚼爛敷之，自續也。
