
李時珍曰︰太古民無粒食，茹毛飲血。神農氏出，始嘗草別穀，以教民耕 ；又嘗草別藥，以救民疾夭。軒轅氏出，教以烹飪，製為方劑，而後民始得遂養生之道。周官有五穀、六穀、九穀之名，詩人有八穀、百穀之詠，穀之類可謂繁矣。《素問》雲︰五穀為養。麻、麥、稷、黍、豆，以配肝、心、脾、肺、腎。職方氏辨九州之穀，地官辨土宜KT 之種，以教稼穡樹 ，皆所以重民天也。五方之氣，九州之產，百穀各異其性，豈可終日食之而不知其氣味損益乎？於是集草實之可粒食者為穀部，凡七十三種，分為四類︰曰麻麥稻，曰稷粟，曰菽豆，曰造釀。舊本米穀部三品共五十九種。今並入九種，移一種入菜部，自草部移入一種。
《神農本草經》七種（梁陶弘景注） 《名醫別錄》一十九種（陶弘景注） 《唐本草》
三本草》一種（唐李 ） 《食療本草》三種（唐孟詵） 《開寶本草》二種（宋馬志） 《嘉
本草》三種（宋掌禹錫） 《圖經本草》二種（宋蘇頌） 《日用本草》一種（元吳瑞） 《本草補遺》一種（元朱震亨） 《救荒本草》一種（周定王） 《食鑒本草》一種（明寧原） 《食物本草》三種（明汪穎） 《本草綱目》一十五種（明李時珍）
【附註】魏李當之《藥錄》 《吳普本草》 宋雷 《炮炙》 齊徐之才《藥對》 唐楊損之《刪繁》 蕭炳《四聲》 孫思邈《千金》 南唐陳士良《食性》 蜀韓保升《重注》宋寇宗奭《衍義》 金張元素《珍珠囊》 元李杲《法象》 王好古《湯液》 明王綸《集要》 汪機《會編》 陳嘉謨《蒙筌》
（《別錄》上品）
【校正】今據沈存中、寇宗奭二說，並入《本經》青 及《嘉 》新立白油麻、胡麻油為一條。
【釋名】巨勝（《本經》）、方莖（《吳普》）、狗虱（《別錄》）、油麻（《食療》）、脂麻（《衍義》。俗作芝麻，非）。葉名青 （音箱）。莖名麻 （音皆，亦作秸）。
時珍曰︰按︰沈存中《筆談》雲︰胡麻即今油麻，更無他說。古者中國止有大麻，其實為。漢使張騫始自大宛得油麻種來，故名胡麻，以別中國大麻也。寇宗奭《衍義》，亦據此釋胡麻，故今並入油麻焉。巨勝即胡麻之角巨如方勝者，非二物也。方莖以莖名，狗虱以形名，油麻、脂麻謂其多脂油也。按張揖《廣雅》︰胡麻一名藤弘，弘亦巨也。《別錄》一名鴻藏者，乃藤弘之誤也。又杜寶《拾遺記》雲︰隋大業四年，改胡麻曰交麻。
【集解】《別錄》曰︰胡麻一名巨勝，生上黨川澤，秋采之。青 ，巨勝苗也，生中原川谷。
弘景曰︰胡麻，八穀之中，惟此為良。純黑者名巨勝。巨者，大也。本生大宛，故名胡麻。又以莖方者為巨勝，圓者為胡麻。
恭曰︰其角作八棱者為巨勝，四棱者為胡麻。都以烏者為良，白者為劣。
詵曰︰沃地種者八棱，山田種者四棱。土地有異，功力則同。
曰︰巨勝有七棱，色赤味酸澀者，乃真。其八棱者，兩頭尖者，色紫黑者，及烏油麻，並呼胡麻，誤矣。
頌曰︰胡麻處處種之，稀複野生。苗梗如麻，而葉圓銳光澤。嫩時可作蔬，道家多食之。
《本經》謂胡麻一名巨勝。陶弘景以莖之方圓分別，蘇恭以角棱多少分別，仙方有服胡麻、巨勝二法，功用小別，是皆以為二物矣。或雲即今油麻，本生胡中，形體類麻，故名胡麻。
八穀之中最為大勝，故名巨勝，乃一物二名。如此則是一物而有二種，如天雄、附子之類。
故葛洪雲︰胡麻中有一葉兩尖者為巨勝。《別錄》序例雲︰細麻即胡麻也，形扁扁爾。其莖方者名巨勝，是也。今人所用胡麻之葉，如荏而狹尖。莖高四、五尺。黃花，生子成房，如胡麻角而小。嫩時可食，甚甘滑，利大腸。皮亦可作布，類大麻，色黃而脆，俗亦謂之黃麻。其實黑色，如韭子而粒細，味苦如膽，杵末略無膏油。其說各異。此乃服食家要藥，乃爾差誤，豈複得效也？
宗奭曰︰胡麻諸說參差不一，止是今人脂麻，更無他義。以其種來自大宛，故名胡麻。
今胡地所出者皆肥大，其紋鵲，其色紫黑，取油亦多。《嘉 本草》白油麻與此乃一物，但以色言之，比胡地之麻差淡，不全白爾。今人通呼脂麻，故二條治療大同。如川大黃、上黨人參之類，特以其地所宜立名，豈可與他土者為二物乎？
時珍曰︰胡麻即脂麻也。有遲、早二種，黑、白、赤三色，其莖皆方。秋開白花，亦有帶紫艷者。節節結角，長者寸許。有四棱、六棱者，房小而子少；七棱、八棱者，房大而子多，皆隨土地肥瘠而然。蘇恭以四棱為胡麻，八棱為巨勝，正謂其房勝巨大也。其莖高者三、四尺，有一莖獨上者，角纏而子少；有開枝四散者，角繁而子多，皆因苗之稀稠而然也。其葉有本團而末銳者。有本團而末分三丫如鴨掌形者，葛洪謂一葉兩尖為巨勝者指此。蓋不知烏麻、白麻，皆有二種葉也。
按︰《本經》胡麻一名巨勝，《吳普本草》一名方莖，《抱朴子》及《五符經》並雲巨
勝一名胡麻，其說甚明。至陶弘景始分莖之方圓。雷 又以赤麻為巨勝，謂烏麻非胡麻。《嘉本草》複出白油麻，以別胡麻。並不知巨勝即胡麻中丫葉巨勝而子肥者，故承誤啟疑如此。惟孟詵謂四棱、八棱為土地肥瘠。寇宗奭據沈存中之說，斷然以脂麻為胡麻，足以証諸家之誤矣。又賈思勰《齊民要術》種收胡麻法，即今種收脂麻之法，則其為一物尤為可據。
今市肆間，因莖分方圓之說，遂以茺蔚子偽為巨勝，以黃麻子及大藜子偽為胡麻，誤而又誤
矣。茺蔚子長一分許，有三棱。黃麻子黑如細韭子，味苦。大藜子狀如壁虱及酸棗核仁，味辛甘，並無脂油，不可不辨。梁簡文帝《勸醫文》有雲︰世誤以灰滌菜子為胡麻。則胡麻之訛，其來久矣。
慎微曰︰俗傳胡麻須夫婦同種則茂盛。故《本事詩》雲︰胡麻好種無人種，正是歸時又不歸。
胡麻
【修治】弘景曰︰服食胡麻，取烏色者，當九蒸九曝，熬搗餌之。斷穀，長生，充飢。
雖易得，而學人未能常服，況余藥耶？蒸不熟，令人發落。其性與茯苓相宜。俗方用之甚少，時以合湯丸爾。
曰︰凡修事以水淘去浮者，曬乾，以酒拌蒸，從巳至亥，出攤曬乾。臼中舂去粗皮，留薄皮。以小豆對拌，同炒，豆熟，去豆用之。
【氣味】甘，平，無毒。
士良曰︰初食利大小腸，久食即否，去陳留新。
《鏡源》曰︰巨勝可煮丹砂。
【主治】傷中虛羸，補五內，益氣力，長肌肉，填髓腦。久服，輕身不老（《本經》）。
堅筋骨，明耳目，耐飢渴，延年。療金瘡止痛，及傷寒溫瘧大吐後，虛熱羸困（《別錄》）。
補中益氣，潤養五臟，補肺氣，止心驚，利大小腸，耐寒暑，逐風濕氣、游風、頭風，治勞氣，產後羸困，催生落胞。細研塗發令長。白蜜蒸餌，治百病（《日華》）。炒食，不生風。
病風人久食，則步履端正，語言不謇（李廷飛）。生嚼塗小兒頭瘡，煎湯浴惡瘡、婦人陰瘡，大效（蘇恭）。
（《嘉 》）
【氣味】甘，大寒，無毒。
宗奭曰︰白脂麻，世用不可一日闕者，亦不至於大寒也。
原曰︰生者性寒而治疾，炒者性熱而發病，蒸者性溫而補人。
詵曰︰久食抽人肌肉。其汁停久者，飲之發霍亂。
【主治】治虛勞，滑腸胃，行風氣，通血脈，去頭上浮風，潤肌肉。食後生啖一合，終身勿輟。又與乳母服之，孩子永不生病。客熱，可作飲汁服之。生嚼，敷小兒頭上諸瘡，良（孟詵）。仙方蒸以辟穀（蘇頌）。
【發明】甄權曰︰巨勝乃《仙經》所重。以白蜜等分合服，名靜神丸。治肺氣，潤五臟，其功甚多。亦能休糧，填人精髓，有益於男子。患人虛而吸吸者，加而用之。
時珍曰︰胡麻取油以白者為勝。服食以黑者為良，胡地者尤妙。取其黑色入通於腎，而能潤燥也。赤者狀如老茄子，殼濃油少，但可食爾，不堪服食。唯錢乙治小兒痘疹變黑歸腎，百祥丸，用赤脂麻煎湯送下，蓋亦取其解毒耳。《五符經》有巨勝丸，雲︰即胡麻，本生大宛，五穀之長也。服之不息，可以知萬物，通神明，與世常存。《參同契》亦云︰巨勝可延年，還丹入口中。古以胡麻為仙藥，而近世罕用，或者未必有此神驗，但久服有益而已耶？劉、阮入天台，遇仙女，食胡麻飯。亦以胡麻同米作飯，為仙家食品焉爾。又按蘇東坡與程正輔書雲︰凡痔疾，宜斷酒肉與鹽酪、醬菜、濃味及粳米飯，唯宜食淡麵一味。及以九蒸胡麻（即黑脂麻），同去皮茯苓，入少白蜜為 食之。日久氣力不衰而百病自去，而痔漸退。
此乃長生要訣，但易知而難行爾。據此說，則胡麻為脂麻尤可憑矣。其用茯苓，本陶氏注胡麻之說也。近人以脂麻擂爛去滓，入綠豆粉作腐食。其性平潤，最益老人。
【附方】舊十六，新十五。
服食胡麻︰《抱朴子》雲︰用上黨胡麻三斗，淘淨甑蒸，令氣遍，日乾，以水淘去沫再
蒸，如此九度，以湯脫去皮，簸淨，炒香為末，白蜜或棗膏丸彈子大。每溫酒化下一丸，日三服。忌毒魚、狗肉、生菜。服至百日，能除一切痼疾；一年，身面光澤不飢；二年，白髮返黑；三年，齒落更生；四年，水火不能害；五年，行及奔馬；久服，長生。若欲下之，飲葵菜汁。孫真人云︰用胡麻三升，去黃褐者，蒸三十遍，微炒香為末。入白蜜三升，杵三百下，丸梧桐子大。每旦服五十丸。人過四十以上，久服明目洞視，腸柔如筋也。
《神仙傳》雲︰魯女生服胡麻餌術，絕穀八十餘年，甚少壯，日行三百裡，走及獐鹿。
服食巨勝，治五臟虛損，益氣力，堅筋骨。用巨勝，九蒸九曝，收貯。每服二合，湯浸布
去皮再研，水濾汁煎飲，和粳米煮粥食之。時珍曰︰古有服食胡麻、巨勝二法。方不出於一人，故有二法，其實一物也。
白髮返黑︰烏麻，九蒸九曬，研末，棗膏丸，服之。（《千金方》）。
腰腳疼痛︰新胡麻一升，熬香杵末。日服一小升，服至一斗永瘥。溫酒、蜜湯、薑汁皆可手腳酸痛微腫︰用脂麻五升熬研，酒一升，浸一宿。隨意飲。（《外台》）
入水肢腫作痛︰生胡麻搗塗之。（《千金》）
偶感風寒︰脂麻炒焦，乘熱擂酒飲之，暖臥取微汗出良。
中暑毒死︰救生散︰用新胡麻一升，微炒令黑，攤冷為末，新汲水調服三錢。或丸彈子大嘔 不止︰白油麻一大合，清酒半升，煎取三合，去麻頓服。（《近效方》）。
牙齒痛腫︰胡麻五升，水一斗，煮汁五升。含漱吐之，不過二劑，神良。（《肘後》）。
熱淋莖痛︰烏麻子、蔓荊子各五合，炒黃，緋袋盛，以井華水三升浸之。每食前服一錢。
（《聖惠方》）。
小兒下痢赤白︰用油麻一合搗，和蜜湯服之。（《外台》）。
解下胎毒︰小兒初生，嚼生脂麻，綿包，與兒咂之，其毒自下。
小兒急疳︰油麻嚼敷之。（《外台》）。
小兒軟癤︰油麻炒焦，乘熱嚼爛敷之。（譚氏《小兒方》）。
頭面諸瘡︰脂麻生嚼敷之。（《普濟》）
小兒瘰癧︰脂麻、連翹等分。為末。頻頻食之。（《簡便方》）
疔腫惡瘡︰胡麻（燒灰）、針砂等分，為末。醋和敷之，日三。（《普濟方》）。
痔瘡風腫作痛︰胡麻子煎湯洗之，即消。
坐板瘡疥︰生脂麻嚼敷之。（筆峰《雜興》）。
陰癢生瘡︰胡麻嚼爛敷之，良。（《肘後》）
乳瘡腫痛︰用脂麻炒焦，研末。以燈窩油調塗，即安。
婦人乳少︰脂麻炒研，入鹽少許，食之。（唐氏）。
湯火傷灼︰胡麻生研如泥，塗之。（《外台》）。
蜘蛛咬瘡︰油麻研爛敷之。（《經驗後方》）。
諸蟲咬傷︰同上。
蚰蜒入耳︰胡麻炒研，作袋枕之。（《梅師》）
穀賊屍咽，喉中痛癢，此因誤吞穀芒，搶刺癢痛也。穀賊屬咽，馬喉風屬喉，不可不分︰
用癰瘡不合︰烏麻炒黑，搗敷之。（《千金》）。
小便尿血︰胡麻三升杵末，以東流水二升浸一宿，平旦絞汁，頓熱服。（《千金方》）。
（即香油）
弘景曰︰生榨者良。若蒸炒者，止可供食及然燈耳，不入藥用。
宗奭曰︰炒熟乘熱壓出油，謂之生油，但可點照；須再煎煉，乃為熟油，始可食，不中點照，亦一異也。如鐵自火中出而謂之生鐵，亦此義也。
時珍曰︰入藥以烏麻油為上，白麻油次之，須自榨乃良。若市肆者，不惟已經蒸炒，而又雜之以偽也。
【氣味】甘，微寒，無毒。
【主治】利大腸，產婦胞衣不落。生油摩瘡腫，生禿發（《別錄》）。去頭面游風（孫思邈）。主天行熱 ，腸內結熱。服一合，取利為度（藏器）。主喑啞，殺五黃，下三焦熱毒氣，通少時，即瀉下熱毒，甚良（孟詵）。陳油︰煎膏，生肌長肉止痛，消癰腫，補皮裂（《日華》）。
治癰疽熱病（蘇頌）。解熱毒、食毒、蟲毒，殺諸蟲螻蟻（時珍）。
【發明】藏器曰︰大寒，乃常食所用。而發冷疾，滑精髓，發臟腑渴，困脾臟。令人體重損聲。
士良曰︰有牙齒疾及脾胃疾人，切不可吃。治飲食物，須逐日熬熟用之。若經宿，即動
氣也。
劉完素曰︰油生於麻，麻溫而油寒，同質而異性也。
震亨曰︰香油乃炒熟脂麻所出，食之美，且不致疾。若煎煉過，與火無異矣。
時珍曰︰張華《博物志》言︰積油滿百石，則自能生火。陳霆《墨談》言︰衣絹有油，蒸熱則出火星。是油與火同性矣。用以煎煉食物，尤能動火生痰。陳氏謂之大寒，珍意不然。
但生用之，有潤燥解毒、止痛消腫之功，似乎寒耳。且香油能殺蟲，而病發症者嗜油；煉
油能自焚，而氣盡則反冷。此又物之玄理也。
【附方】舊十，新二十七。
發症飲油︰《外台》雲︰病發症者，欲得飲油。用油一升，入香澤煎之。盛置病患頭邊，令氣入口鼻，勿與飲之。疲極眠睡，蟲當從口出。急以鍛石粉手捉取抽盡，即是發也。初出，如不流水中濃菜形。又雲︰治胸喉間覺有症蟲上下，嘗聞蔥、豉食香，此乃發症蟲也。二日不食，開口而臥。以油煎蔥、豉令香，置口邊。蟲當出，以物引去之，必愈。
發瘕腰痛︰《南史》雲︰宋明帝宮人腰痛牽心，發則氣絕。徐文伯診曰︰發瘕也。以油灌之。吐物如發，引之長三尺，頭已成蛇，能動搖，懸之滴盡，唯一發爾。
吐解蠱毒︰以清油多飲，取吐。（《嶺南方》）。
解河豚毒︰一時倉卒無藥。急以清麻油多灌，取吐出毒物，即愈。（《衛生易簡方》）。
解砒石毒︰麻油一碗，灌之。（《衛生方》）。
大風熱疾︰《近效方》雲︰婆羅門僧療大風疾，並熱風手足不遂，壓丹石熱毒。用硝石一兩，生烏麻油二大升，同納鐺中。以土墼蓋口，紙泥固濟，細火煎之。初煎氣腥，藥熟則香氣發。更以生脂麻油二大升和合，微煎之。以意斟量得所，即內不津器中。凡大風人，用紙屋子坐病患，外面燒火發汗，日服一大合，壯者日二服。三七日，頭面 瘡皆滅也。（《圖經》）。
傷寒發黃︰生烏麻油一盞，水半盞，雞子白一枚，和攪服盡。（《外台》）。
小兒發熱︰不拘風寒飲食時行痘疹，並宜用之︰以蔥涎入香油內，手指蘸油摩擦小兒五心、頭面、項背諸處，最能解毒涼肌。（《直指》）。
預解痘毒︰《外台》雲︰時行暄暖，恐發痘瘡。用生麻油一小盞，水一盞，旋旋傾下油
內，柳枝攪稠如蜜。每服二、三蜆殼，大人二合，臥時服之。三、五服，大便快利，瘡自不生小兒初生大小便不通。用真香油一兩，皮硝少許，同煎滾。冷定，徐徐灌入口中，咽下即通。（《藺氏經驗方》）。
卒熱心痛︰生麻油一合，服之良。（《肘後方》）。
鼻衄不止︰紙條蘸真麻油入鼻取嚏，即愈。有人一夕衄血盈盆，用此而效。（《普濟方》）。
胎死腹中︰清油和蜜等分，入湯頓服。（《普濟方》）。
漏胎難產︰因血乾澀也。用清油半兩，好蜜一兩，同煎數十沸，溫服，胎滑即下。他藥無產腸不收︰用油五斤，煉熟盆盛。令婦坐盆中，飯久。先用皂角（炙，去皮）研末。吹少許
癰疽發背，初作即服此，使毒氣不內攻︰以麻油一斤，銀器煎二十沸，和醇醋二碗。分五腫毒初起︰麻油煎蔥黑色，趁熱通手旋塗，自消。（《百一選方》）
喉痺腫痛生油一合灌之，立愈。（《總錄》）。
丹石毒發，發熱者︰不得食熱物，不用火為使。但著濃衣暖臥，取油一匙，含咽。戒怒
二去滓。合酒每服三合，百日氣血充盛也。
身面瘡疥︰方同下。
梅花禿癬︰用清油一碗，以小竹子燒火入內煎沸，瀝豬膽汁一個，和勻，剃頭擦之，二、三日即愈。勿令日曬。（《普濟方》）。
赤禿髮落︰香油、水等分，以銀釵攪和。日日擦之，髮生乃止。（《普濟方》）。
髮落不生︰生胡麻油塗之。（《普濟方》）。
令髮長黑︰生麻油、桑葉煎過，去滓。沐髮，令長數尺。（《普濟》）。
滴耳治聾︰生油日滴三、五次。候耳中塞出，即愈。（《總錄》）。
蚰蜒入耳︰劉禹錫《傳信方》︰用油麻油作煎餅，枕臥，須臾自出。李元淳尚書在河陽日，蚰蜒入耳，無計可為。腦悶有聲，至以頭擊門柱。奏狀危困，因發御藥療之，不驗。忽有人獻此方，乃愈。（《圖經》）。
蜘蛛咬毒︰香油和鹽，摻之。（《普濟方》）。
冬月唇裂︰香油頻頻抹之。（《相感志》）。
身面白癜︰以酒服生胡麻油一合，一日三服，至五斗瘥。忌生冷、豬、雞、魚、蒜等百日。（《千金》）。
小兒丹毒︰生麻油塗之。（《千金》）。
打撲傷腫︰熟麻油和酒飲之，以火燒熱地臥之，覺即疼腫俱消。松陽民相毆，用此法，經官驗之，了無痕跡。（趙葵《行營雜錄》）。
虎爪傷人︰先吃清油一碗，仍以油淋洗瘡口。（趙原陽《濟急方》）。
毒蜂螫傷︰清油搽之妙。（同上）。
毒蛇螫傷︰急飲好清油一二盞解毒，然後用藥也。（《濟急良方》）
燈盞殘油
【主治】能吐風痰食毒，塗癰腫熱毒。又治 犬咬傷，以灌瘡口，甚良（
麻枯餅
時珍曰︰此乃榨去油麻滓也。亦名麻糝（音辛）。荒歲人亦食之。可以養魚肥田，亦《周禮》草人強堅用 之義。
【附方】新二。
揩牙烏須︰麻枯八兩，鹽花三兩，用生地黃十斤取汁，同入鐺中熬乾。以鐵蓋覆之，鹽泥泥之， 赤，取研末。日用三次，揩畢，飲薑茶。先從眉起，一月皆黑也。（《養老書》）。
疽瘡有蟲︰生麻油滓貼之，綿裹，當有蟲出。（《千金方》）。
青 （音穰。《本經》上品） 恭曰︰自草部移附此。
【釋名】夢神，巨勝苗也。生中原山谷。（《別錄》）。
【氣味】甘，寒，無毒。
【主治】五臟邪氣，風寒濕痺，益氣，補腦髓，堅筋骨。久服，耳目聰明，不飢不老增壽（《本經》）。主傷暑熱（思邈）。作湯沐頭，去風潤髮，滑皮膚，益血色（《日華》）。治崩
中血凝注者，生搗一升，熱湯絞汁半升服，立愈（甄權）。祛風解毒潤腸。又治飛絲入咽喉者，嚼之即愈（時珍）。
【發明】宗奭曰︰青 即油麻葉也。以湯浸，良久涎出，稠黃色，婦人用之梳髮，與《日華》作湯沐髮之說相符，則胡麻之為脂麻無疑。
弘景曰︰胡麻葉甚肥滑，可沐頭。但不知云何服之？《仙方》並無用此，亦當陰乾為丸散爾。
時珍曰︰按︰服食家有種青 作菜食法，雲︰秋間取巨勝子種畦中，如生菜之法。候苗出採食，滑美不減於葵。則本草所著者，亦茹蔬之功，非入丸散也。
胡麻花
思邈曰︰七月採最上標頭者，陰乾用之。
藏器曰︰陰乾漬汁，溲麵食，至韌滑。
【主治】生禿髮（思邈）。潤大腸。人身上生肉疔者，擦之即愈（時珍）。
【附方】新一。
眉毛不生烏麻花陰乾為末，以烏麻油漬之，日塗。（《外台秘要》）。
麻秸
【主治】燒灰，入點痣去惡肉方中用（時珍）。
【附方】新二。
小兒鹽哮︰脂麻秸，瓦內燒存性，出火毒，研末。以淡豆腐蘸食之。（《摘玄方》）。
耳出膿︰白麻秸刮取一合，花胭脂一枚，為末。綿裹塞耳中。（《聖濟總錄》）。
（宋《圖經》）
【釋名】鴉麻（《圖經》）、壁虱胡麻（《綱目》）。
【集解】頌曰︰亞麻子出兗州、威勝軍。苗葉俱青，花白色。八月上旬采其實用。
時珍曰︰今陝西人亦種之，即壁虱胡麻也。其實亦可榨油點燈，氣惡不堪食。其莖穗頗
似茺蔚，子不同。
子
【氣味】甘，微溫，無毒。
【主治】大風瘡癬（蘇頌）。
（《本經》上品）
【釋名】火麻（《日用》）、黃麻（俗名）、漢麻（《爾雅翼》）
，雄者名 麻（《詩疏》）、牡麻（同上），雌者名苴麻（同上）、 麻（音字）。花名麻 （《本經》）、麻勃。
時珍曰︰麻從兩木在廣下，象屋下派麻之形也。木音派，廣音儼。余見下注。雲漢麻者
【集解】
【正誤】《本經》曰︰麻 一名麻勃，麻花上勃勃者。七月七日采之良。麻子九月採。
入土者損人。生太山川谷。
弘景曰︰麻 即牡麻，牡麻則無實。今人作布及履用之。
恭曰︰ 即麻實，非花也。《爾雅》雲︰ ， 實。《儀禮》雲︰苴，麻之有 者。注云︰
有子之麻為苴。皆謂子也。陶以 為麻勃，謂勃勃然如花者，複重出麻子，誤矣。既以 為米穀上品，花豈堪食乎？
藏器曰︰麻子，早春種為春麻子，小而有毒；晚春種為秋麻子，入藥佳。壓油可以油物。
宗奭曰︰麻子，海東毛羅島來者，大如蓮實，最勝；其次出上郡、北地者，大如豆；南地者，子小。
頌曰︰麻子處處種之，績其皮以為布者。農家擇其子之有斑黑文者，謂之雌麻，種之則結子繁。他子則不然也。《本經》麻 、麻子所主相同，而麻花非所食之物，蘇恭之論似當矣。然《本草》朱字雲，麻 味辛，麻子味甘，又似二物。疑《本草》與《爾雅》、《禮記》稱謂有不同者。又《藥性論》用麻花，雲味苦，主諸風、女經不利。然則 也、子也、花也，其三物乎？
時珍曰︰大麻即今火麻，亦曰黃麻。處處種之，剝麻收子。有雌有雄︰雄者為 ，雌者為苴。大科如油麻。葉狹而長，狀如益母草葉，一枝七葉或九葉。五、六月開細黃花成穗，隨即結實，大如胡荽子，可取油。剝其皮作麻。其秸白而有棱，輕虛可為燭心。《齊民要術
》雲︰麻子放勃時，拔去雄者。若未放勃，先拔之，則不成子也。其子黑而重，可搗治為燭。即此也。《本經》有麻 、麻子二條，謂 即麻勃，謂麻子入土者殺人。蘇恭謂 是麻子，非花也。蘇頌謂 、子、花為三物。疑而不決。謹按︰《吳普本草》雲︰麻勃一名麻花，味辛無毒。麻藍一名麻 ，一名青葛，味辛甘有毒。麻葉有毒，食之殺人。麻子中仁無毒，先
藏地中者，食之殺人。據此說則麻勃是花，麻 是實，麻仁是實中仁也。普三國時人，去古未遠，說甚分明。
《神農本經》以花為 ，以藏土入土殺人，其文皆傳寫脫誤爾。陶氏及唐宋諸家，皆不考究而臆度疑似，可謂疏矣。今依吳氏改正於下。
麻勃
普曰︰一名麻花。
時珍曰︰觀《齊民要術》有放勃時拔去雄者之文，則勃為花明矣。
【氣味】辛，溫，無毒。
甄權曰︰苦，微熱，無毒。畏牡蠣。入行血藥，以 蟲為之使。
【主治】一百二十種惡風，黑色遍身苦癢，逐諸風惡血，治女人經候不通（《藥性》）。
治健忘及金瘡內漏（時珍）。
【發明】弘景曰︰麻勃方藥少用。術家合人參服之，逆知未來事。
時珍曰︰按︰《范汪方》有治健忘方︰七月七日收麻勃一升，人參二兩，為末，蒸令氣遍。每臨臥服一刀圭，能盡知四方之事。此乃治健忘，服之能記四方事也。陶雲逆知未來事，過言矣。又《外台》言生疔腫人，忌見麻勃，見之即死者，用胡麻、針砂、燭燼為末，醋和敷之。不知麻勃與疔何故相忌？亦如人有見漆即生瘡者，此理皆不可曉。
【附方】舊一，新二。
瘰癧初起︰七月七日麻花、五月五日艾葉，等分，作炷，灸之百壯。（《外台秘要》）。
金瘡內漏︰麻勃一兩，蒲黃二兩，為末。酒服一錢匕，日三，夜一。（同上）。
風病麻木︰麻花四兩，草烏一兩，炒存性為末，煉蜜調成膏。每服三分，白湯調下。
麻
普曰︰一名麻藍，一名青葛。
時珍曰︰此當是麻子連殼者，故《周禮》朝事之籩供 、《月令》食麻，與大麻可食、可供稍有分別，殼有毒而仁無毒也。
【氣味】辛，平，有毒。
普曰︰神農︰辛。雷公︰甘。岐伯︰有毒。畏牡蠣、白薇。
【主治】五勞七傷。多服，令人見鬼狂走（《本經》。詵曰︰要見鬼者，取生麻子、菖蒲、鬼臼等分，杵丸彈子大。每朝向日服一丸。滿百日即見鬼也）。利五臟，下血，寒氣，破積
止痺散膿。久服，通神明，輕身（《別錄》）。
【附方】舊一。
風癲百病︰麻子四升，水六升，猛火煮令芽生，去滓煎取二升，空心服之。或發或不發，或多言語，勿怪之。但令人摩手足，頃定。進三劑愈。（《千金》）。
麻仁
【修治】宗奭曰︰麻仁極難去殼。取帛包置沸湯中，浸至冷出之。垂井中一夜，勿令著
水。次日日中曝乾，就新瓦上 去殼，簸揚取仁，粒粒皆完。張仲景麻仁丸，即此大麻子中仁也。
【氣味】甘，平，無毒。詵曰︰微寒。
普曰︰先藏地中者，食之殺人。
士良曰︰多食損血脈，滑精氣，痿陽氣。婦人多食即發帶疾。 畏牡蠣、白薇，惡茯
【主治】補中益氣。久服，肥健不老，神仙（《本經》）。治中風汗出，逐水氣，利小便，破積血，複血脈，乳婦產後余疾。沐髮，長潤（《別錄》）。下氣，去風痺皮頑，令人心歡，炒香，浸小便，絞汁服之。婦人倒產，吞二、七枚即正（藏器）。潤五臟，利大腸風熱結燥及熱淋（士良）。補虛勞，逐一切風氣，長肌肉，益毛髮，通乳汁，止消渴，催生難產（《日華》）。取汁煮粥，去五臟風，潤肺，治關節不通，髮落（孟詵）。利女人經脈，調大腸下痢。
塗諸瘡癩，殺蟲。取汁煮粥食，止嘔逆（時珍）。
【發明】弘景曰︰麻子中仁，合丸藥並釀酒，大善。但性滑利。
劉完素曰︰麻，木穀也而治風，同氣相求也。
好古曰︰麻仁，手陽明、足太陰藥也。陽明病汗多、胃熱、便難，三者皆燥也。故用之以通潤也。
成無己曰︰脾欲緩，急食甘以緩之。麻仁之甘，以緩脾潤燥。
【附方】舊十九，新十九。
服食法︰麻子仁一升，白羊脂七兩，蜜蠟五兩，白蜜一合，和杵蒸食之，不飢耐老。（《食療》）。
耐老益氣，久服不飢︰麻子仁二升，大豆一升，熬香為末，蜜丸。日二服。（《藥性論》）。
大麻仁酒，治骨髓風毒疼痛，不可運動︰用大麻仁水浸，取沉者一大升曝乾，於銀器中旋
旋慢炒香熟，入木臼中搗至萬杵，待細如白粉即止，平分為十帖。每用一帖，取家釀無灰酒一大碗，同麻粉，用柳槌蘸入砂盆中擂之，濾去殼，煎至減半。空腹溫服一帖。輕者四五帖見效，甚者不出十帖，必失所苦，效不可言。（《篋中方》）。
麻子仁粥，治風水腹大，腰臍重痛，不可轉動︰用冬麻子半斤，研碎，水濾取汁，入粳米
老人風痺︰麻子煮粥，上法食之。
五淋澀痛︰麻子煮粥，如上法食之。（同上）。
大便不通︰麻子煮粥，如上法服之。（《肘後方》）。
麻子仁丸治脾約，大便秘而小便數︰麻子仁二升，芍藥半斤，濃朴一尺，大黃、枳實各一斤，杏仁一升，熬研，煉蜜丸梧桐子大。每以漿水下十丸，日三服。不知再加。（張仲景方）。
產後秘塞︰許學士雲︰產後汗多則大便秘，難於用藥，惟麻子蘇子粥最穩。不惟產後可服，凡老人諸虛風秘，皆得力也。用大麻子仁、紫蘇子各二合，洗淨研細，再以水研，濾取汁一產後瘀血不盡︰麻子仁五升，酒一升漬一夜，明旦去滓溫服一升，先食服不瘥，夜再服一升，不吐不下。不得與男子通一月，將養如初產法。（《千金方》）。
胎損腹痛︰冬麻子一升，杵碎熬香，水二升煮汁，分服。（《心鏡》）。
妊娠心痛煩悶︰麻子仁一合（研），水二盞，煎六分，去滓服。（《聖惠》）。
月經不通，或兩三月，或半年、一年者用麻子仁二升，桃仁二兩，研勻，熟酒一升，浸一夜。日服一升。（《普濟》）。
嘔逆不止︰麻仁三合杵熬，水研取汁，著少鹽，吃立效。李諫議常用，極妙。（《外台》）。
虛勞內熱，下焦虛熱，骨節煩疼，肌肉急，小便不利，大便數，少氣吸吸，口燥熱淋︰
用大麻仁五合（研），水二升，煮減半，分服。四五劑瘥。（《外台》）。
補下治渴︰麻子仁一升，水三升，煮四五沸去滓，冷服半升，日二。（《藥性論》）。
消渴飲水，日至數斗，小便赤澀︰用秋麻子仁一升，水三升，煮三、四沸。飲汁，不過五
乳石發渴︰大麻仁三合，水三升，煮二升，時時呷之。（《外台》）。
飲酒咽爛，口舌生瘡︰大麻仁一升，黃芩二兩，為末，蜜丸。含之。（《千金方》）。
腳氣腫渴︰大麻仁熬香，水研取一升，別以水三升，煮一升赤小豆，取一升汁，即內麻汁，更煎三五沸。食豆飲汁。（《外台秘要》）。
腳氣腹痺︰大麻仁一升（研碎）。酒三升，漬三宿，溫服大良。（《外台》）。
血痢不止︰《必效方》︰用麻子仁汁煮綠豆。空心食，極效。（《外台》）。
小兒痢下赤白，體弱大困者︰麻子仁三合，炒香研細末。每服一錢，漿水服，立效。（《子母秘錄》）。
截腸怪病，大腸頭出寸餘，痛苦，乾則自落，又出，名為截腸病，若腸盡即不治︰但初覺截時，用器盛脂麻油坐浸之，飲大麻子汁數升，即愈也。（夏子益《奇疾方》）。
金瘡瘀血在腹中︰用大麻仁三升，蔥白十四枚，搗熟，水九升，煮一升半，頓服。血出不盡，更服。（《千金》）。
腹中蟲病︰大麻子仁三升，東行茱萸根八升，漬水。平旦服二升，至夜蟲下。（《食療》）。
小兒疳瘡︰嚼麻子敷之，日六、七度。（《子母秘錄》）。
小兒頭瘡︰麻子五升。研細，水絞汁，和蜜敷之。（《千金》）。
白禿無髮︰麻子三升炒焦研末，豬脂和塗，髮生為度。（《普濟方》）。
髮落不生︰ 麻子汁煮粥，頻食之。（《聖濟總錄》）。
耳出膿︰麻子一合，花胭脂一分。研勻，作梃子，綿裹塞之。（《聖惠方》）。
大風癩疾︰大麻仁三升淘曬，以酒一斗浸一夜，研取白汁，濾入瓶中，重湯煮數沸收之。
每飲一小盞，兼服茄根散、乳香丸，取效。（《聖惠方》。
卒被毒箭︰麻仁數升，杵汁飲。（《肘後》）。
解射罔毒︰大麻子汁，飲之良。（《千金》）。
辟禳溫疫︰麻子仁、赤小豆各二七枚，除夜著井中。飲水良。（《龍魚河圖》）。
赤游丹毒︰麻仁搗末，水和敷之。（《千金方》）。
濕癬肥瘡︰大麻 敷之，五日瘥。（《千金方》）。
瘭疽出汁，生手足肩背，累累如赤豆狀︰剝淨，以大麻子炒研末摩之。（《千金方》）。
油
【主治】熬黑壓油，敷頭，治髮落不生。煎熟，時時啜之，治硫黃毒發身熱（時珍。出《千金方》、《外台秘要》）。
【附方】新一。
屍咽痛癢︰麻子燒取脂，酒調一錢服之。（《聖濟總錄》）。
葉
【氣味】辛，有毒。
【主治】搗汁服五合，下蛔蟲；搗爛敷蠍毒，俱效（蘇恭）。浸湯沐髮長潤，令白髮不生
甄權曰︰以葉一握，同子五升搗和，浸三日，去滓沐髮。
【發明】時珍曰︰按︰郭文《瘡科心要》︰烏金散治癰疽疔腫，時毒惡瘡。方中用火麻頭，同麻黃諸藥發汗，則葉之有毒攻毒可知矣。《普濟方》用之截瘧，尤可推焉。
【附方】新二。
治瘧不止︰火麻葉，不問榮枯，鍋內文武火慢炒香，連鍋取下，以紙蓋之，令出汗盡，為臨發前用茶或酒下。移病患原睡處，其狀如醉，醒即愈。又方︰火麻葉（如上法為末）
一兩，加縮砂、丁香、陳皮、木香各半兩，酒糊丸梧子大。每酒、茶任下五七丸。能治諸瘧，壯元氣。（《普濟方》）
黃麻
【主治】破血，通小便（時珍）。
【附方】新二。
熱淋脹痛︰麻皮一兩，炙甘草三分，水二盞，煎一盞服，日二，取效。（《聖惠方》）。
跌撲折傷疼痛︰接骨方︰黃麻（燒灰）、頭髮灰各一兩，乳香五錢，為末。每服三錢，溫
麻根
【主治】搗汁或煮汁服，主瘀血石淋（陶弘景）。治產難衣不出，破血壅脹，帶下崩中不止者，以水煮服之，效（蘇恭）。治熱淋下血不止，取三、九枚，洗淨，水五升，煮三升，分服，血止神驗（《藥性》）。根及葉搗汁服，治撾打瘀血，心腹滿氣短，及 折骨痛不可忍者，皆效。無則以麻煮汁代之（蘇頌。出韋宙《獨行方》）。
漚麻汁
【主治】止消渴，治瘀血（蘇恭）。
（《別錄》中品）
【校正】《拾遺》麥、苗並歸為一。
【釋名】來。
時珍曰︰來亦作KT 。許氏《說文》雲︰天降瑞麥，一來二 ，象芒刺之形，天所來也。
如足行來，故麥字從來從 。 音綏，足行也。《詩》雲︰「貽我來牟」是矣。又雲︰來象其實， 象其根。《梵書》名麥曰迦師錯。
【集解】頌曰︰大、小麥秋種冬長，春秀夏實，具四時中和之氣，故為五穀之貴。地暖處亦可春種，至夏便收。然比秋種者，四氣不足，故有毒。
時珍曰︰北人種麥漫撒，南人種麥撮撒。北麥皮薄麵多，南麥反此。或雲︰收麥以蠶沙和之，辟蠹。或雲︰立秋前以蒼耳銼碎同曬收，亦不蛀。秋後則蟲已生矣。蓋麥性惡濕，故久雨水潦，即多不熟也。
小麥
【氣味】甘，微寒，無毒。入少陰、太陽之經。
甄權曰︰平，有小毒。
恭曰︰小麥作湯，不許皮坼。坼則性溫，不能消熱止煩也。
藏器曰︰小麥秋種夏熟，受四時氣足，兼有寒熱溫涼。故麥涼、曲溫、麩冷、麵熱，宜其然也。河渭之西，白麥麵亦涼，以其春種，闕二氣也。
時珍曰︰新麥性熱，陳麥平和。
【主治】除客熱，止煩渴咽燥，利小便，養肝氣，止漏血唾血。令女人易孕（《別錄》）。養心氣，心病宜食之（思邈）。煎湯飲，治暴淋（宗 ）。熬末服，殺腸中蛔蟲（《藥性》）。
陳者煎湯飲，止虛汗。燒存性，油調，塗諸瘡湯火傷灼（時珍）。
【發明】時珍曰︰按︰《素問》雲︰麥屬火，心之穀也。鄭玄雲︰麥有孚甲，屬木。許
慎雲︰麥屬金，金王而生，火王而死。三說各異。而《別錄》雲︰麥養肝氣，與鄭說合。孫
思邈雲︰麥養心氣，與《素問》合。夷考其功，除煩、止渴、收汗、利溲、止血，皆心之病也，當以《素問》為準。蓋許以時，鄭以形，而《素問》以功性，故立論不同爾。
震亨曰︰飢年用小麥代穀，須曬燥，以少水潤，舂去皮，煮為飯食，可免麵熱之患。
【附方】舊二，新五。
消渴心煩︰用小麥作飯及粥食。（《心鏡》）
老人五淋，身熱腹滿︰小麥一升，通草二兩，水三升，煮一升，飲之即愈。（《奉親書》）
項下癭氣︰用小麥一升，醋一升，漬之，曬乾為末。以海藻洗，研末三兩，和勻。每以酒服方寸匕，日三。（《短劇》）。
眉煉頭瘡︰用小麥燒存性，為末。油調敷。（《儒門事親》）。
白癜風癬︰用小麥攤石上，燒鐵物壓出油，搽之甚效。（《醫學正傳》）。
湯火傷灼，未成瘡者︰用小麥炒黑，研入膩粉，油調塗之。勿犯冷水，必致爛。（《袖
珍方》）。
金瘡腸出︰用小麥五升，水九升，煮取四升，綿濾取汁，待極冷。令病患臥席上，含汁使腸自入。十日中，但略食羹物。慎勿驚動，即殺人。（《劉涓子鬼遺方》）。
浮麥（即水淘浮起者，焙用）。
【氣味】甘、鹹，寒，無毒。
【主治】益氣除熱，止自汗盜汗，骨蒸虛熱，婦人勞熱（時珍）。
麥麩
【主治】時疾熱瘡，湯火瘡爛，撲損傷折瘀血，醋炒 貼之（《日華》）。和麵作餅，止泄痢，調中去熱健人。以醋拌蒸熱，袋盛，包熨人馬冷失腰腳傷折處，止痛散血（藏器）。
醋蒸，熨手足風濕痺痛，寒濕腳氣，互易至汗出，並良。末服，止虛汗（時珍）。
【發明】時珍曰︰麩乃麥皮也。與浮麥同性，而止汗之功次於浮麥，蓋浮麥無肉也。
凡人身體疼痛及瘡瘍腫爛沾漬，或小兒暑月出痘瘡，潰爛不能著席睡臥者，並用夾褥盛麩縫合藉臥，性涼而軟，誠妙法也。
【附方】新七。
虛汗盜汗︰《衛生寶鑒》︰用浮小麥（文武火炒），為末。每服二錢半，米飲下，日三服。
或煎湯代茶飲。一方︰以豬觜唇煮熟切片，蘸食亦良。
產後虛汗︰小麥麩、牡蠣等分，為末。以豬肉汁調服二錢，日二服。（胡氏《婦人方》）。
走氣作痛︰用釅醋拌麩皮炒熱，袋盛熨之。（《生生編》）。
滅諸瘢痕︰春夏用大麥麩，秋冬用小麥麩，篩粉和酥敷之。（《總錄》）。
小兒眉瘡︰小麥麩炒黑，研末，酒調敷之。
小便尿血︰麵麩炒香，以肥豬肉蘸食之。《集玄》。
麵
【氣味】甘，溫，有微毒。不能消熱止煩（《別錄》）。
大明曰︰性壅熱，小動風氣，發丹石毒。
思邈曰︰多食，長宿 ，加客氣。畏漢椒、蘿蔔。
【主治】補虛。久食，實人膚體，濃腸胃，強氣力（藏器）。養氣，補不足，助五臟（《日華》）。水調服，治人中暑，馬病肺熱（宗 ）。敷癰腫損傷，散血止痛。生食，利大腸。
水調服，止鼻衄吐血（時珍）。
【發明】詵曰︰麵有熱毒者，多是陳黝之色，又為磨中石末在內故也。但杵食之，即良
藏器曰︰麵性熱，惟第二磨者涼，為其近麩也。河渭以西，白麥麵性涼，以其春種，闕二氣也。
穎曰︰東南卑濕，春多雨水，麥已受濕氣，又不曾出汗，故食之作渴，動風氣，助濕發熱。西北高燥，春雨又少，麥不受濕，複入地窖出汗，北人稟濃少濕，故常食而不病也。
時珍曰︰北面性溫，食之不渴；南面性熱，食之煩渴；西邊面性涼，皆地氣使然也。吞漢椒、食蘿蔔，皆能解其毒，見蘿蔔條。醫方中往往用飛羅麵，取其無石末而性平易爾。陳麥麵，水煮食之，無毒。以糟發脹者，能發病發瘡，惟作蒸餅和藥，取其易消也。按︰李鵬飛《延壽書》雲︰北多霜雪，故麵無毒；南方雪少，故麵有毒。顧元慶《檐曝偶談》雲︰江南麥花夜發，故發病；江北麥花晝發，故宜人。又曰︰魚稻宜江淮，羊麵宜京洛，亦五方有宜不宜也。麵性雖熱，而寒食日以紙袋盛懸風處，數十年亦不壞，則熱性皆去而無毒矣，入藥尤良。
【附方】舊六，新二十三。
熱渴心悶︰溫水一盞，調麵一兩，飲之。（《聖濟總錄》）。
中 卒死︰井水和麵一大抄，服之。（《千金》）。
夜出盜汗︰麥麵作彈丸，空心、臥時煮食之。次早服妙香散一帖取效。
內損吐血︰飛羅麵略炒，以京墨汁或藕節汁，調服二錢。（《醫學集成》）。
大衄血出︰口耳皆出者。用白麵入鹽少許，冷水調服三錢。（《普濟方》）。
中蠱吐血︰小麥麵二合，水調服。半日當下出。（《廣記》）。
嘔噦不止︰醋和麵，作彈丸二、三十枚，以沸湯煮熟，漉出投漿水中，待溫吞三、兩枚。
噦定，即不用再吞。未定，至晚再吞。（《兵部手集》）。
寒痢白色︰炒麵，每以方寸匕入粥中食之。能療日瀉百行，師不救者。（《外台》）。
泄痢不固︰白麵一斤，炒焦黃。每日空心溫水服一、二匙。（《正要》）。
諸瘧久瘧︰用三姓人家寒食麵各一合，五月五日午時采青蒿，擂自然汁，和丸綠豆大。
臨頭皮虛腫，薄如蒸餅，狀如裹水︰以口嚼麵敷之良。（《梅師方》）。
咽喉腫痛，卒不下食︰白麵和醋，塗喉外腫處。（《普濟方》）。
婦人吹奶︰水調麵煮糊，欲熟，即投無灰酒一盞，攪勻熱飲。令人徐徐按之，藥行即瘳。
（《經驗方》）。
乳癰不消︰白麵半斤炒黃，醋煮為糊，塗之即消。（《聖惠方》）。
破傷風病︰白麵、燒鹽各一撮。新水調，塗之。（《普濟方》）。
金瘡血出不止︰用生麵乾敷，五、七日即愈。（《藺氏經驗方》）。
遠行腳趼成泡者︰水調生麵塗之，一夜即平。（《海上》）。
折傷瘀損︰白麵、梔子仁同搗，以水調，敷之即散。
火燎成瘡︰炒麵，入梔子仁末，和油敷之。（《千金》）。
瘡中惡肉︰寒食麵二兩，巴豆五分。水和作餅，燒末摻之。（《仙傳外科》）。
白禿頭瘡︰白麵、豆豉和研，酢和敷之。（《普濟方》）。
小兒口瘡︰寒食麵五錢，硝石七錢，水調半錢，塗足心，男左女右。（《普濟方》）。
婦人斷產︰白麵一升，酒一升，煮沸去渣，分三服。經水至時前日夜、次日早及天明服之陰冷悶痛，漸入腹腫滿︰醋和麵熨之。（《千金方》）。
一切漏瘡︰鹽、麵和團，燒研敷之。（《千金方》）。
瘭疽出汁，生手足肩背，累累如赤豆︰剝淨，以酒和麵敷之。（《千金方》）。
一切疔腫︰麵和臘豬脂封之良。（《梅師方》）。
傷米食積︰白麵一兩，白酒麴二丸，炒為末。每服二匙，白湯調下。如傷肉食，山楂湯下。（《簡便方》）
麥粉
【氣味】甘，涼，無毒。
【主治】補中，益氣脈，和五臟，調經絡。又炒一合，湯服，斷下痢（孟詵）。醋熬成膏，消一切癰腫、湯火傷（時珍）。
【發明】時珍曰︰麥粉乃是麩麵，麵洗筋澄出漿粉。今人漿衣多用之，古方鮮用。按︰萬表《積善堂方》雲︰烏龍膏︰治一切癰腫發背，無名腫毒，初發 熱未破者，取效如神。用隔年小粉，愈久者愈佳，以鍋炒之。初炒如餳，久炒則乾，成黃黑色，冷定研末。陳米醋調成糊，熬如黑漆，瓷罐收之。用時攤紙上，剪孔貼之，即如冰冷，疼痛即止。少頃覺癢，乾亦不能動。久則腫毒自消，藥力亦盡而脫落，甚妙。此方蘇州杜水庵所傳，屢用有驗。藥易而功大，濟生者宜收藏之。
麵筋
【氣味】甘，涼，無毒。
【主治】解熱和中，勞熱人宜煮食之（時珍）。寬中益氣（寧原）。
【發明】時珍曰︰麵筋，以麩與麵水中揉洗而成者。古人罕知，今為素食要物，煮食甚良。今人多以油炒，則性熱矣。
宗奭曰︰生嚼白麵成筋，可粘禽、蟲。麥 （即糗也。以麥蒸，磨成屑）
【氣味】甘，微寒，無毒。
【主治】消渴，止煩（《蜀本》）。
（《拾遺》）
【氣味】辛，寒，無毒。
【主治】消酒毒暴熱，酒疸目黃，並搗爛絞汁日飲之。又解蠱毒，煮汁濾服（藏器）。
除
麥奴
藏器曰︰麥穗將熟時，上有黑霉者也。
【主治】熱煩，天行熱毒。解丹石毒（藏器）。治陽毒溫毒，熱極發狂大渴，及溫瘧（時珍）。
【發明】時珍曰︰朱肱《南陽活人書》︰治陽毒溫毒熱極發狂發斑大渴倍常者，用黑奴丸，水化服一丸，汗出或微利即愈。其方用小麥奴、樑上塵、釜底煤、灶突墨，同黃芩、麻黃、硝、黃等分為末，蜜丸彈子大。蓋取火化者從治之義也。麥乃心之穀，屬火，而奴則麥實將成，為濕熱所蒸，上黑霉者，與釜煤、灶墨同一理也。其方出陳延之《短劇方》，名麥奴丸，初虞世《古今錄驗》名高堂丸、水解丸，誠救急良藥也。
稈
【主治】燒灰，入去疣痣、蝕惡肉膏中用（時珍）。
（《別錄》中品）
【釋名】牟麥。
時珍曰︰麥之苗粒皆大於來，故得大名。牟亦大也。通作 。
【集解】弘景曰︰今稞麥一名牟麥，似 麥，惟皮薄爾。
恭曰︰大麥出關中，即青稞麥，形似小麥而大，皮濃，故謂大麥，不似 麥也。
頌曰︰大麥今南北皆能種蒔。 麥有二種︰一種類小麥而大，一種類大麥而大。
藏器曰︰大、 二麥，前後兩出。蓋 麥是連皮者，大麥是麥米，但分有殼、無殼也。
蘇以青稞為大麥，非矣。青稞似大麥，天生皮肉相離，秦隴巴西種之。今人將當大麥米之，不能分也。
陳承曰︰小麥，今人以磨麵日用者為之。大麥，今人以粒皮似稻者為之，作飯滑，飼馬良。 麥，今人以似小麥而大粒，色青黃，作麵脆硬，食多脹人，汴洛、河北之間又呼為黃稞。關中一種青稞，比近道者粒微小，色微青，專以飼馬，未見入藥用。然大、 二麥，其名差互。今之 麥似小麥而大者，當謂之大麥；今之大麥不似小麥而礦脆者，當謂之 麥。不可不審。
時珍曰︰大、 二麥，注者不一。按︰《吳普本草》︰大麥一名 麥，五穀之長也。
王禎《農書》雲︰青稞有大、小二種，似大、小麥，而粒大皮薄，多麵無麩，西人種之，不過與大、小麥異名而已。郭義恭《廣志》雲︰大麥有黑 麥。有KT 麥（出涼州，似大麥）。
有赤麥（赤色而肥）。據此則 麥是大麥中一種皮濃而青色者也。大抵是一類異種，如粟、粳
之種近百，總是一類，但方土有不同爾。故二麥主治不甚相遠。大麥亦有粘者，名糯麥，可以釀酒。
【氣味】鹹，溫、微寒，無毒。為五穀長，令人多熱。
詵曰︰暴食似腳弱，為下氣故也。久服宜人。熟則有益，帶生則冷而損人。石蜜為之使。
【主治】消渴除熱，益氣調中（《別錄》）。補虛劣，壯血脈，益顏色，實五臟，化穀食，止泄，不動風氣。久食，令人肥白，滑肌膚。為麵，勝於小麥，無躁熱（士良）。麵︰平胃止渴，消食療脹滿（蘇恭）。久食，頭髮不白。和針砂、沒石子等，染發黑色（孟詵）。寬
胸下【發明】宗奭曰︰大麥性平涼滑膩。有人患纏喉風，食不能下。用此麵作稀糊，令咽以助胃氣而平。三伏中，朝廷作 ，以賜臣下。
震亨曰︰大麥初熟，人多炒食。此物有火，能生熱病，人不知也。
時珍曰︰大麥作飯食，響而有益。煮粥甚滑。磨麵作醬甚甘美。
【附方】舊三，新六。
食飽煩脹，但欲臥者︰大麥麵熬微香，每白湯服方寸匕，佳。（《肘後方》）。
膜外水氣︰大麥麵、甘遂末各半兩，水和作餅，炙熟食，取利。（《總錄》）。
小兒傷乳，腹脹煩悶欲睡︰大麥麵生用，水調一錢服。白麵微炒亦可。（《保幼大全》）。
蠷 尿瘡︰大麥嚼敷之，日三上。（《傷寒類要》）。
腫毒已破︰青大麥（去須，炒），暴花為末，敷之。成靨，揭去又敷。數次即愈。
麥芒入目︰大麥煮汁洗之，即出。（孫真人方）。
湯火傷灼︰大麥炒黑，研末，油調搽之。
被傷腸出︰以大麥粥汁洗腸推入，但飲米糜，百日乃可。（《千金》）。
卒患淋痛︰大麥三兩煎湯，入薑汁、蜂蜜，代茶飲。（《聖惠方》）。
（見 米下）。
苗
【主治】諸黃，利小便，杵汁日日服（《類要》）。冬月面目手足皴瘃，煮汁洗之（《時珍》）。
【附方】新一。
小便不通︰陳大麥秸，煎濃汁，頻服。（《簡便方》）
大麥奴
【主治】解熱疾，消藥毒（藏器）。
（音礦。《別錄》中品）
【釋名】時珍曰︰ 之殼濃而粗礦也。
【集解】弘景曰︰ 麥是馬所食者。服食家並食大、 二麥，令人輕健。
炳曰︰ 麥西川人種食之。山東、河北人正月種之，名春 。形狀與大麥相似。
時珍曰︰ 麥有二種︰一類小麥而大，一類大麥而大。
頌曰︰ 麥，即大麥一種皮濃者。陳藏器謂即大麥之連殼者，非也。按︰《別錄》自有麥功用，其皮豈可食乎？詳大麥下。
【氣味】甘，微寒，無毒。
弘景曰︰此麥性熱而雲微寒，恐是作屑與合殼異也。
恭曰︰ 麥性寒，陶雲性熱，非矣。江東少有故也。
大明曰︰暴食似動冷氣，久即益人。
【主治】輕身除熱。久服，令人多力健行。作 ，溫中消食（《別錄》）。補中，不動風氣。作餅食，良（蕭炳）。
【發明】時珍曰︰《別錄》麥 附見 麥下，而大麥下無之，則作 當以 為良也。今人通用，不複分別矣。
（《唐本草》）
【校正】自草部移入此。
【釋名】燕麥（《唐本》）、 （音藥）、杜姥草（《外台》）、牛星草。
時珍曰︰此野麥也。燕雀所食，故名。《日華本草》謂此為瞿麥者，非矣。
【集解】恭曰︰雀麥在處有之，生故墟野林下。苗葉似小麥而弱，其實似 麥而細。
宗奭曰︰苗與麥同，但穗細長而疏。唐‧劉夢得所謂「菟葵燕麥，動搖春風」者也。周
定王曰︰燕麥穗極細，每穗又分小叉十數個，子亦細小。舂去皮，作面蒸食，及作餅食，皆可救荒。
【附方】舊三。
胎死腹中，胞衣不下上搶心︰用雀麥一把，水五升，煮二升，溫服。（《子母秘錄》）。
齒 並蟲，積年不瘥，從少至老者︰用雀麥，一名杜姥草，俗名牛星草。用苦瓠葉三十枚，洗淨。取草剪長二寸，以瓠葉作五包包之，廣一寸，濃五分。以三年酢漬之。至日中，以兩包火中炮令熱，納口中，熨齒外邊，冷更易之。取包置水中解視，即有蟲長三分。老者黃色，少者白色。多即二、三十枚，少即一、二十枚。此方甚妙。（《外台秘要》）
米
【氣味】甘，平，無毒。
【主治】充飢滑腸（時珍）。
苗
【氣味】甘，平，無毒。
【主治】女人產不出，煮汁飲之（蘇恭）。
（宋《嘉 》）
【釋名】 麥（音翹）、烏麥（吳瑞）、花蕎。
時珍曰︰蕎麥之莖弱而翹然，易長易收，磨麵如麥，故曰蕎曰 ，而與麥同名也。俗亦呼為甜蕎，以別苦蕎。楊慎《丹鉛錄》，指烏麥為燕麥，蓋未讀《日用本草》也。
【集解】炳曰︰蕎麥作飯，須蒸使氣餾，烈日曝令開口，舂取米仁作之。
時珍曰︰蕎麥南北皆有。立秋前後下種，八、九月收刈，性最畏霜。苗高一、二尺，赤莖綠葉，如烏 樹葉。開小白花，繁密粲粲然。結實累累如羊蹄，實有三棱，老則烏黑色。
王禎《農書》雲︰北方多種。磨而為麵，作煎餅，配蒜食。或作湯餅，謂之河漏，以供常食，滑細如粉，亞於麥麵。南方亦種，但作粉餌食，乃農家居冬穀也。
【氣味】甘，平，寒，無毒。
思邈曰︰酸，微寒。食之難消。久食動風，令人頭眩。作面和豬、羊肉熱食，不過八、九頓，即患熱風，須眉脫落，還生亦希。涇、 以北，多此疾。又不可合黃魚食。
【主治】實腸胃，益氣力，續精神，能煉五臟滓穢（孟詵）。作飯食，壓丹石毒，甚良
（蕭炳）。以醋調粉，塗小兒丹毒赤腫熱瘡（吳瑞）。降氣寬腸，磨積滯，消熱腫風痛，除白濁白帶，脾積泄瀉。以沙糖水調炒麵二錢服，治痢疾。炒焦，熱水沖服，治絞腸沙痛（時珍）。
【發明】穎曰︰本草言蕎麥能煉五臟滓穢。俗言一年沉積在腸胃者，食之亦消去也。
時珍曰︰蕎麥最降氣寬腸，故能煉腸胃滓滯，而治濁帶泄痢腹痛上氣之疾，氣盛有濕熱者宜之。若脾胃虛寒人食之，則大脫元氣而落須眉，非所宜矣。孟詵雲︰益氣力者，殆未然也。
按︰楊起《簡便方》雲︰肚腹微微作痛，出即瀉，瀉亦不多，日夜數行者。用蕎麥麵一味作飯，連食三、四次即愈。予壯年患此兩月，瘦怯尤甚。用消食化氣藥俱不效，一僧授此而愈，轉用皆效，此可征其煉積滯之功矣。《普濟》治小兒天吊及歷節風方中亦用之。
【附方】新十六。
咳嗽上氣︰蕎麥粉四兩，茶末二錢，生蜜二兩，水一碗，順手攪千下。飲之，良久下氣不十水腫喘︰生大戟一錢，蕎麥麵二錢，水和作餅，炙熟為末。空心茶服，以大小便利為度
男子白濁︰魏元君濟生丹︰用 麥炒焦為末，雞子白和，丸梧子大。每服五十丸，鹽湯下，日三服。
赤白帶下︰方同上。
禁口痢疾︰蕎麥麵每服二錢，沙糖水調下。（坦仙方）。
癰疽發背，一切腫毒︰ 麥麵、硫黃各二兩，為末，井華水和作餅，曬收。每用一餅，磨
瘡頭黑凹︰蕎麥麵煮食之，即發起。（《直指》）。
痘瘡潰爛︰用蕎麥粉頻頻敷之。（《痘疹方》）。
湯火傷灼︰用蕎麥麵，炒黃研末，水和敷之，如神。（《奇效方》）。
蛇盤瘰癧，圍接項上︰用蕎麥（炒去殼）、海藻、白僵蠶（炒去絲）等分，為末。白梅
浸湯，取肉減半，和丸綠豆大。每服六、七十丸，食後、臨臥米飲下，日五服。其毒當從大便泄
去積聚敗血︰通仙散︰治男子敗積，女人敗血，不動真氣。用 麥麵三錢，大黃二錢半，為頭風畏冷︰李樓雲︰一人頭風，首裹重綿，三十年不愈。予以蕎麥粉二升，水調作二餅，更互合頭上，微汗即愈。（《怪証奇方》）。
頭風風眼︰蕎麥作錢大餅，貼眼四角，以米大艾炷灸之，即效如神。
染髮令黑︰蕎麥、針砂各二錢，醋和，先以漿水洗淨塗之，荷葉包至一更，洗去。再以無去即黑。（《普濟》）
絞腸沙痛︰蕎麥麵一撮，炒黃，水烹服。（《簡便方》）。
小腸疝氣︰蕎麥仁（炒去尖）、胡盧巴（酒浸，曬乾）各四兩，小茴香（炒）一兩。為末，酒糊
葉
【主治】作茹食，下氣，利耳目。多食即微泄（士良。孫思邈曰︰生食，動刺風，令人身癢）。
秸
【主治】燒灰淋汁取鹼熬乾，同鍛石等分，蜜收。能爛癰疽，蝕惡肉，去靨痣，最
良。穰作薦，辟壁虱（時珍。《日華》曰︰燒灰淋汁，洗六畜瘡，並驢、馬躁蹄。）。
【附方】新二。
噎食︰蕎麥秸（燒灰淋汁，入鍋內煎取白霜）一錢，入蓬砂一錢。研末。每酒服半錢。
（《壁虱蜈蚣︰蕎麥秸作薦，並燒煙熏之。
（《綱目》）
【集解】時珍曰︰苦蕎出南方，春社前後種之。莖青多枝，葉似蕎麥而尖，開花帶綠色，結實亦似蕎麥，稍尖而稜角不峭。其味苦惡，農家磨搗為粉，蒸使氣餾，滴去黃汁，乃可作為糕餌食之，色如豬肝。穀之下者，聊濟荒爾。
【氣味】甘、苦，溫，有小毒。
時珍曰︰多食傷胃，發風動氣，能發諸病，黃疾人尤當禁之。
【附方】新一。
明目枕︰苦蕎皮、黑豆皮、綠豆皮、決明子、菊花，同作枕，至老明目。（鄧才《雜興》）
（《別錄》下品）
【釋名】 （音杜）、糯（亦作 ）。
時珍曰︰稻 者，粳、糯之通稱。《物理論》所謂「稻者溉種之總稱」是矣。本草則專
指糯以為稻也。稻從舀（音函），象人在臼上治稻之義。 則方言稻音之轉爾。其性粘軟，故謂之糯。
穎曰︰糯米緩筋，令人多睡，其性懦也。
【集解】弘景曰︰道家方藥有稻米、粳米俱用者，此則兩物也。稻米白如霜，江東無此，故通呼粳為稻耳，不知色類複云何也？
恭曰︰稻者， 、穀之通名。《爾雅》雲︰ ，稻也。粳者不粘之稱，一曰 。 勝之雲︰三月種粳稻，四月種秫稻。即並稻也，陶謂為二，蓋不可解也。
志曰︰此稻米即糯米也。其粒大小似 米，細糠白如雪。今通呼 、糯二穀為稻，所以惑之。按︰李含光《音義》引《字書》解粳字雲︰稻也。 字雲︰稻屬也，不粘。粢字雲︰
稻餅也。粢蓋糯也。
禹錫曰︰《爾雅》雲︰ ，稻。郭璞注云︰別二名也。今沛國呼 。周頌雲︰豐年多黍多。《禮記》雲︰牛宜 。《幽風》雲︰十月獲稻。皆是一物也。《說文》雲︰ ，稻屬也。沛國謂稻為糯。《字林》雲︰糯，粘稻也。 ，不粘稻也。然 、糯甚相類，以粘不粘為異爾。當依《說文》以稻為糯。顏師古《刊謬正俗》雲︰本草稻米，即今之糯米也。或通呼粳、糯為稻。孔子云︰食夫稻。周官有稻人。漢有稻田使者。並通指 、糯而言。所以後人混稱，不知稻即糯也。
宗奭曰︰稻米，今造酒糯稻也。其性溫，故可為酒。酒為陽，故多熱。西域記︰天竺國土溽熱，稻歲四熟，亦可驗矣。
時珍曰︰糯稻，南方水田多種之。其性粘，可以釀酒，可以為粢，可以蒸糕，可以熬餳，可以炒食。其類亦多，其穀殼有紅、白二色，或有毛，或無毛。其米亦有赤、白二色，赤者酒多糟少，一種粒白如霜，長三、四分者。《齊民要術》糯有九格、雉木、大黃、馬首、虎皮、火色等名是矣。古人釀酒多用秫，故諸說論糯稻，往往費辯也。秫乃糯粟，見本條。
稻米
【氣味】苦，溫，無毒。思邈曰︰味甘。宗奭曰︰性溫。
頌曰︰糯米性寒，作酒則熱，糟乃溫平，亦如大豆與豉、醬之性不同也。
詵曰︰涼。發風動氣，使人多睡，不可多食。
藏器曰︰久食令人身軟，緩人筋也。小貓、犬食之，亦腳屈不能行。馬食之，足重。妊婦雜肉食之，令子不利。
蕭炳曰︰擁諸經絡氣，使四肢不收，發風昏昏。
士良曰︰久食發心悸，及癰疽瘡癤中痛。合酒食之，醉難醒。
時珍曰︰糯性粘滯難化，小兒、病患最宜忌之。
【主治】作飯溫中，令人多熱，大便堅（《別錄》）。能行營衛中血積，解芫青、斑蝥毒（士良）。益氣止泄（思邈）。補中益氣。止霍亂後吐逆不止，以一合研水服之（大明）。以駱駝脂作煎餅食，主痔疾（蕭炳）。作糜一斗食，主消渴（藏器）。暖脾胃，止虛寒泄痢，縮
小便，收自汗，發痘瘡（時珍）。
【發明】思邈曰︰糯米味甘，脾之穀也，脾病宜食之。
楊士瀛曰︰痘疹用 米，取其解毒，能釀而發之也。
時珍曰︰糯米性溫，釀酒則熱，熬餳尤甚，故脾肺虛寒者宜之。若素有痰熱風病，及脾病不能轉輸，食之最能發病成積。孟詵、蘇頌或言其性涼、性寒者，謬說也。《別錄》已謂其溫中堅大便，令人多熱，是豈寒涼者乎？今人冷泄者，炒食即止。老人小便數者，作粢糕
或丸子，夜食亦止。其溫肺暖脾可驗矣。痘証用之，亦取此義。
【附方】舊五，新十六。
霍亂煩渴不止︰糯米三合，水五升，蜜一合，研汁分服，或煮汁服。（楊氏《產乳》）。
消渴飲水︰方同上。
三消渴病︰梅花湯︰用糯穀（炒出白花）、桑根白皮等分。每用一兩，水二碗，煎汁飲之。
下痢禁口︰糯穀一升（炒出白花去殼，用薑汁拌濕再炒），為末。每服一匙，湯下，三服久泄食減︰糯米一升。水浸一宿瀝乾，慢炒熟，磨篩，入懷慶山藥一兩。每日清晨用半盞，入砂糖二匙，胡椒末少許，以極滾湯調食。其味極佳，大有滋補。久服令人精暖有子，秘方也。（《松篁經驗方》）。
鼻衄不止，服藥不應︰獨聖散︰用糯米微炒黃，為末。每服二錢，新汲水調下。仍吹少許
勞心吐血︰糯米半兩，蓮子心七枚，為末，酒服。孫仲盈雲︰曾用多效。或以墨汁作丸服自汗不止︰糯米、小麥麩同炒，為末。每服三錢，米飲下。或煮豬肉點食。
小便白濁︰白糯丸︰治人夜小便腳停白濁，老人、虛人多此証，令人卒死，大能耗人精液，主頭昏重。用糯米五升（炒赤黑），白芷一兩，為末，糯粉糊丸梧子大。每服五十丸，木饅頭煎湯下。無此，用《局方》補腎湯下。若後生稟賦怯弱，房室太過，小便太多，水管蹇澀，小便如膏脂，入石菖蒲、牡蠣粉甚效。（《經驗良方》）。
女人白淫︰糙糯米、花椒等分。炒為末，醋糊丸梧子大。每服三、四十丸，食前醋湯下。
（楊起《簡便方》）。
胎動不安，下黃水︰用糯米一合，黃 、芎 各五錢，水一升，煎八合，分服。（《產寶》）。
小兒頭瘡︰糯米飯燒灰，入輕粉，清油調敷。（《普濟方》）。
纏蛇丹毒︰糯米粉和鹽，嚼塗之。（《濟急方》）。
打撲傷損諸瘡︰寒食日浸糯米，逐日易水，至小滿取出，日乾為末，用水調塗之。（《便民圖纂》）。
金瘡癰腫，及竹木簽刺等毒︰用糯米三升，於端午前四十九日，以冷水浸之，一日兩換
水，輕淘轉，勿令攪碎。至端午日取出陰乾，絹袋盛，掛通風處。每用旋取，炒黑為末，冷水調如膏藥，隨瘡大小，裹定瘡口，外以布包定勿動，直候瘡瘥。若金瘡犯生水作膿腫甚者，急裹一、二食久，即不作膿腫也。若癰疽初發，才覺 腫，急貼之，一夜便消。（《靈苑方》）。
喉痺吒腮︰用前膏貼項下及腫處，一夜便消。乾即換之，常令濕為妙。
竹木簽刺︰用前膏貼之，一夜刺出在藥內也。
顛犬咬傷︰糯米一合，斑蝥七枚同炒，蝥黃去之；再入七枚，再炒黃去之；又入七枚，待米出煙，去蝥為末。油調敷之，小便利下佳。（《醫方大成》）。
荒年代糧︰稻米一斗淘汰，百蒸百曝，搗末。日食一飧，以水調之。服至三十日止，可一年不食。（《肘後》）。
虛勞不足︰糯米，入豬肚內蒸乾，搗作丸子，日日服之。
腰痛虛寒︰糯米二升，炒熟，袋盛，拴靠痛處。內以八角茴香研酒服。（談野翁《試驗方》）
米泔
【氣味】甘，涼，無毒。
【主治】益氣，止煩渴霍亂，解毒。食鴨肉不消者，頓飲一盞，即消（時珍）。
【附方】舊一。
煩渴不止︰糯米泔任意飲之，即定。研汁亦可。（《外台》）
糯稻花
【主治】陰乾，入揩牙、烏須方用（時珍）。
（即稻稈）
【氣味】辛、甘，熱，無毒。
【主治】黃病如金色，煮汁浸之；仍以穀芒炒黃為末，酒服（藏器）。燒灰，治墜撲傷損
【發明】頌曰︰稻稈灰方，出劉禹錫《傳信方》。雲︰湖南李從事墜馬撲傷損，用稻稈燒灰，以新熟酒連糟入鹽和，淋取汁，淋痛處，立瘥也。
時珍曰︰稻穰煮治作紙，嫩心取以為 ，皆大為民利。其紙不可貼瘡，能爛肉。按︰《江湖紀聞》雲︰有人壁虱入耳，頭痛不可忍，百藥不效。用稻稈灰煎汁灌入，即死而出也。
【附方】舊一，新八。
消渴飲水︰取稻穰中心燒灰。每以湯浸一合，澄清飲之。（危氏）
喉痺腫痛︰稻草燒取墨煙，醋調吹鼻中，或灌入喉中，滾出痰，立愈。（《普濟》）。
熱病餘毒，攻手足疼痛欲脫︰用稻穰灰，煮汁漬之。（《肘後方》）。
下血成痔︰稻 燒灰淋汁，熱漬三、五度，瘥。（崔氏《纂要》）。
湯火傷瘡︰用稻草灰，冷水淘七遍，帶濕攤上，乾即易。若瘡濕者，焙乾油敷，二、三次
惡蟲入耳︰香油合稻稈灰汁，滴入之。（《聖濟總錄》）。
噎食不下︰赤稻細梢，燒灰，滾湯一碗，隔絹淋汁三次，取汁，入丁香一枚，白豆蔻半枚，米一盞，煮粥食，神效。（《摘玄妙方》）。
小便白濁︰糯稻草，煎濃汁，露一夜，服之。（同上）。
解砒石毒︰稻草燒灰，淋汁，調青黛三錢服。（《醫方摘要》）。
穀穎（穀芒也。作穩，非）
【主治】黃病，為末酒服。（藏器）又解蠱毒，煎汁飲（《日
糯糠
【主治】齒黃，燒取白灰，旦旦擦之（時珍）。
（音庚。《別錄》中品）
【釋名】 （與粳同）。
時珍曰︰粳乃穀稻之總名也，有早、中、晚三收。諸本草獨以晚稻為粳者，非矣。粘者為糯，不粘者為粳。糯者懦也，粳者硬也。但入解熱藥，以晚粳為良爾。
【集解】弘景曰︰粳米，即今人常食之米，但有白、赤、小、大異族四、五種，猶同一類也。可作廩米。
詵曰︰淮、泗之間最多。襄、洛土粳米，亦堅實而香。南方多收火稻，最補益人。諸處雖多粳米，但充飢耳。
時珍曰︰粳有水、旱二稻。南方土下塗泥，多宜水稻。北方地平，惟澤土宜旱稻。西南夷亦有燒山地為 田種旱稻者，謂之火米。古者惟下種成畦，故祭祀謂稻為嘉蔬，今人皆拔秧栽插矣。其種近百，名各不同，俱隨土地所宜也。其穀之光、芒、長、短、大、細，百不同也。其米之赤、白、紫、烏、堅、松、香、否，不同也。其性之溫、涼、寒、熱，亦因土產形色而異也。真臘有水稻，高丈許，隨水而長。南方有一歲再熟之稻。蘇頌之香粳，長白如玉，可充御貢。皆粳之稍異者也。
粳米
【氣味】甘、苦，平，無毒。
思邈曰︰生者寒，燔者熱。
時珍曰︰北粳涼，南粳溫。赤粳熱，白粳涼，晚白粳寒。新粳熱，陳粳涼。凡人嗜生米，久成米瘕，治之以雞屎白。
穎曰︰新米乍食，動風氣。陳者下氣，病患尤宜。
詵曰︰常食乾粳飯，令人熱中，唇口乾。不可同馬肉食，發痼疾。不可和蒼耳食，令人卒心痛，急燒倉米灰和蜜漿服之，不爾即死。
【主治】益氣，止煩止渴止泄（《別錄》）。溫中，和胃氣，長肌肉（《蜀本》）。補中，壯筋骨，益腸胃（《日華》）。煮汁，主心痛，止渴，斷熱毒下痢（孟詵）。合芡實作粥食，益精強志，聰耳明目（好古）。通血脈，和五臟，好顏色（時珍。出《養生集要》）。常食乾粳飯
【發明】詵曰︰粳米赤者粒大而香，水漬之有味益人。大抵新熟者動氣，經再年者亦發病。惟江南人多收火稻貯倉，燒去毛，至春舂米食之，即不發病宜人，溫中益氣，補下元也。
宗奭曰︰粳以白晚米為第一，早熟米不及也。平和五臟，補益胃氣，其功莫逮。然稍生則複不益脾，過熟乃佳。
穎曰︰粳有早、中、晚三收，以晚白米為第一。各處所產，種類甚多，氣味不能無少異，而亦不大相遠也。天生五穀，所以養人，得之則生，不得則死。惟此穀得天地中和之氣，同造化生育之功，故非他物可比。入藥之功在所略爾。
好古曰︰《本草》言粳米益脾胃，而張仲景白虎湯用之入肺。以味甘為陽明之經，色白為西方之象，而氣寒入手太陰也。少陰証桃花湯，用之以補正氣。竹葉石膏湯，用之以益不足。
時珍曰︰粳稻六、七月收者為早粳（止可充食），八、九月收者為遲粳，十月收者為晚粳。北方氣寒，粳性多涼，八、九月收者即可入藥。南方氣熱，粳性多溫，惟十月晚稻氣涼乃可入藥。遲粳、晚粳得金氣多，故色白者入肺而解熱也。早粳得土氣多，故赤者益脾而白者益胃。若滇、嶺之粳則性熱，惟彼土宜之耳。
【附方】舊二，新十。
霍亂吐瀉，煩渴欲絕︰用粳米二合研粉，入水二盞研汁，和淡竹瀝一合，頓服。（《普濟》）。
赤痢熱躁︰粳米半升，水研取汁，入油瓷瓶中，蠟紙封口，沉井底一夜，平旦服之。吳
內翰家乳母病此，服之有效。（《普濟方》）。
自汗不止︰粳米粉絹包，頻頻撲之。
五種屍病︰粳米二升，水六升，煮一沸服，日三。（《肘後方》）。
卒心氣痛︰粳米二升。水六升，煮六、七沸，服。（《肘後方》）。
米症嗜米，有人好啞米，久則成症，不得米則吐出清水，得米即止，米不消化，久亦斃人︰用白米五合，雞屎一升，同炒焦為末。水一升，頓服。少時吐出症，如研米汁，或白沫淡水，乃愈也。（《千金方》）。
小兒初生三日，應開腸胃、助穀神者︰碎米濃作汁飲，如乳酪，頻以豆許與兒飲之。二七日可與哺，慎不得與雜藥也。（《肘後方》）。
初生無皮色赤，但有紅肉，乃受胎未足也︰用早白米粉撲之，肌膚自生。（《普濟方》）。
小兒甜瘡，生於面耳︰令母頻嚼白米，臥時塗之。不過三、五次，即愈。
荒年辟穀︰粳米一斗，酒三升漬之，曝乾又漬，酒盡止。取出稍食之，可辟三十日。
足一斛三升，辟穀一年。（《肘後方》）。
胎動腹痛，急下黃汁︰用粳米五升，黃 六兩，水七升，煎二升，分四服。（《聖惠》）。
赤根疔腫︰白粉熬黑，和蜜敷之。（《千金方》）。
淅二泔
【釋名】米瀋。
時珍曰︰淅，音錫，洗米也。瀋，汁也。泔，甘汁也。第二次者，清而可用，故曰淅二泔。
【氣味】甘，寒，無毒。
【主治】清熱，止煩渴，利小便，涼血（時珍）。
【發明】戴原禮曰︰風熱赤眼，以淅二泔睡時冷調洗肝散、菊花散之類，服之。
【附方】新四。
吐血不止︰陳紅米泔水，溫服一鐘，日三次。（《普濟方》）
鼻出衄血︰頻飲淅二泔，仍以真麻油或蘿蔔汁滴入之。（《証治要訣》）
鼻上酒 ︰以淅二泔食後冷凍飲料。外以硫黃入大菜頭內，煨碾塗之。（《証治要訣》）。
服藥過劑，悶亂者︰粳米瀋飲之。（《外台》）。
炒米湯
【主治】益胃除濕。不去火毒，令人作渴（時珍）。
粳穀奴（穀穗煤黑者）
【主治】走馬喉痺，燒研，酒服方寸匕，立效（時珍。出《千金方》）。
禾稈
【主治】解砒毒，燒灰，新汲水淋汁濾清，冷服一碗，毒當下出（時珍。出《衛生易簡方》）。
（音仙。《綱目》）
【釋名】占稻（《綱目》）、早稻。
時珍曰︰ ，亦粳屬之先熟而鮮明之者，故謂之 。種自占城國，故謂之占。俗作粘者，非矣。
【集解】時珍曰︰ 似粳而粒小，始自閩人，得種於占城國。宋真宗遣使就閩取三萬斛，分給諸道為種，故今各處皆有之。高仰處俱可種，其熟最早，六、七月可收。品類亦多，有赤、白二色，與粳大同小異。
米
【氣味】甘，溫，無毒。
【主治】溫中益氣，養胃和脾，除濕止泄（時珍）。
稈
【主治】反胃，燒灰淋汁溫服，令吐。蓋胃中有蟲，能殺之也（《普濟》）。

