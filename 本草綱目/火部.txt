李時珍曰︰水火所以養民，而民賴以生者也。本草醫方，皆知辨水而不知辨火，誠缺文哉。火者，南方之行，其文橫則為三卦，直則為火字，炎上之象也。其氣行於天，藏於地，而用於人。太古燧人氏上觀下察，鑽木取火，教民熟食，使無腹疾。周官司 氏以燧取明火於日，鑒取明水於月，以供祭祀。司氏掌火之政令，四時變國火以救時疾。《曲禮》雲︰聖王用水火金木，飲食必時。則古先聖王之於火政，天人之間，用心亦切矣，而後世慢之何哉？今撰火之切於日用灸 者凡一十一種，為火部雲。
《本草拾遺》一種（唐陳藏器） 《本草綱目》一十種（明李時珍）
【附註】元朱震亨。
（《綱目》）
【集解】李時珍曰︰火者五行之一，有氣而無質，造化兩間，生殺萬物，顯仁藏用，神妙無窮，火之用其至矣哉。愚嘗繹而思之，五行皆一，惟火有二。二者，陰火、陽火也。其綱凡三，其目凡十有二。所謂三者，天火也，地火也，人火也。所謂十有二者，天之火四，地之火五，人之火三也。試申言之，天之陽火二︰太陽，真火也；星精，飛火也（赤物暾暾，降則有災，俗呼火殃）。天之陰火二︰龍火也，雷火也（龍口有火光，霹靂之火，神火也）。地之陽火三︰鑽木之火也，擊石之火也，戛金之火也。地之陰火二︰石油之火也（見石部石腦油），水中之火也（江湖河海，夜動有火。或雲︰水神夜出，則有火光）。人之陽火一，丙丁君火也（心、小腸，離火也）。人之陰火二︰命門相火也（起於北海，坎火也，遊行三焦，寄位肝膽），三昧之火也（純陽，乾火也）。合而言之，陽火六，陰火亦六，共十二焉。諸陽火遇草而𤋲，得木而燔，可以濕伏，可以水滅。諸陰火不焚草木而流金石，得濕愈焰，遇水益熾。以水折之，則光焰詣天，物窮方止；以火逐之，以灰撲之，則灼性自消，光焰自滅。故人之善反於身者，上體於天而下驗於物，則君火相火、正治從治之理，思過半矣。此外又有蕭丘之寒火（蕭丘在南海中，上有自然之火，春生秋滅。生一種木，但小焦黑。出《抱朴子外篇》。又陸游雲︰火山軍，其地鋤耘深入，則有烈焰，不妨種植。亦寒火也），澤中之陽焰（狀如火焰，起於水面。出《素問王冰注》），野外之鬼磷（其火色青，其狀如炬，或聚或散，俗呼鬼火。或雲︰諸血之磷光也），金銀之精氣（凡金銀玉寶，皆夜有火光）。此皆似火而不能焚物者也。至於樟腦、猾髓，皆能水中發火，（樟腦見木部，猾髓見獸部）。濃酒、積油，得熱氣則火自生。（燒酒、醇酒，得火氣則自焚。油滿百石，則火自生。油紙、油衣、油鐵，得熱蒸激，皆自生火也）。南荒有厭火之民（國近黑崑崙，人能食火炭）、食火之獸（《原化記》雲︰禍斗獸，狀如犬而食火，糞複為火，能燒人屋）；西戎有食火之鳥（駝鳥，見禽部）。火鴉蝙蝠，能食焰煙；火龜火鼠，生於火地。（火龜見介部龜下，火鼠見獸部鼠下）。此皆五行物理之常，而乍聞者目為怪異，蓋未深詣乎此理故爾。複有至人，入水不溺，入火不焚，入金石無礙，步日月無影。斯人也，與道合真，不知其名，謂之至人。蔡九峰只言木火、石火、雷火、水火、蟲火、磷火，似未盡該也。
震亨曰︰太極動而生陽，靜而生陰，陽動而變，陰靜而合，而生水火木金土，各一其性。唯火有二︰曰君火，人火也；曰相火，天火也。火內陰而外陽，主乎動者也，故凡動皆屬火。以名而言，形氣相生，配於五行，故謂之君；以位而言，生於虛無，守位稟命，因其動而可見，故謂之相。天主生物，故恆於動，人有此生，亦恆於動。動者，皆相火之為也。見於天者，出於龍雷則木之氣，出於海則水之氣也；具於人者，寄於肝腎二部，肝木而腎水也。膽者肝之腑，膀胱者腎之腑，心包絡者腎之配，三焦以焦言，而下焦司肝腎之分，皆陰而下者也。天非此火不能生物，人非此火不能自生。天之火雖出於木，而皆本乎地。故雷非伏，龍非蟄，海非附於地，則不能鳴，不能飛，不能波也。鳴也，飛也，波也，動而為火者也。肝腎之陰，悉具相火，人而同乎天也。然而東垣以火為元氣之賊，與元氣不兩立，一勝則一負者，何哉？周子曰︰神發知矣。五性感物而萬事出。有知之後，五者之性，為物所感而動，即《內經》五火也。五性缺陽之火，與相火相扇，則妄動矣。火起於妄，變化莫測，煎熬真陰，陰虛則病，陰絕則死。君火之氣，《經》以暑與濕言之；相火之氣，《經》以火言之，蓋表其暴悍酷烈甚於君火也。故曰︰相火元氣之賊。周子又曰︰聖人定之以中正仁義而主靜。朱子曰︰必使道心常為一身之主，而人心每聽命焉。夫人心聽命而又主之以靜，則彼五火之動皆中節，相火唯有裨補造化，以為生生不息之運用爾，何賊之有？或曰︰《內經》只於六氣言火，未言及臟腑也。曰︰岐伯歷舉病機一十九條，而屬火者五︰諸熱瞀螈，皆屬於火；諸逆沖上，皆屬於火；諸躁狂越，皆屬於火；諸禁鼓栗，如喪神守，皆屬於火；諸病腫，疼酸驚駭，皆屬於火，是也。劉河間雲︰諸風掉眩屬於肝，風火也；諸氣郁屬於肺，燥火也；諸濕腫滿屬於脾，濕火也；諸痛癢瘡屬於心，鬱火也。是皆火之為病，出於臟腑者然也。以陳無擇之通敏，猶以暖溫為君火，日用之火為相火，無怪乎後人之聾瞽也。
（《綱目》）
【集解】時珍曰︰周官司氏四時變國火以救時疾，季春出火，季秋納火，民咸從之。蓋人之資於火食者，疾病壽夭生焉。四時鑽燧，取新火以為飲食之用，依歲氣而使無亢不及，所以救民之時疾也。榆柳先百木而青，故春取之，其火色青。杏棗之木心赤，故夏取之，其火色赤。柞之木理白，故秋取之，其火色白。槐檀之木心黑，故冬取之，其火色黑。桑柘之木肌黃，故季夏取之，其火色黃。天文大火之次，於星為心。季春龍見於辰而出火，於時為暑。季秋龍伏於戌而納火，於時為寒。順天道而百工之作息皆因之，以免水旱災祥之流行也。後世寒食禁火，乃季春改火遺意，而俗作介推事，謬矣。《道書》雲︰灶下灰火謂之伏龍屎，不可 香事神。
（《綱目》）
【主治】癰疽發背不起，瘀肉不腐，及陰瘡瘰癘流注， 瘡頑瘡，然火吹滅，日灸二次，未潰拔毒止痛，已潰補接陽氣，去腐生肌。凡一切補藥諸膏，宜此火煎之。但不可點艾，傷肌（時珍）。
【發明】震亨曰︰火以暢達拔引郁毒，此從治之法也。
時珍曰︰桑木能利關節，養津液。得火則拔引毒氣，而祛逐風寒，所以能去腐生新。《抱朴子》雲︰一切仙藥，不得桑煎不服。桑乃箕星之精，能助藥力，除風寒痺諸痛，久服終身不患風疾故也。藏器曰︰桑柴火灸蛇，則足見。
（《綱目》）
【集解】時珍曰︰燒木為炭。木久則腐，而炭入土不腐者，木有生性，炭無生性也。葬家用炭，能使蟲蟻不入，竹木之根自回，亦緣其無生性耳。古者冬至、夏至前二日，垂土炭於衡兩端，輕重令勻，陰氣至則土重，陽氣至則炭重也。
【主治】櫟炭火，宜鍛煉一切金石藥。桴炭火，宜烹煎焙炙百藥丸散（時珍）。
【主治】誤吞金銀銅鐵在腹，燒紅，急為末，煎湯呷之；甚者，刮末三錢，井水調服，未效再服。又解水銀、輕粉毒。帶火炭納水底，能取水銀出也。上立炭帶之，辟邪惡鬼氣。除夜立之戶內，亦辟邪惡（時珍）。
【附方】新六。
卒然咽噎︰炭末蜜丸，含咽。（《千金方》）
白虎風痛，日夜走注，百節如嚙。炭灰五升，蚯蚓屎一升，紅花七捻，和熬。以醋拌之，用故布包二包，更互熨痛處，取效。（《聖惠方》）
久近腸風（下血）。用緊炭三錢，枳殼（燒存性）五錢。為末。每服三錢，五更米飲下一服，天明再服，當日見效。忌油膩毒物。（《普濟方》）
湯火灼瘡︰炭末，香油調塗。（《濟急方》）
白癩頭瘡︰白炭燒紅，投沸湯中，溫洗之取效。（《百一方》）
陰囊濕癢︰桴炭、紫蘇葉末，撲之。（《經驗方》）
（《綱目》）
【主治】宜煎一切滋補藥（時珍）。
【發明】時珍曰︰凡服湯藥，雖品物專精，修治如法，而煎藥者鹵莽造次，水火不良，火候失度，則藥亦無功。觀夫茶味之美惡，飯味之甘，皆系於水火烹飪之得失，即可推矣。是以煎藥須用小心老成人，以深罐密封，新水活火，先武後文，如法服之，未有不效者。火用陳蘆、枯竹，取其不強，不損藥力也；桑柴火取其能助藥力；桴炭，取其力慢；櫟炭，取其力緊；溫養用糠及馬屎、牛屎者，取其緩而能使藥力勻遍也。
（《綱目》）
【主治】灸百病。若灸諸風冷疾，入硫黃末少許，尤良（時珍）。
【發明】時珍曰︰凡灸艾火者，宜用陽燧、火珠承日，取太陽真火。其次則鑽槐取火，為良。若急卒難備，即用真麻油燈，或蠟燭火，以艾莖燒點於炷，滋潤灸瘡，至愈不痛也。其戛金、擊石、鑽燧入木之火，皆不可用。邵子云︰火無體，因物以為體，金石之火，烈於草木之火，是矣。八木者，松火，難瘥；柏火，傷神多汗；桑火，傷肌肉；柘火，傷氣脈；棗火，傷內吐血；橘火，傷營衛經絡；榆火，傷骨失志；竹火，傷筋損目也。《南齊書》載武帝時，有沙門從北齊赤火來，其火赤於常火而小，雲以療疾，貴賤爭取之，灸至七炷，多得其驗。吳興楊道慶虛疾二十年，灸之即瘥。咸稱為聖火，詔禁之不止。不知此火，何物之火也。
【附錄】陽燧 時珍曰︰火鏡也。以銅鑄成，其面凹，摩熱向日，以艾承之，則得火。
《周禮》司烜氏以火燧取明火於日，是矣。
火珠 見石部水精下。
（《綱目》）
【主治】心腹冷痛，風寒濕痺，附骨陰疽，凡在筋骨隱痛者，鍼之，火氣直達病所，甚效（時珍）。
【發明】時珍曰︰神鍼火者，五月五日取東引桃枝，削為木鍼，如雞子大，長五、六寸，乾之。用時以綿紙三、五層襯於患處，將鍼蘸麻油點著，吹滅，乘熱鍼之。又有雷火神鍼法，用熟蘄艾末一兩，乳香、沒藥、穿山甲、硫黃、雄黃、草烏頭、川烏頭、桃樹皮末各一錢，麝香五分，為末，拌艾，以濃紙裁成條，鋪藥艾於內，緊卷如指大，長三、四寸，收貯瓶內，埋地中七七日，取出。用時，於燈上點著，吹滅，隔紙十層，乘熱鍼於患處，熱氣直入病處，其效更速。並忌冷水。
（《綱目》）
【釋名】燔鍼（《素問》）、淬鍼（《素問》）、燒鍼（《傷寒論》）、煨鍼。
時珍曰︰火鍼者，《素問》所謂燔鍼、淬鍼也，張仲景謂之燒鍼，川蜀人謂之煨鍼。其法︰麻油滿盞，以燈草二七莖點燈，將鍼頻塗麻油，燈上燒令通赤用之。不赤或冷，則反損人，且不能去病也。其鍼須用火箸鐵造之為佳。點穴墨記要明白，差則無功。
【主治】風寒筋急攣引痺痛，或癱瘓不仁者，鍼下疾出，急按孔穴則疼止，不按則疼甚。症塊結積冷病者，鍼下慢出，仍轉動，以發出污濁。癰疽發背有膿無頭者，鍼令膿潰，勿按孔穴。凡用火鍼，太深則傷經絡，太淺則不能去病，要在消息得中。鍼後發熱惡寒，此為中病。凡面上及夏月濕熱在兩腳時，皆不可用此（時珍）。
【發明】時珍曰︰《素問》雲︰病在筋，調之筋，燔鍼劫刺其下，及筋急者。病在骨，調之骨，淬鍼藥熨之。又《靈樞經》敘十二經筋所發諸痺痛，皆雲治在燔鍼劫刺，以知為度，以痛為輸。又雲︰經筋之病，寒則反折筋急，熱則縱弛不收，陰痿不用。淬刺者，淬寒急也。縱緩不收者，無用燔鍼。觀此，則燔鍼乃為筋寒而急者設，以熱治寒，正治之法也。而後世以鍼積塊，亦假火氣以散寒涸，而發出污濁也。或又以治癰疽者，則是以從治之法，潰泄其毒氣也。而昧者以治傷寒熱病，則非矣。張仲景雲︰太陽傷寒，加溫鍼必發驚。營氣微者，加燒鍼則血流不行，更發熱而煩躁。太陽病，下之，心下痞，表裡俱虛，陰陽俱竭，複加燒鍼，胸煩、面色青黃、膚潤者，難治。此皆用鍼者不知往哲設鍼之理，而謬用以致害人也。又凡肝虛目昏多淚，或風赤，及生翳膜頑濃，或病後生白膜失明，或五臟虛勞風熱，上沖於目生翳，並宜熨烙之法。蓋氣血得溫則宣流，得寒則凝澀故也。其法用平頭鍼如翳大小，燒赤，輕輕當翳中烙之，烙後翳破，即用除翳藥敷點。
（《綱目》）
【主治】小兒驚風、昏迷、搐搦、竄視諸病。又治頭風脹痛，視頭額太陽絡脈盛處，以燈心蘸麻油點燈淬之，良。外痔腫痛者，亦淬之。油能去風解毒，火能通經也。小兒初生，因冒寒氣欲絕者，勿斷臍，急烘絮包之，將胎衣烘熱，用燈炷於臍下，往來燎之，暖氣入腹內，氣回自蘇。又燒銅匙柄熨烙眼弦內，去風退赤，甚妙（時珍）。
【發明】時珍曰︰凡燈唯胡麻油、蘇子油然者，能明目治病。其諸魚油、諸禽獸油、諸菜子油、棉花子油、桐油、豆油、石腦油諸燈煙，皆能損目，亦不治病也。
【附方】新七。攪腸沙痛︰陰陽腹痛，手足冷，但身上有紅點。以燈草蘸油點火，淬於點上。（《濟急方》）
小兒諸驚︰仰向後者，燈火淬其囟門、兩眉際之上下。眼翻不下者，淬其臍之上下。不省人事者，淬其手足心、心之上下。手拳不開、目往上者，淬其頂心、兩手心。撮口出白沫者，淬其口上下、手足心。（《小兒驚風秘訣》）
百蟲咬傷︰以燈火熏之，出水妙。（《濟急方》）
楊梅毒瘡︰方廣《心法附餘》︰用鉛汞結砂、銀朱各二錢，白花蛇一錢。為末，作紙捻七條。初日用三條，自後日用一條，香油點燈於烘爐中，放被內蓋臥，勿透風。須食飽口含椒茶，熱則吐去，再含。神燈熏法︰用銀朱二錢，孩兒茶、龍掛香、皂角子各一錢，為末，以紙卷作燈心大，長三寸。每用一條，安燈盞內，香油浸點，置水桶中，以被圍坐，用鼻吸煙咽之，口含冷茶，熱則吐去。日熏二次。三日後口中破皮，以陳醬水漱之。神燈照法︰治楊梅瘡，年久破爛坑陷者。用銀朱、水粉、線香各三錢，乳香、沒藥各五分，片腦二分。為末，以紙卷作捻，浸油點燈照瘡，日三次，七日見效。須先服通聖散數帖，臨時口含椒茶，以防毒氣入齒也。
年深疥癬，遍身延蔓者︰硫黃、艾葉研勻作捻，浸油點燈，於被中熏之。以油塗口鼻耳目，露之。（《集玄方》）
（《拾遺》）
【氣味】缺。
【主治】敷金瘡，止血生肉（藏器）。小兒邪熱在心，夜啼不止，以二、三顆，燈心湯調，抹乳吮之（時珍）。
【發明】時珍曰︰昔陸賈言燈花爆而百事喜，《漢書‧藝文志》有占燈花術，則燈花固靈物也。錢乙用治夜啼，其亦取此義乎？我明宗室富順王一孫，嗜燈花，但聞其氣，即哭索不已。時珍診之，曰︰此癖也。以殺蟲治癖之藥丸服，一料而愈。
（《綱目》）
【集解】時珍曰︰燭有蜜蠟燭、蟲蠟燭、柏油燭、牛脂燭，唯蜜蠟、柏油者，燼可入藥。
【氣味】缺。
【主治】疔腫，同胡麻、鍼砂等分，為末，和醋敷之。治九漏，同陰乾馬齒莧等分，為末，以泔水洗淨，和臘豬脂敷之。日三上（時珍）。

