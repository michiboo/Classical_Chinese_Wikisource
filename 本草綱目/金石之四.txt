（《本經》中品）
【釋名】羊起石（《別錄》）、白石（《本經》）、石生《別錄》。
時珍曰︰以能命名。
【集解】《別錄》曰︰陽起石，生齊山山谷及琅琊或雲山、陽起山，雲母根也。採無時。
普曰︰生泰山。
弘景曰︰此所出與雲母同，而甚似雲母，但濃異爾。今用乃出益州，與礬石同處，色小黃黑。但礬石、雲母根未知何者是？俗用乃稀，《仙經》服之。
恭曰︰此石以白色肌理似殷 ，仍夾帶雲母滋潤者爲良，故《本經》一名白石；今用純
黑如炭者，誤矣。雲母之黑者名雲膽，服之損人，則黑陽起石亦必惡矣。今齊山在齊州西北，無陽起石。石乃在齊山西北六、七里廬山出之。《本經》雲山或廬字訛也。泰山、沂州惟有黑者，白者獨出齊州。
曰︰泰山所出黃者絕佳，邢州鵲山出白者亦好。
頌曰︰今惟出齊州，他處不復有。齊州惟一土山，石出其中，彼人謂之陽起山。其山常
有溫暖氣，雖盛冬大雪遍境，獨此山無積白，蓋石氣熏蒸使然也。山惟一穴，官中常禁閉。
至初冬則州發丁夫，遣人監取。歲月積久，其穴益深， 鑿他石，得之甚難。以白色明瑩若野狼牙者爲上，亦有挾他石作塊者不堪。每歲采擇上供之餘，州中貨之，不爾無由得也。貨者雖多，而精好者亦難得。舊說是雲母根，其中猶帶雲母，今不復見此矣。古方服食不見用者，今補下藥多使之。
時珍曰︰今以雲頭雨腳輕松如野狼牙者爲佳，其鋪茸茁角者不佳。《王建平典術》乃雲︰
黃白而赤重濃者佳，雲母之根也。《庚辛玉冊》雲︰陽起，陽石也。齊州揀金山出者勝，其尖似箭鏃者力強，如狗牙者力微，置大雪中倏然沒者爲真。
【修治】大明曰︰凡入藥燒後水 用之，凝白者佳。
時珍曰︰凡用火中 赤，酒淬七次，研細水飛過，日乾。亦有用燒酒浸過，同樟腦入罐
升煉，取粉用者。
【氣味】鹹，微溫，無毒。普曰︰神農、扁鵲︰酸，無毒；桐君、雷公、岐伯︰鹹，無毒；李當之︰小寒。
權曰︰甘，平。
之才曰︰桑螵蛸爲之使，惡澤瀉、菌桂、雷丸、石葵、蛇蛻皮，畏菟絲子，忌羊血，不入湯。
【主治】崩中漏下，破子臟中血，症瘕結氣，寒熱腹痛，無子，陰痿不起，補不足（《本經》）。
療男子莖頭寒，陰下濕癢，去臭汗，消水腫。久服不飢，令人有子（《別錄》）。補腎氣精乏，腰疼膝冷濕痺，子宮久冷，冷症寒瘕，止月水不定（甄權）。
治帶下溫疫冷氣，補五勞七傷（大明）。補命門不足（好古）。
散諸熱腫（時珍）。
【發明】宗奭曰︰男子婦人下部虛冷，腎氣乏絕，子臟久寒者，須水飛用之。凡石藥冷熱皆有毒，亦宜斟酌。
時珍曰︰陽起石，右腎命門氣分藥也，下焦虛寒者宜用之，然亦非久服之物。張子和《儒門事親》雲︰喉痺，相火急速之病也。相火，龍火也，宜以火逐之。一男子病纏喉風腫，表裡皆作，藥不能下。以涼藥灌入鼻中，下十餘行。外以陽起石（燒赤）、伏龍肝等分細末，日以新汲水調掃百遍。三日熱始退，腫始消。此亦從治之道也。
【附方】新三。
丹毒腫癢︰陽起石 研，新水調塗。（《儒門事親》）
元氣虛寒，精滑不禁，大腑溏泄，手足厥冷。陽起石（ 研）、鐘乳粉各等分，酒煮附子末同麵糊丸梧子大，每空心米飲服五十丸，以愈爲度。（《濟生方》）
陰痿陰汗 陽起石 爲末，每服二錢，鹽酒下。（《普濟方》）
（《本經》中品）
【釋名】玄石（《本經》）、處石（《別錄》）、 鐵石（《衍義》）、吸針石。
藏器曰︰磁石取鐵，如慈母之招子，故名。
時珍曰︰石之不磁者，不能引鐵，謂之玄石，而《別錄》復出玄石於後。
【集解】《別錄》曰︰磁石，生泰山川谷及慈山山陰，有鐵處則生其陽。採無時。
弘景曰︰今南方亦有好者。能懸吸針，虛連三、四爲佳。《仙經》丹房黃白朮中多用之。
藏器曰︰出相州北山。
頌曰︰今磁州、徐州及南海傍山中皆有之，磁州者歲貢最佳，能吸鐵虛連十數針，或一、二斤刀器，回轉不落者，尤良。採無時。其石中有孔，孔中黃赤色，其上有細毛，功用更勝。
按《南州異物志》雲︰漲海崎頭水淺而多磁石，徼外大舟以鐵葉固之者，至此皆不得過。
以此言之，海南所出尤多也。
曰︰凡使，勿誤用玄中石並中麻石。此二石俱似磁石，只是吸鐵不得。而中麻石心有赤，皮粗，是鐵山石也。誤服，令人生惡瘡，不可療。真磁石一片，四面吸鐵一斤者，此名延年沙；四面只吸鐵八兩者，名續採石；四面吸五兩者，名磁石。
宗奭曰︰磁石其毛輕紫，石上頗澀，可吸連針鐵，俗謂之 鐵石。其玄石，即磁石之黑色者。磁磨針鋒，則能指南，然常偏東，不全南也。其法取新纊中獨縷，以半芥子許蠟，綴
於針腰，無風處垂之，則針常指南。以針橫貫燈心，浮水上，亦指南。然常偏丙位，蓋丙爲大火，庚辛受其制，物理相感爾。
土宿真君曰︰鐵受太陽之氣，始生之初，石產焉。一百五十年而成磁石，又二百年孕而成鐵。
【修治】 曰︰凡修事一斤，用五花皮一鎰，地榆一鎰，故綿十五兩。三件並銼。於石上捶，碎作二、三十塊。將石入瓷瓶中，下草藥，以東流水煮三日夜，漉出拭乾，布裹再捶
細，乃碾如塵，水飛過再碾用。
宗奭曰︰入藥須火燒醋淬，研末水飛。或醋煮三日夜。
【氣味】辛，寒，無毒。權曰︰鹹，有小毒。
大明曰︰甘、澀，平。
藏器曰︰性溫，雲寒誤也。
之才曰︰柴胡爲之使，殺鐵毒，硝金，惡牡丹、莽草，畏黃石脂。
獨孤滔曰︰伏丹砂，養汞，去銅暈。
【主治】周痺風濕，肢節中痛，不可持物，洗洗酸 ，除大熱煩滿及耳聾（《本經》）。
養腎臟，強骨氣，益精除煩，通關節，消癰腫鼠 ，頸核喉痛，小兒驚癇，煉水飲之。亦令人有子（《別錄》）。補男子腎虛風虛。身強，腰中不利，加而用之（甄權）。治筋骨羸弱，補五勞七傷，眼昏，除煩躁。小兒誤吞針鐵等，即研細末，以筋肉莫令斷，與末同吞，下之（大明）。明目聰耳，止金瘡血（時珍）。
【發明】宗奭曰︰養腎氣，填精髓，腎虛耳聾目昏者皆用之。
藏器曰︰重可去怯，磁石、鐵粉之類是也。
時珍曰︰磁石法水，色黑而入腎，故治腎家諸病而通耳明目。一士子頻病目，漸覺昏暗生翳。時珍用東垣羌活勝風東加減法與服，而以磁朱丸佐之。兩月遂如故。蓋磁石入腎，鎮養真精，使神水不外移；硃砂入心，鎮養心血，使邪火不上侵；而佐以神曲，消化滯氣，生熟並用，溫養脾胃發生之氣，乃道家黃婆媒合嬰 之理，製方者宜窺造化之奧乎？方見孫真人《千金方》神曲丸，但云明目，百歲可讀細書，而未發出藥微義也，孰謂古方不可治今病耶？獨孤滔雲︰磁石乃堅頑之物，無融化之氣，只可假其氣服食，不可久服渣滓，必有大患。
夫藥以治病，中病則止，砒 猶可餌服，何獨磁石不可服耶？磁石既煉末，亦匪堅頑之物，惟在用者能得病情而中的爾。《淮南萬畢術》雲︰磁石懸井，亡人自歸。注云︰以亡人衣裹磁石懸於井中，逃人自反也。
【附方】舊三，新一十二。
耳猝聾閉︰ 鐵石半錢，入病耳內，鐵砂末入不病耳內，自然通透。（《直指方》）
腎虛耳聾︰真磁石一豆大，穿山甲（燒存性研）一字。新綿裹塞耳內，口含生鐵一塊，覺耳中如風雨聲即通。（《濟生方》）
老人耳聾︰磁石一斤搗末，水淘去赤汁，綿裹之。豬腎一具，細切。以水五斤煮石，取二斤，入腎，下鹽豉作羹食之。米煮粥食亦可。（《養老方》）
老人虛損，風濕，腰肢痺痛。磁石三十兩，白石英二十兩，捶碎瓮盛，水二斗浸於露地。
每日取水作粥食，經年氣力強盛，顏如童子。（《養老方》）
陽事不起︰磁石五斤研，清酒漬二七日。
每服三合，日三夜一。（《千金》）
眼昏內障︰磁朱丸︰治神水寬大漸散，昏如霧露中行，漸睹空花，物成二體，久則光不收，及內障神水淡綠、淡白色者。真磁石（火 、醋淬七次）二兩，硃砂一兩，神曲（生用）
三兩，爲末。更以神曲末一兩煮糊，加蜜丸梧子大。每服二十丸，空心飯湯下。服後俯視不見，仰視微見星月，此其效也。亦治心火乘金、水衰反製之病。久病累發者服之，永不更作。（倪維德《原機啟微集》）
小兒驚癇︰磁石煉水飲之。（《聖濟錄》）
子宮不收，名 疾，痛不可忍。磁石丸︰用磁石酒浸 研末，米糊丸梧子大。每臥時滑
石湯下四十丸。次早用磁石散，米湯服二錢。散用磁石（酒浸）半兩，鐵粉二錢半，當歸五錢，爲末。
大腸脫肛︰《直指方》︰磁石半兩，火 醋淬七次，爲末。每空心米飲服一錢。《簡便方》︰
用磁石末，麵糊調塗囟上。入後洗去。
金瘡腸出︰納入，以磁石、滑石各三兩。爲末。米飲服方寸匕，日再。（《劉涓子鬼遺
方》）
金瘡血出︰磁石末敷之，止痛斷血。（《千金方》）
誤吞針鐵︰真磁石棗核大，鑽孔線穿吞，拽之立出。（錢相公《篋中方》）
疔腫熱毒︰磁石末，酢和封之，拔根立出。（《外台秘要》）
諸般腫毒︰吸鐵石三錢，金銀藤四兩，黃丹八兩，香油一斤，如常熬膏，貼之。（《乾
坤秘韞》）
磁石毛
【氣味】鹹，溫，無毒。
【主治】補絕傷，益陽道，止小便白數，治腰腳，去瘡 ，長肌膚，令人有子，宜入酒。
藏器曰︰《本經》言石不言毛，毛、石功狀殊也。
（宋《嘉 》）
【釋名】玄水石（《別錄》）、處石。
時珍曰︰玄以色名。
【集解】《別錄》曰︰玄石生泰山之陽，山陰有銅。銅者雌，鐵者雄。
弘景曰︰《本經》磁石一名玄石。《別錄》又出玄石，一名處石。名既同，療體又相似，而寒溫銅鐵畏惡有異。俗方不用，亦無識者，不知與磁石相類否？
恭曰︰此物，鐵液也。磁石中有細孔，孔中黃赤色，初破好者能拾針吸鐵。其無孔而光
澤純黑者，玄石也。不能拾，療體亦劣於磁石。頌曰︰今北番以磁石作禮物，其塊多光澤，吸針無力，疑即此玄石也。醫方罕用。
時珍曰︰磁石生山之陰有鐵處，玄石生山之陽有銅處，雖形相似，性則不同，故玄石不能吸鐵。
【氣味】鹹，溫，無毒。
之才曰︰惡松脂、柏實、菌桂。
【主治】大人小兒驚癇，女子絕孕，小腹冷痛，少精身重。服之令人有子（《別錄》）。
（《本經》下品）
【釋名】須丸（《本經》）、血師（《別錄》）、土朱（《綱目》）、鐵朱。
《別錄》曰︰出代郡者名代赭；出姑幕者，名須丸。
時珍曰︰赭，赤色也。代，即雁門也。今俗呼爲土朱、鐵朱。《管子》雲︰山上有赭，其下有鐵。鐵朱之名或緣此，不獨因其形色也。
【集解】《別錄》曰︰代赭生齊國山谷，赤紅青色如雞冠，有澤染爪甲不渝者良。採無時。
弘景曰︰是代郡城門下赤土也。江東久絕，俗用乃疏，而爲仙方之要，與戎鹽、鹵鹼皆是急須。
恭曰︰此石多從代州來，雲山中採得，非城門下土也。今齊州亭山出赤石，其色有赤紅青者。其赤者亦如雞冠且潤澤，土人惟采以丹楹柱，而紫色且暗，與代州出者相似，古來用之。
今靈州鳴沙縣界河北，平地掘深四、五尺得者，皮上赤滑，中紫如雞肝，大勝齊、代所出者。
頌曰︰今河東京東山中亦有之。古方紫丸治小兒用代赭，雲無真，以左顧牡蠣代使，乃知真者難得。今醫家所用，多擇取大塊，其上紋頭有如浮漚丁者爲勝，謂之丁頭代赭。《北
山經》雲︰少陽之山，中多美赭。《西山經》雲︰石脆之山，灌水出焉。中有流赭，以塗牛馬無病。
郭璞注云︰赭，赤土也。今人以塗牛角，雲辟惡。
時珍曰︰赭石處處山中有之，以西北出者爲良。宋時虔州歲貢萬斤。
崔 《外丹本草》雲︰代赭，陽石也，與太一餘糧並生山峽中。研之作朱色，可點書，又可罨金益色赤。張華以赤土拭寶劍，倍益精明，即此也。
【修治】 曰︰凡使研細，以臘水重重飛過，水面上有赤色如薄雲者去之。乃用細茶腳
湯煮一伏時，取出又研一萬匝。以淨鐵鐺燒赤，下白蜜蠟一兩，待化投新汲水沖之，再煮一、二十沸，取出曬乾用。
時珍曰︰今人惟 赤，以醋淬三次或七次，研，水飛過用，取其相制，並爲肝經血分引
用也。
《相感志》雲︰代赭以酒醋煮之，插鐵釘於內，扇之成汁。
【氣味】苦，寒，無毒。別錄曰︰甘。權曰︰甘，平。之才曰︰畏天雄、附子。乾薑爲之使。
【主治】鬼疰賊風蠱毒，殺精物惡鬼，腹中毒邪氣，女子赤沃漏下（《本經》）。帶下百病，產難胞不出。墮胎，養血氣，除五臟血脈中熱，血痺血瘀。大人小兒驚氣入腹，及陰痿
不起（《別錄》）。安胎健脾，止反胃吐血鼻衄，月經不止，腸風痔 ，瀉痢脫精，尿血遺溺，夜多小便。小兒驚癇疳疾，金瘡長肉（大明）。辟鬼魅（甄權）。
【發明】好古曰︰代赭入手少陰、足缺陰經。怯則氣浮，重所以鎮之。代赭之重，以鎮
虛逆。故張仲景治傷寒汗吐下後心下痞硬，噫氣不除者，旋覆代赭湯主之。用旋覆花三兩，代赭石一兩，人參二兩，生薑五兩，甘草三兩，半夏半斤，大棗十二枚。水一斗，煮六升，去滓，再煎三升，溫服一升，日三服。
時珍曰︰代赭乃肝與包絡二經血分藥也，故所主治皆二經血分之病。昔有小兒瀉後眼上，三日不乳，目黃如金，氣將絕。有名醫曰︰此慢驚風也，宜治肝。用水飛代赭石末，每服半錢，冬瓜仁煎湯調下，果愈。
【附方】舊二，新一十四。
哮呷有聲，臥睡不得︰土朱末，米醋調，時時進一、二服。（《普濟方》）
傷寒無汗︰代赭石、乾薑等分爲末。熱醋調塗兩手心，合掌握定，夾於大腿內側，溫覆汗出，乃愈。（《傷寒蘊要》）
嬰兒瘧疾，無計可施︰代赭石五枚（ 紅，醋淬），硃砂五分，砒霜一豆大，同以紙包
七重，打濕煨乾，入麝香少許爲末。香油調一字，塗鼻尖上及眉心、四肢，神應。（《保幼大全》）
急慢驚風，吊眼撮口，搐搦不定。代赭石火燒醋淬十次，細研水飛，日乾。
每服一錢，或半錢，煎真金湯調下，連進三服。兒腳脛上有赤斑，即是驚氣已出，病當安也。無斑點者，不可治。（《直指方》）
慢肝驚風︰方見發明。
小腸疝氣︰代赭石火 醋淬，爲末。每白湯服二錢。（《壽域方》）
腸風下血︰血師一兩，火 ，米醋淬，盡醋一升，搗羅如面。每服一錢，白湯下。（《斗門》）
吐血衄血︰方同。
墮胎下血不止︰代赭石末一錢，生地黃汁半盞調。日三、五服，以瘥爲度。（《聖濟錄》）
婦人血崩︰赭石火 醋淬七次，爲末。白湯服二錢。（《普濟方》）
赤眼腫閉︰土朱二分，石膏一分。爲末。新汲水調敷眼頭尾及太陽穴。（《直指方》）
喉痺腫痛︰紫朱煮汁飲。（《普濟方》）
牙宣有 ︰土朱、荊芥同研，揩之，三日。（《普濟方》）
諸丹熱毒︰土朱、青黛各二錢，滑石、荊芥各一錢，爲末。每服一錢半，蜜水調下，仍外敷之。（《直指方》）
一切瘡癤︰土朱、虢丹、牛皮膠等分。爲末。好酒一碗沖之，澄清服。以渣敷之，乾再上。（《朱氏集驗方》）
百合病發，已汗下復發者。百合七個（擘破，泉水浸一宿），赭一兩，滑石三兩。泉水二鐘，煎一鐘，入百合汁，再煎一鐘，溫服。（《傷寒蘊要》）
【附錄】玄黃石 藏器曰︰出淄川、北海山谷土石中，如赤土、代赭之類，土人以當朱，呼爲赤石，一名零陵，恐是代赭之類。味甘，平、溫，無毒。主驚恐，身熱邪氣，鎮心。久
服令人眼明悅澤。
時珍曰︰此亦他方代赭耳，故其功效不甚相遠也。
（《本經》上品）
【釋名】白余糧《別錄》。
時珍曰︰石中有細粉如面，故曰余糧，俗呼爲太一禹余糧。見太一下。
承曰︰會稽山中出者甚多。彼人云︰昔大禹會稽於此，余糧者，本爲此爾。
【集解】《別錄》曰︰禹余糧生東海池澤，及山島中或池澤中。
弘景曰︰今多出東陽，形如鵝鴨卵，外有殼重疊，中有黃細末如蒲黃，無沙者佳。近年
茅山鑿地大得之，極精好，狀如牛黃，重重甲錯。其佳處乃紫色靡靡如面，嚼之無復磣，《仙
經》服食用之。南人又呼平澤中一種藤，葉如菝 ，根作塊有節，似菝 而色赤，味似薯蕷，謂爲禹余糧，此與生池澤者復有彷彿。或疑今石即是太一也。
頌曰︰今惟澤州、潞州有之。舊說形如鵝鴨卵，外有殼。今圖上者全是山石之形，都不作卵狀，與舊說小異。採無時。張華《博物志》言︰扶海洲上有 草，其實食之如大麥，名自然穀，亦名禹余糧，世傳禹治水棄其所餘食於江中而爲藥。則 草與此異物同名，抑與生池澤者同種乎？
時珍曰︰禹余糧乃石中黃粉，生於池澤；其生山谷者，爲太一餘糧。本衣冠文物白。陶引藤生禹余糧，蘇引草生禹余糧，雖名同而實不同，殊爲迂遠。詳太一餘糧下。
【修治】弘景曰︰凡用，細研水洮，取汁澄之，勿令有沙土也。
曰︰見太一下。
【氣味】甘，寒，無毒。《別錄》曰︰平。權曰︰鹹。
之才曰︰牡丹爲之使。伏五金，製三黃。
【主治】咳逆寒熱煩滿，下赤白，血閉症瘕，大熱。煉餌服之，不飢輕身延年（《本經》）。
療小腹痛結煩疼（《別錄》）。主崩中（甄權）。治邪氣及骨節疼，四肢不仁，痔 等疾。久服耐寒暑（大明）。催生，固大腸（時珍）。
【發明】成無己曰︰重可去怯，禹余糧之重，爲鎮固之劑。
時珍曰︰禹余糧，手足陽明血分重劑也。其性澀，故主下焦前後諸病。李知先詩曰︰下焦有病患難會，須用余糧、赤石脂。《抱朴子》雲︰禹余糧丸日再服，三日後令人多氣力，負擔遠行，身輕不極。其方藥多不錄。
【附方】舊三，新六。
大腸咳嗽，咳則遺矢者︰赤石脂禹余糧湯主之。方同下。（《潔古家珍》）
冷勞腸泄不止︰神效太一丹︰禹余糧四兩（火 醋淬），烏頭一兩（冷水浸一夜，去皮、臍，焙）。爲末，醋糊丸梧子大。每食前溫水下五丸。（《聖惠方》）
傷寒下痢不止，心下痞硬，利在下焦者，赤石脂禹余糧湯主之。赤石脂、禹余糧各一斤。
並碎之，水六升，煮取二升，去滓，分再服。（仲景《傷寒論》）
赤白帶下︰禹余糧（火 醋淬）、乾薑等分，赤下乾薑減半。爲末。空心服二錢匕。（《勝金方》）
崩中漏下，青黃赤白，使人無子。禹余糧（ 研）、赤石脂（ 研）、牡礪（ 研）、烏賊骨、伏龍肝（炒）、桂心等分。爲末。溫酒服方寸匕，日二服。忌蔥、蒜。（張文仲《備急方》）
育腸氣痛，婦人小腹痛︰禹余糧爲末。每米飲服二錢，日二服，極效。（《衛生易簡方》）
產後煩躁︰禹余糧一枚，狀如酸餡者，入地埋一半緊築，炭灰一斤 之。濕土罨一宿，打破，去外面石，取裡面細者研，水淘五、七度，日乾，再研萬遍。用甘草湯服二錢，一服立效。（《經驗方》）
身面瘢痕︰禹余糧、半夏等分。爲末，雞子黃和敷。先以布拭乾，勿見風，日三。十日，十年者亦滅。（《聖濟錄》）
大風癘疾，眉發墮落，遍身頑痺。禹余糧二斤，白礬一斤，青鹽一斤。爲末。罐子固濟，炭火一秤 之，從辰至戌。候冷研粉，埋土中，三日取出。每一兩，入九蒸九曝炒熟胡麻末
三兩。每服二錢，荊芥茶下，日二服。（《聖惠方》）
（《本經》上品）
【釋名】石腦（《本經》）、禹哀（《吳普》）。
藏器曰︰太一者，道之宗源。太者大也，一者道也。大道之師，即理化神君，禹之師也。
師嘗服之，故有太一之名。張司空雲︰還魂石中黃子，鬼物禽獸守之，不可妄得。會稽有地名蓼，出余糧。土人掘之，以物請買，所請有數，依數必得。此猶有神，豈非太一乎？
【集解】《別錄》曰︰太一餘糧生泰山山谷，九月採。
普曰︰生泰山。上有甲，甲中有白，白中有黃，如雞子黃色。採無時。
弘景曰︰本草有太一餘糧、禹余糧兩種，治體相同。而今世惟有禹余糧，不復識太一。
《登真隱訣》︰長生四鎮丸雲︰太一禹余糧，定六腑，鎮五臟。合其二名，莫辨何者的是？今人亦總呼爲太一禹余糧。有人於銅官采空青於石坎，大得黃赤色石，極似今之餘糧，而色過赤好，疑此是太一也。彼人呼爲雌黃，塗物正如雄色。
恭曰︰太一餘糧及禹余糧，乃一物而以精粗爲名爾。其殼若瓷，方圓不定。初在殼中未凝結，猶是黃水，名石中黃子。久凝乃有數色，或青或白，或赤或黃。年多變赤，因赤漸紫。紫及赤者，俱名太一。其諸色通謂禹余糧。今泰山不見採得，而會稽、王屋、澤、潞州諸山皆有。陶雲黃赤色，疑是太一。然無殼裹，殊非的稱。
曰︰凡使，勿誤用石中黃並卵石黃，二石真相似。其石中黃向裡赤黑黃，味淡微 。卵石黃味酸，個個如卵，內有子一塊，不堪用。若誤餌之，令人腸乾。太一餘糧看即如石，輕敲便碎如粉，兼重重如葉子雌黃也。
宗奭曰︰太一餘糧，是用其殼也，故入藥須火燒醋淬。石中黃是殼中乾者及細末者。石中黃水，是未成余糧黃濁水也。
時珍曰︰按《別錄》言︰禹余糧生東海池澤及山島，太一餘糧生泰山山谷，石中黃出余糧處有之，乃殼中未成余糧黃濁水也。據此則三者一物也。生於池澤者，爲禹余糧；生於山谷者，爲太一餘糧；其中水黃濁者，爲石中黃水；其凝結如粉者，爲余糧；凝乾如石者，爲石中黃。其說本明，而注者臆度，反致義晦。晉宋以來，不分山谷、池澤所產，故通呼爲太一禹余糧。而蘇恭復以紫赤色者爲太一，諸色爲禹余糧。皆由未加詳究本文也。寇宗奭及醫方乃用石殼爲禹余糧，殊不察未成余糧黃濁水之文也。其殼粗頑不入藥。《庚辛玉冊》雲︰太一禹余糧，陰石也，所在有之。片片層疊，深紫色。中有黃土，名曰石黃。其性最熱，冬月有餘糧處，其雪先消。《雲林石譜》雲︰鼎州祈閣山出石，石中有黃土，目之爲太一餘糧。色紫黑， 塊大小圓扁，外多粘綴碎石，滌去黃土，即空虛可貯水爲硯。《丹房鏡源》雲︰五色余糧及石中黃，皆可干汞，出金色。
【修治】 曰︰凡修事，用黑豆五合，黃精五合，水二斗，煮取五升，置瓷鍋中，下餘糧四兩煮之，旋添，汁盡爲度，其藥氣自然香如新米，搗了，又研一萬杵，方用。
【氣味】甘，平，無毒。普曰︰神農、岐伯、雷公︰甘，平；李當之︰小寒；扁鵲︰甘，無毒。
之才曰︰杜仲爲之使。畏貝母、菖蒲、鐵落。
【主治】咳逆上氣，症瘕血閉漏下，除邪氣，肢節不利。久服耐寒暑不飢，輕身飛行千里，神仙（《本經》）。治大飽絕力身重（《別錄》）。益脾，安臟氣（雷 ）。定六腑，鎮五臟（弘景）。
【發明】時珍曰︰禹余糧、太一餘糧、石中黃水，性味功用皆同，但入藥有精粗之等爾。故服食家以黃水爲上，太一次之，禹余糧又次之。《列仙傳》言︰巴戎赤斧上華山，餌禹余糧，即此。
（《唐本草》）
【釋名】宗奭曰︰子當作水。既雲黃濁水，焉得名子？
【集解】恭曰︰此禹余糧殼中，未成余糧黃濁水也。出余糧處有之。
頌曰︰今惟河中府中條山谷出之。其石形如面劑，紫黑色。石皮內黃色者，謂之中黃。
葛洪《抱朴子》雲︰石中黃子所在有之，沁水山尤多。在大石中，其石常潤濕不燥。打其石有數十重，見之赤黃溶溶，如雞子之在殼中也。即當未堅時飲之。不爾，便漸堅凝如石，不中服也。
破一石中，多者有一升，少者數合，可頓服之。
機曰︰石中乾者及細末者，當名余糧，不當名石中黃，詳本文未成余糧四字可見。
時珍曰︰余糧乃石中已凝細粉也，石中黃則堅凝如石者也，石中黃水則未凝者也。故雷
雲︰用余糧勿用石中黃，是矣。
【氣味】甘，平，無毒。
【主治】久服，輕身、延年、不老（《唐本》）。
（《本經》上品）
【釋名】楊梅青。
時珍曰︰空言質，青言色，楊梅言似也。
【集解】《別錄》曰︰空青生益州山谷，及越 山有銅處。銅精熏則生空青，其腹中空。
三月中采，亦無時。能化銅鐵鉛錫作金。
弘景曰︰越 屬益州。益州諸郡無復有，恐久不採之故也。今出銅官者色最鮮深，出始
興者弗如，涼州高平郡有空青山亦甚多。今空青但圓實如鐵珠，無空腹者，皆鑿土石中取之。
而以合丹成，則化鉛爲金，諸石藥中，惟此最貴。醫方乃稀用之，而多充畫色，殊爲可惜。
恭曰︰出銅處兼有諸青，但空青爲難得。今出蔚州、蘭州、宣州、梓州。宣州者最好，塊段細，時有腹中空者。蔚州、蘭州者片塊大，色極深，無空腹者。陶氏所謂圓實如鐵珠者，乃白青也。
大明曰︰空青大者如雞子，小者如相思子，其青濃如荔枝殼，其內有漿酸甜。
藏器曰︰銅之精華，大者即空綠，次即空青也。
頌曰︰今饒、信州亦時有之，狀若楊梅，故名楊梅青。其腹中空、破之有漿者，絕難得。
宗奭曰︰真宗嘗詔取空青中有水者，久而方得。其楊梅青，信州穴山而取，極難得，治翳極有功，中亦或有水者，用與空青同，第有優劣爾。
時珍曰︰張果《玉洞要訣》雲︰空青似楊梅，受赤金之精，甲乙陰靈之氣，近泉而生，久而含潤。新從坎中出，鑽破中有水，久即乾，如珠，金星燦燦。《庚辛玉冊》雲︰空青，陰石也。產上饒，似鐘乳者佳，大片含紫色，有光采。次出蜀嚴道及北代山，生金坎中，生生不已，故青爲之丹。有如拳大及卵形者，中空有水如油，治盲立效。出銅坑者亦佳，堪畫。
又有楊梅青、石青，皆是一體，而氣有精粗。點化以曾青爲上，空青次之，楊梅青又次之。
《造化指南》雲︰銅得紫陽之氣而生綠，綠二百年而生石綠，銅始生其中焉。曾、空二青，則石綠之得道者，均謂之礦。又二百年得青陽之氣，化爲 石。觀此諸說，則空青有金坑、銅坑二種，或大如拳卵，小如豆粒，或成片塊，或若楊梅，雖有精粗之異，皆以有漿爲上，不空無漿者爲下也。
方家以藥塗銅物生青，刮下偽作空青者，終是銅青，非石綠之得道者也。
【氣味】甘、酸，寒，無毒。《別錄》曰︰大寒。
權曰︰畏菟絲子。酒浸醋拌製過，乃可變化。
【主治】青盲耳聾，明目，利九竅，通血脈，養精神，益肝氣。久服輕身延年（《本經》）。
療目赤痛，去膚翳，止淚出，利水道，下乳汁，通關節，破堅積。令人不忘，志高神仙
（《別錄》）。治頭風，鎮肝。瞳人破者，得再見物（甄權）。
鑽孔取漿，點多年青盲內障翳膜，養精氣。其殼摩翳（大明）。中風口 不正，以豆許
含咽，甚效（時珍，出（《范汪方》）。
【發明】保升曰︰空青法木，故色青而主肝。
頌曰︰治眼翳障，爲最要之藥。
時珍曰︰東方甲乙，是生肝膽，其氣之清者爲肝血，其精英爲膽汁。開竅於目，血，五臟之英，皆因而注之，爲神。膽汁充則目明，汁減則目昏。銅亦青陽之氣所生，其氣之清者爲綠，猶肝血也；其精英爲空青之漿，猶膽汁也。其爲治目神藥，蓋亦以類相感應耳。石中空者，埋土中三、五日，自有漿水。
【附方】舊二，新三。
眼目 不明︰空青少許，漬露一宿，點之。（《千金方》）
黑翳覆瞳︰空青、礬石（燒）各一兩，貝子四枚。研細，日點。（《聖濟錄》）
膚翳昏暗︰空青二錢，蕤仁（去皮）一兩，片腦三錢。細研，日點。（《聖濟錄》）
一切目疾，雀目、赤目、青盲、內外障翳、風眼用此，覺目中涼冷爲驗。楊梅青（洗淨）、胡黃連（洗）各二錢半，槐芽（日未出時勿語采之，入青竹筒內，垂於天、月二德方，候乾，勿見雞犬，爲末）一錢半。共末，入龍腦一字密收。每臥時，漱口仰頭，吹一字入兩鼻內便
睡，隔夜便明。（《聖濟錄》）
中風口 ︰見主治。
（《本經》上品）
【釋名】時珍曰︰曾，音層。其青層層而生，故名。或雲其生從實至空，從空至層，故
曰曾青也。
【集解】《別錄》曰︰曾青，生蜀中山谷及越 ，採無時。能化金銅。
普曰︰生蜀郡石山。其山有銅處，曾青出其陽。青者，銅之精。
弘景曰︰舊說與空青同山，療體亦相似。今銅官更無曾青，惟出始興。形累累如黃連相綴，色理小類空青，甚難得而貴，《仙經》少用之。化金之事，法同空青。
恭曰︰出蔚州者好，鄂州者次之，余州並不任用。
時珍曰︰但出銅處，年古即生。形如黃連相綴，又如蚯蚓屎，方棱，色深如波斯青黛，層層而生，打之如金聲者爲真。《造化指南》雲︰層青生銅礦中，乃石綠之得道者。肌膚得東方正色，可以合煉大丹，點化與三黃齊驅。《衡山記》雲︰山有層青岡，出層青，可合仙
藥。
【修治】 曰︰凡使，勿用夾石及銅青。每一兩，要紫背天葵、甘草、青芝草三件，乾
濕各一鎰，細銼，放瓷鍋內，安青於中。東流水二鎰，緩緩煮之，五晝夜，勿令水火失時。
取出以東流水浴過，研乳如粉用。
【氣味】酸，小寒，無毒。
之才曰︰畏菟絲子。
獨孤滔曰︰曾青住火成膏，可結汞，製丹砂，蓋含金氣所生也。須酒醋漬煮用。
葛洪曰︰曾青塗鐵，色赤如銅。
【主治】目痛，止淚出，風痺，利關節，通九竅，破症堅積聚。久服輕身不老（《本經》）。
養肝膽，除寒熱，殺白蟲，療頭風腦中寒，止煩渴，補不足，盛陰氣（《別錄》）。
【發明】時珍曰︰曾青治目，義同空青。古方辟邪太乙神精丹用之，扁鵲治積聚留飲有層青丸，並見《古今錄驗》方，藥多不錄。
【附方】新三。
斑瘡入目不退者︰曾青一錢，丹砂二錢。爲末。蠐螬五枚，搗汁和點。（《聖濟錄》）
風熱目病︰曾青散︰治一切風熱毒氣上攻，目赤或爛，怕日羞明，隱澀眵淚，或癢或痛。
曾青四兩，蔓荊子二兩，白薑（炮）、防風各一兩。爲末。每以少許 鼻中，立有功效。（《和劑局方》）
耳內惡瘡︰曾青五錢，雄黃七錢半，黃芩二錢五分。爲末，敷之。（《衛生寶鑒》）
（《別錄》上品）
【釋名】石綠（《唐本》）、大綠（《綱目》）。
【集解】《別錄》曰︰綠青，生山之陰穴中，色青白。
弘景曰︰此即用畫綠色者，亦出空青中，相挾帶。今畫工呼爲碧青，而呼空青作綠青，正相反矣。
恭曰︰綠青即扁青也，畫工呼爲石綠。其碧青即白青也，不入畫用。
頌曰︰舊不著所出州土，但云生山之陰穴中。次空青條上雲︰生益州山谷及越 山有銅
處，此物當是生其山之陰爾。今出韶州、信州。其色青白，畫工用爲綠色者，極有大塊，其中青白花紋可愛。信州人琢爲腰帶器物，及婦人服飾。其入藥，當用顆塊如乳香者佳。宗
曰︰其色黑綠色者佳。
時珍曰︰石綠，陰石也。生銅坑中，乃銅之祖氣也。銅得紫陽之氣而生綠，綠久則成石。謂之石綠，而銅生於中，與空青、曾青同一根源也。今人呼爲大綠。范成大《桂海志》雲︰
石綠，銅之苗也，出廣西右江有銅處。生石中，質如石者，名石綠。一種脆爛如碎土者，名泥綠，品最下。《大明會典》雲︰青綠石礦一斤，淘淨綠一十一兩四錢。暗色綠石礦一斤，淘淨綠一十兩八錢。 砂一斤，燒造 砂綠一十五兩五錢。
【氣味】酸、寒，無毒。
時珍曰︰有小毒。【主治】益氣，止泄痢，療鼽鼻（《別錄》）。吐風痰甚效（蘇頌）。
【發明】頌曰︰今醫家多用吐風痰。其法揀上色精好者研篩，水飛再研。如風痰眩悶，取二、三錢同生龍腦三、四豆許研勻，以生薄荷汁合酒溫調服之。偃臥須臾，涎自口角流出乃愈。不嘔吐，其功速於他藥，今人用之比比皆效，故著之。
宗奭曰︰同 砂作吐上涎藥，驗則驗矣，亦能損心。
時珍曰︰痰在上宜吐之，在下宜利之，亦須觀人之虛實強弱而察其脈，乃可投之。初虞
世有金虎、碧霞之戒，正此意也。金虎丹治風痰，用天雄、膩粉諸藥者。
【附方】新四。急驚昏迷，不省人事︰石綠四兩，輕粉一錢。爲末。薄荷汁入酒調一字
服，取吐。（《全嬰方》）
風痰迷悶︰碧霞丹︰用石綠十兩，烏頭尖、附子尖、蠍梢各七十個。爲末，糊丸芡子大。
每服一丸，薄荷汁入酒半合化下，須臾吐出痰涎。（《和劑局方》）
小兒疳瘡，腎疳鼻疳、頭瘡耳瘡、久不瘥者。石綠、白芷等分。爲末。先以甘草水洗瘡，拭淨敷之，一日愈。（《集玄方》）
腋下狐臭︰石綠三錢，輕粉一錢。濃醋調塗。五次斷根。（《集玄方》）
（《本經》上品）
【釋名】石青（《綱目》）、大青。
時珍曰︰扁以形名。
【集解】《別錄》曰︰扁青，生朱崖山谷、武都、朱提，採無時。
弘景曰︰朱提音殊匙，在南海中。《仙經》、俗方都無用者。
普曰︰生蜀郡。
恭曰︰此即綠青也。朱崖以南及林邑、扶南舶上來者，形塊大如拳，其色又青，腹中亦時有空者。武昌者，片塊小而色更佳。簡州、梓州者，形扁作片而色淺。
時珍曰︰蘇恭言即綠青者非也，今之石青是矣。繪畫家用之，其色青翠不渝，俗呼爲大青，楚、蜀諸處亦有之。而今貨石青者，有天青、大青、西夷回回青、佛頭青，種種不同，而回青尤貴。本草所載扁青、層青、碧青，白青，皆其類耳。
【氣味】甘，平，無毒。普曰︰神農、雷公︰小寒，無毒。
【主治】目痛明目，折跌癰腫，金瘡不瘳，破積聚，解毒氣，利精神。久服輕身不老（《本經》）。去寒熱風痺，及丈夫莖中百病，益精（《別錄》）。
治丈夫內絕，令人有子（《吳普》）。吐風痰癲癇，平肝（時珍）。
【附方】新一。
頑痰不化︰石青一兩，石綠半兩，並水飛爲末，麵糊丸綠豆大。每服十丸，溫水下。吐去痰一、二碗，不損人。（《瑞竹堂方》）
（《本經》上品）
【釋名】碧青（《唐本》）、魚目青。
【集解】《別錄》曰︰白青生豫章山谷，採無時。可消爲銅劍，辟五兵。
弘景曰︰醫方不用，市無賣者。《仙經》三十六水方中時有須處。銅劍之法，在九元子術中。
恭曰︰此即陶氏所云空青，圓如鐵珠，色白而腹不空者，是也。研之色白如碧，亦謂之碧青，不入畫用。無空青時亦用之，名魚目青，以形似魚目故也。今出簡州、梓州者好。
時珍曰︰此即石青之屬，色深者爲石青，淡者爲碧青也。今繪彩家亦用。《范子計然》
雲︰白青出弘農、豫章、新淦，青色者善。《淮南萬畢術》雲︰白青得鐵，即化爲銅也。
【氣味】甘、酸、鹹，平，無毒。普曰︰神農︰甘，平；雷公︰鹹，無毒。
【主治】明目，利九竅，耳聾，心下邪氣，令人吐，殺諸毒三蟲。久服通神明輕身（《本經》）。
【附錄】綠膚青 《別錄》曰︰味辛、鹹，平，無毒。主蠱毒及蛇、菜、肉諸毒，惡瘡。
不可久服，令人瘦。一名推青，一名推石。生益州山谷。
弘景曰︰俗方、《仙經》無用，人亦不識。
碧石青 《別錄》曰︰味甘，無毒。主明目益精，去白癬，延年。
（《本經》上品）
【釋名】膽礬（《綱目》）、黑石（《吳普》）、畢石（《本經》）、君石（當之）、銅勒（《吳
普》）、立製石。時珍曰︰膽以色味命名，俗因其似礬，呼爲膽礬。
【集解】《別錄》曰︰石膽生秦州羌道山谷大石間，或羌裡句青山。二月庚子、辛丑日采。
其爲石也，青色多白紋，易破，狀似空青。能化鐵爲銅，合成金銀。
弘景曰︰《仙經》時用，俗方甚少，此藥殆絕。今人時有采者，其色青綠，狀如琉璃而有白紋，易破折。梁州、信都無復有，俗乃以青色礬當之，殊無彷彿。
恭曰︰此物出銅處有之，形似曾青，兼綠相間，味極酸苦，磨鐵作銅色，此是真者。出蒲州虞卿縣東亭谷窟及KT 集窟中，有塊如雞卵者爲真。陶雲似琉璃者，乃絳礬也。比來
人亦以充之，又以醋揉青礬爲之，並偽矣。
頌曰︰今惟信州鉛山縣有之。生於銅坑中，採得煎煉而成。又有自然生者，尤爲珍貴。
並深碧色。今南方醫人多使之，又著其說雲︰石膽最上出蒲州，大者如拳，小者如桃栗，擊
之縱橫解皆成疊紋，色青，見風久則綠，擊破其中亦青。其次出上饒、曲江銅坑間者，粒細有廉棱，如釵股、米粒。本草注言，偽者以醋揉青礬爲之。今不然，但取粗惡石膽合硝石銷
溜而成之。塊大色淺，渾渾無脈理，擊之則碎無廉棱者，是也。亦有挾石者，乃削取石膽床，溜造時投硝石中，及凝則相著也。
時珍曰︰石膽出蒲州山穴中，鴨嘴色者爲上，俗呼膽礬；出羌裡者，色少黑次之；信州
又次之。此物乃生於石，其經煎煉者，即多偽也。但以火燒之成汁者，必偽也。塗於鐵及銅
上燒之紅者，真也。又以銅器盛水，投少許入中，及不青碧，數日不異者，真也。《玉洞要
訣》雲︰石膽，陽石也。出嵩岳及蒲州中條山。稟靈石異氣，形如瑟瑟，其性流通，精感入石，能化五金，變化無窮。沈括《筆談》載︰鉛山有苦泉，流爲澗，挹水熬之，則成膽礬。
所熬之釜，久亦化爲銅也。此乃煎熬作偽，非真石膽也，不可入藥。
【氣味】酸、辛，寒，有毒。普曰︰神農︰酸，小寒；李當之︰大寒；桐君︰辛，有毒；扁鵲︰苦，無毒。大明曰︰酸、澀，無毒。權曰︰有大毒。
之才曰︰水英爲之使。畏牡桂、菌桂、芫花、辛夷、白薇。
【主治】明目目痛，金瘡諸癇痙，女子陰蝕痛，石淋寒熱，崩中下血，諸邪毒氣，令人有子。煉餌服之，不老。久服，增壽神仙（《本經》）。散症積，咳逆上氣，及鼠 惡瘡（《別錄》）。
治蟲牙，鼻內息肉（大明）。帶下赤白，面黃，女子臟急（蘇恭）。入吐風痰藥最快（蘇
頌）。
【發明】時珍曰︰石膽氣寒，味酸而辛，入少陽膽經。其性收斂上行，能涌風熱痰涎，發散風木相火，又能殺蟲，故治咽喉口齒瘡毒，有奇功也。周密《齊東野語》雲︰密過南浦，有老醫授治喉痺極速垂死方，用真鴨嘴膽礬末，醋調灌之，大吐膠痰數升，即瘥。臨汀一老兵妻苦此，絕水粒三日矣，如法用之即瘥。屢用無不立驗，神方也。又周必大《陰德錄》雲︰
治蠱脹及水腫秘方，有用蒲州、信州膽礬明亮如翠琉璃似鴨嘴者，米醋煮以君臣之藥，服之，勝於鐵砂、鐵蛾。蓋膽礬乃銅之精液，味辛酸，入肝膽製脾鬼故也。安城魏清臣腫科黑丸子，消腫甚妙，不傳，即用此者。
【附方】舊五，新一十五。
老小風痰︰膽礬末一錢。小兒一字，溫醋湯調下，立吐出涎，便醒。（譚氏小兒方）女人頭暈，天地轉動，名曰心眩，非血風也。膽子礬一兩。細研，用胡餅劑子一個，按平一指濃，以篦子勒成骰子，大塊勿界斷，於瓦上焙乾。每服一骰子，爲末，燈心竹茹湯調下。（許學
士《本事方》）
喉痺喉風︰二聖散︰用鴨嘴膽礬二錢半，白僵蠶（炒）五錢。研。每以少許吹之，吐涎。
（《濟生方》）
齒痛及落︰研細石膽，以人乳和膏擦之，日三、四次。
止痛，復生齒，百日後復故乃止。每日以新汲水漱淨。（王燾《外台秘要》）
口舌生瘡，衆療不瘥︰膽礬半兩，入銀鍋內火 赤，出毒一夜，細研。每以少許敷之，吐出酸涎水，二、三次瘥。（《勝金方》）
走馬牙疳︰北棗一枚（去核），入鴨觜膽礬。紙包 赤，出火毒，研末敷之，追涎。（楊
起《簡便方》）
小兒齒疳︰鴨觜膽礬一錢（匙上 紅），麝香少許。研勻。敷齒上，立效。（《活幼口議》）
小兒鼻疳蝕爛︰膽礬燒煙盡，研末。摻之，一、二日愈。（《集簡方》）
風眼赤爛︰膽礬三錢。燒研。泡湯日洗。（《明目經驗方》）
百蟲入耳︰膽礬末，和醋灌之，即出。（《千金方》）
瘋犬咬毒︰膽礬末敷之，立愈。（《濟急方》）
一切諸毒︰膽子礬末，糯米糊丸如雞頭子大，以硃砂爲衣，仍以硃砂養之。冷水化一丸服，立愈。（《勝金方》）
挑生蠱毒，胸口痛者︰膽礬二錢，茶清泡服，即吐出。（《嶺南衛生方》）
腋下狐臭︰膽礬半生半熟，入膩粉少許，爲末。
每用半錢，以自然薑汁調塗，十分熱痛乃止。數日一用，以愈爲度。（黎居士《簡易方》）
赤白癜風︰膽礬、牡蠣粉各半兩。生研，醋調，摩之。（《聖濟錄》）
甲疽腫痛︰石膽一兩。燒煙盡，研末。敷之，不過四、五度瘥。（《梅師方》）
痔瘡熱腫︰鴨觜青膽礬 研，蜜水調敷，可以消脫。（《直指方》）
腫毒不破︰膽礬、雀屎各少許。點之。（《直指方》）
楊梅毒瘡︰醋調膽礬末搽之。痛甚者，加乳香、沒藥。出惡水，一、二上即乾。又方︰
膽礬、白礬、水銀各三錢半。研不見星，入香油、津唾各少許，和勻。坐帳內，取藥塗兩足心，以兩手心對足心摩擦，良久再塗再擦，盡即臥。汗出，或大便去垢，口出穢涎爲驗。每一次，強者用四錢，弱者二錢，連用三日。外服疏風散，並澡洗。（《劉氏經驗方》）
（《本經》下品）
【釋名】白礜石、太白石（《別錄》）、立製石（《本經》）、青介石、固羊石（《本經》）、石鹽（《別錄》）、澤乳（《吳普》）、鼠鄉（《吳普》）。
時珍曰︰礜義不解。許氏《說文》雲︰礜，毒石也。
《西山經》雲︰皋塗之山，有白石，其名曰礜，可以毒鼠。郭璞注云︰鼠食則死，蠶食而肥。
則鼠鄉之意以此。
【集解】《別錄》曰︰礜石，生漢中山谷及少室。採無時。
當之曰︰或生少室，或生魏興，十二月採。
弘景曰︰今蜀漢亦有，而好者出南康南野溪及彭城界中，洛陽城南塹，又湘東新寧及零
陵皆有。白礜石，能柔金。以黃泥包，炭火燒之，一日一夕則解，可用。丹房及黃白朮多用之。
恭曰︰此石能拒火，久燒但解散，不可脫其堅。今市人乃取潔白理石當之，燒即爲灰也。今漢川武當西遼 名礜石谷，即是真出處。少室有粒細理，不如漢中者。
頌曰︰今潞州、階州亦有之。
時珍曰︰詳見特生 石下。
【氣味】辛，大熱，有毒。《別錄》曰︰甘，生溫、熟熱。普曰︰神農、岐伯︰辛，有毒；桐君、黃帝︰甘，有毒。
權曰︰甘，有小毒。鉛丹爲之使。惡羊血。不入湯。
之才曰︰得火良。棘針爲之使。惡馬目毒公、 屎、虎掌、細辛，畏水。
【主治】寒熱鼠 ，蝕瘡死肌風痺，腹中堅癖邪氣（《本經》）。
除熱明目，下氣，除膈中熱，止消渴，益肝氣，破積聚，痼冷腹痛，去鼻中息肉。久服令人筋攣。火煉百日，服一刀圭。
不煉服，則殺人及百獸（《別錄》）。除胸膈間積氣，去冷濕風痺瘙癢積年者（甄權）。
【發明】弘景曰︰常取生 石納水，令水不冰，如此則生者性亦大熱矣。
張仲景雲︰生用，破人心肝。
恭曰︰此藥攻擊積冷之病爲良。若以餘物代之，療病無效，正爲此也。
宗奭曰︰治久積及久病腹冷有功，直須慎用，其毒不可試也。
時珍曰︰ 石性氣與砒石相近，蓋亦其類也。古方 石、礬石常相混書，蓋二字相似，故誤耳。然礬石性寒無毒， 石性熱有毒，不可不審。陸農師雲︰ 石之力，十倍鐘乳。按︰
《洪容齋隨筆》雲︰王子敬靜息帖，言 石深是可疑，凡喜散者輒發癰。蓋散者，寒食散也，古人多服之，中有 石，性熱有毒，故云深可疑也。劉表在荊州，與王粲登鄣山，見一岡不生百草。粲曰︰此必古塚，其人在世，服生 石，熱不出外，故草木焦滅。表掘之，果有石滿塋。又今洛水不冰，下亦有 石，人謂之溫洛是也。取此石安瓮中，水亦不冰。交鸛伏
卵，取石置巢中，以助溫氣。其性如此，豈可服？予兄文安公鎮金陵，秋暑減食。醫者湯三益教服 石丸。已而飲啖日進，遂加意服之。越十月而毒作，衄血斗餘。自是數數不止，竟
至精液皆竭而死。時珍竊謂︰洪文安之病，未必是 石毒發。蓋亦因其健啖自恃，濃味房勞，縱恣無忌，以致精竭而死。夫因減食而服石，食既進則病去，藥當止矣。而猶服之不已，恃
藥妄作，是果藥之罪歟？
【附方】新一。
風冷腳氣︰白 石（ ）二斤，酒三斗，漬三日，稍稍飲之。（《肘後方》）
（《別錄》下品）
【釋名】蒼礜石、蒼石（《別錄》）、鼠毒。
恭曰︰特生礜石，一名蒼礜石。梁州 石亦有青者，漢中人亦以毒鼠，不入方用。
宗奭曰︰礜石、特生礜石，只是一物，但以特生、不特生爲異耳。所謂特生者，不附著
他石爲特爾。今用者絕少。
時珍曰︰礜石有蒼、白二種，而蒼者多特生，故此雲一名蒼礜石，則《別錄》蒼石系重
出矣。其功療皆相同，今並爲一。
【集解】《別錄》曰︰特生礜石，一名蒼礜石，生西域，採無時。又曰︰蒼石生西域，採無時。
弘景曰︰舊說鸛巢中者佳。鸛常入水冷，故取以壅卵令熱。今不可得。惟出漢中者，其外形紫赤色，內白如霜，中央有臼，形狀如齒者佳。又出荊州新城郡房陵縣縹白色者爲好。
亦先以黃土包燒一日，亦可納斧孔中燒之，合玉壺諸丸。《仙經》不言特生，只是白礜石耳。
恭曰︰陶說中如齒臼形者正是。今出梁州，北馬道戍澗中亦有之。形塊小於白 石，而肌粒大數倍，乃如小豆許。其白 粒細如粟米耳。今房陵、漢川、均州、荊州與白 石同處，有色青者，是也。
宗奭曰︰《博物志》言︰鸛伏卵，取 石入巢助暖，方家得此石乃真。
陶氏以注特生 石，則二石是一物明矣。但屢檢鸛巢無此石，況 石焉得處處有之？若鸛入水冷故取此石，則鸕 之類皆食於水，亦自然生化繁息。此則乃俗士之言，未嘗窮其實而窮其理也。
時珍曰︰ 石有數種，白 石、蒼 石、紫 石、紅皮 石、桃花 石、金星 石、銀
星石、特生 石俱是一物，但以形色立名。
其性皆熱毒，並可毒鼠製汞，惟蒼、白二色入藥用。諸 生於山，則草木不生，霜雪不積；生於水則水不冰凍，或有溫泉，其氣之熱可知矣。《庚辛玉冊》雲︰ ，陽石也，生山谷。水中濯出似礬，有紋理橫截在中者爲佳。伏火，製砂汞。其狀頗與方解石相似，但投水不冰者爲真。其出金穴中者，名握雪 石。
【氣味】甘，溫，有毒。
之才曰︰火煉之良，畏水。
【主治】明目利耳，腹內絕寒，破堅結及鼠 ，殺百蟲惡獸。久服延年（《別錄》）。蒼石︰主寒熱下氣 蝕，殺禽獸（《別錄》）。
【發明】時珍曰︰《別錄》言︰ 石久服令人筋攣，特生 石久服延年。丹書亦云︰
石化爲水，能伏水銀，煉入長生藥。此皆方士謬說也，與服砒石、汞長生之義同，其死而無悔者乎？
（《唐本草》）
【集解】恭曰︰握雪礜石出徐州宋裡山。入土丈餘，於爛土石間得之。細散如面，黃白色。土人號爲握雪礜石，一名化公石，一名石腦，雲服之長生。
時珍曰︰謹按︰獨孤滔《丹房鏡源》雲︰握雪礜石出曲灘澤。盛寒時有髓生於石上，可采。一分結汞十兩。
又按︰南宮從《岣嶁神書》雲︰石液，即丹礬之脂液也。此石出襄陽曲灘澤中，或在山，或在水，色白而粗糯。至冬月有脂液出其上，旦則見日而伏。當於日未出時，以銅刀刮置器內，火煅通赤，取出，楮汁爲丸，其液沾處便如鐵色。以液一銖，製水銀四兩，器中火之立乾。但此液亦不多有，乃神理所惜，采時須用白雞、清酒祭之。此石華山、嵩山皆出，而有脂液者，惟此曲灘。
又熊太古《冀越集》亦言︰丹山礬十兩，可干汞十兩。
此乃人格物之精，發天地之秘也。據三書所引，則握雪 石乃石之液，非土中石腦也。蘇恭所說，自是石腦。其說與《別錄》及陶弘景所注石腦相合，不當復注於此。又按︰諸書或作石，或作礬石，未知孰是？古書二字每每訛混。以理推之，似是礬石。石有毒，礬石無毒故也。
【氣味】甘，溫，無毒。
【主治】痼冷積聚，輕身延年。多食令人熱（《唐本》）。治大風瘡（時珍）。
（宋《開寶》）
【釋名】信石、人言（《綱目》）
，生者名砒黃，煉者名砒霜。
時珍曰︰砒，性猛如貔，故名。惟出信州，故人呼爲信石，而又隱信字爲人言。
【集解】頌曰︰砒霜不著所出郡縣，今近銅山處亦有之，惟信州者佳。其塊有甚大者，色如鵝子黃，明澈不雜。此類本處自是難得之物，一兩大塊真者，人競珍之，不啻千金。古服食方中亦載用之，必得此類，乃可入藥。其市肆所畜片如細屑，亦夾土石，入藥服之，爲害不淺。
承曰︰信州玉山有砒井，官中封禁甚嚴。生不夾石者，色赤甚於雄黃，以冷水磨，解熱毒，近火即殺人，所謂不啻金價者此也。今市貨者，取山中夾砂石者，燒煙飛作白霜，乃碎屑而芒刺。其傷火多者，塊大而微黃，所謂如鵝子色明澈者，此也。古方並不入藥，惟燒煉丹石家用之。近人多以治瘧，但以瘧本傷暑，而此物生者能解熱毒也。今俗醫不究其理，即以所燒霜服之，必大吐下，因此幸有安者，遂爲定法，爾後所損極多，不可不慎。初燒霜時，人在上風十餘丈外立，下風所近草木皆死；又以和飯毒鼠，死鼠，貓犬食之亦死，毒過於射罔遠矣。衡山所出一種，力差劣於信州者。
宗奭曰︰今信鑿坑井下取之。其坑常封鎖。坑中有濁綠水，先絞水盡，然後下鑿取。生砒謂之砒黃，色如牛肉，或有淡白路，謂石非石，謂土非土。磨酒飲，治癖積氣。有火便有毒，不可造次服也。取法︰將生砒就置火上，以器覆之，令煙上飛，著器凝結。累然下垂如乳尖者入藥爲勝，平短者次之，大塊乃是下等片，如細屑者極下也。
時珍曰︰此乃錫之苗，故新錫器盛酒日久能殺人者，爲有砒毒也。生砒黃以赤色者爲良，熟砒霜以白色者爲良。
【修治】 曰︰凡使用，以小瓷瓶盛，後入紫背天葵、石龍芮二味，火 ，從巳至申；便用甘草水浸，從申至子，出拭乾，入瓶再 ，別研三萬下用。
時珍曰︰醫家皆言生砒輕見火則毒甚，而雷氏治法用火 ，今所用多是飛煉者，蓋皆欲求速效，不惜其毒也，曷若用生者爲愈乎？
【氣味】苦、酸，暖，有毒。時珍曰︰辛、酸，大熱，有大毒。
大明曰︰畏綠豆、冷水、醋。入藥，醋煮殺毒用。
土宿真君曰︰砒石用草制，煉出金花，成汁化銅干汞。青鹽、鶴頂草、硝石、蒜、水蓼、常山、益母、獨帚、木律、菖蒲、三角酸、鵝不食草、菠菱、萵苣，皆能伏砒。
【主治】砒黃︰治瘧疾腎氣，帶之辟蚤虱（大明）。冷水磨服，解熱毒，治痰壅（陳承）。
磨服，治癖積氣（宗 ）。除 喘積痢，爛肉，蝕瘀腐瘰癧（時珍）。砒霜︰療諸瘧，風痰在胸膈，可作吐藥。不可久服，傷人（《開寶》）。治婦人血氣沖心痛，落胎（大明）。蝕癰疽敗肉，枯痔殺蟲，殺人及禽獸（時珍）。
【發明】宗奭曰︰砒霜瘧家用，或過劑，則吐瀉兼作，須煎綠豆汁兼冷水飲之。
劉純曰︰瘧丹多用砒霜大毒之藥。本草謂主諸瘧風痰在胸膈，可作吐藥。蓋以性之至烈，大能燥痰也。雖有燥痰之功，大傷胸氣，脾胃虛者，切宜戒之。
時珍曰︰砒乃大熱大毒之藥，而砒霜之毒尤烈。鼠雀食少許，即死；貓犬食鼠雀亦殆；人服至一錢許，亦死。雖鉤吻、射罔之力，不過如此，而宋人著本草不甚言其毒，何哉？此亦古者 石之一種也，若得酒及燒酒，則腐爛腸胃，頃刻殺人，雖綠豆、冷水亦難解矣。
今之收瓶酒者，往往以砒煙熏瓶，則酒不壞，其亦嗜利不仁者哉？飲酒潛受其毒者，徒
歸咎於酒耳。此物不入湯飲，惟入丹丸。凡痰瘧及 喘用此，真有劫病立地之效。但須冷水吞之，不可飲食杯勺之物，靜臥一日或一夜，亦不作吐；少物引發，即作吐也。其燥烈純熱之性，與燒酒、焰硝同氣，寒疾濕痰被其劫而怫鬱頓開故也。今煙火家用少許，則爆聲更大，急烈之性可知矣。此藥亦只宜於山野藜藿之人。若嗜酒膏粱者，非其所宜，疾亦再作，不慎
口欲故爾。凡頭瘡及諸瘡見血者，不可用，此其毒入經必殺人。李樓《奇方》雲︰一婦病心痛數年不愈。一醫用人言半分，茶末一分，白湯調下，吐瘀血一塊而愈。得《日華子》治婦
人血氣心痛之旨乎？
【附方】舊五，新十。
中風痰壅，四肢不收，昏憒若醉。砒霜如綠豆大，研。新汲水調下少許，以熱水投之，大吐即愈。未吐再服。（《聖惠方》）
寒熱 疾︰孫真宗《秘寶方》︰用信砒二兩（研粉），寒水石三兩（別搗末）。用生鐵銚
一個，鋪石末，後鋪砒在上，又以石末蓋之。濃盞覆定，醋糊紙條密封十餘重，炭火一斤 之。
待紙條黑時取出，候冷，刮盞上砒末乳細，粟米飯丸綠豆大，辰砂爲衣。每用三、四丸，小兒一、二丸，發日早以臘茶清下，一日不得食熱物。
男人患，女人著藥入口中；女人患，男人著藥入口中。《本事方》︰用人言一錢，綠豆末
一兩，爲末，無根井水丸綠豆大，黃丹爲衣，陰乾。發日五更冷水下五、七丸。《衛生寶鑒》
一剪金︰用人言（醋煮）、硫黃、綠豆等分。爲末。每一豆許，用紅絹包之，采絲扎定。每剪
下一粒，新汲水空心吞下，治瘧聖藥也。《醫壘元戎》九轉靈砂丹︰用砒霜、黃丹、紫河車
各一錢。爲末，雄黑豆一百粒，水浸一夜，研泥，和丸梧子、綠豆、黍米三樣大，量虛實老幼大小服之。每服一、二丸或三丸，不發日五更向東無根水下。紫河車、綠豆、黑豆，皆解
砒毒也。《本草權度》不二散︰用砒一錢，面二兩，和勻，香油一斤煎黃色，以草紙壓去油，入茶三兩，爲末。每服一錢，發日早冷茶下。
一切積痢︰砒霜、黃丹等分。蠟和收，旋丸綠豆大。每米飲下三丸。（《普濟方》）
休息下痢，經一、二年不瘥，羸瘦衰弱。砒霜（成塊者爲末）、黃蠟各半兩。化蠟入砒，以柳條攪，焦則換，至七條，取起收之。每旋丸梧子大，冷水送下。小兒，黍米大。（《和劑局方》）
脾疼腰痛︰即上方，用冷水下。
婦人血氣心痛︰方見發明下。
走馬牙疳惡瘡︰砒石、銅綠等分。爲末。攤紙上貼之，其效如神。又方︰砒霜半兩。醋調如糊，碗內盛，待乾刮下。用粟米大，綿裹安齒縫，來日取出，有蟲自死。久患者，不過
三日即愈。（《普濟方》）
項上瘰癧︰信州砒黃研末，濃墨汁丸梧子大，銚內炒乾，竹筒盛之。每用針破，將藥半丸貼之，自落，蝕盡爲度。（《靈苑方》）
痰喘 ︰方見穀部，豉下。
一切漏瘡有孔︰用信石，新瓦火 ，研末。以津調少許於紙捻上，插入，蝕去惡管，漏
多，勿齊上。最妙。（《急救良方》）
（《綱目》）
【修治】時珍曰︰用砒石二兩，木鱉子仁、巴豆仁各半兩， 砂二錢。爲末，用木鱉子油、石腦油和成一塊，油裹，埋土坑內，四十九日取出，劈作小塊，瓷器收用。
【氣味】辛、酸，熱，有毒。獨孤滔曰︰土黃製雄黃。
【主治】枯瘤贅痔乳，食 並諸瘡惡肉（時珍）。
（宋《嘉 》。附銀星石）
【集解】頌曰︰金星石、銀星石，並出濠州、并州，採無時。二石主療大體相似。
宗曰︰二石治大風疾，別有法，須燒用之。金星石生於蒼石內，外有金色麩片，銀星石有銀色麩片。又一種深青色堅潤，中有金色如麩片者，不入藥用，工人碾爲器，或婦人首飾用。
時珍曰︰金星有數種。蘇頌所說二石，武當山亦有之。或雲金星出膠東，銀星出雁門，蓋亦礞石之類也。寇宗奭所說二石治大風者，今考《聖惠方》大風門，皆作金星 、銀星
石，則似是 石之類。《丹房鏡源》 石篇中，亦載二石名，似與蘇說者不同。且金星、銀
星無毒，主熱涎血病； 石則有毒，主風癩疾。觀此，則金星、銀星入藥，各有二種矣。又歙州硯石，亦有金星、銀星者。瓊州亦出金星石，皆可作硯。翡翠石能屑金，亦名金星名。
此皆名同物異也。劉河間《宣明方》點眼藥方中用金精石、銀精石，不知即此金星、銀星否
也？
【氣味】甘，寒，無毒。
【主治】脾肺壅毒，及肺損吐血嗽血，下熱涎，解衆毒（嘉 ）。水磨少許服，鎮心神不寧，亦治骨哽（時珍）。
【附方】新二。吐血嗽血肺損者︰金星石、銀星石、玄精石、不灰木、陽起石、雲母石等分。用坩鍋一個，鋪冬月水牛糞一、二寸，鋪藥一層，鋪灰二寸，又藥一層，重重如此，以灰蓋之，鹽泥固濟。用炭一秤，火 一日夜，埋土中一夜，取出藥塊，去灰爲末。每一兩，入龍腦、麝香各半錢，阿膠二錢半（炒）。每服一錢，糯米湯下，日三服。（《聖惠方》）
大風蟲瘡，有五色蟲取下︰諸石丸︰用金星 石、銀星 石、雲母石、禹余糧石、滑石、陽
起石、磁石、凝水石、蜜陀僧、自然銅、龍涎石等分。搗碎瓶盛，鹽泥固濟之。炭火十斤，過爲末，醋糊丸小豆大。每服十五丸，白花蛇酒下，一日三服，以愈爲度。（《太平聖惠方》）
【附錄】金石（《拾遺》）
藏器曰︰味甘，溫，無毒。主久羸瘦，不能食，無顏色，補腰腳冷，令人健壯，益陽，有暴熱脫發，飛煉服之。生五台山清涼寺石中，金屑作赤褐色也。
（宋《開寶》）
【釋名】摩挲石。
時珍曰︰姚寬《西溪叢話》雲︰舶船過產石山下，愛其石，以手捫之，故曰摩挲。不知
然否？
【集解】志曰︰婆娑石生南海，胡人採得之。其石綠色，無斑點，有金星，磨成乳汁者爲上。又有豆斑石，雖亦解毒，而功力不及。復有鄂綠，有紋理，磨鐵成銅色，人多以此爲之，非真也。驗法︰以水磨點雞冠熱血，當化成水是也。
宗奭曰︰石如淡色石綠，間微有金星者佳。又有豆斑石，亦如此石，但有黑斑點，無金
星。
頌曰︰胡人尤珍貴之，以金裝飾作指驅帶之。
每欲食及食罷，輒含吮數次以防毒。今人有得指面許塊，則價直百金也。
時珍曰︰《庚辛玉冊》雲︰摩挲石，陽石也。出三佛齊。海南有山，五色聳峙，其石有光焰。其水下滾如箭，船過其下，人以刀斧擊取。燒之作硫黃氣。以形如黃龍齒而堅重者爲佳。匱五金，伏三黃，製鉛汞。
【氣味】甘、淡，寒，無毒。
【主治】解一切藥毒，瘴疫熱悶頭痛（《開寶》）。
（宋《嘉 》）
【釋名】青礞石時珍曰︰其色 然，故名。
【集解】時珍曰︰礞石，江北諸山往往有之，以 山出者爲佳。有青、白二種，以青者爲佳。堅細而青黑，打開中有白星點， 後則星黃如麩金。其無星點者，不入藥用。通城縣
一山產之，工人以爲器物。
【修治】時珍曰︰用大坩鍋一個，以礞石四兩打碎，入硝石四兩拌勻。炭火十五斤簇定，至硝盡，其石色如金爲度。取出研末，水飛去消毒，曬乾用。
【氣味】甘、鹹，平，無毒。
【主治】食積不消，留滯臟腑，宿食症塊久不瘥。小兒食積羸瘦，婦人積年食症，攻刺
心腹。得巴豆、 砂、大黃、荊三棱作丸服，良（《嘉 》）。治積痰驚癇，咳嗽喘急（時珍）。
【發明】時珍曰︰青礞石氣平味鹹，其性下行，陰也沉也，乃厥陰之藥。肝經風木太過，來製脾土，氣不運化，積滯生痰，壅塞上中二焦，變生風熱諸病，故宜此藥重墜。製以硝石，其性疏快，使木平氣下，而痰積通利，諸証自除。湯衡《嬰孩寶書》，言礞石乃治驚利痰之聖藥。吐痰在水上，以石末糝之，痰即隨水而下，則其沉墜之性可知。然止可用之救急，氣弱脾虛者，不宜久服。楊士瀛謂其功能利痰，而性非胃家所好。如慢驚之類，皆宜佐以木香。
而王隱君則謂痰爲百病，不論虛實寒熱，概用滾痰丸通治百病，豈理也哉？朱丹溪言︰一老人忽病目盲，乃大虛証，一醫與礞石藥服之，至夜而死。吁﹗此乃盲醫虛虛之過，礞石豈殺人者乎？況目盲之病，與礞石並不相干。
【附方】新四。
滾痰丸︰通治痰爲百病，惟水瀉雙娠者不可服。礞石、焰硝各二兩（ 過研飛曬乾，一兩），大黃（酒蒸）八兩，黃芩（酒洗）八兩，沉香五錢。爲末，水丸梧子大。常服一、二十丸，欲利大便則服一、二百丸，溫水下。（王隱君《養生主論》）
一切積病︰金寶神丹︰治一切虛冷久積，滑泄久痢，癖塊，血刺心腹，下痢，及婦人崩中漏下。青礞石半斤（爲末），硝石（末）二兩。坩鍋內鋪頭蓋底，按實。炭火二十斤，過
取出，入赤石脂末二兩，滴水丸芡子大；候乾，入坩鍋內，小火 紅，收之。每服一丸至二、三丸，空心溫水下，以少食壓之。久病瀉痢，加至五、七丸。（《楊氏家藏方》）
急慢驚風︰奪命散︰治急慢驚風，痰涎壅塞咽喉，命在須臾，服此墜下風痰，乃治驚利痰之聖藥也。真礞石一兩，焰硝一兩。同 過爲末。每服半錢或一錢。急驚痰熱者，薄荷自
然汁入生蜜調下；慢驚脾虛者，木香湯入熟蜜調下。亦或雪糕丸綠豆大，每服二、三丸。（湯氏《嬰孩寶書》）
小兒急驚︰青礞石，磨水服。（《衛生方》）
（宋《嘉 》）
【釋名】花蕊石。
宗奭曰︰黃石中間有淡白點，以此得花之名。《圖經》作花蕊石，是取其色黃。
【集解】禹錫曰︰花乳石出陝、華諸郡。色正黃，形之大小方圓無定。
頌曰︰出陝州閿鄉，體至堅重，色如硫黃，形塊有極大者，陝西人鐫爲器用，採無時。
時珍曰︰《玉冊》雲︰花乳石，陰石也。生代州山谷中，有五色，可代丹砂匱藥。蜀中汶山、彭縣亦有之。
【修治】時珍曰︰凡入丸散，以罐固濟，頂火 過，出火毒，研細，水飛，曬乾用。
【氣味】酸、澀，平，無毒。
【主治】金瘡出血，刮末敷之即合，仍不作膿。又療婦人血暈惡血（《嘉 》）。
治一切失血傷損，內漏目翳（時珍）。
【發明】頌曰︰花乳石古方未有用者。近世以合硫黃同 研末，敷金瘡，其效如神。人有倉猝中金刃不及 合者，但刮末敷之，亦效。
時珍曰︰花蕊石，舊無氣味。今嘗試之，其氣平，其味澀而酸，蓋缺陰經血分藥也。其功專於止血，能使血化爲水，酸以收之也。而又能下死胎，落胞衣，去惡血，惡血化則胎與胞無阻滯之患矣。東垣所謂胞衣不出，澀劑可以下之，故赤石脂亦能下胞胎，與此同義。葛
可久治吐血出升斗，有花蕊石散；《和劑局方》治諸血及損傷金瘡胎產，有花蕊石散，皆雲能化血爲水。則此石之功，蓋非尋常草木之比也。
【附方】新五。
花蕊石散︰治五內崩損，噴血出斗升，用此治之。花蕊石 存性，研如粉。
以童子小便一鐘，男，入酒一半；女，入醋一半，煎溫，食後調服二錢，甚者五錢。能使瘀血化爲黃水，後以獨參湯補之。（葛可久《十藥神書》）
花蕊石散︰治一切金刃箭鏃傷，及打撲傷損，狗咬至死者。急以藥摻傷處，其血化爲黃水，再摻便活，更不疼痛。如內損血入臟腑，煎童子小便，入酒少許，熱調一錢服，立效。
畜生抵傷，腸出不損者，急納入，桑白皮線縫之，摻藥，血止立活。婦人產後敗血不盡，血暈，惡血奔心，胎死腹中，胎衣不下，至死，但心頭溫暖者。急以童子小便調服一錢，取下惡物如豬肝，終身不患血風血氣。若膈上有血，化爲黃水，即時吐出，或隨小便出，甚效。
硫黃四兩，花蕊石一兩。並爲粗末拌勻，以膠泥固濟，日乾，瓦罐一個盛之，泥封口，焙乾，安在四方磚上，磚上書八卦五行字。用炭一秤簇匝，從巳午時自下生火， 至炭消冷定，取出爲細末，瓶收用。（《和劑局方》）
金瘡出血︰方見主治。
多年障翳︰花蕊石（水飛焙）、防風、川芎 、甘菊花、白附子、牛蒡子各一兩，甘草（炙）半兩。爲末。每服半錢，臘茶下。（《衛生家寶方》）
腳縫出水︰好黃丹，入花蕊石末，摻之。（談野翁《試效方》）
（宋《圖經》）
【集解】頌曰︰生兗州白羊山，春中掘地采之，以白瑩者爲良。又有黑羊石，生兗州宮
山之西，亦春中掘地采之，以黑色、有牆壁、光瑩者爲上。
【氣味】淡，生涼、熟熱，無毒。
【主治】解藥毒。黑羊石同（蘇頌）。
（《別錄》下品）
【釋名】黃牙石。時珍曰︰象形。
【集解】《別錄》曰︰金牙生蜀郡，如金色者良。
弘景曰︰今出蜀漢，似粗金，大如棋子而方。又有銅牙亦相似，但外黑、內色小淺，不入藥用。
恭曰︰金牙離本處，入土水中，久皆黑色，不可謂之銅牙也。此出漢中金牙湍，湍兩岸
石間打出者，內即金色，岸頹入水，久者皆黑。近南山溪谷、茂州、維州亦有，勝於漢中者。
頌曰︰今雍州亦有之。
時珍曰︰崔 《本草》雲︰金牙石，陽石也。生川、陝山中，似蜜栗子，有金點形者妙。
《聖濟經》治癘風大方中，用金牙石、銀牙石。銀牙，恐即金牙石之白色者爾，方書並無言
及者，姑闕。
【修治】大明曰︰入藥燒赤，去粗乃用。
【氣味】鹹，平，無毒。大明曰︰甘，平。
【主治】鬼疰毒蠱諸疰（《別錄》）。治一切冷風氣，筋骨攣急，腰腳不遂，燒浸酒服（甄
權）。暖腰膝，補水臟，驚悸，小兒驚癇（大明）。
【發明】弘景曰︰金牙惟酒、散及五疰丸用之，餘方少用。
頌曰︰葛洪《肘後方》，治風毒厥，有大小金牙酒，但浸其汁飲之。孫思邈《千金方》
︰治風毒及鬼疰、南方瘴氣、傳屍等，各有大小金牙散之類是也。小金牙酒主風疰百病，虛勞濕冷，緩弱不仁，不能行步，近人用之多效，故著其法雲。金牙、細辛、莽草、防風、地膚子、地黃、附子、茵蕷、續斷、蜀椒、蒴 根各四兩，獨活一斤。十二物，金牙搗末，別盛練囊，餘皆薄切，同入一大囊，以清酒四兩漬之，密器泥口，四宿酒成。溫服二合，日二次取效。
（《綱目》）
【釋名】金剛鑽。
時珍曰︰其砂可以鑽玉補瓷，故謂之鑽。
【集解】時珍曰︰金剛石，出天竺諸國及西番。葛洪《抱朴子》雲︰扶南出金剛，生水底石上，如鐘乳狀，體似紫石英，可以刻玉。人沒水取之，雖鐵椎擊之亦不能傷。惟羚羊角
扣之，則 然冰泮。《丹房鏡源》雲︰紫背鉛能碎金剛鑽。
周密《齊東野語》雲︰玉人攻玉，以恆河之砂，以金剛鑽鏤之，其形如鼠矢，青黑色，如石如鐵。相傳出西域及回紇高山頂上，鷹隼粘帶食入腹中，遺糞於河北砂磧間。未知然否？
《玄中記》雲︰大秦國出金剛，一名削玉刀，大者長尺許，小者如稻黍，著環中，可以刻玉。
觀此則金剛有甚大者，番僧以充佛牙是也。欲辨真偽，但燒赤淬醋中，如故不酥碎者爲真。
若覺鈍，則煅赤，冷定即銳也。故西方以金剛喻佛性，羚羊角喻煩惱。《十洲記》載西海流砂有昆吾石，治之作劍如鐵，光明如水精，割玉如泥，此亦金剛之大者。又獸有貘及嚙鐵、狡兔，皆能食鐵，其糞俱可爲兵切玉，詳見獸部貘下。
【主治】磨水塗湯火傷。作釵 服佩，辟邪惡毒氣（時珍）。
（音邊。《綱目》）
【釋名】鍼石。
【集解】時珍曰︰按《東山經》雲︰高氏之山，鳧麗之山，皆多鍼石。郭璞注云︰可爲砭鍼也。
《素問‧異法方宜論》雲︰東方之域，魚鹽之地，海濱傍水，其病爲癰瘍，其治宜砭石，故砭石亦從東方來。王冰注云︰砭石如玉，可以爲鍼。蓋古者以石爲鍼，季世以鍼代石，今人又以瓷鍼刺病，亦砭之遺意也。但砭石無識者，豈即石砮之屬爲之歟？
【主治】刺百病癰腫。
【附錄】石砮。時珍曰︰石砮出肅慎。國人以枯木爲矢，青石爲鏃，施毒，中人即死。
石生山中。禹貢荊州、梁州皆貢砮，即此石也。又南方藤州，以青石爲刀劍，如銅鐵，婦人用作環玦。琉璃國人墾田，以石爲刀，長尺餘。皆此類也。
（宋《嘉 》）
【釋名】磨刀石（藏器）、羊肝石（《綱目》）、礪石。
時珍曰︰《尚書》︰荊州厥貢砥礪。注云︰砥以細密爲名，礪以粗 爲稱。俗稱者爲羊肝石，因形色也。
弘景曰︰越砥，今細礪石也。出臨平。
【氣味】甘，無毒。
【主治】目盲，止痛，除熱瘙（《別錄》）。磨汁點目，除障翳。
燒赤投酒飲，破血瘕痛切（藏器）。礪石 【主治】破宿血，下石淋，除結瘕，伏鬼物惡氣，燒赤投酒中飲之。人言︰踏之患帶下，未知所由（藏器）。
磨刀 （一名龍白泉粉）
【主治】敷 尿瘡，有效（藏器）。塗瘰癧結核（時珍）。
（《唐本草》）
【釋名】 KT 石。
時珍曰︰薑石以形名。或作礓礫，邵伯溫雲︰天有至戾，地有至幽，石類得之則爲礓礫
是也。俗作 KT 。
【集解】恭曰︰薑石所在有之，生土石間，狀如薑。有五種︰以色白而爛不磣者良，齊
州歷城東者好。採無時。
宗奭曰︰所在皆有，須不見日色旋取，微白者佳。
【氣味】鹹，寒，無毒。
【主治】熱豌豆瘡，疔毒等腫（唐本）。
【附方】舊二，新二。
疔瘡腫痛︰白薑石末，和雞子清敷之，乾即易，療自出，神效。（崔氏方）乳癰腫大如碗腫痛︰方同上。（《外台秘要》）
產後脹沖氣噎︰ KT 石、代赭石等分，爲末，醋糊丸梧子大。每服三、五十丸，醋湯下。（潔古《保命集》）
通身水腫︰薑石燒赤，納黑牛尿中，熱服，日飲一升。（《千金方》）
（宋《圖經》）
【釋名】時珍曰︰象形。
【集解】時珍曰︰李迅雲︰麥飯石處處山溪中有之。其石大小不等，或如拳，或如鵝卵，或如盞，或如餅，大略狀如握聚一團麥飯，有粒點如豆如米，其色黃白，但於溪間麻石中尋
有此狀者即是。古方雲︰曾作磨者佳，誤矣。此石不可作磨。若無此石，但以舊面磨近齒處
石代之，取其有麥性故耳。
【氣味】甘，溫，無毒。
【主治】一切癰疽發背（時珍）。
【發明】頌曰︰大凡石類多主癰疽。世傳麥飯石膏，治發背瘡甚效，乃中嶽山人呂子華
秘方。裴員外啖之以名第，河南尹脅之以重刑，呂寧絕榮望，守死不傳其方。取此石碎如棋
子（炭火燒赤，投米醋中浸之，如此十次，研末篩細，入乳缽內，用數人更碾五、七日，要
細膩如面）四兩，鹿角一具（要生取連腦骨者，其自脫者不堪用，每二、三寸截之，炭火燒令煙盡即止，爲末研細）二兩，白蘞（生研末）二兩。用三年米醋入銀石器內，煎令魚目沸，旋
旋入藥在內，竹杖子不住攪，熬一、二時久，稀稠得所，傾在盆內，待冷以紙蓋收，勿令塵入。用時，以鵝翎拂膏，於腫上四圍赤處盡塗之，中留錢大泄氣。如未有膿即內消，已作頭即撮小，已潰即排膿如湍水。若病久肌肉爛落，見出筋骨者，即塗細布上貼之，乾即易，逐日瘡口收斂。但中隔不穴者，即無不瘥。已潰者，用時先以豬蹄湯洗去膿血，故帛挹乾，乃用藥。其瘡切忌手觸動，嫩肉仍不可以口氣吹風，及腋氣、月經、有孕人見之，合藥亦忌此等。
初時一日一洗一換，十日後二日一換。此藥要極細，方有效；若不細，塗之即極痛也。
此方孫真《千金月令》已有之，但不及此詳悉耳。又北齊馬嗣明治楊遵彥背瘡，取粗黃石如鵝卵大者，猛火燒赤，納濃醋中，當有屑落醋中，再燒再淬，石至盡，取屑日乾搗篩極細末，和醋塗之，立愈。劉禹錫《傳信方》謂之煉石法，用敷瘡腫無不驗。
（《拾遺》）
【集解】時珍曰︰此石處處溪澗中有之。大者如雞子，小者如指頭，有黑、白二色，入藥用白小者。
【主治】食魚 多，脹滿成瘕，痛悶，日漸羸弱。取數十枚燒赤，投五升水中七遍，熱飲。如此三五度，當利出瘕也。又燒淬水中，納鹽三合，洗風瘙癮疹（藏器）。
治背上忽腫如盤，不識名者。取一、二碗，燒熱投水中，頻洗之，立瘥（蘇頌）。
【發明】時珍曰︰昔人有煮石爲糧法，即用此石也。其法用胡蔥汁或地榆根等煮之，即熟如芋，謂之石羹。《抱朴子》雲︰洛陽道士董威辟穀方︰用防風、莧子、甘草之屬十許種
爲散，先服三方寸匕，乃吞石子如雀卵十二枚。足百日，不食，氣力顏色如故。欲食，則飲葵湯，下去石子。又有赤龍血、青龍膏，皆可煮石。又有引石散，投方寸匕，可煮白石子一斗，立熟如芋，可食。
（《拾遺》）
【釋名】砂，小石也。字從少石，會意。
【主治】石淋，取細白沙三升炒熱，以酒三升淋汁，服一合，日再服。又主絞腸痧痛，炒赤，冷水淬之，澄清服一、二合（時珍）。風濕頑痺不仁，筋骨攣縮，冷風癱瘓，血脈斷
絕。
六月取河砂，烈日曝令極熱，伏坐其中，冷即易之。取熱徹通汗，隨病用藥。切忌風冷勞役
（藏器）。
【附方】新一。
人溺水死︰白沙（炒），覆死人面上下，惟露七孔，冷濕即易。（《千金》）
（《綱目》）
【集解】時珍曰︰此淘米杓也。有木杓、瓢杓，皆可用。
【主治】面上風粟，或青或黃赤，隱暗澀痛，及人唇上生瘡者，本家杓上刮去唇砂一、二粒，即安。又婦人吹乳，取砂七枚，溫酒送下，更以炊帚枝通乳孔。此皆莫解其理（時珍）。
（《唐本草》）
【集解】李績曰︰石燕出零陵。
恭曰︰永州祁陽縣西北一十五里土岡上，掘深丈餘取之。形似蚶而小，堅重如石也。俗雲︰因雷雨則自石穴中出，隨雨飛墮者，妄也。
頌曰︰祁陽縣江畔沙灘上有之。或雲︰生洞中，凝僵似石者佳，採無時。
宗奭曰︰石燕如蜆蛤之狀，色如土，堅重如石。既無羽翼，焉能飛出？其言近妄。
時珍曰︰石燕有二︰一種是此，乃石類也，狀類燕而有紋，圓大者爲雄，長小者爲雌；一種是鐘乳穴中石燕，似蝙蝠者，食乳汁能飛，乃禽類也，見禽部禽石燕食乳，食之補助，與鐘乳同功，故方書助陽藥多用之。俗人不知，往往用此石爲助陽藥，刊於方冊，誤矣。
【氣味】甘，涼，無毒。
【主治】淋疾，煮汁飲之。婦人難產，兩手各把一枚，立驗（《唐本》）。
療眼目障翳，諸般淋瀝，久患消渴，臟腑頻瀉，腸風痔 ，年久不瘥，面色虛黃，飲食無味，婦人月水湛濁，赤白帶下多年者，每日磨汁飲之。一枚用三日，以此爲準。亦可爲末，水飛過，每日服半錢至一錢，米飲服。至一月，諸疾悉平（時珍）。
【發明】時珍曰︰石燕性涼，乃利竅行濕熱之物。宋人修本草，以食鐘乳、禽石燕，混
收入此石燕下。故世俗誤傳此石能助陽，不知其正相反也。
【附方】舊三，新八。
傷寒尿澀，小腹脹滿︰石燕爲末。蔥白湯調下半錢，頻服，脹通爲度。（《聖惠方》）
小便淋痛︰石燕子七枚（搗黍米大），新桑根白皮三兩（銼）。
拌勻，分作七貼。每貼用水一盞，煎七分，空心、午前各一服。（《簡要濟衆》）
血淋心煩︰石燕子、商陸、赤小豆、紅花等分，爲末。每服一錢，蔥白湯調下。（《聖惠方》）
久年腸風︰石燕磨水，常服勿歇。（《靈苑方》）
赤白帶下，多年不止︰石燕一枚，磨水服，立效。（《徐氏家傳方》）
襁褓吐乳，咳嗽，久不愈︰石燕子爲末。蜜調少許，塗唇上，日三、五次。（《衛生寶
鑒》）
拳毛倒睫︰石燕子（一雌一雄）。磨水點搽眼。先以鑷子摘去拳毛，乃點藥，後以黃連
水洗之。（《乾坤生意》）
牢牙止痛︰石燕三對（火 醋淬七次），青鹽、乳香各一兩，細辛半兩。爲末。揩之，荊
芥湯漱口。一方︰去乳香、細辛，加麝香。齒疏不堅︰石燕子五對（火 、米醋淬七次，爲末），青鹽、麝香各少許。研勻。日用揩牙後，以溫酒漱咽之。（元遺山方）服石發動︰石燕
子七個（打碎）。水三升，煮二升，頻頻淋洗，以瘥爲度。（《聖濟》）
（宋《開寶》）
【集解】志曰︰石蟹生南海，雲是尋常蟹爾，年月深久，水沫相著，因化成石，每遇海
潮即飄出。又有一種入洞穴年深者亦然。皆細研水飛，入諸藥相助用之。
頌曰︰近海州郡皆有之。體質石也，而都與蟹相似，但有泥與粗石相著爾。
時珍曰︰按︰顧 《海槎錄》雲︰崖州榆林港內半里許，土極細膩，最寒，但蟹入則不能運動，片時成石矣。人獲之名石蟹，置之几案，雲能明目也。復有石蝦似蝦，出海邊；石魚似魚，出湘山縣。石魚、蝦並不入藥用。《一統志》言︰鳳翔 陽縣西有山魚隴，掘地破
石得之，雲可辟蠹。
【氣味】鹹，寒，無毒。
【主治】青盲目淫，膚翳疔翳，漆瘡（《開寶》）。解一切藥毒並蠱毒，天行熱疾，催
生落胎，療血暈，並熟水磨服（大明）。醋摩敷癰腫。熱水磨服，解金石毒（蘇頌）。
【附方】新一。
喉痺腫痛︰石蟹，磨水飲，並塗喉外。（《聖濟錄》）
（宋《圖經》）
【集解】頌曰︰石蛇，出南海水旁山石間，其形盤屈如蛇，無首尾，內空，紅紫色，以左盤者良。又似車螺，不知何物所化？大抵與石蟹同類，功用亦相近。
宗奭曰︰石蛇，色如古牆上土，盤結如查梨大，空中，兩頭巨細一等。不與石蟹同類，蟹則真蟹所化，蛇非真蛇。今人用之絕少。
時珍曰︰按︰姚寬《西溪叢話》雲︰南恩州海邊有石山嘴，每蟹過之則化爲石，蛇過亦然。此說不知果否？若然，則石蛇亦真蛇所化。
【氣味】鹹，平，無毒。
【主治】解金石毒（蘇頌）。
（宋《開寶》）
【釋名】石僵蠶（《綱目》）。
【集解】志曰︰石蠶生海岸石旁，狀如蠶，其實石也。
【氣味】苦，熱，無毒。《藥訣》曰︰苦，熱，有毒。獨孤滔曰︰製丹砂。
【主治】金瘡止血生肌，破石淋血結，磨服，當下碎石（《開寶》）。
（《綱目》）
【集解】時珍曰︰石鱉生海邊，形狀大小儼如 蟲，蓋亦化成者。 蟲，俗名土鱉。
【氣味】甘，涼，無毒。
【主治】淋疾血病，磨水服（時珍）。
（《唐本草》）
【集解】恭曰︰蛇黃出嶺南，蛇腹中得之，圓重如錫，黃黑青雜色。
志曰︰蛇黃多赤色，有吐出者，野人或得之。
頌曰︰今越州、信州亦有之。今醫所用，雲是蛇冬蟄時所含土，到春發蟄吐之而去，大如彈丸，堅如石，外黃內黑色，二月採之。與舊說不同，未知孰是？
時珍曰︰蛇黃生腹中，正如牛黃之意。世人因其難得，遂以蛇含石代之，以其同出於蛇
故爾。廣西平南縣有蛇黃岡，土人九月掘下七、八尺，始得蛇黃，大者如雞子，小者如彈丸，其色紫。《庚辛玉冊》雲︰蛇含自是一種石，雲蛇入蟄時，含土一塊，起蟄時化作黃石，不稽之言也。有人掘蛇窟尋之，並無此說。
【修治】大明曰︰入藥燒赤醋淬三、四次，研末水飛用。
【氣味】冷，無毒。
【主治】心痛疰忤，石淋，小兒驚癇，婦人產難，以水煮研服汁（《唐本》）。
鎮心（大明）。磨汁，塗腫毒（時珍）。
【附方】新六。
暗風癇疾︰忽然仆地，不知人事，良久方醒。蛇黃，火 醋淬七次，爲末。每調酒服二錢，數服愈。年深者亦效。（危氏《得效方》）
驚風癇疳︰神穴丹︰治急驚風、癇疾、天吊、疳熱等証。用紫色蛇黃四兩（ 過），豬屎二兩（小者泥固 過），鐵粉一兩，硃砂半兩，麝香一錢。爲末，糯粉糊丸芡子大，漆盤曬乾。看之每丸有一小穴，故名神穴丹。每服一丸，薄荷酒化下，立蘇。疳熱，冷水化下。（《靈苑方》）
小兒項軟因風虛者︰蛇含石一塊（ 七次，醋淬七次研），鬱金等分。爲末，入麝香少許，白米飯丸龍眼大。每服一丸，薄荷湯化服，一日一服。（《活幼全書》）
瘴瘧鬼瘧食瘧。蛇含石末一兩，信石（末）一兩。
研勻，入水火鼎內，上以盞蓋，六一泥固濟， 至藥升在盞，刮下爲末，米糕糊丸綠豆大，雄黃爲衣。每服一丸，黑豆研水，五更送下。（《摘玄方》）
血痢不止︰蛇含石二枚。火 醋淬，研末。每服三錢，米飲下。（《普濟方》）
腸風下血脫肛︰蛇黃二顆。火 醋淬七次，爲末。每服三錢，陳米飲下。（《普濟方》）
（《拾遺》）
【釋名】雷楔。
時珍曰︰舊作針及屑，誤矣。
【集解】藏器曰︰此物伺候震處，掘地三尺得之。其形非一，有似斧刀者，銼刀者，有安二孔者。一雲出雷州，並河東山澤間，因雷震後得者。多似斧色，青黑斑紋，至硬如玉。
或言是人間石造，納與天曹，不知事實。
時珍曰︰按︰《雷書》雲︰雷斧如斧，銅鐵爲之。雷 似 ，乃石也，紫黑色。雷錘重
數斤，雷鑽長尺餘，皆如鋼鐵，雷神以劈物擊物者。雷環如玉環，乃雷神所 遺落者。雷珠
乃神龍所含遺下者，夜光滿室。又《博物志》雲︰人間往往見細石形如小斧，名霹靂斧，一名霹靂楔。《玄中記》雲︰玉門之西有一國，山上立廟，國人年年出鑽，以給雷用。此謬言
也。雷雖陰陽二氣激薄有聲，實有神物司之，故亦隨萬物啟蟄，斧、鑽、 、錘皆實物也。若曰在天成象，在地成形，如星隕爲石。則雨金石、雨粟麥、雨毛血及諸異物者，亦在地成形者乎？必太虛中有神物使然也。陳時蘇紹雷錘重九斤。宋時沈括於震木之下得雷楔，似斧而無孔。鬼神之道幽微，誠不可究極。
【氣味】無毒。
【主治】大驚失心，恍惚不識人，並石淋，磨汁服，亦煮服。作枕，除魔夢不祥（藏器）。
刮末服，主瘵疾，殺勞蟲，下蠱毒，止泄瀉。置箱 間，不生蛀蟲。諸雷物佩之，安神定志，治驚邪之疾（時珍。出《雷書》）。
（《綱目》）
【集解】時珍曰︰按︰《雷書》雲︰凡《雷書》木石，謂木札，入二、三分，青黃色。
或雲︰雄黃、青黛、丹砂合成，以雷楔書之。或雲︰蓬萊山石脂所書。雷州每雷雨大作，飛下如沙石，大者如塊，小者如指，堅硬如石，黑色光艷至重。劉恂《嶺表錄異》雲︰雷州
驟雨後，人於野中得石如 石，謂之雷公墨，扣之錚然，光瑩可愛。又李肇《國史補》雲︰
雷州多雷，秋則伏蟄，狀如人，掘取食之。觀此，則雷果有物矣。
【主治】小兒驚癇邪魅諸病，以桃符湯磨服即安（時珍）。

