（音伽。宋《開寶》）
【釋名】
落蘇（《拾遺》）、崑崙瓜（《御覽》）、草鱉甲。
頌曰︰按段成式雲︰茄音加，乃蓮莖之名。今呼茄菜，其音若伽，未知所自也。
時珍曰︰陳藏器《本草》雲︰茄，一名落蘇。名義未詳。按︰《五代貽子錄》作酪酥，蓋以其味如酥酪也，於義似通。杜寶《拾遺錄》雲︰隋煬帝改茄曰崑崙紫瓜。又王隱君《養生主論》治瘧方用乾茄，諱名草鱉甲。蓋以鱉甲能治寒熱，茄亦能治寒熱故爾。
【集解】
頌曰︰茄子處處有之。其類有數種︰紫茄、黃茄，南北通有；白茄、青水茄，惟北土有之。入藥多用黃茄，其餘惟可作菜茹爾。江南一種藤茄，作蔓生，皮薄似壺盧，亦不聞中藥。
宗奭曰︰新羅國出一種茄，形如雞子，淡光微紫色，蒂長味甘。今中國已遍有之。
時珍曰︰茄種宜於九月黃熟時收取，洗淨曝乾，至二月下種移栽。株高二、三尺，葉大如掌。
自夏至秋，開紫花，五瓣相連，五棱如縷，黃蕊綠蒂，蒂包其茄。茄中有瓤，瓤中有子，子如脂麻。其茄有團如栝蔞者，長四、五寸者。有青茄、紫茄、白茄。白茄亦名銀茄，更勝青者。諸茄至老皆黃，蘇頌以黃茄爲一種，似未深究也。王禎《農書》雲︰一種渤海茄，白色而堅實。一種番茄，白而扁，甘脆不澀，生熟可食。一種紫茄，色紫，蒂長味甘。一種水茄，形長味甘，可以止渴。《洪容齋隨筆》雲︰浙西常茄皆皮紫，其白者爲水茄；江西常茄皆皮白，其紫者爲水茄。亦一異也。劉恂《嶺表錄》異雲︰交嶺茄樹，經冬不凋，有二、三年漸成大樹者，其實如瓜也。茄葉摘布路上，以灰圍之，則子必繁，謂之嫁茄。
茄子
【氣味】
甘，寒，無毒。
志曰︰凡久冷人不可多食，損人動氣，發瘡及痼疾。
李鵬飛曰︰秋後食，多損目。
時珍曰︰按︰《生生編》雲︰茄性寒利，多食必腹痛下利，女人能傷子宮也。
【主治】
寒熱，五臟勞（孟詵）。治溫疾傳屍勞氣。醋摩，敷腫毒（大明）。老裂者燒灰，治乳裂（震亨）。散血止痛，消腫寬腸（時珍）。
【發明】
宗奭曰︰蔬圃中惟此無益。《開寶本草》並無主治，只說損人。後人雖有處治之法，終與正文相失。圃人又下於暖處，濃加糞壤，遂於小滿前後求貴價以售。既不以時，損人益多。不時不食，烏可忽也。
震亨曰︰茄屬土，故甘而喜降，大腸易動者忌之。老實治乳頭裂，茄根煮湯漬凍瘡，折蒂燒灰治口瘡，俱獲奇效，皆甘以緩火之意也。
時珍曰︰段成式《酉陽雜俎》言茄濃腸胃，動氣發疾。蓋不知茄之性滑，不濃腸胃也。
【附方】
舊六，新十。
婦人血黃︰黃茄子竹刀切，陰乾爲末。每服二錢，溫酒調下。（《摘玄方》）。
腸風下血︰經霜茄連蒂，燒存性，爲末。每日空心溫酒服二錢匕。（《靈苑方》）。
久患下血︰大茄種三枚，每用一枚，濕紙包煨熟，安瓶內，以無灰酒一升半沃之，蠟紙封閉三日，去茄暖飲。（《普濟方》）。
腹內鱉症︰陳醬茄兒燒存性，入麝香、輕粉少許，脂調貼之。（《壽域方》）。
卵 偏墜︰用雙蒂茄子懸於房門上，出入用眼視之。茄蔫所患亦蔫，茄乾亦乾矣。又法︰用雙茄懸門上，每日抱兒視之，二、三次釘針於上，十餘日消矣。（劉松石《保壽堂方》）。
大風熱痰︰用黃老茄子大者不計多少，以新瓶盛，埋土中，經一年盡化爲水，取出入苦參末，同丸梧子大。食已及臥時酒下三十丸，甚效。此方出江南人傳。（蘇頌《圖經本草》）。
腰腳拘攣，腰腳風血積冷，筋急拘攣疼痛者︰取茄子五十斤切洗，以水五斗煮取濃汁，濾去滓，更入小鐺中，煎至一斗以來，即入生粟粉同煎，令稀稠得所，取出搜和，更入麝香、硃砂末，同丸如梧子大。每旦用秫米酒送下三十丸，近暮再服，一月乃瘥。男子、女人通用皆驗。（《圖經本草》）。
磕撲青腫︰老黃茄極大者，切片如一指濃，新瓦焙研爲末。欲臥時溫酒調服二錢匕，一夜消盡，無痕跡也。（《勝金》）。
墜損跌撲，散血止痛︰重陽日收老茄子百枚（去蒂四破切之），硝石十二兩（搗碎）。以不津器先鋪茄子一重，乃下硝石一重，如此間鋪令盡，以紙數層密封，安置淨處，上下以新磚承覆，勿犯地氣。至正月後取出，去紙兩重，日中曝之。逐日如此，至二、三月，度茄已爛，開瓶傾出，濾去滓，別入新器中，以薄綿蓋頭，又曝，至成膏乃可用。每以酒調半匙，空腹飲之，日再，惡血散則痛止而愈矣。若膏久乾硬，即以飯飲化動用之。（《圖經本草》）。
發背惡瘡︰用上方以酒服半匙，更以膏塗瘡口四圍，覺冷如冰雪，瘡乾便瘥。其有根本在膚腠者，亦可內消。（同上）。
熱毒瘡腫︰生茄子一枚，割去二分，去瓤二分，似罐子形，合於瘡上即消也。如已出膿，再用取瘥。（《聖濟總錄》）。
牙齒腫痛︰隔年糟茄，燒灰頻頻乾擦，立效。（《海上名方》）。
蟲牙疼痛︰黃茄種燒灰擦之，效。（《摘玄方》）。
喉痺腫痛︰糟茄或醬茄，細嚼咽汁。（《德生堂方》）。
婦人乳裂︰秋月冷茄子裂開者，陰乾燒存性研末，水調塗。（《補遺》方）
蒂
【主治】
燒灰，米飲服二錢，治腸風下血不止及血痔（吳瑞）。燒灰，治口齒瘡 。生切，擦癜風（時珍）。
【發明】
時珍曰︰治癜風，用茄蒂蘸硫、附末摻之，取其散血也。白癜用白茄蒂，紫癜用紫茄蒂，亦各從其類耳。
【附方】
新一。
風蛀牙痛︰茄蒂燒灰摻之。或加細辛末等分，日用之。（《仁存方》）
花
【主治】
金瘡牙痛（時珍）。
【附方】
新一。
牙痛︰秋茄花乾之，旋燒研塗痛處，立止。（《海上名方》）。
根及枯莖葉
【主治】
凍瘡皴裂，煮湯漬之，良（《開寶》）。
散血消腫，治血淋下血，血痢陰挺，齒 口蕈（時珍）。
【附方】
新九。
血淋疼痛︰茄葉熏乾爲末，每服二錢，溫酒或鹽湯下。隔年者尤佳。（《經驗良方》）。
腸風下血︰方同上，米飲下。
久痢不止︰茄根燒灰、石榴皮等分。爲末。以沙糖水服之。（《簡便單方》）
女陰挺出︰茄根燒存性，爲末。油調在紙上，捲筒安入內，一日一上。（《乾坤生意》）
口中生蕈︰用醋漱口，以茄母燒灰、飛鹽等分，米醋調稀，時時擦之。（《摘玄方》）
牙齒 痛︰茄根搗汁，頻塗之。陳茄樹燒灰敷之。先以露蜂房煎湯漱過。（《海上名方》）
牙痛取牙︰茄科以馬尿浸三日，曬炒爲末。每用點牙即落，真妙。（鮑氏方）
夏月趾腫，不能行走者︰九月收茄根懸檐下，逐日煎湯洗之。（《簡便》）。
（《拾遺》）
【集解】
藏器曰︰苦茄野生嶺南。樹小有刺。
子
【主治】
醋摩，塗癰腫。根，亦可作湯浴。又主瘴氣（藏器）。
（《日華》）
【釋名】
瓠瓜（《說文》）、匏瓜（《論語》）。
時珍曰︰壺，酒器也。盧，飲器也。此物各象其形，又可爲酒飯之器，因以名之。俗作葫蘆者，非矣。葫乃蒜名，蘆乃葦屬也。其圓者曰匏，亦曰瓢，因其可以浮水如泡、如漂也。
凡屬皆得稱瓜，故曰瓠瓜、匏瓜。古人壺、瓠、匏三名皆可通稱，初無分別。故孫 《唐韻》雲︰瓠音壺，又音護。瓠 ，瓢也。陶隱居《本草》作瓠 ，雲是瓠類也。許慎《說文》雲︰瓠，匏也。又雲︰瓢，瓠也。匏，大腹瓠也。陸璣《詩疏》雲︰壺，瓠也。又雲︰匏，瓠也。《莊子》雲︰有五石之瓠。諸書所言，其字皆當與壺同音。而後世以長如越瓜首尾如一者爲瓠（音護），瓠之一頭有腹長柄者爲懸瓠，無柄而圓大形扁者爲匏，匏之有短柄大腹者爲壺，壺之細腰者爲蒲蘆，各分名色，迥異於古。以今參詳，其形狀雖各不同，而苗、葉、皮、子性味則一，故茲不復分條焉。懸瓠，今人所謂茶酒瓢者是也。蒲蘆，今之藥壺盧是也。
郭義恭《廣志》謂之約腹壺，以其腹有約束也。亦有大、小二種也。
【集解】
弘景曰︰瓠與冬瓜氣類同輩。又有瓠 ，亦是瓠類。小者名瓢，食之乃勝瓠。
此等皆利水道，所以在夏月食之，大約不及冬瓜也。
恭曰︰瓠與瓠 、冬瓜全非類例。三物苗、葉相似，而實形則異。瓠形似越瓜，長尺餘，頭尾相似，夏中便熟，秋末便枯。瓠 形狀大小非一，夏末始實，秋中方熟，取其爲器，經霜乃堪。瓠與甜瓠 體性相類，啖之俱勝冬瓜，陶言不及，乃是未悉。此等原種各別也。
時珍曰︰長瓠、懸瓠、壺盧、匏瓜、蒲盧，名狀不一，其實一類各色也。處處有之，但有遲早之殊。陶氏言瓠與冬瓜氣類同輩，蘇氏言瓠與瓠 全非類例，皆未可憑。數種並以正二月下種，生苗引蔓延緣。其葉似冬瓜葉而稍團，有柔毛，嫩時可食。故《詩》雲︰幡幡瓠葉，采之烹之。五、六月開白花，結實白色，大小長短，各有種色。瓤中之子，齒列而長，謂之瓠犀。竊謂壺匏之屬，既可烹曬，又可爲器。大者可爲瓮盎，小者可爲瓢樽，爲舟可以浮水，爲笙可以奏樂，膚瓤可以養豕，犀瓣可以澆燭，其利溥矣。
壺瓠
【氣味】
甘，平，滑，無毒。
恭曰︰甘冷。多食令人吐利。
扁鵲曰︰患腳氣虛脹冷氣者食之，永不除也。
【主治】
消渴惡瘡，鼻口中肉爛痛（思邈）。利水道（弘景）。消熱，服丹石人宜之（孟詵）。除煩，治心熱，利小腸，潤心肺，治石淋（大明）。
【發明】
時珍曰︰按︰《名醫錄》雲︰浙人食匏瓜，多吐瀉，謂之發暴。蓋此物以暑月壅成故也。惟與香 同食則可免。
【附方】
新一。
腹脹黃腫︰用亞腰壺盧連子燒存性，每服一個，食前溫酒下。不飲酒者，白湯下。十餘日見效。（《簡便方》）
葉
【氣味】
甘，平，無毒。
【主治】
爲茹耐飢（思邈）。
蔓、須、花
【主治】
解毒（時珍）。
【附方】
新一。
預解胎毒︰七、八月，或三伏日，或中秋日，剪壺盧須如環子腳者，陰乾，於除夜煎湯浴小兒，則可免出痘。（唐瑤《經驗方》）
子
【主治】
齒齦或腫或露，齒搖疼痛，用八兩同牛膝四兩，每服五錢，煎水含漱，日三、四次（《御藥院方》）。
（《本經》下品）
【釋名】
苦匏（《國語》）、苦壺盧。
【集解】
《別錄》曰︰苦瓠生晉地。
弘景曰︰今瓠忽有苦者，如膽不可食，非別生一種也。又有瓠 ，亦是瓠類。
恭曰︰《本經》所論，都是苦瓠 爾。陶謂瓠中苦者，大誤矣。瓠中時有苦者，不入藥用，無所主療，亦不堪啖。瓠與瓠 ，原種各別，非甘者變爲苦也。
保升曰︰瓠即匏也。有甘、苦二種︰甘者大，苦者小。
機曰︰瓠壺有原種是甘，忽變爲苦者。俗謂以雞糞壅之，或牛馬踏踐則變爲苦。陶說亦有所見，未可盡非也。
時珍曰︰《詩》雲︰匏有苦葉。《國語》雲︰苦匏不材，於人共濟而已。皆指苦壺而言，即苦瓠也。瓠、壺同音，陶氏以瓠作護音釋之，所以不穩也。應劭《風俗通》雲︰燒穰可以殺瓠。或雲畜瓠之家不燒穰，種瓜之家不焚漆。物性相畏也。蘇恭言︰服苦瓠過分，吐利不止者，以黍穰灰汁解之。蓋取乎此。凡用苦瓠，須細理瑩淨無 翳者乃佳，不爾有毒。
瓤及子
【氣味】
苦，寒，有毒。
【主治】
大水，面目四肢浮腫，下水，令人吐（《本經》）
利石淋，吐呀嗽囊結，疰蠱痰飲。又煮汁漬陰，療小便不通（蘇恭）。煎汁滴鼻中，出黃水，去傷冷鼻塞，黃膽（藏器）。
吐蛔蟲（大明）。治癰疽惡瘡，疥癬齲齒有蟲 者。又可製汞（時珍）。
【附方】
舊八，新十七。
急黃病︰苦瓠一枚，開孔，以水煮之，攪取汁，滴入鼻中。去黃水。（陳藏器）。
黃膽腫滿︰苦壺盧瓤如大棗許，以童子小便二合，浸之一時，取兩酸棗大，納兩鼻中，深吸氣，待黃水出良。又方︰用瓠瓤熬黃爲末，每服半錢，日一服，十日愈。然有吐者當詳之。（《傷寒類要》）。
大水脹滿，頭面洪大︰用瑩淨好苦瓠白瓤，捻如豆粒，以面裹煮一沸，空心服七枚。至午當出水一斗。二日水自出不止，大瘦乃瘥。二年內忌鹹物。（《外台》）
《聖惠》︰用苦壺盧瓤一兩，微炒爲末，每日粥飲服一錢。
通身水腫︰苦瓠膜（炒）二兩，苦葶藶五分，搗合丸小豆大。每服五丸，日三，水下止。
又用苦瓠膜五分，大棗七枚。搗丸。一服三丸，如人行十里許，又服三丸，水出更服一丸，即止。（並《千金方》）。
石水腹腫︰四肢皆瘦削。用苦瓠膜（炒）一兩，杏仁半兩（炒去皮尖），爲末，糊丸小豆大。每飲下十丸，日三，水下止。（《聖濟總錄》）。
水蠱洪腫︰苦瓠瓤一枚，水二升，煮至一升，煎至可丸，如小豆大，每米飲下十丸。待小便利，作小豆羹食。勿飲水。
小便不通，脹急者︰用苦瓠子三十枚（炒），螻蛄三個（焙），爲末，每冷水服一錢。（並《聖濟總錄》）。
小兒閃癖︰取苦瓠未破者，煮令熱，解開熨之。（陳藏器《本草》）。
風痰頭痛︰苦瓠膜取汁，以葦管灌入鼻中，其氣上沖腦門，須臾惡涎流下，其病立愈除根，勿以昏運爲疑。乾者浸汁亦效，其子爲末吹入亦效。年久頭風皆愈。（《普濟方》）。
鼻窒氣塞︰苦壺盧子爲末，醇酒浸之，夏一日，冬七日。日日少少點之。（《聖惠方》）。
眼目昏暗︰七月七日，取苦瓠白瓤絞汁一合，以酢二升，古錢七文，同以微火煎減半。
每日取沫納 中，神效。（《千金》）。
肉血翳︰秋間取小柄壺盧，或小藥壺盧，陰乾，於緊小處鋸斷，內挖一小孔如眼孔大。
遇有此病，將眼皮上下用手掙開，將壺盧孔合定。初雖甚痛苦，然瘀肉、血翳皆漸下，不傷睛也。（劉松石《經驗方》）。
齒 口臭︰苦瓠子爲末，蜜丸半棗大。每旦漱口了，含一丸，仍塗齒 上，涎出，吐去妙。（《聖惠方》）。
風蟲牙痛︰壺盧子半升。水五升，煎三升，含漱之。莖葉亦可。不過三度。（《聖惠方》）
惡瘡癬癩，十年不瘥者︰苦瓠一枚，煮汁搽之，日三度。（《肘後方》）
九 有孔︰苦瓠四枚，大如盞者，各穿一孔如指大，湯煮十數沸，取一竹筒長一尺，一頭插瓠孔中，一頭注瘡孔上，冷則易之，用遍乃止。（《千金方》）。
痔瘡腫痛︰苦壺盧、苦 菜煎湯，先熏後洗，乃貼熊膽、密陀僧、膽礬、片腦末，良。（《摘玄方》）。
下部懸癰︰擇人神不在日，空心用井華水調百藥煎末一碗服之。微利後，卻用秋壺盧（一名苦不老，生在架上而苦者）切片置瘡上，灸二七壯。肅端式病此連年，一灸遂愈。（《永類鈐方》）。
卒中蠱毒，或吐血，或下血，皆如爛肝者︰苦瓠一枚。水二升，煮一升服，立吐即愈。
又方︰用苦酒一升，煮令消，服之取吐，神驗。（《肘後方》）。
死胎不下︰苦壺盧燒存性，研末。每服一錢，空心熱酒下。（《海上名方》）。
耳出膿︰乾瓠子一分，黃連半錢，爲末。以綿先繳淨，吹入半字，日二次。（《聖惠方》）。
鼻中息肉︰苦壺盧子、苦丁香等分，入麝香少許，爲末。紙捻點之。（《聖惠方》）。
花
【主治】
一切 瘡，霜後收曝，研末敷之（時珍）。
蔓
【主治】
麻瘡，煎湯浴之即愈（時珍。出仇遠《稗史》）。
【附方】
新一。
小兒白禿︰瓠藤同裹鹽，荷葉煎濃汁洗，三、五次愈。（《總錄》）
（《綱目》）
【集解】
時珍曰︰瓢乃匏壺破開爲之者，近世方藥亦時用之，當以苦瓠者爲佳，年久者尤妙。
【氣味】
苦，平，無毒。
【主治】
消脹殺蟲，治痔漏下血，崩中帶下赤白（時珍）。
【附方】
新六。
中滿鼓脹︰用三、五年陳壺盧瓢一個，以糯米一斗作酒，待熟，以瓢於炭火上炙熱，入酒浸之，如此三、五次，將瓢燒存性，研末。每服三錢，酒下，神效。（余居士《選奇方》）。
大便下血︰敗瓢（燒存性）、黃連等分。研末。每空心溫酒服二錢。（《簡便方》）。
赤白崩中︰舊壺盧瓢（炒存性）、蓮房（ 存性）等分。研末。每服二錢，熱水調服。
三服，有汗爲度，即止。甚者五服止，最妙。忌房事、發物、生冷。（《海上方》）。
腦漏流膿︰破瓢、白雞冠花、白螺螄殼（各燒存性）等分，血竭、麝香各五分，爲末。
以好酒灑濕熟艾，連藥揉成餅，貼在頂門上，以熨斗熨之，以愈爲度。（孫氏《集效方》）。
腋下瘤癭︰用長柄茶壺盧燒存性，研末搽之，以消爲度。一府校老嫗右腋生一瘤，漸長至尺許，其狀如長瓠子，久而潰爛。一方士教以此法用之，遂出水，消盡而愈。（《瀕湖集簡方》）。
湯火傷灼︰舊壺盧瓢，燒灰敷之。（同上）
（《本經》上品）
【校正】
今並入白瓜子。
【釋名】
白瓜（《本經》）、水芝（同上）、地芝（《廣雅》）。
志曰︰冬瓜經霜後，皮上白如粉塗，其子亦白，故名白冬瓜，而子云白瓜子也。
時珍曰︰冬瓜，以其冬熟也。又賈思勰雲︰冬瓜正二、三月種之。若十月種者，結瓜肥好，乃勝春種。則冬瓜之名或又以此也。
《別錄》曰︰冬瓜，原附於《本經》瓜子之下。宋《開寶本草》加作白瓜子，復分白冬瓜爲《別錄》一種。遂致諸注辯說紛紛，今並爲一。
【集解】
《別錄》曰︰白瓜子生嵩高平澤，冬瓜仁也。八月採之。
頌曰︰今處處園圃蒔之。其實生苗蔓下，大者如斗而更長，皮濃而有毛，初生正青綠，經霜則白粉。人家多藏蓄彌年，作菜果。入藥須霜後取，置之經年，破出核洗，燥乃擂取仁用之。亦堪單作服餌。
時珍曰︰冬瓜三月生苗引蔓，大葉團而有尖，莖葉皆有刺毛。六、七月開黃花，結實大者徑尺餘，長三、四尺，嫩時綠色有毛，老則蒼色有粉，其皮堅濃，其肉肥白。其瓤謂之瓜練，白虛如絮，可以浣練衣服。其子謂之瓜犀，在瓤中成列。霜後取之，其肉可煮爲茹，可蜜爲果。其子仁亦可食。蓋兼蔬、果之用。凡收瓜忌酒、漆、麝香及糯米，觸之必爛。
白冬瓜
【氣味】
甘，微寒，無毒。
弘景曰︰冷利。
【主治】
小腹水脹，利小便，止渴（《別錄》）。
搗汁服，止消渴煩悶，解毒（弘景）。益氣耐老，除心胸滿，去頭面熱（孟詵）。消熱毒癰腫。切片摩痱子，甚良（大明）。利大小腸，壓丹石毒（蘇頌）。
【發明】
詵曰︰熱者食之佳，冷者食之瘦人。煮食練五臟，爲其下氣故也。欲得體瘦輕健者，則可長食之；若要肥，則勿食也。
宗奭曰︰凡患發背及一切癰疽者，削一大塊置瘡上，熱則易之，分散熱毒氣甚良。
震亨曰︰冬瓜，性走而急。寇氏謂其分散熱毒氣，蓋亦取其走而性急也。久病者、陰虛者忌之。孫真人言︰九月勿食，令人反胃。須被霜食之乃佳。
詵曰︰取瓜一顆，和桐葉與豬食之，一冬更不要與諸物食，自然不飢，長三、四倍也。
【附方】
舊七，新七。
積熱消渴︰白瓜去皮，每食後吃三、二兩，五七度良。（孟詵《食療》）。
消渴不止︰冬瓜一枚削皮，埋濕地中，一月取出，破開取清水日飲之。或燒熟絞汁飲之。（《聖濟總錄》）。
消渴骨蒸︰大冬瓜一枚去瓤，入黃連末填滿，安瓮內，待瓜消盡，同研，丸梧子大。每服三、四十丸，煎冬瓜湯下。（《經驗》）。
產後痢渴︰久病津液枯竭，四肢浮腫，口舌乾燥。用冬瓜一枚，黃土泥濃五寸，煨熟絞汁飲。亦治傷寒痢渴。（《古今錄驗》）。
小兒渴利︰冬瓜汁飲之。（《千金》）。
小兒 病，寒熱如疳︰用冬瓜、 蓄各四兩，水二升，煎湯浴之。（《千金方》）。
嬰孩寒熱︰冬瓜炮熟，絞汁飲。（《子母秘錄》）。
水病危急︰冬瓜不拘多少，任意吃之，神效無比。（《兵部手集》）。
十種水氣，浮腫喘滿︰用大冬瓜一枚，切蓋去瓤，以赤小豆填滿，蓋合簽定，以紙筋泥固濟，曬乾，用糯糠兩大籮，入瓜在內，煨至火盡，取出切片，同豆焙乾爲末，水糊丸梧子大。每服七十丸，煎冬瓜子湯下，日三服，小便利爲度。（《楊氏家藏方》）。發背欲死︰冬瓜，截去頭，合瘡上。瓜爛，截去更合之。瓜未盡，瘡已小斂矣。乃用膏貼之。（《肘後方》）。
痔瘡腫痛︰冬瓜煎湯洗之。（《袖珍方》）。
馬汗入瘡︰乾冬瓜燒研，洗淨敷之。
食魚中毒︰冬瓜汁飲之，良。（《短劇方》）。
面黑令白︰冬瓜一個，竹刀去皮切片，酒一升半，水一升，煮爛濾去滓，熬成膏，瓶收。
每夜塗之。（《聖濟總錄》）
瓜練（瓤也）
【氣味】
甘，平，無毒。
【主治】
絞汁服，止煩躁熱渴，利小腸，治五淋，壓丹石毒（甄權）。
洗面澡身，去 ，令人悅澤白皙（時珍）。
【附方】
新二。
消渴煩亂︰冬瓜瓤（乾者）一兩，水煎飲。（《聖惠方》）。
水腫煩渴︰小便少者。冬瓜白瓤，水煎汁，淡飲之。（《聖濟總錄》）
白瓜子
《別錄》曰︰冬瓜仁也。八月採之。
【正誤】
恭曰︰此甘瓜也。甘字似白字，後人誤寫耳。當改從甘字。
志曰︰《本草》注︰白瓜子，冬瓜仁也。蘇氏所言，殊爲孟浪。且甘瓜即甜瓜，亦有青、白二種。其子色黃，主療與冬瓜全異。但冬瓜經霜有白衣，其子亦白，白瓜之號因斯而得。
況諸方惟用冬瓜子，不見用甘瓜子者。蘇說不可憑也。
【氣味】
甘，平，無毒。
《別錄》曰︰寒。久服寒中。
【主治】
令人悅澤好顏色，益氣不飢。久服，輕身耐老（《本經》）。除煩滿不樂。可作面脂（《別錄》）。去皮膚風及黑 ，潤肌膚（大明）。治腸癰（時珍）。
【發明】
頌曰︰冬瓜仁，亦堪單作服餌。又研末作湯飲，及作面脂藥，並令人顏色光澤。
宗懍《荊楚歲時記》雲︰七月，采瓜犀以爲面脂。即瓜瓣也。亦堪作澡豆。
宗奭曰︰服食方亦稀用之。
【附方】
舊四，新四。
服食法︰取冬瓜仁七升，以絹袋盛，投三沸湯中，須臾取曝乾，如此三度，又與清苦酒漬之一宿，曝乾爲末，日服方寸匕。令人肥悅明目，延年不老。又法︰取子三五升，去皮爲丸，空心日服三十丸。令人白淨如玉。（孟詵《食療》）。
補肝明目，治男子五勞七傷，明目。用冬瓜仁，方同上。（《外台秘要》）。悅澤面容︰白瓜仁五兩，桃花四兩，白楊皮二兩，爲末。食後飲服方寸匕，日三服。欲白加瓜仁，欲紅加桃花。三十日面白，五十日手足俱白。一方有橘皮，無楊皮。（《肘後方》）。多年損傷，不瘥者︰瓜子末，溫酒服之。（孫真人方）。
消渴不止，小便多︰用乾冬瓜子、麥門冬、黃連各二兩，水煎飲之。冬瓜苗葉俱治消渴，不拘新乾。（《摘玄方》）。
男子白濁︰陳冬瓜仁炒爲末，每空心米飲服五錢。（《救急易方》）。
女子白帶︰方同上。
瓜皮
【主治】
可作丸服，亦入面脂（蘇頌）。主驢馬汗入瘡腫痛，陰乾爲末塗之。又主折傷損痛（時珍）。
【附方】
新二。
跌撲傷損︰用乾冬瓜皮一兩，真牛皮膠一兩，銼入鍋內炒存性，研末。
每服五錢，好酒熱服。仍飲酒一甌，濃蓋取微汗。其痛即止，一宿如初，極效。（《摘玄方》）。
損傷腰痛︰冬瓜皮燒研，酒服一錢。（《生生編》）
葉
【主治】
治腫毒，殺蜂，療蜂叮（大明）。
主消渴，瘧疾寒熱。又焙研，敷多年惡瘡（時珍）。
【附方】
新一。
積熱瀉痢︰冬瓜葉嫩心，拖面煎餅食之。（《海上名方》）
藤
【主治】
燒灰，可出繡黥。煎湯，洗黑 並瘡疥（大明）。搗汁服，解木耳毒。煎水，洗脫肛。燒灰，可淬銅、鐵，伏砒石（時珍）。
（《綱目》）
【集解】
時珍曰︰南瓜種出南番，轉入閩、浙，今燕京諸處亦有之矣。三月下種，宜沙沃地。四月生苗，引蔓甚繁，一蔓可延十餘丈，節節有根，近地即著。其莖中空。其葉狀如蜀葵而大如荷葉。八、九月開黃花，如西瓜花。結瓜正圓，大如西瓜，皮上有棱如甜瓜。一本可結數十顆，其色或綠或黃或紅。經霜收置暖處，可留至春。其子如冬瓜子。其肉厚色黃，不可生食，惟去皮瓤瀹食，味如山藥。同豬肉煮食更良，亦可蜜煎。按︰王禎《農書》雲︰浙中一種陰瓜，宜陰地種之。秋熟色黃如金，皮膚稍濃，可藏至春，食之如新。疑此即南瓜也。
【氣味】
甘，溫，無毒。
時珍曰︰多食發腳氣、黃膽。不可同羊肉食，令人氣壅。
【主治】
補中益氣（時珍）。
（宋《開寶》）
【釋名】
梢瓜（《食物》）、菜瓜。
時珍曰︰越瓜以地名也，俗名梢瓜，南人呼爲菜瓜。
【集解】
藏器曰︰越瓜生越中。大者色正白。越人當果食之，亦可糟藏。
時珍曰︰越瓜南北皆有。二、三月下種生苗，就地引蔓，青葉黃花，並如冬瓜花葉而小。
夏秋之間結瓜，有青、白二色，大如瓠子。一種長者至二尺許，俗呼羊角瓜。其子狀如胡瓜子，大如麥粒。其瓜生食，可充果、蔬，醬、豉、糖、醋藏浸皆宜，亦可作菹。
【氣味】
甘，寒，無毒。
詵曰︰生食多冷中動氣，令人心痛，臍下症結，發諸瘡。又令人虛弱不能行，不益小兒。
天行病後不可食。又不得與牛乳酪及 同食。
時珍曰︰按︰蕭子真雲︰菜瓜能暗人耳目。觀驢馬食之即眼爛，可知矣。
【主治】
利腸胃，止煩渴（《開寶》）。利小便，去煩熱，解酒毒，宣洩熱氣。燒灰，敷口吻瘡及陰莖熱瘡（藏器）。和飯作 ，久食益腸胃（《心鏡》）。
（宋《嘉 》）
【釋名】
黃瓜。
藏器曰︰北人避石勒諱，改呼黃瓜，至今因之。
時珍曰︰張騫使西域得種，故名胡瓜。按︰杜寶《拾遺錄》雲︰隋大業四年避諱，改胡瓜爲黃瓜。與陳氏之說微異。今俗以《月令》王瓜生即此，誤矣。王瓜，土瓜也。見草部。
【集解】
時珍曰︰胡瓜處處有之。正、二月下種，三月生苗引蔓。
葉如冬瓜葉，亦有毛。四五月開黃花，結瓜圍二、三寸，長者至尺許，青色，皮上有如疣子，至老則黃赤色。其子與菜瓜子同。一種五月種者，霜時結瓜，白色而短，並生熟可食，兼蔬 之用，糟醬不及菜瓜也。
【氣味】
甘，寒，有小毒。
詵曰︰不可多食，動寒熱，多瘧病，積瘀熱，發疰氣，令人虛熱上逆少氣，損陰血，發瘡疥腳氣，虛腫百病。天行病後，不可食之。小兒切忌，滑中生疳蟲。不可多用醋。
【主治】
清熱解渴，利水道（寧原）。
【附方】
舊一，新六。
小兒熱痢︰嫩黃瓜同蜜食十餘枚，良。（《海上名方》）。
水病肚脹，四肢浮腫︰用胡瓜一個破開，連子以醋煮一半，水煮一半至爛，空心俱食之，須臾下水也。（《千金髓》）。
小兒出汗︰香瓜丸︰用黃連、胡黃連、黃柏、川大黃（煨熟）、鱉甲（醋炙）、柴胡、蘆薈、青皮等分爲末。用大黃瓜黃色者一個，割下頭，填藥至滿，蓋定簽住，慢火煨熟，同搗爛，入麵糊丸綠豆大。每服二、三丸，大者五、七丸至十丸，食後新水下。（錢乙《小兒方》）。
咽喉腫痛︰老黃瓜一枚去子，入消填滿，陰乾爲末。每以少許吹之。（《醫林集要》）。
杖瘡 腫︰六月六日，取黃瓜入瓷瓶中，水浸之。每以水掃於瘡上，立效。（《醫林集要》）。
火眼赤痛︰五月取老黃瓜一條，上開小孔，去瓤，入芒硝令滿，懸陰處，待消透出刮下，留點眼甚效。（《壽域神方》）。
湯火傷灼︰五月五日，掐黃瓜入瓶內封，掛檐下，取水刷之，良。（《醫方摘要》）。
葉
【氣味】
苦，平，有小毒。
【主治】
小兒閃癖，一歲用一葉，生 攪汁服，得吐、下良（藏器）。
根
【主治】
搗敷狐刺毒腫（大明）。
（《綱目》）
【釋名】
天絲瓜（《本事》）、天羅（《事類合璧》）、布瓜（同上）、蠻瓜（《本事》）、魚 。
時珍曰︰此瓜老則筋絲羅織，故有絲羅之名。昔人謂之魚 ，或雲虞刺。始自南方來，故曰蠻瓜。
【集解】
時珍曰︰絲瓜，唐宋以前無聞，今南北皆有之，以爲常蔬。
二月下種，生苗引蔓，延樹竹，或作棚架。其葉大於蜀葵而多丫尖，有細毛刺，取汁可染綠。其莖有棱。六、七月開黃花，五出，微似胡瓜花，蕊瓣俱黃。其瓜大寸許，長一、二尺，甚則三、四尺，深綠色，有皺點，瓜頭如鱉首。嫩時去皮，可烹可曝，點茶充蔬。老則大如杵，筋絡纏紐如織成，經霜乃枯，惟可藉靴履，滌釜器，故村人呼爲洗鍋羅瓜。內有隔，子在隔中，狀如栝蔞子，黑色而扁。其花苞及嫩葉、卷須，皆可食也。
瓜
【氣味】
甘，平，無毒。
入藥用老者。
【主治】
痘瘡不快，枯者燒存性，入硃砂研末，蜜水調服，甚妙（震亨）。煮食，除熱利腸。老者燒存性服，去風化痰，涼血解毒，殺蟲，通經絡，行血脈，下乳汁，治大小便下血，痔漏崩中，黃積，疝痛卵腫，血氣作痛，癰疽瘡腫，齒 ，痘疹胎毒（時珍）。暖胃補陽，固氣和胎（《生生編》）。
【發明】
穎曰︰絲瓜本草諸書無考，惟痘瘡及腳癰方中燒灰用之，亦取其性冷解毒耳。
時珍曰︰絲瓜老者，筋絡貫串，房隔聯屬。故能通人脈絡臟腑，而去風解毒，消腫化痰，祛痛殺蟲，及治諸血病也。
【附方】
新二十八。
痘瘡不快，初出或未出，多者令少，少者令稀︰老絲瓜（近蒂三寸）連皮燒存性，研末，砂糖水服。（《直指》）。
癰疽不斂，瘡口太深︰用絲瓜搗汁頻抹之。（《直指方》）。
風熱腮腫︰絲瓜燒存性，研末，水調搽之。（《嚴月軒方》）。
肺熱面瘡︰苦絲瓜、牙皂莢並燒灰，等分，油調搽。（《摘玄方》）。
玉莖瘡潰︰絲瓜連子搗汁，和五倍子末，頻搽之。（丹溪方）。
坐板瘡疥︰絲瓜皮焙乾爲末，燒酒調搽之。（《攝生衆妙方》）。
天泡濕瘡︰絲瓜汁調辰粉，頻搽之。
手足凍瘡︰老絲瓜燒存性，和臘豬脂塗之。（《海上方》）。
肛門酒痔︰絲瓜燒存性，研末，酒服二錢。（《嚴月軒方》）。
痔漏脫肛︰絲瓜燒灰、多年鍛石、雄黃各五錢爲末，以豬膽、雞子清及香油和調，貼之，收上乃止。（孫氏《集效方》）。
腸風下血︰霜後乾絲瓜燒存性，爲末，空心酒服二錢。一名蠻瓜，一名天羅，一名天絲瓜是矣。（許叔微《本事方》）。
下血危篤不可救者︰絲瓜（即天羅）一個（燒存性），槐花減半。爲末，每空心米飲服二錢。（《普濟方》）。
酒痢便血，腹痛，或如魚腦五色者︰乾絲瓜一枚（連皮燒研），空心酒服二錢。一方煨食之。俗名魚 是也。（《經驗良方》）。
血崩不止︰老絲瓜（燒灰）、棕櫚（燒灰）等分，鹽酒或鹽湯服。（《奇效良方》）。
經脈不通︰乾絲瓜一個爲末，用白鴿血調成餅，曬乾研末。每服二錢，空心酒下。先服四物湯三服。（《海上名方》）。
乳汁不通︰絲瓜連子燒存性研。酒服一、二錢，被覆取汗即通。（《簡便單方》）。
乾血氣痛，婦人血氣不行，上沖心膈，變爲乾血氣者︰用絲瓜一枚（燒存性），空心溫酒服。（《壽域神方》）。
小腸氣痛，繞臍沖心︰連蒂老絲瓜燒存性，研末。每服三錢，熱酒調下。甚者不過二、三服即消。卵腫偏墜︰絲瓜架上初結者，留下，待瓜結盡葉落取下，燒存性爲末，煉蜜調成膏，每晚好酒服一匙。如在左左睡，在右右睡。（劉松石《保壽堂方》）。
腰痛不止︰天羅布瓜子仁炒焦，擂酒熱服，以渣炒熱敷之。（熊氏《補遺》）。
喉閉腫痛︰天羅瓜研汁灌之。（《普濟》）。
卒然中風︰防風、荊芥一兩，升麻半兩，薑三片，水一盞，煎半盞，以絲瓜子研，取漿半盞，和勻灌之。如手足麻癢，以羌活煎湯洗之。（唐瑤《經驗方》）。
化痰止嗽︰天羅（即絲瓜），燒存性爲末。
棗肉和，丸彈子大。每服一丸，溫酒化下。（《攝生衆妙方》）。
風蟲牙痛︰經霜乾絲瓜燒存性爲末，擦之。（《直指方》）。
風氣牙痛，百藥不效者用此，大能去風，惟蛀牙不效。天羅（即生絲瓜）一個，擦鹽火燒存性，研末頻擦，涎盡即愈。腮腫，以水調貼之。
馬敏叔雲︰此乃嚴月軒家傳屢效之方，一試即便可睡也。
食積黃膽︰絲瓜連子燒存性，爲末。每服二錢，因面得病麵湯下，因酒得病溫酒下，連進數服愈。（《衛生易簡方》）。
小兒浮腫︰天羅、燈草、蔥白等分，煎濃汁服，並洗之。（《普濟方》）。
水蠱腹脹︰老絲瓜去皮一枚（剪碎），巴豆十四粒，同炒，豆黃去豆，以瓜同陳倉米再炒熟，去瓜，研米爲末，糊丸梧子大。每服百丸，白湯下。蓋米收胃氣，巴豆逐水，絲瓜象人脈絡，借其氣以引之也。此乃元時杭州名醫宋會之之方。（鮮于樞《鉤玄》）。
葉
【主治】
癬瘡，頻 摻之。療癰疽疔腫卵 （時珍）。
【附方】
新六。
蟲癬︰清晨采露水絲瓜葉七片，逐片擦七下，如神。忌雞、魚、發物。（《攝生衆妙方》）。
陰子偏墜︰絲瓜葉（燒存性）三錢，雞子殼（燒灰）二錢，溫酒調服。（余居士《選奇方》）
頭瘡生蛆，頭皮內時有蛆出︰以刀切破，擠絲瓜葉汁搽之。蛆出盡，絕根。（小山《怪証方》）。
湯火傷灼︰絲瓜葉焙研，入辰粉一錢，蜜調搽之。生者搗敷。一日即好也。（《海上名方》）。
魚臍疔瘡︰絲瓜葉（即虞刺葉也）、連鬚蔥白、韭菜等分，同入石缽內，研爛取汁，以熱酒和服。以渣貼腋下，病在左手貼左腋，右手貼右腋；病在左腳貼左胯，右腳，貼右胯；在中貼心、臍。用帛縛住，候肉下紅線處皆白則散矣。如有潮熱，亦用此法。卻令人抱住，恐其顫倒則難救矣。（危氏《得效方》）。
刀瘡神藥︰古鍛石、新鍛石、絲瓜根葉（初種放兩葉者）、韭菜根各等分，搗一千下作餅，陰乾爲末，擦之。止血定痛生肌，如神效。侍御蘇海峰所傳。（董炳《集驗方》）
藤根
【氣味】
同葉。
【主治】
齒 腦漏，殺蟲解毒（時珍）。
【附方】
新八。
預解痘毒︰五六月取絲瓜蔓上卷須陰乾，至正月初一日子時，用二兩半煎湯（父母只令一人知），溫浴小兒身面上下，以去胎毒，永不出痘，縱出亦少也。（《體仁匯編》）。
諸瘡久潰︰絲瓜老根熬水掃之，大涼即愈。（《應驗方》）。
喉風腫痛︰絲瓜根，以瓦瓶盛水浸，飲之。（《海上名方》）。
腦崩流汁，鼻中時時流臭黃水，腦痛，名控腦砂，有蟲食腦中也︰用絲瓜藤近根三、五尺，燒存性。每服一錢，溫酒下，以愈爲度。（《醫學正傳》）。
牙宣露痛《海上妙方》︰用絲瓜藤陰乾，臨時火 存性，研搽即止，最妙。《惠生堂方》︰用絲瓜藤一握，川椒一撮，燈心一把，水煎濃汁，漱吐，其痛立住如神。咽喉骨鯁︰七月七日，取絲瓜根陰乾，燒存性。每服二錢，以原鯁物煮湯服之。（筆峰《雜興》）。
腰痛不止︰絲瓜根燒存性，爲末。每溫酒服二錢，神效甚捷。（鄧筆峰《雜興》）。
【附錄】
天羅勒（《拾遺》）。藏器曰︰生江南平地。主溪毒， 碎敷之。
時珍曰︰陳氏注此不詳。又江南呼絲瓜爲天羅，疑即此物，然無的據，姑附之。
（《救荒》）
【釋名】
錦荔枝（《救荒》）、癩葡萄。
時珍曰︰苦以味名。瓜及荔枝、葡萄，皆以實及莖、葉相似得名。
【集解】
周定王曰︰錦荔枝即癩葡萄，蔓延草木。莖長七、八尺，莖有毛澀。葉似野葡萄，而花又開黃花。實大如雞子，有皺紋，似荔枝。
時珍曰︰苦瓜原出南番，今閩、廣皆種之。五月下子，生苗引蔓，莖葉卷須，並如葡萄而小。七、八月開小黃花，五瓣如碗形。結瓜長者四、五寸，短者二、三寸，青色，皮上痱如癩及荔枝殼狀，熟則黃色自裂，內有紅瓤裹子。瓤味甘可食。其子形扁如瓜子，亦有痱。南人以青皮煮肉及鹽醬充蔬，苦澀有青氣。按︰費信《星槎勝覽》雲︰蘇門答剌國一等瓜，皮若荔枝，未剖時甚臭如爛蒜，剖開如囊，味如酥，香甜可口。疑此即苦瓜也。
瓜
【氣味】
苦，寒，無毒。
【主治】
除邪熱，解勞乏，清心明目（時珍《生生編》）。
子
【氣味】
苦、甘，無毒。
【主治】
益氣壯陽（時珍）。
（《食療》）
【釋名】
紫䓴（音軟）。
【集解】
詵曰︰紫菜生南海中，附石。正青色，取而乾之則紫色。
時珍曰︰閩、越海邊悉有之。大葉而薄。彼人 成餅狀，曬乾貨之，其色正紫，亦石衣之屬也。
【氣味】
甘，寒，無毒。
藏器曰︰多食令人腹痛發氣，吐白沫。飲熱醋少許，即消。
【主治】
熱氣煩塞咽喉，煮汁飲之（孟詵）。病癭瘤腳氣者，宜食之（時珍）。
【發明】
震亨曰︰凡癭結積塊之疾，宜常食紫菜，乃鹹能軟堅之義。
（《拾遺》）
【校正】
自草部移入此。
【集解】
藏器曰︰石蒪生南海，附石而生。似紫菜，色青。
【氣味】
甘，平，無毒。
【主治】
下水，利小便（藏器）。主風秘不通，五膈氣，並臍下結氣，煮汁飲之。胡人用治疳疾（李珣 ）。
（《食鑒》）
【釋名】
璚枝。
時珍曰︰並以形名也。
【集解】
時珍曰︰石花菜生南海沙石間。高二、三寸，狀如珊瑚，有紅、白二色，枝上有細齒。以沸湯泡去砂屑，沃以薑、醋，食之甚脆。其根埋沙中，可再生枝也。一種稍粗而似雞爪者，謂之雞腳菜，味更佳。二物久浸皆化成膠凍也。郭璞《海賦》所謂水物則玉珧海月，土肉石華，即此物也。
【氣味】
甘、鹹，大寒，滑，無毒。
【主治】
去上焦浮熱，發下部虛寒（寧原）。
（《食性》）
【釋名】
猴葵。
時珍曰︰按︰沈懷遠《南越志》雲︰猴葵一名鹿角。蓋鹿角以形名，猴葵因其性滑也。
【集解】
士良曰︰鹿角菜生海州、登、萊、沂、密諸處海中。
時珍曰︰鹿角菜，生東南海中石崖間。長三、四寸，大如鐵線，分丫如鹿角狀，紫黃色。土人采曝，貨爲海錯。以水洗醋拌，則脹起如新，味極滑美。若久浸則化如膠狀，女人用以梳發，粘而不亂。
【氣味】
甘，大寒，滑，無毒。
詵曰︰微毒。丈夫不可久食，發痼疾，損腰腎、經絡、血氣，令人腳冷痺，少顏色。
【主治】
下熱風氣，療小兒骨蒸熱勞。服丹石人食之，能下石力（士良）。解面熱（大明）。
（《綱目》）
【集解】
時珍曰︰龍須菜生東南海邊石上。叢生無枝，葉狀如柳，根須長者尺餘，白色。
以醋浸食之，和肉蒸食亦佳。《博物志》一種石發似指此物，與石衣之石發同名也。
【氣味】
甘，寒，無毒。
【主治】
癭結熱氣，利小便（時珍）。
（《綱目》）
【釋名】
瞑菜（瞑音眠）綽菜、醉草、懶婦箴（《記事珠》。未詳）。
【集解】
時珍曰︰按︰稽含《南方草木狀》雲︰綽菜夏生池沼間。
葉類慈菇，根如藕條。南海人食之，令人思睡，呼爲瞑菜。段公路《北戶錄》雲︰睡菜五、六月生田塘中。土人采根爲鹽菹，食之好睡。郭憲《洞冥記》有卻睡草，食之令人不睡，與此相反也。珍按︰苦菜、龍葵皆能使人不睡。卻睡之草，其此類乎？
【氣味】
甘、微苦，寒，無毒。
【主治】
心膈邪熱不得眠（時珍）。
（《本經》上品）
【校正】
並入《本經》青、赤、黃、白、黑、紫六芝。
【釋名】
苬（音囚）。
時珍曰︰芝本作之，篆文象草生地上之形。後人借之字爲語辭，遂加草以別之也。《爾雅》雲︰苬，芝也。注云︰一歲三華瑞草。或曰生於剛處曰菌，生於柔處曰芝。昔四皓采芝，群仙服食，則芝亦菌屬可食者，故移入菜部。
【集解】
《別錄》曰︰青芝生泰山，赤芝生霍山，黃芝生嵩山，白芝生華山，黑芝生常山，紫芝生高夏山谷。六芝皆六月、八月採。
弘景曰︰南嶽本是衡山，漢武帝始以小霍山代之，此赤芝當生衡山也。郡縣無高夏名，恐是山名也。此六芝皆仙草之類，俗所稀見，族類甚多，形色 異，並載《芝草圖》中。今俗所用紫芝，乃是朽木株上所生，狀如木 ，名爲紫芝，止療痔，不宜合諸補丸藥也。凡得芝草，便正爾食之，無余節度，故皆不雲服法也。
恭曰︰《五芝經》雲︰皆以五色生於五嶽。諸方所獻，白芝未必華山，黑芝又非常岳。
且多黃、白，稀有黑、青者。然紫芝最多，非五芝類。但芝自難得，縱獲一、二，豈得終久服耶？
禹錫曰︰王充《論衡》雲︰芝生於土。土氣和，故芝草生。《瑞命記》雲︰王者仁慈，則芝草生。是也。
時珍曰︰芝類甚多，亦有花實者。《本草》惟以六芝標名，然其種屬不可不識。
《神農經》雲︰山川雲雨、四時五行、陰陽晝夜之精，以生五色神芝，爲聖王休祥。《瑞應圖》雲︰芝草常以六月生，春青夏紫，秋白冬黑。葛洪《抱朴子》雲︰芝有石芝、木芝、草芝、肉芝、菌芝，凡數百種也。石芝石象，生於海隅石山島嶼之涯。肉芝狀如肉，附於大石，頭尾具有，乃生物也。赤者如珊瑚，白者如截肪，黑者如澤漆，青者如翠羽，黃者如紫金，皆光明洞徹如堅冰也。大者十餘斤，小者三、四斤。凡求芝草，入名山，必以三月、九月，乃山開出神藥之月。必以天輔時，出三奇吉門，到山須六陰之日，明堂之時。帶靈寶符，牽白犬，抱白雞，包白鹽一斗，及開山符檄，著大石上。執吳唐草一把入山，山神喜，必得見芝。須禹步往采。以王相專和、支幹相生之日，刻以骨刀，陰乾爲末服，乃有功效。若人不至精久齋，行穢德薄，又不曉入山之術，雖得其圖，鬼神不以與，人終不可得見也。曰菌芝，生深山之中，大木之下，泉水之側。其狀或如宮室，如龍虎，如車馬，如飛鳥，五色無常。凡百二十種，自有圖也。曰木威喜芝，乃松脂淪地，千年化爲茯苓，萬歲其上生小木，狀似蓮花，夜視有光，持之甚滑，燒之不焦，帶之辟兵，服之神仙。曰飛節芝，三千歲老松上，皮中有脂，狀如龍形，服之長生。曰木渠芝，寄生大木上，狀如蓮花，九莖一叢，味甘而辛。曰黃柏芝，生於千歲黃柏根下，有細根如縷，服之地仙。曰建木芝，生於都廣，其皮如纓蛇，其實如鸞鳥。曰參成芝，赤色有光，扣其枝葉，如金石之音。曰樊桃芝，其木如升龍，其花葉如丹蘿，其實如翠鳥，並可服食。曰千歲芝，生枯木下，根如坐人，刻之有血，血塗二足，可行水隱形，又可治病。以上皆木芝也。曰獨搖芝，無風自動，其莖大如手指，葉似莧，根有大魁如斗，周繞有細子十二枚繞之，相去丈許，生高山深谷，服之神仙。曰牛角芝，生虎壽山及吳陵上，狀似蔥而特出如牛角，長三、四尺，青色。曰龍仙芝，似升龍相負之形。曰紫珠芝，莖黃葉赤，實如李而紫色。曰白符芝，似梅，大雪而花，季冬而實。
曰朱草芝九曲三葉，葉有實也，其莖如針。曰五德芝，狀似樓殿，五色各具，方莖紫氣。
以上皆草芝也，有百二十種，人得服之神仙。曰玉脂芝，生於有玉之山，狀似鳥獸，色無常彩，多似山水蒼玉，亦如鮮明水晶。曰七明九光芝，生於臨水石崖之間，狀如盤碗，有莖蒂連綴之，此芝有七孔者名七明，九孔者名九光，，夜見其光，食至七枚，七孔洞徹，一名螢火芝。曰石蜜芝，生少室石戶中石上，終難得。曰石桂芝，生石穴中，似桂樹，乃石也，光明味辛。曰石腦芝、石中黃，皆石芝類也。千歲燕、千歲蝙蝠、千歲龜、萬歲蟾蜍、山中見小人，皆肉芝類也，凡百二十種。又按︰《采芝圖》雲︰鳳凰芝，生名山金玉間，服食一年，與鳳凰俱也。曰燕胎芝，形如葵，紫色，有燕象。曰黑雲芝，生山谷之陰，黑蓋赤理黑莖，味鹹苦。又有五色龍芝、五方芝、天芝、地芝、人芝、山芝、土芝、石芝、金芝、水芝、火芝、雷芝、甘露芝、青雲芝、雲氣芝、白虎芝、車馬芝、太一芝等，名狀不一。張華《博物志》雲︰名山生神芝不死之草。上芝爲車馬，中芝人形，下芝六畜形。又按︰段成式《酉陽雜俎》雲︰屋柱無故生芝者，白主喪，赤主血，黑主賊，黃主喜；形如人面者亡財，如牛馬者遠役，如龜蛇者蠶耗。時珍嘗疑︰芝乃腐朽余氣所生，正如人生瘤贅，而古今皆以爲瑞草，又雲服食可仙，誠爲迂謬。近讀成式之言，始知先得我所欲言，其揆一也。又方士以木積濕處，用藥敷之，即生五色芝。嘉靖中王金嘗生以獻世宗。此昔人所未言者，不可不知。
（《本經》）
【氣味】
酸，平，無毒。
時珍曰︰五色之芝，配以五行之味，蓋亦據理而已，未必其味便隨五色也。即如五畜以羊屬火，五果以杏配心，皆雲味苦之義。
之才曰︰青、赤、黃、白、黑、紫六芝，並以薯蕷爲之使，得發良，得麻子仁、白瓜子、牡桂甚益人，惡常山，畏扁青、茵陳蒿。
【主治】
明目，補肝氣，安精魂，仁恕。久食，輕身不老，延年神仙。（《本經》）。不忘強志（《唐本》）。
（《本經》）
【氣味】
苦，平，無毒。
【主治】
胸中結，益心氣，補中，增智慧，不忘。久食，輕身不老，延年神仙（
《本經》）。
（《本經》）
【氣味】
甘，平，無毒。
【主治】
心腹五邪，益脾氣，安神，忠信和樂。
久食，輕身不老，延年神仙（《本經》）。
（《本經》）
【氣味】
辛，平，無毒。
【主治】
咳逆上氣，益肺氣，通利口鼻，強志意，勇悍，安魄。久食，輕身不老，延年神仙（《本經》）。
（《本經》）
【氣味】
鹹，平，無毒。
【主治】
癃，利水道，益腎氣，通九竅，聰察。久服，輕身不老，延年神仙（《本經》）。
（《本經》）
【氣味】
甘，溫，無毒。
甄權曰︰平。
【主治】
耳聾，利關節，保神，益精氣，堅筋骨，好顏色。久服，輕身不老延年（《本經》）。療虛勞，治痔（時珍）。
【附方】
新一。
紫芝丸︰治虛勞短氣，胸脅苦傷，手足逆冷，或時煩躁口乾，目視 ，腹內時痛，不思飲食，此藥安神保精也︰紫芝一兩半，山芋（焙）、天雄（炮去皮）、柏子仁（炒）、巴戟天（去心）、白茯苓（去皮）、枳實（去瓤麩炒）各三錢五分，生地黃（焙）、麥門冬（去心焙）、五味子（炒）、半夏（製炒）、附子（炒去皮）、牡丹皮、人參各七錢五分，遠志（去心）、蓼實各二錢五分，瓜子仁（炒）、澤瀉各五錢，爲末，煉蜜丸梧子大。每服十五丸，漸至三十丸，溫酒下，日三服。（《聖濟總錄》）
（《本經》中品）
【校正】
自桑根白皮條分出。
【釋名】
木𣚊（而、軟二音）。木菌（窘、卷二音）。木㙡 （音縱）。樹雞（韓文）、木蛾。
時珍曰︰木耳生於朽木之上，無枝葉，乃濕熱余氣所生。曰耳曰蛾，象形也。曰 ，以軟濕者佳也。曰雞曰 ，因味似也。南楚人謂雞爲 。曰菌，猶 也，亦象形也。 乃貝子之名。
或曰︰地生爲菌，木生爲蛾。北人曰蛾，南人曰蕈。
【集解】
《別錄》曰︰五木耳生犍爲山谷。六月多雨時采，即曝乾。
弘景曰︰此雲五木耳，而不顯言是何木。惟老桑樹生桑耳，有青、黃、赤、白者。軟濕者人采以作菹，無復藥用。
恭曰︰桑、槐、楮、榆、柳，此爲五木耳。軟者並堪啖。楮耳人常食，槐耳療痔。煮漿粥安諸木上，以草覆之，即生蕈爾。
時珍曰︰木耳各木皆生，其良毒亦必隨木性，不可不審。然今貨者，亦多雜木，惟桑、柳、楮、榆之耳爲多雲。
【氣味】
甘，平，有小毒。
權曰︰蕈耳，古槐、桑樹上者良，柘木者次之。其餘樹上，多動風氣，發痼疾，令人肋下急，損經絡背膊，悶人。
藏器曰︰木耳，惡蛇、蟲從下過者，有毒。楓木上生者，令人笑不止。采歸色變者有毒，夜視有光者、欲爛不生蟲者並有毒，並生搗冬瓜蔓汁解之。
時珍曰︰按︰張仲景雲︰木耳赤色及仰生者，並不可食。
【主治】
益氣不飢，輕身強志（《本經》）。斷谷治痔（時珍）。
【發明】
穎曰︰一人患痔，諸藥不效，用木耳煮羹食之而愈，極驗。
時珍曰︰按︰《生生編》雲︰柳蛾補胃，木耳衰精。言老柳之蛾能補胃理氣。木耳乃朽木所生，得一陰之氣，故有衰精冷腎之害也。
【附方】
新六。
眼流冷淚︰木耳一兩（燒存性），木賊一兩，爲末。每服二錢，以清米泔煎服。（《惠濟方》）。
血注腳瘡︰桑耳、楮耳、牛屎菰各五錢，胎髮灰（男用女，女用男）三錢，研末，油和塗之，或乾塗之。（《奇效良方》）。
崩中漏下︰木耳半斤，炒見煙，爲末，每服二錢一分，頭髮灰三分，共二錢四分，以應二十四氣。好酒調服，出汗。（孫氏《集效方》）
新久泄痢︰乾木耳一兩（炒），鹿角膠二錢半（炒），爲末。每服三錢，溫酒調下，日二。（《御藥院方》）。
血痢下血︰木耳（炒研）五錢，酒服即可。亦用井花水服。或以水煮鹽、醋食之，以汁送下。（《普濟方》）。
一切牙痛︰木耳、荊芥等分，煎湯頻漱。（《普濟方》）
桑耳
【釋名】
桑 （《唐本》）、桑蛾（《宋本》）、桑雞（《綱目》）、桑黃（《藥性》）、桑臣（《藥性》）、桑上寄生。
弘景曰︰斷谷方︰桑 又呼爲桑上寄生。名同物異也。
時珍曰︰桑 以下皆軟耳之名，桑黃以下皆硬菰之名，其功性則一也。
【氣味】
甘，平，有毒。
詵曰︰寒，無毒。
大明曰︰溫，微毒。
權曰︰桑、槐耳︰甘、辛，平，無毒。
【主治】
黑者，主女人漏下赤白汁，血病症瘕積聚，陰痛，陰陽寒熱，無子（《本經》）。
療月水不調。其黃熟陳白者，止久泄，益氣不飢。其金色者，治癖飲積聚，腹痛金瘡（《別錄》）。治女子崩中帶下，月閉血凝，產後血凝，男子 癖（甄權）。止血衄，腸風瀉血，婦人心腹痛（大明）。利五臟，宣腸胃氣，排毒氣。壓丹石人發熱，和蔥、豉作羹食（孟詵）。
【附方】
舊三，新十一。
少小鼻衄，小勞輒出︰桑耳熬焦搗末，每發時，以杏仁大塞鼻中，數度即可斷。（《肘後方》）。
五痔下血︰桑耳作羹，空心飽食，三日一作。待孔卒痛如鳥啄狀，取大、小豆各一升合搗，作兩囊蒸之，及熱，更互坐之，即瘥。（《外台》）。
脫肛瀉血不止︰用桑黃一兩，熟附子一兩，爲末，煉蜜丸梧子大，每米飲下二十丸。（《聖惠》）。
血淋疼痛︰桑黃、槲白皮各二錢，水煎服，日一次。（《聖惠方》）。
月水不斷，肉色黃瘦，血竭暫止，數日復發，小勞輒劇，久疾失治者，皆可服之︰桑黃焙研，每服二錢，食前熱酒下，日二服。（《普濟方》）。
崩中漏下︰桑耳炒黑爲末，酒服方寸匕，日三服取效。（《千金方》）。
赤白帶下︰桑耳切碎，酒煎服。（蘇頌《圖經》）。
遺尿且澀︰桑耳爲末，每酒下方寸匕，日三服。（《聖濟總錄》）。
留飲宿食︰桑耳二兩，巴豆一兩（去皮），五升米下蒸過，和棗膏搗丸麻子大。每服一、二丸，取利止。（《范汪方》）。
心下急痛︰桑耳燒存性，熱酒服二錢。（《集簡方》）。
瘰癧潰爛︰桑黃菰五錢，水紅豆一兩，百草霜三錢，青苔二錢，片腦一分，爲末，雞子白調敷，以車前、艾葉、桑皮煎湯洗之。（《纂要奇方》）。
咽喉痺痛︰五月五日，收桑上木耳，白如魚鱗者，臨時搗碎，綿包彈子大，蜜湯浸，含之立效。（《便民方》）。
面上黑斑︰桑耳焙研，每食後熱湯服一錢，一月愈。（《摘玄方》）。
足趾肉刺︰先以湯浸，刮去一層，用黑木耳貼之，自消爛不痛。（《近效方》）。
槐耳
【釋名】
槐 （《唐本》）、槐菌（《唐本》）、槐雞（《蜀本》）、赤雞（《綱目》）、槐蛾。
恭曰︰此槐樹上菌也。當取堅如桑耳者。
權曰︰煮漿粥安槐木上，草覆之，即生蕈耳。
【氣味】
苦、辛，平，無毒。
【主治】
五痔脫肛，下血心痛，婦人陰中瘡痛（蘇恭）。治風破血，益力（甄權）。
【附方】
舊三，新三。
腸痔下血︰槐樹上木耳，爲末。飲服方寸匕，日三服。（《肘後方》）。
崩中下血，不問年月遠近︰用槐耳燒存性，爲末。每服方寸匕，溫酒下。（《產寶》方）。
產後血疼，欲死者︰槐雞半兩爲末，酒濃煎飲服，立愈。（《婦人良方》）。
蛔蟲心痛︰槐木耳燒存性，爲末，水服棗許。若不止，飲熱水一升，蛔蟲立出。（張文仲《備急方》）。
月水不斷，勞損黃瘦，暫止復發，小勞輒劇者︰槐蛾（炒黃）、赤石脂各一兩，爲末，食前熱酒服二錢。桑黃亦可。（《聖惠方》）。
臟毒下血︰槐耳（燒）二兩，乾漆（燒）一兩，爲末。每服一錢，溫酒下。（《聖濟總錄》）
榆耳八月採之。
【主治】
令人不飢（時珍）。
【附方】
新一。
服食方《淮南萬畢術》雲︰八月榆 ，以美酒漬曝，同青粱米、紫莧實蒸熟爲末。每服三指撮，酒下，令人辟穀不飢。
柳耳
【主治】
補胃理氣（時珍）。
【附方】
新一。
反胃吐痰︰柳樹蕈五、七個，煎湯服即愈。（《活人心統》）
柘耳
【釋名】
柘黃。
【主治】
肺癰咳唾膿血腥臭，不問膿成未成。用一兩研末，同百齒霜二錢，糊丸梧子大。米飲下三十丸，效甚捷（時珍）。
楊櫨耳
藏器曰︰出南山。
【氣味】
平，無毒。
【主治】
老血結塊，破血止血，煮服之（藏器）。
（宋《圖經》）
【集解】
頌曰︰杉菌出宜州。生積年杉木上，狀若菌。采無時。
【氣味】
甘、辛，微溫，無毒。
【主治】
心脾氣疼，及暴心痛（蘇頌）。
（《綱目》）
【集解】
時珍曰︰生皂莢樹上木耳也。不可食。採得焙乾備用。
【氣味】
辛，有毒。
【主治】
積垢作痛，泡湯飲之，微泄效。未已再服。又治腫毒初起，磨醋塗之，良（時珍）。
【附方】
新一。
腸風瀉血︰皂角樹上蕈，瓦焙爲末。每服一錢，溫酒下。（許學士《本事方》）
（《日用》）
【釋名】
時珍曰︰蕈從覃。覃，延也。蕈味雋永，有覃延之意。
【集解】
瑞曰︰蕈生桐、柳、枳 木上。紫色者名香蕈，白色者名肉蕈，皆因濕氣熏蒸而成。生山僻處者，有毒殺人。
穎曰︰香蕈生深山爛楓木上。小於菌而薄，黃黑色，味甚香美，最爲佳品。
時珍曰︰蕈品不一。宋人陳仁玉著《菌譜》甚詳。今錄其略於此雲︰芝、菌，皆氣茁也。自商山茹芝，而五台天花，亦甲群匯。仙居介乎天台、括蒼之間，叢山入天，仙靈所宮，爰產異菌。林居岩棲者，左右 之，乃藜莧之至腴。近或以羞王公、登玉食矣。
一曰合蕈，又名台蕈，生台之韋羌山。寒極雪收，春氣欲動，土松芽活，此菌候也。其質外褐色，肌理玉潔，芳香韻味，一發釜鬲，聞於百步。山人曝乾以售，香味減於生者。他山雖產，其柄高而香劣，不及矣。二曰稠膏蕈，生孟溪諸山。秋中雨零露浸，釀山膏木腴，發爲菌花。生絕頂樹杪，初如蕊珠，圓瑩類輕酥滴乳，淺黃白色，味尤甘。已乃張傘大若掌，味頓渝矣。春時亦生而膏液少。食之之法，下鼎似沸，漉起參和衆味，而特全於酒。切勿攪動，則涎腥不可食矣。亦可蒸熟致遠。三曰松蕈，生松陰，采無時。凡物松出，無不可愛者。
四曰麥蕈，生溪邊沙壤中。味殊美，絕類蘑菰。五曰玉蕈，初寒時生，潔皙可愛。作羹微韌。俗名寒蒲蕈。六曰黃蕈，叢生山中。黃色，俗名黃纘蕈，又名黃 。七曰紫蕈，赭紫色，產山中，爲下品。八曰四季蕈，生林木中，味甘而肌理粗峭。九曰鵝膏蕈，生高山中，狀類鵝子，久而傘開。味殊甘滑，不減稠膏。然與杜蕈相亂，不可不慎。杜蕈，土菌也。
【氣味】
甘，平，無毒。
【主治】
益氣不飢，治風破血（吳瑞）。松蕈︰治溲濁不禁，食之有效（《菌譜》）。
（《綱目》）
【釋名】
葛乳。
時珍曰︰諸名山皆有之，惟太和山採取，雲乃葛之精華也。秋霜浮空，如芝、菌涌生地上，其色赤脆，蓋蕈類也。
【氣味】
苦、甘，無毒。
【主治】
醒神，治酒積（時珍。《太和山志》）。
（《日用》）
【釋名】
天花菜。
【集解】
瑞曰︰天花菜出山西五台山。形如松花而大，香氣如蕈，白色，食之甚美。
時珍曰︰五台多蛇蕈，感其氣而生，故味美而無益，其價頗珍。段成式《酉陽雜俎》雲︰代北有樹雞，如杯 ，俗呼胡孫眼。其此類歟？
【氣味】
甘，平，無毒。
時珍曰︰按︰《正要》雲︰有毒。
【主治】
益氣，殺蟲（吳瑞）。
（《綱目》）
【釋名】
肉蕈。
【集解】
時珍曰︰蘑菰出山東、淮北諸處。埋桑、楮諸木於土中，澆以米泔，待菰生采之。長二、三寸，本小末大，白色柔軟，其中空虛，狀如未開玉簪花。俗名雞腿蘑菰，謂其味如雞也。一種狀如羊肚，有蜂窠眼者，名羊肚菜。
【氣味】
甘，寒，無毒。
《正要》曰︰有毒。動氣發病，不可多食。
【主治】
益腸胃，化痰理氣（時珍。出《生生編》）。
（《綱目》）
【釋名】
雞菌。
時珍曰︰南人謂爲雞㙡，皆言其味似之也。
【集解】
時珍曰︰雞㙡出雲南，生沙地間丁蕈也。高腳傘頭。土人采烘寄遠，以充方物。
點茶、烹肉皆宜。氣味皆似香蕈，而不及其風韻也。又廣西橫州出雷菌，遇雷過即生，須疾采之，稍遲則腐或老，故名。作羹甚美，亦如雞 之屬。
此數種其價並珍。
【氣味】
甘，平，無毒。
【主治】
益胃清神，治痔（時珍）。
（《綱目》）
【集解】
時珍曰︰此即海舶舵上所生菌也。亦不多得。
【氣味】
鹹、甘，寒，無毒。
【主治】
癭結氣，痰飲（時珍）。
（《拾遺》）
【校正】
自草部移入此。
【釋名】
杜蕈（《菌譜》）、地蕈（《拾遺》）、菰子（《食物》）、地雞（《爾雅》）、獐頭。
藏器曰︰地生者爲菌，木生者爲 。江東人呼爲蕈。《爾雅》雲︰中馗，菌也。孫炎注云︰地蕈子也。或雲地雞，亦云獐頭。
郭璞注云︰地蕈似釘蓋，江東名爲土菌，可啖。凡菌從地中出者，皆主瘡疥，牛糞上黑菌尤佳。若燒灰地上經秋雨，生菌重台者，名仙人帽，大主血病。
時珍曰︰中馗神名，又槌名也。此菌釘上若傘，其狀如槌及中馗之帽，故以名之。
【氣味】
甘，寒，有毒。
詵曰︰菌子有數般，槐樹上者良。野田中者有毒殺人，又多發冷氣，令人腹中微微痛，發五臟風，擁經脈，動痔病，令人昏昏多睡，背膊四肢無力。
藏器曰︰菌，冬春無毒，夏秋有毒，有蛇、蟲從下過也。夜中有光者，欲爛無蟲者，煮之不熟者，煮訖照人無影者，上有毛下無紋者，仰卷赤色者，並有毒殺人。中其毒者，地漿及糞汁解之。
穎曰︰凡煮菌，投以薑屑、飯粒，若色黑者殺人，否則無毒。
時珍曰︰按︰《菌譜》雲︰杜蕈生土中，與山中鵝膏蕈相亂。俗言毒 之氣所成，食之殺人。
甚美有惡，食肉不食馬肝，未爲不知味也。凡中其毒者，必笑不止。解之以苦茗、白礬，酌新水並咽之，無不立愈。又按︰楊士瀛《直指方》雲︰廣南人殺毒蛇，覆之以草，以水灑之，數日菌生。采乾爲末，入酒毒人。遇再飲酒，毒發立死。又陳氏《拾遺》雲︰南夷以胡蔓草毒人至死，懸屍於樹，汁滴地上，生菌子收之，名菌藥，毒人至烈。此皆不可不知，故並記之。馬勃亦菌類，見草部。
【主治】
燒灰，敷瘡疥（藏器）。
【附方】
新一。
疔腫︰黑牯牛撒糞石上，待生菌子，焙乾， 草等分爲末。以竹筒去兩頭，緊縛，合住疔上。用水和末一錢，入筒內。
少頃沸起，則根拔出。未出，再作二、三次。（《醫學正傳》）。
【附錄】
鬼蓋 《別錄》有名未用曰︰味甘，平，無毒。主小兒寒熱癇。叢生垣牆下，赤色，旦生暮死。一名地蓋。
弘景曰︰一名朝生，即今鬼傘也。
藏器曰︰一名鬼屋。生陰濕處，如菌，其蓋黑而莖赤。和醋，敷腫毒、惡瘡、馬脊腫。
杜正倫曰︰鬼傘有小毒。夏日得雨，聚生糞堆，見日即消黑。
時珍曰︰此亦土菌之類，朝生夕死者。燒灰治疔腫，以針刺破四邊，納灰入內，經宿出根。
《別錄》曰︰味苦，無毒。主小兒癇，除邪養胎，風痺洗洗寒熱，目中青翳，女子帶下。
生腐木積草處。天雨生蓋，如朝生，黃白色。四月採之。
時珍曰︰此即鬼蓋之色黃白者，其功亦相近。
鬼筆（《拾遺》）
藏器曰︰鬼筆生糞穢處。頭如筆，紫色。朝生暮死，名朝生暮落花。
小兒呼爲狗溺苔。主治瘡疽 疥癰 。並曬乾研末，和油塗之。
凡菌從地出者，皆主瘡疥，牛糞上黑菌尤佳。
時珍曰︰此亦鬼蓋之類而無傘者。紅紫松虛，如花之狀，故得花名。研末，敷下疳瘡。
（《食療》）
【校正】
並入《拾遺》竹肉。
【釋名】
竹肉（《拾遺》）、竹菰（《綱目》）、竹蕈。
時珍曰︰草更生曰蓐，得溽濕之氣而成也。陳藏器《本草》作竹肉，因其味也。
【集解】
詵曰︰慈竹林夏月逢雨，滴汁著地生蓐。似鹿角，白色，可食。
藏器曰︰竹肉生苦竹枝上。如雞子，似肉臠，有大毒。以灰汁煮三度煉訖，然後依常菜茹食之。煉不熟者，戟人喉出血，手爪盡脫。應別有功，人未盡識之。
時珍曰︰此即竹菰也。生朽竹根節上。狀如木耳，紅色。段成式《酉陽雜俎》雲︰江淮有竹肉，大如彈丸，味如白樹雞。即此物也。惟苦竹生者有毒耳。
【氣味】
甘、鹹，寒，無毒。
藏器曰︰苦竹肉︰有大毒。
【主治】
一切赤白痢，和薑、醬食之（孟詵）。苦竹肉︰灰汁煉過食，殺三蟲毒邪氣，破老血（藏器）。
（音桓郡。《本經》下品）
【校正】
自草部移入此。
【釋名】
雚蘆（《本經》）。
時珍曰︰雚當作萑，乃蘆葦之屬，此菌生於其下，故名也。若雚音觀，乃鳥名，與萑蘆無關。
【集解】
《別錄》曰︰ 菌生東海池澤及渤海章武。八月採，陰乾。
弘景曰︰出北來，此亦無有。形狀似菌，雲鸛屎所化生，一名鸛菌。單末之，豬肉和食，可以遣蛔蟲。
恭曰︰ 菌今出渤海蘆葦澤中鹼鹵地，自然有此菌爾，非鸛屎所化生也。其菌色白輕虛，表裡相似，與衆菌不同。療蛔有效。
保升曰︰今出滄州。秋雨以時即有，天旱久霖即稀。曬乾者良。
【氣味】
鹹，平，有小毒。
《別錄》曰︰甘，微溫。
權曰︰苦。得酒良，畏雞子。
【主治】
心痛，溫中，去長蟲白癬蟯蟲，蛇螫毒，症瘕諸蟲（《本經》）。疽蝸，去蛔蟲、寸白，惡瘡（《別錄》）。除腹內冷痛，治白禿（甄權）。
【附方】
舊一。
蛔蟲攻心如刺，吐清汁者︰萑菌一兩杵末，羊肉 和食之，日一頓，大效。（《外台秘要》）
【附錄】
蜀格 《別錄》曰︰味苦，平，無毒。主寒熱痿痺，女子帶下癰腫。生山陽，如萑菌而有刺。
（《別錄》）
【校正】
自有名未用移入此。
【釋名】
地踏菰（《綱目》）。
【集解】
《別錄》曰︰地耳生丘陵，如碧石青也。
時珍曰︰地耳亦石耳之屬，生於地者也。狀如木耳。春夏生雨中，雨後即早采之，見日即不堪。俗名地踏菰是也。
【氣味】
甘，寒，無毒。
【主治】
明目益氣，令人有子（《別錄》）。
（《日用》）
【釋名】
靈芝（《靈苑方》）。
【集解】
瑞曰︰石耳生天台、四明、河南、宣州、黃山、巴西、邊徼諸山石崖上，遠望如煙。
時珍曰︰廬山亦多，狀如地耳。山僧采曝饋遠。洗去沙土，作茹勝於木耳，佳品也。
【氣味】
甘，平，無毒。
穎曰︰冷。段成式曰︰熱。
【主治】
久食益色，至老不改，令人不飢，大小便少（吳瑞）。
明目益精（時珍）。
【附方】
新一。
瀉血脫肛︰石耳五兩（炒），白枯礬一兩，密陀僧半兩，爲末，蒸餅丸梧子大，每米飲下二十丸。（《普濟方》）
互考諸菜
香薷 紫蘇 紫菀 鏨菜 牛膝苗 防風苗 薄荷 荏蘇 馬蘭 蔞蒿 澤蘭根 地黃苗 諸葵 菜 酸模 菖蒲 牛蒡苗 青葙苗 龍葵 決明 甘藍 蘿 紅花苗 車前苗 萱草 蘆筍 茭筍 蘋 海苔菜 獨帚苗 羊蹄 蒲筍 菜 齊頭蒿 崑布苗 崑布 地菘 蓼芽 海藻 王瓜 百部 藕絲 荷 頭 芡莖 菱莖 豆藿 豆芽 豆莢 豆腐 罌粟苗 椿芽 槐芽 蕪荑 枸杞 皂莢苗 榆芽 槿芽 棕筍 五加

