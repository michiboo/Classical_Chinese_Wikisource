（《別錄》下品）
【校正】
舊在蟲魚部，今據《爾雅》，移入獸部。
【釋名】
䶆鼠（音錐）、老鼠（《綱目》）、首鼠（《史記》）、家鹿。時珍曰︰此即人家常鼠也。以其尖喙善穴，故南陽人謂之鼪鼠。其壽最長，故俗稱老鼠。其性疑而不果，故曰首鼠。嶺南人食而諱之，謂為家鹿。鼠字篆文，象其頭、齒、腹、尾之形。
【集解】
弘景曰︰入藥用牡鼠，即父鼠也。其膽才死便消，不易得也。
時珍曰︰鼠形似兔而小，青黑色。有四齒而無牙，長須露眼。前爪四，後爪五。尾紋如織而無毛，長與身等。五臟俱全，肝有七葉，膽在肝之短葉間，大如黃豆，正白色， 而不垂。《衛生家寶》方言其膽紅色者何耶？鼠孕一月而生，多者六七子。惠州獠民取初生閉目未有毛者，以蜜養之，用獻親貴。挾而食之，聲猶唧唧，謂之蜜唧。《淮南子》雲︰魚食巴豆而死，鼠食巴豆而肥。段成式雲︰鼠食鹽而身輕，食砒而即死。《易》雲︰艮為鼠。《春秋運斗樞》雲︰玉衡星散而為鼠。《抱朴子》雲︰鼠壽三百歲。滿百歲則色白，善憑人而卜，名曰仲。能知一年中吉凶，及千里外事。鼠類頗繁。《爾雅》《說文》所載，後世未能悉知；後世所知者，二書復未盡載。可見格物無窮也。
【附錄】
鼨鼠（音終）。郭璞雲︰其大如拳，其文如豹。漢武帝曾獲得以問終軍者。
䶄鼠（音平）許慎雲︰一名𪕛鼠（音含）。
斑紋。𪖂𪕭（音離艾） 孫愐雲︰小鼠也，相銜而行。李時珍雲︰按《秦州記》及《草木子》皆載群鼠數萬，相銜而行，以為鼠妖者，即此也。
鼩鼱（音劬精）似鼠而小。即今地鼠也。又《爾雅》《說文》有鼸、鼶、鼮、鼣、鼭、鼤、䶅、䶈八鼠，皆無考証。音歉、斯、廷、吠、時、文、鶴、博也。
水鼠，李時珍雲︰似鼠而小，食菱、芡、魚、蝦。或雲小魚、小蟹所化也。
冰鼠，東方朔雲︰生北荒積冰下。皮毛甚柔，可為席，臥之卻寒。肉可作脯，食之已熱。
火鼠，李時珍雲︰出西域及南海火洲。其山有野火，春夏生，秋冬死。鼠產於中，甚大。其毛及草木之皮，皆可織布，污則燒之即潔，名火浣布。
鼵鼠（音突）郭璞雲︰鳥鼠同穴山，在今隴西首陽縣之西南。其鳥為䳜（音塗），狀如家雀而黃黑色。其鼠為鼵，狀如家鼠而色小黃，尾短。鳥居穴外，鼠居穴內。
蹷鼠（音蹶）《爾雅》雲︰西方有比肩獸焉，蹷與邛邛巨虛比，為嚙甘草。即有難，邛邛巨虛負而走。其名曰蹷。李時珍曰︰今契丹及交河北境有跳兔。頭、目、毛色皆似兔，而爪足似鼠。前足僅寸許，後足近尺。尾亦長，其端有毛。一跳數尺，止即蹷仆，此即蹷鼠也。土人掘食之。郭璞以邛邛巨虛為獸名，兔前鼠後。張揖注《漢書》雲︰邛邛青獸，狀如馬。巨虛似騾而小。本草稱巨虛食菴䕡子而仙，則是物之至駿者也。
牡鼠
【氣味】
甘，微溫，無毒。
《日華》曰︰涼。牝鼠並不入藥。
【主治】
療踒折，續筋骨，生搗敷之，三日一易（《別錄》）。豬脂煎膏，治打撲折傷、凍瘡、湯火傷（詵曰︰臘月以油煎枯，去滓熬膏收用。頌曰︰油煎入蠟，敷湯火傷、滅瘢痕極良）。治小兒驚癇（《日華》）。五月五日同鍛石搗收，敷金瘡神效（時珍）。煎膏，治諸瘡瘻。臘月燒之，辟惡氣。（弘景。梅師云：正旦朝所居處埋鼠，辟瘟疫也。）
【發明】
劉完素曰︰鼠善穿而用以治瘡瘻者，因其性而為用也。
【附方】
舊五，新八。
鼠瘻潰爛︰鼠一枚，亂髮一雞子大，以三歲臘月豬脂煎，令消盡，以半塗之，以半酒服。姚雲不傳之妙法也。（葛氏）
滅諸瘢痕︰大鼠一枚，以臘豬脂四升，煎至銷盡，濾淨，日塗三五次。先以布拭赤，避風。（《普濟方》）
瘡腫熱痛︰靈鼠膏︰用大雄鼠一枚，清油一斤煎焦，滴水不散，濾再煎，下（炒紫）黃丹五兩，柳枝不住攪勻，滴水成珠，下黃蠟一兩，熬帶黑色成膏，瓷瓶收之，出火毒。每用攤貼，去痛而涼。（《經驗方》）
潰癰不合︰老鼠一枚，燒末敷之。（《千金方》）
蛇骨刺人痛甚︰用死鼠燒敷。（《肘後》）
破傷風病，角弓反張，牙噤肢強︰用鼠一頭和尾燒灰，以臘豬脂和敷之。（《梅師》）
項強身急︰取活鼠去五臟，乘熱貼之，即瘥也（《肘後》）。
婦人狐瘕︰因月水來，或悲或驚，或逢疾風豪雨被濕，致成狐瘕，精神恍惚，令人月水不通，胸、脅、腰、背痛，引陰中，小便難，嗜食慾嘔，如有孕狀。其瘕手足成形者，殺人；未成者，可治。用新鼠一枚，以新絮裹之，黃泥固住，入地坎中，桑薪燒其上，一日夜取出，去絮，入桂心末六銖，為末。每酒服二方寸匕。不過二服，當自下。（《外台‧素女經》）。
令子易產︰取鼠燒末，井花水服方寸匕，日三。（《子母秘錄》）
乳汁清少︰死鼠一頭燒末，酒服方寸匕。勿令婦知。（同上）
杖瘡腫痛︰未毛鼠同桑椹子入麻油中浸釀。臨時取塗，甚效。（《西湖志》）
湯火傷瘡︰小老鼠泥包燒研，菜油調塗之。（談野翁方）小兒傷乳，腹脹煩悶欲睡︰燒鼠二枚為末，日服二錢，湯下。（《保幼大全》）
鼠肉（以下並用牡鼠）
【氣味】
甘，熱，無毒。
【主治】
小兒哺露大腹，炙食之（《別錄》）。
小兒疳疾腹大貪食者，黃泥裹，燒熟去骨，取肉和五味豉汁作羹食之。勿食骨，甚瘦人（孟詵）。主骨蒸勞極，四肢羸瘦，殺蟲及小兒疳瘦。酒熬入藥（蘇頌）。炙食，治小兒寒熱諸疳（時珍）。
【附方】
舊三，新一。
水鼓石水，腹脹身腫者︰以肥鼠一枚，取肉煮粥。空心食之，兩三頓即愈。（《心鏡》）
小兒症瘕︰老鼠肉煮汁，作粥食之。（姚和眾方）
乳汁不通︰鼠肉作羹食，勿令知之。（《產書》）
箭鏃入肉︰大雄鼠一枚取肉，薄批焙研。每服二錢，熱酒下。瘡癢，則出矣。（《集要》）
肝
【主治】
箭鏃不出，搗塗之。 耳出汁，每用棗核大，乘熱塞之，能引蟲也（時珍）。
膽
【主治】
目暗（弘景）。點目，治青盲雀目不見物。滴耳，治聾（時珍）。
【發明】
時珍曰︰癸水之位在子，氣通於腎，開竅於耳，注精於瞳子，其標為齒。鼠亦屬子宮癸水，其目夜明，在卦屬艮，其精在膽。故膽能治耳聾、青盲，睛能明目，而骨能生齒，皆腎病也。諸家本草不言鼠膽治聾，而葛洪《肘後方》甚稱其妙，雲能治三十年老聾，若猝聾者不過三度也。有人側臥瀝膽入耳，盡膽一個，須臾汁從下耳出。初時益聾，半日乃瘥矣。後世群方祖此，亦多用之。
【附方】
新四。
耳猝聾閉︰以鼠膽汁（二枚）滴之，如雷鳴時即通。（《本事方》）
多年老聾︰《衛生家寶》方︰勝金透關散︰用活鼠一枚系定，熱湯浸死，破喉取膽，真紅色者是也；用川烏頭（一個炮去皮）、華陰細辛各二錢，膽礬半錢，為末，以膽和勻，再焙乾研細，入麝香半字。用鵝翎管吹入耳中，口含茶水，日二次。十日見效，永除根本。《聖惠》︰
治久聾。臘月取鼠膽二枚，熊膽一分，水和，旋取綠豆大，滴耳中，日二次。
青盲不見︰雄鼠膽、鯉魚膽各二枚，和勻，滴之立效。（《聖惠方》）
鼠印（即外腎也）
【主治】
令人媚悅（時珍曰︰按南宮從《岣嶁神書》鼠印合歡注云︰雄鼠外腎之上，有文似印，兩腎相對，有符篆朱文九遍者尤佳。以十一、二月，或五月五日、七月七日、正月朔旦子時，面北向子位，刮取陰乾，如篆刻下，佩於青囊中，男左女右，系臂上。人見之無不歡悅，所求如心也）。
脂
【主治】
煎之，亦療諸瘡（弘景）。湯火傷（蘇頌）。耳聾（時珍）。
【附方】
新一。
久聾︰鼠脂半合，青鹽一錢，蚯蚓一條，同和化，以綿蘸捻滴耳中，塞之。（《聖惠方》）
腦
【主治】
針棘竹木諸刺，在肉中不出，搗爛濃塗之即出。箭鏑針刃在咽喉胸膈諸隱處者，同肝搗塗之。又塗小兒解顱。以綿裹塞耳，治聾（時珍）。出《肘後》、《總錄》）。
頭
【主治】
瘡鼻 ，湯火傷瘡（時珍）。
【附方】
舊一，新二。
鼻 膿血︰正月取鼠頭燒灰，以臘月豬脂調敷之。（《外台》）
湯火傷灼︰死鼠頭，以臘月豬脂煎令消盡，敷之則不作瘢，神效。（《千金方》）
斷酒不飲︰臘鼠頭燒灰、柳花末等分，每睡時酒服一杯。（《千金》）
目
【主治】
明目，能夜讀書，術家用之（陶弘景）。
【發明】
見膽下。
【附方】
舊一。
目澀好眠︰取一目燒研，和魚膏點入目 。兼以絳囊盛兩枚佩之。（《肘後》）
涎
【氣味】
有毒。墜落食中，食之令人生鼠 ，或發黃如金。
脊骨
【主治】
齒折多年不生者，研末，日日揩之，甚效（藏器）。
【發明】
見膽下。《雷公炮炙論》序雲︰長齒生牙，賴雄鼠之骨末。
【附方】
新一。
牙齒疼痛︰老鼠一個去皮，以 砂擦上，三日肉爛化盡，取骨瓦焙為末，入蟾酥二分，樟腦一錢。每用少許，點牙根上立止。（孫氏《集效方》）
四足及尾
【主治】
婦人墮胎易出（《別錄》）。燒服，催生（日華）
皮
【主治】
燒灰，封癰疽口冷不合者。生剝，貼附骨疽瘡，即追膿出。（時珍）
糞
弘景曰︰兩頭尖者是牡鼠屎。
【氣味】
甘，微寒，無毒。
時珍曰︰有小毒。食中誤食，令人目黃成疸。
【主治】
小兒疳疾大腹。蔥、豉同煎服，治時行勞復（《別錄》）。
頌曰︰張仲景及古今名方多用之。治癇疾，明目（《日華》）。煮服，治傷寒勞復發熱，男子陰易腹痛，通女子月經，下死胎。研末服，治吹奶乳癰，解馬肝毒，塗鼠 瘡。燒存性，敷折傷、疔腫諸瘡、貓犬傷（時珍）。
【發明】
時珍曰︰鼠屎入足厥陰經，故所治皆厥陰血分之病，上列諸証是矣。
【附方】
舊八，新十五。
傷寒勞復︰《外台》用雄鼠屎二十枚，豉五合，水二升，煮一升，頓服。《活人書》︰鼠屎豉湯︰治勞復發熱。用雄鼠屎二七枚，梔子十四枚，枳殼三枚。為粗末。水一盞半，蔥白二寸，豉三十粒，煎一盞，分三服。
男子陰易及勞復︰ 鼠屎湯︰用猳鼠屎（兩頭尖者）十四枚，韭根一大把，水二盞，煎一盞，溫服，得粘汗為效。未汗再服。（《南陽活人方》）
大小便秘︰雄鼠屎末，敷臍中，立效。（《普濟》）
室女經閉︰牡鼠屎一兩炒研，空心溫酒服半錢。（《千金方》）
子死腹中︰雄鼠屎二七枚，水三升，煮一升，取汁作粥食。胎即下。（《子母秘錄》）
產後陰脫︰以溫水洗軟，用雄鼠屎燒煙熏之即入。（熊氏）
婦人吹奶︰鼠屎七粒，紅棗七枚去核包屎，燒存性，入麝香少許，溫酒調服。（《集要》方）
乳癰初起︰雄鼠屎七枚研末，溫酒服，取汗即散。（《壽域方》）
乳癰已成︰用新濕鼠屎、黃連、大黃各等分為末。以黍米粥清和，塗四邊，即散。（姚僧坦方）
鼠瘻潰壞︰新鼠屎一百粒，收密器中五六十日，杵碎，即敷之，效。（《千金方》）
疔瘡惡腫︰鼠屎、亂髮等分燒灰，針瘡頭納入，大良。（《普濟方》）
鬼擊吐血，胸腹刺痛︰鼠屎燒末，水服方寸匕。不省者，灌之。（《肘後方》）
折傷瘀血傷損筋骨疼痛︰鼠屎燒末，豬脂和敷，急裹，不過半日痛止。（《梅師方》）
中馬肝毒︰雄鼠屎三七枚，和水研，飲之。（《梅師》）
馬咬踏瘡，腫痛作熱︰鼠屎二七枚，故馬鞘五寸，和燒研末，豬脂調敷之。（《梅師》）
狂犬咬傷︰鼠屎二升，燒末敷之。（《梅師方》）
貓咬成瘡︰雄鼠屎燒灰，油和敷之。曾經效驗。（《壽域》）
兒齒不生︰雌鼠屎（兩頭圓者）三七枚，一日一枚拭其齒。勿食鹹酸。或入麝香少許尤妙。（《短劇》）
小兒白禿︰鼠屎瓦 存性，同輕粉、麻油塗之。（《百一選方》）
小兒鹽 ︰鼠屎燒研，水酒空心服之。一歲一錢。
小兒燕窩生瘡︰鼠屎研末，香油調搽。
毒蛇傷螫︰野鼠屎，水調塗之。（邵真人《經驗方》）
壤土 見土部。
（音偃。《別錄》下品）
【釋名】
田鼠（《禮記》）、鼢鼠（音憤）、隱鼠。時珍曰︰田鼠偃行地中，能壅土成坌，故得諸名。
【集解】
《別錄》曰︰鼴鼠在土中行。五月取令乾，燔之。
弘景曰︰此即鼢鼠也，一名隱鼠。形如鼠大，而無尾黑色，尖鼻甚強，常穿地中行，討掘即得。今山林中別有大如水牛者，一名隱鼠。
藏器曰︰隱鼠，陰穿地中而行，見日月光則死，於深山林木下土中有之。其大如牛者，名同物異耳。
頌曰︰處處田壟間多有之。《月令》田鼠化為 者即此。其形類鼠而肥，多膏。旱歲為田害。
宗奭曰︰鼴，腳絕短，但能行。尾長寸許，目極小，項尤短。最易取，或安竹弓射取飼鷹。陶引如水牛者釋之，誤矣。
時珍曰︰許慎言鼢乃伯勞所化。《月令》季春田鼠化為 ，《夏小正》八月 為鼠，是二物交化，如鷹、鳩然也。 乃鶉類。隆慶辛未夏秋大水，蘄、黃瀕江之地，鼢鼠遍野，皆櫛魚所化。蘆稼之根，嚙食殆盡，則鼢之化，不獨一種也。
肉
【氣味】
鹹，寒，無毒。
【主治】
燔之，療癰疽、諸 蝕惡瘡、陰 爛瘡（《別錄》）。
久食去風，主瘡疥痔 （藏器）。治風熱久積，血脈不行，結成癰疽，食之可消。又小兒食之，殺蛔蟲（蘇頌）。
膏
【主治】
摩諸惡瘡（藏器）。
糞
【主治】
蛇虺螫傷腫痛，研末，豬脂調塗（時珍）。
壤土 見土部。
（《拾遺》）
【釋名】
鼴鼠（音偃）、偃鼠
【集解】
弘景注鼴鼠曰︰諸山林中，有獸大如水牛，形似豬，灰赤色，下腳似象，胸前尾上皆白，有力而鈍，亦名隱鼠。人取食之，肉亦似牛，多以作脯。乃雲是鼠王，其精溺一滴落地，輒成一鼠，災年則多出也。
藏器曰︰此是獸類，非鼠之儔。大如牛而前腳短，皮入 轡用。《莊子》所謂鼴鼠飲河，不過滿腹者。陶言是鼠王，精滴成鼠。遍訪山人無其說，亦不能土中行。此乃妄說，陶誤信爾。頌曰︰鼴鼠出滄州及胡中。似牛而鼠首黑足，大者千斤。多伏於水，又能堰水放沫。彼人食其肉。
時珍曰︰按《異物志》雲︰鼠母頭腳似鼠，口銳毛蒼，大如水牛而畏狗。見則主水災。《晉書》雲︰宣城郡出隱鼠，大如牛，形似鼠，腳類象而驢蹄。毛灰赤色，胸前尾上白色。有力而鈍。《金樓子》雲︰晉寧縣境出大鼠，狀如牛，土人謂之偃鼠。時出山游，毛落田間，悉成小鼠，苗稼盡耗。《梁書》雲︰倭國有山鼠如牛，又有大蛇能吞之。據此則隱鼠非無，而陶說有本；諸家辟之太甚者，未深考耳。又《爾雅》雲︰ 身似鼠而馬蹄，長須而賊，一歲千斤，秦人謂之「小驢」者，即此物也。
膏
【主治】
痔 惡瘡（陶弘景）。
（音石。《綱目》）
【釋名】
碩鼠（與 同。出《周易》）、 鼠（音酌。出《廣雅》）、雀鼠（出《埤雅》）、鼠（音俊。出《唐韻》）。
時珍曰︰碩，大也，似鼠而大也。關西方音轉 為 ，訛 為雀。蜀人謂之 鼠，取其毛作筆。俊亦大也。
【集解】
時珍曰︰ 鼠處處有之，居土穴、樹孔中。形大於鼠，頭似兔，尾有毛，青黃色。善鳴，能人立，交前兩足而舞。好食粟、豆，與鼢鼠俱為田害。鼢小居田，而 大居山也。范成大雲︰賓州 鼠專食山豆根，土人取其腹乾之入藥，名 鼠肚。陸璣謂此亦有五技，與螻蛄同名者，誤矣。
肚
【氣味】
甘，寒，無毒。
【主治】
咽喉痺痛，一切熱氣，研末含咽，神效（時珍。出《虞衡
（留、柳二音。《綱目》）
【釋名】
竹 。時珍曰︰ 狀其肥，【集解】
時珍曰︰竹 ，食竹根之鼠也。出南方，居土穴中。大如兔，人多食之，味如鴨肉。《燕山錄》雲︰煮羊以
肉
【氣味】
甘，平，無毒。
【主治】
補中益氣，解毒（時珍）。
（《拾遺》）
【釋名】
（音駝撥）、答刺不花（出《正要》）。
時珍曰︰按《唐書》有 鼠，即此也。 ，言其肥也。《唐韻》作 ，音仆朴，俗訛為土撥耳。蒙古人名答刺不花。
【集解】
藏器曰︰土撥鼠，生西番山澤間，穴土為窠。形如獺。夷人掘取食之。《魏略》雲︰「大秦國出辟毒鼠」，近似此也。
肉
【氣味】
甘，平，無毒。
時珍曰︰按《飲膳正要》雲︰雖肥而煮之無油，味短，多食難克化，微動風。
【主治】
野雞 瘡，煮食肥美宜人（藏器）。
頭骨
【主治】
小兒夜臥不寧，懸之枕邊，即安（時珍）。
（《綱目》）
【釋名】
栗鼠（《爾雅翼》）、松狗。
及松皮，夷人呼為栗鼠、松狗。
【集解】
時珍曰︰按許慎《說文》雲︰貂，鼠屬，大而黃黑色，出丁零國。今遼東、高麗及女直、韃靼諸胡皆有之。其鼠大如獺而尾粗。其毛深寸許，紫黑色，蔚而不耀。用皮為裘、帽、風領，寒月服之，得風更暖，著水不濡，得雪即消，拂面如焰，拭瞇即出，亦奇物也。惟近火則毛易脫。漢製侍中冠，金 飾首，前插貂尾，加以附蟬，取其內勁而外溫。毛帶黃色者，為黃貂；白色者，為銀貂。
肉
【氣味】
甘，平，無毒。
毛皮
【主治】
塵沙瞇目，以裘袖 之，即去（時珍）。
（《綱目》）
【釋名】
禮鼠（《韓文》）、拱鼠（同上）、時珍曰︰黃鼠，晴暖則出坐穴口，見人則交其前足，拱而如揖，乃竄入穴。即詩所謂相鼠有體，人而無禮；《韓文》所謂禮鼠拱而立者也。古文謂之 鼠。遼人呼為貔狸，或以貔狸為竹 、狸、獾者非。胡人亦名令邦。
【集解】
時珍曰︰黃鼠出太原、大同，延、綏及沙漠諸地皆有之，遼人尤為珍貴。狀類大鼠，黃色，而足短善走，極肥。穴居有土窖如床榻之狀者，則牝牡所居之處。秋時畜豆、粟、草木之實以御冬，各為小窖，別而貯之。村民以水灌穴而捕之。味極肥美，如豚子而脆。皮可為裘領。遼、金、元時以羊乳飼之，用供上膳，以為珍饌，千里贈遺。今亦不甚重之矣。最畏鼠野狼，能入穴銜出也。北胡又有青鼠，皮亦可用。銀鼠，白色如銀，古名鼠（音吸）。《抱朴子》言︰南海白鼠重數斤，毛可為布也。《百感錄》雲︰西北有獸類黃鼠，短喙無目，性狡善聽，聞人足音輒逃匿，不可卒得。土人呼為瞎撞。亦黃鼠類也。
肉
【氣味】
甘，平，無毒。《正要》雲︰多食發瘡。
【主治】
潤肺生津。煎膏貼瘡腫，解毒止痛（時珍）。
【發明】
時珍曰︰黃鼠，北方所食之物，而方書無載。按《經驗良方》有靈鼠膏，雲治諸瘡腫毒，去痛退熱。用大黃鼠一個，清油一斤，慢火煎焦，水上試油不散，乃濾滓澄清再煎。
次入炒紫黃丹五兩，柳枝不住攪勻，滴水成珠，下黃蠟一兩，熬黑乃成。去火毒三日，如常攤貼。
（音佑。《綱目》）
【釋名】
黃鼠野狼（《綱目》）、 鼠（音生去聲）、 鼠（音谷）、地猴。
時珍曰︰按《廣雅》，鼠野狼即鼬也。江東呼為 。其色黃赤如柚，故名。此物健於捕鼠及禽畜，又能製蛇虺。《莊子》所謂騏驥捕鼠，不如狸 者，即此。
【集解】
時珍曰︰鼬，處處有之。狀似鼠而身長尾大，黃色帶赤，其氣極臊臭。許慎所謂似貂而大，色黃而赤者，是也。其毫與尾可作筆，嚴冬用之不折，世所謂鼠須、栗尾者，是也。
肉
【氣味】
甘，臭，溫，有小毒。
【主治】
煎油，塗瘡疥，殺蟲（時珍）。
心、肝
【氣味】
臭，微毒。
【主治】
心腹痛，殺蟲（時珍）。
【附方】
新一。
心腹痛︰用黃鼠心、肝、肺一具，陰乾，瓦焙為末，入乳香、沒藥、孩兒茶、血竭末各三分。每服一錢，燒酒調下，立止。（《海上仙方》）
（《拾遺》）
【釋名】
甘口鼠。
時珍曰︰鼷乃鼠之最小者，嚙人不痛，故曰甘口。今處處有之。
【集解】
藏器曰︰鼷鼠極細，卒不可見。食人及牛、馬等皮膚成瘡，至死不覺。《爾雅》雲有螫毒，《左傳》雲「食郊牛角」者，皆此物也。《博物志》雲︰食人死膚，令人患惡瘡；《醫書》雲︰正月食鼠殘，多為鼠 ，小孔下血者，皆此病也。治之之法，以狸膏摩之，及食狸肉為妙。鼷無功用，而為人害，故著之。
（《綱目》）
【集解】
時珍曰︰按《唐書》雲︰罽賓國貢食蛇鼠，喙尖尾赤，能食蛇。有被蛇螫者，以鼠嗅而尿之即愈。今雖不聞說此，恐時有貢者，存此以備考証。
尿
【主治】
蛇虺傷螫（時珍）。
（《本經》中品）
【校正】
舊在蟲魚部，今據《爾雅》移入獸部。
【釋名彚】
（古蝟字，或作蝟）毛刺（爾雅）、蝟鼠，時珍曰︰按︰《說文》彚字篆文象形，頭足似鼠，故有鼠名。
宗奭曰︰蝟皮治胃逆，開胃氣有功。其字從蟲從胃，深有理焉。
【集解】
《別錄》曰︰蝟生楚山川谷田野。取無時，勿使中濕。
弘景曰︰處處野中時有此獸。人犯之，便藏頭足，毛刺人，不可得捉。能跳入虎耳中，而見鵲便自仰腹受啄，物相制如此。其脂烊鐵中，入少水銀則柔如鉛錫。《蜀圖經》曰︰狀如 、豚。大者如豚，小者如瓜。腳短多刺，尾長寸余，惟蒼白色。腳似豬蹄者佳；鼠腳者次之。去肉，取皮火乾。又有山枳鼠，皮正相似，但尾端有兩歧為別；又有虎鼠，皮亦相類，但以味酸為別；又有山豚，頗相似，而皮類兔皮，其色褐，味甚苦，俱不堪用。
時珍曰︰ 之頭、嘴似鼠，刺毛似豪豬，蜷縮則形如芡房及栗房，攢毛外刺，尿之即開。《炙轂子》雲︰刺端分兩頭者為 ，如棘針者為KT 。與蜀說不同。《廣韻》雲︰似 而赤尾者，名暨居。
【正誤】
恭曰︰ 極獰鈍。大如豚，小如瓜。惡鵲聲，故反腹受啄，欲掩取之，猶鷸、蚌也。虎耳不受雞卵，且去地三尺， 何能跳之而入。野俗鄙言，遂為雅記，深可怪也。
宗奭曰︰《唐本》注擯陶，理亦當然。
時珍曰︰按《淮南子》雲︰蝟使虎申，蛇令豹止。又雲︰鵲屎中蝟。《緯書》雲︰火爍金，故鵲啄 。觀此則陶說非妄也，而蘇氏斥之，寇氏和之，非矣。蜈蚣製龍、蛇，蜒蚰、蛞蝓製蜈蚣，豈在大小利鈍耶？物畏其天耳。《蜀圖經》所謂虎鼠即𪕺鼠，亦蝟中一種也。
孫愐雲︰𪕺鼠能飛，食虎豹。《談藪》雲︰虎不敢入山林，而居草薄者，畏木上有𧽤鼠也。鼠見虎過，則咆噪拔毛投之，虎必生蟲瘡潰爛至死。𪕺、𧽤音相近耳。 能制虎，觀此益可征矣。今正其誤。
皮
【修治】
細銼，炒黑入藥。
【氣味】
苦，平，無毒。
甄權曰︰甘，有小毒。得酒良。畏桔梗、麥門冬。
【主治】
五痔陰蝕，下血赤白，五色血汁不止，陰腫，痛引腰背，酒煮殺之（《本經》）。
療腹痛疝積，燒灰酒服（《別錄》）。治腸風瀉血，痔病有頭，多年不瘥，炙末，白飲服方寸匕。燒灰吹鼻，止衄血。甚解一切藥力（《藥性》）。
【附方】
舊五，新八。
五痔下血︰《衍義》雲︰用 皮合穿山甲等分燒存性，入肉豆蔻一半，末之。空腹熱米飲服二錢，妙。《外台》︰用 皮方三指大，熏黃如棗大，熟艾一錢，穿地作坑，調和取便熏之，取口中有煙氣為佳。火氣稍盡即停，三日將息，更熏之，三度永瘥。勿犯風冷，羹 將養，切忌雞、魚、豬、生冷，二十日後補之。
腸痔有蟲︰ 皮燒末，生油和塗。（《簡要濟眾》）
腸風下血︰白刺 皮一枚（銚內 焦，去皮留刺），木賊半兩（炒黑），為末。每服二錢，熱酒調下。（《楊氏家藏方》）
蠱毒下血︰ 皮燒末，水服方寸匕，當吐出毒。（《千金翼》）
五色痢疾︰ 皮燒灰，酒服二錢。（《壽域方》）
大腸脫肛︰ 皮一斤（燒），磁石（ ）五錢，桂心五錢，為末。每服二錢，米飲下。（葉氏《摘玄》）
塞鼻止衄︰ 皮一枚，燒末。每用半錢，綿裹塞之，數易之瘥。（《聖惠方》）
鼻中息肉︰ 皮炙為末，綿裹塞之三日。（《千金》）
眼睫倒刺︰ 刺、棗針、白芷、青黛等分為末。隨左右目搐鼻中，口含冷水。（《瑞竹堂方》）
反胃吐食︰ 皮燒灰，酒服。或煮汁，或五味淹炙食。（《普濟》）
小兒驚啼，狀如物刺︰用 皮三寸燒末，敷乳頭飲兒。（《子母秘錄》）
犬咬傷︰ 皮、頭髮等分燒灰，水服。（《外台方》）
肉
【氣味】
甘，平，無毒。
藏器曰︰食之去骨。誤食令人瘦劣，諸節漸小也。
【主治】
反胃，炙黃食之。亦煮汁飲。又主 （藏器）。炙食，肥下焦，理胃氣，令人能食（孟詵）。
脂
【氣味】
同肉。詵曰︰可煮五金八石，伏雄黃，柔鐵。
【主治】
腸風瀉血（《日華》）。溶滴耳中，治聾
【附方】
新一。
虎爪傷人︰刺 脂，日日敷之。內服香油。
腦
【主治】
野狼 （時珍）。
心、肝
【主治】
蟻 蜂 ，瘰癧惡瘡，燒灰，酒服一錢（時珍）。
膽
【主治】
點目，止淚。化水，塗痔瘡（時珍）。治鷹食病（寇宗奭）。
【附方】
新一。
痘後風眼︰發則兩瞼紅爛眵淚。用刺 膽汁，用簪點入，癢不可當，二三次即愈。尤勝烏鴉膽也。（董炳《集驗方》）

