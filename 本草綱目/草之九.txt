（《本經》上品）
【釋名】石 （《別錄》）、金釵（《綱目》）、禁生（《別錄》）、林蘭（《本經》）、杜蘭
時珍曰︰石斛名義未詳。其莖狀如金釵之股，故古有金釵石斛之稱。今蜀人栽之，呼為金釵花。盛弘之《荊州記》雲︰耒陽龍石山多石斛，精好如金釵，是矣。林蘭、杜蘭，與木部木蘭同名，恐誤。
【集解】《別錄》曰︰石斛生六安山谷水旁石上。七月、八月採莖，陰乾。
弘景曰︰今用石斛，出始興。生石上，細實，以桑灰湯沃之，色如金，形如蚱蜢髀者佳。
近道亦有，次於宣城者。其生櫟木上者，名木斛。其莖至虛，長大而色淺。不入丸散，惟
可為酒漬煮之用。俗方最以補虛，療腳膝。
恭曰︰今荊襄及漢中、江左又有二種︰一種似大麥，累累相連，頭生一葉，而性冷，名麥斛；一種莖大如雀髀，葉在莖頭，名雀髀斛。其他斛如竹，而節間生葉也。
作乾石斛法︰
以酒洗蒸曝成，不用灰湯。或言生者漬酒，勝於乾者。
頌曰︰今荊州、光州、壽州、廬州、江州、溫州、台州亦有之，以廣南者為佳。多在山谷中。五月生苗，莖似小竹節，節間出碎葉。七月開花，十月結實。其根細長，黃色。惟生石上者為勝。
宗奭曰︰石斛細若小草，長三、四寸，柔韌，折之如肉而實。今人多以木斛混之，亦不能明。木斛中虛如禾草，長尺餘，但色深黃光澤耳。
時珍曰︰石斛叢生石上。其根糾結甚繁，乾則白軟。其莖葉生皆青色，乾則黃色。開紅花。節上自生根須。人亦折下，以砂石栽之，或以物盛掛屋下，頻澆以水，經年不死，俗稱為千年潤。石斛短而中實，木斛長而中虛，甚易分別。處處有之，以蜀中者為勝。
【修治】 曰︰凡使，去根頭，用酒浸一宿，曝乾，以酥拌蒸之，從巳至酉，徐徐焙乾，用
【氣味】甘，平，無毒。普曰︰神農︰甘，平。扁鵲︰酸。李當之︰寒。時珍曰︰甘、淡、微鹹。
之才曰︰陸英為之使，惡凝水石、巴豆，畏雷丸、僵蠶。
【主治】傷中，除痺下氣，補五臟虛勞羸瘦，強陰益精。久服，濃腸胃（《本經》）。補內絕不足，平胃氣，長肌肉，逐皮膚邪熱痱氣，腳膝疼冷痺弱，定志除驚。輕身延年（《別錄》）。益氣除熱，治男子腰腳軟弱，健陽，逐皮肌風痺，骨中久冷，補腎益力（權）。壯筋骨，暖水臟，益智清氣（《日華》）。治發熱自汗，癰疽排膿內塞（時珍）。
【發明】 曰︰石斛鎮涎，澀丈夫元氣。酒浸酥蒸，服滿一鎰，永不骨痛也。
宗奭曰︰石斛治胃中虛熱有功。
時珍曰︰石斛氣平，味甘、淡、微鹹，陰中之陽，降也。乃足太陰脾、足少陰右腎之藥。
深師雲︰囊濕精少，小便余瀝者，宜加之。一法︰每以二錢入生薑一片，水煎代茶飲，甚清肺補脾也。
【附方】新二。
睫毛倒入︰川石斛、川芎 等分，為末。口內含水，隨左右鼻，日二次。（《袖珍方》）。
飛蟲入耳︰石斛數條，去根如筒子，一邊 入耳中，四畔以蠟封閉，用火燒石斛，盡則止
（宋《開寶》）
【釋名】猴薑（《拾遺》）、胡孫薑（志）、石毛薑（《蘇頌》）、石庵 。
藏器曰︰骨碎補本名猴薑。開元皇帝以其主傷折，補骨碎，故命此名。或作骨碎布，訛矣。江西人呼為胡孫薑，象形也。
時珍曰︰庵 主折傷破血。此物功同，故有庵 之名。
【集解】志曰︰骨碎補生江南。根寄樹石上，有毛。葉如庵 。
藏器曰︰嶺南虔、吉州亦有之。葉似石韋而一根，余葉生於木。
大明曰︰是樹上寄生草，根似薑而細長。
頌曰︰今淮、浙、陝西、夔路州郡皆有之。生木或石上。多在背陰處，引根成條，上有黃赤毛及短葉附之。又抽大葉成枝。葉面青綠色，有青黃點；背青白色，有赤紫點。春生葉，至冬乾黃。無花實。采根入藥。
宗奭曰︰此苗不似薑，亦不似庵 。每一大葉兩旁，小葉叉牙，兩兩相對，葉長有尖瓣也。
時珍曰︰其根扁長，略似薑形。其葉有丫缺，頗似貫眾葉。謂葉如庵 者，殊謬；如石韋者，亦差。
根
【修治】 曰︰凡採得，用銅刀刮去黃赤毛，細切，蜜拌潤，甑蒸一日，曬乾用。急用只焙乾，不蒸亦得也。
【氣味】苦，溫，無毒。大明曰︰平。
【主治】破血止血，補傷折（《開寶》）。主骨中毒瓦斯，風血疼痛，五勞六極，足手不收，上熱下冷（權）。惡瘡，蝕爛肉，殺蟲（大明）。研末，豬腎夾煨，空心食，治耳鳴，及腎虛久泄，牙疼（時珍）。
【發明】頌曰︰骨碎補，入婦人血氣藥。蜀人治閃折筋骨傷損，取根搗篩，煮黃米粥，和裹傷處有效。
時珍曰︰骨碎補，足少陰藥也。故能入骨，治牙，及久泄痢。昔有魏刺史子久泄，諸醫不效，垂殆。予用此藥末入豬腎中煨熟與食，頓住。蓋腎主大小便，久泄屬腎虛，不可專從脾胃也。《雷公炮炙論》用此方治耳鳴，耳亦腎之竅也。案︰戴原禮《証治要訣》雲︰痢後下虛，不善調養，或遠行，或房勞，或外感，致兩足痿軟，或痛或痺，遂成痢風。宜用獨活寄生湯吞虎骨四斤丸，仍以骨碎補三分之一，同研取汁，酒解服之。外用杜仲、牛膝、杉木節、萆 、白芷、南星煎湯，頻頻熏洗。此亦從腎虛骨痿而治也。
【附方】舊二，新三。
虛氣攻牙︰齒痛血出，或癢痛。骨碎補二兩，銅刀細銼，瓦鍋慢火炒黑，為末。如常揩齒，良久吐之，咽下亦可。劉松石雲︰此法出《靈苑方》，不獨治牙痛，極能堅骨固牙，益精髓，去骨中毒瓦斯疼痛。牙動將落者，數擦立住，再不複動，經用有神。
風蟲牙痛︰骨碎補、乳香等分，為末糊丸，塞孔中。名金針丸。（《聖濟總錄》）
耳鳴耳閉︰骨碎補削作細條，火炮，乘熱塞之。（蘇氏《圖經》）。
病後發落︰胡孫薑、野薔薇嫩枝煎汁，刷之。
腸風失血︰胡孫薑（燒存性）五錢，酒或米飲服。（《仁存方》）
（《本經》中品）
【釋名】石 （音蔗）、石皮（《別錄》）、石蘭。
弘景曰︰蔓延石上，生葉如皮，故名石韋。
時珍曰︰柔皮曰韋， 亦皮也。
【集解】《別錄》曰︰石韋生華陰山谷石上，不聞水聲及人聲者良。二月採葉，陰乾
弘景曰︰處處有之。出建平者，葉長大而濃。
恭曰︰此物叢生石旁陰處，亦不作蔓。其生古瓦屋上者名瓦韋，療淋亦好。
頌曰︰今晉、絳、滁、海、福州，江寧皆有之。叢生石上，葉如柳，背有毛，而斑點如皮。福州別有一種石皮，三月有花，采葉作浴湯，治風。
時珍曰︰多生陰崖險罅處。其葉長者近尺，闊寸余，柔韌如皮，背有黃毛。亦有金星者，名金星草。葉凌冬不凋。又一種如杏葉者，亦生石上，其性相同。
【修治】《別錄》曰︰凡用去黃毛。毛射人肺，令人咳，不可療。
大明曰︰入藥去梗，須微炙用。一法︰以羊脂炒乾用。
【氣味】苦，平，無毒。《別錄》曰︰甘。權曰︰微寒。
之才曰︰滑石、杏仁、射干為之使，得菖蒲良。製丹砂、礬石。
【主治】勞熱邪氣，五癃閉不通，利小便水道（《本經》）。止煩下氣，通膀胱滿，補五勞，安五臟，去惡風，益精氣（《別錄》）。治淋瀝遺溺（《日華》）。炒末，冷酒調服，治發背（頌）。主崩漏金瘡，清肺氣（時珍）。
【附方】新五。
小便淋痛︰石韋、滑石等分，為末。每飲服刀圭，最快。（《聖惠》）。
小便轉脬︰石韋（去毛）、車前子各二錢半，水二盞，煎一盞，食前服。（《指迷方》）。
崩中漏下︰石韋為末。每服三錢，溫酒服，甚效。
便前有血︰石皮為末。茄子枝煎湯下二錢。（《普濟方》）。
氣熱咳嗽︰石韋、檳榔等分，為末。薑湯服二錢。（《聖濟錄》）。
（宋《嘉 》）
【釋名】金釧草（《圖經》）、鳳尾草（《綱目》）、七星草。
時珍曰︰即石韋之有金星者。《圖經》重出七星草，並入。
【集解】禹錫曰︰金星草，西南州郡多有之，以戎州者為上。喜生背陰石上淨處，及竹箐中少日色處，或生大木下，及背陰古瓦屋上。初出深綠色，葉長一、二尺，至深冬背生黃星點子，兩兩相對，色如金，因得金星之名。無花實，凌冬不凋。其根盤屈如竹根而細，折之有筋，如豬馬鬃。五月和根采之，風乾用。
頌曰︰七星草生江州山谷石上。葉如柳而長，作蔓延，長二、三尺。其葉堅硬，背上有黃點如七星。采無時。
【氣味】苦，寒，無毒。頌曰︰微酸。
崔 曰︰製三黃、砂、汞、礬石。
【主治】發背癰瘡結核，解硫黃丹石毒，連根半斤，酒五升，銀器煎服，先服石藥悉下。
亦可作末，冷水服方寸匕。塗瘡腫，殊效。根浸油塗頭，大生毛發（《嘉 》）。烏髭髮（頌）。解熱，通五淋，涼血（時珍）。
【發明】頌曰︰但是瘡毒，皆可服之。然性至冷，服後下利，須補治乃平複。老年不可輒服。
宗奭曰︰丹石毒發於背，及一切癰腫。以其根葉二錢半，酒一大盞，煎服，取下黑汁。
不惟下所服石藥，兼毒去瘡愈也。如不飲酒，則為末，以新汲水服，以知為度。
時珍曰︰此藥大抵治金石發毒者。若憂郁氣血凝滯而發毒者，非所宜也。
【附方】舊一，新二。
五毒發背︰金星草和根淨洗，慢火焙乾。每四兩入生甘草一錢，搗末，分作四服。每服用酒一升，煎二、三沸，更以溫酒三、二升相和，入瓶器內封固，時時飲之。忌生冷油肥毒物。（《經驗方》）。
熱毒下血︰金星草、陳乾薑各三兩，為末。每服一錢，新汲水下。（《本事方》）。
腳膝爛瘡︰金星草背上星，刮下敷之，即乾。（《集簡方》）。
（《本經》下品）
【釋名】丹草（《本經》）、丹沙草。
時珍曰︰四時不凋，故曰長生。
【集解】《別錄》曰︰石長生，生咸陽山谷。
弘景曰︰俗中時有采者，方藥不複用。近道亦有，是細細草葉，花紫色。南中多生石岩
下，葉似蕨，而細如龍須，黑如光漆，高尺餘，不與余草雜也。
恭曰︰苗高尺許，五、六月採莖葉用。今市人用KT 筋草為之，葉似青葙，莖細勁紫色，今太常用者是也。
時珍曰︰宋祁《益部方物記》︰長生草生山陰蕨地，修莖茸葉，色似檜而澤，經冬不凋
【氣味】咸，微寒，有毒。普曰︰神農︰苦。雷公︰辛。桐君︰甘。權曰︰酸，有小毒
【主治】寒熱惡瘡大熱，辟鬼氣不祥（《本經》）。下三蟲（《別錄》）。治疥癬，逐諸風，治百邪魅（權）。
【附錄】紅茂草（《圖經》）
頌曰︰味苦，大涼，無毒。主癰疽瘡腫。焙研為末，冷水調貼。一名地沒藥，一名長生草。生施州，四季枝葉繁，故有長生之名。春采根葉。
時珍曰︰案《庚辛玉冊》雲︰通泉草一名長生草，多生古道丘壟荒蕪之地。葉似地丁，中心抽一莖，開黃白花如雪，又似麥飯，摘下經年不槁。根入地至泉，故名通泉。俗呼禿瘡花。此草有長生之名，不知與石長生及紅茂草亦一類否？故並附之。
（宋《圖經》）
【集解】頌曰︰生筠州，多附河岸沙石上。春生苗，莖青，高一尺以來，葉如水柳而短。
八、九月土人采之。
【氣味】辛、苦，有小毒。
【主治】同甘草煎服，主 ，又吐風涎（頌）。
【附錄】石垂 頌曰︰生福州山中。三月花，四月採子，生搗為末，丸服，治蠱毒。
（《本經》上品）
【釋名】慎火（《本經》）、戒火（同）、救火（《別錄》）、據火（同）、護火（《綱目》）、辟火（同）、火母（《別錄》）。
弘景曰︰眾藥之名，景天為麗。人皆盆盛，養於屋上，雲可辟火，故曰慎火。方用亦希。
【集解】《別錄》曰︰景天生太山川谷。四月四日、七月七日采，陰乾。
頌曰︰今南北皆有之。人家種於中庭，或盆置屋上。春生苗，葉似馬齒莧而大，作層而上，莖極脆弱。夏中開紅紫碎花，秋後枯死。亦有宿根者。苗、葉、花並可用。
宗奭曰︰極易種，折枝置土中，澆溉旬日便生也。
時珍曰︰景天，人多栽於石山上。二月生苗，脆莖，微帶赤黃色，高一、二尺，折之有汁。葉淡綠色，光澤柔濃，狀似長匙頭及胡豆葉而不尖。夏開小白花，結實如連翹而小，中有黑子如粟粒。其葉味微甘苦，炸熟水淘可食。
【正誤】弘景曰︰廣州城外有一樹，大三、四圍，名慎火樹。
志曰︰嶺表人言，並無此說。蓋錄書者篡入謬言，非陶氏語也。
【氣味】苦，平，無毒。《別錄》曰︰酸。大明曰︰寒，有小毒。可 硃砂。
【主治】大熱火瘡，身熱煩，邪惡氣（《本經》）。諸蠱毒痂 ，寒熱風痺，諸不足（《別錄》）。療金瘡止血。煎水浴小兒，去煩熱驚氣（弘景）。風疹惡癢，小兒丹毒及發熱（權）。
熱狂赤眼，頭痛寒熱游風，女人帶下（《日華》）。
【附方】舊四，新五。
驚風煩熱︰慎火草煎水浴之。（《普濟方》）。
小兒中風︰汗出中風，一日頭頸腰背熱，二日即腹熱，手足不屈。用慎火草（乾者）半兩，麻
嬰孺風疹︰在皮膚不出，及瘡毒。取慎火苗葉五大兩，和鹽三大兩，同研絞汁。以熱手摩塗，日再上之。（《圖經》）。
熱毒丹瘡 《千金》︰用慎火草搗汁拭之。日夜拭一、二十遍。一方︰入苦酒搗泥塗之。
楊氏《產乳》︰治煙火丹毒，從兩股兩脅起，赤如火。景天草、真珠末一兩，搗如泥。塗之，乾則易。
漆瘡作癢︰ 慎火草塗之。（《外台》）。
眼生花翳，澀痛難開。景天搗汁，日點三、五次。（《聖惠》）。
產後陰脫︰慎火草一斤（陰乾），酒五升，煮汁一升，分四服。（《子母秘錄》）。
花
【主治】女人漏下赤白。輕身明目（《本經》）。
（宋《圖經》）
【集解】頌曰︰佛甲草生筠州。多附石向陽而生，似馬齒莧而細小且長，有花黃色，不結實，四季皆有。
時珍曰︰二月生苗成叢，高四、五寸，脆莖細葉，柔澤如馬齒莧，尖長而小。夏開黃花，經霜則枯。人多栽於石山瓦牆上，呼為佛指甲。《救荒本草》言︰高一、二尺，葉甚大者，乃景天，非此也。
【氣味】甘，寒，微毒。
【主治】湯火灼瘡，研貼之（頌）。
（《綱目》）
【釋名】石荷葉（見下）。
【集解】時珍曰︰虎耳生陰濕處，人亦栽於石山上。莖高五、六寸，有細毛，一莖一葉，如荷蓋狀。人呼為石荷葉。葉大如錢，狀似初生小葵葉，及虎之耳形。夏開小花，淡紅色
【氣味】微苦、辛，寒，有小毒。
獨孤滔曰︰汁煮砂子。
【主治】瘟疫，擂酒服。生用吐利人，熟用則止吐利。又治 耳，搗汁滴之。痔瘡腫痛者，陰乾，燒煙桶中熏之（時珍）。
（《四聲本草》）
【校正】自菜部移入此。
【釋名】天胡荽（《綱目》）、野園荽（同）、鵝不食草（《食性》）、雞腸草（詳見下名）。
【集解】時珍曰︰石胡荽，生石縫及陰濕處小草也。高二、三寸，冬月生苗，細莖小葉，形狀宛如嫩胡荽。其氣辛熏不堪食，鵝亦不食之。夏開細花，黃色，結細子。極易繁衍，僻地則鋪滿也。案︰孫思邈《千金方》雲︰一種小草，生近水渠中濕處，狀類胡荽，名天胡荽，亦名雞腸草。即此草也。與繁縷之雞腸，名同物異。
【氣味】辛，寒，無毒。
時珍曰︰辛，溫。汁製砒石、雄黃。
【主治】通鼻氣，利九竅，吐風痰（炳）。去目翳， 塞鼻中，翳膜自落（藏器）。療痔
病（詵）。解毒，明目，散目赤腫雲翳，耳聾頭痛腦酸，治痰瘧 ，鼻窒不通，塞鼻息自落，又散瘡腫（時珍）。
【發明】時珍曰︰鵝不食草，氣溫而升，味辛而散，陽也，能通於天。頭與肺皆天也，故能上達頭腦，而治頂痛目病，通鼻氣而落息肉；內達肺經，而治 痰瘧，散瘡腫。其除可謂務博已乎？案︰倪維德《原機啟微集》雲︰治目翳 鼻碧雲散︰用鵝不食草解毒為君，青黛去熱為佐，川芎大辛破留除邪為使，升透之藥也。大抵如開鍋蓋法，常欲邪毒不閉，令有出路。然力小而銳，宜常 以聚其力。凡目中諸病，皆可用之。生 更神。王璽《集要》詩云︰赤眼之餘翳忽生，草中鵝不食為名。塞於鼻內頻頻換，三日之間複舊明。
【附方】新十。
寒痰 喘︰野園荽研汁，和酒服，即住。（《集簡方》）。
鼻去翳︰碧雲散︰治目赤腫脹，羞明昏暗，隱澀疼痛，眵淚風癢，鼻塞頭痛腦酸，外翳扳睛諸病。鵝不食草（曬乾）二錢，青黛、川芎各一錢，為細末。噙水一口，每以米許入鼻內，淚出為度。
一方︰去青黛。（倪氏《啟微集》）。
貼目取翳︰鵝不食草（搗汁熬膏）一兩，爐甘石（火 ，童便淬三次）三錢，上等瓷器末一錢半，熊膽二錢， 砂少許，為極細末，和作膏。貼在翳上，一夜取下。用黃連、黃柏煎湯洗淨，看如有，再貼。（孫天仁《集效方》）
塞鼻治翳︰詩見發明。
牙疼 鼻︰鵝不食草綿裹懷乾為末。含水一口，隨左右 之。亦可 塞。（《聖濟》）。
一切腫毒︰野園荽一把，穿山甲（燒存性）七分，當歸尾三錢，擂爛，入酒一碗，絞汁服。
濕毒脛瘡︰磚縫中生出野園荽，夏月採取，曬收為末。每以五錢，汞粉五分，桐油調作隔紙膏，周遭縫定。以茶洗淨，縛上膏藥，黃水出，五、六日愈。此吳竹卿方也。（《簡便方》）。
脾寒瘧疾︰石胡荽一把。杵汁半碗，入酒半碗和服，甚效。（《集簡方》）。
痔瘡腫痛︰石胡荽搗，貼之。（同上）
（《拾遺》）
【釋名】鏡面草。
時珍曰︰皆象形也。
【集解】藏器曰︰蔓生石上，葉狀似螺厴，微帶赤色，而光如鏡，背有少毛，小草也。
【氣味】辛。
【主治】癰腫風疹，腳氣腫，搗爛敷之。亦煮湯洗腫處（藏器）。治小便出血，吐血衄
血，齲齒痛（時珍）。
【發明】時珍曰︰案︰陳日華《經驗方》雲︰年二十六，忽病小便後出鮮血數點而不疼，如是一月，飲酒則甚。市醫張康，以草藥汁一器，入少蜜水進兩服而愈。求其方，乃鏡面草也。
【附方】新七。
吐血衄血︰鏡面草水洗，擂酒服。（《朱氏集驗方》）。
牙齒蟲痛︰《乾坤生意》︰用鏡面草不拘多少，以水缸下泥同搗成膏，入香油二、三點，研勻。貼於痛處腮上。《楊氏家藏方》︰用鏡面草半握，入麻油二點，鹽半捻， 碎。左疼右耳，右疼塞左耳。以薄泥餅貼耳門閉其氣，仍仄臥。泥耳一、二時，去泥取草放水中，看有蟲浮出，久者黑，次者褐，新者白。須於午前用之。徐克安一乳婢，苦此不能食，用之，出數蟲而安。
小兒頭瘡︰鏡面草曬乾為末，和輕粉、麻油敷之，立效。（《楊氏家藏方》）。
手指腫毒，又指惡瘡，消毒止痛︰鏡面草搗爛，敷之。（《壽域神方》）。
蛇纏惡瘡︰鏡面草，入鹽杵爛，敷之妙。
解鼠莽毒︰鏡面草自然汁、清油各一杯和服，即下毒三、五次。以肉粥補之，不可遲。（張杲《醫說》）。
（《唐本草》）
【校正】並入《圖經》赤孫施。
【釋名】酸漿（《圖經》）、三葉酸（《綱目》）、三角酸（《綱目》）、酸母（《綱目》）、醋母（蘇恭）、酸箕（李當之）、鳩酸（蘇恭）、雀兒酸（《綱目》）、雀林草（《綱目》）、小酸茅
時珍曰︰此小草三葉酸也，其味如醋。與燈籠草之酸漿，名同物異。唐慎微《本草》以此草之方收入彼下，誤矣。閩人鄭樵《通志》言︰福人謂之孫施。則蘇頌《圖經》︰赤孫施
生福州，葉如浮萍者，即此也。孫施亦酸箕之訛耳。今並為一。
【集解】恭曰︰酢漿生道旁陰濕處，叢生。莖頭有三葉，葉如細萍。四月、五月採，陰乾。
保升曰︰葉似水萍，兩葉並大葉同枝，黃花黑實。
頌曰︰南中下濕地及人家園圃中多有之，北地亦或有生者。初生嫩時，小兒喜食之。南人用揩 石器，令白如銀。
時珍曰︰苗高一、二寸，叢生布地，極易繁衍。一枝三葉，一葉兩片，至晚自合帖，整
整
礬、砒石。
【氣味】酸，寒，無毒。
【主治】殺諸小蟲。惡瘡 ，搗敷之。食之，解熱渴（《唐本》）。主小便諸淋，赤白帶下。同地錢、地龍，治沙石淋。煎湯洗痔痛脫肛甚效。搗塗湯火蛇蠍傷（時珍）。
赤孫施︰治婦人血結，用一搦洗，細研，暖酒服之（蘇頌）。
【附方】舊二，新六。
小便血淋︰酸草搗汁，煎五苓散服之。俗名醋啾啾是也。（王 《百一選方》）。
諸淋赤痛︰三葉酸漿草洗，研取自然汁一合，酒一合和勻。空心溫服，立通。（沈存中《靈苑方》）。
二便不通︰酸草一大把，車前草一握，搗汁，入砂糖一錢，調服一盞。不通再服。（《摘玄方》）。
赤白帶下︰三葉酸草，陰乾為末。空心溫酒服三錢匕。（《千金方》）。
痔瘡出血︰雀林草一大握，水二升，煮一升服。日三次，見效。（《外台秘要》）。
癬瘡作癢︰雀兒草（即酸母草），擦之。數次愈。（《永類方》）
蛇虺螫傷︰酸草，搗敷。（崔氏方）。
牙齒腫痛︰酸漿草一把（洗淨），川椒四十九粒（去目），同搗爛，絹片裹定如箸大，切成豆
【附錄】酸草 《別錄》有名未用曰︰主輕身延年。生名山醴泉上陰崖。莖有五葉青澤，根赤黃。可以消玉。一名丑草。
弘景曰︰李當之雲︰是今酸箕草，布地生者，處處有之。然恐非也。
三葉
《別錄》有名未用曰︰味辛。主寒熱，蛇蜂螫人。生田中，莖小黑白，高三尺，根黑。三月採，陰乾。一名三石，一名當田，一名赴魚。
（宋《嘉 》）
【校正】並入有名未用《別錄》地朕。
【釋名】地朕（《吳普》）、地噤（《拾遺》）、夜光（《吳普》）、承夜（《吳普》）、草血竭（《綱目》）、血見愁（《綱目》）、血風草（《綱目》）、馬蟻草（《綱目》）、雀兒臥單（《綱目》）、醬瓣草（《玉冊》）、猢猻頭草。
《別錄》曰︰地朕，三月採之。
藏器曰︰地朕，一名地錦，一名地噤。蔓延著地，葉光淨，露下有光。
時珍曰︰赤莖布地，故曰地錦。專治血病，故俗稱為血竭、血見愁。馬蟻、雀兒喜聚之，故有馬蟻、雀單之名。醬瓣、猢猻頭，象花葉形也。
【集解】禹錫曰︰地錦草生近道田野，出滁州者尤良。莖葉細弱，蔓延於地。莖赤，葉青紫色，夏中茂盛。六月開紅花，結細實。取苗子用之。絡石注有地錦，是藤蔓之類，與此同名異物。
時珍曰︰田野寺院及階砌間皆有之小草也。就地而生，赤莖黃花黑實，狀如蒺藜之朵，斷莖有汁。方士秋月採，煮雌雄、丹砂、硫黃。
【氣味】辛，平，無毒。《別錄》曰︰地朕︰苦，平，無毒。
【主治】地朕︰主心氣，女子陰疝血結（《別錄》）。地錦︰通流血脈，亦可治氣（《嘉
》）。主癰腫惡瘡，金刃撲損出血，血痢下血崩中，能散血止血，利小便（時珍）。
【附方】舊一，新十一。
臟毒赤白︰地錦草洗，曝乾為末。米飲服一錢，立止。（《經驗方》）。
血痢不止︰地錦草曬研。每服二錢，空心米飲下。（《乾坤生意》）。
大腸瀉血︰血見愁少許，薑汁和搗，米飲服之。（戴原禮《証治要訣》）。
婦人血崩︰草血竭（嫩者）蒸熟，以油、鹽、薑淹食之，飲酒一、二杯送下。或陰乾為末，薑酒調服一、二錢，一服即止。生於磚縫井砌間，少在地上也。（危亦林《得效方》）。
小便血淋︰血風草，井水擂服，三度即愈。（劉長春《經驗方》）。
金瘡出血不止。血見愁草研爛塗之。（危氏《得效方》）。
惡瘡見血︰方同上。
瘡瘍刺骨︰草血竭搗罨之，自出。（《本草權度》）。
癰腫背瘡︰血見愁一兩，酸漿草半兩（焙），當歸二錢半（焙），乳香、沒藥各一錢二分半，為末。每服七錢，熱酒調下。如有生者，擂酒熱服，以渣敷之亦效。血見愁惟雄瘡用之，雌瘡不用。（楊清叟《外科方》）。
風瘡疥癬︰血見愁草同滿江紅草搗末，敷之。（《乾坤秘韞》）。
趾間雞眼，割破出血︰以血見愁草搗敷之妙。（《乾坤秘韞》）。
脾勞黃膽︰如聖丸︰用草血竭、羊膻草、桔梗、蒼朮各一兩，甘草五錢，為末。先以陳醋二碗入鍋，下皂礬四兩煎熬，良久下藥末，再入白面不拘多少，和成一塊，丸如小豆大。每服三、五十丸，空腹醋湯下，一日二服。數日面色複舊也。（《乾坤秘韞》）
【附錄】金瘡小草（《拾遺》）
藏器曰︰味甘，平，無毒。主金瘡，止血長肌，斷鼻中衄血，取葉 敷。亦煮汁服，斷血瘀及卒下血。又預和鍛石杵為丸，日乾，臨時刮敷之。生江南村落田野間下濕地，高一、二寸許，如薺而葉短。春夏間有淺紫花，長一粳米許。
（《拾遺》）
【集解】藏器曰︰生人家階庭濕處，高三、二寸，苗葉似冪KT 。江東有之，北土無也。
【氣味】辛，寒，有小毒。
【主治】瘰癧丹毒，小兒無辜寒熱，大腹痞滿，痰飲膈上熱。生研汁服一合，當吐出宿物。去瘧為上（藏器）。
（《拾遺》）
【集解】藏器曰︰生階庭間，高二、三寸，葉細有雁齒，似離鬲草。北地不生。
【氣味】缺。
【主治】小兒酢瘡，頭小而硬者，煮湯浴，並搗敷。丹毒入腹者必危，可飲冷藥，及用此洗之。又 汁滴目，明目去翳（藏器）。
（宋《圖經》）
【集解】頌曰︰生合州、筠州，多於石上貼壁而生。如人掌形，故以名之。葉細而長，春生，至冬猶有。四時采之。
【氣味】微苦，澀，寒，無毒。
【主治】腸痔瀉血，與甘草浸酒服（蘇頌）。焙末油調，摻小兒白禿瘡（時珍）。
（宋《圖經》）
【集解】頌曰︰生施州石崖上。苗高一尺以來，其狀如棕，四季有葉無花。土人采根去粗皮，入藥。
【氣味】甘、辛，溫，無毒。
【主治】婦人血氣並五勞七傷。以根同半天回、雞翁藤、野蘭根四味洗焙為末。每服二錢，溫酒下。丈夫無所忌，婦人忌雞、魚、濕面（蘇頌）。
【附錄】雞翁藤 頌曰︰生施州。蔓延大木上，有葉無花。味辛，性溫，無毒。采無時半天回
頌曰︰生施州。春生苗，高二尺以來，赤斑色，至冬苗枯。土人夏月採根，味苦、澀，性溫，無毒。
野蘭根
頌曰︰生施州。叢生，高二尺以來，四時有葉無花。其根味微苦，性溫，無毒。采無時。方並見上。
（宋《圖經》）
【集解】頌曰︰生施州。苗高一尺以來，葉背紫，無花。土人采根用。
時珍曰︰湖湘水石處皆有之，名金盤藤。似醋筒草而葉小，背微紫。軟莖引蔓似黃絲，搓之即斷，無汁可見。方士用以製汞。他處少有。醋筒草︰葉似木芙蓉而偏，莖空而脆，味酸，開白花。廣人以鹽醋淹食之。
【氣味】辛，澀，熱，無毒。
【主治】婦人血氣痛，洗焙研末，酒服半錢。孕婦勿服，能消胎氣。忌雞、魚、羊血、濕面（蘇頌）。
（《綱目》）
【集解】時珍曰︰劉松石《保壽堂方》雲︰白龍須生近水旁有石處，寄生搜風樹節，乃樹之餘精也。細如棕絲，直起無枝葉，最難得真者。一種萬纏草，生於白線樹根，細絲相類，但有枝莖，稍粗為異。誤用不效。愚案︰所云二樹名皆隱語，無從考証。
【氣味】缺平，無毒。
【主治】男子婦人風濕腰腿疼痛，左癱右瘓，口目 斜，及產後氣血流散，脛骨痛，頭目昏暗，腰腿痛不可忍，並宜之。惟虛勞癱痿不可服。研末，每服一錢，氣弱者七分，無灰酒下。密室隨左右貼床臥，待汗出自乾，勿多蓋被，三日勿下床見風。一方︰得疾淺者，用末三錢，瓷瓶煮酒一壺。每日先服桔梗湯少頃，飲酒二盞。早一服，晚一服（《保壽堂方》）。
【發明】時珍曰︰《保壽方》雲︰成化十二年，盧玄真道士六十七歲，六月偶得癱瘓，服白花蛇丸，牙齒盡落。三年扶病入山，得此方，服百日，複舊，壽至百歲乃卒。凡男婦風濕腰腿痛，先服小續命湯及滲濕湯後，乃服此。凡女人產後腰腿腫痛，先服四物湯二服，次日服此。若癱瘓年久，痰老氣微者，服前藥出汗，三日之後，則日服龍須末一分，好酒下。隔一日服二分，又隔一日服三分，又隔一日服四分，又隔一日服五分。又隔一日，複從一分起，如前法，周而複始。至月餘，其病漸愈。謂之升陽降氣，調髓蒸骨，追風逐邪，排血安神。忌房事、魚、鵝、雞、羊、韭、蒜、蝦、蟹，及寒冷動風之物。又不可過飲酒及麵食，只宜米粥、菜蔬。
【附方】新一。
諸風癱瘓，筋骨不收︰用白龍須根皮一兩，鬧羊花（即老虎花）七分，好燒酒三斤，封固，煮一炷香，埋土中一夜。能飲者三杯，不能飲者一杯，臥時服。服至三、五杯，見效。但知痛者可治。（坦仙《皆效方》）

