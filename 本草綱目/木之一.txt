李時珍曰︰木乃植物，五行之一。性有土宜，山谷原隰。肇由氣化，爰受形質。喬條苞灌，根葉華實。堅脆美惡，各具太極。色香氣味，區辨品類。食備果蔬，材充藥器。寒溫毒良，直有考匯。多識其名，奚止讀詩。埤以本草，益啟其知。乃肆搜獵，萃而類之。是為木部，凡一百八十種，分為六類︰曰香，曰喬，曰灌，曰寓，曰苞，曰雜。舊本木部三品，共二百六十三種。今並入二十五種，移一十四種入草部，二十九種入蔓草，三十一種入果部，三種入菜部，一十六種入器用部，二種入蟲部。自草部移入二種，外類有名未用移入十一種。
《神農本草經》四十四種（梁陶弘景注） 《名醫別錄》二十三種（梁陶弘景注） 《唐本草》二十二種（唐蘇恭） 《本草拾遺》（唐李 ） 《蜀本草》一種（蜀韓保升） 《開寶本草》一十五種（宋馬志） 《嘉 本草》六種（宋掌禹錫） 《圖經本草》一種（宋蘇頌） 《日華本草》一種（宋人大明） 《証類本草》一種（宋唐慎微） 《本草補遺》一種李時珍）
【附註】
魏李當之《藥錄》 《吳普本草》 宋雷 《炮炙》 齊徐之才《藥對》 唐甄權《藥性》 孫思邈《千金》 唐孟詵《食療》 楊損之《刪繁》 蕭炳《四聲》 南唐陳士良《食性》 宋陳承《別說》 寇宗奭《衍義》 金張元素《珍珠囊》 元李杲《法象》王好古《湯液》 元吳瑞《日用》 明汪穎《食物》 汪機《會編》 周定王綸《集要》 寧原《食鑒》 陳嘉謨《蒙筌》 
（《本經》上品）
【釋名】
（音菊）、側柏。
李時珍曰︰按︰魏子才《六書精蘊》雲︰萬木皆向陽，而柏獨西指，蓋陰木而有貞德者，故字從白。白者，西方也。陸佃《埤雅》雲︰柏之指西，猶針之指南也。柏有數種，入藥惟取葉扁而側生者，故曰側柏。
寇宗奭曰︰予官陝西，登高望柏，千萬株皆一一西指。蓋此木至堅，不畏霜雪，得木之正氣，他木不及。所以受金之正氣所製，一一西指也。
【集解】
《別錄》曰︰柏實生太山山谷，柏葉尤良。四時各依方面陶弘景曰︰處處有柏，當以太山為佳爾。並忌取塚墓上者。其葉以秋夏采者良。
蘇恭曰︰今太山無復采子，惟出陝州、宜州為勝。八月採之。
蘇頌曰︰柏實以乾州者為最。三月開花，九月結子成熟，取采蒸曝，舂擂取仁用。其葉名側柏，密州出者尤佳。雖與他柏相類，而其葉皆側向而生，功效殊別。古柏葉尤奇，益州諸葛孔明廟中有大柏木，相傳是蜀世所植，故人多采以作藥，其味甘香，異常柏也。雷 曰︰柏葉有花柏葉、叢柏葉及有子圓葉。其有子圓葉成片，如大片雲母，葉皆側，葉上有微赤毛者，宜入藥用。花柏葉，其樹濃葉成朵，無子；叢柏葉，其樹綠色，並不入藥。陳承曰︰陶隱居說柏忌塚墓上者，而今乾州者皆是乾陵所出，他處皆無大者，但取其州土所宜，子實氣味豐美可也。其柏異於他處，木之紋理，大者多為菩薩雲氣、人物鳥獸，狀極分明可觀。有盜得一株徑尺者，值萬錢，宜其子實為貴也。時珍曰︰《史記》言︰松柏為百木之長。其樹聳直，其皮薄，其肌膩。其花細瑣，其實成 ，狀如小鈴，霜後四裂，中有數子，大如麥粒，芬香可愛。柏葉松身者，檜也。其葉尖硬，亦謂之栝。今人名圓柏，以別側柏。松葉柏身者，樅也。松檜相半者，檜柏也。峨眉山中一種竹葉柏身者，謂之竹柏。
柏實
【修治】
曰︰凡使先以酒浸一宿，至明漉出，曬乾，用黃精自然汁於日中煎之，緩火煮成煎為度。每煎柏子仁三兩，用酒五兩浸。
時珍曰︰此法是服食家用者。尋常用，只蒸熟曝烈，舂簸取仁，炒研入藥。
【氣味】
甘，平，無毒。
甄權曰︰甘、辛。畏菊花、羊蹄草。
徐之才曰︰見葉下。
【主治】
驚悸益氣，除風濕，安五臟。久服，令人潤澤美色，耳目聰明，不飢不老，輕身延年（《本經》）。療恍惚，虛損吸吸，歷節腰中重痛，益血止汗（《別錄》）。治頭風，腰腎中冷，膀胱冷膿宿水，興陽道，益壽，去百邪鬼魅，小兒驚癇（甄權）。潤肝（好古）。養心氣，潤腎燥，安魂定魄，益智寧神。燒瀝，澤頭髮【發明】
王好古曰︰柏子仁，肝經氣分藥也。又潤腎，古方十精丸用之。
時珍曰︰柏子仁性平而不寒不燥，味甘而補，辛而能潤，其氣清香，能透心腎，益脾蓋仙家上品藥也，宜乎滋養之劑用之。《列仙傳》雲︰赤松子食柏實，齒落更生，行及奔馬。諒非虛語也。
【附方】
舊二，新六。
服柏實法︰八月連房取實曝收，去殼研末。
每服二錢，溫酒下，一日三服。渴即飲水，令人悅澤。一方︰加松子仁等分，以松脂和丸。一方︰加菊花等分，蜜丸服。《奇效方》︰用柏子仁二斤（為末，酒浸為膏），棗肉三斤，白蜜、白朮末、地黃末各一斤，搗勻，丸彈子大。每嚼一丸，一日三服。百日，百病癒；久服，延年壯神。老人虛秘︰柏子仁、松子仁、大麻仁等分。同研，溶蜜蠟丸梧桐子大。以少黃丹湯，食前調服二、三十丸，日二服。（寇宗奭）腸風下血︰柏子十四個。捶碎，囊貯浸好酒三盞，煎八分服，立止。（《普濟方》）
小兒 啼，驚癇腹滿，大便青白色︰用柏子仁末，溫水調服一錢。（《聖惠方》）
黃水濕瘡︰真地瀝青二兩，香油二兩。熬稠搽之，如神。（陸氏
《積德
柏葉
【修治】
曰︰凡用 去兩畔並心枝丫，用糯泔浸七日，以酒拌蒸一伏時。每一斤，用黃精自然汁十二兩浸焙（又浸又焙），待汁乾用之。
時珍曰︰此服食治法也。常用或生或炒，各從本方。
【氣味】
苦，微溫，無毒。
權曰︰苦、辛，性澀。與酒相宜。
頌曰︰性寒。
之才曰︰瓜子、牡蠣、桂為之使。畏菊花、羊蹄、諸石及面曲。伏砒、硝。
弘景曰︰柏之葉、實，服餌所重。此雲惡曲，而人以釀酒無妨。恐酒米相和，異單用也。
【主治】
吐血、衄血，痢血、崩中、赤白，輕身益氣，令人耐寒暑，去濕痺，止飢（《別錄》）。治冷風歷節疼痛，止尿血（甄權）。
炙， 凍瘡。燒取汁塗頭，黑潤鬢髮（大明）。敷湯火傷，止痛滅瘢。服之，療蠱痢。
作湯常服，殺五臟蟲，益人（蘇頌）。
【發明】
震亨曰︰柏屬陰與金，善守。故采其葉，隨月建方，取其多得月令之氣。此補陰之要藥，其性多燥，久得之大益脾土，以滋其肺。
時珍曰︰柏性後凋而耐久，稟堅凝之質，乃多壽之木，所以可入服食。道家以之點湯常飲，元旦以之浸酒辟邪，皆有取於此。麝食之而體香，毛女食之而體輕，亦其証驗矣。毛女者，秦王宮人。關東賊至，驚走入山，飢無所食。有一老公教吃松柏葉，初時苦澀，久乃相宜，遂不復飢，冬不寒，夏不熱。至漢成帝時，獵者於終南山見一人，無衣服，身生黑毛，跳坑越澗如飛，乃密圍獲之，去秦時二百餘載矣。事出葛洪《抱朴子》書中。
【附方】
舊十，新十一。
服松柏法︰孫真人《枕中記》雲︰嘗以三月、四月採新生松葉，長三、四寸許，並花蕊陰乾；又於深山岩谷中，采當年新生柏葉，長二、三寸者，陰乾，為末，白蜜丸如小豆大。
常以日未出時，燒香東向，手持八十一丸，以酒下。服一年，延十年命；服二年，延二十年命。欲得長肌肉，加大麻、巨勝；欲心力壯健者，加茯苓、人參。此藥除百病，益元氣，滋五臟六腑，清明耳目，強壯不衰老，延年益壽，神驗。用七月七日露水丸之，更佳。服時仍祝曰︰神仙真藥，體合自然。服藥入腹，天地同年。祝畢服藥。斷諸雜肉、五辛。神仙服餌︰五月五日，采五方側柏葉三斤，遠志（去心）二斤，白茯苓（去皮）一斤，為末，煉蜜和丸梧桐子大。每以仙靈脾酒下三十丸，日再服。並無所忌。勿示非人。中風不省，涎潮口禁，語言不出，手足 曳︰得病之日，便進此藥，可使風退氣和，不成廢人。柏葉一握（去枝），蔥白一握（連根研如泥），無灰酒一升，煎一、二十沸，溫服。如不飲酒，分作四、五服，方進他藥。（《楊氏家藏方》）
時氣瘴疫︰社中西南柏樹東南枝，取曝乾研末。每服一錢，新水調下，日三、四服。（《聖惠方》）
霍亂轉筋︰柏葉搗爛，裹腳上，及煎汁淋之。（《聖惠方》）
吐血不止︰張仲景柏葉湯︰用青柏葉一把，乾薑二片，阿膠一挺（炙），三味，以水二升，煮一升，去滓，別絞馬通汁一升，合煎取一升，綿濾，一服盡之。《聖惠方》︰用柏葉，米飲服二錢。或蜜丸、或水煎服，並良。
憂恚嘔血，煩滿少氣，胸中疼痛︰柏葉為散，米飲調服二方寸匕。（《聖惠方》）
衄血不止︰柏葉、榴花研末，吹之。（《普濟方》）
小便尿血︰柏葉、黃連焙研，酒服三錢。（《濟急方》）
大腸下血︰隨四時方向，采側柏葉，燒研。每米飲服二錢。王渙之舒州病此，陳宜父大夫傳方，二服愈。（《百一選方》）
酒毒下血或下痢︰嫩柏葉（九蒸九曬）二兩，陳槐花（炒焦）一兩，為末，蜜丸梧桐子大。每空心溫酒下四十丸。（《普濟方》）
蠱痢下血︰男子、婦人、小兒大腹，下黑血茶腳色，或膿血如澱色。柏葉焙乾為末，與黃連同煎為汁，服之。（《本草圖經》）
小兒洞痢︰柏葉煮汁，代茶飲之。（《經驗後方》）
月水不斷︰側柏葉（炙）、芍藥等分。每用三錢，水、酒各半，煎服。室女用側柏葉、木賊（炒微焦）等分，為末。每服二錢，米飲下。（《聖濟總錄》）
湯火燒灼︰柏葉生搗塗之，系定二、三日，止痛滅瘢。（《本草圖經》）
鼠 核痛︰未成膿，以柏葉搗塗，熬鹽熨之，令熱氣下即消。（姚僧坦《集驗方》）
大風癘疾，眉發不生︰側柏葉九蒸九曬，為末，煉蜜丸梧桐子大。每服五丸至十丸，日三、夜一服。百日即生。（《聖惠方》）
頭髮不生︰側柏葉陰乾，作末。和麻油塗之。（孫真人《食忌》）
頭髮黃赤︰生柏葉末一升，豬膏一斤。和丸彈子大。每以布裹一丸，納泔汁中化開，沐之。一月，色黑而潤矣。（《聖惠方》）
枝節
【主治】
煮汁釀酒，去風痺、歷節風。燒取 油，療 疥及蟲癩良（蘇恭）。
【附方】
霍亂轉筋︰以暖物裹腳，後以柏木片煮湯淋之。（《經驗後方》）
齒 腫痛︰柏枝燒熱，拄孔中。須臾蟲緣枝出。（《聖惠》）
惡瘡有蟲︰久不愈者，以柏枝節燒瀝取油，敷之。三、五次無不愈。亦治牛馬疥。（陳承
脂
【主治】
身面疣目，同松脂研勻塗之，數夕自失（《聖惠》）。
根白皮
【氣味】
苦，平，無毒。
【主治】
火灼爛瘡，長毛發（《別錄》）。
【附方】
舊一。
熱油灼傷︰柏白皮，以臘豬脂煎油，塗瘡上。（《肘後方》）
（《別錄》上品）
【釋名】
時珍曰︰按王安石《字說》雲︰松柏為百木之長。松猶公也，柏猶伯也。故松從公，柏從白。
【集解】
《別錄》曰︰松脂生太山山谷。六月採。
頌曰︰松處處有之。
其葉有兩鬣、五鬣、七鬣。歲久則實繁。中原雖有，不及塞上者佳好也。松脂以通明如薰陸香顆者為勝。
宗奭曰︰松黃一如蒲黃，但味差淡。松子多海東來，今關右亦有，但細小味薄也。
時珍曰︰松樹 修聳多節，其皮粗濃有鱗形，其葉後凋。二、三月抽蕤生花，長四、五寸，采其花蕊為松黃。結實狀如豬心，疊成鱗砌，秋老則子長鱗裂。然葉有二針、三針、五針之別。三針者為栝子松，五針者為松子松。
其子大如柏子，惟遼海及雲南者，子大如巴豆可食，謂之海松子，詳見果部。孫思邈雲︰松脂以衡山者為良。衡山東五百里，滿谷所出者，與天下不同。蘇軾雲︰鎮定松脂亦良。《抱朴子》雲︰凡老松皮內自然聚脂為第一，勝於鑿取及煮成者。其根下有傷處，不見日月者為陰脂，尤佳。老松余氣結為茯苓。千年松脂化為琥珀。《玉策記》雲︰千年松樹四邊枝起，上杪不長如偃蓋。其精化為青牛、青羊、青犬、青人、伏龜，其壽皆千歲。
松脂
【別名】
松膏（《本經》）、松肪（同）、【修治】
弘景曰︰采煉松脂法，並在服食方中。以桑灰汁或酒煮軟， 納寒水中數十過，白滑則可用。
頌曰︰凡用松脂，先須煉治。用大釜加水置甑，用白茅借甑底，又加黃砂於茅上，濃寸許︰然後布松脂於上，炊以桑薪，湯減頻添熱水。候松脂盡入釜中，乃出之，投於冷水，既凝又蒸，如此三過，其白如玉，然後入用。
【氣味】
苦、甘，溫，無毒。權曰︰甘，平。
震亨曰︰松脂屬陽金，伏汞。
【主治】
癰疽惡瘡，頭瘍白禿，疥瘙風氣，安五臟，除熱。
久服，輕身不老延年（《本經》）。除胃中伏熱，咽乾消渴，風痺死肌。煉之令白。其赤者，主惡痺（《別錄》）。煎膏，生肌止痛，排膿抽風。貼諸瘡膿血 爛。塞牙孔，殺蟲（甄權）。
除邪下氣，潤心肺，治耳聾。古方多用辟穀（大明）。強筋骨，利耳目，治崩帶（時珍）。
【發明】
弘景曰︰松、柏皆有脂潤，凌冬不凋
頌曰︰道人服餌，或合茯苓、松柏實、菊花作丸，亦可單服。
時珍曰︰松葉、松實，服餌所須；松節、松心，耐久不朽。松脂則又樹之津液精華也。
在土不朽；流脂日久，變為琥珀，宜其可以辟穀延齡。葛洪《抱朴子》雲︰上黨趙瞿病癩歷年，垂死，其家棄之，送置山穴中。瞿怨泣經月，有仙人見而哀之，以一囊藥與之。瞿服百餘日，其瘡都愈，顏色豐悅，肌膚玉澤。仙人再過之，瞿謝活命之恩，乞求其方。仙人曰︰此是松脂，山中便多。此物汝煉服之，可以長生不死。瞿乃歸家長服，身體轉輕，氣力百倍，登危涉險，終日不困。年百餘歲，齒不墜，發不白。夜臥忽見屋間有光，大如鏡，久而一室盡明如晝。又見面上有采女一人，戲於口鼻之間。後入抱犢山成地仙。於時人聞瞿服此脂，皆競服之，車運驢負，積之盈室。不過一月，未覺大益，皆輒止焉。志之不堅如此。張杲《醫說》有服松丹之法。
【附方】
舊七，新十七。
服食辟穀︰《千金方》︰用松脂十斤，以桑薪灰汁一石，煮五七沸，漉出，冷水中凝，復煮之，凡十遍乃白，細研為散。每服一、二錢，粥飲調下，日三服。服至十兩以上，不飢，飢再服之。一年以後，夜視目明。久服，延年益壽。又法︰百煉松脂治下篩，蜜和納筒中，勿見風日。每服一團，一日三服。服至百日，耐寒暑；二百日，五臟補益；五年，即見西王母。
伏虎禪師服法︰用松脂十斤，煉之五度，令苦味盡。每一斤，入茯苓末四兩。每旦水服一刀圭，能令不食，而復延齡，身輕清爽。強筋補益︰四聖不老丹︰用明松脂一斤，以無灰酒沙鍋內桑柴火煮數沸，竹枝攪稠，乃住火，傾入水內結塊，復以酒煮九遍，其脂如玉，不苦不澀乃止，為細末。用十二兩，入白茯苓末半斤，黃菊花末半斤，柏子仁（去油取霜）半斤，煉蜜丸如梧桐子大。每空心好酒送下七十二丸。須擇吉日修合，勿令婦人、雞、犬松梅丸︰用松脂以長流水桑柴煮拔三次，再以桑灰滴汁煮七次扯拔，更以好酒煮二次，仍以長流水煮二次，色白不苦為度。每一斤，入九蒸地黃末十兩，烏梅末六兩，煉蜜丸梧桐子大。每服七十丸，空心鹽、米湯下。健陽補中，強筋潤肌，大能益人。（白飛霞《方外奇方》）
揩齒固牙︰松脂（出鎮定者佳），稀布盛，入沸湯煮，取浮水面者投冷水中（不出者不用），研末，入白茯苓末和勻。日用揩齒漱口，亦可咽之，固牙駐顏。（蘇東坡《仇池筆記》）
歷節諸風，百節酸痛不可忍︰松脂三十斤，煉五十遍。以煉酥三升，和松脂三升，攪令極稠。每旦空心酒服方寸匕，日三服。數食麵粥為佳，慎血腥、生冷、酢物、果子，一百日瘥。（《外台秘要》）
肝虛目淚︰煉成松脂一斤，釀米二斗。水七斗，曲二斗，造酒。頻飲之。婦人白帶︰松香五兩，酒二升，煮乾，木臼杵細，酒糊丸如梧桐子大。每服百丸，溫酒下。（《摘玄方》）
小兒禿瘡︰《簡便方》︰用松香五錢，豬油一兩熬，搽，一日數次，數日即愈。《衛生寶鑒》︰用瀝青二兩，黃蠟小兒緊唇︰松脂炙化，貼之。（《聖惠方》）
風蟲牙痛︰刮松上脂，滾水泡化，一漱即止，已試驗。（《集簡方》）
齲齒有孔︰松脂 塞，須臾蟲從脂出也。（《梅師方》）
久聾不聽︰煉松脂三兩，巴豆一兩。和搗成丸。薄綿裹塞，一日二度。（《梅師方》）
一切 瘡︰煉成松脂末，填令滿，日三、四度。（《聖惠方》）
一切腫毒︰松香八兩，銅青二錢，蓖麻仁五錢。同搗作膏，攤貼甚妙。（李樓《奇方》）
軟癤頻發︰翠玉膏︰用通明瀝青八兩，銅綠二兩，麻油三錢，雄豬膽汁三個。先溶瀝青，乃下油、膽，傾入水中扯拔，器盛。每用，緋帛攤貼，不須再換。小金絲膏︰治一切瘡癤腫毒。瀝青、白膠香各二兩，乳香二錢，沒藥一兩，黃蠟三錢，又以香油三錢，同熬至滴下不散，傾入水中，扯千遍收貯。每捻作餅，貼之。疥癬濕瘡︰松膠香研細，稍入輕粉。先以油塗瘡，糝末在上，一日便乾。頑者三、二度愈。（《劉涓子鬼遺方》）
陰囊濕癢欲潰者︰用板兒松香為末，紙卷作筒。每根入花椒三粒，浸燈盞內三宿，取出點燒，淋下油搽之。先以米泔洗過。（《簡便方》）
金瘡出血︰瀝青末，稍加生銅屑末，糝之，立愈。（唐瑤《經驗方》）
豬嚙成瘡︰松脂煉作餅，貼之。（《千金》）
刺入肉中，百理不瘥︰松脂流出如乳頭香者，敷上以帛裹。三、五日當有根出，不痛不癢，不覺自安。（《兵部
松節
【氣味】
苦，溫，無毒。
【主治】
百節久風，風虛腳痺疼痛（《別錄》）。釀酒，主腳弱，骨節風（弘景）。炒焦，治筋骨間病，能燥血中之濕
【發明】
時珍曰︰松節，松之骨也。質堅氣勁，久亦不朽，故筋骨間風濕諸病宜之。
【附方】
舊二，新五。歷節風痛，四肢如解脫︰松節酒︰用二十斤，酒五斗，浸三、七日。每服一合，日五、六服。（《外台》）
轉筋攣急︰松節一兩（銼如米大），乳香一錢，銀石器慢火炒焦，存一、二分性，出火毒，研末。每服一、二錢，熱木瓜酒調下。一應筋病皆治之。（孫用和《秘寶方》）
風熱牙痛︰《聖惠方》︰用油松節如棗大一塊（碎切），胡椒七顆，入燒酒，須二、三盞，乘熱入飛過白礬少許，噙漱三、五口，立瘥。又用松節二兩，槐白皮、地骨皮各一兩，漿水煎湯。熱漱冷吐，瘥乃止。反胃吐食︰松節煎酒，細飲之。（《百一方》）
陰毒腹痛︰油松木七塊炒焦，沖酒二鐘，熱服。（《集簡方》）
顛撲傷損︰松節煎酒服。（談野翁方）
【主治】
瘡疥及馬牛瘡（蘇恭）。
松葉
【別名】
松毛。
【氣味】
苦，溫，無毒。
【主治】
風濕瘡，生毛發，安五臟，守中，不飢延年（《別錄》）。細切，以水及面飲服之，或搗屑丸服，可斷谷及治惡疾（弘景）。炙， 凍瘡風濕瘡，佳（大明）。去風痛腳痺，殺米蟲（時珍）。
【附方】
舊六，新三。
服食松葉︰松葉細切更研，每日食前以酒調下二錢，亦可煮汁作粥食。初服稍難，久則自便矣。令人不老，身生綠毛，輕身益氣。久服不已，絕穀不飢不渴。（《聖惠方》）
天行溫疫︰松葉，細切，酒服方寸匕，日三服。能辟五年瘟。（《傷寒類要》）
中風口 ︰青松葉一斤搗汁，清酒一斗，浸二宿，近火一宿。初服半升，漸至一升，頭面汗出即止。（《千金方》）
三年中風︰松葉一斤。細切，以酒一斗，煮取三升。頓服，汗出立瘥。（《千金方》）
歷節風痛︰松葉（搗汁）一升。以酒三升，浸七日。服一合，日三服。（《千金方》）
腳氣風痺︰松葉酒︰治十二風痺不能行，服更生散數劑，及眾療不得力，服此一劑，便能行遠，不過兩劑。松葉六十斤細銼，以水四石，煮取四斗九升，以米五斗，釀如常法。別煮松葉汁以漬米並 飯，泥釀封頭，七日發，澄飲之取醉。得此酒力者甚眾。（《千金方》）
風牙腫痛︰松葉一握，鹽一合，酒二升煎漱。（《聖惠方》）
大風惡瘡︰豬鬃松葉二斤，麻黃（去節）五兩。銼，以生絹袋盛，清酒二斗浸之，春夏五日，秋冬七日。每溫服一小盞，常令醺醺，以效為度。（《聖惠方》）
陰囊濕癢︰松毛煎湯，頻洗。（《簡便方》）
松花
【別名】
松黃。
【氣味】
甘，溫，無毒。
震亨曰︰多食，發上焦熱病。
【主治】
潤心肺，益氣，除風止血。亦可釀酒（時珍）。
【發明】
恭
頌曰︰花上黃粉，山人及時拂取，作湯點之甚佳。但不堪停久，故鮮用寄遠。
時珍曰︰今人收黃和白沙糖印為餅膏，充果餅食之，且難久收，恐輕身療病之功，未必勝脂、葉也。
【附方】
舊一，新一。
頭旋腦腫︰三月收松花並苔（五、六寸如鼠尾者，蒸切）一升，以生絹囊貯，浸三升酒中五日。空心暖飲五合。（《普濟方》）
產後壯熱，頭痛頰赤，口乾唇焦，煩渴昏悶︰用松花、蒲黃、川芎、當歸、石膏等分，為末。每服二錢，水二合，紅花二捻，同煎七分，細呷。（《本草衍義》）
根白皮
【氣味】
苦，溫，無毒。
【主治】
辟穀不飢（《別錄》）。補五勞，益氣（大明）。
木皮
【別名】
赤龍皮。
【主治】
癰疽瘡口不合，生肌止血，治白禿、杖瘡、湯火瘡（時珍）。
【附方】
新四。
腸風下血︰松木皮，去粗皮，取裡白者，切、曬，焙研為末。每服一錢，臘茶湯下。（《楊氏家藏方》）
三十年痢︰赤松上蒼皮一斗，為末。面粥和服一升，日三。不過一斗，救人。（《聖惠方》）
金瘡杖瘡︰赤龍鱗（即古松皮）， 存性，研末。搽之，最止痛。（《永類鈐方》）
小兒頭瘡浸濕，名胎風瘡︰古松上自有赤濃皮，入豆豉少許，瓦上炒存性，研末，入輕粉、香油調，塗之。（《經驗良方》）
松實 見果部。
艾納 見草部苔類桑花下。
松蕈 見菜部香蕈下。
（《別錄》下品）
【釋名】
（音杉）、沙木
【集解】
頌曰︰杉材舊不著所出州土，今南中深山多有之。木類松而勁直，葉附枝生，若刺針。郭璞注《爾雅》雲︰ 似松，生江南。可以為船及棺材，作柱埋之不腐。又人家常用作桶板，甚耐水。
宗奭曰︰杉幹端直，大抵如松，冬不凋，但葉闊成枝也。今處處有之，入藥須用油杉及臭者良。
時珍曰︰杉木葉硬，微扁如刺，結實如楓實。江南人以驚蟄前後取枝插種，出倭國者，謂乾燥。有斑紋如雉者，謂之野雞斑，作棺尤貴。其木不生白蟻，燒灰最發火藥。
杉材
【氣味】
辛，微溫，無毒。
【主治】
漆瘡，煮湯洗之，無不瘥（《別錄》）。煮水，浸捋腳氣腫滿。服之，治心腹脹痛，去惡氣（蘇恭）。治風毒奔豚，【發明】
震亨曰︰杉屑屬金有火。其節煮汁浸捋腳氣腫滿，尤效。
頌曰︰唐柳柳州纂《救三死方》雲︰元和十二年二月得腳氣，夜半痞絕，脅有塊，大如石，且死，困不知人，搐搦上視，三日，家人號哭。滎陽鄭洵美傳杉木湯，服半食頃大下，三行氣通塊散。方用杉木節一大升，橘葉（切）一大升（無葉則以皮代之），大腹檳榔七枚（連子碎之），童子小便三大升，共煮取一大升半，分為兩服。若一服得快，即停後服。此乃死病，會有教者，乃得不死。恐人不幸病此，故傳之雲。
【附方】
新四。
肺壅痰滯，上焦不利，猝然咳嗽︰杉木屑一兩，皂角（去皮酥炙）三兩，為末，蜜丸梧桐子大。每米飲下十丸，一日四服。（《聖惠方》）
小兒陰腫赤痛，日夜啼叫，數日退皮，愈而復作︰用老杉木燒灰，入膩粉，清油調敷，效。（危氏《得效方》）
肺壅失音︰杉木燒炭入碗中，以小碗覆之，用湯淋下，去碗飲水。不愈再作，音出乃止。（《集簡方》）
瘡黑爛︰多年老杉木節，燒灰，麻油調，隔箬葉貼之，絹帛包定，數貼而愈。（《救急
皮
【主治】
金瘡血出，及湯火傷灼，取老樹皮燒存性，研敷之。或入雞子清調敷。一、二日愈（時珍）。
葉
【主治】
風、蟲牙痛，同芎 、細辛煎酒含漱（時珍）。
子
【主治】
疝氣痛，一歲一粒，燒研酒服（時珍）。
杉菌 見菜部。
【附錄】
丹桎木皮（桎，音直） 藏器曰︰生江南深山。似杉木，皮，主治 瘍風。取一握，去上黑，打碎，煎如糖，日日塗之。
（《別錄》上品）、牡桂（《本經》上品）
【釋名】
（音寢）。
時珍曰︰按︰范成大《桂海志》雲︰凡木葉心皆一縱理，獨桂有兩道如圭形，故字從圭。
陸佃《埤雅》雲︰桂猶圭也。宣導百藥，為之先聘通使，如執圭之使也。《爾雅》謂之梫者，能侵害他木也。故《呂氏春秋》雲︰桂枝之下無雜木。《雷公炮炙論》雲︰桂釘木根，其木即死，是也。桂即牡桂之濃而辛烈者，牡桂即桂之薄而味淡者，《別錄》不當重出，今倂為一，而分目於下。
【集解】
《別錄》曰︰桂生桂陽，牡桂生南海山谷。二月、八月、十月采皮，陰乾。弘景曰︰南海即是廣州。《神農本經》惟有牡桂、菌桂。俗用牡桂，扁廣殊薄，皮黃，脂肉甚少，氣如木蘭，味亦類桂，不是知別樹，是桂之老宿者？菌桂正圓如竹，三重者良，俗中不見，惟以嫩枝破捲成圓者用之，非真菌桂也，並宜研訪。今俗又以半卷多脂者，單名為桂，入藥最多，是桂有三種矣。此桂廣州出者好；交州、桂州者，形段小而多脂肉，亦好；湘州、始興、桂陽縣者，即是小桂，不如廣州者。《經》雲︰桂，葉如柏葉澤黑，皮黃心赤。
齊武帝時，湘州送樹，植芳林苑中。今東山有桂皮，氣粗相類，而葉乖異，亦能凌冬，恐是牡桂。人多呼為丹桂，正謂皮赤爾。北方重此，每食輒須之，蓋《禮》所云薑桂以為芬芳也。
恭曰︰桂惟有二種。陶氏引《經》雲似柏葉，不知此言從何所出？又於《別錄》剩出桂條，為深誤也。單名桂者，即是牡桂，乃《爾雅》所謂「 梫木桂」也。葉長尺許，花、子皆與菌桂同。大小枝皮俱名牡桂。但大枝皮，肉理粗虛如木而肉少味薄，名曰木桂，亦云大桂；不及小嫩枝皮，肉多而半卷，中必皺起，其味辛美，一名肉桂，亦名桂枝，一名桂心，出融州、桂州、交州甚良。其菌桂，葉似柿葉，中有縱紋三道，表裡無毛而光澤。肌理緊薄如竹，大枝、小枝皮俱是筒。其大枝無肉，老皮堅版，不能重卷，味極淡薄，不入藥用；小枝薄而卷及二、三重者良。或名筒桂，陶雲小桂是也。今惟出韶州。
保昇曰︰桂有三種︰菌桂，葉似柿葉而尖狹光淨。花白蕊黃，四月開，五月結實。樹皮青黃，薄卷若筒，亦名筒桂。其厚硬味薄者，名版桂，不入藥用。牡桂，葉似枇杷葉，狹長於菌桂葉一、二倍。其嫩枝皮半卷多紫，而肉中皺起，肌理虛軟，謂之桂枝，又名肉桂。削去上皮，名曰桂心。其厚者名曰木桂。藥中以此為善。陶氏言半卷多脂者為桂。又引《仙經》雲︰葉似柏葉。此則桂有三種明矣。陶雖是梁武帝時人，實生於宋孝武建元三年，歷齊為諸王侍讀，曾見芳林苑所植之樹。蘇恭只知有二種，指陶為誤，何臆斷之甚也。
藏器曰︰菌桂、牡桂、桂心三色，同是一物。桂林、桂嶺，因桂得名，今之所生，不離此郡。從嶺以南際海盡有桂樹，惟柳、象州最多。味既多烈，皮又厚堅。厚者必嫩，薄者必老。采者以老薄為一色，嫩厚為一色。嫩既辛烈，兼又筒卷。老必味淡，自然版薄。薄者即牡桂，卷者即菌桂也。桂心即是削除皮上甲錯，取其近裡而有味者。承曰︰諸家所說，幾不可考。今廣、交商人所販，及醫家見用，惟陳藏器一說最近之。
頌曰︰《爾雅》但言「梫，木桂」一種，本草載桂及牡桂、菌桂三種。今嶺表所出，則有筒桂、肉桂、桂心、官桂、板桂之名，而醫家用之罕有分別。舊說菌桂正圓如竹，有二、三重者，則今之筒桂也。牡桂皮薄色黃少脂肉者，則今之官桂也。桂是半卷多脂者，則今之板桂也。而今觀賓、宜、韶、欽諸州所圖上者，種類亦各不同，然總謂之桂，無復別名。參考舊注，謂菌桂，葉似柿，中有三道文，肌理緊薄如竹，大小皆成筒，與今賓州所出者相類。牡桂，葉狹於菌桂而長數倍，其嫩枝皮半卷多紫，與今宜州、韶州所出者相類。彼土人謂其皮為木蘭皮，肉為桂心。此又有黃、紫兩色，益可驗也。桂，葉如柏葉而澤，皮黃心赤；與今欽州所出者，葉密而細，恐是其類，但不作柏葉形為異爾。蘇恭以單桂、牡桂為一物，亦未可據。其木俱高三、四丈，多生深山蠻洞中，人家園圃亦有種者。移植於嶺北，則氣味殊少辛辣，不堪入藥也。三月、四月生花，全類茱萸。九月結實，今人多以裝綴花果作筵具。其葉甚香，可用作飲尤佳。二月、八月采皮，九月採花，並陰乾，不可近火。
時珍曰︰桂有數種，以今參訪︰牡桂，葉長如枇杷葉，堅硬有毛及鋸齒，其花白色，其皮多脂。菌桂，葉如柿葉，而尖狹光淨，有三縱文而無鋸齒，其花有黃有白，其皮薄而卷。今商人所貨，皆此二桂。但以卷者為菌桂，半卷及板者為牡桂，即自明白。蘇恭所說，正合醫家見今用者。陳藏器、陳承斷菌、牡為一物者，非矣。陶弘景復以單字桂為葉似柏者，亦非也。柏葉之桂，乃服食家所云，非此治病之桂也。蘇頌所說稍明，亦不當以欽州者為單字之桂也。按《尸子》雲︰春花秋英曰桂。嵇含《南方草木狀》雲︰桂生合浦、交趾，生必高山之巔，冬夏常青。其類自為林，更無雜樹。有三種︰皮赤者為丹桂，葉似柿葉者為菌桂，葉似枇杷葉者為牡桂。其說甚明，足破諸家之辯矣。又有巖桂，乃蘭桂之類，詳菌桂下。韓衆《采藥詩》云：闇河之桂，實大如棗。得而食之，後天而老。此又一種也。闇河不知在何處。
【正誤】
好古曰︰寇氏《衍義》言︰官桂不知緣何立名？予考《圖經》，今觀、賓、宜諸州出者佳。世人以觀字畫多，故寫作官也。時珍曰︰此誤。《圖經今觀》乃今視之意。嶺南無觀州。曰官桂者，乃上等供官之桂也。
（《別錄》）
時珍曰︰此即肉桂也。厚而辛烈，去粗皮用。其去內、外皮者，即為桂心。
【氣味】
甘、辛，大熱，有小毒。
權曰︰桂心，苦、辛，無毒。
元素曰︰肉桂，氣熱，味大辛，純陽也。
杲曰︰桂，辛，熱，有毒。陽中之陽，浮也。氣之薄者，桂枝也；氣之厚者，桂肉也。氣薄則發泄，桂枝上行而發表；氣厚則發熱，桂肉下行而補腎。此天地親上親下之道也。
好古曰︰桂枝入足太陽經，桂心入手少陰經血分，桂肉入足少陰、太陰經血分。細薄者為枝為嫩，厚脂者為肉為老。去其皮與裡，當其中者為桂心。
《別錄》言︰有小毒，又雲︰久服神仙不老。雖有小毒，亦從類化。與黃芩、黃連為使，小毒何施？與烏頭、附子為使，全取其熱性而已。與巴豆、硇砂、乾漆、穿山甲、水蛭等同用，則小毒化為大毒。與人參、麥門冬、甘草同用，則調中益氣，便可久服也。
之才曰︰桂得人參、甘草、麥門冬、大黃、黃芩，調中益氣。得柴胡、紫石英、乾地黃，療吐逆。忌生蔥、石脂。
【主治】
利肝肺氣，心腹寒熱冷痰，霍亂轉筋，頭痛腰痛出汗，止煩止唾，咳嗽鼻齆，墮胎，溫中，堅筋骨，通血脈，理疏不足，宣導百藥，無所畏。久服，神仙不老（《別錄》）。
補下焦不足，治沉寒痼冷之病，滲泄止渴，去營衛中風寒，表虛自汗。春夏為禁藥，秋冬下部腹痛，非此不能止（元素）。
補命門不足，益火消陰（好古）。
治寒痺風瘖，陰盛失血，瀉痢驚癇（時珍）。
（《藥性論》）
曰︰用紫色濃者，去上粗皮並內薄皮，取心中味辛者用。中土只有桂草，以煮丹陽木皮，偽充桂心也。時珍曰︰按︰《酉陽雜俎》雲︰丹陽山中有山桂，葉如麻，開細黃花。此即雷氏所謂丹【氣味】
苦、辛，無毒。詳前桂下。
【主治】
九種心痛，腹內冷氣痛不可忍，咳逆結氣壅痺，腳痺不仁，止下痢，殺三蟲，治鼻中息肉，破血，通利月閉，胞衣不下（甄權）。治一切風氣，補五勞七傷，通九竅，利關節，益精明目，暖腰膝，治風痺骨節攣縮，續筋骨，生肌肉，消瘀血，破 癖症瘕，殺草木毒（大明）。治風僻失音喉痺，陽虛失血，內托癰疽痘瘡，能引血化汗、化膿，解蛇蝮毒（時珍）。
牡桂（《本經》）
時珍曰︰此即木桂也。薄而味淡，去粗皮用。其最薄者為桂枝，枝之嫩小者為柳桂。
【氣味】
辛，溫，無毒。權曰︰甘、辛。
元素曰︰桂枝味辛、甘，氣微熱，氣味俱薄，體輕而上行，浮而升，陽也。余見前單桂下。
【主治】
上氣，咳逆，結氣，喉痺，吐吸，利關節，補中益氣。久服通神，輕身不老（《本經》）。心痛脅痛脅風，溫筋通脈，止煩出汗（《別錄》）。去冷風疼痛（甄權）。去傷風頭痛，開腠理，解表發汗，去皮膚風濕（元素）。泄奔豚，散下焦畜血，利肺氣（成無己）。橫行手臂，治痛風（震亨）。
【發明】
宗奭曰︰桂甘、辛，大熱。《素問》雲︰辛甘發散為陽。
故漢張仲景桂枝湯治傷寒表虛，皆須此藥，正合辛甘發散之意。本草三種之桂，不用牡桂、菌桂者，此二種性只於溫，不可以治風寒之病也。然《本經》只言桂，仲景又言桂枝者，取枝上皮也。好古曰︰或問︰本草言桂能止煩出汗，而張仲景治傷寒有當發汗，凡數處，皆用桂枝湯。又雲無汗不得服桂枝。汗家不得重發汗，若用桂枝是重發其汗。汗多者用桂枝甘草湯，此又用桂枝閉汗也。一藥二用，與本草之義相通否乎？曰︰本草言桂辛甘大熱，能宣導百藥，通血脈，止煩出汗，是調其血而汗自出也。仲景雲︰太陽中風，陰弱者，汗自出。衛實營虛，故發熱汗出。又雲太陽病發熱汗出者，此為營弱衛強，陰虛陽必湊之，故皆用桂枝發其汗。此乃調其營氣，則衛氣自和，風邪無所容，遂自汗而解。非桂枝能開腠理，發出其汗也。汗多用桂枝者，以之調和營衛，則邪從汗出而汗自止，非桂枝能閉汗孔也。昧者不知出汗、閉汗之意，遇傷寒無汗者亦用桂枝，誤之甚矣。桂枝湯下發汗字，當認作出字，汗自然發出，非若麻黃能開腠理，發出其汗也。其治虛汗，亦當逆察其意可也。成無己曰︰桂枝本為解肌。若太陽中風，腠理緻密，營衛邪實，津液禁固，其脈浮緊，發熱汗不出者，不可與此必也。皮膚疏泄，自汗，脈浮緩，風邪干於衛氣者，乃可投之。發散以辛甘為主，桂枝辛熱，故以為君。而以芍藥為臣、甘草為佐者，風淫所勝，平以辛苦，以甘緩之，以酸收之也。以薑、棗為使者，辛甘能發散，而又用其行脾胃之津液而和營衛，不專於發散也。故麻黃湯不用薑、棗，專於發汗，不待行其津液也。承曰︰凡桂之濃實氣味重者，宜入治水臟及下焦藥；輕薄氣味淡者，宜入治頭目發散藥。故《本經》以菌桂養精神，牡桂利關節。仲景發汗用桂枝，乃枝條，非身幹也，取其輕薄能發散。又有一種柳桂，乃桂之嫩小枝條，尤宜入上焦藥用。時珍曰︰麻黃遍徹皮毛，故專於發汗而寒邪散，肺主皮毛，辛走肺也。桂枝透達營衛，故能解肌而風邪去，脾主營，肺主衛，甘走脾，辛走肺也。肉桂下行，益火之原，此東垣所謂腎苦燥，急食辛以潤之，開腠理，致津液，通其氣者也。《聖惠方》言︰桂心入心，引血化汗化膿。蓋手少陰君火、厥陰相火，與命門同氣者也。《別錄》雲桂通血脈是矣。
曾世榮言︰小兒驚風及泄瀉，並宜用五苓散以瀉丙火，滲土濕。內有桂，能抑肝風而扶脾土。
又《醫余錄》雲︰有人患赤眼腫痛，脾虛不能飲食，肝脈盛，脾脈弱。用涼藥治肝則脾愈虛，用暖藥治脾則肝愈盛。但於溫平藥中倍加肉桂，殺肝而益脾，故一治兩得之。傳雲木得桂而枯是也。此皆與《別錄》桂利肝肺氣，牡桂治脅痛脅風之義相符。人所不知者，今為拈出。
又桂性辛散，能通子宮而破血，故《別錄》言其墮胎，龐安時乃雲炒過則不損胎也。又丁香、官桂治痘瘡灰塌，能
【附方】
舊二十，新十三。
陰痺熨法︰寒痺者，留而不去，時痛而皮不仁。刺布衣者，以火 之；刺大人者，以藥熨之。熨法︰用醇酒二十斤，蜀椒一斤，乾薑一斤，桂心一斤。凡四物， 咀漬酒中。用棉絮一斤，細白布四丈，並納酒中，置馬矢 中，封塗勿使泄氣。五日五夜，出布、絮曝乾，復漬以盡其汁；每漬必 其日，乃出乾之。並用滓與絮復布為復巾，長六、七尺，為六、七巾。每用一巾，生桑炭火炙巾，以熨寒痺所刺之處，令熱入至病所。寒則復炙巾以熨之，三十遍而止。汗出以巾拭身，亦三十遍而止。起步內中，無見風。每刺必熨，如此病已矣。（《靈樞經》）
足 筋急︰桂末，白酒和塗之，一日一上。（皇甫謐《甲乙經》）
中風口 ，面目相引，偏僻頰急，舌不可轉︰桂心酒煮取汁，故布蘸拓病上，症即止。左 拓右，右 拓左。
常用大效。（《千金方》）
中風逆冷，吐清水，宛轉啼呼。桂一兩，水一升半，煎半升，冷服。（《肘後方》）
中風失音︰桂著舌下，咽汁。又方︰桂末三錢，水二盞，煎一盞服，取汗。（《千金方》）。喉痺不語︰方同上。偏正頭風，天陰風雨即發︰桂心末一兩，酒調如膏，塗敷額角及頂上。（《聖惠方》）。暑月解毒︰桂苓丸︰用肉桂（去粗皮，不見火）、茯苓（去皮）等分，為細末，煉蜜丸龍眼大。每新汲水化服一丸。（《和劑方》）。桂漿渴水︰夏月飲之，解煩渴，益氣消痰。桂末一大兩，白蜜一升，以水二斗，先煎取一斗，待冷，入新瓷瓶中，乃下二物，攪二、三百轉。先以油紙一重覆上，加七重封之。每日去紙一重，七日開之，氣香味美，格韻絕高盞半，煎半盞飲，立效。《外台秘要》︰桂末，酒服方寸匕，須臾六、七次。心腹脹痛，氣短欲絕︰桂二兩。水一升二合，煮八合，頓服之。（《肘後方》）
寒疝心痛︰四肢逆冷，全不飲食。桂心研末一錢，熱酒調下取效。（《聖惠方》）
產後心痛︰惡血沖心，氣悶欲絕。桂心三兩為末，狗膽汁丸芡子大。每熱酒服一丸。（《聖惠》）
產後瘕痛︰桂末，酒服方寸匕，取效。（《肘後》）
死胎不下︰桂末二錢，待痛緊時，童子小便溫熱調下。名觀音救生散，亦治難產橫生。加麝香少許，酒下，比之水銀等藥，不損人。（何氏方）血崩不止︰桂心不拘多少，砂鍋內 存性，為末。每米飲空腹服一、二錢。名神應散。（《婦人良方》）
反腰血痛︰桂末，和苦酒塗之，乾再上。（《肘後方》）
吐血下血︰《肘後》︰用桂心為末，水服方寸匕。王 曰︰此陰乘陽之症也，不可服涼藥。南陽趙宣德暴吐血，服二次而止。其甥亦以二服而安。小兒久痢赤白︰用桂（去皮，以薑汁炙紫）、黃連（以茱萸炒過）等分，為末。紫蘇、木瓜煎湯服之。名金鎖散。（《全幼心鑒》）
小兒遺尿︰桂末、雄雞肝等分。
搗丸小豆大。溫水調下，日二服。（《外台》）
嬰兒臍腫︰多因傷濕。桂心炙熱熨之，日四、五次。（姚和眾方）外腎偏腫︰桂末，水調方寸匕，塗之。（《梅師方》）
食果腹脹，不拘老小︰用桂末，飯和丸綠豆大。吞五、六丸，白湯下。未消再服。（《經驗方》）
打撲傷損，瘀血溷悶，身體疼痛︰辣桂為末，酒服二錢。（《直指方》）
乳癰腫痛︰桂心、甘草各二分，烏頭一分（炮）。為末，和苦酒塗之，紙覆住。膿化為水，神效。（《肘後方》）
重舌鵝口︰桂末，和薑汁塗之。（湯氏《寶書》）
諸蛇傷毒︰桂心、栝蔞等分。為末，竹筒密塞。遇毒蛇傷，即敷之。塞不密，即不中用也。閉口椒毒︰氣欲絕，或出白沫，身體冷。急煎桂汁服之，多飲新汲水一、二升。（《梅師方》）
葉
【主治】
搗碎浸水，洗發，去垢除風（時珍）。
（音窘。《本經》上品）
【釋名】
筒桂（《唐本》）、小桂。
恭曰︰ 者，竹名。此桂嫩而易卷如筒，即古所用筒桂也。筒似 字，後人誤書為 ，習而成俗，時珍曰︰今本草又作從草之菌，愈誤矣。牡桂為大桂，故此稱小桂。
【集解】
《別錄》曰︰ 桂生交趾、桂林山谷岩崖間。無骨，正圓如竹，立秋采之。
弘景曰︰交趾屬交州，桂林屬廣州。《蜀都賦》雲「 桂臨岩」是矣。
俗中不見正圓如竹者，惟嫩枝破捲成圓，猶依桂用，非真 桂也。《仙經》用 桂，雲三重者良，則明非今
時珍曰︰ 桂，葉似柿葉者是。詳前桂下。《別錄》所謂正圓如竹者，謂皮卷如竹筒。
陶氏誤疑是木形如竹，反謂捲成圓者非真也。今人所栽岩桂，亦是 桂之類似柿葉，亦有鋸齒如枇杷葉而粗澀者，有無鋸齒如梔子葉而光潔者。叢生岩嶺間，謂之岩桂，俗呼為木犀。其花有白者名銀桂，黃者名金桂，紅者名丹桂。有秋花者，春花者，四季花者，逐月花者。其皮薄而不辣，不堪入藥。惟花可收茗、浸酒、鹽漬，及作香搽、發澤之類耳。
【發明】
見前桂下。
時珍曰︰ 桂主治，與桂心、牡桂迥然不同。昔人所服食者，蓋此類耳。
【正誤】
弘景曰︰《仙經》服食桂，以蔥涕合和雲母蒸化為水服之。
慎微曰︰《抱朴子》雲︰桂可合竹瀝餌之，亦可以龜腦和服之。七年能步行水上，長生不死。趙佗子服桂二十年，足下生毛，日行五百里，力舉千斤。《列仙傳》雲︰范蠡好食桂，飲水賣
時珍曰︰方士謬言，類多如此，唐氏收入本草，恐誤後人，故詳記。
皮（三月、七月採）
【氣味】
辛，溫，無毒。
【主治】
百病，養精神，和顏色，為諸藥先聘通使。久服輕身不老，面生光華，媚好常如童子（《本經》）。
木犀花
【氣味】
辛，溫，無毒。
【主治】
同百藥煎、孩兒茶作膏餅噙，生津辟臭化痰，治風蟲牙痛。同麻油蒸熟，潤發，及作面脂（時珍）。
（《海藥》）
【集解】
曰︰天
宗奭曰︰皮與牡桂相同，但薄耳。
時珍曰︰此即今閩、粵、浙中山桂也，而台州天竺最多，故名。大樹繁花，結實如蓮子狀。天竺僧人稱為月桂是矣。詳月桂下。
皮
【氣味】
辛，溫，無毒。
【主治】
腹內諸冷，血氣脹痛（藏器）。破產後惡血，治血痢腸風，補心同，方家少用（ ）。
（《拾遺》）
【集解】
藏器曰︰今江東諸處，每至四、五月後晦，多於衢路間得月桂子，大於狸豆，破之辛香，古者相傳是月中下也。餘杭靈隱寺僧種得一株，近代詩人多所論述。《洞冥記》雲︰有遠飛雞，朝往夕還，常銜桂實歸於南土。南土月路也，故北方無之。山桂猶堪為藥，況
時珍曰︰吳剛伐月桂之說，起於隋唐小說。月桂落子之說，起於武后之時。相傳有梵僧自天竺鷲嶺飛來，故八月常有桂子落於天竺。《唐書》亦云︰垂拱四年三月，有月桂子降於台州，十餘日乃止。宋仁宗天聖丁卯八月十五日夜，月明天淨，杭州靈隱寺月桂子降，其繁如雨，其大如豆，其圓如珠，其色有白者、黃者、黑者，殼如芡實，味辛。拾以進呈，寺僧種之，得二十五株，慈雲式公有序記之。張君房宿錢塘月輪寺，亦見桂子紛如煙霧，迴旋成穗，墜如牽牛子，黃白相間，咀之無味。據此，則月中真若有樹矣。竊謂月乃陰魄，其中婆娑者，山河之影爾。月既無桂，則空中所墜者何物耶？泛觀群史，有雨塵沙土石，雨金鉛錢汞，雨絮帛谷粟，雨草木花藥，雨毛血魚肉之類甚眾。則桂子之雨，亦妖怪所致，非月中有桂也。桂生南方，故惟南方有之。《宋史》雲︰元豐三年六月，饒州雨木子數畝，狀類山芋子，味辛而香。
子
【氣味】
辛，溫，無毒。
【主治】
小兒耳後月蝕瘡，研碎敷之（藏器）。
（《本經》上品）
【釋名】
杜蘭（《別錄》）、林蘭（《本經》）
時珍曰︰其香如蘭，其花如蓮，故名。其木心黃，故曰黃心。
【集解】
《別錄》曰︰木蘭生零陵山谷及太山。皮似桂而香。十二
弘景曰︰零陵諸處皆有之。狀如楠樹，皮甚薄而味辛香。今益州者皮濃，狀如濃朴，而氣味為勝。今東人皆以山桂皮當之，亦相類。道家用合香亦好。
保升曰︰所在皆有。樹高數仞。葉似菌桂葉，有三道縱紋，其葉辛香不及桂也。皮如板桂，有縱橫紋。三月、四月採皮，陰乾。
頌曰︰今湖、嶺、蜀川諸州皆有之。此與桂全別，而韶州所上，乃雲與桂同是一種。取外皮為木蘭，中肉為桂心。蓋是桂中之一種爾。十一月、十二月採，陰乾。任 《述異記》雲︰木蘭川，在潯陽江中，多木蘭。又七里洲中有魯班刻木蘭舟，至今在洲中。今詩家雲木蘭舟，出於此。時珍曰︰木蘭枝葉俱疏。其花內白外紫，亦有四季開者。深山生者尤大，可以為舟。按︰《白樂天集》雲︰木蓮生巴峽山谷間，民呼為黃心樹。大者高五、六丈，涉冬不凋。身如青楊，有白紋。葉如桂而濃大，無脊。花如蓮花，香色艷膩皆同，獨房蕊有異。
四月初始開，二十日即謝，不結實。此說乃真木蘭也。其花有紅、黃、白數色。其木肌細而心黃，梓人所重。蘇頌所言韶州者，是牡桂，非木蘭也。或雲木蘭樹雖去皮，亦不死。羅願言其冬花、實如小柿甘美者，恐不然也。
皮
【氣味】
苦，寒，無毒。
【主治】
身大熱在皮膚中，去面熱赤 酒渣，惡風癲疾，陰下癢濕，明耳目（《本經》）。
療中風傷寒，及癰疽水腫，去臭氣
【附方】
舊二，新二。
小兒重舌︰木蘭皮一尺，廣四寸，削去粗皮，入醋一升，漬汁噙之。（《子母秘錄》）
面上 ︰用木蘭皮一斤細切，以三年酢漿漬之百日，曬乾搗末。每漿水服方寸匕，日三服。《肘後》用酒漬之，梔子仁一斤。（《古今錄驗》方）
皮一兩，黃 二兩，為末。酒服方寸匕，日三服。（《肘後方
花
【主治】
魚哽骨哽，化鐵丹用之（時珍）。
（《本經》上品）
【釋名】
辛雉（《本經》）、侯桃（同）、時珍曰︰夷者荑也。其苞初生如荑而味辛也。揚雄《甘泉賦》雲︰列辛雉於林薄。服虔注云︰即辛夷。雉、夷聲相近也。今藏器曰︰辛夷花未發時，苞如小桃子，有毛，故名侯桃。初發如筆頭，北人呼為木筆。
其花最早，南人呼為迎春。
【集解】
《別錄》曰︰辛夷生漢中、魏興、梁州川谷。其樹似杜仲，高丈餘。子似冬桃而小。九月採實，曝乾，去心及外毛。毛射人肺，令人咳。
弘景曰︰今出丹陽近道。形如桃子，小時氣味辛香。
恭曰︰此是樹，花未開時收之。正月、二月好采。雲九月採實者，恐誤也。
保升曰︰其樹大連合抱，高數仞。葉似柿葉而狹長。正月、二月花，似有毛小桃，色白而帶紫。花落而無子。夏杪復著花，如小筆。又有一種，花、葉皆同，但三月花開，四月花落，子赤似相思子。二種所在山谷皆有。
禹錫曰︰今苑中有樹，高三、四丈，其枝繁茂。正、二月花開，紫白色。花落乃生葉，夏初復生花。經秋歷冬，葉花漸大，如有毛小桃，至來年正、二月始開。初是興元府進來，樹才三、四尺，有花無子，經二十餘年方結實。蓋年淺者無子，非有二種也。其花開早晚，各隨方土節氣爾。宗奭曰︰辛夷，處處有之，人家園亭亦多種植。先花後葉，即木筆花也。
其花未開時，苞上有毛，尖長如筆，故取象而名。花有桃紅、紫色二種，入藥當用紫者，須未開時收之，已開者不佳。時珍曰︰辛夷花，初出枝頭，苞長半寸，而尖銳儼如筆頭，重重有青黃茸毛順鋪，長半分許。及開則似蓮花而小如盞，紫苞紅焰，作蓮及蘭花香。亦有白色者，人呼為玉蘭。又有千葉者。諸家言苞似小桃者，比類欠當。
苞
【修治】
曰︰凡用辛夷，拭去赤肉毛了，以芭蕉水浸一宿，用漿水煮之，從巳至未，取出焙乾用。若治眼目中患，即一時去皮，用向裡實者。
大明曰︰入藥微炙。
【氣味】
辛，溫，無毒。
時珍曰︰氣味俱薄，浮而散，陽也。入手太陰、足陽明經。
之才曰︰芎 為之使。惡五石脂，畏菖蒲、蒲黃、黃連、石膏、黃環。
【主治】
五臟身體寒熱，風頭腦痛面 。久服下氣，輕身明目，增年耐老（《本經》）。
溫中解肌，利九竅，通鼻塞涕出，治面腫引齒痛，眩冒身兀兀如在車船之上者，生鬚髮，去白蟲（《別錄》）。通關脈，治頭痛憎寒，體噤瘙癢。入面脂，生光澤（大明）。鼻淵鼻鼽，鼻窒鼻瘡，及痘後鼻瘡，並用研末，入麝香少許，蔥白蘸入數次，甚良
【發明】
時珍曰︰鼻氣通於天。天者，頭也、肺也。肺開竅於鼻，而陽明胃脈環鼻而上行。
腦為元神之府，而鼻為命門之竅。人之中氣不足，清陽不升，則頭為之傾，九竅為之不利。辛夷之辛溫走氣而入肺，其體輕浮，能助胃中清陽上行通於天。所以能溫中，治頭面目鼻
（《別錄》上品）
【釋名】
沉水香（《綱目》）、蜜香。
時珍曰︰木之心節置水則沉，故名沉水，亦曰水沉。半沉者為棧香，不沉者為黃熟香。
《南越志》言︰交州人稱為蜜香，謂其氣如蜜脾也。梵書名阿迦 香。
【集解】
恭曰︰沉香、青桂、雞骨、馬蹄、煎香，同是一樹，出天竺諸國。木似櫸柳，樹皮青色。葉似橘葉，經冬不凋。夏生花，白而圓。秋結實似檳榔，大如桑椹，紫而味辛。
藏器曰︰沉香，枝、葉並似椿。雲似橘者，恐未是也。其枝節不朽，沉水者為沉香；其肌理有黑脈，浮者為煎香。雞骨、馬蹄皆是煎香，並無別功，止可熏衣去臭。
頌曰︰沉香、青桂等香，出海南諸國及交、廣、崖州。沈懷遠《南越志》雲︰交趾蜜香樹，彼人取之，先斷其積年老木根，經年其外皮幹俱朽爛，木心與枝節不壞，堅黑沉水者，即沉香也。半浮半沉與水面平者，為雞骨香。細枝緊實未爛者，為青桂香。其幹為棧香。其根為黃熟香。其根節輕而大者，為馬蹄香。此六物同出一樹，有精粗之異爾，並采無時。劉恂《嶺表錄異》雲︰廣管羅州多棧香樹，身似柜柳，其花白而繁，其葉如橘。其皮堪作紙，名香皮紙，灰白色，有紋如魚子，沾水即爛，不及楮紙，亦無香氣。沉香、雞骨、黃熟、棧香雖是一樹，而根、幹、枝、節，各有分別也。又丁謂《天香傳》雲︰此香奇品最多。四香凡四名十二狀，出於一本。木體如白楊，葉如冬青而小。海北竇、化、高、雷皆出香之地，比海南者優劣不侔。既所稟不同，復售者多而取者速，其香不待稍成，乃趨利戕賊之深也。
非同瓊管黎人，非時不妄剪伐，故木無夭札之患，得必異香焉。宗奭曰︰嶺南諸郡悉有，傍海處尤多。交幹連枝，岡嶺相接，千里不絕。葉如冬青，大者數抱，木性虛柔。山民以構茅廬，或為橋梁，為飯甑，為狗槽，有香者百無一、二。蓋木得水方結，多在折枝枯幹中，或為沉，或為煎，或為黃熟。自枯死者，謂之水盤香。南恩、高、竇等州，惟產生結香。蓋山民入山，以刀斫曲幹斜枝成坎，經年得雨水浸漬，遂結成香。乃鋸取之，刮去白木，其香結為斑點，名鷓鴣斑，燔之極清烈。香之良者，惟在瓊、崖等州，俗謂之角沉、黃沉，乃枯木得者，宜入藥用。依木皮而結者，謂之青桂，氣尤清。在土中歲久，不待 剔而成薄片者，謂之龍鱗。削之自卷，咀之柔韌者，謂之黃蠟沉，尤難得也。承曰︰諸品之外，又有龍鱗、麻葉、竹葉之類，不止一、二十品。要之入藥惟取中實沉水者。或沉水而有中心空者，則是雞骨。謂中有朽路，如雞骨中血眼也。時珍曰︰沉香品類，諸說頗詳。今考楊億《談苑》、蔡絛《叢談》、范成大《桂海志》、張師正《倦遊錄》、洪駒父《香譜》、葉廷 《香錄》諸書，撮其未盡者補之雲。香之等凡三︰曰沉，曰棧，曰黃熟是也。沉香入水即沉，其品凡四︰曰熟結，乃膏脈凝結自朽出者；曰生結，乃刀斧伐仆，膏脈結聚者；曰脫落，乃因水朽而結者；曰蟲漏，乃因蠹隙而結者。生結為上，熟脫次之。堅黑為上，黃色次之。角沉黑潤，黃沉黃潤，蠟沉柔韌，革沉紋橫，皆上品也。海島所出，有如石杵，如肘如拳，如鳳雀龜蛇，雲氣人物。及海南馬蹄、牛頭、燕口、繭栗、竹葉、芝菌、梭子、附子等香，皆因形命名爾。其棧香入水半浮半沉，即沉香之半結連木者，或作煎香，番名婆木香，亦曰弄水香。其類有刺香、雞骨香、葉子香，皆因形而名。有大如笠者，為蓬萊香。有如山石枯槎者，為光香。
入藥皆次於沉香。其黃熟香，即香之輕虛者，俗訛為速香是矣。有生速，斫伐而取者。有熟速，腐朽而取者。其大而可雕刻者，謂之水盤頭。並不堪入藥，但可焚 。葉廷 雲︰出渤泥、占城、真臘者，謂之番沉，亦曰舶沉，曰藥沉，醫家多用之，以真臘為上。蔡絛雲︰占城不若真臘，真臘不若海南黎峒。黎峒又以萬安黎母山東峒者，冠絕天下，謂之海南沉，一片萬錢。海北高、化諸州者，皆棧香爾。范成大雲︰黎峒出者名土沉香，或曰崖香。雖薄如紙者，入水亦沉。萬安在島東，鐘朝陽之氣，故香尤醞藉，土人亦自難得。舶沉香多腥烈，尾煙必焦。交趾海北之香，聚於欽州，謂之欽香，氣尤酷烈。南人不甚重之，惟以入藥。
【正誤】
時珍曰︰按︰李 《海藥本草》謂沉者為沉香，浮者為檀香。梁元帝《金樓子》謂一木五香︰根為檀，節為沉，花為雞舌，膠為熏陸，葉為藿並誤也。五香各是一種。所謂五香一本者，即前蘇恭所言，沉、棧、青桂、馬蹄、雞骨者是矣。
【修治】
曰︰凡使沉香，須要不枯，如觜角硬重沉於水下者為上，半沉者次之。不可見火。時珍曰︰欲入丸散，以紙裹置懷中，待燥研之。或入乳缽以水磨粉，曬乾亦可。若入煎
【氣味】
辛，微溫，無毒。 曰︰苦，溫。大明曰︰辛，熱。元素曰︰陽也。有升有降。
時珍曰︰咀嚼香甜者性平，辛辣者性熱。
【主治】
風水毒腫，去惡氣（《別錄》）。主心腹痛，霍亂中惡，邪鬼疰氣，清人神，並宜酒煮服之。諸瘡腫，宜入膏中（李 ）。調中，補五臟，益精壯陽，暖腰膝，止轉筋、吐瀉冷氣，破症癖，冷風麻痺，骨節不任，風濕皮膚瘙癢，氣痢（大明）。補右腎命門（元素）。
補脾胃，及痰涎、血出於脾（李杲）。益氣和神（劉完素）。治上熱下寒，氣逆喘急，大腸虛閉，小
【附方】
新七。
諸虛寒熱，冷痰虛熱︰冷香湯︰用沉香、附子（炮）等分，水一盞，煎七分，露一夜，空心溫服。（王好古《醫壘元戎》）
胃冷久呃︰沉香、紫蘇、白豆蔻仁各一錢。為末。每柿蒂湯服五、七分。（吳球《活人心統》）
心神不足，火不降，水不升，健忘驚悸︰朱雀丸︰用沉香五錢，茯神二兩，為末，煉蜜和丸小豆大。每食後人參湯服三十丸，日二服。（王 《百一選方》）
腎虛目黑，暖水臟︰用沉香一兩，蜀椒（去目，炒出汗）四兩，為末，酒糊丸梧桐子大。
每服三十丸，空心，鹽湯下。（《普濟方》）
胞轉不通︰非小腸、膀胱、厥陰受病，乃強忍房事，或過忍小便所致，當治其氣則愈，非利藥可通也。沉香、木香各二錢，為末。白湯空腹服之，以通為度。（《醫壘元戎》）
大腸虛閉，因汗多，津液耗涸者︰沉香一兩，肉蓯蓉（酒浸焙）二兩，各研末，以麻仁研汁作糊，丸梧桐子大。每服一百丸，蜜湯下。（嚴子禮《濟生方》）
檀香、乳香等分， 於盆內。抱兒於上熏之，即起。（鮮于樞《鉤玄》）
（《拾遺》）
【釋名】
木蜜（《內典》）、沒香（《綱目》）、【集解】
藏器曰︰蜜香生交州。大樹，節如沉香。《法華經》注云︰木蜜，香蜜也。樹形似槐而香，伐之五、六年，乃取其香。《異物志》雲︰其葉如椿。樹生千歲，斫仆之，四、五歲乃往看，已腐敗，惟中節堅貞者是香。 曰︰生南海諸山中。種之五、六年便有香。《交州記》雲︰樹似沉香無異也。時珍曰︰按︰《魏王花木志》雲︰木蜜號千歲樹，根本甚大，伐之四、五歲，取不腐者為香。觀此，則陳藏器所謂生千歲乃斫者，蓋誤訛也。段成式《酉陽雜俎》雲︰沒樹出波斯國、拂林國人呼為阿KT 。樹長丈餘，皮青白色，葉似槐而長，花似橘花而大。子黑色，大如山茱萸，酸甜可食。《廣州志》雲︰肇慶新興縣出多香木，俗名蜜香。辟惡氣，殺鬼精。《晉書》雲︰太康五年，大秦國獻蜜香樹皮紙，微褐色，有紋如魚子，極香而堅韌。觀此數說，則蜜香亦沉香之類，故形狀功用兩相彷彿。《南越志》謂︰交人稱沉香為蜜香。《交州志》謂︰蜜香似沉香。《嶺表錄異》言︰棧香皮紙似魚子。尤可互証。楊慎《丹鉛錄》言蜜樹是蜜蒙花樹者，謬也。又枳 木亦名木蜜，不知亦同類否？詳見果部。
【氣味】
辛，溫，無毒。
【主治】
去臭，除鬼氣（藏器）。辟惡，去邪鬼屍注心氣
（宋《開寶》）
【校正】
並入《別錄》雞舌香。
【釋名】
丁子香（《嘉 》）、雞舌香。
藏器曰︰雞舌香與丁香同種，花實叢生，其中心最大者為雞舌（擊破有順理而解為兩向，如雞舌，故名），乃是母丁香也。禹錫曰︰按︰《齊民要術》雲︰雞舌香，俗人以其似丁子，故呼為丁子香。
【集解】
恭曰︰雞舌香樹葉及皮並似栗，花如梅花，子似棗核，此雌樹也，不入香用。
其雄樹雖花不實，採花釀之以成香。出崑崙及交州、愛州以南。 曰︰丁香生東海及崑崙國。
志曰︰丁香生交、廣、南番。按︰《廣州圖》上丁香，樹高丈餘，木類桂，葉似櫟葉。花圓細，黃色，凌冬不凋。其子出枝蕊上如釘，長三、四分，紫色。其中有粗大如山茱萸者，俗呼為母丁香。二月、八月採子及根。一雲︰盛冬生花，子，至次年春采之。頌曰︰雞舌香，《唐本草》言其木似栗；《南越志》言是沉香花；《廣志》言是草花蔓香口。其說不定。今人皆以乳香中揀出木實似棗核者為之，堅頑枯燥，絕無氣味，燒亦無香，用療氣與口臭則甚乖疏，不知緣何以為雞舌也？京下老醫言︰雞舌與丁香同種，其中最大者為雞舌，即母丁香，療口臭最良，治氣亦效。葛稚川《百一方》︰治暴氣刺心痛，用雞舌香酒服。又《抱朴子》書︰以雞舌、黃連，乳汁煎之，注目，治百疹之在目者皆愈，更加精明。古方治瘡癰五香連翹湯用雞舌香，而孫真人《千金方》無雞舌，用丁香，似為一物也。
其採花釀成香之說，絕無知者。慎微曰︰沈存中《筆談》雲︰予集《靈苑方》，據陳藏器《拾遺》，以雞舌為丁香母。今考之尚不然，雞舌即丁香也。《齊民要術》言雞舌俗名丁子香。《日華子》言丁香治口氣，與《三省故事》載漢時郎官日含雞舌香，欲其奏事芬芳之說相合。及
《千金方》五香湯用丁香無雞舌，最為明驗。《開寶本草》重出丁香，謬矣。今世以乳香中大如山茱萸者為雞舌，略無氣味，治疾殊乖。承曰︰《嘉 補注》及蘇頌《圖經》引諸書，以雞舌為丁香。《抱朴子》言可注眼。但丁香恐不宜入眼，含之口中熱臭不可近。乳香中所揀者，雖無氣味，卻無臭氣，有淡利九竅之理。諸方用治小兒驚癇，亦欲其達九竅也。 曰︰丁香有雌、雄。雄者顆小；雌者大如山茱萸，更名母丁香，入藥最勝。時珍曰︰雄為丁香，雌為雞舌，諸說甚明，獨陳承所言甚為謬妄不知乳香中所揀者，乃番棗核也，即無漏子之核，見果部。前人不知丁香即雞舌，誤以此物充之爾。乾薑、焰硝尚可點眼，草果、阿魏番人以作食料，則丁香之點眼、噙口，又何害哉？
【氣味】
辛，微溫，無毒。時珍曰︰辛，溫。
【主治】
風水毒腫，霍亂心痛，去惡氣（《別錄》）。吹鼻，殺腦疳。入諸香中，令人身香（甄權）。同薑汁，塗拔去白須
丁香（《開寶》）
【氣味】
辛，溫，無毒。時好古曰︰純陽。入手太陰、足少陰、陽明經。
曰︰方中多用雌者，力大。膏煎中若用雄，須去丁，蓋乳子發人背癰也。不可見火。
畏鬱金。
【主治】
溫脾胃，止霍亂擁脹，風毒諸腫，齒疳 。能發諸香（《開寶》）。風疳 骨槽勞臭，殺蟲辟惡去邪，治奶頭花，止五色毒痢、療五痔（李 ）。治口氣、冷氣、冷勞反胃、鬼疰、蠱毒，殺酒毒，消 癖，療腎氣、奔豚氣、陰痛、腹痛，壯陽，暖腰膝（大明）。療嘔逆，甚驗（保升）。去胃寒，理元氣。氣血盛者勿服（元素）。治虛噦，小兒吐瀉，痘瘡胃虛，灰白不
【發明】
好古曰︰丁香與五味子、廣術同用，治奔豚之氣。亦能泄肺，能補胃，大能療腎。
丁香氣味尤佳。震亨曰︰口居上，地氣出焉。脾有鬱火，溢入肺中，失其清和之意，而濁氣上行，發為口氣。若以丁香治之，是揚湯止沸爾。惟香薷治之甚捷。時珍曰︰宋末太醫陳文中，治小兒痘瘡不光澤，不起發，或脹或瀉，或渴或氣促，表裡俱虛之証。並用木香散、異攻散，倍加丁香、官桂。甚者丁香三、五十枚，官桂一、二錢。亦有服之而愈者。此丹溪朱氏所謂立方之時，必運氣在寒水司天之際，又值嚴冬郁遏陽氣，故用大辛熱之劑發之者也。
若不分氣血虛實寒熱經絡，一概驟用，其殺人也必矣。葛洪《抱朴子》雲︰凡百病在目者，以雞舌香、黃連、乳汁煎注之，皆愈。此得辛散苦降養陰之妙。陳承言不可點眼者，蓋不知此理也。
【附方】
舊九，新十七。
暴心氣痛︰雞舌香末，酒服一錢。（《肘後方》）
乾霍亂痛，不吐不下︰丁香十四枚，研末，以沸湯一升和之，頓服。不瘥更作。（思邈《千金方》）
小兒吐瀉︰丁香、橘紅等分，煉蜜丸黃豆大。米湯化下。（劉氏《小兒方》）
小兒嘔吐不止︰丁香、生半夏各一錢，薑汁浸一夜，曬乾為末，薑汁打麵糊丸黍米大。
量大小，用薑湯下。《全幼心鑒》嬰兒吐乳︰小兒百日 內吐乳，或糞青色。
用年少婦人乳汁一盞，入丁香十枚，陳皮（去白）一錢，石器煎一、二十沸，細細與服。（陳文中《小兒方》）
小兒冷疳，面黃腹大，食即吐者︰母丁香七枚，為末，乳汁和蒸三次，薑湯服之。（《衛生易胃冷嘔逆，氣厥不通︰母丁香三個，陳橘皮一塊（去白焙），水煎，熱服。（《十便良方》）。
反胃吐食︰《袖珍方》︰用母丁香一兩為末，以鹽梅入搗和，丸芡子大。每噙一丸。《聖惠方》︰用母丁香、神曲（炒）等分，為末。米飲服一錢。朝食暮吐︰丁香十五個研末，甘蔗汁、薑汁和，丸蓮子大。噙咽之。（《摘玄方》）。
反胃關格，氣噎不通︰丁香、木香各一兩。每服四錢，水一盞半，煎一盞。先以黃泥做成碗，濾藥汁於內，食前服。此方乃掾史吳安之傳於都事蓋耘夫有效，試之果然。土碗取其助脾也。（《德生堂經驗方》）。
傷寒呃逆及噦逆不定︰丁香一兩，乾柿蒂（焙）一兩，為末。每服一錢，煎人參湯下。（《簡要濟眾方》）
毒腫入腹︰雞舌香、青木香、薰陸香、麝香各一兩，水四升，煮二升，分二服。（《肘後方》）。
食蟹致傷︰丁香末，薑湯服五分。（《証治要訣》）
婦人崩中晝夜不止︰丁香二兩。酒二升，煎一升，分服。（《梅師方》）。
婦人難產︰母丁香三十六粒，滴乳香三錢六分，為末，同活兔膽和杵千下，丸作三十六丸。每服一丸，好酒化下，立驗。名如意丹。（《頤真堂經驗方》）。
婦人陰冷︰母丁香末，紗囊盛如指大，納入陰中，病即已。（《本草衍義》）。
鼻中息肉︰丁香綿裹納之。（《聖惠方》）
風牙宣露，發歇口氣︰雞舌香、射干各一兩，麝香一分，為末，日揩。（《聖濟總錄》）。
齲齒黑臭︰雞舌香煮汁，含之。（《外台秘要》）。
唇舌生瘡︰雞舌香末，綿裹含之。（《外台》）。
乳頭裂破︰丁香末，敷之。（《梅師方》）。
妒乳乳癰︰丁香末，水服方寸匕。（《梅師方》）。
癰疽惡肉︰丁香末，敷之，外以膏藥護桑蠍螫人︰丁香末，蜜調塗。（《聖惠方》）。
香衣辟汗︰丁香一兩為末，川椒六十粒和之。
絹袋盛佩，絕無汗氣。（《多能鄙事》）。
丁皮
時珍曰︰即樹皮也。似桂皮而濃。
【氣味】
同香。
【主治】
齒痛（李 ）。心腹冷氣
枝
【主治】
一切冷氣，心腹脹滿，惡心，泄瀉虛滑，水穀不消（用枝杖七斤，肉豆蔻（面煨）八斤，白面（炒）六斤，甘草（炒）十一斤，炒鹽中三斤），為末。日藥院方》）。
根
【氣味】
辛，熱，有毒。
【主治】
風熱毒腫。不入心腹之用（《開寶》）。
（《別錄》下品）
【釋名】
旃檀（《綱目》）、真檀。
時珍曰︰檀，善木也，故字從 。 ，善也。釋氏呼為旃檀，以為湯沐，猶言離垢也。
番人訛為真檀。雲南人呼紫檀為勝沉香，即赤檀也。
【集解】
藏器曰︰白檀出海南。樹如檀。
恭曰︰紫真檀出崑崙盤盤國。雖不生中華，人間遍有之。
不香爾。
時珍曰︰按︰《大明一統志》雲︰檀香出廣東、雲南，及占城、真臘、爪哇、渤泥、暹羅、三佛齊、回回等國，今嶺南諸地亦皆有之。樹、葉皆似荔枝，皮青色而滑澤。葉廷
《香譜》雲︰皮實而色黃者為黃檀，皮潔而色白者為白檀，皮腐而色紫者為其木並堅重清香，而白檀尤良。宜以紙封收，則不泄氣。王佐《格古論》雲︰紫檀諸溪峒出之。性堅。新者色紅，舊者色紫，有蟹爪文。新者以水浸之，可染物。真者揩壁上色紫，故有紫檀名。黃檀最香。俱可作帶 、扇骨等物。
白旃檀
【氣味】
辛，溫，無毒。
大明曰︰熱。
元素曰︰陽中微陰。入手太陰、足少陰，通行陽明經。
【主治】
消風熱腫毒（弘景）。治中惡鬼氣，殺蟲（藏器）。煎服，止心腹痛，霍亂腎氣痛。
水磨，塗外腎並腰腎痛處（大明）。散冷氣，引胃氣上升，進飲食（元素）。噎膈吐食。又面生黑子，每夜以漿水洗拭令赤，磨汁塗之，甚良（時珍）。
【發明】
杲曰︰白檀調氣，引芳香之物，上至極高之分。最宜橙、橘之屬，佐以薑、棗，輔以葛根、縮砂、益智、豆蔻，通行陽明之經，在胸膈之上，處咽嗌之間，為理氣要藥。
時珍曰︰《楞嚴經》雲︰白旃檀塗身，能除一切熱惱。今西南諸番酋，皆用諸香塗身，取此義也。杜寶《大業錄》雲︰隋有壽禪師妙醫術，作五香飲濟人。沉香飲、檀香飲、丁香飲、澤蘭飲、甘松飲，皆以香為主，更加別藥，有味而止渴，兼補益人也。道書檀香謂之浴香，不可燒供上真。
紫檀
【氣味】
咸，微寒，無毒。
【主治】
摩塗惡毒風毒（《別錄》）。
刮末敷金瘡，止血止痛。療淋（弘景）。醋磨，敷一切猝腫（千金）。
【發明】
時珍曰︰白檀辛溫，氣分之藥也。
故能理衛氣而調脾肺，利胸膈。紫檀咸寒，血分之藥也。故能和營氣而消腫毒，治金瘡。
（《証類》）
【釋名】
紫藤香（《綱目》）、雞骨香。
曰︰《仙傳》︰拌和諸香，燒煙直上，感引鶴降。醮星辰，燒此香為第一，度 功力極驗。降真之名以此。
時珍曰︰俗呼舶上來者為番降，亦名雞骨，與沉香同名。
【集解】
慎微曰︰降真香出黔南。
曰︰生南海山中及大秦國。其香似蘇方木，燒之初不甚香，得諸香和之則特美。入藥以番降紫而潤者為良。
時珍曰︰今廣東、廣西、雲南、漢中、施州、永順、保靖，及占城、安南、暹羅、渤泥、琉球諸地皆有之。朱輔《溪蠻叢笑》雲；雞骨香即降香，本出海南。今溪峒僻處所出者，似是而非，勁瘦不甚香。周達觀《真臘記》雲︰降香生叢林中，番人頗費砍斫之功，乃樹心也。
其外白皮，濃八、九寸，或五、六寸。焚之氣勁而遠。又嵇含《草木狀》雲︰紫藤香，長莖細葉，根極堅實，重重有皮，花白子黑。其莖截置煙炱中，經久成紫香，可降神。按︰嵇氏所說，與前說稍異，豈即朱氏所謂似是而非者乎？抑中國者與番降不同乎？
【氣味】
辛，溫，無毒。
【主治】
燒之，辟天行時氣，宅舍怪異。小兒帶之，辟邪惡氣（李 ）。療折傷金瘡，止血定痛，消腫生肌（時珍）。
【發明】
時珍曰︰降香，唐、宋本草失收。唐慎微始增入之，而不著其功用。今折傷金瘡家多用其節，雲可代沒藥、血竭。按︰《名醫錄》雲︰周 被海寇刃傷，血出不止，筋如斷，骨如折，用花蕊石散不效。軍士李高用紫金散掩之，血止痛定。明日結痂如鐵，遂愈，且無瘢痕。叩其方，則用紫藤香瓷瓦刮下研末爾。雲即降之最佳者，曾救萬人。羅天益《衛生寶
【附方】
新二。
金瘡出血︰降真香、五倍子、銅花等分為末，敷之。（《醫林集要》）
癰疽惡毒︰番降末、楓、乳香，等分為丸，熏之，去惡氣甚妙。（《集簡方》）
（《別錄》下品）
【校正】
並入《海藥》閘極木皮，《拾遺》 木枝葉。
【釋名】
（與楠字同）。
時珍曰
【集解】
藏器曰︰ 木高碩，葉如桑，出南方山中。
宗奭曰︰楠材，今江南造船皆用之，其木性堅而善居水。久則當中空，為白蛾所穴。
時珍曰︰楠木生南方，而黔、蜀諸山尤多。其樹直上，童童若幢蓋之狀，枝葉不相礙。
葉似豫章，而大如牛耳，一頭尖，經歲不凋，新陳相換。其花赤黃色。實似丁香，色青，不可食。幹甚端偉，高者十餘丈，巨者數十圍，氣甚芬芳，為梁棟器物皆佳，蓋良材也。色赤者堅，白者脆。其近根年深向陽者，結成草木山水之狀，俗呼為骰柏楠，宜作器。
楠材
【氣味】
辛，微溫，無毒。藏器曰︰苦，溫，無毒。
大明曰︰熱，微毒。
【主治】
霍亂吐下不止，煮汁服（《別錄
【附方】
新三。
水腫自足起︰削楠木、桐木煮汁漬足，並飲少許，日日為之。（《肘後方》）
心脹腹痛，未得吐下︰取楠木削三、四兩，水三升，煮三沸，飲之。（耳出膿︰楠木燒研，以棉杖繳入。（《聖惠方》）
皮
【氣味】
苦，溫，無毒。
【主治】
霍亂吐瀉，小兒吐乳，暖胃正氣，並宜煎服（李 ）。
（《拾遺》）
【釋名】
時珍曰︰其木理多紋章，故謂之樟。
【集解】
藏器曰︰江東KT 船多用樟木。縣名豫章，因木得名。
時珍曰︰西南處處山谷有之。木高丈餘。小葉似楠而尖長，背有黃赤茸毛，四時不凋。
夏開細花，結小子。木大者數抱，肌理細而錯縱有紋，宜於雕刻，氣甚芬烈。豫、章乃二木名，一類二種也。豫即釣樟，見下條。
樟材
【氣味】
辛，溫，無毒。
【主治】
惡氣中惡，心腹痛鬼疰，霍亂腹脹，宿食不消，常吐酸臭水，酒煮服，無藥處用之。煎湯，浴腳氣、疥癬風癢。作履，【發明】
時珍曰︰霍亂及乾霍亂須吐者。以樟木屑煎濃汁吐之，甚良。又中惡死者，以樟木燒煙熏之，待蘇乃用藥。此物辛烈香竄，能去濕氣、辟邪惡故也。
【附方】
新一。
手足痛風，冷痛如虎咬者︰用樟木屑一斗，急流水一石，煎極滾泡之，乘熱安足於桶上熏之。以草荐圍住，勿令湯氣入目。其功甚捷，此家傳經驗方也。（虞摶《醫學正
癭節
【主治】
風疰鬼邪（時珍）。
【附方】
新一。
三木節散︰治風勞，面色青白，肢節沉重，膂間痛，或寒或熱，或躁或嗔，思食不能食，被蟲侵蝕，症狀多端。天靈蓋（酥炙，研）二兩，牛黃、人中白（焙）各半兩，麝香二錢，為末。
別以樟木瘤節、皂莢木瘤節、槐木瘤節各為末五兩，每以三錢，水一盞，煎半盞，去滓，調前末一錢，五更頓服，取下蟲物為妙。（《聖惠方》）
（《別錄》下品）
【校正】
並入《拾遺》枕材。
【釋名】
烏樟（弘景）、KT
時珍曰︰樟有大、小二種，紫、淡二色。此即樟之小者。按︰鄭樵《通志》雲︰釣樟亦樟之類，即《爾雅》所謂「KT ，無疵」是也。又相如賦雲︰ 、楠、豫、章。顏師古注云︰豫即枕木，章即樟木。二木生至七年，乃可分別。觀此，則豫即《別錄》所謂釣樟者也。根似烏藥香，故又名烏樟。
【集解】
弘景曰︰釣樟出桂陽、邵陵諸處，亦呼作烏樟，恭曰︰生郴州山谷。樹高丈餘。葉似楠葉而尖長，背有赤毛，若枇杷葉上毛。八月、九月採根皮，曬乾。
炳曰︰根似烏藥香。
藏器曰︰枕生南海山谷。作KT 船，次於樟木。
根皮
【氣味】
辛，溫，無毒。
【主治】
金瘡止血，刮屑敷之，甚驗（《別錄》）。磨服，治霍亂（蕭炳）。治奔豚腳氣水腫，煎湯服。亦可浴瘡痍疥癬風瘙，並研末敷之（大明）。
莖葉
【主治】
置門上，辟天行時氣（蕭炳）。
（宋《開寶》）
【釋名】
旁其（《拾遺》）、時珍曰︰烏以色名。其葉狀似 鯽魚，故俗呼為 樹。《拾遺》作旁其，方音訛也。
南人亦呼為矮樟，其氣似樟也。
【集解】
藏器曰︰烏藥生嶺南。邕州、容州及江南。樹生似茶，高丈餘。一葉三丫，葉青陰白。根狀似山芍藥及烏樟，根色黑褐，作車轂紋，橫生，八月採根。其直根者不堪用。
頌曰︰今台州、雷州、衡州皆有之，以天台者為勝。木似茶 ，高五、七尺。葉微圓而尖，面青背白，有紋。四、五月開細花，黃白色。六月結實。根有極大者，又似釣樟根。然根有二種︰嶺南者黑褐色而堅硬，天台者白而虛軟，並以八月採。根如車轂紋、形如連珠者佳。
或雲︰天台者香白可愛，而不及海南者力大。承曰︰世稱天台者為勝。今比之洪州、衡州者，天台香味為劣，入藥功效亦不及。但肉色頗赤，而差細小爾。時珍曰︰吳、楚山中極多，人以為薪。根、葉皆有香氣，但根不甚大，才如芍藥爾。嫩子，生青熟紫，核殼極薄。其仁亦香而苦。
根
【氣味】
辛，溫，無毒。
好古曰︰氣濃於味，陽也。入足陽明、少陰經。
【主治】
中惡心腹痛，蠱毒疰忤鬼氣，宿食不消，天行疫瘴，膀胱腎間冷氣攻沖背膂，婦人血氣，小兒腹中諸蟲（藏器）。治一切氣除一切冷，霍亂、反胃吐食瀉痢，癰癤疥癘，並解冷熱，其功不可悉載。貓、犬百病，並可磨服（大明）。理元氣（好古）。中氣腳氣疝氣，氣厥頭痛，腫脹喘急，止小便頻數及白濁（時珍）。
【發明】
宗奭曰︰烏藥性和，來氣少，走泄多，但不甚剛猛。與沉香同磨作湯點服，治胸腹冷氣甚穩當。
時珍曰︰烏藥辛溫香竄，能散諸氣。故《惠民和劑局方》治中風中氣諸証，用烏藥順氣散者，先疏其氣，氣順則風散也。嚴用和《濟生方》治七情郁結，上氣喘急，用四磨湯者，降中兼升，瀉中帶補也。其方以人參、烏藥、沉香、檳榔各磨濃汁七分，合煎，細細咽之。
《朱氏集驗方》治虛寒小便頻數，縮泉丸，用同益智子等分為丸服者，取其通陽明、少陰經也，方見草部益智子下。
【附方】
新十一。
烏沉湯︰治一切氣，一切冷，補五臟，調中壯陽，暖腰膝，去邪氣，冷風麻痺，膀胱、腎間冷氣，攻沖背膂，俯仰不利，風水毒腫，吐瀉轉筋，症癖刺痛，中惡心腹痛，鬼氣疰忤，天行瘴疫，婦人血氣痛。用天台烏藥一百兩，沉香五十兩，人參三兩，甘草（ ）四兩，為末。每服半錢，薑鹽湯空心點服。（《和劑局方》）
一切氣痛︰不拘男女，冷氣、血氣、肥氣、息賁氣、伏梁氣、奔豚氣，搶心切痛，冷汗，喘息欲絕。天台烏藥（小者，酒浸一夜，炒）、茴香（炒）、青橘皮（去白，炒）、良薑（炒）等分，為末。溫酒、童便調下。（《衛生家寶方》）
男婦諸病︰香烏散︰用香附、烏藥等分，為末。每服一、二錢。飲食不進，薑、棗湯下；瘧疾，乾薑、白鹽湯下；腹中有蟲，檳榔湯下；頭風虛腫，茶湯下；婦人冷氣，米飲下；產後血攻心脾痛，童便下；婦人血海痛、男子疝氣，茴香湯下。（《乾坤秘韞》）。小腸疝氣︰烏藥一兩，升麻八錢。水二鐘，煎一鐘，露一宿，空心熱服。（孫天仁《集效方》）。腳氣掣痛︰鄉村無藥。初發時即取土烏藥，不犯鐵器，布揩去土，瓷瓦刮屑，好酒浸一宿。次早空心溫服，溏泄即愈。入麝少許，尤佳。痛入腹者，以烏藥同雞子瓦罐中水煮一日，取雞子，切片蘸食，以湯送下，甚效。（《永類鈐方》）。血痢瀉血︰烏藥，燒存性，研，陳米飯丸梧桐子大。每米飲下三十丸。（《普濟方》）。
氣厥頭痛︰不拘多少，及產後頭痛。天台烏藥、川芎 等分，為末。每服二錢，臘茶清調下。
產後，鐵錘燒紅淬酒調下。（《濟生方》）。
一盞，先噙後咽，吐出痰涎為愈。（《經驗方》）。孕中有癰︰洪州烏藥（軟白香辣者）五錢，水一盞，牛皮膠一片，同煎至七分，溫服。乃龔彥德方也。（《婦人良方》）。心腹氣痛︰烏藥（水磨濃汁）一盞，入橘皮一片，蘇一葉，煎服。（《集簡方》）
嫩葉
【主治】
炙碾煎飲代茗，補中益氣，止小便滑數（藏器）。
【發明】
時珍曰︰烏藥，下通少陰腎經，上理脾胃元氣。故丹溪朱氏加烏藥葉也。
子
【主治】
陰毒傷寒，腹痛欲死。取一合炒起黑煙，投水中，煎三、五沸，服一大盞，汗出陽回即瘥（《斗門方》）。
【附錄】
研藥 曰︰生南海諸州小樹，葉如椒，根如烏藥而圓小。根味苦，溫，無毒。
主霍亂，下痢赤白，中惡蠱毒，腹內不調者。銼，水
（櫰音懷。《綱目
【釋名】
兜婁婆香。
【集解】
時珍曰︰ 香，江淮、湖嶺山中有之。木大者近葉青而長，有鋸齒，狀如小薊葉而香，對節生。其根狀如枸杞根而大，煨之甚香。《楞嚴經》雲︰壇前
根
【氣味】
苦，澀，平，無毒。
【主治】
頭癤腫毒。碾末，麻脂調塗，七日腐落（時珍）。
（《拾遺》）
【釋名】
花木香、詹香。
【集解】
藏器曰︰必栗香生高山中。葉如老椿，搗置上流，魚悉暴腮而死。木白魚不損書也。
【氣味】
辛，溫，無毒。
【主治】
鬼疰心氣，斷一切惡氣，煮汁服之。燒為香，殺蟲、魚（藏器）。
（《唐本草》）
【釋名】
白膠香。
時珍曰︰楓樹枝弱善搖，故字從風。俗呼香楓。《金光明經》謂其香為須薩折羅婆香。
頌曰︰《爾雅》謂楓為 ，言風至則 而鳴也。《梵書》謂之薩 羅婆香。
【集解】
恭曰︰楓香脂，所在大山中皆有之。
頌曰︰今南方及關陝甚多。樹甚高碩，似白楊。葉圓而作歧，有三角而香。二月有花，白色。乃連著實，大如鴨卵。八月、九月熟時，曝乾可燒。《南方草木狀》雲︰楓實惟九真有楓木，南中有楓子鬼。木之老者為人形，亦呼為靈楓，蓋瘤癭也。至今越巫可致靈異。
為楓木之林。《爾雅》注云︰其脂入地，千年為琥珀。
其木甚堅，有赤有白，白者細膩。其實成球，有否？孫炎《爾雅正義》雲︰楓子鬼乃荀伯子《臨《宋齊丘化書》雲︰老楓
香脂
【修治】
時珍曰︰凡用以齏水煮二十
【氣味】
辛、苦，平，無毒。
【主治】
癮疹風癢浮腫，煮水浴之。又主齒痛（《唐本》）。一切癰疽瘡疥，金瘡吐衄咯血，活血生肌，止痛解毒。燒過揩牙，永無牙疾（時珍）
【發明】
震亨曰︰楓香屬金，有水與火。其性疏通故木易有蟲穴，為外科要藥。近世不知，誤以松脂之清瑩者為之，甚謬。
宗奭曰︰楓香、松脂，皆可亂乳香。但楓香微白黃色，燒之可見真偽。
時珍曰︰楓香、松脂皆可亂乳香，其功雖次於乳香，而亦彷彿不遠。
【附方吐血不止︰白膠香為散。每服二錢，新汲吐血衄血︰白膠香、蛤粉等分，為末。薑汁調服。（王 《百一選方》）
吐血咯血︰《澹寮方》︰用白膠香、銅青各一錢，為末。入乾柿內，紙包煨熟，食之。《聖惠方》︰用白膠香（切片，炙黃）一兩，新金瘡斷筋︰楓香末敷之。（危氏方）。
便癰膿血︰白膠香一兩。為末。入麝香、輕粉少許，摻之。（《袖珍方》）
小兒奶疽生面上︰用楓香為膏，攤貼之。（《活幼全書》）
瘰癧軟癤︰白膠香一兩（化開），以蓖諸瘡不合︰白膠香、輕粉各二錢，豬脂和塗。（《直指方》）
一切惡瘡︰水沉金絲膏︰用白膠香、瀝青各一兩，以麻油、黃蠟各二錢半，同熔化，入冷惡瘡疼痛︰楓香、膩粉等分。為末。漿水洗淨，貼之。（《壽親養老書》）。
久近脛瘡︰白膠香為末，以酒瓶上箬葉夾末，貼之。（《袖珍方》）。
小兒疥癬︰白膠香、黃柏、輕粉等分，為末。羊骨髓和，敷之。（《儒門事親》）
大便不通︰白膠香半棗大，鼠糞二枚，研勻，水和作挺。納入肛內，良久自通。（《普濟方》）
年久牙痛︰楓香脂為末。以香爐魚骨哽咽︰白膠香細細吞之。（《聖惠方》）
木皮
【氣味】
辛，平，有小毒（蘇恭）。
【主治】
水腫，下水氣，煮汁用之（蘇恭）。煎飲，止水痢為最（藏器）。止霍亂刺風冷風，煎湯浴之
【正誤】
藏器曰︰楓皮性澀，能止水痢。蘇雲下水腫，水腫非澀藥所療，又雲有毒，明見其謬。
【附方】
新一。
大風瘡︰楓子木（燒存性，研）、輕粉等分，麻油調搽，極妙。章貢有鼓角匠病此，一道人傳方，遂愈。（《經驗良方》）
根葉
【主治】
癰疽已成，擂酒飲，以滓貼之（時珍）。
菌
【氣味】
有毒，食之令人笑不止，地漿解之
（乳香）（《別錄》上品）
【釋名】
馬尾香（《海藥》）、天澤香（《內典
宗奭曰︰薰陸即乳香，為其垂滴如乳頭也。熔塌在地者為塌香，皆一也。
時珍曰︰佛書謂之天澤香，言其潤澤也。又謂之多伽羅香，又曰杜嚕香。李 言薰陸是樹皮，乳是樹脂。陳藏器言乳是薰陸之類。寇宗奭言是一物。
陳承言薰陸是總名，乳是薰陸之乳頭也。今考《香譜》言乳有十餘品，則乳乃熏陸中似乳頭之一品爾。陳承之說為近理。二物原附沉香下，宋《嘉 本草》分出二條，今據諸說，合並為一。
【集解】
恭曰︰薰陸香形似白膠香，出天竺者色白，出單于者夾綠
曰︰按︰《廣志》雲︰薰陸香是樹皮鱗甲也，紫赤如櫻桃，透明者為上。
雲︰薰陸出大秦國。在海邊有大樹，枝葉正如古松，生於膠。夷人採取賣與商賈，無賈則自食之。
之，謂之西香，南番者更佳，即乳香
承曰︰西出天竺，南出波斯等國。西者色黃白，南者色紫赤。日久重疊者，不成乳頭，雜以沙石。其成乳者，乃新出未雜沙石者也。薰陸是總名，乳是薰陸之乳頭也。今松脂、楓脂中，亦有此狀者甚多。
史》言乳香有一松。以斤斫樹，脂溢於外，結而成香，聚而成塊。上品為揀香，圓大如乳頭，透明，俗呼滴乳。次曰明乳，其色亞於揀香。又次為瓶香，以瓶收者。又次曰袋香，言收時只置袋中。次為乳塌，雜沙石者。次為黑塌，色黑。次為水濕塌，水漬色敗氣變者。次為斫削，雜碎不堪。次為纏末，播揚為塵者。觀此則乳有自流出者，有斫樹溢出者。諸說皆言其樹類松。寇氏言類棠梨，恐亦傳聞，當從前說。道書乳香、檀香謂之浴香，不可燒祀上真。
【修治】
頌曰︰乳性至粘難碾。用時以繒袋掛於窗隙間，良久取研，乃不粘也。
大明曰︰入丸散，微炒殺毒，則不粘。
時珍曰︰或言乳香入丸藥，以少酒研如泥，以水飛過，曬乾用。或言以燈心同研則易細。或言以糯米數粒同研，或言以人指甲二、三片同研，或言以乳缽坐熱水中乳之，皆易細。
《外
【氣味】
微溫，無毒。
大明曰︰乳香︰辛，熱，微毒。元素曰︰苦、辛，純陽。
震亨曰︰善竄，入手少陰經。
【主治】
薰陸︰主風水毒腫，去惡氣伏屍，癮疹癢毒。乳香同功（《別錄》）。乳香︰治耳聾，中風口噤不語，婦人血氣，止大腸泄 ，療諸瘡，令內消，能發酒，理風冷（藏器）。
下氣益精，補腰膝，治腎氣，止霍亂，沖惡中邪氣，心腹痛疰氣。煎膏，治不眠（之才）。補腎，定諸經之痛（元素）。仙方用以辟穀（李 ）。消癰疽諸毒，托裡護心，活血定痛伸筋，治婦人難產折傷（時珍）。
【發明】
時珍曰︰乳香香竄，能入心經，活血定痛，故為癰疽瘡瘍、心腹痛要藥。《素問》雲諸痛癢瘡瘍皆屬心火是矣。產科諸方多用之，亦取其活血之功爾。陳自明《婦人良方》雲︰知蘄州施少卿，得神寢丸方於蘄州徐太丞，雲婦人臨產月服之，令胎滑易生，極有效驗。
用通明乳香半兩，枳殼一兩，為末，煉蜜丸梧桐子大，每空心酒服三十丸。李嗣立治癰疽初起，內托護心散，雲︰香徹瘡孔中，能使毒氣外出，不致內攻也。方見穀部綠豆下。按︰葛洪《抱朴子》雲︰浮炎洲在南海中，出薰陸香，乃樹有傷穿，木膠流墮。夷人采之，恆患獸啖之。此獸斫刺不死，以杖打之皮不傷，而骨碎乃死。觀此，則乳香之治折傷，雖能活血止痛，亦其性然也。楊清
【附方】
舊四，新二十七。
口目 斜︰乳香燒煙熏之，以順其血脈。（《証治要訣》）
祛風益顏︰真乳香二斤，白蜜三斤。瓷器合煎如餳。每旦服二匙。（《奇效方》）
急慢驚風︰乳香半兩，甘遂半兩。同研末。每服半錢，用乳香湯下，小便亦
《博濟方》）。
小兒內釣腹痛︰用乳香、沒藥、木香等分，水煎服之。（阮氏《小兒方》）。
小兒夜啼︰乳香一錢，燈花七枚，為末。每服半字，乳汁下。（《聖惠方》）。
心氣疼痛不可忍︰用乳香三兩，真茶四兩，為末，以臘月鹿血和，丸彈子大。每溫醋化一丸冷心氣痛︰乳香一粒，胡椒四十九粒。研，入薑汁，熱酒調服。（潘氏《經驗方》）
陰症呃逆︰乳香同硫黃燒煙，嗅之。（《傷寒蘊要》）
辟禳瘟疫︰每臘月二十四日五更，取第一汲井水浸乳香。至元旦五更溫熱，從小至大，每人以乳一塊，飲水三呷，則一年無時災。孔平仲雲︰此乃宣聖之方，孔氏七十餘代用之也夢寐遺精︰乳香一塊，拇指大，臥時細嚼，含至三更咽下，三、五服即效。（《醫林集要》）
淋癃溺血︰取乳香中夾石者，研細，米飲服一錢。（危氏《得效方》）
難產催生︰《簡要濟眾方》︰用黃明乳香五錢。為末，母豬血和丸梧桐子大。每酒服五丸。
《經驗方》︰用乳香，以五月五日午時，令一人在壁內奉乳缽，一童子在壁外，以筆管自壁縫中逐粒遞過，放缽內研細，水丸芡子大。每服一丸，無灰酒下。《聖惠方》︰用明乳香一豆大，為末，新汲水一盞，入醋少許。
令產婦兩手捉石燕，念慮藥三遍乃飲之。略行數步即下。
《海上方》︰用乳香、硃砂等分，為末。麝香酒服一錢，良久自下。
咽喉骨哽︰乳香一錢。
水研服之。（《衛生易簡方》）
香口辟臭︰滴乳噙之。（《摘玄方》）
風蟲牙痛不可忍者︰《梅師方》︰用薰陸香嚼，咽其汁，立瘥。《朱氏集驗方》︰用乳香豆許安孔中，燒煙箸烙化立止。
又方︰乳香、川椒末各一錢，為末，化蠟和作丸。塞孔中。《直指方》︰用乳香、巴豆等分，研和蠟丸，塞之。《聖惠方》︰用乳香、枯礬等分，蠟丸。塞之。大風癘疾︰摩勒香一斤（即乳頭內光明者）細研，入牛乳五升，甘草末四兩，瓷盒盛之，安桌子上，置中庭，安劍一口。夜於北極下祝禱，去盒子蓋，露一夜。次日入甑中蒸，炊三斗米熟即止。夜間依前祝露又蒸，如此三次乃止。每服一茶匙，空心及晚食前溫酒調服。服後當有惡物出，至三日三夜乃愈也。（《聖惠方》）
漏瘡膿血︰白乳香二錢，牡蠣粉一錢。為末，雪糕丸麻子大。每薑湯服三十丸。（《直指方》）
斑痘不快︰乳香研細，豬心血和，丸芡子大。每溫水化服一丸。（聞人規《痘疹論》）。
癰疽寒顫︰乳香半兩，熟水研服。顫發於脾，乳香能入脾故也。（《仁齋直指方》）
甲疽弩肉，膿血疼痛不愈︰用乳香（為末）、膽礬（燒研）等分，敷之，內消即愈。（《靈苑方》）
玉莖作腫︰乳香、蔥白等分，搗敷。（《山居四要》）。
野火丹毒自兩足起︰乳香末，羊脂調塗。（《幼幼新書》）
瘍風駁︰薰陸香、白蘞同研，日日揩之。並作末，水服。（《千金方》）。
（宋《開寶》）
【釋名】
末藥。
時珍曰︰沒、末皆梵言。
【集解】
志曰︰沒藥生波斯國。其塊大小不定，黑色，似安息香。
頌曰︰今海南諸國及廣州或有之。木之根株皆如橄欖，葉青而密。歲久者，則有脂液流滴在地下，凝結成塊，或大或小，亦類安息香。采無時。
曰︰按︰徐表《南州記》雲︰是波斯松脂也。狀如神
時珍曰︰按︰《一統志》雲︰沒藥樹高碩如松，皮濃一、二寸。采時掘樹下為坎，用斧伐其皮之誤爾。所謂神香者，不知何物也？
【修治】
同乳香。
【氣味】
苦，平，無毒。
【主治】
破血止痛，療金瘡杖瘡，諸惡瘡痔漏，猝下血，目中翳暈痛膚赤（《開破症瘕宿血，損傷瘀血，消腫痛（大明）。心膽虛，肝血不足（好古）。墮胎，及產後心腹血氣痛，並入丸散服（李 ）。
【發明】
權曰︰凡金刃所傷，打損 跌、墜馬調服。推陳致新，能生好血。
急，經絡滿急故痛且腫。凡打撲 跌，皆傷經絡，氣血不行，瘀壅作腫痛也。
活血，沒藥散血，皆能止痛消腫生肌。故二藥每每相兼而用。
【附方】
舊三，新六。
歷節諸風，骨節疼痛，晝夜不止︰沒藥末半兩，虎脛骨（酥炙，為末）三兩。每服二錢，溫酒調下。（《圖經本草》）
筋骨損傷︰米粉四兩（炒黃），入沒藥、乳香末各半兩，酒調成膏，攤貼之。（《御藥院方》）
金刃所傷未透膜者︰乳香、沒藥各一錢，以童子小便半盞，酒半盞，溫化服之。為末亦可。（《奇效良方》）。
小兒盤腸氣痛︰沒藥、乳香等分。為末。以木香磨水煎沸，調一錢服，立效。（湯氏《嬰孩寶書》）。
婦人腹痛，內傷 刺︰沒藥末一錢，酒服便止。（《圖經本草》）
婦人血暈︰方同上。
產後惡血︰沒藥、血竭末各一錢，童子小便、溫酒各半盞，煎沸服，良久再服。惡血自下，更不生痛。（《婦人良方》）
女人異疾︰女人月事退出，皆作禽獸之形，欲來傷人。先將綿塞陰戶，乃頓服沒藥末一兩，白湯調下，即愈。（危氏方）
（《唐本草》）
【釋名】
血竭。
時珍曰︰騏 亦馬名也。此物如乾血，故謂之血竭。曰騏 者，隱之也。舊與紫 同條，紫乃此樹
【集解】
恭曰︰騏 竭樹名渴留，紫 樹名渴廩，二物大同小異。
志曰︰二物同條，功效全別。紫 色赤而黑，其葉大如盤， 從葉上出。騏 竭色黃而赤，從木中出，如松脂。
曰︰按︰《南越志》雲︰騏 竭，是紫 樹之脂也。欲驗真偽，但嚼之不爛如蠟者為上。
木中流出，滴下如膠飴狀，久而堅凝，乃成竭，赤作血色。采無時。舊說與紫 大都相類，而別是一物，功力亦殊。 曰︰凡使勿用海母血，真相似，只是味鹹並腥氣。騏 竭味微鹹、甘，似梔子氣也。時珍曰︰騏 竭是樹脂，紫 是蟲造。按︰《一統志》雲︰血竭樹略如沒藥樹，其肌赤色。采法亦於樹下掘坎，斧伐其樹，脂流於坎，旬日取之。多出大食諸國。今人試之，以透指甲者為真。
獨孤滔《丹房鏡源》雲︰此物出於西胡，稟熒惑之氣而結。以火燒之，有赤汁湧出，久而灰不變本色者，為真也。
【修治】
曰︰凡使先研作粉，篩過入丸、散中用。若同眾藥搗，則化作塵飛也。
【氣味】
甘、鹹，平，無毒。
【主治】
心腹猝痛，金瘡血出，破積血，止痛生肉，去五臟邪氣（一切疼痛，血氣攪刺，內傷血聚，補虛，並宜酒服益陽精，消陰滯氣（《太（大明）。散滯血諸痛，婦人血
【發明】
時珍曰︰騏 竭，木之脂液，如人之膏血，其味甘鹹而走血，蓋手、足厥陰藥也。肝與心包皆主血故爾。河間劉氏雲︰血竭除血痛，為和血之聖藥，是矣。乳香、沒藥雖主血病，而兼入氣分，此則專於血分者也。
【附方】
舊二，新十。
白虎風痛走注，兩膝新久腳氣︰血竭、乳香等分，同研連面搗，丸梧桐子大。每溫酒服三十丸。忌生冷。（《奇效方》）。
慢驚螈 ︰定魄安魂，益氣。用血竭半兩，乳香二錢半，同搗成劑，火炙熔丸梧桐子大。
每服一丸，薄荷煎湯化下。夏月用人參湯。（《御藥院方》）。
鼻出衄血︰血竭、蒲黃等分為末，吹之。（《醫林集要》）。
血痔腸風︰血竭末，敷之。（《直指方》）。
金瘡出血︰騏 竭末，敷之立止。（《廣利方》）。
產後血沖，心胸滿喘，命在須臾︰用血竭、沒藥各一錢，研細，童便和酒調服。（《醫林集要》）。
產後血暈，不知人及狂語︰用騏 竭一兩，研末。每服二錢，溫酒調下。（《太平聖惠方》）。
收斂瘡口︰血竭末一字，麝香少許，大棗（燒灰）半錢，同研。津調塗之。（究原方）。
瘡不合︰血竭末敷之，以乾為度。（《濟急仙方》）。
嵌甲疼痛︰血竭末，敷之。（《醫林集要》）
腹中血塊︰血竭、沒藥各一兩，滑石（牡丹皮同煮過）一兩，為末，醋糊丸梧桐子大，服之
（宋《開寶》）
【釋名】
時珍曰︰汗音寒，番語也。
【集解】
藏器曰︰質汗出西番，煎檉乳、松淚、甘草、地黃並熱血成之。番人試藥，以小兒斷一足，以藥納口中，將足踏之，當時能走者良。
【氣味】
甘，溫，無毒。
【主治】
金瘡傷折，瘀血內損，補筋肉，消惡血，下血氣，婦人產後諸血結，腹痛內冷不下食。並以酒消服之，亦敷病處（藏器）。
【附方】
新一。
室女經閉，血結成塊，心腹攻痛。質汗、薑黃、川大黃（炒）各半兩，為末。每服一錢，溫水下。（《聖濟總錄》）
（《唐本草》）
【釋名】
時珍曰︰此香辟惡，安息諸邪，故名。或雲︰安息，國名也。梵書謂之拙貝羅香。
【集解】
恭曰︰安息香出西戎。狀如松脂，黃黑色，為塊。新
曰︰生南海波斯國，樹
禹錫曰︰按︰段成式《酉陽雜俎》雲︰安息香樹出波斯國，呼為辟邪樹。長二、三丈，皮色黃黑。葉有四角，經寒不凋。二月開花黃色，花心微碧。不結實。刻其樹皮，其膠如飴，名安息香，六、七月堅凝乃取之。燒之，通神明，辟眾惡。
時珍曰︰今安南、三佛齊諸地皆有之。《一統志》雲︰樹如苦楝，大而且直。葉似羊桃而長。木心有脂作香。葉廷 《香錄》雲︰此乃樹脂，形色類胡桃瓤。不宜於燒，而能發眾香，故人取以和香。今人和香有如餳者，謂之安息油。機曰︰或言燒之能集鼠者為真。
【氣味】
辛、苦，平，無毒。
【主治】
心腹惡氣，鬼疰（《唐本》）。邪氣魍魎，鬼胎血邪，辟蠱毒，霍亂風痛，男子遺精，暖腎氣，婦人血噤，並產後血暈（大明）。婦人夜夢鬼交，同臭黃合為丸，燒熏丹穴，永斷（李 ）。燒之，去鬼來
【附方】
新四。猝然心痛或經年頻發︰安息香研末，沸湯服半錢。（危氏《得效方》）
小兒肚痛，曲腳而啼︰安息香丸︰用安息香（酒蒸成膏）。沉香、木香、茴香各三錢，香附子、縮砂仁、炙甘草各五錢，為末。以膏和，煉蜜丸芡子大。每服一丸，紫蘇湯化下用精豬肉四兩切片，裹安息香二兩，以瓶盛灰，大火上著一銅版片隔之，安香於上燒之，以瓶口對痛處熏之
（《別錄》上品）
【釋名】
時珍曰︰按︰郭義恭《廣志》雲︰此香出蘇合國，因以名之劍。
【集解】
《別錄》曰︰蘇合香出中台川谷。
恭曰︰今從西域及崑崙來，紫赤色，與紫真檀相似，堅實極芳香，惟重如石，燒之灰白者好。
頌曰︰今廣州雖有蘇合香，但類蘇木，無香氣。藥中只用如膏油者，極芬烈。陶隱居以為獅子矢者，亦是指此膏油者言之爾。《梁書》雲︰中天竺國出蘇合香，是諸香汁煎成，非自然一物也。又雲︰大秦國人採得蘇合香，先煎其汁以為香膏，乃賣其滓與諸國賈人。是以展轉來達中國者，不大香也。然則廣南貨者，其經煎煮之餘乎？今用如膏油者，乃合治成者爾。
無滓者為上。葉廷 《香譜》雲︰蘇合香油出大食國。氣味皆類篤耨香。沈括《筆談》雲︰今之蘇合香赤色如堅木，又有蘇合油如 膠，人多用之。而劉夢得《傳信方》言︰蘇合香多薄葉，子如金色，按之即少，放之即起說，亦是油也，不必致疑。
【正誤】
弘景曰︰蘇合香俗傳是獅子屎，外國說不爾。今皆從西域來，亦不復入藥，惟供合好香爾。
恭曰︰此是胡人誑言，陶不悟也。
藏器曰︰蘇合香色黃白，獅子屎色赤黑，二物相似而不同。獅子屎極臭。或雲︰獅子屎是西國草木皮汁所為，胡人將來，欲貴重之，故飾其名爾。
【氣味】
甘，溫，無毒。
【主治】
辟惡，殺鬼精物，溫瘧、蠱毒、癇痙，去三蟲，除邪，令人無夢魘。久服，通神明，輕身長年（《別錄》）。
【發明】
時珍曰︰蘇合香氣竄，能通諸竅臟腑，故其功能辟一切不正之氣。按︰沈括《筆談》雲︰太尉王文正公氣羸多病。宋真宗面賜藥酒一瓶，令空腹飲之，可以和氣血，辟外邪。
公飲之，大覺安健。次日稱謝。上曰︰此蘇合香酒也。每酒一斗，入蘇合香丸一兩同煮。極能調和五臟，卻腹中諸疾。每冒寒夙興，則宜飲一杯。自此臣庶之家皆仿為之，此方盛行於時。其方本出唐玄宗《開元廣濟方》，謂之白朮丸。後人亦編入《千金》、《外台》，治疾有殊效。
【附方】
新二。
蘇合香丸︰治傳屍骨蒸， 肺痿，疰忤鬼氣，猝心痛，霍亂吐利，時氣鬼魅瘴瘧，赤白暴痢，瘀血月閉， 癖疔腫，小兒驚癇客忤，大人中風、中氣、狐狸等病。用蘇合油一兩，安息香末二兩，以無灰酒熬成膏，入蘇合油內。白朮、香附子、青木香、白檀香、沉香、丁香、麝香、蓽茇、訶梨勒（煨，去核為末，以香膏加煉蜜和成劑，蠟紙包收。每服旋丸梧子大，早朝取井華水，溫冷任意，化服四丸。老人、小兒一丸。（《惠民和劑局方》）
丸小豆大。每服二丸，白水
（《別錄》上品）
【釋名】
時珍曰︰詹言其粘，糖言其狀也。
【集解】
弘景曰︰出晉安、岑州。上真淳者難得，多以其皮及蠹蟲屎雜之，惟軟者為佳。
皆合香家要用，不正入藥。
恭曰︰詹糖樹似橘。煎枝葉為香，似沙糖而黑。出交廣以南，生晉安。近方多用之。
時珍曰︰其花亦香，如茉莉花香氣。
【氣味】
苦，微溫，無毒。
【主治】
風水毒腫，去惡氣伏屍（《別錄》）。治惡核惡瘡和胡桃、青皮搗，塗發令黑如漆（時珍）。
【附錄】
結殺 藏器曰︰結殺生西國，樹之花也，極香。同胡桃仁入去頭風白屑，生發。
（《綱目》）
【釋名】
【集解】
時珍曰︰篤耨香出真臘國，樹之脂也。樹如松形，其香老則溢出，色白而透明者名白篤耨，盛夏不融，香氣清遠。土人取後，夏月以火炙樹，令脂液再溢，至冬乃凝，復收之。其香夏融冬結，以瓠瓢盛，置陰涼處，乃得不融。雜以樹皮者則色黑，名黑篤耨，為下品。
【氣味】
缺
【主治】
面黧 。同白附子、冬瓜子、白芨、石榴皮等分，為末，酒浸三日，洗面後敷之。久則面瑩如玉（時珍）。
【附錄】
膽八香 時珍曰︰膽八樹生交趾、南番諸國。樹如稚木犀。
葉鮮紅，色類霜楓。其實壓油和諸香 之，辟惡氣。
（《唐本草》）
【釋名】
片腦（《綱目》）、羯婆羅香（《衍義》）
，膏名婆律香。
時珍曰︰龍腦者，因其狀加貴重之稱也。
以白瑩如冰，及作梅花片者為良，故俗呼為冰片腦，或雲梅花腦。番中又有米腦、速腦、金腳腦、蒼龍腦等稱，皆因形色命名，不及冰片、梅花者也。清者名腦油，《金光明經》謂之羯
恭曰︰龍腦是樹根中乾脂。婆律香是根下清脂。舊出婆律國，因以為名也。
【集解】
恭曰︰龍腦香及膏香出婆律國。樹形似杉木。腦形似白松脂，作杉木氣，明淨者善。久經風日或如雀屎者不佳。或雲︰子似豆蔻，皮有錯甲，即杉脂也。今江南有杉木，未經試。或方土無脂，猶甘蕉之無實也。
頌曰︰今惟南海番舶賈客貨之。南海山中亦有之。相傳雲︰其木高七、八丈，大可六、七圍，如積年杉木狀，旁生枝，其葉正圓而背白，結實如豆蔻，皮有甲錯，香即木中脂也。
膏即根下清液，謂之婆律膏。按︰段成式《酉陽雜俎》雲︰龍腦香樹名固不婆律，無花實。
其樹有其膏於樹端流出，斫樹作坎而承之。兩說大同小異。唐天寶中交趾貢龍腦，皆如蟬、蠶之形。
彼人云︰老樹根節方有之，然極難得。禁中呼為瑞龍腦，帶之衣衿，香聞十餘步外，後不復有此。今海南龍腦，多用火 成片，其中亦容雜偽。入藥惟貴生者，狀若梅花片，曰︰是西海波律國波律樹中脂也，狀如白膠香。其龍腦油本出佛誓國，從樹取之。
曰︰《西域記》雲︰西方秣羅矩吒國，在南印度境。有羯布羅香樹，乾如松株而葉異亦異。濕時無香，木乾之後，循理析之，中有香，狀類雲母，色如冰雪，即龍腦香也。
曰︰龍腦香，南番諸國皆有之。葉廷損動者，則有香。若損動，則氣泄無腦矣。土人解作板，板縫有腦出，乃劈取之。大者成片如花瓣，清者名腦油。《江南異聞錄》雲︰南唐保大中璃瓶中，少頃滴瀝成水，香氣馥烈，大補益元氣。按︰此漿與腦油稍異，蓋亦其類爾。《宋史》熙寧九年，英州雷震，一山梓樹盡枯，中皆化為龍腦。此也。
【修治】
恭曰︰龍腦香合糯米炭、相思子貯之，則不耗。
時珍曰︰或言以雞毛、相思子，同入小瓷罐密收之佳。《相感志》言以杉木炭養之更良，不耗。今人多以樟腦升打亂之，不可不辨也。相思子見本條。
【氣味】
辛、苦，微寒，無毒。 曰︰苦、辛，溫，無毒。
元素曰︰熱。陽中之陽。
【主治】
婦人難產，研末少許，新汲水服，立下（《別錄》）。
心腹邪氣，風濕積聚，耳聾，明目，去目赤膚翳（《唐本》）。內外障眼，鎮心秘精，治三蟲五痔（李 ）。散心盛有熱（好古）。入骨，治骨痛（李杲）。治大腸脫（元素）。療喉痺腦痛，鼻息
蒼龍腦
【主治】
風瘡 ，入膏煎良。不可點眼，傷人（李 ）。
婆律香膏
【主治】
耳聾，摩一切風（蘇恭）。
【發明】
宗奭曰︰此物大通利關隔熱塞，大人、小兒風涎閉塞，及暴得驚熱，甚為濟用。
然非常服之藥，獨行則勢弱，佐使則有功。於茶亦相宜，多則掩茶氣。味甚清香，為百藥之先，萬物中香無出其右者。
震亨曰︰龍腦屬火。世知其寒而通利，然未達其熱而輕浮飛越，喜其香而貴細，動輒與麝同用為桂附之助。然人之陽易動，陰易虧，不可不思。
杲曰︰龍腦入骨，風病在骨髓者宜用之。若風在血脈肌肉，輒用腦、麝，反引風入骨髓，如油入面，莫之能出也。
王綸曰︰龍腦大辛善走，故能散熱，通利結氣。目痛、喉痺、下疳諸方多用之者，取其辛散也。人慾死者吞之，為氣散盡也。世人誤以為寒，不知其辛散之性似乎涼爾。諸香皆屬陽，豈有香之至者而性反寒乎？
時珍曰︰古方眼科、小兒科皆言龍腦辛涼，能入心經，故治目病、驚風方多用之。痘瘡心熱血瘀倒 者，用引豬血直入心竅，使毒氣宣散於外，則血活痘發。其說皆似是而實未當也。
目病、驚病、痘病，皆火病也。火郁則發之，從治之法，辛主發散故爾。其氣先入肺，傳於心脾，能走能散，使壅塞通利，則經絡條達，而驚熱自平，瘡毒能出。用豬心血能引龍腦入心經，非龍腦能入心也。沈存中《良方》雲︰痘瘡稠密，盛則變黑者。用生 豬血一橡斗，龍腦半分，溫酒和服。潘氏雲︰一女病發熱，腹痛，手足厥逆，漸加昏悶，形症極惡，疑是痘候。時則橫夭矣。又宋。文天祥、賈似道皆服腦子求死不得，惟廖瑩中以熱酒服數握，九竅流血而死。此非腦子有毒，乃熱酒引其辛香，散溢經絡，氣血沸亂而然爾。
【附方】
舊二，新十二。
目生膚翳︰龍腦末一兩，日點三、五度。（《聖濟總錄》）
目赤目膜︰龍腦、雄雀屎各八分。為末，以人乳汁一合調成膏。日日點之，無有不驗。（《聖惠方》）
頭目風熱上攻︰用龍腦末半兩，南硼砂末一兩，頻頭腦疼痛︰片腦一錢，紙卷作捻，風熱喉痺︰燈心一錢，黃柏五分（並燒存性），白礬七分（ 過），冰片腦三分，為末。
每以一、二分吹患處。此陸一峰家傳絕妙方也。（《瀕湖集簡方》）
鼻中息肉垂下者︰用片腦點之，自入。（《集簡方》）
傷寒舌出過寸者︰梅花片腦半分。為末。摻之，隨手即愈。（洪邁《夷堅志》）
中風牙噤︰無門下藥者，開關散揩之。五月五日午時，用龍腦、天南星等分，為末。每以一字揩齒二、三十遍，其牙齒疼痛︰梅花腦、硃砂末各少許。揩之立止。（《集簡方》）
痘瘡狂躁，心煩氣喘，妄語或見鬼神，瘡色赤未透者︰《經驗後方》︰用龍腦一錢細研，旋以豬心血丸芡子大。每服第二番血清半杯，酒半杯，和勻，入龍腦一分，溫服。良久利下瘀血一、二行，瘡即紅活。
此治痘瘡黑 候惡，醫所不治者，百發百中。
內外痔瘡︰片腦一、二分，蔥汁化，搽之。（《簡便方》）
酒 鼻赤︰腦子、真酥，頻搽。（《普濟方》）
夢漏口瘡︰經絡中火邪，夢漏恍惚，口瘡咽燥。龍腦三錢，黃柏三兩，為末，蜜丸梧桐子大
子
【氣味】
辛，溫。氣似龍腦。
【主治】
下惡氣，消食，散脹滿，香人口（蘇恭）。
【附錄】
元慈勒 藏器曰︰出波斯國。狀似龍腦香，乃樹中脂也。味甘，平，無毒。主心病流血，合金瘡，去腹內惡血，血痢下血，婦人帶下，明目，去翳障、風淚、弩肉。
（《綱目》）
【釋名】
韶腦。
【集解】
時珍曰︰樟腦出韶州、漳州。狀似龍腦，白色如雪，樟樹脂膏也。胡演升《煉方》雲︰煎樟腦法︰用樟木新者切片，以井水浸三日三夜，入鍋煎之，柳木頻攪。待汁減半，柳上有白霜，即濾去滓，傾汁入瓦盆內。經宿，自然結成塊也。他處雖有樟木，不解取腦。
又煉樟腦法︰用銅盆，以陳壁土為粉糝之，卻糝樟腦一重，又糝壁土，如此四、五重。以薄荷安土上，再用一盆覆之，黃泥封固，於火上款款炙之。須以意度之，不可太過、不及。勿令走氣。候冷取出，則腦皆升於上盆，如此升兩、三次，可充片腦也。
【修治】
時珍曰︰凡用，每一兩以二碗合住，濕紙糊口，文武火 之。半時許取出，冷定用。又法︰每一兩，用黃連、薄荷六錢，白芷、細辛四錢，荊芥、密蒙花二錢，當歸、槐花一錢。以新土碗鋪杉木片於底，安藥在上，入水半盞，灑腦於上，再以一碗合住，糊口，安火煨之。待水乾取開，其腦自升於上。以翎掃下，形似松脂，可入風熱眼藥。人亦多以亂片腦，不可不辨。
【氣味】
辛，熱，無毒。
【主治】
通關竅，利滯氣，治中惡邪氣，霍亂心腹痛，寒濕腳氣，疥癬風瘙，齲齒，殺蟲辟蠹。著鞋中，去腳氣（時珍）。
【發明】
時珍曰︰樟腦純陽，與焰硝同性，水中生火，其焰益熾。
今丹爐及煙火家多用之。辛熱香竄，稟龍火之氣，去濕殺蟲，此其所長。故燒煙熏衣筐席簟，能辟壁虱、蟲蛀。
間，用帛繃定，月餘甚妙。王璽《醫林集要》方︰治腳氣腫痛。用樟腦二兩，烏頭三兩，為末，醋糊丸彈子大。每置一丸於足心踏之，下以微火烘之，衣被圍覆，汗出如涎為效。
【附方】
新三。
小兒禿瘡︰韶腦一錢，花椒二錢，芝麻二兩，為末。以退豬湯洗後，搽牙齒蟲痛︰《普濟方》︰用韶腦、硃砂等分，擦之神效。余居士《選奇方》︰用樟腦、黃丹、肥皂（去皮核）等分，研勻蜜丸。塞孔中
（《唐本草》）
【校正】
自草部移入此。
【釋名】
阿虞（《綱目》）、熏渠（《唐本》）、時珍曰︰夷人自稱曰阿，此物極臭，阿之所畏也。
波斯國呼為阿虞，天竺國呼為形虞，《涅 經》謂之央匱。蒙古人謂之哈昔泥，元時食用以
【集解】
恭曰︰阿魏生西番及崑崙。苗葉根莖酷似白芷，搗根汁，日、煎作餅者為上。
截根穿曝乾者為次。體性極臭而能止臭，亦為奇物也。又婆羅門雲︰熏渠即是阿魏，取根汁曝之如膠，或截根曬乾，並極臭。西國持咒人禁食之。常食用之，雲去臭氣。戎人重此，猶俗中貴胡椒，巴人重負 也。
曰︰按︰《廣志》雲︰生崑崙國。是木津液，如桃膠狀。其色黑者不堪，其狀黃散者為上。雲南長河中亦有，與舶上來者滋味相似一般，只無黃色。
頌曰︰今惟廣州有之，雲是木膏液滴釀結成，與蘇恭所說不同。按︰段成式《酉陽雜俎》雲︰阿魏木，生波斯國及伽 那國（即北天竺也）。木長八、九尺，皮色青黃。三月生葉，似鼠耳。無花實。斷其枝，汁出如飴，久乃堅凝，名阿魏。摩伽陀僧言︰取其汁和米、豆屑合釀而成。其說與廣州所生者相近。同而差淡薄，但無汁膏爾。
是也。木者出南番，取雲出火州及沙鹿、海牙國者，草高尺許，根株獨立，枝葉如蓋，臭氣逼人，生取其汁名阿魏。出三佛齊及暹邏國者，樹不甚高，土人納竹筒於樹內，脂滿其中，冬月破筒取之。
或雲其脂最毒，人不敢近。每采時，以羊系於樹下，自遠射之。脂之毒著羊，羊斃即為阿魏。
觀此，則其有二種明矣。蓋其樹低小如枸杞、牡荊之類，西南風土不同，故或如草如木也。
系羊射脂之說，俗亦相傳，但無實據。諺雲︰黃芩無假，阿魏無真。以其多偽也。劉純詩云︰阿魏無真卻有真，臭而止臭乃為珍。
以半銖安熟銅器中一宿，至明沾阿魏處白如銀，永無赤色；第一夜，至明如鮮血色；第三將一銖安於柚樹上，樹立幹，便是器上 ，過入藥。
【氣味】
辛，平，無毒。
【主治】
殺諸小蟲，去臭氣，破症積，下惡氣，除邪鬼蠱毒（《唐本》）。治風邪鬼疰，心腹中冷（李 ）。傳屍冷氣，辟明）。解自死牛、羊、馬肉諸毒
【發明】
炳曰︰阿魏下細蟲，極效。
時珍曰︰阿魏消肉積，殺小蟲，故能解毒辟邪，治瘧、痢、疳、勞、屍注、冷痛諸症。
按︰王 《百一選方》雲︰夔州譚逵病瘧半年。故人竇藏叟授方︰用真阿魏、好丹砂各一兩，研勻，米糊和，丸皂子大。每空心人參湯化服一丸，即愈。世人治瘧，惟用常山、砒霜毒黃連、木香湯下，瘧、痢亦多起於積滯故爾。
【附方】
新十。
辟鬼除邪︰阿魏棗許為末，以牛乳或肉汁煎五、六沸服之。至暮，以乳服安息香棗許。
久者不過十日。忌一切菜。孫侍郎用之有效。（唐崔行功《纂要》）
惡疰腹痛不可忍者︰阿魏末，熱酒服一、二錢，立止。（《永類鈐方》）
屍疰中惡︰近死屍，惡氣入腹，終身不愈。
用阿魏三兩。每用二錢，拌麵裹作餛飩十餘枚，煮熟食之，日三。服至三、七日，永除。
忌疝疼痛︰敗精惡血，結在陰囊所致。用阿魏二兩（醋和蕎麥麵作餅裹之煨熟），大檳榔二枚鑽孔，溶乳香填滿，亦以蕎面裹之煨熟，入 砂末一錢，赤芍藥末一兩，糊丸梧桐子大。每食前，酒下三十丸。（危氏《得效方》）。
小兒盤腸內吊，腹痛不止︰用阿魏為末，大蒜半瓣炮熟研爛和丸麻子大。每艾湯服五丸。（《總微論》）。
脾積結塊︰雞子五個，阿魏五分，黃蠟一兩，同煎化，分作十服。每空心細嚼，溫水送下。諸物不忌，腹痛無妨。十日後大便下血，乃積化也。（《保壽堂經驗方》）。
痞塊有積︰阿魏五錢，五靈脂（炒煙盡）五錢，為末，以黃雄狗膽汁和，丸黍米大。空心唾津送下三十丸。忌羊肉、醋、面。（《扶壽精方》）。
胭脂各一豆大，研勻，以蒜膏和，覆虎口上，男左女右。（《聖濟總錄》）
臭黃等分，為末，糊丸綠豆大。每棉裹一丸，隨左右插入耳中，立效。（《聖惠方》）
（宋《開寶》）
【校正】
自草部移入此。
【釋名】
奴會（《開寶》）、訥會（《拾遺》）、時珍曰︰名義未詳。
藏器曰︰俗呼為象膽，以其味苦如膽也。
【集解】
曰︰蘆薈生頌曰︰今惟廣州有來者。其木生山野中，滴脂淚而成。采之不拘時月。
時珍曰︰蘆薈原在草部。《藥譜》及《圖經》所狀，皆言是木脂。而《一統志》雲︰爪哇、三佛齊諸國所出者，乃草屬，狀如鱟尾，采之以玉器搗成膏。與前說不同，何哉？豈亦木質草形乎？
【氣味】
苦，寒，無毒。
【主治】
熱風煩悶，胸膈間熱氣，明目鎮心，小兒癲癇驚風，療五疳，殺三蟲及痔病瘡，解巴豆毒（《開寶》）。主小兒諸疳熱（李權）。研末，敷 齒
【發明】
時珍曰︰蘆薈，乃厥陰經藥也，其功專於殺蟲清熱。以上諸病，皆熱與蟲所生故也。
浸炙
【附方】
新一。
小兒脾疳︰蘆薈、使君子等分，為末。每米飲服一、二錢。（《衛生易簡方》）
（《唐本草》）
【校正】
自草部移入此。
【釋名】
胡桐鹼（《綱目》）、胡桐律。
曰︰胡桐淚，是胡桐樹脂也，故名淚。作律字者非也，律、淚聲訛爾。
時珍曰︰《西域傳》雲︰車師國多胡桐。顏師古注云︰胡桐似桐，不似桑，故名胡桐。
蟲食其樹而汁出下流者，俗名胡桐淚，言似眼淚也。其入土石成塊如鹵鹼者，為胡桐鹼（音減）。或雲︰律當作瀝，非訛也，猶松脂名瀝青之義。亦通。
【集解】
恭曰︰胡桐淚，出肅州以西平澤及山谷中。形似黃礬而堅實。有夾爛木者，雲是胡桐樹脂淪入土石鹼鹵地者。其樹高碩，皮葉似白楊、青桐、桑輩，故名胡桐木，堪器用。
保升曰︰涼州以西有之。初生似柳，大則似桑、桐。其津下入地，與土石相染，狀如薑極鹹苦，得水便消，若礬石、硝石之類。冬月採之。大明曰︰此有二般︰木律不中入藥；惟用石律，石上采之，形如小石片子，黃土色者為上。頌曰︰今西番亦有商人貨之。時珍曰︰木淚乃樹脂流出者，其狀如膏油。石淚乃脂入土石間者，其狀成塊，以其得鹵藥為勝。
【氣味】
鹹、苦，大寒，無毒。
恭曰︰伏砒石。可為金銀焊藥。
【主治】
大毒熱，心腹煩滿，水和服之，取吐。牛馬急黃黑汗，水研三、二兩灌之，立瘥（《唐本》）。主風蟲牙齒痛，殺火毒、面毒（大明）。風疳 齒，骨槽風勞。能軟一切物。
多服令人吐（
【發明】
頌曰︰古方稀用。今治口齒家多用，為最要之物。
時珍曰︰石淚入地受鹵氣，故其性寒能除熱，其味鹹能入骨軟堅。
【附方】
新六。
濕熱牙疼，喜吸風︰胡桐淚，入麝香摻之。
牙疼出血︰胡桐淚半兩，研末。夜夜貼之。或入麝香少許走馬牙疳︰胡桐鹼、黃丹等分為末，摻之。（《醫林集要》）
牙疳宣露，膿血臭氣者︰胡桐淚一兩，枸杞根一升。每用五錢，煎水熱漱。又方︰胡桐淚、葶藶等分。研摻。（《聖惠方》）
牙齒蠹黑︰乃腎虛也。胡桐淚一兩，丹砂半兩，麝香一分，為末，摻之。（《聖濟總錄》）
（《海藥》）
【集解】
曰︰按︰《內傳》雲︰西海聚窟州有返魂樹，狀如楓、柏，花、葉香聞百里。采其根於釜中水煮取汁，煉之如漆，乃香成也。其名有六︰曰返魂、驚精、回生、振靈、馬精、卻死。凡有疫死者，燒豆許熏之再活，故曰返魂。時珍曰︰張華《博物志》雲︰武帝時，西域月氏國，度弱水貢此香三枚，大如燕卵，黑如桑椹。值長安大疫，西使請燒一枚辟之，宮中病者聞之即起，香聞百里，數日不歇。疫死未三日者，熏之皆活，乃返生神藥也。此說雖涉詭怪，然理外之事，容或有之，未可便指為謬也。
【附錄】
兜木香 藏器曰︰《漢武故事》雲︰西王母降，燒兜木香末，乃兜渠國所進，如大豆。塗宮門，香聞百里。關中大疫，死者相枕，聞此香，疫皆止，死者皆起。此乃靈香，非常物也。

