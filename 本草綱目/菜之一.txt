李時珍曰︰凡草木之可茹者謂之菜。韭、薤、葵、蔥、藿，五菜也。《素問》雲︰五穀為養，五菜為充。所以輔佐穀氣，疏通壅滯也。古者三農生九穀，場圃藝草木，以備飢饉，菜固不止於五而已。我國初周定王圖草木之可濟生者四百餘種，為《救荒本草》，厥有旨哉。夫陰之所生，本在五味；陰之五宮，傷在五味。謹和五味，臟腑以通，氣血以流，骨正筋柔，腠理以密，可以長久。是以內則有訓，食醫有方，菜之於人，補非小也。但五氣之良毒各不同，五味之所入有偏勝，民生日用而不知。乃搜可茹之草，凡一百五種為菜部。分為五類︰曰薰辛，曰柔滑，曰 ，曰水，曰芝 。舊本菜部三品，共六十五種。今並入五種，移十三種入草部，六種入果部。自草部移入及並二十三種，自穀部移入一種，果部移入一種，外類有名未用移入三種。
《神農本草經》一十三種（梁陶弘景注） 《名醫別錄》一十八種（梁陶弘景注） 《唐本草》七種（唐蘇恭） 《千金食治》二種（唐孫思邈） 《本草拾遺》一十三種（唐陳藏器） 《食療本草》三種（唐孟詵、張鼎） 《食性本草》一種（南唐陳士良） 《蜀本草》
二種（蜀韓保升） 《日華本草》二種（宋人大明） 《開寶本草》六種（宋馬志） 《嘉本草》九種（宋掌禹錫） 《圖經本草》四種（宋蘇頌） 《証類本草》一種（宋唐慎微）《日用本草》三種（元吳瑞） 《食物本草》二種（明汪穎） 《食鑒本草》一種（明寧原）《救荒本草》二種（明周王） 《本草綱目》一十六種（明李時珍）
【附註】
魏李當之《藥錄》 《吳普本草》 宋雷 《炮炙》 齊徐之才《藥對》 唐甄權《藥性》 蕭炳《四聲》 唐李 《海藥》 楊損之《刪繁》 宋寇宗奭《衍義》 金張元素《珍珠囊》 元李杲《法象》 王好古《湯液》 元朱震亨《補遺》 明汪機《會編》明陳嘉謨《蒙筌》
（《別錄》中品）
【釋名】
草鐘乳（《拾遺》）、起陽草（侯氏《藥譜》）。
頌曰︰案︰許慎《說文》︰韭字，象葉出地上形。一種而久生，故謂之韭。一歲三、四割，其根不傷，至冬壅培之，先春複生，信乎久生者也。
藏器曰︰俗謂韭葉是草鐘乳，言其溫補也。
時珍曰︰韭之莖名韭白，根名韭黃，花名韭菁。《禮記》謂韭為豐本，言其美在根也。
薤之美在白，韭之美在黃，黃乃未出土者。
【集解】
時珍曰︰韭叢生豐本，長葉青翠。可以根分，可以子種。其性內生，不得外長。葉高三寸便剪，剪忌日中。一歲不過五剪，收子者只可一剪。八月開花成叢，收取醃藏供
饌，謂之長生韭，言︰剪而複生，久而不乏也。九月收子，其子黑色而扁，須風處陰乾，勿
令郁。北人至冬移根於土窖中，培以馬屎，暖則即長，高可尺許，不見風日，其葉黃嫩，謂之韭黃，豪貴皆珍之。韭之為菜，可生可熟，可菹可久，乃菜中最有益者也。羅願《爾雅
翼》雲︰物久必變，故老韭為莧。
頌曰︰鄭玄言︰政道得則陰物變為陽，故蔥變為韭，可驗蔥冷而韭溫也。
【氣味】
辛、微酸，溫，澀，無毒。時珍曰︰生︰辛、澀；熟︰甘、酸。大明曰︰熱。
宗奭曰︰春食則香，夏食則臭，多食則能昏神暗目，酒後尤忌。
詵曰︰熱病後十日食之，即發困。五月多食，乏氣力。冬月多食，動宿飲，吐水。不可與蜜及牛肉同食。
【主治】
歸心，安五臟，除胃中熱，利病患，可久食（《別錄》。時珍曰︰案︰《千金方》作可久食，不利病患。）葉︰煮鯽魚酢食，斷卒下痢。根︰入生發膏用（弘景）。
根、葉︰煮食，溫中下氣，補虛益陽，調和臟腑，令人能食，止泄血膿，腹中冷痛。生搗汁服，主胸痺骨痛不可觸者，又解藥毒，療狂狗咬人數發者，亦塗諸蛇虺、蠍蠆、惡蟲毒（藏器）。
煮食，充肺氣，除心腹痼冷 癖。搗汁服，治肥白人中風失音（《日華》）。
煮食，歸腎壯陽，止泄精，暖腰膝（寧原）。
炸熟，以鹽、醋空心吃十頓，治胸膈噎氣。搗汁服，治胸痺刺痛如錐，即吐出胸中惡血甚驗。又灌初生小兒，吐去惡水、惡血，永無諸病（詵）。
主吐血唾血，衄血尿血，婦人經脈逆行，打撲傷損及膈噎病。搗汁澄清，和童尿飲之，能消散胃脘瘀血，甚效（震亨）。
飲生汁，主上氣喘息欲絕，解肉脯毒。煮汁飲，止消渴盜汗。熏產婦血運，洗腸痔脫肛（時珍）。
【發明】
弘景曰︰此菜殊辛臭，雖煮食之，便出猶熏灼，不如蔥、薤熟即無氣，最是養生所忌。
頌曰︰菜中此物最溫而益人，宜常食之。昔人正月節食五辛以辟癘氣，謂韭、薤、蔥、蒜、薑也。
宗奭曰︰韭黃未出糞土，最不益人，食之滯氣，蓋含抑鬱未申之氣故也。
孔子曰︰「不時不食」，正謂此類。花食之亦動風。
思邈曰︰韭味酸，肝病宜食之，大益人心。
時珍曰︰韭，葉熱根溫，功用相同。生則辛而散血，熟則甘而補中。入足厥陰經，乃肝之菜也。《素問》言，心病宜食韭，《食鑒本草》言︰歸腎，文雖異而理則相貫。蓋心乃肝之子，腎乃肝之母，母能令子實，虛則補其母也。道家目為五葷之一，謂其能昏人神而動虛陽也。有一貧叟病噎膈，食入即吐，胸中刺痛。或令取韭汁，入鹽、梅、鹵汁少許，細呷，得入漸加，忽吐稠涎數升而愈。此亦仲景治胸痺用薤白，皆取其辛溫能散胃脘痰飲惡血之義也。
震亨曰︰心痛有食熱物及怒郁，致死血留於胃口作痛者，宜用韭汁、桔梗加入藥中，開提氣血。有腎氣上攻以致心痛者，宜用韭汁和五苓散為丸，空心茴香湯下。蓋韭性急，能散胃口血滯也。又反胃宜用韭汁二杯，入薑汁、牛乳各一杯，細細溫服。蓋韭汁消血，薑汁下氣消痰和胃，牛乳能解熱潤燥補虛也。一人臘月飲刮剁酒三杯，自後食必屈曲下膈，硬澀微痛，右脈甚澀，關脈沉。此污血在胃脘之口，氣因郁而成痰，隘塞食道也。遂以韭汁半盞，細細冷呷，盡半斤而愈。
【附方】
舊十二，新二十。
胸痺急痛︰詵曰︰胸痺痛如錐刺，不得俯仰，自汗出，或痛徹背上，不治或至死。可取生韭或根五斤，洗搗汁，服之。（《食療本草》）
陰陽易病，男子陰腫，小腹絞痛，頭重眼花，宜 鼠屎湯煮之︰用 鼠屎十四枚，韭根一大把，水二盞，煮七分，去滓再煎二沸，溫服，得汗愈。未汗再服。（《南陽活人書》）。。
傷寒勞複︰方同上。。
卒然中惡︰搗韭汁，灌鼻中，便蘇。（《食醫心鏡》）。。
臥忽不寤，勿以火照之，但痛嚙拇指甲際而唾其面則活︰取韭搗汁吹入鼻中。冬月則用韭根。（《肘後方》）。。
風忤邪惡︰韭根一把，烏梅十四個，吳茱萸（炒）半升，水一斗煮之。仍以病患櫛內入，煮三沸。櫛浮者生，沉者死。煮至三升，分三服。（《金匱要略》）。。
喘息欲絕︰韭汁飲一升，效。（《肘後》）。。
夜出盜汗︰韭根四十九根。水二升，煮一升，頓服。（《千金方》）
消渴引飲︰韭苗日用三、五兩，或炒或作羹，勿入鹽，入醬無妨。吃至十斤即住，極效。過清明勿吃。有人病此，引飲無度，得此方而愈。（秦憲副方）。。
喉腫難食︰韭一把，搗熬敷之。冷即易。（《千金方》）。。
水穀痢疾︰韭葉作羹、粥、炸、炒，任食之，良。（《食醫心鏡》）。。
脫肛不收︰生韭一斤（切），以酥拌炒熟，綿裹作二包，更互熨之，以入為度。（《聖惠》）。。
痔瘡作痛︰用盆盛沸湯，以器蓋之，留一孔。用洗淨韭菜一把，泡湯中。乘熱坐孔上，先熏後洗，數次自然脫體也。（《袖珍方》）
小兒胎毒︰初生時，以韭汁少許灌之，即吐出惡水惡血，永無諸疾。（《四聲本草》）。。
小兒腹脹︰韭根搗汁，和豬脂煎服一合。間日一服，取愈。（《秘錄》）。。
小兒患黃︰韭根搗汁，日滴鼻中，取黃水取效。（同上）。。
痘瘡不發︰韭根煎湯服之。（《海上方》）。。
產後嘔水，產後因怒哭傷肝，嘔青綠水︰用韭葉一斤取汁，入薑汁少許，和飲，遂愈。（《摘玄方》）。
產後血運︰韭菜切，安瓶中，沃以熱醋，令氣入鼻中，即省。（《丹溪心法》）。。
赤白帶下︰韭根搗汁，和童尿露一夜，空心溫服取效。（《海上仙方》）。。
鼻衄不止︰韭根、蔥根同搗棗大，塞入鼻中，頻易，兩三度即止。（《千金方》）。。
五般瘡癬︰韭根炒存性，搗末，以豬脂和塗之。數度愈。（《經驗方》）。。
金瘡出血︰韭汁和風化鍛石曬乾。每用為末敷之效。（《瀕湖集簡方》）。。
刺傷中水腫痛︰煮韭熱拓之。（《千金》）。。
漆瘡作癢︰韭葉杵敷。（《斗門方》）。。
狗咬傷︰七日一發。三七日不發，乃脫也。急於無風處，以冷水洗淨，即服韭汁一碗。隔七日又一碗，四十九日共服七碗。須百日忌食酸、鹹，一年忌食魚腥，終身忌食狗肉，方得保全。否則十有九死。徐本齋雲︰此法出《肘後方》。有瘋犬一日咬三人，只一人用此得活，親見有效。（《簡便》）。。
百蟲入耳︰韭汁灌之即出。（《千金方》）。。
耳出汁︰韭汁日滴三次。（《聖惠方》）。。
牙齒蟲 ︰韭菜連根洗搗，同人家地板上泥和，敷痛處腮上，以紙蓋住。一時取下，有細蟲在泥上，可除根。又方︰韭根十個，川椒二十粒，香油少許，以水桶上泥同搗，敷病牙頰上。良久有蟲出，數次即愈也。。
解肉脯毒︰凡肉密器蓋過夜者為郁肉，屋漏沾著者為漏脯，皆有毒。搗韭汁飲之。（張文仲《備急方》）
食物中毒︰生韭汁服數升良。（《千金》）。
韭子
【修治】
大明曰︰入藥揀淨，蒸熟曝乾，簸去黑皮，炒黃用。
【氣味】
辛、甘，溫，無毒。
時珍曰︰陽也。伏石鐘乳、乳香。
【主治】
夢中泄精，溺白（《別錄》）。暖腰膝，治鬼交，甚效（《日華》）。補肝及命門，治小便頻數、遺尿，女人白淫、白帶（時珍）。
【發明】
頌曰︰韭子得龍骨、桑螵蛸，主漏精補中。葛洪、孫思邈諸方多用之。
弘景曰︰韭子入棘刺諸丸，主漏精。
時珍曰︰棘刺丸方見《外台秘要》，治諸勞泄，小便數，藥多不錄。案︰《梅師方》︰
治遺精。用韭子五合，白龍骨一兩，為末，空心酒服方寸匕。《千金方》︰治夢遺，小便數。用韭子二兩，桑螵蛸一兩，微炒研末，每旦酒服二錢。《三因方》︰治下元虛冷，小便不禁，或成白濁，有家韭子丸。蓋韭乃肝之菜，入足厥陰經。腎主閉藏，肝主疏泄。《素問》
曰︰足厥陰病則遺尿。思想無窮，入房太甚，發為筋痿，及為白淫。男隨溲而下，女子綿綿
而下。韭子之治遺精漏泄、小便頻數、女人帶下者，能入厥陰，補下焦肝及命門之不足。命
門者藏精之府，故同治雲。
【附方】
舊四，新三。
夢遺溺白︰藏器曰︰韭子，每日空心生吞一、二十粒，鹽湯下。《聖惠》︰治虛勞傷腎，夢中泄精。用韭子二兩，微炒為末。食前溫酒服二錢匕。
虛勞溺精︰用新韭子二升（十月霜後采之），好酒八合漬一宿。以晴明日，童子向南搗一萬杵。平旦溫酒服方寸匕，日再服之。（《外台秘要》）
夢泄遺尿︰韭子二升，稻米三升，水一斗七升，煮粥取汁六升，分三服。（《千金方》）。
玉莖強中︰玉莖強硬不痿，精流不住，時時如針刺，捏之則痛，其病名強中，乃腎滯漏疾也。用韭子、破故紙各一兩，為末。每服三錢，水一盞，煎服。日三即住。（《夏子益奇方》）。
腰腳無力︰韭子一升（揀淨，蒸兩炊久，曝乾，簸去黑皮，炒黃搗粉）。安息香二大兩，水煮一，二百沸，慢火炒赤色，和搗為丸梧子大。如乾，入少蜜。每日空腹酒下三十丸。以飯三，五匙壓之，大佳。（崔元亮《海上方》）。
女人帶下，及男子腎虛冷，夢遺。用韭子七升，醋煮千沸，焙研末，煉蜜丸梧子大。每服三十丸，空心溫酒下。（《千金方》）
煙熏蟲牙︰用瓦片 紅，安韭子數粒，清油數點，待煙起，以筒吸引至痛處。良久以溫水漱，吐有小蟲出為效。未盡再熏。（《救急易方》）
（《千金》）
【釋名】
（音育）、 （音纖，並未詳）。
【集解】
頌曰︰ ，山韭也。山中往往有之，而人多不識。形性亦與家韭相類，但根白，葉如燈心苗耳。《韓詩》雲，六月食郁及 ，謂此也。
時珍曰︰案︰《爾雅》雲︰ ，山韭也，許慎《說文》雲︰ ，山韭也。金幼孜《北征錄》雲︰北邊雲台戍地，多野韭、沙蔥，人皆采而食之。即此也。蘇氏以詩之郁即此，未知是否？又呂忱《字林》雲︰ （音嚴），水韭也。野生水涯，葉如韭而細長，可食。觀此，則知野韭又有山、水二種，氣味或不相遠也。
【氣味】
鹹，寒，澀，無毒。
【主治】
宜腎，主大小便數，去煩熱，治毛發（《千金》）。
【發明】
時珍曰︰ ，腎之菜也，腎病宜食之。諸家本草不載，而孫思邈《千金方》收
之。他書「 」字多訛作「藿」字，藿乃豆葉也。陳直《奉親養老書》有 菜羹，即此也。其方治老人脾胃氣弱，飲食不強。用 菜四兩，鯽魚肉五兩，煮羹，下五味並少麵食。每三五日一作之。雲極補益。
【附錄】
孝文韭（《拾遺》）
藏器曰︰辛，溫，無毒。主腹內冷脹滿，泄痢腸 ，溫中補虛，令人能行。生塞北山谷，狀如韭，人多食之，雲是後魏孝文帝所種。又有諸葛韭，孔
明所種，此韭更長，彼人食之。時珍曰︰此亦山韭也，但因人命名耳。
（《別錄》中品）
【釋名】
芤（《綱目》）、菜伯（同）、和事草（同）、鹿胎。
時珍曰︰蔥從囪。外直中空，有囪通之象也。芤者，草中有孔也，故字從孔，芤脈象之。蔥初生曰蔥針，葉曰蔥青，衣曰蔥袍，莖曰蔥白，葉中涕曰蔥苒。諸物皆宜，故云菜伯、和事。
【集解】
恭曰︰蔥有數種，山蔥曰 蔥，療病似胡蔥。其人間食蔥有二種︰一種凍蔥，經冬不死，分莖栽蒔而無子；一種漢蔥，冬即葉枯。食用入藥，凍蔥最善，氣味亦佳也。
保升曰︰蔥凡四種︰冬蔥即凍蔥也，夏衰冬盛，莖葉俱軟美，山南、江左有之；漢蔥莖實硬而味薄，冬即葉枯；胡蔥莖葉粗短，根若金燈； 蔥生於山谷，不入藥用。
頌曰︰入藥用山蔥、胡蔥，食品用冬蔥、漢蔥。又有一種樓蔥，亦冬蔥類，江南人呼為龍角蔥，荊楚間多種之，其皮赤，每莖上出歧如八角，故云。
瑞曰︰龍角即龍爪蔥，又名羊角蔥。莖上生根，移下蒔之。
時珍曰︰冬蔥即慈蔥，或名太官蔥。謂其莖柔細而香，可以經冬，太官上供宜之，故有數名。漢蔥一名木蔥，其莖粗硬，故有木名。冬蔥無子。漢蔥春末開花成叢，青白色。其子味辛色黑，有皺紋，作三瓣狀。收取陰乾，勿令 郁，可種可栽。
【氣味】
辛，平。葉︰溫。根須︰平。並無毒。
弘景曰︰蔥有寒熱，白冷青熱，傷寒湯中不得用青也。
宗奭曰︰蔥主發散，多食昏人神。
詵曰︰蔥宜冬月食。不可過多，損鬚髮，發人虛氣上沖，五臟閉絕，為其開骨節出汗之故也。
思邈曰︰正月食生蔥，令人面上起游風。生蔥同蜜食，作下利。燒蔥同蜜食，壅氣殺人。
張仲景曰︰生蔥合棗食，令人病；合犬、雉肉食，多令人病血。
時珍曰︰服地黃、常山人，忌食蔥。
【主治】
作湯，治傷寒寒熱，中風面目浮腫，能出汗（《本經》）。傷寒骨肉碎痛，喉痺
不通，安胎，歸目益目睛，除肝中邪氣，安中利五臟，殺百藥毒。根︰治傷寒頭痛（《別錄
》）。主天行時疾，頭痛熱狂，霍亂轉筋，及奔豚氣、腳氣，心腹痛，目眩，止心迷悶（大明）。通關節，止衄血，利大小便（孟詵）。治陽明下痢、下血（李杲）。達表和裡，止血（寧
原）。除風濕，身痛麻痺，蟲積心痛，止大人陽脫，陰毒腹痛，小兒盤腸內釣，婦人妊娠溺血，通乳汁，散乳癰，利耳鳴，塗 犬傷，製蚯蚓毒（時珍）。
殺一切魚、肉毒（士良）。
【發明】
元素曰︰蔥莖白，味辛而甘平，氣濃味薄，升也，陽也。入手太陰、足陽明經，專主發散，以通上下陽氣。故《活人書》治傷寒頭痛如破，用連鬚蔥白湯主之。張仲景治少陰病，下利清谷，裡寒外熱，厥逆脈微者，白通湯主之，內用蔥白。若面色赤者，四逆湯加蔥白。腹中痛者，去蔥白。成無己解之雲︰腎惡燥，急食辛以潤之。蔥白辛溫以通陽氣也。
時珍曰︰蔥乃釋家五葷之一。生辛散，熟甘溫，外實中空，肺之菜也，肺病宜食之。肺
主氣，外應皮毛，其合陽明。故所治之症多屬太陰、陽明，皆取其發散通氣之功，通氣故能解毒及理血病。氣者血之帥也，氣通則血活矣。金瘡磕損，折傷血出，疼痛不止者，王
《百一選方》用蔥白、砂糖等分研封之。雲痛立止，更無痕瘢也。蔥葉亦可用。又蔥管吹鹽入玉莖內，治小便不通及轉脬危急者，極有捷效。余常用治數人得驗。
【附方】
舊十二，新三十六。
感冒風寒初起︰即用蔥白一握，淡豆豉半合，泡湯服之，取汗。（《瀕湖集簡方》）
傷寒頭痛如破者︰連鬚蔥白半斤，生薑二兩，水煮溫服。（《活人書》）。
時疾頭痛，發熱者︰以連根蔥白二十根，和米煮粥，入醋少許，熱食取汗即解。（《濟生秘覽》）。
數種傷寒，初起一、二日，不能分別者︰用上法取汗。
傷寒勞複，因交接者，腹痛卵腫︰用蔥白搗爛，苦酒一盞，和服之。（《千金方》）。
風濕身痛︰生蔥擂爛，入香油數點，水煎，調川芎 、鬱金末一錢服，取吐。（《丹溪心法》）。
妊娠傷寒，赤斑變為黑斑，尿血者︰以蔥白一把，水三升，煮熱服汁，食蔥令盡，取汗。（《傷寒類要》）。
六月孕動，困篤難救者︰蔥白一大握，水三升，煎一升，去滓頓服。（楊氏《產乳》）。
胎動下血，腰痛搶心︰楊氏產乳方︰用蔥白煮濃汁飲之。未死即安，已死即出。未效再服。
一方︰加川芎。一方︰用銀器同米煮粥及羹食。（《梅師方》）。
卒中惡死或先病，或平居寢臥，奄忽而死，皆是中惡（《肘後方》）
急取蔥心黃刺入鼻孔中，男左女右，入七、八寸，鼻、目血出即蘇。又法︰用蔥刺入耳中五寸，以鼻中血出即活也。如無血出，即不可治矣。相傳此扁鵲秘方也。（崔氏《纂要》）。
小兒卒死無故者︰取蔥白納入下部，及兩鼻孔中，氣通或嚏即活。（《陳氏經驗方》）。
小兒盤腸，內釣腹痛︰用蔥湯洗兒腹，仍以炒蔥搗貼臍上。良久，尿出痛止。（湯氏《嬰孩寶書》）。
陰毒腹痛，厥逆唇青卵縮，六脈欲絕者︰用蔥一束，去根及青，留白二寸，烘熱安臍上，以熨斗火熨之，蔥壞則易。良久熱氣透入，手足溫有汗即瘥，乃服四逆湯。若熨而手足不溫，不可治。（朱肱《南陽活人書》）。
脫陽危症︰凡人大吐大泄之後，四肢厥冷，不省人事，或與女子交後，小腹腎痛，外腎搐縮，冷汗出厥逆，須臾不救︰先以蔥白炒熱熨臍，後以蔥白三七莖擂爛，用酒煮灌之，陽氣即回。（此華佗救卒病方也）。
卒心急痛，牙關緊閉欲絕︰以老蔥白五莖去皮須，搗膏，以匙送入咽中，灌以麻油四兩，但得下咽即蘇。少頃，蟲積皆化黃水而下，永不再發。累得救人。（《瑞竹堂方》）。
霍亂煩躁，坐臥不安︰蔥白二十莖，大棗二十枚，水三升，煎二升，分服。（《梅師方》）。
蛔蟲心痛︰用蔥莖白二寸，鉛粉二錢，搗丸服之，即止。蔥能通氣，粉能殺蟲也。（楊氏《經驗方》）。
腹皮麻痺，不仁者︰多煮蔥白食之，即自愈。（危氏方）。
小便閉脹，不治殺人︰蔥白三斤，銼炒，帕盛，二個更互熨小腹，氣透即通也。（許學士《本事方》）。
大小便閉︰搗蔥白和酢，封小腹上。仍灸七壯。（《外台秘要》）。
大腸虛閉勻氣散︰用連鬚蔥一根，薑一塊，鹽一捻，淡豉三七粒，搗作餅，烘掩臍中，扎定。良久，氣通即通。不通再作。（楊氏《直指方》）。
小兒虛閉︰蔥白三根煎湯，調生蜜、阿膠末服。仍以蔥頭染蜜，插入肛門，少頃即通。（《全幼心鑒》）。
急淋陰腫︰泥蔥半斤，煨熱杵爛，貼臍上。（《外台》）。
小便淋澀或有血者︰以赤根樓蔥近根截一寸許，安臍中，以艾灸七壯。（《經驗方》）。
小兒不尿，乃胎熱也︰用大蔥白切四片，用乳汁半盞，同煎片時，分作四服即通。不飲乳者，服之即飲乳。若臍四旁有青黑色及口撮者，不可救也。（《全幼心鑒》）。
腫毒尿閉，因腫毒未潰，小便不通︰用蔥切，入麻油煎至黑色，去蔥取油，時塗腫處，即通。（《普濟》）。
水 病腫︰蔥根白皮煮汁，服一盞，當下水出。病已困者，取根搗爛，坐之取氣，水自下。（《聖濟錄》）。
陰囊腫痛︰蔥白、乳香搗塗，即時痛止腫消。又方︰用煨蔥入鹽，杵如泥，塗之。
小便溺血︰蔥白一握，鬱金一兩，水一升，煎二合，溫服。一日三次。（《普濟方》）。
腸痔有血︰蔥白三斤，煮湯熏洗立效。（《外台》）。
赤白下痢︰蔥白一握細切，和米煮粥，日日食之。（《食醫心鏡》）。
便毒初起︰蔥白炒熱，布包熨數次，乃用敷藥，即消。《永類方》︰用蔥根和蜜搗敷，以紙密護之。外服通氣藥，即愈。
癰疽腫硬︰烏金散︰治癰癤腫硬無頭，不變色者。米粉四兩，蔥白一兩，同炒黑，研末，醋調，貼一伏時又換，以消為度。（《外科精義》）。
一切腫毒︰蔥汁漬之，日四、五度。
乳癰初起︰蔥汁一升，頓服即散。（並《千金》）。
疔瘡惡腫刺破︰以老蔥、生蜜杵貼。兩時疔出，以醋湯洗之，神效。（《聖濟錄》）。
小兒禿瘡︰冷泔洗淨，以羊角蔥搗泥，入蜜和塗之，神效。（楊氏）。
刺瘡金瘡，百治不效︰蔥煎濃汁漬之，甚良。
金瘡瘀血，在腹者︰大蔥白二十枚，麻子三升，杵碎，水九升，煮一升半，頓服。當吐出膿血而愈。未盡再服。（並《千金方》）。
血壅怪病，人遍身忽然肉出如錐，既癢且痛，不能飲食，名血壅。不速治，必潰膿血︰以赤皮蔥燒灰淋洗，飲豉湯數盞自安。（夏子益《怪病奇方》）
解金銀毒︰蔥白煮汁飲之。（《外台秘要》）。
腦破骨折︰蜜和蔥白搗勻，濃封立效。（《肘後方》）。
自縊垂死︰蔥心刺耳，鼻中有血出，即蘇。（《肘後方》）
葉
【主治】
煨研，敷金瘡水入皸腫。鹽研，敷蛇、蟲傷及中射工、溪毒（《日華》）。
主水病足腫（蘇頌）。利五臟，益目精，發黃膽（思邈）。
【發明】
頌曰︰煨蔥治打撲損，見劉禹錫《傳信方》，雲得於崔給事。取蔥新折者，火煨熱剝皮，其間有涕，便將罨損處。仍多煨，續續易熱者。崔雲︰頃在澤潞，與李抱真作判官。李相方以球杖按球子。其軍將以杖相格，因傷李相拇指並爪甲掰裂。遽索金創藥裹之，強索酒飲，而面色愈青，忍痛不止。有軍吏言此方，遂用之。三易面色卻赤，斯須雲已不痛。
凡十數度，用熱蔥並涕纏裹其指，遂畢席笑語。
時珍曰︰按︰張氏《經驗方》雲︰金創折傷血出，用蔥白連葉煨熱，或鍋烙炒熱，搗爛
敷之，冷即再易。石城尉戴堯臣，試馬損大指，血出淋漓。余用此方，再易而痛止。翌日洗
面，不見痕跡。宋推官、鮑縣尹皆得此方，每有殺傷氣未絕者，亟令用此，活人甚眾。又凡人頭目重悶疼痛，時珍每用蔥葉插入鼻內二、三寸，並耳內，氣通即便清爽也。
【附方】
舊三，新二。
水病足腫︰蔥莖葉煮湯漬之，日三、五次妙。（韋宙《獨行方》）。
小便不通︰蔥白連葉搗爛，入蜜，合外腎上，即通。（《永類鈐方》）
瘡傷風水腫疼。取蔥青葉和乾薑、黃柏等分，煮湯浸洗，立愈。（《食療》）。
蜘蛛咬瘡，遍身生瘡︰青蔥葉一莖去尖，入蚯蚓一條在內，待化成水，取點咬處即愈。（李絳《兵部手集》）。
代指毒痛︰取萎黃蔥葉煮汁，熱漬之。（《千金方》）。
汁
【氣味】
辛，溫，滑，無毒
【主治】
溺血，飲之。解藜蘆及桂毒（《別錄》）。散瘀血，止衄止痛，治頭痛耳聾，消痔漏，解眾藥毒（時珍）。能消桂為水，化五石，仙方所用（弘景）。
【發明】
時珍曰︰蔥汁即蔥涕，功同蔥白。古方多用蔥涎丸藥，亦取其通散上焦風氣也。
《勝金方》取汁入酒少許滴鼻中，治衄血不止，雲即覺血從腦散下也。
又唐瑤《經驗方》以蔥汁和蜜少許服之，亦佳。雲鄰媼用此甚效，老僕試之亦驗。二物同食害人，何以能治此疾？恐人脾胃不同，非甚急不可輕試也。
慎微曰︰《三洞要錄》雲︰蔥者，菜之伯也，能消金、錫、玉、石。神仙消金玉漿法︰
於冬至日，以壺蘆盛蔥汁及根莖，埋庭中。次年夏至發出，盡化為水。以法漬金、玉、銀青
石各三分，自消矣。曝乾如飴，食之可休糧，亦曰金漿也。
【附方】
舊二，新三。
衄血不止︰方見上。
金瘡出血不止︰取蔥炙熱， 汁塗之即止。（《梅師方》）
火焰丹毒，從頭起者︰生蔥汁塗之。
痔 作痛︰蔥涎、白蜜和塗之，先以木鱉子煎湯熏洗，其冷如冰即效。一人苦此，早間
用之，午刻即安也。（《唐仲舉方》）。
解鉤吻毒，面青口噤欲死︰以蔥涕啖之，即解。（《千金》）。
須
【主治】
通氣（孟詵）。療飽食房勞，血滲入大腸，便血腸 成痔，曬乾，研末，每服二錢，溫酒下（時珍）。
【附方】
舊一。
喉中腫塞，氣不通者︰蔥鬚陰乾為末，每用二錢，入蒲州膽礬末一錢，和勻。每用一字，吹之。（杜壬方）
花
【主治】
心脾痛如錐刀刺，腹脹。用一升，同吳茱萸一升，水一大升八合，煎七合，去滓，分三服，立效（頌，出崔元亮方）。
實
【氣味】
辛，大溫，無毒。
【主治】
明目，補中氣不足（《本經》）。溫中益精（《日華》）。宜肺，歸頭（思邈）。
【附方】
舊一。
眼暗補中︰蔥子半斤、為末，每取一匙，水二升，煎湯一升半，去滓，入米煮粥食之。亦可為末，蜜丸梧子大，食後米湯服一、二十丸，日三服。（《食醫心鏡》）
（音格。《千金》）
【釋名】
山蔥。
【集解】
保升曰︰ 蔥生山谷，不入藥用。
頌曰︰《爾雅》雲︰ ，山蔥也。《郭注》雲︰ 蔥生山中，細莖大葉。食之香美於常蔥，宜入藥用。
時珍曰︰ 蔥，野蔥也，山原平地皆有之。生沙地者名沙蔥，生水澤者名水蔥，野人皆食之。開白花，結子如小蔥頭。世俗不察胡蔥即蒜蔥，誤指此為胡蔥（詳見胡蔥下）。保升
言
不入藥用，蘇頌言入藥宜用山蔥、胡蔥。今考思邈《千金食性》，自有 蔥功用，而諸本失收，今采補之。
【氣味】
辛，微溫，無毒。
時珍曰︰佛家以 蔥為五葷之一（見蒜下）。
【主治】
除瘴氣惡毒。久食，強志益膽氣（思邈）。主諸惡 、狐尿刺毒，山溪中沙虱、射工等毒。煮汁浸，或搗敷，大效。亦兼小蒜、茱萸輩，不獨用也（蘇恭）。
子
【氣味】
同蔥。
【主治】
泄精（思邈）。
（宋《開寶》）
【釋名】
蒜蔥（《綱目》）、回回蔥。
時珍曰︰按︰《孫真人食忌》作葫蔥，因其根似葫蒜故也。俗稱蒜蔥，正合此義。元人《飲膳正要》作回回蔥，似言其來自胡地，故曰胡蔥耳。
【集解】
志曰︰胡蔥生蜀郡山谷。狀似大蒜而小，形圓皮赤，梢長而銳。五月、六月採。
保升曰︰蔥凡四種︰冬蔥夏枯；漢蔥冬枯；胡蔥莖葉粗短，根若金燈； 蔥生於山谷。
頌曰︰胡蔥類食蔥，而根莖皆細白。或雲︰莖葉微短如金燈。或雲︰似大蒜而小，形圓皮赤，梢長而銳。
時珍曰︰胡蔥即蒜蔥也，馬志、韓保升所說是矣，非野蔥也。野蔥名 蔥，似蔥而小。胡蔥乃人種蒔，八月下種，五月收取，葉似蔥而根似蒜，其味如薤，不甚臭。江西有水晶蔥，蒜根蔥葉，蓋其類也。李鵬飛《延壽書》言胡蔥即 子，蓋因相似而誤爾。今俗皆以野蔥為胡蔥，因不識蒜蔥，故指 蔥為之，謬矣。
【修治】
曰︰凡採得依紋擘碎，用綠梅子相對拌蒸一伏時，去梅子，砂盆中研如膏，瓦器曬乾用。
【氣味】
辛，溫，無毒。
時珍曰︰生則辛平，熟則甘溫。
詵曰︰亦是薰物。久食，傷神損性，令人多忘，損目明，絕血脈，發痼疾。患胡臭、齒人，食之轉甚。
思邈曰︰四月勿食胡蔥，令人氣喘多驚。
【主治】
溫中下氣，消穀能食，殺蟲，利五臟不足氣（孟詵）。
療腫毒（保升）。
【發明】
時珍曰︰方術煮溪澗白石為糧，及煮牛、馬、驢骨令軟，皆用胡蔥，則亦軟堅
之物也。陶弘景言蔥能化五石，消桂為水，則是諸蔥皆能軟石。故今人采 蔥煮石，謂之胡蔥也。
【附方】
新一。
身面浮腫，小便不利，喘急︰用胡蔥十莖，赤小豆三合，硝石一兩，以水五升，煮蔥、豆至熟，候水乾，入硝石，同擂成膏。每空心溫酒服半匙。（《聖惠方》）
子
【主治】
中諸肉毒，吐血不止，萎黃悴者，以一升，水煮，冷服半升，日一夜一，血定乃止（孟詵）。
（音械《別錄》中品）
【釋名】
子（音叫，或作蕎者非）、 子（音釣）、火蔥（《綱目》）、菜芝（《別錄》）、鴻薈（音會）。
時珍曰︰薤本文作KT ，韭類也。故字從韭，從 （音概），諧聲也。今人因其根白，呼為 子，江南人訛為 子。其葉類蔥而根如蒜，收種宜火熏，故俗人稱為火蔥。羅願雲︰
物莫美於芝，故薤為菜芝。蘇頌複附 子於蒜條，誤矣。
【集解】
《別錄》曰︰薤生魯山平澤。
恭曰︰薤是韭類。葉似韭而闊，多白而無實。有赤、白二種︰白者補而美，赤者苦而無味。
頌曰︰薤處處有之。春秋分蒔，至冬葉枯。《爾雅》雲︰ ，山薤也。生山中，莖葉與家薤相類，而根差長，葉差大，僅若鹿蔥，體性亦與家薤同。今人少用。
宗奭曰︰薤葉如金燈葉，差狹而更光。故古人言薤露者，以其光滑難佇之義。
時珍曰︰薤八月栽根，正月分蒔，宜肥壤。數枝一本，則茂而根大。葉狀似韭。韭葉中實而扁，有劍脊。薤葉中空，似細蔥葉而有棱，氣亦如蔥。二月開細花，紫白色。根如小蒜，一本數顆，相依而生。五月葉青則掘之，否則肉不滿也。其根煮食、 酒、糟藏、醋浸
皆宜。故《內則》雲︰切蔥、薤實諸醯以柔之。白樂天詩云酥暖薤白酒，謂以酥炒薤白投酒中也。一種水晶蔥，蔥葉蒜根，與薤相似，不臭，亦其類也。按︰王禎《農書》雲︰野薤俗名天薤。生麥原中，葉似薤而小，味益辛，亦可供食，但不多有。即《爾雅》山薤是也。
薤白
【氣味】
辛、苦，溫，滑，無毒。
好古曰︰入手陽明經。
頌曰︰薤宜去青留白，白冷而青熱也。
詵曰︰發熱病，不宜多食。三、四月勿食生者。
大明曰︰生食引涕唾。不可與牛肉同食，令人作症瘕。
【主治】
金瘡瘡敗。輕身，不飢耐老（《本經》）。歸骨，除寒熱，去水氣，溫中散結氣。作羹食，利病患。諸瘡中風寒水氣腫痛，搗塗之（《別錄》）。
煮食，耐寒，調中補不足，止久痢冷瀉，肥健人（《日華》）。
治泄痢下重，能泄下焦陽明氣滯（李杲。好古曰︰下重者，氣滯也。四逆散加此以泄氣滯）。
治少陰病厥逆泄痢，及胸痺刺痛，下氣散血，安胎（時珍）。
心病宜食之。利產婦（思邈）。
治女人帶下赤白，作羹食之。骨哽在咽不去者，食之即下（孟詵）。
補虛解毒（蘇頌）。
白者補益，赤者療金瘡及風，生肌肉（蘇恭）。
與蜜同搗，塗湯火傷，效甚速（宗 ）。
溫補，助陽道（時珍）。
【發明】
弘景曰︰薤性溫補，仙方及服食家皆須之，偏入諸膏用。不可生啖，葷辛為忌。
詵曰︰薤，白色者最好，雖有辛，不葷五臟。學道人長服之，可通神安魂魄，益氣續筋力。
頌曰︰白薤之白，性冷而補。又曰︰ 子，煮與蓐婦飲，易產。亦主腳氣。
時珍曰︰薤，味辛氣溫。諸家言其溫補，而蘇頌《圖經》獨謂其冷補。按︰杜甫《薤詩》雲︰束比青芻色，圓齊玉箸頭。衰年關膈冷，味暖並無憂。亦言其溫補，與經文相合。則冷補之說，蓋不然也。又按︰王禎雲︰薤生則氣辛，熟則甘美。種之不蠹，食之有益。故學道人資之，老人宜之。然道家以薤為五葷之一，而諸氏言其不葷何耶？薛用弱《齊諧志》雲︰安陸郭坦兄，得天行病後，遂能大餐，每日食至一斛。五年，家貧行乞。一日大飢，至一園，食薤一畦，大蒜一畦。便悶極臥地，吐一物如龍，漸漸縮小。有人撮飯於上，即消成水，而病尋瘳也。按︰此亦薤散結、蒜消症之驗也。
宗奭曰︰薤葉光滑，露亦難佇。《千金》治肺氣喘急方中用之，亦取其滑泄之義。
【附方】
舊十五，新八。
胸痺刺痛︰張仲景栝蔞薤白湯︰治胸痺，痛徹心背，喘息咳唾短氣，喉中燥癢，寸脈沉遲，關脈弦數，不治殺人。用栝蔞實一枚，薤白半升，白酒七升，煮二升，分二服。《千金》
治胸痺，半夏薤白湯︰用薤白四兩，半夏一合，枳實半兩，生薑一兩，栝蔞實半枚， 咀，以白 漿三升，煮一升，溫服，日三。《肘後》治胸痺，瘥而複發。薤根五升，搗汁飲之，立瘥。 音在，酢漿也。
卒中惡死卒死，或先病，或平居寢臥奄忽而死，皆是中惡。以薤汁灌入鼻中，便省。（《肘後》）。
霍亂乾嘔不止者︰以薤一虎口，以水三升，煮取一半，頓服。不過三作即已。（韋宙《獨行方》）。
奔豚氣痛︰薤白搗汁飲之。（《肘後方》）。
赤痢不止︰薤同黃柏煮汁服之。（陳藏器）。
赤白痢下︰薤白一握，同米煮粥，日食之。（《食醫心鏡》）。
小兒疳痢︰薤白生搗如泥，以粳米粉和蜜作餅，炙熟與食。不過三兩服。（楊氏《產乳》）。
產後諸痢︰多煮薤白食，仍以羊腎脂同炒食之。（《范汪方》）
妊娠胎動，腹內冷痛︰薤白一升，當歸四兩。水五升，煮二升，分三服。（《古今錄驗》）。
郁肉脯毒︰杵薤汁，服二、三升良。（葛洪方）。
瘡犯惡露，甚者殺人︰薤白搗爛，以帛裹煨極熱，去帛敷之，冷即易換。亦可搗作餅，以艾灸之，熱氣入瘡，水出即瘥也。（《梅師方》）。
手指赤色，隨月生死︰以生薤一把，苦酒煮熟，搗爛塗之，愈乃止。（《肘後方》）。
疥瘡痛癢︰煮薤葉，搗爛塗之。（同上）
灸瘡腫痛︰薤白一升，豬脂一斤。切，以苦酒浸一宿，微火煎三上三下，去滓塗之。（《梅師方》）。
手足 瘡︰生薤一把，以熱醋投入，以封瘡上取效。（《千金》）。
毒蛇螫傷︰薤白搗敷。（徐王方）。
虎犬咬傷︰薤白搗汁一升飲之，並塗之。日三服，瘥乃止。（葛洪方）。
諸魚骨哽︰薤白嚼柔，以繩系中，吞到哽處，引之即出。（同上）。
誤吞釵 ︰取薤白曝萎，煮熟勿切，食一大束，釵即隨出。（葛洪方）。
目中風腫作痛︰取薤白截斷，安膜上令遍。痛作複為之。（《范汪方》）。
咽喉腫痛︰薤根醋搗敷腫處。冷即易之。（《聖濟》）。
【附錄】
蓼蕎（《拾遺》）
藏器曰︰味辛，溫，無毒。主霍亂腹冷脹滿，冷氣攻擊，腹滿不調，產後血攻胸膈刺痛，服之。生平澤，其苗如蔥、韭。
時珍曰︰此亦山薤之類，方名不同耳。
（《別錄》下品）
【釋名】
小蒜（《別錄》）、茆蒜（音卯）、葷菜。
時珍曰︰蒜字從 （音蒜），諧聲也。又象蒜根之形。中國初惟有此，後因漢人得胡蒜
於西域，遂呼此為小蒜以別之。故崔豹《古今注》雲︰蒜，茆蒜也，俗謂之小蒜。胡國有蒜，十子一株，名曰胡蒜，俗謂之大蒜是矣。蒜乃五葷之一，故許氏《說文》謂之葷菜。五葷即五辛，謂其辛臭昏神伐性也。練形家以小蒜、大蒜、韭、芸苔、胡荽為五葷，道家以韭、薤、蒜、芸苔、胡荽為五葷，佛家以大蒜、小蒜、興渠、慈蔥、 蔥為五葷。興渠，即阿魏也。
雖各不同，然皆辛熏之物，生食增恚，熟食發淫，有損性靈，故絕之也。
【集解】
《別錄》曰︰蒜，小蒜也。五月五日采之。
弘景曰︰小蒜生葉時，可煮和食。至五月葉枯，取根名 子，正爾啖之，亦甚熏臭。
保升曰︰小蒜野生，處處有之。小者一名 （音亂），一名 （音力）。苗、葉、根、子皆似葫，而細數倍也。《爾雅》雲︰ ，山蒜也。《說文》雲︰蒜，葷菜也。菜之美者，雲夢之葷菜。生山中者，名 。
頌曰︰本草謂大蒜為葫，小蒜為蒜，而《說文》所謂葷菜者，乃大蒜也， 即小蒜也。
書傳載物之別名不同如此，用藥不可不審。
宗奭曰︰小蒜即 也。苗如蔥針，根白，大者如烏芋子。兼根煮食，謂之宅蒜。
時珍曰︰家蒜有二種︰根莖俱小而瓣少，辣甚者，蒜也，小蒜也；根莖俱大而瓣多，辛而帶甘者，葫也，大蒜也。按︰孫炎《爾雅正義》雲︰帝登 山，遭蕕芋毒，將死，得蒜嚙食乃解，遂收植之，能殺腥膻蟲魚之毒。又孫 《唐韻》雲︰張騫使西域，始得大蒜種歸。
據此則小蒜之種，自 移栽，從古已有。故《爾雅》以 為山蒜，所以別家蒜也。大蒜之種，自胡地移來，至漢始有。故《別錄》以葫為大蒜，所以見中國之蒜小也。
又王禎《農書》雲︰一種澤蒜，最易滋蔓，隨 隨合。熟時采子，漫散種之。吳人調鼎多用此根作菹，更勝蔥、韭也。按︰此正《別錄》所謂小蒜是也。其始自野澤移來，故有澤名，而寇氏誤作宅字矣。諸家皆以野生山蒜、澤蒜解家蒔之小蒜，皆失於詳考。小蒜雖出於 ，既經人力栽培，則性氣不能不移。故不得不辨。
蒜（小蒜根也）
【氣味】
辛，溫，有小毒。
弘景曰︰味辛性熱。損人，不可長食。
思邈曰︰無毒。三月勿久食，傷人志性。黃帝書雲︰同生魚食，令人奪氣，陰核疼。
瑞曰︰腳氣風病患，及時病後，忌食之。
【主治】
歸脾腎，主霍亂，腹中不安，消穀，理胃溫中，除邪痺毒氣（《別錄》）。主溪毒（弘景）。下氣，治蠱毒，敷蛇、蟲、沙虱瘡（《日華》。恭曰︰此蒜與胡蔥相得。主惡毒、山溪中沙虱、水毒，大效。山人、俚獠時用之）。塗疔腫甚良（孟詵）。
葉
【主治】
心煩痛，解諸毒，小兒丹疹（思邈）。
【發明】
頌曰︰古方多用小蒜治中冷霍亂，煮汁飲之。南齊褚澄治李道念雞瘕，便瘥。
宗奭曰︰華佗用蒜齏，即此蒜也。
時珍曰︰按︰李延壽《南史》雲︰李道念病已五年。吳郡太守褚澄診之。曰︰非冷非熱，當是食白瀹雞子過多也。取蒜一升煮食，吐出一物涎裹，視之乃雞雛，翅足俱全。澄曰︰未盡也。更吐之，凡十二枚而愈。或以「蒜」字作「蘇」字者，誤矣。
范曄《後漢書》雲︰華佗見一人病噎，食不得下，令取餅店家蒜齏大酢二升飲之，立吐一蛇。病者懸蛇於車，造佗家，見壁北懸蛇數十，乃知其奇。又夏子益《奇疾方》雲︰人頭面上有光，他人手近之如火熾者，此中蠱也。用蒜汁半兩，和酒服之，當吐出如蛇狀。觀三書所載，則蒜乃吐蠱要藥，而後人鮮有知者。
【附方】
舊七，新七。
時氣溫病，初得頭痛，壯熱脈大︰即以小蒜一升，杵汁三合，頓服。不過再作便愈。（《肘後方》）。
霍亂脹滿，不得吐下，名乾霍亂︰小蒜一升，水三升，煮一升，頓服。（《肘後方》）。
霍亂轉筋，入腹殺人︰以小蒜、鹽各一兩，搗敷臍中，灸七壯，立止。（《聖濟錄》）。
積年心痛不可忍，不拘十年、五年者，隨手見效︰濃醋煮小蒜食飽，勿著鹽。曾用之有效，再不發也。（《兵部手集》）。
水毒中人︰一名中溪，一名中濕，一名水病，似射工而無物。初得惡寒，頭目微疼，旦
醒暮劇，手足逆冷。三日則生蟲，食人下部，肛中有瘡，不癢不痛。過六、七日蟲食五臟，注下不禁︰以小蒜三升，煮微熱（大熱即無力）以浴身。若身發赤斑紋者，毋以他病治之也。（《肘後方》）。
射工中人成瘡者︰取蒜切片，貼瘡上，灸七壯。（《千金》）。
止截瘧疾︰小蒜不拘多少，研泥，入黃丹少許，丸如芡子大。每服一丸，面東新汲水下，至妙。（唐慎微）。
陰腫如刺汗出者︰小蒜一升，韭根一升，楊柳根二斤，酒三升，煎沸乘熱熏之。（《永類方》）。
惡核腫結︰小蒜、吳茱萸等分，搗敷即散。（《肘後》）。
丹毒五色無常，及發足踝者︰杵蒜濃敷，頻易。（葛氏）。
小兒白禿，頭上團團白色︰以蒜（切）口揩之。（《子母秘錄》）。
蛇蠍螫人︰小蒜搗汁服，以滓敷之。（《肘後》）。
蜈蚣咬瘡︰嚼小蒜塗之，良。（《肘後方》）。
蚰蜒入耳︰小蒜洗淨，搗汁滴之。未出再滴。（李絳《兵部手集》）
（《拾遺》）
【釋名】
（音歷）、澤蒜。
【集解】
頌曰︰江南一種山蒜，似大蒜而臭。
藏器曰︰澤蒜根如小蒜，葉如韭。又生石間者名石蒜，與蒜無異。
時珍曰︰山蒜、澤蒜、石蒜，同一物也，但分生於山、澤、石間不同耳。人間栽蒔小蒜，始自三種移成，故猶有澤蒜之稱。《爾雅》雲︰ ，山蒜也。今京口有蒜山，產蒜是也。處處有之，不獨江南。
又呂忱《字林》雲︰ ，水中蒜也。則蒜不但產於山，而又產於水也。別有山慈菇、水仙花、老鴉蒜、石蒜之類，根葉皆似蒜而不可食，其花亦異。並見草部下。
【氣味】
辛，溫，無毒。
【主治】
山蒜︰治積塊，及婦人血瘕，用苦醋磨服多效（蘇頌）。澤蒜、石蒜︰並溫補下氣，滑水源（藏器）。
（《別錄》下品）
【釋名】
大蒜（弘景）、葷菜。
弘景曰︰今人謂葫為大蒜，蒜為小蒜，以其氣類相似也。
時珍曰︰按︰孫 《唐韻》雲︰張騫使西域，始得大蒜、胡荽。則小蒜乃中土舊有，而大蒜出胡地，故有胡名。二蒜皆屬五葷，故通可稱葷。詳見蒜下。
【集解】
《別錄》曰︰葫，大蒜也。五月五日采，獨子者入藥尤佳。
保升曰︰葫出梁州者，大徑二寸，最美少辛；涇陽者，皮赤甚辣。
頌曰︰今處處園圃種之。每顆六、七瓣，初種一瓣，當年便成獨子葫，至明年則複其本矣。其花中有實，亦作葫瓣狀而極小，亦可種之。
時珍曰︰大、小二蒜皆八月種。春食苗，夏初食苔，五月食根，秋月收種。北人不可一日無者也。
【氣味】
辛，溫，有毒。久食損人目。弘景曰︰性最熏臭，不可食。俗人作齏以啖 肉，損性伐命，莫此之甚。惟可生食，不中煮也。恭曰︰此物煮羹 為饌中之俊，而陶雲不中煮，當是未經試耳。
藏器曰︰初食不利目，多食卻明。久食令人血清，使毛發白。
時珍曰︰久食傷肝損眼。故嵇康《養生論》雲︰葷辛害目，此為甚耳。今北人嗜蒜宿炕，故盲瞽最多。陳氏乃雲多食明目，與《別錄》相左，何耶？
震亨曰︰大蒜屬火，性熱喜散，快膈，善化肉，暑月人多食之。傷氣之禍，積久自見，養生者忌之。化肉之功，不足論也。
瑞曰︰多食傷肺、傷脾、傷肝膽，生痰助火昏神。
思邈曰︰四月、八月食葫，傷神，令人喘悸，脅肋氣急，口味多爽。多食生葫行房，傷肝氣，令人面無色。生葫合青魚 食，令人腹內生瘡，腸中腫，又成疝瘕，發黃疾。合蜜食，殺人。凡服一切補藥，不可食之。
【主治】
歸五臟，散癰腫 瘡，除風邪，殺毒氣（《別錄》）。
下氣，消穀，化肉（蘇恭）。去水惡瘴氣，除風濕，破冷氣，爛 癖，伏邪惡，宣通溫補，療瘡癬，殺鬼去痛（藏器）。健脾胃，治腎氣，止霍亂轉筋腹痛，除邪祟，解溫疫，去盅毒，療勞瘧冷風，敷風損冷痛，惡瘡、蛇蟲、溪毒、沙虱，並搗貼之。熟醋浸，經年者良（《日華》）。溫水搗爛服，治中暑不醒。搗貼足心，止鼻衄不止。和豆豉丸服，治暴下血，通水道（宗 ）。搗汁飲，治吐血心痛。煮汁飲，治角弓反張。同鯽魚丸，治膈氣。同蛤粉丸，治水腫。同黃丹丸，治痢瘧、孕痢。同乳香丸，治腹痛。搗膏敷臍，能達下焦，消水，利大小便。貼足心，能引熱下行，治泄瀉暴痢及乾濕霍亂，止衄血。納肛中，能通幽門，治關格不通（時珍）。
【發明】
宗奭曰︰葫氣極葷，置臭肉中反能掩臭。凡中暑毒人，爛嚼三、兩瓣，溫水送
之，下咽即知，但禁飲冷水。又鼻衄不止者，搗貼足心，衄止即拭去。
時珍曰︰葫蒜入太陰、陽明，其氣熏烈，能通五臟，達諸竅，去寒濕，辟邪惡，消癰腫，化症積肉食，此其功也。故王禎稱之雲︰味久不變，可以資生，可以致遠，化臭腐為神奇，調鼎俎，代醯醬。攜之旅塗，則炎風瘴雨不能加，食 臘毒不能害。夏月食之解暑氣。北方食肉麵尤不可無。乃食經之上品，日用之多助者也。蓋不知其辛能散氣，熱能助火，傷肺損目，昏神伐性之害，荏苒受之而不悟也。嘗有一婦，衄血一晝夜不止，諸治不效。時珍令以蒜敷足心，即時血止，真奇方也。又葉石林《避暑錄》話雲︰一仆暑月馳馬，忽仆地欲絕。
同舍王相教用大蒜及道上熱士各一握研爛，以新汲水一盞和取汁，抉齒灌之，少頃即蘇。相傳徐州市門，忽有版書此方，咸以為神仙救人云。藏器曰︰昔有患 癖者，夢人教每日食大蒜三顆。初服遂至瞑眩吐逆，下部如火。後有人教取數片，合皮截卻兩頭吞之，名曰內灸，果獲大效也。
頌曰︰《經》言葫散癰腫。按︰李絳《兵部手集方》雲︰毒瘡腫毒，號叫臥眠不得，人不能別者。取獨頭蒜兩顆搗爛，麻油和，濃敷瘡上，乾即易之。屢用救人，無不神效。盧坦
侍郎肩上瘡作，連心痛悶，用此便瘥。又李僕射患腦癰久不瘥，盧與此方亦瘥。又葛洪《肘後方》雲︰凡背腫，取獨顆蒜橫截一分，安腫頭上，炷艾如梧子大，灸蒜百壯，不覺漸消，多灸為善。勿令大熱，若覺痛即擎起蒜。蒜焦更換新者，勿令損皮肉。洪嘗苦小腹下患一大腫，灸之亦瘥。數用灸人，無不應效。又江寧府紫極宮刻石記其事雲，但是發背及癰疽惡瘡腫核初起有異，皆可灸之，不計壯數。惟腰痛者灸至不痛，不痛者灸至痛極而止。疣贅之類灸之，亦便成痂自脫，其效如神。乃知方書無空言者。但人不能以意詳審，則不得盡應耳。
時珍曰︰按︰李迅《論蒜錢灸法》雲︰治疽之法，著灸勝於用藥。緣熱毒中鬲，上下不通。必得毒氣發泄，然後解散。凡初發一日之內，便用大獨頭蒜切如小錢濃，貼頂上灸之。三壯一易，大概以百壯為率。一使瘡不開大，二使內肉不壞，三瘡口易合，一舉而三得之。但頭及項以上，切不可用此，恐引氣上，更生大禍也。又史源記蒜灸之功雲︰母氏背胛作癢，有赤暈半寸，白粒如黍。灸二七壯，其赤隨消。信宿，有赤流下長二寸。舉家歸咎於灸。外醫用膏護之，日增一暈，二十二日，橫斜約六、七寸，痛楚不勝。或言一尼病此，得灸而愈。
予奔問之。尼雲︰劇時昏不知人，但聞范奉議坐守灸八百餘壯方蘇，約艾一篩。予亟歸，以炷如銀杏大，灸十數，殊不覺；乃灸四旁赤處，皆痛。每一壯燼則赤隨縮入，三十餘壯，赤暈收退。蓋灸遲則初發處肉已壞，故不痛，直待灸到好肉方痛也。至夜則火 滿背，瘡高阜而熱，夜得安寢矣。至曉如覆一甌，高三、四寸，上有百數小竅，色正黑，調理而安。蓋高阜者，毒外出也。小竅多，毒不聚也。色正黑，皮肉壞也。非艾火出其毒於壞肉之裡，則內逼五臟而危矣。庸醫敷貼涼冷消散之說，何可信哉？
【附方】
舊十五，新三十二。
背瘡灸法︰凡覺背上腫硬疼痛，用濕紙貼尋瘡頭。用大蒜十顆，淡豉半合，乳香一錢，細研。隨瘡頭大小，用竹片作圈圍定，填藥於內，二分濃，著艾灸之。痛灸至癢，癢灸至痛，以百壯為率。與蒜錢灸法同功。（《外科精要》）
疔腫惡毒︰用門臼灰一撮羅細，以獨蒜或新蒜苔染灰擦瘡口，候瘡自然
出少汁，再擦，少頃即消散也。雖發背癰腫，亦可擦之。
五色丹毒無常色，及發足踝者︰搗蒜濃敷，乾即易之。（《肘後方》）。
關格脹滿，大小便不通︰獨頭蒜燒熟去皮，綿裹納下部，氣立通也。（《外台秘要》）。
乾濕霍亂轉筋︰用大蒜搗塗足心，立愈。（《永類鈐方》）。
水氣腫滿︰大蒜、田螺、車前子等分。熬膏。攤貼臍中，水從便漩而下，數日即愈。象山民人患水腫，一卜者傳此，用之有效。（仇遠《稗史》）。
山嵐瘴氣︰生、熟大蒜各七片，共食之。少頃腹鳴，或吐血，或大便泄，即愈。（《攝
生眾妙方》）
瘧疾寒熱《肘後》︰用獨頭蒜炭上燒之，酒服方寸匕。《簡便》︰用桃仁半片，放內關穴上，將獨蒜搗爛罨之，縛住（男左女右），即止。鄰嫗用此治人屢效。
《普濟方》︰端午日，取獨頭蒜煨熟，入礬紅等分，搗丸芡子大，每白湯嚼下一丸。
寒瘧冷痢︰端午日，以獨頭蒜十個，黃丹二錢，搗丸梧子大。每服九丸，長流水下，甚妙。（《普濟方》）。
泄瀉暴痢︰大蒜搗貼兩足心。亦可貼臍中。（《千金方》）。
下痢禁口及小兒泄痢方︰並同上。
腸毒下血︰蒜連丸︰用獨蒜煨搗，和黃連末為丸，日日米湯服之。（《濟生方》）。
暴下血病︰用葫五、七枚，去皮研膏，入豆豉搗，丸梧子大。每米飲下五、六十丸，無不愈者。（寇宗奭《本草衍義》）。鼻血不止，服藥不應︰用蒜一枚，去皮，研如泥，作錢大餅子，濃一豆許。左鼻血出，貼左足心；右鼻血出，貼右足心；兩鼻俱出，俱貼之，立瘥。（《簡要濟眾方》）。
血逆心痛︰生蒜搗汁，服二升即愈。（《千金》）。
鬼疰腹痛，不可忍者︰獨頭蒜一枚，香墨如棗大，搗和醬汁一合，頓服。（《永類鈐方》）。
心腹冷痛︰法醋浸至二、三年蒜，食至數顆，其效如神。（李時珍《瀕湖集簡方》）。
夜啼腹痛面青，冷証也︰用大蒜一枚（煨研，日乾），乳香五分，搗丸芥子大。每服七丸，乳汁下。（危氏《得效方》）。
寒濕氣痛︰端午日收獨蒜，同辰粉搗，塗之。（唐瑤《經驗方》）。
鬼毒風氣︰獨頭蒜一枚，和雄黃、杏仁研為丸，空腹飲下三丸。靜坐少時，當下毛出即安。（孟詵《食療本草》）。
狗咽氣塞，喘息不通，須臾欲絕︰用獨頭蒜一枚，削去兩頭，塞鼻中。
左患塞右，右患塞左。候口中膿血出，立效。（《聖濟》）。
喉痺腫痛︰大蒜塞耳、鼻中，日二易之。（《肘後方》）。
魚骨哽咽︰獨頭蒜塞鼻中，自出。（《十便良方》）。
牙齒疼痛︰獨頭蒜煨乘熱切熨痛處，轉易之。亦主蟲痛。（《外台秘要》）。
眉毛動搖，目不能交睫，喚之不應，但能飲食︰用蒜三兩杵汁，調酒飲，即愈。（夏子益《奇疾方》）。
腦瀉鼻淵︰大蒜切片貼足心，取效止。（《摘玄方》）。
頭風苦痛《易簡方》︰用大蒜研汁 鼻中。《聖濟錄》︰用大蒜七個去皮，先燒紅地，以蒜逐個於地上磨成膏子。卻以僵蠶一兩，去頭足，安蒜上，碗覆一夜，勿令透氣。只取蠶研末， 入鼻內，口中含水，甚效。
小兒驚風《總錄》︰方同上。
小兒臍風︰獨頭蒜切片，安臍上，以艾灸之。口中有蒜氣，即止。（黎居士《簡易方論》）。
小兒氣淋︰宋寧宗為郡王時病淋，日夜凡三百起。國醫罔措。或舉孫琳治之。琳用大蒜、淡豆豉、蒸餅三物搗丸，令以溫水下三十丸。曰︰今日進三服，病當減三之一，明日亦然，三日病除。已而果然，賜以千緡。或問其說。琳曰︰小兒何緣有淋？只是水道不利，三物皆能通利故也。（愛竹翁《談藪》）。
產後中風，角弓反張，不語︰用大蒜三十瓣，以水三升，煮一升，灌之即蘇。（張傑《子母秘錄》）。
金瘡中風，角弓反張︰取蒜一升去心，無灰酒四升煮極爛，並滓服之。須臾得汗即瘥。（《外台秘要》）。
婦人陰腫作癢︰蒜湯洗之，效乃止。（《永類鈐方》）。
陰汗作癢︰大蒜、淡豉。搗丸梧子大，硃砂為衣，每空腹燈心湯下三十丸。
小便淋瀝，或有或無︰用大蒜一個，紙包煨熟，露一夜，空心新水送下。（《朱氏集驗方》）。
小兒白禿團團然︰切蒜日日揩之。（《秘錄》）
閉口椒毒，氣閉欲絕者︰煮蒜食之。（張仲景方）
射工溪毒︰獨頭蒜切三分濃，貼上灸之，令蒜氣射入即瘥。（《梅師方》）。
蜈蠍螫傷︰獨頭蒜摩之，即止。（《梅師》）
蛇虺螫傷︰孟詵曰︰即時嚼蒜封之，六、七易。仍以蒜一升去皮，以乳二升煮熟，空心頓服。明日又進。外以去皮蒜一升搗細，小便一升煮三、四沸，浸損處。
《梅師》︰用獨頭蒜、酸草搗絞敷咬處。
腳肚轉筋︰大蒜擦足心令熱，即安。仍以冷水食一瓣。（《攝生方》）
食蟹中毒︰乾蒜煮汁飲之。（《集驗方》）。
蛇瘕面光，發熱，如火炙人︰飲蒜汁一碗，吐出如蛇狀，即安。（危氏
方）
（《拾遺》）
【集解】
時珍曰︰五辛菜，乃元旦立春，以蔥、蒜、韭、蓼、蒿、芥辛嫩之菜，雜和食之，取迎
新之義，謂之五辛盤，杜甫詩所謂︰「春日春盤細生菜」是矣。
【氣味】
辛，溫，無毒。
藏器曰︰熱病後食，多損目。
【主治】
歲朝食之，助發五臟氣。常食，溫中去惡氣，消食下氣（藏器）。
（《唐本草》）
【釋名】
寒菜（胡居士方）、胡菜（同上）、苔菜（《埤雅》）、苔芥（《沛志》）、油菜（《綱
目》）。
時珍曰︰此菜易起苔，須采其苔食，則分枝必多，故名芸苔，而淮人謂之苔芥，即今油
菜，為其子可榨油也。羌隴氐胡，其地苦寒，冬月多種此菜，能歷霜雪，種自胡來，故服虔
《通俗文》謂之胡菜，而胡洽居士《百病方》謂之寒菜，皆取此義也。或雲塞外有地名雲台戍，始種此菜，故名，亦通。
【集解】
恭曰︰《別錄》雲︰芸苔乃人間所啖菜也。
宗奭曰︰芸苔不甚香，經冬根不死，辟蠹，於諸菜中亦不甚佳。
時珍曰︰芸苔方藥多用，諸家注亦不明，今人不識為何菜？珍訪考之，乃今油菜也。九月、十月下種，生葉形色微似白菜。冬、春采苔心為茹，三月則老不可食。開小黃花，四瓣，如芥花。結莢收子，亦如芥子，灰赤色。炒過榨油黃色，燃燈甚明，食之不及麻油。近人因有油利，種者亦廣雲。
莖葉
【氣味】
辛，溫，無毒。大明曰︰涼。
《別錄》曰︰春月食之，能發膝痼疾。
詵曰︰先患腰腳者，不可多食，食之加劇。又損陽氣，發瘡及口齒病。胡臭人不可食。
又能生腹中諸蟲。道家特忌，以為五葷之一。
【主治】
風游丹腫，乳癰（《唐本草》）。破症瘕結血（《開寶》）。治產後血風及瘀血（《日華》）。
煮食，治腰腳痺。搗葉，敷女人吹奶（藏器）。治瘭疽、豌豆瘡，散血消腫。伏蓬砂（時珍）。
【發明】
藏器曰︰芸苔破血，故產婦宜食之。
馬志曰︰今俗方言病患得吃芸苔，是宜血病也。
思邈曰︰貞觀七年三月，予在內江縣飲多，至夜覺四體骨肉疼痛。至曉頭痛，額角有丹如彈丸，腫痛。至午通腫，目不能開。經日幾斃。予思《本草》芸苔治風游丹腫，遂取葉搗敷，隨手即消，其驗如神也。亦可搗汁服之。
【附方】
新七。
赤火丹毒︰方見上。
天火熱瘡，初起似痱，漸如水泡，似火燒瘡，赤色，急速能殺人︰芸苔葉搗汁，調大黃、芒硝、生鐵衣等分，塗之。（《近效方》）。
風熱腫毒︰芸苔苗葉根、蔓荊根各三兩，為末，以雞子清和貼之，即消。無蔓荊，即以商陸根代之，甚效也。（《近效方》）。
手足瘭疽，此疽喜著手足肩背，累累如赤豆，剝之汁出︰用芸苔葉煮汁服一升，並食乾熟菜數頓，少與鹽、醬。冬月用子研水服。（《千金方》）
異疽似癰，而小有異，膿如小豆汁，今日去，明日滿︰用芸苔搗熟，濕布袋盛，於熱灰中煨熟，更互熨之，不過三、二度。無葉用乾者。（《千金》）。
豌豆斑瘡︰芸苔葉煎湯洗之。（《外台秘要》）。
血痢腹痛，日夜不止︰以芸苔葉搗汁二合，入蜜一合，溫服。（《聖惠方》）。
腸風下血
子
【氣味】
辛，溫，無毒。
【主治】
夢中泄精，與鬼交（思邈）。取油敷頭，令發長黑（藏器）。行滯血，破冷氣，消腫散結，治產難、產後心腹諸疾，赤丹熱腫，金瘡血痔（時珍）。
【發明】
時珍曰︰芸苔菜子、葉同功。其味辛氣溫，能溫能散。其用長於行血滯，破結氣。故古方消腫散結，治產後一切心腹氣血痛，諸游風丹毒熱腫瘡痔諸藥咸用之。經水行後，加入四物湯服之，雲能斷產。又治小兒驚風，貼其頂囟，則引氣上出也。《婦人方》治產難
歌雲︰黃金花結粟米實，細研酒下十五粒。靈丹功效妙如神，難產之時能救急。
【附方】
新十二。
芸苔散︰治產後惡露不下，血結沖心刺痛。將來才遇冒寒踏冷，其血必往來心腹間，刺
痛不可忍，謂之血母。並治產後心腹諸疾。產後三日，不可無此。用芸苔子（炒）、當歸、桂心、赤芍藥等分。每酒服二錢，趕下惡物。（楊氏《產乳》）。
產後血暈︰芸苔子、生地黃等分，為末。每服三錢，薑七片，酒、水各半盞，童便半盞，煎七分，溫服即蘇。（溫隱居《海上仙方》）
補血破氣︰追氣丸︰治婦人血刺，小腹痛不可忍。亦可常服，補血虛、破氣塊甚效。用芸苔子（微炒）、桂心各一兩，高良薑半兩，為末，醋糊丸梧子大，每淡醋湯下五丸。（沈存中《靈苑方》）。
腸風臟毒下血︰芸苔子生用，甘草炙，為末。每服二錢，水煎服之。（《聖惠方》）。
頭風作痛︰芸苔子一分，大黃三分，為末， 鼻。
風熱牙痛︰芸苔子、白芥子、角茴香等分，為末。 鼻，左 右，右 左。（《聖惠》）。
小兒天釣︰芸苔子、生烏頭（去皮、尖）各二錢，為末。每用一錢，水調塗頂上。名塗頂散。（《聖濟總錄》）。
風瘡不愈︰陳菜子油，同穿山甲末熬成膏，塗之即愈。（《攝生眾妙方》）。
熱癤腫毒︰芸苔子、狗頭骨等分，為末，醋和敷之。（《千金方》）。
傷損接骨︰芸苔子一兩，小黃米（炒）二合，龍骨少許，為末，醋調成膏，攤紙上貼之。（《乾坤秘韞》）。
湯火傷灼︰菜子油調蚯蚓屎，搽之。（楊起《簡便單方》）。
蜈蚣螫傷︰菜子油傾地上，擦地上油摻之即好。勿令四眼人見。（陸氏《積德堂方》）
（《別錄》上品）
【釋名】
白菜
時珍曰︰按︰陸佃《埤雅》雲︰菘性凌冬晚凋，四時常見，有松之操，故曰菘。今俗謂之白菜，其色青白也。
【集解】
弘景曰︰菘有數種，猶是一類，只論其美與不美，菜中最為常食。
宗奭曰︰菘葉如蕪菁，綠色差淡，其味微苦，葉嫩稍闊。
頌曰︰揚州一種菘葉，圓而大，或若 ，啖之無渣，絕勝他土者，疑即牛肚菘也。
時珍曰︰菘（即今人呼為白菜者）有二種︰一種莖圓濃微青，一種莖扁薄而白。其葉皆淡青白色。燕、趙、遼陽、揚州所種者，最肥大而濃，一本有重十餘斤者。南方之菘畦內過冬，北方者多入窖內。燕京圃人又以馬糞入窖壅培，不見風日，長出苗葉皆嫩黃色，脆美無滓，謂之黃芽菜，豪貴以為嘉品，蓋亦仿韭黃之法也。菘子如芸苔子而色灰黑，八月以後種之。
二月開黃花，如芥花，四瓣。三月結角，亦如芥。其菜作菹食尤良，不宜蒸曬。
【正誤】
恭曰︰菘有三種︰牛肚菘葉最大濃，味甘；紫菘葉薄細，味少苦；白菘似蔓荊也。菘菜
不生北土。有人將子北種，初一年即半為蕪菁，二年菘種都絕；將蕪菁子南種，亦二年都變。土地所宜如此。
頌曰︰菘，今南北皆有之。與蔓荊相類，梗長葉不光者為蕪菁，梗短葉闊濃而肥腴者為菘。舊說北土無菘，今京洛種菘都類南種，但肥濃差不及爾。
機曰︰蔓荊、菘菜恐是一種。但在南土，葉高而大者為菘，秋冬有之；在北土，葉短而小者為蔓荊，春夏有之。
時珍曰︰白菘，即白菜也。牛肚菘，即最肥大者。紫菘即蘆菔也，開紫花，故曰紫菘。蘇恭謂白菘似蔓荊者，誤矣。根葉俱不同，而白菘根堅小，不可食。又言南北變種者，蓋指蔓荊、紫菘而言。紫菘根似蔓荊而葉不同，種類亦別。又言北土無菘者，自唐以前或然，近則白菘、紫菘南北通有。惟南土不種蔓荊，種之亦易生也。蘇頌漫為兩可之言，汪機妄起
臆斷之辨，俱屬謬誤，今悉正之。
莖葉
【氣味】
甘，溫，無毒。
大明曰︰涼，微毒。多食發皮膚風瘙癢。
詵曰︰發風冷內虛人不可食，有熱人食亦不發病，性冷可知。《本草》言性溫，未解其意。
弘景曰︰性和利人，多食似小冷。張仲景言藥中有甘草，食菘即令病不除也。
頌曰︰有小毒不可食多，多則以生薑解之。
瑞曰︰夏至前食，發氣動疾。有足疾者忌之。
時珍曰︰氣虛胃冷人多食，惡心吐沫，氣壯人則相宜。
【主治】
通利腸胃，除胸中煩，解酒渴（《別錄》）。
消食下氣，治瘴氣，止熱氣嗽。冬汁尤佳（蕭炳）。和中，利大小便（寧原）。
【附方】
舊一，新二。
小兒赤游，行於上下，至心即死︰菘菜搗敷之，即止。（張傑《子母秘錄》）。
漆毒生瘡︰白菘菜搗爛塗之。
飛絲入目︰白菜揉爛帕包，滴汁三、二點入目，即出。（《普濟方》）。
子
【氣味】
甘，平，無毒。
【主治】
作油，塗頭長發，塗刀劍不 （音秀。弘景）。
【附方】
舊一。
酒醉不醒︰菘菜子二合細研，井華水一盞調，為二服。（《聖惠方》）
（《別錄》上品）
【釋名】
時珍曰︰按︰王安石《字說》雲︰芥者，界也。發汗散氣，界我者也。王禎《農
書》雲︰其氣味辛烈，菜中之介然者，食之有剛介之象，故字從介。
【集解】
弘景曰︰芥似菘而有毛，味辣，可生食及作菹。其子可以藏冬瓜。又有莨（音
郎），作菹甚辣。
恭曰︰芥有三種︰葉大子粗者，葉可食，子入藥用；葉小子細者，葉不堪食，子但作齏
；又有白芥子，粗大白色，如白粱米，甚辛美，從西戎來。
頌曰︰芥處處有之。有青芥，似菘，有毛，味極辣。紫芥，莖葉純紫可愛，作齏最美。有白芥，見本條。其餘南芥、旋芥、花芥、石芥之類，皆菜茹之美者，不能悉錄。大抵南土多芥。相傳嶺南無蕪菁，有人攜種至彼種之，皆變作芥，地氣使然耳。
時珍曰︰芥有數種︰青芥，又名刺芥，似白菘，有柔毛。有大芥，亦名皺葉芥，大葉皺紋，色尤深綠，味更辛辣。二芥宜入藥用。有馬芥，葉如青芥。有花芥，葉多缺刻，如蘿蔔英。有紫芥，莖葉皆紫如蘇。有石芥，低小。皆以八、九月下種。冬月食者，俗呼臘菜；春月食者，俗呼春菜；四月食者，謂之夏芥。芥心嫩苔，謂之芥藍，瀹食脆美。其花三月開，黃色四出。結莢一、二寸。子大如蘇子，而色紫味辛，研末泡過為芥醬，以侑肉食，辛香可愛。《嶺南異物志》雲︰南土芥高五、六尺，子大如雞子。此又芥之異者也。
莖葉
【氣味】
辛，溫，無毒。
詵曰︰煮食動氣與風，生食發丹石，不可多食。大葉者良，細葉有毛者害人。
寧原曰︰有瘡瘍、痔疾、便血者忌之。
思邈曰︰同兔肉食，成惡邪病。同鯽魚食，發水腫。
【主治】
歸鼻，除腎經邪氣，利九竊，明耳目，安中。久食溫中（《別錄》）。止咳嗽上氣，除冷氣（《日華》）。主咳逆下氣，去頭面風（孟詵）。通肺豁痰，利膈開胃（時珍）。
【發明】
時珍曰︰芥性辛熱而散，故能通肺開胃，利氣豁痰。久食則積溫成熱，辛散太
盛，耗人真元，肝木受病，昏人眼目，發人瘡痔，而《別錄》謂其能明耳目者，蓋知暫時之快，而不知積久之害也。《素問》雲︰辛走氣，氣病無多食辛。多食辛則筋急而爪枯。此類是矣。陸佃雲︰望梅生津，食芥墮淚，五液之自外至也。慕而涎垂，愧而汗出，五液之自內生也。
【附方】
新四。
牙齦腫爛，出臭水者︰芥菜稈燒存性，研末，頻敷之，即愈。
飛絲入目︰青菜汁點之如神。（《摘玄方》）。
漆瘡搔癢︰芥菜煎湯，洗之。（《千金方》）。
痔瘡腫痛︰芥葉搗餅，頻坐之。（談野翁《經效方》）。
子
【氣味】
辛，熱，無毒。
時珍曰︰多食昏目動火，泄氣傷精。
【主治】
歸鼻，去一切邪惡疰氣，喉痺（弘景）。疰
氣發無常處，及射工毒，丸服之，或搗末醋和塗之，隨手有驗（蘇恭）。
治風毒腫及麻痺，醋研敷之。撲損瘀血，腰痛腎冷，和生薑研塗貼之。又治心痛，酒調服之（《日華》）。研末作醬食，香美，通利五臟（孟詵）。研末水調，塗頂囟，止衄血（吳瑞）。
溫中散寒，豁痰利竅，治胃寒吐食，肺寒咳嗽，風冷氣痛，口噤唇緊，消散癰腫瘀血（時珍）。
【發明】
時珍曰︰芥子，功與菜同。其味辛，其氣散，故能利九竅，通經絡，治口噤、耳聾、鼻衄之証，消瘀血、癰腫、痛痺之邪。其性熱而溫中，故又能利氣豁痰，治嗽止吐，主心腹諸痛。白芥子辛烈更甚，治病尤良。見後本條。
【附方】
舊八，新十六。
感寒無汗︰水調芥子末填臍內，以熱物隔衣熨之，取汗出妙。（楊起《簡便單方》）。
身體麻木︰芥菜子末，醋調塗之。（《濟生秘覽》）。
中風口噤，舌本縮者︰用芥菜子一升研，入醋二升，煎一升，敷頷頰下，效。（《聖惠方》）。
小兒唇緊︰用馬芥子搗汁曝濃，揩破，頻塗之。（崔氏《纂要方》）。
喉痺腫痛︰芥子末，水和敷喉下，乾即易之。又用辣芥子研末，醋調取汁，點入喉內。
待喉內鳴，卻用陳麻骨燒煙吸入，立愈。（並《聖惠方》）。
耳卒聾閉︰芥子末，人乳汁和，以綿裹塞之。（《外台秘要》）。
雀目不見︰真紫芥菜子，炒黑為末，用羊肝一具，分作八服。每用芥末三錢，捻肝上，筍籜裹定，煮熟冷食，以汁送下。（《聖濟總錄》）。
目中翳膜︰芥子一粒，輕手 入眼中。少頃，以井華水、雞子清洗之。（《總錄》）。
眉毛不生︰芥菜子、半夏等分，為末，生薑自然汁調搽，數次即生。（孫氏《集效方》）。
鬼疰勞氣︰芥子三升，研末，絹袋盛，入三斗酒中七日，溫服，一日三次。（《廣濟方》）。
熱痰煩運︰方見白芥。
霍亂吐瀉︰芥子搗細，水和敷臍上。（《聖濟總錄》）。
反胃吐食︰芥子末，酒服方寸匕，日三服。（《千金方》）。
上氣嘔吐︰芥子末，蜜丸梧子大，井華水寅時下七丸，申時再服。（《千金方》）。
臍下絞痛︰方同上。
腰脊脹痛︰芥子末調酒，貼之立效。（《摘玄方》）。
走注風毒作痛︰用小芥子末，和雞子白塗之。（《聖惠》）。
一切癰腫︰豬膽汁和芥子末貼之，日三上。豬脂亦可。（《千金翼》）。
癰腫熱毒︰家芥子末同柏葉搗塗，無不愈者，大驗。得山芥更妙。（《千金翼》）。
熱毒瘰癧︰小芥子末，醋和貼之。看消即止，恐損肉。（《肘後》）。五種 疾︰芥子末，以水、蜜和敷，乾即易之。（《廣濟方》）。
射工中人有瘡︰用芥子末和苦酒濃塗之。半日痛即止。（《千金方》）。
婦人經閉不行，至一年者，臍腹痛，腰腿沉重，寒熱往來︰用芥子二兩，為末。每服二錢，熱酒食前服。（《仁存方》）。
陰証傷寒，腹痛厥逆︰芥菜子研末，水調貼臍上。（《生生編》）
（宋《開寶》附）
【釋名】
胡芥（《蜀本草》）、蜀芥。
時珍曰︰其種來自胡戎而盛於蜀，故名。
【集解】
恭曰︰白芥子粗大白色，如白粱米，甚辛美，從戎中來。
藏器曰︰白芥生太原、河東。葉如芥而白，為茹食之甚美。
保升曰︰胡芥，近道亦有之，葉大子白且粗，入藥及啖最佳，而人間未多用之。
時珍曰︰白芥處處可種，但人知蒔之者少爾。以八、九月下種，冬生可食。至春深莖高二、三尺，其葉花而有丫，如花芥葉，青白色。莖易起而中空，性脆，最畏狂風大雪，須謹護之，乃免折損。三月開黃花，香郁。結角如芥角，其子大如粱米，黃白色。又有一種莖大而中實者尤高，其子亦大。此菜雖是芥類，迥然別種也，然入藥勝於芥子。
莖葉
【氣味】
辛，溫，無毒。
時珍曰︰《肘後方》言熱病患不可食胡芥，為其性暖也。
【主治】
冷氣（藏器）。安五臟，功與芥同（《日華》）。
子
【氣味】
辛，溫，無毒。
【主治】
發汗，主胸膈痰冷，上氣，面目黃赤。又醋研，敷射工毒（《別錄》）。御惡氣遁屍飛屍，及暴風毒腫流四肢疼痛（弘景）。燒煙及服，辟邪魅（《日華》。藏器曰︰入鎮宅方用。咳嗽，胸脅支滿，上氣多唾者，每用溫酒吞下七粒（思邈）。利氣豁痰，除寒暖中，散腫止痛，治喘嗽反胃，痺木腳氣，筋骨腰節諸痛（時珍）。
【發明】
震亨曰︰痰在脅下及皮裡膜外，非白芥子莫能達。古方控涎丹用白芥子，正此義也。
時珍曰︰白芥子辛能入肺，溫能發散，故有利氣豁痰、溫中開胃、散痛消腫辟惡之功。
按︰韓 《醫通》雲︰凡老人苦於痰氣喘嗽，胸滿懶食，不可妄投燥利之藥，反耗真氣。因人求治其親，靜中處三子養親湯治之，隨試隨效。蓋白芥子白色主痰，下氣寬中。紫蘇子紫色主氣，定喘止嗽。蘿蔔子白種者主食，開痞降氣。各微炒研破，看所主為君。每劑不過三、四錢，用生絹袋盛入，煮湯飲之。勿煎太過，則味苦辣。若大便素實者，入蜜一匙。冬月加薑一片尤良。南陵末齋子有辭贊之。
【附方】
新八。
反胃上氣︰白芥子末，酒服一、二錢。（《普濟方》）。
熱痰煩運︰白芥子、黑芥子、大戟、甘遂、芒硝、硃砂等分為末，糊丸梧子大。每服二十丸，薑湯下。名白芥丸。（《普濟》）
冷痰痞滿︰黑芥子、白芥子、大戟、甘遂、胡椒、桂心等分，為末，糊丸梧子大。每服十丸，薑湯下。名黑芥丸。（《普濟方》）。
腹冷氣起︰白芥子一升。微炒研末，湯浸蒸餅丸小豆大。每薑湯吞十丸，甚妙。（《續傳信方》）。
腳氣作痛︰方見白芷。
小兒乳癖︰白芥子研末，水調攤膏貼之，以平為期。（《本草權度》）。
防痘入目︰白芥子末，水調塗足心，引毒歸下，令瘡疹不入目。（《全幼心鑒》）。
腫毒初起︰白芥子末，醋調塗之。（《瀕湖集簡方》）
胸脅痰飲︰白芥子五錢，白朮一兩。為末，棗肉和搗，丸梧子大，每白湯服五十丸。（《摘玄方》）。
（《別錄》上品）
【釋名】
蔓荊（《唐本》）、九英菘（《食療》）、諸葛菜。
藏器曰︰蕪菁，北人名蔓荊。今並汾、河朔間燒食其根，呼為蕪根，猶是蕪菁之號。蕪
菁，南北之通稱也。塞北、河西種者，名九英蔓荊，亦曰九英菘。根葉長大而味不美，人以為軍糧。
禹錫曰︰《爾雅》雲︰須， 蕪。《詩‧谷風》雲︰采葑采菲。毛萇注云︰葑，須也。孫
炎雲︰須，一名葑蓯。《禮坊記》注云︰葑，蔓荊也。陳、宋之間謂之葑。
陸璣雲︰葑，蕪菁也。幽州人謂之芥。郭璞雲︰ 蕪似羊蹄，葉細，味酢可食。揚雄《方言》雲︰ 、蕘，蔓荊也。
陳、楚謂之 ，齊、魯謂之蕘，關西謂之蕪菁，趙、魏之部謂之大芥。然則葑也，須也，蕪菁也，蔓荊也， 蕪也，蕘也，芥也，七者一物也。
時珍曰︰按︰孫 雲︰ 、蔓荊苗也。其說甚通。掌禹錫以 蕪釋蔓荊，陳藏器謂 蕪
是酸模，當以陳說為優。詳見草部酸模下。劉禹錫《嘉話錄》雲︰諸葛亮所止令兵士獨種蔓
荊者，取其才出甲，可生啖，一也；葉舒可煮食，二也；久居則隨以滋長，三也；棄不令惜，四也；回則易尋而采，五也；冬有根可食，六也。比諸蔬其利甚博。至今蜀人呼為諸葛菜，江陵亦然。又朱輔《溪蠻叢笑》雲︰苗、僚、瑤、佬地方產馬王菜，味澀多刺，即諸葛菜也。
相傳馬殷所遺，故名。又蒙古人呼其根為沙吉木兒。
【集解】
弘景曰︰《別錄》蕪菁、蘆菔同條。蘆菔是今溫菘，其根可食，葉不中啖。
蕪菁根細於溫菘而葉似菘，好食，西川惟種此。其子與溫菘甚相似，而俗方無用，惟服食家煉餌之，而不言蘆菔子，恐不用也。俗人蒸其根及作菹食，但小薰臭爾。
恭曰︰蕪菁，北人名蔓荊，根、葉及子皆是菘類，與蘆菔全別，體用亦殊。陶言蕪菁似蘆菔，蘆菔葉不堪食，是江表不產二物，理喪其真也。菘子黑色，蔓荊子紫赤色，大小相似。蘆菔子黃赤色，而大數倍，且不圓也。
大明曰︰蔓荊比蘆菔梗短而細，葉大，連地上生，濃闊短肥，其色紅。
頌曰︰蕪菁南北皆有，北土尤多。四時常有，春食苗，夏食心（亦謂之苔子），秋食莖，冬食根。河朔多種，以備飢歲。菜中之最有益者惟此爾。其子夏秋熟時采之。
宗奭曰︰蔓荊，夏月則枯。當此之時，蔬圃複種，謂之雞毛菜。食心，正在春時。諸菜
之中，有益無損，於世有功。采擷之餘，收子為油，燃燈甚明，西人食之。河東、太原所出，其根極大，他處不及也。又出西番吐谷渾地。
機曰︰葉是蔓荊，根是蘆菔。
時珍曰︰《別錄》以蕪菁、蘆菔同條，遂致諸說猜度。或以二物為一種，或謂二物全別，或謂在南為萊菔，在北為蔓荊，殊無定見。今按︰二物根、葉、花、子都別，非一類也。
蔓荊是芥屬，根長而白，其味辛苦而短，莖粗葉大而濃闊；夏初起苔，開黃花，四出如芥，結角亦如芥，其子均圓，似芥子而紫赤色。蘆菔是菘屬，根圓，亦有長者，有紅、白二色；其味辛甘而永；葉不甚大而糙，亦有花葉者；夏初起苔，開淡紫花；結角如蟲狀，腹大尾尖；子似葫蘆巴，不均不圓，黃赤色。如此分之，自明白矣。其蔓荊六月種者，根大而葉蠹；八月種者，葉美而根小；惟七月初種者，根葉俱良。擬賣者純種九英，九英根大而味短，削淨為菹甚佳。今燕京人以瓶醃藏，謂之閉瓮菜。
根葉
【氣味】
苦，溫，無毒。時珍曰︰辛、甘、苦。
宗奭曰︰多食動氣。
【主治】
利五臟，輕身益氣，可長食之（《別錄》）。
常食通中，令人肥健（蘇頌）。消食，下氣治嗽，止消渴，去心腹冷痛，及熱毒風腫，乳癰妒乳寒熱（孟詵）。
【發明】
詵曰︰九英菘出河西，葉大根亦粗長。和羊肉食甚美，常食都不見發病。冬日作菹煮羹食，消宿食，下氣治嗽。諸家商略其性冷，而《本草》雲溫，恐誤也。
【附方】
舊七，新七。
預禳時疾︰立春後遇庚子日，溫蔓荊汁，合家大小並服之，不限多少，一年可免時疾。（《神仙教子法》）。
鼻中衄血︰諸葛菜，生搗汁飲。（《十便良方》）。
大醉不堪，連日病困者︰蔓荊菜，入少米煮熟，去滓，冷凍飲料之良。（《肘後方》）。
飲酒辟氣︰乾蔓荊根二七枚，蒸三遍，碾末。酒後水服二錢，即無酒氣也。（《千金》）。
一切腫毒︰孫真人食忌︰生蔓荊根一握，入鹽花少許，同搗封之，日三易之。《肘後方》︰
用蔓荊葉不中水者，燒灰和臘豬脂封之。
疔腫有根︰用大針刺作孔，削蔓荊根如針大，染鐵生衣刺入孔中。再以蔓荊根、鐵生衣
等分，搗塗於上。有膿出即易，須臾根出立瘥。忌油膩、生冷、五辛、粘滑、陳臭。（《肘後》）。
乳癰寒熱︰蔓荊根並葉，去土，不用水洗，以鹽和搗塗之。熱即換，不過三、五次即瘥。
冬月只用根。此方已救十數人。須避風。（李絳《兵部手集》）。
女子妒乳︰生蔓荊根搗，和鹽、醋、漿水煮汁洗之，五、六度良。又搗︰和雞子白封之亦妙。（《食療》）。
陰腫如斗︰生蔓荊根搗封之，治人所不能治者。（《集療方》）
豌豆斑瘡︰蔓荊根搗汁，挑瘡研塗之。三食頃，根出矣。（《肘後方》）。
犬咬傷瘡重發者︰用蔓荊根搗汁服之，佳。（《肘方》）。
小兒頭禿︰蕪菁葉燒灰，和脂敷之。（《千金》）。
飛絲入眼︰蔓荊菜揉爛帕包，滴汁三、兩點，即出也。（《普濟方》）
子
【氣味】
苦、辛，平，無毒。
【主治】
明目（《別錄》）。療黃膽，利小便。水煮汁服，主症瘕積聚。少少飲汁，治霍
亂心腹脹。末服之，主目暗。為油入面膏，去黑 皺紋（蘇恭）。和油敷蜘蛛咬（藏器）。壓油塗頭，能變蒜發（孟詵）。入丸藥服，令人肥健，尤宜婦人（蕭炳）。
【發明】
藏器曰︰《仙經》言︰蔓荊子，九蒸九曝，搗末長服，可斷谷長生。蜘蛛咬者，恐毒入內，搗末酒服，亦以油和敷之。蔓荊園中無蜘蛛，是其相畏也。
時珍曰︰蔓荊子，可升可降，能汗能吐，能下能利小便，又能明目解毒，其功甚偉，而世罕知用之何哉？夏初采子，炒過榨油，同麻油煉熟一色無異，西人多食之。點燈甚明，但煙亦損目。北魏祖 囚地窖中，因蕪菁子油燈傷明，即此也。
【附方】
舊十二，新十。
明目益氣︰蕪菁子一升，水九升，煮汁盡，曬乾。如此三度，研細。水服方寸匕，日三。
亦可研水和米煮粥食。（《外台秘要》）
常服明目，使人洞視充肥︰用蕪菁子三升，以苦酒三升，煮熟曬乾，研篩末。以井華水服方寸匕，日三，無所忌。《抱朴子》雲︰服盡一斗，能夜視有所見物。（《千金方》）
青盲眼障，但瞳子不壞者，十得九愈︰用蔓荊子六升，蒸之氣遍，合甑取下，以釜中熱湯淋之，乃曝乾，還淋，如是三遍，即收杵為末。食上清酒服方寸匕，日再服。（崔元亮《海上方》）。
虛勞目暗︰方同上法。（《普濟方》）。
補肝明目︰蕪菁子淘過一斤，黃精二斤同和，九蒸九曬為末。每空心米飲服二錢，日再
服。又方︰蔓荊子二升，決明子一升和勻，以酒五升煮乾，曝為末。每服二錢，溫水調下，日二。（並《聖惠》）。
風邪攻目，視物不明，肝氣虛者︰用蔓荊子四兩（入瓷瓶中燒黑，無聲取出），入蛇蛻二兩（又燒成灰）。為末。每服半錢，食後酒下，日三服。（《聖濟總錄》）。
服食辟穀︰蕪菁子，熟時采之，水煮三過，令苦味盡，曝搗為末。每服二錢，溫水下，日三次。久可辟穀。（蘇頌《圖經本草》）。
黃汗染衣，涕唾皆黃︰用蔓荊子搗末，平旦以井華水服一匙，日再服。
加至兩匙，以知為度。每夜以帛浸小便，逐日看之，漸白則瘥，不過服五升已來也。（《外台秘要》）。
黃膽如金，睛黃，小便赤︰用生蔓荊子末，熟水服方寸匕，日三服。（《孫真人食忌》）。
急黃黃膽及內黃，腹結不通︰用蔓荊子搗末，水絞汁服。當得嚏，鼻中出黃水，及下利則愈。以子壓油，每服一盞更佳。（陳藏器《本草拾遺》）。
熱黃便結︰用蕪菁子搗末，水和絞汁服。少頃當瀉一切惡物，沙、石、草、發並出。（孟
詵《食療本草》）。
二便關格，脹悶欲絕︰蔓荊子油一合，空腹服之即通。通後汗出勿怪。（《聖惠方》）。
心腹作脹︰蔓荊子一大合，揀淨搗爛，水一升和研，濾汁一盞，頓服。少頃自利，或自吐，或得汗，即愈。（《外台秘要》）。
霍亂脹痛︰蕪菁子，水煮汁，飲之。（《瀕湖集簡方》）。
妊娠溺澀︰蕪菁子末，水服方寸匕，日二服。（《子母秘錄》）。
風疹入腹，身體強，舌乾硬︰用蔓荊子三兩。為末。每溫酒服一錢。（《聖惠方》）。
瘭疽發熱，疽著手、足、肩、背，累累如米起，色白，刮之汁出，複發熱︰用蕪菁子熟搗帛裹，展轉其上，日夜勿止。（《肘後方》）。
骨疽不愈︰愈而複發，骨從孔中出者。蕪菁子，搗敷之，用帛裹定，日一易之。（《千金方》）。
小兒頭禿︰蔓荊子末，和酢敷之。一日三上。（《千金方》）。
眉毛脫落︰蔓荊子四兩。炒研，醋和塗之。（《聖惠》）。
面 痣點︰蔓荊子研末，入面脂中，夜夜塗之。亦去面皺。（《聖惠方》）。
花
【氣味】
辛，平，無毒。
【主治】
虛勞眼暗。久服長生，可夜讀書。三月三日採花，陰乾為末，每服二錢，空心井華水下（慎微）。
（音來北。《唐本草》）
【釋名】
蘆 （郭璞雲︰蘆音羅。 ，音北，與菔同。蘿蔔（音羅北）、雹突（《爾雅注》）、紫花菘（同上）、溫菘（同上）、土酥。
保升曰︰萊菔俗名蘿蔔。按︰《爾雅》雲︰突，蘆 。孫炎注云︰紫花菘也，俗呼溫菘。
似蕪菁，大根。俗名雹突，一名蘆菔是矣。
頌曰︰紫花菘、溫菘，皆南人所呼。吳人呼楚菘。廣南人呼秦菘。
時珍曰︰按︰孫 《廣韻》言︰魯人名 （音拉答）。秦人名蘿蔔。王禎《農書》言︰北人蘿蔔，一種四名︰春曰破地錐，夏曰夏生，秋曰蘿蔔，冬曰土酥，謂其潔白如酥也。珍按︰菘乃菜名，因其耐冬如松、柏也。萊菔乃根名，上古謂之蘆 ，中古轉為萊菔，後世訛為蘿蔔，南人呼為蘿 ，與雹同，見晉灼《漢書注》中。陸佃乃言萊菔能製面毒，是來之所服，以菔音服，蓋亦就文起義耳。王氏《博濟方》稱乾蘿蔔為仙人骨，亦方土謬名也。
【集解】
弘景曰︰蘆菔是今溫菘，其根可食。俗人蒸其根及作菹食，但小熏臭爾。葉不中啖。又有突，根細而過辛，不宜服之。
恭曰︰萊菔，即蘆菔也。嫩葉為生菜食，大葉可熟啖。陶氏言不中食，理喪其真也。江北、河北、秦、晉最多，登、萊亦好。
頌曰︰萊菔，南北通有，北土尤多。有大、小二種︰大者肉堅，宜蒸食；小者白而脆，宜生啖。
河朔極有大者，而江南、安州、洪州、信陽者甚大，重至五、六斤，或近一秤，亦一時種蒔之力也。
瑞曰︰夏月複種者，名夏蘿蔔。形小而長者，名蔓荊蘿蔔。
時珍曰︰萊菔，今天下通有之。昔人以蕪菁、萊菔二物混注，已見蔓荊條下。圃人種萊菔，六月下種，秋采苗，冬掘根。春末抽高苔，開小花紫碧色。夏初結角。其子大如大麻子，圓長不等，黃赤色。五月亦可再種。其葉有大者如蕪菁，細者如花芥，皆有細柔毛。其根有紅、白二色，其狀有長、圓二類。大抵生沙壤者脆而甘，生瘠地者堅而辣。根、葉皆可生可熟，可菹可醬，可豉可醋，可糖可臘，可飯，乃蔬中之最有利益者，而古人不深詳之，豈因其賤而忽之耶？抑未諳其利耶？
【氣味】
根辛、甘，葉辛、苦，溫，無毒。
詵曰︰性冷。
思邈曰︰平。不可與地黃同食，令人發白，為其澀營衛也。
時珍曰︰多食萊菔動氣，惟生薑能製其毒。又伏 砂。
【主治】
散服及炮煮服食，大下氣，消穀和中，去痰癖，肥健人；生搗汁服，止消渴，試大有驗（《唐本》）。利關節，理顏色，練五臟惡氣，製面毒，行風氣，去邪熱氣（蕭炳）。
利五臟，輕身，令人白淨肌細（孟詵）。消痰止咳，治肺痿吐血，溫中補不足。同羊肉、銀魚煮食，治勞瘦咳嗽（《日華》）。同豬肉食，益人。生搗服，治禁口痢（汪穎）。搗汁服，治吐血衄血（吳瑞）。寬胸膈，利大小便。生食，止渴寬中；煮食，化痰消導（寧原）。殺魚腥氣，治豆腐積（汪機）。主吞酸，化積滯，解酒毒，散瘀血，甚效。末服，治五淋。丸服，治白濁。煎湯，洗腳氣。飲汁，治下痢及失音，並煙熏欲死。生搗，塗打撲、湯火傷（時珍）。
【發明】
頌曰︰萊菔功同蕪菁，然力猛更出其右。斷下方亦用其根，燒熟入藥。尤能製面毒。昔有婆羅門僧東來，見食麥麵者，驚雲︰此大熱，何以食之？又見食中有蘆菔，乃雲︰賴有此以解其性。自此相傳，食麵必啖蘆菔。
炳曰︰搗爛製面，作 食之最佳，飽食亦不發熱。酥煎食之，下氣。凡人飲食過度，生嚼咽之便消。
慎微曰︰按︰楊億《談苑》雲︰江東居民言種芋三十畝，計省米三十斛；種蘿蔔三十畝，計益米三十斛。則知蘿蔔果能消食也。
宗奭曰︰服地黃、何首烏人食萊菔，則令人髭髮白。世皆以為此物味辛、下氣速也。然生薑、芥子更辛，何止能散而已。蓋萊菔辛而又甘，故能散緩，而又下氣速也。所以散氣用生薑，下氣用萊菔。
震亨曰︰萊菔根屬土，有金與水。寇氏言其下氣速。人往往煮食過多，停滯成溢飲，豈非甘多而辛少乎？
時珍曰︰萊菔，根、葉同功，生食升氣，熟食降氣。蘇、寇二氏止言其下氣速，孫真人言久食澀營衛，亦不知其生則噫氣，熟則泄氣，升降之不同也。大抵入太陰、陽明、少陽氣分，故所主皆肺、脾、腸、胃、三焦之病。李九華雲︰萊菔多食滲人血。則其白人髭髮，蓋亦由此，非獨因其下氣、澀營衛也。按︰《洞微志》雲︰齊州有人病狂，雲夢中見紅裳女子引入宮殿中，小姑令歌，每日遂歌雲︰五靈樓閣曉玲瓏，天府由來是此中。惆悵悶懷言不盡，一丸蘿蔔火吾宮。有一道士雲︰此犯大麥毒也。少女心神，小姑脾神。《醫經》言蘿蔔製面毒，故曰「火吾宮」。火者，毀也。遂以藥並蘿蔔治之果愈。又按︰張杲《醫說》雲︰饒民李七病鼻衄甚危，醫以蘿蔔自然汁和無灰酒飲之即止。蓋血隨氣運，氣滯故血妄行，蘿蔔下氣而酒導之故也。又雲︰有人好食豆腐中毒，醫治不效。忽見賣豆腐人言其妻誤以蘿蔔湯入鍋中，遂致不成。其人心悟，乃以蘿蔔湯飲之而瘳。物理之妙如此。又《延壽書》載︰李師逃難入石窟中，賊以煙熏之垂死，摸得蘿蔔菜一束，嚼汁咽下即蘇。此法備急，不可不知。
【附方】
舊二，新二十四。
食物作酸︰蘿蔔，生嚼數片，或生菜嚼之亦佳，絕妙。乾者、熟者、鹽醃者，及人胃冷者，皆不效。（《瀕湖集簡方》）。
反胃噎疾︰蘿蔔，蜜煎浸，細細嚼咽良。（《普濟方》）
消渴飲水︰獨勝散︰用出了子蘿蔔三枚，淨洗切片，曬乾為末。每服二錢，煎豬肉湯澄清調下，日三服，漸增至三錢。生者搗汁亦可，或以汁煮粥食之。（《圖經本草》）。
肺痿咳血︰蘿蔔，和羊肉或鯽魚，煮熟頻食。（《普濟方》）。
鼻衄不止︰蘿蔔，搗汁半盞，入酒少許熱服，並以汁注鼻中皆良。或以酒煎沸，入蘿蔔再煎，飲之。（《衛生易簡方》）。
下痢禁口︰蘿蔔（搗汁）一小盞，蜜一盞。水一盞，同煎。早一服，午一服。日晡米飲吞阿膠丸百粒。如無蘿蔔，以子擂汁亦可。一方︰加枯礬七分，同煎。一方︰只用蘿蔔菜煎湯，日日飲之。《普濟方》︰用蘿蔔片，不拘新舊，染蜜噙之，咽汁。味淡再換。覺思食，以肉煮粥與食，不可過多。痢後腸痛︰方同上。大腸便血︰大蘿蔔皮（燒存性）、荷葉（燒存性）、蒲黃（生用）等分為末。每服一錢，米飲下。（《普濟》）。
腸風下血︰蜜炙蘿蔔，任意食之。昔一婦人服此有效。（《百一選方》）。
酒疾下血，連旬不止︰用大蘿蔔二十枚，留青葉寸余，以井水入罐中，煮十分爛，入淡醋，空心任食。（《壽親養老方》）。
大腸脫肛︰生萊菔搗，實臍中束之。覺有瘡，即除。（《摘玄方》）。
小便白濁︰生蘿蔔剜空留蓋，入吳茱萸填滿，蓋定簽住，糯米飯上蒸熟，取去茱萸，以蘿蔔焙研末，糊丸梧子大。每服五十丸，鹽湯下，日三服。（《普濟》）。
沙石諸淋，疼不可忍︰用蘿蔔切片，蜜浸少時，炙乾數次，不可過焦。
細嚼鹽湯下，日三服。名瞑眩膏。（《普濟》）。
遍身浮腫︰出了子蘿蔔、浮麥等分。浸湯飲之。（《聖濟總錄》）。
腳氣走痛︰蘿蔔煎湯洗之。仍以蘿蔔曬乾為末，鋪襪內。（《聖濟總錄》）。
偏正頭痛︰生蘿蔔汁一蜆殼，仰臥，隨左右注鼻中，神效。王荊公病頭痛，有道人傳此方，移時遂愈也。以此治人，不可勝數。（《如宜方》）。
失音不語︰蘿蔔生搗汁，入薑汁同服。（《普濟方》）。
喉痺腫痛︰蘿蔔汁和皂莢漿服，取吐。（同上）。
滿口爛瘡︰蘿蔔自然汁，頻漱去涎，妙。（《瀕湖集簡方》）。
煙熏欲死︰方見發明下。
湯火傷灼︰生蘿蔔搗塗之。子亦可。（《聖濟總錄》）。
花火傷肌︰方同上。
打撲血聚，皮不破者︰用蘿蔔或葉搗封之。（邵氏方）。
子
【氣味】
辛、甘，平，無毒。
【主治】
研汁服，吐風痰。同醋研，消腫毒（《日華》）。下氣定喘治痰，消食除脹，利大小便，止氣痛，下痢後重，發瘡疹（時珍）。
【發明】
震亨曰︰萊菔子治痰，有推牆倒壁之功。
時珍曰︰萊菔子之功，長於利氣。生能升，熟能降。升則吐風痰，散風寒，發瘡疹；降則定痰喘咳嗽，調下痢後重，止內痛，皆是利氣之效。予曾用，果有殊績。
【附方】
舊三，新十三。
上氣痰嗽，喘促唾膿血︰以萊菔子一合，研細煎湯，食上服之。（《食醫心鏡》）。
肺痰咳嗽︰萊菔子半升淘淨焙乾，炒黃為末，以糖和，丸芡子大。綿裹含之，咽汁甚妙。（《勝金方》）。
喘痰促，遇濃味即發者︰蘿蔔子淘淨，蒸熟曬研，薑汁浸蒸餅丸綠豆大。每服三十丸，以口津咽下，日三服。名清金丸。（《醫學集成》）。
痰氣喘息︰蘿蔔子（炒）、皂莢（燒存性）等分為末，薑汁和，煉蜜丸梧子大。每服五七十丸，白湯下。（《簡便單方》）。
久嗽痰喘︰蘿蔔子（炒）、杏仁（去皮尖炒）等分。蒸餅丸麻子大。每服三、五丸，時時津咽。（《醫學集成》）。
高年氣喘︰蘿蔔子炒，研末，蜜丸梧子大。每服五十丸，白湯下。（《濟生秘覽》）。
宣吐風痰︰《勝金方》︰用蘿蔔子末，溫水調服三錢。良久吐出涎沫。如是攤瘓風者，以此吐後用緊疏藥，疏後服和氣散取瘥。丹溪吐法︰用蘿蔔子半升擂細，漿水一碗濾取汁，入香油及蜜些須，溫服。後以桐油浸過曬乾鵝翎探吐。
中風口禁︰蘿蔔子、牙皂莢各二錢，以水煎服，取吐。（丹溪方）。
小兒風寒︰蘿蔔子（生研末）一錢，溫蔥酒服之，取微汗大效。（《衛生易簡方》）。
風秘氣秘︰蘿蔔子（炒）一合擂水，和皂莢末二錢服，立通。（《壽域神方》）
氣脹氣蠱︰萊菔子研，以水濾汁，浸縮砂一兩一夜，炒乾又浸又炒，凡七次，為末。每米飲服一錢，如神。（《朱氏集驗方》）。
小兒盤腸氣痛︰用蘿蔔子炒黃研末，乳香湯服半錢。（楊仁齋《直指方》）。
年久頭風︰萊菔子、生薑等分，搗取汁，入麝香少許，搐入鼻中，立止。（《普濟方》）。
牙齒疼痛︰蘿蔔子十四粒生研，以人乳和之。左疼點右鼻，右疼點左鼻。
瘡疹不出︰蘿蔔子生研末，米飲服二錢，良。（《衛生易簡方》）
花
【主治】
用糟下酒藏，食之甚美，明目（士良）。
（《別錄》中品）
【校正】
原附乾薑下，今分出。今自草部移入此。
【釋名】
時珍曰︰按︰許慎《說文》︰薑作KT ，雲御濕之菜也。王安石《字說》雲︰薑能強御百邪，故謂之薑。初生嫩者，其尖微紫，名紫薑，或作子薑；宿根謂之母薑也。
【集解】
《別錄》曰︰生薑，乾薑生犍為川谷及荊州、揚州。九月採之。
頌曰︰處處有之，以漢、溫、池州者為良。苗高二、三尺。葉似箭竹葉而長，兩兩相對。苗青根黃。無花實。秋時采根。
時珍曰︰薑宜原隰沙地。四月取母薑種之。五月生苗如初生嫩蘆，而葉稍闊似竹葉，對生，葉亦辛香。秋社前後新芽頓長，如列指狀，採食無筋，謂之子薑。秋分後者次之，霜後則老矣。性惡濕洳而畏日，故秋熱則無薑。《呂氏春秋》雲︰和之美者，有楊朴之薑。楊朴地名，在西蜀。《春秋運斗樞》雲︰璇星散而為薑。
【氣味】
辛，微溫，無毒。
藏器曰︰生薑溫，要熱則去皮，要冷則留皮。
元素曰︰辛而甘溫，氣味俱濃，浮而升，陽也。
之才曰︰秦椒為之使。殺半夏、莨菪毒。惡黃芩、黃連、天鼠糞。
弘景曰︰久服少志少智，傷心氣。今人啖辛辣物，惟此最常。故《論語》雲︰每食不撤薑。言可常食，但不可多爾。有病者是所宜矣。
恭曰︰《本經》言薑久服通神明，主痰氣，即可常啖。陶氏謬為此說，檢無所據。
思邈曰︰八、九月多食薑，至春多患眼，損壽減筋力。孕婦食之，令兒盈指。
杲曰︰古人言︰秋不食薑，令人瀉氣。蓋夏月火旺，宜汗散之，故食薑不禁。辛走氣瀉肺，故秋月則禁之。《晦庵語錄》亦有秋薑夭人天年之語。
時珍曰︰食薑久，積熱患目，珍屢試有準。凡病痔人多食兼酒，立發甚速。癰瘡人多食，則生惡肉。此皆昔人所未言者也。《相感志》雲︰糟薑瓶內入蟬蛻，雖老薑無筋，亦物性有所伏耶？
【主治】
久服去臭氣，通神明（《本經》）。
歸五臟，除風邪寒熱，傷寒頭痛鼻塞，咳逆上氣，止嘔吐，去痰下氣（《別錄》）。
去水氣滿，療咳嗽時疾。和半夏，主心下急痛。又汁和杏仁作煎，下一切結氣實，心胸擁隔冷熱氣，神效。搗汁和蜜服，治中熱嘔逆不能下食（甄權）。
散煩悶，開胃氣。汁作煎服，下一切結實，沖胸膈惡氣，神驗（孟詵）。
破血調中，去冷氣。汁，解藥毒（藏器）。
除壯熱，治痰喘脹滿，冷痢腹痛，轉筋心滿，去胸中臭氣、狐臭，殺腹內長蟲（張鼎）。
益脾胃，散風寒（元素）。解菌蕈諸物毒（吳瑞）。
生用發散，熟用和中。解食野禽中毒成喉痺。浸汁，點赤眼。搗汁和黃明膠熬，貼風濕痛甚妙（時珍）。
乾生薑
【主治】
治嗽溫中，治脹滿，霍亂不止，腹痛，冷痢，血閉。病患虛而冷，宜加之（甄權）。薑屑，和酒服，治偏風（孟詵）。肺經氣分之藥，能益肺（好古）。
【發明】
成無己曰︰薑、棗味辛、甘，專行脾之津液而和營衛。藥中用之，不獨專於發散也。
杲曰︰生薑之用有四︰製半夏、濃朴之毒，一也；發散風寒，二也；與棗同用，辛溫益脾胃元氣，溫中去濕，三也；與芍藥同用，溫經散寒，四也。孫真人云︰薑為嘔家聖藥，蓋辛以散之。嘔乃氣逆不散，此藥行陽而散氣也。或問︰生薑辛溫入肺，何以雲入胃口？曰︰俗以心下為胃口者，非矣。咽門之下，受有形之物，乃胃之系，便是胃口，與肺系同行，故能入肺而開胃口也。曰︰人云夜間勿食生薑，令人閉氣，何也？曰︰生薑辛溫主開發。夜則氣本收斂，反開發之，則違天道矣。若有病患，則不然也。生薑屑，比之乾薑則不熱，比之生薑則不濕。以乾生薑代乾薑者，以其不僭故也。俗言上床蘿蔔下床薑。薑能開胃，蘿蔔消食也。
時珍曰︰薑，辛而不葷，去邪辟惡，生啖熟食，醋、醬、糟、鹽、蜜煎調和，無不宜之。可蔬可和，可果可藥，其利博矣。凡早行山行，宜含一塊，不犯霧露清濕之氣，及山嵐不正之邪。案︰方廣《心法附余》雲︰凡中風、中暑、中氣、中毒、中惡、乾霍亂、一切卒暴之病，用薑汁與童尿服，立可解散。蓋薑能開痰下氣，童尿降火也。
頌曰︰崔元亮《集驗方》載︰敕賜薑茶治痢方︰以生薑切細，和好茶一、兩碗，任意呷之，便瘥。若是熱痢，留薑皮；冷痢，去皮，大妙。
楊士瀛曰︰薑能助陽，茶能助陰，二物皆消散惡氣，調和陰陽，且解濕熱及酒食暑氣之毒，不問赤、白通宜用之。蘇東坡治文潞公有效。
【附方】
舊二十，新三十。
痰 卒風︰生薑二兩，附子（生用）一兩，水五升，煮取二升，分再服。忌豬肉、冷水。（《千金》）。
胃虛風熱不能食︰用薑汁半杯，生地黃汁少許，蜜一匙，水二合，和服之。（《食療本草》）。
瘧疾寒熱，脾胃聚痰，發為寒熱︰生薑四兩，搗自然汁一酒杯，露一夜。於發日五更面北立，飲即止。未止再服。（《易簡》）。
寒熱痰嗽初起者︰燒薑一塊，含咽之。（《本草衍義》）。
咳嗽不止︰生薑五兩，餳半升。微火煎熟，食盡愈。段侍御用之有效。（孟詵《必效方》）
久患咳噫︰生薑汁半合，蜜一匙，煎熟，溫呷三服愈。（《外台秘要方》）。
小兒咳嗽︰生薑四兩，煎湯浴之。（《千金方》）。
暴逆氣上︰嚼薑兩、三片，屢效。（寇氏《衍義》）。
乾嘔厥逆︰頻嚼生薑，嘔家聖藥也。（《千金》）。
嘔吐不止︰生薑一兩，醋漿七合。銀器中煎取四合，連滓呷之。又殺腹內長蟲。（《食醫心鏡》）。
心痞嘔噦，心下痞堅︰生薑八兩（水三升，煮一升）。半夏五合（洗）（水五升，煮一升）。
二味同煮一升半，分再服。（《千金》）。
反胃羸弱《兵部手集》︰用母薑二斤。搗汁作粥食。《傳信適用方》︰用生薑切片，麻油煎過為末，軟柿蘸末嚼咽。
霍亂欲死︰生薑五兩，牛兒屎一升。水四升，煎二升，分再服，即止。（《梅師方》）。
霍亂轉筋，入腹欲死︰生薑三兩搗，酒一升，煮三、兩沸服。仍以薑搗貼痛處。（《外台秘要》）。
霍亂腹脹，不得吐下︰用生薑一斤，水七升，煮二升，分三服。（《肘後方》）。
腹中脹滿，不能服藥︰綿裹煨薑，納下部。冷即易之。（《梅師》）。
胸脅滿痛，凡心胸脅下有邪氣結實，硬痛脹滿者︰生薑一斤，搗渣留汁，慢炒待潤，以絹包於患處，款款熨之。冷再以汁炒再熨，良久豁然寬快也。（陶華《傷寒槌法》）。
大便不通︰生薑，削如小脂，長二寸，塗鹽納下部，立通。（《外台》）。
冷痢不止︰生薑煨研為末，共乾薑末等分，以醋和面作餛飩，先以水煮，又以清飲煮過，停冷，吞二七枚，以粥送下，日一度。（《食療》）。
消渴飲水︰乾生薑末一兩，以鯽魚膽汁和，丸梧子大。每服七丸，米飲下。（《聖惠》）。
濕熱發黃︰生薑，時時周身擦之，其黃自退也。一方︰加茵陳蒿，尤妙。（《傷寒槌法》）。
暴赤眼腫︰宗奭曰︰用古銅錢刮薑取汁，於錢唇點之，淚出。今日點，明日愈，勿疑。
一治暴風客熱，目赤睛痛腫者。臘月取生薑搗絞汁，陰乾取粉，入銅青末等分。每以少許沸湯泡，澄清溫洗，淚出妙。舌上生胎，諸病舌胎，以布染井水抹，後用薑片時時擦之，自去。（陶華方）。
滿口爛瘡︰生薑自然汁，頻頻漱吐。亦可為末擦之，甚效。
牙齒疼痛︰老生薑瓦焙，入枯礬末同擦之。有人日夜呻吟，用之即愈。（《普濟方》）。
喉痺毒氣︰生薑二斤搗汁，蜜五合，煎勻。每服一合，日五服。（《千金》）。
食鳩中毒、食竹雞毒、食鷓鴣毒︰方並見禽部本條。
中萵苣毒、中諸藥毒、 犬傷人︰並飲生薑汁即解。（《短劇》）。
虎傷人瘡︰內服生薑汁。外以汁洗之，用白礬末敷上。（《秘覽》）。
蝮蛇螫人︰薑末敷之，乾即易。（《千金》）。
蜘蛛咬人︰炮薑切片貼之，良。（《千金》）。
刀斧金瘡︰生薑嚼敷，勿動。次日即生肉，甚妙。（《扶壽方》）。
閃拗手足︰生薑、蔥白搗爛，和面炒熱， 之。
跌撲傷損︰薑汁和酒，調生面貼之。
百蟲入耳︰薑汁少許滴之。
腋下狐臭︰薑汁頻塗，絕根。（《經驗方》）。
赤白癜風︰生薑頻擦之，良。（並《易簡》）。
兩耳凍瘡︰生薑自然汁，熬膏塗。（《暇日記》）。
發背初起︰生薑一塊，炭火炙一層，刮一層，為末，以豬膽汁調塗。（《海上方》）。
疔瘡腫毒︰方見白芷下。
諸瘡痔漏，久不結痂︰用生薑連皮切大片，塗白礬末，炙焦研細，貼之勿動，良。（《普濟》）。
產後血滯，沖心不下︰生薑五兩，水八升，煮三升，分三服。（楊氏《產乳》）。
產後肉線︰一婦產後用力，垂出肉線長三、四尺，觸之痛引心腹欲絕。一道人令買老薑連皮三斤，搗爛，入麻油二斤拌勻炒乾。先以熟絹五尺，折作方結。令人輕輕盛起肉線，使之屈曲作三團，納入產戶。乃以絹袋盛薑，就近熏之，冷則更換。熏一日夜縮入大半，二日盡入也。雲此乃魏夫人秘傳怪病方也。但不可使線斷，斷則不可治之矣。脈溢怪症︰有人毛竅節次血出不止，皮脹如鼓，須臾目、鼻、口被氣脹合，此名脈溢。生薑自然汁和水各半盞服，即安。（夏子益《奇疾方》）。
薑皮
【氣味】
辛，涼，無毒。
【主治】
消浮腫腹脹痞滿，和脾胃，去翳（時珍）。
【附方】
舊一。
拔白換黑︰刮老生薑皮一大升，於久用油膩鍋內，不須洗刷，固濟勿令通氣。令精細人守之，文武火煎之，不得火急，自旦至夕即成矣，研為末。拔白後，先以小物點麻子大入孔中。或先點須下，然後拔之，以指捻入。三日後當生黑者，神效。李卿用之有驗。（蘇頌《圖經本草》）
葉
【氣味】
辛，溫，無毒。
【主治】
食 成症，搗汁飲，即消（張機）。
【附方】
新一。
打傷瘀血︰薑葉一升，當歸三兩，為末。溫酒服方寸匕，日三。（《范汪東陽方》）
（《本經》中品）
【校正】
自草部移附此。
【釋名】
白薑（見下）。
【集解】
弘景曰︰乾薑今惟出臨海、章安，數村解作之。蜀漢薑舊美，荊州有好薑，而並不能作乾者。凡作乾薑法︰水淹三日，去皮置流水中六日，更刮去皮，然後曬乾，置瓷缸中釀三日，乃成。
頌曰︰造法︰采根於長流水洗過，日曬為乾薑。以漢、溫、池州者為良。陶說乃漢州乾薑法也。
時珍曰︰乾薑，以母姜造之。今江西、襄、均皆造，以白淨結實者為良，故人呼為白薑，又曰均薑。凡入藥並宜炮用。
【氣味】
辛，溫，無毒。褚曰︰苦、辛。好古曰︰大熱。
恭曰︰久服令人目暗。余同生薑。
時珍曰︰《太清外術》言︰孕婦不可食乾薑，令胎內消。蓋其性熱而辛散故也。
【主治】
胸滿咳逆上氣，溫中止血，出汗，逐風濕痺，腸 下痢。生者尤良（《本經》）。
寒冷腹痛，中惡霍亂脹滿，風邪諸毒，皮膚間結氣，止唾血（《別錄》）。治腰腎中疼冷、冷氣，破血去風，通四肢關節，開五臟六腑，宣諸絡脈，去風毒冷痺，夜多小便（甄權）。
消痰下氣，治轉筋吐瀉，腹臟冷，反胃乾嘔，瘀血撲損，止鼻洪，解冷熱毒，開胃，消宿食（大明）。主心下寒痞，目睛久赤（好古）。
【發明】
元素曰︰乾薑氣薄味濃，半沉半浮，可升可降，陽中之陰也。
又曰︰大辛大熱，陽中之陽。其用有四︰通心助陽，一也；去臟腑沉寒痼冷，二也；發諸經之寒氣，三也；治感寒腹痛，四也。腎中無陽，脈氣欲絕，黑附子為引，水煎服之，名薑附湯。亦治中焦寒邪，寒淫所勝，以辛散之也。又能補下焦，故四逆湯用之。乾薑本辛，炮之稍苦，故止而不移，所以能治裡寒，非若附子行而不止也。理中湯用之者，以其回陽也。
李杲曰︰乾薑生辛炮苦，陽也。生則逐寒邪而發表，炮則除胃冷而守中。多用則耗散元氣，辛以散之，是壯火食氣故也，須以生甘草緩之。辛熱以散裡寒，同五味子用以溫肺，同入參用以溫胃也。
好古曰︰乾薑，心、脾二經氣分藥也，故補心氣不足。或言︰乾薑辛熱而言補脾。今理中湯用之，言泄不言補，何也？蓋辛熱燥濕，泄脾中寒濕邪氣，非泄正氣也。又雲︰服乾薑以治中者，必僭上，不可不知。
震亨曰︰乾薑入肺中利肺氣，入腎中燥下濕，入肝經引血藥生血，同補陰藥亦能引血藥入氣分生血，故血虛發熱、產後大熱者用之。止唾血、痢血，須炒黑用之。有血脫色白而夭不澤脈濡者，此大寒也。宜乾薑之辛溫以益血，大熱以溫經。
時珍曰︰乾薑，能引血藥入血分，氣藥入氣分，又能去惡養新，有陽生陰長之意，故血虛者用之；而人吐血、衄血、下血，有陰無陽者，亦宜用之。乃熱因熱用，從治之法也。
【附方】
舊十三，新十五。
脾胃虛冷，不下食，積久羸弱成瘵者︰用溫州白乾薑，漿水煮透，取出焙乾搗末，陳廩米煮粥飲丸梧子大。每服三、五十丸，白湯下。其效如神。（蘇頌《圖經》）。
脾胃虛弱，飲食減少，易傷難化，無力肌瘦︰用乾薑頻研四兩，以白餳切塊，水浴過，入鐵銚溶化，和丸梧子大。每空心米飲下三十丸。（《十便方》）。
頭暈吐逆，胃冷生痰也︰用川乾薑（炮）二錢半，甘草（炒）一錢二分。水一鐘半，煎減半服。累用有效。（《傳信適用方》）。
心脾冷痛，暖胃消痰︰二薑丸︰用乾薑、高良薑等分。炮研末，糊丸梧子大。每食後，豬皮湯下三十丸。（《和劑局方》）。
心氣卒痛︰乾薑末，米飲服一錢。（《外台秘要》）。
陰陽易病傷寒後，婦人得病雖瘥，未滿百日，不可與男合。為病拘急，手足拳，腹痛欲死，丈夫名陰易，婦人名陽易，速宜汗之即愈。滿四日，不可治也︰用乾薑四兩，為末。每用半兩，白湯調服。覆衣被出汗後，手足伸即愈。（《傷寒類要》方）。
中寒水瀉︰乾薑炮研末，粥飲服二錢，即效。（《千金方》）。
寒痢青色︰乾薑切大豆大。每米飲服六、七枚，日三夜一。累用得效。（《肘後方》）。
血痢不止︰乾薑燒黑存性，放冷為末。每服一錢，米飲下，神妙。（姚氏《集驗》）。
脾寒瘧疾《外台》︰用乾薑、高良薑等分，為末。每服一錢，水一盞，煎至七分服。
又︰乾薑炒黑為末，臨發時以溫酒服三錢匕。（王氏《博濟方》）。
冷氣咳嗽結脹者︰乾薑末，熱酒調服半錢。或餳糖丸噙。（姚僧坦方）。
咳嗽上氣︰用合州乾薑（炮）、皂莢（炮，去皮、子及蛀者）、桂心（紫色者，去皮，並搗篩）等分。煉白蜜和搗一二千杵，丸梧子大。每飲服三丸，嗽發即服，日三、五服。禁食蔥、面、油膩。其效如神。禹錫在淮南與李亞同幕府，李每治人而不出方，或誚其吝。
李曰︰凡人患嗽，多進冷藥。若見此方用藥熱燥，必不肯服，故但出藥即多效也。試之信然。（劉禹錫《傳信方》）。
虛勞不眠︰乾薑為末，湯服三錢，取微汗出。（《千金方》）。
吐血不止︰乾薑為末，童子小便調服一錢，良。
鼻衄不止︰乾薑削尖，煨，塞鼻中即止。（《廣利方》）。
鼻不通︰乾薑末，蜜調塞鼻中。（《千金方》）。
冷淚目昏︰乾薑粉一字（炮），湯點洗之。（《聖濟錄》）。
赤眼澀痛︰白薑末，水調貼足心，甚妙。（《普濟方》）。
目忽不見︰令人嚼母薑，以舌日舐六、七次，以明為度。（《聖濟方》）。
目中卒痛︰乾薑削圓滑，內 中，有汁出拭之。味盡更易。（《千金》）。
牙痛不止︰川薑（炮）、川椒等分為末。摻之。（《御藥院方》）。
斑豆厥逆，斑豆服涼藥多，手足厥冷，脈微。用乾薑（炮）二錢半，粉甘草（炙）一錢半。水二鐘，煎一鐘服。（龐安常《傷寒論》）。
癰疽初起︰乾薑一兩，炒紫研末，醋調敷四圍，留頭，自愈。此乃東昌申一齋奇方也。（《諸症辨疑》）。
瘰癧不斂︰乾薑為末，薑汁打糊和作劑，以黃丹為衣。每日隨瘡大小，入藥在內，追膿盡，生肉口合為度。如不合，以蔥白汁調大黃末擦之，即愈。（《救急方》）。
虎野狼傷人︰乾薑末敷之。（《肘後》）
犬傷人︰乾薑末，水服二匕（生薑汁服亦良），並以薑炙熱熨之。
蛇蠍螫人︰乾薑、雄黃等分為末，袋盛佩之，蛇聞藥氣逆避人遇螫即以敷之，便定。（《廣利方》）
【附錄】
天竺乾薑（《拾遺》）
藏器曰︰味辛，溫，無毒。主冷氣寒中，宿食不消，腹脹下痢，腰背痛， 癖氣塊，惡血積聚。生婆羅門國，一名胡乾薑，狀似薑，小黃色也。
（宋《嘉 》）
【釋名】
蓬蒿。
時珍曰︰形氣同乎蓬蒿，故名。
【集解】
機曰︰本草不著形狀，後人莫識。
時珍曰︰茼蒿，八、九月下種，冬春採食肥莖。花、葉微似白蒿，其味辛甘，作蒿氣。四月起苔，高二尺餘。開深黃色花，狀如單瓣菊花。一花結子近百成球，如地菘及苦 子，最易繁茂。此菜自古已有，孫思邈載在《千金方》菜類，至宋嘉 中始補入本草，今人常食者。而汪機乃不能識，輒敢擅自修纂，誠可笑慨。
【氣味】
甘、辛，平，無毒。
禹錫曰︰多食動風氣，熏人心，令人氣滿。
【主治】
安心氣，養脾胃，消痰飲。利腸胃（思邈）。
（宋《嘉 》）
【釋名】
時珍曰︰此蒿葉紋皆邪，故名。
【集解】
藏器曰︰邪蒿根、莖似青蒿而細軟。
時珍曰︰三、四月生苗，葉似青蒿，色淺不臭。根、葉皆可茹。
【氣味】
辛，溫、平，無毒。
詵曰︰生食微動風，作羹食良。不與胡荽同食，令人汗臭氣。
【主治】
胸膈中臭爛惡邪氣，利腸胃，通血脈，續不足氣（孟詵）。
煮熟，和醬、醋食，治五臟惡邪氣厭谷者，治脾胃腸 ，大渴熱中，暴疾惡瘡（《食醫心鏡》）。
（宋《嘉 》）
【釋名】
香荽（《拾遺》）、胡菜（《外台》）、 荽。
時珍曰︰荽，許氏《說文》作 ，雲薑屬，可以香口也。其莖柔葉細而根多須，綏綏然也。張騫使西域始得種歸，故名胡荽。今俗呼為 荽， 乃莖葉布散之貌。俗作芫花之芫，非矣。
藏器曰︰石勒諱胡，故並、汾人呼胡荽為香荽。
【集解】
時珍曰︰胡荽處處種之。八月下種，晦日尤良。初生柔莖圓葉，葉有花歧，根軟而白。冬春采之，香美可食，亦可作菹。道家五葷之一。立夏後開細花成簇，如芹菜花，淡紫色。五月收子，子如大麻子，亦辛香。按︰賈思勰《齊民要術》雲︰六、七月布種者，可竟冬食。春月 子沃水生芽種者，小小供食而已。王禎《農書》雲︰胡荽於菜蔬中，子、葉皆可用，生、熟俱可食，甚有益於世者。宜肥地種之。
【正誤】
李鵬飛曰︰胡荽，蕎子也。吳瑞曰︰胡荽，俗呼 子，根、苗如蒜。時珍曰︰蕎子即 子，乃薤也。李、吳二氏並作胡荽，誤矣。
根葉
【氣味】
辛，溫，微毒。詵曰︰平、微寒，無毒。可和生菜食。此是葷菜，損人精神。華佗雲；胡臭、口臭、 齒及腳氣、金瘡人，皆不可食，病更加甚。
藏器曰︰久食令人多忘。根，發痼疾。不可同邪蒿食，令人汗臭難瘥。
時珍曰︰凡服一切補藥及藥中有白朮、牡丹者，不可食此。伏石鐘乳。
【主治】
消穀，治五臟，補不足，利大小腸，通小腹氣，拔四肢熱，止頭痛，療沙疹、豌豆瘡不出，作酒噴之，立出。通心竅（《嘉 》）。補筋脈，令人能食。治腸風，用熱餅裹食，甚良（孟詵）。合諸菜食，氣香，令人口爽，辟飛屍、鬼疰、蠱毒（吳瑞）。辟魚、肉毒（寧原）。
【發明】
時珍曰︰胡荽，辛溫香竄，內通心脾，外達四肢，能辟一切不正之氣。故痘瘡出不爽快者，能發之。諸瘡皆屬心火，營血內攝於脾，心脾之氣，得芳香則營運，得臭惡則壅滯故爾。按︰楊士瀛《直指方》雲︰痘疹不快，宜用胡荽酒噴之，以辟惡氣。床帳上下左右皆宜掛之，以御汗氣、胡臭、天癸、淫佚之氣。一應穢惡，所不可無。若兒虛弱，及天時陰寒，用此最妙。如兒壯實，及春夏晴暖、陽氣發越之時，加以酒麴助虐，以火益火，胃中熱熾，毒血聚畜，則變成黑陷矣，不可不慎。
【附方】
舊五，新四。
疹痘不快︰用胡荽二兩（切），以酒二大盞煎沸沃之，以物蓋定，勿令泄氣。候冷去滓，微微含噴，從項背至足令遍。勿 頭面。（《經驗後方》）。
熱氣結滯，經年數發者︰胡荽半斤，五月五日采，陰乾，水七升，煮取一升半，去滓分服。未瘥更服。春夏葉、秋冬根莖並可用。（《必效方》）。
孩子赤丹︰胡荽汁塗之。（譚氏方）。
面上黑子︰ 荽煎湯，日日洗之。（《小說》）。
產後無乳︰乾胡荽，煎湯飲之效。（《經驗方》）。
小便不通︰胡荽二兩，葵根一握。水二升，煎一升，入滑石末一兩，分三、四服。（《聖濟總錄》）。
肛門脫出︰胡荽切一升，燒煙熏之，即入。（《子母秘錄》）。
解中蠱毒︰胡荽根搗汁半升，和酒服，立下神驗。（《必效方》）。
蛇虺螫傷︰胡荽苗、合口椒等分，搗塗之。（《千金方》）。
子
【氣味】
辛、酸，平，無毒。炒用。
【主治】
消穀能食（思邈）。蠱毒五痔，及食肉中毒，吐下血，煮汁冷服。又以油煎，塗小兒禿瘡（藏器）。發痘疹，殺魚腥（時珍）。
【附方】
舊四，新三。
食諸肉毒，吐下血不止，萎黃者︰胡荽子一升煮令發裂，取汁冷服半升，日、夜各一服，即止。（《食療本草》）。
腸風下血︰胡荽子，和生菜，以熱餅裹食之。（同上）。
痢及瀉血︰胡荽子一合，炒搗末。每服二錢，赤痢，砂糖水下；白痢薑湯下；瀉血，白湯下，日二。（《普濟方》）。
五痔作痛︰胡荽子（炒），為末。每服二錢，空心溫酒下。數服見效。（《海上仙方》）。
痔漏脫肛︰胡荽子一升，粟糠一升，乳香少許，以小口瓶燒煙熏之。（《儒門事親》）。
腸頭挺出︰秋冬搗胡荽子，醋煮熨之，甚效。（孟詵《食療本草》）。
牙齒疼痛︰胡菜子（即胡荽子）五升，以水五升，煮取一升，含漱。（《外台秘要》）
（《綱目》）
【釋名】
時珍曰︰元時始自胡地來，氣味微似蘿蔔，故名。
【集解】
時珍曰︰胡蘿蔔今北土、山東多蒔之，淮、楚亦有種者。
八月下種，生苗如邪蒿，肥莖有白毛，辛臭如蒿，不可食。冬月掘根，生、熟皆可啖，兼果、蔬之用。根有黃、赤二種，微帶蒿氣，長五、六寸，大者盈握，狀似鮮掘地黃及羊蹄根。三、四月莖高二、三尺，開碎白花，攢簇如傘狀，似蛇床花。子亦如蛇床子，稍長而有毛，褐色，又如蒔蘿子，亦可調和食料。按︰周定王《救荒本草》雲︰野胡蘿蔔苗、葉、花、實，皆同家胡蘿蔔，但根細小，味甘，生食、蒸食皆宜。花、子皆大於蛇床。
又金幼孜《北征錄》雲︰交河北有沙蘿蔔，根長二尺許，大者徑寸，下支生小者如箸。其色黃白，氣味辛而微苦，亦似蘿蔔氣。此皆胡蘿蔔之類也。
根
【氣味】
甘、辛，微溫，無毒。
【主治】
下氣補中，利胸膈腸胃，安五臟，令人健食，有益無損（時珍）。
子
【主治】
久痢（時珍）。
（音芹。《本經》下品）
【釋名】
芹菜（《別錄》）、水英（《本經》）、楚葵。
弘景曰︰斳字，俗作芹字。論其主治，合在上品，未解何意乃在下品？二月、三月作英時，可作菹及熟瀹食。故名水英。
時珍曰︰斳當作蘄, 從草、斳，諧聲也。後省作芹，從斤，亦諧聲也。其性冷滑如葵，故《爾雅》謂之楚葵。《呂氏春秋》︰菜之美者，有雲夢之芹。雲夢，楚地也。楚有蘄州、蘄縣，俱音淇。
羅願《爾雅翼》雲︰地多產芹，故字從芹。蘄亦音芹。徐鍇注《說文》蘄字，從草，斳，諸書無斳字，惟《說文》別出䓄字（音銀），疑相承誤出也。據此，則蘄字亦當從斳，作{艹/斳}字也。
【集解】
別錄曰︰水 生南海池澤。
恭曰︰水 即芹菜也。有兩種︰荻芹白色取根，赤芹取莖、葉。並堪作菹及生菜。
保升曰︰芹生水中，葉似芎 ，其花白色而無實，根亦白色。
詵曰︰水芹生黑滑地，食之不如高田者宜人，置酒醬中香美。高田者名白芹。余田者皆有蟲子在葉間，視之不見，食之令人為患。
弘景曰︰又有渣芹，可為生菜，亦可生啖。
時珍曰︰芹有水芹、旱芹。水芹，生江湖陂澤之涯；旱芹生平地，有赤、白二種。二月生苗，其葉對節而生，似芎 。其莖有節棱而中空，其氣芬芳。五月開細白花，如蛇床花。
楚人采以濟飢，其利不小。《詩》雲︰ 沸檻泉，言采其芹。杜甫詩云︰飯煮青泥坊底芹。
又雲︰香芹碧澗羹。皆美芹之功。而列子言鄉豪嘗芹，蜇口慘腹，蓋未得食芹之法耳。
莖
【氣味】
甘，平，無毒。
思邈曰︰苦、酸，冷，澀，無毒。
詵曰︰和醋食，損齒。鱉瘕不可食。
李鵬飛曰︰赤芹害人，不可食。
【主治】
女子赤沃，止血養精，保血脈，益氣，令人肥健嗜食（《本經》）。去伏熱，殺石藥毒，搗汁服（孟詵）。飲汁，去小兒暴熱，大人酒後熱，鼻塞身熱，去頭中風熱，利口齒，利大小腸（藏器）。
治煩渴，崩中帶下，五種黃病（大明）。
【發明】
張仲景曰︰春秋二時，龍帶精入芹菜中。人誤食之為病，面青手青，腹滿如妊，痛不可忍，作蛟龍病。宜服硬餳三、二升，日三度。吐出如蜥蜴便瘥。
時珍曰︰芹菜生水涯。蛟龍雖雲變化莫測，其精那得入此？大抵是蜥蜴、虺蛇之類，春夏之交，遺精於此故爾。且蛇喜嗜芹，尤為可証。別有馬芹見後。
【附方】
舊一，新二。
小兒吐瀉︰芹菜切細，煮汁飲之，不拘多少。（《子母秘錄》）。
小便淋痛︰水芹菜白根者，去葉搗汁，井水和服。（《聖惠方》）。
小便出血︰水芹搗汁，日服六、七合。（《聖惠方》）
花
【氣味】
苦，寒，無毒。
【主治】
脈溢（蘇恭）。
（音勤。《唐本草》）
【釋名】
苦堇（《爾雅》）、堇葵（《唐本》）、旱芹（《綱目》）。
禹錫曰︰《爾雅》雲︰嚙，苦堇也。郭璞雲︰即堇葵。本草言味甘，而此雲苦堇，古人語倒，猶甘草謂之大苦也。
時珍曰︰其性滑如葵，故得葵名。
【集解】
恭曰︰堇菜野生，非人所種。葉似蕺菜，花紫色。
禹錫曰︰《說文》雲︰堇，根如薺，葉如細柳，子如米，蒸 食之，甘滑。《內則》雲︰堇、荁、枌、榆。是矣。
時珍曰︰此旱芹也。其性滑利。故洪舜俞賦雲︰烈有椒、桂，滑有堇、榆。一種黃花者，有毒殺人，即毛芹也。見草部毛茛。又烏頭苗亦名堇，有毒。各見本條下。
菜 【氣味】
甘，寒，無毒。
【主治】
搗汁，洗馬毒瘡，並服之。又塗蛇蠍毒及癰腫（《唐本》）。久食，除心下煩熱，主寒熱鼠 ，瘰癧生瘡，結核聚氣，下瘀血，止霍亂。又生搗汁半升服，能殺鬼毒，即吐出（孟詵）。
【發明】
詵曰︰堇葉止霍亂，與香 同功。香 ，即香薷也。
【附方】
舊二，新一。
結核氣︰堇菜，曬乾為末，油煎成膏。摩之，日三、五度，便瘥。（孟詵《食療》）
濕熱氣︰旱芹菜曬乾為末，糊丸梧子大。每服四十丸，空心溫酒下。大殺百蟲毒。（《壽域神方》）。
蛇咬瘡︰生杵堇汁塗之。（《萬畢術》）
（音芹。宋《圖經》）
【釋名】
赤芹（《綱目》）、蜀芹（《圖經》）、楚葵（同上）、苔菜（同上）、水蔔菜。
時珍曰︰堇、蘄、芹、 ，四字一義也。詳下。
【集解】
頌曰︰紫堇，生江南吳興郡。淮南名楚葵，宜春郡名蜀芹，豫章郡名苔菜，晉陵郡名水蔔菜也。
時珍曰︰蘇頌之說，出於唐玄宗《天寶單方》中，不具紫堇形狀。今按︰軒轅述《寶藏論》雲︰赤芹即紫芹也，生水濱。葉形如赤芍藥，青色，長三寸許，葉上黃斑，味苦澀。其汁可以煮雌、製汞、伏硃砂、擒三黃，號為起貧草。又土宿真君本草雲︰赤芹生陰崖陂澤近水石間，狀類赤芍藥。其葉深綠而背甚赤，莖葉似蕎麥，花紅可愛，結實亦如 蕎麥。其根似蜘蛛，嚼之極酸苦澀。江淮人三、四月採苗，當蔬食之。南方頗少，太行、王屋諸山最多也。
苗
【氣味】
酸，平，微毒。
花
【氣味】
酸，微溫，無毒。
【主治】
大人、小兒脫肛（蘇頌）。
【附方】
舊一。
脫肛，凡大人、小兒脫肛，每天冷及吃冷食，即暴痢不止，肛則下脫，久療不瘥者︰春間收紫堇花二斤，曝乾為散，加磁毛末七兩，相和研細。塗肛上納入，即使人 冷水於面上，即吸入腸中。每日一塗藥 面，不過六、七度即瘥矣。又以熱酒半升，和散一方寸匕，空腹服之，日再服。漸加至二方寸匕，以瘥為度。若五歲以下小兒，即以半杏子許，和酒服之。忌生冷、陳倉米等物。（《天寶單方》）
（音芹。《唐本草》）
【釋名】
牛蘄（《爾雅》）、胡芹（《通志》）、野茴香（《綱目》）。
時珍曰︰凡物大者多以馬名，此草似芹而大故也。俗稱野茴香，以其氣味子形微似也。
《金光明經》三十二品香藥，謂之葉婆你。
【集解】
恭曰︰馬蘄生水澤旁。苗似鬼針、 菜等，嫩時可食。花青白色。子黃黑色，似防風子，調食味用之，香似橘皮而無苦味。
保升曰︰花若芹花，子如防風子而扁大。《爾雅》雲︰茭，牛蘄也。孫炎釋雲︰似芹而葉細銳，可食菜也。一名茭，一名馬蘄子，入藥用。
時珍曰︰馬蘄與芹同類而異種，處處卑濕地有之。三、四月生苗，一本叢生如蒿，白毛蒙茸，嫩時可茹。葉似水芹而微小，似芎 葉而色深。五、六月開碎花，攢簇如蛇床及蒔蘿花，青白色。結實亦似蒔蘿子，但色黑而重爾。其根白色，長者尺許，氣亦香而堅硬，不可食。蘇恭所謂鬼針，即鬼釵草也。方莖丫葉，子似釵腳，著人衣如針。與此稍異。
苗
【氣味】
甘、辛，溫，無毒。
【主治】
益脾胃，利胸膈，去冷氣，作茹食（時珍）。
子
【氣味】
甘、辛，溫，無毒。
【主治】
心腹脹滿，開胃下氣消食，調味用之（《唐本》）。炒研醋服，治卒心痛，令人得睡（孟詵）。溫中暖脾，治反胃（時珍）。
【附方】
新一。
慢脾驚風︰馬芹子、丁香、白僵蠶等分，為末。每服一錢，炙橘皮煎湯下。名醒脾散。（《普濟方》）
（《唐本草》）
【校正】
自草部移入此。
【釋名】
茴香，八角珠。
頌曰︰ 香，北人呼為茴香，聲相近也。
思邈曰︰煮臭肉，下少許，即無臭氣，臭醬入末亦香，故曰茴香。
時珍曰︰俚俗多懷之衿衽咀嚼，恐 香之名，或以此也。
【集解】
頌曰︰今交、廣諸地及近郡皆有之。入藥多用番舶者，或雲不及近處者有力。
三月生葉似老胡荽，極疏細，作叢。至五月莖粗，高三、四尺。七月生花，頭如傘蓋，黃色。結實如麥而小，青色。北人呼為土茴香。八、九月採實陰乾。今近道人家園圃種之甚多。川人多煮食其莖葉。
宗奭曰︰雲似老胡荽者誤矣，胡荽葉如蛇床。 香雖有葉之名，但散如絲發，特異諸草也。時珍曰︰茴香宿根，深冬生苗作叢，肥莖絲葉。五、六月開花，如蛇床花而色黃。結子大如麥粒，輕而有細棱，俗呼為大茴香，今惟以寧夏出者第一。其他處小者，謂之小茴香。
自番舶來者，實大如柏實，裂成八瓣，一瓣一核，大如豆，黃褐色，有仁，味更甜，俗呼舶茴香，又曰八角茴香（廣西左右江峒中亦有之），形色與中國茴香迥別，但氣味同爾。北人得之，咀嚼薦酒。
子
【氣味】
辛，平，無毒。
思邈曰︰苦、辛，微寒，澀。
權曰︰苦、辛。得酒良。炒黃用。
好古曰︰陽也，浮也。入手、足少陰、太陽經。
【主治】
諸 、霍亂及蛇傷（《唐本》）。膀胱胃間冷氣及育腸氣，調中，止痛、嘔吐（馬志）。治乾濕腳氣，腎勞 疝陰疼，開胃下食（大明）。補命門不足（李杲）。
暖丹田（吳綬）。
【發明】
詵曰︰茴香，國人重之，雲有助陽道，未得其方法也。
好古曰︰茴香，本治膀胱藥，以其先丙，故曰小腸也，能潤丙燥；以其先戊，故從丙至壬，又手、足少陰二藥，以開上下經之通道，所以壬與丙交也。
時珍曰︰小茴香性平，理氣開胃，夏月祛蠅辟臭，食料宜之。大茴香性熱，多食傷目發瘡，食料不宜過用。古方有去鈴丸︰用茴香二兩，連皮生薑四兩，同入坩器內醃一伏時，慢火炒之，入鹽一兩，為末，糊丸梧子大。每服三、五十丸，空心鹽酒下。此方本治脾胃虛弱病。茴香得鹽則引入腎經，發出邪氣。腎不受邪，病自不生也。亦治小腸疝氣有效。
【附方】
舊三，新十八。
開胃進食︰茴香二兩，生薑四兩，同搗勻，入淨器內，濕紙蓋一宿。次以銀石器中，文武火炒黃焦為末，酒糊丸梧子大。每服十丸至二十五丸，溫酒下。（《經驗後方》）。
瘴瘧發熱，連背項者︰茴香子，搗汁服之。（孫真人方）。
大小便閉，鼓脹氣促︰八角茴香七個，大麻仁半兩。為末。生蔥白三七根，同研煎湯，調五苓散末服之，日一服。（《普濟》）。
小便頻數︰茴香不以多少，淘淨，入鹽少許，炒研為末，炙糯米糕蘸食之。
傷寒脫陽，小便不通︰用茴香末，以生薑自然汁調敷腹上。外用茴香末，入益元散服之。（《摘玄方》）。
腎消飲水，小便如膏油︰用茴香（炒）、苦楝子（炒）等分為末。每食前酒服二錢。（《保命集》）。
腎邪冷氣，力弱者︰用大茴香六兩，分作三分；用生附子一個去皮，分作三分。
第一度︰用附子一分，茴香一分，同炒黃，出火毒一夜，去附子，研茴香為末，空心鹽酒下一錢。
第二度︰用二味各一分，同炒存性，出火毒，以附子去一半，留一半，同茴香為末，如前服。
第三度︰各一分，同炒存性，出火毒，全研為末，如前服之。（《朱氏集驗方》）。
腎虛腰痛︰茴香炒研，以豬腰子批開，摻末入內，濕紙裹煨熟。空心食之，鹽酒送下。（戴原禮《要訣》）。
腰痛如刺《簡便方》︰用八角茴香炒研，每服二錢，食前鹽湯下。外以糯米一、二升，炒熱袋盛，拴於痛處。《活人心統》思仙散︰用八角茴香、杜仲各（炒研）三錢，木香一錢，水一鐘，酒半鐘，煎服。
腰重刺脹︰八角茴香炒為末，食前酒服二錢。（《直指方》）。
疝氣入腎︰茴香炒作二包，更換熨之。（《簡便方》）。
小腸氣墜《直指》︰用八角茴香、小茴香各三錢，乳香少許，水服取汗。
孫氏《集效方》︰治小腸疝氣，痛不可忍。用大茴香、荔枝核（炒黑）各等分。研末。
每服一錢，溫酒調下。《瀕湖集簡方》︰用大茴香一兩，花椒五錢。炒研。每酒服一錢。
膀胱疝痛《本事方》︰用舶茴香、杏仁各一兩，蔥白（焙乾）五錢，為末。每酒服二錢，嚼胡桃送下。
《集要》︰治疝氣膀胱小腸痛。用茴香（鹽炒）、晚蠶砂（鹽炒）等分。為末，煉蜜丸彈子大。每服一丸，溫酒嚼下。
疝氣偏墜︰大茴香末一兩，小茴香末一兩，用牙豬尿胞一個，連尿入二末於內系定，罐內以酒煮爛，連胞搗丸如梧子大。每服五十丸，白湯下。仙方也。（鄧才筆峰《雜興》）。
脅下刺痛︰小茴香一兩（炒），枳殼五錢（麩炒）。為末。每服二錢，鹽酒調服，神效。（《袖珍方》）。
辟除口臭︰茴香，煮羹及生食，並得。（昝殷《食醫心鏡》）。
蛇咬久潰︰小茴香搗末，敷之。（《千金》）。
莖葉
【氣味】
與子同。
【主治】
煮食，治卒惡心，腹中不安（甄權）。治小腸氣，卒腎氣沖脅，如刀刺痛，喘息不得。生搗汁一合，投熱酒一合，和服（孟詵）。
【發明】
頌曰︰《范汪方》︰療惡毒癰腫，或連陰卵髀間疼痛攣急，牽入小腹不可忍，一宿即殺人者。用茴香苗葉，搗汁一升服之，日三、四服。其滓以帖腫上。冬月用根。此是外國神方，永嘉以來用之，起死回生神驗。
（宋《開寶》）
【校正】
自草部移入此。
【釋名】
慈謀勒（《開寶》）、小茴香。
時珍曰︰蒔蘿、慈謀勒，皆番言也。
【集解】
藏器曰︰蒔蘿生佛誓國，實如馬芹子，辛香。
曰︰按︰《廣州記》雲︰生波斯國。馬芹子色黑而重，蒔蘿子色褐而輕，以此為別。善滋食味，多食無損。且不可與阿魏同食，奪其味也。
頌曰︰今嶺南及近道皆有之。三月、四月生苗，花實大類蛇床而簇生，辛香，六、七月採實。今人多用和五味，不聞入藥用。
時珍曰︰其子簇生，狀如蛇床子而短，微黑，氣辛臭，不及茴香。
嘉謨曰︰俗呼蒔蘿椒。內有黑子，但皮薄色褐不紅耳。
苗
【氣味】
辛，溫，無毒。
【主治】
下氣利膈（時珍）。
子
【氣味】
辛，溫，無毒。
【主治】
小兒氣脹，霍亂嘔逆，腹冷不下食，兩肋痞滿（藏器）。健脾，開胃氣，溫腸，殺魚、肉毒，補水臟，治腎氣，壯筋骨（《日華》）。
主膈氣，消食，滋食味（李 ）。
【附方】
新二。
閃挫腰痛︰蒔蘿作末，酒服二錢匕。（《永類鈐方》）。
牙齒疼痛︰舶上蒔蘿、芸苔子、白芥子等分。研末。口中含水，隨左右 鼻，神效。（《聖惠方》）
【附錄】
蜀胡爛（《拾遺》）
藏器曰︰子︰味辛，平，無毒。主冷氣心腹脹滿，補腎，除婦人血氣，下痢，殺牙齒蟲。生安南，似 香子，可和食。
數低（《拾遺》）
藏器曰︰子︰味甘，溫，無毒。主冷風冷氣，下宿食不消脹滿。生西番、北土，兼似香，胡人以作羹食之。
池德勒（《拾遺》）
藏器曰︰根︰辛，溫，無毒。破冷氣，消食。生西國，草根也，胡人食之。
馬思 吉
時珍曰︰味苦，溫，無毒。去邪惡氣，溫中利膈，順氣止痛，生津解渴，令人口香。元時飲膳用之，雲極香料也，不知何狀？故附之。
（宋《嘉 》附）
【釋名】
蘭香（《嘉 》）、香菜（《綱目》）、翳子草。
禹錫曰︰北人避石勒諱，呼羅勒為蘭香。
時珍曰︰按︰《鄴中記》雲︰石虎諱言勒，改羅勒為香菜。今俗人呼為翳子草，以其子治翳也。
【集解】
禹錫曰︰羅勒處處有之。有三種︰一種似紫蘇葉；一種葉大，二十步內即聞香；一種堪作生菜。冬月用乾者。子可安入目中去翳，少頃濕脹，與物俱出也。
時珍曰︰香菜，須三月棗葉生時種之乃生，否則不生。常以魚腥水、米泔水、泥溝水澆之，則香而茂。不宜糞水。KT 仙《神隱書》言︰園旁水側宜廣種之，飢年亦可濟用。其子大如蚤，褐色而不光，七月收之。
弘景曰︰術家取羊角、馬蹄燒作灰，撒濕地遍踏之，即生羅勒。俗呼為西王母菜，食之益人。
【氣味】
辛，溫，微毒。
禹錫曰︰不可多食，壅關節，澀營衛，令人血脈不行，又動風，發腳氣。
【主治】
調中消食，去惡氣，消水氣，宜生食。療齒根爛瘡，為灰用之甚良。
患 嘔者，取汁服半合，冬月用乾者煮汁。其根燒灰，敷小兒黃爛瘡（禹錫）。主辟飛屍、鬼疰、蠱毒（吳瑞）。
【發明】
時珍曰︰按︰羅天益雲︰蘭香味辛氣溫，能和血潤燥，而掌禹錫言︰多食澀營衛，血脈不行，何耶？又東垣李氏治牙疼口臭，神功丸中用蘭香，雲無則以藿香代之，此但取其去惡氣而已。故《飲膳正要》雲︰與諸菜同食，味辛香能辟腥氣，皆此意也。
【附方】
新二。
鼻疳赤爛︰蘭香葉（燒灰）二錢，銅青五分，輕粉二字，為末，日敷三次。（錢乙《小兒方》）。
反胃咳噫︰生薑四兩（搗爛），入蘭香葉一兩，椒末一錢，鹽和面四兩，裹作燒餅，煨熟，空心吃，不過兩三度效。反胃，入甘蔗汁和之。（《普濟方》）。
子
【主治】
目翳及塵物入目，以三、五顆安目中，少頃當濕脹，與物俱出。
又主風赤眵淚（《嘉 》）。
【發明】
時珍曰︰按︰《普濟方》雲︰昔廬州知錄彭大辨在臨安，暴得赤眼後生翳。一醫用蘭香子洗曬，每納一粒入 內，閉目少頃，連膜而出也。一方︰為末點之。時珍常取子試之水中，亦脹大。蓋此子得濕即脹，故能染惹眵淚浮膜爾。然目中不可著一塵，而此子可納三、五顆亦不妨礙，蓋一異也。
【附方】
新二。
目昏浮翳︰蘭香子每用七個，睡時水煎服之，久久有效也。（《海上名方》）。
走馬牙疳︰小兒食肥甘，腎受虛熱，口作臭息，次第齒黑，名曰崩砂；漸至齦爛，名曰潰槽；又或血出，名曰宣露；重則齒落，名曰腐根。用蘭香子末、輕粉各一錢，密陀僧（醋淬，研末）半兩，和勻。每以少許敷齒及齦上，立效。內服甘露飲。（《活幼口議》）
（《食物》）
【釋名】
羊角菜。
【集解】
時珍曰︰白花菜三月種之。柔莖延蔓，一枝五葉，葉大如拇指。秋間開小白花，長蕊。結小角，長二、三寸。其子黑色而細，狀如初眠蠶砂，不光澤。菜氣膻臭，惟宜鹽菹食之。
穎曰︰一種黃花者，名黃花菜，形狀相同，但花黃也。
【氣味】
苦，辛，微毒。
穎曰︰多食，動風氣，滯臟腑，令人胃中悶滿，傷脾。
【主治】
下氣（汪穎）。煎水洗痔，搗爛敷風濕痺痛，擂酒飲止瘧（時珍）。
（音罕。《綱目》）
【校正】
並入草部《拾遺》 菜。
【釋名】
菜（音罩）、辣米菜。時珍曰︰ 味辛辣，如火焊人，故名。亦作 。陳藏器《本草》有 菜，雲辛菜也，南人食之。不著形狀。今考《唐韻》、《玉篇》並無 字，只有字，雲辛菜也。則 乃 字之訛爾。
【集解】
時珍曰︰ 菜生南地，田園間小草也。冬月布地叢生，長二、三寸，柔梗細葉。
三月開細花，黃色。結細角長一、二分，角內有細子。野人連根、葉拔而食之，味極辛辣，呼為辣米菜。沙地生者尤伶仃。故洪舜俞《老圃賦》雲︰ 有拂士之風。林洪《山家清供》雲︰朱文公飲後，輒以 莖供蔬品。蓋盱江、建陽、嚴陵人皆喜食之也。
【氣味】
辛，溫，無毒。
李鵬飛曰︰ 菜細切，以生蜜洗伴或略 食之，爽口消食。多食，發痼疾，生熱。
【主治】
去冷氣，腹內久寒，飲食不消，令人能食（藏器）。利胸膈，豁冷痰，心腹痛（時珍）。
（《拾遺》）
【校正】
自草部移入此。
【集解】
藏器曰︰生巴西諸國。草似韭狀，豉出花中，彼人食之。
【氣味】
辛，平，無毒。
【主治】
惡氣，調中，益五臟，開胃，令人能食（藏器）。
