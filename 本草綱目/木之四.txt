（《本經》上品）
【釋名】
伏靈（《綱目》）、伏菟（《本經》）、松腴、不死面（《記事珠》）
，抱根者名伏神（《別錄》）。
宗奭曰︰多年樵斫之松根之氣味，抑鬱未絕，精英未淪。其精氣盛者，發泄於外，結為茯苓，故不抱根，離其本體，有零之義也。津氣不盛，只能附結本根，既不離本，故曰伏神。
時珍曰︰茯苓，《史記‧龜策傳》作伏靈。蓋松之神靈之氣，伏結而成，故謂之伏靈、伏神也。《仙經》言︰伏靈大如拳者，佩之令百鬼消滅，則神靈之氣，亦可征矣。俗作苓者，傳下有伏靈，上有菟絲，故又名伏兔。或雲「其形如兔，故名」，亦通。
【集解】
《別錄》曰︰茯苓、茯神生太山山谷大松下。二月、八月
弘景曰︰今出郁州。大者如三、四升器，外皮黑而細皺，內堅白，形如鳥、獸、龜、鱉者良。
虛赤者不佳。性無朽蛀，埋地中三十年，猶色理無異也。
恭曰︰今泰山亦有茯苓，白實而塊小，不複採用。第一出華山，形極粗大。雍州南山亦有，不如華山。
保升曰︰所在大松處皆有，惟華山最多。生枯松樹下，形塊無定，以似龜、鳥形者為佳
禹錫曰︰《范子計然》言︰茯苓出嵩山及三輔。《淮南子》言︰千年之松，下有茯苓，上有菟絲。《典術》言︰松脂入地千歲為茯苓，望松樹赤者下有之。《廣志》言︰茯神乃松汁所作，勝於茯
頌曰︰今太、華、嵩山皆有之。出大松下，附根而生，無苗、葉、花、實，作塊如拳在土底，大者至數斤，有赤、白二種。或雲松脂變成，或雲假松氣而生。今東人見山中古松久為人斬伐，其枯折槎 ，枝葉不複上生者，謂之茯苓撥。即於四面丈餘地內，以鐵頭錐刺地。
如有茯苓，則錐固不可拔，乃掘取之。其撥大者，茯苓亦大。皆自作塊，不附著根。其包根而輕虛者為茯神。則假氣生者，其說勝矣。《龜策傳》雲︰茯苓在菟絲之下，狀如飛鳥之形。
新雨已霽，天靜無風，以火夜燒菟絲去之，即篝燭此地罩之，火滅即記其處。明乃掘取，入地四尺或七尺得矣。此類今不聞有之。宗奭曰︰上有菟絲之說，甚為輕信。時珍曰︰下有茯苓，則上有靈氣如絲之狀，山人亦時見之，非菟絲子之菟絲也。注《淮南子》者，以菟絲子及女蘿為說，誤矣。茯苓有大如斗者，有堅如石者，絕勝。其輕虛者不佳，蓋年淺未堅故爾。
劉宋‧王微《茯苓贊》雲︰皓苓下居，彤絲上薈。中狀雞鳧，其容龜蔡。神侔少司，保延幼艾。終志不移，柔紅可佩。觀此彤絲，即菟絲之証矣。寇氏未解此義。
【修治】
曰︰凡用，去皮、心，搗細，於水盆中攪濁，浮者濾去之。此是茯苓赤筋，若誤服餌，令人瞳子並黑睛點小，兼盲目。
弘景曰︰作丸散者，先煮二、三沸乃切，曝乾用。
【氣味】
甘，平，無毒。
元素曰︰性溫，味甘而淡，氣味俱薄，浮而升，陽也。
之才曰︰馬間為之使。得甘草、防風、芍藥、紫石英、麥門冬，共療五臟。惡白蘞，畏牡蒙、地榆、雄黃、秦艽、龜甲，忌米醋及酸物。
弘景曰︰藥無馬間，或是馬莖也。
恭曰︰李氏《本草》︰馬刀為茯苓使。間字草書似刀字，傳訛爾。
志曰︰二注恐皆非也。當是馬藺字。
【主治】
胸脅逆氣，憂恚驚邪恐悸，心下結痛，寒熱煩滿咳逆，口焦舌乾，利小便。久服，安魂養神，不飢延年（《本經》）。止消渴好睡，大腹淋瀝，膈中痰水，水腫淋結，開胸腑，調臟氣，伐腎邪，長陰，益氣力，保神守中（《別開胃止嘔逆，善安心神，主肺痿痰壅，心腹脹滿，小兒驚癇，女人熱淋（甄權）。補五勞七傷，開心益志，止健忘，暖腰膝，安胎（大明）。止渴，利小便，除濕益燥，和中益氣，利腰臍間血（元素）。逐水緩脾，生津導氣，平火止泄，除虛熱，開腠理（李杲）。瀉膀胱，益脾胃，治腎積奔豚（好古）。
赤茯苓
【主治】
破結氣（甄權）。瀉心、小腸、膀胱
茯苓皮
【主治】
水腫膚脹，開水道，開腠理（時珍）。
【發明】
弘景曰︰茯苓白色者補，赤色者利。俗用甚多，仙方服食亦為至要。雲其通神而致靈，和魂而煉魄，利竅而益肌，濃腸而開心，調營而理衛，上品仙藥也。善能斷谷不飢。
宗曰︰茯苓行水之功多，益心脾不可缺也。元素曰︰茯苓赤瀉白補，上古無此說。氣味俱薄，性浮而升。其用有五︰利小便也；開腠理也，生津液也，除虛熱也，止瀉也。如小便利或數者，多服則損人目。汗多人服之，亦損元氣，夭人壽，為其淡而滲也。又雲︰淡為天之陽，陽當上行，何以利水而瀉下？氣薄者陽中之陰，所以茯苓利水瀉下。不離陽之體，故入手太陽。杲曰︰白者入壬癸，赤者入丙丁。味甘而淡，降也，陽中陰也。其用有六︰利竅而除濕，益氣而和中，治驚悸，生津液，小便多者能止，小便結者能通。又雲︰濕淫所勝，小便不利。淡以利竅，甘以助陽。甘平能益脾逐水，乃除濕之聖藥也。好古曰︰白者入手太陰、足太陽、少陽經氣分，赤者入足太陰、手少陰、太陽氣分。伐腎邪。小便多，能止之；小便澀，能利之。與車前子相似，雖利小便而不走氣。酒浸與光明硃砂同用，能秘真元。味甘而平，如何是利小便耶？震亨曰︰茯苓，得松之餘氣而成，屬金，仲景利小便多用之，此暴新病之要藥也。若陰虛者，恐未為宜。此物有行水之功，久服損人。八味丸用之者，亦不過接引他藥歸就腎經，去胞中久陳積垢，為搬運之功爾。時珍曰︰茯苓本草又言利小便，伐腎邪。
至李東垣、王海藏乃言小便多者能止，澀者能通，同硃砂能秘真元。而朱丹溪又言陰虛者不宜用，義似相反，何哉？茯苓氣味淡而滲，其性上行，生津液，開腠理，滋水之源而下降，利小便。故張潔古謂其屬陽，浮而升，言其性也；東垣謂其為陽中之陰，降而下，言其功也。
《素問》雲︰飲食入胃，游溢精氣，上輸於肺，通調水道，下輸膀胱。觀此，則知淡滲之藥，俱皆上行而後下降，非直下行也。小便多，其源亦異。《素問》雲︰肺氣盛則小便數而欠；虛則欠KT 、小便遺數。心虛則少氣遺溺。下焦虛則遺溺。胞移熱於膀胱則遺溺。膀胱不利為癃，不約為遺溺。厥陰病則遺溺閉癃。所謂肺氣盛者，實熱也。其人必氣壯脈強，宜用茯苓甘淡以滲其熱，故曰︰小便多者能止也。若夫肺虛、心虛、胞熱、厥陰病者，皆虛熱也。
其人必上熱下寒，脈虛而弱。法當用升陽之藥，以升水降火。膀胱不約、下焦虛者，乃火投於水，水泉不藏，脫陽之癥。其人必肢冷脈遲。法當用溫熱之藥，峻補其下，交濟坎離。二癥皆非茯苓輩淡滲之藥所可治，故曰︰陰虛者不宜用也。仙家雖有服食之法，亦當因人而用焉。
茯神
【氣味】
甘，平，無毒。
【主治】
辟不祥，療風眩風虛，五勞口乾，止驚悸、多恚怒、善忘，開心益智，安魂魄，養精神（《別錄》）。
補勞乏，主心下急痛堅滿。人虛而小腸不利者，加而用之（甄權）。
神木（即伏神心內木也。又名黃松節）
【主治】
偏痛，諸筋牽縮（時珍）。
【發明】
弘景曰︰仙方只雲茯苓而無茯神，為療既同，用應無嫌。
時珍曰︰《神農本草》只言茯苓，《名醫別錄》始添茯神，而主治皆同。後人治心病必用茯神。故潔古張氏雲︰風眩心虛，非茯神不能除。然茯苓亦未嘗不治心病也。陶弘景始言茯苓赤瀉白補。
李杲複分赤入丙丁、白入壬癸。此其發前人之秘者。時珍則謂茯苓、茯神，只當雲赤入血分，則白茯神不能治心病，赤茯苓不能入膀胱矣。張元素不分赤白之說，於理欠通。《聖濟錄》松節散︰用茯神心中木一兩，乳香一錢，石器炒，研為末。每服二錢，木瓜酒下。治風寒冷濕搏於筋骨，足筋攣痛，行步艱難，但是諸筋攣縮疼痛並主之。
【附方】
舊六，新二十。
服茯苓法︰頌曰︰《集仙方》多單餌茯苓。其法︰取白茯苓五斤，去黑皮，搗篩，以熟絹囊盛，於二斗米下蒸之，米熟即止，曝乾又蒸，如此三遍。乃取牛乳二斗和合，著銅器中，微火煮如膏，收之。每食，以竹刀割，隨性飽食，辟穀不飢也如欲食谷，先煮葵汁飲之。又茯苓酥法︰白茯苓三十斤（山之陽者甘美，山之陰者味苦），去皮薄切，曝乾蒸之。以湯淋去苦味，淋之不止，其汁當甜。乃曝乾篩末，用酒三石、蜜三升相和，置大瓮中，攪之百匝，密封勿泄氣。冬五十日，夏二十五日，酥自浮出酒上。掠取，其味極甘美。作掌大塊，空室中陰乾，色赤如棗。飢時食一枚，酒送之，終日不食，名神仙度世之法。又服食法︰以茯苓合白菊花（或合桂心，或合術）為散、丸自任。皆可常服，補益殊勝。《儒門事親》方︰用茯苓四兩，頭白面二兩，水調作餅，以黃蠟三兩煎熟。飽食一頓，便絕食辟穀。至三日覺難受，以後氣力漸生也。《經驗後方》服法︰用華山挺子茯苓，削如棗大方塊，安新瓮內，好酒浸之，紙封三重，百日乃開，其色當如餳糖。可日食一塊，至百日肌體潤澤，一年可夜視物，久久腸化為筋，延年耐老，面若童顏。《嵩高記》︰用茯苓、松脂各二斤，淳酒浸之，和以白蜜。日三服之，久久通靈。又法︰白茯苓去皮，酒浸十五日，漉出為散。每服三錢，水調下，日三服。孫真人《枕中記》雲︰茯苓久服，百日病除，二百日晝夜不眠，二年役使鬼神，四年後玉女來侍。葛洪《抱朴子》雲︰任子季服茯苓十八年，玉女從之，能隱能彰，不食谷，灸瘢滅，面體玉澤。又黃初起服茯苓五萬日，能坐在立亡，日中無影。交感丸︰方見草部莎根下。吳仙丹︰方見果部吳茱萸下。胸脅氣逆脹滿︰茯苓一兩，人參半兩。每服三錢，水煎服，日三。（《聖濟總錄》）
養心安神︰朱雀丸︰治心神不定，恍惚健忘不樂，火不下降，水不上升，時複振跳。常服，消陰養火，全心氣。茯神二兩（去皮），沉香半兩，為末，煉蜜丸小豆大。每服三十丸，食後人參湯下。（《百一選方》）。
血虛心汗︰別處無汗，獨心孔有汗，思慮多則汗亦多，宜養心血。以艾湯調茯苓末，日服一錢。（《証治要訣》）。
心虛夢泄或白濁︰白茯苓末二錢，米湯調下，日二服。蘇東坡方也。（《直指方》）。
虛滑遺精︰白茯苓二兩，縮砂仁一兩，為末，入鹽二錢。精羊肉批片，摻藥炙食，以酒送下。（《普濟方》）。
漏精白濁︰方見菜部薯蕷下。濁遺帶下︰威喜丸︰治丈夫元陽虛憊，精氣不固，小便下濁，余瀝常流，夢寐多驚，豬苓四錢半，入內煮二十餘沸，取出曬乾，擇去豬苓，為末，化黃蠟搜和，丸彈子大。每嚼一丸，空心津下，以小便清為度。忌米醋。李時珍曰︰《抱朴子》言︰茯苓千萬歲，其上生小木，狀似蓮花，名曰木威喜芝。夜視有光，燒之不焦，帶之辟兵，服之長生。《和劑局方》威喜丸之名，蓋取諸此。小便頻多︰白茯苓（去皮）、乾山藥（去皮，以白礬水瀹過，焙）等分，為末。每米飲服二錢。（《儒門事親》方）。
小便不禁︰茯苓丸︰治心腎俱虛，神志不守，小便不禁。用白茯苓、赤茯苓等分，為末。
以新汲水 洗去筋，控乾，以酒煮地黃汁搗膏搜和，丸彈子大。每嚼一丸，空心鹽酒下。（《三因方》）。
小便淋濁︰由心腎氣虛，神志不守，小便淋瀝或夢遺白濁。赤、白茯苓等分。為末。新汲水飛去沫，控乾。以地黃汁同搗，酒熬作膏，和丸彈子大。空心鹽湯嚼下一丸。（《三因方》）
下虛消渴︰上盛下虛，心火炎爍，腎水枯涸，不能交濟而成渴癥。白茯苓一斤，黃連一斤，為末，熬天花粉作糊，丸梧桐子大。每溫湯下五十丸。（《德生堂經驗方》）。
下部諸疾︰龍液膏︰用堅實白茯苓去皮焙研，取清溪流水浸去筋膜，複焙，入瓷罐內，以好蜜和勻，入銅釜內，重湯桑柴灰煮一日，取出收之。每空心白湯下二、三匙，解煩郁燥渴。一切下部疾，皆可除。（《積善堂方》）
飧泄滑痢不止︰白茯苓一兩，木香（煨）半兩，為末。紫蘇木瓜湯下二錢。（《百一選方》）。
妊娠水腫，小便不利，惡寒︰赤茯苓（去皮）、葵子各半兩，為末。每服二錢，新汲水下。（《禹講師方》）。
面 雀斑︰白茯苓末，蜜和，夜夜敷之，二七日愈。（姚僧坦《集驗方》）。
豬雞骨哽︰五月五日，取楮子（曬乾）、白茯苓等分，為末，每服二錢，乳香湯下。一方不用楮子，以所哽骨煎湯下。（《經驗良方》）。
痔漏神方︰赤、白茯苓（去皮）、沒藥各二兩，破故紙四兩，石臼搗成一塊。春、秋酒浸三日，夏二日，冬五日；取出木籠蒸熟，曬乾為末，酒糊丸梧桐子大。每酒服二十丸，漸加至五十丸。（董炳《集驗方》）。
血餘怪病︰手十指節斷壞，惟有筋連，無節肉，蟲出如燈心，長數尺，遍身綠毛卷，名曰血餘。以茯苓、胡黃連煎湯，飲之愈。（夏子益《奇疾方》）。
水腫尿澀︰茯苓皮、椒目等分，煎湯，日飲取效。（《普濟方》）
（《別錄》上品）
【釋名】
江珠。
時珍曰︰虎死則精魄入地化為石，此物狀似之，故謂之虎魄。俗文從玉，以其類玉也。
梵書謂之阿濕摩揭婆。
【集解】
《別錄》曰︰琥珀生永昌。
弘景曰︰舊說松脂淪入地千年所化。今燒之亦作松氣。亦有中有一蜂，形色如生者。《博物志》乃雲「燒蜂巢所作」，恐非實也。此或蜂為松脂所沾，因墜地淪沒爾。亦有煮 雞子及青魚枕作者，並非真。惟以手心摩熱拾芥為真。今並從外國來，而出茯苓處並無，不知出琥珀處複有茯苓否也？
曰︰琥珀是海松木中津液，初若桃膠，後乃凝結。複有南珀，不及保升曰︰楓脂入地千年變為琥柏，不獨松脂變也。大抵木脂入地千年皆化，但不及楓、松有脂而多經年歲爾。蜂巢既燒，安有蜂形尚在其間？
宗奭曰︰今西戎亦有，其色差淡而明澈。南方者色深而重濁，彼土人多碾為物形。若謂千年茯苓所化，則其沾著蜂、蟻宛然具在，極不然也。《地理志》雲︰海南林邑多出琥珀，松脂淪入地所化。有琥珀則旁無草木。入土淺者五尺，深者八、九尺。大者如斛，削去皮乃成。此說為勝。但土地有所宜、不宜，故有能化、不化。燒蜂之說，不知何據？承曰︰諸家所說茯苓、琥珀，雖有小異同，皆雲松脂所化。但茯苓、茯神，乃大松摧折或斫伐，而根瘢不朽，津液下流而結成，故治心腎，通津液也。若琥珀乃是松樹枝節榮盛時，為炎日所灼，流脂出樹身外，日漸濃大，因墮土中，津潤歲久，為土所滲泄，而光瑩之體獨存。今可拾芥，尚有粘性。故其蟲蟻之類，乃未入土時所粘者。二物皆自松出，而所稟各異。茯苓生於陰而成於陽，琥珀生於陽而成於陰，故皆治營安心而利水也。 曰︰凡用，須分紅松脂、石珀、水珀、花珀、物象珀、 珀、琥珀。其紅松脂如琥珀，只是濁，大脆，紋橫。水珀多無紅，色如淺黃，多皺紋。石珀如石重，色黃不堪用。花珀紋似新馬尾松心紋，一路赤，一路黃。
物象珀其內自有物命，入用神妙。 珀是眾珀之長。琥珀如血色，以布拭熱，吸得芥子者，真也。時珍曰︰琥珀拾芥，乃草芥，即禾草也。雷氏言拾芥子，誤矣。《唐書》載西域康干河松木，入水一、二年化為石，正與松、楓諸木沉入土化珀，同一理也。今金齒、麗江亦有之。其茯苓千年化琥珀之說，亦誤傳也。按︰曹昭《格古論》雲︰琥珀出西番、南番，乃楓木津液多年所化。色黃而明瑩者名蠟珀，色若松香紅而且黃者名明珀，有香者名香珀，出高麗、倭國者色深紅。有蜂、蟻、松枝者尤好。
【修治】
曰︰入藥，用水調側柏子末，安瓷鍋中，置琥珀於內煮之，從巳至申，當有異光，搗粉篩用。
【氣味】
甘，平，無毒。
【主治】
安五臟，定魂魄，殺精魅邪鬼，消瘀血，通五淋（《別錄》）。
壯心，明目磨翳，止心痛癲邪，療蠱毒，破結瘕，治產後血枕痛（大明）。止血生肌，合金
【發明】
震亨曰︰古方用為利小便，以燥脾土有功，脾能運化，肺氣下降，故小便可通。
若血少不利者，反致其燥急之苦。
弘景曰︰俗中多帶之辟惡。刮屑服，療瘀血至驗。《仙經》無正用。藏器曰︰和大黃、鱉甲作散，酒下方寸匕，下惡血、婦人腹內血，盡即止。宋高祖時，寧州貢琥珀枕，碎以賜軍士，敷金瘡。
【附方】
舊四，新五。
琥珀散︰止血生肌，鎮心明目，破癥瘕氣塊，產後血暈悶絕，兒枕痛，並宜餌此方。琥珀一兩，鱉甲一兩，京三棱一兩，延胡索半兩，沒藥半兩，大黃六銖，熬搗為散。空心酒服三錢匕，日再服。神驗莫及。產後即減大黃。（《海藥本草》）
小兒胎驚︰琥珀、防風各一錢，硃砂半錢，為末。豬乳調一字，入口中，最妙。（《指方》）。
小兒胎癇︰琥珀、硃砂各少許，全蠍一枚。為末。麥門冬湯調一字服。（《直指方》小便轉胞︰真琥珀一兩，為末。用水四升，蔥白十莖，煮汁三升，入珀末二錢，溫服。
沙石諸淋，三服皆效。（《聖惠方》）。
小便淋瀝︰琥珀為末二錢，麝香少許。白湯服之，或萱草煎湯服。老人、虛人，以人參湯下。亦可蜜丸，以赤茯苓湯下。（《普濟方》）
小便尿血︰琥珀為末。每服二錢，燈心湯下。（《直指方》）。
從高墜下，有瘀血在內︰刮琥珀屑，酒服方寸匕。或入蒲黃三、二匕，日服四、五次。（《外台秘要》）。
金瘡悶絕不識人︰琥珀研粉，童子小便調一錢。三服瘥。（《鬼遺方》）。
魚骨哽咽，六、七日不出︰用琥珀珠一串，推入哽所，牽引之即出。（《外台秘要》）。
（音黟。宋《嘉祐》）
【釋名】
瑿珀。
斆曰︰ 瑿是眾珀之長，故號瑿珀。
時珍曰︰亦作䃜。其色黳黑，故名。
【集解】
恭曰︰古來相傳松脂千年為茯苓，又千年為琥珀，又千年為瑿。二物燒之皆有松氣。狀似玄玉而輕。出西戎，而有茯苓處無此物。今西州南三百里黑磧中得者，大則方尺，黑潤而輕，燒之腥臭。高昌人名為木瑿，謂玄玉為石瑿。共州土石間得者，燒作松氣，功同琥珀，見風拆破，不堪為器。恐此二種及琥珀，或非松脂所為也。慎微曰︰《梁公子傳》︰奈公雲︰交河之間平磧中，掘深一丈，下有瑿珀，黑逾純漆，或大如車輪。末服，攻婦人小腸癥瘕諸疾。時珍曰︰瑿即琥珀之黑色者，或因土色薰染，或是一種木瀋結成，未必是千年琥珀復化也。《玉策經》言︰松脂千年作茯苓，茯苓千年作琥珀，琥珀千年作石膽，石膽千年作威喜。大抵皆是神異之說，未可深憑。雷斆琥珀下所說諸珀可據。
【氣味】
甘，平，無毒。
【主治】
補心安神，破血生肌，治婦人癥瘕（《唐本》）。小兒帶之辟惡，磨滴目翳赤障（藏器）。
（《本經》中品）
【釋名】
豬屎（《本經》）、豕橐（《莊子》）、地烏桃（《圖經》）。
弘景曰︰其塊黑似豬屎，故以名之。司馬彪注《莊子》雲︰豕橐一名苓，其根似豬矢。是也。
時珍曰︰馬屎曰通，豬屎曰零（即苓字），其塊零落而下故也。
【集解】
《別錄》曰︰豬苓生衡山山谷，及濟陰冤句。二月、八月
弘景曰︰是楓樹苓，其皮黑色，肉白而實者佳，削去皮用。
頌曰︰今蜀州、眉州亦有之。生土底，不必楓根下始有也。
時珍曰︰豬苓亦是木之餘氣所結，如松之餘氣結茯苓之義。他木皆有，楓木為多耳。
【修治】
曰︰採得，銅刀削去粗皮，薄切，以東流水浸一夜。至明漉出，細切，以升麻葉對蒸一日，去葉，曬乾用。
時珍曰︰豬苓取其行濕，生用更佳。
【氣味】
甘，平，無毒。
普曰︰神農︰甘。雷公︰苦，無毒。
權曰︰微熱。
元素曰︰氣平味甘，氣味俱薄，升而微降，與茯苓同。
杲曰︰淡、甘，平，降也，陽中陰也。
好古曰︰甘重於苦，陽也。入足太陽、足少陰經。
【主治】
瘧，解毒蠱疰不祥，利水道。久服，輕身耐老（《本經解傷寒溫疫大熱，發汗，主腫脹滿腹急痛（甄權）。治渴除濕，去心中懊 （元素）。瀉膀胱
【發明】
頌曰︰張仲景治消渴脈浮、小便不利、微熱者，豬苓散發其汗。病欲飲水而複吐，名為水逆，冬時寒嗽如瘧狀者，亦與豬苓散，此即五苓散也。豬苓、茯苓、術各三分，澤瀉五分，桂二分，細搗篩，水服方寸匕，日三。多飲暖水，汗出即愈。利水道諸湯劑，無若此快，今人皆用之。
杲曰︰苦以泄滯，甘以助陽，淡以利竅，故能除濕利小便。
宗奭曰︰豬苓行水之功多，久服必損腎氣，昏人目。久服者宜詳審之。
元素曰︰豬苓淡滲，大燥亡津液，無濕癥者勿服之。
時珍曰︰豬苓淡滲，氣升而又能降。故能開腠理，利小便，與茯苓同功。但入補藥不如茯苓也。
【附方】
舊五。
傷寒口渴︰邪在臟也，豬苓湯主之。豬苓、茯苓、澤瀉、滑石、阿膠各一兩。以水四升，煮取二升。每服七合，日三服。嘔而思水者，亦主之。（張仲景方）。
小兒秘結︰豬苓一兩，以水少許，煮雞屎白一錢，調服，立通。（《外台秘要》）。
通身腫滿，小便不利︰豬苓五兩，為末。熟水服方寸匕，日三服。（楊氏《產乳》）。
妊娠腫渴︰從腳至腹，小便不利，微渴引飲。方同上法。（《子母秘錄》）。
妊娠子淋︰方同上法，日三夜二，以通為度。（《短劇方》）
壯年夢遺︰方見草部半夏下。
（《本經》下品）
【釋名】
雷實（《別錄》）、雷矢（同上）、時珍曰︰雷斧、雷楔，皆霹靂擊物精氣所化。此物生土中，無苗葉而殺蟲逐邪，猶雷之丸也。竹之餘氣所結，故曰竹苓。苓亦屎也，古者屎、苓字通用。
【集解】
《別錄》曰︰雷丸生石城山谷及漢中土中。八月採根，曝乾
弘景曰︰今出建平、宜都間。累累相連如丸。
恭曰︰雷丸，竹之苓也。無有苗蔓，皆零，無相連者。今出房州、金州。
時珍曰︰雷丸大小如栗，狀如豬苓而圓，皮黑肉白，甚堅實。
【修治】
曰︰凡使，用甘草水浸一夜，銅刀刮去黑皮，破作四、五片。以甘草水再浸一宿，蒸之，從巳至未，曬乾。酒拌再蒸，曬乾用。
大明曰︰入藥炮用。
【氣味】
苦，寒，有小毒。
《別錄》曰︰咸，微寒，有小毒。赤者殺人，白者善。
普曰︰神農︰苦；黃帝、岐伯、桐君︰甘，有毒；扁鵲︰甘，無毒。
李當之︰大寒。
權曰︰苦，有小毒。
時珍曰︰甘、微苦，平。
之才曰︰荔實、濃朴、芫花為之使，惡蓄根、葛根。
【主治】
殺三蟲，逐毒氣胃中熱。利丈夫，不利女子（《本經》）。
作摩膏，除小兒百病，逐邪氣惡風汗出，除皮中熱結積蠱毒，白蟲寸白自出不止。久服，令人陰痿（《別錄》）。逐風，主癲癇狂走（甄權）。
【發明】
弘景曰︰《本經》雲利丈夫，《別錄》曰︰久服陰痿，於事相反。
志曰︰《經》言利丈夫不利女子，乃疏利男子元氣，不疏利女子臟氣，故曰久服令人陰痿也。
時珍曰︰按︰范正敏《遁齋閑覽》雲︰楊 中年得異疾，每發語，腹中有小聲應之，久漸聲大。有道士見之曰︰此應聲蟲也。但讀本草，取不應者治之。讀至雷丸，不應。遂頓服數粒而愈。
【附方】
舊一，新一。
小兒出汗有熱︰雷丸四兩，粉半斤，為末撲之。（《千金方》）。
下寸白蟲︰雷丸，水浸去皮，切焙為末。五更初，食炙肉少許，以稀粥飲服一錢匕。須上半月服，蟲乃下。（《經驗前方》）。
筋肉化蟲︰方見石部雄黃下。
（《本經》上品）
【釋名】
寄屑（《本經》）、寓木（《本經》）、時珍曰︰此物寄寓他木而生，如鳥立於上，故曰寄生、寓木、蔦木。俗呼為寄生草。《東方朔傳》雲︰
【集解】
《別錄》曰︰桑上寄生，生弘農川谷桑樹上。三月三日采莖
弘景曰︰寄生松上、楊上、楓上皆有，形類是一般，但根津所因處為異，則各隨其樹名之。生樹枝間，根在枝節之內。葉圓青赤，濃澤易折。旁自生枝節。冬夏生，四月花白。五月實赤，大如小豆。處處皆有，以出彭城者為勝。俗呼為續斷用之，而《本經》續斷別在上品，主療不同，市人混雜無識者。
恭曰︰此多生楓、槲、櫸柳、水楊等樹上。葉無陰陽，如細柳葉而濃脆。莖粗短。子黃色，大如小棗。惟虢州有桑上者，子汁甚粘，核大似小豆，九月始熟，黃色。陶言五月實赤，大如小豆，蓋未見也。江南人相承用其莖為續斷，殊不相關。
保升曰︰諸樹多有寄生，莖、葉並相似，雲是烏鳥食一物子，糞落樹上，感氣而生。葉如橘而濃軟，莖如槐而肥脆。處處雖有，須桑上者佳。然非自采，即難以別。可斷莖視之，色深黃者為驗。又《圖經》雲︰葉似龍膽而濃闊。莖短似雞腳，作樹形。三月、四月花，黃白色。六月、七月結子，黃綠色，如小豆，以汁稠粘者良也。
大明曰︰人多收櫸樹上者為桑寄生。桑上極少，縱有，形與櫸上者亦不同。次即楓樹上者，力與櫸樹上者相同，黃色。七月、八月採。
宗奭曰︰桑寄生皆言處處有之。從官南北，處處難得。豈歲歲斫踐之，苦不能生耶？抑方宜不同耶？若以為鳥食物子落枝節間感氣而生，則麥當生麥，谷當生谷，不當生此一物也。自是感造化之氣，別是一物。古人惟取桑上者，是假其氣爾。第以難得真者，真者下咽，必驗如神。向有求此於吳中諸邑者。予遍搜不可得，遂以實告之。鄰邑以他木寄生送上，服之。
震亨曰︰桑寄生藥之要品，而人不諳其的，惜哉。近海州邑及海外之境，其地暖而不蠶，桑無采捋之苦，氣濃意濃，自然生出也。何嘗節間可容他子耶？時珍曰︰寄生，高者二、三尺。其葉圓而微尖，濃而柔，面青而光澤，背淡紫而有茸。人言川蜀桑多，時有生者。他處鮮得。須自采或連桑采者乃可用。世俗多以雜樹上者充之，氣性不同，恐反有害也。按︰鄭樵《通志》雲︰寄生有兩種︰一種大者，葉如石榴葉；一種小者，葉如麻黃葉。其子皆相似。大者曰蔦，小者曰女蘿。今觀《蜀本》、韓氏所說亦是兩種，與鄭說同。
【修治】
曰︰採得，銅刀和根、枝、莖葉細銼，陰乾用。勿見火。
【氣味】
苦，平，無毒。
《別錄》曰︰甘，無毒。
【主治】
腰痛，小兒背強，癰腫，充肌膚，堅發齒，長須眉，安胎（《本經》）。去女子崩中內傷不足，產後余疾，下乳汁，主金瘡，去痺（《別錄》）。助筋骨，益血脈（大明）。主懷妊漏血不止，令胎牢固（甄權）。
【附方】
新四。膈氣︰生桑寄生搗汁一盞，服之。（《集簡方》）。胎動腹痛︰桑寄生一兩半，阿膠（炒）半兩，艾葉半兩，水一盞半，煎一盞，去滓溫服。或去艾葉。（《聖惠方》）。
毒痢膿血︰六脈微小，並無寒熱。宜以桑寄生二兩，防風、大芎二錢半，炙甘草三銖。為末。每服二錢，水一盞，煎八分，和滓服。（楊子建《護命方》）。
下血後虛︰下血止後，但覺丹田元氣虛乏，腰膝沉重少力。桑寄生為末。每服一錢，非時白湯點服。（楊子建《護命方
實
【氣味】
甘，平，無毒。
【主治】
明目，輕身，通神（《本經》）。
（《本經》中品）
【釋名】
女蘿（《別錄》）、松上寄生。
時珍曰︰名義未詳。
【集解】
《別錄》曰︰松蘿生熊耳山谷松樹上。五月採，陰乾。
弘景曰︰東山甚多。生雜樹上，而以松上者為真。《詩》雲︰蔦與女蘿，施於松上。蔦是寄生，以桑上者為真，不用松上者，互有異同爾。
時珍曰︰按︰毛萇《詩注》雲︰女蘿，菟絲也。《吳普本草》︰菟絲一名松蘿。陶弘景謂蔦是桑上寄生，松蘿是松上寄生。陸佃《埤雅》言︰蔦是松、柏上寄生，女蘿是松上浮蔓。
又言︰在木為女蘿，在草為菟絲。鄭樵《通志》言︰寄生有二種︰大曰蔦，小曰女蘿。陸機
《詩疏》言︰菟絲蔓生草上，黃赤如金，非松蘿也。松蘿蔓延松上生枝正青，與菟絲殊異。
羅願《爾雅翼》雲︰女蘿色青而細長，無雜蔓。故《山鬼》雲︰「被薜荔兮帶女蘿」，謂青長如帶也。菟絲黃赤不相類。然二者皆附木而生，有時相結。故《古樂府》雲︰南山冪冪菟絲花，北陵青青女蘿樹。由來花葉同一根，今日枝條分兩處。《唐樂府》雲︰菟絲故無情，隨風任顛倒。誰使女蘿枝，而來強縈抱。兩草猶一心，人心不如草。據此諸說，則女蘿之為松上蔓，當以二陸、羅氏之說為的。其曰菟絲者，誤矣。
【氣味】
苦、甘，平，無毒。
【主治】
嗔怒邪氣，止虛汗頭風，女子陰寒腫痛（《本經》）。療痰熱溫瘧，可為吐湯，利水道（《別錄》）。治寒熱，吐胸中客痰涎，去頭瘡、項上瘤癭，令人
【發明】
時珍曰︰松蘿能平肝邪，去寒熱。同瓜蒂諸藥則能吐痰，非松蘿能吐人也。葛洪《肘後方》︰治胸中有痰，頭痛不欲食，氣壯者。用松蘿、杜蘅各三兩，瓜蒂三十枚，酒一升二合漬再宿。旦飲一合，取吐。不吐，晚再服一合。孫思邈《千金方》︰治胸膈痰積熱，斷膈湯︰用松蘿、甘草各一兩，恆山三兩，瓜蒂二十一枚，水、酒各一升半，煮取一升半。分三服，取吐。
（《唐本草》）
【集解】
恭曰︰楓柳出原州。葉似槐，莖赤根黃。子六月熟，綠色而細。剝取莖皮用。
時珍曰︰蘇恭言楓柳有毒，出原州。陳藏器駁之，以為楓柳皮即今楓樹皮，性澀能止水痢。按︰《斗門方》言即今楓樹上寄生，其葉亦可製粉霜，此說是也。若是楓樹，則處處甚多，何必專出原州耶？陳說誤矣。楓皮見前楓香脂下。
皮
【氣味】
辛，大熱，有毒。
【主治】
風，齲齒痛（《唐本》）。積年痛風不可忍，久治無效者。
細銼焙，不限多少，入腦、麝浸酒常服，以醉為度（《斗門方》）。
（《綱目》）
【氣味】
苦，辛，無毒。
【主治】
小兒中蠱毒，腹內堅痛，面目青黃，淋露骨立。取二兩為末，如茶點服，日四、五服（時珍。《聖惠方》）。
（《綱目》）
【集解】
時珍曰︰此即寄生之生柳上者。
【氣味】
苦，平，無毒。
【主治】
膈氣刺痛，搗汁服一杯（時珍）。
（《別錄》下品）
【釋名】
炭皮（《別錄》）、良無極（《綱目》）
時珍曰︰占斯，《范汪方》謂之良無極，《劉涓子鬼遺方》謂之木占斯，盛稱其功，而《別錄》一名炭皮，【集解】
《別錄》曰︰占斯生太山山谷。采無時。
弘景曰︰李當之雲︰是樟樹上寄生，樹大銜枝在肌肉。今人皆以胡桃皮為之，非是真也。按︰《桐君采藥錄》雲︰生上洛。是木皮，狀如濃朴，色似桂白，其理一縱一橫。今市人皆削，乃似濃朴，而無正縱橫理。不知此複是何物，莫測真假也。
【氣味】
苦，溫，無毒。
權曰︰辛，平，無毒。茱萸為之使。
【主治】
邪氣濕痺，寒熱疽瘡，除水堅積血癥，月閉無子，小兒 不能行，諸惡瘡癰腫，止腹痛，令女人有子（《別錄》）。主脾熱，洗手
【附方】
新一。
木占斯散︰治發背腸癰疽痔，婦人乳癰，諸產癥瘕，無有不療。
服之腫去痛止膿消，已潰者便早愈也。木占斯、甘草（炙）、濃朴（炙）、細辛、栝蔞、防風、乾薑、人參、桔梗、敗醬各一兩。為散。酒服方寸匕，晝七、夜四，以多為善。此藥入咽，當覺流入瘡中，令化為水也。癰疽灸不發敗壞者，尤可服之。內癰在上者，當吐膿血；在下者，當下膿血。其瘡未壞及長服者，去敗醬。一方加桂心。（《劉涓子鬼遺方》）
（《拾遺》）
【集解】
藏器曰︰石刺木乃木上寄生也。生南方林 間。其樹江西人呼為靳刺，亦種為籬院，樹似棘而大，枝上有逆鉤。
根皮
【氣味】
苦，平，無毒。
【主治】
破血，產後餘血結瘕。煮汁服，神驗不可言（藏器）。

