（《本經》上品）
【釋名】王連（《本經》）、支連（《藥性》）。
時珍曰︰其根連珠而色黃，故名。
【集解】《別錄》曰︰黃連，生巫陽川谷及蜀郡太山之陽。二月、八月採根。
弘景曰︰巫陽在建平。今西間者色淺而虛，不及東陽、新安諸縣最勝。臨海諸縣者不佳。
用之當布裹 去毛，令如連珠。保升曰︰苗似茶，叢生，一莖生三葉，高尺許，凌冬不凋，花黃色。江左者，節高若連珠；蜀都者，節下不連珠。今秦地及杭州、柳州者佳。
頌曰︰今江、湖、荊、夔州郡亦有，而以宣城九節堅重相擊有聲者爲勝，施、黔者次之，東陽、歙州、處州者又次之。苗高一尺以來，葉似甘菊，四月開花黃色，六月結實似芹子，色亦黃。江左者，根若連珠，其苗經冬不凋，葉如小雉尾草，正月開花作細穗，淡白微黃色。六、七月根緊，始堪采。恭曰︰蜀道者粗大，味極濃苦，療渴爲最。江東者節如連珠，療痢大善。澧州者更勝。時珍曰︰黃連，漢末李當之本草，惟取蜀郡黃肥而堅者爲善。唐時以澧州者爲勝。今雖吳、蜀皆有，惟以雅州、眉州者爲良。藥物之興廢不同如此。大抵有二種︰一種根粗無毛有珠，如鷹、雞爪形而堅實，色深黃；一種無珠多毛而中虛，黃色稍淡。
各有所宜。
根
【修治】 曰︰凡使以布拭去肉毛，用漿水浸二伏時，漉出，於柳木火上焙乾用。
時珍曰︰五臟六腑皆有火，平則治，動則病，故有君火、相火之說，其實一氣而已。黃連入手少陰心經，爲治火之主藥︰治本臟之火，則生用之；治肝膽之實火，則以豬膽汁浸炒；治肝膽之虛火，則以醋浸炒；治上焦之火，則以酒炒；治中焦之火，則以薑汁炒；治下焦之火，則以鹽水或朴硝研細調水和炒；治氣分濕熱之火，則以茱萸湯浸炒；治血分塊中伏火，則以乾漆末調水炒；治食積之火，則以黃土研細調水和炒。諸法不獨爲之引導，蓋辛熱能制其苦寒，咸寒能制其燥性，在用者詳酌之。
【氣味】苦，寒，無毒。《別錄》曰︰微寒。普曰︰神農、岐伯、黃帝、雷公︰苦，無毒；李當之︰小寒。之才曰︰黃芩、龍骨、理石爲之使，惡菊花、玄參、白蘚皮、芫花、白僵蠶，畏款冬、牛膝，勝烏頭，解巴豆毒。權曰︰忌豬肉，惡冷水。
曰︰服此藥至十兩，不得食豬肉；若服至三年，一生不得食也。時珍曰︰道書言服黃連犯豬肉令人泄瀉，而方家有豬肚黃連丸、豬臟黃連丸，豈只忌肉而不忌臟腑乎？
【主治】熱氣。目痛，眥傷，泣出，明目。腸澼，腹痛，下痢，婦人陰中腫痛。久服令人不忘（《本經》）。主五臟冷熱，久下泄澼膿血，止消渴、大驚，除水，利骨，調胃，濃腸，益膽，療口瘡（《別錄》）。治五勞七傷，益氣，止心腹痛，驚悸，煩躁。潤心肺。長肉，止血。主天行熱疾，止盜汗並瘡疥。豬肚蒸爲丸，治小兒疳氣，殺蟲（大明）。
羸瘦，氣急（藏器）。治鬱熱在中，煩躁惡心，兀兀欲吐，心下痞滿（元素）。主心病逆而盛，心積伏梁（好古）。去心竅惡血，解服藥過劑、煩悶及巴豆、輕粉毒（時珍）。
【發明】元素曰︰黃連性寒味苦，氣味俱濃，可升可降，陰中陽也，入手少陰經。其用有六︰瀉心臟火，一也；去中焦濕熱，二也；諸瘡必用，三也；去風濕，四也；赤眼暴發，五也；止中部見血，六也。張仲景治九種心下痞，五等瀉心湯，皆用之。
成無己曰︰苦入心，寒勝熱，黃連、大黃之苦寒，以導心下之虛熱。蛔得甘則動，得苦
則安，黃連、黃柏之苦，以安蛔也。
好古曰︰黃連苦燥，苦入心，火就燥。瀉心者，其實瀉脾也，實則瀉其子也。
震亨曰︰黃連，去中焦濕熱而瀉心火。若脾胃氣虛，不能轉運者，則以茯苓、黃芩代之。以豬膽汁拌炒，佐以龍膽草，則大瀉肝膽之火。下痢胃口熱禁口者，用黃連、人參煎湯，終日呷之，如吐再強飲，但得一呷下咽便好。
劉完素曰︰古方以黃連爲治痢之最。蓋治痢惟宜辛苦寒藥，辛能發散開通郁結，苦能燥
濕，寒能勝熱，使氣宣平而已。諸苦寒藥多泄，惟黃連、黃柏性冷而燥，能降火去濕而止瀉痢，故治痢以之爲君。
宗奭曰︰今人多用黃連治痢，蓋執以苦燥之義。下俚但見腸虛滲泄，微似有血，便即用之，又罔顧寒熱多少，惟欲盡劑，由是多致危困。若氣實初病，熱多血痢，服之便止，不必
盡劑。虛而冷者，慎勿輕用。
杲曰︰諸痛癢瘡瘍，皆屬心火。凡諸瘡宜以黃連、當歸爲君，甘草、黃芩爲佐。凡眼暴
發赤腫，痛不可忍者，宜黃連、當歸以酒浸煎之。宿食不消，心下痞滿者，須用黃連、枳實。
頌曰︰黃連治目方多，而羊肝丸尤奇異。今醫家洗眼，以黃連、當歸、芍藥等分，用雪
水或甜水煎湯熱洗之，冷即再溫，甚益眼目。但是風毒赤目花翳，用之無不神效。蓋眼目之病，皆是血脈凝滯使然，故以行血藥合黃連治之。血得熱則行，故乘熱洗也。
韓 曰︰火分之病，黃連爲主，不但瀉心火，而與芩、柏諸苦藥例稱者比也。目疾，入以人乳浸蒸，或點或服之。生用爲君，佐以官桂少許，煎百沸，入蜜空心服之，能使心腎
交於頃刻。入五苓、滑石，大治夢遺。以黃土、薑汁、酒、蜜四炒爲君，以使君子爲臣，白芍藥酒煮爲佐，廣木香爲使，治小兒五疳。以茱萸炒者，加木香等分，生大黃倍之，水丸，治五痢。此皆得製方之法也。
時珍曰︰黃連，治目及痢爲要藥。古方治痢︰香連丸，用黃連、木香；薑連散，用乾薑、黃連；變通丸，用黃連、茱萸；薑黃散，用黃連、生薑。治消渴，用酒蒸黃連；治伏暑，用酒煮黃連；治下血，用黃連、大蒜；治肝火，用黃連、茱萸；治口瘡，用黃連、細辛。皆是一冷一熱，一陰一陽，寒因熱用，熱因寒用，君臣相佐，陰陽相濟，最得製方之妙，所以有成功而無偏勝之害也。
弘景曰︰俗方多用黃連治痢及渴，道方服食長生。
慎微曰︰劉宋王微《黃連贊》雲︰黃連味苦，左右相因。斷涼滌暑，闡命輕身。縉雲昔御，飛蹕上 。不行而至，吾聞其人。又梁江淹《黃連頌》雲︰黃連上草，丹砂之次。御孽
辟妖，長靈久視。驂龍行天，馴馬匝地。鴻飛以儀，順道則利。
時珍曰︰《本經》、《別錄》並無黃連久服長生之說，惟陶弘景言道方久服長生。
《神仙傳》載封君達、黑穴公，並服黃連五十年得仙。竊謂黃連大苦大寒之藥，用之降火燥
濕，中病即當止。豈可久服，使肅殺之令常行，而伐其生發沖和之氣乎？《素問》載岐伯言
︰五味入胃，各歸所喜攻。久而增氣，物化之常也。氣增而久，夭之由也。王冰注云︰酸入肝爲溫，苦入心爲熱，辛入肺爲清，咸入腎爲寒，甘入脾爲至陰而四氣兼之，皆增其味而益其氣，故各從本臟之氣爲用。所以久服黃連、苦參反熱，從火化也，餘味皆然。久則臟氣偏
勝，即有偏絕，則有暴夭之道。是以絕粒服餌之人不暴亡者，無五味偏助也。又秦觀與喬希
聖論黃連書雲︰聞公以眼疾餌黃連，至十數兩猶不巳，殆不可也。醫經有久服黃連、苦參反
熱之說。此雖大寒，其味至苦，入胃則先歸於心，久而不己，心火偏勝則熱，乃其理也。況
眼疾本於肝熱，肝與心爲子母。心火也，肝亦火也，腎孤臟也，人患一水不勝二火。豈可久
服苦藥，使心有所偏勝，是以火救火，其可乎？秦公此書，蓋因王公之說而推詳之也。我明荊端王素多火病，醫令服金花丸，乃芩、連、梔、柏四味，餌至數年，其火愈熾，遂至內障
喪明。觀此，則寒苦之藥，不但使人不能長生，久則氣增偏勝，速夭之由矣。當以《素問》
之言爲法，陶氏道書之說，皆謬談也。楊士瀛雲︰黃連能去心竅惡血。
【附方】舊二十二，新五十三。
心經實熱︰瀉心湯︰用黃連七錢。水一盞半，煎一盞，食遠溫服。小兒減之。（《和劑
局方》）
猝熱心痛︰黃連八錢。 咀，水煎熱服。（《外台秘要》）
肝火爲痛︰黃連（薑汁炒），爲末，粥糊丸梧子大。每服三十丸，白湯下。左金丸︰用黃連六兩，茱萸一兩。同炒爲末，神曲糊丸梧子大。每服三、四十丸，白湯下。（丹溪方）
伏暑發熱，作渴嘔惡，及赤白痢，消渴，腸風酒毒，泄瀉諸病，並宜酒煮黃龍丸主之。川
黃連一斤（切）。以好酒二升半，煮乾焙研，糊丸梧子大。每服五十丸，熟水下，日三服。（《和劑局方》）
陽毒發狂，奔走不定。宜黃連、寒水石等分，爲末。每服三錢，濃煎甘草湯下。（《易簡方》）
骨節積熱，漸漸黃瘦。黃連四分（切）。以童子小便五大合，浸經宿，微煎三、四沸，去滓，分作二服。（《廣利方》）
小兒疳熱流注，遍身瘡蝕，或潮熱，肚脹作渴。
豬肚黃連丸︰用豬肚一個（洗淨），宣黃連五兩。切碎，水和，納入肚中縫定，放在五升粳米上，蒸爛，石臼搗千杵，或入少飯同杵，丸綠豆大。每服二十丸，米飲下。仍服調血清心之藥佐之。蓋小兒之病，不出於疳，則出於熱，常須識此。（《直指方》）
三消骨蒸︰黃連末，以冬瓜自然汁浸一夜，曬乾又浸，如此七次，爲末，以冬瓜汁和丸梧子大。每服三、四十丸，大麥湯下。尋常渴，只一服見效。（《易簡方》）
消渴尿多︰《肘後方》︰用黃連末，蜜丸梧子大。每服三十丸，白湯下。《寶鑒》︰用黃連半斤，酒一升浸，重湯內煮一伏時，取曬爲末，水丸梧子大。每服五十丸，溫水下。
崔氏︰治消渴，小便滑數如油。黃連五兩，栝蔞根五兩，爲末，生地黃汁丸梧子大。每牛乳下五十丸，日二服。忌冷水、豬肉。《總錄》︰用黃連末，入豬肚內蒸爛，搗丸梧子大，飯》）
破傷風病︰黃連五錢，酒二盞，煎七分，入黃蠟三錢，溶化熱服之。（高文虎《蓼花洲閑
錄》）
小便白淫︰因心腎氣不足，思想無窮所致。黃連、白茯苓等分，爲末，酒糊丸梧子大。每服三十丸，煎補骨脂湯下，日三服。（《普濟方》）
熱毒血痢︰宣黃連一兩。水二升，煮取半升，露一宿，空腹熱服，少臥將息，一二日即止。（《千金方》）
赤痢久下，累治不瘥。
黃連一兩。雞子白和爲餅，炙紫爲末，以漿水三升，慢火煎成膏。每服半合，溫米飲下。一方︰只以雞子白和丸服。（《勝金方》）
熱毒赤痢︰黃連二兩（切，瓦焙令焦），當歸一兩（焙），爲末，入麝香少許。每服二錢，陳米飲下。佛智和尚在閩，以此濟人。（《本事方》）
赤白久痢，並無寒熱，只日久不止。用黃連四十九個，鹽梅七個。入新瓶內，燒煙盡，熱研。每服二錢，鹽米湯下。（楊子建《護
命方》）
赤白暴痢，如鵝鴨肝者，痛不可忍。用黃連、黃芩各一兩，水二升，煎一升，分三次熱服。（《經驗方》）
冷熱諸痢︰胡洽九盞湯︰治下痢，不問冷熱赤白，谷滯休息久下，悉主之。黃連（長三寸）三十枚（重一兩半），龍骨（如棋子大）四枚（重一兩），大附子一枚，乾薑一兩半，膠一兩半。細切。以水五合著銅器中，去火三寸煎沸，便取下，坐土上，沸止，又上水五合，如此九上九下。納諸藥入水內，再煎沸，輒取下，沸止又上，九上九下，度可得一升，頓服即止。（《圖經本草》）
下痢腹痛、赤白痢下，令人下部疼重，故名重下，日夜數十行，臍腹絞痛。以黃連一斤。酒五升，煮取一升半，分再服，當止絞痛也。（《肘後方》）
治痢香連丸︰李絳《兵部手集》︰治赤白諸痢，裡急後重，腹痛。用宣黃連、青木香等
分；搗篩，白蜜丸梧子大。每服二、三十丸，空腹飲下，日再服，其效如神。久冷者，以煨
蒜搗和丸之。不拘大人嬰孺皆效。《易簡方》︰黃連（茱萸炒過）四兩，木香（面煨）一兩，粟米飯丸。錢仲陽香連丸︰治小兒冷熱痢，加煨熟訶子肉。又治小兒瀉痢，加煨熟肉豆蔻。
又治小兒氣虛瀉痢腹痛，加白附子尖。劉河間治久痢，加龍骨。朱丹溪治禁口痢，加石蓮肉。
王
五疳八痢︰四治黃連丸︰用連珠黃連一斤（分作四分︰一分用酒浸炒，一分用自然薑汁炒，一分用吳茱萸湯浸炒，一分用益智仁同炒，去益智，研末），白芍藥（酒煮，切焙）四兩，使君子仁（焙）四兩，廣木香二兩，爲末，蒸餅和丸綠豆大。每服三十丸，米飲食前下，日三服。忌豬肉冷水。（《韓氏醫通》）
傷寒下痢，不能食者。黃連一斤，烏梅二十枚（去核，炙燥爲末），蠟一棋子大，蜜一升。合煎，和丸梧子大。一服二十丸，日三服。
又方︰黃連
二兩，熟艾（如鴨子大）一團。水三升，煮取一升，頓服立止。（並《肘後方》）
氣痢後重，裡急或下泄。《杜壬方》
薑連散︰用宣連一兩，乾薑半兩。各爲末，收。每用連一錢，薑半錢，和勻，空心溫酒下，或米飲下。神妙。
《濟生方》秘傳香連丸︰用黃連四兩，木香二兩，生薑四兩。以薑鋪
砂鍋底，次鋪連，上鋪香，新汲水三碗，煮焙研，醋調倉米糊爲丸。如常，日服五次。
小兒下痢，赤白多時，體弱不堪。以宣連用水濃煎，和蜜，日服五、六次。《子母秘錄》
諸痢脾泄，臟毒下血。雅州黃連半斤，去毛切，裝肥豬大腸內，扎定，入砂鍋中，以水酒煮爛，取連焙，研末，搗腸和丸梧子大。每服百丸，米湯下，極效。（《直指》）
濕痢腸風︰《百一選方》變通丸︰治赤白下痢，日夜無度，及腸風下血。用川黃連（去毛）、吳茱萸（湯泡過）各二兩，同炒香，揀出各爲末，以粟米飯和丸梧子大，各收。每服三十丸，赤痢，甘草湯下黃連丸；白痢，薑湯下茱萸丸；赤白痢，各用十五丸，米湯下。此乃浙西河山純老方，救人甚效。《局方》戊己丸︰治脾胃受濕，下痢腹痛，米穀不化。用二味加白芍藥，同炒研，蒸餅和丸服。
積熱下血︰聚金丸︰治腸胃積熱，或因酒毒下血，腹痛作渴，脈弦數。黃連四兩（分作四麵糊丸如梧子大。每服五十丸，米泔浸枳殼水，食前送下。冬月，加酒蒸大黃一兩。（《楊
氏家藏方》）
臟毒下血︰黃連爲末，獨頭蒜煨研，和丸梧子大，每空心陳米飲下四十丸。（《濟生方》）
酒痔下血︰黃連（酒浸，煮熟）爲末，酒糊丸梧子大。每服三、四十丸，白湯下。一方︰
用自然薑汁浸焙炒。（《醫學集成》）
雞冠痔疾︰黃連末敷之。加赤小豆末尤良。（《斗門方》）
痔病秘結，用此寬腸。黃連、枳殼等分，爲末，糊丸梧子大。每服五十丸，空心米飲下。
痢痔脫肛︰冷水調黃連末塗之，良。（《經驗良方》）
脾積食泄︰川黃連二兩。爲末。大蒜搗和丸梧子大。每服五十丸，白湯下。（《活人心統
水泄脾泄︰神聖香黃散︰宣連一兩，生薑四兩。同以文火炒至薑脆，各自揀出爲末。水泄，用薑末；脾泄，用連末，每服二錢，空心白湯下。甚者不過二服。亦治痢疾。（《博濟
方》）
吐血不止︰黃連一兩搗散。每服一錢，水七分，入豉二十粒，煎至五分，去滓溫服。大人、小兒皆治。（《簡要濟衆方》）
眼目諸病︰《勝金》黃連丸︰用宣連不限多少，捶碎，以新汲水一大碗，浸六十日，綿
濾取汁，入原碗內，重湯上熬之，不住攪之，候乾。即穿地坑子可深一尺，以瓦鋪底，將熟艾四兩坐在瓦上，以火燃之。以藥碗覆上，四畔泥封，開孔出煙盡，取刮下，丸小豆大，每甜竹葉湯下十丸。劉禹錫《傳信方》羊肝丸︰治男女肝經不足，風熱上攻，頭目昏暗羞明，及障翳青盲。用黃連末一兩，羊子肝一具，去膜，擂爛和丸梧子大。每食後暖漿水吞十四丸，連作五劑，瘥。昔崔承元活一死囚，囚後病死。一旦崔病內障，逾年半夜獨坐，聞階除悉之聲，問之。答曰︰是昔蒙活之囚，今故報恩。遂告以此方而沒。崔服之，不數月，眼復明。
因傳於世
暴赤眼痛︰宣黃連銼，以雞子清浸，置地下一夜，次早濾過，雞羽蘸滴目內。又方︰苦
竹兩頭留節，一頭開小孔，入黃連片在內，油紙封，浸井中一夜。次早服竹節內水，加片腦
少許，外洗之。《海上方》︰用黃連、冬青葉煎湯洗之。《選奇方》︰用黃連、乾薑、杏仁等
分，爲末，綿包浸湯，閉目乘熱淋洗之。
小兒赤眼︰水調黃連末，貼足心，甚妙。（《全幼心鑒》）
爛弦風眼︰黃連十文，槐花、輕粉少許，爲末。男兒乳汁和之，飯上蒸過，帛裹，熨眼
上
目猝癢痛︰乳汁浸黃連，頻點 中。《抱朴子》雲︰治目中百病。（《外台秘要》）
淚出不止︰黃連浸濃汁，漬拭之。（《肘後方》）
牙痛惡熱︰黃連末摻之，立止。（李樓《奇方》）
口舌生瘡︰《肘後》︰用黃連煎酒，時含呷之。赴筵散︰用黃連、乾薑等分，爲末摻之。
小兒口疳︰黃連、蘆薈等分，爲末，每蜜湯服五分。走馬疳，入蟾灰等分，青黛減半，麝香少許。（《簡便方》）
小兒鼻 ，鼻下兩道赤色，有疳。以米泔洗淨，用黃連末敷之，日三、四次。（張傑《子母
小兒食土︰取好黃土，煎黃連汁搜之，曬乾與食。（姚和衆《童子秘訣》）
預解胎毒︰小兒初生，以黃連煎湯浴之，不生瘡及丹毒。又方︰未出聲時，以黃連煎汁灌
腹中兒哭︰黃連煎濃汁，母常呷之。（《熊氏補遺》）
因驚胎動、出血。取黃連末。酒服方寸匕，日三服。（《子母秘錄》）
妊娠子煩，口乾不得臥。黃連末。每服一錢，粥飲下。或酒蒸黃連丸，亦妙。（《婦人良方》）
癰疽腫毒，已潰、未潰皆可用。黃連、檳榔等分。爲末。
以雞子清調搽之。（王氏《簡易方》）
中巴豆毒，下利不止︰黃連、乾薑等分。爲末。水服方寸匕。（《肘後方》）
（宋《開寶》）
【釋名】割孤露澤。
時珍曰︰其性味功用似黃連，故名。割孤露澤，胡語也﹗
【集解】恭曰︰胡黃連出波斯國，生海畔陸地。苗若夏枯草，根頭似鳥嘴，折之內似鵒眼者，良。八月上旬采之。頌曰︰今南海及秦隴間亦有之。初生似蘆，乾則似楊柳枯枝，心黑外黃，不拘時月收采。承曰︰折之塵出如煙者，乃爲真也﹗
根
【氣味】苦，平，無毒。
恭曰︰大寒。惡菊花、玄參、白蘚皮，解巴豆毒。忌豬肉，令人漏精。
【主治】補肝膽，明目，治骨蒸勞熱，三消，五心煩熱，婦人胎蒸虛驚，冷熱泄痢，五痔，濃腸胃，益顏色。浸人乳汁，點目甚良（蘇恭）。治久痢成疳，小兒驚癇、寒熱、不下食，霍亂下痢，傷寒咳嗽溫瘧，理腰腎，去陰汗（《開寶》）。去果子積（震亨）。
【附方】舊二，新一十二。
傷寒勞復︰身熱，大小便赤如血色。用胡黃連一兩，山梔子二兩（去殼）。入蜜半兩，拌和，炒令微焦爲末，用豬膽汁和丸梧子大。每服十丸，用生薑二片，烏梅一個，童子小便
三合，浸半日去滓，食後暖小便令溫吞之，臥時再服，甚效。（蘇頌《圖經本草》）
小兒潮熱，往來盜汗。用南番胡黃連、柴胡等分。爲末，煉蜜丸芡子大。每服一丸至五丸，安器中，以酒少許化開，更入水五分，重湯煮二三十沸，和滓服。（孫兆《秘寶方》）
小兒疳熱︰肚脹潮熱發焦，不可用大黃、黃芩傷胃之藥，恐生別証。以胡黃連五錢，靈
脂
肥熱疳疾︰胡黃連丸︰用胡黃連、黃連各半兩，硃砂二錢半。爲末，入豬膽內扎定，以杖子鉤懸於砂鍋內，漿水煮一炊久，取出研爛，入蘆薈、麝香各一分，飯和丸麻子大。每服五、七丸至一、二十丸，米飲下。（錢乙《小兒方訣》）
五心煩熱︰胡黃連末，米飲服一錢。
（《易簡方》）
小兒疳瀉，冷熱不調。胡黃連半兩，綿薑一兩（炮）。爲末。每服半錢，甘草節湯下。（《衛生總微論》）
小兒自汗︰盜汗，潮熱往來。胡黃連、柴胡等分，爲末，蜜丸芡
子大。每用一、二丸，水化開，入酒少許，重湯煮一、二十沸，溫服。（《保幼大全》）
小兒黃膽︰胡黃連、川黃連各一兩。爲末，用黃瓜一個，去瓤留蓋，入藥在內合定，面
裹煨熟，去面，搗丸綠豆大。每量大小溫水下。（《總微論》）
吐血衄血︰胡黃連、生地黃等分。爲末，豬膽汁丸梧子大，臥時茅花湯下五十丸。（《普濟方》）
血痢不止︰胡黃連、烏梅肉、灶下土等分，爲末，臘茶清下。（《普濟方》）
熱痢腹痛︰胡黃連末，飯丸梧子大，每米湯下三十丸。（鮮于樞《鉤玄》）
嬰兒赤目︰茶調胡黃連末，塗手足心，即愈。（《濟急仙方》）
癰疽瘡腫，已潰、未潰皆可用之。胡黃連、穿山甲（燒存性）等分爲末，以茶或雞子清調塗。（《簡易方》）
痔瘡疼腫，不可忍者。胡黃連末，鵝膽汁調搽之。（孫氏《集效方》）
血餘怪病︰方見木部茯苓下。
（《本經》中品）
【釋名】腐腸（《本經》）、空腸（《別錄》）、內虛（《別錄》）、妒婦（《吳普》）、經芩
（《別錄》）、黃文（《別錄》）、印頭（《吳普》）、苦督郵（《記事》）
，內實者名子芩（弘景）、條芩（《綱目》）、 尾芩（《唐本》）、鼠尾芩。弘景曰︰圓者，名子芩；破者，名宿芩，其腹中皆爛，故名腐腸。時珍曰︰芩，《說文》作 ，謂其色黃也。或雲芩者，黔也，黔乃黃黑之色也。宿芩乃舊根，多中空，外黃內黑，即今所謂片芩，故又有腐腸、妒婦諸名。妒
婦心黯，故以比之。子芩乃新根，多內實，即今所謂條芩。或雲西芩多中空而色黔，北芩多內實而深黃。
【集解】《別錄》曰︰黃芩，生秭歸川谷及冤句。三月三日采根，陰乾。
弘景曰︰秭歸，屬建平郡。今第一出彭城，郁州亦有之，惟深色堅實者好。俗方多用，道家不須。恭曰︰今出宜州、 州、涇州者，佳。兗州大實亦好，名 尾芩。
頌曰︰今川蜀、河東、陝西近郡，皆有之。苗長尺餘，莖幹粗如箸，葉從地四面作叢生，類紫草，高一尺許。亦有獨莖者，葉細長，青色，兩兩相對。六月開紫花，根如知母粗細，長四、五寸，二月、八月採根，曝乾。
《吳普本草》雲︰二月生赤黃葉，兩兩四四相值。其莖空中，或方圓，高三、四尺。四月花紫紅赤，五月實黑、根黃。二月至九月採，與今所說有小異也。
根
【氣味】苦，平，無毒。《別錄》曰︰大寒。普曰︰神農、桐君、雷公︰苦，無毒；李當之︰小溫。杲曰︰可升可降，陰也。好古曰︰氣寒，味微苦而甘，陰中微陽，入手太
陰血分。元素曰︰氣涼，味苦、甘，氣濃味薄，浮而升，陽中陰也，入手少陽、陽明經。酒炒則上行。之才曰︰山茱萸、龍骨爲之使，惡蔥實，畏丹砂、牡丹、藜蘆。得濃朴、黃連，止腹痛；得五味子、牡蒙、牡蠣，令人有子；得黃 、白蘞、赤小豆，療鼠 。
時珍曰︰得酒，上行；得豬膽汁，除肝膽火；得柴胡，退寒熱；得芍藥，治下痢；得桑白皮，瀉肺火；得白朮，安胎。
【主治】諸熱，黃膽。腸澼泄痢，逐水，下血閉，惡瘡，疽蝕，火瘍（《本經》）。療痰熱、胃中熱，小腹絞痛，消穀，利小腸，女子血閉，淋露下血，小兒腹痛（《別錄》）。
治熱毒，骨蒸，寒熱往來，腸胃不利，破擁氣，治五淋，令人宣暢，去關節煩悶，解熱渴（甄權）。下氣，主天行熱疾，疔瘡排膿，治乳癰發背（大明）。涼心，治肺中濕熱，瀉肺火上逆，療上熱，目中腫赤，瘀血壅盛，上部積血，補膀胱寒水，安胎，養陰退陽（元素）。治風熱，濕熱，頭疼，奔豚熱痛，火咳，肺痿，喉腥，諸失血（時珍）。
【發明】杲曰︰黃芩之中枯而飄者，瀉肺火，利氣，消痰，除風熱，清肌表之熱；細實而堅者，瀉大腸火，養陰退陽，補膀胱寒水，滋其化源。高下之分與枳實、枳殼同例。
元素曰︰黃芩之用有九︰瀉肺熱，一也；上焦皮膚風熱風濕，二也；去諸熱，三也；利胸中氣，四也；消痰膈，五也；除脾經諸濕，六也；夏月須用，七也；婦人產後養陰退陽，八也；安胎，九也。酒炒上行，主上部積血，非此不能除。下痢膿血，腹痛後重，身熱久不能止者，與芍藥、甘草同用之。凡諸瘡痛不可忍者，宜芩、連苦寒之藥，詳上下，分身、梢及引經藥用之。
震亨曰︰黃芩降痰，假其降火也。凡去上焦濕熱，須以酒洗過用。片芩瀉肺火，須用桑白皮佐之。若肺虛者，多用則傷肺，必先以天門冬保定肺氣而後用之。黃芩、白朮乃安胎聖藥，俗以黃芩爲寒而不敢用，蓋不知胎孕宜清熱涼血，血不妄行，乃能養胎。黃芩乃上、中二焦藥，能降火下行，白朮能補脾也。
羅天益曰︰肺主氣，熱傷氣，故身體麻木。又五臭入肺爲腥，故黃芩之苦寒，能瀉火、補氣而利肺，治喉中腥臭。頌曰︰張仲景治傷寒心下痞滿，瀉心湯。凡四方皆用黃芩，以其主諸熱、利小腸故也。又太陽病下之利不止，喘而汗出者，有葛根黃芩黃連湯，及主妊娠安胎散，亦多用之。
時珍曰︰潔古張氏言︰黃芩瀉肺火，治脾濕；東垣李氏言︰片芩治肺火，條芩治大腸火；丹溪朱氏言︰黃芩治上中二焦火；而張仲景治少陽証小柴胡湯，太陽少陽合病下利黃芩湯，少陽証下後心下滿而不痛瀉心湯，並用之；成無己言黃芩苦而入心，泄痞熱。是黃芩能入手少陰陽明、手足太陰少陽六經矣。蓋黃芩氣寒味苦，色黃帶綠，苦入心，寒勝熱，瀉心火，治脾之濕熱，一則金不受刑，一則胃火不流入肺，即所以救肺也。肺虛不宜者，苦寒傷脾胃，損其母也。少陽之証，寒熱胸脅痞滿，默默不欲飲食，心煩嘔，或渴或痞，或小便不利。雖曰病在半表半裡，而胸脅痞滿，實兼心肺上焦之邪。心煩喜嘔，默默不欲飲食，又兼脾胃中焦之証。故用黃芩以治手足少陽相火，黃芩亦少陽本經藥也。成無己《注傷寒論》，但云柴胡、黃芩之苦，以發傳邪之熱；芍藥、黃芩之苦，以堅斂腸胃之氣，殊昧其治火之妙。楊士瀛《直指方》雲︰柴胡退熱，不及黃芩。蓋亦不知柴胡之退熱，乃苦以發之，散火之標也；黃芩之退熱，乃寒能勝熱，折火之本也。仲景又雲︰少陽証腹中痛者，去黃芩，加芍藥。心下悸，小便不利者，去黃芩，加茯苓。似與《別錄》治少腹絞痛、利小腸之文不合。成氏言黃芩寒中，苦能堅腎，故去之，蓋亦不然。至此當以意逆之，辨以脈証可也。若因飲寒受寒，腹中痛，及飲水心下悸，小便不利，而脈不數者，是裡無熱証，則黃芩不可用也。若熱厥腹痛，肺熱而小便不利者，黃芩其可不用乎？故善觀書者，先求之理，毋徒泥其文。昔有人素多酒欲，病少腹絞痛不可忍，小便如淋，諸藥不效。偶用黃芩、木通、甘草三味煎服，遂止。王海藏言有人因虛服附子藥多，病小便秘，服芩、連藥而愈。此皆熱厥之痛也，學人其可拘乎？予年二十時，因感冒咳嗽既久，且犯戒，遂病骨蒸發熱，膚如火燎，每日吐痰碗許，暑月煩渴，寢食幾廢，六脈浮洪。遍服柴胡、麥門冬、荊瀝諸藥，月餘益劇，皆以爲必死矣。先君偶思李東垣治肺熱如火燎，煩躁引飲而晝盛者，氣分熱也。宜一味黃芩湯，以瀉肺經氣分之火。遂按方用片芩一兩，水二鐘，煎一鐘，頓服。次日身熱盡退，而痰嗽皆愈。藥中肯綮，如鼓應桴，醫中之妙，有如此哉。
【附方】舊三，新一十四。
三黃丸︰孫思邈《千金方》雲︰巴郡太守奏︰加減三黃丸︰療男子五癆七傷，消渴不生肌肉，婦人帶下，手足寒熱，瀉五臟火。春三月，黃芩四兩，大黃三兩，黃連四兩；夏三月，黃芩六兩，大黃一兩，黃連七兩；秋三月，黃芩六兩，大黃二兩，黃連三兩；冬三月，黃芩三兩，大黃五兩，黃連二兩。三物隨時合搗下篩，蜜丸烏豆大。米飲每服五丸，日三。不知，增至七丸，服一月病癒。久服走及奔馬，人用有驗。禁食豬肉。（《圖經本草》）
三補丸︰治上焦積熱，瀉五臟火。黃芩、黃連、黃柏等分，爲末，蒸餅丸梧子大。每白湯下二、三十丸。（《丹溪纂要》）
肺中有火︰清金丸︰用片芩（炒）爲末，水丸梧子大。每服二、三十丸，白湯下。（同上）膚熱如燎︰方見發明下。小兒驚啼︰黃芩、人參等分，爲末。每服一字，水飲下。（《普濟方》）
肝熱生翳，不拘大人小兒。黃芩一兩，淡豉三兩。爲末。每服三錢，以熟豬肝裹吃，溫湯送下，日二服。忌酒、面。（《衛生家寶方》）
少陽頭痛，亦治太陽頭痛，不拘偏正。小清空膏︰用片黃芩（酒浸透，曬乾）爲末。每服一錢，茶、酒任下。（東垣《蘭室秘藏》）
眉眶作痛，風熱有痰。黃芩（酒浸）、白芷等分。爲末。每服二錢，茶下。（《潔古家珍》）
吐血衄血，或發或止，積熱所致。黃芩一兩（去中心黑朽者），爲末。每服三錢，水一盞，煎六分，和滓溫服。（《聖惠方》）
吐衄下血︰黃芩三兩。水三升，煎一升半，每溫服一盞。亦治婦人漏下血。（龐安時《總
病論》）
血淋熱痛︰黃芩一兩。水煎熱服。（《千金方》）
經水不斷︰芩心丸︰治婦人四十九歲以後，天癸當住，每月卻行，或過多不止。用條芩
心二兩（米醋浸七日，炙乾又浸，如此七次）。爲末，醋糊丸梧子大。每服七十丸，空心溫酒下，日二次。（《瑞竹堂方》）
崩中下血︰黃芩爲細末。每服一錢，霹靂酒下，以秤錘燒赤，淬酒中也。
許學士雲︰崩中，多用止血及補血藥。此方乃治陽乘於陰，所謂天暑地熱，經水沸溢者也。（《本事方》）
安胎清熱︰條芩、白朮等分。炒爲末，米飲和丸梧子大。每服五十丸，白湯下。或加神曲。凡妊娠調理，以四物去地黃，加白朮、黃芩爲末，常服甚良。（《丹溪纂要》）
產後血渴，飲水不止。黃芩、麥門冬等分。水煎溫服，無時。（《楊氏家藏方》）
灸瘡血出︰一人灸火至五壯，血出不止如尿，手冷欲絕。以酒炒黃芩二錢爲末，酒服即止老小火丹︰黃芩末，水調塗之。（《梅師方》）
子
【主治】腸 膿血（《別錄》）。
（音交。《本經》中品）
【釋名】秦糺（《唐本》）、秦爪（蕭炳）。
恭曰︰秦艽，俗作秦膠，本名秦糺，與糾同。
時珍曰︰秦艽出秦中，以根作羅紋交糾者佳，故名秦艽、秦糺。
【集解】《別錄》曰︰秦艽，生飛鳥山谷，二月、八月採根，曝乾。
弘景曰︰今出甘松、龍洞蠶咬, 以根作羅紋, 相交長大, 黃白色者爲佳, 中多衝土, 用宜破去。
恭曰︰今出涇州、鄜州、岐州者，良。
頌曰︰今河陝州郡多有之。其根土黃色而相交糾，長一尺以來，粗細不等。枝幹高五、六寸。葉婆娑，連莖梗俱青色，如萵苣葉。六月中開花紫色，似葛花，當月結子。每於春秋采根，陰乾。
根
【修治】 曰︰秦艽須於腳紋處認取︰左紋列爲秦，治疾；右紋列爲艽，即發腳氣。凡用秦，以布拭去黃白毛，乃用還元湯浸一宿，曬乾用。
時珍曰︰秦艽，但以左紋者爲良，分秦與艽爲二名，謬矣。
【氣味】苦，平，無毒。《別錄》曰︰辛，微溫。大明曰︰苦，冷。
元素曰︰氣微溫，味苦、辛，陰中微陽，可升可降，入手陽明經。
之才曰︰菖蒲爲之使，畏牛乳。
【主治】寒熱邪氣，寒濕風痺，肢節痛，下水利小便（《本經》）。療風無問久新，通身攣急（《別錄》）。傳屍骨蒸，治疳及時氣（大明）。牛乳點服，利大小便，療酒黃、黃膽，解
酒毒，去頭風（甄權）。除陽明風濕，及手足不遂，口噤牙痛口瘡，腸風瀉血，養血榮筋（元
素）。泄熱，益膽氣（好古）。治胃熱虛勞發熱（時珍）。
【發明】時珍曰︰秦艽，手足陽明經藥也，兼入肝膽，故手足不遂、黃膽煩渴之病須之，取其去陽明之濕熱也。陽明有濕，則身體酸疼煩熱；有熱，則日晡潮熱骨蒸。所以《聖惠方》治急勞煩熱，身體酸疼。用秦艽、柴胡各一兩，甘草五錢。爲末，每服三錢，白湯調下。治小兒骨蒸潮熱，減食瘦弱。用秦艽、炙甘草各一兩。每用一、二錢，水煎服之。錢乙加
薄荷葉五錢。
【附方】舊六，新七。
五種黃膽︰崔元亮《海上方》雲︰凡黃有數種︰傷酒髮黃，誤食鼠糞亦作黃，因勞髮黃，多痰涕，目有赤脈，益憔悴，或面赤惡心者是也。用秦艽一大兩，銼作兩帖。每帖用酒半升，浸絞取汁，空腹服，或利便止。就中飲酒人易治，屢用得力。《貞元廣利方》︰治黃病內外皆黃，小便赤，心煩口乾者。以秦艽三兩，牛乳一大升，煮取七合，分溫再服。此方出於許仁則。又孫真人方︰加芒硝六錢。暴瀉引飲︰秦艽二兩，甘草（炙）半兩。每服三錢，水（《太平聖惠方》）
急勞煩熱︰方見發明下。小兒骨蒸︰同上。小便艱難或轉胞，腹滿悶，不急療，殺人。用秦艽一兩，水一盞，煎七分，分作二服。又方︰加冬葵子等分，爲末，酒服一匕。（《聖惠方》）
胎動不安︰秦艽、甘草（炙）、鹿角膠（炒）各半兩。爲末。每服三錢，水發背初起疑似者。便以秦艽、牛乳煎服，得快利三、五行，即愈。（崔元亮《海上集驗方》）
瘡口不合，一切皆治。秦艽爲末，摻之。（《直指方》）
（《本經》上品）
【釋名】地熏（《本經》）、芸蒿（《別錄》）、山菜（《吳普》）、茹草（《吳普》）。
恭曰︰茈，是古柴字。《上林賦》雲茈薑，及《爾雅》雲茈草，並作此茈字。此草根紫色，今太常用茈胡是也。又以木代系，相承呼爲柴胡。且檢諸本草無名此者。
時珍曰︰茈字，有柴、紫二音。茈薑、茈草之茈，皆音紫；茈胡之茈，音柴。茈胡生山中，嫩則可茹，老則采而爲柴，故苗有芸蒿、山菜、茹草之名，而根名柴胡也。蘇恭之說殊
欠明。古本張仲景《傷寒論》，【集解】《別錄》曰︰茈胡，葉名芸蒿，辛香可食。生弘農川谷及冤句。二月、八月採
根，曝乾。弘景曰︰今出近道，狀如前胡而強。《博物志》雲︰芸蒿葉似邪蒿，春秋有白 ，長四、五寸，香美可食，長安及河內並有之。恭曰︰傷寒大小柴胡湯，爲痰氣之要。若以芸
蒿根爲之，大謬矣。頌曰︰今關陝、江湖間近道皆有之，以銀州者爲勝。二月生苗甚香。莖青紫堅硬，微有細線。葉似竹葉而稍緊小，亦有似斜蒿者，亦有似麥門冬葉而短者。七月開黃花。根淡赤色，似前胡而強。生丹州者結青子，與他處者不類。其根似蘆頭，有赤毛如鼠
尾，獨窠長者好。 曰︰茈胡，出在平州平縣，即今銀州銀縣也。西畔生處，多有白鶴、綠
鶴於此飛翔，是茈胡香直上雲間，若有過往聞者，皆氣爽也。承曰︰柴胡以銀、夏者最良，根如鼠尾，長一、二尺，香味甚佳。今《圖經》所載，俗不識其真，市人以同、華者代之。
然亦勝於他處者，蓋銀、夏地方多沙，同、華亦沙苑所出也。機曰︰解散用北柴胡，虛熱用海陽軟柴胡爲良。時珍曰︰銀州，即今延安府神木縣，五原城是其廢跡。所產柴胡長尺餘而微白且軟，不易得也。北地所產者，亦如前胡而軟，今人謂之北柴胡是也，入藥亦良。南土
所產者，不似前胡，正如蒿根，強硬不堪使用。其苗有如韭葉者、竹葉者，以竹葉者爲勝。
其如邪蒿者最下也。按︰《夏小正月令》雲︰仲春芸始生。《倉頡解詁》雲︰芸，蒿也。似邪蒿，可食。亦柴胡之類，入藥不甚良，故蘇恭以爲非柴胡云。近時有一種，根似桔梗、沙
參，白色而大，市人以偽充銀柴胡，殊無氣味，不可不辨。
根
【修治】 曰︰凡採得銀州柴胡，去須及頭，用銀刀削去赤薄皮少許，以粗布拭淨，銼用。勿令犯火，立便無效也。
【氣味】苦，平，無毒。《別錄》曰︰微寒。普曰︰神農、岐伯、雷公︰苦，無毒。大明曰︰甘。元素曰︰氣味俱輕，陽也，升也，少陽經藥，引胃氣上升。苦寒以發散表熱。杲
曰︰升也，陰中之陽，手足少陽、厥陰四經引經藥也。在臟主血，在經主氣。欲上升，則用根，以酒浸；欲中及下降，則用梢。之才曰︰半夏爲之使，惡皂莢，畏女菀、藜蘆。時珍曰︰
行手、足少陽，以黃芩爲佐；行手、足厥陰，以黃連爲佐。
【主治】心腹、去腸胃中結氣，飲食積聚，寒熱邪氣，推陳致新。久服輕身明目益精（
《本經》）。除傷寒心下煩熱，諸痰熱結實，胸中邪逆，五臟間游氣，大腸停積水脹，及濕痺拘攣，亦可作浴湯（《別錄》）。治熱勞骨節煩疼，熱氣肩背疼痛，勞乏羸瘦，下氣消食，宣暢氣血，主時疾內外熱不解，單煮服之良（甄權）。補五勞七傷，除煩止驚，益氣力，消痰止嗽，潤心肺，添精髓，健忘（大明）。除虛勞，散肌熱，去早晨潮熱，寒熱往來，膽癉，婦人產前、產後諸熱，心下痞，胸脅痛（元素）。治陽氣下陷，平肝膽三焦包絡相火，及頭痛眩運，目昏赤痛障翳，耳聾鳴，諸瘧，及肥氣寒熱，婦人熱入血室，經水不調，小兒痘疹
餘熱，【發明】之才曰︰茈胡，得茯苓、桔梗、大黃、石膏、麻子仁、甘草、桂。以水一斗，煮取四升入硝石三方寸匕，療傷寒寒熱頭痛，心下煩滿。
頌曰︰張仲景治傷寒，有大、小柴胡，及柴胡加龍骨、柴胡加芒硝等湯，故後人治寒熱，此爲最要之藥。
杲曰︰能引清氣而行陽道，傷寒外，諸有熱則加之，無熱則不加也。又能引胃氣上行、升騰而行春令者，宜加之。又凡諸瘧，以柴胡爲君，隨所發時所在經分，佐以引經之藥。十二經瘡疽中，須用柴胡以散諸經血結氣聚，功與連翹同也。
好古曰︰柴胡能去臟腑內外俱乏，既能引清氣上行而順陽道，又入足少陽。在經主氣，在臟主血。証前行則惡熱，卻退則惡寒。惟氣之微寒，味之薄者，故能行經。若佐以三棱、廣術、巴豆之類，則能消堅積，是主血也。婦人經水適來適斷，傷寒雜病，易老俱用小柴胡湯，加以四物之類，並秦艽、牡丹皮輩，爲調經之劑。又言婦人產後血熱必用之藥也。
宗奭曰︰柴胡，《本經》並無一字治勞，今人治勞方中鮮有不用者。嗚呼﹗凡此誤世甚多。嘗原病勞，有一種其臟虛損，復受邪熱，因虛而致勞，故曰勞者牢也，當須斟酌用之。
如《經驗方》中治勞熱青蒿煎之用柴胡，正合宜爾，服之無不效，熱去即須急止。若或無熱，得此愈甚，雖至死，人亦不怨，目擊甚多。《日華子》又謂補五勞七傷，《藥性論》亦謂治勞乏羸瘦。若此等病，苟無實熱，醫者執而用之，不死何待？注釋本草，一字亦不可忽。
蓋萬世之後，所誤無窮，可不謹哉？如張仲景治寒熱往來如瘧狀，用柴胡湯，正合其宜也。
時珍曰︰勞有五勞，病在五臟。若勞在肝、膽、心，及包絡有熱，或少陽經寒熱者，則柴胡乃手足厥陰、少陽必用之藥；勞在脾胃有熱，或陽氣下陷，則柴胡乃引清氣、退熱必用之藥；惟勞在肺、腎者，不用可爾。然東垣李氏言諸有熱者，宜加之；無熱，則不加。又言
諸經之瘧，皆以柴胡爲君。十二經瘡疽，須用柴胡以散結聚。則是肺瘧、腎瘧，十二經之瘡，有熱者皆可用之矣。但要用者精思病原，加減佐使可也。寇氏不分臟腑經絡、有熱無熱，乃謂柴胡不治勞乏，一概擯斥，殊非通論。如《和劑局方》治上下諸血，龍腦雞蘇丸，用銀
柴胡浸汁熬膏之法，則世人知此意者鮮矣。按︰龐元英《談藪》雲︰張知 久病瘧，熱時如火，年余骨立。醫用茸、附諸藥，熱益甚。召醫官孫琳診之。琳投小柴胡湯一帖，熱減十之九，三服脫然。琳曰︰此名勞瘧，熱從髓出，加以剛劑，氣血愈虧，安得不瘦？蓋熱有在皮膚、在臟腑、在骨髓，非柴胡不可。若得銀柴胡，只須一服；南方者力減，故三服乃效也。觀此，則得用藥之妙的矣。寇氏之說，可盡憑乎？
【附方】舊一，新五。
傷寒餘熱︰傷寒之後，邪入經絡，體瘦肌熱，推陳致新，解利傷寒時氣伏暑，倉卒並治，不論長幼。柴胡四兩，甘草一兩。每用三錢，水一盞，煎服。（許學士《本事方》）
小兒骨熱︰
十五歲以下，遍身如火，日漸黃瘦，盜汗，咳嗽煩渴。柴胡四兩，丹砂三兩。爲末， 豬膽
汁拌和，飯上蒸熟，丸綠豆大。每服一丸，桃仁、烏梅湯下，日三服。（《聖濟總錄》）
虛勞發熱︰柴胡、人參等分。每服三錢，薑、棗同水煎服。（《澹寮方》）
濕熱黃膽︰柴胡一兩，甘草二錢半。作一劑，以水一碗，白茅根一握，煎至七分，任意時時服，一日盡。（孫尚藥《秘寶方》）
眼目昏暗︰柴胡六銖，決明子十八銖。治篩，人乳汁和敷目上，久久夜見五色。（《千金方》）
積熱下痢︰柴胡、黃芩等分。半酒半水煎七分，浸冷，空心服之。（《濟急方》）
苗
【主治】猝聾，搗汁頻滴之（《千金》）。
（《別錄》中品）
【釋名】時珍曰︰按︰孫 《唐韻》作湔胡，名義未解。
【集解】《別錄》曰︰前胡，二月、八月採根，曝乾。
弘景曰︰近道皆有，生下濕地，出吳興者爲勝。根似柴胡而柔軟，爲療殆欲同，而《本經》上品有茈胡而無此，晚來醫乃用之。
大明曰︰越、衢、婺、睦等處者，皆好，七、八月採之，外黑裡白。頌曰︰今陝西、梁
漢、江淮、荊襄州郡及相州、孟州皆有之。春生苗，青白色，似斜蒿。初出時有白芽，長三、四寸，味甚香美，又似芸蒿。七月內開白花，與蔥花相類。八月結實。根青紫色。今 延將
來者，大與柴胡相似。但柴胡赤色而脆，前胡黃而柔軟，爲不同爾。一說︰今諸方所用前胡皆不同。汴京北地者，色黃白，枯脆，絕無氣味。江東乃有三、四種︰一種類當歸，皮斑黑，肌黃而脂潤，氣味濃烈；一種色理黃白，似人參而細短，香味都微；一種如草烏頭，膚赤而堅，有兩、三歧爲一本，食之亦戟人咽喉，中破以薑汁漬搗服之，甚下膈解痰實。然皆非真前胡也。今最上者，出吳中。又壽春生者，皆類柴胡而大，氣芳烈，味亦濃苦，療痰下氣，最勝諸道者。 曰︰凡使勿用野蒿根，緣真似前胡，只是味粗酸。若誤用之，令人反胃不受
食。若是前胡，味甘微苦也。時珍曰︰前胡有數種，惟以苗高一、二尺，色似斜蒿，葉如野
菊而細瘦，嫩時可食。秋月開黲白花，類蛇床子花，其根皮黑肉白，有香氣爲真。大抵北地者爲勝，故方書稱北前胡云。
根
【修治】 曰︰修事，先用刀刮去蒼黑皮並髭土了，細銼，以甜竹瀝浸令潤，日中曬乾用。
【氣味】苦，微寒，無毒。權曰︰甘、辛，平。
之才曰︰半夏爲之使，惡皂莢，畏藜蘆。
【主治】痰滿，胸脅中痞，心腹結氣，風頭痛，去痰實，下氣，治傷寒寒熱，推陳致新，明目益精（《別錄》）。能去熱實，及時氣內外俱熱，單煮服之。（甄權）治一切氣，破症結，開胃下食，通五臟，主霍亂轉筋，骨節煩悶，反胃嘔逆，氣喘咳嗽，安胎，小兒一切疳氣（大明）。清肺熱，化痰熱，散風邪（時珍）。
【發明】時珍曰︰前胡味甘、辛，氣微平，陽中之陰，降也。乃手足太陰、陽明之藥，與柴胡純陽上升入少陽、厥陰者不同也。其功長於下氣，故能治痰熱喘嗽、痞膈嘔逆諸疾，氣下則火降，痰亦降矣。所以有推陳致新之績，爲痰氣要藥。陶弘景言其與柴胡同功，非矣。治証雖同，而所入所主則異。
【附方】舊一。
小兒夜啼︰前胡搗篩，蜜丸小豆大。日服一丸，熟水下，至五、六丸，以瘥爲度。（《普濟方》）
（《本經》上品）
【釋名】銅芸（《本經》）、茴芸（《吳普》）、茴草（《別錄》）、屏風（《別錄》）、 根（《別錄》）、百枝（《別錄》）、百蜚（《吳普》）。時珍曰︰防者，御也。其功療風最要，故
名
【集解】《別錄》曰︰防風，生沙苑川澤及邯鄲、琅琊、上蔡。二月、十月採根，曝乾。
普曰︰正月生葉細圓，青黑黃白。五月黃花。六月結實黑色。弘景曰︰郡縣無名沙苑。
今第一出彭城蘭陵，即近琅琊者。郁州百市亦有之。次出襄陽、義陽縣界，亦可用。惟以實而脂潤，頭節堅如蚯蚓頭者爲好。恭曰︰今出齊州龍山最善，淄州、兗州、青州者亦佳。葉似牡蒿、附子苗等。沙苑在同州南，亦出防風，輕虛不如東道者。陶雲無沙苑，誤矣。
頌曰︰今汴東、淮、浙州郡皆有之。莖葉俱青綠色，莖深而葉淡，似青蒿而短小。春初
時嫩紫紅色，江東宋毫人采作菜茹，極爽口。五月開細白花，中心攢聚作大房，似蒔蘿花。
實似胡荽子而大。根土黃色，與蜀葵根相類，二月、十月採之。關中生者，三月、六月採之，然輕虛不及齊州者良。又有石防風，出河中府，根如蒿根而黃，葉青花白，五月開花，六月採根曝乾，亦療頭風眩痛。時珍曰︰江淮所產多是石防風，生於山石之間。二月採嫩苗作菜，辛甘而香，呼爲珊瑚菜。其根粗丑，其子亦可種。吳綬雲︰凡使，以黃色而潤者爲佳，白者多沙條，不堪。
【氣味】甘，溫，無毒。《別錄》曰︰辛，無毒。叉頭者，令人發狂；叉尾者，發人痼
疾。
普曰︰神農、黃帝、岐伯、桐君、雷公、扁鵲︰甘，無毒。李當之︰小寒。元素曰︰味辛而甘，氣溫，氣味俱薄，浮而升，陽也。手足太陽經之本藥。好古曰︰又行足陽陰、太陰二經，爲肝經氣分藥。杲曰︰防風能製黃 ，黃 得防風其功愈大，乃相畏而相使者也。
之才曰︰得蔥白，能行周身；得澤瀉、蒿本，療風；得當歸、芍藥、陽起石、禹余糧，療婦人子臟
【主治】大風，頭眩痛惡風，風邪目盲無所見，風行周身，骨節疼痺，煩滿。久服輕身（《本經》）。脅痛脅風，頭面去來，四肢攣急，字乳金瘡內痙（《別錄》）。治三十六般風，男子一切勞劣，補中益神，風赤眼，止冷淚及癱瘓，通利五臟關脈，五勞七傷，羸損盜汗，心煩體重，能安神定志，勻氣脈（大明）。治上焦風邪，瀉肺實，散頭目中滯氣，經絡中留
濕，主上部見血（元素）。搜肝氣（好古）。
葉
【主治】中風熱汗出（《別錄》）。頌曰︰江東一種防風，茹其嫩苗，雲動風，與此文相反，豈別是一物耶？
花
【主治】四肢拘急，行履不得，經脈虛羸，骨節間痛，心腹痛（甄權）。
子
【主治】療風更優，調食之（蘇恭）。
【發明】元素曰︰防風，治風通用。身半以上風邪用身，身半以下風邪，用梢，治風去濕之仙藥也，風能勝濕故爾。能瀉肺實，誤服瀉人上焦元氣。杲曰︰防風治一身盡痛，乃猝
伍卑賤之職，隨所引而至，乃風藥中潤劑也。若補脾胃，非此引用不能行。凡脊痛項強，不可回顧，腰似折，項似拔者，乃手足太陽証，正當用防風。凡瘡在胸膈以上，雖無手足太陽
証，亦當用之，爲能散結，去上部風。病患身體拘倦者，風也，諸瘡見此証，亦須用之。錢
仲陽瀉黃散中倍用防風者，乃於土中瀉木也。
【附方】舊二，新十一。
自汗不止︰防風（去蘆）爲末，每服二錢，浮麥煎湯服。《朱氏集驗方》︰防風用麩炒，豬皮煎湯下。睡中盜汗︰防風二兩，芎 一兩，人參半兩。爲末。每服三錢，臨臥飲下。（《易
簡方》）
消風順氣︰老人大腸秘澀。防風、枳殼（麩炒）一兩，甘草半兩，爲末，每食前白湯服二錢。（《簡便方》）
偏正頭風︰防風、白芷等分。爲末，煉蜜丸彈子大。每嚼一丸，茶清下。（《普濟方》）
破傷中風，牙關緊急。天南星、防風等分。爲末。每服二、三匙，童子小便五升，煎至四升，分二服，即止也。（《經驗後方》）
小兒解顱︰防風、白芨、柏子仁等分，爲末。以乳汁調塗，一日一換。（《養生主論》）
婦人崩中︰獨聖散︰用防風（去蘆頭，炙赤）爲末。每服一錢，以麵糊酒調下，更以面
糊酒投之。此藥累經效驗。一方︰加炒黑蒲黃等分。（《經驗後方》）
解烏頭毒︰附子、天雄毒。並用防風煎汁飲之。（《千金方》）
解芫花毒︰同上。
解野菌毒︰同上。解諸藥毒︰已死，只要心間溫暖者，乃是熱物犯之。只用防風一味，擂冷水灌之。（萬氏《積善堂》）
（《本經》上品）
【釋名】羌活（《本經》）、羌青（《本經》）、獨搖草（《別錄》）、護羌使者（《本經》）、胡王使者（《吳普》）、長生草。弘景曰︰一莖直上，不爲風搖，故曰獨活。《別錄》曰︰此草得風不搖，無風自動，故名獨搖草。大明曰︰獨活，是羌活母也。
時珍曰︰獨活以羌中來者爲良，故有羌活、胡王使者諸名，乃一物二種也。正如川芎、撫芎，白朮、蒼朮之義，入用
【集解】《別錄》曰︰獨活，生雍州川谷，或隴西南安。二月、八月採根，曝乾。
弘景曰︰此州郡縣並是羌地。羌活形細而多節軟潤，氣息極猛烈。出益州、北都、西川
者爲獨活，色微白，形虛大，爲用亦相似而小不如。至易蛀，宜密器藏之。頌曰︰獨活、羌
活，今出蜀漢者佳。春生苗，葉如青麻。六月開花作叢，或黃或紫。結實時葉黃者，是夾石上所生；葉青者，是土脈中所生。《本經》雲二物同一類。今人以紫色而節密者，爲羌活；黃色而作塊者，爲獨活。而陶隱居言獨活色微白，形虛大，用與羌活相似。今蜀中乃有大獨
活，類桔梗而大，氣味亦不與羌活相類，用之微寒而少效。今又有獨活，亦自蜀中來，類羌
活，微黃而極大，收時寸解乾之，氣味亦芳烈，小類羌活，又有槐葉氣者，今京下多用之，極效驗，意此爲真者。而市人或擇羌活之大者爲獨活，殊未爲當。大抵此物有兩種︰西蜀者，黃色，香如蜜；隴西者，紫色，秦隴人呼爲山前獨活。古方但用獨活，今方既用獨活，而又用羌活，茲爲謬矣。機曰︰《本經》獨活一名羌活，本非二物。後人見其形色氣味不同，故
爲異論。然物多不齊，一種之中自有不同。仲景治少陰所用獨活，必緊實者；東垣治太陽所用羌活，必輕虛者。正如黃芩，取枯飄者，名片芩，治太陰；條實者，名子芩，治陽明之義
同也。況古方但用獨活無羌活，今方俱用，不知病宜兩用耶？抑未之考耶？
時珍曰︰獨活、羌活乃一類二種，以他地者，爲獨活；西羌者，爲羌活，蘇頌所說頗明。
按︰王貺《全生指迷方》雲︰羌活，須用紫色有蠶頭鞭節者。獨活，是極大羌活有臼如鬼眼
者，尋常皆以老宿前胡爲獨活者，非矣。近時江淮山中出一種土當歸，長近尺許，白肉黑皮，氣亦芬香，如白芷氣，人亦謂之水白芷，用充獨活，解散亦或用之，不可不辨。
根
【修治】 曰︰採得細銼，以淫羊藿拌，蒸二日，曝乾，去藿用，免煩人心。
時珍曰︰此乃服食家治法，尋常去皮或焙用爾。
【氣味】苦、甘，平，無毒。《別錄》曰︰微溫。權曰︰苦、辛。
元素曰︰獨活微溫，甘、苦、辛，氣味俱薄，浮而升，陽也，足少陰行經氣分之藥。羌
活性溫，辛苦，氣味俱薄，浮而升，陽也，手足太陽行經風藥，並入足厥陰、少陰經氣分。
之才曰︰豚實爲之使。弘景曰︰藥無豚實，恐是蠡實也。
【主治】風寒所擊，金瘡止痛，奔豚癇痙，女子疝瘕。久服輕身耐老（《本經》）。療諸賊風，百節痛風，無問久新（《別錄》）。獨活︰治諸中風濕冷，奔喘逆氣，皮膚苦癢，手足攣痛勞損，風毒齒痛。羌活︰治賊風失音不語，多癢，手足不遂，口面 斜，遍身 痺、血癩（甄權）。羌、獨活︰治一切風並氣，筋骨攣拳，骨節酸疼，頭旋目赤疼痛，五勞七傷，利五臟及伏梁水氣（大明）。治風寒濕痺，酸痛不仁，諸風掉眩，頸項難伸（李杲）。去腎間
風邪
【發明】恭曰︰療風，宜用獨活；兼水，宜用羌活。
劉完素曰︰獨活不搖風而治風，浮萍不沉水而利水，因其所勝而爲製也。張元素曰︰風能勝濕，故羌活能治水濕。獨活與細辛同用，治少陰頭痛，頭運目眩，非此不能除；羌活與川芎同用，治太陽、少陰頭痛，透關利節，治督脈爲病，脊強而厥。好古曰︰羌活乃足太陽、厥陰、少陰藥，與獨活不分二種。後人因羌活氣雄，獨活氣細。故雄者，治足太陽風濕相搏，頭痛、肢節痛、一身盡痛者，非此不能除，乃卻亂反正之主君藥也。細者，治足少陰伏風，頭痛、兩足濕痺、不能動止者，非此不能治，而不治太陽之証。時珍曰︰羌活、獨活皆能逐
風勝濕，透關利節，但氣有剛、劣不同爾。《素問》雲︰從下上者，引而去之。二味苦辛而溫，味之薄者，陰中之陽，故能引氣上升，通達周身，而散風勝濕。按文系曰︰唐劉師貞之兄病風，夢神人曰︰但取胡王使者浸酒服，便愈。師貞訪問，皆不曉。復夢其母曰︰胡王使
者，即羌活也。求而用之，兄疾遂愈。嘉謨曰︰羌活，本手足太陽表裡引經之藥，又入足少陰、厥陰。名列君部之中，非比柔懦之主。小無不入，大無不通。故能散肌表八風之邪，利周身百節之痛。
【附方】舊八，新七。
中風口噤，通身冷，不知人。獨活四兩。好酒一升，煎半升服。（《千金方》）
中風不語︰獨活一兩。酒二升，煎一升，大豆五合，炒有聲，以藥酒熱投，蓋之良久，溫服三合，未瘥再服。（陳延之《短劇方》）
熱風癱瘓，常舉發者。羌活二斤，構子一升。爲末。每酒服方寸匕，日三服。（《廣濟方》）
產後中風語澀，四肢拘急。羌活三兩。爲末。每服五錢，酒、水各一盞，煎減半服。（《短劇方》）
產後風虛︰獨活、白蘚皮各三兩，水三升，煮二升，分三服。耐酒者，入酒同煮。（
《短劇方》）
產後腹痛︰羌活二兩，煎酒服。（《必效方》）
產腸脫出︰方同上。（《子母秘錄》）
妊娠浮腫︰羌活、蘿蔔子同炒香，只取羌活爲末。每服二錢，溫酒調下，一日一服，二日二服，三日三服。乃嘉興主簿張昌明所傳。（許學士《本事方》）
風水浮腫︰方同上。歷節風痛︰獨活、羌活、松節等分。用酒煮過，每日空心飲一杯。
（《外台秘要》）
風牙腫痛︰《肘後方》︰用獨活煮酒，熱漱之。文潞公《藥準》︰用獨活、地黃各三兩，爲末。每服三錢，水一盞煎，和滓溫服，臥時再服。
喉閉口噤︰羌活三兩，牛蒡子二兩，水煎一鐘，入白礬少許，灌之取效。（《聖濟錄》）
睛垂至鼻︰人睛忽垂至鼻，如黑角色，痛不可忍，或時時大便血出，名曰肝脹。用羌活煎汁，服數盞，自愈。（夏子益《奇疾方》）
太陽頭痛︰羌活、防
（《綱目》）
【集解】生密縣山野，莖圓而有線楞，葉似芹菜葉而硬，邊有細鋸齒刺。又似蒼朮葉而大，每三葉攢生一處，開黃花，根似前胡，又似野胡蘿蔔根。
根
【氣味】辛，溫，無毒。
【主治】除風和血，煎酒服之。閃拗手足，同荊芥、蔥白煎湯淋洗之（時珍。出《衛生易簡方》）。
（宋《圖經》）
【集解】頌曰︰都管草生宜州田野，根似羌活頭，歲長一節。苗高一尺許，葉似土當歸，有重台。二月、八月採根，陰乾。施州生者作蔓，又名香球，蔓長丈餘，赤色，秋結紅實，四時皆有，采其根枝，淋洗風毒瘡腫。時珍曰︰按︰范成《大桂海志》雲︰廣西出之，一莖六葉。
根
【氣味】苦、辛，寒，無毒。
【主治】風腫癰毒赤疣，以醋摩塗之。亦治咽喉腫痛，切片含之，立愈（蘇頌）。解蜈
蚣、蛇毒（時珍）。
（《別錄》上品）
【釋名】周麻。時珍曰︰其葉似麻，其性上升，故名。按︰張揖《廣雅》及《吳普本草》
並雲︰升麻，一名周升麻。則周或指周地，如今人呼川升麻之義。今《別錄》作周麻，非省文，即脫誤也。
【集解】《別錄》曰︰升麻，生益州山谷。二月、八月採根，曬乾。
弘景曰︰舊出寧州者第
之雞骨升麻。北部亦有，而形虛大，黃色。建平亦有，而形大味薄，不堪用。人言是落新婦
根，不然也。其形相似，氣色非也。落新婦亦解毒，取葉 作小兒浴湯，主驚忤。
藏器曰︰落新婦，今人多呼爲小升麻，功用同於升麻，亦大小有殊也。
志曰︰升麻，今嵩高出者色青，功用不如蜀者。
頌曰︰今蜀漢、陝西、淮南州郡皆有之，以蜀川者爲勝。春生苗，高三尺以來。葉似麻葉，並青色。四月、五月著花，似粟穗，白色。六月以後結實，黑色。根如蒿根，紫黑色，多須。
根
【修治】 曰︰採得刮去粗皮，用黃精自然汁浸一宿，曝乾，銼蒸，再爆用。
時珍曰︰今人惟取裡白外黑而緊實者，謂之鬼臉升麻，去須及頭蘆，銼用。
【氣味】甘、苦，平、微寒，無毒。
元素曰︰性溫，味辛微苦，氣味俱薄，浮而升，陽也，爲足陽明、太陰引經的藥。得蔥
白、白芷，亦入手陽明、太陰。杲曰︰引蔥白，散手陽明風邪。引石膏，止陽明齒痛。人參、黃 ，非此引之，不能上行。時珍曰︰升麻，同柴胡，引生發之氣上行；同葛根，能發陽
明之汗。
【主治】解百毒，殺百精老物殃鬼，辟瘟疫瘴氣邪氣，蠱毒入口皆吐出，中惡腹痛，時氣毒癘，頭痛寒熱，風腫諸毒，喉痛口瘡。久服不夭，輕身長年（《別錄》）。安魂定魄，鬼
附啼泣，疳 ，游風腫毒（大明）。小兒驚癇，熱壅不通，療癰腫豌豆瘡，水煎綿沾拭瘡上（甄權）。治陽明頭痛，補脾胃，去皮膚風邪，解肌肉間風熱，療肺痿咳唾膿血，能發浮汗
（元素）。牙根浮爛惡臭，太陽鼽衄，爲瘡家聖藥（好古）。消斑疹，行瘀血，治陽陷眩運，胸脅虛痛，久泄下痢，後重遺濁，帶下崩中，血淋下血，陰痿足寒（時珍）。
【發明】元素曰︰補脾胃藥，非此爲引用不能取效。脾痺非此不能除。其用有四︰手足陽明引經，一也；升陽氣於至陰之下，二也；去至高之上及皮膚風邪，三也；治陽明頭痛，四也。杲曰︰升麻，發散陽明風邪，升胃中清氣，又引甘溫之藥上升，以補衛氣之散而實其表。故元氣不足者，用此於陰中升陽，又緩帶脈之縮急。有胃虛傷冷，郁遏陽氣於脾土者，宜升麻、葛根以升散其火郁。好古曰︰升麻葛根湯，乃陽明發散藥。若初病太陽証便服之，發動其汗，必傳陽明，反成其害也。朱肱《活人書》言︰瘀血入裡，吐血衄血者，犀角地黃湯，乃陽明經聖藥。如無犀角，以升麻代之。二物性味相遠，何以代之？蓋以升麻能引地黃及余藥同入陽明也。時珍曰︰升麻引陽明清氣上行，柴胡引少陽清氣上行。此乃稟賦素弱，元氣虛餒，及勞役飢飽生冷內傷，脾胃引經最要藥也。升麻葛根湯，乃發散陽明風寒藥也。
時珍用治陽氣郁遏，及元氣下陷諸病，時行赤眼，每有殊效，神而明之，方可執泥乎？一人素飲酒，因寒月哭母受冷，遂病寒中，食無薑、蒜，不能一啜。至夏酷暑，又多飲水，兼懷怫鬱。因病右腰一點脹痛，牽引右脅，上至胸口，則必欲臥。發則大便裡急後重，頻欲登圊，小便長而數，或吞酸，或吐水，或作瀉，或陽痿，或厥逆，或得酒少止，或得熱稍止。但受寒食寒，或勞役，或入房，或怒或飢，即時舉發。一止則諸証泯然，如無病患，甚則日發數次。服溫脾勝濕、滋補消導諸藥，皆微止隨發。時珍思之，此乃飢飽勞逸，內傷元氣，清陽陷遏，不能上升所致也。遂用升麻葛根湯合四君子湯，加柴胡、蒼朮、黃 ，煎服，服後仍飲酒一二杯助之。其藥入腹，則覺清氣上行，胸膈爽快，手足和暖，頭目精明，神采迅發，諸証如掃。每發一服即止，神驗無比。若減升麻、葛根，或不飲酒，則效便遲。大抵人年五十以後，其氣消者多，長者少；降者多，升者少；秋冬之令多，而春夏之令少。若稟受弱而有前諸証者，並宜此藥活法治之。《素問》雲︰陰精所奉其人壽，陽精所降其人夭。千古之下，窺其奧而闡其微者，張潔古、李東垣二人而已。外此，則著《參同契》、《悟真篇》者，旨與此同也。又升麻能解痘毒，惟初發熱時，可用解毒；痘已出後，氣弱或泄瀉者，亦可少用；其升麻葛根湯，則見斑後必不可用，爲其解散也。本草以升麻爲解毒、吐蠱毒要藥，蓋以其爲陽明本經藥，而性又上升故也。按《范石湖文集》雲︰李燾爲雷州推官，鞫獄得治蠱方︰毒在上，用升麻吐之；在腹，用鬱金下之，或合二物服之，不吐則下。此方活人甚多也。
【附方】舊五，新八。
服食丹砂︰石泉公王方慶《嶺南方》雲︰南方養生治病，無過丹砂。其方用升麻末三兩（
豌豆斑瘡︰比歲有病天行發斑瘡，頭面及身，須臾周匝，狀如火燒瘡，皆戴白漿，隨決
隨生，不治數日必死，瘥後瘢黯，彌歲方減，此惡毒之氣所爲。雲晉元帝時，此病自西北流起，名虜瘡。以蜜煎升麻，時時食之。並以水煮升麻，綿沾拭洗之。（葛洪《肘後方》）
辟瘴
明目︰七物升麻丸︰升麻、犀角、黃芩、朴硝、梔子、大黃各二兩，豉二升（微熬）。同搗末，蜜丸梧子大。覺四肢大熱，大便難，即服三十丸，取微利爲度。若四肢小熱，只食後服二十丸。非但辟瘴，甚能明目。（王方慶《嶺南方》）
猝腫毒起︰升麻磨醋，頻塗之。（《肘後》）
喉痺作痛︰升麻片，含咽。或以半兩，煎服取吐。（《直指方》）
胃熱齒痛︰升麻煎湯，熱漱咽之，解毒。或加生地黃。（《直指方》）
口舌生瘡︰升麻一兩，黃連三分。爲末，綿裹
含咽。（《本事方》）
熱痱瘙癢︰升麻，煎湯飲，並洗之。（《千金方》）
小兒尿血︰蜀升麻五分。
水五合，煎一合，服之。一歲兒，一日一服。（姚和衆《至寶方》）
產後惡血不盡，或經月半年。以升麻三兩，清酒五升，煮取二升，分半再服。當吐下惡物，極良。（《千金翼方》）
解莨菪毒︰升麻煮汁，多服之。（《外台秘要》）
挑生蠱毒︰野葛毒。並以升麻多煎，頻
飲之。（《直指方》）
射工溪毒︰升麻、烏 。煎水服，以滓塗之。（《肘後方》）
（《本經》中品）
【釋名】苦 （《本經》）、苦骨（《綱目》）、地槐（《別錄》）、水槐（《本經》）、菟槐
（《別錄》）、驕槐（《別錄》）、野槐（《綱目》）、白莖（《別錄》，又名芩莖、祿白、陵郎、虎
【集解】《別錄》曰︰苦參，生汝南山谷及田野。三月、八月、十月採根，曝乾。
弘景曰︰近道處處有之。葉極似槐葉，花黃色，子作莢，根味至苦惡。頌曰︰其根黃色，長五、七寸許，兩指粗細。三、五莖並生，苗高三、四尺以來，葉碎青色，極似槐葉，春生冬凋，其花黃白色，七月結實如小豆子。河北生者無花子。五月、六月、八月、十月採根，曝乾。
時珍曰︰七、八月結角如蘿蔔子，角內有子二、三粒，如小豆而堅。
根
【修治】 曰︰采根，用糯米濃泔汁浸一宿，其腥穢氣並浮在水面上，須重重淘過，即蒸之，從巳至申，取曬切用。
【氣味】苦，寒，無毒。之才曰︰玄參爲之使，惡貝母、菟絲、漏蘆，反藜蘆。時珍曰︰
伏汞，製雌黃、焰硝。
【主治】心腹結氣，症瘕積聚，黃膽，溺
本經》）。養肝膽氣，安五臟，平胃氣，令人嗜食輕身，定志益精，利九竅，除伏熱腸 ，止渴醒酒，小便黃赤，療惡瘡、下部蝕（《別錄》）。漬酒飲，治疥殺蟲（弘景）。治惡蟲、脛
酸（蘇恭）。治熱毒風，皮肌煩躁生瘡，赤癩眉脫，除大熱嗜睡，治腹中冷痛，中惡腹痛（甄
權）。殺疳蟲。炒存性，米飲服，治腸風瀉血並熱痢（《大明》）。
【發明】元素曰︰苦參，味苦，氣沉，純陰，足少陰腎經君藥也。治本經須用，能逐濕。
頌曰︰古今方用治風熱瘡疹最多。
宗奭曰︰沈存中《筆談》，載其苦腰重，久坐不能行。有一將佐曰︰此乃病齒數年，用苦參揩齒，其氣味入齒傷腎所致也。後有太常少卿舒昭亮，亦用苦參揩齒，歲久亦病腰。
自後悉不用之，腰疾皆愈。此皆方書不載者。震亨曰︰苦參能峻補陰氣，或得之而致腰重者，因其氣降而不升也，非傷腎之謂也。其治大風有功，況風熱細疹乎？時珍曰︰子午乃少陰君火對化，故苦參、黃柏之苦寒，皆能補腎。蓋取其苦燥濕、寒除熱也。熱生風，濕生蟲，故又能治風殺蟲。惟腎水弱而相火勝者，用之相宜。若火衰精冷，真元不足，及年高之人，不可用也。《素問》雲︰五味入胃，各歸其所喜攻，久而增氣，物化之常也。氣增而久，夭
之由也。王冰注云︰入肝爲溫，入心爲熱，入肺爲清，入腎爲寒，入脾爲至陰而兼四氣，皆爲增其味而益其氣，各從本臟之氣。故久服黃連、苦參而反熱者，此其類也。氣增不已，則臟氣有偏勝，偏勝則臟有偏絕，故有暴夭。是以藥不具五味，不備四氣，而久服之，雖且獲勝，久必暴夭。但人疏忽，不能精候爾。張從正亦云︰凡藥皆毒也。雖甘草、苦參，不可不謂之毒。久服則五味各歸其臟，必有偏勝氣增之患。諸藥皆然，學人當觸類而長之可也。至於飲食亦然。又按︰《史記》雲︰太倉公淳于意醫齊大夫病齲齒，灸左手陽明脈，以苦參湯日漱三升，出入五六日，其風愈。此亦取其去風氣濕熱、殺蟲之義。
【附方】舊十，新一十八。熱病狂邪，不避水火，欲殺人。苦參末，蜜丸梧子大。每服十丸，薄荷湯下。亦可爲末，二錢，水煎服。（《千金方》）
傷寒結胸︰天行病四、五日，結胸滿痛壯熱。苦參一兩，以醋三升，煮取一升二合，飲之取吐，即愈。天行毒病，非苦參、醋藥不解，及溫覆取汗良。（《外台秘要》）
谷疸食勞︰食畢頭旋，心怫鬱不安而髮黃。由失飢大食，胃氣沖熏所致。苦參三兩，龍膽小兒身熱︰苦參，煎湯，浴之良。（《外台秘要》）
毒熱足腫作痛欲脫者。苦參，煮酒漬之。（姚僧坦《集驗方》）
夢遺食減︰白色苦參三兩，白朮五兩，牡蠣粉四兩。爲末。用雄豬肚一具，冼淨，砂罐煮爛，石臼搗和藥，乾則入汁，丸小豆大。每服四十丸，米湯下，日三服。久服身肥食進，而夢遺立止。（劉松石《保壽堂方》）
小腹熱痛，青黑或赤色，不能喘者。苦參一兩，醋一升半，煎八合，分二服。（張傑《子中惡心痛︰苦參三兩。苦酒一升半，煮取八合，分二服。（《肘後方》）
飲食中毒，魚肉菜等毒。上方煎服，取吐即愈。（《梅師方》）
血痢不止︰苦參炒焦爲末，水丸梧子大。每服十五丸，米飲下。（孫氏《仁存堂方》）
大腸脫肛︰苦參、五倍子、陳壁土等分。煎湯洗之，以木賊末敷之。（《醫方摘要》）
妊娠尿難︰方見貝母下。產後露風，四肢苦煩熱、頭痛者，與小柴胡；頭不痛者，用苦參二兩，黃芩一兩，生地黃齒縫出血︰苦參一兩，枯礬一錢。爲末，日三揩之，立驗。（《普濟方》）
齲齒風痛︰方見發明下。鼻瘡膿臭，有蟲也。苦參、枯礬一兩，生地黃汁三合。水二盞，煎三合，少少滴之。（《普濟方》）
肺熱生瘡，遍身皆是。用苦參末，粟米飲，丸梧子大。每服五十丸。空心米飲下。（《御遍身風疹︰癢痛不可忍，胸頸臍腹及近隱皆然者，亦多涎痰，夜不得睡。用苦參末一兩，皂角二兩。水一升，揉濾取汁。銀石器熬成膏，和末丸梧子大。每服三十丸，食後溫水服，次日便愈。（寇宗奭《衍義》）
大風癩疾︰頌曰︰用苦參五兩（切）。以好酒三斗漬三十日。每飲一合，日三服，常服不絕。若覺痺，即瘥。張子和《儒門事親》︰用苦參末二兩，以豬肚盛之，縫合煮熟，取出去藥。先餓一日，次早先飲新水一盞，將豬肚食之，如吐再食。待一、二時，以肉湯調無憂散五、七錢服，取出大、小蟲一、二萬爲效。後以不蛀皂角一斤，去皮子，煮汁，入苦參末調糊。下何首烏末二兩，防風末一兩半，當歸末一兩，芍藥末五錢，人參末三錢，丸梧子大。
每服三、五十丸，溫酒或茶下，日三服。仍用麻黃、苦參、荊芥煎水洗之。《聖濟總錄》
苦參丸︰治大風癩及熱毒風瘡疥癬。苦參（九月末掘取，去皮曝乾，取粉）一斤，枳殼（麩炒）
六兩。爲末，蜜丸。每溫酒下三十丸，日二夜一服。一方︰去枳殼。腎臟風毒及心肺積熱，皮膚生疥癩，瘙癢時出黃水，及大風手足壞爛，一切風疾。苦參三十二兩，荊芥穗一十六兩。爲末，水糊丸梧子大。每服三十丸，茶下。（《和劑局方》）
上下諸 ，或在項，或在下部。用苦參五升。苦酒一斗，漬三、四日服之，以知爲度。（《肘後方》）
鼠 惡瘡︰苦參二斤，露蜂房二兩，曲二斤。水三斗，漬二宿，去滓，入黍米二升，釀熟，稍飲，日三次。（《肘後方》）
下部漏瘡︰苦參煎湯，日日洗之。（《直指方》）
瘰癧結核︰苦參四兩搗末。牛膝汁丸綠
豆大。每暖水下二十丸。（張文仲《備急方》）
湯火傷灼︰苦參末，油調敷之。（《衛生寶鑒》）
赤白帶下︰苦參二兩，牡蠣粉一兩五錢。爲末。以雄豬肚一個，水三碗煮爛，搗泥和丸梧子大。每服百丸，溫酒下。（陸氏《積德堂方》）
實（十月收采）
【氣味】同根。
【主治】久服輕身不老，明目。餌如槐子法，有驗（蘇恭）。
（音仙。《本經》中品）
【釋名】白膻（弘景）、白羊蘚（弘景）、地羊蘚（《圖經》）、金雀兒椒（《日華》）。
弘景曰︰俗呼爲白羊蘚。氣息正似羊膻，故又名白膻。
時珍曰︰蘚者，羊之氣也。此草根白色，作羊膻氣，共子累累如椒，故有諸名。
【集解】《別錄》曰︰白蘚皮，生上谷川谷及冤句。四月、五月採根，陰乾。
弘景曰︰近道處處有，以蜀中者爲良。
恭曰︰其葉似茱萸，苗高尺餘，根皮白而心實，花紫白色。根宜二月採，若四月、五月採，便虛惡矣。
頌曰︰今河中、江寧府、滁州、潤州皆有之。苗高尺餘，莖青，葉稍白，如槐亦似茱萸。四月開花淡紫色，似小蜀葵花。根似小蔓菁，皮黃白而心實。山人采嫩苗爲菜茹。
根皮
【氣味】苦，寒，無毒。《別錄》曰︰咸。之才曰︰惡螵蛸、桔梗、茯苓、萆
【主治】頭風黃膽，咳逆淋瀝，女子陰中腫痛，濕痺死肌，不可屈伸起止行步（《本經》）。
療四肢不安，時行腹中大熱飲水，欲走大呼，小兒驚癇，婦人產後余痛（《別錄》）。
治一切熱毒風、惡風，風瘡疥癬赤爛，眉發脫脆，皮肌急，壯熱惡寒，解熱黃、酒黃、急黃、谷黃、勞黃（甄權）。通關節，利九竅及血脈，通小腸水氣，天行時疾，頭痛、眼疼。其花同功（大明）。
治肺嗽（蘇頌）。
【發明】時珍曰︰白蘚皮氣寒善行，味苦性燥，足太陰、陽明經去濕熱藥也，兼入手太
陰、陽明，爲諸黃風痺要藥。世醫只施之瘡科，淺矣。
【附方】舊一，新一。
鼠 已破，出膿血者。白蘚皮煮汁，服一升，當吐若鼠子也。（《肘後方》）
產後中風，人虛不可服他藥者。一物白蘚皮湯，用新汲水三升，煮取一升，溫服。（陳延之《短劇方》）
（宋《開寶》）
【釋名】玄胡索。好古曰︰本名玄胡索，避宋真宗諱，改玄爲延也。
【集解】藏器曰︰延胡索生於奚，從安東道來，根如半夏，色黃。時珍曰︰奚乃東北夷也。今二茅山西上龍洞種之。每年寒露後栽，立春後生苗，葉如竹葉樣，三月長三寸高，根叢生如芋卵樣，立夏掘起。
根
【氣味】辛，溫，無毒。 曰︰苦，甘。杲曰︰甘、辛，溫，可升可降，陰中陽也。
好古曰︰苦、辛，溫，純陽，浮也，入手、足太陰經。
【主治】破血，婦人月經不調，腹中結塊，崩中淋露，產後諸血病，血運，暴血沖上，因損下血。煮酒或酒磨服（《開寶》）。除風治氣，暖腰膝，止暴腰痛，破症癖，撲損瘀血，落胎（大明）。治心氣小腹痛，有神（好古）。散氣，治腎氣，通經絡（李 ）。活血利氣，止痛，通小便（時珍）。
【發明】 曰︰主腎氣，及破產後惡露或兒枕。與三棱、鱉甲、大黃爲散，甚良，蟲蛀成末者，尤良。
時珍曰︰玄胡索，味苦微辛，氣溫，入手、足太陰、厥陰四經，能行血中氣滯，氣中血滯，故專治一身上下諸痛，用之中的，妙不可言。荊穆王妃胡氏，因食蕎麥麵著怒，遂病胃脘當心痛，不可忍。醫用吐下行氣化滯諸藥，皆入口即吐，不能奏功。大便三日不通。因思《雷公炮炙論》雲︰心痛欲死，速覓延胡。乃以玄胡索末三錢，溫酒調下，即納入，少頃大便行而痛遂止。又華老年五十餘，病下痢腹痛垂死，已備棺木。予用此藥三錢，米飲服之，痛即減十之五，調理而安。按︰《方勺泊宅編》雲︰一人病遍體作痛，殆不可忍。都下醫或雲中風，或去中濕，或雲腳氣，藥悉不效。周離亨言︰是氣血凝滯所致。用玄胡索、當歸、桂心等分，爲末，溫酒服三四錢，隨量頻進，以止爲度，遂痛止。蓋玄胡索能活血化氣，第一品藥也。其後趙待制霆因導引失節，肢體拘攣，亦用此數服而愈。
【附方】舊三，新一十二。
老小咳嗽︰玄胡索一兩，枯礬二錢半。爲末。每服二錢，軟餳一塊和，含之。（《仁存堂方》）
鼻出衄血︰玄胡索末，綿裹塞耳內，左衄塞右，右衄塞左。（《普濟方》）
小便尿血︰
玄胡索一兩，朴硝七錢半，爲末。每服四錢，水煎服。（《活人書》）
小便不通︰捻頭散︰治小兒小便不通。用玄胡索、川苦楝子等分，爲末。每服半錢或一錢，白湯滴油數點調下。（錢仲陽《小兒直訣》）
膜外氣疼及氣塊。玄胡索不限多少。爲末。豬胰一具，切作塊子，炙熟蘸末，頻食之。（《勝金方》）
熱厥心痛，或發或止，久不愈，身熱足寒者。用玄胡索（去皮）、金鈴子肉等分，爲末，每溫酒或白湯下二錢。（《聖惠方》）
下痢腹痛︰方見發明下。婦女血氣，腹中刺痛，經候不調。用玄胡索（去皮，醋炒）、當歸（酒浸炒）各一兩，橘紅二兩。爲末，酒煮米糊丸梧子大。每服一百丸，空心艾醋湯下。
（《濟生方》）
產後諸病︰凡產後，穢污不盡，腹滿，及產後血運，心頭硬，或寒熱不禁，或心悶、手足煩熱、氣力欲絕諸病。並用玄胡索炒研，酒服一錢，甚效。（《聖惠方》）
小兒盤
腸氣痛。玄胡索、茴香等分，炒研，空心米飲量兒大小與服。（《衛生易簡方》）
疝氣危急︰
玄胡索（鹽炒）、全蠍（去毒生用）等分。爲末。每服半錢，空心鹽酒下。（《直指方》）
冷氣腰痛︰玄胡索、當歸、桂心三味，方見發明下。肢體拘痛︰方同上。偏正頭痛，不可忍者。
玄胡索七枚，青黛二錢，牙皂二個（去皮子）。爲末，水和丸如杏仁大。每以水化一丸，灌
入病患鼻內，隨左右，口咬銅錢一個，當有涎出成盆而愈。（《永類方》）
墜落車馬，筋骨痛不止。玄胡索末。豆淋酒服二錢，日二服。（《聖惠方》）
（《本經》中品）
【釋名】 （《爾雅》，音萌）、勤母（《別錄》）、苦菜（《別錄》）、苦花（《別錄》）、空草（《本經》）、藥實。弘景曰︰形似聚貝子，故名貝母。時珍曰︰《詩》雲言采其 ，即此。一作虻，謂根狀如虻也。苦菜、藥實，與野苦 、黃藥子同名。
【集解】《別錄》曰︰貝母，生晉地，十月採根，曝乾。恭曰︰其葉似大蒜。四月蒜熟時采之，良。若十月，苗枯，根亦不佳也。出潤州、荊州、襄州者，最佳；江南諸州亦有。
頌曰︰今河中、江陵府、郢、壽、隨、鄭、蔡、潤、滁州皆有之。二月生苗，莖細，青
色。葉亦青，似蕎麥葉，隨苗出。七月開花，碧綠色，形如鼓子花。八月採根，根有瓣子，黃白色，如聚貝子。此有數種。陸璣《詩疏》雲︰ ，貝母也。葉如栝蔞而細小。其子在根下，如芋子，正白，四方連累相著，有分解。今近道出者正類此。郭璞注《爾雅》言︰白花
葉似韭，此種罕復見之。 曰︰貝母中有獨顆團不作兩片無皺者，號曰丹龍精，不入藥用。
誤服
根
【修治】 曰︰凡使，先於柳木灰中炮黃，擘破，去內口鼻中有米許大者心一顆，後拌糯米於 上同炒，待米黃，去米用。
【氣味】辛，平，無毒。《別錄》曰︰苦，微寒。恭曰︰味甘、苦，不辛。之才曰︰濃朴、白薇爲之使，惡桃花，畏秦艽、莽草、 石，反烏頭。
【主治】傷寒煩熱，淋瀝邪氣，疝瘕，喉痺乳難，金瘡風痙（《本經》）。療腹中結實，心下滿，洗洗惡風寒，目眩項直，咳嗽上氣，止煩熱渴，出汗，安五臟，利骨髓（《別錄》）。服之不飢斷谷（弘景）。消痰，潤心肺。末和沙糖丸含，止嗽。燒灰油調，敷人畜惡瘡，斂瘡口（大明）。主胸脅逆氣，時疾黃膽。研末點目，去膚翳。以七枚作末酒服，治產難及胞
【發明】承曰︰貝母能散心胸郁結之氣，故《詩》雲言︰采其 ，是也。作詩者，本以不得志而言。今用治心中氣不快、多愁郁者，殊有功。信矣。好古曰︰貝母乃肺經氣分藥也。
仲景治寒實結胸、外無熱証者，三物小陷胸湯主之，白散亦可，以其內有貝母也。成無己雲︰
辛散而苦泄，桔梗、貝母之苦辛，用以下氣。機曰︰俗以半夏有毒，用貝母代之。夫貝母乃太陰肺經之藥，半夏乃太陰脾經、陽明胃經之藥，何可以代？若虛勞咳嗽、吐血咯血、肺痿
肺癰、婦人乳癰、癰疽及諸郁之証，半夏乃禁忌，皆貝母爲向導，猶可代也；至於脾胃濕熱，涎化爲痰，久則生火，痰火上攻，昏憒僵仆蹇澀諸証，生死旦夕，亦豈貝母可代乎？頌曰︰
貝母治惡瘡。唐人記其事雲︰江左嘗有商人，左膊上有瘡如人面，亦無他苦。商人戲以酒滴
口中，其面赤色。以物食之，亦能食，多則膊內肉脹起。或不食，則一臂痺焉。有名醫教其歷試諸藥，金石草木之類，悉無所苦，至貝母，其瘡乃聚眉閉口。商人喜，因以小葦筒毀其口灌之，數日成痂遂愈，然不知何疾也。《本經》言主金瘡，此豈金瘡之類歟？
【附方】新二十一。
憂郁不伸，胸膈不寬。貝母去心，薑汁炒研，薑汁麵糊丸。每服七十丸，徵士鎖甲煎湯下。（《集效方》）
化痰降氣，止咳解郁，消食除脹，有奇效。用貝母（去心）一兩，薑製濃朴半兩。蜜丸梧子大。每白湯下五十丸。（《筆峰方》）
小兒 嗽，百日內咳嗽痰壅。貝母五錢，甘草（半生半炙）二錢。爲末，沙糖丸芡子大，每孕婦咳嗽︰貝母去心，麩炒黃爲末，沙糖拌丸芡子大。每含咽一丸，神效。（《救急易方》）
妊娠尿難，飲食如故。用貝母、苦參、當歸各四兩。爲末，蜜丸小豆大，每飲服三丸至十丸。（《金匱要略》）
乳汁不下︰二母散︰貝母、知母、牡蠣粉等分。爲細末。每豬蹄湯調服二錢，此祖傳方也。（王海藏《湯液本草》）
冷淚目昏︰貝母一枚，胡椒七粒。爲末點之。 （《儒門事親》方）
目生弩肉︰《肘後》︰用貝母、真丹等分爲末，日點。《摘玄方》︰用貝母、丁香等分，爲末。乳汁調點。
吐血不止︰貝母炮研，溫漿水服二錢。（《聖惠方》）
衄血不止︰貝母（炮）研末，漿水服二錢，良久再服。（《普濟方》）
小兒鵝口，滿口白爛。貝母（去心爲末）半錢，水五分，蜜少許，煎三沸，繳淨抹之，日四五度。（《聖惠方》）
吹奶作痛︰貝母末，吹鼻中，大效。（危氏《得效方》）
乳癰初腫︰貝母末，酒服二錢，仍令人吮之，即通。（《仁齋直指方》）
便癰腫痛︰貝母、白芷等分爲末，酒調服或酒煎服，以滓貼之。（《永類鈐方》）
紫白癜斑︰貝母、南星等分爲末生薑帶汁擦之。《德生堂方》︰用貝母、乾薑等分，爲末，如澡豆，入密室中浴擦，得汗爲妙。《談野翁方》︰以生薑擦動，醋磨貝母塗之。《聖惠方》︰用貝母、百部等分爲末，自然薑汁調搽。蜘蛛咬毒︰縛定咬處，勿使毒行。以貝母末酒服半兩，至醉。良久酒化爲水，自瘡口出，水盡，仍塞瘡口，甚妙。（《仁齋直指方》）
蛇蠍咬傷︰方同上。
（宋《嘉 》）
【釋名】金燈（《拾遺》）、鬼燈檠（《綱目》）、朱姑（《綱目》）、鹿蹄草（《綱目》）、無義草。時珍曰︰根狀如水慈菇，花狀如燈籠而朱色，故有諸名。段成式《酉陽雜俎》雲︰
金燈之花與葉不相見，人惡種之，謂之無義草。又有試劍草，亦名鹿蹄草，與此同名，見後草之五。
【集解】藏器曰︰山慈菇生山中濕地，葉似車前，根如慈菇。大明曰︰零陵間有一種團
慈菇，根如小蒜，所主略同。時珍曰︰山慈菇處處有之。冬月生葉，如水仙花之葉而狹。二月中抽一莖，如箭杆，高尺許。莖端開花白色，亦有紅色、黃色者，上有黑點，其花乃衆花
簇成一朵，如絲紐成可愛。三月結子，有三棱。四月初苗枯，即掘取其根，狀如慈菇及小蒜，遲則苗腐難尋矣。根苗與老鴉蒜極相類，但老鴉根無毛，慈菇有毛殼包裹爲異爾。用之，去毛殼。
根
【氣味】甘、微辛，有小毒。
【主治】癰腫瘡 、瘰癧結核等，醋磨敷之。亦剝人麵皮，除 （藏器）。主疔腫，攻毒破皮，解諸毒蠱毒，蛇蟲狂犬傷（時珍）。
【附方】新五。粉
牙齦腫痛︰紅燈籠枝根，煎湯漱吐。（孫天仁《集效方》）
癰疽疔腫，惡瘡及黃膽。慈菇
連根同蒼耳草等分，搗爛，以好酒一鐘，濾汁溫服。或乾之爲末，每酒服三錢。（《乾坤生意》）
風痰癇疾︰金燈花根（似蒜者）一個，以茶清研如泥，日中時以茶調下，即臥日中，良
久，吐出雞子大物，永不發。如不吐，以熱茶投之。（《奇效良方》）
萬病解毒丸︰一名太乙紫金丹，一名玉樞丹。解諸毒，療諸瘡，利關節，治百病，起死
回生，不可盡述。凡居家遠出，行兵動衆，不可無此。山慈菇（去皮洗極淨，焙）二兩，川
五倍子（洗刮，焙）二兩，千金子仁（白者，研，紙壓去油）一兩，紅芽大戟（去蘆洗，焙）
一兩半，麝香三錢。以端午七夕重陽或天德、月德、黃道上吉日，預先齋戒盛服，精心治藥，爲末，陳設拜禱，乃重羅令勻，用糯米濃飲和之，木臼杵千下，作一錢一錠。病甚者連服；取利一二行，用溫粥補之。凡一切飲食藥毒，蠱毒瘴氣，河豚、土菌、死牛馬等毒，並用涼水磨服一錠，或吐或利即愈。癰疽發背，疔腫楊梅等，一切惡瘡，風疹赤游，痔瘡，並用涼水或酒磨塗，日數次，立消。陰陽二毒傷寒，狂亂瘟疫，喉痺喉風，並用冷水入薄荷汁數匙化下。心氣痛並諸氣，用淡酒化下。泄瀉痢下，霍亂絞腸沙，用薄荷湯下。中風中氣，口緊
眼歪，五癲五癇，鬼邪鬼胎，筋攣骨痛，並暖酒下。自縊、溺水、鬼迷，心頭溫者，冷水磨
灌之。傳屍癆瘵，涼水化服，取下惡物蟲積爲妙。久近瘧疾，將發時，東流水煎桃枝湯化服。
女人經閉，紅花酒化服。小兒驚風，五疳五痢，薄荷湯下。頭風頭痛，酒研貼兩太陽上。諸腹鼓脹，麥芽湯化下。風蟲牙痛，酒磨塗之，亦吞少許。打撲傷損，松節煎酒下；湯火傷，毒蛇惡犬，一切蟲傷，並冷水磨塗，仍服之。（王 《百一選方》）
葉
【主治】瘡腫，入蜜搗塗瘡口，候清血出，效（慎微）。塗乳癰、便毒，尤妙（時珍）。
【附方】新一。中溪毒生瘡︰朱菇葉搗爛塗之。生東間，葉如蒜葉。（《外台秘要》）
花
【主治】小便血淋澀痛，同地柏花陰乾，每用三錢，水煎服（《聖惠》）。
（宋《圖經》）
【釋名】烏蒜（《綱目》）、老鴉蒜（《救荒》）、蒜頭草（《綱目》）、婆婆酸（《綱目》）、一
【集解】頌曰︰水麻生鼎州、黔州，其根名石蒜，九月採之。或雲金燈花根，亦名石蒜，即此類也。時珍曰︰石蒜，處處下濕地有之，古謂之烏蒜，俗謂之老鴉蒜、一枝箭是也。春初生葉，如蒜秧及山慈菇葉，背有劍脊，四散布地。七月苗枯，乃於平地抽出一莖如箭杆，長尺許。莖端開花四、五朵，六出紅色，如山丹花狀而瓣長，黃蕊長須。其根狀如蒜，皮色紫赤，肉白色。此有小毒，而《救荒本草》言其可炸熟水浸過食，蓋爲救荒爾。一種葉如大韭，四、五月抽莖，開花如小萱花黃白色者，謂之鐵色箭，功與此同。二物並抽莖開花，後乃生葉，葉、花不相見，與金燈同。
根
【氣味】辛、甘，溫，有小毒。
【主治】敷貼腫毒（蘇頌）。疔瘡惡核，可水煎服取汗，及搗敷之。又中溪毒者，酒煎半升服，取吐良（時珍）。
【附方】新三。
便毒諸瘡︰一枝箭，搗爛塗之即消。若毒太甚者，冼淨，以生白酒煎服，得微汗即愈。
（王永輔《濟世方》）
產腸脫下︰老鴉蒜（即酸頭草）一把。以水三碗，煎一碗半，去滓熏洗，神效。（危氏《得效方》）
小兒驚風︰大叫一聲就死者，名老鴉驚。以散麻纏住脅下及手心足心，以燈火爆之。用老鴉蒜（曬乾）、車前子等分，爲末，水調貼手足心。仍以燈心淬
手足心，及肩膊、眉心、鼻
（《會編》）
【釋名】金盞銀台。時珍曰︰此物宜卑濕處，不可缺水，故名水仙。金盞銀台，花之狀
也。
【集解】機曰︰水仙花葉似蒜，其花香甚清。九月初栽於肥壤，則花茂盛，瘦地則無花。
五月初收根，以童尿浸一宿，曬乾，懸火暖處。若不移宿根更旺。時珍曰︰水仙叢生下濕處。
其根似蒜及薤而長，外有赤皮裹之。冬月生葉，似薤及蒜。春初抽莖，如蔥頭。莖頭開花數朵，大如簪頭，狀如酒杯，五尖上承，黃心，宛然盞樣，其花瑩韻，其香清幽。一種千葉者，花皺，下輕黃而上淡白，不作杯狀，人重之，指爲真水仙，蓋不然，乃一物二種爾。亦有紅花者。按︰段成式《酉陽雜俎》雲︰捺祗出拂林國，根大如雞卵，苗長三四尺，葉似蒜
葉，中心抽條，莖端開花，六出紅白色，花心黃赤，不結子，冬生夏死。取花壓油，塗身去風氣。據此形狀，與水仙彷彿，豈外國名謂不同耶？
根
【氣味】苦、微辛，滑，寒，無毒。土宿真君曰︰取汁伏汞，煮雄黃，拒火。
【主治】
花
【氣味】缺。
【主治】作香澤，塗身理發，去風氣。又療婦人五心發熱，同乾荷葉、赤芍藥等分，爲末，白湯每服二錢，熱自退也（時珍，出《衛生易簡方》）。
（《本經》中品）
【釋名】根名茹根（《本經》）、蘭根（《本經》）、地筋（《別錄》）。時珍曰︰茅葉如矛，故謂之茅。其根牽連，故謂之茹。《易》曰︰拔茅連茹，是也。有數種︰夏花者，爲茅；秋
花者，爲菅，二物功用相近，而名謂不同。《詩》雲︰白華菅兮，白茅束兮，是也。《別錄》
不分茅、菅乃二種，謂茅根一名地菅，一名地筋，而有名未用又出地筋，一名菅根。蓋二物之根狀皆如筋，可通名地筋，不可並名菅也，正之。
【集解】《別錄》曰︰茅根，生楚地山谷田野，六月採根。
弘景曰︰此即今白茅菅，《詩》雲︰露彼菅茅，是也。其根如渣芹甜美。
頌曰︰處處有之。春生芽，布地如針，俗謂之茅針，亦可啖，甚益小兒。夏生白花茸茸
然，至秋而枯。其根至潔白，六月採之。又有菅，亦茅類也。陸璣《草木疏》雲︰菅，似茅
而滑無毛，根下五寸中有白粉者，柔韌宜爲索，漚之尤善。其未漚者名野菅，入藥與茅功等。
時珍曰︰茅有白茅、菅茅、黃茅、香茅、芭茅數種，葉皆相似。白茅短小，三、四月開白花成穗，結細實。其根甚長，白軟如筋而有節，味甘，俗呼絲茅，可以苫蓋，及供祭祀苞
苴之用，《本經》所用茅根是也。其根幹之，夜視有光，故腐則變爲螢火。菅茅只生山上，似白茅而長，入秋抽莖，開花成穗如荻花，結實尖黑，長分許，粘衣刺人。其根短硬如細竹根，無節而微甘，亦可入藥，功不及白茅，《爾雅》所謂白華野菅是也。黃茅似菅茅，而莖上開葉，莖下有白粉，根頭有黃毛，根亦短而細硬無節。秋深開花穗如菅，可爲索 ，古名黃菅，《別錄》所用菅根是也。香茅，一名菁茅，一名瓊茅，生湖南及江淮間，葉有三脊，其氣香芬，可以包藉及縮酒，禹貢所謂荊州苞匭菁茅是也。芭茅叢生，葉大如蒲，長六、七尺，有二種，即芒也。見後芒下。
茅根
【氣味】甘，寒，無毒。
【主治】勞傷虛羸，補中益氣，除瘀血、血閉寒熱，利小便（《本經》）。下五淋，除客熱在腸胃，止渴堅筋，婦人崩中。久服利人（《別錄》）。主婦人月經不勻，通血脈淋瀝（大明）。止吐衄諸血，傷寒噦逆，肺熱喘急，水腫黃膽，解酒毒（時珍）。
【發明】弘景曰︰茅根，服食斷谷甚良。俗方稀用，惟煎汁療淋及崩中爾。時珍曰︰
白茅根甘，能除伏熱，利小便，故能止諸血噦逆、喘急消渴，治黃膽水腫，乃良物也。世人因微而忽之，惟事苦寒之劑，致傷沖和之氣，烏足知此哉？
【附方】舊二，新一十三。
山中辟穀︰凡辟難無人之境，取白茅根冼淨，咀嚼，或石上曬焦搗末，水服方寸匕，可辟穀不飢。（《肘後方》）
溫病冷 ︰因熱甚飲水成暴冷 者。茅根（切）、枇杷葉（拭去毛，炙香）各半斤。水四升，煎二升，去滓，稍熱飲之。（龐安常《傷寒總病論》）
溫病熱噦︰乃伏熱在胃，令人胸滿則氣逆，逆則噦，或大下後，胃中虛冷，亦致噦也。
茅
反胃上氣，食入即吐。茅根、蘆根二兩。水四升，煮二升，頓服得下，良。（《聖濟總錄
肺熱氣喘︰生茅根一握。 咀，水二盞，煎一盞，食後溫服。甚者三服止，名如神湯。
（
虛後水腫︰因飲水多，小便不利。用白茅根一大把，小豆三升。水三升，煮乾，去茅食豆，水隨小便下也。（《肘後方》）
五種黃病︰黃膽、谷疸、酒疸、女疸、勞疸也。黃汗者，乃大汗出入水所致，身體微腫，汗出如黃柏汁。用生茅根一把，細切，以豬肉一斤，合作羹食。（《肘後》）
解中酒毒，恐爛五臟。茅根汁，飲一升。（《千金方》）
小便熱淋︰白茅根四升，水一斗五升，煮取五升，適冷暖飲之，日三服。（《肘後方》）
小便出血︰茅根煎湯，頻飲爲佳。（《談野翁方》）
勞傷溺血︰茅根、乾薑等分。入蜜一匙，水二鐘，煎一鐘，日一服。
鼻衄不止︰茅根爲末，米泔水服二錢。（《聖惠方》）
吐血不止︰《千金翼》︰用白茅根一握，水煎服之。《婦人良方》︰用根洗搗汁，日飲一合。
竹木入肉︰白茅根燒末，豬脂和塗之。風入成腫者，亦良。（《肘後方》）
茅針（即初生苗也。《拾遺》）
【氣味】甘，平，無毒。大明曰︰涼。
【主治】下水（《別錄》）。治消渴，能破血（甄權）。通小腸，治鼻衄及暴下血，水煮服之。惡瘡癰腫、軟癤未潰
花
【氣味】甘，溫，無毒。
【主治】煎飲，止吐血衄血，並塞鼻。又敷灸瘡不合， 刀箭金瘡，止血並痛（大明）。
屋上敗茅
【氣味】苦，平，無毒。
【主治】猝吐血，銼三升，酒浸煮一升服。和醬汁研，敷斑瘡及蠶嚙瘡（藏器）。屋四角
【發明】時珍曰︰按《陳文中小兒方》︰治痘瘡潰爛，難靨不乾。多年牆屋上爛茅，擇
洗焙乾，爲末摻之。此蓋取其性寒而解毒，又多受雨露霜雪之氣，兼能燥濕也。
【附方】新三。
婦人陰癢︰牆頭爛茅、荊芥、牙皂等分。煎水頻熏洗之。（《摘玄方》）
大便閉塞，服藥不通者。滄鹽三錢，屋檐爛草節七個。爲末。每用一錢，竹筒吹入肛內一寸即通，名提金散。
（《聖濟錄》）
卒中五屍︰其狀腹痛脹急，不得氣息，上沖心胸，旁攻兩脅，或 湧起，或牽引腰脊，此乃身中屍鬼接引爲害。取屋上四角茅，入銅器中，以三赤布覆腹，著器布上，燒茅令熱，隨痛追逐，跖下癢即瘥也。（《肘後方》）
（《別錄》有名未用）
【釋名】菅根（《別錄》）、土筋（同）。
【集解】《別錄》曰︰地筋生澤中，根有毛。三月生，四月實白，三月三日采根。弘景曰︰疑此即是白茅而小異也。藏器曰︰地筋如地黃，根葉並相似，而細多毛，生平澤，功用亦同地黃，李邕方中用之。時珍曰︰此乃黃菅茅之根也，功與白茅根相同，詳見白茅下。陳
藏器所說，別是一物，【氣味】甘，平，無毒。
【主治】益氣止渴，除熱在腹臍，利筋（《別錄》）。根、苗、花，功與白茅同（時珍）。
（《拾遺》）
【校正】並入《拾遺》石芒、敗芒箔。
【釋名】杜榮（《爾雅》）、笆芒（《寰宇志》）、笆茅。
時珍曰︰芒，《爾雅》作 。今俗謂之笆茅，可以爲籬笆故也。
【集解】藏器曰︰《爾雅》︰ ，杜榮。郭璞注云︰草似茅，皮可爲繩索履 也。今東人多以爲箔。又曰︰石芒生高山，如芒而節短，江西呼爲折草，六、七月生穗如荻。時珍曰︰
芒有二種，皆叢生，葉皆如茅而大，長四、五尺，甚快利，傷人如鋒刃。七月抽長莖，開白花成穗，如蘆葦花者，芒也；五月抽短莖，開花如芒者，石芒也。並於花將放時剝其籜皮，可爲繩箔草履諸物，其莖穗可爲掃帚也。
莖
【氣味】甘，平，無毒。
【主治】人畜爲虎野狼等傷，恐毒入內，取莖雜葛根濃煮汁服，亦生取汁服。（藏器）。煮汁服，散血（時珍）。
敗芒箔
【主治】產婦血滿腹脹痛，血渴，惡露不盡，月閉，止好血，下惡血，去鬼氣疰痛症結，酒煮服之。亦燒末，酒下。彌久著煙者佳（藏器）。
（《本經》上品）
【釋名】陵游（《本經》）。志曰︰葉如龍葵，味苦如膽，因以爲名。
【集解】《別錄》曰︰龍膽生齊朐山谷及冤句，二月、八月、十一月、十二月採根陰乾。
弘景曰︰今出近道，以吳興者爲勝。根狀似牛膝，其味甚苦。
頌曰︰宿根黃白色，下抽根十餘條，類牛膝而短。直上生苗，高尺餘。四月生葉如嫩蒜，細莖如小竹枝。七月開花，如牽牛花，作鈴鐸狀，青碧色。冬後結子，苗便枯。俗呼草龍膽。又有山龍膽，味苦澀，其葉經霜雪不凋。山人用治四肢疼痛，與此同類而別種也。采無時。
根
【修治】 曰︰採得陰乾。用時，銅刀切去須，土，頭了，銼細，甘草湯浸一宿，漉出，曝乾用。
【氣味】苦、澀，大寒，無毒。
曰︰空腹餌之，令人溺不禁。
之才曰︰貫衆、小豆爲之使，惡地黃、防葵。
【主治】骨間寒熱，驚癇邪氣，續絕傷，定五臟，殺蠱毒（《本經》）。除胃中伏熱，時氣溫熱，熱泄下痢，去腸中小蟲，益肝膽氣，止驚惕，久服益智不忘，輕身耐老（《別錄》）。治小兒壯熱骨熱，驚癇入心，時疾熱黃，癰腫口瘡（甄權）。客忤疳氣，熱病狂語，明目止煩，治瘡疥（大明）。去目中黃及睛赤腫脹，瘀肉高起，痛不可忍（元素）。退肝經邪熱，除下焦濕熱之腫，瀉膀胱火（李杲）。療咽喉痛，風熱盜汗（時珍）。
【發明】元素曰︰龍膽味苦性寒，氣味俱濃，沉而降，陰也，足厥陰、少陽經氣分藥也。其用有四︰除下部風濕，一也；及濕熱，二也；臍下至足腫痛，三也；寒濕腳氣，四也。
下行之功與防己同，酒浸則能上行，外行以柴胡爲主，龍膽爲使治眼中疾必用之藥。好古曰︰益肝膽之氣而泄火。時珍曰︰相火寄在肝膽，有瀉無補，故龍膽之益肝膽之氣，正以其能瀉肝膽之邪熱也。但大苦大寒，過服恐傷胃中生發之氣，反助火邪，亦久服黃連反從火化之義。《別錄》久服輕身之說，恐不足信。
【附方】舊四，新六。
傷寒發狂︰草龍膽爲末，入雞子清、白蜜，化涼水服二錢。（《傷寒蘊要》）
四肢疼痛︰山龍膽根，細切，用生薑自然汁浸一宿，去其性，焙乾搗末，水煎一錢匕，溫谷疸勞疸︰谷疸，因食而得；勞疸，因勞而得。用龍膽一兩，苦參三兩。爲末，牛膽汁和丸梧子大。先食以麥飲服五丸，日三服，不愈稍增。勞疸，加龍膽一兩，梔子仁三七枚，以豬膽和丸。（《刪繁方》）
一切盜汗︰婦人、小兒一切盜汗，又治傷寒後盜汗不止。龍膽草研末，每服一錢，豬膽汁三兩，點入溫酒少許調服。（《楊氏家藏方》）
小兒盜汗身熱。龍膽草、防風各等分。爲末。
每服一錢，米飲調下。亦可丸服，及水煎咽喉熱痛︰龍膽，擂水服之。（《集簡方》）
暑行目澀︰生龍膽（搗汁）一合，黃連（二寸切爛浸汁）一匙，和點之。（危氏《得效方》）
眼中漏膿
龍膽草、當歸等分。爲末。每服二錢，溫水下。（《鴻飛集》）
蛔蟲攻心刺痛，吐清水。龍膽一兩，去頭銼，水二盞，煮一盞，隔宿勿食，平旦頓服之。（《聖惠方》）
猝然下血不止。龍膽一虎口，水五升，煮取二升半，分爲五服。（姚僧坦《集驗方》）
（《本經》上品）
【釋名】小辛（《本經》）、少辛。
頌曰︰華州真細辛，根細而味極辛，故名之曰細辛。
時珍曰︰小辛、少辛，皆此義也。按《山海經》雲，浮戲之山多少辛。《管子》雲，五沃之土，群藥生少辛，是矣。
【集解】《別錄》曰︰細辛，生華陰山谷，二月、八月採根陰乾。弘景曰︰今用東陽臨海者，形段乃好，而辛烈不及華陰、高麗者。用之去其頭節。當之曰︰細辛如葵赤黑，一根一葉相連。頌曰︰今處處有之，皆不及華陰者爲真，其根細而極辛。今人多以杜衡爲之，杜衡根似飯帚密鬧，細長四、五寸，微黃白色，江淮呼爲馬蹄香，不可誤用。宗奭曰︰細辛，葉如葵，赤黑色，非此則杜衡也。杜衡葉如馬蹄之下，故俗名馬蹄香。蓋根似白前，又似細辛。按︰沈括《夢溪筆談》雲︰細辛出華山，極細而直，柔韌，深紫色，味極辛，嚼之習習如椒而更甚於椒。本草雲︰細辛水漬令直，是以杜衡偽爲之也。東南所用細辛，皆杜衡也。
杜衡黃白色，拳曲而脆，乾則作團，又謂之馬蹄。襄漢間又有一種細辛，極細而直，色黃白，乃是鬼督郵，亦非細辛也。時珍曰︰《博物志》言杜衡亂細辛，自古已然矣。沈氏所說甚詳。大抵能亂細辛者，不止杜衡，皆當以根苗色味細辨之。葉似小葵，柔莖細根，直而色紫，味極辛者，細辛也。葉似馬蹄，莖微粗，根曲而黃白色，味亦辛者，杜衡也。一莖直上，莖端生葉如傘，根似細辛，微粗直而黃白色，味辛微苦者，鬼督郵也。似鬼督郵而色黑者，及己也。葉似小桑，根似細辛，微粗長而黃色，味辛而有臊氣者，徐長卿也。葉似柳而根似細辛，粗長黃白色而味苦者，白薇也。似白薇而白直味甘者，白前也。
根
【修治】 曰︰凡使細辛，切去頭、土了，以瓜水浸一宿，曝乾用。須揀去雙葉者，服之害人。
【氣味】辛，溫，無毒。普曰︰神農、黃帝、雷公、桐君︰辛，小溫；岐伯︰無毒；李當之︰小寒。權曰︰苦、辛。之才曰︰曾青、棗根爲之使。得當歸、芍藥、白芷、芎、牡丹、 本、甘草，共療婦人；得決明、鯉魚膽、青羊肝，共療目痛。惡黃 、野狼毒、山茱萸，忌生菜、狸肉，畏硝石、滑石，反藜蘆。
【主治】咳逆上氣，頭痛腦動，百節拘攣，風濕痺痛死肌。久服明目利九竅，輕身長年
（《本經》）。溫中下氣，破痰利水道，開胸中滯結，除喉痺 鼻不聞香臭，風癇癲疾，下乳結，汗不出，血不行，安五臟，益肝膽，通精氣（《別錄》）。添膽氣、治嗽，去皮風濕癢，風眼淚下，除齒痛，血閉，婦人血瀝腰痛（甄權）。含之，去口臭（弘景）。潤肝燥，治督脈爲病，脊強而厥（好古）。治口舌
【發明】宗奭曰︰治頭面風痛，不可缺此。元素曰︰細辛氣溫，味大辛，氣濃於味，陽也，升也，入足厥陰、少陰血分，爲手少陰引經之藥。香味俱細，故入少陰，與獨活相類。以獨活爲使，治少陰頭痛如神。亦止諸陽頭痛，諸風通用之。味辛而熱，溫少陰之經，散水氣以去內寒。成無己曰︰水停心下不行，則腎氣燥，宜辛以潤之。細辛之辛，以行水氣而潤燥。杲曰︰膽氣不足，細辛補之。又治邪氣自裡之表，故仲景少陰証，用麻黃附子細辛湯。時珍曰︰氣之濃者能發熱，陽中之陽也。辛溫能散，故諸風寒、風濕頭痛、痰飲、胸中滯氣、驚癇者，宜用之。口瘡、喉痺、 齒諸病用之者，取其能散浮熱，亦火郁則發之之義也。辛能泄肺，故風寒咳嗽上氣者，宜用之。辛能補肝，故膽氣不足，驚癇眼目諸病，宜用之。辛能潤燥，故通少陰及耳竅，便澀者宜用之。承曰︰細辛非華陰者不得爲真。若單用末，不可過一錢。多則氣悶塞不通者死，雖死無傷。近年開平獄中嘗治此，不可不記。非本有毒，但不識多寡耳。
【附方】舊二，新六。暗風猝倒，不省人事。細辛末，吹入鼻中。（危氏《得效方》）
虛寒嘔噦，飲食不下。細辛（去葉）半兩，丁香二錢半。爲末。每服一錢，柿蒂湯下。小兒客忤口不能言。細辛、桂心末等分，以少許納口中。（《外台秘要》）
小兒口瘡︰細辛末，醋調，貼臍上。（《衛生家寶方》）
口舌生瘡︰細辛、黃連等分，爲末摻之，漱涎甚效，名兼金散。
一方用細辛、黃柏。（《三因方》）
口臭 齒腫痛。細辛煮濃汁，熱含冷吐，取瘥。（《聖惠方》）
鼻中息肉︰細辛末，時時吹之。（《聖惠方》）
諸般耳聾︰細辛末，溶黃蠟丸鼠屎大，綿裹一丸塞之，一、二次即愈。須戒怒氣，名聰耳丸。（龔氏《經驗方》）
（《別錄》中品）
【釋名】杜葵（《綱目》）、馬蹄香（《唐本》）、土鹵（《爾雅》）、土細辛（《綱目》）。
恭曰︰杜衡，葉似葵，形似馬蹄，故俗名馬蹄香。頌曰︰《爾雅》杜又名土鹵，然杜若亦名杜衡，或疑是杜若。而郭璞注云︰似葵，當是杜衡也。
【集解】《別錄》曰︰杜衡生山谷，三月三日采根，熟洗曝乾。弘景曰︰根葉都似細辛，惟氣小異爾。處處有之。方藥少用，惟道家服之。令人身衣香。恭曰︰生山之陰，水澤下濕地。葉似葵，形如馬蹄。根似細辛、白前等。今俗以及己代之，謬矣。及己獨莖，莖端四葉，葉間白花，殊無芳氣。有毒，服之令人吐，惟療瘡疥，不可亂杜衡也。頌曰︰今江淮間皆有之。春初於宿根上生苗，葉似馬蹄下狀，高二、三寸，莖如麥稿粗細，每窠上有五七葉，或八九葉，別無枝蔓。又於莖葉間罅內蘆頭上貼地生紫花，其花似見不見，暗結實如豆大，窠
內有碎子，似天仙子。苗葉俱青，經霜即枯，其根成空，有似飯帚密鬧，細長四五寸，粗於細辛，微黃白色，味辛，江淮俗呼爲馬蹄香。謹按《山海經》雲︰天帝之山有草焉。其狀如葵，其臭如蘼蕪，名曰杜衡。可以走馬，食之已癭。郭璞注云︰帶之可以走馬。或曰︰馬得之而健走也。宗奭曰︰杜衡用根似細辛，但根色白，葉如馬蹄之下。市人往往以亂細辛，將
二物相對，便見真偽。況細辛惟出華州者良。杜衡色黃，拳跼而脆，乾則作團。詳細辛下。
時珍曰︰按《土宿本草》雲︰杜細辛，葉圓如馬蹄，紫背者良，江南、荊、湖、川、陝、閩、廣俱有之。取自然汁，可伏硫、砒，製汞。
根
【氣味】辛，溫，無毒。
【主治】風寒咳逆。作浴湯，香人衣體（《別錄》）。止氣奔喘促，消痰飲，破留血、項
間癭瘤之疾（甄權）。下氣殺蟲（時珍）。
【發明】時珍曰︰古方吐藥往往用杜衡者，非杜衡也，乃及己也。及己似細辛而有毒，吐人。昔人多以及己當杜衡，杜衡當細辛，故爾錯誤也。杜衡則無毒，不吐人，功雖不及細辛，而亦能散風寒，下氣消痰，行水破血也。
【附方】新六。風寒頭痛︰傷風傷寒，頭痛發熱，初覺者。馬蹄香爲末，每服一錢，熱酒調下，少頃飲熱茶一碗，催之出汗即愈，名香汗散。（王英《杏林摘要》）
飲水停滯︰大熱行極，及食熱餅後，飲冷水過多不消，停滯在胸不利，呼吸喘息者。杜衡三分，瓜蒂二分，人參一分。爲末。湯服一錢，日二服，取吐爲度。（《肘後方》）
痰氣哮喘︰馬蹄香焙研，每服二、三錢，正發時淡醋調下，少頃吐出痰涎爲驗。（《普濟方》）
噎食膈氣︰馬蹄香四兩。爲末，好酒三升，熬膏。每服二匙，好酒調下，日三服。（孫氏《集效方》）
吐血瘀聚︰凡吐血後，心中不悶者必止；若煩躁悶亂刺脹者，尚有瘀血在胃，宜吐之。方同飲水停滯。喉閉
腫痛︰草藥金鎖匙，即馬蹄草，以根搗，井華水調下即效。（《救急方》）
【附錄】木細辛 藏器曰︰味苦，溫，有毒。主腹內結聚症瘕，大便不利，推陳去惡，破冷氣。未可輕服，令人利下至困。生終南山，冬月不凋，苗如大戟，根似細辛。
（《別錄》下品）
【釋名】獐耳細辛。時珍曰︰及己名義未詳。二月生苗，先開白花，後方生葉三片，狀
如獐耳，根如細辛，故名獐耳細辛。
【集解】恭曰︰及己生山谷陰虛軟地。其草一莖，莖頭四葉，隙著白花。根似細辛而黑，有
根
【氣味】苦，平，有毒。恭曰︰入口使人吐血。
【主治】諸惡瘡疥痂 蝕，及牛馬諸瘡（《唐本》）。頭瘡白禿風瘙，皮膚蟲癢，可煎汁浸並敷之（大明）。殺蟲（時珍）。
【發明】弘景曰︰今人以合瘡疥膏，甚驗。時珍曰︰今人不知及己，往往以當杜衡，卻
以杜衡當細辛，故杜衡諸方多是及己也。辯見細辛、杜衡二條。
【附方】新一。頭瘡白禿︰獐耳細辛，其味香辣，爲末，以槿木煎油調搽。（《活幼全
書》）
（《唐本草》）
【釋名】獨搖草（《唐本》）。時珍曰︰此草獨莖而葉攢其端，無風自動，故曰鬼獨搖草，後人訛爲鬼督郵爾。因其專主鬼病，猶司鬼之督郵也。古者傳舍有督郵之官主之。徐長卿、赤箭皆治鬼病，故並有鬼督郵之名，名同而物異。
【集解】恭曰︰鬼督郵所在有之。有必叢生，苗惟一莖，莖端生葉若傘狀，根如牛膝而細黑。今人以徐長卿代之，非也。保升曰︰莖似細箭杆，高二尺以下。葉生莖端，狀如傘。
花生葉心，黃白色。根橫生而無須，二月、八月採根。徐長卿、赤箭並有鬼督郵之名，而主治不同，宜審用之。時珍曰︰鬼督郵與及己同類，根苗皆相似。但以根如細辛而色黑者，爲及己；根如細辛而色黃白者，爲鬼督郵。
根
【修治】 曰︰凡採得細銼，用生甘草水煮一伏時
【氣味】辛、苦，平，無毒。時珍曰︰有小毒。
【主治】鬼疰卒忤中惡，心腹邪氣，百精毒，溫瘧疫疾，強腰腳，益膂力（《唐本》）。
【發明】時珍曰︰按東晉《深師方》，治上氣嗽、飲嗽、邪嗽、燥嗽、冷嗽，四滿丸，用鬼督郵同蜈蚣、芫花、躑躅諸毒藥爲丸，則其有毒可知矣。非毒藥不能治鬼疰邪惡之病，《唐本》雲無毒，蓋不然。
（《本經》上品）
【校正】今據《吳氏本草》，並入石下長卿。
【釋名】鬼督郵（《本經》）、別仙蹤（蘇頌）。
時珍曰︰徐長卿，人名也，常以此藥治邪病，人遂以名之。《名醫別錄》於有名未用復出石下長卿條，雲一名徐長卿。陶弘景注云︰此是誤爾。方家無用，亦不復識。今考二條功
療相似。按《吳普本草》雲︰徐長卿一名石下長卿。其爲一物甚明，但石間生者爲良。前人欠
氣亦相似。今狗脊散用鬼督郵者，取其強悍宜腰腳，故知是徐長卿，而非鬼箭、赤箭。
【集解】《別錄》曰︰徐長卿，生泰山山谷及隴西，三月採。又曰︰石下長卿生隴西山谷池澤，三月採。恭曰︰所在川澤有之。葉似柳，兩葉相當，有光澤。根如細辛，微粗長，黃色而有臊氣。今俗以代鬼督郵，非也。鬼督郵自有本條。保升曰︰生下濕川澤之間。苗似小桑，兩葉相對。三月苗青，七月、八月著子，似蘿摩子而小。九月苗黃，十月凋。八月採
根，曬乾。頌曰︰今淄、齊、淮、泗間皆有之，三月、四月採，謂之別仙蹤。時珍曰︰鬼督
郵、及己之亂杜衡，其功不同，苗亦不同也。徐長卿之亂鬼督郵，其苗不同，其功同也。杜衡之亂細辛，則根苗功用皆彷彿，乃彌近而大亂也。不可不審。
根
【修治】 曰︰凡採得粗杵，拌少蜜令遍，以瓷器盛，蒸三伏時，曬乾用。
【氣味】辛，溫，無毒。《別錄》曰︰石下長卿︰鹹，平，有毒。普曰︰徐長卿一名石下長卿。神農、雷公︰辛。時珍曰︰治鬼之藥多有毒，當從《別錄》。
【主治】鬼物百精蠱毒，疫疾邪惡氣，溫瘧。久服強悍輕身（《本經》）。益氣延年。又曰︰石下長卿︰主鬼疰精物邪惡氣，殺百精蠱毒，老魅注易，亡走啼哭，悲傷恍惚（《別錄
【發明】時珍曰︰《抱朴子》言︰上古辟瘟疫有徐長卿散，良效。今人不知用此。
【附方】新二。
小便關格︰徐長卿湯︰治氣壅關格不通，小便淋結，臍下妨悶。徐長卿（炙）半兩，茅
根三分，木通、冬葵子一兩，滑石二兩，檳榔一分，瞿麥穗半兩。每服五錢，水煎，入朴硝一錢，溫服，日二服。（《聖惠方》）
注車注船︰凡人登車船煩悶，頭痛欲吐者。宜用徐長卿、石長生、車前子、車下李根皮各等分。搗碎，以方囊系半合於衣帶及頭上，則免此患。（《肘後方》）
（《本經》中品）
【釋名】薇草（《別錄》）、白幕（《別錄》）、春草（《別錄》）、 （音尾）、骨美。時珍曰︰薇，細也。其根細而白也。按︰《爾雅》︰ ，春草也。薇、 音相近，則白薇又 音之轉也。《別錄》以 爲莽草之名，誤矣。
【集解】《別錄》曰︰白薇生平原川谷。三月三日采根陰乾。弘景曰︰近道處處有之。
頌曰︰今陝西諸郡及舒、滁、潤、遼州亦有之。莖葉俱青，頗類柳葉。六、七月開紅花，八月結實。其根黃白色，類牛膝而短小，今人八月採之。
根
【修治】 曰︰凡採得，以糯米泔汁浸一宿，取出去髭，於槐砧上細銼，蒸之，從巳至
申，曬乾用。時珍曰︰後人惟以酒洗用。
【氣味】苦、鹹，平，無毒。《別錄》曰︰大寒。之才曰︰惡黃 、大黃、大戟、乾薑、大棗、乾漆、山茱萸。
【主治】暴中風身熱肢滿，忽忽不知人，狂惑邪氣，寒熱酸疼，溫瘧洗洗，發作有時（《本經》）。療傷中淋露，下水氣，利陰氣，益精。久服利人（《別錄》）。治驚邪風狂 病，百邪鬼魅（弘景）。風溫灼熱多眠，及熱淋遺尿，金瘡出血（時珍）。
【發明】好古曰︰古方多用治婦人，以本草有療傷中淋露之故也。
時珍曰︰白薇古人多用，後世罕能知之。按︰張仲景治婦人產中虛煩嘔逆，安中益氣，竹皮丸方中，用白薇同桂枝各一分，竹皮、石膏各三分，甘草七分。棗肉爲大丸，每以飲化一丸服。雲有熱者，倍白薇，則白薇性寒，乃陽明經藥也。徐之才《藥對》言白薇惡大棗，而此方又以棗肉爲丸，蓋恐諸藥寒涼傷脾胃爾。朱肱《活人書》治風溫發汗後，身猶灼熱，自汗身重多眠，鼻息必鼾，語言難出者，葳蕤湯中亦用之。孫真人《千金方》，有詔書發汗白薇散焉。
【附方】新五。
肺實鼻塞，不知香臭。白薇、貝母、款冬花各一兩，百部二兩。爲末。每服一錢，米飲下。（《普濟方》）
婦人遺尿，不拘胎前產後。白薇、芍藥各一兩。爲末。酒服方寸匕，日三服。（《千金方》）
血淋熱淋︰方同上。婦人血厥︰人平居無疾苦，忽如死人，身不動搖，目閉口噤，或微知人，眩冒，稱時方寤，此名血厥，亦名郁冒。出汗過多，血少，陽氣獨上，氣塞不行，故
身如死。氣過血還，陰陽復通，故移時方寤。婦人尤多此証。宜服白薇湯︰用白薇、當歸各一兩，人參半兩，甘草二錢半。每服五錢，水二盞，煎一盞，溫服。（《本事方》）
金瘡血出︰白薇爲末，貼之。（《儒門事親》）
（《別錄》中品）
【釋名】石藍（《唐本》）、嗽藥（同上）。時珍曰︰名義未詳。
【集解】弘景曰︰白前出近道，根似細辛而大，色白不柔易折，氣嗽方多用之。恭曰︰
苗高尺許，其葉似柳，或似芫花，根長於細辛，白色。生州渚沙磧之上，不生近道。俗名石藍，又名嗽藥。今用蔓生者味苦，非真也。志曰︰根似白薇、牛膝輩，二月、八月採，陰乾
用。
嘉謨曰︰似牛膝，粗長堅直易斷者，白前也。似牛膝，短小柔軟能彎者，白薇也。近道
俱有，形色頗同，以此別之，不致差誤。
根
【修治】 曰︰凡用，以生甘草水浸一伏時，漉出，去頭須了，焙乾收用。
【氣味】甘，微溫，無毒。權曰︰辛。恭曰︰微寒。
【主治】胸脅逆氣，咳嗽上氣，呼吸欲絕（《別錄》）。主一切氣，肺氣煩悶，奔豚腎氣（大
【發明】宗奭曰︰白前能保定肺氣，治嗽多用，以溫藥相佐使尤佳。時珍曰︰白前色白而味微辛甘，手太陰藥也。長於降氣，肺氣壅實而有痰者宜之。若虛而長哽氣者，不可用也。
張
【附方】舊二，新一。
久嗽唾血︰白前、桔梗、桑白皮三兩（炒），甘草一兩（炙）。水六升，煮一升，分三服。
忌豬肉、菘菜。（《外台》）
久咳上氣體腫，短氣脹滿，晝夜倚壁不得臥，常作水雞聲者，白前湯主之。白前二兩，紫菀、半夏各三兩，大戟七合。以水一斗，漬一宿，煮取三升，分作三服。禁食羊肉、餳糖大佳。（《深師方》）
久患暇呷︰咳嗽，喉中作聲，不得眠。取白前焙搗爲末，每溫酒服二錢。（《梅師方》）
（《拾遺》）
【釋名】時珍曰︰其解毒之功如犀角，故曰草犀。
【集解】藏器曰︰草犀生衢、婺、洪、饒間。苗高二、三尺，獨莖，根如細辛。生水中者名水犀。
曰︰《廣州記》雲︰生嶺南及海中，獨莖對葉而生，如燈台草，根若細辛。
根
【氣味】辛，平，無毒。
【主治】解一切毒氣，虎野狼蟲虺所傷，溪毒野蠱惡刺等毒，並宜燒研服之，臨死者亦得活（李 ）。天行瘧瘴寒熱，咳嗽痰壅，飛屍喉痺瘡腫，小兒寒熱丹毒，中惡注忤，痢血等
病，煮汁服之。嶺南及睦、婺間中毒者，以此及千金藤並解之（藏器）。
（《海藥》）
【校正】並入《拾遺》金釵股。
【釋名】金釵股。時珍曰︰石斛名金釵花，此草狀似之，故名。
【集解】藏器曰︰金釵股生嶺南及南海山谷，根如細辛，每莖三四十根。 曰︰忠州、萬州者亦佳，草莖功力相似。緣嶺南多毒，家家貯之。時珍曰︰按《嶺表錄》雲︰廣中多蠱
毒，彼人以草藥金釵股治之，十救八、九，其狀如石斛也。又忍冬藤解毒，亦號金釵股，與此同名雲。
根
【氣味】苦，平，無毒。
【主治】解毒癰疽神驗，以水煎服（李 ）。解諸藥毒，煮汁服。亦生研，更烈，必大吐下。如無毒，亦吐去熱痰。瘧瘴天行，蠱毒喉痺（藏器）。
（《綱目》）
【集解】時珍曰︰按嵇含《南方草木狀》雲︰此草生交廣，莖如金釵股，形類石斛，根類芍藥。吳黃武中，江夏李俁徙合浦遇毒，其奴吉利偶得此草與服，遂解，而吉利即遁去。
俁以此濟人，不知其數也。又高涼郡產良耀草，枝葉如麻黃，花白似牛李，秋結子如小粟，煨食解毒，功亞於吉利草。始因梁耀得之，因以爲名，轉梁爲良耳。
根
【氣味】苦，平，無毒。
【主治】解蠱毒，極驗（時珍）。
（《綱目》）
【集解】時珍曰︰硃砂根生深山中，今惟太和山人采之。苗高尺許，葉似冬青葉，背甚赤，夏月長茂。根大如箸，赤色，此與百兩金彷彿。
根
【氣味】苦，涼，無毒。
【主治】咽喉腫痺，磨水或醋咽之，甚良（時珍）。
（《唐本草》）
【釋名】辟蛇雷（《唐本》）。時珍曰︰此物辟蛇虺有威，故以雷名之。
【集解】恭曰︰辟虺雷狀如粗塊蒼朮，節中有眼。時珍曰︰今川中峨嵋、鶴鳴諸山皆有之。根狀如蒼朮，大者若拳。彼人以充方物，苗狀當俟訪問。
根
【氣味】苦，大寒，無毒。
【主治】解百毒，消痰，祛大熱，療頭痛，辟瘟疫（《唐本》）。治咽喉痛，痺解蛇虺毒（時
（《綱目》）
【集解】時珍曰︰錦地羅出廣西慶遠山岩間，鎮安、歸順、柳州皆有之。根似萆 及栝蔞根狀。彼人頗重之，以充方物。
根
【氣味】微苦，平，無毒。
【主治】山嵐瘴毒瘡毒，並中諸毒。以根研生酒服一錢匕，即解（時珍）。
（宋《圖經》）
【集解】頌曰︰生福州。葉如茶葉，上綠下紫。結實圓，紅色如丹朱。根微紫色，八月採根，去心曝乾，頗似巴戟。
【氣味】辛，平，無毒。
【主治】時疾膈氣，去風痰（蘇頌）。解毒破血（時珍）。
（宋《圖經》）
【集解】頌曰︰生淄州田野，葉如羊蹄，根似海蝦，黑色，土人五月採之。
【氣味】缺。
【主治】爲末，淋渫腫氣（蘇頌）。
（宋《圖經》）
【集解】頌曰︰生饒州，三月採根陰乾。時珍曰︰今俗呼 蓄爲鐵線草，蓋同名耳。
【氣味】微苦，平，無毒。
【主治】療風消腫毒，有效（蘇頌）。
【附方】新一。男女諸風，產後風尤妙。鐵線草根五錢，五加皮一兩，防風二錢。爲末。
以烏骨雞一斤重者，水內淹死，去毛腸，砍作肉鬆，入藥剁勻，下麻油些少，炒黃色，隨人量入酒煮熟。先以排風藤煎濃湯，沐浴頭身，乃飲酒食雞，發出粘汗即愈。如不沐浴，必發出風丹，乃愈。（滑伯仁《攖寧心要》）
（《綱目》）
【集解】時珍曰︰金絲草出慶陽山谷，苗狀當俟訪問。
【氣味】苦，寒，無毒。
【主治】吐血咳血，衄血下血，血崩瘴氣，解諸藥毒，療癰疽疔腫惡瘡，涼血散熱（時珍）。
【附方】新四。
婦人血崩︰金絲草、海柏枝、砂仁、花椒、蠶退紙、舊錦灰，等分，爲末，煮酒空心服。
陳光述傳。（《談野翁方》）
癰疽疔腫，一切惡瘡。金絲草、忍冬藤、五葉藤、天蕎麥等分。
煎湯溫洗。黑色者，加醋。又鐵箍散︰用金絲草灰二兩（醋拌曬乾），貝母五兩（去心），白芷二兩，爲末，以涼水調貼瘡上，香油亦可。或加龍骨少許。天蛇頭毒落蘇（即金絲草）、金銀花藤、五葉紫葛、天蕎
麥，等分。切碎，用絕好醋濃煎，先熏後洗。（《救

