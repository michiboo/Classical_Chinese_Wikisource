（《別錄》下品）
【釋名】
快果、果宗、玉乳、蜜父。
震亨曰︰梨者，利也。其性下行流利也。
弘景曰︰梨種殊多，並皆冷利，多食損人，故俗人謂之快果，不入藥用。
【集解】
頌曰︰梨，處處皆有，而種類殊別。醫方相承，用乳梨、鵝梨。乳梨，出宣城，皮濃而肉實，其味極長；鵝梨，河之南北州郡皆有之，皮薄而漿多，味差短，其香則過之。其餘水梨、消梨、紫糜梨、赤梨、青梨、茅梨、甘棠梨、御兒梨之類甚多，俱不入藥也。
一種桑梨，惟堪蜜煮食之，止口乾，生食不益人，冷中。又有紫花梨，療心熱。唐武宗有此疾，百藥不效。青城山邢道人以此梨絞汁進之，帝疾遂愈。複求之，不可得。常山郡忽有一株，因緘封以進。帝多食之，解煩燥殊效。歲久木枯，不複有種，今人不得而用之矣。
時珍曰︰梨樹高二、三丈，尖葉光膩有細齒，二月開白花如雪六出。上巳無風則結實必佳。故古語云︰上巳有風梨有蠹，中秋無月蚌無胎。賈思勰言︰梨核每顆有十餘子，種之惟一、二子生梨，余皆生杜，此亦一異也。杜，即棠梨也。梨品甚多，必須棠梨、桑樹接過者，則結子早而佳。梨有青、黃、紅、紫四色。乳梨，即雪梨；鵝梨，即綿梨；消梨，即香水梨也。俱為上品，可以治病。御兒梨，即玉乳梨之訛。或雲御兒一作語兒，地名也，在蘇州嘉興縣，見《漢書注》。
其他青皮、早谷、半斤、沙糜諸梨，皆粗澀不堪，只可蒸煮及切烘為脯爾。一種醋梨，易水煮熟，則甜美不損人也。昔人言梨，皆以常山真定、山陽鉅野、梁國睢陽、齊國臨淄、巨鹿、弘農、京兆、鄴都、洛陽為稱。蓋好梨多產於北土，南方惟宣城者為勝。故司馬遷《史記》雲︰淮北、滎南、河濟之間，千株梨其人與千戶侯等也。又魏文帝詔雲︰真定御梨大如拳，甘如蜜，脆如菱，可以解煩釋 。辛氏《三秦記》雲︰含消梨大如五升器，墜地則破，須以囊承取之。漢武帝嘗種於上苑。此又梨之奇品也。《物類相感志》言︰梨與蘿蔔相間收藏，或削梨
實
【氣味】
甘、微酸，寒，無毒。多食令人寒中萎困。金瘡、乳婦、血虛者，尤不可志曰︰《別本》雲︰梨，甘寒，多食成冷痢。桑梨︰生食冷中，不益人。
【主治】
熱嗽，止渴。切片貼燙火傷，止痛不爛（蘇恭）。治客熱，中風不語，治傷寒熱發，解丹石熱氣、驚邪，利大小便（《開寶》）。除賊風，止心煩氣喘熱狂。作漿，吐風痰（大明）。猝喑風不語者，生搗汁頻服。胸中痞塞熱結者，宜多食之（孟詵）。潤肺涼心，消痰降火，解瘡毒、酒毒（時珍）。
【發明】
宗奭曰︰梨，多食動脾，少則不及病，用梨者當斟酌之。惟病酒煩渴人食之甚佳，終不能卻疾。
慎微曰︰孫光憲《北夢瑣言》雲︰有一朝士見奉御梁新診之，曰︰風疾已深，請速歸去。複見 州馬醫趙鄂診之，言與梁同，但請多吃消梨，咀 不及，絞汁而飲。到家旬日，唯吃消梨，頓爽也。
時珍曰︰《別錄》著梨，只言其害，不著其功。陶隱居言梨不入藥。蓋古人論病多主風寒，用藥皆是桂、附，故不知梨有治風熱、潤肺涼心、消痰降火、解毒之功也。今人痰病、火病，十居六、七。梨之有益，蓋不為少，但不宜過食爾。按︰《類編》雲︰一士人狀若有疾，厭厭無聊，往謁楊吉老診之。楊曰︰君熱症已極，氣血消鑠，此去三年，當以疽死。士人不樂而去。聞茅山有道士醫術通神，而不欲自鳴。乃衣仆衣，詣山拜之，願執薪水之役。道士留置弟子中。久之以實白道士。道士診之，笑曰︰汝便下山，但日日吃好梨一顆。如生梨已盡，則取乾者泡湯，食滓飲汁，疾自當平。士人如其戒，經一歲複見吉老。見其顏貌腴澤，脈息和平，驚曰︰君必遇異人，不然豈有痊理？士人備告吉老。吉老具衣冠望茅山設拜，自咎其學之未至。此與瑣言之說彷彿。觀夫二條，則梨之功豈小補哉？然惟乳梨、鵝梨、消梨可食，余梨則亦不能去病也。
【附方】
舊八，新四。
消渴飲水︰用香水梨、或鵝梨、或江南雪梨皆可，取汁以蜜湯熬成瓶收。無時以熱水或冷水調服，愈乃止。（《普濟方》）
猝得咳嗽︰頌曰︰崔元亮《海上方》︰用好梨去核，搗汁一碗，入椒四十粒，煎一沸去滓，納黑餳一大兩，消訖，細細含咽立定。詵曰︰用梨一顆，刺五十孔，每孔納椒一粒，面裹灰火煨熟，停冷去椒食之。又方︰去核納酥、蜜，面裹燒熟，冷食。又方︰切片，酥煎食之。
又方︰搗汁一升，入酥、蜜各一兩，地黃汁一升，煎成含咽。凡治嗽，須喘急定時冷食之。若熱食反傷肺，令嗽更劇，不可救也。若反，可作羊肉湯餅飽食之，便臥少時，即佳。
痰喘氣急︰梨剜空，納小黑豆令滿，留蓋合住系定，糠火煨熟，搗作餅。每日食之，至效。（《摘玄》）
喑風失音︰生梨，搗汁一盞飲之，日再服。（《食療本草》）
小兒風熱，昏懵躁悶，不能食︰用消梨三枚切破，以水二升，煮取汁一升，入粳米一合，煮粥食之。（《聖惠方》）
赤目弩肉，日夜痛者︰取好梨一顆搗絞汁，以綿裹黃連片一錢浸汁。仰臥點之。（
赤眼腫痛︰鵝梨一枚搗汁，黃連末半兩，膩粉一字，和勻綿裹浸梨汁中，日日點之。（《聖惠方》）
反胃轉食，藥物不下︰用大雪梨一個，以丁香十五粒刺入梨內，濕紙包四、五重，煨熟食
花
【主治】
去面黑粉滓（時珍。方見李花下）。
葉
【主治】
霍亂吐利不止，煮汁服。作煎，治風（蘇恭）。治小兒寒疝（蘇頌）。搗汁服，解中菌毒（吳瑞）。
【附方】
舊三，新一。
小兒寒疝腹痛，大汗出︰用梨葉，濃煎七合，分作數服，飲之大良。此徐玉經驗方也。（《圖經本草》）
中水毒病初起，頭痛惡寒，拘急心煩︰用梨葉一把搗爛，以酒一盞攪飲。（《篋中方》）
蠷 尿瘡出黃水︰用梨葉汁塗之，乾即易。（《篋中方》）
食梨過傷︰梨葉煎汁，解之。（黃記）
木皮
【主治】
解傷寒時氣（時珍）。
【附方】
新四。
傷寒溫疫已發未發。用梨木皮、大甘草各一兩，黃秫谷一合（為末），鍋底煤一錢。每服三錢，白湯下，日二服，取愈。此蔡醫博方也。（黎居士《簡易方》）
霍亂吐利︰梨枝，煮汁飲。（《聖惠》）
氣積郁冒，人有氣從臍左右起上沖，胸滿氣促，郁冒厥者。用梨木灰、伏出雞卵殼中白皮、紫菀、麻黃（去節），等分為末，糊丸梧桐子大。每服十丸，酒下。亦可為末服方寸匕，或煮湯服。（《總錄》）
結氣咳逆三十年者，服之亦瘥。方同上。 
（《圖經》）
【校正】
原附梨下，今分出。
【釋名】
鼠梨（《詩疏》）、山梨（《毛詩》）、楊 （《爾雅》）、羅。
時珍曰︰《爾雅》雲︰ ，羅也。其木有紋如羅，故名。《詩》雲︰隰有樹 。毛萇注云︰ ，一名赤羅，一名山梨，一名樹梨。今人謂之楊 。陸機《詩疏》雲︰ ，即鹿梨也，一名鼠梨。
【集解】
頌曰︰江寧府信州一種小梨，名鹿梨，葉如茶，根如小拇指。彼人取皮治瘡，八月採之。近處亦有，但采實作乾，不知入藥也。
時珍曰︰山梨，野梨也，處處有之。梨大如杏，可食。其木紋細密，赤者紋急，白者紋緩。按︰陸機雲︰鹿梨，齊郡堯山、魯國、河內皆有，人亦種之。實似梨而酢，亦有美脆者。
實
【氣味】
酸，澀，寒，無毒。
【主治】
煨食治痢（蘇頌）。
根皮
【氣味】
同實。
【主治】
瘡疥，煎汁洗之（蘇頌）。
【附方】
新二。
一切瘡︰鹿梨散︰用鹿梨根、蛇床子各半斤，真剪草四兩，硫黃三錢，輕粉一錢。為末。
麻油調敷之。小兒塗於絹衣上著之，七日不解，自愈。（《仁存方》）
一切癬︰鹿梨根，刮皮搗爛，醋和麻布包擦之。乾者為末，以水和搗。（唐瑤《經驗方》）
（《綱目》）
【釋名】
甘棠。
時珍曰︰《爾雅》雲︰杜，甘棠也。赤者杜，白者棠。或雲︰牝曰杜，牡曰棠。或雲︰澀者杜，甘者棠。杜者澀也，棠者糖也。三說俱通，末說近是。
【集解】
時珍曰︰棠梨，野梨也。處處山林有之。樹似梨而小。葉似蒼朮葉，亦有團者，三叉者，葉邊皆有鋸齒，色頗黲白。二月開白花，結實如小楝子大，霜後可食。其樹接梨甚嘉。有甘酢、赤白二種。按︰陸機《詩疏》雲︰白棠，甘棠也，子多酸美而滑。赤棠子澀而酢，木理亦赤，可作弓材。《救荒本草》雲︰其葉味微苦，嫩時炸熟，水浸淘淨，油、鹽調食，或蒸曬代茶。其花亦可炸食，或曬乾磨麵，作燒餅食，以濟飢。又楊慎《丹鉛錄》言︰尹伯奇采 花以濟飢。注者言︰ ，即山梨，乃今棠梨也。未知是否？
實
【氣味】
酸、甘，澀，寒，無毒。
【主治】
燒食，止滑痢（時珍）。
枝葉
【氣味】
同實。
【主治】
霍亂吐瀉不止，轉筋腹痛，取一握，同木瓜二兩煎汁，細呷之（時珍。《聖惠方》）。
【附方】
新一。
反胃吐食︰棠梨葉，油炒，去刺，為末。每旦酒服一錢。（《山居四要》）
（《綱目》）
【釋名】
海棠梨。
時珍曰︰按︰李德裕《草木記》雲︰凡花木名海者，皆從海外來，如海棠之類是也。又李白詩注云︰海紅乃花名，出新羅國甚多。則海棠之自海外有據矣。
【集解】
時珍曰︰《飲膳正要》果類有海紅，不知出處，此即海棠梨之實也。狀如木瓜而小，二月開紅花，實至八月乃熟。鄭樵《通志》雲︰海棠子名海紅，即《爾雅》赤棠也。
沈立《海棠記》雲︰棠有甘棠、沙棠、棠梨，皆非海棠也。海棠盛於蜀中。其出江南者名南海棠，大抵相類，而花差小。棠性多類梨。其核生者長慢，十數年乃花。以枝接梨及木瓜者易茂，其根色黃而盤勁，其木堅而多節，外白中赤。其枝葉密而條暢。其葉類杜，大者縹綠色，小者淺紫色。
二月開花五出，初如胭脂點點然，開則漸成纈暈，落則有若素妝淡粉。其蒂長寸余，淡紫色，或三萼、五萼成叢。其蕊如金粟，中有紫須。其實狀如梨，大如櫻桃，至秋可食，味甘酸。大抵海棠花以紫綿色者為正，余皆棠梨耳。海棠花不香，惟蜀之嘉州者有香而木大。
有黃海棠，花黃。貼乾海棠，花小而鮮。垂絲海棠，花粉紅向下。皆無子，非真海棠也。
子
【氣味】
酸、甘，平，無毒。
【主治】
泄痢（時珍。出《正要》）。
（《別錄》中品）
【釋名】
（音茂）。
時珍曰︰按︰《爾雅》雲︰ ，木瓜。郭璞注云︰木實如小瓜，酢而可食。則木瓜之名取此義也。或雲︰木瓜味酸，得木之正氣故名。亦通。 從林、矛，諧聲也。
【集解】
弘景曰︰木瓜，山陰蘭亭尤多，彼人以為良果。又有 楂，大而黃。有楂子，小而澀。《禮》雲︰楂、梨鑽之。古亦以楂為果，今則不也。
保升曰︰其樹枝狀如柰，花作房生子，形似栝蔞，火乾甚香。楂子似梨而酢，江外常為果食。
頌曰︰木瓜，處處有之，而宣城者為佳。木狀如柰，春末開花，深紅色。其實大者如瓜，小者如拳，上黃似著粉。宣人種蒔尤謹，遍滿山谷。始實成則鏃紙花粘於上，夜露日烘，漸變紅，花文如生。本州以充土貢，故有宣城花木瓜之稱。 楂酷類木瓜，但看蒂間別有重蒂如乳者為木瓜，無者為 楂也。
曰︰真木瓜皮薄，色赤黃，香而甘酸不澀，其向裡子頭尖，一面方，食之益人。有和圓子，色微黃，蒂粗，其子小圓，味澀微鹹，能傷人氣。有蔓子，顆小，味絕澀，不堪用。
有土伏子，味絕苦澀不堪，子如大樣油麻，餌之令人目澀、目赤筋痛也。
宗奭曰︰西洛大木瓜，其味和美，至熟只青白色，入藥絕有功，勝宣州者，味淡。
時珍曰︰木瓜可種可接，可以枝壓。其葉光而濃，其實如小瓜而有鼻，津潤味不木者，為木瓜；圓小於木瓜，味木而酢澀者，為木桃；似木瓜而無鼻，大於木桃，味澀者，為木李，亦曰木梨，即 楂及和圓子也。鼻乃花脫處，非臍蒂也。木瓜性脆，可蜜漬之為果。去子蒸爛，搗泥入蜜與薑作煎，冬月飲尤佳。木桃、木李性堅，可蜜煎及作糕食之。木瓜燒灰散池中，可以毒魚，說出《淮南萬畢術》。又《廣志》雲︰木瓜枝，一尺有百二十節，可為杖
實
【修治】
曰︰凡使木瓜，勿犯鐵器，以銅刀削去硬皮並子，切片曬乾，以黃牛乳
時珍曰︰今人但切片曬乾入藥爾。按︰《大明會典》︰宣州歲貢烏爛蟲蛀木瓜入御藥局。亦取其陳久無木氣，如栗子去木氣之義爾。
【氣味】
酸，溫，無毒。
思邈曰︰酸、鹹，溫，澀。詵曰︰不可多食，損齒及骨。
【主治】
濕痺邪氣，霍亂大吐下，轉筋不止（《別錄》）。治腳氣沖心，取嫩者一顆，去子，煎服，佳。強筋骨，下冷氣，止嘔逆，心膈痰唾，消食，止水利後渴不止，作飲服之（
《藏器》）。止吐瀉奔豚，及水腫冷熱痢，心腹痛（大明）。調營衛，助穀氣（雷 ）。去濕和胃，滋脾益肺，治腹脹善噫，心下煩痞（好古）。
【發明】
杲曰︰木瓜，入手、足太陰血分，氣脫能收，氣滯能和。
弘景曰︰木瓜最療轉筋。如轉筋時，但呼其名及書上作木瓜字，皆愈。此理亦不可解。
俗人拄木瓜杖，雲利筋脛也。
宗奭曰︰木瓜得木之正，酸能入肝，故益筋與血。病腰腎腳膝無力，皆不可缺也。人以鉛霜或胡粉塗之，則失酢味，且無渣，蓋受金之製也。
時珍曰︰木瓜所主霍亂、吐利、轉筋、腳氣，皆脾胃病，非肝病也。肝雖主筋，而轉筋則由濕熱、寒濕之邪襲傷脾胃所致，故筋轉必起於足腓。腓及宗筋皆屬陽明。木瓜治轉筋，非益筋也，理脾而伐肝也。土病則金衰而木盛，故用酸溫以收脾肺之耗散，而借其走筋以平肝邪，乃土中瀉木以助金也。木平則土得令而金受蔭矣。《素問》雲︰酸走筋。筋病無多食酸。孟詵雲︰多食木瓜，損齒及骨。皆伐肝之明驗，而木瓜入手、足太陰，為脾、肺藥，非肝藥，益可征矣。又《針經》雲︰多食酸，令人癃。酸入於胃，其氣澀以收，上之兩焦出入，流入胃中，下去膀胱，胞薄以軟，得酸則縮卷，約而不通，故水道不利而癃澀也。羅天益《寶鑒》雲︰太保劉仲海日食蜜煎木瓜三、五枚，同伴數人皆病淋疾，以問天益。天益曰︰此食酸所致也，但奪食則已。陰之所生，本在五味；陰之所營，傷在五味。五味太過，皆能傷人，不獨酸也。又陸佃《埤雅》雲︰俗言梨百損一益， 百益一損。故《詩》雲︰投我以木瓜。取其有益也。
【附方】
舊二，新十。
項強筋急不可轉側，肝、腎二臟受風也︰用宣州木瓜二個（取蓋去瓤），沒藥二兩，乳香二錢半。二味入木瓜內縛定，飯上蒸三、四次，爛研成膏。每用三錢，入生地黃汁半盞，無灰酒二盞，暖化溫服。許叔微雲︰有人患此，自午後發，黃昏時定。予謂此必先從足起。足少陰之筋自足至項。筋者肝之合。今日中至黃昏，陽中之陰，肺也。自離至兌，陰旺陽弱之時。故《靈寶畢法》雲︰離至乾，腎氣絕而肝氣弱。肝、腎二臟受邪，故發於此時。予授此及都梁丸，服之而愈。（《本事方》）
腳氣腫急︰用木瓜切片，囊盛踏之。廣德顧安中，患腳氣筋急腿腫。因附舟，以足閣一袋醫錄》）
腳筋攣痛︰用木瓜數枚，以酒、水各半，煮爛搗膏，乘熱貼於痛處，以帛裹之。冷即換，日三、五度。（《食療本草》）
臍下絞痛︰木瓜三片，桑葉七片，大棗三枚。水三升，煮半升，頓服即愈。（《食療》）
小兒洞痢，木瓜搗汁，服之。（《千金方》）
霍亂轉筋︰木瓜一兩，酒一升，煎服。不飲酒者，煎湯服。仍煎湯，浸青布裹其足。（《聖惠》）
霍亂腹痛︰木瓜五錢，桑葉三片，棗肉一枚。水煎服。（《聖惠方》）
四蒸木瓜丸治肝、腎、脾三經氣虛，為風寒暑濕相搏，流注經絡。凡遇六氣更變，七情不和，必至發動，或腫滿，或頑痺，憎寒壯熱，嘔吐自汗，霍亂吐利。用宣州大木瓜四個，切蓋剜空聽用︰一個入黃 、續斷末各半兩於內；一個入蒼朮、橘皮末各半兩於內；一個入烏藥、黃松節末各半兩於內（黃松節即茯神中心木也）；一個入威靈仙、苦葶藶末各半兩於內。
以原蓋簪定，用酒浸透，入甑內蒸熟、曬，三浸、三蒸、三曬，搗末，以榆皮末、水和，糊丸如梧桐子大。每服五十丸，溫酒、鹽湯任下。（《御藥院方》）
腎臟虛冷，氣攻腹脅，脹滿疼痛。用大木瓜三十枚，去皮、核，剜空，以甘菊花末、青鹽末各一斤填滿，置籠內蒸熟，搗成膏，入新艾茸二斤搜和，丸如梧桐子大。每米飲下三十丸，日二。（《聖濟總錄》）
發槁不澤︰木瓜浸油，梳頭。（《聖惠方》）
反花痔瘡︰木瓜為末，以鱔魚身上涎調，貼之，以紙護住。（《醫林集要》）
辟除壁虱︰以木瓜切片，鋪於席下。（ 仙《神隱》）
木瓜核
【主治】
霍亂煩躁氣急，每嚼七粒，溫水咽之（時珍。出《聖惠》）。
枝、葉、皮、根
【氣味】
並酸、澀，溫，無毒。
【主治】
煮汁飲，並止霍亂、吐下、轉筋，療腳氣（《別錄》）。枝，作杖，利筋脈。根、葉，煮湯淋足脛，可以已蹶。木材作桶濯足，甚益人（蘇頌）。枝、葉煮汁飲，治熱痢（時珍。出《千金》）。
花
【主治】
面黑粉滓（方見李花）。
（音渣。《食療》）
【校正】
原附木瓜下，今分出。
【釋名】
木桃（《埤雅》）、和圓子。
時珍曰︰木瓜酸香而性脆。木桃酢澀而多渣，故謂之楂，《雷公炮炙論》和圓子即此也
【集解】
《藏器》曰︰楂子生中都，似 而小，江外常為果食，北土無之。
頌曰︰處處有之，孟州特多。
弘景曰︰《禮》雲︰楂梨鑽之。謂鑽去核也。鄭玄不識，以為梨之不臧者。郭璞以為似梨而酢澀。古以為果，今不入例矣。
時珍曰︰楂子乃木瓜之酢澀者，小於木瓜，色微黃，蒂、核皆粗，核中之子小圓也。按︰王禎《農書》雲︰楂似小梨，西川、唐、鄧間多種之。味劣於梨與木瓜，而入蜜煮湯，則香美過之。《莊子》雲︰楂、梨、橘、柚皆可於口。《淮南子》雲︰樹楂、梨、橘，食之則美，嗅之則香。皆指此也。
【氣味】
酸，澀，平，無毒。
詵曰︰多食傷氣，損齒及筋。
【主治】
斷痢（弘景）。去惡心咽酸，止酒痰黃水（藏器）。煮汁飲，治霍亂轉筋，功與木瓜相近（孟詵）。
（音冥渣。宋《圖經》）
【校正】
原附木瓜下，今分出。
【釋名】
蠻楂（《通志》）、瘙楂（《拾遺》）、木李（《詩經》）、木梨（《埤雅》）。
時珍曰︰木李生於吳越，故鄭樵《通志》謂之蠻楂。雲俗呼為木梨，則 楂蓋蠻楂之訛也。
【集解】
頌曰︰ 楂木、葉、花、實酷類木瓜，但比木瓜大而黃色。辨之惟看蒂間別有重蒂如乳者為木瓜，無此則 楂也。可以進酒去痰。道家生壓取汁，和甘松、玄參末作濕香，雲甚爽神也。
詵曰︰ 楂氣辛香，置衣箱中殺蠹蟲。
時珍曰︰ 楂，乃木瓜之大而黃色無重蒂者也；楂子，乃木瓜之短小而味酢澀者也；，則楂類之生於北土者也。三物與木瓜皆是一類各種，故其形狀功用不甚相遠，但木瓜得木之正氣，為可貴耳。
【氣味】
酸，平，無毒。
【主治】
解酒去痰（弘景）。食之去惡心，止心中酸水（藏器）。煨食，止痢。浸油梳頭，治發白、發赤（大明）。煮汁服，治霍亂轉筋（吳瑞）。
（音溫孛。宋《開寶》）
【釋名】
時珍曰︰ ，性溫而氣 ，故名。 （音孛），香氣也。
【集解】
志曰︰ 生北土，似楂子而小。
頌曰︰今關陝有之，沙苑出者更佳。其實大抵類楂，但膚慢而多毛，味尤甘。其氣芬馥，置衣笥中亦香。
藏器曰︰樹如林檎，花白綠色。
宗奭曰︰食之須淨去浮毛，不爾損人肺。花白色，亦香。最多生蟲，少有不蛀者。
時珍曰︰ ，蓋 楂之類生於北土者，故其形狀功用皆相彷彿。李 《南海藥錄》言︰關中謂林檎為 。按︰《述征記》雲︰林檎佳美。 微大而狀丑有毛，其味香，關輔乃有，江南甚希。觀此則林檎、 ，蓋相似而二物也。李氏誤矣。
【氣味】
酸、甘，微溫，無毒。
士良曰︰發毒熱，秘大小腸，聚胸中痰，壅澀血脈，不宜多食。
瑞曰︰同車螯食，發疝氣。
【主治】
溫中，下氣消食，除心間酸水，去臭，辟衣魚（《開寶》）。去胸膈積食，止渴除煩。將臥時，啖一、兩枚，生、熟皆宜（蘇頌。宗奭曰︰臥時啖此太多，亦痞塞胃脘也）。
主水瀉腸虛煩熱，散酒氣，並宜生食（李 ）。
木皮
【主治】
搗末，敷瘡（蘇頌）。 
（音渣。《唐本草》）
【校正】
《唐本草》木部赤爪木，宋《也。今並於一，但以山楂標題。
【釋名】
赤爪子（側巧切，《唐本》）、鼠楂《唐本》、猴楂（危氏）、茅楂（《日用》）、子（音求）、 梅（音計。並《爾雅》）、羊 （《唐本》）、棠 子（《圖經》）、山裡果（《食鑒》）。
時珍曰︰山楂，味似楂子，故亦名楂。世俗皆作查字，誤矣。查（音槎）乃水中浮木，與楂何關？郭璞注《爾雅》雲︰ （音求）樹如梅。其子大如指頭，赤色似小柰，可食，此即山楂也。世俗作 字，亦誤矣。 乃櫟實，於 何關？楂、 之名，見於《爾雅》。自晉、宋以來，不知其原，但用查、 耳。此物生於山原茅林中，猴、鼠喜食之，故又有諸名也。《唐本草》赤爪木當作赤棗，蓋棗、爪音訛也，楂狀似赤棗故爾。范成大《虞衡志》有赤棗子。王 《百一選方》雲︰山裡紅果，俗名酸棗，又名鼻涕團。正合此義矣。
【集解】
恭曰︰赤爪木，赤楂也。出山南、申、安、隨諸州。小樹高五、六尺，葉似香。子似虎掌，大如小林檎，赤色。
藏器曰︰赤爪草，即鼠楂 也。生高原， 似小楂而赤，人食之。
頌曰︰棠 子生滁州。三月開白花，隨便結實，采無時。彼人用治下痢及腰疼有效。他處亦有，不入藥用。
時珍曰︰赤爪、棠 、山楂，一物也。古方罕用，故《唐本》雖有赤爪，後人不知即此也。自丹溪朱氏始著山楂之功，而後遂為要藥。其類有二種，皆生山中。一種小者，山人呼為棠 子、茅楂、猴楂，可入藥用。樹高數尺，葉有五尖。丫間有刺。三月開五出小白花。
實有赤、黃二色，肥者如小林檎，小者如指頭，九月乃熟，小兒采而賣之。閩人取熟者去皮核，搗和糖、蜜，作為楂糕，以充果物。其核狀如牽牛子，黑色甚堅。一種大者，山人呼為羊子。樹高丈餘，花葉皆同，但實稍大而色黃綠，皮澀肉虛為異爾。初甚酸澀，經霜乃可食。功用相同，而采藥者不收。
實
【修治】
時珍曰︰九月霜後取帶熟者，去核曝乾，或蒸熟去皮核，搗作餅子，日乾
【氣味】
酸，冷，無毒。
時珍曰︰酸、甘，微溫。生食多，令人嘈煩易飢，損齒，齒齲人尤不宜也。
【主治】
煮汁服，止水痢。沐頭洗身，治瘡癢（《唐本》）。煮汁洗漆瘡，多瘥（弘景）。
治腰痛有效（蘇頌）。消食積，補脾，治小腸疝氣，發小兒瘡疹（吳瑞）。健胃，行結氣。
治婦人產後兒枕痛，惡露不盡，煎汁入沙糖服之，立效（震亨）。化飲食，消肉積症瘕，痰飲痞滿吞酸，滯血痛脹（時珍）。化血塊氣塊，活血（寧原）。
【發明】
震亨曰︰山楂大能克化飲食。若胃中無食積，脾虛不能運化，不思食者，多服之，則反克伐脾胃生發之氣也。
時珍曰︰凡脾弱食物不克化，胸腹酸刺脹悶者，於每食後嚼二、三枚，絕佳。但不可多用，恐反克伐也。按︰《物類相感志》言︰煮老雞、硬肉，入山楂數顆即易爛。則其消肉積之功，蓋可推矣。珍鄰家一小兒，因食積黃腫，腹脹如鼓。偶往羊 樹下，取食之至飽。歸而大吐痰水，其病遂愈。羊 乃山楂同類，醫家不用而有此效，則其功應相同矣。
【附方】
新七。
偏墜疝氣︰山棠 肉、茴香（炒）各一兩，為末，糊丸梧桐子大。每服一百丸，空心白湯下。
老人腰痛及腿痛︰用棠 子、鹿茸（炙）等分，為末，蜜丸梧桐子大。每服百丸，日二服。腸風下血，用寒藥、熱藥及脾弱藥俱不效者︰獨用山裡果（俗名酸棗，又名鼻涕團）乾者，痘疹不快︰乾山楂為末，湯點服之，立出紅活。又法︰猴楂五個，酒煎入水，溫服即出。
痘瘡乾黑危困者︰用棠 子為末，紫草煎酒，調服一錢。（《全幼心鑒》）
食肉不消︰山楂肉四兩，水煮食之，並飲其汁。（《簡便方》）
核
【主治】
吞之，化食磨積，治 疝（時珍）。
【附方】
新一。
難產︰山楂核七七粒，百草霜為衣，酒吞下。（《海上方》）
陰腎 腫︰方見橄欖。 
【氣味】
苦，寒，無毒。
【主治】
水痢，頭風身癢（《唐本》）。
根
【主治】
消積，治反胃（時珍）。
莖、葉
【主治】
煮汁，洗漆瘡（時珍。出《肘後》）。 
（宋《開寶》）
【釋名】
庵摩羅迦果（出佛書）、香蓋。
時珍曰︰庵羅，梵音二合者也。庵摩羅，梵音三合者也。華言清淨是也。
【集解】
志曰︰庵羅果，樹生，若林檎而極大。
宗奭曰︰西洛甚多，梨之類也。其狀似梨，先諸梨熟，七夕前後已堪啖。色黃如鵝梨，才熟便松軟，入藥亦希。
時珍曰︰按︰《一統志》雲︰庵羅果俗名香蓋，乃果中極品。種出西域，亦柰類也。葉似茶葉，實似北梨，五、六月熟，多食亦無害。今安南諸地亦有之。
【氣味】
甘，溫，無毒。士良曰︰酸，微寒。
志曰︰動風疾。凡天行病及食飽後，俱不可食。同大蒜、辛物食，令人患黃病。
【主治】
食之止渴（《開寶》）。主婦人經脈不通，丈夫營衛中血脈不行。久食，令人不飢（士良）。
葉
【主治】
渴疾，煎湯飲（士良）。 
（《別錄》下品）
【釋名】
頻婆（音波）。
時珍曰︰篆文柰字，象子綴於木之形。梵言謂之頻婆，今北人亦呼之，猶雲端好也。
【集解】
弘景曰︰柰，江南雖有，而北國最豐。作脯食之，不宜人。林檎相似而小，俱不益人。
士良曰︰此有三種︰大而長者為柰，圓者為林檎，皆夏熟；小者味澀為 ，秋熟，一名楸子。
時珍曰︰柰與林檎，一類二種也。樹、實皆似林檎而大，西土最多，可栽可壓。有白、赤、青三色。白者為素柰，赤者為丹柰，亦曰朱柰，青者為綠柰，皆夏熟。涼州有冬柰，冬熟，子帶碧色。孔氏《六帖》言︰涼州白柰，大如兔頭。《西京雜記》言︰上林苑紫柰，大如升，核紫花青。其汁如漆，著衣不可浣，名脂衣柰。此皆異種也。郭義恭《廣志》雲︰西方例多柰，家家收切，曝乾為脯，數十百斛，以為蓄積，謂之頻婆糧。亦取柰汁為豉用。其法︰取熟柰納瓮中，勿令蠅入；六、七日待爛，以酒醃，痛拌令如粥狀，下水更拌，濾去皮子；良久，去清汁，傾布上，以灰在下引汁盡，劃開，曬乾，為末，調物甘酸得所也。劉熙
《釋名》載︰柰油，以柰搗汁塗繒上，曝燥取下，色如油也。今關西人以赤柰、楸子取汁塗器中，曝乾，名果單是矣。味甘酸，可以饋遠。杜恕《篤論》雲︰日給之花似柰，柰實而日給零落，虛偽與真實相似也。則日給乃柰之不實者。而《王羲之帖》雲︰來禽、日給，皆囊盛為佳果。則又似指柰為日給矣。木槿花亦名日及，或同名耳。
實
【氣味】
苦，寒，有小毒。多食令人肺壅、臚脹，有病患尤甚（《別錄》）。
思邈曰︰酸、苦，寒，澀，無毒。
時珍曰︰案︰《正要》雲︰頻婆︰甘，無毒。
【主治】
補中焦諸不足氣，和脾。治猝食飽氣壅不通者，搗汁服（孟詵）。益心氣，耐飢 
（宋《開寶》）
【校正】
並入《拾遺》文林郎果。
【釋名】
來禽（《法帖》）、文林郎果。
《藏器》曰︰文林郎生渤海間。雲其樹從河中浮來，有文林郎拾得種之，因以為名。
曰︰文林郎，南人呼為 是矣。
時珍曰︰案︰洪玉父雲︰此果味甘，能來眾禽於林，故有林禽、來禽之名。又唐高宗時，紀王李謹得五色林檎似朱柰以貢。帝大悅，賜謹為文林郎。人因呼林檎為文林郎果。又《述征記》雲︰林檎實佳美。其 微大而狀丑，有毛而香，關輔乃有，江南甚希。據此，則林檎是文林郎，非 也。
【集解】
志曰︰林檎，在處有之。樹似柰，皆二月開粉紅花。子亦如柰而差圓，六月、七月熟。
頌曰︰亦有甘、酢二種︰甘者，早熟而味脆美；酢者，差晚，須爛熟乃堪啖。今醫家乾之入治傷寒藥，謂之林檎散。
時珍曰︰林檎，即柰之小而圓者。其味酢者，即楸子也。其類有金林檎、紅林檎、水林檎、蜜林檎、黑林檎，皆以色味立名。黑者色似紫柰。有冬月再實者。林檎熟時，曬乾研末點湯服甚美，謂之林檎 。僧贊寧《物類相感志》雲︰林檎樹生毛蟲，埋蠶蛾於下，或以洗魚水澆之即止。皆物性之妙也。
【氣味】
酸、甘，溫，無毒。
思邈曰︰酸、苦，平，澀，無毒。多食令人百脈弱。
志曰︰多食發熱及冷痰澀氣，令人好唾，或生瘡癤，閉百脈。其子食之，令人煩心。
【主治】
下氣消痰，治霍亂肚痛（大明）。消渴者，宜食之（蘇頌）。療水穀痢、泄精（孟詵）。小兒閃癖（時珍）。
【附方】
舊三。
水痢不止︰林檎（半熟者）十枚。水二升，煎一升，並林檎食之。（《食醫心鏡》）
小兒下痢︰林檎、構子同杵汁，任意服之。（《子母秘錄》）
小兒閃癖，頭髮豎黃，瘰癧瘦弱者︰乾林檎脯研末，和醋敷之。（同上）
東行根
【主治】
白蟲、蛔蟲，消渴好唾（孟詵）。 
（音士。《別錄》中品）
【釋名】
時珍曰︰ 從KT ，音滓，諧聲也。俗作 ，非矣。 （音肺），削木片也。
胡名鎮頭
【集解】
頌曰︰柿南北皆有之，其種亦多。紅柿所在皆有。黃柿生汴、洛諸州。朱柿出華山，似紅柿而圓小，皮薄可愛，味更甘珍。 柿色青，可生啖。諸柿食之皆美而益人。又有一種小柿，謂之軟棗，俗呼為牛奶柿。世傳柿有七絕︰一多壽，二多陰，三無鳥巢，四無蟲蠹，五霜葉可玩，六嘉賓，七落葉肥滑，可以臨書也。
宗奭曰︰柿有數種︰著蓋柿，於蒂下別有一重。又有牛心柿，狀如牛心。蒸餅柿，狀如市賣蒸餅。華州朱柿，小而深紅。塔柿，大於諸柿，去皮掛木上，風曬乾之佳。火乾者，味不甚佳。其生者，可以溫水養去澀味也。
時珍曰︰柿高樹大葉，圓而光澤。四月開小花，黃白色。結實青綠色，八、九月乃熟。
生柿置器中自紅者謂之烘柿，曬乾者謂之白柿，火乾者謂之烏柿，水浸藏者謂之 柿。其核形扁，狀如木鱉子仁而硬堅。其根甚固，謂之柿盤。案《事類合璧》雲︰柿，朱果也。大者如碟，八棱稍扁；其次如拳；小或如雞子、鴨子、牛心、鹿心之狀。一種小而如拆二錢者，謂之猴棗。皆以核少者為佳。
烘柿︰時珍曰︰烘柿，非謂火烘也。即青綠之柿，收置器中，自然紅熟如烘成，澀味盡去，其甘如蜜。歐陽修《歸田錄》言︰襄、鄧人以 楂或 或橘葉於中則熟，亦不必。
【氣味】
甘，寒，澀，無毒。
弘景曰︰生柿性冷，鹿心柿尤不可食，令人腹痛。
宗奭曰︰凡柿皆涼，不至大寒。食之引痰，為其味甘也。曬乾者，食多動風。
頌曰︰凡柿同蟹食，令人腹痛作瀉，二物俱寒也。
時珍曰︰按︰王 《百一選方》雲︰一人食蟹，多食紅柿，至夜大吐，繼之以血，昏不省人。一道者雲︰惟木香可解。乃磨汁灌之，即漸蘇醒而愈也。
【主治】
通耳鼻氣，治腸 不足。解酒毒，壓胃間熱，止口乾（《別錄》）。續經脈氣（詵）。
【發明】
藏器曰︰飲酒食紅柿，令人易醉或心痛欲死。《別錄》言解酒毒，失之矣
白柿、柿霜
【修治】
時珍曰︰白柿即乾柿生霜者。其法用大柿去皮捻扁，日曬夜露至乾，內瓮中，待生白霜乃取出。今人謂之柿餅，亦曰柿花。其霜謂之柿霜。
【氣味】
甘，平，澀，無毒。
弘景曰︰曬乾者性冷，生柿彌冷。火熏者性熱。
【主治】
補虛勞不足，消腹中宿血，澀中濃腸，健脾胃氣（詵）。開胃澀腸，消痰止渴，治吐血，潤心肺，療肺痿心熱咳嗽，潤聲喉，殺蟲（大明）。溫補。多食，去面 （藏器）。
治反胃咯血，血淋腸 ，痔漏下血（時珍）。霜︰清上焦心肺熱，生津止渴，化痰寧嗽，治咽喉
【發明】
震亨曰︰乾柿屬金而有土，屬陰而有收意。故止血治咳，亦可為助也。
時珍曰︰柿乃脾、肺血分之果也。其味甘而氣平，性澀而能收，故有健脾澀腸、治嗽止血之功。蓋大腸者，肺之合而胃之子也。真正柿霜，乃其精液，入肺病上焦藥尤佳。按︰方勺《泊宅編》雲︰外兄劉掾雲︰病臟毒下血，凡半月，自分必死。得一方，只以乾柿燒灰，飲服二錢，遂愈。又王 《百一方》雲︰曾通判子病下血十年，亦用此方一服而愈。為散、為丸皆可，與本草治腸 、消宿血、解熱毒之義相合。則柿為太陰血分之藥，益可証矣。
又《經驗方》雲︰有人三世死於反胃病，至孫得一方︰用乾柿餅同乾飯日日食之，絕不用水飲，如法食之，其病遂愈。此又一証也。
【附方】
舊四，新十二。
腸風臟毒︰方說見上。
小便血淋︰葉氏︰用乾柿三枚（燒存性），研末。陳米飲服。《經驗方》︰用白柿、烏豆、鹽花煎湯，入墨汁服之。
熱淋澀痛︰乾柿、燈心等分。水煎日飲（《朱氏方》）
小兒秋痢︰以粳米煮粥，熟時入乾柿末，再煮三、兩沸食之，奶母亦食之。（《食療》）
反胃吐食︰乾柿三枚，連蒂搗爛，酒服甚效。切勿以他藥雜之。
腹薄食減，凡男女脾虛腹薄，食不消化，面上黑點者︰用乾柿三斤，酥一斤，蜜半斤。
以酥、蜜煎勻，下柿煮十餘沸，用不津器貯之。每日空腹食三、五枚，甚良。（孟詵《食療》）
痰嗽帶血︰青州大柿餅，飯上蒸熟批開。每用一枚，摻真青黛一錢，臥時食之，薄荷湯下。（《丹溪纂要》）
產後咳逆，氣亂心煩。用乾柿切碎，水煮汁呷。（《產寶》）
婦人蒜發︰乾柿五枚，以茅香（煮熟）、枸杞子（酒浸，焙研）各等分。搗丸梧桐子大。
每服五十丸，茅香湯下，日三。（《普濟》）
面生 ︰乾柿，日日食之。（《普濟方》）
鼻窒不通︰乾柿同粳米煮粥，日食。（《聖濟》）
耳聾鼻塞︰乾柿三枚細切，以粳米三合，豆豉少許煮粥，日日空心食之。（《聖惠》）
痘瘡入目︰白柿，日日食之，良。
脛爛瘡︰用柿霜、柿蒂等分燒研，敷之甚效。（筆峰《雜興》）
解桐油毒︰乾柿餅食之。（《普濟》）
烏柿（火熏乾者）
【氣味】
甘，溫，無毒。
【主治】
殺蟲，療金瘡、火瘡，生肉止痛（《別錄》）。治狗嚙瘡，斷下痢（弘景）。服藥口苦及嘔逆者，食少許即止（藏器）。
柿（音覽）
【修治】
瑞曰︰水藏者性冷，鹽藏者有毒。
時珍曰︰ ，藏柿也。水收、鹽浸之外，又有以熟柿用灰汁澡三、四度，令汁盡著器中，經十餘日即可食，治病非宜。
【主治】
澀下焦，健脾胃，消宿血（詵）。
柿糕
【修治】
時珍曰︰案︰李氏《食經》雲︰用糯米（洗淨）一斗，大乾柿五十個，同搗粉蒸食，如乾，入煮棗泥和拌之。
【主治】
作餅及糕與小兒食，治秋痢（詵）。黃柿和米粉作糗蒸，與小兒食，止下痢、下血有效（《藏器》）。
柿蒂
【氣味】
澀，平，無毒。
【主治】
咳逆噦氣，煮汁服（詵）。
【發明】
震亨曰︰人之陰氣，依胃為養。土傷則木挾相火，直沖清道而上作咳逆。古人以
時珍曰︰咳逆者，氣自臍下沖脈直上至咽膈，作呃忒蹇逆之聲也。朱肱《南陽書》以噦為咳逆，王履《溯洄集》以咳嗽為咳逆，皆誤矣。噦者，乾嘔有聲也。咳逆有傷寒吐下後，及久病產後，老人虛人，陰氣大虧，陽氣暴逆，自下焦逆至上焦而不能出者；有傷寒失下，及平人痰氣抑遏而然者。當視其虛實陰陽，或溫或補，或泄熱，或降氣，或吐或下可也。古方單用柿蒂煮汁飲之，取其苦溫能降逆氣也。《濟生》柿蒂散，加以丁香、生薑之辛熱，以開痰散郁，蓋從治之法，而昔人亦常用之收效矣。至易水張氏又益以人參，治病後虛人咳逆，亦有功績。丹溪朱氏但執以寒治熱之理，而不及從治之法，矯枉之過矣。若陳氏《三因》又加以良薑之類，是真以為胃寒而助其邪火者也。
【附方】
新一。
咳逆不止︰《濟生》柿蒂散︰治咳逆胸滿。用柿蒂、丁香各二錢，生薑五片。水煎服。
或》加青皮、陳皮。王氏《易簡》加半夏、生薑。
木皮
【主治】
下血。曬焙研末，米飲服二錢，兩服可止（頌）。湯火瘡，燒灰，油調敷（時珍）。
根
【主治】
血崩，血痢，下血（時珍）。 
（音卑士。宋《開寶》）
【釋名】
漆柿（《日華》）、綠柿（《日用》）、青 （《廣志》）、烏 （《開寶》）、花（《日用》）、赤棠 。
時珍曰︰ 乃柿之小而卑者，故謂之 。他柿至熟則黃赤，惟此雖熟亦青黑色。搗碎浸汁謂之柿漆，可以染罾、扇諸物，故有漆柿之名。
【集解】
志曰︰ 柿生江淮以南，似柿而青黑。潘岳《閑居賦》所謂「梁侯烏 之柿」是也。
頌曰︰ 柿出宣歙、荊襄、閩廣諸州。柿大如杏，惟堪生啖，不可為乾也。
【氣味】
甘，寒，澀，無毒。
弘景曰︰ 生啖性冷，服石家宜之，不入藥用。不可與蟹同食。
【主治】
壓丹石藥發熱，利水，解酒毒，去胃中熱。久食，令人寒中（《開寶》）。止煩渴，潤心肺，除腹臟冷熱（《日華》）。
（《拾遺》）
【釋名】
KT 棗（《千金》作軟棗）、 棗（《廣志》。音逞）、牛奶柿（《名苑》）、丁香柿
時珍曰︰君遷之名，始見於左思《吳都賦》，而著其狀於劉欣期《交州記》，名義莫詳。KT 棗，其形似棗而軟也。司馬光《名苑》雲︰君遷子似馬奶，即今牛奶柿也，以形得名。崔豹《古今注》雲︰牛奶柿即KT 棗，葉如柿，子亦如柿而小。唐宋諸家，不知君遷、KT棗
【集解】
藏器曰︰君遷子生海南，樹高丈餘，子中有汁，如乳汁甜美。《吳都賦》平仲君遷是也。
時珍曰︰君遷即KT 棗，其木類柿而葉長。但結實小而長，狀如牛奶，乾熟則紫黑色。
一種小圓如指頂大者，名丁香柿，味尤美。《救荒本草》以為羊矢棗，誤矣。其樹接大柿最佳。《廣志》雲︰KT 棗，小柿也。肌細而濃，少核，可以供御。即此。
【氣味】
甘、澀，平，無毒。
【主治】
止消渴，去煩熱，令人潤澤（《藏器》）。鎮心。久服，悅人顏色，令人輕健（）。 
（《別錄》下品）
【釋名】
若榴（《廣雅》）、丹若（《古今注》）、金罌。
時珍曰︰榴者，瘤也，丹實垂垂如贅瘤也。《博物志》雲︰漢張騫出使西域，得塗林安石國榴種以歸，故名安石榴。又按︰《齊民要術》雲︰凡植榴者須安僵石枯骨於根下，即花實繁茂。則安石之名義或取此也。若木乃扶桑之名，榴花丹 似之，故亦有丹若之稱。傅玄
《榴賦》所謂「灼若旭日棲扶桑」者是矣。《筆衡》雲︰五代吳越王錢 改榴為金罌。《酉陽雜俎》言︰榴甜者名天漿。道家書謂榴為三屍酒，言三屍蟲得此果則醉也。故范成大詩云︰玉池咽清肥，三彭跡如掃。
【集解】
弘景曰︰石榴花赤可愛，故人多植之，尤為外國所重。有甜、酢二種，醫家惟用酢者之根、殼。榴子乃服食者所忌。
頌曰︰安石榴，本生西域，今處處有之。木不甚高碩，枝柯附幹，自地便生作叢。種極易息，折其條盤土中便生也。花有黃、赤二色。實有甘、酢二種，甘者可食，酢者入藥。又一種山石榴，形頗相類而絕小，不作房生，青、齊間甚多，不入藥，但蜜漬以當果甚美。
宗曰︰石榴有酸、淡二種。旋開單葉花，旋結實，實中子紅，孫枝甚多，秋後經霜則自坼裂。一種子白，瑩澈如水晶者，味亦甘，謂之水晶石榴。惟酸石榴入藥，須老木所結，收留陳久者乃佳。
時珍曰︰榴五月開花，有紅、黃、白三色。單葉者結實。千葉者不結實，或結亦無子也。實有甜、酸、苦三種。《抱朴子》言︰苦者出積石山。或雲即山石榴也。《酉陽雜俎》言︰南詔石榴皮薄如紙。《瑣碎錄》言︰河陰石榴名三十八者，其中只有三十八子也。又南中有四季榴，四時開花，秋月結實，實方綻，隨複開花。有火石榴赤色如火。海石榴高一、二尺即結實。皆異種也。案︰《事類合璧》雲︰榴大如杯，赤色有黑斑點，皮中如蜂窠，有黃膜隔之，子形如人齒，淡紅色，亦有潔白如雪者。潘岳賦雲︰榴者，天下之奇樹，九州之名果。千房同膜，千子如一。御飢療渴，解酲止醉。
甘石榴
【氣味】
甘、酸，溫，澀，無毒。多食損人肺（《別錄》）。
詵曰︰多食損齒令黑。凡服食藥物人忌食之。
震亨曰︰榴者，留也。其汁酸性滯，粘膈成痰。
【主治】
咽喉燥渴（《別錄》）。能理乳石毒（段成式）。製三屍蟲（時珍）。
酸石榴
【氣味】
酸，溫，澀，無毒。
【主治】
赤白痢腹痛，連子搗汁，頓服一枚（孟詵）。止瀉痢崩中帶下（時珍）。
【發明】
時珍曰︰榴受少陽之氣，而榮於四月，盛於五月，實於盛夏，熟於深秋。丹花赤實，其味甘酸，其氣溫澀，具木火之象。故多食損肺、齒而生痰涎。酸者則兼收斂之氣，故入斷下、崩中之藥。或雲︰白榴皮治白痢，紅榴皮治紅痢，亦通。
【附方】
新五。
腸滑久痢︰黑神散︰用酸石榴一個。 煙盡，出火毒一夜，研末。仍以酸榴一塊，煎湯服久瀉不止︰方同上。（並《普濟方》）
痢血五色或膿或水，冷熱不調︰酸石榴五枚（連子）。搗汁二升，每服五合，神妙。（《聖濟》）
小便不禁︰酸石榴燒存性（無則用枝燒灰代之）。每服二錢，用柏白皮（切，焙）四錢，煎湯捻須令黑︰酸石榴結成時，就東南枝上揀大者一個，頂上開一孔，內水銀半兩於中，原皮（《普濟》）
酸榴皮
【修治】
曰︰凡使榴皮、葉、根，勿犯鐵，並不計乾濕，皆以漿水浸一夜，取出用，其水如墨汁也。
【氣味】
同實。
【主治】
止下痢漏精（《別錄》）。治筋骨風，腰腳不遂，行步攣急疼痛，澀腸。取汁點目，止淚下（權）。煎服，下蛔蟲（《藏器》）。止瀉痢，下血脫肛，崩中帶下（時珍）。
【附方】
舊六，新四。
赤白痢下腹痛，食不消化者︰《食療本草》︰用醋榴皮，炙黃為末，棗肉或粟米飯和丸梧桐子大。每空腹米飲服三十丸，日三服，以知為度。如寒滑，加附子、赤石脂各一倍。
《肘後方》︰用皮燒存性，為末。每米飲服方寸匕，日三服，效乃止。
糞前有血，令人面黃︰用酢石榴皮（炙），研末。每服二錢，用茄子枝煎湯服。（孫真人方）
腸滑久痢，神妙無比方也︰用石榴一個劈破，炭火簇燒存性，出火毒，為末。每服一錢，別以酸石榴一瓣，水一盞，煎湯調服。（《經驗方》）
久痢久瀉︰陳石榴皮酢者，焙研細末。每服二錢，米飲下。患二、三年或二、三月，百方小兒風癇︰大生石榴一枚，割去頂，剜空，入全蠍五枚，黃泥固濟， 存性，為末。每服猝病耳聾︰八、九月間，取石榴一個，上作孔如球子大，內米醋令滿，以原皮蓋之，水和面裹煨熟，取起去蓋，入少黑李子、仙沼子末，取水滴耳中，勿動。腦中若痛，勿驚。如此三夜，再作必通。
案︰唐慎微《本草》收采此方，雲出孫真人。而黑李子不知為何物也，其仙沼子即預知子。
食榴損齒︰石榴黑皮，炙黃，研末，棗肉和丸梧桐子大。每日空腹三丸，白湯下，日二服
疔腫惡毒︰以針刺四畔，用榴皮著瘡上，以面圍四畔，灸之，以痛為度。仍納榴末敷上急
腳肚生瘡初起如粟，搔之漸開，黃水浸淫，癢痛潰爛，遂致繞脛而成痼疾︰用酸榴皮煎湯，冷定，日日掃之，取愈乃止。（《醫學正宗》）
酸榴東行根
【氣味】
同皮。
【主治】
蛔蟲、寸白（《別錄》）。青者，入染須用（權）。治口齒病（頌）。止澀瀉痢、帶
【附方】
舊三，新二。
金蠶蠱毒，吮白礬味甘，嚼黑豆不腥者，即是中蠱也︰石榴根皮，煎濃汁服，即吐出活蠱寸白蛔蟲︰酢石榴東引根一握。洗銼，用水三升，煎取半碗，五更溫服盡，至明取下蟲一女子經閉不通︰用酢榴根（東生者）一握（炙乾）。水二大盞，濃煎一盞，空心服之。
未通再服。（《斗門》）
赤白下痢︰方同上。
榴花
【主治】
陰乾為末，和鐵丹服，一年變白髮如漆（藏器。鐵丹，飛鐵為丹也，亦鐵粉之屬）。千葉者，治心熱吐血。又研末吹鼻，止衄血，立效。亦敷金瘡出血（蘇頌）。
【附方】
舊一，新二。
金瘡出血︰榴花半斤，鍛石一升。搗和陰乾。每用少許敷之，立止。（崔元亮方）
鼻出衄血︰酢榴花二錢半，黃蜀葵花一錢。為末。每服一錢，水一盞，煎服，效乃止。（九竅出血︰石榴花（揉）塞之取效。葉亦可。 
（《本經》上品）
【校正】
志曰︰自木部移入此。
【釋名】
時珍曰︰橘，從 音鷸，諧聲也。又雲五色為慶，二色為矞 。 雲外赤內黃、非煙非霧、鬱鬱紛紛之象。橘實外赤內黃，剖之香霧紛郁，有似乎 雲。橘之從 ，又取此意也。
【集解】
《別錄》曰︰橘、柚，生江南及山南山谷，十月採。
恭曰︰柚之皮濃味甘，不似橘皮味辛苦。其肉亦如橘，有甘有酸。酸者名胡柑。今俗謂橙為柚，非矣。案︰郭璞雲︰柚似橙而實酢，大於橘。孔安國雲︰小曰橘，大曰柚，皆為柑也。
頌曰︰橘、柚，今江浙、荊襄、湖嶺皆有之。木高一、二丈，葉與枳無辨，刺出莖間。夏初生白花，六、七月成實，至冬黃熟。舊說小為橘，大為柚。今醫家乃用黃橘、青橘，不言柚。豈青橘是柚之類乎？
宗奭曰︰橘、柚自是兩種。《本草》雲︰一名橘皮。後人誤加柚字，妄生分別。且青橘、黃橘治療尚殊，況柚為別種乎？惟郭璞所言，乃真識橘、柚者。若不如此分別，誤以柚皮為橘皮，是貽無窮之患矣。
時珍曰︰橘、柚，蘇恭所說甚是。蘇頌不知青橘即橘之未黃者，乃以為柚，誤矣。夫橘、柚、柑三者相類而不同。橘實小，其瓣味微酢，其皮薄而紅，味辛而苦。柑大於橘，其瓣味甘，其皮稍濃而黃，味辛而甘。柚大小皆如橙，其瓣味酢，其皮最濃而黃，味甘而不甚辛。如此分之，即不誤矣。
按︰《事類合璧》雲︰橘樹高丈許，枝多生刺。其葉兩頭尖，綠色光面，大寸余，長二寸許。四月著小白花，甚香。結實至冬黃熟，大者如杯，包中有瓣，瓣中有核也。
宋韓彥直著《橘譜》三卷甚詳，其略雲︰柑橘出蘇州、台州，西出荊州，南出閩、廣、撫州，皆不如溫州者為上也。柑品有八，橘品十有四，多是接成。惟種成者，氣味尤勝。黃橘，扁小而多香霧，乃橘之上品也；朱橘，小而色赤如火；綠橘，紺碧可愛，不待霜後，色味已佳，隆冬采之，生意如新；乳橘，狀似乳柑，皮堅瓤多，味絕酸芳；塌橘，狀大而扁，外綠心紅，瓣巨多液，經春乃甘美；包橘，外薄內盈，其脈瓣隔皮可數；綿橘，微小，極軟美可受，而不多結；沙橘，細小甘美；油橘，皮似油飾，中堅外黑，乃橘之下品也；早黃橘，秋半已丹；凍橘，八月開花，冬結春采；穿心橘，實大皮光，而心虛可穿；荔枝橘，出衡陽，膚理皺密如荔子也。俗傳橘下埋鼠，則結實加倍。故《物類相感志》曰︰橘見屍而實繁。《涅 經》雲︰如橘見鼠，其果實多。《周禮》言︰橘逾淮而北︰變為枳，地氣然也。
余見柑下。
橘實
【氣味】
甘、酸，溫，無毒
弘景曰︰食之多痰，恐非益也。
原曰︰多食粘膈生痰，滯肺氣。
瑞曰︰同螃蟹食，令人患軟癰。
【主治】
甘者潤肺，酸者聚痰（藏器）。止消渴，開胃，除胸中膈氣（大明）。
【發明】
時珍曰︰橘皮，下氣消痰，其肉生痰聚飲，表裡之異如此，凡物皆然。今人以蜜煎橘充果食甚佳，亦可醬菹也。
黃橘皮
【釋名】
紅皮（《湯液》）、陳皮（《食療》）。
弘景曰︰橘皮療氣大勝。以東橘為好，西江者不如。須陳久者為良。
好古曰︰橘皮以色紅日久者為佳，故曰紅皮、陳皮。去白者曰橘紅也。
【修治】
曰︰凡使勿用柚皮、皺子皮，二件用不得。凡修事，須去白膜一重，銼細，以鯉魚皮裹一宿，至明取用。
宗奭曰︰《本草》橘、柚作一條，蓋傳誤也。後世不知，以柚皮為橘皮，是貽無窮之患矣。此乃六陳之一，天下日用所須。今人又多以乳柑皮亂之，不可不擇也。柑皮不甚苦，橘皮極苦，至熟亦苦。或以皮之緊慢分別，又因方土不同，亦互有緊慢也。
時珍曰︰橘皮，紋細色紅而薄，內多筋脈，其味苦辛；柑皮，紋粗色黃而濃，內多白膜，其味辛甘；柚皮，最濃而虛，紋更粗，色黃，內多膜無筋，其味甘多辛少。但以此別之，即不差矣。橘皮性溫，柑、柚皮性冷，不可不知。今天下多以廣中來者為勝，江西者次之。
然亦多以柑皮雜之。柑皮猶可用，柚皮則懸絕矣。凡橘皮，入和中理胃藥則留白，入下氣消痰藥則去白，其說出於《聖濟經》。去白者，以白湯入鹽洗潤透，刮去筋膜，曬乾用。亦有煮焙者，各隨本方。
【氣味】
苦、辛，溫，無毒。
【主治】
胸中瘕熱逆氣，利水穀。久服去臭，下氣通神（《本經》）。下氣，止嘔咳，治氣沖胸中，吐逆霍亂，療脾不能消穀，止泄，除膀胱留熱停水，五淋，利小便，去寸白蟲（
《別錄》）。清痰涎，治上氣咳嗽，開胃，主氣痢，破症瘕 癖（甄權）。療嘔噦反胃嘈雜，時吐清水，痰痞 瘧，大腸秘塞，婦人乳癰。入食料，解魚腥毒（時珍）。
【發明】
杲曰︰橘皮，氣薄味濃，陽中之陰也。可升可降，為脾、肺二經氣分藥。留白則補脾胃，去白則理肺氣；同白朮則補脾胃，同甘草則補肺，獨用則瀉肺損脾。其體輕浮，一能導胸中寒邪，二破滯氣，三益脾胃。加青皮減半用之，去滯氣，推陳致新。但多用久服，能損元氣也。
原曰︰橘皮，能散、能瀉、能溫、能補、能和，化痰治嗽，順氣理中，調脾快膈，通五淋，療酒病，其功當在諸藥之上。
時珍曰︰橘皮，苦能泄、能燥，辛能散，溫能和。其治百病，總是取其理氣燥濕之功。
同補藥則補，同瀉藥則瀉，同升藥則升，同降藥則降。脾乃元氣之母，肺乃攝氣之 ，故橘皮為二經氣分之藥，但隨所配而補瀉升降也。潔古張氏雲︰陳皮、枳殼利其氣而痰自下，蓋此義也。同杏仁治大腸氣秘，同桃仁治大腸血秘，皆取其通滯也。詳見杏仁下。按方勺《泊宅編》雲︰橘皮寬膈降氣，消痰飲，極有殊功。他藥貴新，惟此貴陳。外舅莫強中令豐城時得疾，凡食已輒胸滿不下，百方不效。偶家人合橘紅湯，因取嘗之，似相宜，連日飲之。一日忽覺胸中有物墜下，大驚目瞪，自汗如雨。須臾腹痛，下數塊如鐵彈子，臭不可聞。自此胸次廓然，其疾頓愈，蓋脾之冷積也。其方︰用橘皮（去穰）一斤，甘草、鹽花各四兩。水五碗，慢火煮乾，焙研為末，白湯點服。名二賢散，治一切痰氣特驗。世醫徒知半夏、南星之屬，何足以語此哉？珍按︰二賢散，丹溪變之為潤下丸，用治痰氣有效。惟氣實人服之相宜，氣不足者不宜用之也。
【附方】
舊八，新二十。
潤下丸︰治濕痰，因火泛上，停滯胸膈，咳唾稠粘。陳橘皮半斤（入砂鍋內，下鹽五錢，化水淹過，煮乾），粉甘草二兩（去皮，蜜炙）。各取淨末，蒸餅和丸梧桐子大。每服百丸，白湯下。（丹溪方）
寬中丸︰治脾氣不和，冷氣客於中，壅遏不通，是為脹滿。用橘皮四兩，白朮二兩。為末橘皮湯︰治男女傷寒並一切雜病嘔噦，手足逆冷者。用橘皮四兩，生薑一兩。水二升，煎嘈雜吐水︰真橘皮去白為末，五更安五分於掌心舐之，即睡，三日必效。皮不真則不驗。（《怪証奇方》）
霍亂吐瀉︰不拘男女，但有一點胃氣存者，服之再生。廣陳皮（去白）五錢，真藿香五錢。水二盞，煎一盞，時時溫服。出《百一選方》。《聖惠》︰用陳橘皮末二錢，湯點服（不省反胃吐食︰真橘皮，以日照西壁土炒香，為末。每服二錢，生薑三片，棗肉一枚，水二鐘猝然食噎︰橘皮一兩。湯浸去瓤，焙為末。以水一大盞，煎半盞，熱服。（《食醫心鏡》）
諸氣呃噫︰橘皮二兩。去瓤，水一升，煎五合，頓服。或加枳殼尤良。（孫尚藥方）
痰膈氣脹︰陳皮三錢。水煎熱服。（楊氏《簡便方》）
猝然失聲︰橘皮半兩，水煎，徐呷。（《肘後方》）
經年氣嗽︰橘皮、神曲、生薑（焙乾）等分。為末，蒸餅和丸梧桐子大。每服三、五十丸，食化食消痰，
胸中熱氣︰用橘皮半兩。微熬，為末。水煎代茶，細呷。（《心鏡》）
下焦冷氣︰乾陳橘皮一斤。為末，蜜丸梧桐子大。每食前溫酒下三十丸。（《食療本草》）
腳氣沖心或心下結硬，腹中虛冷︰陳皮一斤，和杏仁五兩（去皮尖）熬，少加蜜，搗和丸老人氣秘︰方同上。（《濟生》）
大腸秘塞︰陳皮連白，酒煮，焙，研末。每溫酒服二錢，一方米飲下。（《普濟》）
途中心痛︰橘皮去白，煎湯飲之，甚良。（談野翁方）
食魚蟹毒︰方同上。（《肘後》）
風痰麻木，凡手及十指麻木，大風麻木，皆是濕痰死血︰用橘紅一斤，逆流水五碗，煮爛脾寒諸瘧不拘老少孕婦，只兩服便止
真橘皮（去白，切），生薑自然汁浸過一指，銀器內重湯煮，焙乾，研末。每服三錢，用隔年青州棗十個，水一盞，煎半盞，發前服，以棗下之。（《適用方》）
小兒疳瘦，久服消食和氣，長肌肉︰用陳橘皮一兩，黃連（以米泔水浸一日）一兩半。
研末，入麝三分，用豬膽盛藥，以漿水煮熟取出，用粟米飯和丸綠豆大。每服一、二十丸，米飲下。（錢氏《小兒方》）
產後尿秘不通者︰陳皮一兩，去白為末。每空心溫酒服二錢，一服即通。此張不愚方也。（《婦人良方》）
產後吹奶︰陳皮一兩，甘草一錢。水煎服，即散。
婦人乳癰，未成者即散，已成者即潰，痛不可忍者即不疼，神驗不可雲喻也︰用真陳橘皮，湯浸去白曬，面炒微黃，為末。每服二錢，麝香調酒下。初發者一服見效。名橘香散。
耳出汁︰陳皮（燒研）一錢，麝香少許。為末。日摻。名立效散。
魚骨鯁咽︰橘皮，常含，咽汁即下。（《聖惠方》）
嵌甲作痛不能行履者︰濃煎陳皮，湯浸良久，甲肉自離，輕手剪去，以虎骨末敷之即安。（《醫林集要》）
青橘皮
【修治】
時珍曰︰青橘皮乃橘之未黃而青色者，薄而光，其氣芳烈。今人多以小柑、小柚、小橙偽為之，不可不慎辨之。入藥以湯浸去瓤，切片醋拌，瓦炒過用。
【氣味】
苦、辛，溫，無毒。
【主治】
氣滯，下食，破積結及膈氣（頌）。破堅癖，散滯氣，去下焦諸濕，治左脅肝經積氣（元素）。治胸膈氣逆，脅痛，小腹疝痛，消乳腫，疏肝膽，瀉肺氣（時珍）。
【發明】
元素曰︰青橘皮氣味俱濃，沉而降，陰也。入厥陰、少陽經，治肝膽之病。
杲曰︰青皮，乃足厥陰引經之藥，能引食入太陰之倉，破滯削堅，皆治在下之病。有滯氣則破滯氣，無滯氣則損真氣。
好古曰︰陳皮治高，青皮治低，與枳殼治胸膈、枳實治心下同意。
震亨曰︰青皮，乃肝膽二經氣分藥。故人多怒有滯氣，脅下有郁積，或小腹疝疼，用之以疏通二經，行其氣也。若二經實者，當先補而後用之。又雲︰疏肝氣加青皮，炒黑則入血分也。
時珍曰︰青橘皮，古無用者，至宋時醫家始用之。其色青氣烈，味苦而辛，治之以醋，所謂肝欲散，急食辛以散之，以酸泄之，以苦降之也。陳皮浮而升，入脾、肺氣分。青皮沉而降，入肝、膽氣分。一體二用，物理自然也。小兒消積多用青皮，最能發汗，有汗者不可用。說出楊仁齋《直指方》，人罕知之。
嘉謨曰︰久瘧熱甚，必結癖塊，宜多服清脾湯。內有青皮疏利肝邪，則癖自不結也。
【附方】
舊二，新七。
快膈湯治冷膈氣及酒食後飽滿︰用青橘皮一斤，作四分︰四兩用鹽湯浸，四兩用百沸湯浸，四兩用醋浸，四兩用酒浸。各三日取出，去白切絲，以鹽一兩炒微焦，研末。每用二錢，以茶末五分，水煎溫服。亦可點服。《經驗後方》
理脾快氣︰青橘皮一斤（曬乾焙研末），甘草末一兩，檀香末半兩。和勻收之。每用一、二
法製青皮︰常服安神調氣，消食解酒益胃，不拘老人小兒。宋仁宗每食後咀數片，乃邢和璞真人所獻，名萬年草，劉 改名延年草，仁宗以賜呂丞相。用青皮一斤（浸去苦味，去瓤，煉淨），白鹽花五兩，炙甘草六兩，舶茴香四兩。甜水一斗，煮之，不住攪，勿令著底，候水盡，慢火焙乾，勿令焦，去甘草、茴香，只取青皮，密收用。（王氏《易簡方》）
瘧疾寒熱︰青皮一兩。燒存性，研末。發前，溫酒服一錢，臨時再服。（《聖惠方》）
傷寒呃逆，聲聞四鄰︰四花青皮全者，研末。每服二錢，白湯下。（《醫林集要》）
產後氣逆︰青橘皮為末。蔥白、童子小便煎二錢，服。（《經驗後方》）
婦人乳癌︰因久積憂郁，乳房內有核如指頭，不痛不癢，五、七年成癰，名乳癌，不可治耳出汁︰青皮燒研末，綿包塞之。
唇燥生瘡︰青皮，燒研，豬脂調塗。
橘瓤上筋膜
【主治】
口渴、吐酒。炒熟，煎湯飲，甚效（大明）。
橘核
【修治】
時珍曰︰凡用，須以新瓦焙香，去殼取仁，研碎入藥。
【氣味】
苦，平，【主治】
腎疰腰痛，膀胱氣痛，腎冷。炒研，每溫酒服一錢，或酒煎服之（大明）。治酒風、鼻赤。炒研，每服一錢，胡桃肉一個，擂酒服，以知為度（宗 ）。小腸疝氣及陰核腫
【發明】
時珍曰︰橘核入足厥陰，與青皮同功，故治腰痛 疝在下之病，不獨取象於核也。《和劑局方》
治諸疝痛及內 ，卵腫偏墜，或硬如石，或腫至潰，有橘核丸，用之有效。品味頗多，詳見本方。
【附方】
新一。
腰痛︰橘核、杜仲各二兩（炒）。研末。每服二錢，鹽酒下。（《簡便方》）
葉
【氣味】
苦，平，無毒。
【主治】
導胸膈逆氣，入厥陰，行肝氣，消腫散毒，乳癰脅痛，用之行經（震亨）。
【附方】
新一。
肺癰︰綠橘葉，洗，搗絞汁一盞，服之。吐出膿血即愈。（《經驗良方》）
（宋《開寶》）
【釋名】
木奴。
志曰︰柑，未經霜時猶酸，霜後甚甜，故名柑子。
時珍曰︰漢李衡種柑於武陵洲上，號為木奴焉。
【集解】
炳曰︰乳柑出西戎者佳。
志曰︰柑生嶺南及江南，樹似橘，實亦似橘而圓大，皮色生青熟黃赤。惟乳柑皮入藥，山
藏器曰︰柑有朱柑、黃柑、乳柑、石柑、沙柑。橘有朱橘、乳橘、塌橘、山橘、黃淡子。此輩皮皆去氣調中，實俱堪食，就中以乳柑為上也。
時珍曰︰柑，南方果也，而閩、廣、溫、台、蘇、撫、荊州為盛，川蜀雖有不及之。其樹無異於橘，但刺少耳。柑皮比橘色黃而稍濃，理稍粗而味不苦。橘可久留，柑易腐敗。柑樹畏冰雪，橘樹略可。此柑、橘之異也。柑、橘皮，今人多混用，不可不辨，詳見橘下。
案︰韓彥直《橘譜》雲︰乳柑，出溫州諸邑，惟泥山者為最，以其味似乳酪故名。彼人呼為真柑，似以它柑為假矣。其木婆娑，其葉纖長，其花香韻，其實圓正，膚理如澤蠟，其大六、七寸，其皮薄而味珍，脈不粘瓣，食不留滓，一顆僅二、三核，亦有全無者，擘之香霧 人，為柑中絕品也。生枝柑，形不圓，色青膚粗，味帶微酸，留之枝間，可耐久也，俟味變甘，乃帶葉折，故名。海紅柑，樹小而顆極大，有圍及尺者，皮濃色紅，可久藏，今獅頭柑亦是其類也。洞庭柑，種出洞庭山，皮細味美，其熟最早也。甜柑，類洞庭而大，每顆必八瓣，不待霜而黃也。木柑，類洞庭，膚粗頑，瓣大而少液，故謂之木也。朱柑，類洞庭而大，色絕嫣紅，其味酸，人不重之。饅頭柑，近蒂起如饅頭尖，味香美也。
【氣味】
甘，大寒，無毒。頌曰︰冷。
志曰︰多食令人肺冷生痰，脾冷發痼癖，大腸瀉利，發陰汗。
【主治】
利腸胃中熱毒，解丹石，止暴渴，利小便（《開寶》）。
【附方】
新一。
難產︰柑橘瓤，陰乾，燒存性，研末。溫酒服二錢。（《集效》）
皮
【氣味】
辛、甘，寒，無毒。
時珍曰︰橘皮苦辛溫，柑皮辛甘寒。外形雖似，而氣味不同。
詵曰︰多食令肺燥。
【主治】
下氣調中（藏器）。解酒毒及酒渴，去白，焙研末，點湯入鹽飲之（大明）。治產後肌浮，為末酒服（藏器）。傷寒飲食勞複者，濃煎汁服（時珍）。
山柑皮︰治咽喉痛，效（《
核
【主治】
作塗面藥（《蘇頌》）。
葉
【主治】
耳流水或膿血。取嫩頭七個，入水數滴，杵取汁滴之，即愈（藺氏）。 
（宋《開寶》）
【釋名】
金球、鵠殼。
時珍曰︰案︰陸佃《埤雅》雲︰橙，柚屬也。可登而成之，故字從登。又諧聲也。
【集解】
志曰︰橙，樹似橘而葉大，其形圓，大於橘而香，皮濃而皺，八月熟。
時珍曰︰橙產南土，其實似柚而香，葉有兩刻，缺如兩段，亦有一種氣臭者。柚乃柑屬之大者，早黃難留；橙乃橘屬之大者，晚熟耐久，皆有大小二種。案︰《事類合璧》雲︰橙樹高枝，葉不甚類橘，亦有刺。其實大者如碗，頗似朱欒，經霜早熟，色黃皮濃，蹙衄如沸，香氣馥郁。其皮可以熏衣，可以 鮮，可以和菹醢，可以為醬齏，可以蜜煎，可以糖製為橙丁，可以蜜製為橙膏。嗅之則香，食之則美，誠佳果也。
宗奭曰︰橙皮，今只以為果，或合湯待賓，未見入藥。宿酒未解者，食之速醒。
【氣味】
酸，寒，無毒。
士良曰︰暖。多食傷肝氣，發虛熱。與 肉同食，發頭旋惡心。
時珍曰︰ 乃水獺之屬也。諸家本草皆作檳榔，誤矣。
【主治】
洗去酸汁，切和鹽、蜜，煎成貯食，止惡心，能去胃中浮風惡氣（《開寶》）。
行風氣，療癭氣，發瘰癧，殺魚、蟹毒（士良）。
皮
【氣味】
苦、辛，溫，無毒。
【主治】
作醬、醋香美，散腸胃惡氣，消食下氣，去胃中浮風氣（《開寶》）。和鹽貯食，止惡心，解酒病（孟詵）。糖作橙丁，甘美，消痰下氣，利膈寬中，解酒（時珍）。
【附方】
新二。
香橙湯︰寬中快氣，消酒。用橙皮二斤（切片），生薑五兩（切，焙，擂爛），入炙甘草末一痔瘡腫痛︰隔年風乾橙子，桶內燒煙熏之，神效。（《醫方摘要》）
核
【主治】
面 粉刺，濕研，夜夜塗之（時珍）。
【附方】
新一。
閃挫腰痛︰橙子核，炒研，酒服三錢，即愈。（《攝生方》） 
（音又。《日華》）
【釋名】
（與柚同）、條（《爾雅》）、壺柑（《唐本》）、臭橙（《食性》）、朱欒。
時珍曰︰柚，色油然，其狀如卣，故名。壺亦象形。今人呼其黃而小者為蜜筒，正此意也。其大者謂之朱欒，亦取團欒之象。最大者謂之香欒。《爾雅》謂之 （音廢），又曰 （音賈）。《廣雅》謂之鐳柚，鐳亦壺也。《桂海志》謂之臭柚，皆一物。但以大小、古今方言稱呼不同耳。
【集解】
恭曰︰柚皮濃味甘，不似橘皮薄味辛而苦。其肉亦如橘，有甘有酸，酸者名壺柑。今俗人謂橙為柚，非矣。案︰《呂氏春秋》雲︰果之美者，江浦之橘，雲夢之柚。郭璞雲︰柚出江南，似橙而實酢，大如橘。禹貢雲︰揚州厥包橘、柚。孔安國雲︰小曰橘，大曰柚，皆為柑也。
頌曰︰閩中、嶺外、江南皆有柚，比橘黃，白色而大。襄、唐間柚，色青黃而實小。其味皆酢，皮濃，不堪入藥。
時珍曰︰柚，樹、葉皆似橙。其實有大、小二種︰小者如柑、如橙；大者如瓜、如升，有圍及尺餘者，亦橙之類也。今人呼為朱欒，形色圓正，都類柑、橙。但皮濃而粗，其味甘，其氣臭，其瓣堅而酸惡不可食，其花甚香。南人種其核，長成以接柑、橘，雲甚良也。蓋橙乃橘屬，故其皮皺濃而香，味苦而辛；柚乃柑屬，故其皮粗濃而臭，味甘而辛。如此分，柚與橙、橘自明矣。郭璞雲︰ ，大柚也。實大如盞，皮濃二、三寸，子似枳，食之少味。
范成大雲︰廣南臭柚大如瓜，可食，其皮甚濃，染墨打碑，可代氈刷，且不損紙也。《列子》雲︰吳越之間有木焉，其名為 。碧樹而冬青，實丹而味酸。食其皮汁，已憤厥之疾。渡淮而北，化而為枳。此言地氣之不同如此。
【氣味】
酸，寒，無毒。
【主治】
消食，解酒毒，治飲酒人口氣，去腸胃中惡氣，療妊婦不思食、口淡（大明）。
皮
【氣味】
甘、辛，平，無毒。
【正誤】
時珍曰︰案︰沈括《筆談》雲︰《本草》言橘皮苦，柚皮甘，誤矣。柚皮極苦，不
【主治】
下氣。宜食，不入藥（弘景）。消食快膈，散憤懣之氣，化痰（時珍）。
【附方】
新一。
痰氣咳嗽︰用香欒，去核，切，砂瓶內浸酒，封固一夜，煮爛，蜜拌勻，時時含咽。
葉
【主治】
頭風痛，同蔥白搗，貼太陽穴（時珍）。
花
【主治】
蒸麻油作香澤面脂，長發潤燥（時珍）。 
（音矩員。宋《圖經》）
【校正】
原附豆蔻下，今分出。
【釋名】
香櫞（俗作圓）、佛手柑。
時珍曰︰義未詳。佛手，取象也。
【集解】
藏器曰︰枸櫞生嶺南，柑、橘之屬也。其葉大，其實大如盞，味辛酸。
頌曰︰今閩廣、江南皆有之，彼人呼為香櫞子。形長如小瓜狀，其皮若橙而光澤可愛，肉甚濃，白如蘿蔔而松虛。雖味短而香芬大勝，置衣笥中，則數日香不歇。寄至北方，人甚貴重。古作五和糝用之。
時珍曰︰枸櫞產閩廣間。木似朱欒而葉尖長，枝間有刺。植之近水乃生。其實狀如人手，有指，俗呼為佛手柑。有長一尺四、五寸者。皮如橙柚而濃，皺而光澤。其色如瓜，生綠熟黃。其核細。其味不甚佳而清香襲人。南人雕鏤花鳥，作蜜煎果食。置之几案，可供玩。若安芋片於蒂而以濕紙圍護，經久不癟。或搗蒜罨其蒂上，則香更充溢。《異物志》云：浸汁浣葛 ，勝似酸漿也！
皮瓤
【氣味】
辛、酸，無毒。弘景曰︰性溫。恭曰︰性冷。陶說誤矣。藏器曰︰性溫
【主治】
下氣，除心頭痰水（藏器）。煮酒飲，治痰氣咳嗽。煎湯，治心下氣痛（時珍）。
根、葉
【主治】
同皮（《橘譜》）。
（《綱目》）
【釋名】
金柑（《橘譜》）、盧橘（《漢書》）、夏橘（《廣州記》）、山橘（《北戶錄》）、給客橙（《魏王花木志》）。
時珍曰︰此橘生時青盧色，黃熟則如金，故有金橘、盧橘之名。盧，黑色也。或雲盧，酒器之名，其形肖之故也。注《文選》者以枇杷為盧橘，誤矣。案︰司馬相如《上林賦》雲︰盧橘夏熟，枇杷 柿。以二物並列，則非一物明矣。此橘夏冬相繼，故云夏熟，而裴淵《廣州記》謂之夏橘。給客橙者，其芳香如橙，可供給客也。
【集解】
時珍曰︰金橘，生吳粵、江浙、川廣間。或言出營道者為冠，而江浙者皮甘肉酸，次之。其樹似橘，不甚高碩。五月開白花結實，秋冬黃熟，大者徑寸，小者如指頭，形長而皮堅，肌理細瑩，生則深綠色，熟乃黃如金。其味酸甘，而芳香可愛，糖造、蜜煎皆佳。案︰《魏王花木志》雲︰蜀之成都、臨邛、江源諸處，有給客橙，一名盧橘。似橘而非，若柚而香。夏冬花實常相繼，或如彈丸，或如櫻桃，通歲食之。又劉恂《嶺表錄異》雲︰山橘子大如土瓜，次如彈丸，小樹綠葉，夏結冬熟，金色薄皮而味酸，偏能破氣。容、廣人連枝藏之，入膾醋尤加香美。韓彥直《橘譜》雲︰金柑出江西，北人不識。景 中始至汴都，因溫成皇後嗜之，價遂貴重。藏綠豆中可經時不變，蓋橘性熱、豆性涼也。又有山金柑，一名山金橘，俗名金豆。木高尺許，實如櫻桃，內只一核。俱可蜜漬，香味清美。以上諸說，皆指今之金橘，但有一類數種之異耳。
【氣味】
酸、甘，溫，無毒。
【主治】
下氣快膈，止渴解酲，辟臭。皮尤佳（時珍）。 
（《別錄》中品）
【釋名】
宗奭曰︰其葉形似琵琶，故名。
【集解】
頌曰︰枇杷，舊不著所出州土，今襄、漢、吳、蜀、閩、嶺、江西南、湖南北皆有之。木高丈餘，肥枝長葉，大如驢耳，背有黃毛，陰密婆娑可愛，四時不凋。盛冬開白花，至三、四月成實作 ，生大如彈丸，熟時色如黃杏，微有毛，皮肉甚薄，核大如茅栗，黃褐色。四月採葉，曝乾用。
時珍曰︰案︰郭義恭《廣志》雲︰枇杷易種，葉微似栗，冬花春實。其子簇結有毛，四月熟，大者如雞子，小者如龍眼，白者為上，黃者次之。無核者名焦子，出廣州。又楊萬里詩云︰大葉聳長耳，一枝堪滿盤。荔枝分與核，金橘卻無酸。頗盡其狀。注《文選》者以枇杷為盧橘，誤矣。詳金橘。
實
【氣味】
甘、酸，平，無毒。
志曰︰寒。詵曰︰溫。多食發痰熱，傷脾。同炙肉及熱麵食，令人患熱毒黃疾。
【主治】
止渴下氣，利肺氣，止吐逆，主上焦熱，潤五臟（大明）。
葉
【修治】
恭曰︰凡用須火炙，以布拭去毛。不爾射人肺，令咳不已。或以粟稈作刷
曰︰凡採得，秤濕葉重一兩，乾者三葉重一兩，乃為氣足，堪用。粗布拭去毛，以甘草湯洗一遍，用綿再拭乾。每一兩，以酥二錢半塗上，炙過用。
時珍曰︰治胃病，以薑汁塗炙；治肺病，以蜜水塗炙，乃良。
【氣味】
苦，平，無毒。
權曰︰甘、微辛。弘景曰︰煮汁飲之，則小冷。
【主治】
猝 不止，下氣，煮汁服（《別錄》）。弘景曰︰若不暇煮，但嚼汁咽，亦瘥）。治嘔噦不止，婦人產後口乾（大明）。煮汁飲，主渴疾，治肺氣熱嗽，及肺風瘡，胸面上瘡
【發明】
時珍曰︰枇杷葉，氣薄味濃，陽中之陰。治肺胃之病，大都取其下氣之功耳。
氣下則火降痰順，而逆者不逆，嘔者不嘔，渴者不渴，咳者不咳矣。
宗奭曰︰治肺熱嗽甚有功。一婦人患肺熱久嗽，身如火炙，肌瘦將成癆。以枇杷葉、木通、款冬花、紫菀、杏仁、桑白皮各等分，大黃減半。如常治訖，為末，蜜丸櫻桃大。食後、夜臥各含化一丸，未終劑而愈矣。
【附方】
新七。
溫病發噦因飲水多者︰枇杷葉（去毛，炙香）、茅根各半斤。水四升，煎二升，稍稍飲之反胃嘔噦︰枇杷葉（去毛，炙）、丁香各一兩，人參二兩。為末，每服三錢，水一盞，薑三片衄血不止︰枇杷葉（去毛），焙研末。茶服一、二錢，日二。（同上）酒 赤鼻︰枇杷葉、梔子仁等分。為末。每服二錢，溫酒調下。日三服。（《本事》）
面上風瘡︰方同上。
痔瘡腫痛︰枇杷葉（蜜灸）、烏梅肉（焙）。為末。先以烏梅湯洗，貼之。（《集要》）
痘瘡潰爛︰枇杷葉，煎湯洗之。（《摘玄》）
花
【主治】
頭風，鼻流清涕。辛夷等分，研末，酒服二錢，日二服（時珍）。
木白皮
【主治】
生嚼咽汁，止吐逆不下食，煮汁冷服，尤佳（思邈）。 
（宋《開寶》）
【釋名】
子（音求）。
時珍曰︰其形如水楊子而味似梅，故名。段氏《北戶錄》名 子。揚州人呼白楊梅為聖僧。
【集解】
志曰︰楊梅，生江南、嶺南山谷。樹若荔枝樹，而葉細陰青。子形似水楊子，而生青熟紅，肉在核上，無皮殼。四月、五月採之。南人醃藏為果，寄至北方。
時珍曰︰楊梅樹葉如龍眼及紫瑞香，冬月不凋。二月開花結實，形如楮實子，五月熟，有紅、白、紫三種，紅勝於白，紫勝於紅，顆大而核細，鹽藏、蜜漬、糖收皆佳。東方朔《林邑記》雲︰邑有楊梅，其大如杯碗，青時極酸，熟則如蜜。用以釀酒，號為梅香酎，甚珍重之。贊寧《物類相感志》雲︰桑上接楊梅則不酸。楊梅樹生癩，以甘草釘釘之則無。皆物理之妙也。
藏器曰︰張華《博物志》言地瘴處多生楊梅，驗之信然。
實
【氣味】
酸、甘，溫，無毒。
詵曰︰熱，微毒。久食令人發熱，損齒及筋。忌生蔥同食。
瑞曰︰發瘡致痰。
【主治】
鹽藏食，去痰止嘔噦，消食下酒。乾作屑，臨飲酒時服方寸匕，止吐酒（《開寶》）。止渴，和五臟，能滌腸胃，除煩憒惡氣。燒灰服，斷下痢，甚驗。鹽者常含一枚，咽汁，利五臟下氣（詵）。
【附方】
舊一，新三。
下痢不止︰楊梅燒研，每米飲服二錢，日二服。（《普濟》）
頭痛不止︰楊梅為末，以少許 鼻取嚏，妙。
頭風作痛︰楊梅為末，每食後薄荷茶服二錢。或以消風散同煎服。或同搗末，以白梅肉和一切損傷，止血生肌，令無瘢痕︰用鹽藏楊梅和核搗如泥，做成挺子，以竹筒收之。凡遇
核仁
【主治】
腳氣。
時珍曰︰案，王明清《揮塵錄》雲︰會稽楊梅為天下冠。童貫苦腳氣，或雲楊梅仁可治之。郡守王嶷饋五十石，貫用之而愈。取仁法︰以柿漆拌核曝之，則自裂出也。
樹皮及根
【主治】
煎湯，洗惡瘡疥癬（大明）。煎水，漱牙痛。服之，解砒毒。
燒灰油
【附方】
新三。
中砒毒︰心腹絞痛，欲吐不吐，面青肢冷。用楊梅樹皮，煎湯二、三碗，服之即愈。（王碩《易簡方》）
風蟲牙痛︰《普濟方》︰用楊梅根（皮濃者），焙一兩，川芎 五錢，麝香少許。研末。
每用半錢，鼻內 之，口中含水，涎出痛止。《摘要方》︰用楊梅根皮、韭菜根、廚案上油泥等分。搗勻，貼於兩腮上半時辰，其蟲從眼角出也。屢用有效之方。 
（《別錄》上品）
【釋名】
鶯桃（《禮注》）、含桃（《月令》）、荊桃。
宗奭曰︰孟詵《本草》言︰此乃櫻，非桃也。雖非桃類，以其形肖桃，故曰櫻桃，又何疑焉？如沐猴梨、胡桃之類，皆取其形相似耳。《禮記》︰仲春，天子以含桃薦宗廟，即此。故王維詩云︰才是寢園春薦後，非幹御苑鳥銜殘。藥中不甚用。
時珍曰︰其顆如瓔珠，故謂之櫻。而許慎作鶯桃，雲鶯所含食，故又曰含桃，亦通。案︰《爾雅》雲︰楔（音戛），荊桃也。孫炎注云︰即今櫻桃。最大而甘者，謂之崖蜜。
【集解】
頌曰︰櫻桃，處處有之，而洛中者最勝。其木多陰，先百果熟，故古人多貴之。其實熟時深紅色者，謂之朱櫻。紫色，皮裡有細黃點者，謂之紫櫻，味最珍重。又有正黃明者，謂之蠟櫻。小而紅者，謂之櫻珠，味皆不及。極大者，有若彈丸，核細而肉濃，尤難得。
時珍曰︰櫻桃樹不甚高。春初開白花，繁英如雪。葉團，有尖及細齒。結子一枝數十顆，三月熟時須守護，否則鳥食無遺也。鹽藏、蜜煎皆可，或同蜜搗作糕食，唐人以酪薦食之。林洪《山家清供》雲︰櫻桃經雨則蟲自內生，人莫之見。用水浸良久，則蟲皆出，乃可食也。試之果然。
【氣味】
甘，熱，澀，無毒。大明曰︰平，微毒。多食令人吐。
詵曰︰食多無損，但發虛熱耳。有暗風人不可食，食之立發。
李鵬飛曰︰傷筋骨，敗血氣。有寒熱病患不可食。
【主治】
調中，益脾氣，令人好顏色，美志（《別錄》）。止泄精、水穀痢（孟詵）。
【發明】
宗奭曰︰小兒食之過多，無不作熱。此果三月末、四月初熟，得正陽之氣，先諸果熟，故性熱也。
震亨曰︰櫻桃屬火而有土，性大熱而發濕。舊有熱病及喘嗽者，得之立病，且有死者也。
時珍曰︰案︰張子和《儒門事親》雲︰舞水一富家有二子，好食紫櫻，每日啖一、二升。半月後，長者發肺痿，幼者發肺癰，相繼而死。嗚呼﹗百果之生，所以養人，非欲害人。
富貴之家，縱其嗜欲取死，是何？天耶？命耶？邵堯夫詩云︰爽口物多終作疾。真格言哉﹗觀此，則寇、朱二氏之言，益可証矣。王維詩云︰飽食不須愁內熱，大官還有蔗漿寒。蓋謂寒物同食，猶可解其熱也。
葉
【氣味】
甘，平，無毒。煮老鵝，易軟熟。
【主治】
蛇咬，搗汁飲，並敷之（頌）。
東行根
【主治】
煮汁服，立下寸白、蛔蟲（頌）。
枝
【主治】
雀卵斑 ，同紫萍、牙皂、白梅肉研和，日用洗面（時珍）。
花
【主治】
面黑粉滓（方見李花）。 
（《別錄》上品）
【校正】
《唐本》退入有名未用，今移入此。
【釋名】
朱桃（《別錄》）、麥櫻（《吳普》）、英豆（《別錄》）、李桃。
詵曰︰此嬰桃俗名李桃，又名柰桃。前櫻桃名櫻，非桃也。
【集解】
《別錄》曰︰嬰桃實大如麥，多毛。四月採，陰乾。
弘景曰︰櫻桃即今朱櫻，可煮食者。嬰桃形相似而實乖異，山間時有之，方藥不用。
時珍曰︰樹如朱嬰，但葉長尖不團。子小而尖，生青熟黃赤，亦不光澤，而味惡不堪食
實
【氣味】
辛，平，無毒。
【主治】
止泄、腸 ，除熱，調中益脾氣，令人好顏色，美志（《別錄》）。止泄精（孟詵）。 
（《日用》）
【釋名】
白果（《日用》）、鴨腳子。
時珍曰︰原生江南，葉似鴨掌，因名鴨腳。宋初始入貢，改呼銀杏，因其形似小杏而核色白也。今名白果。梅堯臣詩︰鴨腳類綠李，其名因葉高。歐陽修詩︰絳囊初入貢，銀杏貴中州。是矣。
【集解】
時珍曰︰銀杏生江南，以宣城者為勝。樹高二、三丈。葉薄縱理，儼如鴨掌形，有刻缺，面綠背淡。二月開花成簇，青白色，二更開花，隨即卸落，人罕見之。一枝結子百十，狀如楝子，經霜乃熟爛。去肉取核為果，其核兩頭尖，三棱為雄，二棱為雌。其仁嫩時綠色，久則黃。須雌雄同種，其樹相望，乃結實；或雌樹臨水亦可；或鑿一孔，內雄木一塊，泥之，亦結。陰陽相感之妙如此。其樹耐久，肌理白膩。術家取刻符印，雲能召使也。
《文選‧吳都賦》注︰平仲果，其實如銀。未知即此果否？
核仁
【氣味】
甘、苦，平，澀，無毒。
時珍曰︰熟食，小苦微甘，性溫有小毒。多食令人臚脹。
瑞曰︰多食壅氣動風。小兒食多昏霍，發驚引疳。同鰻鱺魚食，患軟風。
【主治】
生食，引疳解酒，熟食益人（李鵬飛）。熟食，溫肺益氣，定喘嗽，縮小便，止白濁。生食，降痰，消毒殺蟲。嚼漿，塗鼻面手足，去 皴皺，及疥癬疳 陰虱（時珍）。
【發明】
時珍曰︰銀杏，宋初始著名，而修本草者不收。近時方藥亦時用之。其氣薄味濃，性澀而收，色白屬金。故能入肺經，益肺氣，定喘嗽，縮小便。生搗能浣油膩，則其去痰濁之功，可類推矣。其花夜開，人不得見，蓋陰毒之物，故又能殺蟲消毒。然食多則收令太過，令人氣壅臚脹昏頓。故《物類相感志》言︰銀杏能醉人。而《三元延壽書》言︰白果食滿千個者死。又雲︰昔有飢者，同以白果代飯食飽，次日皆死也。
【附方】
新十八。
寒嗽痰喘︰白果七個。煨熟，以熟艾作七丸，每果入艾一丸，紙包再煨香，去艾吃。（《秘韞》方）
哮喘痰嗽︰鴨掌散︰用銀杏五個，麻黃二錢半，甘草（炙）二錢。水一鐘半，煎八分，臥十一個（炒黃），麻黃三錢，蘇子二錢，款冬花、法製半夏、桑白皮（蜜炙）各二錢，杏仁（去皮（並《攝咳嗽失聲︰白果仁四兩，白茯苓、桑白皮二兩，烏豆半升（炒），蜜半斤。煮熟曬乾為末，以乳汁半碗拌濕，九蒸九曬，丸如綠豆大。每服三、五十丸，白湯下，神效。（余居士方）
小便頻數︰白果十四枚，七生七煨，食之，取效，止。
小便白濁︰生白果仁十枚，擂水飲，日一服，取效，止。
赤白帶下，下元虛憊︰白果、蓮肉、江米各五錢，胡椒一錢半。為末。用烏骨雞一隻，去腸風下血︰銀杏煨熟，出火氣，食之，米飲下。
腸風臟毒︰銀杏四十九枚，去殼生研，入百藥煎末和丸彈子大。每服二、三丸，空心細嚼，米飲送下。（戴原禮《証治要訣》）
牙齒蟲 ︰生銀杏，每食後嚼一、二個，良。（《永類鈐方》）
手足皴裂︰生白果嚼爛，夜夜塗之。
鼻面酒 ︰銀杏、酒浮糟，同嚼爛，夜塗旦洗。（《醫林集要》）
頭面癬瘡︰生白果仁切斷，頻擦取效。（邵氏《經驗方》）
下部疳瘡，生白果杵，塗之。（趙原陽）陰虱作癢︰陰毛際肉中生蟲如虱，或紅或白，癢不可忍者。白果仁，嚼細，頻擦之，取效狗咬成瘡︰白果仁，嚼細塗之。
乳癰潰爛︰銀杏半斤，以四兩研酒服之，以四兩研敷之。（《救急易方》）
水疔暗疔︰水疔色黃，麻木不痛；暗疔瘡凸色紅，使人昏狂。並先刺四畔，後用銀杏去殼 
（宋《開寶》）
【釋名】
羌桃（《名物志》）、核桃。
頌曰︰此果本出羌胡，漢時張騫使西域始得種還，植之秦中，漸及東土，故名之。
時珍曰︰此果外有青皮肉包之，其形如桃，胡桃乃其核也。羌音呼核如胡，名或以此。
或作核桃。《梵書》名播羅師。
【集解】
頌曰︰胡桃生北土，今陝、洛間甚多。大株濃葉多陰，實亦有房，秋冬熟時采之。出陳倉者，薄皮多肌；出陰平者，大而皮脆，急捉則碎。汴州雖有而實不佳，江表亦時有之，南方則無。
時珍曰︰胡桃樹高丈許，春初生葉，長四、五寸，微似大青葉，兩兩相對，頗作惡氣。
三月開花如栗花，穗蒼黃色。結實至秋如青桃狀，熟時漚爛皮肉，取核為果。
人多以櫸柳接之。案劉恂《嶺表錄異》雲︰南方有山胡桃，底平如檳榔，皮濃而大堅，多肉少穰。其殼甚濃，須椎之方破。然則南方亦有，但不佳耳。
核仁
【氣味】
甘，平、溫，無毒。
頌曰︰性熱，不可多食。
思邈曰︰甘冷滑。多食動痰飲，令人惡心、吐水、吐食物。
志曰︰多食動風，脫人眉。同酒食，多令人咯血。
穎曰︰多食生痰、動腎火。
【發明】
震亨曰︰胡桃屬土而有火，性熱。本草雲甘平，是無熱矣。然又雲動風、脫人眉，非熱何以傷肺耶？
時珍曰︰胡桃仁味甘氣熱，皮澀肉潤。孫真人言其冷滑，誤矣。近世醫方用治痰氣喘嗽、醋心及癘風諸病，而酒家往往醉後嗜之。則食多吐水、吐食、脫眉，及酒同食咯血之說，亦未必盡然也。但胡桃性熱，能入腎肺，惟虛寒者宜之。而痰火積熱者，不宜多食耳。
【主治】
食之令人肥健、潤肌、黑鬚髮。多食利小便、去五痔。搗和胡粉，拔白鬚髮，內孔中，則生黑毛。燒存性，和松脂研，敷瘰癧瘡（《開寶》）。食之令人能食，通潤血脈，骨肉細膩（詵，方見下）。治損傷、石淋。同破故紙蜜丸服，補下焦（頌）。補氣養血，潤燥化痰，益命門，利三焦，溫肺潤腸，治虛寒喘嗽，腰腳重痛，心腹疝痛，血痢腸風，散腫毒，發痘瘡，製銅毒（時珍）。
油胡桃
【氣味】
辛，熱，有毒。
【主治】
殺蟲攻毒，治癰腫、癘風、疥癬、楊梅、白禿諸瘡，潤鬚髮（時珍）。
【發明】
韓 曰︰破故紙屬火，能使心包與命門之火相通。胡桃屬木，主潤血養血。血屬陰，陰惡燥，故油以潤之。佐破故紙，有木火相生之妙。故古有雲︰黃柏無知母，破故紙無胡桃，猶水母之無蝦也。
時珍曰︰三焦者，元氣之別使。命門者，三焦之本原。蓋一原一委也。命門指所居之腑而名，為藏精系胞之物。三焦指分治之部而名，為出納腐熟之司。蓋一以體名，一以用名。
其體非脂非肉，白膜裹之，在七節之旁，兩腎之間。二系著脊，下通二腎，上通心肺，貫屬於腦。為生命之原，相火之主，精氣之腑。人物皆有之，生人生物，皆由此出。《靈樞‧本臟論》已著其濃薄緩急直結之狀。而扁鵲《難經》不知原委體用之分，以右腎為命門，謂三焦有名無狀。而高陽生偽撰《脈訣》，承其謬說，以誤後人。至朱肱《南陽活人書》、陳言因方論》、戴起宗《脈訣刊誤》，始著說辟之，而知之者尚鮮。胡桃仁頗類其狀，而外皮水汁皆青黑。故能入北方，通命門，利三焦，益氣養血，與破故紙同為補下焦腎命之藥。夫命門氣與腎通，藏精血而惡燥。若腎、命不燥，精氣內充，則飲食自健，肌膚光澤，腸腑潤而血脈通。此胡桃佐補藥，有令人肥健能食，潤肌黑發固精，治燥調血之功也。命門既通則三焦利，故上通於肺而虛寒喘嗽者宜之，下通於腎而腰腳虛痛者宜之。內而心腹諸痛可止，外而瘡腫之毒可散矣。洪氏《夷堅志》只言胡桃治痰嗽能斂肺，蓋不知其為命門三焦之藥也。
油胡桃有毒，傷人咽肺，而瘡科取之，用其毒也。胡桃製銅，此又物理之不可曉者。洪邁雲︰邁有痰疾，因晚對，上遣使諭令以胡桃肉三顆，生薑三片，臥時嚼服，即飲湯兩、三呷，又再嚼桃、薑如前數，即靜臥，必愈。邁還玉堂，如旨服之，及旦而痰消嗽止。又溧陽洪輯幼子，病痰喘，凡五晝夜不乳食。醫以危告。其妻夜夢觀音授方，令服人參胡桃湯。輯急取新羅人參寸許，胡桃肉一枚，煎湯一蜆殼許，灌之，喘即定。明日以湯剝去胡桃皮用之，喘複作。仍連皮用，信宿而瘳。此方不載書冊，蓋人參定喘，胡桃連皮能斂肺故也。
【附方】
舊五，新二十七。
服胡桃法︰詵曰︰凡服胡桃不得並食，須漸漸食之。初日服一顆，每五日加一顆，至二十青娥丸︰方見草部補骨脂。
胡桃丸︰益血補髓，強筋壯骨，延年明目，悅心潤肌，能除百病。用胡桃仁四兩，搗膏，入破故紙、杜仲、萆 末各四兩。杵勻，丸梧桐子大。每空心溫酒、鹽湯任下五十丸。（《御藥院方》）
消腎溢精︰胡桃丸︰治消腎病，因房欲無節及服丹石，或失志傷腎，遂致水弱火強，口舌附子一枚（去皮，切片）。薑汁、蛤粉同焙為末，蜜丸梧桐子大。每服三十丸，米飲下。（《普濟方》）
小便頻數︰胡桃煨熟，臥時嚼之，溫酒下。
石淋痛楚，便中有石子者︰胡桃肉一升，細米煮漿粥一升，相和頓服，即瘥。（崔元亮
《風寒無汗，發熱頭痛︰核桃肉、蔥白、細茶、生薑等分。搗爛，水一鐘，煎七分，熱服。
覆衣取汗。（談野翁方）
痰喘咳嗽︰方見發明。
老人喘嗽氣促，睡臥不得，服此立定︰胡桃肉（去皮）、杏仁（去皮尖）、生薑各一兩。
研產後氣喘︰胡桃肉、人參各二錢。水一盞，煎七分，頓服。
久嗽不止︰核桃仁五十個（煮熟，去皮），人參五兩，杏仁三百五十個（麩炒，湯浸，去皮）食物醋心︰胡桃爛嚼，以生薑湯下，立止。（《傳信適用方》）
食酸齒 ︰細嚼胡桃即解。（《日華子本草》）
誤吞銅錢︰多食胡桃，自化出也。胡桃與銅錢共食，即成粉，可証矣。（李樓方）
揩齒烏須︰胡桃仁（燒過）、貝母各等分。為散，日用之。（《聖惠》）
眼目暗昏︰四月內取風落小胡桃，每日午時食飽，以無根水吞下，偃臥，覺鼻孔中有泥腥赤痢不止︰胡桃仁、枳殼各七個，皂角（不蛀者）一挺。新瓦上燒存性，研為細末，分作八血崩不止︰胡桃肉十五枚。燈上燒存性，研作一服，空心溫酒調下，神效。
急心氣痛︰核桃一個，棗子一枚。去核夾桃，紙裹煨熟，以生薑湯一鐘，細嚼送下。永久小腸氣痛︰胡桃一枚，燒炭研末，熱酒服之。（《奇效良方》）
便毒初起︰子和《儒門事親》︰用胡桃七個。燒研酒服，不過三服，見效。楊氏《經驗》︰用胡桃三枚，夾銅錢一個，食之即愈。
魚口毒瘡︰端午日午時，取樹上青胡桃，筐內陰乾，臨時全燒為末，黃酒服。少行一、二一切癰腫，背癰、附骨疽，未成膿者︰胡桃十個（煨熟去殼），槐花一兩。研末，杵勻，熱疔瘡惡腫︰胡桃一個。平破，取仁嚼爛，安殼內，合在瘡上，頻換，甚效。（《普濟》）
痘瘡倒陷︰胡桃肉一枚（燒存性），乾胭脂半錢。研勻，胡荽煎，酒調服。（《儒門事親》）
小兒頭瘡久不愈︰胡桃和皮，燈上燒存性，碗蓋出火毒，入輕粉少許，生油調塗，一、二次愈。（《保幼大全》）
酒 鼻赤︰方見橘核。
耳出汁︰胡桃仁燒研，狗膽汁和作挺子，綿裹塞之。（《普濟方》）
傷耳成瘡︰出汁者。用胡桃杵取油納入。（同上）火燒成瘡︰胡桃仁燒黑，研敷。（《梅師方》）
壓撲傷損︰胡桃仁搗，和溫酒頓服，便瘥。（《圖經本草》）
疥瘡瘙癢︰油核桃一個，雄黃一錢，艾葉（杵熟）一錢。搗勻綿包，夜臥裹陰囊，立效。
勿
胡桃青皮
【氣味】
苦，澀，無毒。
【主治】
染髭及帛，皆黑。
志曰︰仙方取青皮壓油，和詹糖香，塗毛發，色如漆也。
【附方】
新五。
烏髭髮︰胡桃皮、蝌蚪等分。搗泥塗之，一染即黑。《總錄》︰用青胡桃三枚，和皮搗細，入乳汁三盞，於銀石器內調勻，搽鬚髮三、五次，每日用胡桃油潤之，良。
瘍風︰青胡桃皮搗泥，入醬清少許、 砂少許合勻。先以泔洗，後敷之。（《外台》）
白癜風︰青胡桃皮一個，硫黃一皂子大，研勻。日日摻之，取效。
嵌甲︰胡桃皮，燒灰貼。
樹皮
【主治】
止水痢。春月斫皮汁，沐頭至黑。煎水，可染褐（《開寶》）。
【附方】
新一。
染鬚髮︰胡桃根皮一秤，蓮子草十斤。切，以瓮盛之，入水五斗，浸一月去滓，熬至五升，入芸苔子油一斗，慢火煎取五升收之。凡用，先以炭灰汁洗，用油塗之，外以牛蒡葉包住
殼
【主治】
燒存性，入下血、崩中藥（時珍）。 
（宋《開寶》）
【釋名】
KT （古榛字）。
時珍曰︰案︰羅氏《爾雅翼》雲︰《禮記》鄭玄注云︰關中甚多此果。關中，秦地也。
榛之從秦，蓋取此意。《左傳》雲︰女贄不過榛、栗、棗、 ，以告虔也。則榛有臻至之義，以其名告己之虔也。古作KT ，從辛，從木。俗作莘，誤矣。莘，音詵。
【集解】
志曰︰榛生遼東山谷。樹高丈許。子如小栗，軍行食之當糧。中土亦有。鄭玄雲︰關中 、坊甚多。
頌曰︰桂陽有KT 而叢生，實大如杏子中仁，皮子形色與栗無異，但小耳。
大明曰︰新羅榛子肥白，最良。
時珍曰︰榛樹低小如荊，叢生。冬末開花如櫟花，成條下垂，長二、三寸。二月生葉如初生櫻桃，葉多皺紋而有細齒及尖。其實作苞，三、五相粘，一苞一實。實如櫟實，下壯上銳，生青熟褐，其殼濃而堅，其仁白而圓，大如杏仁，亦有皮尖，然多空者，故諺雲十榛九空。按︰陸機《詩疏》雲︰榛有兩種︰一種大小、枝葉、皮樹皆如栗，而子小，形如橡子，味亦如栗，枝莖可以為燭，《詩》所謂樹之榛栗者也；一種高丈餘，枝葉如木蓼，子作胡桃味，遼、代、上黨甚多
仁
【氣味】
甘，平，無毒。
【主治】
益氣力，實腸胃，令人不飢、健行（《開寶》）。止飢，調中開胃，甚驗（大明） 
（《拾遺》）
【校正】
自木部移入此，並入《海藥》無名木皮。
【釋名】
胡榛子（《拾遺》）、無名子（《海藥》）。
【集解】
藏器曰︰阿月渾子生西國諸番，與胡榛子同樹，一歲胡榛子，二歲阿月渾子也
曰︰按︰徐表《南州記》雲︰無名木生嶺南山谷，其實狀若榛子，號無名子，波斯家呼為阿月渾子也。
仁
【氣味】
辛，溫，澀，無毒。
【主治】
諸痢，去冷氣，令人肥健（藏器）。治腰冷，陰腎虛弱，房中術多用之，得木香、山茱萸良（李 ）。
無名木皮（《海藥》）
【氣味】
辛，大溫，無毒。
【主治】
陰腎萎弱，囊下濕癢，並煎汁小浴，極妙（ ）。 
（《拾遺》）
【校正】
原附鉤栗，今析出。
【集解】
藏器曰︰櫧子生江南。皮、樹如栗，冬月不凋，子小於橡子。
穎曰︰櫧子有苦、甜二種，治作粉食、糕食，褐色甚佳。
時珍曰︰櫧子，處處山谷有之。其木大者數抱，高二、三丈。葉長大如栗，葉稍尖而濃堅光澤，鋸齒峭利，凌冬不凋。三、四月開白花成穗，如栗花。結實大如槲子，外有小苞，霜後苞裂子墜。子圓褐而有尖，大如菩提子。內仁如杏仁，生食苦澀，煮、炒乃帶甘，亦可磨粉。甜櫧子粒小，木紋細白，俗名面櫧。苦櫧子粒大，木紋粗赤，俗名血櫧。其色黑者名鐵櫧。按︰《山海經》雲︰前山有木，其名曰櫧。郭璞注曰︰櫧子似柞子，可食，冬月採之。
木作屋柱、棺材，難腐也。
仁
【氣味】
苦、澀，平，無毒。
時珍曰︰案︰《正要》雲︰酸、甘，微寒。不可多食。
【主治】
食之不飢，令人健行，止泄痢，破惡血，止渴（藏器）。
皮、葉
【主治】
煮汁飲，止產婦血（藏器）。嫩葉︰貼 瘡，一日三換，良（吳瑞）。 
（《拾遺》）
【釋名】
巢鉤子（《拾遺》）、甜櫧子。
瑞曰︰鉤栗即甜櫧子。
時珍曰︰鉤、櫧二字，方音相近。其狀如櫟，當作鉤櫟。
【集解】
藏器曰︰鉤栗生江南山谷。木大數圍，冬月不凋，其子似栗而圓小。又有雀子，相似而圓黑，久食不飢。詳櫧子下。
仁
【氣味】
甘，平，無毒。
【主治】
食之不飢，濃腸胃，令人肥健（藏器）。 
（音象。《唐本草》）
【校正】
自木部移入。
【釋名】
橡斗（《說文》）、皂斗（同）、櫟 （音歷求）、柞子（音作）、 （杼同。序、暑
禹錫曰︰案︰《爾雅》雲︰栩，杼也。又曰︰櫟，其實 。孫炎注云︰栩，一名杼也。
櫟，似樗之木也。 ，盛實之房也。其實名橡，有 自裹之。《詩‧唐風》雲︰集於苞栩。《秦風》雲︰山有苞櫟。陸機注云︰即柞櫟也。秦人謂之櫟，徐人謂之杼，或謂之栩。其子謂之皂，亦曰皂斗。其殼煮汁可染皂也。今京洛、河內亦謂之杼。蓋五方通語，皆一物也。
時珍曰︰櫟，柞木也。實名橡斗、皂斗，謂其斗 剜象斗，可以染皂也。南人呼皂如柞，音相近也。
【集解】
頌曰︰橡實，櫟木子也。所在山谷皆有。木高二、三丈。三、四月開花黃色，八、九月結實。其實為皂斗，槲、櫟皆有斗，而以櫟為勝。
宗奭曰︰櫟葉如栗葉，所在有之。木堅而不堪充材，亦木之性也。為炭則他木皆不及。
其殼雖可染皂，若曾經雨水者，其色淡。槲亦有殼，但小而不及櫟也。
時珍曰︰櫟有二種︰一種不結實者，其名曰 ，其木心赤，《詩》雲「瑟彼柞 」是也；一種結實者，其名曰栩，其實為橡。二者樹小則聳枝，大則偃蹇。其葉如櫧葉，而紋理皆斜勾。四、五月開花如栗花，黃色。結實如荔枝核而有尖。其蒂有斗，包其半截。其仁如老蓮肉，山人儉歲采以為飯，或搗浸取粉食，豐年可以肥豬。北人亦種之。其木高二、三丈，堅實而重，有斑紋點點。大者可作柱棟，小者可為薪炭。《周禮‧職方氏》「山林宜皂物，柞、栗之屬」即此也。其嫩葉可煎飲代茶。
實
【修治】
雷曰︰霜後收采，去殼蒸之，從巳至未，銼作五片，曬乾用。
周定王曰︰取子換水，浸十五次，淘去澀味，蒸極熟食之，可以濟飢。
【氣味】
苦，微溫，無毒。
【主治】
下痢，濃腸胃，肥健人（蘇恭）。澀腸止瀉。煮食，止飢，御歉歲（大明）。
【發明】
思邈曰︰橡子，非果非谷而最益人，服食未能斷谷，啖之尤佳。無氣而受氣，無味而受味，消食止痢，令人強健不極。
時珍曰︰木實為果，橡蓋果也。儉歲，人皆取以御飢。昔摯虞入南山，飢甚，拾橡實而食；唐杜甫客秦州，采橡、栗自給，是矣。
【附方】
新五。
水穀下痢，日夜百餘行者︰橡實二兩，楮葉（炙）一兩。為末。每服一錢，食前烏梅湯調下血痢不止︰上方加縮砂仁半兩。
下痢脫肛︰橡斗子，燒存性。研末。豬脂和敷。（《直指方》）
痔瘡出血︰橡子粉、糯米粉各一升。炒黃，滾水調作果子，飯上蒸熟食之，不過四、五次，效。（李樓《奇方》）
石癰堅硬如石，不作膿︰用橡子一枚，以醋於青石上磨汁塗之。乾則易，不過十度即平
斗殼
【修治】
大明曰︰入藥並宜搗細，炒焦或燒存性，研用。
【氣味】
澀，溫，無毒。
【主治】
為散及煮汁服，止下痢。並可染皂（恭）。止腸風、崩中、帶下、冷熱瀉痢。
並
【附方】
新五。
下痢脫肛︰橡斗殼燒存性，研末。豬脂和搽，並煎汁洗之。（《直指方》）
腸風下血︰橡斗子殼，用白梅肉填滿，兩個合定，鐵線札住， 存性，研末。每服二錢，米飲下。一方︰用硫黃填滿， 研酒服。（余居士《選奇方》）
走馬牙疳︰橡斗殼，入鹽填滿，合定燒透，出火毒，研末，入麝香少許。先以米泔漱過，搽之。（《全幼心鑒》）
風蟲牙痛︰橡斗五個（入鹽在內），皂莢一條（入鹽在內）。同 過，研末。日擦三、五次，
木皮、根皮（《拾遺》）
【氣味】
苦，平，無毒。
【主治】
惡瘡，因風犯露致腫者，煎汁日洗，令膿血盡乃止，亦治痢（藏器）。止水痢，消瘰癧（大明）。
【附方】
新一。
蝕爛癰腫及疣贅瘤痣︰柞櫟木灰四斗，桑柴灰四斗，鍛石一斗五升。以沸湯調濕，甑中蒸一日，取釜中沸湯七斗，合甑灰淋之取汁，再熬至一升，投亂頭髮一雞子大消盡，又剪五色彩投入消盡，瓶盛密收。每以少許，挑破點之。煎時勿令雞、犬、婦人、小兒見。（《普濟方》）
（音斛。《唐本草》）
【校正】
自木部移附此。
【釋名】
槲 （音速），朴 （並《爾雅》）、大葉櫟（俗）、櫟 子。
時珍曰︰槲 ，猶觳觫也。栗子綻懸，有顫栗之象，故謂之栗；槲葉搖動，有觳觫之態，故曰槲 也。朴 者，婆娑、蓬然之貌。其樹偃蹇，其葉 故也。俗稱衣物不整者為朴，本此。其實木強，故俗謂之櫟 子。《史》言︰武後掛赦書於槲樹，人遂呼為金雞樹雲。
【集解】
頌曰︰槲，處處山林有之。木高丈餘，與櫟相類。亦有斗，但小不中用耳。不拘時采。其皮、葉入藥。
宗奭曰︰槲亦有斗，木雖堅而不堪充材，只宜作柴，為炭不及櫟木。
時珍曰︰槲有二種︰一種叢生小者名 （音孚，見《爾雅》）。一種高者名大葉櫟。樹、葉俱似栗，長大粗濃，冬月凋落，三、四月開花亦如栗，八、九月結實似橡子而稍短小，其蒂亦有斗。其實僵澀味惡，荒歲人亦食之。其木理粗不及橡木，所謂樗櫟之材者指此。
仁
【氣味】
苦，澀，平，無毒。
【主治】
蒸煮作粉，澀腸止痢，功同橡子（時珍）。
槲若
【修治】
頌曰︰若即葉之名也。入藥須微炙令焦。
【氣味】
甘、苦，平，無毒。
【主治】
療痔，止血及血痢，止渴（恭）。活血，利小便，除面上 赤（時珍）。
【附方】
舊五，新三。
猝然吐血︰槲葉為末。每服二錢，水一盞，煎七分，和滓服。（《簡要濟眾》）
鼻衄不止︰槲葉。搗汁一小盞，頓服即止。（《聖惠方》）
腸風血痔熱多者尤佳︰槲葉（微炙，研末）一錢，槐花（炒，研末）一錢。米飲調服。
未止冷淋莖痛︰槲葉，研末。每服三錢，水一盞，蔥白七寸，煎六分，去滓，食前溫服，日二孩子淋疾︰槲葉三片。煎湯服一雞子殼，小便即時下也。（孫真人方）
螻蛄漏疾︰槲葉，燒存性，研。以米泔別浸槲葉，取汁洗瘡後，乃納灰少許於瘡中。（《聖惠方》）。
鼻上 出膿血者︰以泔水煮槲葉，取汁洗之，拭乾，納槲葉灰少許於中，良。（《聖惠》）
腋下胡臭︰槲若三升。切，水煮濃汁，洗畢，即以甘苦瓠殼煙熏之。後用辛夷、細辛、杜
木皮（俗名赤龍皮）
【氣味】
苦，澀，無毒。
【主治】
煎服，除蠱及漏，甚效（恭）。煎湯，洗惡瘡，良（權）。能吐瘰癧，澀五臟（大明）。止赤白痢，腸風下血（時珍）。
【附方】
舊四，新六。
赤龍皮湯︰治諸敗爛瘡、乳瘡。用槲皮（切）三升。水一斗，煮五升，春夏冷用，秋冬溫用附骨疽瘡︰槲皮燒研，米飲每服方寸匕。（《千金方》）
下部生瘡︰槲皮、櫸皮煮汁，熬如飴糖，以導下部。（《肘後方》）
一切 疾︰《千金》︰用槲樹北陰白皮三十斤（銼）。以水一石，煮一斗，去滓，煎如飴；又取通都廁上雄鼠屎、雌鼠屎各十四枚，燒汁盡研和之，納溫酒一升和勻。瘦人食五合，當有蟲出也。崔氏《纂要》︰用槲白皮（切）五升。水八升，煮令泣泣，去滓，再煎成膏。日服小兒瘰癧︰槲樹皮，去粗皮，切，煎湯頻洗之。（《聖惠方》）
蠱毒下血︰槲木北陰白皮一大握（長五寸）。以水三升，煮取一升，空腹分服，即吐毒出也。《千金及翼》赤白久痢︰不拘大人、小兒。用新槲皮一斤。去黑皮切，以水一斗，煎取五升，去滓，煎久痢不止︰槲白皮（薑汁炙五度）一兩，乾薑（炮）半兩。為末。每服二錢，米飲調下。（《久瘡不已︰槲木皮一尺，闊六寸，切，以水一斗，煮取五升，入白沙糖十挺，煎取一升，分三服，即吐而愈。（《肘後方》）

