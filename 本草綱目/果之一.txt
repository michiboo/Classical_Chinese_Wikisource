李時珍曰︰木實曰果，草實曰蓏。熟則可食，乾則可脯。
豐儉可以濟時，疾苦可以備藥。輔助粒食，以養民生。故《素問》雲︰五果爲助。五果者，以五味、五色應五臟，李、杏、桃、栗、棗是矣。古書欲知五穀之收否，但看五果之盛衰（李主小豆，杏主大麥，桃主小麥，栗主稻，棗主禾）。《禮記‧內則》列果品菱、 椇、榛、瓜之類。周官職方氏辨五地之物，山林宜皂物（柞、栗之屬），川澤宜膏物（菱、芡之屬）。
丘陵宜核物（梅、李之屬）。甸師掌野果 。場人樹果蓏珍異之物，以時藏之。觀此，則果之土產常異，性味良毒，豈可縱嗜欲而不知物理乎？於是集草木之實號爲果 者爲果部，凡一百二十七種。分爲六類︰曰五果，曰山，曰夷，曰味，曰蓏，曰水。舊本果部三品共五十三種。今移一種入菜部，四種入草部。自木部移入並附三十一種，草部移入四種，菜部移入一種，外類移入四種。
《神農本草經》十二種（梁陶弘景注） 《名醫別錄》十六種（同上） 《唐本草》十一種（唐蘇恭） 《本草拾遺》二十種（唐陳藏器） 《海藥本草》一種（唐李 ） 《食性本草》一種（唐陳士良） 《食療本草》一種（唐孟詵） 《開寶本草》十九種（宋馬志）
《嘉 本草》二種（宋掌禹錫） 《圖經本草》五種（宋蘇頌） 《日華本草》二種（宋人大明） 《食物本草》一種（明汪穎） 《日用本草》二種（元吳瑞） 《本草會編》一種（明汪機） 《本草綱目》三十三種（明李時珍）
【附註】
魏《吳普本草》 李當之《本草》 宋雷 《炮炙論》 齊徐之才《藥對》 唐‧甄權《藥性》 孫思邈《千金》 唐‧蕭炳《四聲》 楊損之《刪繁》 蜀韓保升《重注》 宋‧寇宗《衍義》 唐‧慎微《証類》 金‧張元素《珍珠囊》 元‧李杲《法象》 王好古《湯液》 朱震亨《補遺》 明‧寧原《食鑒》 周定王《救荒》 陳嘉謨《蒙筌》
（《別錄》下品）
【釋名】
嘉慶子。
時珍曰︰按︰羅願《爾雅翼》雲︰李乃木之多子者，故字從木、子。竊謂木之多子者多矣，何獨李稱木子耶？按︰《素問》言︰李味酸屬肝，東方之果也。則李於五果屬木，故得專稱爾。今人呼干李爲嘉慶子。按︰韋述《兩京記》雲︰東都嘉慶坊有美李，人稱爲嘉慶子。
久之稱謂既熟，不復知其所自矣。梵書名李曰居陵迦。
【集解】
弘景曰︰李類甚多。京口有麥李，麥秀時熟，小而肥甜，核不入藥。姑熟有南居李，解核如杏子形者，入藥爲佳。
志曰︰李有綠李、黃李、紫李、牛李、水李，並甘美堪食，核不中用。有野李，味苦，核仁入藥。
頌曰︰李處處有之。郭璞注《爾雅》︰休，乃無實李也。一名趙李。痤（音磋），乃接慮李也。一名麥李。細熟有溝道，與麥同熟。駁，乃赤李也。陶氏所謂南居李，今不復識。醫家但用核若杏核者。
宗奭曰︰李樹大者高丈許。一種御李子，大如櫻桃，紅黃色，先諸李熟，醫家用者亦少。
時珍曰︰李，綠葉白花，樹能耐久，其種近百。其子大者如杯如卵，小者如彈如櫻。其味有甘、酸、苦、澀數種。其色有青、綠、紫、朱、黃、赤、縹綺、胭脂、青皮、紫灰之殊。
其形有牛心、馬肝、柰李、杏李、水李、離核、合核、無核、匾縫之異。其產有武陵、房陵諸李。早則麥李、御李，四月熟。遲則晚李、冬李，十月、十一月熟。又有季春李，冬花春實也。按︰王禎《農書》雲︰北方一種御黃李，形大而肉濃核小，甘香而美。江南建寧一種均亭李，紫而肥大，味甘如蜜。有擘李，熟則自裂。有糕李，肥粘如糕。皆李之嘉美者也。
今人用鹽曝、糖藏、蜜煎爲果，惟曝乾白李有益。其法︰夏李色黃時摘之，以鹽 去汁，合鹽曬萎，去核復曬乾，薦酒、作 皆佳。
實
【氣味】
苦、酸，微溫，無毒。
時珍曰︰李味甘酸，其苦澀者不可食。不沉水者有毒，不可食。
大明曰︰多食令人臚脹，發虛熱。
詵曰︰臨水食之，令發痰瘧。不可合雀肉食。合蜜食，損五臟。
宗奭曰︰不可合漿水食，發霍亂，澀氣而然。服術人忌之。
【主治】
暴食，去痼熱，調中（《別錄》）。去骨節間勞熱（孟詵）。肝病宜食之（思邈）。
核仁
【氣味】
苦，平，無毒。
【主治】
僵仆 折，瘀血骨痛（《別錄》）。
令人好顏色（吳普）。治女子少腹腫滿。利小腸，下水氣，除浮腫（甄權）。治面 黑子（蘇頌）。
【附方】
舊一，新一。
女人面 ︰用李核仁去皮細研，以雞子白和如稀餳塗之。至旦以漿水洗去，後塗胡粉。
不過五、六日效。忌見風。（崔元亮《海上方》）。
蠍蠆螫痛︰苦李仁嚼塗之，良。（《古今錄驗》）。
根白皮
【修治】
時珍曰︰李根皮取東行者，刮去皺皮，炙黃入藥用。《別錄》不言用何等李根，亦不言其味。但《藥性論》雲︰入藥用苦李根皮，味鹹。而張仲景治奔豚氣，奔豚湯中用甘李根白皮。則甘、苦二種皆可用歟？
【氣味】
大寒，無毒。大明曰︰涼，無毒。
【主治】
消渴，止心煩逆奔豚氣（《別錄》）。治瘡（吳普）。煎水含漱，治齒痛（弘景）。
煎汁飲，主赤白痢（大明）。炙黃煎湯，日再飲之，治女人卒赤白下，有驗（孟詵）。治小兒暴熱，解丹毒（時珍）。苦李根皮︰味鹹，治腳下氣，主熱毒煩躁。煮汁服，止消渴（甄權）。
【附方】
新二。
小兒丹毒，從兩股走及陰頭︰用李根燒爲末，以田中流水和塗之。（《千金》）。
咽喉卒塞，無藥處，以皂角末吹鼻取嚏︰仍以李樹近根皮，磨水塗喉外，良驗。（《菽園雜記》）。
花
【氣味】
苦，香，無毒。
【主治】
令人面澤，去粉滓 （時珍）。
【附方】
新一。
面黑粉滓︰用李花、梨花、櫻桃花、白蜀葵花、白蓮花、紅蓮花、旋復花、秦椒各六兩，桃花、木瓜花、丁香、沉香、青木香、鐘乳粉各三兩，珍珠、玉屑各二兩，蜀水花一兩，大豆末七合，爲細末瓶收。每日盥 ，用洗手面，百日光潔如玉也。（《普濟方》）。
葉
【氣味】
甘、酸，平，無毒。
【主治】
小兒壯熱， 疾驚癇，煎湯浴之，良（大明）。
【附方】
新一。
惡刺瘡痛︰李葉、棗葉搗汁點之，效。（《千金》）。
樹膠
【氣味】
苦，寒，無毒。
【主治】
目翳，定痛消腫（時珍）。
【附錄】
徐李 《別錄》有名未用曰︰生太山之陰。樹如李而小。
其實青色，無核。熟則採食之，輕身益氣延年。
時珍曰︰此即無核李也。唐崔奉國家有之，乃異種也。謬言龍耳血墮地所生。
（《別錄》下品）
【釋名】
甜梅。
時珍曰︰杏字篆文象子在木枝之形。或雲從口及從可者，並非也。《江南錄》雲︰楊行密改杏名甜梅。
【集解】
《別錄》曰︰杏生晉山川谷。五月採之。
頌曰︰今處處有之。有數種︰黃而圓者名金杏，相傳種出自濟南郡之分流山，彼人謂之漢帝杏，言漢武帝上苑之種也。今近汴洛皆種之，熟最早。其扁而青黃者名木杏，味酢不及之。
山杏不堪入藥。杏仁今以從東來人家種者爲勝。
宗奭曰︰金杏深赭色，核大而扁，乃接成者，其味最勝。又有白杏，熟時色青白或微黃，味甘淡而不酢。生杏可曬脯作乾果食之。山杏輩只可收仁用耳。
時珍曰︰諸杏，葉皆圓而有尖，二月開紅花，亦有千葉者，不結實。甘而有沙者爲沙杏，黃而帶酢者爲梅杏，青而帶黃者爲柰杏。其金杏大如梨，黃如橘。《西京雜記》載蓬萊杏花五色，蓋異種也。按︰王禎《農書》雲︰北方肉杏甚佳，赤大而扁，謂之金剛拳。凡杏熟時，榨濃汁，塗盤中曬乾，以手摩刮收之，可和水調 食，亦五果爲助之義也。
實
【氣味】
酸，熱，有小毒。生食多，傷筋骨（《別錄》）。
頌曰︰杏之類梅者味酢，類桃者味甘。
宗奭曰︰凡杏性皆熱。小兒多食，致瘡癰膈熱。
扁鵲曰︰多食動宿疾，令人目盲、須眉落。
源曰︰多食，生痰熱，昏精神。產婦尤忌之。
【主治】
曝脯食，止渴，去冷熱毒。心之果，心病宜食之（思邈）。
核仁
【修治】
《別錄》曰︰五月採之。
弘景曰︰凡用杏仁，以湯浸去皮尖，炒黃。或用面麩炒過。
曰︰凡用，以湯浸去皮尖。每斤入白火石一斤，烏豆三合，以東流水同煮，從巳至午，取出曬乾用。
時珍曰︰治風寒肺病藥中，亦有連皮尖用者，取其發散也。
【氣味】
甘、苦，溫、冷利，有小毒。兩仁者殺人，可以毒狗。
震亨曰︰杏仁性熱，因寒者可用。
思邈曰︰杏仁作湯如白沫不解者，食之令氣壅身熱。湯經宿者動冷氣。
時珍曰︰凡杏、桃諸花皆五出。若六出必雙仁，爲其反常，故有毒也。
徐之才曰︰得火良。惡黃芩、黃 、葛根，畏 草。
【主治】
咳逆上氣雷鳴，喉痺，下氣，產乳金瘡，寒心奔豚（《本經》）。驚癇，心下煩熱，風氣往來，時行頭痛，解肌，消心下急滿痛，殺狗毒（《別錄》）。解錫毒（之才）。治腹痺不通，發汗，主溫病，咳嗽上氣喘促。入天門冬煎，潤心肺。和酪作湯，潤聲氣（甄權）。除肺熱，治上焦風燥，利胸膈氣逆，潤大腸氣秘（元素）。殺蟲，治諸瘡疥，消腫，去頭面諸風氣 （時珍）。
【發明】
元素曰︰杏仁氣薄味濃，濁而沉墜，降也、陰也。入手太陰經。其用有三︰潤肺也，消食積也，散滯氣也。
杲曰︰杏仁散結潤燥，除肺中風熱咳嗽。杏仁下喘，治氣也；桃仁療狂，治血也。俱治大便秘，當分氣、血。晝則便難，行陽氣也；夜則便難，行陰血也。故虛人便閉，不可過泄。
脈浮者屬氣，用杏仁、陳皮；脈沉者屬血，用桃仁、陳皮。手陽明與手太陰爲表裡，賁門主往來，魄門主收閉，爲氣之通道，故並用陳皮佐之。
好古曰︰張仲景麻黃湯，及王朝奉治傷寒氣上喘逆，並用杏仁者，爲其利氣、瀉肺、解肌也。
時珍曰︰杏仁能散能降，故解肌散風、降氣潤燥、消積治傷損藥中用之。治瘡殺蟲，用其毒也。按︰《醫余》雲︰凡索麵、豆粉近杏仁則爛。頃一兵官食粉成積，醫師以積氣丸、杏仁相半研爲丸，熟水下，數服愈。又《野人閑話》雲︰翰林學士辛士遜，在青城山道院中，夢皇姑謂曰︰可服杏仁，令汝聰明，老而健壯，心力不倦。求其方，則用杏仁一味，每盥漱畢，以七枚納口中，良久脫去皮，細嚼和津液頓咽。日日食之，一年必換血，令人輕健。此申天師方也。又楊士瀛《直指方》雲︰凡人以水浸杏仁五枚，五更端坐，逐粒細嚼至盡，和津吞下。久則能潤五臟，去塵滓，驅風明目，治肝腎風虛，瞳人帶青，眼翳風癢之病。珍按︰杏仁性熱降氣，亦非久服之藥。此特其咀嚼吞納津液，以消積穢則可耳。古有服杏丹法，雲是左慈之方。唐慎微收入本草，雲久服壽至千萬。其說妄誕可鄙，今刪其紕謬之辭，存之於下，使讀者毋信其誑也。
【附方】
舊三十七，新二十二。
杏金丹《左慈秘訣》雲︰亦名草金丹。方出渾皇子，服之長年不死。
夏姬服之，壽年七百，乃仙去也。世人不信，皆由不肯精心修治故也。其法︰須人罕到處。
寅月 杏樹地下，通陽氣。二月除樹下草。三月離樹五步作畦壟，以通水。亢旱則引泉灌溉。有霜雪則燒火樹下，以救花苞。至五月杏熟自落，收仁六斗，以湯浸去皮及雙仁者，用南流水三石和研，取汁兩石八斗，去滓。以新鐵釜用酥三斤，以糠火及炭然釜，少少磨酥至盡，乃內汁入釜。釜上安盆，盆上鑽孔，用弦懸車轄至釜底，以紙塞孔，勿令泄氣。初著糠火，一日三動車轄，以袞其汁。五日有露液生，十日白霜起，又二日白霜盡，即金花出，丹乃成也。開盆炙乾，以翎掃下，棗肉和，丸梧子大。每服三丸，空心暖酒下。至七日宿疾皆除，喑盲攣跛、疝痔癭癇瘡腫，萬病皆愈。久服通靈不死云云。衍文不錄。頌曰︰古方用杏仁修治如法，自朝蒸至午，便以慢火微烘，至七日乃收之。每旦空腹啖之，久久不止，駐顏延年，雲是夏姬之法。然杏仁能使人血溢，少誤必出血不已，或至委頓，故近人少有服者。
或雲服至二、三年，往往或瀉，或臍中出物，皆不可治也。
杏酥法頌曰︰去風虛，除百病。搗爛杏仁一石，以好酒二石，研濾取汁一石五斗，入白蜜一斗五升攪勻，封於新瓮中，勿泄氣。三十日看酒上酥出，即掠取納瓷器中貯之。取其酒滓團如梨大，置空屋中，作格安之。候成飴脯狀，旦服一枚，以前酒下。
藏器曰︰杏酪服之，潤五臟，去痰嗽。生、熟吃俱可，若半生半熟服之殺人。
又法宗奭曰︰治肺燥喘熱，大腸秘，潤五臟。用杏仁去皮研細，每一升，入水一升半，搗稠汁。入生蜜四兩，甘草一寸，銀、石器中慢火熬成稀膏，入酥二兩同收。每夜沸湯，點服一匙。（《衍義》）。
萬病丸︰治男婦五勞七傷，一切諸疾。杏仁一斗二升，童子小便煮七次，以蜜四兩拌勻，再以童便五升於碗內重蒸，取出日曬夜露數日。任意嚼食，即愈。
補肺丸，治咳嗽。用杏仁二大升（山中者不用，去雙仁者），以童子小便二斗浸之，春夏七日，秋冬二七日，連皮尖於砂盆中研濾取汁，煮令魚眼沸，候軟如麵糊即成。以粗布攤曝之，可丸即丸服之。食前後總須服三、五十丸，茶、酒任下。忌白水粥。（劉禹錫《傳信方》）。
咳嗽寒熱，旦夕加重，少喜多嗔，面色不潤，忽進忽退，積漸少食，脈弦緊者︰杏仁半斤去皮尖，童子小便二斗浸七日，漉出溫水淘洗，砂盆內研如泥，以小便三升煎如膏。每服一錢，熟水下。婦人室女服之，尤妙。（《千金方》）。
久患肺氣，喘急至咳。甚者不過二劑，永瘥︰杏仁去皮尖二兩，童子小便浸，一日一換，夏月三、四換，滿半月取出，焙乾研細。每服一棗大，薄荷一葉，蜜一雞頭大，水一鐘，煎七分，食後溫服。忌腥物。（《勝金方》）。
咳逆上氣，不拘大人小兒︰以杏仁三升去皮尖，炒黃研膏，入蜜一升，杵熟。每食前含之，咽汁。（《千金》）。
上氣喘急︰杏仁、桃仁各半兩，去皮尖炒研，用水調生面和，丸梧子大。每服十丸，薑、蜜湯下，微利爲度。（《聖濟總錄》）。
喘促浮腫，小便淋瀝︰用杏仁一兩，去皮尖熬研，和米煮粥，空心吃二合妙。（《心鏡》）。
頭面風腫︰杏仁搗膏，雞子黃和杵，塗帛上，濃裹之。乾則又塗，不過七、八次愈也。（《千金方》）。
風虛頭痛欲破者︰杏仁去皮尖，曬乾研末，水九升研濾汁，煎如麻腐狀，取和羹粥食。
七日後大汗出，諸風漸減。此法神妙，可深秘之。慎風、冷、豬、雞、魚、蒜、醋。（《千金方》）。
頭面諸風，眼 鼻塞，眼出冷淚︰用杏仁三升研細，水煮四、五沸，洗頭。待冷汗盡，三度愈。（《千金》）。
偏風不遂，失音不語︰生吞杏仁七枚，不去皮尖，逐日加至七七枚，周而復始。食後仍飲竹瀝，以瘥爲度。（《外台秘要》）。
破傷風腫︰杏仁杵膏濃塗上，然燭遙炙之。（《千金方》）。
金瘡中風，角弓反張︰用杏仁杵碎，蒸令氣溜，絞脂服一小升，兼摩瘡上良。（《必效方》）。
溫病食勞︰杏仁五兩，酢二升，煎取一升，服之取汗瘥。（《類要》）。
心腹結氣︰杏仁、桂枝、橘皮、訶黎勒皮等分，爲丸。每服三十丸，白湯下。無忌。（孟詵《食療》）。
喉痺痰嗽︰杏仁（去皮熬黃）三分，和桂末一分，研泥，裹含之，咽汁。（陳藏器《本草》）。
喉熱生瘡︰方同上。
卒失音聲︰方同上。（文潞公《藥準》）。
肺病咯血︰杏仁四十個，以黃蠟炒黃，研入青黛一錢，作餅。用柿餅一個，破開包藥，濕紙裹煨熟食之，取效。（丹溪方）。
卒不小便︰杏仁二七枚，去皮尖，炒黃研末，米飲服之。（《古今錄驗》方）。
血崩不止︰諸藥不效，服此立止。用甜杏仁上黃皮，燒存性，爲末。每服三錢，空心熱酒服。（《保壽堂方》）。
五痔下血︰杏仁去皮尖及雙仁者，水三升，研濾汁，煎減半，同米煮粥食之。（《食醫心鏡》）。
谷道 痛腫癢︰杏仁杵膏，頻頻敷之。（《肘後方》）。
陰瘡爛痛︰杏仁燒黑研成膏，時時敷之。（《鈐方》）。
產門蟲疽，痛癢不可忍︰用杏仁去皮燒存性，杵爛綿裹，納入陰中，取效。（孟詵《食療本草》）。
身面疣目︰杏仁燒黑研膏，擦破，日日塗之。（《千金方》）。
面上 ︰杏仁去皮，搗和雞子白。夜塗之，旦以暖酒洗去。（孟詵《食療》）。
兩頰赤癢，其狀如痱，名頭面風。以杏仁頻頻揩之。內服消風散。（《証治要訣》）。
耳卒聾閉︰杏仁七枚，去皮拍碎，分作三分，以綿裹之，著鹽如小豆許，以器盛於飯上蒸熟。令病患側臥，以一裹捻油滴耳中。良久又以一裹滴之，取效。（《外台》）。
耳出膿汁︰杏仁炒黑，搗膏綿裹納入，日三、四易之妙。（《梅師方》）。
鼻中生瘡︰杏仁研末，乳汁和敷。（《千金方》）。
疳瘡蝕鼻︰杏仁燒，壓取油敷之。（《千金方》）。
牙齒蟲 ︰杏仁燒存性，研膏發裹，納蟲孔中。殺蟲去風，其痛便止。重者不過再上。（《本草拾遺》）。
牙齦癢痛︰杏仁一百枚，去皮尖，兩仁，以鹽方寸匕，水一升，煮令汁出，含漱吐之。
三度愈。（《千金方》）。
風蟲牙痛︰杏仁，針刺於燈上燒煙，乘熱搭病牙上。又復燒搭七次。絕不疼，病牙逐時斷落也。（《普濟方》）。
目中赤脈癢痛，時見黑花。用初生杏子仁一升，古五銖錢七文，入瓶內密封，埋門限下，一百日化爲水，每夕點之。（《聖濟總錄》）。
胎赤眼疾︰杏仁壓油半雞子殼，食鹽一錢，入石器中，以柳枝一握緊束，研至色黑，以熟艾一團安碗內燒烘之，令氣透火盡即成。每點少許入兩 ，甚效。（《聖濟總錄》）。
目中翳遮，但瞳子不破者︰用杏仁三升去皮，面裹作三包， 火煨熟，去面研爛，壓去油。每用一錢，入銅綠一錢，研勻點之。（同上）。
目生 肉，或癢或痛，漸覆瞳人︰用杏仁（去皮）二錢半，膩粉半錢，研勻，綿裹箸頭點之。（同上）。
傷目生 《廣利方》︰用生杏仁七枚，去皮細嚼，吐於掌中，乘熱以綿裹箸頭點 肉上。
不過四、五度愈。《總錄》︰用杏仁研膏，人乳化開，日點三次。
小兒血眼︰兒初生艱難，血瘀 睚，遂濺滲其睛，不見瞳人。輕則外胞赤腫，上下弦爛︰用杏仁二枚去皮尖，嚼，乳汁三、五匙，入膩粉少許，蒸熟，絹包頻點。重者加黃連、朴硝最良。（《全幼心鑒》）。
小兒臍爛成風︰杏仁去皮研敷。（《子母秘錄》）。
小兒咽腫︰杏仁炒黑，研爛含咽。（《普濟方》）。
針入肉內不出者︰雙杏仁搗爛，以車脂調貼。其針自出。（《瑞竹堂方》）。
箭鏑在咽，或刀刃在咽膈諸隱處︰杵杏仁敷之。（《肘後方》）。
狐尿瘡痛︰杏仁研爛，煮一、兩沸，及熱浸之。冷即易。（《必效方》）。
狗咬傷瘡︰爛嚼杏仁塗之。（寇氏）。
食狗不消，心下堅脹，口乾發熱妄語︰杏仁一升去皮尖，水三升煎沸，去渣取汁分三服，下肉爲度。（《梅師方》）。
解野狼毒毒︰杏仁搗爛，水和服之。（《千金方》）。
一切食停，氣滿膨脹︰用紅杏仁三百粒，巴豆二十粒同炒，色變去豆不用，研杏爲末，橘皮湯調下。（《楊氏家藏方》）
白癜風斑︰杏仁連皮尖，每早嚼二七粒，揩令赤色。夜臥再用。（《聖濟總錄》）。
諸瘡腫痛︰杏仁去皮，研濾取膏，入輕粉、麻油調搽神效。不拘大人、小兒。（鮑氏）。
小兒頭瘡︰杏仁燒研敷之。（《事林廣記》）。
蛆蟲入耳︰杏仁搗泥，取油滴入。非出則死。（《扶壽精方》）
花
【氣味】
苦，溫，無毒。
【主治】
補不足，女子傷中，寒熱痺厥逆（《別錄》）。
【附方】
新二。
婦人無子︰二月丁亥日，取杏花、桃花陰乾爲末。戊子日和井華水服方寸匕，日三服。（《衛生易簡方》）。
粉滓面 ︰杏花、桃花各一升，東流水浸七日。洗面三七遍，極妙。（《聖濟總錄》）。
葉
【主治】
人卒腫滿，身面洪大，煮濃汁熱漬，亦少少服之（《肘後》）。
枝
【主治】
墮傷，取一握，水一升煮減半，入酒三合和勻，分再服，大效（蘇頌）。
【附方】
舊一。
墜撲瘀血在內，煩悶者︰用東引杏樹枝三兩，細銼微熬，好酒二升煎十餘沸，分二服。（《塞上方》）
根
【主治】
食杏仁多，致迷亂將死，切碎煎湯服，即解（時珍）。
（《綱目》）
【釋名】
八擔杏（《正要》）、忽鹿麻。
【集解】
時珍曰︰巴旦杏，出回回舊地，今關西諸土亦有。樹如杏而葉差小，實亦尖小而肉薄。其核如梅核，殼薄而仁甘美。點茶食之，味如榛子。西人以充方物。
【氣味】
甘，平，溫，無毒。
【主治】
止咳下氣，消心腹逆悶（時珍。出《飲膳正要》）。
（《本經》中品）
【釋名】
時珍曰︰梅古文作呆，象子在木上之形。梅乃杏類，故反杏爲呆。書家訛爲甘木。後作梅，從每，諧聲也。或雲︰梅者媒也，媒合衆味。故書雲︰若作和羹，爾惟鹽梅。
而梅字亦從某也。陸佃《埤雅》言梅入北方變爲杏，郭璞注《爾雅》以 爲梅，皆誤矣。
即 木，荊人呼爲梅，見陸璣《草木疏》。
【集解】
《別錄》曰︰梅實生漢中山谷。五月採實，火乾。
頌曰︰今襄漢、川蜀、江湖、淮嶺皆有之。
時珍曰︰按︰陸璣《詩疏》雲︰梅，杏類也。樹、葉皆略似杏，葉有長尖，先衆木而花。其實酢，曝乾爲脯，入羹 齏中，又含之可以香口。子赤者材堅，子白者材脆。范成大《梅譜》雲︰江梅，野生者，不經栽接，花小而香，子小而硬。消梅，實圓鬆脆，多液無滓，惟可生啖，不入煎造。綠萼梅，枝跗皆綠。重葉梅，花葉重疊，結實多雙。紅梅，花色如杏。
杏梅，色淡紅，實扁而斑，味全似杏。鴛鴦梅，即多葉紅梅也，一蒂雙實。一雲︰苦楝接梅，則花帶黑色。譚子化書雲︰李接桃而本強者其實毛，梅接杏而本強者其實甘。梅實采半黃者，以煙熏之爲烏梅；青者鹽醃曝乾爲白梅。亦可蜜煎、糖藏，以充果 。熟者笮汁曬收爲梅醬惟烏梅、白梅可入藥。梅醬，夏月可調渴水飲之。
實
【氣味】
酸，平，無毒。
大明曰︰多食損齒傷筋，蝕脾胃，令人發膈上痰熱。服黃精人忌食之。食梅齒 者，嚼胡桃肉解之。
《物類相感志》雲︰梅子同韶粉食，則不酸，不軟牙。
【發明】
宗奭曰︰食梅則津液泄者，水生木也。津液泄則傷腎，腎屬水，外爲齒故也。
時珍曰︰梅，花開於冬而實熟於夏，得木之全氣，故其味最酸，所謂曲直作酸也。肝爲乙木，膽爲甲木。人之舌下有四竅，兩竅通膽液，故食梅則津生者，類相感應也。故《素問》雲︰味過於酸，肝氣以津。又雲︰酸走筋，筋病無多食酸。不然，物之味酸者多矣，何獨梅能生津耶？
烏梅
【修治】
弘景曰︰用須去核，微炒之。
時珍曰︰造法︰取青梅籃盛，於突上熏黑。若以稻灰淋汁潤濕蒸過，則肥澤不蠹。
【氣味】
酸，溫、平，澀，無毒。
杲曰︰寒。忌豬肉。
【主治】
下氣，除熱煩滿，安心，止肢體痛，偏枯不仁，死肌，去青黑痣，蝕惡肉（《本經》）。去痺，利筋脈，止下痢，好唾口乾（《別錄》）。水漬汁飲，治傷寒煩熱（弘景）。止渴調中，去痰治瘧瘴，止吐逆霍亂，除冷熱痢（藏器）。治虛勞骨蒸，消酒毒，令人得睡。
和建茶、乾薑爲丸服，止休息痢，大驗（大明）。斂肺澀腸，止久嗽瀉痢，反胃噎膈，蛔厥吐利，消腫涌痰，殺蟲，解魚毒、馬汗毒、硫黃毒（時珍）。
白梅
【釋名】
鹽梅、霜梅。
【修治】
取大青梅以鹽汁漬之，日曬夜漬，十日成矣。久乃上霜。
【氣味】
酸、鹹，平，無毒。
【主治】
和藥點痣，蝕惡肉（弘景）。刺在肉中者，嚼敷之即出（孟詵）。治刀箭傷，止血，研爛敷之（大明）。
乳癰腫毒，杵爛貼之，佳（汪穎）。除痰。（蘇頌）。
治中風驚癇，喉痺痰厥僵仆，牙關緊閉者，取梅肉揩擦牙齦，涎出即開。又治瀉痢煩渴，霍亂吐下，下血血崩，功同烏梅（時珍）。
【發明】
弘景曰︰生梅、烏梅、白梅，功應相似。
好古曰︰烏梅，脾、肺二經血分藥也。能收肺氣，治燥嗽。肺欲收，急食酸以收之。
時珍曰︰烏梅、白梅所主諸病，皆取其酸收之義。惟張仲景治蛔厥烏梅丸及蟲 方中用者，取蟲得酸即止之義，稍有不同耳。《醫說》載︰曾魯公痢血百餘日，國醫不能療。陳應之用鹽水梅肉一枚研爛，合臘茶，入醋服之，一啜而安。大丞梁莊肅公亦痢血，應之用烏梅、胡黃連、灶下土等分爲末，茶調服，亦效。蓋血得酸則斂，得寒則止，得苦則澀故也。其蝕惡瘡 肉，雖是酸收，卻有物理之妙。說出《本經》。其法載於《劉涓子鬼遺方》︰用烏梅肉燒存性研，敷惡肉上，一夜立盡。《聖惠》用烏梅和蜜作餅貼者，其力緩。按︰楊起《簡便方》雲︰起臂生一疽，膿潰百日方愈，中有惡肉突起，如蠶豆大，月餘不消，醫治不效。因閱本草得此方，試之，一日夜去其大半，再上一日而平。乃知世有奇方如此，遂留心搜刻諸方，始基於此方也。
【附方】
舊十一，新二十二。
諸瘡 肉︰方見上。
癰疽瘡腫，已潰未潰皆可用︰鹽白梅燒存性爲末，入輕粉少許，香油調，塗四圍。（王氏《易簡方》）。
喉痺乳蛾︰冰梅丸︰用青梅二十枚（鹽十二兩，醃五日，取梅汁），入明礬三兩，桔梗、白芷、防風各二兩，豬牙皂角三十條，俱爲細末，拌汁和梅入瓶收之。每用一枚，噙咽津液。
凡中風痰厥，牙關不開，用此擦之尤佳。《總錄》︰用白梅包生礬末作丸含咽，或納吞之。
消渴煩悶︰烏梅肉二兩，微炒爲末。每服二錢，水二盞，煎一盞，去滓，入豉二百粒，煎至半盞，溫服。（《簡要濟衆方》）。
泄痢口渴︰烏梅煎湯，日飲代茶。（《扶壽精方》）。
產後痢渴︰烏梅肉二十個，麥門冬十二分，以水一升，煮七合，細呷之。（《必效方》）。
赤痢腹痛《直指》︰用陳白梅同真茶、蜜水各半，煎飲之。《聖惠》︰用烏梅肉（炒）、黃連各四兩，爲末，煉蜜丸梧子大。每米飲服二十丸，日三服。
便痢膿血︰烏梅一兩去核，燒過爲末。每服二錢，米飲下，立止。（《聖濟總錄》）。
久痢不止，腸垢已出︰《肘後》︰用烏梅肉二十個，水一盞，煎六分，食前分二服。《袖珍》︰用烏梅肉、白梅肉各七個搗爛，入乳香末少許，杵丸梧桐子大。每服二、三十丸，茶湯下，日三。大便下血，及酒痢、久痢不止︰用烏梅三兩，燒存性爲末，醋煮米糊和，丸梧子大。
每空心米飲服二十丸，日三。（《濟生方》）。
小便尿血︰烏梅，燒存性研末，醋糊丸梧子大。每服四十丸，酒下。
血崩不止︰烏梅肉七枚，燒存性研末。米飲服之，日二。
大便不通，氣奔欲死者︰烏梅十顆，湯浸去核，丸棗大。納入下部，少時即通。（《食療本草》）。
霍亂吐利︰鹽梅煎湯，細細飲之。（《如宜方》）。
蛔蟲上行，出於口鼻︰烏梅煎湯頻飲，並含之，即安。（《食鑒本草》）。
水氣滿急︰烏梅、大棗各三枚。水四升，煮二升，納蜜和勻，含咽之。（《聖濟總錄》）。
梅核膈氣︰取半青半黃梅子，每個用鹽一兩醃一日夜，曬乾，又浸又曬至水盡乃止。用青錢三個，夾二梅，麻線縛定，通裝瓷罐內封埋地下，百日取出。每用一枚，含之咽汁，入喉即消。收一年者治一人，二年者治二人，其妙絕倫。（《龔氏經驗方》）。
心腹脹痛，短氣欲絕者︰烏梅二七枚，水五升，煮一沸，納大錢二七枚，煮二升半，頓服之。（《肘後》）。
勞瘧劣弱︰烏梅十四枚，豆豉二合，桃、柳枝各一虎口，甘草三寸，生薑一塊，以童子小便二升，煎一半，溫服即止。（《圖經本草》）。
久咳不已︰烏梅肉（微炒）、罌粟殼去筋膜蜜炒，等分爲末。每服二錢，睡時蜜湯調下。
痰厥頭痛如破者︰烏梅肉三十個，鹽三撮，酒三升，煮一升，頓服，取吐即愈。（《肘後方》）。
傷寒頭痛，壯熱，胸中煩痛，四、五日不解︰烏梅十四枚，鹽五合，水一升，煎半升，溫服取吐。吐後避風良。（《梅師方》）。
折傷金瘡︰乾梅燒存性，敷之，一宿瘥。（《千金方》）。
馬汗入瘡作痛︰用烏梅連核搗爛，以頭醋和敷。仍先刺瘡，出去紫血，乃敷之系定。（《經驗方》）。
犬傷毒︰烏梅末，酒服二錢。（《千金》）。
指頭腫毒痛甚者︰烏梅肉，和魚 搗封之妙。（李樓《奇方》）。
傷寒 瘡，生下部者︰烏梅肉三兩炒爲末，煉蜜丸梧子大。
以石榴根皮煎湯，食前下三十丸。（《聖惠方》）。
小兒頭瘡︰烏梅燒末，生油調塗。（《聖濟錄》）。
香口去臭︰曝乾梅脯，常時含之。（《毛詩疏》）。
硫黃毒發，令人背膊疼悶，目暗漠漠︰烏梅肉（焙）一兩，沙糖半兩，漿水一大盞，煎七分，呷之。（《總錄》）
核仁
【氣味】
酸，平，無毒。
【主治】
明目，益氣，不飢（吳普）。除煩熱（甄權）。
治代指忽然腫痛，搗爛，和醋浸之（時珍。《肘後方》）。
花
【氣味】
微酸，澀，無毒。
【發明】
時珍曰︰白梅花古方未見用者。近時有梅花湯︰用半開花，溶蠟封花口，投蜜罐中，過時以一兩朵同蜜一匙點沸湯服。
又有蜜漬梅花法︰用白梅肉少許，浸雪水，潤花，露一宿，蜜浸薦酒。又梅花粥法︰用落英入熟米粥再煮食之。故楊誠齋有「蜜點梅花帶露餐」及「脫蕊收將熬粥吃」之句，皆取其助雅致、清神思而已。
葉
【氣味】
酸，平，無毒。
【主治】
休息痢及霍亂，煮濃汁飲之（大明）。
藏器曰︰嵩陽子言︰清水揉梅葉，洗蕉葛衣，經夏不脆。有驗。
時珍曰︰夏衣生霉點，梅葉煎湯洗之即去，甚妙。
【附方】
舊一，新二。
中水毒病，初起頭痛惡寒，心煩拘急，旦醒暮劇︰梅葉搗汁三升飲之良。（《肘後》）。
下部蟲 ︰梅葉、桃葉一斛，杵爛蒸極熱，納小器中，隔布坐蒸之，蟲盡死也。（《外台秘要》）。
月水不止︰梅葉（焙）、棕櫚皮灰各等分爲末。每服二錢，酒調下。（《聖濟總錄》）
根
【主治】
風痺（《別錄》。出土者殺人）。
初生小兒，取根同桃、李根煮湯浴之，無瘡熱之患（崔氏《纂要》）。
煎湯飲，治霍亂，止休息痢（大明）。
（《綱目》）
【集解】
時珍曰︰ 梅出均州太和山。相傳真武折梅枝插於 樹。誓曰︰吾道若成，開花結果。後果如其言。今樹尚在五龍宮北， 木梅實，杏形桃核。道士每歲采而蜜漬，以充貢獻焉。 乃榆樹也。
實
【氣味】
甘、酸，平，無毒。
【主治】
生津止渴，清神下氣，消酒（時珍）。
（《本經》下品）
【校正】
木部有《拾遺》桃橛，今並入此。
【釋名】
時珍曰︰桃性早花，易植而子繁，故字從木、兆。十億曰兆，言其多也。或雲從兆諧聲也。
【集解】
《別錄》曰︰桃生太山川谷。
弘景曰︰今處處有之。核仁入藥，當取解核者種之爲佳，山桃仁不堪用。
頌曰︰汴東、陝西者尤大而美。大抵佳果肥美者，皆圃人以他木接成，殊失本性。入藥當用本生者爲佳。今市肆賣者，多雜接核之仁，爲不堪也。
宗奭曰︰山中一種桃，正合《月令》桃始華者，花多子少，不堪啖，惟堪取仁入藥。汴中有油桃，小於衆桃，光如塗油，不益脾胃。太原有金桃，色深黃。洛中有崑崙桃，肉深紅紫色。又有餅子桃，狀如香餅子。其味皆甘。
時珍曰︰桃品甚多，易於栽種，且早結實。五年宜以刀 其皮，出其脂液，則多延數年。
其花有紅、紫、白、千葉、二色之殊，其實有紅桃、緋桃、碧桃、緗桃、白桃、烏桃、金桃、銀桃、胭脂桃，皆以色名者也。有綿桃、油桃、御桃、方桃、匾桃、偏核桃，皆以形名者也。
有五月早桃、十月冬桃、秋桃、霜桃，皆以時名者也。並可供食。惟山中毛桃，即《爾雅》所謂 桃者，小而多毛，核粘味惡。其仁充滿多脂，可入藥用，蓋外不足者內有餘也。冬桃一名西王母桃，一名仙人桃，即崑崙桃，形如栝蔞，表裡微赤，得霜始熟。方桃形微方。匾桃出南番，形匾肉澀，核狀如盒，其仁甘美。番人珍之，名波淡樹，樹甚高碩。偏核桃出波斯，形薄而尖，頭偏，狀如半月，其仁酷似新羅松子，可食，性熱。又楊維楨、宋濂集中並載元朝御庫蟠桃，核大如碗，以爲神異。按︰王子年《拾遺記》載︰漢明帝時，常山獻巨核桃，霜下始花，隆暑方熟。《玄中記》載︰積石之桃，大如斗斛器。《酉陽雜俎》載︰九疑有桃核，半扇可容米一升；及蜀後主有桃核杯，半扇容水五升，良久如酒味可飲。此皆桃之極大者。昔人謂桃爲仙果，殆此類歟？生桃切片瀹過，曝乾爲脯，可充果食。又桃酢法︰取爛熟桃納瓮中，蓋口七日，漉去皮核，密封二七日酢成，香美可食。《種樹書》雲︰柿接桃則爲金桃，李接桃則爲李桃，梅接桃則脆。桃樹生蟲，煮豬頭汁澆之即止。皆物性之微妙也。
實
【氣味】
辛、酸、甘，熱，微毒。多食令人有熱。
詵曰︰能發丹石毒，生者尤損人。
思邈曰︰《黃帝書》雲︰食桃飽，入水浴，令人成淋及寒熱病。
時珍曰︰生桃多食，令人膨脹及生癰癤，有損無益。五果列桃爲下以此。
瑞曰︰桃與鱉同食，患心痛。服術人忌食之。
【主治】
作脯食，益顏色（大明）。肺之果，肺病宜食之（思邈）。
冬桃，食之解勞熱（時珍。出《爾雅注》）。
核仁
【修治】
《別錄》曰︰七月採，取仁陰乾。
曰︰凡使須去皮，用白朮、烏豆二味，同於坩鍋中煮二伏時，漉出劈開，心黃如金色乃用。時珍曰︰桃仁行血，宜連皮、尖生用。潤燥活血，宜湯浸去皮、尖炒黃用。或麥麩同炒，或燒存性，各隨本方。雙仁者有毒，不可食，說見杏仁下。
【氣味】
苦、甘，平，無毒。
思邈曰︰苦、甘、辛，平。詵曰︰溫。
弘景曰︰桃仁作酪，性冷。香附爲之使。
【主治】
瘀血血閉，症瘕邪氣，殺小蟲（《本經》）。
止咳逆上氣，消心下堅硬，除卒暴擊血，通月水，止心腹痛（《別錄》）。
治血結、血秘、血燥，通潤大便，破畜血（元素）。殺三蟲。
又每夜嚼一枚和蜜塗手、面良（孟詵）。主血滯風痺骨蒸，肝瘧寒熱，鬼注疼痛，產後血病（時珍）。
【發明】
杲曰︰桃仁苦重於甘，氣薄味濃，沉而降，陰中之陽，手、足厥陰經血分藥也。
苦以泄滯血，甘以生新血，故破凝血者用之。其功有四︰治熱入血室，一也；泄腹中滯血，二也；除皮膚血熱燥癢，三也；行皮膚凝聚之血，四也。
成無己曰︰肝者血之源，血聚則肝氣燥。肝苦急，急食甘以緩之。桃仁之甘以緩肝散血，故張仲景抵當湯用之，以治傷寒八、九日，內有畜血，發熱如狂，小腹滿痛，小便自利者。
又有當汗失汗，熱毒深入，吐血及血結胸，煩躁譫語者，亦以此湯主之。與虻蟲、水蛭、大黃同用。
【附方】
舊十九，新十一。
延年去風，令人光潤︰用桃仁五合去皮，用粳米飯漿同研，絞汁令盡，溫溫洗面極妙。（《千金翼》）。
偏風不遂，及癖疾︰用桃仁二千七百枚，去皮、尖、雙仁，以好酒一斗三升，浸二十一日，取出曬乾杵細，作丸如梧子大。每服二十丸，以原酒吞之。（《外台秘要》）。
風勞毒腫攣痛，或牽引小腹及腰痛︰桃仁一升去皮尖，熬令黑煙出，熱研如脂膏，以酒三升攪和服，暖臥取汗。不過三度瘥。（《食醫心鏡》）。
瘧疾寒熱︰桃仁一百枚去皮尖，乳缽內研成膏，不得犯生水，入黃丹三錢，丸梧子大。
每服三丸，當發日面北溫酒吞下。五月五日午時合之，忌雞、犬、婦人。（見唐慎微《本草》）。
骨蒸作熱︰桃仁一百二十枚，留尖去皮及雙仁，杵爲丸，平旦井花水頓服之。令盡量飲酒至醉，仍須任意吃水。隔日一劑。百日不得食肉。（《外台秘要》）。
上氣喘急︰方見杏仁。
上氣咳嗽，胸滿氣喘︰桃仁三兩去皮尖，以水一大升研汁，和粳米二合煮粥食之。（《心鏡》）。
卒得咳嗽︰桃仁三升去皮杵，著器中密封，蒸熟曬乾，絹袋盛，浸二斗酒中，七日可飲，日飲四、五合。
屍疰鬼疰，乃五屍之一，又挾鬼邪爲祟。其病變動，有三十六種至九十九種。大略使人寒熱淋瀝，沉沉默默，不知所苦而無處不惡。累年積月，以至於死，死後復傳旁人︰急以桃仁五十枚研泥，水煮取四升，服之取吐。吐不盡，三、四日再吐。（《肘後方》）。
傳屍鬼氣，咳嗽 癖注氣，血氣不通，日漸消瘦︰桃仁一兩去皮尖杵碎，水一升半煮汁，入米作粥，空心食之。（《心鏡》）。
鬼疰心痛︰桃仁一合爛研，煎湯服之。（《備急方》）。
卒然心痛︰桃仁七枚，去皮尖研爛，水一合服之。（《肘後方》）。
人好魘寐︰桃仁（熬去皮尖）三、七枚，以小便服之。（《千金方》）。
下部蟲 ，病患齒齦無色，舌上白，喜睡憒憒不知痛癢處，或下痢，乃下部生蟲食肛也︰桃仁十五枚，苦酒二升，鹽一合，煮六合服之。（《肘後方》）。
崩中漏下不止者︰桃核燒存性研細，酒服方寸匕，日三。（《千金》）。
婦人難產，數日不出︰桃仁一個劈開，一片書可字，一片書出字，還合吞之即生。（《刪繁方》）。
產後百病︰《千金》桃仁煎︰治婦人產後百病諸氣。取桃仁一千二百枚，去皮、尖、雙仁，熬搗極細，以清酒一斗半，研如麥粥法，納小項瓷瓶中，面封，入湯中煮一伏時。每服一匙，溫酒和服，日再。（《圖經本草》）。
產後身熱如火，皮如粟粒者︰桃仁研泥，同臘豬脂敷之，日日易之。（《千金方》）。
產後血閉︰桃仁二十枚（去皮尖），藕一塊，水煎服之良。（唐瑤《經驗方》）。
產後陰腫︰桃仁，燒研敷之。
婦人陰癢︰桃仁杵爛，綿裹塞之。（《肘後方》）。
男子陰腫作癢。用桃仁炒香爲末，酒服方寸匕，日二。仍搗敷之。（《外台》）
︰小兒卵 ︰方同上。
小兒爛瘡，初起腫漿似火瘡，桃仁研爛敷之。（《秘錄》）。
小兒 耳︰桃仁炒研綿裹，日日塞之。（《千金方》）。
風蟲牙痛︰針刺桃仁，燈上燒煙出吹滅，安痛齒上咬之。不過五、六次愈。（《衛生家寶方》）。
唇乾裂痛︰桃仁搗和豬脂敷。（《海上》）。
大便不快，裡急後重。用桃仁三兩（去皮），吳茱萸二兩，食鹽一兩，同炒熟，去鹽、茱，每嚼桃仁五、七粒。（《總錄》）
急勞咳嗽煩熱。用桃仁三兩（去皮尖），豬肝一枚，童子小便五升。同煮乾，於木臼內搗爛，入蒸餅和，丸梧子大。每溫水下三十丸。（《聖惠方》）。
冷勞減食，漸至黑瘦。用桃仁五百顆，吳茱萸三兩，同入鐵鐺中，微火炒一炊久，將桃仁一顆去皮，看似微黃色即漸加火，待微煙出，即乘熱收入新瓶內，濃紙封住，勿令泄氣。
每日空心取桃仁二十粒去皮嚼之，以溫酒下。至重者服五百粒愈。（《聖惠方》）。
預辟瘴癘︰桃仁一斤，吳茱萸、青鹽各四兩，同炒熟，以新瓶密封一七，取出揀去茱、鹽，將桃仁去皮尖，每嚼一、二十枚。山居尤宜之。（余居士《選奇方》）
桃毛毛桃實上毛也。刮取用之。
【氣味】
辛，平，微毒。
【主治】
破血閉，下血瘕，寒熱積聚，無子，帶下諸疾（《別錄》）。
療崩中，破癖氣（大明）。治惡鬼邪氣（孟詵）。
桃梟
【釋名】
桃奴（《別錄》）、梟景（同上）、神桃。
《別錄》曰︰此是桃實著樹經冬不落者，正月採之，中實者良。
時珍曰︰桃子乾懸如梟首 木之狀，故名。
奴者，言其不能成實也。《家寶方》謂之神桃，言其辟惡也。千葉桃花結子在樹不落者，名鬼髑髏。
雷 《炮炙論》有修治之法，而方書未見用者。
曰︰鬼髑髏，十一月採得，以酒拌蒸之，從巳至未，焙乾，以銅刀切，焙取肉用。
【氣味】
苦，微溫，有小毒。
【主治】
殺百鬼精物（《本經》）。殺精魅五毒不祥，療中惡腹痛（《別錄》。頌曰︰胡洽治中惡毒瓦斯蠱疰有桃梟湯。治肺氣腰痛，破血，療心痛，酒磨暖服之（大明）。
主吐血諸藥不效，燒存性，研末，米湯調服，有驗（汪穎）。
治小兒虛汗，婦人妊娠下血，破伏梁結氣，止邪瘧。燒煙熏痔瘡。燒黑油調，敷小兒頭上肥瘡軟癤（時珍）。
【附方】
舊三，新五。
伏梁結氣，在心下不散︰桃奴三兩爲末，空心溫酒，每服二錢。（《聖惠》）。
鬼瘧寒熱︰樹上自乾桃子二、七枚爲末，滴水丸梧子大，硃砂爲衣。每服一丸，侵晨面東井華水下，食。（《聖濟總錄》）。
五種瘧疾︰《家寶》通神丸︰用神桃（即桃奴）十四枚，巴豆七粒，黑豆一兩。研勻，以冷水和丸梧子大，硃砂爲衣。發日五更念藥王菩薩七遍，井華水下一丸，立瘥。不過二次，妙不可言。（王隱君《養生主論》）
妊娠下血不止︰用桃梟，燒存性，研，水服取瘥。（葛洪方）
盜汗不止︰樹上乾桃子一個，霜梅二個，蔥根七個，燈心二莖，陳皮一錢，稻根、大麥芽各一撮。水二鐘，煎服。（《經驗方》）
白禿頭瘡︰乾桃一兩，黑豆一合，爲末，臘豬脂調搽。（《聖惠》）。
小兒頭瘡︰樹上乾桃燒研，入膩粉、麻油調搽。（《聖惠》）。
食桃成病︰桃梟燒灰二錢，水服取吐即愈。陸光祿說有人食桃不消化作病時，於林間得槁桃燒服，登時吐出即愈，此以類相攻也。（張文仲《備急方》）
花
【修治】
《別錄》曰︰三月三日采，陰乾之。
曰︰桃花勿用千葉者，令人鼻衄不止，目黃。收花揀淨，以絹袋盛，懸檐下令乾用。
【氣味】
苦，平，無毒。
【主治】
殺疰惡鬼，令人好顏色（《本經》）。
悅澤人面，除水氣，破石淋，利大小便，下三蟲（《別錄》）。
消腫滿，下惡氣（蘇恭）。治心腹痛及禿瘡（孟詵）。利宿水痰飲積滯，治風狂。研末，敷頭上肥瘡，手足 瘡（時珍）。
【發明】
弘景曰︰《肘後方》言︰服三樹桃花盡，則面色紅潤悅澤如桃花也。
頌曰︰《太清草木方》言︰酒漬桃花飲之，除百疾，益顏色。
時珍曰︰按︰歐陽詢《初學記》載︰北齊崔氏以桃花、白雪與兒 面，雲令面妍華光悅，蓋得本草令人好顏色、悅澤人面之義，而陶、蘇二氏乃引服桃花法，則因本草之言而謬用者也。桃花性走泄下降，利大腸甚快，用以治氣實人病水飲腫滿積滯、大、小便閉塞者，則有功無害。若久服，即耗人陰血，損元氣，豈能悅澤顏色耶？按︰張從正《儒門事親》載︰一婦滑瀉數年，百治不效。或言︰此傷飲有積也。桃花落時，以棘針刺取數十萼，勿犯人手。
以麵和作餅，煨熟食之，米飲送下。不一、二時，瀉下如傾。六、七日，行至數百行，昏困，惟飲涼水而平。觀此，則桃花之峻利可征矣。又蘇鶚《杜陽編》載︰范純佑女喪夫發狂，閉之室中，夜斷窗櫺，登桃樹上食桃花幾盡。及旦，家人接下，自是遂愈也。珍按︰此亦驚怒傷肝，痰夾敗血，遂致發狂。偶得桃花利痰飲、散滯血之功，與張仲景治積熱發狂用承氣湯，畜血發狂用桃仁承氣湯之意相同；而陳藏器乃言桃花食之患淋，何耶？
【附方】
舊三，新十三。
大便艱難︰桃花爲末，水服方寸匕，即通。（《千金》）。
產後秘塞，大、小便不通︰用桃花、葵子、滑石、檳榔等分，爲末。每空心蔥白湯服二錢，即利。（《集驗方》）。
心腹積痛︰三月三日采桃花曬乾杵末，以水服二錢匕，良。（孟詵《食療本草》）。
瘧疾不已︰桃花爲末，酒服方寸匕良。（《梅師方》）。
痰飲宿水︰桃花散︰收桃花陰乾爲末，溫酒服一合，取利。覺虛，食少粥。不似轉下藥也。（崔行功《纂要方》）。
腳氣腫痛︰桃花一升，陰乾爲末。每溫酒細呷之，一宿即消。（《外台秘要》）。
腰脊作痛︰三月三日取桃花一斗一升，井華水三斗，曲六升，米六斗，炊熟，如常釀酒。每服一升，日三服，神良。（《千金》）。
膿 不止︰桃花爲末，豬脂和敷之，日二。（《千金》）。
頭上禿瘡︰三月三日收未開桃花陰乾，與桑椹（赤者）等分作末，以豬脂和。先取灰汁洗去痂，即塗之。（《食療》）。
頭上肥瘡︰一百五日寒食節，收桃花爲末。食後以水半盞調服方寸匕，日三，甚良。（崔元亮《海上方》）。
黃水面瘡︰方同上。
足上 瘡︰桃花、食鹽等分杵勻，醋和敷之。（《肘後方》）。
雀卵面 ︰桃花、冬瓜仁研末等分，蜜調敷之。（《聖惠》）。
乾糞塞腸，脹痛不通︰用毛桃花濕者一兩，和面三兩，作餛飩煮熟，空心食之。日午腹鳴如雷，當下惡物也。（《聖惠方》）。
面上粉刺， 子如米粉︰用桃花、丹砂各三兩，爲末。每服一錢，空心井水下，日三服。
十日知，二十日小便當出黑汁，面色瑩白也。（《聖惠方》）。
令面光華︰三月三日收桃花，七月七日收雞血，和塗面上。三、二日後脫下，則光華顏色也。（《聖濟總錄》）。
葉
頌曰︰采嫩者名桃心，入藥尤勝。
【氣味】
苦，平，無毒。
【主治】
除屍蟲，出瘡中小蟲（《別錄》）。治惡氣，小兒寒熱客忤（大明）。療傷寒、時氣、風痺無汗，治頭風，通大小便，止霍亂腹痛（時珍）。
【發明】
頌曰︰桃葉蒸汗法︰張文仲《備急方》治天行病，有支太醫桃葉湯熏法︰用水一石煮桃葉，取七斗，安床簀下，濃被蓋臥床上，乘熱熏之。少時當雨汗，汗遍去湯，速粉之，並灸大椎穴，則愈。又陳廩丘《短劇方》，有阮河南桃葉蒸法雲︰連發汗，汗不出者死，可蒸之，如中風法。燒地令熱，去火，以少水灑之，布干桃葉於上濃二、三寸，安席葉上臥之，溫覆得大汗，被中敷粉極燥，便瘥也。凡柏葉、麥麩、蠶砂皆可如此法用。張苗言︰曾有人疲極汗出，臥簟受冷，但苦寒倦。四日凡八發汗，汗不出，用此法而瘥也。
時珍曰︰按︰許叔微《本事方》雲︰傷寒病，醫者須顧表裡，循次第。昔范雲爲梁武帝屬官，得時疫熱疾，召徐文伯診之。是時武帝有九錫之命，期在旦夕。雲恐不預，求速愈。
文伯曰︰此甚易，政恐二年後不復起爾。雲曰︰朝聞道夕死可矣，況二年乎。文伯乃以火地，布桃、柏葉於上，令雲臥之。少頃汗出粉之，翌日遂愈。後二年雲果卒。取汗先期，尚能促壽；況罔顧表裡時日，便欲速愈者乎？夫桃葉發汗妙法也，猶有此戒，可不慎歟？
【附方】
舊九，新二。
風襲項強，不得顧視︰穿地作坑， 赤，以水灑之令冷，鋪生桃葉於內。臥席上，以項著坑上，蒸至汗出，良久即瘥。（《千金方》）。
小兒傷寒時氣︰用桃葉三兩，水五升，煮十沸取汁，日五、六遍淋之。後燒雄鼠糞二枚服之，妙。（《傷寒類要》）。
二便不通︰桃葉杵汁半升服。冬用桃皮。（孫真人方）。
霍亂腹痛吐利︰桃葉三升切，水五升，煮一升三合，分二服。（《外台》）。
除三屍蟲︰桃葉杵汁，服一升。（《外台秘要》）。
腸痔出血︰桃葉一斛杵，蒸之，納小口器中坐，有蟲自出。（《肘後方》）。
女人陰瘡，如蟲咬癢痛者︰生搗桃葉，綿裹納之，日三、四易。（《食療本草》）。
足上 瘡︰桃葉搗，和苦酒敷之。（《肘後方》）。
鼻內生瘡︰桃葉嫩心，杵爛塞之。無葉用枝。（《簡便方》）。
身面癬瘡︰日午搗桃葉，取汁搽之。（《千金》）。
諸蟲入耳︰桃葉 熟塞之。或搗汁滴之。或作枕，枕一夕自出。（《梅師方》）
莖及白皮
【修治】
時珍曰︰樹皮、根皮皆可，用根皮尤良。並取東行者，刮去粗皮，取白皮入藥。
【氣味】
苦，平，無毒。
【主治】
除邪鬼中惡腹痛，去胃中熱（《別錄》）。治疰忤心腹痛，解蠱毒，辟疫癘，療黃膽身目如金，殺諸瘡蟲（時珍）。
【附方】
舊十五，新五。
天行疫癘︰常以東行桃枝煎熬湯浴之，佳。（《類要》）。
黃膽如金︰晴明時，清晨勿令雞、犬、婦人見，取東引桃根細如箸、若釵股者一握，切細，以水一大升，煎一小升，空腹頓服。後三、五日，其黃離離如薄雲散開，百日方平復也。
黃散後，可時時飲清酒一杯，則眼中易散，否則散遲。忌食熱面、豬、魚等物。此是徐之才家秘方也。《類要》。
肺熱喘急《集驗》︰治肺熱悶喘急，客熱往來，欲死，不堪服藥者。用桃皮、芫花各一升，以水四升，煮取一升五合。以故布納汁中，取薄胸口，溫四肢，不盈數刻即止。（《圖經》）。
喉痺塞痛︰桃皮煮汁三升服。（《千金方》）。
心虛健忘《聖惠》，令耳目聰明︰用戊子日，取東引桃枝二七寸枕之。又方︰五月五日日未出時，取東引桃枝刻作三寸木人，著衣領帶中佩之。（《千金方》）。
卒得心痛︰東引桃枝一把切，以酒一升，煎半升，頓服大效。（《肘後方》）。
鬼疰心痛︰東引桃枝一握，去粗皮切，水二升，煎半升，頻服。（崔氏）。
解中蠱毒︰用東引桃白皮（烘乾）、大戟、斑蝥（去足翅熬），三物等分，爲末。以冷水服半方寸匕，即出。不出更服。或因酒得以酒服，因食得以食服。必效方雲︰此乃李饒州法也。亦可以米泔丸服。（蘇頌《圖經》）。
卒得惡瘡，人不識者︰取桃皮作屑納之。（孫真人方）。
卒患瘰癧，不痛者︰取桃樹白皮貼瘡上，灸二、七壯良。（孫真人方）。
熱病口瘡成 ︰桃枝煎濃汁含之。下部有瘡，納入之。（《類要》）。
下部 瘡︰桃白皮煮取濃汁如稀餳，入熊膽少許，以綿蘸藥納入下部瘡上。（《梅師》）。
五痔作痛︰桃根，水煎汁浸洗之，當有蟲出。
小兒濕癬︰桃樹青皮爲末和醋頻敷之。（《子母秘錄》）。
狂狗咬傷︰桃白皮一握，水三升，煎一升服。（《梅師方》）。
水腫尿短︰桃皮三斤（去內外皮），秫米一斗，女曲一升，以水二斗煮桃皮，取汁一斗，以一半漬曲，一半漬秫飯，如常釀成酒。每服一合，日三次，以體中有熱爲候。小便多是病去。忌生冷、一切毒物。（《聖濟總錄》）。
婦人經閉，數年不通，面色萎黃，唇口青白，腹內成塊，肚上筋起，腿脛或腫，桃根煎主之︰用桃樹根、牛蒡根、馬鞭草根、牛膝、蓬 各一斤銼，以水三斗，煎一斗去滓，更以慢火煎如餳狀收之。每以熱酒調服一匙。（《聖惠方》）。
牙疼頰腫︰桃白皮、柳白皮、槐白皮等分，煎酒熱漱。冷則吐之。（《聖惠方》）。
小兒白禿︰桃皮五兩煎汁，入白面沐之，並服。（同上）。
桃膠
【修治】
時珍曰︰桃茂盛時，以刀割樹皮，久則膠溢出，採收，以桑灰湯浸過，曝乾用。
如服食，當依本方修煉。
【氣味】
苦，平，無毒。
【主治】
煉服，保中不飢，忍風寒（《別錄》）。下石淋，破血，治中惡疰忤（蘇恭）。主惡鬼邪氣（孟詵）。和血益氣，治下痢，止痛（時珍）。
【發明】
頌曰︰《本草》言桃膠煉服，保中不飢。按︰仙方服膠法︰取膠二十斤，絹袋盛，於櫟木灰汁一石中，煮三、五沸，取掛高處，候乾再煮，如此三度，曝乾研篩，蜜和丸梧子大，每空腹酒服二十丸。久服身輕不老。
時珍曰︰按︰《抱朴子》雲︰桃膠以桑灰汁漬過服之，除百病，數月斷谷，久則晦夜有光如月。又《列仙傳》雲︰高丘公服桃膠得仙。古方以桃膠爲仙藥，而後人不復用之，豈其功亦未必如是之殊耶？
【附方】
舊二，新三。
虛熱作渴︰桃膠如彈丸大，含之佳。（《外台》）。
石淋作痛︰桃木膠如棗大，夏以冷水三合，冬以湯三合，和服，日三服。當下石，石盡即止。（《古今錄驗》）。
血淋作痛︰桃膠（炒）、木通、石膏各一錢，水一盞，煎七分，食後服。（《楊氏家藏方》）。
產後下痢赤白，裡急後重， 痛︰用桃膠（焙乾）、沉香、蒲黃（炒）各等分，爲末。每服二錢，食前米飲下。（《婦人良方》）。
痘 發搐黑陷者︰用桃膠煎湯飲之。或水熬成膏，酒化服之，大效。（《總微論》）。
桃符
【主治】
中惡，精魅邪氣，水煮汁服之（孟詵）。
【發明】
時珍曰︰《典術》雲︰桃乃西方之木，五木之精，仙木也。
味辛氣惡，故能厭伏邪氣，製百鬼。今人門上用桃符以此。《玉燭寶典》雲︰戶上著桃板辟邪，取《山海經》神荼、郁壘居東海蟠桃樹下，主領衆鬼之義。
許慎雲︰羿死於桃 。 ，仗也。故鬼畏桃，而今人用桃梗作 橛以辟鬼也。《禮記》雲︰王吊則巫祝以桃 前引，以辟不祥。 者，桃枝作帚也。《博物志》雲︰桃根爲印，可以召鬼。《甄異傳》雲︰鬼但畏東南枝爾。據此諸說，則本草桃之枝、葉、根、核、桃梟、桃橛，皆辟鬼祟產忤，蓋有由來矣。錢乙小兒方︰疏取積熱及結胸，用巴豆、 、汞之藥，以桃符煎湯下，亦是厭之之義也。
桃橛（《拾遺》）
時珍曰︰橛音掘，即 也。人多釘於地上，以鎮家宅，三載者良。
【主治】
卒心腹痛，鬼疰，破血，辟邪惡氣脹滿，煮汁服之，與桃符同功（藏器）。
【附方】
新一。
風蟲牙痛︰門下桃橛燒取汁，少少納孔中，以蠟固之。（《聖惠方》）。
桃寄生 見木部。
桃蠹蟲 移入蟲部。
（《別錄》上品）
【釋名】
時珍曰︰栗，《說文》作KT ，從 （音條），象花實下垂之狀也。梵書名篤迦。
【集解】
《別錄》曰︰栗生山陰，九月採。
弘景曰︰今會稽諸暨栗，形大皮濃，不美；剡及始豐栗，皮薄而甜，乃佳。
頌曰︰栗處處有之，而兗州、宣州者最勝。木高二、三丈，葉極類櫟。四月開花青黃色，長條似胡桃花。實有房 ，大者若拳，中子三、五；小者若桃李，中子惟一、二。將熟則罅拆子出。栗類亦多。按︰陸璣《詩疏》雲︰栗，五方皆有之，周、秦、吳、揚特饒。惟濮陽及范陽栗甜美味長，他方者不及也。倭、韓國諸島上栗大如雞子，味短不美。桂陽有莘栗，叢生，實大如杏仁，皮、子形色與栗無異，但小耳。又有奧栗，皆與栗同，子圓而細，惟江湖有之，或雲即莘也。莘音榛，《詩》雲「樹之莘栗」是矣。
保升曰︰板栗、錐栗二樹皆大。茅栗似板栗而細如橡子，其樹雖小，葉亦不殊，但春生夏花、秋實冬枯爲異耳。
宗奭曰︰湖北一種旋栗，頂圓末尖，即榛栗，象榛子形也。栗欲乾收，莫如曝之；欲生收，莫如潤沙藏之，至夏初尚如新也。
時珍曰︰栗但可種成，不可移栽。按︰《事類合璧》雲︰栗木高二、三丈，苞生多刺如毛，每枝不下四、五個苞，有青、黃、赤三色。中子或單或雙，或三或四。其殼生黃熟紫，殼內有膜裹仁，九月霜降乃熟。其苞自裂而子墜者，乃可久藏，苞未裂者易腐也。其花作條，大如箸頭，長四、五寸，可以點燈。栗之大者爲板栗，中心扁子爲栗楔。稍小者爲山栗。山栗之圓而末尖者爲錐栗。圓小如橡子者爲莘栗。小如指頂者爲茅栗，即《爾雅》所謂 栗也，一名 栗，可炒食之。劉恂《嶺表錄》異雲︰廣中無栗。惟勤州山中有石栗，一年方熟，圓如彈子，皮濃而味如胡桃。得非栗乃水果，不宜於炎方耶？
實
【氣味】
鹹，溫，無毒。
詵曰︰吳栗雖大味短，不如北栗。凡栗日中曝乾食，即下氣補益；不爾猶有木氣，不補益也。火煨去汗，亦殺水氣。生食則發氣，蒸炒熟食則壅氣。凡患風水人不宜食，味鹹生水也。
恭曰︰栗作粉食，勝於菱、芡；但以飼孩兒，令齒不生。
宗奭曰︰小兒不可多食。生則難化，熟則滯氣，膈食生蟲，往往致病。
【主治】
益氣，濃腸胃，補腎氣，令人耐飢（《別錄》）。
生食，治腰腳不遂（思邈）。療筋骨斷碎，腫痛瘀血，生嚼塗之，有效（蘇恭）。
栗楔（音屑） 時珍曰︰一球三顆，其中扁者栗楔也。
【主治】
筋骨風痛（士良）。活血尤效（頌曰︰今衡山合活血丹用之）。每日生食七枚，破冷 癖。又生嚼， 惡刺，出箭頭，敷瘰癧腫毒痛（大明）。
【發明】
思邈曰︰栗，腎之果也。腎病宜食之。
弘景曰︰相傳有人患腰腳弱，往栗樹下食數升，便能起行。此是補腎之義，然應生啖。
若服餌則宜蒸曝之。
宗奭曰︰栗之補腎，爲其味鹹，又滯其氣也。
時珍曰︰栗於五果屬水。水潦之年則栗不熟，類相應也。有人內寒，暴泄如注，令食煨栗二、三十枚，頓愈。腎主大便，栗能通腎，於此可驗。《經驗後方》治腎虛腰腳無力，以袋盛生栗懸干，每旦吃十餘顆，次吃豬腎粥助之，久必強健。蓋風乾之栗，勝於日曝，而火煨油炒，勝於煮蒸。仍須細嚼，連液吞咽，則有益。若頓食至飽，反致傷脾矣。按︰蘇子由詩云︰老去自添腰腳病，山翁服栗舊傳方。客來爲說晨興晚，三咽徐收白玉漿。此得食栗之訣也。王禎《農書》雲︰《史記》載︰秦飢，應侯請發五苑棗、栗。則本草栗濃腸胃、補腎氣、令人耐飢之說，殆非虛語矣。
【附方】
舊三，新五。
小兒疳瘡︰生嚼栗子敷之。（《外台》）。
葦刺入肉︰方同上。
馬汗入肉成瘡者。方同上。（《勝金方》）。
馬咬成瘡︰獨顆栗子燒研敷之。（《醫說》）。
熊虎爪傷︰嚼栗敷之。（《肘後》）。
小兒口瘡︰大栗煮熟，日日與食之，甚效。（《普濟》）。
衄血不止︰宣州大栗七枚刺破，連皮燒存性，出火毒，入麝香少許研勻。每服二錢，溫水下。（《聖濟總錄》）。
金刃斧傷︰用獨殼大栗研傅，或倉卒嚼敷亦可。（《集簡方》）。
栗 （音孚） 恭曰︰栗內薄皮也。
【氣味】
甘，平，澀，無毒。
【主治】
搗散，和蜜塗面，令光急去皺紋（蘇恭）。
【附方】
新二。
骨鯁在咽︰栗子內薄皮燒存性，研末，吹入咽中即下。《聖濟總錄》︰用栗子肉上皮半兩（爲末）， 魚肝一個，乳香二錢半，同搗，丸梧子大。看鯁遠近，以線系綿裹一丸，水潤吞之，提線釣出也。
栗殼（栗之黑殼也）
【氣味】
同 。
【主治】
反胃消渴，煮汁飲之（孟詵）。煮汁飲，止瀉血（大明）。
【附方】
新一。
鼻衄不止，累醫不效。栗殼燒存性，研末，粥飲服二錢。（《聖惠方》）
毛球（栗外刺包也）
【主治】
煮汁，洗火丹毒腫（蘇恭）。
花
【主治】
瘰癧（吳瑞）。
樹皮
【主治】
煮汁，洗沙虱、溪毒（蘇恭）。療瘡毒（蘇頌）。治丹毒五色無常。剝皮有刺者，煎水洗之（孟詵。出《肘後方》）。
根
【主治】
偏腎氣，酒煎服之（汪穎）。
（《綱目》）
【集解】
時珍曰︰按︰宋祁《益州方物記》雲︰天師栗，惟西蜀青城山中有之，他處無有也。雲張天師學道於此所遺，故名。似栗而味美，惟獨房若橡爲異耳。今武當山所賣娑羅子，恐即此物也。
【氣味】
甘，溫，無毒。
【主治】
久食，已風攣（時珍。出《益州記》）。
（《本經》上品）
【釋名】
時珍曰︰按陸佃《埤雅》雲︰大曰棗，小曰棘。棘，酸棗也。棗性高，故重 ；棘性低，故並 。 音次。棗、棘皆有刺針，會意也。
【集解】
《別錄》曰︰棗生河東平澤。
弘景曰︰世傳河東猗氏縣棗特異。今青州出者形大而核細，多膏甚甜。郁州互市者亦好，小不及耳。江東臨沂、金城棗形大而虛，少脂，好者亦可用之。南棗大惡，不堪啖。
頌曰︰近北州郡皆出棗，惟青州之種特佳。晉州、絳州者雖大，而不及青州肉濃也。江南出者，堅燥少脂。今園圃種蒔者，其種甚多。美者有水菱棗、御棗之類，皆不堪入藥，蓋肌肉輕虛故也。南郡人煮而曝乾，皮薄而皺，味更甘於他棗，謂之天蒸棗，亦不入藥。
按︰郭璞注《爾雅》雲︰壺棗大而銳，壺猶瓠也。邊，腰棗也，細腰，今謂之轆轤棗。 ，白棗也，子白乃熟。洗，大棗，也，出河東猗氏縣，大如雞卵。遵，羊棗也，實小紫黑，俗名羊矢棗。 ，酸棗也，木小而實酢。還味， 棗也，其味短。蹶泄，苦棗也，其味苦。晰，無實棗也。
宗奭曰︰大棗先青州，次晉州，皆可曬曝入藥，益脾胃。余者止可充食用耳。青州人以棗去皮核，焙乾爲棗圈，以爲奇果。有御棗，甘美輕脆，後衆棗熟而易生蟲，今人所謂撲落酥者是也。又有牙棗，先衆棗熟，亦甘美，微酸而尖長。二棗皆可啖，不堪收曝。
時珍曰︰棗木赤心有刺。四月生小葉，尖觥光澤。五月開小花，白色微青。南北皆有，惟青、晉所出者肥大甘美，入藥爲良。其類甚繁，《爾雅》所載之外，郭義恭《廣志》有狗牙、雞心、牛頭、羊矢、獼猴、細腰、赤心、三星、駢白之名，又有木棗、氐棗、桂棗、夕棗、灌棗、墟棗、蒸棗、白棗、丹棗、棠棗，及安邑、信都諸棗。谷城紫棗長二寸，羊角棗長三寸。密雲所出小棗，脆潤核細，味亦甘美，皆可充果食，不堪入藥。入藥須用青州及晉地曬乾大棗爲良。按︰賈思勰《齊民要術》雲︰凡棗全赤時，日日撼而收曝，則紅皺。若半赤收者，肉未充滿，干即色黃而皮皺，將赤收者，味亦不佳。《食經》作乾棗法︰須治淨地，鋪菰箔之類承棗，日曬夜露，擇去胖爛，曝乾收之。切而曬乾者爲棗脯。煮熟榨出者爲棗膏，亦曰棗瓤。蒸熟者爲膠棗，加以糖、蜜拌蒸則更甜；以麻油葉同蒸，則色更潤澤。搗膠棗曬乾者爲棗油，其法取紅軟乾棗入釜，以水僅淹平，煮沸漉出，砂盆研細，生布絞取汁，塗盤上曬乾，其形如油，以手摩刮爲末收之。每以一匙，投湯碗中，酸甜味足，即成美漿，用和米，最止飢渴、益脾胃也。盧諶《祭法》雲︰春祀用棗油。即此。
生棗
【氣味】
甘、辛，熱，無毒。多食令人寒熱。凡羸瘦者不可食。
思邈曰︰多食令人熱渴膨脹，動臟腑，損脾元，助濕熱。
大棗
【釋名】
乾棗（《別錄》）、美棗（《別錄》）、良棗。
《別錄》曰︰八月採，曝乾。
瑞曰︰此即曬乾大棗也。味最良美，故宜入藥。今人亦有用膠棗之肥大者。
【氣味】
甘，平，無毒。
思邈曰︰甘、辛，熱，滑，無毒。
杲曰︰溫。
大明曰︰有齒病、疳病、蟲 人不宜啖棗，小兒尤不宜食。又忌與蔥同食，令人五臟不和；與魚同食，令人腰腹痛。
時珍曰︰今人蒸棗多用糖、蜜拌過，久食最損脾、助濕熱也。啖棗多，令人齒黃生。故嵇康《養生論》雲︰齒處晉而黃，虱處頭而黑。
【主治】
心腹邪氣，安中，養脾氣，平胃氣，通九竅，助十二經，補少氣、少津液、身中不足，大驚四肢重，和百藥。久服輕身延年（《本經》。宗奭曰︰（煮取肉，和脾胃藥甚佳）。
補中益氣，堅志強力，除煩悶，療心下懸，除腸 。久服不飢神仙（《別錄》）。
潤心肺，止嗽，補五臟，治虛損，除腸胃癖氣。和光粉燒，治疳痢（大明）。小兒患秋痢，與蛀棗食之良（孟詵）。殺烏頭、附子、天雄毒（之才）。和陰陽，調營衛，生津液（李杲）。
【發明】
弘景曰︰道家方藥，以棗爲佳餌。其皮利，肉補虛，所以合湯皆擘之也。
杲曰︰大棗氣味俱濃，陽也。溫以補不足，甘以緩陰血。
成無己曰︰邪在營衛者，辛甘以解之。故用薑、棗以和營衛，生發脾胃升騰之氣。張仲景治奔豚，用大棗滋脾土以平腎氣也。治水飲脅痛有十棗湯，益土而勝水也。
震亨曰︰棗屬土而有火，味甘性緩。甘先入脾，補脾者未嘗用甘。故今人食甘多者，脾必受病也。時珍曰︰《素問》言︰棗爲脾之果，脾病宜食之。謂治病和藥，棗爲脾經血分藥也。若無故頻食，則生蟲損齒，貽害多矣。按︰王好古雲︰中滿者勿食甘，甘令人滿。故張仲景建中湯心下痞者，減餳、棗，與甘草同例，此得用棗之方矣。又按︰許叔微《本事方》雲︰一婦病臟燥悲泣不止，祈禱備至。予憶古方治此証用大棗湯，遂治，與服盡劑而愈。古人識病治方，妙絕如此。又陳自明《婦人良方》雲︰程虎卿內人妊娠四、五個月，遇晝則慘戚悲傷，淚下數欠，如有所憑，醫巫兼治皆無益。管伯周說︰先人曾語此，治須大棗湯乃愈。
虎卿借方治藥，一投而愈。方見下條。又《摘玄方》治此証，用紅棗燒存性，酒服三錢，亦大棗湯變法也。
【附方】
舊七，新十二。
調和胃氣︰以乾棗去核，緩火逼燥爲末。量多少入少生薑末，白湯點服。調和胃氣甚良。（《衍義》）。
反胃吐食︰大棗一枚去核，用斑蝥一枚去頭翅，入在內，煨熟去蝥，空心食之，白湯下良。
小腸氣痛︰大棗一枚去核，用斑蝥一枚去頭、足、翅，入棗內，紙包煨熟，去蝥食棗，以桂心、蓽澄茄湯下。（《直指》）。
傷寒熱病後，口乾咽痛，喜唾︰大棗二十枚，烏梅十枚，搗入蜜丸。含如杏核大，咽汁甚效。（《千金方》）。
婦人臟燥，悲傷欲哭，象若神靈，數欠者，大棗湯主之︰大棗十枚，小麥一升，甘草二兩，每服一兩，水煎服之。亦補脾氣。（《金匱》）。
妊娠腹痛︰大紅棗十四枚，燒焦爲末，以小便服之。（《梅師》）。
大便燥塞︰大棗一枚去核，入輕粉半錢縛定，煨熟食之，仍以棗湯送下。（《直指》）。
咒棗治瘧︰執棗一枚，咒曰︰吾有棗一枚，一心歸大道。優他或優降，或劈火燒之。念七遍，吹棗上，與病患食之，即愈。（《 嶁神書》）。
煩悶不眠︰大棗十四枚，蔥白七莖，水三升，煮一升，頓服。（《千金》）。
上氣咳嗽，治傷中筋脈急，上氣咳嗽者︰用棗二十枚去核，以酥四兩微火煎，入棗肉中泣盡酥，取收之。常含一枚，微微咽之取瘥。（《聖惠方》）。
肺疽吐血，因啖辛辣，熱物致傷者︰用紅棗（連核燒存性）、百藥煎（ 過）等分爲末。
每服二錢，米飲下。（《三因》）。
耳聾鼻塞，不聞音聲、香臭者︰取大棗十五枚（去皮核），蓖麻子三百枚（去皮），和搗。
綿裹塞耳、鼻，日一度。三十餘日，聞聲及香臭也。先治耳，後治鼻，不可並塞。（孟詵《食療》）。
久服香身︰用大棗肉和桂心、白瓜仁、松樹皮爲丸，久服之。（《食療本草》）。
走馬牙疳︰新棗肉一枚，同黃柏燒焦爲末。油和敷之。若加砒少許更妙。（王氏《博濟》）。
諸瘡久壞不愈者。棗膏三升，煎水頻洗，取愈。（《千金》）。
痔瘡疼痛︰大肥棗一枚剝去皮，取水銀掌中，以唾研令極熟，敷棗瓤上，納入下部良。（《外台》）。
下部蟲癢︰蒸大棗取膏，以水銀和捻，長三寸，以綿裹，夜納下部中，明日蟲皆出也。（《肘後》）。
卒急心疼︰《海上方》訣雲︰一個烏梅二個棗，七枚杏仁一處搗。男酒女醋送下之，不害心疼直到老。
食椒閉氣︰京棗食之即解也。（《百一選方》）。
三歲陳棗核中仁
【氣味】
燔之，苦，平，無毒。
【主治】
腹痛邪氣（《別錄》）。惡氣卒疰忤（孟詵）。核燒研，摻脛瘡良（時珍）。
【發明】
時珍曰︰按︰《劉根別傳》雲︰道士陳孜如痴人，江夏袁仲陽敬事之。
孜曰︰今春當有疾，可服棗核中仁二十七枚。後果大病，服之而愈。又雲︰常服棗仁，百邪不復干也。仲陽服之有效，則棗果有治邪之說矣。又《道書》雲︰常含棗核治氣，令口行津液，咽之佳。謝承《後漢書》亦云︰孟節能含棗核，不食可至十年也。此皆藉棗以生津受氣，而咽之又能達黃宮，以交離坎之義耳。
葉
【氣味】
甘，溫，微毒。《別錄》曰︰散服使人瘦，久則嘔吐。
【主治】
覆麻黃，能令出汗（《本經》）。和葛粉，揩熱痱瘡，良（《別錄》）。治小兒壯熱，煎湯浴之（大明）。
【附方】
新二。
小兒傷寒︰五日以後熱不退。用棗葉半握，麻黃半兩，蔥白、豆豉各一合，童子小便二鐘，煎一鐘，分二服，取汗。（《總錄》）
反胃嘔噦︰乾棗葉一兩，藿香半兩，丁香二錢半，每服二錢，薑三片，水一盞煎服。（《聖惠方》）。
木心
【氣味】
甘，澀，溫，有小毒。
【主治】
中蠱腹痛，面目青黃，淋露骨立。銼取一斛，水淹三寸，煮至二斗澄清，煎五升。旦服五合，取吐即愈。又煎紅水服之，能通經脈。（時珍，出《短劇方》）。
根
【主治】
小兒赤丹從腳趺起，煎湯頻浴之。（時珍，出《千金》）。
【附方】
舊一。
令發易長︰取東行棗根三尺，橫安甑上蒸之，兩頭汗出，收取敷發，即易長。（《聖惠方》）。
皮
【主治】
同老桑樹皮，並取北向者，等分，燒研。每用一合，井水煎，澄取清，洗目。
一月三洗，昏者復明。忌葷、酒、房事（時珍）。
（宋《開寶》）
【釋名】
仙棗。
志曰︰北齊時有仙人仲思得此棗種之，因以爲名。
【集解】
志曰︰仲思棗形如大棗，長一、二寸，正紫色，細紋小核，味甘。今亦少有。
時珍曰︰按︰杜寶《大業拾遺記》雲︰隋時信都郡獻仲思棗，長四寸，圍五寸，肉肥核小有味，勝於青州棗，亦名仙棗。觀此，則《廣志》之西王母棗、谷城紫棗，皆此類也。
【氣味】
甘，溫，無毒。
【主治】
補虛益氣，潤五臟，去痰嗽冷氣。久服令人肥健，好顏色，神仙不飢（《開寶》）。
（《食性》）
【釋名】
蹶泄（《爾雅》。名義未詳）。
【集解】
士良曰︰苦棗處處有之。色青而小，味苦不堪，人多不食。
實
【氣味】
苦，大寒，無毒。
【主治】
傷寒熱伏在臟腑，狂蕩煩滿，大小便閉澀。取肉煮研，和蜜丸服（士良）。

