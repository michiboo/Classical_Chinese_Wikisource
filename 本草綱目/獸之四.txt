〈《証類》〉
【釋名】
沐猴〈《史記》〉、為猴〈《說文》〉胡孫（格古論）、馬留〈《倦遊錄》〉、狙。時珍曰︰按班固《白虎通》雲︰猴，候也。見人設食伏機，則憑高四望，善於候者也。猴好拭面如沐，故謂之沐，而後人訛沐為母，又訛母為獼，愈訛愈失矣。
《說文》雲︰為字象母猴之形。即沐猴也，非牝也。猴形似胡人，故曰胡孫。《莊子》謂之狙。養馬者廄中畜之，能辟馬病，胡俗稱馬留雲。《梵書》謂之摩斯咤。
【集解】
慎微曰︰獼猴有數種，總名禺屬。取色黃、面赤、尾長者。用人家養者不主病，為其食雜物、違本性也。按《抱朴子》雲︰猴八百歲變為猿，猿五百歲變為玃，玃千歲變為蟾蜍。時珍曰︰猴，處處深山有之。狀似人，眼如愁胡，而頰陷有嗛。嗛音歉，藏食處也。腹無脾以行消食，尻無毛而尾短。手足如人，亦能豎行。聲嗝嗝若欬。孕五月而生子，生子多浴於澗。其性躁動害物，畜之者使坐杙上，鞭掊旬月乃馴也。其類有數種︰小而尾短者，猴也；似猴而多髯者，豦也；似猴而大者，玃也；大而尾長赤目者，禺也；小而尾長仰鼻者，狖也；似狖而大者，果然也；似狖而小者，蒙頌也；似狖而善躍越者，獑𪕱也；似猴而長臂者，猿也；似猿而金尾者，狨也；似猿而大，能食猿、猴者，獨也。不主病者，並各以類附之。
【附錄玃】
〈音卻〉 時珍曰︰玃，老猴也。生蜀西徼外山中。似猴而大，色蒼黑，能人行。善攫持人物，又善顧盼，故謂之 。純牡無牝，故又名玃父，亦曰猳。玃善攝人婦女為偶生子。又《神異經》雲︰西方有獸名𧳜，大如驢，狀如猴，善緣木。純牝無牡，群居要路，執男子合之而孕。此亦玃類，而牝牡相反者。豦〈音據〉 按郭璞雲︰建平山中有之。大如狗，狀如猴，黃黑色，多髯鬣。好奮頭舉石擲人。《西山經》雲︰崇吾之山有獸焉，狀如禺而長臂善投，名曰舉父。即此也。
肉
【氣味】
酸，平，無毒。
【主治】
諸風勞，釀酒彌佳。作脯食，治久瘧〈慎微〉。食之，辟瘴疫〈時珍〉。
【發明】
時珍曰︰《異物志》言︰南方以獼猴頭為 。《臨海志》言︰粵民喜啖猴頭羹。又巴徼人捕猴，鹽藏，火熏食，雲甚美。
頭骨
【主治】
瘴瘧。作湯，浴小兒驚癇，鬼魅寒熱〈慎微〉。
【附方】
舊一。
鬼瘧進退不定︰用胡孫頭骨一枚，燒研。空心溫酒服一錢，臨發再服。〈《聖惠方》〉
手
【主治】
小兒驚癇口噤〈慎微〉。
屎
【主治】
塗蜘蛛咬〈慎微〉。小兒臍風撮口，及急驚風，燒末，和生蜜少許灌之〈時珍。
出《心鑒》及《衛生方》〉。
皮
慎微曰︰治馬疫氣。
時珍曰︰《馬經》言︰馬廄畜母猴，辟馬瘟疫。逐月有天癸流草上，馬食之，永無疾病矣。
〈戎、松二音。《拾遺》〉
【釋名】
猱〈難逃切〉。
時珍曰︰狨毛柔長如絨，可以藉，可以緝，故謂之狨，而猱字亦從柔也。或雲生於西戎，故從戎也。猱古文作 ，象形。今呼長毛狗為猱，取此象。
【集解】
藏器曰︰狨生山南山谷中。似猴而大，毛長，黃赤色。人將其皮作鞍褥。時珍曰︰楊億《談苑》雲︰狨出川峽深山中。其狀大小類猿，長尾作金色，俗名金線狨。輕捷善緣木，甚愛其尾。人以藥矢射之，中毒即自嚙其尾也。宋時文武三品以上許用狨座，以其皮為褥也。
【附錄】
猿 時珍曰︰ 善援引，故謂之 ，俗作猿。產川、廣深山中。似猴而長大，其臂甚長，能引氣，故多壽。或言其通臂者，誤矣。臂骨作笛，甚清亮。其色有青、白、玄、黃、緋數種。其性靜而仁慈，好食果實。其居多在林木，能越數丈，著地即泄瀉死，惟附子汁飲之可免。其行多群。其雄善啼，一鳴三聲，淒切入人肝脾。范氏《桂海志》雲︰猿有三種︰金絲者，黃色；玉面者，黑色；及身面俱黑者。或雲純黑是牡，金絲是牝；牡能嘯，牝不能也。王濟《日詢記》雲︰廣人言猿初生毛黑而雄，老則變黃，潰去勢囊，轉雄為雌，與黑者交而孕。數百歲，黃又變白也。
時珍按︰此說與《列子》 變化為猿，《莊子》 狙以猿為雌之言相合，必不妄也。
獨時珍曰︰獨，似猿而大，其性獨，一鳴即止，能食猿猴。
故諺曰︰獨一鳴而猿散。獨夫蓋取諸此。或雲即黃腰也，又見虎下。
肉及血
【氣味】
缺。
【主治】
食之，調五痔病，久坐其皮亦良〈藏器〉。
脂
【主治】
瘡、疥，塗之妙〈同上〉。
〈《拾遺》〉
【釋名】
禺〈音遇〉、狖〈音又。或作貁𪕏 〉、 蜼〈狖 、壘二音。或作𤢹〉、仙猴。時珍曰︰郭璞雲︰果然，自呼其名。羅願雲︰人捕其一，則舉群啼而相赴，雖殺之不去也；謂之果然，以來之可必也。大者為然，為禺；小者為狖，為蜼。南人名仙猴，俗作猓𤡮。
【集解】
藏器曰︰案《南州異物志》雲︰交州有果然獸，其名自呼。狀大於猿，其體不過三尺，而尾長過頭。鼻孔向天，雨則掛木上，以尾塞鼻孔。其毛長柔細滑，白質黑文，如蒼鴨脅邊斑毛之狀，集之為裘褥，甚溫暖。《爾雅》 ，仰鼻而長尾，即此也。
時珍曰︰果然，仁獸也。出西南諸山中。居樹上，狀如猿，白面黑頰，多髯而毛采斑斕。尾長於身，其末有歧，雨則以歧塞鼻也。喜群行，老者前，少者後。食相讓，居相愛，生相聚，死相赴。《柳子》所謂仁讓孝慈者，是也。古者畫 為宗彝，亦取其孝讓而有智也。
或雲猶豫之猶，即 也。其性多疑，見人則登樹，上下不一，甚至奔觸，破頭折脛。故人以比心疑不決者，而俗呼 愚為痴 也。
肉
【氣味】
鹹，平，無毒。
【主治】
瘧瘴寒熱，同五味煮 食之，並坐其皮，取效
【發明】
時珍曰︰案鐘毓《果然賦》雲︰似猴象猿，黑頰青身。肉非佳品。惟皮可珍。而《呂氏春秋》雲︰肉之美者， 猱之炙。亦性各有不同耶？
【附錄】
蒙頌 時珍曰︰蒙頌一名蒙貴，乃 之又小者也。紫黑色，出交趾。畜以捕鼠，勝於貓、狸。長毛，白色，似握版之狀。《蜀地誌》雲︰ 猢似猴而甚捷。常在樹上， 然騰躍，如飛鳥
也。
〈本作狌 。音生。《綱目》〉
【釋名】
時珍曰︰猩猩能言而知來，猶惺惺也。
【集解】
時珍曰︰猩猩自《爾雅》《逸周書》以下數十說，今參集之雲︰出哀牢夷及交趾封溪縣山谷中。狀如狗及獼猴，黃毛如猿，白耳如豕，人面人足，長發，頭顏端正。聲如兒啼，亦如犬吠。成群伏行。阮 雲︰封溪俚人以酒及草屐置道側，猩猩見即呼人祖先姓名，罵之而去。頃復相與嘗酒著屐，因而被擒，檻而養之。將烹則推其肥者，泣而遣之。西胡取其血染毛 不黯，刺血必 而問其數，至一斗乃已。又按《禮記》亦云猩猩能言，而郭義恭
《廣志》雲猩猩不能言，《山海經》雲猩猩能知人言，三說不同。大抵猩猩略似人形，如猿猴類耳。縱使能言，當若鸚鵡之屬，亦不必盡如阮氏所說也。又羅願《爾雅翼》雲︰古之說猩猩者，如豕、如狗、如猴。今之說猩猩者，與狒狒不相遠。雲如婦人被髮袒足，無膝群行，遇人則手掩其形，謂之野人。據羅說則似乎後世所謂野女、野婆者也，豈即一物耶？
【附錄】
野女 唐蒙《博物志》雲︰日南出野女，群行不見夫。其狀 且白，裸袒無衣襦。周密《齊東野語》雲︰野婆出南丹州，黃髮椎髻，裸形跣足，儼然若一媼也。群雌無牡。上下山谷如飛猱。自腰以下有皮蓋膝。每遇男子必負去求合。嘗為健夫所殺，至死以手護腰間。剖之得印方寸，瑩若蒼玉，有文類符篆也。
時珍曰︰合此二說與前阮氏、羅氏之說觀之，則野女似即猩猩矣。又雄鼠卵有文如符篆，治鳥腋下有鏡印，則野婆之印篆非異也。亦當有功用，但人未知耳。
肉
【氣味】
甘、鹹，溫，無毒。
【主治】
食之不昧不飢，令人善走，窮年無厭，可以辟穀〈時珍：出《逸書》《山海經》《水經》〉。
【發明】
時珍曰︰《逸書》言猩猩肉食之令人不昧，其惺惺可知矣。古人以為珍味。故
《荀子》言猩猩能言笑，二足無毛，而人啜其羹，食其肉；《呂氏春秋》雲肉之美者，猩猩之唇，獾獾之炙，是矣。
〈音費。《拾遺》〉
【釋名】
〈與狒同。亦作KT 〉、時珍曰︰《爾雅》作狒。《說文》作 ，從 ，從囟，從KT ，象形。許慎雲︰北人呼為土螻。今人呼為人熊。按郭璞謂山都即狒狒，稍似差別，抑名同物異歟？
【集解】
藏器曰︰狒狒出西南夷。《爾雅》雲︰狒狒，如人被髮，迅走食人。《山海經》雲︰梟羊，人面，長唇黑身，有毛反踵。見人則笑，笑則上唇掩目。郭璞雲︰交廣及南康郡山中，亦有此物。大者長丈餘，俗呼為山都。宋孝建中，獠人進雌雄二頭。帝問土人丁鑾。鑾曰︰其面似人，紅赤色，毛似獼猴，有尾。能人言，如鳥聲。善知生死，力負千鈞。反踵無膝，睡則倚物。獲人則先笑而後食之。獵人因以竹筒貫臂誘之，俟其笑時，抽手以錐釘其唇著額，任其奔馳，候死而取之。發極長，可為頭 。血堪染靴及緋，飲之使人見鬼也。帝乃命工圖之。時珍曰︰按《方輿志》雲︰狒狒，西蜀及處州山中亦有之，呼為人熊。人亦食其掌，剝其皮。閩中沙縣幼山有之，長丈餘，逢人則笑，呼為山大人，或曰野人及山魈也。
又鄧德明《南康記》雲︰山都，形如崑崙人，通身生毛。見人輒閉目，開口如笑。好在深澗中翻石，覓蟹食之。珍按︰鄧氏所說，與《北山經》之山 ，《述異記》之山都，《永嘉記》之山鬼，《神異經》之山 ，《玄中記》之山精，《海錄碎事》之山丈，《文字指歸》之旱魃，《搜神記》之治鳥，俱相類，乃山
【附錄】
山都 時珍曰︰任 《述異記》雲︰南康有神曰山都。形如人，長二尺餘，黑色，赤目黃髮。深山樹中作窠，狀如鳥卵，高三尺餘，內甚光彩，體質輕虛，以鳥毛為褥，二枚相連，上雄下雌。能變化隱形，罕睹其狀，若木客、山 之類也。山 時珍曰︰《北山經》雲︰山 狀如犬而人面，善投，見人則笑。其行如風，見則天下大風。木客 又曰︰《南康記》雲︰生南方山中。頭面語言不全異人，但手腳爪如鉤利。居絕岩間，死亦殯殮。能與人交易，而不見其形也。今南方有鬼市，亦類此。又有木客鳥，見禽部。山 又曰︰
東方朔《神異經》雲︰西方深山有人，長尺餘，袒身，捕蝦、蟹，就人火炙食之，名曰山 ，其名自呼。人犯之則發寒熱。蓋鬼魅耳，所在亦有之，惟畏爆竹 爆聲。劉義慶《幽明錄》雲︰東昌縣山岩間有物如人，長四五尺，裸身被髮，發長五六寸，能作呼嘯聲，不見其形。每從澗中發石取蝦、蟹，就火炙食。《永嘉記》雲︰安國縣有山鬼，形如人而一腳，僅長一尺許。好盜伐木人鹽，炙石蟹食。人不敢犯之，能令人病及焚居也。《玄中記》雲︰山精如人，一足，長三四尺。食山蟹，夜出晝伏。千歲蟾蜍能食之。《抱朴子》雲︰山精形如小兒，獨足向後。夜喜犯人，其名曰 ，呼其名則不能犯人。《白澤圖》雲︰山之精，狀如鼓，色赤，一足而行，名曰夔，呼之可使取虎豹。《海錄雜事》雲︰嶺南有物，一足反踵，手足皆三指。雄曰山丈，雌曰山姑，能夜叩人門求物也。《神異經》雲︰南方有魃，一名旱母。長二三尺，裸形，目在頂上，行走如風。見則大旱。遇者得之投溷中，則旱除。《文字指歸》
雲︰旱魃，山鬼也。所居之處天不雨。女魃入人家，能竊物以出；男魃入人家，能竊物以歸。
時珍謹按︰諸說雖少有參差，大抵俱是怪類，今俗所謂獨腳鬼者是也。邇來處處有之，能隱形入人家淫亂，致人成疾；放火竊物，大為家害。法術不能驅，醫藥不能治，呼為五通、七郎諸神而祀之，蓋未知其原如此。故備載之，非但博聞而已。其曰呼其名則無害，千歲蟾蜍能食之者，非治法歟？引申觸類，必有能製之者。又有治鳥，亦此類，見禽部。精怪之屬甚伙，皆為人害。惟《白澤圖》、《玄中記》、《抱朴子》、《酉陽雜俎》諸書載之頗悉，起居者亦不可不知。然正人君子，則德可勝妖，自不敢近也。
肉
【氣味】
無毒。
【主治】
作脯，連脂薄割炙熱，貼人癬疥，能引蟲出，頻易取瘥〈藏器〉。
〈《綱目》〉
【集解】
時珍曰︰罔兩一作魍魎。又作方良，《周禮》方相氏執戈入壙，以驅方良，是矣。罔兩好食亡者肝，故驅之。其性畏虎、柏，故墓上樹石虎，植柏。《國語》雲︰木石之怪，夔、罔兩；水石之怪，龍、罔象。即此。《述異記》雲︰秦時陳倉人獵得獸，若彘若羊。
逢二童子曰︰此名弗述，又名 ，在地下食死人腦。但以柏插其首則死。此即罔兩也。雖於藥石無與，而於死人有關，故錄之。其方相有四目，若二目者為 ，皆鬼物也，古人設人像之。昔費長房識李娥藥丸用方相腦，則其物亦入辟邪方藥，而法失傳矣。
〈《綱目》〉
【集解】
時珍曰︰按《白澤圖》雲︰木之精名曰彭侯，狀如黑狗，無尾，可烹食。千歲之木有精曰賈 ，狀如豚，食之味如狗。《搜神記》雲︰吳時敬叔伐大樟樹血出，中有物，人面狗身。敬叔雲︰此名彭侯。乃烹而食之，味如狗也。
肉
【氣味】
甘、酸，溫，無毒。
【主治】
食之辟邪，令人志壯〈《白澤》〉。
〈《綱目》〉
【集解】
時珍曰︰按江鄰幾《雜志》雲︰徐積於廬州河次得一小兒，手無指無血，懼而埋之。此《白澤圖》所謂封，食之多力者也。田汝成《西湖志》雲︰董表儀撤屋掘土，得一肉塊。術士雲︰太歲也。棄之，亦無害。又《山海經》務隅之山，及開明南、北，東南海外並有視肉。郭璞注云︰聚肉形如牛肝，有兩目。食之無盡，尋復更生如舊也。此皆封類可食者，但人不知耳。又海中一種土肉，正黑，長五寸，大如小兒臂，有腹無口目，有三十足，可炙食。此又蟲、魚之屬，類乎封者也。

