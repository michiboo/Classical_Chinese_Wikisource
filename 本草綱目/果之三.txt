（宋《開寶》）
【釋名】
離枝（《綱目》）、丹荔。
頌曰︰按︰朱應《扶南記》雲︰此木結實時，枝弱而蒂牢，不可摘取，必以刀斧取其枝，故以為名。 （音利）與 同。
時珍曰︰司馬相如《上林賦》作離支。按︰白居易雲︰若離本枝，一日色變，三日味變。則離支之名，又或取此義也。
【集解】
頌曰︰荔枝生嶺南及巴中。今閩之泉、福、漳州、興化軍，蜀之嘉、蜀、渝、涪州，及二廣州郡皆有之。其品以閩中為第一，蜀川次之，嶺南為下。其木高二、三丈，自徑尺至於合抱，類桂木、冬青之屬。綠葉蓬蓬然，四時榮茂不凋。其木性至堅勁，土人取其根，作阮咸槽及彈棋局。其花青白，狀若冠之蕤綏。其子喜雙實，狀如初生松球。殼有皺紋如羅，初青漸紅。肉色淡白如肪玉，味甘而多汁。夏至將中，則子翕然俱赤，乃可食也。大樹下子至百斛，五、六月盛熟時，彼方皆燕會其下以賞之，極量取啖，雖多亦不傷人，稍過則飲蜜漿便解。荔枝始傳於漢世，初惟出嶺南，後出蜀中。故左思《蜀都賦》雲︰旁挺龍目，側生荔枝。唐白居易《圖序》論之詳矣。今閩中四郡所出特奇，蔡襄《譜》其種類至三十餘品，肌肉甚濃，甘香瑩白，非廣、蜀之比也。福唐歲貢白曝荔枝、蜜煎荔枝肉，俱為上方珍果。白曝須嘉實乃堪，其市貨者，多用雜色荔枝入鹽、梅曝成，皮色深紅，味亦少酸，殊失本真。經曝則可經歲，商販流布，遍及華夏，味猶不歇，百果之盛，皆不及此。又有焦核荔枝，核如雞舌香，味更甜美。或雲是木生背陽，結實不完就者。又有綠色、蠟色，皆其品之奇者，本土亦自難得。其蜀、嶺荔枝，初生小酢，肉薄核大，不堪白曝。花及根亦入藥。
藏器曰︰顧微《廣州記》雲︰荔枝冬夏常青，其實大如雞卵，殼朱肉白，核黃黑色，似半熟蓮子，精者核如雞舌香，甘美多汁，極益人也。
時珍曰︰荔枝炎方之果，性最畏寒，易種而根浮。其木甚耐久，有經數百年猶結實者。其實生時肉白，乾時肉紅。日曬火烘，鹵浸蜜煎，皆可致遠。成朵曬乾者謂之荔錦。按︰白居易《荔枝圖序》雲︰荔枝生巴、峽間。樹形團團如帷蓋，葉如冬青。花如橘而春榮，實如丹而夏熟。朵如蒲桃，核如枇杷。殼如紅繒，膜如紫綃。瓤肉潔白如冰雪，漿液甘酸如醴酪。大略如彼，其實過之。若離本枝，一日而色變，二日而香變，三日而味變，四、五日外，色香味盡去矣。又蔡襄《荔枝譜》雲︰廣、蜀所出，早熟而肉薄，味甘酸，不及閩中下等者。閩中惟四郡有之，福州最多，興化最奇，泉、漳次之。福州延亙原野，一家甚至萬株。
興化上品，大徑寸余，香氣清遠，色紫殼薄，瓤濃膜紅，核如丁香母。剝之如水精，食之如絳雪。荔枝以甘為味，雖百千樹莫有同者，過甘與淡，皆失於中。若夫濃皮尖刺，肌理黃色，附核而赤，食之有渣，食已而澀，雖無酢味，亦自下等矣。最忌麝香觸之，花、實盡落也。又洪邁《夷堅志》雲︰莆田荔枝，名品，皆出天成，雖以其核種之，亦失本體，形狀百出，不可以理求也。沈括《筆談》謂焦核荔枝，乃土人去其大根，燔焦種成者，大不然也。
曰︰荔枝樹似青木香。熟時人未采，則百蟲不敢近。人才采之，烏鳥、蝙蝠之類，無不傷殘之也。故采荔枝者，必日中而眾采之。一日色變，二日味變，三日色味俱變。故古詩云︰色味不逾三日變也。
實
【氣味】
甘，平，無毒。
曰︰甘、酸，熱。多食令人發虛熱。
李鵬飛曰︰生荔枝多食，發熱煩渴，口乾衄血。
頌曰︰多食不傷人。如稍過度，飲蜜漿一杯便解也。
時珍曰︰荔枝氣味純陽，其性畏熱。鮮者食多，即齦腫口痛，或衄血也。病齒 及火病人尤忌之。《開寶本草》言其性平，蘇氏謂多食無傷，皆謬說也。按︰《物類相感志》雲︰食荔枝多則醉，以殼浸水飲之即解。此即食物不消，還以本物消之之意。
【主治】
止渴，益人顏色（《開寶》）。食之止煩渴，頭重心躁，背膊勞悶（李 ）。通神，益智，健氣（孟詵）。治瘰癧瘤贅，赤腫疔腫，發小兒痘瘡（時珍）。
【發明】
震亨曰︰荔枝屬陽，主散無形質之滯氣，故消瘤贅赤腫者用之。苟不明此，雖用之無應。
【附方】
新六。
痘瘡不發︰荔枝肉，浸酒飲，並食之。忌生冷。（聞人規《痘疹論》）
疔瘡惡腫︰《普濟方》︰用荔枝五個或三個，不用雙數，以狗糞中米淘淨為末，與糯米粥同研成膏，攤紙上貼之。留一孔出毒氣。
《濟生秘覽》︰用荔枝肉、白梅各三個。搗作餅子。貼於瘡上，根即出也。
風牙疼痛︰《普濟》︰用荔枝連殼（燒存性），研末，擦牙即止。乃治諸藥不效仙方也。
孫氏呃逆不止︰荔枝七個，連皮核燒存性，為末。白湯調下，立止。（楊拱《醫方摘要》）
核
【氣味】
甘，溫，澀，無毒。
【主治】
心痛、小腸氣痛，以一枚煨存性，研末，新酒調服（宗 ）。治 疝氣痛，婦人
【發明】
時珍曰︰荔枝核入厥陰，行散滯氣，其實雙結而核肖睪丸，故其治 疝卵腫，有述類象形之義。
【附方】
新六。
脾痛不止︰荔枝核為末，醋服二錢。數服即愈。（《衛生易簡方》）
婦人血氣刺痛︰用荔枝核（燒存性）半兩，香附子（炒）一兩，為末。每服二錢，鹽湯、米飲任下。名蠲痛散。（《婦人良方》）
疝氣 腫︰孫氏︰用荔枝核（炒黑色）、大茴香（炒）等分，為末。每服一錢，溫酒下。
《皆打麵糊陰腎腫痛︰荔枝核，燒研，酒服二錢。
腎腫如斗︰荔枝核、青橘皮、茴香等分，各炒研。酒服二錢，日三。
殼
【主治】
痘瘡出不爽快，煎湯飲之。又解荔枝熱，浸水飲（時珍）。
【附方】
新一。
赤白痢︰荔枝殼、橡斗殼（炒）、石榴皮（炒）、甘草（炙）各等分。每以半兩，水一盞半，煎七分，溫服，日二服。（《普濟方》）
花及皮根
【主治】
喉痺腫痛，用水煮汁，細細含咽，取瘥止（蘇頌。出崔元亮《海上方》）。
（《本經》中品）
【校正】
自木部移入此。
宗奭曰︰龍眼專為果，未見入藥。本草編入木部，非矣。
【釋名】
龍目（《吳普》）、圓眼（俗名）、益智（《本經》）、亞荔枝（《開寶》）、荔枝奴、驪珠、燕卵、蜜脾、鮫淚、時珍曰︰龍眼、龍目，象形也。《吳普本草》謂之龍目，又曰比目。曹憲《博雅》謂之益智。
弘景曰︰廣州有龍眼，非益智也，恐彼人別名耳。
志曰︰甘味歸脾，能益人智，故名益智，非今之益智子也。
頌曰︰荔枝才過，龍眼即熟，故南人目為荔枝奴。又名木彈。曬乾寄遠，北人以為佳果，目為亞荔枝。
【集解】
《別錄》曰︰龍眼生南海山谷。一名益智。其大者似檳榔。
恭曰︰龍眼樹似荔枝，葉若林檎，花白色。子如檳榔，有鱗甲，大如雀卵。
頌曰︰今閩、廣、蜀道出荔枝處皆有之。嵇含《南方草木狀》雲︰木高一、二丈，似荔枝而枝葉微小，凌冬不凋。春末夏初，開細白花。七月實熟，殼青黃色，紋作鱗甲，形圓，大如彈丸，核若木 子而不堅，肉薄於荔枝，白而有漿，其甘如蜜。實極繁，每枝三、二十顆，作穗如蒲桃。漢時南海常貢之，大為民害。臨武長唐羌上書言狀，和帝感其言，下詔止之。
時珍曰︰龍眼正圓，《別錄》、蘇恭比之檳榔，殊不類也。其木性畏寒，白露後方可採摘，曬焙令乾，成朵乾者名龍眼錦。按范成大《桂海志》有山龍眼，出廣中，色青，肉如龍眼，夏月實熟可啖，此亦龍眼之野生者歟？
實
【氣味】
甘，平，無毒。恭曰︰甘、酸，溫。李鵬飛曰︰生者沸湯瀹過食，不動脾【主治】
五臟邪氣，安志厭食。除蠱毒，去三蟲。久服強魂聰明，輕身不老，通神明（
《本經》）。開胃益脾，補虛長智（時珍）。
【發明】
時珍曰︰食品以荔枝為貴，而資益則龍眼為良。蓋荔枝性熱，而龍眼性和平也。嚴用和《濟生方》，治思慮勞傷心脾有歸脾湯，取甘味歸脾、能益人智之義。
【附方】
新一。
歸脾湯︰治思慮過度，勞傷心脾，健忘怔忡，虛煩不眠，自汗驚悸。用龍眼肉、酸棗仁（炒）、黃 （炙）、白朮（焙）、茯神各一兩，木香、人參各半兩，炙甘草二錢半， 咀。
每服
核
【主治】
胡臭。六枚，同胡椒二、七枚研，遇汗出即擦之（時珍）。
（《綱目》）
【釋名】
見下。
【集解】
時珍曰︰按范成大《桂海志》雲︰龍荔出嶺南。狀如小荔枝，而肉味如龍眼，其木之身、葉亦似二果，故名曰龍荔。三月開小白花，與荔枝同時熟，不可生啖，但可蒸食。
實
【主治】
甘，熱，有小毒。生食令人發癇，或見鬼物（時珍出《桂海志》）。
（宋《開寶》）
【釋名】
青果（《梅聖俞集》）、忠果（《記事珠》）、諫果（出《農書》）。
時珍曰︰橄欖名義未詳。此果雖熟，其色亦青，故俗呼青果。其有色黃者不堪，病物也。王禎雲︰其味苦澀，久之方回甘味。王元之作詩，比之忠言逆耳，世亂乃思之，故人名為諫果。
【集解】
志曰︰橄欖生嶺南。樹似木 子樹而高，端直可愛。結子形如生訶子，無棱瓣，八月、九月採之。又有一種波斯橄欖，生邕州。色類相似，但核作兩瓣，蜜漬食之。
詵曰︰其樹大數圍。實長寸許，先生者向下，後生者漸高。熟時生食味酢，蜜漬極甜。
曰︰按《南州異物志》雲︰閩、廣諸郡及緣海浦嶼間皆有之。樹高丈餘，葉似櫸柳。二月開花，八月成實，狀如長棗，兩頭尖，青色。核亦兩頭尖而有棱，核內有三竅，竅中有仁，可食。
頌曰︰按︰劉恂《嶺表錄異》雲︰橄欖樹枝皆高聳。其子深秋方熟，南人重之，生咀嚼之，味雖苦澀，而芬香勝於含雞舌香也。有野生者，子繁而樹峻，不可梯緣，但刻根下方寸許，納鹽入內，一夕子皆自落，木亦無損。其枝節間有脂膏如桃膠，南人採取和皮、葉煎汁，熬如黑餳，謂之欖糖，用泥船隙，牢如膠漆，著水益乾也。
時珍曰︰橄欖樹高，將熟時以木釘釘之，或納鹽少許於皮內，其實一夕自落，亦物理之妙也。其子生食甚佳，蜜漬、鹽藏皆可致遠。其木脂狀如黑膠者，土人採取， 之清烈，謂之欖香。雜以牛皮膠者，即不佳矣。又有綠欖，色綠。烏欖，色青黑，肉爛而甘。取肉捶碎乾放，自有霜如白鹽，謂之欖醬。青欖核內仁乾小。惟烏欖仁最肥大，有文層疊如海螵蛸狀而味甘美，謂之欖仁。又有一種方欖，出廣西兩江峒中，似橄欖而有三角或四角，即是波斯橄欖之類也。
實
【氣味】
酸、甘，溫，無毒。
宗奭曰︰味澀，良久乃甘。
震亨曰︰味澀而甘，醉飽宜之。然性熱，多食能致上壅。
時珍曰︰橄欖鹽過則不苦澀，同栗子食甚香。按《延壽書》雲︰凡食橄欖必去兩頭，其性熱也。過白露摘食，庶不病 。
【主治】
生食、煮飲，並消酒毒，解 鮐魚毒（《開寶》）。嚼汁咽之，治魚鯁（宗 ）。
生啖、煮汁，能解諸毒（蘇頌）。開胃下氣，止瀉（大明）。生津液，止煩渴，治咽喉痛。咀嚼
【發明】
志曰︰ 鮐魚，即河豚也。人誤食其肝及子，必迷悶至死，惟橄欖及木煮汁能解之。其木作舟楫，撥著魚皆浮出，故知物有相畏如此者。
時珍曰︰按《名醫錄》雲︰吳江一富人，食鱖魚被鯁，橫在胸中，不上不下，痛聲動鄰裡，半月餘幾死。忽遇漁人張九，令取橄欖與食。時無此果，以核研末，急流水調服，骨遂下而愈。張九雲︰我父老相傳，橄欖木作取魚棹篦，魚觸著即浮出，所以知魚畏橄欖也。
今人煮河豚、團魚，皆用橄欖，乃知橄欖能治一切魚、鱉之毒也。
【附方】
新四。
初生胎毒︰小兒落地時，用橄欖一個（燒研），硃砂末五分和勻，嚼生脂麻一口，吐唾和藥，絹包如棗核大，安兒口中，待咂一個時頃，方可與乳。此藥取下腸胃穢毒，令兒少疾，及出痘稀少也。（孫氏《集效方》）
唇裂生瘡︰橄欖炒研，豬脂和塗之。
牙齒風疳膿血有蟲︰用橄欖燒研，入麝香少許，貼之。（《聖惠方》）
下部疳瘡︰橄欖燒存性，研末，油調敷之。或加孩兒茶等分。（《乾坤生意》）
欖仁
【氣味】
甘，平，無毒。
【主治】
唇吻燥痛，研爛敷之（《開寶》）。
核
【氣味】
甘，澀，溫，無毒。
【主治】
磨汁服，治諸魚骨鯁，及食 成積，又治小兒痘瘡倒 。燒研服之，治下血（時珍）。
【附方】
新三。
腸風下血︰橄欖核，燈上燒存性，研末。每服二錢，陳米飲調下。（《仁齋直指方》）
陰腎 腫︰橄欖核、荔枝核、山楂核等分，（燒存性，）研末。每服二錢，空心茴香湯調下。
耳足凍瘡︰橄欖核燒研，油調塗之。（《乾坤生意》）
（《拾遺》）
【釋名】
未詳。
【集解】
藏器曰︰木威生嶺南山谷。樹高丈餘，葉似楝葉。子如橄欖而堅，亦似棗，削去皮可為粽食。
時珍曰︰木威子，橄欖之類也。陳氏說出顧微《廣州記》中。而梁元帝《金樓子》雲︰橄欖樹之南向者為橄欖，東向者為木威。此亦傳聞謬說也。
實
【氣味】
酸、辛，無毒。時珍曰︰按《廣州記》雲︰苦，澀。
【主治】
心中惡水，水氣（藏器）。
（《唐本》）
【校正】
自木部移入此。
【釋名】
余甘子（《唐本》）、庵摩落迦果。
藏器曰︰《梵書》名庵摩勒，又名摩勒落迦果。其味初食苦澀，良久更甘，故曰余甘。
【集解】
恭曰︰庵摩勒生嶺南交、廣、愛等州。樹葉細似合昏。其花黃。實似李、柰，青黃色，核圓有棱，或六或七，其中仁亦入藥用。
曰︰生西國者，大小如枳橘子狀。
頌曰︰余甘子，今二廣諸郡及西川、戎、瀘、蠻界山谷皆有之。木高一、二丈，枝條甚軟。葉青細密，朝開暮斂如夜合，而葉微小，春生冬凋。三月有花，著條而生，如粟粒，微黃。隨即結實作莛，每條三、兩子，至冬而熟，如李子狀，青白色，連核作五、六瓣，乾即並核皆裂，俗作果子啖之。
時珍曰︰余甘，泉州山中亦有之。狀如川楝子，味類橄欖，亦可蜜漬、鹽藏。其木可製器物。按陳祈暢《異物志》雲︰余甘樹葉如夜合及槐葉，其枝如柘，其花黃。其子圓，大如彈丸，色微黃，有紋理如定陶瓜，核有五、六棱，初入口苦澀，良久飲水更甘，鹽而蒸之尤美。其說與兩蘇所言相合。而《臨海異物志》雲︰余甘子如梭形，大如梅子，其核兩頭銳，與橄欖一物異名也。然橄欖形長尖，余甘形圓，稍有不同，葉形亦異，蓋二物也。又蘇恭言其仁可入藥，而未見主治何病，豈亦與果同功耶？
實
【氣味】
甘，寒，無毒。 曰︰苦、酸、甘，微寒，澀。
【主治】
風虛熱氣（《唐本》）。補益強氣。合鐵粉一斤用，變白不老。取子壓汁，和油塗頭，生發去風癢，令發生如漆黑也（藏器）。主丹石傷肺，上氣咳嗽。久服，輕身延年長生。服乳石人，宜常食之（李 ）。為末點湯服，解金石毒（宗 ）。解硫黃毒（時珍。出《益部
【發明】
宗奭曰︰黃金得余甘則體柔，亦物類相感相伏也，故能解金石之毒雲。
仁
（《唐本草》）
【校正】
自木部移入此。
【釋名】
三果。
曰︰木似訶梨勒，而子亦相似，但圓而毗，故以名之。毗，即臍也。
【集解】
恭曰︰毗梨勒出西域及南海諸國，嶺南交、愛等州，戎人謂之三果。樹似胡桃，子形亦似胡桃。核似訶梨勒，而圓短無棱，用亦同法。番人以此作漿甚熱。
實
【氣味】
苦，寒，無毒。
曰︰味苦帶澀，微溫無毒。作漿性熱。
【主治】
風虛熱氣，功同庵摩勒（《唐本》）。暖腸腹，去一切冷氣。作漿染鬚髮，變黑色（甄權）。下氣，止瀉痢。（大明）燒灰，乾血有效（李 ）。
【發明】
時珍曰︰毗梨勒古方罕用，惟《千金方》補腎鹿角丸用三果漿吞之，雲無則以酒代之。則此果亦余甘之類，而性稍溫澀也。
【附方】
新一。
大風發脫︰毗梨勒燒灰，頻擦有效。（《聖惠方》）
沒離梨（《拾遺》）
【集解】
藏器曰︰沒離梨生西南諸國。似毗梨勒，上有毛少許也。
實
【氣味】
辛，平，無毒。 曰︰微溫。
【主治】
上氣，下食（藏器）。主消食澀腸下氣，及上氣咳嗽。並宜入面藥（李 ）。
（《綱目》）
【釋名】
五稜子（《桂海志》）、陽桃。
【時珍曰】
按︰稽含《草木狀》雲︰南人呼棱為斂，故以為名。
【集解】
時珍曰︰五斂子出嶺南及閩中，閩人呼為陽桃。其大如拳，其色青黃潤綠，形甚詭異，狀如田家碌碡，上有五棱如刻起，作劍脊形。皮肉脆軟，其味初酸久甘，其核如柰。五月熟，一樹可得數石，十月再熟。以蜜漬之，甘酢而美，俗亦曬乾以充果食。又有三廉子，蓋亦此類也。陳祈暢《異物志》雲︰三廉出熙安諸郡。南人呼棱為廉，雖名三廉，或有五、六棱者。食之多汁，味甘且酸，尤宜與眾果參食。
實
【氣味】
酸、甘、澀，平，無毒。
【主治】
風熱，生津止渴（時珍）。
（《綱目》）
【集解】
時珍曰︰五子樹今潮州有之。按裴淵《廣州記》雲︰五子實，大如梨而內有五核，故名。
實
【氣味】
甘，溫，無毒。
【主治】
霍亂金瘡，宜食之（時珍。《潮州志》）。
（《別錄》下品）
【校正】
時珍曰︰《別錄》木部有榧實，又有 華。《神農本草》魚蟲部有 子，宋《開寶本草》退 子入有名未用。今據蘇恭之說，合並於下。
【釋名】
子（音彼。《神農》）、赤果（《日用》）、玉榧（《日用》）、玉山果。
時珍曰︰榧亦作 ，其木名文木，斐然章采，故謂之榧。信州玉山縣者為佳。故蘇東坡詩云︰彼美玉山果，粲為金盤實。 子見下。
瑞曰︰土人呼為赤果，亦曰玉榧。
【集解】
《別錄》曰︰榧實生永昌。彼子生永昌山谷。
弘景曰︰彼子亦名羆子，從來無用者，古今諸醫不復識之。榧實出東陽諸郡。
恭曰︰彼子當從木作 子，誤入蟲部也。《爾雅》 亦名 。其葉似杉，木如柏而微軟。子名榧子，宜入果部。又注榧實雲︰即蟲部彼子也。其木大連抱，高數仞，其葉似杉，其木如柏，其理似松，肌細軟，堪為器用。
宗奭曰︰榧實大如橄欖，殼色紫褐而脆，其中子有一重黑粗衣，其仁黃白色，嚼久漸甘美也。
藏器曰︰ 華即榧子之華也。 與榧同。榧樹似杉，子如蟲部有彼子，陶氏復於木部出榧實、 華，皆一物也。
穎曰︰榧有一種粗榧。其木與榧相似，但理粗色赤耳。其子稍肥大，僅圓不尖。《神農本草》 子即粗榧也。
時珍曰︰榧生深山中，人呼為野杉。按︰羅願《爾雅翼》雲︰ 似杉而異於杉。彼有美實而木有文采，其木似桐而葉似杉，絕難長。木有牝牡，牡者華而牝者實。冬月開黃圓花，結實大小如棗。其核長如橄欖核，有尖者、不尖者，無棱而殼薄，黃白色。其仁可生啖，亦可焙收。以小而心實者為佳，一樹不下數十斛。陶氏不識 子，惟蘇恭能辨為一物也。
榧實（《別錄》）
【氣味】
甘，平，澀，無毒。
瑞曰︰性熱，同鵝肉食，生斷節風，又上壅人，忌火氣。
時珍曰︰按︰《物類相感志》雲︰榧煮素羹，味更甜美。豬脂炒榧，黑皮自脫。榧子同甘蔗食，其渣自軟。又雲︰榧子皮反綠豆，能殺人也。
【主治】
常食，治五痔，去三蟲蠱毒，鬼疰惡毒（《別錄》）。食之，療寸白蟲（弘景）。
消穀，助筋骨，行營衛，明目輕身，令人能食。多食一、二升，亦不發病（孟詵）。多食滑腸，五痔人宜之（宗 ）。治咳嗽白濁，助陽道
子（《本經》。舊作彼）
【氣味】
甘，溫，有
【主治】
腹中邪氣，去三蟲，蛇螫蠱毒，鬼疰伏屍（《本經》）。
【發明】
震亨曰︰榧子，肺家果也。火炒食之，香酥甘美。但多食則引火入肺，大腸受傷爾。
原曰︰榧子殺腹間大小蟲，小兒黃瘦有蟲積者宜食之。蘇東坡詩云︰驅除三彭蟲，已我心腹疾，是矣。
時珍曰︰榧實、 子治療相同，當為一物無疑。但《本經》 子有毒，似有不同，亦因其能殺蟲蠱爾。汪穎以粗榧為 子，終是一類，不甚相遠也。
【附方】
舊一，新五。
寸白蟲︰詵曰︰日食榧子七顆，滿七日，蟲皆化為水也。《外台秘要》︰用榧子一百枚，去皮火燃，啖之，經好食茶葉面黃者︰每日食榧子七令發不落︰榧子三個，胡桃二個，側柏葉一兩，搗浸雪水梳頭，發永不落且潤也。（《聖惠方》）
猝吐血出︰先食蒸餅兩、三個，以榧子為末，白湯服三錢，日三服。（《聖濟總錄》）
屍咽痛癢、語言不出︰榧實半兩，蕪荑一兩，杏仁、桂各半兩，為末，蜜丸彈子大，含咽。（《聖濟總
華（《別錄》）
春月生采之。
藏器曰︰即榧子華也。
【氣味】
苦。
【主治】
水氣，去赤蟲，令人好色，不可久服（《別錄》）。
（宋《開寶》）
【釋名】
新羅松子。
【集解】
志曰︰海松子，狀如小栗，三角。其中仁香美。東夷當果食之，亦代麻腐食之，與中國松子不同炳曰︰五粒松一叢五葉如釵，道家服食絕粒，子如巴豆，新羅往往進之。
頌曰︰五粒字當作五鬣，音傳訛也。五鬣為一叢，或有兩鬣、七鬣者。松歲久則實繁。
中原雖有，小而不及塞上者佳好也。
瑞曰︰松子有南松、北松。華陰松形小殼薄，有斑極香；新羅者肉甚香美。
時珍曰︰海松子出遼東及雲南，其樹與中國松樹同，惟五葉一叢者，球內結子，大如巴豆而有三棱，一頭尖爾，久收亦油。馬志謂似小栗，殊失本體。中國松子大如柏子，亦可入藥，不堪果食，詳見木部松下。按段成式《酉陽雜俎》雲︰予種五鬣松二株，根大如碗，結實與新羅、南詔者無別。其三鬣者，俗呼孔雀松。亦有七鬣者。或雲︰三針者為栝子松，五針者為松子松。
仁
【氣味】
甘，小溫，無毒。
曰︰新羅松子甘美大溫，去皮食之甚香，與雲南松子不同（雲南松子似巴豆，其味不及），與卑占國偏桃仁相似。多食發熱毒。
時珍曰︰按︰《醫說》雲︰食胡羊肉不可食松子；而《物類相感志》雲︰凡雜色羊肉入松子則無毒。其說不同，何哉？
【主治】
骨節風，頭眩，去死肌，變白，散水氣，潤五臟，不飢（《開寶》）。逐風痺寒氣，虛羸少氣，補不足，潤皮膚，肥五臟（《大明》）。主諸風，溫腸胃。久服，輕身延年不老（李
【發明】
時珍曰︰服食家用松子皆海松子。曰︰中國松子，肌細力薄，只可入藥耳。按︰
《列仙傳》雲︰ 好食松實，體毛數寸，走及奔馬。又犢子少在黑山食松子、茯苓，壽數百歲。又赤松子好食松實、天門冬、石脂，齒落更生，發落更出，莫知所終。皆指此松子也。
【附方】
舊一，新三。
服松子法︰七月取松實（過時即落難收也），去木皮，搗如膏收之。每服雞子大，酒調下，日三服。百日身輕，三百日行五百里，絕穀，久服神仙。渴即飲水。亦可以煉過松脂同服之。（《聖惠方》）
肺燥咳嗽︰蘇游鳳髓湯︰用松子仁一兩，胡桃仁二兩，研膏，和熟蜜半兩收之。每服二錢，食後沸湯點服。（《外台秘要》）
小兒寒嗽或作壅喘︰用松子仁五個，百部（炒）、麻黃各三分，杏仁四十個（去皮尖，以少水略煮三、五沸，化白砂糖丸芡子大。每食後含化十丸，大妙。（錢乙《小兒方》）
大便虛秘︰松子仁、柏子仁、麻子仁等分，研泥，溶白蠟和，丸梧桐子大。每服五十丸，黃湯下。（寇宗奭）
（《別錄》中品）
【校正】
自木部移入此。
【釋名】
賓門（李當之《藥對》）、仁頻
時珍曰︰賓與郎皆貴客之稱。稽含《南方草木狀》言︰交廣人凡貴勝族客，必先呈此果。
若邂逅不設，用相嫌恨。則檳榔名義，蓋取於此。雷 《炮炙論》謂尖者為檳，圓者為榔，亦似強說。又顏師古注《上林賦》雲︰仁頻即檳榔也。
詵曰︰閩中呼為橄欖子。
【集解】
《別錄》曰︰檳榔生南海。
弘景曰︰此有三、四種︰出交州者，形小味甘。廣州以南者，形大味澀；又有大者名豬檳榔。皆可作藥。小者名 子，俗呼為檳榔孫，亦可食。
恭曰︰生交州、愛州及崑崙。
頌曰︰今嶺外州郡皆有之。木大如桄榔，而高五、七丈，正直無枝，皮似青桐，節似桂枝。葉生木顛，大如盾頭，又似芭蕉葉。其實作房，從葉中出，旁有刺若棘針，重疊其下。
一房數百實，如雞子狀，皆有皮殼。其實春生，至夏乃熟，肉滿殼中，色正白。蘇恭言其肉極易爛，不經數日。今入北者，皆先以灰煮熟，焙熏令乾，始可留久也。小而味甘者，名山檳榔。大而味澀核亦大者，名豬檳榔；最小者名 子。雷氏言尖長而有紫紋者名檳，圓大而矮者名榔，榔力大而檳力小。今醫家亦不細分，但以作雞心狀、正穩心不虛、破之作錦紋者為佳爾。嶺南人啖之以當果食，言南方地濕，不食此無以祛瘴癘也。生食其味苦澀，得扶留藤與瓦屋子灰同咀嚼之，則柔滑甘美也。劉恂《嶺表錄異》雲︰真檳榔來自舶上，今交廣生者皆大腹子也，彼中悉呼為檳榔。或雲︰檳榔難得真者，今賈人所貨者，皆是大腹檳榔也，與檳榔相似，但莖、葉、幹小異爾，連皮收之。
時珍曰︰檳榔樹初生若筍竿積硬，引莖直上。莖幹頗似桄榔、椰子而有節，旁無枝柯，條從心生。端頂有葉如甘蕉，條派開破，風至則如羽扇掃天之狀。三月葉中腫起一房，因自拆裂，出穗凡數百顆，大如桃李。又生刺重累於下，以護衛其實。五月成熟，剝去其皮，煮其肉而乾之。皮皆筋絲，與大腹皮同也。按︰漢喻益期與韓康伯箋雲︰檳榔，子既非常，木亦特異。大者三圍，高者九丈。葉聚樹端，房構葉下。華秀房中，子結房外。其擢穗似禾，其綴實似谷。其皮似桐而濃，其節似竹而概。其內空，其外勁。其屈如伏虹，其申如縋繩；本不大，末不小；上不傾，下不斜。調直亭亭，千百如一。步其林則寥朗，庇其陰則蕭條。
信可長吟遠想。但性不耐霜，不得北植。必當遐樹海南，遼然萬里。弗遇長者之目，令人恨深也。又《竺法真羅山疏》雲︰山檳榔一名 子，生日南，樹似 櫚而小，與檳榔同狀。一叢十餘幹，一幹十餘房，一房數百子。子長寸余，五月採之，味近苦甘。觀此，則山檳榔即子，豬檳榔即大腹子也。蘇頌以味甘者為山檳榔，澀者為豬檳榔，似欠分明。
檳榔子
【修治】
曰︰頭圓矮毗者為榔，形尖紫紋者為檳。檳力小，榔力大。凡使用白檳及存坐穩正、心堅有錦紋者為妙。半白半黑並心虛者，不入藥用。以刀刮去底，細切之。勿令經火，恐無力。若熟使，不如不用。
時珍曰︰近時方藥亦有以火煨焙用者。然初生白檳榔，須本境可得。若他處者，必經煮熏，安得生者耶？又檳榔生食，必以扶留藤、古賁灰為使，相合嚼之，吐去紅水一口，乃滑美不澀，下氣消食。此三物相去甚遠，為物各異，而相成相合如此，亦為異矣。俗謂「檳榔為命賴扶留」以此。古賁灰即蠣蚌灰也。賁乃蚌字之訛。瓦屋子灰亦可用。
【氣味】
苦、辛，溫，澀，無毒。甄權曰︰味甘，大寒。
大明曰︰味澀。
弘景曰︰交州者味甘，廣州者味澀。
曰︰白者味甘，赤者味苦。
元素曰︰味辛而苦，純陽也。無毒。
詵曰︰多食亦發熱。
【主治】
消穀逐水，除痰 ，殺三蟲，伏屍，療寸白（《別錄》）。
治腹脹，生搗末服，利水穀道；敷瘡，生肌肉止痛；燒灰，敷口吻白瘡（蘇宣利五臟六腑壅滯，破胸中氣，下水腫，治心痛積聚（甄權）。
除一切風，下一切氣，通關節，利九竅，補五勞七傷，健脾調中，除煩，破症結（大明）。
主賁豚膀胱諸氣，五膈氣，風冷氣，腳氣，宿食不消古）。
【發明】
元素曰︰檳榔味濃氣輕，沉而降，陰中陽也。苦以破滯，辛以散邪，泄胸中至高之氣，使之下行，性如鐵石之沉重，能墜諸藥至於下極，故治諸氣、後重如神也。
時珍曰︰按︰羅大經《鶴林玉露》雲︰嶺南人以檳榔代茶御瘴，其功有四︰一曰醒能使之醉，蓋食之久，則熏然頰赤，若飲酒然，蘇東坡所謂「紅潮登頰醉檳榔」也；二曰醉能使之醒，蓋酒後嚼之，則寬氣下痰，餘酲頓解，朱晦庵所謂「檳榔收得為祛痰」也。三曰飢能使之飽。四曰飽能使之飢。蓋空腹食之，則充然氣盛如飽；飽後食之，則飲食快然易消。又且賦性疏通而不泄氣，稟味嚴正而更有餘甘，有是德故有是功也。又按︰吳興章傑《瘴說》雲︰嶺表之俗，多食檳榔，日至十數。夫瘴癘之作，率因飲食過度，氣痞積結，而檳榔最能下氣消食去痰，故人狃於近利，而暗於遠患也。夫嶠南地熱，四時出汗，人多黃瘠，食之則臟器疏泄，一旦病瘴，不敢發散攻下，豈盡氣候所致，檳榔蓋亦為患，殆未思爾。又東陽盧和雲︰閩廣人常服檳榔，雲能祛瘴。有瘴服之可也，無瘴而服之，寧不損正氣而有開門延寇之禍乎？南人喜食此果，故備考諸說以見其功過焉。又朱晦庵《檳榔詩》雲︰憶昔南遊日，初嘗面發紅。藥囊知有用，茗碗詎能同？蠲疾收殊效，修真錄異功。三彭如不避，糜爛七非中。亦與其治疾殺蟲之功，【附方】
舊十一，新十五。
痰涎為害︰檳榔為末，白湯每服一錢。（《御藥院方》）
嘔吐痰水︰白檳榔一顆（煨熱），橘皮二錢半（炙）。為末。水一盞，煎半盞，溫服。（《千金》）
醋心吐水︰檳榔四兩，橘皮一兩，為末。每服方寸匕，空心生蜜湯調下。（《梅師方》）
傷寒痞滿湯下。（《宣明方》）
傷寒結胸已經汗、下後者︰檳榔二兩，酒二盞，煎一盞，分二服。（龐安時《傷寒論》）
蛔厥腹痛︰方同上。
心脾作痛︰雞心檳榔、高良薑各一錢半，陳米百粒，同以水煎，服之。（《直指》）
膀胱諸氣︰檳榔二枚，一生一熟，為末。酒煎服之，良。此太醫秦鳴鶴方也。（《海藥本草》）
本臟氣痛︰雞心檳榔，以小便磨半個服。或用熱酒調末一錢服之。（《斗門方》）
腰重作痛︰檳榔為末，酒服一錢。（《斗腳氣壅痛︰以沙牛尿一盞，磨檳榔一枚。空心暖服。（《梅師腳氣論》）
腳氣沖心悶亂不識人︰用白檳榔十二分，為末，分二服，空心，暖小便五合調下，日二服。或入薑汁、溫酒同服。（《廣利》）
腳氣脹滿非冷非熱，或老人、弱人病此︰用檳榔仁為末，以檳榔殼煎汁或茶飲、蘇湯或豉汁調服二乾霍亂病，心腹脹痛，不吐不利，煩悶欲死︰用檳榔末五錢，童子小便半盞，水一盞，煎服。（《聖濟總錄》）
大腸濕秘︰腸胃有濕，大便秘塞。大檳榔一枚。麥門冬煎湯磨汁溫服。或以蜜湯調末二錢大小便 ︰檳榔為末。蜜湯調服二錢。或以童子小便、蔥白，同煎服之，亦良。（《普濟方》）
小便淋痛︰面煨檳榔、赤芍藥各半兩，為末。每服三錢，入燈心，水煎，空心服，日二服。（《十便良方》）
血淋作痛︰檳榔一枚。以麥門冬煎湯，細磨濃汁一盞，頓熱空心服，日二服。
蟲痔裡急︰檳榔為末，每日空心以白湯調服二錢。
寸白蟲病︰檳榔二七枚，為末。先以水二升半，煮檳榔皮，取一升，空心，調末方寸匕服之，經日蟲盡出。
諸蟲在臟久不瘥者︰檳榔半兩炮，為末。每服一錢至二錢，空心以蔥、蜜煎湯調服。（《簡要濟眾》）
金瘡惡心︰白檳榔四兩，橘皮一兩，為末。每空心生蜜湯服二錢。（《聖惠方》）
丹從臍起︰檳榔末，醋調敷之。（《本事方》）
小兒頭瘡︰水磨檳榔，曬取粉，和生油塗之。（《聖惠方》）
口吻生瘡︰檳榔，燒研，入輕粉末，敷之良。（《聖惠方》）
耳出膿︰檳榔末吹之。（鮑氏方）
（宋《開寶》）
【校正】
自木部移入此。
【釋名】
大腹檳榔（《圖經》）、豬檳榔。
時珍曰︰大腹以形名，所以別雞心檳榔也。
【集解】
志曰︰大腹生南海諸國，所出與檳榔相似，莖、葉、根、幹小異耳。
弘景曰︰向陽者為檳榔，向陰者為大腹。
時珍曰︰大腹子出嶺表、滇南，即檳榔中一種腹大形扁而味澀者，不似檳榔尖長味良耳，所謂豬檳榔者是矣。蓋亦土產之異，今人不甚分別。陶氏分陰陽之說，亦是臆見。按︰劉恂《嶺表錄異》雲︰交廣生者，非舶上檳榔，皆大腹子也，彼中悉呼為檳榔。自嫩及老，采實啖之。以扶留藤、瓦屋灰同食之，以祛瘴癘。收其皮入藥，皮外黑色，皮內皆筋絲如椰子皮。又《雲南記》雲︰大腹檳榔每枝有三、二百顆，青時剖之，以一片蔞葉及蛤粉卷和食之，即減澀味。觀此二說，則大腹子與檳榔皆可通用，但力比檳榔稍劣耳。
大腹子
【氣味】
辛，澀，溫，無毒。
【主治】
與檳榔同功（時珍）。
大腹皮
【修治】
思邈曰︰鴆鳥多集檳榔樹上。凡用檳榔皮，宜先以酒洗，後以大豆汁再洗過，曬乾入灰火燒煨，切用。
【氣味】
辛，微溫，無毒。
【主治】
冷熱氣攻心腹、大腸壅毒，痰膈醋心。並以薑、鹽同煎，入疏氣藥用之，良（《開寶》）。下一切氣，止霍亂，通大小腸，健脾開胃調中（大明）。降逆氣，消肌膚中水氣浮腫，腳氣壅逆，瘴瘧痞滿，胎氣惡阻
【附方】
新二。
漏瘡惡穢︰大腹皮煎湯洗之。（《直指》）
烏癩風瘡︰大腹子，生者或乾者，連全皮勿傷動，以酒一升浸之，慢火熬乾為末，臘豬脂和敷。（《聖濟總錄》）
（宋《開寶》）
【校正】
自木部移入此。
【釋名】
越王頭（《綱目》）、胥余。
時珍曰︰按稽含《南方草木狀》雲︰相傳林邑王與越王有怨，使刺客乘其醉，取其首，懸於樹，化為椰子，其核猶有兩眼，故俗謂之越王頭，而其漿猶如酒也。此說雖謬，而俗傳以為口實。南人稱其君長為爺，則椰名蓋取於爺義也。相如《上林賦》作胥余，或作胥耶。
【集解】
志曰︰椰子生安南，樹如棕櫚，子中有漿，飲之得醉。
頌曰︰椰子，嶺南州郡皆有之。郭義恭《廣志》雲︰木似桄榔無枝條，高數丈。葉在木末如束蒲。其實大如瓠，垂於枝間，如掛物然。實外有粗皮，如棕包。皮內有堅殼，圓而微長。殼內有膚，白如豬肪，濃半寸許，味如胡桃。膚內裹漿四、五合如乳，飲之冷而動氣醺人。殼可曰︰按︰劉欣期《交州記》雲︰椰樹狀若海棕。實大如碗，外有粗皮，如大腹子、豆寇之類。內有漿似酒，飲之不醉。生雲南者亦好。
宗奭曰︰椰子開之，有汁白色如乳，如酒極香，別是一種氣味，強名為酒。中有白瓤，形圓如栝蔞，上起細 ，亦白色而微虛，其紋若婦人裙褶，味亦如汁。與著殼一重白肉，皆可糖煎為果。其殼可為酒器，如酒中有毒，則酒沸起或裂破。今人漆其裡，即失用椰子之意。
時珍曰︰椰子乃果中之大者。其樹初栽時，用鹽置根下則易發。木至斗大方結實，大者三、四圍，高五、六丈，木似桄榔、檳榔之屬，通身無枝。其葉在木頂，長四、五尺，直聳指天，狀如棕櫚，勢如鳳尾。二月著花成穗，出於葉間，長二、三尺，大如五斗器。仍連著實，一穗數枚，小者如栝蔞，大者如寒瓜，長七、八寸，徑四、五寸，懸著樹端。六七月熟，有粗皮包之。
皮內有核，圓而黑潤，甚堅硬，濃二三分。殼內有白肉瓤如凝雪，味甘美如牛乳。瓤肉空處，有漿數合，鑽蒂傾出，清美如酒。若久者，則混濁不佳矣。其殼磨光，有斑纈點紋，橫破之可作壺爵，縱破之可作瓢杓也。又《唐史》言︰番人以其花造酒，飲之亦醉也。《類書》有青田
【附錄】
青田核 崔豹《古今注》雲︰烏孫國有青田核，狀如桃核，不知其樹。核大如數斗，剖之盛水，則變酒味，甚醇美。飲盡隨即注水，隨盡隨成。但不可久，久則苦澀爾。
謂之青田酒，漢末蜀王劉璋曾得之。
樹頭酒
《一統志》雲︰緬甸在滇南，有樹類棕，高五、六丈，結實如椰子。土人以罐盛曲，懸於實下，劃其實，汁流於罐中以成酒，名樹頭酒。或不用曲，惟取汁熬為白糖。其樹即貝樹也，緬人取其葉寫書。
嚴樹酒
《一統志》雲︰瓊州有嚴樹，搗其皮葉，浸以清水，和以粳釀，或入石榴花葉，數日成酒，能醉人。又《梁書》雲︰頓遜國有酒樹，似安石榴，取花汁貯杯中，數日成酒。蓋此類也。又有文章草，可以成酒。
椰子瓤
【氣味】
甘，平，無毒。
【主治】
益氣（《開寶》）。治風（汪穎）。食之不飢，令人面澤（時珍。出《異
椰子漿
【氣味】
甘，溫，無毒。
曰︰多食，冷而動氣。
時珍曰︰其性熱，故飲之者多昏如醉狀。《異物志》雲︰食其肉則不飢，飲其漿則增渴
【主治】
止消渴。塗頭，益發令黑（《開寶》）。治吐血水腫
【發明】
震亨曰︰椰子生海南極熱之地，土人賴此解夏月毒渴，天之生物，各因其材也
椰子皮
【修治】
頌曰︰不拘時月採其根皮，入藥炙用。一雲︰其實皮亦可用。
【氣味】
苦，平，無毒。
【主治】
止血，療鼻衄，吐逆霍亂，煮汁飲之（《開寶》）。治猝心痛，燒存性，研，以新汲
殼
【主治】
楊梅瘡筋骨痛。燒存性，臨時炒熱，以滾酒泡服二、三錢，暖覆取汗，其痛即止，神驗（時珍）。
（《拾遺》）
【釋名】
千年棗（《開寶》）、萬年棗（《一統志》）、海棗（《草木狀》）、波斯棗（《拾遺》）、時珍曰︰無漏名義未詳。千年、萬歲，言其樹性耐久也。曰海，曰波斯，曰番，言其種自外國來也。金果，貴之也。曰棕、曰蕉，象其幹、葉之形也。番人名其木曰窟莽，名其實曰苦魯麻棗。苦麻、窟莽，皆番音相近也。
【集解】
藏器曰︰無漏子即波斯棗，生波斯國，狀如棗。
曰︰樹若栗木。其實若橡子，有三角。
頌曰︰按︰劉恂《嶺表錄異》雲︰廣州有一種波斯棗，木無旁枝，直聳三四丈，至巔四向，共生十餘枝，葉如棕櫚，彼土人呼為海棕木。三五年一著子，每朵約三、二十顆，都類北方青棗，但小爾。舶商亦有攜本國者至中國，色類沙糖，皮肉軟爛，味極甘，似北地天蒸棗，而其核全別，兩頭不尖，雙卷而圓，如小塊紫礦，種之不生，蓋蒸熟者也。
時珍曰︰千年棗雖有棗名，別是一物，南番諸國皆有之，即杜甫所賦海棕也。按段成式《酉陽雜俎》雲︰波斯棗生波斯國，彼人呼為窟莽。樹長三、四丈，圍五、六尺。葉似土藤，不凋。二月生花，狀如蕉花。有兩甲，漸漸開罅，中有十餘房。子長二寸，黃白色，狀如楝子，有核。六、七月熟則紫黑，狀類乾棗，食之味甘如飴也。又陶九成《輟耕錄》雲︰四川成都有金果樹六株，相傳漢時物也。高五、六十丈，圍三、四尋，挺直如矢，木無枝柯。
頂上有葉如棕櫚，皮如龍鱗，葉如鳳尾，實如棗而大。每歲仲冬，有司具祭收采，令醫工以刀剝去青皮，鍛石湯瀹過，入冷熟蜜浸換四次，瓶封進獻。不如此法，則生澀不可食。番人名為苦魯麻棗，蓋鳳尾蕉也。一名萬歲棗，泉州有萬年棗，即此物也。又稽含《草木狀》雲︰海棗大如杯碗，以比安期海上如瓜之棗，似未得其詳也。巴旦杏亦名忽鹿麻，另是一物也。
實
【氣味】
甘，溫，無毒。
【主治】
補中益氣，除痰嗽，補虛損，好顏色，令人肥健（藏器）。
消食止咳，治虛羸，悅人。久服無損（李 ）。
（宋《開寶》）
【校正】
自木部移入此。
【釋名】
木名姑榔木（《臨海異物志》）、面木（《伽藍記》）、董棕（楊慎《卮言》）、鐵木。
時珍曰︰其木似檳榔而光利，故名桄榔。姑榔，其音訛也。面，言其粉也，鐵言其堅也。
【集解】
頌曰︰桄榔木，嶺南二廣州郡皆有之，人家亦植之庭院間。
其木似 櫚而堅硬，斫其內取面，大者至數石，食之不飢。其皮至柔，堅韌可以作綆。
其子作穗生木端，不拘時月採之。按︰劉恂《嶺表錄異》雲︰桄榔木枝葉並蕃茂，與檳榔小異。然葉下有須如粗馬尾，廣人采之以織巾子；得鹹水浸，即粗脹而韌，彼人以縛海舶，不用釘線。木性如竹，紫黑色，有紋理而堅，工人解之，以製博弈局。其樹皮中有屑如面，可作餅食。
藏器曰︰按︰《臨海異物志》雲︰姑榔木生 山谷。外皮有毛如棕櫚而散生。其木剛利如鐵，可作釤鋤，中濕更利，惟中焦則易敗爾，物之相伏如此。皮中有白粉，似稻米粉及麥麵，可作餅餌
時珍曰︰桄榔，二廣、交、蜀皆有之。按︰郭義恭《廣志》雲︰木大者四、五圍，高五、六丈，拱直無旁枝。巔頂生葉數十，破似棕葉，其木肌堅，斫入數寸，得粉赤黃色，可食。
又顧 《海槎錄》雲︰桄榔木身直如杉，又如棕櫚、椰子、檳榔、波斯棗、古散諸樹而稍異，有節似大竹。樹杪挺出數枝，開花成穗，綠色。結子如青珠，每條不下百顆，一樹近百餘條，團團懸掛若傘，極可愛。其木最重，色類花梨而多紋，番舶用代鐵槍，鋒 甚利。古散亦木名，可為杖，又名虎散。
子
【氣味】
苦，平，無毒。
【主治】
破宿血（《開寶》）。
面
【氣味】
甘，平，無毒。
【主治】
作餅炙食腴美，令人不飢，補益虛羸損乏，腰腳無力。久服輕身辟穀（李 ）。
（ 音梭，《海藥》）
【校正】
自木部移入此。
【釋名】
木（音襄）。
時珍曰︰ 字韻書不載，惟孫 《唐韻》莎字注云︰樹似桄榔。則 字當作莎衣之莎。
其葉離披如莎衣之狀，故謂之莎也。張勃《吳錄‧地理志》言，交趾 木，皮中有白粉如米屑，乾之搗末，以水淋過似面，可作餅食者，即此木也。後人訛 為莎，音相近爾。楊慎《卮言》乃謂 木即桄榔，誤矣。按左思《吳都賦》雲︰面有桄榔。又曰︰文、 、楨、 ，既是一物，不應兩用矣。
【集解】
曰︰按︰《蜀記》雲︰ 木生南中八郡。樹高十許丈，闊四、五圍。峰頭生葉，兩邊行列如飛鳥翼。皮中有白面石許，搗篩作餅，或磨屑作飯食之，彼人呼為 面，輕滑美好，勝於桄榔面也。
藏器曰︰ 木生嶺南山谷。大者木皮內出面數斛，色黃白。
時珍曰︰按︰劉欣期《交州記》雲︰都勾樹似棕櫚，木中出屑如桄榔面，可作餅餌。恐此即 木也。
面
【氣味】
甘，平、溫，無毒。
【主治】
補益虛冷，消食（李 ）。
溫補。久食不飢，長生（藏器）。
（《綱目》）
【釋名】
曩伽結。
時珍曰︰波羅蜜，梵語也。因此果味甘，故借名之。安南人名曩枷結，波斯人名婆那娑，拂林人名阿薩 ，皆一物也。
【集解】
時珍曰︰波羅蜜生交趾、南邦諸國，今嶺南、滇南亦有之。
樹高五、六丈，樹類冬青而黑潤倍之。葉極光淨，冬夏不凋。樹至斗大方結實，不花而實，出於枝間，多者十數枚，少者五、六枚，大如冬瓜，外有濃皮裹之，若栗球，上有軟刺。五、六月熟時，顆重五、六斤，剝去外皮殼，內肉層疊如橘囊，食之味至甜美如蜜，香氣滿室。一實凡數百核，核大如棗。其中仁如栗黃，煮炒食之甚佳。果中之大者，惟此與椰子而已。
瓤
【氣味】
甘、香、微酸，平，無毒。
【主治】
止渴解煩，醒酒益氣，令人悅澤（時珍）。
核中仁
【氣味】
同瓤。
【主治】
補中益氣，令人不飢輕健（時珍）。
（《食物》）
【釋名】
映日果（《便民圖纂》）、優曇缽
時珍曰︰無花果凡數種，此乃映日果也。
即廣中所謂
【集解】
時珍曰︰無花果出揚州及雲南，今吳、楚、閩、越人家，枝柯如枇杷樹，三月發葉如花構葉。五月內不花而實，實出枝間，狀如木饅頭，其內虛軟。采以鹽漬，壓實令扁，曬乾充果食。熟則紫色，軟爛甘味如柿而無核也。按︰《方輿志》雲︰廣西優曇缽不花而實，狀如枇杷。又段成式《酉陽雜俎》雲︰阿駔出波斯、拂林人呼為底珍樹。長丈餘，枝葉繁茂，葉有五丫如蓖麻，無花而實，色赤類 柿，一月而熟，味亦如柿。二書所說，皆即此果也。又有文光果、天仙果、古度
【附錄】
文光果 出景州。形如無花果，肉味如栗，五月成熟。
天仙果出四川。樹高八、九尺，葉似荔枝而小，無花而實，子如櫻桃，累累綴枝間，六、七月熟，其味至甘。宋祁《方物贊》雲︰有子孫枝，不花而實。薄言采之，味埒蜂蜜。
古度子出交、廣諸州。樹葉如栗，不花而實，枝柯間生子，大如石榴及楂子而色赤，味醋，煮以為粽食之。若數日不煮，則化作飛蟻，穿皮飛去也。
實
【氣味】
甘，平，無毒。
【主治】
開胃，止泄痢（汪穎）。
治五痔，咽喉痛（時珍）。
葉
【氣味】
甘、微辛，平，有小毒。
【主治】
五痔腫痛，煎湯頻熏洗之，取效（震亨）。
（《拾遺》）
【校正】
自木部移入此。
【釋名】
婆羅門皂莢（《拾遺》）、波斯皂莢。
時珍曰︰婆羅門，西域國名；波斯，西南國名也。
【集解】
藏器曰︰阿勒勃生拂林國。狀似皂莢而圓長，味甘好
時珍曰︰此即波斯皂莢也。按段成式《酉陽雜俎》雲︰波斯皂莢，彼人呼為忽野檐，拂林人呼為阿梨去伐。樹長三、四丈，圍四、五尺。葉似枸櫞而短小，經寒不凋。不花而實，莢長二尺，中有隔。
隔內各有一子，大如指頭，赤色至堅硬，中黑如墨，味甘如飴可食，亦入藥也。
子
【氣味】
苦，大寒，無毒。
【主治】
心膈間熱風，心黃，骨蒸寒熱，殺三蟲（藏器）。
炙黃入藥，治熱病，下痰，通經絡，療小兒疳氣（李 ）。
【附錄】
羅望子 時珍曰︰按︰《桂海志》雲︰出廣西。殼長數寸，如肥皂及刀豆，色正丹，內有二、三子，煨食甘美。
（《綱目》）
【集解】
時珍曰︰按︰《呂氏春秋》雲︰果之美者，沙棠之實。今嶺外寧鄉、瀧水、羅浮山中皆有之。木狀如棠，黃花赤實，其味如李而無核。
實
【氣味】
甘，平，無毒。
【主治】
食之，卻水病（時珍。《山海經》）。
（音蟾。《拾遺》）
【集解】
藏器曰︰ 子似梨，生江南，左思《
時珍曰︰ 、留，二果名。按薛瑩《荊陽以南異物志》雲︰ 子樹，南越、丹陽諸郡山中皆有之。其實如梨，冬熟味酢。劉子樹生交廣、武平、興古諸郡山中。三月著花，結實如梨，七、八月熟
實
【氣味】
甘，澀，平，無毒。
【主治】
生食之，止水痢。熟和蜜食之，去嗽（藏器）。
（《拾遺》）
【校正】
自木部移入此。
【釋名】
鬼目。藏器曰︰此出嶺南，狀如麂目，故名。陶氏注豆蔻引麂目小冷，即此也。
後人訛為鬼目。
【集解】
時珍曰︰鬼目有草木三種︰此乃木生者，其草鬼目別見草部白英下，又羊蹄菜亦名鬼目，並物異名同。按︰劉欣期《交州記》雲︰鬼目出交趾、九真、武平、興古諸處。
樹高碩似棠梨，葉似楮而皮白，二月生花，仍連著子，大者如木瓜，小者如梅李，而小斜不周正。七、八月熟，色黃味酸，以蜜浸食之佳。
【氣味】
酸、甘，小冷，無毒。多食，發冷痰（藏器）。
（《拾遺》）
【釋名】
構子。
時珍曰︰桷音角。《太平御覽》作桶子（音同上聲），蓋傳寫之訛也。亦與楮構之構，名同實異。陳祈暢《異物志贊》雲︰構子之樹，枝葉四布。名同種異，實味甜酢。果而無核，裡面如素。析酒止酲，更為遺賂。
【解集】
曰︰按徐表《南州記》雲︰都桷子生廣南山谷。樹高丈餘，二月開花，連著實，大如雞卵，七月熟。
時珍曰︰按︰魏王《花木志》雲︰都桷樹出九真、交趾，野生。二、三月開花，赤色。
子似木瓜，八、九月熟，俚民取食之，味酢，以鹽、酸漚食，或蜜藏皆可。一雲狀如青梅。
實
【氣味】
酸、澀，平，無毒。
【主治】
久食，益氣止泄（藏器）。安神溫腸，治痔。久服無損（李 ）。解酒，止煩渴（時珍）
（《拾遺》）
【釋名】
倒捻子（詳下文）。
【集解】
藏器曰︰杜寶《拾遺錄》雲︰都念子生嶺南。隋煬帝時高丈餘，葉如白楊，枝柯長細。花心金色，花赤如蜀葵而大。子如小棗，蜜漬食之，甘美益人。
時珍曰︰按︰劉恂《嶺表錄異》雲︰倒捻子窠叢不大，葉如苦李。花似蜀葵，小而深紫，南中婦女多用染色。子如軟柿，外紫內赤，無核，頭上有四葉如柿蒂。食之必捻其蒂。故謂之倒捻子，訛而為都念子也。味甚甘軟。
實
【氣味】
甘、酸，小溫，無毒。
【主治】
痰嗽噦氣（藏器）。暖腹臟，益肌肉（時珍。《嶺表錄異》）。
（《拾遺》）
【校正】
自木部移入此。
【集解】
藏器曰︰都咸子生廣南山谷。按︰徐表《南州記》雲︰其樹如李，子大如指。
取子及皮、葉曝乾，作飲極香美也。
時珍曰︰按︰嵇含《南方草木狀》雲︰都咸樹出日南。三月生花，仍連著實，大如指，長三寸，七、八月熟，其色正黑。
子及皮、葉
【氣味】
甘，平，無毒。
【主治】
火乾作飲，止渴潤肺，去煩除痰（藏器）。
去傷
（《拾遺》）
【集解】
藏器曰︰摩廚子生西域及南海並斯調國。子如瓜，可為茹。其汁香美，如中國用油。陳祈暢《異物志贊》雲︰木有摩廚，生自斯調。厥汁肥潤，其澤如膏。馨香馥郁，可以煎熬。彼州之人，以為嘉肴。
曰︰摩廚二月開花，四、五月結實，如瓜狀。
時珍曰︰又有齊墩果、德慶果，亦其類也。今附於下。
【附錄】
齊墩果 《酉陽雜俎》雲︰齊墩樹生波斯及拂林國。
高二、三丈，皮青白，花似柚極香。子似楊桃，五月熟，西域人壓為油以煎餅果，如中國之
德慶果
《一統志》雲︰廣之德慶州出之。其樹冬榮，子大如杯，炙而食之，味如豬肉也。
實
【氣味】
甘，香，平，無毒。
【主治】
益氣，潤五臟。久服令人肥健（藏器）。安神養血生肌，久服輕健（李 ）。
（《拾遺》）
【集解】
藏器曰︰韶子生嶺南。按︰裴淵《廣州記》雲︰韶葉如栗，子大如栗，有棘刺。破其皮，內有肉如豬肪，著核不離，味甘酢，核如荔枝。
時珍曰︰按︰范成大《虞衡志》雲︰廣南有山韶子，夏熟，色紅，肉如荔枝。又有藤韶子，秋熟，大如鳧卵柿也。
實
【氣味】
甘，溫，無毒。
【主治】
暴痢，心腹冷氣（藏器）。
（《會編》）
【釋名】
馬金囊（《雲南志》）、馬金南
【集解】
時珍曰︰馬檳榔生滇南金齒、沅江諸夷地，蔓生。結實大如葡萄，紫色味甘。
內有核，頗似大風子而殼稍薄，團長斜扁不等。核內有仁，亦甜。
實
【氣味】
甘，寒，無毒。
核仁
【氣味】
苦、甘，寒，無毒機曰︰凡嚼之者，以冷水一口送下，其甜如蜜，亦不傷人也。
【主治】
產難，臨時細嚼數枚，井華水送下，須臾立產。再以四枚去殼，兩手各握二枚，惡水自下也。欲斷產者，常嚼二枚，水下。久則子宮冷，自不孕矣（汪機）。傷寒熱病，食數枚，冷水下。又治惡瘡
（音止矩。《唐本草》）
【校正】
自木部移入此，並入《拾遺》木蜜。
【釋名】
蜜枳 （音止矩）、蜜屈律（《廣記》）、木蜜（《拾遺》）、木餳（同上）、木珊瑚（《廣志》）、雞距子（蘇文）、雞爪子（俗名），木名白石木（《唐注》）、金鉤木（《地誌》）、KT （音
時珍曰︰枳 徐鍇注《說文》作枳 ，又作枳枸，皆屈曲不伸之意。此樹多枝而曲，其子亦捲曲，故以名之。曰蜜、曰餳，因其味也。曰珊瑚、曰雞距、曰雞爪，象其形也。曰交加、曰KT ，言其實之紐屈也。KT ，枋梁之名。按︰《雷公炮炙》序雲︰弊箅淡鹵，如酒沾交。注云︰交加枝，即蜜枳 也。又《詩話》雲︰子生枝端，橫折歧出，狀若KT，故土人謂之KT 也。珍謂︰KT 及俗稱雞矩，蜀人之稱桔枸、棘枸，滇人之稱雞橘子，巴人之稱金鉤，廣人之稱結留子，散見書記者，皆枳 、雞距之字，方音轉異爾。俗又訛雞爪為曹公爪，或謂之梨棗樹，或謂之癩漢指頭，崔豹《古今注》一名樹蜜，一名木石，皆一物也。
【集解】
恭曰︰枳 子其樹徑尺，木名白石，葉如桑柘。其子作房似珊瑚，核在其端，人皆食之。
頌曰︰此《詩‧小雅》所謂南山有枸也。陸機《疏義》雲︰枳枸樹高碩如白楊，所在皆有，枝柯不直。子著枝端，啖之甘美如飴，八、九月熟，江南特美之，謂之木蜜。能敗酒味，若以其木為
詵曰︰昔有南人修舍用此木，誤落一片入酒瓮中，酒化為水也。
藏器曰︰木蜜樹生南方，人呼白石木，枝、葉俱甜。嫩葉可生啖，味如蜜。老枝細破，煎汁成蜜，倍甜，止渴解煩也。
時珍曰︰枳 木高三、四丈，葉圓大如桑柘，夏月開花。枝頭結實，如雞爪形，長寸許，紐曲，開作二、三歧，儼若雞之足距。嫩時青色，經霜乃黃，嚼之味甘如蜜。每開歧盡處，結一、二小子，狀如蔓荊子，內有扁核赤色，如酸棗仁形。飛鳥喜巢其上，故宋玉賦雲︰枳枸來巢。《曲禮》雲︰婦人之贄， 、榛、
實
【氣味】
甘，平，無毒。
詵曰︰多食發蛔蟲。
【主治】
頭風，小腹拘急（《唐本》）。止渴除煩，去膈上熱，潤五臟，利大小便，功用同蜂蜜。枝、葉煎膏亦同（藏器）。止嘔逆，解酒毒
【發明】
震亨曰︰一男子年三十餘，因飲酒發熱，又兼房勞虛乏。乃服補氣血之藥，加葛根以解酒毒。微汗出，人反懈怠，熱如故。此乃氣血虛，不禁葛根之散也。必須雞距子解其毒，遂煎藥中加而服之，乃愈。
時珍曰︰枳 ，本草只言木能敗酒，而丹溪朱氏治酒病往往用其實，其功當亦同也。按︰
《蘇東坡集》雲︰眉山揭穎臣病消渴，日飲水數斗，飯亦倍常，小便頻數。服消渴藥逾年，疾日甚，自度必死。予令延蜀醫張肱診之。笑曰︰君幾誤死。乃取麝香當門子以酒濡濕，作十許丸，用棘枸子煎湯吞之，遂愈。問其故。肱曰︰消渴消中皆脾弱腎敗、土不製水而成疾。
今穎臣脾脈極熱而腎氣不衰，當由果實、酒物過度，積熱在脾，所以食多而飲水。水飲既多，溺不得不多，非消非渴也。麝香能製酒果花木，棘枸亦勝酒（屋外有此木，屋內釀酒多不佳）。
故以此二物為藥，以去其酒果之毒也。棘枸實如雞距，故俗謂之雞距，亦曰癩漢指頭。食之如牛乳，本草名枳 ，小兒喜食之。吁﹗古人重格物，
木汁
【氣味】
同枳 。
【附方】
新一。
腋下狐氣︰用桔枸樹鑿孔，取汁一、二碗，用青木香、東桃、西柳、七姓婦人乳，一處煎一、二沸。就熱，於五月五日雞叫時洗了，將水放在十字路口，速回勿顧，即愈。只是他人先遇者，必帶去也。桔枸樹即
木皮
【氣味】
甘，溫，無毒。
【主治】
五痔，和五臟（《唐本》）。
