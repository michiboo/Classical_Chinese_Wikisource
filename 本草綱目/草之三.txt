（《本經》中品）
【釋名】乾歸（《本經》）、山蘄（《爾雅》）、白蘄（《爾雅》）、文無（《綱目》）。頌曰︰按而粗大。許慎《說文》雲︰生山中者，名薜，一名山蘄。然則當歸，芹類也。在平地者名芹，生山中粗大者，名當歸也。宗奭曰︰今川蜀皆以畦種，尤肥好多脂，不以平地、山中爲等
差也。時珍曰︰當歸本非芹類，特以花葉似芹，故得芹名。古人娶妻爲嗣續也，當歸調血爲女人要藥，有思夫之意，故有當歸之名，正與唐詩胡麻好種無人種，正是歸時又不歸之旨相同。崔豹《古今注》雲︰古人相贈以芍藥，相招以文無。文無一名當歸，芍藥一名將離故也。承曰︰當歸治妊婦產後惡血上沖，倉猝取效。氣血昏亂者，服之即定。能使氣血各有所歸，恐當歸之名必因此出也。
【集解】《別錄》曰︰當歸生隴西川谷，二月、八月採根，陰乾。弘景曰︰今隴西四陽
黑水當歸，多肉少枝氣香，名馬尾當歸。西川北部當歸，多根枝而細。歷陽所出者，色白而氣味薄，不相似，呼爲草當歸，缺少時亦用之。恭曰︰今出當州、宕州、翼州、松州，以宕州者最勝。有二種︰一種似大葉芎 者，名馬尾當歸，今人多用；一種似細葉芎 者，名蠶頭當歸，即陶稱歷陽者，不堪用，莖葉並卑下於芎 。頌曰︰今川蜀、陝西諸郡及江寧府、滁州皆有之，以蜀中者爲勝。春生苗，綠葉有三瓣。七八月開花似蒔蘿，淺紫色。根黑黃色，以肉厚而不枯者爲勝。時珍曰︰今陝、蜀、秦州、汶州諸處人多栽蒔爲貨。以秦歸頭圓尾多色紫氣香肥潤者，名馬尾歸，最勝他處；頭大尾粗色白堅枯者，爲攙頭歸，止宜入發散藥爾。
韓言︰川產者力剛而善攻，秦產者力柔而善補，是矣。
根
【修治】 曰︰凡用去蘆頭，以酒浸一宿入藥。止血破血，頭尾效各不同。若要破血，即使頭一節硬實處。若要止痛止血，即用尾。若一並用，服食無效，不如不使，惟單使妙也。元素曰︰頭，止血；尾，破血；身，和血；全用，即一破一止也。先以水洗淨土。治上，酒浸；治外，酒洗過，或火乾、曬乾入藥。
杲曰︰頭，止血而上行；身，養血而中守；梢，破血而下流；全活血而不走。
時珍曰︰雷、張二氏所說頭尾功效各異。凡物之根，身半以上，氣脈上行，法乎天；身半以下，氣脈下行，法乎地。人身法象天地，則，治上當用頭，治中當用身，治下當用尾，通治則全用，乃一定之理也。當以張氏之說爲優。凡曬乾乘熱紙封瓮收之，不蛀。
【氣味】甘，溫，無毒。《別錄》曰︰辛，大溫。普曰︰神農、黃帝、桐君、扁鵲︰甘，無毒；岐伯、雷公︰辛，無毒；李當之︰小溫。杲曰︰甘、辛，溫，無毒。氣濃味薄，可升
可降，陽中微陰，入手少陰、足太陰、厥陰經血分。之才曰︰惡 茹、濕面，畏菖蒲、海藻、牡蒙、生薑，製雄黃。
【主治】咳逆上氣，溫瘧寒熱洗洗在皮膚中，婦人漏下絕子，諸惡瘡瘍金瘡，煮汁飲之（《本經》）。溫中止痛，除客血內塞，中風 汗不出，濕痺中惡，客氣虛冷，補五臟，生肌
肉（《別錄》）。止嘔逆，虛勞寒熱，下痢腹痛齒痛，女人瀝血腰痛，崩中，補諸不足（甄權）。
治一切風，一切血，補一切勞，破惡血，養新血，及症癖，腸胃冷（大明）。治頭痛，心腹諸痛，潤腸胃筋骨皮膚，治癰疽，排膿止痛，和血補血（時珍）。主痿癖嗜臥，足下熱而痛。
沖脈爲病，氣逆裡急。帶脈爲病，腹痛，腰溶溶如坐水中（好古）。
【發明】權曰︰患人虛冷者，加而用之。承曰︰世俗多謂惟能治血，而《金匱》、《外台》、《千金》諸方皆爲大補不足、決取立效之藥。古方用治婦人產後惡血上沖，取效無急於此。凡氣血昏亂者，服之即定。可以補虛，備產後要藥也。宗奭曰︰《藥性論》補女子諸不足一說，盡當歸之用矣。成無己曰︰脈者血之府，諸血皆屬心。凡通脈者，必先補心益血。故
張仲景治手足厥寒、脈細欲絕者，用當歸之苦溫以助心血。元素曰︰其用有三︰一，心經
本藥；二，和血；三，治諸病夜甚。凡血受病，必須用之。血壅而不流則痛，當歸之甘溫能和血，辛溫能散內寒，苦溫能助心散寒，使氣血各有所歸。
好古曰︰入手少陰，以其心生血也。入足太陰，以其脾裹血也。入足厥陰，以其肝藏血也。頭，能破血；身，能養血，尾能行血。全用，同人參、黃耆，則補氣而生血；同牽牛、大治頭痛，諸痛皆屬木，故以血藥主之。
機曰︰治頭痛，酒煮服清，取其浮而上也。治心痛，酒調末服，取其濁而半沉半浮也。
治小便出血，用酒煎服，取其沉入下極也。自有高低之分如此。王海藏言當歸血藥，如何治胸中咳逆上氣？按︰當歸其味辛散，乃血中氣藥也。況咳逆上氣，有陰虛陽無所附者，故用血藥補陰，則血和而氣降矣。
韓 曰︰當歸主血分之病。川產力剛可攻，秦產力柔宜補。凡用，本病宜酒製，有痰以薑製，導血歸源之理。血虛以人參、石脂爲佐，血熱以生地黃、條芩爲佐，不絕生化之源。
血積配以大黃。要之，血藥不容舍當歸。故古方四物湯以爲君，芍藥爲臣，地黃爲佐，芎
爲使也。
【附方】舊八，新一十九。血虛發熱︰當歸補血湯︰治肌熱燥熱，目赤面紅，煩渴引飲，晝夜不息，其脈洪大而虛，重按全無力，此血虛之候也。得於飢困勞役，証象白虎，但脈不長實爲異耳。若誤服白虎湯即死，宜此主之。當歸身（酒洗）二錢，綿黃 （蜜炙）一兩。
作一服。水二鐘，煎一鐘，空心溫服，日再服。（東垣《蘭室秘藏》）
失血眩運︰凡傷胎去血，產後去血，崩中去血，金瘡去血，拔牙去血，一切去血過多，心煩眩運，悶絕不省人事。當歸二兩，芎 一兩。每用五錢，水七分，酒三分，煎七分，熱服，日再。（《婦人良方》）
衄血不止︰當歸（焙）研末，每服一錢，米飲調下。（《聖濟錄》）
小便出血︰當歸四兩（銼），酒三升，煮取一升，頓服。（《肘後》）
頭痛欲裂︰當歸二兩，酒一升，煎取六合，飲之，日再服。（《外台秘要》方）
內虛目暗︰補氣養血。用當歸（生曬）六兩，附子（火炮）一兩，爲末，煉蜜丸梧子大。
每服三十丸，溫酒下，名六一丸。（《聖濟總錄》）
心下痛刺︰當歸爲末，酒服方寸匕。（《必效方》）
手臂疼痛︰當歸三兩（切），酒浸三日，溫飲之。飲盡，別以三兩再浸，以瘥爲度。
（《事林廣記》）
溫瘧不止︰當歸一兩。水煎飲，日一服。（《聖濟總錄》）
久痢不止︰當歸二兩，（
婦人百病，諸虛不足者。當歸四兩，地黃二兩，爲末，蜜丸梧子大。每食前，米飲下十五丸。（《太醫支法存方》）
月經逆行，從口鼻出。先以京墨磨汁服，止之。次用當歸尾、紅花各三錢。水一鐘半，煎八分，溫服，其經即通。（《簡便方》）
室女經閉︰當歸尾、沒藥各一錢。爲末，紅花浸酒，面北飲之，一日一服。（《普濟方》）
婦人血氣，臍下氣脹，月經不利，血氣上攻欲嘔，不得睡。當歸四錢，乾漆（燒存性）二錢，爲末，煉蜜丸梧子大。每服十五丸，溫酒下。（《永類方》）
墮胎下血不止。當歸（焙）一兩，蔥白一握。每服五錢，酒一盞半，煎八分，溫服。（《聖濟總錄》）
妊娠胎動，神妙。佛手散︰治婦人妊娠傷動，或子死腹中，血下疼痛，口噤欲死。服此探之，不損則痛止，已損便立下，此乃徐王神驗方也。當歸二兩，芎一兩。爲粗末。每服三錢，水一盞，煎令泣泣欲乾，投酒一盞，再煎一沸，溫服，或灌
之。如人行五里，再服。不過三、五服，便效。（張文仲《備急方》）
產難胎死，橫生倒生。
用當歸三兩，芎 一兩。爲末，先以大黑豆炒焦，入流水一盞，童便一盞，煎至一盞，分爲二服。未效再服。（《婦人良方》）
倒產子死不出。當歸末，酒服方寸匕。（《子母秘錄》）
產後血脹，腹痛引脅。當歸二錢，乾薑（炮）五分。爲末。每服三錢，水一盞，煎八分，入鹽、酢少許，熱服。（《婦人良方》）
產後腹痛如絞。當歸末五錢，白蜜一合，水一盞，煎一盞，分爲二服。未效再服。（《婦人良方》）
產後自汗︰壯熱，氣短，腰腳痛不可轉。當歸三錢，黃、白芍藥（酒炒）各二錢，生薑五片。水一盞半，煎七分，溫服。（《和劑局方》）
產後中風︰不省人事，口吐涎沫，手足螈 。當歸、荊芥穗等分，爲末。每服三錢，水一盞，酒少許，童尿少許，煎七分，灌之，下咽即有生意，神效。（《聖惠方》）
小兒胎寒好啼，晝夜不止，因此成癇。當歸末一小豆大，以乳汁灌之，日夜三四度。（《肘後方》）
小兒臍濕不早
治，成臍風。或腫赤，或出水。用當歸末敷之。一方，入麝香少許。一方，用胡粉等分。試
之最驗。若愈後因尿入復作，再敷即愈。（《聖惠方》）
湯火傷瘡， 赤潰爛，用此生肌，拔
熱止痛。當歸、黃蠟各一兩，麻油四兩。以油煎當歸焦黃，去滓，納蠟攪成膏，出火毒，攤
貼之。（《和劑局方》）
白黃色枯︰舌縮、恍惚若語亂者死。當歸、白朮二兩，水煎，入生 汁、蜜和服。（《三十
（音窮穹。《本經》上品）
【釋名】胡藭（《別錄》）、川芎（《綱目》）、香果（《別錄》）、山鞠窮（《綱目》）。
時珍曰︰芎本作營，名義未詳。或雲︰人頭穹窿窮高，天之象也。此藥上行，專治頭腦
諸疾，故有芎 之名。以胡戎者爲佳，故曰胡芎。古人因其根節狀如馬銜，謂之馬銜芎 。
後世因其狀如雀腦，謂之雀腦芎。其出關中者，呼爲京芎，亦曰西芎；出蜀中者，爲川芎；出天台者，爲台芎；出江南者，爲撫芎，皆因地而名也。《左傳》︰楚人謂蕭人曰︰有麥曲乎？
有山鞠窮乎？河魚腹疾柰何？二物皆御濕，故以諭之。丹溪朱氏治六郁越鞠丸中用越桃、鞠
窮，故以命名。《金光明經》謂之 莫迦。
【集解】《別錄》曰︰芎 葉名蘼蕪，生武功川谷、斜谷西嶺。三月、四月，采根，曝乾。
普曰︰芎藭，或生胡無桃山陰，或泰山。葉細香，青黑紋，赤如 本，冬夏叢生，五月花赤，七月實黑，附端兩葉。三月採根，有節如馬銜。弘景曰︰武功、斜谷西嶺，俱近長安。
今出歷陽，處處亦有，人家多種之。葉似蛇床而香，節大莖細，狀如馬銜，謂之馬銜芎 。
蜀中亦有而細。恭曰︰今出秦州，其歷陽出者不復用。其人間種者，形塊大，重實多脂。山中采者，瘦細。味苦、辛。以九月、十月採之爲佳，若三月、四月虛惡非時也。頌曰︰關陝、川蜀、江東山中多有之，而以蜀川者爲勝。四五月生葉，似水芹、胡荽、蛇床輩，作叢而莖細。其葉倍香，江東、蜀人采葉作飲。七八月開碎白花，如蛇床子花。根堅瘦，黃黑色。關
中出者形塊重實，作雀腦狀者爲雀腦芎，最有力。
時珍曰︰蜀地少寒，人多栽蒔，深秋莖葉亦不萎也。清明後宿根生苗，分其枝橫埋之，則節節生根。八月根下始結芎 ，乃可掘取，蒸曝貨之。《救荒本草》雲︰葉似芹而微細窄，有丫叉，又似白芷，葉亦細，又似胡荽葉而微壯，一種似蛇床葉而亦粗。嫩葉可炸食。
宗奭曰︰凡用，以川中大塊，裡色白，不油，嚼之微辛甘者佳。他種不入藥，止可爲末，煎湯沐浴而已。
根
【氣味】辛，溫，無毒。普曰︰神農、黃帝、岐伯、雷公︰辛，無毒。扁鵲︰
酸，無毒；李當之︰生溫，熟寒。
元素曰︰性溫，味辛苦，氣濃味薄，浮而升，陽也。少陽本經引經藥，入手、足厥陰氣分。
之才曰︰白芷爲之使，畏黃連，伏雌黃。得細辛，療金瘡止痛；得牡蠣，療頭風吐逆。
【主治】中風入腦頭痛，寒痺筋攣緩急，金瘡，婦人血閉無子（《本經》）。除腦中冷動，面上游風去來，目淚出，多涕唾，忽忽如醉，諸寒冷氣，心腹堅痛，中惡猝急腫痛，脅風痛，溫中內寒（《別錄》）。腰腳軟弱，半身不遂，胞衣不下（甄權）。一切風，一切氣，一切勞損，一切血。補五勞，壯筋骨，調衆脈，破症結宿血，養新血，吐血鼻血溺血，腦癰發背，瘰癧
癭贅，痔 瘡疥，長肉排膿，消瘀血（大明）。搜肝氣，補肝血，潤肝燥，補風虛（好古）。
燥濕，止瀉痢，行氣開郁（時珍）。蜜和大丸，夜服，治風痰殊效（蘇頌）。齒根出血，含之多瘥（弘景）。
【發明】宗奭曰︰今人用此最多，頭面風不可缺也，然須以他藥佐之。
元素曰︰川芎上行頭目，下行血海，故清神及四物湯皆用之。能散肝經之風，治少陽厥
陰經頭痛，及血虛頭痛之聖藥也。其用有四︰爲少陽引經，一也；諸經頭痛，二也；助清陽
之氣，三也；去濕氣在頭，四也。
杲曰︰頭痛必用川芎。如不愈，加各引經藥︰太陽羌活，陽明白芷，少陽柴胡，太陰蒼朮，厥陰吳茱萸，少陰細辛，是也。
震亨曰︰郁在中焦，須撫芎開提其氣以升之，氣升則郁自降。故撫芎總解諸郁，直達三焦，爲通陰陽氣血之使。
時珍曰︰芎 ，血中氣藥也。肝苦急，以辛補之，故血虛者宜之。辛以散之，故氣郁者宜之。《左傳》言︰麥曲鞠窮御濕，治河魚腹疾。予治濕瀉每加二味，其應如響也。血痢已
通而痛不止者，乃陰虧氣郁，藥中加芎爲佐，氣行血調，其病立止。此皆醫學妙旨，圓機之士，始可語之。
宗奭曰︰沈括《筆談》雲︰一族子舊服芎 ，醫鄭叔熊見之雲︰芎 不可久服，多令人暴死。後族子果無疾而卒。又朝士張子通之妻，病腦風，服芎 甚久，一旦暴亡。皆目見者。
此皆單服既久，則走散真氣。若使他藥佐使，又不久服，中病便已，則焉能至此哉？
虞搏曰︰骨蒸多汗，及氣弱之人，不可久服。其性辛散，令真氣走泄，而陰愈虛也。
時珍曰︰五味入胃，各歸其本臟。久服則增氣偏勝，必有偏絕，故有暴夭之患。若藥具
五味，備四氣，君臣佐使配合得宜，豈有此害哉？如芎 ，肝經藥也。若單服既久，則辛喜
歸肺，肺氣偏勝，金來賊木，肝必受邪，久則偏絕，豈不夭亡？故醫者貴在格物也。
【附方】舊七，新一十三。
生犀丸︰宋真宗賜高相國，去痰清目，進飲食。生犀丸︰用川芎十兩，緊小者，粟米泔
浸二日換，切片子，曬乾爲末，分作兩料。每料入麝、腦各一分，生犀半兩，重湯煮，蜜和丸小彈子大。茶、酒嚼下一丸。痰，加硃砂半兩；膈壅，加牛黃一分，水飛鐵粉一分。頭目昏眩，加細辛一分。口眼 斜，加炮天南星一分。（《御藥院方》）
氣虛頭痛︰真川芎 爲末，臘茶調服二錢，甚捷。曾有婦人產後頭痛，一服即愈。（《集
簡方》）
氣厥頭痛︰婦人氣盛頭痛，及產後頭痛。川芎 、天台烏藥等分，爲末。每服二錢，蔥茶調下。《御藥院方》︰加白朮，水煎服。
風熱頭痛︰川芎一錢，茶葉二錢，水一鐘，煎五分，食前熱服。（《簡便方》）
頭風化痰︰川芎洗切，曬乾爲末，煉蜜丸如小彈子大。不拘時嚼一丸，茶清下。（《經
驗後方》）
偏頭風痛︰京芎細銼，浸酒日飲之。（《斗門方》）
風熱上沖︰頭目運眩，或胸中不利。川芎、槐子各一兩。爲末。每服三錢，用茶清調下。
胸中不利，以水煎服。（張潔古《保命集》）
首風旋運及偏正頭疼，多汗惡風，胸膈痰飲。川
芎一斤，天麻四兩，爲末，煉蜜丸如彈子大。每嚼一丸，茶清下。（劉河間《宣明方》）
失血眩暈︰方見當歸下。一切心痛︰大芎一個，爲末，燒酒服之。一個住一年，兩個住
二年。（《孫氏集效方》）
經閉驗胎︰經水三個月不行。驗胎法︰川芎生爲末，空心煎艾湯服一匙。腹內微動者是有胎不動者非也。（《靈苑方》）
損動胎氣︰因跌撲舉重，損胎不安，或子死腹中者。芎 爲末，酒服方寸匕，須臾一二服。立出。（《續十全方》）
崩中下血，晝夜不止。《千金方》︰用芎 一兩，清酒一大盞，煎取五分，徐徐進之。《聖惠》︰加生地黃汁二合，同煎。酒癖脅脹，時復嘔吐，腹有水聲。川
芎、三棱（炮）各一兩，爲末。每服二錢，蔥白湯下。（《聖濟總錄》）
小兒腦熱好閉目，或太陽痛，或目赤腫。川芎 、薄荷、朴硝各二錢，爲末，以少許吹鼻中。（《全幼心鑒》）
齒敗口臭︰水煎芎 ，含之。（《廣濟方》）
牙齒疼痛︰大川芎 一個，入舊糟內藏一月，取焙，入細辛同研末，揩牙。（《本事方》）
諸瘡腫痛︰撫芎 研，入輕粉，麻油調塗。（《普濟方》）
產後乳懸︰婦人產後，兩乳忽長，細小如腸，垂過小肚，痛不可忍，危亡須臾，名曰乳懸。將芎 、當歸各一斤。以半斤銼散，於瓦石器內，用水濃煎，不拘多少頻服；仍以一斤
半銼塊，於病患桌下燒煙，令將口鼻吸煙。用盡未愈，再作一料。仍以蓖麻子一粒，貼其頂
心。（夏子益《奇疾方》）
（《本經》上品）
【釋名】薇蕪（《本經》）、蘄 、頌曰︰蘄 ，古芹芷字也。時珍曰︰蘼蕪，一作 蕪，其莖葉靡弱而繁蕪，故以名之。
當歸名蘄，白芷名蘺。其葉似當歸，其香似白芷，故有蘄 、江蘺之名。王逸雲︰蘺草生江中，故曰江蘺，是也。余見
【集解】《別錄》曰︰芎 葉名蘼蕪。又曰︰蘼蕪，一名江蘺，芎 苗也。生雍州川澤及冤句，四月、五月採葉曝乾。
弘景曰︰今出歷陽，處處人家多種之。葉似蛇床而香，騷人藉以爲譬，方藥稀用。
恭曰︰此有二種︰一種似芹葉，一種似蛇床。香氣相似，用亦不殊。
時珍曰︰《別錄》言︰蘼蕪一名江蘺，芎 苗也。而司馬相如《子虛賦》稱︰芎 菖
蒲，江蘺蘼蕪。《上林賦》雲︰被以江蘺，揉以蘼蕪。似非一物，何耶？蓋嫩苗未結根時，則爲蘼蕪；既結根後，乃爲芎 。大葉似芹者爲江蘺，細葉似蛇床者爲蘼蕪。如此分別，自
明白矣。《淮南子》雲︰亂人者，若芎 之與 本，蛇床之與蘼蕪。亦指細葉者言也。《廣志》
雲︰蘼蕪香草，可藏衣中。《管子》雲︰五沃之土生蘼蕪。郭璞贊雲︰蘼蕪香草，亂之蛇床。
不損其真，自烈以芳
【氣味】辛，溫，無毒。
【主治】咳逆，定驚氣，辟邪惡，除蠱毒鬼疰，去三蟲。久服通神（《本經》）。
主身中老風，頭中久風、風眩（《別錄》）。作飲，止泄瀉（蘇頌）。
花
【主治】入面脂用（時珍）。
（《本經》上品）
【釋名】
蛇粟（《本經》）、蛇米（《本經》）、虺牀（《爾雅》）、馬牀（《廣雅》）、蘠蘼（《別錄》, 又名思益、繩毒、棗棘）。
時珍曰︰蛇虺喜臥於下食其子，故有蛇牀、蛇粟諸名。其葉似蘼蕪，故曰牆蘼。《爾雅》 雲︰盱，虺牀也。
【集解】
《別錄》曰︰蛇牀，生臨淄川谷及田野。五月採實陰乾。
弘景曰︰田野墟落甚多，花葉正似蘼蕪。
保升曰︰葉似小葉芎藭，花白，子如黍粒，黃白色。生下濕地，所在皆有，以揚州、襄州者爲良。
頌曰︰三月生苗，高三二尺，葉青碎，作叢似蒿枝。每枝上有花頭百餘，結同一窠，似馬芹類。四五月乃開白色，又似傘狀。子黃褐色，如黍米，至輕虛。
時珍曰︰其花如碎米攢簇。其子兩片合成，似蒔羅子而細，亦有細棱。凡花實似蛇牀者，當歸、芎藭、水芹、藁本、胡蘿蔔是也。
子
【修治】 曰︰凡使，須用濃藍汁並百部草根自然汁，同浸一伏時，漉出曬乾。卻用生地黃汁相拌蒸之，從巳至亥，取出曬乾用。
大明曰︰凡服食，即 去皮殼，取仁微炒殺毒，即不辣也。作湯洗浴，則生用之。
【氣味】苦，平，無毒。《別錄》曰︰辛、甘，無毒。權曰︰有小毒。之才曰︰惡牡丹、貝母、巴豆。伏硫黃。
【主治】婦人陰中腫痛，男子陰痿濕癢，除痺氣，利關節，癲癇惡瘡。久服輕身（《本經》）。溫中下氣，令婦人子臟熱，男子陰強。久服好顏色，令人有子（《別錄》）。治男子女人虛濕痺，毒風 痛，去男子腰痛，浴男子陰，去風冷，大益陽事（甄權）。暖丈夫陽氣，助女人陰氣，治腰胯酸疼，四肢頑痺，縮小便，去陰汗濕癬齒痛，赤白帶下，小兒驚癇，撲
損瘀血，煎湯浴大風身癢（大明）。
【發明】 曰︰此藥令人陽氣盛數，號曰鬼考也。
時珍曰︰蛇床乃右腎命門、少陽三焦氣分之藥，神農列之上品，不獨輔助男子，而又有益婦人。世人舍此而求補藥於遠域，豈非賤目貴耳乎？
【附方】舊四，新十二。
陽事不起︰蛇床子、五味子、菟絲子等分，爲末，蜜丸梧子大。每服三十丸，溫酒下，日三服。（《千金方》）
赤白帶下，月水不來。用蛇床子、枯白礬等分，爲末，醋麵糊丸彈子大，胭脂爲衣，綿裹納入陰戶。如熱極，再換，日一次。（《儒門事親》方）子宮寒冷，溫陰中坐藥。蛇床子散︰取蛇床子仁爲末，入粉少許，和勻如棗大，綿裹納之，自然溫也。（《金
匱玉函方》）
婦人陰癢︰蛇床子一兩，白礬二錢。煎湯頻洗。（《集簡方》）
產後陰脫︰絹盛蛇床子，蒸熱熨之。又法︰蛇床子五兩，烏梅十四個。煎水，日洗五六次婦人陰痛︰方同上。
大腸脫肛︰蛇床子、甘草各一兩，爲末。每服一錢，白湯下，日三服。並以蛇床末敷之。
（《經驗方》）
小兒癬瘡︰蛇床子杵末，和豬脂塗之。（《千金方》）
小兒甜瘡，頭面耳邊連引，流水極癢，久久不愈者。蛇床子一兩，輕粉三錢。爲細末，油調搽之。（《普濟方》）
耳內濕瘡︰蛇床子、黃連各一錢，輕粉一字。爲末吹之。（《全幼心鑒》）
風蟲牙痛︰《千金》︰用蛇床子、燭燼。同研，塗之。《集簡方》︰用蛇床子煎湯，乘熱漱
數次，立止。冬月喉痺腫痛，不可下藥者。蛇床子燒煙於瓶中，口含瓶嘴吸煙，其痰自出。
（《聖惠方》）
（《本經》中品）
【釋名】 茇（《綱目》）、鬼卿（《本經》）、恭曰︰根上苗下似禾 ，故名 本。本，根也。
時珍曰︰古人香料用之，呼爲 本香。《山海經》名 茇。
【集解】《別錄》曰︰ 本，生崇山山谷。正月、二月採根曝乾，三十日成。
弘景曰︰俗中皆用芎 根須，其形氣乃相類。而《桐君藥錄》說芎 苗似 本，論說花
實皆不同，所生處又異。今東山別有 本，形氣甚相似，惟長大耳。
恭曰︰ 本莖葉根味與芎 小別。今出宕州者佳。
頌曰︰今西川、河東州郡及兗州、杭州皆有之。葉似白芷香，又似芎 ，但芎 似水芹
而大， 本葉細爾。五月有白花，七、八月結子。根紫色。
時珍曰︰江南深山中皆有之。根似芎 而輕虛，味麻，不堪作飲也。
根
【氣味】辛，溫，無毒。《別錄》曰︰微寒。權曰︰微溫。
元素曰︰氣溫，味苦、大辛，無毒。氣濃味薄，升也，陽也。足太陽本經藥。
之才曰︰惡 茹，畏青葙子。
【主治】婦人疝瘕，陰中寒腫痛，腹中急，除風頭痛，長肌膚，悅顏色（《本經》）。
辟霧露潤澤，療風邪 曳金瘡，可作沐藥面脂（《別錄》）。治一百六十種惡風鬼疰，流入腰
痛冷，能化小便，通血，去頭風 （甄權）。治皮膚疵 ，酒 粉刺，癇疾（大明）。治太
陽頭痛巔頂痛，大寒犯腦，痛連齒頰（元素）。頭面身體皮膚風濕（李杲）。督脈爲病，脊強而厥（好古）。治癰疽，排膿內塞（時珍）。
【發明】元素曰︰ 本乃太陽經風藥，其氣雄壯，寒氣郁於本經，頭痛必用之藥。巔
頂痛非此不能除。與木香同用，治霧露之清邪中於上焦；與白芷同作面脂。既治風，又治濕，亦各從其類也。時珍曰︰《邵氏聞見錄》雲︰夏英公病泄，太醫以虛治不效。霍翁曰︰風客於胃也。飲以 本湯而止。蓋 本能去風濕故耳。
【附方】新三。
大實心痛︰以用利藥，用此徹其毒。 本半兩，蒼朮一兩。作二服。水二鐘，煎一鐘，溫服。（《活法機要》）
乾洗頭屑︰ 本、白芷等分。爲末，夜擦旦梳，垢自去也。（《便民圖纂》）
小兒疥癬︰ 本煎湯浴之，並以浣衣。（《保幼大全》）
實
【主治】風邪流入四肢（《別錄》）。
【附錄】徐黃 《別錄》有名未用曰︰味辛，平，無毒。主心腹積瘕。莖，主惡瘡，生澤中，大莖細葉，香如 本。
（《綱目》）
【集解】《時珍》曰︰蜘蛛香，出蜀西茂州松潘山中，草根也。黑色有粗須，狀如蜘蛛
及本、芎 ，氣味芳香，彼人亦重之。或雲貓喜食之。
根
【氣味】辛，溫，無毒。
【主治】辟瘟疫，中惡邪精，鬼氣屍疰（時珍）。
（《本經》中品）
【釋名】白 （音止，又昌海切）、（許驕切）、莞（音官），葉名 麻（音力）、藥
時珍曰︰徐鍇雲︰初生根幹爲芷，則白芷之義取乎此也。王安石《字說》雲︰ 香可以養鼻，又可養體，故 字從臣。臣音怡，養也。許慎《說文》雲︰晉謂之 ，齊謂之 ，楚謂之蘺，又謂之藥。生於下澤，芬芳與蘭同德，故騷人以蘭 爲詠，而本草有芬香、澤芬之名，古人謂之香白芷雲。
【集解】《別錄》曰︰白芷生河東川谷下澤，二月、八月採根曝乾。
弘景曰︰今處處有之，東間甚多。葉可合香。
頌曰︰所在有之，吳地尤多。根長尺餘，粗細不等，白色。枝幹去地五寸以上。春生葉，相對婆娑，紫色，闊三指許。花白微黃。入伏後結子，立秋後苗枯。二月、八月採根曝乾。以黃澤者爲佳。
曰︰凡采勿用四條一處生者，名喪公藤。又勿用馬蘭根。
根
【修治】 曰︰採得刮去土皮，細銼，以黃精片等分，同蒸一伏時，曬乾去黃精用。
時珍曰︰今人采根洗刮寸截，以鍛石拌勻，曬收，爲其易蛀，並欲色白也。入藥微焙。
【氣味】辛，溫，無毒。
元素曰︰氣溫，味苦、大辛。氣味俱輕，陽也。手陽明引經本藥，同升麻則通行手、足陽明經，亦入手太陰經。
之才曰︰當歸爲之使，惡旋復花，製雄黃、硫黃。
【主治】女人漏下赤白，血閉陰腫，寒熱，頭風侵目淚出，長肌膚，潤澤顏色，可作面脂（《本經》）。療風邪，久渴吐嘔，兩脅滿，風痛，頭眩目癢。可作膏藥（《別錄》）。治目赤弩肉，去面 疵瘢，補胎漏滑落，破宿血，補新血，乳癰發背瘰癧，腸風痔 ，瘡痍疥癬，止痛排膿（大明）。能蝕膿，止心腹血刺痛，女人瀝血腰痛，血崩（甄權）。解利手陽明頭痛，中風寒熱，及肺經風熱，頭麵皮膚風痺燥癢（元素）。治鼻淵鼻衄，齒痛，眉棱骨痛，大腸風秘，小便去血，婦人血風眩運，翻胃吐食，解砒毒蛇傷，刀箭金瘡（時珍）。
【發明】杲曰︰白芷療風通用，其氣芳香，能通九竅，表汗不可缺也。
劉完素曰︰治正陽明頭痛，熱厥頭痛，加而用之。
好古曰︰同辛夷、細辛用治鼻病，入內托散用長肌肉，則入陽明可知矣。
時珍曰︰白芷色白味辛，行手陽明庚金；性溫氣濃，行足陽明戊土；芳香上達，入手太陰肺經。肺者，庚之弟，戊之子也。故所主之病不離三經。如頭目眉齒諸病，三經之風熱也；如漏帶癰疽諸病，三經之濕熱也。風熱者辛以散之，濕熱者溫以除之。爲陽明主藥，故又能治血病胎病，而排膿生肌止痛。按王 《百一選方》雲︰王定國病風頭痛，至都
梁求名醫楊介治之，連進三丸，即時病失。懇求其方，則用香白芷一味，洗曬爲末，煉蜜丸彈子大。每嚼一丸，以茶清或荊芥湯化下。遂命名都梁丸。其藥治頭風眩運，女人胎前產後，傷風頭痛，血風頭痛，皆效。戴原禮《要訣》亦云︰頭痛挾熱，項生磊塊者，服之甚宜。又《仙神隱書》言︰種白芷能辟蛇，則《夷堅志》所載治腹蛇傷之方，亦製以所畏也，而本草不曾言及。
宗奭曰︰《藥性論》言白芷能蝕膿。今人用治帶下，腸有敗膿，淋露不已，腥穢殊甚，遂致臍腹冷痛，皆由敗膿血所致，須此排膿。白芷一兩，單葉紅蜀葵根二兩，白芍藥、白枯
礬各半兩。爲末，以蠟化丸梧子大。每空心及飯前，米飲下十丸或十五丸。俟膿盡，乃以他藥補之。
【附方】舊一，新三十四。
一切傷寒︰神白散，又名聖僧散︰治時行一切傷寒，不問陰陽輕重、老少男女孕婦，皆可服之。用白芷一兩，生甘草半兩，薑三片，蔥白三寸，棗一枚，豉五十粒。水二碗，煎服取汗。不汗再服。病至十餘日未得汗者，皆可服之。此藥可卜人之好惡也。如煎得黑色，或誤打翻，即難愈；如煎得黃色，無不愈者。煎時要至誠，忌婦人雞犬見。（《衛生家寶方》）
一切風邪︰方同上。
風寒流涕︰香白芷一兩，荊芥穗一錢。爲末，蠟茶點服二錢。（《百一選方》）
小兒流涕，是風寒也。白芷末、蔥白。搗丸小豆大。每茶下二十丸。仍以白芷末，薑汁調，塗太陽穴，乃食熱蔥粥取汗。（《聖惠方》）
小兒身熱︰白芷煮湯浴之。取汗避風。（《子母秘錄》）
頭面諸風︰香白芷切，以蘿蔔汁浸透，曬乾爲末。每服二錢，白湯下。或以搐鼻。（《直指方》）
偏正頭風，百藥不治，一服便可，天下第一方也。香白芷（炒）二兩五錢，川芎（炒）、甘草（炒）、川烏頭（半生半熟）
各一兩，爲末。每服一錢，細茶、薄荷湯調下。（《談野翁試效方》）
頭風眩運︰都梁丸，見發明下。
眉棱骨痛︰屬風熱與痰。白芷、片芩（酒炒）等分，爲末。每服二錢，茶清調下。（《丹溪纂要》）
風熱牙痛︰香白芷一錢，硃砂五分。爲末，蜜丸芡子大。頻用擦牙。此乃濠州一村婦以醫人者，廬州郭醫雲︰絕勝他藥也。或以白芷、吳茱萸等分。浸水漱涎。（《醫林集要》）
一切眼疾︰白芷、雄黃爲末，煉蜜丸龍眼大，硃砂爲衣。每服一丸，食後茶下，日二服。
名還睛丸。（《普濟方》）
口齒氣臭︰《百一選方》︰用香白芷七錢。爲末。食後井水服一錢。《濟生方》︰用白芷、川芎等分。爲末，蜜丸芡子大，日噙之。
盜汗不止︰太平白芷一兩，辰砂半兩。爲末。每服二錢，溫酒下，屢驗。（《朱氏集驗方》）
血風反胃︰香白芷一兩（切片，瓦炒黃）。爲末。用豬血七片，沸湯泡七次，蘸末食之，日一次。（《婦人良方》）
腳氣腫痛︰白芷、芥子等分，爲末。薑汁和，塗之效。（《醫方摘要》）
婦人白帶︰白芷四兩，以鍛石半斤，淹三宿，去灰切片，炒研末。酒服二錢，日二服。
（《醫學集成》）
婦人難產︰白芷五錢，水煎服之。（唐瑤《經驗》）
胎前產後 烏金散︰治胎前產後虛損，月經不調，崩漏及橫生逆產。用白芷、百草霜等分。爲末。以沸湯入童子小便同醋調服二錢。
丹溪加滑石，以芎歸湯調之。（《普濟方》）
大便風秘︰香白芷。炒，爲末。每服二錢，米飲入蜜少許，連進二服。（《十便良方》）
小便氣淋，結澀不通。白芷（醋浸焙乾）二兩，爲末。煎木通、甘草，酒調下一錢，連進二服。
（《普濟方》）
鼻衄不止︰就以所出血調白芷末，塗山根，立止。（《簡便方》）
小便出血︰白芷、當歸等分，爲末，米飲每服二錢。（《經驗方》）
腸風下血︰香白芷爲末，每服二錢，米飲下，神效。（余居士《選奇方》）
痔漏出血︰方同上，並煎湯熏洗。（《直指方》）
痔瘡腫痛︰先以皂角煙熏之，後以鵝膽汁調白芷末塗之，即消。（《醫方摘要》）
腫毒熱痛︰醋調白芷末敷之。（《衛生易簡方》）
乳癰初起白芷、貝母各二錢。爲末，溫酒服之。（《秘傳外科方》）
疔瘡初起︰白芷一錢，生薑一兩。擂酒一盞，溫服取汗，即散。此陳指揮方也。（《袖
珍方》）
癰疽赤腫︰白芷、大黃等分。爲末，米飲服二錢。（《經驗方》）
小兒丹瘤，遊走入腹必
死。初發，急以截風散截之。白芷、寒水石爲末，生蔥汁調塗。（《全幼心鑒》）
刀箭傷瘡︰香白芷嚼爛塗之。（《集簡方》）
解砒石毒︰白芷末，井水服二錢。（《事林廣記》）
諸骨哽咽︰白芷、半夏等分。爲末。水服一錢，即嘔出。（《普濟方》）
毒蛇傷螫︰臨川有人被蝮傷，即昏死，一臂如股，少頃遍身皮脹，黃黑色。一道人以新
汲水調香白芷末一斤，灌之。覺臍中 然，黃水自口出，腥穢逆人，良久消縮如故云。以麥門冬湯調尤妙，仍以末搽之。又經山寺僧爲蛇傷，一腳潰爛，百藥不愈。一游僧以新水數洗淨腐敗，見白筋、挹乾，以白芷末，入膽礬、麝香少許摻之，惡水湧出。日日如此，一月平復。（洪邁《夷堅志》）
葉
【主治】作浴湯，去屍蟲（《別錄》）。浴丹毒癮疹風瘙（時珍）。
【附方】新一。
小兒身熱︰白芷苗、苦參等分。煎漿水，入鹽少許洗之。（《衛生總微論》）
（芍音杓，又音勺。《本經》中品）
【釋名】將離（《綱目》）、犁食（《別錄》）、白朮（《別錄》）、余容（《別錄》）、鋌（《別錄》）
，白者名金芍藥（《圖經》）
，時珍曰︰芍藥，猶 約也。 約，美好貌。此草花容 約，雅翼言》︰製食之毒，莫良於芍，故得藥名，亦通。鄭風詩云︰伊芳其相謔，贈之以芍藥。《韓詩外傳》雲︰芍藥，離草也。董子云︰芍藥一名將離，故將別贈之。俗呼其花之千葉者，爲小牡丹；赤者爲木芍藥，與牡丹同名也。
【集解】《別錄》曰︰芍藥生中嶽川谷及丘陵，二月、八月採根，曝乾。
弘景曰︰今出白山、蔣山、茅山最好，白而長尺許。余處亦有而多赤，赤者小利。
志曰︰此有赤白兩種，其花亦有赤白二色。
頌曰︰今處處有之，淮南者勝。春生紅芽作叢，莖上三枝五葉，似牡丹而狹長，高一、二尺。夏初開花，有紅白紫數種，結子似牡丹子而小。秋時采根。崔豹《古今注》雲︰芍藥有二種︰有草芍藥、木芍藥。木者花大而色深，俗呼爲牡丹，非矣。《安期生服煉法》︰芍藥有金芍藥，色白多脂肉；木芍藥，色紫瘦多脈。
承曰︰《本經》芍藥生丘陵。今世多用人家種植者，乃欲其花葉肥大，必加糞壤。每歲
八、九月取根分削，因利以爲藥。今淮南真陽尤多，根雖肥大而香味不佳，入藥少效。
時珍曰︰昔人言洛陽牡丹、揚州芍藥甲天下。今藥中所用，亦多取揚州者。十月生芽，至春乃長，三月開花。其品凡三十餘種，有千葉、單葉、樓子之異。入藥宜單葉之根，氣味全濃。根之赤白，隨花之色也。
根
【修治】 曰︰凡採得，竹刀刮去皮並頭土，銼細，以蜜水拌蒸，從巳至未，曬乾用。
時珍曰︰今人多生用，惟避中寒者以酒炒，入女人血藥以醋炒耳。
【氣味】苦，平，無毒。《別錄》曰︰酸，微寒，有小毒。普曰︰神農︰苦；桐君︰甘，無毒；岐伯︰鹹；雷公︰酸。李當之︰小寒。
元素曰︰性寒，味酸，氣濃味薄，升而微降，陽中陰也。
杲曰︰白芍藥酸，平，有小毒，可升可降，陰也。
好古曰︰味酸而苦，氣薄味濃，陰也，降也，爲手足太陰行經藥，入肝脾血分。
之才曰︰須丸爲之使，惡石斛、芒硝，畏硝石、鱉甲、小薊，反藜蘆。
禹錫曰︰別本須丸作雷丸。時珍︰同白朮補脾，同芎 瀉肝，同人參補氣，同當歸補血，以酒炒補陰，同甘草止腹痛，同黃連
【主治】邪氣腹痛，除血痺，破堅積，寒熱疝瘕，止痛，利小便，益氣（《本經》）。通順血脈，緩中，散惡血，逐賊血，去水氣，利膀胱大小腸，消癰腫，時行寒熱，中惡腹痛腰
痛（《別錄》）。治臟腑壅氣，強五臟，補腎氣，治時疾骨熱，婦人血閉不通，能蝕膿（甄權）。
女人一切病，胎前產後諸疾，治風補勞，退熱除煩，發背瘡疥（大明）。瀉肝，安脾肺，收胃氣，止瀉利，固腠理，和血脈，收陰氣，斂逆
氣（元素）。理中氣，治脾虛中滿，心下痞，脅下痛，善噫，肺急脹逆喘咳，太陽鼽衄目澀，肝血不足，陽維病苦寒熱，帶脈病苦腹痛滿，腰溶溶如坐水中（好古）。止下痢腹痛後重（時珍）。
【發明】志曰︰赤者，利小便下氣；白者，止痛散血。
大明曰︰赤者補氣，白者補血。
弘景曰︰赤者小利，俗方以止痛不減當歸。白者道家亦服食之，及煮石用。
成無己曰︰白補而赤瀉，白收而赤散。酸以收之，甘以緩之，故酸甘相合，用補陰血。
收逆氣而除肺燥。又雲︰芍藥之酸，斂津液而益營血，收陰氣而泄邪熱。
元素曰︰白補赤散，瀉肝補脾胃。酒浸行經，止中部腹痛；與薑同用，溫經散濕通塞，利腹中痛，胃氣不通。白芍入脾經補中焦，乃下利必用之藥。蓋瀉利皆太陰病，故不可缺此。
得炙甘草爲佐，治腹中痛，夏月少加黃芩，惡寒加桂，此仲景神方也。其用凡六︰安脾經，一也；治腹痛，二也；收胃氣，三也；止瀉痢，四也；和血脈，五也；固腠理，六也。
宗奭曰︰芍藥須用單葉紅花者爲佳，然血虛寒人禁之。古人云︰減芍藥以避中寒。誠不可忽。
震亨曰︰芍藥瀉脾火，性味酸寒，冬月必以酒炒。凡腹痛多是血脈凝澀，亦必酒炒用。
然止能治血虛腹痛，余並不治。爲其酸寒收斂，無溫散之功也。下痢腹痛必炒用，後重者不炒。產後不可用者，以其酸寒伐生發之氣也。必不得已，亦酒炒用之。
時珍曰︰白芍藥益脾，能於土中瀉木。赤芍藥散邪，能行血中之滯。《日華子》言︰赤補氣，白治血，欠審矣。產後肝血已虛，不可更瀉，故禁之。酸寒之藥多矣，何獨避芍藥耶？
以此杲曰︰或言古人以酸澀爲收，《本經》何以言利小便？曰︰芍藥能益陰滋濕而停津液，故小便自行，非因通利也。曰︰又言緩中何也？曰︰損其肝者緩其中，即調血也，故四物湯用芍藥。大抵酸澀者爲收斂停濕之劑，故主手足太陰經收斂之體，又能治血海而入於九地之下，後至厥陰經。白者色在西方，故補；赤者色在南方，故瀉。
【附方】舊六，新一十。
服食法︰頌曰︰安期生服煉芍藥法雲︰芍藥有二種︰救病用金芍藥，色白多脂肉；其木芍藥，色紫瘦多脈。若取審看，勿令差錯。凡採得，淨洗去皮，以東流水煮百沸，陰乾。停
三日，又於木甑內蒸之，上覆以淨黃土，一日夜熟，出陰乾，搗末。以麥飲或酒服三錢匕，日三。服滿三百日，可以登嶺絕穀不飢。（《圖經本草》）
腹中虛痛︰白芍藥三錢，炙甘草一錢。夏月，加黃芩五分；惡寒，加肉桂一錢；冬月大寒，再加桂一錢。水二盞，煎一半，溫服。（《潔古用藥法象》）
風毒骨痛在髓中。芍藥二分，虎骨一兩（炙），爲末，夾絹袋盛，酒三升，漬五日。每服三合，日三服。（《經驗後方》）
腳氣腫痛︰白芍藥六兩，甘草一兩。爲末，白湯點服。（《事林廣記》）
消渴引飲︰白芍藥、甘草等分。爲末。每用一錢，水煎服，日三服。鄂渚辛 之患此九
年，服藥止而復作。蘇朴授此方，服之七日頓愈。古人處方，殆不可曉，不可以平易而忽之也。（陳日華《經驗方》）
小便五淋︰赤芍藥一兩，檳榔一個（面裹煨）。爲末。每服一錢，水一盞，煎七分，空
心服。（《博濟方》）
衄血不止︰赤芍藥爲末，水服二錢匕。（《事林廣記》）
衄血咯血︰白芍藥一兩，犀角末二錢半。爲末。新水服一錢匕，血止爲限。（《古今錄
驗》）
煎六合，入酒五合，再煎七合，空心分爲兩服。亦可爲末，酒服二錢。（《聖惠方》）
經水不止︰白芍藥、香附子、熟艾葉各一錢半。水煎服之。（《熊氏補遺》）
血崩帶下︰赤芍藥、香附子等分。爲末。每服二錢，鹽一捻，水一盞，煎七分，溫服，日二服。十服見效，名如神散。（《良方》）
赤白帶下，年深月久不瘥者。取白芍藥三兩，並乾薑半兩。銼熬令黃，搗末。空心水飲服二錢匕，日再服。《廣濟方》︰只用芍藥炒黑，研末，酒服之。（《貞元廣利方》）
金瘡血出︰白芍藥一兩。熬黃爲末。酒或米飲服二錢，漸加之。仍以末敷瘡上即止，良
驗。（《廣利方》）
痘瘡脹痛︰白芍藥爲末，酒服半錢匕。（《痘疹方》）
木舌腫滿，塞口殺人。紅芍藥、甘草煎水熱漱。（《聖濟總錄》）
魚骨哽咽︰白芍藥嚼細咽汁。（《事林廣記》）
（《本經》中品）
【釋名】鼠姑（《本經》）、鹿韭（《本經》）、百兩金（《唐本》）、木芍藥（《綱目》）、花王。時珍曰︰牡丹，以色丹者爲上，雖結子而根上生苗，故謂之牡丹。唐人謂之木芍藥，以其花似芍藥，而宿幹似木也。群花品中，以牡丹第一，芍藥第二，故世謂牡丹爲花王，芍藥爲花相。歐陽修《花譜》所載，凡三十餘種。其名或以地，或以人，或以色，或以異，詳見本書。
【集解】《別錄》曰︰牡丹生巴郡山谷及漢中，二月、八月採根陰乾。
弘景曰︰今東間亦有，色赤者爲好。
恭曰︰生漢中、劍南。苗似羊桃，夏生白花，秋實圓綠，冬實赤色，凌冬不凋。根似芍藥，肉白皮丹。土人謂之百兩金，長安謂之吳牡丹者，是真也。今俗用者異於此，別有臊氣也。
炳曰︰今出合州者佳，和州、宣州者並良。白者補，赤者利。
大明曰︰此便是牡丹花根也。巴、蜀、渝、合州者上，海鹽者次之。
頌曰︰今丹、延、青、越、滁、和州山中皆有，但花有黃紫紅白數色。此當是山牡丹，其莖梗枯燥，黑白色。二月於梗上生苗葉，三月開花。其花葉與人家所種者相似，但花瓣止五六葉爾。五月結子黑色，如雞頭子大。根黃白色，可長五七寸，大如筆管。近世人多貴重，欲其花之詭異，皆秋冬移接，培以壤土，至春盛開，其狀百變。故其根性殊失本真，藥中不可用此，絕無力也。
宗奭曰︰牡丹花亦有緋者、深碧色者。惟山中單葉花紅者，根皮入藥爲佳。市人或以枝梗皮充之，尤謬。
時珍曰︰牡丹，惟取紅白單瓣者入藥。其千葉異品，皆人巧所致，氣味不純，不可用。
《花譜》載丹州、延州以西及褒斜道中最多，與荊棘無異，土人取以爲薪，其根入藥尤妙。
凡栽花者，根下著白蘞末辟蟲，穴中點硫黃殺蠹，以烏賊骨針其樹必枯，此物性，亦不可不知也。
根皮
【修治】 曰︰凡採得根曬乾，以銅刀劈破去骨，銼如大豆許，用清酒拌蒸，從巳至未，曬乾用。
【氣味】辛，寒，無毒。《別錄》曰︰苦，微寒。普曰︰神農、岐伯︰辛。雷公、桐君︰
苦，無毒。黃帝︰苦，有毒。
好古曰︰氣寒，味苦、辛，陰中微陽，入手厥陰、足少陰經。
之才︰畏貝母、大黃、菟絲子。大明曰︰忌蒜、胡荽，伏砒。
【主治】寒熱，中風螈 ，驚癇邪氣，除症堅瘀血留舍腸胃，安五臟，療癰瘡（《本經》）。
除時氣頭痛，客熱五勞，勞氣頭腰痛，風噤癩疾（《別錄》）。久服輕身益壽（吳普）。治冷氣，散諸痛，女子經脈不通，血瀝腰痛（甄權）。通關腠血脈，排膿，消撲損瘀血，續筋骨，除風痺，落胎下胞，產後一切冷熱血氣（大明）。治神志不足，無汗之骨蒸，衄血吐血（元素）。
和血生血涼血，治血中伏火，除
【發明】元素曰︰牡丹乃天地之精，爲群花之首。葉爲陽，發生也；花爲陰，成實也。
丹者赤色，火也。故能瀉陰胞中之火。四物東加之，治婦人骨蒸。又曰︰牡丹皮入手厥陰、足少陰，故治無汗之骨蒸；地骨皮入足少陰、手少陽，故治有汗之骨蒸。神不足者手少陰，志不足者足少陰，故仲景腎氣丸用之，治神志不足也。又能治腸胃積血，及吐血、衄血，必用之藥，故犀角地黃湯用之。
杲曰︰心虛，腸胃積熱，心火熾甚，心氣不足者，以牡丹皮爲君。
時珍曰︰牡丹皮治手、足少陰、厥陰四經血分伏火。蓋伏火即陰火也，陰火即相火也。
古方惟以此治相火，故仲景腎氣丸用之。後人乃專以黃柏治相火，不知牡丹之功更勝也。此乃千載秘奧，人所不知，今爲拈出。赤花者利，白花者補，人亦罕悟，宜分別之。
【附方】舊三，新三。
疝偏墜，氣脹不能動者。牡丹皮、防風等分。爲末，酒服二錢，甚效。（《千金方》）
辨疑》）
傷損瘀血︰牡丹皮二兩，虻蟲二十一枚（熬過同搗末。）每旦溫酒服方寸匕，血當化爲水下。（《貞元廣利方》）
金方》）
解中蠱毒︰牡丹根搗末，服一錢匕，日三服。（《外台秘要》）
【附錄】鼠姑《別錄》曰︰味苦，平，無毒。主咳逆上氣，寒熱鼠 ，惡瘡邪氣。一名，生丹水。弘景曰︰今人不識，而牡丹一名鼠姑，鼠婦亦名鼠姑，未知孰是？
（《本經》上品）
【釋名】蜜香（《別錄》）、青木香（弘景）
時珍曰︰木香，草類也。本名蜜香，因其香氣如蜜也。緣沉香中有蜜香，遂訛此爲木香爾。昔人謂之青木香。後人因呼馬兜鈴根爲青木香，乃呼此爲南木香、廣木香以別之。今人又呼一種薔薇爲木香，愈亂真矣。《三洞珠囊》雲︰五香者，即青木香也。一株五根，一莖五枝，一枝五葉，葉間五節，故名五香，燒之能上徹九天也。古方治癰疽有五香連翹湯，內用青木香。《古樂府》雲︰氍毹 五木香，皆指此也。頌曰︰《修養書》雲︰正月一日取五木煮湯以浴，令人至老鬚髮黑。徐鍇注云︰道家謂青木香爲五香，亦云五木，多以爲浴是矣。
《金光明經》謂之矩琵佗香。
弘景曰︰此即青木香也。永昌不復貢，今多從外國舶上來，乃雲出大秦國。今皆以合香，不入藥用。
恭曰︰此有二種，當以崑崙來者爲佳，西胡來者不善。葉似羊蹄而長大，花如菊花，結實黃黑，所在亦有之，功用極多。陶雲不入藥用，非也。
權曰︰《南州異物志》雲︰青木香出天竺，是草根，狀如甘草也。
頌曰︰今惟廣州舶上來，他無所出。根窠大類茄子，葉似羊蹄而長大，亦有葉如山藥而根大開紫花者。不拘時月，采根芽爲藥。以其形如枯骨，味苦粘牙者爲良。江淮間亦有此種，名土青木香，不堪藥用。《蜀本草》言︰孟昶苑中亦嘗種之，雲苗高三、四尺，葉長八、九
寸，皺軟而有毛，開黃花，恐亦是土木香種也。
曰︰其香是蘆蔓根條，左盤旋。採得二十九日，方硬如朽骨。其有蘆頭丁蓋子色青者，是木香神也。
宗奭曰︰常自岷州出塞，得青木香，持歸西洛。葉如牛蒡，但狹長，莖高二、三尺，花
黃一如金錢，其根即香也。生嚼極辛香，尤行氣。
承曰︰木香今多從外國來，陶說爲是。蘇頌《圖經》所載廣州者，乃是木類。又載滁州、海州者，乃是馬兜鈴根。治療冷熱，殊不相似，皆誤圖耳。
時珍曰︰木香，南方諸地皆有。《一統志》雲︰葉類絲瓜，冬月取根，曬乾。
根
【修治】時珍曰︰凡入理氣藥，只生用，不見火。若實大腸，宜面煨熟用。
【氣味】辛，溫，無毒。
元素曰︰氣熱，味辛、苦，氣味俱濃，沉而降，陰也。
杲曰︰苦、甘、辛，微溫，降也，陰也。
好古曰︰辛、苦，熱，味濃於氣，陰中陽也。
【主治】邪氣，辟毒疫溫鬼，強志，主淋露。久服不夢寤魘寐（《本經》）。消毒，殺鬼
精物，溫瘧蠱毒，氣劣氣不足，肌中偏寒，引藥之精（《別錄》）。治心腹一切氣，膀胱冷痛，嘔逆反胃，霍亂泄瀉痢疾，健脾消食，安胎（大明）。九種心痛，積年冷氣， 癖症塊脹痛，壅氣上沖，煩悶羸劣，女人血氣刺心，痛不可忍，末酒服之（甄權）。散滯氣，調諸氣，和胃氣，泄肺氣（元素）。行肝經氣。煨熟，實大腸（震亨）。治沖脈爲病，逆氣裡急，主脬滲
小便秘（好古）。
【發明】弘景曰︰青木香，大秦國人以療毒腫、消惡氣有驗。今惟製蛀蟲丸用之。常以煮汁沐浴大佳。
宗奭曰︰木香專泄決胸腹間滯塞冷氣，他則次之。得橘皮、肉豆蔻、生薑相佐使絕佳，效尤速。
元素曰︰木香除肺中滯氣，若治中、下二焦氣結滯，及不轉運，須用檳榔爲使。
震亨曰︰調氣用木香，其味辛，氣能上升，如氣郁不達者宜之。若陰火沖上者，則反助
火邪，當用黃柏、知母，而少以木香佐之。
好古曰︰本草雲︰主氣劣，氣不足，補也；通壅氣，導一切氣，破也。安胎，健脾胃，補也；除 癖症塊，破也。其不同如此。潔古張氏
機曰︰與補藥爲佐則補，與泄藥爲君則泄也。
時珍曰︰木香乃三焦氣分之藥，能升降諸氣。諸氣 郁，皆屬於肺，故上焦氣滯用之者，乃金郁則泄之也。中氣不運，皆屬於脾，故中焦氣滯宜之者，脾胃喜芳香也。大腸氣滯則後重，膀胱氣不化則癃淋，肝氣郁則爲痛，故下焦氣滯者宜之，乃塞者通之也。
權曰︰《隋書》言︰樊子蓋爲武威太守，車駕入吐谷渾，子蓋以彼多瘴氣，獻青木香以御霧露之邪。
頌曰︰《續傳信方》著張仲景青木香丸，主陽衰諸不足。用崑崙青木香、六路訶子皮各二十兩。搗篩，糖和丸梧桐子大。每空腹酒下三十丸，日再，其效尤速。鄭駙馬去沙糖用白蜜，加羚羊角十二兩。用藥不類古方，而雲仲景，不知何從而得也？
【附方】舊二，新一十八。
中氣不省，閉目不語，如中風狀。南木香爲末，冬瓜子煎湯灌下三錢。痰盛者，加竹瀝、薑汁。（《濟生方》）
氣脹懶食︰即青木香丸，見發明下。熱者牛乳下，冷者酒下。（《聖惠方》）
心氣刺痛︰青木香一兩，皂角（炙）一兩。爲末，糊丸梧子大。每湯服五十丸，甚效。
（《攝生方》）
內釣腹痛︰木香、乳香、沒藥各五分。水煎服之。（阮氏《小兒方》）
小腸疝氣︰青木香四兩，酒三斤。煮過，每日飲三次。（孫天仁《集效方》）
氣滯腰痛︰青木香、乳香各二錢。酒浸，飯上蒸，均以酒調服。（《聖惠方》）
耳猝聾閉︰崑崙真青木香一兩（切）。以苦酒浸一夜，入胡麻油一合，微火煎，三上三下，以綿濾去滓，日滴三、四次，以愈爲度。（《外台秘要》）
耳內作痛︰木香末，以蔥黃染鵝脂，蘸末深納入耳中。（《聖濟錄》）
霍亂轉筋腹痛。木香末一錢，木瓜汁一盞。入熱酒調服。（《聖濟總錄》）
一切下痢，不拘丈夫婦人小兒。木香一塊（方圓一寸），黃連半兩。二味用水半升同煎乾，去黃連，薄切木香，焙乾爲末。分作三服︰第一服橘皮湯下，二服陳米飲下，三服甘草湯下。此乃李景純所傳。有一婦人久痢將
死，夢中觀音授此方，服之而愈也。（孫兆《秘寶方》）
香連丸方︰方見黃連下。
腸風下血︰木香、黃連等分爲末，入肥豬大腸內，兩頭扎定，煮極爛，去藥食腸。或連
藥搗爲丸服。（劉松石《保壽堂方》）
小便混濁如精狀。木香、沒藥、當歸等分，爲末，以刺
棘心自然汁和丸梧子大，每食前鹽湯下三十丸。（《小兒陰腫︰小兒陽明經風熱濕氣相搏，陰莖無故腫，或痛縮，宜寬此一經自愈。廣木香、枳殼（麩炒）二錢半，炙甘草二錢。水煎服。（曾氏《小兒方》）
小兒天行壯熱頭痛。木香六分，白檀香三分，爲末，清水和服。仍溫水調塗囟頂上取瘥。（《聖惠方》）
天行發斑赤黑色。
青木香二兩。水二升，煮一升服。（《外台秘要》）
一切癰疽︰瘡癤、疳 惡瘡、下疰 瘡潰後，外傷風寒，惡汁臭敗不斂，並主之。木香、黃連、檳榔等分，爲末油調頻塗之，取效。（《和劑局方》）
惡蛇虺傷︰青木香不拘多少，煎水服，效不可述。（《袖珍方》）
腋臭陰濕︰凡腋下、陰下濕臭，或作瘡。青木香以好醋浸，夾於腋下、陰下。爲末敷之。
（《外台秘要》）
牙齒疼痛︰青木香末，入麝香少許，揩牙，鹽湯漱之。（《聖濟錄》）
（宋《開寶》）
【釋名】苦彌哆（音扯）。
時珍曰︰產於川西松州，其味甘，故名。《金光明經》謂之苦彌哆。
【集解】志曰︰《廣志》雲︰甘松出姑臧、涼州諸山，細葉，引蔓叢生，可合諸香及衣。
頌曰︰今黔、蜀州郡及遼州亦有之。叢生山野，葉細如茅草，根極繁密，八月採之，作湯浴令人身香。
根
【氣味】甘，溫，無毒。好古曰︰平。
【主治】惡氣，猝心腹痛滿，下氣（《開寶》）。黑皮 ，風疳齒 ，野雞痔。得白芷、附子良（藏器）。理元氣，去氣郁（好古）。腳氣膝浮，煎湯淋洗（時珍）。
【發明】時珍曰︰甘松芳香能開脾郁，少加入脾胃藥中，甚醒脾氣。杜寶《拾遺錄》雲︰
壽禪師妙醫術，作五香飲。更加別藥，止渴兼補益最妙。一、沉香飲；二、丁香飲；三、檀
香飲；四、澤蘭飲；五、甘松飲也。
【附方】新四。
勞瘵熏法︰甘松六兩，玄參一斤。爲末。每日焚之。（《奇效方》）
風疳蟲牙，蝕肉至盡。
甘松、膩粉各二錢半，蘆薈半兩，豬腎一對（切，炙）。爲末。夜漱口後貼之，有涎吐出。（《聖濟總錄》）
腎虛齒痛︰甘松、硫黃等分。爲末。泡湯漱之。神效。（《經效濟世方》）
面 風瘡︰香附子、甘松各
（《綱目》）
【釋名】山辣（《綱目》）、三柰。
時珍曰︰山柰俗訛爲三柰，又訛爲三賴，皆土音也。或雲︰本名山辣，南人舌音呼山爲三，呼辣如賴，故致謬誤。其說甚通。
【集解】時珍曰︰山柰生廣中，人家栽之。根葉皆如生薑，作樟木香氣。土人食其根如食薑，切斷曝乾，則皮赤黃色，肉白色。古之所謂廉薑，恐其類也。段成式《酉陽雜俎》雲︰柰只出拂林國，苗長三、四尺，根大如鴨卵，葉似蒜，中心抽條甚長，莖端有花六出，紅白色，花心黃赤，不結子，其草冬生夏死。取花壓油，塗身去風氣。按此說頗似山柰，故附之。
根
【氣味】辛，溫，無毒。
【主治】暖中，辟瘴癘惡氣，治心腹冷氣痛，寒濕霍亂，風蟲牙痛。入合諸香用（時珍）。
【附方】新六。
一切牙痛︰三柰子一錢（麵包煨熟），入麝香二字。爲末。隨左右 一字入鼻內，口含溫水漱去，神效。名海上一字散。（《普濟方》）
風蟲牙痛︰《仁存方》︰用山柰爲末，鋪紙上卷作筒，燒燈吹滅，乘熱和藥吹入鼻內，痛即止。《攝生方》︰用肥皂一個（去穰），入山柰、甘松各三分，花椒、食鹽不拘多少，填滿，麵包 紅，取研，日用擦牙漱去。
面上雀斑︰三柰子、鷹糞、密陀僧、蓖麻子等分，研勻，以乳汁調之，夜塗旦洗去。
醒頭去屑︰三柰、甘松香、零陵香一錢，樟腦二分，滑石半兩。爲末。夜擦旦篦去。（《水雲錄》）
心腹冷痛︰三柰、丁香、當歸、甘草等分爲末，醋糊丸梧子大。每服三十丸，酒下。（《集簡方》）
（《拾遺》）
【釋名】薑匯（《綱目》）、蔟 （音族綏）。
【集解】弘景曰︰杜若苗似廉薑。
藏器曰︰廉薑似薑，生嶺南、劍南，人多食之。
時珍曰︰按《異物志》雲︰生沙石中，似薑，大如螺，氣猛近於臭。南人以爲齏。其法削皮，以黑梅及鹽汁漬之，乃成也。又鄭樵雲︰廉薑似山薑而根大。
【氣味】辛，熱，無毒。
【主治】胃中冷，吐水，不下食（藏器）。溫中下氣，消食益智（時珍）。
（《本經》上品）
【校正】並入《圖經》外類山薑。
【釋名】杜衡（《本經》）、杜蓮（《別錄》）
子薑（ 音爪。《藥性論》）、頌曰︰此草一名杜衡，而草部中品自有杜衡條，即《爾雅》所謂土鹵者也。杜若，即《廣雅》所謂楚衡者也。其類自別，古人多相雜引用。故《九歌》雲︰采芳洲兮杜若。《離騷》
雲︰雜杜衡與芳芷。王逸輩皆不分別，但云香草，故二名相混。古方或用，今人罕使，故少有識者。
【集解】《別錄》曰︰杜若，生武陵川澤及冤句，二月、八月採根，曝乾。
弘景曰︰今處處有之。葉似薑而有紋理，根似高良薑而細，味辛香。又絕似旋復根，殆
欲相亂，葉小異爾。《楚辭》雲︰山中人兮芳杜若，是矣。
恭曰︰今江湖多有之，生陰地，苗似廉薑，根似高良薑，全少辛味。陶雲，似旋復根者，即真杜若也。
保升曰︰苗似山薑，花黃赤，子赤，大如棘子，中似豆蔻。今出嶺南、硤州者甚好。《范子計然》雲︰杜衡、杜若出南郡、漢中，大者頌曰︰衛州一種山薑，莖葉如薑，開紫花，不結子，八月採根入藥。
時珍曰︰杜若人無識者，今楚地山中時有之。山人亦呼爲良薑，根似薑，味亦辛。甄權
注豆蔻所謂 子薑，蘇頌《圖經》外類所謂山薑，皆此物也。或又以大者爲高良薑，細者爲杜若。唐時峽州貢之。
【修治】 曰︰凡使勿用鴨喋草根，真相似，只是味效不同。凡採得根，以刀刮去黃赤皮，細銼，用三重絹袋陰乾。臨使以蜜浸一夜，漉出用。
根
【氣味】辛，微溫，無毒。
之才曰︰得辛夷、細辛良，惡柴胡、前胡。
蘇頌曰︰山薑︰辛，平，有小毒。
【主治】胸脅下逆氣，溫中，風入腦戶，頭腫痛，多涕淚出。久服益精明目輕身。令人不忘（《本經》）。治眩倒目 ，止痛，除口臭氣（《別錄》）。山薑︰去皮間風熱，可作炸
湯。又主暴冷，及胃中逆冷，霍亂腹痛
【發明】時珍曰︰杜若乃神農上品，治足少陰、太陽諸証要藥，而世不知用，惜哉。
（《拾遺》）
【釋名】美草。
弘景曰︰東人呼爲山薑，南人呼爲美草。
時珍曰︰與杜若之山薑，名同物異也。
【集解】藏器曰︰山薑根及苗，並如薑而大，作樟木臭，南人食之。又有 子薑，黃色而緊，辛辣，破血氣殊強於此薑。
頌曰︰山薑出九真交趾，今閩廣皆有之。劉恂《嶺表錄異》雲︰莖葉皆薑也，但根不堪食。亦與豆蔻花相似，而微小爾。花生葉間，作穗如麥粒，嫩紅色。南人取其未大開者，謂之含胎花，以鹽水淹藏入甜糟中，經冬如琥珀色，辛香可愛，用爲 ，無以加矣。又以鹽殺治曝乾者，煎湯服之，極除冷氣，甚佳。
時珍曰︰山薑生南方，葉似薑，花赤色甚辛，子似草豆蔻，根如杜若及高良薑。今人以其子偽充草豆蔻，然其氣甚猛烈。
根
【氣味】辛，熱，無毒。
【主治】腹中冷痛，煮服甚效。作丸散服，辟穀止飢（弘景）。去惡氣，溫中，中惡霍
亂，心腹冷痛，功用如薑（藏器）。
花及子
【氣味】辛，溫，無毒。
【主治】調中下氣，破冷氣作痛，止霍亂，消食，殺酒毒（大明）。
（《別錄》中品）
【校正】並入《開寶本草》紅豆蔻。
【釋名】蠻薑（《綱目》）
，子名紅豆蔻。
時珍曰︰陶隱居言此薑始出高良郡，故得此名。按高良，即今高州也。漢爲高涼縣，吳
改爲郡。其山高而稍涼，因以爲名，則高良當作高涼也。
【集解】弘景曰︰出高良郡，二月、三月採根。形氣與杜若相似，而葉如山薑。
恭曰︰出嶺南者，形大虛軟，生江左者細緊，亦不甚辛，其實一也。今人呼細者爲杜若，大者，爲高良薑，亦非也。
頌曰︰今嶺南諸州及黔、蜀皆有之，內郡雖有而不堪入藥。春生莖葉如薑苗而大，高一、二尺許。花紅紫色，如山薑花。
曰︰紅豆蔻生南海諸谷，高良薑子也。其苗如蘆，其葉如薑，花作穗，嫩葉卷之而生，微帶紅色。嫩者入鹽，累累作朵不散落，須以朱槿花染令色深。善醒醉，解酒毒，無他要使
也。
時珍曰︰按︰范成大《桂海志》雲︰紅豆蔻花叢生，葉瘦如碧蘆。春末始發，初開花抽一幹，有大籜包之，籜拆花見。一穗數十蕊，淡紅鮮妍，如桃杏花色。蕊重則下垂如葡萄，又如火齊瓔珞及剪綵鸞枝之狀。每蕊有心兩瓣，人比之連理也。其子亦似草豆蔻。
【修治】時珍曰︰高良薑、紅豆蔻，並宜炒過入藥。亦有以薑同吳茱萸、東壁土炒過入藥用者。
根
【氣味】辛，大溫，無毒。志曰︰辛、苦，大熱，無毒。
張元素曰︰辛，熱，純陽，浮也。入足太陰、陽明經。
【主治】暴冷，胃中冷逆，霍亂腹痛（《別錄》）。下氣益聲，好顏色。煮飲服之，止痢
（藏器）。治風破氣，腹內久冷氣痛，去風冷痺弱（甄權）。轉筋瀉痢，反胃嘔食，解酒毒，消宿食（大明）。含塊咽津，治忽然惡心，嘔清水，逡巡即瘥。若口臭者，同草豆蔻爲末，煎飲（蘇頌）。健脾胃，寬噎膈，破冷癖，除瘴瘧（時珍）。
【發明】楊士瀛曰︰噫逆胃寒者，高良薑爲要藥，人參、茯苓佐之，爲其溫胃，解散胃中風邪也。
時珍曰︰《十全方》言︰心脾冷痛，用高良薑，細銼微炒爲末，米飲服一錢，立止。太
祖高皇帝御製周顛仙碑文，亦載其有驗雲。又穢跡佛有治心口痛方雲︰凡男女心口一點痛者，乃胃脘有滯或有蟲也。多因怒及受寒而起，遂致終身。俗言心氣痛者，非也。用高良薑（以酒洗七次焙研），香附子（以醋洗七次焙研），各記收之。病因寒得，用薑末二錢，附末一錢；因怒得，用附末二錢，薑末一錢；寒怒兼有，各一錢半，以米飲加入生薑汁一匙，鹽一捻，服之立止。韓飛霞《醫通》書亦稱其功雲。
【附方】舊三，新十。
霍亂吐利︰火炙高良薑令焦香。每用五兩，以酒一升，煮三、四沸，頓服。亦治腹痛中惡。（《外台》）
霍亂腹痛︰高良薑一兩（銼）。以水三大盞，煎二盞半，去滓，入粳米一合，煮粥食之。
便止。（《聖惠方》）
霍亂嘔甚不止。用高良薑（生銼）二錢，大棗一枚。水煎冷服，立定。
名冰壺湯。（《普濟方》）
腳氣欲吐︰蘇恭曰︰凡患腳氣人，每旦飽食，午後少食，日晚不食。若飢，可食豉粥。
若覺不消，欲致霍亂者。即以高良薑一兩，水三升，煮一升，頓服盡，即消。若猝無者，以母薑一兩代之，清酒煎服。雖不及高良薑，亦甚效也。
心脾冷痛︰高良薑丸︰用高良薑四兩（切片，分作四分︰一兩用陳廩米半合，炒黃去米；一兩用陳壁土半兩，炒黃去土；一兩用巴豆三十四個，炒黃去豆；一兩，用斑蝥三十四個，炒黃去蝥），吳茱萸一兩（酒浸一夜，同薑再炒）。爲末，以浸茱酒打糊丸梧桐子大，每空心薑湯下五十丸。《永類鈐方》︰用高良薑三錢，五靈脂六養脾溫胃︰去冷消痰，寬胸下氣，大治心脾疼及一切冷物所傷。用高良薑、乾薑等分。
炮研末，麵糊丸梧子大，每食後橘皮湯下十五丸。妊婦勿服。（《和劑局方》）
脾虛寒瘧，寒多熱少，飲食不思。用高良薑（麻油炒）、乾薑（炮）各一兩。爲末。每服五錢，用豬膽汁調成膏子，臨發時熱酒調服。以膽汁和丸，每服四十丸，酒下亦佳。吳開內翰，政和丁酉居
全椒縣，歲瘧大作，用此救人以百計。張大亨病此，甚欲致仕，亦服之愈。大抵寒發於膽，用豬膽引二薑入膽，去寒而燥脾胃，一寒一熱，陰陽相制，所以作效也。一方︰只用二薑（半生半炮）各半兩，穿山甲（炮）三錢。爲末。每服二錢，豬腎煮酒下。（《朱氏集驗方》）
妊婦瘧疾︰先因傷寒變成者。用高良薑三錢（銼）。以 豬膽汁浸一夜，東壁土炒黑，去土，以肥棗肉十五枚，同焙爲末。每用三錢，水一盞，煎熱，將發時服。神妙。（《永類鈐
方》）
暴赤眼痛︰以管吹良薑末入鼻取嚏，或彈出鼻血，即散。（《談野翁試驗方》）
風牙痛腫︰高良薑二寸，全蠍（焙）一枚。爲末摻之，吐涎，以鹽湯漱口。此乃樂清丐
者所傳。鮑季明病此，用之果效。（王 《百一選方》）
頭痛搐鼻︰高良薑生研頻搐。（《普濟方》）
紅豆蔻（《開寶》）
【氣味】辛，溫，無毒。
權曰︰苦，辛，多食令人舌粗，不思飲食。
時珍曰︰辛熱，陽也，浮也，入手、足太陰經。《生生編》雲。最能動火傷目致衄，食料不宜用之。
【主治】腸虛水瀉，心腹絞痛，霍亂嘔吐酸水，解酒毒（志）。冷氣腹痛，消瘴霧毒氣，去宿食，溫腹腸，吐瀉痢疾（甄權）。治噎膈反胃，虛瘧寒脹，燥濕散寒（時珍）。
【發明】時珍曰︰紅豆蔻，李東垣脾胃藥中常用之，亦取其辛熱芳香，能醒脾溫肺、散寒燥濕、消食之功爾。若脾肺素有伏火者，切不宜用。
【附方】新一。
風寒牙痛︰紅豆蔻爲末，隨左右以少許搐鼻中，並摻牙取涎。或加麝香。（《衛生家寶
方》）
（《別錄》上品）
【校正】自果部移入此。
【釋名】草豆蔻（《開寶》）、漏蔻（《異物志
宗奭曰︰豆蔻，草豆蔻也。此是對肉豆蔻而名。若作果，則味不和。前人編入果部，不知有何義意？花性熱，淹至京師，味微苦不甚美，乾則色淡紫。爲能消酒毒，故爲果爾。
時珍曰︰按揚雄《方言》雲︰凡物盛多曰蔻。豆蔻之名，或取此義。豆象形也。《南方異物志》作漏蔻，蓋南人字無正音也。今雖不專爲果，猶入茶食料用，尚有草果之稱焉。《金
光明經》三十二品香藥，謂之蘇乞迷羅（細）。
【集解】《別錄》曰︰豆蔻生南海。
恭曰︰苗似山薑，花黃白色，苗根及子亦似杜若。
頌曰︰草豆蔻，今嶺南皆有之。苗似蘆，其葉似山薑、杜若輩，根似高良薑。二月開花
作穗房，生於莖下，嫩葉卷之而生，初如芙蓉花，微紅，穗頭深紅色。其葉漸展，花漸出，而色漸淡，亦有黃白色者。南人多采花以當果，尤貴其嫩者。並穗入鹽同醃治，疊疊作朵不散。又以木槿花同浸，欲其色紅爾。其結實若龍眼子而銳，皮無鱗甲，皮中子如石榴瓣，夏
月熟時采之曝乾。根苗微作樟木香，根莖子並辛香。
曰︰豆蔻生交趾。其根似益智，皮殼小濃，核如石榴而辛香，葉如芄蘭而小。三月採
其葉，細破陰乾用。味近苦而有甘。
時珍曰︰草豆蔻、草果雖是一物，然微有不同。今建寧所產豆蔻，大如龍眼而形微長，其皮黃白薄而棱峭，其仁大如縮砂仁而辛香氣和。滇廣所產草果，長大如訶子，其皮黑濃而棱密，其子粗而辛臭，正如斑蝥之氣。彼人皆用 茶及作食料，恆用之物。廣人取生草蔻入梅汁，鹽漬令紅，曝乾薦酒，名紅鹽草果。其初結小者，名鸚哥舌。元朝《飲膳》，皆以草果爲上供。南人復用一種火楊梅偽充草豆蔻，其形圓而粗，氣味辛猛而不和，人亦多用之，或雲即山薑實也，不可不辨。
【修治】 曰︰凡使須去蒂，取向裡子及皮，用茱萸同於 上緩炒，待茱萸微黃黑，即去茱萸，取草豆蔻皮及子杵用之。
時珍曰︰今人惟以面裹 火煨熟，去皮用之。
仁
【氣味】辛，溫，澀，無毒。
好古曰︰大辛熱，陽也，浮也。入足太陰、陽明經。
【主治】溫中，心腹痛，嘔吐，去口臭氣（《別錄》）。下氣，止霍亂，一切冷氣，消酒毒（《開寶》）。調中補胃，健脾消食，去客寒，心與胃痛（李杲）。治瘴癘寒瘧，傷暑吐下泄
痢，噎膈反胃，痞滿吐酸，痰飲積聚，婦人惡阻帶下，除寒燥濕，開郁破氣，殺魚肉毒。製丹砂（時珍）。
【發明】弘景曰︰豆蔻辛烈甚香，可常食之。其五和糝中物，皆宜人。豆蔻、廉薑、枸
櫞、甘蕉、麂目是也。
宗奭曰︰草豆蔻氣味極辛微香，性溫而調散冷氣甚速。虛弱不能飲食者，宜此與木瓜、烏梅、縮砂、益智、曲 、甘草、生薑同用也。
杲曰︰風寒客邪在胃口之上，當心作疼者，宜煨熟用之。
震亨曰︰草豆蔻性溫，能散滯氣，消膈上痰。若明知身受寒邪，口食寒物，胃脘作疼，方可溫散，用之如鼓應桴。或濕痰郁結成病者，亦效。若熱郁者不可用，恐積溫成熱也。必
用梔子之劑。
時珍曰︰豆蔻治病，取其辛熱浮散，能入太陰陽明，除寒燥濕，開郁化食之力而已。南地卑下，山嵐煙瘴，飲啖酸鹹，脾胃常多寒濕郁滯之病。故食料必用，與之相宜。然過多亦能助脾熱傷肺損目。或雲︰與知母同用，治瘴瘧寒熱，取其一陰一陽無偏勝之害。蓋草果治太陰獨勝之寒，知母治陽明獨勝之火也。
【附方】舊一，新九。
心腹脹滿短氣。用草豆蔻一兩，去皮爲末，以木瓜生薑湯，調服半錢。（《千金方》）
胃弱嘔逆不食。用草豆蔻仁二枚，高良薑半兩，水一盞，煮取汁，入生薑汁半合，和白面作撥
刀，以羊肉 汁煮熟，空心食之。（《普濟》
霍亂煩渴︰草豆蔻、黃連各一錢半，烏豆五十粒，生薑三片。水煎服之。（《聖濟總錄》）
虛瘧自汗不止。用草果一枚（面裹煨熟，連面研），入平胃散二錢。水煎服。（《經效濟世方》）
氣虛瘴瘧，熱少寒多，或單寒不熱，或虛熱不寒。用草果仁、熟附子等分，水一盞，薑七片，棗一枚，煎半盞服。名果附湯。（《濟生方》）
脾寒瘧疾，寒多熱少，或單寒不熱，或大便泄
而小便多，不能食。用草果仁、熟附子各二錢半，生薑七片，棗肉二枚。水三盞，煎一盞，溫服。（《醫方大成》）
脾腎不足︰草果仁一兩（以舶茴香一兩炒香，去茴不用），吳茱萸（湯泡七次，以破故
紙一兩炒香，去故紙不用），葫蘆巴一兩（以山茱萸一兩炒香，去茱萸不用）。上三味爲散，酒糊丸梧子大。每服六十丸，鹽湯下。（《百一選方》）
赤白帶下︰連皮草果一枚，乳香一小塊。面裹煨焦黃，同面研細。每米飲服二錢，日二服。（《衛生易簡方》）
香口辟臭︰豆蔻、細辛爲末，含之。（《肘後方》）
脾痛脹滿︰草果仁二個。酒煎服之。（《直指方》）
花
【氣味】辛，熱，無毒。
【主治】下氣，止嘔逆，除霍亂，調中補胃氣，消酒毒（大明）。
（宋《開寶》）
【釋名】多骨。
【集解】志曰︰白豆蔻，出伽古羅國，呼爲多骨。其草形如芭蕉，葉似杜若，長八九尺
而光滑，冬夏不凋，花淺黃色，子作朵如葡萄，初出微青，熟則變白，七月採之。
頌曰︰今廣州、宜州亦有之，不及番舶來者佳。
時珍曰︰白豆蔻子圓大如白牽牛子，其殼白濃，其仁如縮砂仁。入藥，去皮炒用。
仁
【氣味】辛，大溫，無毒。
好古︰大辛熱，味薄氣濃，輕清而升，陽也，浮也。入手太陰經。
【主治】積冷氣，止吐逆反胃，消穀下氣（《開寶》）。散肺中滯氣，寬膈進食，去白睛
翳膜（李杲）。補肺氣，益脾胃，理元氣，收脫氣（好古）。治噎膈，除瘧疾寒熱，解酒毒（時珍）。
【發明】頌曰︰古方治胃冷，吃食即欲吐，及嘔吐六物湯，皆用白豆蔻，大抵主胃冷，即相宜也。
元素曰︰白豆蔻氣味俱薄，其用有五︰專入肺經本藥，一也；散胸中滯氣，二也；去感
寒腹痛，三也；溫暖脾胃，四也；治赤眼暴發，去太陽經目內大 紅筋，用少許，五也。
時珍曰︰按楊士瀛雲︰白豆蔻治脾虛瘧疾，嘔吐寒熱，能消能磨，流行三焦，營衛一轉，諸証自平。
【附方】舊一，新四。
胃冷惡心︰凡食即欲吐。用白豆蔻子三枚。搗細。好酒一盞，溫服，並飲數服佳。（張
文仲《備急方》）
人忽惡心︰多嚼白豆蔻子，最佳。（《肘後方》）
小兒吐乳，胃寒者。白豆蔻仁十四個，縮砂仁十四個，生甘草二錢，炙甘草二錢。爲末。常摻入兒口中。（危氏
脾虛反胃︰白豆蔻、縮砂仁各二兩，丁香一兩，陳廩米一升，黃土炒焦，去土研細，薑汁和丸梧子大。每服百丸，薑湯下。名太倉丸。（《濟生方》）
產後呃逆︰白豆蔻、丁香各半兩。研細，桃仁湯服一錢，少頃再服。（《乾坤生意》）
（宋《開寶》）
【釋名】時珍曰︰名義未詳。藕下白 多密，取其密藏之意。此物實在根下，仁藏殼內，亦或此意歟。
【集解】 曰︰縮砂密，生西海及西戎等地、波斯諸國。多從安東道來。志曰︰生南地。
苗
頌曰︰今惟嶺南山澤間有之。苗莖似高良薑，高三、四尺。葉青，長八、九寸，闊半寸
以來。三月、四月開花在根下，五、六月成實，五、七十枚作一穗，狀似益智而圓，皮緊濃而皺，有粟紋，外有細刺，黃赤色。皮間細子一團，八隔，可四十餘粒，如大黍米，外微黑色，內白而香，似白豆蔻仁。七月、八月採之，辛香可調食味，及蜜煎糖纏用。
仁
【氣味】辛，溫，澀，無毒。權曰︰辛、苦。藏器曰︰酸。
曰︰辛、鹹，平。得訶子、豆蔻、白蕪夷、鱉甲良。好古曰︰辛，溫，陽也，浮也。
入手足太陰、陽明、太陽、足少陰七經。得白檀香、豆蔻爲使，入肺；得人參、益智爲使，入脾；得黃柏、茯苓爲使，入腎；得赤、白石脂爲使，入大小腸也。
【主治】虛勞冷瀉，宿食不消，赤白泄痢，腹中虛痛下氣（《開寶》）。主冷氣腹痛，止休息氣痢勞損，消化水穀，溫暖脾胃（甄權）。上氣咳嗽，奔豚鬼疰，驚癇邪氣（藏器）。一切氣，霍亂轉筋。能起酒香味（大明）。
（元素）。補肺醒脾，養胃益腎，理元氣，通滯氣，散寒飲脹痞，噎膈嘔吐，止女子崩中，除咽喉口齒
【發明】時珍曰︰按韓 《醫通》雲︰腎惡燥，以辛潤之。縮砂仁之辛，以潤腎燥。又雲︰縮砂屬土，主醒脾調胃，引諸藥歸宿丹田。香而能竄，和合五臟沖和之氣，如天地以土
爲沖和之氣，故補腎藥用同地黃丸蒸，取其達下之旨也。又化骨，食草木藥及方士煉三黃皆用之，不知其性何以能製此物也？
【附方】舊三，新一十三。
冷滑下痢，不禁虛羸。用縮砂仁熬爲末，以羊子肝薄切摻之，瓦上焙乾爲末，入乾薑末
等分，飯丸梧子大。每服四十丸，白湯下，日二服。又方︰縮砂仁、炮附子、乾薑、濃朴、陳橘皮等分。爲末，飯丸梧子大。每服四十丸，米飲下，日二服。（並《藥性論》）
大便瀉血，三代相傳者。縮砂仁爲末，米飲熱服二錢，以愈爲度。（《十便良方》）
小兒脫肛︰縮砂（去皮）爲末。以豬腰子一片，批開擦末在內，縛定，煮熟與兒食，次服白礬丸。如氣逆腫喘者，不治。（《保幼大全》）
遍身腫滿，陰亦腫者。用縮砂仁、土狗一個，等分，研，和老酒服之。（《直指方》）
痰氣膈脹︰砂仁搗碎，以蘿蔔汁浸透，焙乾爲末。每服一、二錢，食遠沸湯服。（《簡
便方》）
上氣咳逆︰砂仁（洗淨，炒研）、生薑（連皮）等分。搗爛，熱酒食遠泡服。（《簡便
方》）
子癇昏冒︰縮砂（和皮炒黑），熱酒調下二錢。不飲者，米飲下。此方安胎止痛皆效，不可盡述。（陶隱居方）妊娠胎動，偶因所觸，或跌墜傷損，致胎不安，痛不可忍者。縮砂
（熨斗內炒熟，去皮用仁），搗碎。每服二錢，熱酒調下。須臾覺腹中胎動處極熱，即胎已
安矣。神婦人血崩︰新縮砂仁，新瓦焙研末。米飲服三錢。（《婦人良方》）
熱擁咽痛︰縮砂殼爲末，水服一錢。（戴原禮方）
牙齒疼痛︰縮砂常嚼之良。（《直指方》）
口吻生瘡︰縮砂殼 研，擦之即愈。此蔡醫博秘方也。（黎居士《簡易方》）
魚骨入咽︰縮砂、甘草等分。爲末，綿裹含之咽汁，當隨痰出矣。（王 《百一選方》）
誤吞諸物︰金銀銅錢等物不化者，濃煎縮砂湯飲之，即下。（危氏《得效方》）
一切食毒︰縮砂仁末，水服一、二錢。（《事林廣記》）
（宋《開寶》）
【釋名】時珍曰︰脾主智，此物能益脾胃故也，與龍眼名益智義同。按蘇軾記雲︰海南產益智，花實皆長穗，而分爲三節。觀其上中下節，以候早中晚禾之豐凶。大豐則皆實，大凶皆不實，罕有三節並熟者。其爲藥只治水，而無益於智，其得此名，豈以其知歲耶？此亦一說也，終近穿鑿。
【集解】藏器曰︰益智出崑崙及交趾國，今嶺南州郡往往有之。顧微《廣州記》雲︰其葉似襄荷，長丈餘。其根上有小枝，高八九寸，無華萼。莖如竹箭，子從心出。一枝有十子叢生，大如小棗。其中核黑而皮白，核小者佳，含之攝涎穢。或四破去核，取外皮蜜煮爲粽
食，味辛。晉盧循遺劉裕益智粽，是此也。
恭曰︰益智子似連翹子頭未開者，苗葉花根與豆無別，惟子小爾。
時珍曰︰按嵇含《南方草木狀》雲︰益智二月花，連著實，五、六月熟。其子如筆頭而兩頭尖，長七八分，雜五味中，飲酒芬芳，亦可鹽曝及作粽食。觀此則顧微言其無華者，誤
矣。今之益智子形如棗核，而皮及仁，皆似草豆蔻雲。
仁
【氣味】辛，溫，無毒。
【主治】遺精虛漏，小便余瀝，益氣安神，補不足，安三焦，調諸氣。夜多小便者，取二十四枚碎，入鹽同煎服，有奇驗（志）。治客寒犯胃，和中益氣，及人多唾（李杲）。益脾胃，理元氣，補腎虛滑瀝（好古）。冷氣腹痛，及心氣不足，夢泄赤濁，熱傷心系，吐血血崩諸証（時珍）。
【發明】劉完素曰︰益智辛熱，能開發郁結，使氣宣通。王好古曰︰益智本脾藥，主君
相二火。在集香丸，則入肺；在四君子湯則入脾，在大鳳髓丹則入腎，三藏互有子母相關之義。當於補藥中兼用之，勿多服。
時珍曰︰益智大辛，行陽退陰之藥也，三焦、命門氣弱者宜之。按楊士瀛《直指方》雲︰
心者脾之母，進食不止於和脾，火能生土，當使心藥入脾胃藥中，庶幾相得。故古人進食藥中，多用益智，土中益火也。又按洪邁《夷堅志》雲︰秀川進士陸迎，忽得吐血不止，氣蹶
驚顫，狂躁直視，至深夜欲投戶而出。如是兩夕，遍用方藥弗瘳。夜夢觀音授一方，命但服一料，永除病根。夢覺記之，如方治藥，其病果愈。其方︰用益智子仁一兩，生硃砂二錢，青橘皮五錢，麝香一錢。碾爲細末。每服一錢，空心燈心湯下。
【附方】新八。
小便頻數，脬氣不足也。雷州益智子（鹽炒，去鹽）、天台烏藥等分，爲末，酒煮山藥粉爲糊，丸如梧子大。每服七十丸，空心鹽湯下。名縮泉丸。（《朱氏集驗方》）
心虛尿滑，及赤白二濁。益智子仁、白茯苓、白朮等分，爲末。每服三錢，白湯調下。白濁腹滿，不拘
男婦。用益智仁（鹽水浸炒）、濃朴（薑汁炒）等分，薑三片，棗一枚，水煎服。（《永類鈐
方》）
小便赤濁︰益智子仁、茯神各二兩，遠志、甘草（水煮）各半斤，爲末，酒糊丸梧子大，空心薑湯下五十丸。腹脹忽瀉日夜不止，諸藥不效，此氣脫也。用益智子仁二兩，濃煎飲之，立愈。（危氏《得效方》）
婦人崩中︰益智子炒碾細。米飲入鹽，服一錢。（《產寶》）
香口辟臭︰益智子仁一兩，甘草二錢。碾粉舐之。（《經驗良方》）
漏胎下血︰益智仁半兩，縮砂仁一兩。爲末。每服三錢，空心白湯下，日二服。（胡氏
《濟陰方》）
（宋《開寶》）
【釋名】蓽撥。
時珍曰︰蓽撥當作蓽茇，出《南方草木狀》，番語也。陳藏器《本草》作畢勃，《扶南傳》
作逼撥，《大明會典》作畢茇。又段成式《酉陽雜俎》雲︰摩伽陀國呼爲蓽撥梨，拂林國呼
爲阿梨訶陀。
【集解】恭曰︰蓽茇生波斯國。叢生，莖葉似 醬，其子緊細，味辛烈於 醬。胡人將
來，入食味用也。
藏器曰︰其根名畢勃沒，似柴胡而黑硬。
頌曰︰今嶺南有之，多生竹林內。正月發苗作叢，高三四尺，其莖如箸。葉青圓如蕺菜，闊二、三寸如桑，面光而濃。三月開花白色在表。七月結子如小指大，長二寸以來，青黑色，類椹子而長。九月取采，灰殺曝乾。南人愛其辛香，或取葉生茹之。復有舶上來者，更辛香。
時珍曰︰段成式言︰青州防風子可亂蓽茇，蓋亦不然。蓽茇氣味正如胡椒，其形長一二寸，防風子圓如胡荽子，大不相侔也。
【修治】 曰︰凡使，去挺用頭，以醋浸一宿，焙乾，以刀刮去皮粟子令淨乃用，免傷人肺，令人上氣。
【氣味】辛，大溫，無毒。
時珍曰︰氣熱味辛，陽也，浮也。入手足陽明經。然辛熱耗散，能動脾肺之火。多用令人目昏，食料尤不宜之。
【主治】溫中下氣，補腰腳，殺腥氣，消食，除胃冷，陰疝 癖（藏器）。霍亂冷氣，心痛血氣（大明）。水瀉虛痢，嘔逆醋心，產後泄痢，與阿魏和合良。得訶子、人參、桂心、乾薑，治臟腑虛冷腸鳴泄痢，神效（李 ）。治頭痛鼻淵牙痛
【發明】宗奭曰︰蓽茇走腸胃，冷氣嘔吐、心腹滿痛者宜之。多服走泄真氣，令人腸虛下重。
頌曰︰按《唐太宗實錄》雲︰貞觀中，上以氣痢久未痊，服名醫藥不應，因詔訪求其方。有衛士進黃牛乳煎蓽茇方，御用有效。劉禹錫亦記其事雲，後累試於虛冷者必效。
時珍曰︰牛乳煎詳見獸部牛乳下。蓽茇爲頭痛、鼻淵、牙痛要藥，取其辛熱，能入陽明經散浮熱也。
【附方】舊二，新八。
冷痰惡心︰蓽茇一兩，爲末，食前用米湯服半錢。（《聖惠方》）
暴泄身冷自汗，甚則欲嘔，小便清，脈微弱，宜已寒丸治之。蓽茇、肉桂各二錢半，高良薑、乾薑各三錢半。爲末，糊丸梧子大。每服三十丸，薑湯下。（《和劑局》）
胃冷口酸流清水，心下連臍痛。用蓽茇半兩，濃朴（薑汁浸炙）一兩。爲末，入熱鯽魚肉，和丸綠豆大。每米飲下二十丸，立效。（余
居士《選奇方》）
瘴氣成塊，在腹不散。用蓽茇一兩，大黃一兩，並生爲末，入麝香少許，煉蜜丸梧子大，每冷酒服三十丸。（《永類鈐方》）
婦人血氣作痛，及下血無時，月水不調。
用蓽茇（鹽炒）、蒲黃（炒）等分爲末，煉蜜丸梧子大。每空心溫酒服三十丸，兩服即止。
名二神丸。（陳氏方）
偏頭風痛︰蓽茇爲末，令患者口含溫水，隨左右痛，以左右鼻吸一次，有效。（《經驗後方》）
鼻流清涕︰蓽茇末吹之，有效。（《衛生易簡方》）
風蟲牙痛︰蓽茇末揩之，煎蒼耳湯漱去涎。《本草權度》︰用蓽茇末、木鱉子肉。研膏化
開，搐鼻。《聖濟總錄
蓽勃沒
【氣味】辛，溫，無毒。
【主治】五勞七傷，冷氣嘔逆，心腹脹滿，食不消化，陰汗寒疝核腫，婦人內冷無子，治腰腎冷，除血氣（藏器）。
（ ，音矩。《唐本草》）
【釋名】 子（《廣志》）、土蓽茇（《食療》）
時珍曰︰按︰嵇含雲︰ 子可以調食，故謂之醬，乃蓽茇之類也，故孟詵《食療》謂之土蓽茇。其蔓葉名扶留藤，一作扶檑，一作浮留，莫解其義。蔞則留字之訛也。
【集解】恭曰︰ 醬生巴蜀中，《蜀都賦》所謂流味於番禺者。蔓生，葉似王瓜而濃大光澤，味辛香，實似桑椹，而皮黑肉白。西戎亦時將來，細而辛烈。交州、愛州人家多種之，蔓生，其子長大，苗名浮留藤。取葉合檳榔食之，辛而香也。
頌曰︰今夔川、嶺南皆有之。昔漢武帝使唐蒙曉諭南越。越王食蒙以 醬，曰︰西北
江，廣數里，出番禺城下。武帝感之，遂開 、越 也。劉淵林注《蜀都賦》雲︰ 醬緣木而生。其子如桑椹，熟時正青，長二、三寸。以蜜及鹽藏而食之，辛香。與蘇恭所說大同小異。蓋淵林所云乃蜀產，蘇恭所云乃海南者爾。今惟貴蓽茇而不尚 醬，故鮮有用者。
李 曰︰《廣州記》雲︰出波斯國，實狀若桑椹，紫褐色者爲上，黑者是老不堪。然近
多黑色，少見褐者。黔中亦有，形狀滋味一般。
時珍曰︰ 醬，今兩廣、滇南及川南、渝、瀘、威、茂、施諸州皆有之。其苗謂之蔞葉，蔓生依樹，根大如箸。彼人食檳榔者，以此葉及蚌灰少許同嚼食之，雲辟瘴癘，去胸中惡氣。
故諺曰︰檳榔浮留，可以忘憂。其花實即 子也。按嵇含《草木狀》雲︰ 醬即蓽茇也。
生於番國者大而紫，謂之蓽茇。生於番禺者小而青，謂之 子。本草以 易蔞子，非矣。蔞
子一名扶留，其草形全不相同。時珍竊謂 子蔓生，蓽茇草生，雖同類而非一物，然其花實氣味功用則一也。嵇氏以二物爲一物，謂 子非扶留，蓋不知扶留非一種也。劉歆期《交州
記》雲︰扶留有三種︰一名獲扶留，其根香美；一名扶留藤，其味亦辛；一名南扶留，其葉青味辛是矣。
【修治】 曰︰凡採得後，以刀刮去粗皮，搗細。每五兩，用生薑自然汁五兩拌之，蒸一日，曝乾用。
根、葉、子
【氣味】辛，溫，無毒。
時珍曰︰氣熱味辛，陽也，浮也。
【主治】下氣溫中，破痰積（《唐本》）。咳逆上氣，心腹蟲痛，胃弱虛瀉，霍亂吐逆，解酒食味（李 ）。散結氣，心腹冷痛，消穀（孟詵）。解瘴癘，去胸中惡邪氣，溫脾燥熱（時珍）。
【附方】新一。
牙疼︰ 醬、細辛各半兩，大皂莢五鋌（去子，每孔入青鹽燒存性）。同研末。頻摻吐涎。（《御藥院方》）
（宋《開寶》）
【釋名】肉果（《綱目》）、迦拘勒。
宗奭曰︰肉豆蔻對草豆蔻爲名，去殼只用肉。肉油色者佳，枯白瘦虛者劣。
時珍曰︰花實皆似豆蔻而無核，故名。
【集解】藏器曰︰肉豆蔻生胡國，胡名迦拘勒。大舶來即有，中國無之。其形圓小，皮紫緊薄，中肉辛辣。
曰︰生崑崙，及大秦國。
頌曰︰今嶺南人家亦種之。春生苗，夏抽莖開花，結實似豆蔻，六月、七月採。
時珍曰︰肉豆蔻花及實狀雖似草豆蔻，而皮肉之顆則不同。顆外有皺紋，而內有斑纈紋，如檳榔紋。最易生蛀，惟烘乾蜜封，則稍可留。
實
【修治】 曰︰凡使，須以糯米粉熟湯搜裹豆蔻，於 灰火中煨熟，去粉用。勿令犯鐵。
【氣味】辛，溫，無毒。權曰︰苦、辛。好古曰︰入手足陽明經。
【主治】溫中，消食止泄，治積冷心腹脹痛，霍亂中惡，鬼氣冷疰，嘔沫冷氣，小兒乳霍（《開寶》）。調中下氣，開胃，解酒毒，消皮外絡下氣（大明）。治宿食痰飲，止小兒吐逆，不下乳，腹痛（甄權）。主心腹蟲痛，脾胃虛冷，氣並冷熱，虛泄赤白痢，研末粥飲服之（李）。暖脾胃，固大腸
【發明】大明曰︰肉豆蔻調中下氣，消皮外絡下氣，味珍，力更殊。
宗奭曰︰亦善下氣，多服則泄氣，得中則和平其氣。
震亨曰︰屬金與土，爲丸溫中補脾。《日華子》稱其下氣，以脾得補而善運化，氣自下也。非若陳皮、香附之快泄。寇氏不詳其實，遂以爲不可服也。
機曰︰痢疾用此澀腸，爲傷乳泄瀉之要藥。
時珍曰︰土愛暖而喜芳香，故肉豆蔻之辛溫，理脾胃而治吐利。
【附方】舊一，新七。
暖胃除痰，進食消食。肉豆蔻二個，半夏（薑汁炒）五錢，木香二錢半，爲末，蒸餅丸芥子大，每食後津液下五丸、十丸。（《普濟》）
霍亂吐利︰肉豆蔻爲末，薑湯服一錢。（《普濟方》）
久瀉不止︰肉豆蔻（煨）一兩，木香二錢半，爲末，棗肉和丸，米飲服四五十丸。又方︰
肉豆蔻（煨）一兩，熟附子七錢。爲末糊丸。米飲服四五十丸。又方︰肉豆蔻（煨）、粟殼
（炙）等分爲末，醋糊丸，米飲服四、五十丸。（並《百一選方》）
老人虛瀉︰肉豆蔻三錢（面裹煨熟，去面研），乳香一兩，爲末，陳米粉糊丸梧子大。
每服五七十丸，米飲下。此乃常州侯教授所傳方。（《瑞竹堂方》）
小兒泄瀉︰肉豆蔻五錢，乳香二錢半，生薑五片。同炒黑色，去薑，研爲膏收，旋丸綠
豆大。每量大小，米飲下。（《全幼心鑒》）
脾泄氣痢︰豆蔻一顆（米醋調面裹，煨令焦黃，和面研末），更以 子（炒研末）一兩，相和。又以陳廩米炒焦，爲末和勻。每以二錢煎作飲，調前二味三錢，旦暮各一服，便瘥。
（《續傳信方》）
冷痢腹痛，不能食者。肉豆蔻一兩（去皮）。醋和面裹煨，搗末。每服一錢，粥飲調下。（《聖惠方》）
（宋《開寶》）
【釋名】破故紙（《開寶》）、婆固脂（《藥性
時珍曰︰補骨脂言其功也。胡人呼爲婆固脂，而俗訛爲破故紙也。胡韭子，因其子之狀
相似，非胡地之韭子也。
【集解】志曰︰補骨脂生嶺南諸州及波斯國。
頌曰︰今嶺外山 間多有之，四川合州亦有，皆不及番舶者佳。莖高三四尺，葉小似薄
荷，花微紫色，實如麻子，圓扁而黑，九月採。
大明曰︰徐表《南州記》雲，是胡韭子也。南番者，色赤；廣南者色綠，入藥微炒用。
子
【修治】 曰︰此性燥毒，須用酒浸一宿，漉出，以東流水浸三日夜，蒸之，從巳至申，曬乾用。一法︰以鹽同炒過，曝乾用。
【氣味】辛，大溫，無毒。權曰︰苦，辛。
曰︰惡甘草。
時珍曰︰忌芸苔及諸血，得胡桃、胡麻良。
【主治】五勞七傷，風虛冷，骨髓傷敗，腎冷精流，及婦人血氣墮胎（《開寶》）。男子腰疼，膝冷囊濕，逐諸冷痺頑，止小便，利腹中冷（甄權）。興陽事，明耳目（大明）。治腎
泄，通命門，暖丹田，斂精神（時珍）。
【發明】頌曰︰破故紙今人多以胡桃合服，此法出於唐鄭相國。自敘雲︰予爲南海節度，年七十有五。越地卑濕，傷於內外，衆疾俱作，陽氣衰絕，服乳石補藥，百端不應。元和七年，有訶陵國舶主李摩訶，知予病狀，遂傳此方並藥。予初疑而未服，摩訶稽首固請，遂
服之。經七八日而覺應驗。自爾常服，其功神效。十年二月，罷郡歸京，錄方傳之。用破
故紙十兩（淨擇去皮，洗過曝，搗篩令細），胡桃瓤二十兩（湯浸去皮，細研如泥）。即入前末，更以好蜜和，令如飴糖，瓷器盛之。旦日以暖酒二合，調藥一匙服之，便以飯壓。如不飲酒人，以暖熟水調之。彌久則延年益氣，悅心明目，補添筋骨。但禁芸苔、羊血，余無所忌。此物本自外番隨海舶而來，非中華所有。番人呼爲補骨脂，語訛爲破故紙也。王紹顏《續
傳信方》，載其事頗詳，故錄之。
時珍曰︰此方亦可作丸，溫酒服之。按白飛霞《方外奇方》雲︰破故紙屬火，收斂神明，能使心包之火與命門之火相通。故元陽堅固，骨髓充實，澀以治脫也。胡桃屬木，潤燥養血。
血屬陰，惡燥，故油以潤之。佐破故紙，有木火相生之妙。故語雲︰破故紙無胡桃，猶水母
之無蝦也。又破故紙惡甘草，而《瑞竹堂方》青娥丸內加之，何也？豈甘草能調和百藥，惡而不惡耶？又許叔微學士《本事方》雲︰孫真人言補腎不若補脾，予曰補脾不若補腎。腎氣虛弱，則陽氣衰劣，不能熏蒸脾胃。脾胃氣寒，令人胸膈痞塞，不進飲食，遲於運化，或腹脅虛脹，或嘔吐痰涎，或腸鳴泄瀉。譬如鼎釜中之物，無火力，雖終日不熟，何能消化？《濟
生》二神丸，治脾胃虛寒泄瀉，用破故紙補腎，肉豆蔻補脾。二藥雖兼補，但無斡旋。往往
常加木香以順其氣，使之斡旋，空虛倉廩。倉廩空虛，則受物矣。屢用見效，不可不知。
【附方】舊二，新一十四。
補骨脂丸︰治下元虛敗，腳手沉重，夜多盜汗，縱欲所致。此藥壯筋骨，益元氣。補骨脂四兩（炒香），菟絲子四兩（酒蒸），胡桃肉一兩（去皮），乳香、沒藥、沉香各研二錢半，煉蜜丸如梧子大。每服二三十丸，空心鹽湯、溫酒任下。自夏至起冬至止，日一服。此乃唐
宣宗時，張壽太尉知廣州，得方於南番人。有詩云︰三年時節向邊隅，人信方知藥力殊。奪
得春光來在手，青娥休笑白髭須。（《和劑方》）
男女虛勞︰男子女人五勞七傷，下元久冷，一切風病，四肢疼痛，駐顏壯氣，烏髭須。
補骨脂一斤，酒浸一宿，曬乾，卻用烏油麻一升和炒，令麻子聲絕，簸去，只取補骨脂爲末，醋煮麵糊丸如梧子大。每服二三十丸，空心溫酒、鹽湯任下。（《經驗後方》）
腎虛腰痛︰《經驗後方》︰用破故紙一兩，炒爲末，溫酒服三錢，神妙。或加木香一錢。
《和劑局方》青娥丸︰治腎氣虛弱，風冷乘之，或血氣相搏，腰痛如折，俯仰不利，或因勞役傷腎，或卑濕傷腰，或損墜墮傷，或風寒客搏，或氣滯不散，皆令腰痛，或腰間如物重墜。
用破故紙（酒浸炒）一斤，杜仲（去皮薑汁浸炒）一斤，胡桃肉（去皮）二十個，爲末，以蒜搗膏一兩，和丸梧子大，每空心溫酒服二十丸。婦人淡醋湯下。常服壯筋骨，活血脈，烏髭須，益顏色。
妊娠腰痛︰通氣散︰用破故紙二兩，炒香爲末。先嚼胡桃肉半個，空心溫酒調下二錢。
此藥神妙。（《婦人良方》）
定心補腎︰養血返精丸︰破故紙（炒）二兩，白茯苓一兩（爲末），沒藥五錢，以無灰酒浸高一指，煮化和末，丸梧子大。每服三十丸，白湯下。昔有人服此，至老不衰。蓋故紙
補腎，茯苓補心，沒藥養血，三者既壯，自然身安。（《朱氏集驗方》）
︰
精氣不固︰破故紙、青鹽等分同炒爲末。每服二錢，米飲下。（《三因方》）
小便無度，腎氣虛寒。破故紙十兩（酒蒸），茴香十兩（鹽炒），爲末，酒糊丸梧子大。每服百丸，鹽酒下。或以末糝豬腎煨食之。（《普濟方》）
小兒遺尿，膀胱冷也。夜屬陰，故小便不禁。破故
紙炒爲末，每夜熱湯服五分。（《嬰童百問》）
玉莖不痿，精滑無歇，時時如針刺，捏之則脆，此名腎漏。用破故紙、韭子各一兩，爲末。每用三錢，水二盞，煎六分服，日三次，愈則止。
（夏子益《奇方》）
脾腎虛瀉︰二神丸︰用破故紙（炒）半斤，肉豆蔻（生用）四兩，爲末，肥棗肉研膏，和丸梧子大，每空心米飲服五、七十丸。《本事方》︰加木香二兩，名三神丸。
水瀉久痢︰破故紙（炒）一兩，粟殼（炙）四兩，爲末，煉蜜丸彈子大。每服一丸，薑、棗同水煎服。（《百一選方》）
牙痛日久腎虛也。補骨脂二兩，青鹽半兩，炒研擦之。（《御藥院方》）
風蟲牙痛，上連頭腦。補骨脂（炒）半兩，乳香二錢半。爲末擦之。或爲丸塞孔內。
自用有效。（《傳信適用方》）
打墜腰痛，瘀血凝滯。破故紙（炒）、茴香（炒）、辣桂等分，爲末，每熱酒服二錢。故紙主腰痛行血。（《直指方》）
（《唐本草》）
【釋名】
【集解】恭曰︰薑黃根葉都似鬱金。其花春生於根，與苗並出，入夏花爛無子。根有黃、青、白三色。其作之方法，與鬱金同。西戎人謂之生異耳。
藏器曰︰薑黃真者，是經種三年以上老薑，能生花。花在根際，一如 荷。根節堅硬，氣味辛辣。種薑處有之，終是難得。西番亦有來者。與鬱金、 藥相似。如蘇恭所說，即是藥而非薑黃。又言薑黃是 ，鬱金是胡 。如此則三物無別，遞相連名，總稱爲 ，則功
狀當不殊。而今鬱金味苦寒，色赤，主馬熱病；薑黃味辛溫，色黃； 味苦色青。三物不同，所用各別。
大明曰︰海南生者，即蓬莪朮；江南生者，即爲薑黃。
頌曰︰薑黃今江、廣、蜀川多有之。葉青綠，長一、二尺許，闊三、四寸，有斜紋如紅蕉葉而小。花紅白色，至中秋漸凋。春末方生，其花先生，次方生葉，不結實。根盤屈黃色，類生薑而圓，有節。八月採根，片切曝乾。蜀人以治氣脹，及產後敗血攻心，甚驗。蠻
人生啖，雲可以祛邪辟惡。按鬱金、薑黃、術藥三物相近，蘇恭不能分別，乃如一物。陳
藏器以色味色味分別三物，又言薑黃是三年老薑所生。近年汴都多種薑，往往有薑黃生賣乃是老薑。市人買啖，雲治氣爲最。大方亦時用之。又有廉薑，亦是其類，而自是一物。
時珍曰︰近時以扁如乾薑形者，爲片子薑黃；圓如蟬腹形者，爲蟬肚鬱金，並可浸水染
色。術形雖似鬱金，而色不黃也。
根
【氣味】辛、苦，大寒，無毒。
藏器曰︰辛少苦多，性熱不冷。雲大寒，誤矣。
【主治】心腹結積疰忤，下氣破血，除風熱，消癰腫，功力烈於鬱金（《唐本》）。治症
瘕血塊，通月經，治撲損瘀血，止暴風痛冷氣，下食（大明）。祛邪辟惡，治氣脹，產後敗
血攻心（蘇頌）。治風痺臂痛（時
【發明】時珍曰︰薑黃、鬱金、術藥三物，形狀功用皆相近。但鬱金入心治血；而薑黃兼入脾，兼治氣；術藥則入肝，兼治氣中之血，爲不同爾。古方五痺湯用片子薑黃，治風寒濕氣手臂痛。戴原禮《要訣》雲︰片子薑黃能入手臂治痛，其兼理血中之氣可知。
【附方】舊二，新二。
心痛難忍 薑黃一兩，桂三兩。爲末。醋湯服一錢。（《經驗後方》）
胎寒腹痛，啼哭吐乳，大便瀉青，狀若驚搐，出冷汗。薑黃一錢，沒藥、木香、乳香二錢。爲末，蜜丸芡子大。
每服一丸，鉤藤煎湯化下。（《和劑方》）
產後血痛有塊。用薑黃、桂心等分，爲末，酒服方寸匕。血下盡即愈。（昝殷《產寶》）
（《唐本草》）
【釋名】馬術。
震亨曰︰鬱金無香而性輕揚，能致達酒氣於高遠。古人用治郁遏不能升者，恐命名因此也。
時珍曰︰酒和郁鬯，昔人言是大秦國所產鬱金花香，惟鄭樵《通志》言即是此鬱金。其大秦三代時未通中國，安得有此草？羅願《爾雅翼》亦云是此根，和酒令黃如金，故謂之黃流。其說並通。此根形狀皆似莪朮
【集解】恭曰︰鬱金生蜀地及西戎。苗似薑黃，花白質紅，末秋出莖心而無實。其根黃赤，取四畔子根去皮火乾，馬藥用之，破血而補，胡人謂之馬術。嶺南者有實似小豆蔻，不堪啖。
頌曰︰今廣南、江西州郡亦有之，然不及蜀中者佳。四月初生苗似薑黃，如蘇恭所說。
宗奭曰︰鬱金不香。今人將染婦人衣最鮮明，而不耐日炙，微有鬱金之氣。
時珍曰︰鬱金有二︰鬱金香是用花，見本條；此是用根者。其苗如薑，其根大小如指頭，長者寸許，體圓有橫紋如蟬腹狀，外黃內赤。人以浸水染色，亦微有香氣。
根
【氣味】辛、苦，寒，無毒。
元素曰︰氣味俱濃，純陰。
獨孤滔曰︰灰可結砂子。
【主治】血積下氣，生肌止血，破惡血，血淋尿血，金瘡（《唐本》）。單用，治女人宿血氣心痛，冷氣結聚，溫醋摩服之。亦治馬脹（甄權）。涼心（元素）。治陽毒入胃，下血頻
痛（李杲）。治血氣心腹痛，產後敗血沖心欲死，失心顛狂蠱毒（時珍）。
【發明】震亨曰︰鬱金，屬火、屬土與水，其性輕揚上行，治吐血衄血，唾血血腥，及經脈逆行，並宜鬱金末加韭汁、薑汁、童尿同服，其血自清。痰中帶血者，加竹瀝。又鼻血上行者，鬱金、韭汁加四物湯服之。
時珍曰︰鬱金入心及包絡，治血病。《經驗方》治失心顛狂，用真鬱金七兩，明礬三兩，爲末，薄糊丸梧子大，每服五十丸，白湯下。有婦人顛狂十年，至人授此。初服心胸間有物脫去，神氣洒然，再服而蘇。此驚憂痰血絡聚心竅所致。鬱金入心去惡血，明礬化頑痰故也。
龐安常《傷寒論》雲︰斑豆始有白泡，忽搐入腹，漸作紫黑色，無膿，日夜叫亂者。鬱金一枚，甘草二錢半，水半碗煮乾，去甘草，切片焙研爲末，入真腦子（炒）半錢。每用一錢，以生豬血五七滴，新汲水調下。不過二服，甚者毒氣從手足心出，如癰狀乃瘥。此乃五死一生之候也。又《范石湖文集》雲︰嶺南有挑生之害。於飲食中行厭勝法，魚肉能反生於人腹中，而人以死，則陰役其家。初得覺胸腹痛，次日刺人，十日則生在腹中也。凡胸膈痛，即用升麻或膽礬吐之。若膈下痛，急以米湯調鬱金末二錢服，即瀉出惡物。或合升麻、鬱金服之，不吐則下。李巽岩侍郎爲雷州推官，鞫獄得此方，活人甚多也。
【附方】舊三，新十。
失心顛狂︰方見發明下。
痘毒入心︰方見發明下。厥心氣痛不可忍。鬱金、附子、乾薑等分，爲末，醋糊丸梧子大，硃砂爲衣。每服三十丸，男酒女醋下。（《奇效方》）
產後心痛，血氣上沖欲死。鬱金（燒存性，爲末）二錢，米醋一呷，調灌即蘇。（《袖珍方》）
自汗不止︰鬱金末，臥時調塗於乳上。（《集簡方》）
衄血吐血︰川鬱金爲末，井水服二錢。甚者再服。（黎居士《易簡方》）
陽毒下血，熱氣入胃，痛不可忍。鬱金五大個，牛黃一皂莢子。爲散。每服用醋漿水一盞，同煎三沸，溫服。
（孫用和《秘寶方》）
尿血不定︰鬱金末一兩，蔥白一握，水一盞，煎至三合，溫服，日三服。（《經驗方》）
風痰壅滯︰鬱金一分，藜蘆十分，爲末。每服一字，溫漿水調下。仍以漿水一盞漱口，以食壓之。（《經驗後方》）
挑生蠱毒︰方見發明下。
中砒霜毒︰鬱金末二錢。入蜜少許，冷水調服。（《事林廣記》）
痔瘡腫痛︰鬱金末，水調塗之，即消。（《醫方摘要》）
耳內作痛︰鬱金末一錢，水調，傾入耳內，急傾出之。（《聖濟總錄》）
（音述。宋《開寶》）
【釋名】 藥。
【集解】志曰︰蓬莪朮生西戎及廣南諸州。葉似 荷，子似乾椹，術在根下並生，一好
一惡，惡者有毒。西戎人取之，先放羊食，羊不食者棄之。
藏器曰︰一名蓬莪，黑色；二名 ，黃色；三名波殺，味甘，大明曰︰即南中薑黃根也。海南生者名蓬莪朮。
頌曰︰今江浙或有之，三月生苗，在田野中。其莖如錢大，高二、三尺。葉青白色，長一、二尺，大五寸以來，頗類 荷。五月有花作穗，黃色，頭微紫。根如生薑，而術在根下，似雞鴨
根
【修治】 曰︰凡使，於砂盆中以醋磨令盡，然後於火畔
頌曰︰此物極堅硬，難搗治，用時熱灰火中煨令透，乘熱搗之，即碎如粉。
時珍曰︰今人多以醋炒或煮熟入藥，取其引入血分也。
【氣味】苦、辛，溫，無毒。
大明曰︰得酒、醋良。
【主治】心腹痛，中惡疰忤鬼氣，霍亂冷氣，吐酸水，解毒，食飲不消，酒研服之。又療婦人血氣結積，丈夫奔豚（《開寶》）。破 癖冷氣，以酒醋磨服（甄權）。治一切氣，開胃消食，通月經，消瘀血，止撲損痛下血，及內損惡血（大明）。通肝經聚血（好古）。
【發明】頌曰︰蓬莪朮，古方不見用者。今醫家治積聚諸氣，爲最要之藥。與荊三棱同用之良，婦人藥中亦多使。
好古曰︰蓬莪色黑，破氣中之血，入氣藥發諸香。雖爲泄劑，亦能益氣，故孫尚藥用治氣短不能接續，及大小七香丸、集香丸、諸湯散多用此也。又爲肝經血分藥。
時珍曰︰鬱金入心，專治血分之病；薑黃入脾，兼治血中之氣；術入肝，治氣中之血，稍爲不同。按王執中《資生經》雲︰執中久患心脾疼，服醒脾藥反脹。用耆域所載蓬莪朮面
裹炮熟研末，以水與酒醋煎服，立愈。蓋此藥能破氣中之血也。
【附方】舊二，新六。
一切冷氣，搶心切痛，發即欲死。久患心腹痛時發者，此可絕根。蓬莪朮二兩（醋煮），木香一兩（煨）。爲末。每服半錢，淡醋湯下。（《衛生家寶方》）
小腸臟氣，非時痛不可忍。
蓬莪朮研末，空心蔥酒服一錢。（楊子建《護命方》）
婦人血氣，遊走作痛，及腰痛。蓬莪朮、乾漆二兩，爲末，酒服二錢。腰痛，核桃酒下。（《普濟方》）
小兒盤腸內釣痛。以莪朮半兩，用阿魏一錢，化水浸一日夜，焙研。每服一字，紫蘇湯下。（《保
小兒氣痛︰蓬莪朮炮熟爲末。熱酒服一大錢。（《十全博救方》）
上氣喘急︰蓬莪朮五錢，酒一盞半，煎八分服。（《保生方》）
氣短不接︰正元散︰治氣不接續，兼治滑泄，及小便數。王丞相服之有驗。用蓬莪朮
一兩，金鈴子（去核）一兩，爲末，入蓬砂一錢，煉過研細。每服二錢，溫酒或鹽湯空心服。
（孫用和《秘寶方》）
去滓，入牛黃兩粟大，服之，甚效也。（《保幼大全》）
渾身燎泡︰方見荊三棱。
（宋《開寶》）
【校正】並入《開寶》草三棱。
【釋名】京三棱（《開寶》）、草三棱（《開寶》）、雞爪三棱（《開寶》）、黑三棱（《圖
經》）、石三棱。頌曰︰三棱，葉有三棱也。生荊楚地，故名荊三棱以著其地。《開寶本草》
作京者誤矣。又出草三棱條，雲即雞爪三棱，生蜀地。二月、八月採之。其實一類，隨形命
名爾，故並見之。
【集解】藏器曰︰三棱總有三、四種。京三棱，黃色體重，狀若鯽魚而小。又有黑三棱，狀如烏梅而稍大，體輕有須，相連蔓延，作漆色，蜀人以織爲器，一名 者，是也。療體並同。
頌曰︰京三棱舊不著所出地土，今荊襄、江淮、濟南、河陝間皆有之。多生淺水旁及陂澤中。春生苗，高三四尺，葉似莎草，極長，又似茭蒲葉而有三棱。五六月抽莖，高四五尺，大如人指，有三棱如削成。莖端開花，大體皆如莎草而大，黃紫色。苗下即魁，初
生成塊如附子大，或有扁者。其旁有根橫貫，一根則連數魁，魁上亦出苗。其魁皆扁長，如小鯽魚，體重者，三棱也。其根末將盡一魁，未發苗，小圓如烏梅者，黑三棱也。又根之端
鉤曲如爪者，雞爪三棱也，皆皮黑肌白而至輕。或雲︰不出苗只生細根者，謂之雞爪三棱。
又不生細根者，謂之黑三棱，大小不常，其色黑，去皮即白。三者本一種，但力有剛柔，各適其用。因其形爲名，如烏頭、烏喙，雲母、雲華之類，本非兩物也。今人乃妄以鳧茈、香附子爲之。又河中府有石三棱，根黃白色，形如釵股，葉綠如蒲，苗高及尺，葉上亦有三棱，四月開花，白色如蓼 花，五月採根，亦消積氣。今舉世所用三棱，皆淮南紅蒲根也，泰州
尤多。其體至堅重，刻削魚形，葉扁莖圓，不復有三棱，不知何緣命名爲三棱也？雖太醫亦不以爲謬。流習既久，用根者不識其苗，采藥者莫究其用，因緣差失，不復辨別。今三棱皆獨旁引二根，無直下根，其形大體多如鯽魚。
時珍曰︰三棱多生荒廢陂池濕地。春時叢生，夏秋抽高莖，莖端復生數葉，開花六七枝，花皆細碎成穗，黃紫色，中有細子。其葉莖花實俱有三棱，並與香附苗葉花實一樣，但長大爾。其莖光滑三棱，如棕之葉莖。莖中有白穰，剖之織物，柔韌如藤。呂忱《字林》雲︰
草生水中，根可緣器。即此草莖，非根也。《抱朴子》言 根花 ，亦是此草。其根多黃黑須，削去須皮，乃如鯽狀，非本根似鯽也。
根
【修治】元素曰︰入用須炮熟。
時珍曰︰消積須用醋浸一日，炒或煮熟焙乾，入藥乃良。
【氣味】苦，平，無毒。志曰︰甘，平，溫。大明曰︰甘、澀，涼。
元素曰︰苦、甘，無毒，陰中之陽。能瀉真氣。真氣虛者勿用。
【主治】老癖症瘕，積聚結塊，產後惡血血結，通月水，墮胎，止痛利氣（《開寶》）。
治氣脹，破積氣，消撲損瘀血，婦人血脈不調，心腹痛，產後腹痛血運（大明）。心膈痛，飲食不消（元素）。通肝經積血，治瘡腫堅硬（
【發明】好古曰︰三棱色白屬金，破血中之氣，肝經血分藥也。三棱、莪朮治積塊瘡硬者，乃堅者削之也。
志曰︰俗傳昔人患症癖死，遺言令開腹取之。得病塊，乾硬如石，紋理有五色。以爲異物，削成刀柄。後因以刀刈三棱，柄消成水，乃知此藥可療症
時珍曰︰三棱能破氣散結，故能治諸病。其功可近於香附而力峻，故難久服。按戴原禮
《証治要訣》雲︰有人病症癖腹脹，用三棱、莪朮，以酒煨煎服之，下一黑物如魚而愈也。
【附方】舊三，新五。
症瘕鼓脹︰三棱煎︰用三棱根（切）一石。水五石，煮三石，去滓更煎，取三斗汁入鍋中，重湯煎如稠糖，密器收之。每旦酒服一匕，日二服。（《千金翼方》）
癖氣塊︰草三棱、荊三棱、石三棱、青橘皮、陳橘皮、木香各半兩，肉豆蔻、檳榔各一兩， 砂二錢，爲末，糊丸梧子大，每薑湯服三十丸。（《奇效方》）
癖不瘥，脅下硬如石。京三棱一兩（炮），川大黃一兩，爲末，醋熬成膏。每日空心生薑橘皮湯下一匙，以利下爲度。（《聖惠方》）
小兒氣癖︰三棱煮汁作羹粥，與奶母食，日亦以棗許與兒食。小兒新生百日及十歲以下，無問癇熱 癖等皆理之。秘妙不可具言，大效。（《子母秘錄》）
痞氣胸滿︰口乾，肌瘦食減，或時壯熱。石三棱、京三棱、雞爪三棱（並炮），蓬莪朮
三枚，檳榔一枚，青橘皮五十片（醋浸去白），陳倉米一合（醋浸淘過），巴豆五十個（去皮，同青皮、倉米炒乾，去豆）。爲末，糊丸綠豆大。每米飲下三丸，日一服。（《聖濟總錄》）
反胃惡心，藥食不下。京三棱（炮）一兩半，丁香三分，爲末。每服一錢，沸湯點服。（《聖濟總錄》）
乳汁不下︰京三棱三個，水二碗，煎汁一碗，洗奶取汁出爲度，極妙。（《外台秘要》）
渾身燎泡，如棠梨狀，每個出水，有石一片，如指甲大，其泡復生，抽盡肌膚肉，即不可治。
用荊三棱、蓬莪朮各五兩，爲末，分三服，酒調連進愈。（危氏《得效方》）
（《別錄》中品）
【釋名】雀頭香（《唐本》）、草附子（《圖經》）、水香棱（《圖經》）、水巴戟（《圖經》）、水莎（《圖經》）、侯莎（《爾雅》）、莎結（《圖經》）、夫須（《別錄》）、續根草（《圖經》）、地
時珍曰︰《別錄》止雲莎草，不言用苗用根。後世皆用其根，名香附子，而不知莎草之名也。其草可爲笠及雨衣，疏而不沾，故字從草從沙。亦作蓑字，因其爲衣垂 ，如孝子衰衣之狀，故又從苔乃笠名，賤夫所須也。其根相附連續而生，可以合香，故謂之香附子。上古謂之雀頭香。
按《江表傳》雲︰魏文帝遣使於吳求雀頭香，即此。其葉似三棱及巴戟，而生下濕地，故有水三棱、水巴戟之名。俗人呼爲雷公頭。《金光明經》謂之月萃哆。《記事珠》謂之抱靈居士。
【集解】《別錄》曰︰莎草生田野，二月、八月採。
弘景曰︰方藥不復用，古人爲詩多用之，而無識者。乃有鼠蓑，療體異此。
恭曰︰此草根名香附子，一名雀頭香，所在有之，莖葉都似三棱，合和香用之。
頌曰︰今處處有之。苗葉如薤而瘦，根如箸頭大。謹按︰唐玄宗《天寶單方圖》，載水香棱功狀與此相類。雲水香棱原生博平郡池澤中，苗名香棱，根名莎結，亦名草附子。河南及淮南下濕地即有，名水莎。隴西謂之地 根。蜀郡名續根草，亦名水巴戟。今涪都最饒，名三棱草。用莖作鞋履，所在皆有。采苗及花與根療病。
宗奭曰︰香附子今人多用。雖生於莎草根，然根上或有或無。有薄皸皮，紫黑色，非多毛也。刮去皮則色白。若便以根爲之，則誤矣。
時珍曰︰莎葉如老韭葉而硬，光澤有劍脊棱。五、六月中抽一莖，三棱中空，莖端復出數葉。開青花成穗如黍，中有細子。其根有須，須下結子一、二枚，轉相延生，子上有細黑毛，大者如羊棗而兩頭尖。採得燎去毛，曝乾貨之。此乃近時日用要藥，而陶氏不識，諸注
亦略，乃知古今藥物興廢不同。如此則本草諸藥，亦不可以今之不識，便廢棄不收，安知異時不爲要藥如香附者乎？
根
【修治】 曰︰凡採得陰乾，於石臼中搗之，切忌鐵器。
時珍曰︰凡採得連苗曝乾，以火燎去苗及毛。用時以水洗淨，石上磨去皮，用童子小便
浸透，洗曬搗用。或生或炒，或以酒醋鹽水浸，諸法各從本方，詳見於下。又稻草煮之，味不苦。
【氣味】甘，微寒，無毒。宗奭曰︰苦。頌曰︰《天寶單方》雲︰辛，微寒，無毒，性澀。
元素曰︰甘、苦，微寒，氣濃於味，陽中之陰，血中之氣藥也。
時珍曰︰辛、微苦、甘，平。足厥陰、手少陽藥也。能兼行十二經，入脈氣分。得童子小便、醋、芎 、蒼朮良。
【主治】除胸中熱，充皮毛，久服利人，益氣，長須眉（《別錄》）。治心中客熱，膀胱
間連脅下氣妨。常日憂愁不樂，兼心忪者（蘇頌）。治一切氣，霍亂吐瀉腹痛，腎氣膀胱冷氣（李杲）。散時氣寒疫，利三焦，解六郁，消飲食積聚，痰飲痞滿， 腫腹脹，腳氣，止心腹肢體頭目齒耳諸痛，癰疽瘡瘍，吐血下血尿血，婦人崩漏帶下，月候不調，胎前產後百病（時珍）。
苗及花
【主治】丈夫心肺中虛風及客熱，膀胱間連脅下時有氣妨，皮膚瘙癢癮疹，飲食不多，日漸瘦損，常有憂愁心忪少氣等証。並收苗花二十餘斤銼細，以水二石五斗，煮一石五斗，斛中浸浴，令汗出五、六度，其瘙癢即止。四時常用，癮疹風永除（《天寶單方圖》）。煎飲散氣郁，利胸膈，降痰熱（時珍）。
【發明】好古曰︰香附治膀胱兩脅氣妨，心忪少氣，是能益氣，乃血中之氣藥也。本草不言治崩漏，而方中用治崩漏，是能益氣而止血也。又能逐去瘀血，是推陳也。正如巴豆治大便不通而又止泄瀉同意。又雲︰香附陽中之陰，血中之氣藥，凡氣鬱血氣必用之。炒黑能止血治崩漏，此婦人之仙藥也。多服亦能走氣。
震亨曰︰香附須用童子小便浸過，能總解諸郁，凡血氣必用之藥，引至氣分而生血，此正陰生陽長之義。本草不言補，而方家言於老人有益，意有存焉。蓋於行中有補理。天之所以爲天者，健而有常也。健運不息，所以生生無窮，即此理爾。今即香中亦用之。
時珍曰︰香附之氣平而不寒，香而能竄。其味多辛能散，微苦能降，微甘能和。乃足厥
陰肝、手少陽三焦氣分主藥，而兼通十二經氣分。生則上行胸膈，外達皮膚；熟則下走肝腎，外徹腰足。炒黑則止血，得童溲浸炒則入血分而補虛，鹽水浸炒則入血分而潤燥，青鹽炒則補腎氣，酒浸炒則行經絡，醋浸炒則消積聚，薑汁炒則化痰飲。得參、術，則補氣；得歸、，則補血；得木香，則疏滯和中；得檀香則理氣醒脾，得沉香則升降諸氣，得芎 、蒼朮
則總解諸郁，得梔子、黃連則能降火熱，得茯神則交濟心腎，得茴香、破故紙則引氣歸元，得濃朴、半夏則決壅消脹，得紫蘇、蔥白則解散邪氣，得三棱、莪朮則消磨積塊，得艾葉則治血氣暖子宮，乃氣病之總司，女科之主帥也。飛霞子韓 雲︰香附能推陳致新，故諸書皆雲益氣。而俗有耗氣之說，宜於女人不宜於男子者，非矣。蓋婦人以血用事，氣行則無疾。
老人精枯血閉，惟氣是資。小兒氣日充，則形乃日固。大凡病則氣滯而餒，故香附於氣分爲君藥，世所罕知。臣以參、 ，佐以甘草，治虛怯甚速也。 遊方外時，懸壺輕賚，治百病黃鶴丹，治婦人青囊丸，隨宜用引，輒有小效。人索不已，用者當思法外意可也。黃鶴丹乃銖衣翁在黃鶴樓所授之方，故名。其方用香附一斤，黃連半斤，洗曬爲末，水糊丸梧子大。
假如外感，蔥薑湯下；內傷，米飲下；氣病，木香湯下；血病，酒下；痰病，薑湯下；火病，白湯下。余可類推。青囊丸乃邵應節真人禱母病，感方士所授者。方用香附（略炒）一斤，烏藥（略炮）五兩三錢，爲末，水醋煮麵糊爲丸。隨証用引，如頭痛，茶下；痰氣，薑湯下；多用酒下，爲妙。
【附方】舊一，新四十八。
服食法︰頌曰︰唐玄宗《天寶單方圖》雲︰水香棱根名莎結，亦名草附子，說已見前。
其根二大升，搗熬令香，以生絹袋盛，貯於三大斗無灰清酒中浸之。春三月後，浸一日即堪服；冬十月後，即七日，近暖處乃佳。每空腹溫飲一盞，日夜三、四次，常令酒氣相續，以知
爲度。若不飲酒，即取根十兩，加桂心五兩，蕪荑三兩。和搗爲散，以蜜和爲丸，搗一千杵，丸交感丹︰凡人中年精耗神衰。蓋由心血少，火不下降；腎氣憊，水不上升。致心腎隔絕，營衛不和。上則多驚；中則塞痞，飲食不下；下則虛冷遺精。愚醫徒知峻補下田，非惟不能生水滋陰，而反見衰悴。但服此方半年，屏去一切暖藥，絕嗜欲，然後習秘固溯流之術，其效不可殫述。俞通奉年五十一，遇鐵瓮城申先生授此，服之老猶如少，年至八十五乃終也。
因普示群生，同登壽域。香附子一斤（新水浸一宿，石上擦去毛，炒黃），茯神（去皮木）
四兩，爲末，煉蜜丸彈子大。每服一丸，侵早細嚼，以降氣湯下。降氣湯用香附子（如上法）
半兩，茯神二兩，炙甘草一兩半，爲末，點沸湯服前藥。（薩謙齋《瑞竹堂經驗方》）
一品丸︰治氣熱上攻，頭目昏眩，及治偏正頭痛。大香附子去皮，水煮一時，搗曬焙研爲末，煉蜜丸彈子大。每服一丸，水一盞，煎八分服。女人，醋湯煎之。（《奇效良方》）
升降諸氣︰治一切氣病，痞脹喘噦，噫酸煩悶，虛痛走注。常服開胃消痰，散壅思食。
早行山行，尤宜服之，去邪辟瘴。香附子（炒）四百兩，沉香十八兩，縮砂仁四十八兩，炙甘草一百二十兩，爲末。每服一錢，入鹽少許，白湯點服。（《和劑局方》）
一切氣疾︰心腹脹滿，胸膈噎塞，噫氣吞酸，痰逆嘔惡，及宿酒不解。香附子一斤，縮砂仁八兩，甘草（炙）四兩，爲末，每白湯入鹽點服。爲粗末煎服亦可。名快氣湯。（《和劑局方》）
調中快氣，心腹刺痛。小烏沉湯︰香附子（擦去毛，焙）二十兩，烏藥十兩，甘草（炒）一兩心脾氣痛︰白飛霞《方外奇方》雲︰凡人胸膛軟處一點痛者，多因氣及寒起，或致終身，或子母相傳。俗名心氣痛，非也，乃胃脘有滯爾。惟此獨步散，治之甚妙。香附（米醋浸，略炒爲末），高良薑（酒洗七次，略炒爲末）。俱各封收。因寒者，薑二錢，附一錢；因氣者，附二錢，薑一錢；因氣與寒者，各等分，和勻。以熱米湯入薑汁一匙，鹽一捻，調下立止。不過七八次除根。王 《百一方》雲︰內翰吳開夫人，心痛欲死，服此即愈。《類編》雲︰梁混心脾痛數年不愈，供事穢跡佛，夢傳此方，一服而愈，因名神授一匕散。
心腹諸病︰艾附丸︰治男女心氣痛、腹痛、少腹痛、血氣痛，不可忍者。香附子二兩，蘄》）
停痰宿飲，風氣上攻，胸膈不利。香附（皂莢水浸）、半夏各一兩，白礬末半兩，薑汁面
糊丸梧子大。每服三四十丸，薑湯隨時下。（《仁存方》）
元臟腹冷及開胃。香附子炒爲末，每用二錢，薑、鹽同煎服。（《普濟方》）
酒腫虛腫︰香附子去皮，米醋煮乾，焙研爲末，米醋糊丸服。久之敗水從小便出，神效。（《經驗良方》）
氣虛浮腫︰香附子一斤，童子小便浸三日，焙爲末，糊丸。每米飲下四、五十丸，日二。
（《丹溪心法》）
老小 癖，往來疼痛。香附、南星等分，爲末，薑汁糊丸梧子大，每薑湯下三、三十丸。（《聖惠》）
疝脹痛及小腸氣。香附末二錢，以海藻一錢煎酒，空心調下，並、食海藻。（《瀕湖集
腰痛揩牙︰香附子五兩，生薑二兩，取自然汁浸一宿，炒黃爲末，入青鹽二錢，擦牙數次血氣刺痛︰香附子（炒）一兩，荔枝核（燒存性）五錢，爲末。每服二錢，米飲調下。
（《婦
女人諸病︰《瑞竹堂方》︰四製香附丸︰治婦人女子經候不調，兼諸病。大香附子（擦去毛）一斤，分作四分︰四兩醇酒浸，四兩醇醋浸，四兩鹽水浸，四兩童子小便浸。春三、秋
五、夏一、冬七日。淘洗淨，曬乾搗爛，微焙爲末，醋煮麵糊丸梧子大，每酒下七十丸。瘦
人加澤蘭、赤茯苓末二兩，氣虛加四君子料，血虛加四物料。《法生堂方》︰煮附濟
陰丸︰治婦人月經不調，久成症積，一切風氣。用香附子一斤（分作四分，以童溲、鹽水、酒、醋各浸三日），艾葉一斤（漿水浸過，醋糊和作餅，曬乾），晚蠶砂半斤（炒），莪朮四兩（酒浸），當歸四兩（酒浸）。各焙爲末，醋糊丸梧子大。每服七十丸，米飲下，日二。醋附丸︰治婦人室女一切經候不調，血氣刺痛，腹脅膨脹，心怔乏力，面色痿黃，頭暈惡心，崩漏帶下，便血，症瘕積聚，及婦人數墮胎，由氣不升降，服此尤妙。香附子米醋浸半日，砂鍋煮乾，搗焙，石臼爲末，醋糊爲丸，醋湯下。《澹寮方》艾附丸︰治同上。香附子一斤，熟艾四兩（醋煮），當歸（酒浸）二兩，爲末，如上丸服。婦人氣盛血衰，變生諸症，頭暈
腹滿，皆宜抑氣散主之。香附子四兩（炒），茯苓、甘草（炙）各一兩，橘紅二兩，爲末。
每服二錢，沸湯下。（《濟生方》）
下血血崩，血如山崩，或五色漏帶，並宜常服，滋血調氣，乃婦人之仙藥也。香附子去毛炒焦爲末，極熱酒服二錢立愈。昏迷甚者，三錢，米飲下。亦可加棕灰。（許學士《本事方》）
赤白帶下及血崩不止。香附子、赤芍藥等分，爲末，鹽一捻，水二盞，煎一盞，食前溫安胎順氣︰鐵罩散︰香附子炒爲末，濃煎紫蘇湯服一二錢。一加砂仁。（《中藏經》）
妊娠惡阻，胎氣不安，氣不升降，嘔吐酸水，起坐不便，飲食不進。二香散︰用香附子一兩，藿香葉、甘草各二錢，爲末。每服二錢，沸湯入鹽調下。（《聖惠方》）
臨產順胎︰九月、十月服此，永無驚恐。福胎飲︰用香附子四兩，縮砂仁（炒）三兩，甘草（炙）一兩，爲末。每服二錢，米飲下。（《朱氏集驗方》）
產後狂言，血暈，煩渴不止。
生香附子去毛爲末，每服二錢，薑、棗水煎服。（同上）
氣郁吐血︰丹溪︰用童子小便調香附末二錢服。《澹寮方》︰治吐血不止。莎草根一兩，白茯苓半兩，爲末。每服二錢，陳粟米飲下。
肺破咯血︰香附末一錢。米飲下，日二服。（《百一選方》）
小便尿血︰香附子、新地榆等分各煎湯。先服香附湯三、五呷，後服地榆湯至盡。未效
再服。（《指迷方》）
小便血淋，痛不可忍。香附子、陳皮、赤茯苓等分水煎服。（《十便良
方》）
諸般下血︰香附，童子小便浸一日，搗碎，米醋拌焙爲末。每服二錢，米飲下。《直指方》︰用香附以醋、酒各半煮熟，焙研爲末，黃秫米糊丸梧子大。每服四十丸，米飲下，日二服。戴原禮雲︰只以香附子末二錢，入百草霜、麝香各少許，同服，效尤速也。
老小脫肛︰香附子、荊芥穗等分，爲末。每用三匙，水一大碗，煎十數沸淋洗。（《三因
偏正頭風︰香附子（炒）一斤，烏頭（炒）一兩，甘草二兩，爲末，煉蜜丸彈子大。每服一丸，蔥茶嚼下。（《本事方》）
氣郁頭痛︰《澹寮方》︰用香附子（炒）四兩，川芎 二兩。爲末。每服二錢，臘茶清調
下頭風睛痛︰方同妊娠惡阻。
女人頭痛︰香附子末，茶服三錢，日三五服。（《經驗良方》）
肝虛睛痛，冷淚羞明。補肝散︰用香附子一兩，夏枯草半兩，爲末。每服一錢，茶清下。
耳卒聾閉︰香附子瓦炒研末，蘿蔔子煎湯，早夜各服二錢。忌鐵器。（《衛生易簡方》）
耳出汁︰香附末，以綿杖送入。蔡邦度知府常用，有效。（《經驗良方》）
諸般牙痛︰香附、艾葉煎湯漱之，仍以香附末擦之，去涎。（《普濟方》）
牢牙去風，益氣烏髭，治牙疼牙宣，乃鐵瓮先生妙方也。香附子（炒存性）三兩，青鹽、生薑各半兩，爲末，日擦。（《濟生方》）
消渴累年不愈。莎草根一兩，白茯苓半兩，爲末。每陳粟米飲服三錢，日二。
癰疽瘡瘍︰曾孚先雲︰凡癰疽瘡瘍，皆因氣滯血凝而致，宜服諸香藥，引氣通血。常器
之雲︰凡氣血聞香即行，聞臭即逆。瘡瘍皆由氣澀而血聚，最忌臭穢不潔，觸之毒必引蔓。
陳正節公雲︰大凡疽疾，多因怒氣而得，但服香附子藥，進食寬氣，大有效也。獨勝散︰
用香附子去毛，以生薑汁醃一宿，焙乾碾爲細末，無時以白湯服二錢。如瘡初作，以此代茶。
瘡潰後，亦宜服之。或只以《局方》小烏沉湯，少用甘草，愈後服至半年，尤妙。（陳自明
《外科精要》）
蜈蚣咬傷︰嚼香附塗之，立效。（《袖珍方》）
（《綱目》）
【集解】時珍曰︰南方州郡山中有之。枝幹婆娑，柔條濃葉，四時青茂。冬春之交，開花成簇，長三四分，如丁香狀，有黃、白、紫三色。《格古論》雲︰瑞香高者三四尺，有數種︰有枇杷葉者，楊梅葉者，柯葉者，球子者，攣枝者。惟攣枝者花紫香烈，枇杷葉者結子。
其始出於廬山，宋時人家栽之，始著名。攣枝者其節攣曲，如斷折之狀也。其根綿軟而香。
根
【氣味】甘、鹹，無毒。
【主治】急喉風，用白花者研水灌之（時珍。出《醫學集成》）
（《綱目》）
【釋名】柰花。
時珍曰︰稽含《草木狀》作末利，《洛陽名園記》作抹厲，《佛經》作抹利，《王龜齡集》
作沒利，《洪邁集》作末麗。蓋末利本胡語，無正字，隨人會意而已。韋君呼爲狎客，張敏
叔呼爲遠客。楊慎《丹鉛錄》雲︰《晉書》都人簪柰花，即今末利花也。
【集解】時珍曰︰茉莉原出波斯，移植南海，今滇、廣人栽蒔之。其性畏寒，不宜中土。弱莖繁枝，綠葉團尖。初夏開小白花，重瓣無蕊，秋盡乃止，不結實。有千葉者，紅色者，蔓生者。其花皆夜開，芬香可愛。女人穿爲首飾，或合面脂。亦可熏茶，或蒸取液以代薔
薇水。又有似茉莉而瓣大，其香清絕者，謂之狗牙，亦名雪瓣，海南有之。素馨、指甲，皆其類也，並附於下。
花
【氣味】辛，熱，無毒。
【主治】蒸油取液，作面脂頭澤，長發潤燥香肌，亦入茗湯（時珍）。
根
【氣味】熱，有毒。
【主治】以酒磨一寸服，則昏迷一日乃醒；二寸二日，三寸三日。凡跌損骨節脫臼，接
骨者用此，則不知痛也（汪機）。
【附錄】素馨 時珍曰︰素馨亦自西域移來，謂之耶悉茗花，即《酉陽雜俎》所載野悉蜜花也。枝幹裊娜，葉似茉莉而小。其花細瘦四瓣，有黃、白二色。採花壓油澤頭，甚香滑
也。
（宋《開寶》）
【校正】禹錫曰︰陳氏言郁是草英，不當附於木部。今移入此。
【釋名】鬱金（《御覽》）、紅藍花（《綱目》）、紫述香（《綱目》）、草麝香、茶矩摩（佛
書）。
頌曰︰許慎《說文解字》雲︰郁，芳草也。十葉爲貫，百二十貫築以煮之。郁鬯乃百草之英，合而釀酒以降神，乃遠方郁人所貢，故謂之郁。郁，今鬱林郡也。
時珍曰︰漢鬱林郡，即今廣西、貴州、潯、柳、邕、賓諸州之地。《一統志》惟載柳州
羅城縣出鬱金香，即此也。《金光明經》謂之茶矩摩香。此乃鬱金花香，與今時所用鬱金根，名同物異。《唐慎微本草》收此入彼下，誤矣。按趙古則《六書本義》︰鬯字，象米在器中，以匕 之之意。郁字從臼，奉缶置於幾上，鬯有 飾，五體之意。俗作郁。則郁乃取花築酒之意，非指地言，地乃因此草得名耳。
【集解】藏器曰︰鬱金香生大秦國，二月、三月有花，狀如紅藍，四月、五月採花，即香也。
時珍曰︰按鄭玄雲︰郁草似蘭。楊孚《南州異物志》雲︰鬱金出 賓，國人種之，先以供佛，數日萎，然後取之。色正黃，與芙蓉花裹嫩蓮者相似，可以香酒。又《唐書》雲︰太
宗時，伽毗國獻鬱金香，葉似麥門冬，九月花開，狀似芙蓉，其色紫碧，香聞數十步，花而不實，欲種者取根。二說皆同，但花色不同，種或不一也。《古樂府》雲︰中有鬱金蘇合香者，是此鬱金也。晉左貴嬪有《鬱金頌》雲︰伊芳有奇草，名曰鬱金。越自殊域，厥珍來尋。
芳香酷烈，悅目怡心。明德惟馨，淑人是欽。
【氣味】苦，溫，無毒。藏器曰︰平。
【主治】蠱野諸毒，心腹間惡氣鬼疰，鴉鶻等一切臭。入諸香藥用（藏器）。
（宋《開寶》）
【校正】並入宋《圖經》香麻。
【釋名】 尸羅（《金光明經》）、香麻。
時珍曰︰蘇頌《圖經》復出香麻一條，雲出福州，煎湯浴風甚良，此即香茅也，閩人呼
茅如麻故爾。今並爲一。
【集解】志曰︰茅香生劍南道諸州，其莖葉黑褐色，花白色，即非白茅香也。
頌曰︰今陝西、河東、汴東州郡亦有之，遼、澤州充貢。三月生苗，似大麥。五月開白花，亦有黃花者。有結實者，有無實者。並正月、二月採根，五月採花，八月採苗。
宗奭曰︰茅香根如茅，但明潔而長。可作浴湯，同 本尤佳。仍入印香中，合香附子用。
時珍曰︰茅香凡有二︰此是一種香茅也；其白茅香，別是南番一種香草。《唐慎微本草》
不知此義，乃以白
花
【氣味】苦，溫，無毒。
【主治】中惡，溫胃止嘔吐，療心腹冷痛（《開寶》）。
【附方】︰新一。
冷勞久病︰茅香花、艾葉四兩，燒存性，研末，粟米飯丸梧子大。初以蛇床子湯下二十丸至三十丸，微吐不妨，後用棗湯下，立效。（《聖濟總錄》）
苗、葉
【主治】作浴湯，辟邪氣，令人身香（《開寶》）。
（《拾遺》）
【集解】藏器曰︰白茅香生安南，如茅根，道家用作浴湯。
曰︰《廣志》雲︰生廣南山谷，合諸名香甚奇妙，尤勝舶上來者。
時珍曰︰此乃南海白茅香，亦今排香之類，非近道之白茅及北土茅香花也。
根
【氣味】甘，平，無毒。
【主治】惡氣，令人身香。煮湯服，治腹內冷痛（藏器）。小兒遍身瘡 ，合桃葉煎湯浴之（李 ）。
（《綱目》）
【集解】時珍曰︰排草香出交趾，今嶺南亦或蒔之。草根也，白色，狀如細柳根，人多偽雜之。案︰范成大《桂海志》雲︰排草香狀如白茅香，芬烈如麝香。人亦用以合香，諸香無及之者。又有麝香木，出古城，乃老朽樹心節，氣頗類麝。
根
【氣味】辛，溫，無毒。
【主治】辟臭，去邪惡氣（時珍）。
【附錄】瓶香 曰︰案陳藏器雲︰生南海山谷，草之狀也。其味寒無毒。主鬼魅邪精，天行時氣，並宜燒之。水煮，洗水腫浮氣。與生薑、芥子煎湯，浴風瘧甚效。
耕香
藏器曰︰生烏滸國，莖生細葉，味辛溫無毒，主鬼氣，調中去臭。
時珍曰︰二香皆草狀，恐亦排草之類也，故附之。
（《拾遺》）
【集解】藏器曰︰《廣志》雲︰出西海。《魏略》雲︰出大秦國。
時珍曰︰魏文帝時，自西域移植庭中，同曹植等各有賦。大意其草修幹柔莖，細枝弱根。
繁花結實，嚴霜弗凋。收采幽殺，摘去枝葉。入袋佩之，芳香甚烈。與今之排香同氣。
【氣味】辛，溫，無毒。
【主治】惡氣，令人衣香，燒之去鬼（藏器）。
曰︰性平不溫。合羌活爲丸，燒之，辟蚊蚋。
（《拾遺》）
【集解】藏器曰︰《廣志》雲︰ 車香生徐州，高數尺，黃葉白花。《爾雅》︰ 車，乞
輿。郭璞雲︰香草也。
曰︰生海南山谷。《齊民要術》雲︰凡諸樹木蟲蛀者。煎此香冷淋之，即辟也。
時珍曰︰《楚詞》︰畦留夷與 車。則昔人常栽蒔之，與今蘭香、零陵相類也。
【氣味】辛，溫，無毒。 曰︰微寒。
【主治】鬼氣，去臭，及蟲魚蛀蠹（藏器）。治霍亂，辟惡氣，熏衣佳（ ）。
（宋《開寶》）
【集解】志曰︰《廣志》雲︰艾納出西國，似細艾。又有松樹皮上綠衣，亦名艾納，可以和合諸香，燒之能聚其煙，青白不散，而與此不同。
禹錫曰︰案《古樂府》雲︰行胡從何方？列國持何來？氍毹 五木香，迷迭艾納及都
梁。是也。
【氣味】甘，溫、平，無毒。
【主治】去惡氣殺蟲，主腹冷泄痢（志）。傷寒五泄，心腹注氣，止腸鳴，下寸白，燒之辟瘟疫，合蜂窠浴腳氣良（ ）。治癬辟蛇（藏器）。
（《海藥》）
【集解】 曰︰案《廣志》雲︰出西海剽國諸【氣味】辛，平，無毒。藏器曰︰甘，溫。
【主治】溫中，除暴冷（藏器）。惡瘡腫 ，止痛生肌，並入膏用。
燒之，辟遠近惡氣。帶之夜行，壯膽安神。與茅香、柳枝煎湯浴小兒，易長（李 ）。
（《綱目》）
【集解】時珍曰︰今人合香之法甚多，惟線香可入瘡科用。其料加減不等，大抵多用白芷、芎 、獨活、甘松、三柰、丁香、藿香、 本、高良薑、角茴香、連喬、大黃、黃芩、柏木、兜婁香末之類，爲末，以榆皮面作糊和劑，以唧 笮成線香，成條如線也。亦或盤成物象字形，用鐵銅絲懸 者，名龍掛香。
【氣味】辛，溫，無毒。
【主治】熏諸瘡癬（時珍）。
【附方】新一。
楊梅毒瘡︰龍掛香、孩兒茶、皂角子各一錢，銀朱二錢，爲末，紙卷作捻，點燈置桶中，以鼻吸煙，一日三次，三日止。內服解毒藥，瘡即乾。（《集簡方》）
（宋《嘉 》）
【校正】承曰︰宜入草部。
【釋名】兜婁婆香。
時珍曰︰豆葉曰藿，其葉似之，故名。《楞嚴經》雲︰壇前以兜婁婆香煎水洗浴。即此。
《法華經》謂之多摩羅跋香，《金光明經》謂之缽怛羅香，皆兜婁二字梵言也。涅 又謂之迦算香。
【集解】禹錫曰︰按《南州異物志》雲︰藿香出海邊國，形如都梁，葉似水蘇，可著衣
服中。嵇含《南方草木狀》雲︰出交 、九真、武平、興古諸地，吏民自種之，榛生，五、六月採，曬乾乃芬香。
頌曰︰藿香嶺南多有之，人家亦多種。二月生苗，莖梗甚密，作叢，葉似桑而小薄，六月、七月採之，須黃色乃可收。《金樓子》及《俞益期箋》皆雲︰扶南國人言五香共是一木。
其根是旃檀，節是沈香，花是雞舌，葉是藿香，膠是熏陸。故本草以五香共條，義亦出此。
今南中藿香乃是草類，與嵇含所說正相符合。范曄《合香方》雲︰零藿虛燥。古人乃以合薰香，即此扶南之說，似涉欺罔也。
時珍曰︰藿香方莖有節中虛，葉微似茄葉。潔古、東垣惟用其葉，不用枝梗。今人並枝梗用之，因葉多偽故耳。《唐史》雲︰頓遜國出藿香，插枝便生，葉如都梁者，是也。劉欣
期《交州記》，言藿香似蘇合香者，謂其氣相似，非謂形狀也。
枝葉
【氣味】辛，微溫，無毒。
元素曰︰辛、甘。又曰︰甘、苦，氣濃味薄，浮而升，陽也。
杲曰︰可升可降，陽也。入手、足太陰經。
【主治】風水毒腫，去惡氣，止霍亂心腹痛（《別錄》）。脾胃吐逆爲要藥（蘇頌）。助胃氣，開胃口，進飲食（元素）。溫中快氣，肺虛有寒，上焦壅熱，飲酒口臭，煎湯漱口（好
古）。
【發明】杲曰︰芳香之氣助脾胃，故藿香能止嘔逆，進飲食。好古曰︰手、足太陰之藥。
故入順氣烏藥散，則補肺；入黃 、四君子湯，則補脾也。
【附方】新六。升降諸氣︰藿香一兩，香附（炒）五兩，爲末，每以白湯點服一錢。（《經
效濟世方》）
霍亂吐瀉垂死者，服之回生。用藿香葉、陳皮各半兩，水二盞，煎一盞，溫服。
（《百一選方》）
暑月吐瀉︰滑石（炒）二兩，藿香二錢半，丁香五分爲末。每服一二錢，淅
米泔調服。（禹講師《經驗方》）
胎氣不安，氣不升降，嘔吐酸水。香附、藿香、甘草二錢。爲末。每服二錢，入鹽少許，沸湯調服之。（《聖惠》）
香口去臭︰藿香洗淨，煎湯，時時噙
漱。（《摘玄方》）
冷露瘡爛︰藿香葉、細茶等分，燒灰，油調塗葉上，貼之。（《應驗方》）
（宋《開寶》）
【釋名】蕙草（《別錄》）、香草（《開寶》）、時珍曰︰古者燒香草以降神，故曰薰，曰蕙。薰者熏也，蕙者和也。《漢書》雲︰薰以香自燒，是矣。或雲︰古人祓除，以此草熏之，故謂之薰，亦通。范成《大虞衡志》言︰零
陵即今永州，不出此香。惟融、宜等州甚多，土人以編席薦，性暖宜人。謹按︰零陵舊治在今全州。全乃湘水之源，多生此香，今人呼爲廣零陵香者，乃真薰草也。若永州、道州、武
岡州，皆零陵屬地也。今鎮江、丹陽皆蒔而刈之，以酒灑製貨之，芬香更烈，謂之香草，與蘭草同稱。《楚辭》雲︰既滋蘭之九畹，又樹蕙之百畝，則古人皆栽之矣。張揖《廣雅》雲︰
鹵，薰也。其葉謂之蕙。而黃山谷言一幹數花者爲蕙。蓋因不識蘭草、蕙草，強以蘭花爲分別也。鄭樵《修本草》，言蘭即蕙，蕙即零陵香，亦是臆見，殊欠分明。但蘭草、蕙草，乃一類二種耳。
【集解】《別錄》曰︰薰草，一名蕙草，生下濕地，三月採陰乾，脫節者良。又曰︰蕙實，生魯山平澤。
弘景曰︰《桐君藥錄》︰薰草葉如麻，兩兩相對。《山海經》雲︰浮山有草，麻葉而方莖，赤華而黑實，氣如蘼蕪，名曰薰草，可以已癘。今俗人皆呼燕草狀如茅而香者爲薰草，人家頗種之者，非也。詩書家多用蕙，而竟不知是何草，尚其名而迷其實，皆此類也。
藏器曰︰薰草即是零陵香，薰乃蕙草根也。
志曰︰零陵香生零陵山谷，葉如羅勒。《南越志》雲︰土人名燕草，又名薰草，即香草也。《山海經》薰草即是此。
頌曰︰零陵香今湖嶺諸州皆有之，多生下濕地，葉如麻，兩兩相對，莖方，常以七月中旬開花至香，古雲薰草是也。嶺南人皆作窯灶，以火炭焙乾，令黃色乃佳。江淮亦有土生者，亦可作香，但不及湖嶺者，至枯槁香尤芬熏耳。古方但用薰草，不用零陵香。今合香家及面
脂、澡豆諸法皆用之。都下市肆貨之甚便。
時珍曰︰今惟吳人栽造，貨之亦廣。
（《別錄》中品）
【氣味】甘，平，無毒。權曰︰苦，無毒。
曰︰辛，溫，無毒。不宜多服，令人氣喘。
【主治】明目止淚，療泄精，去臭惡氣，傷寒頭痛，上氣腰痛（《別錄》）。單用，治鼻
中息肉，鼻 （甄權）。零陵香︰主惡氣疰心腹痛滿，下氣，令體香，和諸香作湯丸用，得酒良（《開寶》）。主風邪沖心，虛勞疳 。得升麻、細辛煎飲，治牙齒腫痛善（李 ）。治血氣腹脹，莖葉煎酒服（大明）。婦人浸油飾發，香無以加
【發明】時珍曰︰薰草芳馨，其氣辛散上達，故心腹惡氣齒痛鼻塞皆用之。脾胃喜芳
香，芳香可以養鼻是也。多服作喘，爲能耗散真氣也。
【附方】新十。
傷寒下痢︰蕙草湯︰用蕙草、當歸各二兩，黃連四兩，水六升，煮二升服，日三服。（《范汪方》）
傷寒狐惑，食肛者。蕙草、黃連各四兩。 咀，以白酸漿一斗，漬一宿，煮取二升，分三服。（《短劇方》）
頭風旋運，痰逆惡心懶食。真零陵香、霍香葉、莎草根（炒）等分，爲末。每服二錢，茶下，日三服。（《本事方》）
小兒鼻塞頭熱。用薰草一兩，羊髓三兩。銚
內慢火熬成膏，去滓，日摩背上三、四次。（《聖惠方》）
頭風白屑︰零陵香、白芷等分，水煎汁，入雞子白攪勻，敷數十次，終身不生。（《聖惠方》）。
牙齒疼痛︰零陵香梗葉煎水，含漱之。（《普濟方》）
風牙疳牙︰零陵香（洗炙）、蓽茇（炒）等分，爲末摻之。（《普濟方》）
夢遺失精︰薰草湯︰用薰草、人參、白朮、白芍藥、生地黃各二兩，茯神、桂心、甘草（炙）各二兩，大棗十二枚，水八升，煮三升，分二服。（《外台秘要》）
婦人斷產︰零陵香爲末，酒服二錢。每服至一兩，即一年絕孕。蓋血聞香即散也。（《醫林集要》）
五色諸痢︰返魂丹︰用零陵香草去根，以鹽酒浸半月，炒乾。每兩入廣木香一錢半，爲末。裡急腹痛者，用冷水服一錢半，通了三、四次，用熱米湯服一錢半，止痢。只忌生梨一味。（《集簡方》）
【氣味】辛，平，無毒。
【主治】明目補中（《別錄》）。
根莖中涕
【主治】傷寒寒熱出汗，中風面腫，消渴熱中，逐水（《別錄》）。主五痔脫肛有蟲（時珍。出《千金》）。
（《本經》上品）
【釋名】 （音閑）、水香（《本經》）、香水蘭（《開寶》）、女蘭（《綱目》）、香草（《綱
目》）、燕尾香（《開寶》）、大澤蘭（《炮炙論》）、煎澤草（弘景）、蘭澤草（《唐本》）、省
頭草（《綱目》）、都梁香（李當之）、孩兒菊（《綱目》）、千金草。
志曰︰葉似馬蘭，故名蘭草。其葉有歧，俗呼燕尾香。時人煮水以浴，療風，故又名香水蘭。藏器曰︰蘭草生澤畔，婦人和油澤頭，故云蘭澤。盛弘之《荊州記》雲︰都梁有山，下時珍曰︰都梁即今之武岡州也，又臨淮盱眙縣亦有都梁山，產此香。蘭乃香草，能辟不祥。陸璣《詩疏》言︰鄭俗，三月男女秉 於水際，以自祓除。蓋蘭以闌之， 以閑之，其義一也。《淮南子》雲︰男子種蘭，美而不芳。則蘭須女子種之，女蘭之名，或因乎此。其葉似菊，女子、小兒喜佩之，則女蘭、孩菊之名，又或以此也。《唐瑤經驗方》言︰江南人家種之，夏月採置發中，令頭不 ，故名省頭草。其說正合煎澤之義。古人蘭蕙皆稱香草，如零陵香草、都梁香草。後人省之，通呼爲香草爾。近世但知蘭花，不知蘭草。惟虛谷方回
考訂，極言古之蘭草即今之千金草，俗名孩兒菊者，其說可據。詳下正誤。
【集解】《別錄》曰︰蘭草生太吳池澤，四月、五月採。
弘景曰︰方藥俗人並不識用。太吳應是吳國太伯所居，故呼太吳。今東間有煎澤草，名蘭香，或是此也。李當之雲︰是今人所種都梁香草也。澤蘭亦名都梁香。
恭曰︰蘭即蘭澤香草也。圓莖紫萼，八月花白。俗名蘭香，煮以洗浴。生溪澗水旁，人間亦多種之，以飾庭池。陶所引煎澤草、都梁香者是也，而不能的識。
保升曰︰生下濕地，葉似澤蘭，尖長有歧，花紅白色而香。
藏器曰︰蘭草、澤蘭二物同名，陶不能知，蘇亦浪別。蘭草生澤畔，葉光潤，陰小紫，五月、六月採陰乾，即都梁香也。澤蘭葉尖微有毛，不光潤，莖方節紫，初采微辛，乾之亦辛。蘇雲八月花白者，即澤蘭也，以注蘭草，殊誤矣。
時珍曰︰蘭草、澤蘭一類二種也。俱生水旁下濕處。二月宿根生苗成叢，紫莖素枝，赤節綠葉，葉對節生，有細齒。但以莖圓節長，而葉光有岐者，爲蘭草；莖微方，節短而葉有毛者，爲澤蘭。嫩時並可 而佩之，八、九月後漸老，高者三四尺，開花成穗，如雞蘇花，紅白色，中有細子。雷 《炮炙論》所謂大澤蘭，即蘭草也；小澤蘭，即澤蘭也。《禮記》
佩蘭 ，《楚辭》紉秋蘭以爲佩，《西京雜記》載漢時池苑種蘭以降神，或雜粉藏衣書中辟
蠹者，皆此二蘭也。今吳人蒔之，呼爲香草，夏月刈取，以酒油灑製，纏作把子，貨爲頭澤佩帶，與《別錄》所出太吳之文正相符合。諸家不知二蘭乃一物二種，但功用有氣血之分，故無定指，惟寇氏、朱氏之誤尤甚，故考証於下。或雲家蒔者爲蘭草，野生者爲澤蘭，亦通。
【正誤】寇宗奭曰︰蘭草諸家之說異同，乃未的識，故無定論。今江陵、鼎、澧州山谷
之間頗有之，山外平田即無，多生陰地幽谷。葉如麥門冬而闊且韌，長及一、二尺，四時常
青。花黃綠色，中間瓣上有細紫點。春芳者爲春蘭，色深；秋芳者爲秋蘭，色淡。開時滿室
盡香，與他花香又別。
朱震亨曰︰蘭葉稟金水之氣而似有火，人知其花香之貴，而不知其葉有藥方。蓋其葉能散久積陳郁之氣甚有力，即今之栽置座右者。
時珍曰︰二氏所說，乃近世所謂蘭花，非古之蘭草也。蘭有數種，蘭草、澤蘭生水旁，山蘭即蘭草之生山中者。蘭花亦生山中，與三蘭迥別。蘭花生近處者，葉如麥門冬而春花；生福建者，葉如菅茅而秋花。黃山谷所謂一幹一花爲蘭，一幹數花爲蕙者，蓋因不識蘭草、蕙草，遂以蘭花強生分別也。蘭草與澤蘭同類，故陸璣言︰蘭似澤蘭，但廣而長節。《離騷》
言︰其綠葉紫莖素枝，可紉可佩可藉可膏可浴。《鄭詩》言︰士女秉 ；應劭《風俗通》言︰尚書奏事，懷香握蘭。《禮記》言︰諸侯贄薰，大夫贄蘭。《漢書》言︰蘭以香自燒也。若夫蘭花，有葉無枝，可玩而不可紉佩藉浴秉握膏焚。故朱子《離騷辨証》言︰古之香草必花葉俱香，而燥濕不變，故可刈佩。今之蘭蕙，但花香而葉乃無氣，質弱易萎，不可刈佩，必非古人所指甚明。古之蘭似澤蘭，而蕙即今之零陵香。今之似茅而花有兩種者，不知何時誤也？
熊太古《冀越集》言︰世俗之蘭，生於深山窮谷，決非古時水澤之蘭也。《遁齋閑覽》言︰楚騷之蘭，或以爲都梁香，或以爲澤蘭，或以爲猗蘭，當以澤蘭爲正。今人所種如麥門冬者，名幽蘭，非真蘭也。故陳止齋著《盜蘭說》以譏之。方虛谷《訂蘭說》言︰古之蘭草，即今之千金草，俗名孩兒菊者。今之所謂蘭，其葉如茅而嫩者，根名土續斷，因花馥郁，故得蘭名也。楊升庵雲︰世以如蒲萱者爲蘭，九畹之受誣久矣。又吳草廬有《蘭說》甚詳，雲蘭爲醫經上品之藥，有枝有莖，草之植者也。今所謂蘭，無枝無莖，因黃山谷稱之，世遂謬指爲《離騷》之蘭。寇氏《本草》亦溺於俗，反疑舊說爲非。夫醫經爲實用，豈可誤哉？今之蘭，果可利水殺蠱而除痰癖乎？其種盛於閩，朱子乃閩人，豈不識其土產而反辨析如此？世俗至今猶以非蘭爲蘭，何其惑之難解也？嗚呼﹗觀諸儒之明析如此，則寇、朱二氏之誤可知，而醫家用蘭草者當不復疑矣。
葉
【修治】見澤蘭下。
【氣味】辛，平，無毒。杲曰︰甘、寒。
【主治】利水道，殺蠱毒，辟不祥。久服益氣輕身不老，通神明（《本經》）。除胸中痰
癖（《別錄》）。生血，調氣，養營（雷 ）。其氣清香，生津止渴，潤肌肉，治消渴膽癉（李杲）。煮水，浴風病（馬志）。消癰腫，調月經。煎水，解中牛馬毒（時珍）。主惡氣，香澤可作膏塗發（藏器）。
【發明】時珍曰︰按《素問》雲︰五味入口，藏於脾胃，以行其精氣。津液在脾，令人口甘，此肥美所發也。其氣上溢，轉爲消渴。治之以蘭，除陳氣也。王冰注云︰辛能發散故也。李東垣治消渴生津飲，用蘭葉，蓋本於此，詳見澤蘭下。又此草浸油塗發，去風垢，令香潤。《史記》所謂羅襦襟解，微聞香澤者是也。崔實《四時月令》作香澤法︰用清油浸蘭香、藿香、雞舌香、苜蓿葉四種，以新綿裹，浸胡麻油，和豬脂納銅鐺中，沸定，下少許青蒿，以綿冪瓶，鐺嘴瀉出，瓶收用之。
【附方】新一。
食牛馬毒殺人者。省頭草（連根葉），煎水服，即消。（《唐瑤經驗方》）
（《本經》中品）
【校正】並入《嘉 》地筍。
【釋名】水香（《吳普》）、都梁香（弘景）、虎蘭（《本經》）、虎蒲（《別錄》）、龍棗（《本經》）、孩兒菊（《綱目》）、風藥（《綱目》）
，根名地筍（《嘉 》）。弘景曰︰生於澤旁，故名澤蘭，亦名都梁香。時珍曰︰此草亦可爲香澤，不獨指其生澤旁也。齊安人呼爲風藥，《吳普本草》一名水香，陶氏雲亦名都梁，今俗通呼爲孩兒菊，則其與蘭草爲一物二種，尤
可証矣。其根可食，故曰地筍。
【集解】《別錄》曰︰澤蘭生汝南諸大澤旁，三月三日采，陰乾。普曰︰生下地水旁，葉如蘭，二月生苗，赤節，四葉相值枝節間。弘景曰︰今處處有之。多生下濕地。葉微香，可煎油及作浴湯。人家多種之，而葉小異。今山中又有一種甚相似，莖方，葉小強，不甚香。既雲澤蘭，則山中者爲非，而藥家乃採用之。恭曰︰澤蘭莖方節紫，葉似蘭草而不甚香，今京下用者是也。陶說乃是蘭草，莖圓紫萼白花，殊非澤蘭也。頌曰︰今荊、徐、隨、壽、蜀、梧州、河中府皆有之。根紫黑色，如粟根。二月生苗，高二三尺。莖幹青紫色，作四棱。
葉生相對，如薄荷，微香。七月開花，帶紫白色，萼通紫色，亦似薄荷花。三月採苗陰乾。
荊湖嶺南人家多種之。壽州出者無花子。此與蘭草大抵相類。但蘭草生水旁，葉光潤，陰小紫，五、六月盛；而澤蘭生水澤中及下濕地，葉尖，微有毛，不光潤，方莖紫節，七月八月初采微辛，此爲異爾。 曰︰凡使須別雌雄。大澤蘭莖葉皆圓，根青黃，能生血調氣；與榮合小澤蘭迥別，葉上斑，根頭尖，能破血，通久積。
宗奭曰︰澤蘭出土，便分枝梗，葉皆如菊，但尖長爾。吳普言葉似蘭，誤矣。今蘭葉如麥門冬，殊不相似。
時珍曰︰吳普所說，乃真澤蘭也。雷 所說，大澤蘭即蘭草也；小澤蘭即此澤蘭也。寇 宗所說澤蘭則是，而破吳普之說則非，蓋由誤認蘭花爲蘭草也。詳見蘭草正誤下。
葉
【修治】 曰︰凡用大、小澤蘭，細銼，以絹袋盛，懸於屋南畔角上，令乾用。
【氣味】苦，微溫，無毒。《別錄》曰︰甘。普曰︰神農、黃帝、岐伯、桐君︰酸，無毒。李當之︰小溫。權曰︰苦、辛。
之才曰︰防己爲之使。
【主治】乳婦內衄，中風余疾，大腹水腫，身面四肢浮腫，骨節中水，金瘡，癰腫瘡膿（《本經》）。產後金瘡內塞（《別錄》）。產後腹痛，頻產血氣衰冷，成勞瘦羸，婦人血瀝腰痛（甄權）。產前產後百病，通九竅，利關節，養血氣，破宿血，消症瘕，通小腸，長肌肉，消撲損瘀血，治鼻血吐血，頭風目痛，婦人勞瘦，丈夫面黃（大明）。
【發明】頌曰︰澤蘭，婦人方中最爲急用。古人治婦人澤蘭丸甚多。
時珍曰︰蘭草、澤蘭氣香而溫，味辛而散，陰中之陽，足太陰、厥陰經藥也。脾喜芳香，肝宜辛散。脾氣舒，則三焦通利而正氣和；肝鬱散，則營衛流行而病邪解。蘭草走氣道，故能利水道，除痰癖，殺蠱辟惡，而爲消渴良藥；澤蘭走血分，故能治水腫，塗癰毒，破瘀血，消症瘕，而爲婦人要藥。雖是一類而功用稍殊，正如赤、白茯苓、芍藥，補瀉皆不同也。雷言︰雌者調氣生血，雄者破血通積，正合二蘭主治。大澤蘭之爲蘭草，尤可憑據。血生於氣，故曰調氣生血也。又荀子云︰澤芷以養鼻，謂澤蘭、白芷之氣，芳香通乎肺也。
【附方】舊一，新四。產後水腫，血虛浮腫。澤蘭、防己等分，爲末。每服二錢，醋湯下。（張文仲《備急方》）
瘡腫初起︰澤蘭，搗封之，良。（《集簡方》）
損傷瘀腫︰方同上。
產後陰翻︰產後陰戶燥熱，遂成翻花。澤蘭四兩，煎湯熏洗二、三次，再入枯礬煎洗之，即安。（《集簡方》）
地筍
（宋《嘉 》）
【氣味】甘、辛，溫，無毒。
【主治】利九竅，通血脈，排膿治血（藏器）。止鼻洪吐血，產後心腹痛。產婦可作蔬
菜食，佳（大明）。
子
【主治】婦人三十六疾（《千金方》承澤丸中用之）。
（《日華》）
【釋名】紫菊。
時珍曰︰其葉似蘭而大，其花似菊而紫，故名。俗稱物之大者，爲馬也。
【集解】藏器曰︰馬蘭生澤旁，如澤蘭而氣臭，《楚詞》以惡草喻惡人，北人見其花呼
爲紫菊，以其似單瓣菊花而紫也。又有山蘭，生山側，似劉寄奴，葉無椏，不對生，花心微黃赤。亦大破血，皆可用。
時珍曰︰馬蘭，湖澤卑濕處甚多。二月生苗，赤莖白根，長葉有刻齒，狀似澤蘭，但不香爾。南人多采 曬乾，爲蔬及饅餡。入夏高二三尺，開紫花，花罷有細子。《楚辭》無馬蘭之名，陳氏指爲惡草，何據？
根、葉
【氣味】辛，平，無毒。
【主治】破宿血，養新血，止鼻衄吐血，合金瘡，斷血痢，解酒疸及諸菌毒、蠱毒。生搗，塗蛇咬（大明）。主諸瘧及腹中急痛，痔瘡（
【發明】時珍曰︰馬蘭辛平，能入陽明血分，故治血與澤蘭同功。近人用治痔漏雲有效，春夏取生，秋冬取乾者，不用鹽醋，白水煮食，並飲其汁。或以酒煮焙研，糊丸，米飲日日服之。仍用煎水入鹽少許，日日熏洗之。《醫學集成》雲︰治痔用馬蘭根，搗敷片時，看肉平即去之。稍遲，恐肉反出也。
【附方】新六。
諸瘧寒熱︰赤腳馬蘭搗汁，入水少許，發日早服，或入少糖亦可。（《聖濟總錄》）
絞腸沙痛︰馬蘭根葉，細嚼咽汁，立安。（《壽域神方》）
打傷出血︰竹節草即馬蘭，同旱蓮草、松香、皂子葉（即柜子葉，冬用皮）。爲末。搽入刀口。（《摘玄方》）
喉痺口緊︰用地白根即馬蘭根，或葉搗汁，入米醋少許，滴鼻孔中，或灌喉中，取痰自開。（孫一松《試效方》）
水腫尿澀︰馬蘭菜一虎口，黑豆、小麥各一撮。酒、水各一鐘，煎一鐘，食前溫服以利小水，四五日愈。（楊起《簡便方》）
纏蛇丹毒︰馬蘭、甘草擂醋搽之。（《濟急方》）
【附錄】麻伯 《別錄》有名未用曰︰味酸、無毒。主益氣出汗。一名君莒，一名衍草，一名道止，一名自死。生平陵，如蘭，葉黑濃白裹莖，實赤黑。九月採根。相烏又曰︰味苦。
主陰痿。一名烏葵。如蘭香，赤莖，生山陽，五月十五日采，陰乾。天雄草又曰︰味甘，溫，無毒。主益氣陰痿。生山澤中，狀如蘭，實如大豆，赤色。
（《拾遺》）
藏器曰︰味苦，平，無毒。主五痔脫肛，止血。炙令香，浸酒服。生永嘉山谷，葉如澤蘭，莖赤，高二、三尺也。
（音柔。《別錄》中品）
【校正】自菜部移入此。
【釋名】香柔（《食療》）、香茸（同上）、香菜（《千金》）、蜜蜂草（《綱目》）。
時珍曰︰薷，本作 。《玉篇》雲︰ 菜蘇之類，是也。其氣香，其葉柔，故以名之。
草初生曰茸，孟詵《食療》作香戎者，非是。俗呼蜜蜂草，象其花房也。
【集解】弘景曰︰家家有此，作菜生食。十月中取乾之。
頌曰︰所在皆種，但北土差少，似白蘇而葉更細，壽春及新安皆有之。彼間又有一種石香，生石上，莖葉更細，色黃而辛香彌甚，用之尤佳。吳人以爲茵陳用之。
宗奭曰︰香薷生山野間，荊湖南北、二川皆有之，汴、洛作圃種之，暑月亦作菜蔬。葉如茵陳，花茸紫，連邊成穗，凡四、五十房爲一穗，如荊芥穗，別是一種香氣。
時珍曰︰香薷有野生，有家蒔。中州人三月種之，呼爲香菜，以充蔬品。丹溪朱氏惟取大葉者爲良，而細葉者香烈更甚，今人多用之。方莖，尖葉有刻缺，頗似黃荊葉而小，九月開紫花成穗。有細子細葉者，僅高數寸，葉如落帚葉，即石香薷也。
【修治】 曰︰凡採得去根留葉，銼曝乾，勿令犯火。服至十兩，一生不得食白山桃也。
時
【氣味】辛，微溫，無毒。
【主治】霍亂腹痛吐下，散水腫（《別錄》）。去熱風，猝轉筋者。煮爲末水服，止鼻衄（孟詵）。下氣，除煩熱，療嘔逆冷氣（大明）。春月煮飲代茶，可無熱病，調中溫胃。含汁漱口，去臭氣（汪穎）。主腳氣寒
【發明】弘景曰︰霍亂煮飲無不瘥者，作煎除水腫尤良。
頌曰︰霍亂轉筋者，單煮服之。若四肢煩冷，汗出而渴者，加蓼子同煮服。
震亨曰︰香薷屬金與水，有徹上徹下之功。解暑利小便，又治水甚捷，以大葉者濃煎丸服。肺得之，清化行而熱自降也。
時珍曰︰世醫治暑病，以香薷飲爲首藥。然暑有乘涼飲冷，致陽氣爲陰邪所遏，遂病頭痛，發熱惡寒，煩躁口渴，或吐或瀉，或霍亂者。宜用此藥，以發越陽氣，散水和脾。若飲食不節，勞役作喪之人，傷暑大熱大渴，汗泄如雨，煩躁喘促，或瀉或吐者。乃勞倦內傷之証，必用東垣清暑益氣湯、人參白虎湯之類，以瀉火益元可也。若用香薷之藥，是重虛其表，而又濟之以熱矣。蓋香薷乃夏月解表之藥，如冬月之用麻黃，氣虛者尤不可多服。而今人不知暑傷元氣，不拘有病無病，概用代茶，謂能辟暑，真痴前說夢也。且其性溫，不可熱飲，反致吐逆。飲者惟宜冷服，則無拒格之患。其治水之功果有奇效。一士妻自腰以下 腫，面
目亦腫，喘急欲死，不能伏枕，大便溏泄，小便短少，服藥罔效。時珍診其脈沉而大，沉主水，大主虛，乃病後冒風所致，是名風水也。用《千金》神秘東加麻黃，一服喘定十之五。
再以胃苓湯吞深師薷朮丸，二日小便長，腫消十之七，調理數日全安。益見古人方皆有至理，但神而明之，存乎其人而已。
【附方】舊四，新六。
一切傷暑︰《和劑局方》香薷飲︰治暑月臥濕當風，或生冷不節，真邪相干，便致吐利，或發熱頭痛體痛，或心腹痛，或轉筋，或乾嘔，或四肢逆冷，或煩悶欲死，並主之。用香薷一斤，濃朴（薑汁炙）、白扁豆（微炒）各半斤，銼散。每服五錢，水二盞，酒半盞，煎一盞，水中沉冷，連進二服立效。《活人書》
水病洪腫︰胡洽居士香薷煎︰用乾香薷五十斤（銼）。入釜中，以水淹過三寸，煮使氣力都盡，去滓澄之，微火煎至可丸，丸如梧子大。一服五丸，日三服，日漸增之，以小便利則愈。（蘇頌《圖經本草》）
通身水腫︰深師薷朮丸︰治暴水風水氣水，通身皆腫，服至小便利爲效。用香薷葉一斤，水一斗，熬極爛去滓，再熬成膏，加白朮末七兩，和丸梧子大。每服十丸，米飲下，日五、夜一服。（《外台秘要》）
四時傷寒，不正之氣。用水香薷爲末，熱酒調服一、二錢，取汗。
（《衛生易簡方》）
心煩脅痛，連胸欲死者。香薷搗汁一二升服。（《肘後》）
鼻衄不止︰香薷研末，水服一錢。（《聖濟總錄》）
舌上出血如鑽孔者。香薷煎汁服一升，日三服（《肘後方》）。
口中臭氣︰香薷一把，煎汁含之。（《千金方》）
小兒發遲︰陳香薷二兩，水一盞，煎汁三分，入豬脂半兩，和勻，日日塗之。（《永類鈐方》）
白禿慘痛︰即上方入胡粉，和塗之。（《子母秘錄》）
（宋《開寶》附）
【釋名】石蘇。
【集解】志曰︰石香 ，生蜀郡陵、榮、資、簡、州，及南中諸處，生山岩石縫中。二月、八月採，苗莖花實俱可用。
宗奭曰︰處處有之，但山中臨水附崖處或有之，不必山岩石縫也。九月、十月尚有花
時珍曰︰香薷、石香薷，一物也，但隨所生而名爾。生平地者，葉大；崖石者葉細，可通用之。
【氣味】辛香，溫，無毒。
【主治】調中溫胃，止霍亂吐瀉，心腹脹滿，臍腹痛腸鳴，（《開寶》）。功比香薷更勝（蕭
炳）。製硫黃（時珍）。
（《本經》中品）
【釋名】爵麻（《吳普》）、香蘇（《別錄》）、赤眼老母草（《唐本》）。
時珍曰︰爵床不可解。按吳氏本草作爵麻，甚通。
【集解】別錄曰︰爵床生漢中川谷及田野。恭曰︰此草生平澤熟田近道旁，似香 ，葉長而大，或如荏且細，俗名赤眼老母草。時珍曰︰原野甚多。方莖對節，與大葉香薷一樣。
但香薷搓之氣香，而爵床搓之不香微臭，以此爲別。
莖葉
【氣味】鹹，寒，無毒。時珍曰︰微辛。
【主治】腰脊痛，不得著床，俯仰艱難，除熱，可作浴湯。（本經）療血脹下氣。治杖
瘡，搗汁塗之立瘥。（蘇恭） 赤車使者（唐本草）
【釋名】小錦枝（炮炙論。）
【集解】恭曰︰赤車使者，苗似香 、蘭香，葉莖赤，根紫赤色，八月、九月採根，曬乾。
保升曰︰生荊州、襄州，根紫如茜根，二月、八月採。時珍曰︰此與爵床相類，但以根色紫赤爲別爾。
根
【修治】 曰︰此草原名小錦枝。凡用並粗搗，以七歲童子小便拌蒸，曬乾入藥。
【氣味】辛、苦，溫，有毒。（權曰︰有小毒。）
【主治】風冷邪疰，蠱毒症瘕，五臟積氣。（蘇恭）治惡風冷氣。服之悅澤肌皮，好顏
色（甄權）。
【發明】頌曰︰古方治大風風痺，有赤車使者酒。今人稀用，鮮有識者。
時珍曰︰上古辟瘟疫邪氣，有赤車使者丸。此藥不怪，苟加詢采，必能得之，但古今名稱或不同耳。
（《本經》中品）
【校正】自菜部移入此。
【釋名】薑芥（《別錄》）、荊芥（《吳普》）、鼠 （《本經》）。
弘景曰︰假蘇方藥不復用。
恭曰︰此即菜中荊芥也，薑芥聲訛爾。先居草部，今錄入菜部。
士良曰︰荊芥本草呼爲假蘇。假蘇又別是一物。葉銳圓，多野生，以香氣似蘇，故呼爲蘇。
頌曰︰醫官陳巽言︰江左人謂假蘇、荊芥實兩物。蘇恭以本草一名薑芥，荊薑聲訛，謂爲荊芥，非矣。
時珍曰︰按《吳普本草》雲︰假蘇一名荊芥，葉似落藜而細，蜀中生啖之。普乃東漢末
人，去《別錄》時未遠，其言當不謬，故唐人蘇恭祖其說。而陳士良、蘇頌復啟爲兩物之疑，亦臆說爾。曰蘇、曰薑、曰芥，皆因氣味辛香，如蘇、如薑、如芥也。
【集解】《別錄》曰︰假蘇生漢中川澤。
頌曰︰今處處有之，葉似落藜而細，初生香辛可啖，人取作生菜。古方稀用，近世醫家爲要藥，並取花實成穗者，曝乾入藥。又有胡荊芥，俗呼新羅荊芥。又有石荊芥，生山石間。
體性相近，入藥亦同。
時珍曰︰荊芥原是野生，今爲世用，遂多栽蒔。二月布子生苗，炒食辛香。方莖細葉，似獨帚葉而狹小，淡黃綠色。八月開小花，作穗成房，房如紫蘇房，內有細子如葶藶子狀，黃赤色，連穗收採用之。
【正誤】藏器曰︰張鼎《食療本草》，荊芥一名析 ，誤矣。菥 自有本條，見草部。
時珍曰︰汪機《本草會編》，言假蘇是白蘇，亦誤矣。白蘇乃荏也。見後。
莖穗
【氣味】辛，溫，無毒。
詵曰︰作菜食久，動渴疾，熏人五臟神。反驢肉、無鱗魚，詳後發明下。
【主治】寒熱鼠 ，瘰癧生瘡，破結聚氣，下瘀血，除濕痺（《本經》）。去邪，除勞渴
冷風，出汗，煮汁服之。搗爛醋和，敷疔腫腫毒（藏器）。單用治惡風賊風，口面 斜，遍
身痺，心虛忘事，益力添精，辟邪毒氣，通利血脈，傳送五臟不足氣，助脾胃（甄權）。
主血勞，風氣壅滿，背脊疼痛，虛汗，理丈夫腳氣，筋骨煩疼，及陰陽毒傷寒頭痛，頭旋目眩，手足筋急（士良）。利五臟，消食下氣，醒酒。作菜生熟皆可食，並煎茶飲之。以豉汁煎服，治暴傷寒，能發汗（《日華》）。治婦人血風及瘡疥，爲要藥（蘇頌）。產後中風身強直，研末酒服（孟詵）。散風熱，清頭目，利咽喉，消瘡腫，治項強，目中黑花，及生瘡陰 ，吐血衄血，下血血痢，崩中痔漏（時珍）。
【發明】元素曰︰荊芥辛苦，氣味俱薄，浮而升，陽也。
好古曰︰肝經氣分藥也。能搜肝氣。
時珍曰︰荊芥入足厥陰經氣分，其功長於祛風邪，散瘀血，破結氣，消瘡毒。蓋厥陰乃風木也，主血，而相火寄之，故風病血病瘡病爲要藥。其治風也，賈丞相稱爲再生丹，許學
士謂有神聖功，戴院使許爲產後要藥，蕭存敬呼爲一捻金，陳無擇隱爲舉卿古拜散，夫豈無故而得此隆譽哉？按《唐韻》︰荊字，舉卿切，芥字古拜切。蓋二字之反切，隱語以秘其方也。
又曰︰荊芥反魚蟹河豚之說，本草醫方並未言及，而稗官小說往往載之。按李廷飛《延
壽書》雲︰凡食一切無鱗魚，忌荊芥。食黃 魚後食之，令人吐血，惟地漿可解。與蟹同食，動風。又《蔡絛鐵圍山叢話》雲︰予居嶺嶠，見食黃顙魚犯薑芥者立死，甚於鉤吻。洪
邁《夷堅志》雲︰吳人魏幾道，啖黃顙魚羹，後采荊芥和茶飲。少頃足癢，上徹心肺，狂走，足皮欲裂。急服藥，兩日乃解。陶九成《輟耕錄》雲︰凡食河豚，不可服荊芥藥，大相反。
予在江陰見一儒者，因此喪命。《葦航紀談》雲︰凡服荊芥風藥，忌食魚。楊誠齋曾見一人，立致於死也。時珍按︰荊芥乃日用之藥，其相反如此，故詳錄之，以爲警戒。又按《物類相感志》言︰河豚用荊芥同煮，三五次換水，則無毒。其說與諸書不同，何哉？大抵養生者，寧守前說爲戒可也。
【附方】舊四，新二十七。
頭項風強︰八月後，取荊芥穗作枕，及鋪床下，立春日去之。（《千金方》）
風熱頭痛︰荊芥穗、石膏等分，爲末。每服二錢，茶調下。（《永類鈐方》）
風熱牙痛︰荊芥根、烏 根、蔥根等分煎湯頻含漱之。小兒驚癇一百二十種。用荊芥穗
二兩，白礬（半生半枯）一兩，爲末，糊丸黍米大，硃砂爲衣。每薑湯下二十丸，日二服。
（《醫學集成》）
一切偏風，口眼 斜。用青荊芥一斤，青薄荷一斤，同入砂盆內研爛，生絹
絞汁，於瓷器中煎成膏，漉去滓三分之一，將二分曬乾，爲末，以膏和丸梧子大。每服三十丸，白湯下，早暮各一服。忌動風物。（《經驗後方》）
中風口噤︰荊芥穗爲末，酒服二錢，立愈，名荊芥散。賈似道雲︰此方出《曾公談錄》，前後用之甚驗。其子名順者，病此已革，服之立定，真再生丹也。
產後中風︰華佗愈風散︰治婦人產後中風口噤，手足螈 如角弓，或產後血運，不省人事，四肢強直，或築心眼倒，吐瀉欲死。用荊芥穗子，微焙爲末。每服三錢，豆淋酒調服，或童子小便服之。口噤則挑齒灌之，齦噤則灌入鼻中，其效如神。大抵產後太暖，則汗出而腠理疏，則易於中風也。
時珍曰︰此方諸書盛稱其妙。姚僧坦《集驗方》以酒服，名如聖散，雲藥下可立待應效。陳氏方名舉卿古拜散。蕭存敬方用古老錢煎湯服，名一捻金。王貺《指迷方》加當歸等分，水煎服。許叔微《本事方》雲︰此藥委有奇效神聖之功。一婦人產後睡久，及醒則昏昏如醉，不省人事。醫用此藥及交加散，雲︰服後當睡，睡中必以左手搔頭。用之果然。昝殷《產
寶方》雲︰此病多因怒氣傷肝，或憂氣內郁，或坐草受風而成，急宜服此藥也。戴原禮《証
治要訣》名獨行散。賈似道《悅生隨抄》呼爲再生丹。產後迷悶，因怒氣發熱迷悶者。獨行散︰用荊芥穗，以新瓦半炒半生爲末。童子小便服一二錢。若角弓反張，以豆淋酒下。或銼
散，童尿煎服極妙。蓋荊芥乃產後要藥，而角弓反張，乃婦人急候，得此証者，十存一二而已。（戴原禮《要訣》）
產後血運︰築心眼倒，風縮欲死者。取乾荊芥穗搗篩末。每用二錢匕，童子小便一酒盞，調勻，熱服。立效。口噤者挑齒，口閉者灌鼻中，皆效。近世名醫用之，無不如神也。（《圖經本草》）
產後血眩風虛，精神昏冒。荊芥穗一兩三錢，桃仁五錢（去皮尖）。炒爲末。水服三錢。若喘加杏仁（去皮尖，炒）、甘草（炒）
產後下痢︰大荊芥四、五穗（於盞內燒存性，不得犯油火），入麝香少許。以沸湯些須調下。此藥雖微，能愈大病，不可忽之。（《深師方》）
產後鼻衄︰荊芥（焙）研末。童子小便服二錢，《海上方》也。（《婦人良方》）
九竅出血︰荊芥煎酒，通口服之。（《直指方》）
口鼻出血如湧泉，因酒色太過者。荊芥燒研，陳皮湯服二錢，不過二服也。
吐血不止︰《經驗方》︰用荊芥（連根，洗），搗汁半盞服。乾穗爲末亦可。《聖惠方》︰
用荊芥穗爲末。生地黃汁調服二錢。
小便尿血︰荊芥、縮砂等分，爲末。糯米飲下三錢，日三服。（《集簡》）
崩中不止︰荊芥穗（於麻油燈上燒焦，爲末）。每服二錢，童子小便服。此夏太君娘娘
方也。（《婦人良方》）
痔漏腫痛︰荊芥煮湯，日日洗之。（《簡易方》）
大便下血︰《經驗方》︰用荊芥（炒）爲末，每米飲服二錢，婦人用酒下，亦可拌麵作餛飩食之。《簡便方》︰用荊芥二兩，槐花一兩，同炒紫爲末。每服三錢，清茶送下。
小兒脫肛︰荊芥、皂角等分，煎湯洗之，以鐵漿塗上。亦治子宮脫出。（《經驗方》）
陰 腫痛︰荊芥穗（瓦焙）爲散。酒服二錢，即消。（《壽域神方》）
小兒臍腫︰荊芥煎湯洗淨，以煨蔥刮薄出火毒，貼之即消。（《海上方》）
瘰癧潰爛︰ 瘡牽至胸前兩腋，塊如茄子大，或牽至兩肩上，四、五年不能療者，皆治之，其效如神。武進縣朱守仁傳，雲其項不能回頭，用此數日減可。如瘡爛破者，用荊芥根下一段剪碎，煎沸湯溫洗，良久，看爛破處紫黑，以針一刺去血，再洗三四次愈。用樟腦、雄黃等分，爲末，麻油調，掃上出水。次日再洗再掃，以愈爲度。（《活法機要》）
疔腫諸毒︰荊芥一握（切）。以水五升，煮取二升，分二服冷凍飲料。（《藥性論》）
一切瘡疥︰荊芥末，以地黃自然汁熬膏，和丸梧子大。每服三、五十丸，茶酒任下。（《普濟方》）
腳椏濕爛︰荊芥葉搗敷之。（《簡便方》）
纏腳生瘡︰荊芥燒灰，蔥汁調敷，先以甘草湯洗之。（《摘玄方》）
小兒風寒，煩熱有痰，不省人事。荊芥穗半兩（焙），麝香、片腦各一字，爲末。每茶服半錢。大人亦治。（《普濟
方》）
頭目諸疾︰一切眼疾，血勞，風氣頭痛，頭旋目眩。荊芥穗爲末，每酒服三錢。（《龍樹論》）
癃閉不通，小腹急痛，無問久新。荊芥、大黃（爲末）等分，每溫水服三錢。小便
不通，大黃減半；大便不通，荊芥減半。名倒換散。（《普濟方》）
（《唐本草》）
【校正】自菜部移入此。
【釋名】菝 （音跋活）、蕃荷菜（蕃，音鄱）、吳菝 （《食性》）、南薄荷（《衍義》）、金錢薄荷。
時珍曰︰薄荷，俗稱也。陳士良《食性本草》作菝 ，揚雄《甘泉賦》作茇 ，呂忱《字
林》作茇 ，則薄荷之爲訛稱可知矣。孫思邈《千金方》作蕃荷，又方音之訛也。今人藥用，多以蘇州者爲勝，故陳士良謂之吳菝 ，以別胡菝 也。
宗奭曰︰世稱此爲南薄荷，爲有一種龍腦薄荷，所以別之。
機曰︰小兒方多用金錢薄荷，謂其葉小頗圓如錢也，書作金銀誤矣。
【集解】頌曰︰薄荷處處有之。莖葉似荏而尖長，經冬根不死，夏秋采莖葉曝乾。古方稀用，或與薤作齏食。近世治風寒爲要藥，故人家多蒔之。又有胡薄荷，與此相類，但味少甘爲別。生江浙間，彼人多以作茶飲之，欲呼新羅薄荷。近汴洛僧寺或植一、二本者，《天寶單方》所謂連錢草者是也。又有石薄荷，生江南山石間，葉微小，至冬紫色，不聞有別功
用。
恭曰︰薄荷，人家種之，亦堪生食。一種蔓生者，功用相似。
時珍曰︰薄荷，人多栽蒔。二月宿根生苗，清明前後分之。方莖赤色，其葉對生，初時形長而頭圓，及長則尖。吳、越、川、湖人多以代茶。蘇州所蒔者，莖小而氣芳，江西者，稍粗，川蜀者更粗，入藥以蘇產爲勝。《物類相感志》雲︰凡收薄荷，須隔夜以糞水澆之，雨後乃可刈收，則性涼，不爾不涼也。野生者，莖葉氣味都相似。
莖葉
【氣味】辛，溫，無毒。
思邈曰︰苦、辛，平。元素曰︰辛、涼。 曰︰莖性燥。
甄權曰︰同薤作齏食，相宜。新病瘥人勿食之，令人虛汗不止。瘦弱人久食之，動消渴
病。
【主治】賊風傷寒發汗，惡氣心腹脹滿，霍亂，宿食不消，下氣，煮汁服之，發汗，大解勞乏，亦堪生食（《唐本》）。作菜久食，卻腎氣，辟邪毒，除勞氣，令人口氣香潔。煎湯洗漆瘡（思邈）。通利關節，發毒汗，去憤氣，破血止痢（甄權）。療陰陽毒，傷寒頭痛，四季宜食（士良）。治中風失音吐痰（《日華》）。主傷風頭腦風，通關格，及小兒風涎，爲要藥（蘇頌）。杵汁服，去心臟風熱（孟詵）。清頭目，除風熱（李杲）。利咽喉口齒諸病，治瘰癧
瘡疥，風瘙癮疹。搗汁含漱，去舌
苔語澀。 葉塞鼻
【發明】元素曰︰薄荷辛涼，氣味俱薄，浮而升，陽也。故能去高巔及皮膚風熱。
士良曰︰薄荷能引諸藥入營衛，故能發散風寒。
宗奭曰︰小兒驚狂壯熱，須此引藥。又治骨蒸熱勞，用其汁與衆藥熬爲膏。貓食薄荷則醉，物相感爾。
好古曰︰薄荷，手、足厥陰氣分藥也。能搜肝氣，又主肺盛有餘肩背痛，及風寒汗出。
時珍曰︰薄荷入手太陰、足厥陰，辛能發散，涼能清利，專於消風散熱，故頭痛頭風眼
目咽喉口齒諸病，小兒驚熱及瘰癧瘡疥，爲要藥。戴原禮氏治貓咬，取其汁塗之有效，蓋取其相制也。
陸農師曰︰薄荷，貓之酒也。犬，虎之酒也。桑椹，鳩之酒也。 草，魚之酒也。昝殷
《食醫心鏡
【附方】舊二，新八。
清上化痰︰利咽膈，治風熱。以薄荷末，煉蜜丸芡子大。每噙一丸。白砂糖和之亦可。
（《簡便單方》）
風氣瘙癢︰用大薄荷、蟬蛻等分，爲末。每溫酒調服一錢。（《永類鈐
舌苔語蹇︰薄荷自然汁，和白蜜、薑汁擦之。（《醫學集成》）
眼弦赤爛︰薄荷，以生薑汁浸一宿，曬乾爲末。每用一錢，沸湯炮洗。（《明目經驗方》）
瘰結核，或破未破。以新薄荷二斤（取汁），皂莢一挺（水浸去皮，搗取汁）。同於銀石器
內熬膏。入連翹末半兩，連白青皮、陳皮，黑牽牛（半生半炒）各一兩，皂莢仁一兩半，同搗和丸梧子大。每服三十丸，煎連翹湯下。（《濟生方》）
衄血不止︰薄荷汁滴之。或以乾者水煮，綿裹塞鼻。（許學士《本事方》）
血痢不止︰薄荷葉煎湯常服。（《普濟》）
水入耳中︰薄荷汁滴入立效。（《經驗方》）
蜂蠆螫傷︰薄荷葉 貼之。（《外台秘要》）
火毒生瘡︰冬間向火，火氣入內，兩股生瘡，汁水淋漓者。用薄荷煎汁頻塗，立愈。（張
杲《醫說》）
（《本經》中品）
【釋名】胡薄荷（《天寶方》）、地錢草（《唐本》）、連錢草（《藥圖》）、海蘇。
弘景曰︰積雪草方藥不用，想此草以寒涼得名耳。
恭曰︰此草葉圓如錢，荊楚人謂爲地錢草，徐議《藥草圖》名連錢草，余見下。
【集解】《別錄》曰︰積雪草，生荊州川谷。
恭曰︰此草葉圓大如錢，莖細而勁，蔓生溪澗側，生處亦稀。
頌曰︰今處處有之，八九月採苗葉，陰乾用。段成式《酉陽雜俎》雲︰地錢葉圓莖細，有蔓延地，一曰積雪草，一曰連錢草。謹按︰《天寶單行方》雲︰連錢草生咸陽下濕地，亦生臨淄郡、濟陽郡池澤中，甚香。俗間或雲圓葉似薄荷，江東吳越丹陽郡極多，彼人常充生菜食之。河北柳城郡盡呼爲海蘇，好近水生，經冬不死，咸陽、洛陽亦有之。或名胡薄荷，所在皆有。單服療女子小腹疼。
宗奭曰︰積雪草南方多有，生陰濕地，不必荊楚。形如水荇而小，面亦光潔，微尖爲異。
葉葉各生。今人謂之連錢草，蓋取象也。
時珍曰︰按蘇恭注薄荷雲︰一種蔓生，功用相似。蘇頌《圖經》雲︰胡薄荷與薄荷相類，但味少甘，生江浙間，彼人多以作茶飲，俗呼爲新羅薄荷，《天寶方》所用連錢草是也。據
二說，則積雪草即胡薄荷，乃薄荷之蔓生者爾。又《 仙庚辛玉冊》雲︰地錢，陰草也。生荊、楚、江、淮、閩、浙間，多在宮院寺廟磚砌間，葉圓似錢，引蔓鋪地，香如細辛，不見
開花也。
莖葉
【氣味】苦，寒，無毒。大明曰︰苦，辛。頌曰︰甘，平，無毒。
時珍曰︰取汁結草砂，伏硫黃。
【主治】大熱，惡瘡癰疽，浸淫赤 ，皮膚赤，身熱（《本經》）。搗敷熱腫丹毒（蘇恭）。
主暴熱，小兒寒熱，腹內熱結，搗汁服之（藏器）。單用治瘰癧鼠漏，寒熱時節來往（甄權）。
以鹽 貼腫毒，並風疹疥癬（《日華》）。胡菝 ︰主風氣壅並攻胸膈，作湯飲之立效（士良）。
研汁，點暴赤眼，良（時
【附方】舊二，新二熱毒癰腫︰秋後收連錢草。陰乾爲末。水調敷之。生搗亦可。（寇氏《衍義》）
女子少腹痛︰頌曰︰《天寶單行方》雲︰女子忽得小腹中痛，月經初來，便覺腰中切痛連脊間，如刀錐所刺，不可忍者。衆醫不別，謂是鬼疰，妄服諸藥，終無所益，其疾轉增。
審察前狀相當，即用此藥。其藥夏五月正放花時，即采曝乾，搗篩爲散。每服二方寸匕，和好醋二小合，攪勻，平旦空腹頓服之。每旦一服，以知爲度。如女子陰冷者，即取前藥五兩，加桃仁二百枚（去皮尖），熬搗爲散，以蜜爲丸如梧子大。每旦空腹米飲及酒下三十丸，日再服，以愈爲度。忌麻子、蕎麥。（《圖經本草》方）。
男女血病︰九仙驅紅散︰治嘔吐諸血及便血、婦人崩中神效。用積雪草五錢，當歸（酒洗）、梔子仁（酒炒）、蒲黃（炒）、黃連（炒）、條黃芩（酒炒）、生地黃（酒洗）、陳槐花（炒）
各一錢。上部加藕節一錢五分，下部加地榆一錢五分，水二鐘，煎一鐘服，神效。此方得之甚秘，此草與本草主治不同，不可曉也。（董炳《集驗方》）
牙痛塞耳︰用連錢草（即積雪草），和水溝污泥同搗爛，隨左右塞耳內。（《摘玄方》）
（《別錄》中品）
【校正】自菜部移入此。
【釋名】紫蘇（《食療》）、赤蘇（《肘後方》）、桂荏時珍曰︰蘇從酥，音酥，舒暢也。
蘇性舒暢，行氣和血，故謂之蘇。曰紫蘇者，以別白蘇也。蘇乃荏類，而味更辛如桂，故《爾
雅》謂之桂荏。
【集解】弘景曰︰蘇葉下紫色而氣甚香。其無紫色不香似荏者，名野蘇，不堪用。
頌曰︰蘇，紫蘇也。處處有之，以背面皆紫者佳。夏采莖葉，秋采子。有數種，水蘇、魚蘇、山魚蘇皆是荏類，各有別條。
時珍曰︰紫蘇、白蘇，皆以二、三月下種，或宿子在地自生。其莖方，其葉團而有尖，四圍有鋸齒，肥地者面背皆紫，瘠地者面青背紫，其面背皆白者即白蘇，乃荏也。紫蘇嫩時采葉，和蔬茹之，或鹽及梅鹵作俎食甚香，夏月作熟湯飲之。五、六月連根採收，以火煨其根，陰乾則經久葉不落。八月開細紫花，成穗作房，如荊芥穗。九月半枯時收子，子細如芥
子而色黃赤，亦可取油如荏油。《務本新書》雲︰凡地畔近道可種蘇，以遮六畜。收子打油
燃燈甚明，或熬之以油器物。《丹房鏡源》雲︰蘇子油，能柔五金八石。《沙州記》雲︰乞弗
虜之地，不種五穀，惟食蘇子。故王禎雲︰蘇有遮護之功，又有燈油之用，不可闕也。今有一種花紫蘇，其葉細齒密紐，如剪成之狀，香色莖子並無異者，人稱回回蘇雲。
曰︰薄荷根莖真似紫蘇，但葉不同爾。薄荷莖燥，紫蘇莖和。入藥須以刀刮去青薄皮銼之。
莖葉
【氣味】辛，溫，無毒。
李廷飛曰︰不可同鯉魚食，生毒瘡。
【主治】下氣，除寒中，其子尤良（《別錄》）。除寒熱，治一切冷氣，治心腹脹滿，止霍亂轉筋，開胃下食，止腳氣，通大小腸（《日華》）。通心經，益脾胃，煮飲尤勝，與橘皮相宜（蘇頌）。解肌發表，散風寒，行氣寬中，消痰利肺，和血溫中止痛，定喘安胎，解魚蟹毒，治蛇犬傷（時珍）。以葉生食作羹，殺一切魚肉毒（甄權）。
【發明】頌曰︰若宣通風毒，則單用莖，去節尤良。
時珍曰︰紫蘇，近世要藥也。其味辛，入氣分；其色紫，入血分。故同橘皮，砂仁，則行氣安胎；同藿香、烏藥，則溫中止痛；同香附、麻黃，則發汗解肌；同芎 、當歸則和血散血；同木瓜、濃朴，則散濕解暑，治霍亂、腳氣；同桔梗、枳殼，則利膈寬腸；同杏仁、萊菔子，則消痰定喘也。
久則泄人真氣焉。
宗奭曰︰紫蘇其氣香，其味微辛甘能散。今人朝暮飲紫蘇湯，甚無益。醫家謂芳草致豪貴之疾者，此有一焉。若脾胃寒人，多致滑泄，往往不覺。
【正誤】頌曰︰蘇主雞瘕，《本經》不著。南齊褚澄治李道念食白淪雞子成瘕，以蘇煮服，吐出雞雛而愈也。
時珍曰︰按《南齊書》，褚澄所用者蒜也，非蘇也。蓋二字相似，譽錄誤耳，蘇氏欠考
矣。詳見蒜下。
【附方】舊二，新一十三。
感寒上氣︰蘇葉三兩，橘皮四兩，酒四升，煮一升半，分再服。（《肘後方》）
傷寒氣喘不止︰用赤蘇一把，水三升，煮一升，稍稍飲之。（《肘後》）
勞復食復欲死者。
蘇葉煮汁二升，飲之。亦可入生薑、豆豉同煮飲。（《肘後》）
卒 不止 香蘇濃煮，頓服三升，良。（《千金》）
霍亂脹滿，未得吐下。用生蘇搗汁飲之，佳。乾蘇煮汁亦可。（《肘後方》）
諸失血病︰紫蘇不限多少，入大鍋內，水煎令乾，去滓熬膏，以炒熟赤豆爲末，和丸梧
子大。每酒下三、五十丸，常服之。（《斗門方》）
金瘡出血不止。以嫩紫蘇葉、桑葉同搗貼
之。（《永類鈐方》）
顛撲傷損︰紫蘇搗敷之。瘡口自合。（《談野翁試驗方》）
傷損血出不止。以陳紫蘇葉蘸
所出血， 爛敷之。血不作膿，且愈後無瘢，甚妙也。（《永瘋狗咬傷︰紫蘇葉嚼敷之。（《千金方》）
蛇虺傷人︰紫蘇葉搗飲之。（《千金方》）
食蟹中毒︰紫蘇煮汁飲二升。（《金匱要略》）
飛絲入目，令人舌上生泡。用紫蘇葉嚼爛，白湯咽之。（危氏《得效方》）
乳癰腫痛︰紫蘇煎湯頻服，並搗封之。（《海上仙方》）
咳逆短氣︰紫蘇莖葉二錢，人參一錢。水一鐘，煎服。（《普濟》）
子
【氣味】辛，溫，無毒。
【主治】下氣，除寒溫中（《別錄》）。治上氣咳逆，冷氣及腰腳中濕風結氣。研汁煮粥
長食，令人肥白身香（甄權）。調中，益五臟，止霍亂嘔吐反胃，補虛勞，肥健人，利大小便，破症結，消五膈，消痰止嗽，潤心肺（《日華》）。治肺氣喘急（宗 ）。治風順氣，利膈
寬腸，解魚蟹毒
【發明】弘景曰︰蘇子下氣，與橘皮相宜。
時珍曰︰蘇子與葉同功。發散風氣宜用葉，清利上下則宜用子也。
【附方】舊三，新六。
順氣利腸︰紫蘇子、麻子仁等分，研爛，水濾取汁，同米煮粥食之。（《濟生方》）
治風順氣，利腸寬中。用紫蘇子一升，微炒杵，以生絹袋盛，於三斗清酒中浸三宿，少少飲之。（《聖惠》）
一切冷氣︰紫蘇子、高良薑、橘皮等分，蜜丸梧子大。每服十丸，空心酒下。（《藥性論》）
風濕腳氣︰方同上。風寒濕痺，四肢攣急，腳腫不可踐地。用紫蘇子二兩，杵碎。以水三升，研取汁，煮粳米二合，作粥，和蔥、椒、薑、豉食之。（《聖惠方》）
消渴變水，服此令水從小便出。用紫蘇子（炒）三兩，蘿蔔子（炒）三兩，爲末。每服二錢，桑根白皮煎湯服，日三次。（《聖濟總錄》）
夢中失精︰蘇子一升。熬杵研末，酒服方寸匕，日再服。（《外台秘要》）
食蟹中毒︰紫蘇子煮汁飲之。（《金匱要略》）
上氣咳逆︰紫蘇子入水研濾汁，同粳米煮粥食。（《簡便方》）
荏（別錄上品）
【校正】自菜部移入此。
【釋名】KT （音魚。）
（弘景）白蘇（圖經弘景曰︰荏狀如蘇，東人呼爲KT ，以其似蘇字，但除禾邊故也。頌曰︰蘇有數種︰有水蘇、白蘇、魚蘇、山魚蘇。皆是荏類。）
【集解】別錄曰︰荏葉，九月採，陰乾。弘景曰︰荏狀如蘇，高碩白色，不甚香。其子研之，雜米作糜，甚肥美，下氣補益。笮其子作油，日煎之，即今油帛及和漆所用者，服食斷谷亦用之，名爲重油。恭曰︰荏葉人常生食，其子故不及蘇也。藏器曰︰江東以荏子爲油，北土以大麻爲油，此二油俱堪油物。若其和漆，荏者爲強爾。炳曰︰又有大荏，形似野荏，高碩。葉大小荏一倍，不堪食。人收其子，以充油絹帛，與大麻子同。其小荏子欲熟，人采
其角食之，甚香美。大荏葉不堪食。頌曰︰白蘇，方莖圓葉，不紫，亦甚香，實亦入藥。魚蘇，似茵陳，大葉而香，吳人以煮魚者，一名魚 。生山石間者名山魚蘇，主休息痢，大小溲頻數。乾末，米飲調服之，效。詵曰︰可蒸令熟，烈日乾之，當口開，舂取米食之，亦可休糧。
葉
【氣味】辛，溫，無毒。
【主治】調中，去臭氣。（別錄）搗敷蟲咬及男子陰腫。（藏器）調氣，潤心肺，長肌膚，益顏色，消宿食，止上氣咳嗽，去狐臭，敷蟲咬。（日華）
【附方】（舊二）男女陰腫（男子︰荏葉生搗，和醋封之。女人︰綿裹內，三四易。孟
詵食療。）
蛇虺中人（以荏葉爛杵，豬脂和，薄敷上。梅師方。）
子
【氣味】辛，溫，無毒。（詵曰︰亦少破氣。多食，發心悶。）
【主治】咳逆，下氣，溫中補體。（別錄）生食，止渴潤肺。（蒸熟曬乾，舂取米食，補中益氣，通血脈，填精髓）。（孟詵）止嗽。（日華）。
（《本經》中品）
【校正】自菜部移入此。
【釋名】雞蘇（《吳普》）、香蘇（《肘後》）、龍腦薄荷（《日用》）、芥 （音祖）、芥苴
（並《別錄》）。
時珍曰︰此草似蘇而好生水旁，故名水蘇。其葉辛香，可以煮雞，故有龍腦、香蘇、雞蘇諸名。芥 、芥苴當作芥蘇，乃是一名而誤錄爾，亦因味辛如芥，故名。宋《惠民和劑局
方》，有龍腦薄荷丸，專治血病。元吳瑞《日用本草》，謂即水蘇，必有所據也。周定王《救
荒本草》，言薄荷即雞蘇，以生東平龍腦岡者爲良，故名；陳嘉謨《本草蒙筌》，以薄荷種於蘇州府學地名龍腦者，得名俱不同，何哉？
【集解】《別錄》曰︰水蘇生九真池澤。七月採。
弘景曰︰方藥不用，莫能識；九真遼遠，亦無能訪之。
恭曰︰此蘇生下澤水側，苗似旋復，兩葉相當，大香馥。青、齊、河間人名爲水蘇，江左名爲薺 ，吳會謂之雞蘇，而陶氏更於菜部出雞蘇，誤矣。
保升曰︰葉似白薇，兩葉相當，花生節間，紫白色，味辛而香，六月採莖葉，曬乾。
頌曰︰水蘇處處有之，多生水岸旁。南人多以作菜。江北甚多，而人不取食。又江左人謂雞蘇、水蘇是兩種。陳藏器謂薺 自是一物，非水蘇。水蘇葉有雁齒，氣香而辛，薺 葉上有毛，稍長，氣臭也。又茵陳注云︰江南所用茵陳，莖葉都似家茵陳而大，高三、四尺，氣極芬香，味甘辛，俗名龍腦薄荷。
宗奭曰︰水蘇氣味與紫蘇不同。辛而不和，然狀一如蘇，但面不紫，及周遭槎牙如雁齒
耳。
瑞曰︰水蘇即雞蘇，俗呼爲龍腦薄荷。
時珍曰︰水蘇、薺 一類二種爾。水蘇氣香，薺 氣臭爲異。水蘇三月生苗，方莖中虛，葉似蘇葉而微長。密齒，面皺色青，對節生，氣甚辛烈，六七月開花成穗，如蘇穗，水紅色。
穗中有細子，狀如荊芥子，可種易生，宿根亦自生。沃地者苗高四五尺。
莖葉
【氣味】辛，微溫，無毒。
【主治】下氣殺谷，除飲食。辟口臭，去邪毒，辟惡氣。久服通神明，輕身耐老（《本經》）。主吐血衄血血崩（《別錄》）。治肺痿血痢，崩中帶下（《日華》）。主諸氣疾及腳腫（蘇
頌）。釀酒漬酒及酒煮汁常服，治頭昏目眩，及產後中風。惡血不止，服之彌妙（孟詵）。作生菜食，除胃間酸水（藏器）。
【發明】時珍曰︰雞蘇之功，專於理血下氣，清肺辟惡消穀，故《太平和劑局方》治吐血衄血、唾血咳血、下血血淋、口臭口苦、口甜喉腥、邪熱諸病，有龍腦薄荷丸方，藥多不錄。用治血病，果有殊效也。
【附方】舊六，新九。
漏血欲死︰雞蘇煮汁一升，服之。（《梅師方》）
吐血下血︰雞蘇莖葉，煎汁飲之。（《梅師方》）
吐血咳嗽︰龍腦薄荷焙研末。米飲服一錢，取效。
衄血不止︰《梅師方》︰用雞蘇五合，香豉二合，同搗，搓如棗核大，納鼻孔中，即止。
《用龍腦薄荷、生地黃等分，爲末，冷水服。腦熱鼻淵，肺壅多涕。雞蘇葉、麥門冬、川芎 、桑白皮（炒）、黃 （炙）、甘草（炙）、生地黃（焙）等分，爲末，煉蜜丸梧子大。每服四十丸，人參湯下。（《聖濟總錄》）
風熱頭痛︰熱結上焦，致生風氣、痰厥頭痛。用水蘇葉五兩，皂莢（炙去皮子）三兩，芫花（醋炒焦）一兩，爲末，煉蜜丸梧子大。每服二十丸，食後荊芥湯下。（《聖惠方》）
耳猝聾閉︰雞蘇葉生搗，綿裹塞之。（孟詵《食療》）
沐發令香︰雞蘇煮汁，或燒灰淋汁，沐之。（《食療》）
頭生白屑︰方同上。暑月目昏，多眵淚生。龍腦薄荷葉搗爛，生絹絞汁，點之。（《聖濟總錄》）
中諸魚毒︰香蘇濃煮汁飲之，良。（《肘後方》）
蛇虺螫傷︰龍腦薄荷葉研末，酒服，並塗之。（《易簡方》）
（《拾遺》）
【釋名】臭蘇（《日華》）、青白蘇。
時珍曰︰《日華子》釋水蘇雲︰一名臭蘇，一名青白蘇，正此草也，誤作水蘇爾。其形
似水蘇而臭，似白蘇而青，故有二名。
【集解】藏器曰︰按︰蘇恭言︰江左名水蘇爲薺 。按︰水蘇葉有雁齒，氣香而辛。薺
葉稍長，其上有毛，氣臭，亦可爲生菜。
時珍曰︰薺 處處平地有之。葉似野蘇而稍長，有毛氣臭。山人茹之，葉不甚佳。
莖葉
【氣味】辛，溫，無毒。
【主治】冷氣泄痢。生食，除胃間酸水。
【附錄】石薺 藏器曰︰味辛，溫，無毒。主風冷氣，瘡疥瘙癢，痔 下血，煮汁服之。生山石間，細葉紫花，高一、二尺，山人用之。
