（宋《嘉 》）
【校正】志曰︰元在米部，今移入此。時珍曰︰並入《本經》大鹽。
【釋名】鹺（音 ）。
時珍曰︰鹽字，象器中煎鹵之形。《禮記》︰鹽，曰咸鹺。《爾雅》雲︰天生曰鹵，人生曰鹽。許慎《說文》雲︰鹽，咸也。東方謂之斥，西方謂之鹵，河東謂之咸。黃帝之臣宿沙
氏，初煮海水為鹽。《本經》大鹽，即今解池顆鹽也。《別錄》重出食鹽，今並為一。方士呼
鹽為海砂。
【集解】《別錄》曰︰大鹽出邯鄲及河東池澤。恭曰︰大鹽，即河東印鹽也，人之常食者，形粗於食鹽。
弘景曰︰有東海鹽、北海鹽、南海鹽、河東鹽池、梁益鹽井、西羌山鹽、胡中樹鹽，色類不同，以河東者為勝。東海鹽官鹽白草粒細，北海鹽黃草粒粗。以作魚 及咸菹，乃言北勝，而藏繭必用鹽官者。蜀中鹽小淡，廣州鹽鹹苦，不知其為療體複有優劣否？
藏器曰︰四海之內何外無之，惟西南諸夷稍少，人皆燒竹及木鹽當之。
頌曰︰并州末鹽，乃刮鹼煎煉者，不甚佳，所謂鹵鹼是也。大鹽生河東池澤，粗於末鹽，即今解鹽也。解州安邑兩池取鹽、於池旁耕地，沃以池水，每得南風急，則宿夕成鹽滿畦，彼人謂之種鹽，最為精好。東海、北海、南海鹽者，今滄、密、楚、秀、溫、台、明、泉、福、廣、瓊、化諸州，煮海水作之，謂之澤鹽，醫方謂之海鹽。海邊掘坑，上布竹木，覆以蓬茅，積沙於上。每潮汐沖沙，則鹵鹼淋於坑中。水退則以火炬照之，鹵氣沖火皆滅。因取海鹵貯盤中煎之，頃刻而就。其煮鹽之器，漢謂之牢盆，今或鼓鐵為之，南海人編竹為之，上下周以蜃灰，橫丈深尺，平底，置於灶背，謂之鹽盤。梁益鹽井者，今歸州及四川諸郡皆有鹽井，汲其水以煎作鹽，如煮海法。又濱州有土鹽，煎煉草土而成，其色最粗黑，不堪入藥。通、泰、海州並有停戶刮鹼煎鹽輸官，如并州末鹽之類，而味更優，以供給江湖，極為饒衍。
時珍曰︰鹽品甚多︰海鹽取海鹵煎煉而成，今遼冀、山東、兩淮、閩浙、廣南所出是也。井鹽取井鹵煎煉而成，今四川、雲南所出是也。池鹽出河東安邑、西夏靈州，今惟解州種之。疏鹵地為畦隴，而塹圍之。引清水注入，久則色赤。待夏秋南風大起，則一夜結成，謂之鹽南風。如南風不起，則鹽失利。亦忌濁水淤澱鹽脈也。海豐、深州者，亦引海水入池曬成。并州、河北所出，皆鹼鹽也，刮取鹼土，煎煉而成。階、成、鳳州所出，皆崖鹽也，生於土崖之間，狀如白礬，亦名生鹽。此五種皆食鹽也，上供國課，下濟民用。海鹽、井鹽、鹼鹽三者出於人，池鹽、崖鹽二者出於天。《周禮》雲︰鹽人掌鹽之政令。祭祀供其苦鹽、散鹽；賓客供其形鹽；王之膳羞，供其飴鹽。苦鹽，即顆鹽也，出於池，其鹽為顆，未煉治，其味鹹苦。散鹽，即末鹽，出於海及井，並煮鹼而成者，其鹽皆散末也。形鹽，即印鹽，或以鹽刻作虎形也；或雲積鹵所結，其形如虎也。飴鹽，以飴拌成者；或雲生於戎地，味甜而美也。此外又有崖鹽生於山崖，戎鹽生於土中，傘子鹽生於井，石鹽生於石，木鹽生於樹，蓬鹽生於草。造化生物之妙，誠難殫知也。
【修治】時珍曰︰凡鹽，人多以礬、硝、灰、石之類雜之。入藥須以水化，澄去腳滓，煎煉白色，乃良。
【氣味】甘、鹹，寒，無毒。
《別錄》曰︰食鹽︰鹹，溫，無毒。多食傷肺，喜咳。
權曰︰有小毒。
時珍曰︰咸、微辛，寒，無毒。
保升曰︰多食令人失色膚黑，損筋力。
之才曰︰漏蘆為之使。
曰︰敝箅淡鹵，烏賊骨亦淡鹵。
【主治】腸胃結熱喘逆，胸中病，令人吐（《本經》）。傷寒寒熱，吐胸中痰癖，止心腹猝痛，殺鬼蠱邪疰毒氣，下部 瘡，堅肌骨（《別錄》）。除風邪，吐下惡物，殺蟲，去皮膚
風毒，調和臟腑，消宿物，令人壯健（藏器）。助水臟，及霍亂心痛，金瘡，明目，止風淚
邪氣，一切蟲傷瘡腫火灼瘡，長肉補皮膚，通大小便，療疝氣，滋五味（大明）。空心揩齒，吐水洗目，夜見小字（甄權）。解毒，涼血潤燥，定痛止癢，吐一切時氣風熱、痰飲關格諸病（時珍）。
【發明】弘景曰︰五味之中，惟此不可缺。西北方人食不耐咸，而多壽少病好顏色；東南方人食絕欲咸，而少壽多病，便是損人傷肺之效。然以浸魚肉，則能經久不敗；以沾布帛，則易致朽爛，所施各有所宜也。
宗奭曰︰《素問》雲︰鹹走血。故東方食魚鹽之人多黑色，走血之驗可知。病喘嗽人及水腫者，宜全禁之。北狄用以淹屍，取其不壞也。其燒剝金銀熔汁作藥，仍須解州大鹽為佳。
時珍曰︰《洪範》︰水曰潤下作咸。《素問》曰︰水生咸。此鹽之根源也。夫水周流於天地之間，潤下之性無所不在，其味作咸凝結為鹽亦無所不在。在人則血脈應之。鹽之氣味鹹
腥，人之血亦咸腥。鹹走血，血病無多食鹹，多食則脈凝泣而變色，從其類也。煎鹽者用皂
角收之，故鹽之味微辛。辛走肺，鹹走腎。喘嗽水腫消渴者，鹽為大忌。或引痰吐，或泣血脈，或助水邪故也。然鹽為百病之主，百病無不用之。故服補腎藥用鹽湯者，咸歸腎，引藥氣入本臟也。
補心藥用炒鹽者，心苦虛，以咸補之也。補脾藥用炒鹽者，虛則補其母，脾乃心之子也。
治積聚結核用之者，咸能軟堅也。諸癰疽眼目及血病用之者，鹹走血也。諸風熱病用之者，寒勝熱也。大小便病用之者，咸能潤下也。骨病齒病用之者，腎主骨，咸入骨也。吐藥用之者，咸引水聚也。能收豆腐與此同義。諸蠱及蟲傷用之者，取其解毒也。
頌曰︰唐柳柳州纂《救三死方》雲︰元和十一年十月，得霍亂，上不可吐，下不可利，出冷汗三大斗許，氣即絕。河南房偉傳此方，入口即吐，絕氣複通。其法用鹽一大匙，熬令黃，童子小便一升，合和溫服，少頃吐下，即愈也。
【附方】舊四十二，新二十七。
煉鹽黑丸︰崔中丞煉鹽黑丸方︰鹽末一升（納粗瓷瓶中，實築泥頭。初以糖火燒，漸漸加炭火，勿令瓶破，候赤徹，鹽如水汁，即去火，待凝，破瓶取出），豉一升（熬煎），桃仁一兩（和麩炒熟），巴豆二兩（去心膜，紙中炒令油出，須生熟得所，熟即少力，生又損人）。四物搗勻，入蜜和丸梧子大。每服三丸，平旦時服。天行時氣，豉汁及茶下；心痛，酒下，入口便止；血痢，飲下，初變水痢，後便止；鬼瘧，茶飲下；骨蒸，蜜湯下。忌久冷漿水。合藥久則稍加之。凡服藥後吐利，勿怪。吐利若多，服黃連汁止之。或遇殺藥人藥久不動者，更服一、兩丸。藥後忌口二、三日。其藥臘月合之，瓷瓶密封，勿令泄氣。一劑可救百人。或在道途，或在村落，無藥可求，但用此藥一刀圭，即敵大黃、朴硝數兩，曾用有效。小兒、女子不可服，被攪作也。（劉禹錫《傳信方》）
猝中屍遁，其狀腹脹氣急沖心，或塊起，或牽腰脊者是。服鹽湯取吐。（孫真人方）
屍疰鬼疰︰下部蝕瘡︰炒鹽布裹，坐熨之。（《藥性論》）
鬼擊中惡︰鹽一盞，水二盞，和服，以冷水 之，即蘇。（《救急方》）
中惡心痛，或連腰臍︰鹽如雞子大，青布裹，燒赤，納酒中，頓服。當吐惡物，愈。（甄權《藥性論》）
中風腹痛︰鹽半斤，熬水乾，著口中，飲熱湯二升，得吐愈。（《肘後方》）
脫陽虛証︰四肢厥冷，不省人事，或小腹緊痛，冷汗氣喘。炒鹽熨臍下氣海，取暖。（《救
急方》）
心腹脹堅，痛悶欲死︰鹽五合，水一升，煎服。吐下即定，不吐更服。（《梅師方》）
腹脹氣滿︰黑鹽，酒服六銖。（《後魏書》）
酒肉過多，脹滿不快︰用鹽花搽牙，溫水漱下二、三次，即如湯沃雪也。（《簡便方》）
乾霍亂病，上不得吐，下不得利︰方見發明。霍亂腹痛︰炒鹽一包，熨其心腹，令氣透，又以一包熨其背。（《救急方》）
霍亂轉筋︰欲死氣絕，腹有暖氣者。以鹽填臍中，灸鹽上七壯，即蘇。（《救急方》）
肝虛轉筋︰肝臟氣虛，風冷摶於筋，遍體轉筋，入腹不可忍。熱湯三斗，入鹽半斤，稍熱漬之。（《聖惠方》）
一切腳氣︰鹽三升，蒸熱分裹，近壁，以腳踏之，令腳心熱。又和槐白皮蒸之，尤良。
夜夜用之。（《食療本草》）
腳氣疼痛︰每夜用鹽擦腿膝至足甲，淹少時，以熱湯泡洗。有一人病此，曾用驗。（《救急方》）
胸中痰飲︰傷寒熱病瘧疾須吐者，並以鹽湯吐之。（《外台秘要》）
病後脅脹︰天行病後，兩脅脹滿，熬鹽熨之。（《外台秘要方》）
妊娠心痛不可忍︰鹽燒赤，酒服一撮。（《產寶》）
妊婦逆生︰鹽摩產婦腹，並塗兒足底，仍急爪搔之。（《千金方》）
婦人陰痛︰青布裹鹽，熨之。（《藥性論》）
小兒疝氣，並內吊腎氣︰以葛袋盛鹽，於戶口懸之，父母用手捻抖盡即愈。（《日華子本草》）
小兒不尿︰安鹽於臍中，以艾灸之。（《藥性論》）
小便不通︰濕紙包白鹽，燒過，吹少許入尿孔中，立通。（《普濟方》）
氣淋臍痛︰鹽和醋服之。（《廣利方》）
二便不通︰鹽和苦酒敷臍中，乾即易。仍以鹽汁灌肛內；並內用紙裹鹽投水中飲之。（《家藏方》）
漏精白濁︰雪白鹽一兩（並築緊固濟， 一日，出火毒），白茯苓、山藥各一兩。為末，棗肉和蜜丸梧子大。每棗湯下三十丸。蓋甘以濟咸，脾腎兩得也。（《直指方》）
下痢肛痛不可忍者︰熬鹽包坐熨之。（《肘後方》）
血痢不止︰白鹽，紙包燒研，調粥吃，三、四次即止也。（《救急方》）
中蠱吐血，或下血如肝︰鹽一升，苦酒一升，煎化頓服，得吐即愈。乃支太醫方也。（《小品方》）
金瘡血出甚多，若血冷則殺人。宜炒鹽三撮，酒調服之。（《梅師方》）
金瘡中風︰煎鹽令熱，以匙抄，瀝卻水，熱瀉瘡上。冷更著，一日勿住，取瘥，大效。（《肘後方》）
小兒撮口︰鹽豉搗貼臍上，灸之。（《子母秘錄》）
病笑不休︰滄鹽 赤，研入河水煎沸，啜之，探吐熱痰數升，即愈。《素問》曰︰神有餘，笑不休。神，心火也。火得風則焰，笑之象也。一婦病此半年，張子和用此方，遂愈。（《儒門事親》）
飲酒不醉︰凡飲酒，先食鹽一匕，則後飲必倍。（《肘後方》）
明目堅齒去翳，大利老眼︰海鹽，以百沸湯泡散，清汁於銀石器內，熬取雪白鹽花，新瓦器盛。每早揩牙漱水，以大指甲點水洗目，閉坐良久，乃洗面。名洞視千里法，極神妙。
（《永類鈐方》）
風熱牙痛︰槐枝煎濃湯二碗，入鹽一斤，煮乾炒研，日用揩牙，以水洗目。（唐瑤《經
驗方》）
齒 齒動︰鹽半兩，皂莢兩挺，同燒赤，研。夜夜揩齒，一月後並瘥，其齒牢固。（《食療本草》）
齒齦宣露︰每旦噙鹽，熱水含百遍。五日後齒即牢。（《千金方》）
齒疼出血︰每夜鹽末濃封齦上，有汁瀝盡乃臥。其汁出時，叩齒勿住。不過十夜，疼血皆止。忌豬、魚、油菜等。極驗。（《肘後方》）
喉中生肉︰綿裹箸頭，拄鹽揩之，日五、六度。（孫真人方）
帝鐘喉風，垂長半寸︰ 食鹽，頻點之，即消。（《聖惠方》）
風病耳鳴︰鹽五升蒸熱，以耳枕之，冷複易之。（《肘後方》）
耳猝疼痛︰方同上。
目中淚出︰鹽點目中，冷水洗數次，瘥。（《范汪方》）
目中浮翳遮睛︰白鹽生研少許，頻點屢效，小兒亦宜。（《直指方》）
小兒目翳或來或去，漸大侵睛。雪白鹽少許，燈心蘸點，日三、五次。不痛不礙，屢用有效。（《活幼口議》）
塵物瞇目︰以少鹽並豉置水中，視之立出。（孫真人方）
酒 赤鼻︰白鹽常擦之，妙。（《直指方》）
口鼻急疳，蝕爛腐臭︰斗子鹽、白面等分。為末。每以吹之。（《普濟方》）
面上惡瘡五色者︰鹽湯浸綿拓瘡上，五、六度即瘥。（《藥性論》）
體如蟲行，風熱也︰鹽一斗，水一石，煎湯浴之，三、四次。亦療一切風氣。（《外台秘要》）
瘡癬痛癢初生者︰嚼鹽頻擦之，妙。（《千金翼》）
手足心毒，風氣毒腫︰鹽末、椒末等分。酢和，敷之，立瘥。（《肘後方》）
手足疣目︰鹽敷上，以舌舐之。不過三度，瘥。（《肘後方》）
熱病生 ，下部有瘡︰熬鹽綿裹熨之，不過三次瘥。（《梅師方》）
一切漏瘡︰故布裹鹽，燒赤為末。每服一錢。（《外台秘要》）
瘡經年︰鹽中黑泥，曬研搽之。（《永類方》）
尿瘡︰鹽湯浸綿，拓瘡上。（《食療本草》）
蜈蚣咬人︰嚼鹽塗之，或鹽湯浸之，妙。（《梅師方》）
蚯蚓咬毒，形如大風，眉鬢皆落︰惟濃煎鹽湯，浸身數遍即愈。浙西軍將張韶病此，每夕蚯蚓鳴於體，一僧用此方而安。蚓，畏鹽也。（《經驗方》）
蜂蠆叮螫︰嚼鹽塗之。（《千金方》）
解黃蠅毒︰烏蒙山峽多小黃蠅，生毒蛇鱗中，嚙人初無所覺，漸癢為瘡。勿搔，但以冷水沃之，擦鹽少許，即不為瘡。（《方輿勝覽》）
毒蛇傷螫︰嚼鹽塗之，灸三壯，仍嚼鹽塗之。（徐伯玉方）
虱出怪病，臨臥渾身虱出，約至五升，隨至血肉俱壞，每宿漸多，痛癢不可言狀，惟吃水，臥床晝夜號哭，舌尖出血不止，身齒俱黑，唇動鼻開。但飲鹽醋湯十數日，即安。（夏子益《奇疾方》）
解野狼毒毒︰鹽汁飲之。（《千金方》）
藥箭毒氣︰鹽貼瘡上，灸三十壯，良。（《集驗方》）
救溺水死︰以大凳臥之，後足放高，用鹽擦臍中，待水自流出，切勿倒提出水。（《救急方》）
潰癰作癢︰以鹽摩其四圍，即止。（《外科精義》）
（《本經》下品）
【釋名】胡鹽（《別錄》）、羌鹽（《日華》）、青鹽（《綱目》）、禿登鹽（《唐本》）、陰土鹽。
大明曰︰西番所食者，故號戎鹽、羌鹽。
恭曰︰戎鹽，即胡鹽也。沙州名禿登鹽，廓州名為陰土鹽，生河岸山 之陰土石間，故
名。
【集解】《別錄》曰︰戎鹽生胡鹽山，及西羌北地、酒泉福祿城東南角。北海青，南海
赤。十月採。
當之曰︰戎鹽味苦臭，是海潮水澆山石，經久鹽凝著石，取之北海者青，南海者赤。弘景曰︰史書言虜中鹽有九種︰白鹽、食鹽，常食者；黑鹽，主腹脹氣滿；胡鹽，主耳聾目痛；柔鹽，主馬脊瘡；又有赤鹽、駁鹽、臭鹽、馬齒鹽四種，並不入食。馬齒即大鹽，黑鹽疑是鹵鹼，柔鹽疑是戎鹽，而此戎鹽又名胡鹽，二三相亂。今戎鹽虜中甚有，從涼州來，亦從敦煌來。其形作塊片，或如雞鴨卵，或如菱米，色紫白，味不甚咸，口嘗氣臭，正如 雞子臭者乃真。又河南鹽池泥中，自有凝鹽如石片，打破皆方，青黑色，善療馬脊瘡，又疑此是戎鹽。又巴東朐 縣北崖有鹽井，鹽水自凝，生傘子鹽，方一二寸，中央突張如傘形，亦有方如石膏、博棋者。
恭曰︰戎鹽即胡鹽，生河崖山 之陰土石間，大小不常，堅白似石，燒之不鳴 也。
宗奭曰︰戎鹽成垛，裁之如枕，細白，味甘、鹹。
頌曰︰陶氏所說九種，今人不能遍識。醫家治眼及補下藥多用青鹽，恐即戎鹽也。本草雲︰北海青，南海赤。今青鹽從西羌來者，形塊方棱，明瑩而青黑色，最奇。北海來者，作大塊而不光瑩，又多孔竅，若蜂窠狀，色亦淺於西鹽，彼人謂之鹽枕，入藥差劣。北胡又有一種鹽，作片屑，如碎白石，彼人亦謂之青鹽，緘封於匣，與鹽枕並作禮贄，不知是何色類？
時珍曰︰本草戎鹽雲︰北海青，南海赤。而諸注乃用白鹽，似與本文不合。按︰《涼州
異物志》雲︰姜賴之墟，今稱龍城。剛鹵千里，蒺藜之形。其下有鹽，累棋而生。出於胡國，故名戎鹽。贊雲︰鹽山二岳，二色為質。赤者如丹，黑者如漆。小大從意，鏤之為物。作獸
辟惡，佩之為吉。或稱戎鹽，可以療疾。此說與本草本文相合，亦惟赤、黑二色，不言白者。
蓋白者乃光明鹽，而青鹽、赤鹽則戎鹽也。故《西涼記》雲︰青鹽池出鹽，正方半寸，其形
如石，甚甜美。《真臘記》雲︰山間有石，味勝於鹽，可琢為器。《梁傑公傳》言︰交河之間，掘磧下數尺，有紫鹽，如紅如紫，色鮮而甘。其下丈許，有 珀。《北戶錄》亦言︰張掖池
中出桃花鹽，色如桃花，隨月盈縮。今寧夏近涼州地，鹽井所出青鹽，四方皎潔如石。山丹衛，即張掖地，有池產紅鹽，紅色。此二鹽，即戎鹽之青、赤二色者。醫方但用青鹽，而不用紅鹽，不知二鹽皆名戎鹽也。所謂南海、北海者，指西海之南北而言，非炎方之南海也。
張果《玉洞要訣》雲︰赤戎鹽出西戎，稟自然水土之氣，結而成質。其地水土之氣黃赤，故
鹽亦隨土氣而生。味淡於石鹽，力能伏陽精。但於火中燒汁紅赤，凝定色轉益者，即真也。
亦名絳鹽。《抱朴子》書有作赤鹽法。又嶺南一種紅鹽，乃染成者，皆非真紅鹽也。又《丹房鏡源》雲︰蠻鹽可伏雌雄，作金用紅鹽為上。
【氣味】鹹，寒，無毒。
宗奭曰︰甘、鹹。大明曰︰平。
獨孤滔曰︰戎鹽，赤、黑二色，能累卵，干汞，製丹砂。
【主治】明目目痛，益氣，堅肌骨，去毒蠱（《本經》）。
心腹痛，溺血吐血，齒舌血出（《別錄》）。助水臟，益精氣，除五臟症結，心腹積聚，痛瘡疥癬（大明）。解芫青、斑蝥毒（時珍）。
【發明】宗奭曰︰戎鹽甘咸，功在卻血、入腎，治目中瘀赤澀昏。
時珍曰︰戎鹽功同食鹽，不經煎煉，而味鹹帶甘，入藥似勝。《周禮注》雲︰飴鹽味甜，即戎鹽，不知果否？或雲以飴拌鹽也。
【附方】新五。
小便不通︰戎鹽湯︰用戎鹽（彈丸大）一枚，茯苓半斤，白朮二兩。水煎，服之。（仲景《金匱方》）
風熱牙痛︰青鹽一斤，槐枝半斤。水四碗，煎汁二碗，煮鹽至乾，炒研。日用揩牙、洗
目。（唐氏《經驗方》）
牢牙明目︰青鹽二兩，白鹽四兩，川椒四兩。煎汁拌鹽炒乾。日用揩牙洗目，永無齒疾、目疾。（《通變要法》）
風眼爛弦︰戎鹽化水，點之。（《普濟方》）
痔瘡漏瘡︰白礬四兩，青鹽四兩。為末，豬尿脬一個盛之，陰乾。每服五錢，空心溫水下。（趙氏《經驗方》）
（《唐本草》）
【釋名】石鹽（《唐本》）、聖石（《蜀本》）、水晶鹽（《綱目》）。
時珍曰︰雷 《炮炙論》序雲︰聖石開盲，明目而如雲離日。則光明者，乃兼形色與功
而名也。
【集解】恭曰︰光明鹽，生鹽州五原，鹽池下鑿取之。大者如升，皆正方光徹。
頌曰︰今階州出一種石鹽，生山石中，不由煎煉，自然成鹽，色甚明瑩，彼人甚貴之，雲即光明鹽也。
時珍曰︰石鹽有山產、水產二種。山產者即崖鹽也，一名生鹽，生山崖之間，狀如白礬，出於階、成、陵、鳳、永、康諸處。水產者，生池底，狀如水晶、石英，出西域諸處。
《吳錄》雲︰天竺有新淘水，味甘美，下有石鹽，白如水晶。又波斯出自然白鹽，如細石子。
金幼孜《北征錄》雲︰北虜有鹽海子，出白鹽，瑩潔如水晶。又有鹽池鹽，色或青或白，軍
士採食之。此皆水產者也。《梁四公子傳》雲︰高昌國燒羊山出鹽，大者如斗，狀白如玉。
月望收者，其紋理粗，明澈如水；非月望收者，其紋理密。金樓子云︰胡中白鹽，產於崖，映月光明洞澈如水晶。胡人以供國廚，名君王鹽，亦名玉華鹽。此則山產者也。皆自然之鹽，所謂天成者也。《益州記》雲︰汶山有咸石，以水漬而煎之成鹽。此亦石鹽之類，而稍不同者。
【氣味】咸、甘，平，無毒。
【主治】頭痛諸風，目赤痛，多眵淚（《唐本》）。
【發明】時珍曰︰光明鹽得清明之氣，鹽之至精者也，故入頭風眼目諸藥尤良。其他功
同戎鹽，而力差次之。
（《本經》下品）
【釋名】鹵鹽、寒石（《吳普》）、石鹼（《補遺》）。
時珍曰︰鹼音有二︰音咸者，潤下之味；音減者，鹽土之名，後人作鹼，作鹼，是矣。
許慎《說文》雲︰鹵，西方鹼地也。故字從西省文，象鹽形。東方謂之斥，西方謂之鹵，河
東謂之鹼。《傳》雲︰兌為澤，其於地也為剛鹵，亦西方之義。
【集解】《別錄》曰︰鹵鹼生河東池澤。
弘景曰︰今俗不複見鹵鹼，疑是黑鹽。又雲︰是煎鹽釜下凝滓。二說未詳。
恭曰︰鹵鹼生河東，河東鹽不釜煎，明非凝滓。又疑是黑鹽，皆不然。此是鹼土也，今人熟皮用之，於鹼地掘取。
頌曰︰并州人刮鹼煎煉，不甚佳，即鹵鹼也。
機曰︰鹵鹼，即鹵水也。
時珍曰︰《說文》既言鹵鹼皆斥地之名，則謂凝滓及鹵水之說皆非矣。鹵鹽與鹵鹼不同。山西諸州平野，及太谷、榆次高亢處，秋間皆生鹵，望之如水，近之如積雪。土人刮而熬之為鹽，微有蒼黃色者，即鹵鹽也。《爾雅》所謂天生曰鹵、人生曰鹽者是矣。凡鹽未經滴
去苦水，則不堪食，苦水即鹵水也。鹵水之下，澄鹽凝結如石者，即鹵鹼也。丹溪所謂石鹼
者，乃灰鹼也，見土類。《吳普本草》謂鹵鹼一名鹵鹽者，指鹵水之鹽，非鹵地之鹽也，不妨同名。
【氣味】苦，寒，無毒。
《別錄》︰苦、鹹，寒。
獨狐滔曰︰鹵鹽製四黃，作焊藥。同 砂罨鐵，一時即軟。
【主治】大熱消渴狂煩，除邪，及下蠱毒，柔肌膚（《本經》）。
去五臟腸胃留熱結氣，心下堅，食已嘔逆喘滿，明目目痛（《別錄》）。
【附方】新二。
風熱赤眼，虛腫澀痛︰鹵鹼一升，青梅二十七個，古錢二十一文。新瓶盛，密封，湯中煮一炊時。三日後取點，日三、五度。（《聖惠方》）
齒腐齦爛，不拘大人小兒︰用上好鹼土，熱湯淋取汁，石器熬乾刮下，入麝香少許研，摻之。（《宣明方》）
（《本經》中品）
【釋名】白水石（《本經》）、寒水石、凌水石（《別錄》）、鹽精石、泥精、鹽枕（《綱
目》）、鹽根。
時珍曰︰拆片投水中，與水同色，其水凝動；又可夏月研末，煮湯入瓶，倒懸井底，即成凌冰，故有凝水、白水、寒水、凌水諸名。生於積鹽之下，故有鹽精以下諸名。石膏亦有寒水之名，與此不同。
【集解】《別錄》曰︰凝水石，色如雲母可析者，鹽之精也。生常山山谷、中水縣及邯
鄲。
弘景曰︰常山（即恆山）屬并州。中水屬河間，邯鄲屬趙郡。此處地皆鹼鹵，故云鹽精，而碎之亦似朴硝。此石末置水中，夏月能為冰者，佳。
時珍曰︰《別錄》言凝水，鹽之精也。陶氏亦云鹵地所生，碎之似朴硝。《范子計然》
雲︰出河東。
河東，鹵地也。獨孤滔《丹房鏡源》雲︰鹽精出鹽池，狀如水精。據此諸說，則凝水即鹽精石也，一名泥精，昔人謂之鹽枕，今人謂之鹽根。生於鹵地積鹽之下，精液滲入土中，年久至泉，結而成石，大塊有齒棱，如馬牙硝，清瑩如水精，亦有帶青黑色者，皆至暑月回
潤，入水浸久亦化。陶氏注戎鹽，謂鹽池泥中自有凝鹽如石片，打破皆方，而色青黑者，即此也。蘇頌注玄精石，謂解池有鹽精石，味更鹹苦，乃玄精之類；又注食鹽，謂鹽枕作精塊，有孔竅，若蜂窠，可緘封為禮贄者，皆此物也。唐宋諸醫不識此石，而以石膏、方解石為注，誤矣。今正之於下。
【正誤】恭曰︰凝水石有縱理、橫理兩種，色清明者為上。或雲縱理為寒水石，橫理為凝水石。今出同州韓城，色青橫理如雲母為良；出澄州者，斜理紋色白為劣也。
頌曰︰今河東汾、隰州及德順軍亦有之，三月採。又有一種冷油石，全與此相類，但投
沸油鐺中，油即冷者，是也。此石性冷有毒，誤服令人腰以下不能舉。
宗奭曰︰凝水石紋理通澈，人或磨刻為枕，以備暑月之用。入藥須燒過。或市人末入輕粉以亂真，不可不察。陶氏言夏月能為冰者佳，如此則舉世不能得矣。
閻孝忠曰︰石膏，潔白堅硬，有牆壁。寒水石軟爛，可以手碎，外微青黑，中有細紋。
王隱君曰︰寒水石，堅白晶潔，狀若明礬、硼砂之質。或有碎之，粒粒大小皆四方，故又名方解石，今人謂之硬石膏者是也。
時珍曰︰寒水石有二︰一是軟石膏，一是凝水石。惟陶弘景所注，是凝水之寒水石，與本文相合。蘇恭、蘇頌、寇宗奭、閻孝忠四家所說，皆是軟石膏之寒水石。王隱君所說，則是方解石。諸家不詳本文鹽精之說，不得其說，遂以石膏、方解石指為寒水石。唐宋以來相承其誤，通以二石為用，而鹽精之寒水，絕不知用，此千載之誤也。石膏之誤近千載，朱震
亨氏始明；凝水之誤，非時珍深察，恐終於絕響矣。
【修治】 曰︰凡使，須用生薑自然汁煮乾研粉用。每十兩，用生薑一鎰也。
【氣味】辛，寒，無毒。《別錄》曰︰甘，大寒。
普曰︰神農︰辛；岐伯、醫和、扁鵲︰甘，無毒；李當之︰大寒。時珍曰︰辛、咸。之才曰︰解巴豆毒，畏地榆。獨孤滔曰︰製丹砂，伏玄精。
【主治】身熱，腹中積聚邪氣，皮中如火燒，煩滿，水飲之。久服不飢（《本經》）。除時氣熱盛，五臟伏熱，胃中熱，止渴，水腫，小腹痺（《別錄》）。壓丹石毒風，解傷寒勞複（甄權）。治小便白，內痺，涼血降火，止牙疼，堅牙明目（時珍）。
【發明】時珍曰︰凝水石稟積陰之氣而成，其氣大寒，其味辛咸，入腎走血除熱之功，同於諸鹽。古方所用寒水石是此石，唐宋諸方寒水石是石膏，近方寒水石則是長石、方解石，俱附各條之下，用者詳之。
【附方】舊二，新二。
男女轉脬，不得小便︰寒水石二兩，滑石一兩，葵子一合。為末。水一斗，煮五升，時服一升，即利。（《永類方》）
牙齦出血有竅︰寒水石粉三兩，硃砂二錢，甘草腦子一字。為末。
乾摻。（《普濟方》）
湯火傷灼︰寒水石，燒研敷之。（《衛生易簡方》）
小兒丹毒，皮膚熱赤︰寒水石半兩，白土一分。為末。米醋調塗之。（《經驗方》）
（宋《開寶》）
【釋名】太陰玄精石、陰精石（《綱目》）、玄英石。
時珍曰︰此石，乃鹼鹵至陰之精凝結而成，故有諸名。
【集解】頌曰︰玄精石出解州解池，及通、泰州積鹽倉中亦有之。其色青白龜背者佳，采無時。又解池有鹽精石，味更鹹苦，亦玄精之類也。
恭曰︰近地亦有之，色亦青白，片大不佳。
時珍曰︰玄精是鹼鹵津液流滲入土，年久結成石片，片狀如龜背之形。蒲、解出者，其色青白通徹。蜀中赤鹽之液所結者，色稍紅光。沈存中《筆談》雲︰太陰玄精生解州鹽澤大鹵中，溝渠土內得之。大者如杏葉，小者如魚鱗，悉皆六角，端正似刻，正如龜甲狀。其裙小橢，其前則下剡，其後則上剡，正如穿山甲相掩之處，全是龜甲，更無異也。
色綠而瑩徹，叩之則直理而拆，瑩明如鑒，拆處亦六角，如柳葉大。燒過則悉解拆，薄
如柳葉，片片相離，白如霜雪，平潔可愛。此乃稟積陰之氣凝結，故皆六角。今天下所用玄精，乃絳州山中所出絳石，非玄精也。
【氣味】鹹，溫，無毒。
時珍曰︰甘、鹹，寒。
獨孤滔曰︰製硫黃、丹砂。
【主治】除風冷邪氣濕痺，益精氣，婦人痼冷漏下，心腹積聚冷氣，止頭痛，解肌（《開寶》）。
主陰証傷寒，指甲面色青黑，心下脹滿結硬，煩渴，虛汗不止，或時狂言，四肢逆冷，咽喉不利腫痛，脈沉細而疾，宜佐他藥服之。又合他藥，塗大風瘡（宗 ）。
【發明】頌曰︰古方不見用，近世補藥及傷寒多用之。其著者，治傷寒正陽丹出汗也。
時珍曰︰玄精石稟太陰之精，與鹽同性，其氣寒而不溫，其味甘咸而降，同硫黃、硝石治上盛下虛，救陰助陽，有扶危拯逆之功。故鐵瓮申先生來複丹用之，正取其寒，以配硝、之熱也。《開寶本草》言其性溫，誤矣。
【附方】舊一，新八。
正陽丹︰治傷寒三日，頭痛壯熱，四肢不利。太陰玄精石、硝石、硫黃各二兩， 砂一兩。細研，入瓷瓶固濟。以火半斤，周一寸 之，約近半日，候藥青紫色，住火。待冷取出，用臘月雪水拌勻，入罐子中，屋後北陰下陰乾。又入地埋二七日，取出細研，麵糊和丸雞頭子大。先用熱水浴後，以艾湯研下一丸。以衣蓋汗出為瘥。（《圖經本草》）
小兒風熱，挾風蘊熱，體熱。太陰玄精石一兩，石膏七錢半，龍腦半兩，為末。每服半錢，新汲水下。（《普濟方》）
肺熱咳嗽︰方見不灰木下。
冷熱霍亂，分利陰陽︰玄精石、半夏各一兩，硫黃三錢，為末，麵糊丸梧子大。每米飲服三十丸。（《指南方》）
頭風腦痛︰玄精石末，入羊膽中陰乾。水調一字，吹鼻中，立止。（《千金方》）
目赤澀痛︰玄精石半兩，黃柏（炙）一兩。為末。點之，良。（《普濟方》）
赤目失明，內外障翳︰太陰玄精石（陰陽火 ）、石決明各一兩，蕤仁、黃連各二兩，羊子肝七個（竹刀切曬）。為末，粟米飯丸梧子大。每臥時茶服二十丸。服至七日，烙頂心以助藥力，一月見效。宋丞相言︰黃典史病此，夢神傳此方，愈。（《朱氏集驗方》）
目生赤脈︰玄精石一兩，甘草半兩。為末。每服一錢，小兒半錢，竹葉煎湯調下。（《總
微論》）
重舌涎出，水漿不入︰太陰玄精石二兩，牛黃、硃砂、龍腦各一分。為末。以鈹針舌上去血，鹽湯漱口，摻末咽津，神效。（《聖惠方》）
（《唐本草》）
【釋名】鹽綠、石綠（《綱目》）。
【集解】恭曰︰綠鹽出焉耆。水中石下取之，狀若扁青、空青，為眼藥之要。今人以光
明鹽、 砂、赤銅屑，釀之為塊，綠色，以充之。
曰︰出波斯國，生石上，舶上將來，謂之石綠，裝色久而不變。中國以銅、醋者，堪入藥，色亦不久。
時珍曰︰方家言波斯綠鹽色青，陰雨中乾而不濕者為真。又造鹽綠法︰用熟銅器盛取漿
水一升，投青鹽一兩在內，浸七日取出，即綠色。以物刮末，入漿水再浸七日或二七取出。
此非真綠鹽也。
【氣味】鹹、苦、辛，平，無毒。
【主治】目赤淚出，膚翳眵暗（《唐本》）。點目，明目消翳。療小兒無辜疳氣（李 ）。
【附方】新二。
胎赤眼痛︰鹽綠一分，蜜半兩。於蚌蛤殼內相和。每夜臥時漿水洗目，炙熱點之，能斷
根。（《聖濟錄》）
目暗赤澀多淚︰鹽綠一錢，蕤仁（去皮）一錢。研熱，入好酥一錢，研勻。每夜點一麻子。（《聖惠方》）
（《拾遺》）
【集解】藏器曰︰生海西南雷、羅諸州山谷。似芒硝，末細，入口極冷。南人少有服者，恐極冷入腹傷人，宜慎之。
【氣味】鹹，冷，無毒。
【主治】眼赤 爛風赤，細研水和點之。又水研服，去熱煩痰滿頭痛，明目鎮心。又主蛇虺惡蟲毒，藥箭鏃毒，疥癬癰腫瘰癧，並摩敷之，甚者水化服之。又解獨自草箭毒（藏器）。
【附錄】懸石保升曰︰人若常服煉石者，至歿，塚中生懸石，若芒硝，其冷如雪，殺火毒。
（《本經》上品）
【校正】並入《別錄》芒硝、《嘉 》馬牙硝。
【釋名】硝石朴（《別錄》）、鹽硝（《綱目》）、皮硝。
志曰︰硝是本體之名，石乃堅白之號，朴者未化之義也。以其芒硝、英硝皆從此出，故
曰硝石朴也。
時珍曰︰此物見水即消，又能消諸物，故謂之消。生於鹽鹵之地，狀似末鹽，凡牛、馬諸皮須此治熟，故今俗有鹽硝、皮硝之稱。煎煉入盆，凝結在下，粗朴者為朴硝，在上有芒
者為芒硝，有牙者為馬牙硝。《神農本經》只有朴硝、硝石，《名醫別錄》複出芒硝，宋《嘉
本草》又出馬牙硝。蓋不知硝石即是火硝，朴硝即是芒硝、馬牙硝，一物有精粗之異爾。
諸說不識此，遂致紛紜也。今並芒硝、牙硝於一雲。
【集解】《別錄》曰︰朴硝生益州山谷有鹹水之陽。采無時。色青白者佳，黃者傷人，赤者殺人。又曰︰芒硝，生於朴硝。
曰︰朴硝中煉出，形似麥芒，號曰芒硝。
志曰︰以暖水淋朴硝，取汁煉之，令減半，投於盆中，經宿乃有細芒生，故謂之芒硝也。又有英硝者，其狀若白石英，作四、五棱，瑩澈可愛，主療與芒硝同，亦出於朴硝，其煎煉自別有法，亦呼為馬牙硝。
宗奭曰︰朴硝是初採得一煎而成者，未經再煉，故曰朴硝。可以熟生牛馬皮，及治金銀
有偽。芒硝是朴硝淋汁再煉者。
時珍曰︰硝有三品︰生西蜀者，俗呼川硝，最勝；生河東者，俗呼鹽硝，次之；生河北、青、齊者，俗呼土硝。皆生於斥鹵之地，彼人刮掃煎汁，經宿結成，狀如末鹽，猶有沙土
猥雜，其色黃白，故《別錄》雲︰朴硝黃者傷人，赤者殺人。須再以水煎化，澄去滓腳，入蘿蔔數枚同煮熟，去蘿蔔傾入盆中，經宿則結成白硝，如冰如蠟，故俗呼為盆硝。齊、衛之硝則底多，而上面生細芒如鋒，《別錄》所謂芒硝者是也。川、晉之硝則底少，而上面生牙
如圭角，作六棱，縱橫玲瓏，洞澈可愛，《嘉 本草》所謂馬牙硝者是也。狀如白石英，又名英硝。二硝之底，則通名朴硝也。取芒硝、英硝，再三以蘿蔔煎煉去鹹味，即為甜硝。以二硝置之風日中吹去水氣，則輕白如粉，即為風化硝。以朴硝、芒硝、英硝同甘草煎過，鼎
罐升 ，則為玄明粉。
陶弘景及唐宋諸人皆不知諸硝是一物，但有精粗之異，因名迷實，謬猜亂度，殊無指歸。
詳見硝石正誤下。
朴硝（《本經》）
【氣味】苦，寒，無毒。
《別錄》曰︰苦、辛，大寒，無毒。煉白如銀，能寒能熱，能滑能澀，能辛能苦，能咸
能酸，入地千年不變。
權曰︰苦、咸，有小毒。
時珍曰︰《別錄》所列神化之說，乃硝石之功。詳見硝石下。
之才曰︰大黃、石葦為之使，惡麥句薑。
張從正曰︰畏三棱。
【主治】百病，除寒熱邪氣，逐六腑積聚，結固留癖。
能化七十二種石。煉餌服之，輕身神仙（《本經》）。胃中食飲熱結，破留血閉絕，停痰
痞滿，推陳致新（《別錄》）。療熱脹，養胃消穀（皇甫謐）。
治腹脹，大小便不通。女子月候不通（甄權）。通泄五臟百病及症結，治天行熱疾，頭痛，消腫毒，排膿，潤毛發（大明）。
芒硝（《別錄》）
【氣味】辛、苦，大寒，無毒。
權曰︰咸，有小毒。
【主治】五臟積聚，久熱胃閉，除邪氣，破留血，腹中痰實結搏，通經脈，利大小便及月水，破五淋，推陳致新（《別錄》）。下瘰癧黃膽病，時疾壅熱，能散惡血，墮胎，敷漆瘡（甄權）。
（宋《嘉 》）
【氣味】甘，大寒，無毒。
時珍曰︰咸、微甘。即英硝也。
【主治】除五臟積熱伏氣（甄權）。末篩點眼赤，去赤腫障翳澀淚痛，亦入點眼藥中用（大明）。功同芒硝（時珍）。
【發明】成無己曰︰《內經》雲︰鹹味下泄為陰。又雲︰咸以軟之。熱淫於內，治以咸
寒。氣堅者以咸軟之；熱盛者，以寒消之。故張仲景大陷胸湯、大承氣湯、調胃承氣湯皆用芒硝，以軟堅去實熱，結不至堅者不可用也。
好古曰︰本草雲︰朴硝味辛，是辛以潤腎燥也。今人不用辛字，只用咸字，咸能軟堅也。其義皆是。本草言芒硝利小便而墮胎，然傷寒妊娠可下者用此，兼大黃引之，直入大腸，潤燥軟堅瀉熱，而母子俱安。《經》雲︰有故無殞，亦無殞也，此之謂歟？以在下言之，則便
溺俱陰。以前後言之，則前氣後血。以腎言之，總主大小便難。溺澀秘結，俱為水少火盛。
《經》雲︰熱淫於內，治以鹹寒，佐之以苦，故用芒硝、大黃相須為使也。
元素曰︰芒硝氣薄味濃，沉而降，陰也。其用有三︰去實熱，一也；滌腸中宿垢，二也
；破堅積熱塊，三也。孕婦惟三、四月及七、八月不可用，餘皆無妨。
宗奭曰︰朴硝是初得一煎而成者，其味酷澀，所以力緊急而不和，治食 不消，以此蕩
逐之。芒硝是朴硝淋過煉成，故其性和緩，故今多用治傷寒。
時珍曰︰朴硝澄下，硝之粗者也，其質重濁。芒硝、牙硝結於上，硝之精者也，其質清明。甜硝、風化硝，則又芒硝、牙硝之去氣味而甘緩輕爽者也。故朴硝只可施於鹵莽之人，及敷塗之藥；若湯散服餌，必須芒硝、牙硝為佳。張仲景《傷寒論》只用芒硝，不用朴硝，正此義也。硝，稟太陰之精，水之子也。氣寒味鹹，走血而潤下，蕩滌三焦腸胃實熱陽強之病，乃折治火邪藥也。唐時，臘月賜群臣紫雪、紅雪、碧雪，皆用此硝煉成者，通治積熱諸病有神效，貴在用者中的爾。
【附方】舊十七，新一十五。
紫雪︰療傷寒溫瘧，一切積熱煩熱，狂易叫走，瘴疫毒癘，猝死腳氣，五屍五疰，心腹諸疾，癘刺切痛，解諸熱毒，邪熱發黃，蠱毒鬼魅，野道熱毒，小兒驚癇百病。黃金一百兩，石膏、寒水石、滑石、磁石各三斤。搗碎，水一斛，煮四斗，去滓；入犀角屑、羚羊角、青
木香、沉香各五兩，玄參（洗焙）、升麻各一斤，甘草（炒）八兩，丁香一兩，入前汁中煮取一斗五升，去滓；入煉朴硝十斤，硝石三十二兩，於藥汁中，微火煎之，柳木不住攪，至水氣欲盡，傾木盆中。待欲凝，入麝香一兩二錢半，硃砂末三兩，攪勻，收之。每服一、二錢，涼水服。臨時加減，甚者一兩。（《和劑局方》）
紅雪︰治煩熱，消宿食，解酒毒，開三焦，利五臟，除毒熱，破積滯。治傷寒狂躁，胃爛發斑，溫瘴腳氣，黃膽頭痛，目昏鼻塞，口瘡喉痺，重舌腸癰等病。用川朴硝十斤（煉去滓），羚羊角（屑）、黃芩、升麻各三兩，人參、赤芍藥、檳榔、枳殼（麩炒）、生甘草、淡竹葉、木香各二兩，木通、梔子、葛根、桑白皮、大青、藍葉各一兩半，蘇方木六兩。並銼片。
水二斗五升，煎至九升，去滓，濾過煎沸；下硝不住手攪，待水氣將盡，傾入器中；欲凝，下硃砂一兩，麝香半兩，經宿成雪。每服一、二錢，新汲水調下。欲行，則熱湯化服一兩（《和劑方》）
碧雪︰治一切積熱，天行時疾，發狂昏憒，或咽喉腫塞，口舌生瘡，心中煩躁，或大小便不通，胃火諸病。朴硝、芒硝、馬牙硝、硝石、石膏（水飛）、寒水石（水飛）各一斤，以甘草一斤，煎水五升，入諸藥同煎，不住手攪，令硝熔得所；入青黛一斤，和勻，傾盆內，經
宿結成雪，為末。每含咽，或吹之，或水調服二、三錢。欲通利，則熱水服一兩。（《和劑
局方》）
涼膈驅積︰王 山人甘露飲︰治熱壅，涼胸膈，驅積滯。蜀芒硝末一大斤。用蜜十二兩，冬加一兩，和勻，入新竹筒內，半筒以上即止，不得令滿。卻入炊甑中，令有藥處在飯內，其虛處出其上，蒸之。候飯熟取出，綿濾入瓷缽中，竹篦攪勿停手，待凝，收入瓷盒。每臥
時含半匙，漸漸咽之。如要通轉，即多服之。（劉禹錫《傳信方》）
乳石發動煩悶︰芒硝，蜜水調服一錢，日三服。（《聖惠方》）
骨蒸熱病︰芒硝末，水服方寸匕，日二服良。（《千金方》）
腹中痞塊︰皮硝一兩，獨蒜一個，大黃末八分。搗作餅。貼於患處，以消為度。（邵氏
《經驗方》）
食物過飽不消，遂成痞膈︰馬牙硝一兩，吳茱萸半斤。煎汁投硝，乘熱服之。良久未轉，更進一服，立效。竇群在常州，此方得效也。（《經驗方》）
關格不通，大小便閉，脹欲死，兩三日則殺人。芒硝三兩，泡湯一升服，取吐即通。（《百一方》）
小便不通︰白花散︰用芒硝三錢，茴香酒下。（《簡要濟眾方》）
時氣頭痛︰朴硝末二兩，生油調塗頂上。（《聖惠方》）
赤眼腫痛︰朴硝，置豆腐上蒸化，取汁收點。（《簡便方》）
風眼赤爛︰明淨皮硝一盞。水二碗煎化，露一夜，濾淨澄清。朝夕洗目。三日其紅即消，雖半世者亦愈也。（楊誠《經驗方》）
退翳明目︰白龍散︰用馬牙硝光淨者，濃紙裹實，安在懷內著肉，養一百二十日，研粉，入少龍腦。不計年歲深遠，眼生翳膜，遠視不明，但瞳人不破散者，並宜日點之。（《經驗方》）
諸眼障翳︰牙硝十兩，湯泡汁，濃紙濾過，瓦器熬乾，置地上一夜，入飛炒黃丹一兩，麝香半分。再羅過，入腦子。日點。（《濟急仙方》）
逐月洗眼︰芒硝六錢。水一盞六分，澄清。依法洗目，至一年，眼如童子也。正月初三，二月初八，三月初四，四月初四，五月初五，六月初四，七月初三，八月初一，九月十三，十月十三，十一月十六，十二月初五日。（《聖惠方》）
牙齒疼痛︰皂莢濃漿，同朴硝煎化，淋於石上，待成霜。擦之。（《普濟方》）
食蟹齦腫︰朴硝敷之，即消。（《普濟方》）
喉痺腫痛︰《外台》︰用朴硝一兩，細細含咽，立效。或加丹砂一錢。氣塞不通，加生甘草末二錢半，吹之。
小兒重舌︰馬牙硝塗於舌上下，日三。（姚和眾）
口舌生瘡︰朴硝含之，良。（孫真人方）
小兒鵝口︰馬牙硝，擦舌上，日五度。（《簡要濟眾》）
豌豆毒瘡未成膿者。豬膽汁和芒硝末塗之。（《梅師》）
代指腫痛︰芒硝煎湯漬之。（《聖惠方》）
火焰丹毒︰水調芒硝末塗之。（《梅師》）
一切風疹︰水煮芒硝湯拭之。（《梅師》）
漆瘡作癢︰芒硝湯，塗之。（《千金》）
灸瘡飛蝶︰因艾灸火瘡痂退落，瘡內鮮肉片子，飛如蝶狀，騰空飛去，痛不可言，是血肉俱熱，怪病也。用朴硝、大黃各半兩。為末。水調下，微利即愈。（夏子益《奇疾方》）
婦人難產︰芒硝末二錢，童子小便溫服，無不效者。（《信效方》）
死胎不下︰方同上。豐城曾尉有貓孕五子，一子已生，四子死腹中，用此灌之即下。又治一牛亦下。（《信效方》）
女人扎足︰脫骨湯︰用杏仁一錢，桑白皮四錢。水五碗，新瓶煎三碗，入朴硝五錢，乳香一錢，封口煎化。置足於上，先熏後洗。三日一作，十餘次後，軟
若束綿也。（《閨閣事宜》）
風化硝
【修治】時珍曰︰以芒硝於風日中消盡水氣，自成輕飄白粉也。或以瓷瓶盛，掛檐下，待硝滲出瓶外，刮下收之。別有甜瓜盛硝滲出刮收者，或黃牯牛膽收硝刮取，皆非甜硝也。
【主治】上焦風熱，小兒驚熱膈痰，清肺解暑。以人乳和塗，去眼瞼赤腫，及頭面暴熱腫痛。煎黃連，點赤目（時珍）。
【發明】時珍曰︰風化硝甘緩輕浮，故治上焦心肺痰熱，而不泄利。
（《藥性》）
【釋名】白龍粉。
時珍曰︰玄，水之色也。明，瑩澈也。《御藥院方》謂之白龍粉。
【修治】時珍曰︰製法︰用白淨朴硝十斤，長流水一石，煎化去滓，星月下露一夜，去水取硝。每一斗，用蘿蔔一斤切片，同煮熟濾淨，再露一夜取出。每硝一斤，用甘草一兩，同煎去滓，再露一夜取出。以大沙罐一個，築實盛之，鹽泥固濟濃半寸，不蓋口，置爐中，以炭火十斤，從文至武 之。待沸定，以瓦一片蓋口，仍前固濟，再以十五斤頂火 之。放
冷一伏時，取出，隔紙安地上，盆覆三日出火毒，研末。每一斤，入生甘草末一兩，炙甘草末一兩，和勻，瓶收用。
【氣味】辛、甘，冷，無毒。
【主治】心熱煩躁，並五臟宿滯症結（甄權）。明目，退膈上虛熱，消腫毒（大明）。
【發明】杲曰︰玄明粉，沉也，陰也。其用有二︰去胃中之實熱，蕩腸中之宿垢。大抵
用此以代盆硝耳。
《玄明粉傳》曰︰唐明皇帝聞終南山道士劉玄真服食多壽，乃詔而問之。玄真曰︰臣按
《仙經》，修煉朴硝，號玄明粉，只服此方，遂無病長生。其藥無滓性溫，陰中有陽，能除一百二十種疾。生餌尚能救急難性命，何況修煉長服。益精壯氣，助陽証陰。不拘丈夫婦人，幼稚襁褓。不問四時冷熱。一切熱毒風冷， 癖氣脹滿，五勞七傷，骨蒸傳屍，頭痛煩熱，五內氣塞，大小腸不通，三焦熱淋，疰忤，咳嗽嘔逆，口苦舌乾，咽喉閉塞，驚悸健忘，營
衛不調，中酒中 ，飲食過度，腰膝冷痛，手足酸痺，久冷久熱，四肢壅塞，背膊拘急，目昏眩暈，久視無力，腸風痔病，血 不調，婦人產後，小兒疳氣，陰毒傷寒，表裡疫癘。此藥久服，令人悅澤，開關健脾，駐顏明目，輕身延壽，功效不可具載。但用一兩，分為十二服，臨時酌量加減。似覺壅熱傷寒，頭痛鼻塞，四肢不舉，飲食不下，煩悶氣脹，須通瀉求安者，即看年紀高下，用藥二錢半或半兩，以桃花煎湯下為使，最上；次用蔥湯下；如未通，以沸湯投之即效。或食諸魚藕菜飲食諸毒藥，用蔥白湯調服二錢，毒物立泄下。若女人身懷
六甲，長服安胎生子，亦無瘡腫疾病。若要微暢不閉塞，但長服之，稍稍得力，朝服夕應，不搜刮人五臟，怡怡自泰。其藥初服時，每日空腹，酒飲茶湯任下二錢匕，良久更下三錢匕。
七日內常微泄利黃黑水涎沫等，此是搜淘諸疾根本出去，勿用畏之。七日後漸知腹內暖，消食下氣，長服除故養新，氣血日安。用大麻子湯下為使，惟忌苦參。詳見《太陰經》中。
好古曰︰玄明粉治陰毒一句，非伏陽在內不可用。若用治真陰毒，殺人甚速。
震亨曰︰玄明粉火 而成，其性當溫。曰長服久服，輕身固胎，駐顏益壽，大能補益，豈理也哉？予親見一、二朋友，不信予言而亡，故書以為戒。
時珍曰︰《神農本草》言朴硝煉餌服之，輕身神仙，蓋方士竄入之言。後人因此製為玄明粉， 煉多遍，佐以甘草，去其鹹寒之毒。遇有三焦腸胃實熱積滯，少年氣壯者，量與服之，亦有速效；若脾胃虛冷，及陰虛火動者服之，是速其咎矣。
【附方】新三。
熱厥氣痛︰玄明粉三錢，熱童尿調下。（《集簡方》）
傷寒發狂︰玄明粉二錢，硃砂一錢。末之。冷水服。（《傷寒蘊要》）
鼻血不止︰玄明粉二錢，水服。（《聖濟》）
（《本經》上品）
【釋名】芒硝（《別錄》）、苦硝（甄權）、焰硝（《土宿》）、火硝（《綱目》）、地霜（《蜀本》）、生硝（宋本）、北帝玄珠。
志曰︰以其消化諸石，故名消石。初煎煉時有細芒，而狀若朴硝，故有芒硝之號。不與朴硝及《別錄》芒硝同類。
宗奭曰︰硝石是再煎煉時，取去芒硝凝結在下者，精英既去，但餘滓如石而已。入藥功
力亦緩，惟能發煙火。
權曰︰芒硝，一作苦硝，言其味苦也。
時珍曰︰硝石，丹爐家用製五金八石，銀工家用化金銀，兵家用作烽燧火藥，得火即焰
起，故有諸名。狐剛子《粉圖》謂之北帝玄珠。《開寶本草》重出生硝、芒硝，今並為一，並詳下文。
【集解】《別錄》曰︰硝石，生益州山谷及武都、隴西、西羌。采無時。
弘景曰︰硝石療病與朴硝相似，《仙經》用此消化諸石，今無真識此者。或雲與朴硝同出，所以朴硝一名硝石朴也。又雲一名芒硝，今芒硝乃是煉朴硝作之。並未核研其驗。有人得一種物，色與朴硝大同小異， 如握鹽雪不冰，燒之紫青煙起，雲是真硝石也。今宕昌
以北諸山有鹼土處皆有之。
志曰︰此即地霜也。所在山澤，冬月地上有霜，掃取以水淋汁，後乃煎煉而成，狀如釵
腳，好者長五分以來。陶說多端，蓋由不的識之故也。
又曰︰生硝生茂州西山岩石間，形塊大小不定，色青白，采無時。
時珍曰︰硝石，諸鹵地皆產之，而河北慶陽諸縣及蜀中尤多。秋冬間遍地生白，掃取煎煉而成。貨者苟且，多不潔淨，須再以水煎化，傾盆中，一夜結成。澄在下者，狀如朴硝，又名生硝，謂煉過生出之硝也。結在上者，或有鋒芒如芒硝，或有圭棱如馬牙硝，故硝石亦有芒硝、牙硝之名，與朴硝之芒、牙同稱，而水火之性則異也。崔 《外丹本草》雲︰硝石，陰石也。此非石類，乃鹼鹵煎成，今呼焰硝。河北商城及懷、衛界，沿河人家，刮鹵淋汁煉
就，與朴硝小異，南地不產也。升玄子《伏汞圖》雲︰硝石生烏場，其色青白，用白石英炙熱點上，便消入石中者為真。其石出處，氣極穢惡，飛鳥不能過其上。人或單衣過之，身上諸蟲悉化為水。能消金石，為水服之長生，以形若鵝管者佳。謹按升玄子所說，似與今之硝石不同，而姚寬《西溪叢語》以其說為真正硝石，豈外國所產與中國異耶？抑別一種耶？當俟博物者訂正。
【正誤】
弘景曰︰《神農本經》無芒硝，只有硝石，一名芒硝。《名醫別錄》乃出芒硝，療與硝石同，疑即硝石也。舊出寧州，黃白粒大，味極辛苦。今醫家多用煮煉作者，色。全白粒細，而味不甚烈。皇甫士安言︰無朴硝可用硝石。硝石生山之陰，鹽之膽也。取石脾與硝石以水煮之，一斛得三斗，正白如雪，以水投中即消，故名消石。其味苦無毒，主消渴熱中，止煩滿，三月採於赤山。朴硝者，亦生山之陰，有鹽鹹苦之水，則朴硝生於其陽。其味苦無毒，其色黃白，主療熱，腹中飽脹，養胃消穀，去邪氣，亦得水而消，其療與硝石小異。按如此說，是取芒硝合煮，更成為真硝石，但不知石脾是何物也？以朴硝作芒硝者，用暖湯淋汁煮之，著木盆中，經宿即成矣。今益州人複煉礬石作硝石，絕柔白，而味猶是礬爾。
又曰︰朴硝，今出益州北部汶山郡西川、蠶陵二縣界，生山崖上，色多青白，亦雜黑斑。土人擇取白軟者，以當硝石用之，當燒令汁沸出，狀如礬石也。
藏器曰︰石脾、芒硝、硝石，並出西戎鹵地，鹼水結成。
恭曰︰朴硝有縱理、縵理二種，用之無別。其白軟者，朴硝苗也，虛軟少力。煉為硝石，所得不多；以當硝石，功力大劣也。
又曰︰硝石即是芒硝，朴硝一名硝石朴。今煉粗惡朴硝，取汁煎作芒硝，即是硝石。《別錄》複出芒硝，誤矣。晉宋古方，多用硝石，少用芒硝；近代諸醫，但用芒硝，鮮言硝石。
理既明白，不合重出。
頌曰︰舊說朴硝、芒硝、硝石三物同種。初採得苗，以水淋汁煎成者為朴硝，一名硝石朴。又煉朴硝或地霜而成，堅白如石者，為硝石，一名芒硝。又取朴硝淋汁煉煎結成有細芒
者，為芒硝。雖一體異名，而修煉之法既殊，則主治之功亦別。然《本經》所載，疑是二種。
今醫方所用，亦不能究。但以未煉成塊微青色者為朴硝；煉成盆中、有芒者為芒硝，亦謂之盆硝；芒硝之底澄凝者，為硝石朴。硝力緊，芒硝次之，硝石更緩。未知孰是？蘇恭言︰晉
宋古方，多用硝石，少用芒硝。按張仲景《傷寒論》，承氣、陷胸皆用芒硝。葛洪《肘後方》，傷寒時氣亦多用芒硝，惟治食 不化雲，無朴硝，用芒硝代之。是晉宋以前通用朴硝、芒硝矣。胡洽方，十棗湯用芒硝，大五飲丸用硝石，並雲無硝石用芒硝。是梁隋間通用芒硝、硝石矣。以此言之，朴硝、硝石為精，芒硝為粗。故陶氏引皇甫士安之言為証，是硝石當時已
難得其真，故方書通以相代矣。又古方金石凌法，用朴硝、硝石、芒硝、馬牙硝四種相參，次第下之。方出唐世，不知當時如何分別也？又南方醫人著《硝說》雲︰本草有朴硝、硝石、芒硝，而無馬牙硝。諸家所注，三種竟無斷決。或言芒硝、硝石是一物，不合重出。或言煎煉朴硝，經宿盆中有細芒為芒硝。或言馬牙硝自是一物。今諸硝之體各異，理亦易明，而惑
乃如此。朴硝味苦而微鹹，出蜀郡者，瑩白如冰雪，內地者小黑，皆蘇脆易碎，風吹之則結霜，泯泯如粉，熬之烊沸，亦可熔鑄。以水合甘草、豬膽煮至減半，投大盆中，又下凝水石屑，同漬一宿，則凝結如白石英者，芒硝也。掃地霜煎煉而成，試竹上如解鹽，而味辛苦，燒之成焰都盡者，硝石也，能消金石，又性畏火，而能製諸石使拒火，亦天地之神物也。牙
硝，即是芒硝也。又有生硝，不因煮煉而成，亦出蜀道，類朴硝而小堅也。其論雖辨，然與古人所說殊別，亦未可全信也。
好古曰︰硝石者，硝之總名也。但不經火者，謂之生硝、朴硝；經火者，謂之芒硝、盆
硝。
時珍曰︰諸硝，自晉唐以來，諸家皆執名而猜，都無定見。惟馬志《開寶本草》，以硝石為地霜煉成，而芒硝、馬牙硝是朴硝煉出者，一言足破諸家之惑矣。諸家蓋因硝石一名芒
硝，朴硝一名硝石朴，之名相混，遂致費辨不決。而不知硝有水火二種，形質雖同，性氣迥
別也。惟《神農本經》朴硝、硝石二條為正。其《別錄》芒硝、《嘉 》馬牙硝、《開寶》生硝，俱系多出，今並歸並之。《神農》所列朴硝，即水硝也，有二種，煎煉結出細芒者為芒
硝；結出馬牙者，為牙硝；其凝底成塊者通為朴硝，其氣味皆咸而寒。《神農》所列硝石，即火硝也，亦有二種，煎煉結出細芒者亦名芒硝，結出馬牙者，亦名牙硝，又名生硝；其凝
底成塊者，通為硝石。其氣味皆辛苦而大溫。二硝皆有芒硝、牙硝之稱，故古方有相代之說。
自唐宋以下，所用芒硝、牙硝，皆是水硝也。南醫所辨雖明，而以凝水石、豬膽煎成者為芒
硝，則誤矣。今通正其誤。其石脾一名硝石者，造成假硝石也。見後石脾下。
【修治】大明曰︰真硝石，柳枝湯煎三周時，如湯少，即加熱者，伏火即止。
曰︰凡使硝石，先研如粉，用雞腸菜、柏子仁共二十五個，和作一處，丸如小帝珠子，以瓷瓶子於五斤火中 赤，投硝石四兩於瓶內，連投藥丸入瓶，自然伏火也。
《抱朴子》曰︰能消柔五金，化七十二石為水。製之須用地蓮子、豬牙皂角、苦參、南星、巴豆、漢防己、晚蠶砂。
時珍曰︰熔化，投甘草入內，即伏火。
硝石
【氣味】苦，寒，無毒。《別錄》曰︰辛，大寒，無毒。普曰︰神農︰苦；扁鵲︰
甘。權曰︰咸，有小毒。
時珍曰︰辛、苦、微鹹，有小毒，陰中之陽也。得陳皮，性疏爽。
之才曰︰火為之使，惡苦參、苦菜，畏女菀、杏仁、竹葉。
【主治】五臟積熱，胃脹閉，滌去蓄結飲食，推陳致新，除邪氣。煉之如膏，久服輕身（《本經》）。
療五臟十二經脈中百二十疾，暴傷寒，腹中大熱，止煩滿消渴，利小便，及 蝕瘡。天地至神之物，能化七十二種石（《別錄》）。破積散堅，治腹脹，破血，下瘰癧，瀉得根出（甄權）。含咽，治喉閉（大明）。治伏暑傷冷，霍亂吐利，五種淋疾，女勞黑疸，心腸
痛，赤眼，頭痛，牙痛（時珍）。
【氣味】苦，大寒，無毒。時珍曰︰辛、苦，大溫，無毒。
【主治】風熱癲癇，小兒驚邪螈 ，風眩頭痛，肺壅耳聾，口瘡喉痺咽塞，牙頷腫痛，目赤熱痛，多眵淚（《開寶》）。
【發明】土宿真君曰︰硝石，感海鹵之氣所產，乃天地至神之物，能寒能熱，能滑能澀，能辛能苦，能酸能咸，入地千年，其色不變，七十二石，化而為水，製服草木，柔潤五金，製煉八石，雖大丹亦不舍此也。
時珍曰︰土宿所說，乃硝石神化之妙。《別錄》列於朴硝之下，誤矣。朴硝屬水，味鹹
而氣寒，其性下走，不能上升，陰中之陰也。故惟蕩滌腸胃積滯，折治三焦邪火。硝石屬火，味辛帶苦微鹹，而氣大溫，其性上升，水中之火也。故能破積散堅，治諸熱病，升散三焦火郁，調和臟腑虛寒。與硫黃同用，則配類二氣，均調陰陽，有升降水火之功，治冷熱緩急之病。 製礞石，則除積滯痰飲。蓋硫黃之性暖而利，其性下行；硝石之性暖而散，其性上行。
礞石之性寒而下，硝石之性暖而上。一升一降，一陰一陽，此製方之妙也。今兵家造烽火銃
機等物，用硝石者，直入雲漢，其性升可知矣。《雷公炮炙論》序雲︰腦痛欲死，鼻投硝末，是亦取其上升辛散，乃從治之義。《本經》言其寒，《別錄》言其大寒，正與龍腦性寒之誤相似。凡辛苦物未有大寒者，況此物得火則焰生，與樟腦、火酒之性同，安有性寒、大寒之理
哉？《史記‧倉公傳》雲︰ 川王美人懷子不乳，來召淳于意。意往飲以茛菪藥一撮，以酒飲之，旋乳。意複診其脈躁，躁者有餘病，即飲以硝石一劑，出血，血如豆比五六枚而安。
此去血結之驗也。
【附方】舊四，新十。
頭痛欲死︰硝石末吹鼻內，即愈。（《炮炙論》）
諸心腹痛︰焰硝、雄黃各一錢。研細末。每點少許入 內。名火龍丹。（《集玄方》）
腰腹諸痛︰方同上。
赤眼腫痛︰硝石末，臥時，以銅箸點黍米大入目 。至旦，以鹽水洗去之。（《聖惠方》）
眼目障翳︰男女內外障翳，或三、五個月不見效者，一點複明。好焰硝一兩，銅器熔化，入飛過黃丹二分，片腦二分，銅匙急抄入罐內，收之。每點少許，其效如神。兗州朱秀才忽
不見物，朝夕拜天，因夢神傳此方，點之而愈。（《張三丰仙方》）
風熱喉痺及纏喉風病。玉鑰匙︰用焰硝一兩半，白僵蠶一錢，硼砂半兩，腦子一字。為末。吹之。（《三因方》）
重舌鵝口︰竹瀝，同焰硝點之。（《普濟》）
伏暑瀉痢及腸風下血，或酒毒下血，一服見效，遠年者不過三服。硝石、舶上硫黃各一兩，白礬、滑石半兩，飛面四兩，為末，滴水丸梧子大。每新汲水下三、五十丸。名甘露丸。
（《普濟方》）
五種淋疾︰勞淋、血淋、熱淋、氣淋、石淋及小便不通至甚者。透格散︰用硝石一兩，不夾泥土雪白者，生研為末。每服二錢，各依湯使。勞淋，勞倦虛損，小便不出，小腹急痛，葵子末煎湯下，通後便須服補虛丸散。血淋，小便不出時，下血疼痛滿急；熱淋，小便熱，赤色，臍下急痛，並用冷水調下。氣淋，小腹滿急，尿後常有餘瀝，木通煎湯下。石淋，莖內痛，尿不能出，內引小腹膨脹急痛，尿下砂石，令人悶絕，將藥末先入銚內，隔紙炒至紙
焦為度，再研，用溫水調下。小便不通，小麥湯下。猝患諸淋，只以冷水下。並空心，調藥使硝如水，乃服之。（沈存中《靈苑方》）
蛟龍症病︰方見雄黃發明下。
服石發瘡疼不可忍︰用紙圈圍之，中心填硝石令滿，以匙抄水淋之。覺不熱痛，即止。
（《兵部手集》）
發背初起︰惡寒嗇嗇，或已生瘡腫癮疹。硝石三兩，暖水一升，泡化，待冷，青布折三重，濕拓赤處，熱即換，頻易取瘥。（《外台秘要》）
女勞黑疸︰仲景曰︰黃家日晡發熱，反惡寒，此為女勞得之。膀胱急，小腹滿，身盡黃，額上黑，足下熱，因作黑疸。腹脹如水，大便黑，時溏，非水也。腹滿者難治。硝石、礬
石（燒）等分。為末。以大麥粥汁和服方寸匕，日三。病隨大小便去，小便黃，大便黑，是其候也。（《金匱》）
手足不遂大風，及丹石熱風不遂。用硝石一兩，生烏麻油二斤。置鐺中，以土塹蓋口，紙泥固濟，火煎。初時氣腥，熟則氣香。更以生麻油二升，合煎得所，收不津器中。服時坐
室中，重作小紙屋，燃火於內，服一大合，發汗，力壯者日二服。三七日，頭面 瘡皆減也，然必以火為使。（波羅門僧方）
（磠，音鐃。《唐本草》）
【釋名】 砂（音 ）、狄鹽（《日華》）、北庭砂（《四聲》）、氣砂（《圖經》）、透骨將
軍（《土宿》）。
時珍曰︰ 砂性毒。服之使人 亂，故曰 砂。狄人以當鹽食。土宿本草雲︰ 性透物，五金借之以為先鋒，故號為透骨將軍。
炳曰︰生北庭者為上，人呼為北庭砂。
【集解】恭曰︰ 砂出西戎，形如牙硝，光淨者良。
頌曰︰今西涼夏國及河東、陝西近邊州郡亦有之。然西戎來者顆塊光明，大者有如拳，重三、五兩，小者如指面，入藥最緊。邊界出者，雜碎如麻豆粒，又夾砂石，用之須水飛澄去土石訖，亦無力，彼人謂之氣砂。
時珍曰︰ 砂亦硝石之類，乃鹵液所結，出於青海，與月華相射而生，附鹽而成質，虜
人採取淋煉而成。狀如鹽塊，以白淨者為良。其性至透，用黝罐盛懸火上則常乾，或加乾薑同收亦良。若近冷及得濕，即化為水或滲失也。《一統志》雲︰臨洮蘭縣有洞出 砂。張匡
鄴《行程記》雲︰高昌北庭山中，常有煙氣湧起而無雲霧，至夕光焰若炬火，照見禽鼠皆赤色，謂之火焰山。采 砂者，乘木屐取之，若皮底即焦矣。北庭，即今西域火州也。
【修治】宗奭曰︰凡用須水飛過，去塵穢，入瓷器中，重湯煮乾，則殺其毒。
時珍曰︰今時人多用水飛淨，醋煮乾如霜，刮下用之。
【氣味】鹹、苦、辛，溫，有毒。
恭曰︰不宜多服。柔金銀，可為焊藥。
權曰︰酸、鹹，有大毒。能消五金八石，腐壞人腸胃。生食之，化人心為血。中其毒者，生綠豆研汁，飲一、二升解之。畏漿水，忌羊血。
大明曰︰辛、酸，暖，無毒。畏一切酸。凡修治，用黃丹、鍛石作櫃， 赤使用，並無毒。世人自疑爛肉，而人被刀刃所傷，以之罨敷，當時生痂。
藏器曰︰其性大熱，服之有暴熱損發，雲溫者誤也。
《抱朴子》曰︰伏 藥甚多︰牡蠣、海螵蛸、晚蠶砂、羊 骨、河豚魚膠、魚腥草、蘿
卜、獨帚、卷柏、羊蹄、商陸、冬瓜、羊躑躅、蒼耳、烏梅。
曰︰ 遇赤須，汞留金鼎。
【主治】積聚，破結血，止痛下氣，療咳嗽宿冷，去惡肉，生好肌，爛胎。亦入驢馬藥用（《唐本》）。主婦人丈夫羸瘦積病，血氣不調，腸鳴，食飲不消，腰腳痛冷， 癖痰飲，喉中結氣，反胃吐水。令人能食肥健（藏器）。除冷病，大益陽事（甄權）。補水臟，暖子宮，消瘀血，宿食不消，食肉飽脹，夜多小便，丈夫腰胯酸重，四肢不任，婦人血氣心疼，氣塊
癖，及血崩帶下，惡瘡息肉。敷金瘡生肉（大明）。去目翳弩肉（宗 ）。消內積（好古）。
治噎膈症瘕，積痢骨哽，除痣 疣贅（時珍）。
【發明】藏器曰︰一飛為酸砂，二飛為伏翼，三飛為定精，色如鵝兒黃。入諸補藥為丸服之，有暴熱。
頌曰︰此藥近出唐世，而方書著古人單服一味伏火作丸子，亦有兼硫黃、馬牙硝輩合餌
者，不知方出何時？殊非古法。此物本攻積聚，熱而有毒，多服腐壞人腸胃，生用又能化人心為血，固非平居可餌者。而西土人用淹肉，炙以當鹽，食之無害，蓋積習之久，自不毒也。
宗奭曰︰金銀有偽，投 砂鍋中，偽物盡消化，況人腹中有久積，豈不腐潰？
元素曰︰ 砂破堅癖，不可獨用，須入群隊藥中用之。
時珍曰︰ 砂大熱有毒之物，噎膈反胃積塊內症之病，用之則有神功。蓋此疾皆起於七情飲食所致，痰氣郁結，遂成有形，妨礙道路，吐食痛脹，非此物化消，豈能去之？其性善
爛金銀銅錫，庖人煮硬肉，入 砂少許即爛，可以類推矣。所謂化人心為血者，亦甚言其不可多服爾。張果《玉洞要訣》雲︰北庭砂秉陰石之氣，含陽毒之精，能化五金八石，去穢益陽，其功甚著，力並硫黃。獨孤滔《丹房鏡源》雲︰ 砂性有大毒，為五金之賊，有沉冷之疾，則可服之，疾減便止，多服則成擁塞癰腫。二說甚明，而唐宋醫方乃有單服之法，蓋欲得其助陽以縱欲，而不虞其損陰以發禍也。其方唐慎微已收附本草後，今亦存之，以備考者知警。
【附方】舊四，新二十三。服食法︰ 砂丸︰ 砂不計多少，入罐子內，上面更坐罐子一個，紙筋白土上下通泥了，曬乾。上面罐子內盛水，以蒼耳乾葉為末，鋪頭蓋底，以火燒之。火盡旋添火，水盡旋添水，從辰初起至戌一伏時，住火勿動。次日取出研，米醋麵糊和丸梧子大。每服四、五丸，溫酒或米飲下，並無忌。久服進食無痰。（《經驗方》）
元臟虛冷，氣攻臍腹疼痛︰用 砂一兩，以纖霞草末二兩和勻，用小砂罐不固濟，慢火燒赤，乃入 在罐內，不蓋口，加頂火一秤，待火盡爐寒取出。用川烏頭（去皮臍，生研末）
二兩，和勻，湯浸蒸餅丸梧子大。每服三丸，木香湯、醋湯任下，日一服。（陳巽方）
腎臟積冷，氣攻心腹疼痛，面青足冷︰ 砂二兩，桃仁一兩（去皮）。酒一小盞，煎十餘沸，去砂石，入桃仁泥，旋旋煎成膏，蒸餅和丸梧子大。每熱酒下二十丸。（《聖惠方》）
積年氣塊，臍腹痛疼︰ 砂（醋煮）二兩，木瓜三枚（切，須去瓤）。入 在內，碗盛，於日中曬至瓜爛，研勻，以米醋五升，煎如稀餳，密收。用時旋以附子末和丸梧子大。熱酒化下一丸。（《聖惠方》）
癖症塊 砂丸︰治 癖症塊，暖水臟，殺三蟲，婦人血氣，子宮冷。臘月收桑條灰，淋去苦汁，日乾。每 砂一兩，用灰三兩，以水化 ，拌灰乾濕得所。以瓶盛灰半寸，入於內，以灰填蓋固濟，文武火 赤，冷定取出，研。以箕鋪紙三重，安藥於上，以熱水淋之，直待 味盡即止。以缽盛汁，於熱灰火中養之，常令魚眼沸，待汁乾入瓶，再 一食頃，取出重研，以粟飯和丸綠豆大。每空心。酒下五丸，病去即止。（《聖惠方》）
噎膈反胃 鄧才清興︰用北庭砂二錢，水和蕎麥麵包之， 焦，待冷，取中間濕者，焙
乾一錢，入檳榔二錢，丁香二個，研勻。每服七厘，燒酒送下，日三服，愈即止。後吃白粥
半月，仍服助胃丸藥。《孫天仁集效方》︰用北庭砂二兩（一兩，用人言末一兩，同入罐內，文武火升三炷香，取出，燈盞上末；一兩，以黃丹末一兩，同入罐內，如上法升過，取末），用桑灰霜一兩。研勻。每服三分，燒酒下，愈即止。又方︰平胃散各一錢，入 砂、生薑各五分，為末。沸湯點服二錢，當吐出黑物如石，屢驗。一切積痢︰靈砂丹︰用 砂、硃砂各二錢半。為末。用黃蠟半兩，巴豆仁三七粒（去膜），同入石器內，重湯煮一伏時，候豆紫色為度。去二七粒，只將一七粒同二砂研勻，溶蠟和收。每旋丸綠豆大。或三丸、五丸，淡薑湯下。（《本事方》）
月水不通︰臍腹積聚疼痛。 砂一兩，皂角五挺（去皮子）。銼為末，以頭醋一大盞，熬膏，入陳橘皮末三兩，搗三百杵，丸梧子大。每溫酒下五丸。（《聖惠方》）
死胎不下︰ 砂、當歸各半兩。為末。分作二服，溫酒調下，如人行五里，再一服。（《瑞
竹堂方》）
喉痺口噤︰ 砂、馬牙硝等分，研勻，點之。（《聖濟方》）
懸癰猝腫︰ 砂半兩，綿裹含之，咽津即安。（《聖惠方》）
牙齒腫痛︰老鼠一個去皮，以 砂淹擦，三日肉爛化盡，取骨，瓦上焙乾，為末，入樟腦一錢，蟾酥二分。每以少許點牙根上，立止。（《孫氏集效
方》）
偏頭風痛︰ 砂末一分，水潤豉心一分。搗丸皂子大。綿包露出一頭，隨左右內鼻中，立效。（《聖惠方》）
損目生瘀，赤肉弩出不退︰杏仁百個，蒸熟去皮尖研，濾取淨汁，入砂末一錢，水煮化。日點一、二次，自落。（《普濟方》）
鼻中息肉︰ 砂點之，即落。（白飛霞方）鼻中毛出︰晝夜可長一、二尺，漸漸粗圓如繩，痛不可忍，摘去複生，此因食豬羊
血過多致生。用乳香、 砂各一兩，為末，飯丸梧子大。每空心臨臥各服十丸，水下。自然
退落。（夏子益《奇疾方》）
魚骨哽咽︰ 砂少許，嚼咽立下。（《外台秘要》）
蚰蜒入耳︰
砂、膽礬等分。為末。每吹一字，蟲化為水。（《聖濟錄》）
割甲侵肉久不瘥︰ 砂、礬石，為末。裹之，以瘥為度。（《外台秘要》）
蠍蠆叮螫︰水調 砂塗之，立愈。（《千金方》）
代指腫痛︰唾和白 砂，以面作碗子，套指入內，一日瘥。（《千金方》）
面上疣目︰ 砂、硼砂、鐵鏽、麝香等分研，搽三次自落。（《集效方》）
疔瘡腫毒︰好 砂、雄黃等分研。以銀篦刺破瘡口，擠去惡血，安藥一豆入內，紙花貼住即效。毒氣入腹嘔吐者，服護心散。（《瑞竹堂方》）
疝氣卵腫，脹痛不可忍。念珠丸︰用 砂、乳香各二錢，黃蠟一兩。研溶和丸，分作一百單八丸，以綿縫，露一夜，次日取出，蛤粉為衣。每用一丸，乳香湯吞下，日二服，取效。（《本事方》）
諸勞久嗽︰方見獸部下。
【附錄】石藥（拾遺。）
〔藏器曰〕
味苦，寒，無毒。主折傷內損瘀血煩悶欲死者，酒消服之。南人毒箭中人，及深山大蝮傷人，速將病者頂上十字厘之，出血水，藥末敷之，並敷
傷處，當上下出黃水數升，則悶解。俚人重之，以竹筒盛，帶於腰，以防毒箭；亦主惡瘡、熱毒癰腫、赤白游風、 蝕等瘡，並水和敷之。出賀州出內石上，似碎石、 砂之類。
（《日華》）
【釋名】鵬砂（《日華》）、盆砂。
時珍曰︰名義未解。一作硼砂。或雲︰煉出盆中結成，謂之盆砂，如盆硝之義也。
【集解】頌曰︰硼砂出南海，其狀甚光瑩，亦有極大塊者。諸方稀用，可焊金銀。
宗奭曰︰南番者，色重褐，其味和，入藥其效速；西戎者，其色白，其味焦，入藥其功
緩。
時珍曰︰硼砂生西南番，有黃白二種。西者白如明礬，南者黃如桃膠，皆是煉結成，如砂之類。西者柔物去垢，殺五金，與硝石同功，與砒石相得也。
【氣味】苦、辛，暖，無毒。
頌曰︰溫、平。時珍曰︰甘、微鹹，涼，無毒。獨孤滔曰︰製汞，啞銅，結砂子。
土宿真君曰︰知母、鵝不食草、芸苔、紫蘇、甑帶、何首烏，皆能伏硼砂。同砒石 過，有變化。
【主治】消痰止嗽，破症結喉痺（大明）。
上焦痰熱，生津液，去口氣，消障翳，除噎膈反胃，積塊結瘀肉，陰潰骨哽，惡瘡及口
齒諸病（時珍）。
【發明】頌曰︰今醫家用硼砂治咽喉，最為要切。
宗奭曰︰含化咽津，治喉中腫痛，膈上痰熱。初覺便治，不能成喉痺，亦緩取效可也。
時珍曰︰硼砂，味甘微鹹而氣涼，色白而質輕，故能去胸膈上焦之熱。《素問》雲︰熱淫於內，治以鹹寒，以甘緩之，是也。其性能柔五金而去垢膩，故治噎膈積聚、骨哽結核、惡肉陰 用之者，取其柔物也；治痰熱、眼目障翳用之者，取其去垢也。洪邁《夷堅志》雲︰
鄱陽汪友良，因食誤吞一骨，哽於咽中，百計不下。恍惚夢一朱衣人曰︰惟南硼砂最妙。遂
取一塊含化咽汁，脫然而失。此軟堅之徵也。《日華》言其苦辛暖，誤矣。
【附方】新十二。
鼻血不止︰硼砂一錢，水服立止。（《集簡方》）
勞瘵有蟲︰硼砂、 砂、兔屎等分為末，蜜丸梧子大。每服七丸，生甘草一分，新水一鐘，揉汁送下。自朔至望，五更時，令病患勿言，服之。（《乾坤秘韞》）
木舌腫強︰硼砂末，生薑片蘸揩，少時即消。（《普濟方》）
咽喉谷賊腫痛︰硼砂、牙硝等分為末。蜜和半錢，含咽。（《直指方》）
咽喉腫痛︰破棺丹︰用硼砂、白梅等分。搗丸芡子大。每噙化一丸。（《經
驗方》）
喉痺牙疳︰盆砂末，吹，並擦之。（《集簡方》）
骨哽在咽︰方見發明。小兒陰潰，腫大不消。硼砂一分。水研塗之，大有效。（《集玄方》）
飲酒不醉︰先服盆砂二錢，妙。（《相感志》）
飲食毒物︰硼砂四兩，甘草四兩，真香油一斤。瓶內浸之。遇有毒者，服油一小盞。
久浸尤佳。（《瑞竹堂經驗方》）
一切惡瘡︰方同上。弩肉瘀突︰南鵬砂（黃色者）一錢，片
腦少許。研末。燈草蘸點之。（《直指方》）
【附錄】特硼殺（《拾遺》）
藏器曰︰味辛、苦，溫，小毒。主飛金石用之，煉丹亦須用。生西國，似石脂、蠣粉之類，能透金、石、鐵無礙下通出。
（《本經》中品）
【釋名】石留黃（《吳普》）、黃 砂（《海藥》）、黃牙、陽侯（《綱目》）、將軍。
時珍曰︰硫黃，秉純陽火石之精氣而結成，性質通流，色賦中黃，故名硫黃。含其猛毒，為七十二石之將，故藥品中號為將軍。外家謂之陽侯，亦曰黃牙，又曰黃 砂。
【集解】《別錄》曰︰石硫黃生東海牧羊山谷中，及泰山、河西山，礬石液也。
普曰︰或生易陽，或生河西，或五色黃是潘水石液也。燒令有紫焰，八月、九月採。
弘景曰︰東海郡屬北徐州，而箕山亦有。今第一出扶南林邑，色如鵝子初出殼者，名昆
侖黃。次出外國，從蜀中來，色深而煌煌。此雲礬石液，今南方則無礬石，恐不必爾。
曰︰《廣州記》雲︰生崑崙及波斯國西方明之境，顆塊瑩淨，不夾石者良。蜀中雅州
亦出之，光膩甚好，功力不及舶上來者。
頌曰︰今惟出南海諸番。嶺外州郡或有，而不甚佳。鵝黃者名崑崙黃，赤色者名石亭脂，青色者名冬結石，半白半黑者名神驚石，並不堪入藥。又有一種水硫黃，出廣南及資州，溪澗水中流出，以茅收取熬出，號珍珠黃，氣腥臭，只入瘡藥，亦可煎煉成汁，以模寫作器，亦如鵝子黃色。
時珍曰︰凡產石硫黃之處，必有溫泉，作硫黃氣。《魏書》雲︰悅般有火山，山旁石皆焦熔，流地數十里乃凝堅，即石硫黃也。張華《博物志》雲︰西域硫黃出且彌山。去高昌八百里，有山高數十丈，晝則孔中狀如煙，夜則如燈光。《庚辛玉冊》雲︰硫黃有二種︰石硫黃，生南海琉球山中；土硫黃，生於廣南。以嚼之無聲者為佳，舶上倭硫黃亦佳。今人用配
硝石作烽燧煙火，為軍中要物。
【修治】 曰︰凡使，勿用青赤色及半白半青、半赤半黑者。自有黃色，內瑩淨似物命
者，貴也。凡用四兩。先以龍尾蒿自然汁一鎰，東流水三鎰，紫背天葵汁一鎰，粟逐子莖汁一鎰，四件合之攪令勻。一坩鍋，用六乙泥固濟底下，將硫黃碎之，入鍋中，以前汁旋旋添
入，火煮汁盡為度。再以百部末十兩，柳蛀末二斤，一簇草二斤，細銼，以東流水同硫黃煮二伏時。取出，去諸藥，用熟甘草湯洗了，入缽研二萬匝用。
時珍曰︰凡用硫黃，入丸散用，須以蘿蔔剜空，入硫在內，合定，稻糠火煨熟，去其臭
氣；以紫背浮萍同煮過，消其火毒；以皂莢湯淘之，去其黑漿。一法︰打碎，以絹袋盛，用無灰酒煮三伏時用。又硝石能化硫為水，以竹筒盛硫埋馬糞中一月亦成水，名硫黃液。
【氣味】酸，溫，有毒。《別錄》曰︰大熱。普曰︰神農、黃帝、雷公︰咸，有毒；醫和、扁鵲︰苦，無毒。
權曰︰有大毒，以黑錫煎湯解之，及食冷豬血。
曰︰人能製伏歸本色，服之能除百病。如有發動，宜豬肉、鴨羹、余甘子湯並解之。
葛洪曰︰四黃惟陽侯為尊，金石 煉者不可用，惟草木製伏者堪入藥用。桑灰、益母、紫荷、菠 、天鹽、桑白皮、地骨皮、車前、馬鞭草、黃柏、何首烏、石葦、蕎麥、獨帚、地榆、蛇床、菟絲、蓖麻、蠶砂，或灰或汁，皆可伏之。
之才曰︰曾青為之使，畏細辛、飛廉、朴硝、鐵、醋。
玄壽先生曰︰硫是礬之液，礬是鐵之精，磁石是鐵之母。故鐵砂磁石製，入硫黃立成紫粉。
獨孤滔曰︰硫能幹汞，見五金而黑，得水銀則色赤也。
【主治】婦人陰蝕疽痔惡血，堅筋骨，除頭禿。能化金銀銅鐵奇物（《本經》）。療心腹積聚，邪氣冷癖在脅，咳逆上氣，腳冷疼弱無力，及鼻衄惡瘡，下部 瘡，止血，殺疥蟲（《別錄》）。
治婦人血結（吳普）。下氣，治腰腎久冷，除冷風頑痺，寒熱。生用治疥癬，煉服主虛損泄精（甄權）。壯陽道，補筋骨勞損，風勞氣，止嗽，殺臟蟲邪魅（大明）。長肌膚，益氣力，老人風秘，並宜煉服（李 ）。主虛寒久痢，滑泄霍亂，補命門不足，陽氣暴絕，陰毒傷寒，小兒慢驚（時珍）。
【發明】
弘景曰︰俗方用治腳弱及痼冷甚效。《仙經》頗用之，所化奇物，並是黃白朮及合丹法。
頌曰︰古方未有服餌硫黃者。《本經》所用，只於治瘡蝕、攻積聚、冷氣腳弱等，而近
世遂火煉治為常服丸散。觀其治煉服食之法，殊無本源，非若乳石之有論議節度。故服之其效雖緊，而其患更速，可不戒之？土硫黃辛熱腥臭，只可治疥殺蟲，不可服。
宗奭曰︰今人治下元虛冷，元氣將絕，久患寒泄，脾胃虛弱，垂命欲盡，服之無不效。
中病當便已，不可盡劑。世人蓋知用而為福，而不知其為禍，此物損益兼行故也。如病勢危
急，可加丸數服，少則不效，仍加附子、乾薑、桂。
好古曰︰如太白丹、來複丹，皆用硫黃佐以硝石，至陽佐以至陰，與仲景白通湯佐以人尿、豬膽汁大意相同。所以治內傷生冷、外冒暑熱、霍亂諸病，能去格拒之寒，兼有伏陽，不得不爾。如無伏陽，只是陰証，更不必以陰藥佐之。何也？硫黃亦號將軍，功能破邪歸正，返滯還清，挺出陽精，消陰化魄。
時珍曰︰硫黃秉純陽之精，賦大熱之性，能補命門真火不足，且其性雖熱而疏利大腸，又與躁澀者不同，蓋亦救危妙藥也。但煉製久服，則有偏勝之害。況服食者，又皆假此縱
欲，自速其咎，於藥何責焉？按孫升《談圃》雲︰硫黃，神仙藥也。每歲三伏日餌百粒，去臟腑積滯有驗。但硫黃伏生於石下，陽氣溶液凝結而就，其性大熱，火煉服之，多發背疽。
方勺《泊宅編》雲︰金液丹，乃硫黃煉成，純陽之物，有痼冷者所宜。今夏至人多服之，反
為大患。韓退之作文戒服食，而晚年服硫黃而死，可不戒乎？夏英公有冷病，服硫黃、鐘乳，莫之紀極，竟以壽終，此其稟受與人異也。洪邁《夷堅志》雲︰唐與正亦知醫，能以意治疾。
吳巡檢病不得溲，臥則微通，立則不能涓滴，遍用通利藥不效。唐問其平日自製黑錫丹常服，因悟曰︰此必結砂時，硫飛去，鉛不死。鉛砂入膀胱，臥則偏重，猶可溲；立則正塞水道，故不通。取金液丹三百粒，分為十服，煎瞿麥湯下。鉛得硫氣則化，累累水道下，病遂愈。
硫之化鉛，載在經方，苟無通變，豈能臻妙？《類編》雲︰仁和縣一吏，早衰齒落不已。一道人令以生硫黃入豬臟中煮熟搗丸，或入蒸餅丸梧子大，隨意服之。飲啖倍常，步履輕捷，年逾九十，猶康健。後醉牛血，遂洞泄如金水， 悴而死。內醫官管范雲︰豬肪能製硫黃，此用豬臟尤妙。王樞使亦常服之。
【附方】舊八，新四十一。
硫黃杯︰此杯配合造化，調理陰陽，奪天地沖和之氣，乃水火既濟之方。不冷不熱，不緩不急，有延年卻老之功，脫胎換骨之妙。大能清上實下，升降陰陽。通九竅，殺九蟲，除夢泄，悅容顏，解頭風，開胸膈，化痰涎，明耳目，潤肌膚，添精髓，蠲疝墜。又治婦人血海枯寒，赤白帶下。其法用瓷碗以胡桃擦過，用無砂石硫黃生熔成汁，入明礬少許，則塵垢
悉浮，以杖掠去，綿濾過，再入碗熔化，傾入杯內，蕩成杯，取出，埋土中一夜，木賊打光
用之。欲紅入硃砂，欲青則入葡萄，研勻同煮成。每用熱酒二杯，清早空心溫服，則百病皆除，無出此方也。
紫霞杯︰葉石林《水雲錄》雲︰用硫黃袋盛，懸罐內，以紫背浮萍同水煮之，數十沸取出，候乾研末十兩。用珍珠、琥珀、乳香、雄黃、硃砂、羊起石、赤石脂、片腦、紫粉、白芷、甘松、三柰、木香、血竭、沒藥、韶腦、安息香各一錢，麝香七分，金箔二十片，為末，入銅杓中，慢火熔化。以好樣酒杯一個，周遭以粉紙包裹，中開一孔，傾硫入內，旋轉令勻，投冷水中取出。每旦盛酒飲二、三杯，功同上方。昔中書劉景輝因遘勞瘵，於太白山中遇一老仙，親授是方，服之果愈。人能清心寡欲而服此，仙緣可到也。
金液丹︰固真氣，暖丹田，堅筋骨，壯陽道。除久寒痼冷，補勞傷虛損。
治男子腰腎久冷，心腹積聚，脅下冷痛，腹中諸蟲，失精遺尿，形羸力劣，腰膝痛弱，冷風頑痺，上氣衄血，咳逆寒熱，霍亂轉筋，虛滑下利。又治痔 濕 生瘡，下血不止，及婦人血結寒熱，陰蝕疽痔等。用石硫黃十兩研末，用瓷盒盛，以水和赤石脂封口，鹽泥固濟，日乾。地內先埋一小罐，盛水令滿，安盒在內，用泥固濟。慢火養七日七夜，候足加頂火一斤，俟冷取出研末。每一兩，用蒸餅一兩，水浸為丸，如梧子大。每服三十丸至百丸，空
心米飲服。又治傷寒身冷脈微，或吐或利，或自汗不止，或小便不禁，並宜服之，得身熱脈出為度。（《惠民和劑局方》）
暖益腰膝︰王方平通靈玉粉散︰治腰膝，暖水臟，益顏色，其功不可具載。硫黃半斤，桑柴灰五斗，淋取汁，煮三伏時。以鐵匙抄於火上試之，伏火即止。候乾，以大火 之。
如未伏更煮，以伏為度。 了研末。穿地坑一尺二寸，投水於中，待水清，取和硫末，坩鍋內煎如膏。鐵錢抄出，細研，飯丸麻子大。每空心鹽湯下十丸，極有效驗。鄉人王昭遂服之，年九十，顏貌如童子，力倍常人。（杜光庭《玉函方》）
風毒腳氣痺弱︰硫黃末三兩，鐘乳五升。煮沸入水，煎至三升，每服三合。又法︰牛乳三升，煎一升半，以五合調硫黃末一兩服，濃蓋取汗，勿見風。未汗再服，將息調理數日，更服。北人用此多效。亦可煎為丸服。
（《肘後方》）
陰証傷寒極冷，厥逆煩躁，腹痛無脈，危甚者。舶上硫黃為末。艾湯服三錢，就得睡汗出而愈。（《本事方》）
陰陽二毒︰傷寒。黑龍丹︰用舶上硫黃一兩，（柳木槌研二、三日）。巴豆一兩（和殼，計個數）。用三升鐺子一口，將硫鋪底，安豆於上，以釅米醋半斤
澆之。盞子緊合定，醋紙固縫，頻以醋潤之。文武火熬，候豆作聲，可一半為度，急將鐺子離火，即便入臼中搗細，再以醋兩茶腳洗鐺中藥入臼，旋下蒸餅搗丸雞頭子大。若是陰毒，用椒四十九粒，蔥白二莖，水一盞，煎六分，熱吞下一丸；陽毒，用豆豉四十九粒，蔥白一莖，水一盞，煎同前，吞下不得嚼破。經五、六日方可服之。若未傳入，或未及日數，不可服。有孕婦人吐瀉，亦可服。（《博濟方》）
一切冷氣，積塊作痛︰硫黃、焰硝各四兩（結砂），青皮、陳皮各四兩。為末，糊丸梧子大。每空心米飲下三十丸。（鮑氏方）元臟久冷，腹痛虛泄。應急玉粉丹︰用生硫黃五兩，青鹽一兩，細研，以蒸餅丸綠豆大。每服五丸，空心熱酒下，以食壓之。（《經驗方》）
元臟冷泄，腹痛虛極︰硫黃一兩。黃蠟化丸梧子大。每服五丸，新汲水下。一加青鹽二錢，蒸餅和丸，酒下。（《普濟方》）
氣虛暴泄，日夜三、二十行，腹痛不止，夏月路行，備急最妙。朝真丹︰用硫黃二兩，枯礬半兩。研細，水浸蒸餅丸梧子大，硃砂為衣。每服十五丸至二十丸，溫水下，或米飲鹽湯任下。（孫尚藥《秘寶方》）
伏暑傷冷︰
二氣交錯，中脘痞結，或泄或嘔，或霍亂厥逆。二氣丹︰硫黃、硝石等分研末，石器炒成砂，再研，糯米糊丸梧子大。每服四十丸，新井水下。（《濟生方》）
傷暑吐瀉︰硫黃、滑石等分為末。每服一錢，米飲下，即止。（《救急良方》）
霍亂吐瀉︰硫黃一兩，胡椒五錢，為末，黃蠟一兩化，丸皂子大。每涼水下一丸。（《聖濟錄》）
小兒吐瀉︰不拘冷熱，驚吐反胃，一切吐利，諸治不效者。二氣散︰用硫黃半兩，水銀二錢半。研不見星。每服一字至半錢，生薑水調下，其吐立止。或同炒結砂為丸，方見靈砂下。（錢氏小兒方）反胃嘔吐︰方見水銀。
脾虛下白，脾胃虛冷，停水滯氣，凝成白涕下出。舶上硫黃一兩研末，炒麵一分同研，滴
冷熱水丸梧子大。每米湯下五十丸。（楊子建《護命方》）
下痢虛寒︰硫黃半兩，蓖麻仁七個，為末。填臍中，以衣隔，熱湯熨之，止乃已。（《仁存方》）
協熱下痢赤白︰用硫黃、蛤粉等
分，為末，糊丸梧子大。每服十五丸，米飲下。（《指南方》）
腸風下血︰方見鯽魚。老人冷秘︰風秘或泄瀉，暖元臟，除積冷，溫脾胃，進飲食，治心腹一切 癖冷氣。硫黃（柳木槌
研細）、半夏（湯泡七次焙研）等分。生薑自然汁調，蒸餅和杵百下，丸梧子大。每服十五丸至二十丸，空心溫酒或薑湯下，婦人醋湯下。（《和劑局方》）
久瘧不止︰鮑氏方︰用硫黃、硃砂等分為末。每服二錢，臘茶清，發日五更服。當日或大作或不作，皆其效也。寒多，倍
硫；熱多倍砂。朱氏方︰用硫黃、臘茶等分為末。發日早冷水服二錢，二服效。寒多加硫；熱多，加茶。酒鱉氣鱉︰嗜酒任氣，血凝於氣，則為氣鱉。嗜酒痼冷，敗血入酒，則為血鱉。
搖頭掉尾，大者如鱉，小者如錢。上侵人喉，下蝕人肛，或附脅背，或隱腸腹。用生硫黃末，老酒調下，常服之。（《直指方》）
咳逆打呃︰硫黃燒煙，嗅之立止。（《醫方摘要》）
頭痛頭風︰如神丹︰光明硫黃、硝石各一兩，細研，水丸芡子大。空心嚼一丸，茶下。（《普濟方》）
腎虛頭痛︰《聖惠方》︰用硫黃一兩，胡粉半兩，為末，飯丸梧子大。痛時冷水服五丸，即止。
《本事方》︰用硫黃末、食鹽等分。水調生麵糊丸梧子大。每薄荷茶下五丸。《普濟方》︰用生硫黃六錢，烏藥四錢，為末，蒸餅丸梧子大。每服三、五丸，食後茶清下。鼻上作痛︰上品硫黃末，冷水調搽。（《澹寮方》）
酒 赤鼻︰生硫黃半兩，杏仁二錢，輕粉一錢。夜夜搽
之。《瑞竹堂方》︰用舶上硫黃、雞心檳榔等分，片腦少許，為末。絹包，日日擦之。加蓖麻油更妙。鼻面紫風︰乃風熱上攻陽明經絡，亦治風刺癮疹。舶上硫黃、白礬（枯）等分，為末。
每以黃丹少許，以津液和塗之，一月見效。（《宣明方》）
身面疣目︰蠟紙卷硫黃末少許，以火燒點之， 之有聲便撥，根去。（《普濟方》）
瘍風病，白色成片︰以布拭，醋摩硫黃、附子塗之，或硫黃、白礬擦之。（《集驗方》）
小兒 耳︰硫黃末和蠟作挺插之，日二易。（《千金方》）
小兒口瘡糜爛︰生硫黃水調，塗手心、足心。效即洗去。（危氏《得效方》）
耳猝聾
閉︰硫黃、雄黃等分研末。綿裹塞耳，數日即聞人語也。（《千金方》）
諸瘡弩肉︰如蛇出數寸。硫黃末一兩，肉上敷之，即縮。（《聖惠方》）
癰疽不合︰石硫黃粉，以箸蘸插入孔中，以瘥為度。（《外台秘要》）
一切惡瘡︰真君妙神散︰用好硫黃三兩，蕎麥粉二兩，為末，井
水和捏作小餅，日乾收之。臨用細研，新汲水調敷之。痛者即不痛；不痛則即痛而愈。（《坦
仙皆效方》）
疥瘡有蟲︰硫黃末，以雞子煎香油調搽，極效。（《救急良方》）
頑癬不愈︰傾
過銀有蓋罐子，入硫黃一兩熔化，取起，冷定打開，取硫同蓋研末，搽之。（《孫氏集效方》）
癘風有蟲 硫黃末酒調少許，飲汁。或加大風子油，更好。（《直指方》）
女子陰瘡︰硫黃末，敷之，瘥乃止。（《肘後方》）
玉門寬冷︰硫黃，煎水頻洗。（《心傳方》）
小兒夜啼︰硫黃二錢半，鉛丹二兩。研勻，瓶固 過，埋土中七日取出，飯丸黍米大。每服二丸，冷水下。（《普濟方》）
陰濕瘡 ︰硫黃敷之，日三。（《梅師方》）
（《別錄》有名未用）
【釋名】石亭脂（《圖經》）、石硫丹（弘景）、石硫芝。
【集解】《別錄》曰︰理如石耆，生山石間。普曰︰生羌道山谷。
時珍曰︰此即硫黃之多赤者，名石亭脂，而近世通呼硫黃為石亭脂，亦未考此也。按《抱朴子》雲︰石硫丹，石之赤精，石硫黃之類也。浸溢於涯岸之間，其濡濕者可丸服；堅結可散服。五嶽皆有，而箕山為多，許由、巢父服之，即石硫芝是矣。
【氣味】苦，溫，無毒。
【主治】婦人帶下，止血。輕身長年（《別錄》）。壯陽除冷，治瘡殺蟲，功同硫黃（時珍）。
【附方】新二。赤鼻作痛︰紫色石亭脂，紅色次之，黃色勿用。研末，冷水調搽，半月絕根。（《聖濟錄》）
風濕腳氣︰石亭脂（生用）一兩，川烏頭（生）一兩，無名異二兩。為末，蔥白自然汁和丸梧子大。每服一錢，空心淡茶、生蔥吞下，日一服。（《瑞竹堂方》）
（《別錄》有名未用）
【釋名】冬結石。
《別錄》曰︰生武都山石間，青白色，故名。
時珍曰︰此硫黃之多青色者。蘇頌《圖經》言︰石亭脂、冬結石並不堪入藥，未深考此也。
【氣味】酸，溫，無毒。
【主治】療泄，益肝氣，明目。輕身長年（《別錄》）。治瘡殺蟲，功同硫黃（時珍）。
【附錄】硫黃香（《拾遺》）
藏器曰︰味辛，溫，無毒。去惡氣，除冷殺蟲。似硫黃而香。雲出昆南國，在扶南南三千里。
（《本經》上品）
【校正】並入《海藥》波斯礬、《嘉 》柳絮礬。
【釋名】涅石（《綱目》）、羽涅（《本經》）、羽澤（《別錄》）
， 枯者名巴石，輕白者名柳絮礬。
時珍曰︰礬者，燔也，燔石而成也。《山海經》雲︰女床之山，其陰多涅石。郭璞注云︰
礬石也。楚人名涅石，秦人名為羽涅。
【集解】《別錄》曰︰礬石生河西山谷，及隴西武都、石門，采無時。能使鐵為銅。
弘景曰︰今出益州北部西川，從河西來。色青白，生者名馬齒礬；煉成純白名白礬，蜀人以當硝石。其黃黑者名雞屎礬，不入藥用，惟堪鍍作以合熟銅。投苦酒中，塗鐵皆作銅色。
外雖銅色，內質不變。
恭曰︰礬石有五種︰白礬多入藥用；青、黑二礬，療疳及瘡；黃礬亦療瘡生肉，兼染皮；絳礬本來綠色，燒之乃赤，故名絳礬。
頌曰︰礬石初生皆石也，採得燒碎煎煉，乃成礬也。凡有五種，其色各異，白礬、黃礬、綠礬、黑礬、絳礬也。今白礬出晉州、慈州、無為軍，入藥及染人所用甚多。黃礬丹灶家所須，亦入藥。黑礬惟出西戎，亦謂之皂礬，染須鬢藥用之，亦染皮用。綠礬入咽喉口齒藥及染色。絳礬燒之則赤，今亦稀見。又有礬精、礬蝴蝶、巴石、柳絮礬，皆是白礬也。煉白礬時，候其極沸，盤心有濺溢，如物飛出，以鐵匕接之，作蟲形者，礬蝴蝶也。但成塊光瑩如水精者，礬精也。二者入藥，力緊於常礬。其煎煉而成，輕虛如綿絮者，柳絮礬。其燒汁至盡，色白如雪者，謂之巴石。
曰︰波斯、大秦所出白礬，色白而瑩淨，內有束針紋，入丹灶家，功力逾於河西、石門者，近日文州諸番往往有之。波斯又出金線礬，打破內有金線紋者為上，多入燒煉家用。
時珍曰︰礬石折而辨之，不只於五種也。白礬，方士謂之白君，出晉地者上，青州、吳中者次之。潔白者為雪礬；光明者為明礬，亦名雲母礬；紋如束針，狀如粉撲者，為波斯白礬，並入藥為良。黑礬，鉛礬也，出晉地；其狀如黑泥者，為崑崙礬；其狀如赤石脂有金星者，為鐵礬；其狀如紫石英，火引之成金線，畫刀上即紫赤色者，為波斯紫礬，並不入服餌藥，惟丹灶及瘡家用之。綠礬、絳礬、黃礬俱見本條。其雜色者，則有雞屎礬、鴨屎礬、雞毛礬、粥礬，皆下品，亦入外丹家用。
【修治】 曰︰凡使白礬石，以瓷瓶盛，於火中 令內外通赤，用鉗揭起蓋，旋安石蜂
巢入內燒之。每十兩用巢六兩，燒盡為度。取出放冷，研粉，以紙裹，安五寸深土坑中一宿，取用。又法︰取光明如水晶，酸、鹹、澀味全者，研粉。以瓷瓶用六一泥泥之，待乾，入粉
三升在內，旋旋入五方草、紫背天葵各自然汁一鎰，下火逼令藥汁乾，蓋了瓶口，更泥上下，用火一百斤 之。從巳至未，去火取出，其色如銀，研如輕粉用之。
時珍曰︰今人但 干汁用，謂之枯礬，不 者為生礬。若入服食，須循法度。按《九鼎神丹秘訣》，煉礬石入服食法︰用新桑合 一具。於密室淨掃，以火燒地令熱，灑水於上，或灑苦酒於上，乃布白礬於地上，以 覆之，四面以灰擁定。一日夜，其石精皆飛於 上，掃取收之。未盡者，更如前法，數遍乃止，此為礬精。若欲作水，即以掃下礬精一斤，納三年苦酒一斗中清之，號曰礬華，百日彌佳。若急用之，七日亦可。
【氣味】酸，寒，無毒；普曰︰神農、岐伯︰酸，久服傷人骨；扁鵲︰咸；雷公︰酸，無毒。權曰︰澀，涼，有小毒。
之才曰︰甘草為之使，惡牡蠣，畏麻黃。獨孤滔曰︰紅心灰 製礬。
【主治】寒熱，泄痢白沃，陰蝕惡瘡，目痛，堅骨齒。煉餌服之，輕身不老增年（《本經》）。除固熱在骨髓，去鼻中息肉（《別錄》）。除風去熱，消痰止渴，暖水臟，治中風失音。和桃仁、蔥湯浴，可出汗（大明）。生含咽津，治急喉痺。療鼻衄 鼻，鼠漏瘰癧疥癬
（甄權）。枯礬貼嵌甲，牙縫中血出如衄（宗 ）。吐下痰涎飲 ，燥濕解毒追涎，止血定痛，食惡肉，生好肉，治癰疽疔腫惡瘡，癲癇疸疾，通大小便，口齒眼目諸病，虎犬蛇蠍百蟲傷（時珍）。波斯白礬（《海藥》）
【氣味】酸、澀，溫，無毒。
【主治】赤白漏下陰蝕，泄痢瘡疥，解一切蟲蛇等毒，去目赤暴腫齒痛，火煉之良（李）。柳絮礬（《嘉 》）
【氣味】同礬石。
【主治】消痰止渴，潤心肝（大明）。
【發明】弘景曰︰俗中合藥，火熬令燥，以療齒痛，多則壞齒，即傷骨之証也。而《經》
雲堅骨齒，誠為可疑。
宗奭曰︰不可多服，損心肺，卻水故也。水化書紙上，才乾則水不能濡，故知其性卻水也。治膈下涎藥多用者，此意爾。
時珍曰︰礬石之用有四︰吐利風熱之痰涎，取其酸苦涌泄也；治諸血痛脫肛陰挺瘡瘍，取其酸澀而收也；治痰飲泄痢崩帶風眼，取其收而燥濕也；治喉痺癰疽中蠱蛇蟲傷螫，取其解毒也。按︰《李迅癰疽方》雲︰凡人病癰疽發背，不問老少，皆宜服黃礬丸。服至一兩以上，無不作效，最止疼痛，不動臟腑，活人不可勝數。用明亮白礬一兩生研，以好黃蠟七錢
熔化，和丸梧子大。每服十丸，漸加至二十丸，熟水送下。如未破則內消，已破即便合。如服金石發瘡者，引以白礬末一、二匙，溫酒調下，亦三、五服見效。有人遍身生瘡，狀如蛇頭，服此亦效。諸方俱稱奇效，但一日中服近百粒，則有力。此藥不惟止痛生肌，能防毒氣內攻，護膜止瀉，托裡化膿之功甚大，服至半斤尤佳，不可欺其淺近，要知白礬大能解毒也。
今人名為蠟礬丸，用之委有效驗。
【附方】舊二十五，新六十四。
中風痰厥，四肢不收，氣閉膈塞者︰白礬一兩，牙皂角五錢。為末。每服一錢，溫水調
下，吐痰為度。（陳師古方）胸中痰 ，頭痛不欲食︰礬石一兩，水二升，煮一升，納蜜半合，頓服。須臾大吐，未吐，飲少熱湯引之。（《外台秘要》）
風痰癇病︰化痰丸︰生白礬一兩，細茶五錢，為末，煉蜜丸如梧子大。一歲十丸，茶湯下；大人，五十丸。久服，痰自大便中出，斷病根。（鄧筆峰《雜興》）
小兒胎寒， 啼發癇︰白礬 半日，棗肉丸黍米大。每乳下一丸，愈乃止，去痰良。（《保幼大全》）
產後不語︰胡氏孤鳳散︰用生白礬末一錢，熟水調下。（《婦人良方》）
牙關緊急不開者︰白礬、鹽花等分。搽之，涎出自開。（《集簡方》）
走馬喉痺︰用生白礬末塗於綿針上，按於喉中，立破。綿針者，用榆條，上以綿纏作棗大也。
（《儒門事親方》）
喉癰乳蛾︰《濟生》帳帶散︰用礬三錢，鐵銚內熔化，入劈開巴豆三粒，煎乾去豆，研礬用之，入喉立愈。甚者，以醋調灌之。亦名通關散。法製烏龍膽︰用白礬末
盛入豬膽中，風乾研末。每吹一錢入喉，取涎出妙。咽喉谷賊腫痛︰生礬石末少少點腫處，吐涎，以癢為度。（《聖惠方》）
風熱喉痛︰白礬半斤，研末化水，新磚一片，浸透取曬，又浸又曬，至水乾，入糞廁中浸一月，取洗，安陰處，待霜出掃收。每服半錢，水下。（《普濟方》）
懸癰垂長 咽中煩悶︰白礬（燒灰）、鹽花等分。為末。箸頭頻點藥在上，去涎。（孫用和《秘寶方》）
小兒舌膜︰初生小兒有白膜皮裹舌，或遍舌根。可以指甲刮破令血出，以燒礬末半綠豆許，敷之。若不摘去，其兒必啞。（姚和眾《至寶方》）
牙齒腫痛︰白礬一兩（燒灰），大露蜂房一兩（微炙）為散。每用二錢，水煎含漱去涎。（《簡要濟眾方》）
患齒碎壞欲盡者︰常以綿裹礬石含嚼，吐去汁。（《肘後方》）
齒齦血出不止︰礬石一兩（燒）。水三升，煮一升，含漱。（《千金方》）
木舌腫強︰白礬、桂心等分，為末。安舌下。（《聖惠方》）
太
陰口瘡︰生甘草二寸，白礬一粟大。噙之，咽津。（《活法機要》）
口舌生瘡，下虛上壅︰定齋方︰用白礬泡湯濯足。張子和方︰用白礬（末）、黃丹（水飛炒）等分研，擦之。小兒鵝口，滿口白爛︰枯礬一錢，硃砂二分。為末。每以少許敷之，日三次，神驗。（《普濟方》）
小兒舌瘡，飲乳不得︰白礬和雞子置醋中，塗兒足底，二七日愈。（《千金方》）
口中氣臭︰明礬，入麝香為末，擦牙上。（《生生編》）
衄血不止︰枯礬末吹之，妙。（《聖濟方》）
鼻中息肉︰
《千金》︰用礬燒末，豬脂和，綿裹塞之。數日息肉隨藥出。一方︰用明礬一兩，蓖麻仁七個，鹽梅肉五個，麝香一字杵丸。綿裹塞之，化水自下也。眉毛脫落︰白礬十兩。燒研，蒸餅丸梧子大。每空心溫水下七丸，日加一丸，至四十九日減一丸，周而複始，以愈為度。（《聖濟錄》）
發斑怪証︰有人眼赤鼻張，大喘，渾身出斑，毛發如銅鐵，乃熱毒氣結於下焦也。白礬、滑石各一兩為末，作一服。水三碗，煎減半，不住服，盡即安。（夏子益《奇疾方》）
目翳弩肉︰白礬石納黍米大入目，令淚出。日日用之，惡汁去盡，其疾日減。（《外台秘要》）
目生白膜︰礬石一升。水四合，銅器中煎半合，入少蜜調之，以綿濾過。每日點三、四度。
（姚和眾《延齡至寶方》）
赤目風腫︰甘草水磨明礬敷眼胞上效。或用枯礬頻擦眉心。（《集簡方》）
爛弦風眼︰白礬（ ）一兩，銅青三錢。研末，湯泡澄清，點洗。（《永類方》）
耳出汁︰枯礬一兩，鉛丹（炒）一錢。為末，日吹之。（《聖濟錄》）
猝死壯熱︰礬石半斤，水一斗半，煮湯浸腳及踝，即得蘇也。（《肘後方》）
腳氣沖心︰白礬三兩。水一斗五升，煎沸浸洗。（《千金方》）
風濕膝痛，腳膝風濕，虛汗，少力多痛，及陰汗。燒礬末一匙頭，投沸湯，淋洗痛處。（《御藥院方》）
黃腫水腫︰推車丸︰用明礬二兩，青礬一兩，白面半斤，同炒令赤，以醋煮米粉糊為丸。棗湯下三十丸。（《濟急方》）
女勞黃膽黃家，日晡發熱而反惡寒，膀胱急，少腹滿，身盡黃，額上黑，足下熱，因作黑疸。其腹脹如水狀，大便必黑，時溏，此女勞之病，非水也。自大勞大熱，交接後入水所致。腹滿者難治。用礬石（燒）、硝石（熬黃）等分，為散。以大麥粥汁和服方寸匕。日三服。病從大小便去，小便正黃，大便正黑，是其候也。（張仲景《金匱方》）
婦人黃膽，經水不調，房事觸犯所致。白礬、黃蠟各半兩，陳橘皮三錢。為末，化蠟丸梧子大。每服五十丸，以滋血湯或調經湯下。（《濟陰方》）
婦人白沃，經水不利，子臟堅癖，中有乾血，下白物。用礬石三分（燒）、杏仁一分，研勻，煉蜜丸棗核大，納入臟中，日一易之。（張仲景《金匱方》）
婦人陰脫作癢︰礬石燒研，空心酒服方寸匕，日三。（《千金翼》）
男婦遺尿︰枯白礬、牡蠣粉等分。為末。每服方寸匕，溫酒下，日三服。（《余居士選奇方》）
二便不通︰白礬末填滿臍中，以新汲水滴之，覺冷透腹內，即自然通。臍平者，以紙圍環之。（《經驗方》）
霍亂吐瀉︰枯白礬末一錢，百沸湯調下。（華陀危病方）
伏暑泄瀉︰玉華丹︰白礬 為末，醋糊為丸。量大小，用木瓜湯下。（《經驗方》）
老人泄瀉不止︰枯白礬一兩，訶黎勒（煨）七錢半。為末。米飲服二錢，取愈。（《太平聖惠方》）
赤白痢下︰白礬飛過為末，好醋、飛羅面為丸梧子大。赤痢，甘草湯，白痢乾薑湯下。
（《生生方》）
氣痢不止︰巴石丸︰取白礬一大斤，以炭火淨地燒令汁盡，其色如雪，謂之巴石。取一兩研末，熟豬肝作丸梧子大。空腹，量人加減。水牛肝更佳。如素食人，以蒸餅為丸。或雲白礬中青黑者，名巴石。（劉禹錫《傳信方》）
冷勞泄痢食少，諸藥不效︰白礬三兩（燒），羊肝一具（去脂），釅醋三升煮爛，擂泥和丸梧子大。每服二十丸，米飲下，早夜各一服。（《普濟方》）
泄瀉下痢︰白龍丹︰用明礬枯過為末，飛羅面醋打糊丸梧子大。每服二、三十丸，白痢薑湯下；赤痢甘草湯下；泄瀉米湯下。（《經驗方》）
瘧疾寒熱︰即上方，用東南桃心七個，煎湯下。反胃嘔吐︰白礬、硫黃各二兩，銚內燒過，入硃砂一分，為末，麵糊丸小豆大。每薑湯下十五丸。又方︰白礬（枯）三兩，蒸餅丸梧子大。每空心米飲服十五丸。
（《普濟方》）
化痰治嗽︰明礬二兩，生參末一兩，苦醋二升。熬為膏子，以油紙包收，旋丸豌豆大。每用一丸，放舌下，其嗽立止，痰即消。《定西侯方》︰只用明礬末，醋糊丸梧子大。
每睡時茶下二、三十丸。《摘要》︰用明礬（半生半燒）、山梔子（炒黑）等分。為末，薑汁糊為丸。如上服。《雜興方》︰用白明礬、建茶等分為末，糊丸服。
諸心氣痛︰《儒門事親》方︰生礬一皂子大，醋一盞，煎七分服，立止。邵真人方︰用明礬一兩（燒），硃砂一錢，金箔三個，為末。每服一錢半，空心白湯下。
中諸蠱毒︰晉礬、建茶等分。為末。新汲水調下二錢，瀉吐即效。未吐再服。（《濟生方》）
蛇蟲諸毒︰毒蛇、射工、沙虱等傷人，口噤目黑，手足直，毒氣入腹。白礬、甘草等分。為末。冷水服二錢。（《瑞竹堂方》）
驢馬汗毒所傷瘡痛︰白礬（飛過）、黃丹（炒紫）等分。貼之。（王氏《博濟方》）
虎犬傷人︰礬末，納入裹之，止痛尤妙。（《肘後方》）
蛇咬蠍螫︰燒刀矛頭令赤，置白礬於上，汁出熱滴之，立瘥。此神驗之方也。真元十三年，有兩僧流南方，到鄧州，俱為蛇嚙，令用此法便瘥，更無他苦。（劉禹錫《傳信方》）
壁鏡毒人必死︰白礬塗之。（《太平廣記》）
刀斧金瘡︰白礬、黃丹等分為末。敷之最妙。（《救急方》）
折傷止痛︰白礬末一匙，泡湯一碗，帕蘸乘熱熨傷處。少時痛止，然後排整筋骨，點藥。（《靈苑方》）
漆瘡作癢︰白礬湯拭之。（《千金方》）
牛皮癬瘡︰石榴皮蘸明礬末，抹之。切勿用醋，即蟲沉下。（《直指方》）
小兒風疹作癢︰白礬（燒），投熱酒中，馬尾 酒塗之。（《子母秘錄》）
小兒臍腫，出汁不止︰白礬燒灰敷之。（《聖惠方》）
乾濕頭瘡︰白礬（半生半 ），酒調塗上。（《生生編》）
身面瘊子︰白礬、地膚子等分，煎水。頻洗之。（《多能鄙事》）
腋下狐臭︰礬石絹袋盛之，常粉腋下，甚妙。（許堯臣方）魚口瘡毒︰白礬（枯）研，寒食麵糊調敷
上，即消。（《救急良方》）
陰瘡作臼︰取高昌白礬、麻仁等分。研末，豬脂和膏。先以槐白皮煎湯洗過，塗之。外以楸葉貼上。不過三度愈。（葛洪《肘後方》）
足瘡生蟲︰南方地卑濕，人多患足瘡，歲久生蟲如蛭，乃風毒攻注而然。用牛或羊或豬肚，去糞不洗，研如泥，看瘡大小，入 過泥礬半兩。以上研勻，塗帛上貼之。須臾癢入心，徐徐連帛取下，火上炙之。
蟲出，絲發馬尾千萬，或青白赤黑，以湯洗之。三日一作，不過數次，蟲盡瘡愈。（南宮從《岣嶁神書》）
嵌甲作瘡︰足趾甲入肉作瘡，不可履靴。礬石燒灰敷之。蝕惡肉，生好肉。
細細割去甲角，旬日取愈，此方神效。（《肘後方》）
雞眼肉刺︰枯礬、黃丹、朴硝等分。為末，搽之。次日浴二、三次，即愈。（《多能鄙事》）
冷瘡成漏︰明礬（半生半飛，飛者生肉，生者追膿）、五靈脂（水飛）各半錢為末。以皮紙裁條，唾和末作小捻子，香油捏濕，於末拖過，剪作大小捻，安入漏，早安午換。候膿出盡後，有些小血出，方得乾水住藥，自然生肉痊好。（《普濟方》）
魚睛疔瘡︰枯礬末，寒食麵糊調貼。消腫無膿。（崔氏方）疔瘡腫毒︰雪白礬末五錢，蔥白煨熟，搗和丸梧子大。每服二錢五分，以酒送下，未效再服。久病、孕婦
不可服。（《衛生寶鑒》）
癰疽腫毒︰方見前發明下。陰汗濕癢︰枯礬撲之。又泡湯沃洗。（《御藥院方》）
交接勞複︰卵腫或縮入，腹痛欲絕。礬石一分，硝三分。大麥粥清服方寸匕，日三服，熱毒從二便出也。（《肘後方》）
女人陰痛︰礬石三分（炒），甘草末半分。綿裹導之，取瘥。（《肘後百一方》）
疔腫惡瘡︰二仙散︰用生礬、黃丹臨時等分。以三棱針刺血，待盡敷之。不過三上，決愈。乃太醫李管勾方。（《衛生寶鑒》）
蟲蛇獸毒及蠱毒︰生明礬、明雄黃等分，於端午日研末，黃蠟和丸梧子大。每服七丸，念藥王菩薩七遍，熟水送下。（東坡《良》）方
（《日華》）
【釋名】皂礬（《綱目》）、青礬， 赤者名絳礬（《唐本》）、礬紅。時珍曰︰綠礬可以染皂色，故謂之皂礬。又黑礬亦名皂礬，不堪服食，惟瘡家用之。 赤者俗名礬紅，以別朱紅。
【集解】頌曰︰綠礬出隰州溫泉縣、池州銅陵縣，並煎礬處生焉。初生皆石也，煎煉乃成。其形似朴硝而綠色，取置鐵板上，聚炭燒之，礬沸流出，色赤如金汁者，是真也。沸定時，汁盡，則色如黃丹。又有皂莢礬，或雲即綠礬也。
恭曰︰綠礬新出窟未見風者，正如琉璃色，人以為石膽。燒之赤色，故名絳礬。出瓜州
者良。
時珍曰︰綠礬晉地、河內、西安、沙州皆出之，狀如焰硝。其中揀出深青瑩淨者，即為青礬； 過變赤，則為絳礬。入圬墁及漆匠家多用之，然貨者亦雜以沙土為塊。昔人往往以青礬為石膽，誤矣。
【氣味】酸，涼，無毒。
【主治】疳及諸瘡（蘇恭）。喉痺蟲牙口瘡，惡瘡疥癬。釀鯽魚燒灰服，療腸風瀉血（大明）。消積滯，燥脾濕，化痰涎，除脹滿黃腫瘧利，風眼口齒諸病（時珍）。
【發明】時珍曰︰綠礬酸涌澀收，燥濕解毒化涎之功與白礬同，而力差緩。按《張三丰
仙傳方》載伐木丸雲︰此方乃上清金蓬頭祖師所傳。治脾土衰弱，肝木氣盛，木來克土，病心腹中滿，或黃腫如土色，服此能助土益元。用蒼朮二斤（米泔水浸二宿，同黃酒面曲四兩炒赤色），皂礬一斤（醋拌曬乾，入瓶火 ），為末，醋糊丸梧子大。每服三、四十丸，好酒、米湯任下，日二、三服。時珍常以此方加平胃散，治一賤役中滿腹脹，果有效驗。蓋此礬色綠味酸，燒之則赤，既能入血分伐木，又能燥濕化涎，利小便，消食積，故脹滿黃腫瘧痢疳疾方往往用之，其源則自張仲景用礬石硝石治女勞黃膽方中變化而來。
頌曰︰劉禹錫《傳信方》治喉痺，用皂莢礬，入好米醋同研含之，咽汁立瘥。此方出於李謨，甚奇妙。皂莢礬，即綠礬也。
【附方】舊一，新三十四。
重舌木舌︰皂礬二錢，鐵上燒紅，研，摻之。（陸氏《積德堂方》）
喉風腫閉︰皂礬一斤，米醋三斤拌，曬乾末，吹之。痰涎出盡，用良薑末少許，入茶內漱口，咽之即愈。（孫氏《集效方》）
眼暴赤爛︰紅棗五斤，入綠礬在內，火煨熟，以河水、井水各一碗，桃、柳心各七個，煎稠。每點少許入 上。（《摘玄方》）
爛弦風眼︰青礬火出毒，細研。泡湯澄清，點洗。（《永類方》）
倒睫拳毛︰方同上。
瘧疾寒熱︰礬紅、獨蒜頭（煨）等分。搗丸芡子大。每白湯嚼下一丸，端午日合之。（《普濟方》）
少陰瘧疾嘔吐︰綠礬一錢，乾薑（泡）、半夏（薑製），各半兩。為末。每服半錢，發日早以醋湯下。（《聖濟錄》）
翻胃吐食︰白面二斤半，蒸作大饅頭一個，頭上開口，剜空，將皂礬填滿，以新瓦圍住，鹽泥封固，挖土窯安放。文武火燒一日夜，取出研末，棗肉為丸梧子大。每服二十丸，空心酒、湯任下。忌酒色。（《醫方摘要》）
大便不通︰皂礬一錢，巴霜二個，同研，入雞子內攪勻，封頭，濕紙裹，煨熟食之，酒下，即通。（《集玄方》）
腸風下血︰積年不止，虛弱甚者，一服取效。綠礬四兩，入砂鍋內，新瓦蓋定，鹽泥固濟，赤取出，入青鹽、生硫黃各一兩、研勻。再入鍋中固濟， 赤取出，去火毒，研。入熟附子末一兩，粟米粥糊丸梧子大。每空心米飲、溫酒任下三十丸。（《永類方》）
婦人血崩︰青礬二兩，輕粉一錢，為末，水丸梧子大。每服二、三十丸，新汲水下。（《摘玄方》）
血証黃腫︰綠礬四兩，百草霜一升，炒麵半升，為末，沙糖和丸梧子大。每服三、四十丸，食後薑湯下。鄭時舉所傳。又方︰小麥淘淨一斤，皂礬半斤，同炒黃為末，黑棗肉半斤搗勻，米醋打糊丸梧子大。每薑湯下八、九十丸，一日三服。（《簡便方》）
脾病黃腫︰青礬四兩（ 成赤珠子），當歸四兩（酒 浸七日，焙），百草霜三兩。為末，以浸藥酒打糊丸梧子大。每服五丸至七丸，溫水下。一月後黃去立效，此方祖傳七世。又方︰綠礬四兩，百草霜、五倍子各一兩，木香一錢。為末，酒煎，飛面丸梧子大。每空心酒下五丸。又方︰平胃散四兩、青礬二兩。為末，醋糊丸，米飲下。或加烏沉湯四兩，酒糊丸亦可。（潔古《活法機要》）
酒黃水腫︰黃腫積病。青礬半斤（醋一大盞，和勻，瓦盆內 乾為度）、平胃散、烏藥順氣散各半兩。為末，醋煮糊丸梧子大。每酒或薑湯下二、三十丸。不忌口，加鍋灰。（趙原楊真人《濟急方》）
食勞黃病，身目俱黃︰青礬鍋內安，炭 赤，米醋拌為末，棗肉和丸梧子大。每服二、三十丸，食後薑湯下。（《救急方》）
腹中食積︰綠礬二兩，研，米醋一大碗，瓷器煎之，柳條攪成膏，入赤腳烏一兩（研），丸綠豆大。每空心溫酒下五丸。（《聖惠方》）
疳蟲食土及生物︰研綠礬末，豬膽汁丸綠豆大。每米飲下五、七丸。（《保幼大全》）
小兒疳氣不可療者︰
綠礬 赤、醋淬三次，為末，棗肉和丸綠豆大。每服十丸，溫水下，日三。（《集驗方》）
走馬疳瘡︰綠礬入鍋內，炭火 紅，以醋拌勻，如此三次，為末，入麝香少許。溫漿水漱淨，摻之。（談野翁《試效方》）
白禿頭瘡︰皂礬、楝樹子，燒研，搽之。（《普濟方》）
小兒頭瘡︰絳礬一兩，淡豉一兩（炒黑），膩粉二錢。研勻。以桑灰湯洗淨，摻之良。小兒甜瘡︰大棗去核，填入綠礬，燒存性研，貼之。（《拔萃方》）
耳生爛瘡︰棗子去核，包青礬 研，香油調敷之。（《摘玄方》）
蚰蜒入耳︰水調綠礬，灌之。（《普濟方》）
蛆入耳中︰綠礬摻之，即化為水。（《摘玄方》）
瘡中生蛆︰綠礬末摻貼，即化為水。（《摘玄方》）
湯火傷灼︰皂礬和涼水澆之。其疼即止，腫亦消。（楊誠《經驗方》）
癬瘡作癢︰螺螄十四個，槿樹皮末一兩，入碗內蒸熟，入礬紅三錢搗勻，搽之。（孫氏《集效方》）
甲疽延爛︰崔氏方︰治甲疽，或因割甲傷肌，或因甲長侵肉，遂成瘡腫，黃水浸淫相染，五指俱爛，漸上腳趺，泡漿四邊起，如火燒瘡，日夜倍增，醫不能療。綠礬石五兩，燒至汁盡，研末，色如黃丹，收之。每以鹽湯洗拭，用末濃敷之，以軟帛纏裹，當日即汁斷瘡乾。每日一遍，鹽湯洗濯，有膿處使淨敷，其痂乾處不須近。但有急痛，即塗酥少許令潤。五日即覺上痂起，依前洗敷。十日痂漸剝盡，軟處或更生白膿泡，即擦破敷之，自然瘥也。張侍郎病此，臥經六十日，京醫並處方無效，得此法如神。（王燾《外台秘要》）
婦人甲疽︰婦人趾甲內生瘡，惡肉突出，久不愈，名臭田螺。用皂礬日曬夜露。每以一兩，煎湯浸洗。仍以礬末一兩，加雄黃二錢，硫黃一錢，乳香、沒藥各一錢。研勻，搽之。（《醫方摘要》）
塗染白髮︰綠礬、薄荷、烏頭等分為末，以鐵漿水浸。日染之。（《相感志》）
腋下狐氣︰綠礬（半生半 ）為末，入少輕粉。以半錢，浴後薑汁調搽，候十分熱痛乃止。（《仁齋直指方》）
（《綱目》）
【集解】恭曰︰黃礬，丹灶家所須，亦入染皮用。
時珍曰︰黃礬，出陝西瓜州、沙州及舶上來者為上，黃色，狀如胡桐淚。人於綠礬中揀
出黃色者充之，非真也。波斯出者，打破中有金絲紋，謂之金線礬，磨刀劍顯花紋。《丹房
鏡源》雲︰五色山脂，吳黃礬也。
【氣味】酸、澀、咸，有毒。
【主治】療瘡生肉（蘇恭）。野雞 痔，惡瘡疥癬（李 ）。治陽明風熱牙疼（李杲）。
【附方】新五。
耳出汁︰黃礬二兩燒枯，綿裹二錢塞之。（《聖惠方》）
婦人頰瘡，每年頻發︰水銀一兩半，以豬脂揉擦，令消盡。入黃礬石末二兩，胡粉一兩，再加豬脂和令如泥。洗瘡淨，塗之。別以胡粉塗膏上。此甘家秘方也。（《肘後方》）
身上瘢痕︰黃礬石（燒令汁盡）、胡粉（炒令黃）各八分。細研，以臘月豬脂和研如泥。以生布揩
令痛，乃塗藥五度。取鷹糞、白燕窠中草（燒灰）等分，和人乳塗之。其瘢自滅，肉平如故。
（崔元亮《海上集驗方》）
急疳蝕齒︰黃礬、青礬半錢，白礬（燒）一錢，麝香一分，為末。敷之，吐涎。（《聖惠方》）
妒精陰瘡︰黃礬、青礬、麝香等分。為末，敷之，不過三度。（《千金
方》）
（《綱目》）
【集解】時珍曰︰此煎湯瓶內，澄結成水鹼，如細砂者也。
【主治】止消渴，以一兩為末，粟米燒飯丸梧子大，每人參湯下二十丸。又小兒口瘡，臥時以醋調末書十字兩足心，驗（時珍）。
【附方】新二。
消渴引飲︰湯瓶內鹼、葛根、水萍（焙）等分。每服五錢，水煎服。又方︰湯瓶內鹼、菝根（炒）各一兩，烏梅（連核）二兩（焙）。為散。每服二錢，水一盞，石器煎七分，溫呷，日一服。（《聖濟錄》）
時珍曰︰《別錄》有名未用諸石，及諸家所列而不詳，難以類附者，通附於此雲。
《別錄》有名未用曰︰味甘，無毒。主胃中寒熱，益氣，令人有子。一名胃石，一名膏石，一名硝石。生隱蕃山谷石間，黑如大豆，有赤紋，色微黃，而輕薄如棋子，采無時。
弘景曰︰皇甫士安言︰硝石，取石脾與硝石以水煮之，一斛得三斗，正白如雪，以水投中即消，故名消石。按此說，是取硝石合煮成為真硝石，不知石脾是何物？本草有石脾、石肺，人無識者。
藏器曰︰石脾生西戎鹵地，鹼水結成者。
時珍曰︰石脾乃生成者，陶氏所說是造成者。按《九鼎神丹經》雲︰石脾乃陰陽結氣，五鹽之精，因礬而成，峨嵋山多有之。俗無識者，故古人作成代用。其法用白礬、戎鹽各一斤為末，取苦參水二升，鐺中煮五沸，下二物煎減半，去滓熬乾，色白如雪，此為石脾也。
用石脾、朴硝、芒硝各一斤為末，苦參水二斗，銅鐺煎十沸，入三物煮減半，去滓煎，著器
中，冷水漬一夜，即成硝石。可化諸石為水，此與焰硝之硝石不同，皆非真也。
《別錄》曰︰味辛，無毒。主癘咳寒久痿，益氣明目。生水中，狀如覆肺，黑澤有赤紋，出水即乾。
弘景曰︰今浮石亦療咳，似肺而不黑澤，非此也。
《別錄》曰︰味酸，無毒。主身癢，令人色美。生常山，色如肝。
《別錄》曰︰味鹹，無毒。主泄痢，色白如珠。
《別錄》曰︰味甘，平，無毒。主渴，去小腸熱。一名茈石華。生中牟山陰，采無時。
《別錄》曰︰味辛，無毒。主癉消渴，膀胱熱。生腋北鄉北邑山，采無時。
《別錄》曰︰味甘，無毒。主陰痿消渴，膈中熱，去百毒。生腋北山，黃色，采無時。
《別錄》曰︰味甘，無毒。主陰痿消渴，去熱，療月水不利。生弗其勞山陰石間，采無時。
《別錄》曰︰味甘，無毒。主益氣耐寒，輕身長年。生華山，其形薄澤。
時珍曰︰按《聖濟錄》雲︰汗後耳聾。用陵石，有竅如銀眼者，為末。每服一錢，冷水下。
《別錄》曰︰味辛，無毒。主陰痿痺，小便難，益精氣。生陵陰，采無時。
《別錄》曰︰味甘，無毒。主消渴熱中，女子疽蝕。生常山及少室，采無時。
時珍曰︰虎尾之山、游戲之山、嬰侯之山、豐山、服山，多封石，即此。
《別錄》曰︰味甘，無毒。主消渴傷中，益氣。生泰山陰，采無時。
《別錄》曰︰主輕身長年。一名金黃，生海水中蓬葭山中，黃如金。
《別錄》曰︰味酸，無毒。主痺血氣。一名赤英，一名石血。生邯鄲，石如爵茈，二月採。
弘景曰︰《三十六水方》呼為紫賀石。
（《綱目》）
時珍曰︰味辛、酸，有小毒。主瘡癬，殺蟲，避濕氣溫疫。乃焰硝、硫黃、杉木炭所合，以為烽燧銃機諸藥者。
《別錄》曰︰味甘，無毒。主咳逆氣。生石間，色赤如鐵脂，四月採。
（《綱目》）
時珍曰︰按郭憲《洞冥記》雲︰郅支國進馬肝石百片，青黑如馬肝，以金函盛水銀養之。用拭白髮，應手皆黑。雲和九轉丹吞一粒，彌年不飢。亦可作硯。
（《綱目》）
時珍曰︰明目去翳。出西番，紋理如象牙，棗紅色。
（《綱目》）
時珍曰︰明目、去翳障。
（《綱目》）
時珍曰︰主大風癘瘡。出齊州。一名龍仙石。
（《綱目》）
時珍曰︰主哽骨。
（《綱目》）
時珍曰︰劉守真《宣明方》︰治遠年近日一切目疾方︰用太陽石、太
陰石、碧霞石、豬牙石、河洛石、寒水石、紫石英、代赭石、菩薩石、金精石、銀精石、禹余石、礬礦石、雲母石、爐甘石、井泉石、陽起石、滑石、烏賊骨、青鹽、銅青各一兩，砂半兩，密陀僧一兩，鵬砂三錢，乳香二錢，麝香、腦子一錢，輕粉一錢半，黃丹四兩，各為末，熊膽一斤，白砂蜜二斤，井華水九碗，同熬至四碗，點水內不散為度，濾淨收點。此方所用太陽石、太陰石等，多無考証，姑附於此。
（《綱目》）
時珍曰︰周定王《普濟方》︰眼科去翳，用水飛朵梯牙、火 大海螺、碗糖霜，為末，日點。又方︰用可鐵刺一錢，阿飛勇一錢，李子樹膠四錢，白雪粉八錢，為末，雞子白調作錠，每以乳女兒汁磨點之。
又方︰安咱蘆（出回回地面）、黑丁香（即蠟糞）、海螵蛸，各為末，日點。所謂朵梯牙、碗糖霜、安咱蘆、可鐵刺、阿飛勇，皆不知何物也？附錄於此以俟。
（《拾遺》）
藏器曰︰主白虎病，江東人呼為歷節風是也。置此於病者前自愈，亦厭伏之意也。白虎，糞神名，狀如貓。掃糞置門下，令人病此。療法︰以雞子揩病患痛處，咒願，送於糞堆之頭上，勿反
顧。
（《拾遺》）
藏器曰︰主災異不起。《荊楚歲時記》︰十二月暮日，掘宅四角，各埋一大石為鎮宅。又《鴻寶萬畢術》雲︰埋丸石於宅四隅，捶桃核七枚，則鬼無能殃也。
（《拾遺》）
藏器曰︰味辛，溫，有小毒。主萬病，有寒溫。飛金石及諸藥合成，服之長生神仙。
（《拾遺》）
藏器曰︰味辛，溫，有毒。主瘰癧五痔 癭瘤，瘡根惡腫。乃石黃、空青、桂心並四兩，乾薑一兩。為末，置鐵片上燒之。以豬脂塗碗覆之，待藥飛上，如此五度。隨瘡大小，以鼠屎大納孔中，面封之，三度根出也。無孔，針破納之。
