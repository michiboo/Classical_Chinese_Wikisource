（《本經》上品）
【釋名】
燭夜。
時珍曰︰按徐鉉雲︰「雞者稽也，能稽時也。」《廣志》雲︰「大曰蜀，小曰荊，雛曰𪇗  。《梵書》曰︰「雞曰鳩七咤 。」
【集解】
《別錄》曰︰雞生朝鮮平澤。
弘景曰︰雞屬甚多。朝鮮乃在玄菟、樂浪，不應總是雞所出也。
馬志曰︰入藥取朝鮮者，良爾。
頌曰：今處處人家畜養，不聞自朝鮮來。
時珍曰︰雞類甚多，五方所產，大小形色往往亦異。朝鮮一種長尾雞，尾長三四尺。遼陽一種食雞，一種角雞，味俱肥美，大勝諸雞。南越一種長鳴雞，晝夜啼叫。南海一種石雞，潮至即鳴。蜀中一種 雞，楚中一種傖雞，並高三四尺。江南一種矮雞，腳才二寸許也。雞在卦屬巽，在星應昴，無外腎而虧小腸。凡人家無故群雞夜鳴者，謂之荒雞，主不祥。若黃昏獨啼者，主有天恩，謂之盜啼。老雞能人言者，牝雞雄鳴者，雄雞生卵者，並殺之即已。俚人畜雞無雄，即以雞卵告灶而伏出之。南人以雞卵畫墨，煮熟驗其黃，以卜凶吉。
又以雞骨占年。其鳴也知時刻，其棲也知陰晴。《太清外術》言︰蓄蠱之家，雞輒飛去。《萬畢術》言︰其羽焚之，可以致風。《五行志》言︰雄雞毛燒著酒中飲之，所求必得。古人言雞能辟邪，則雞亦靈禽也。不獨充庖而已。
【諸雞肉氣味食忌】
詵曰︰雞有五色者，玄雞白首者，六指者，四距者，雞死足不伸者，並不可食，害人。
時珍曰︰《延壽書》雲︰閹雞能啼者有毒。四月勿食抱雞肉，令人作癰成漏，男女虛乏。
弘景曰︰小兒五歲以下食雞生蛔蟲。雞肉不可合葫蒜、芥、李食，不可合犬肝、犬腎食，並令人泄痢。同兔食成痢，同魚汁食成心瘕，同鯉魚食成癰癤，同獺肉食成遁屍，同生蔥食成蟲痔，同糯米食生蛔蟲。
【發明】
宗奭曰︰巽為風為雞。雞鳴於五更者，日將至巽位，感動其氣而然也。今有風病患食之，無不發作。巽為雞，信可驗矣。
震亨曰︰雞屬土而有金、木、火，又屬巽，能助肝火。寇言動風者，習俗所移也。雞性補，能助濕中之火。病邪得之，為有助也。若魚肉之類皆然。且西北多寒，中風者誠有之。
東南氣溫多濕，有風病者非風也，皆濕生痰，痰生熱，熱生風耳。時珍曰︰《禮記》雲︰天產作陽，地產作陰。雞卵生而地產，羽不能飛，雖為陽精，實屬風木，是陽中之陰也。故能生熱動風，風火相扇，乃成中風。朱駁寇說為非，亦非矣。頌曰︰雞肉雖有小毒，而補虛羸是要，故食治方多用之。
丹雄雞肉
【氣味】
甘，微溫，無毒。扁鵲曰︰辛。
【主治】
女人崩中漏下，赤白沃。
通神，殺惡毒，辟不祥。補虛溫中止血。（本經）能愈久傷乏瘡不瘥者。（《別錄》）
補肺（孫思邈）。
【發明】
普曰︰丹雄雞一名載丹。宗奭曰︰即赤雞也。時珍曰︰雞雖屬木，分而配之，則丹雄雞得離火陽明之象，白雄雞得庚金太白之象，故辟邪惡者宜之；烏雄雞屬木，烏雌雞屬水，故胎產宜之；黃雌雞屬土，故脾胃宜之；而烏骨者，又得水木之精氣，故虛熱者宜之，各從其類也。吳球雲︰三年 雞，常食治虛損，養血補氣。
【附方】
新二。辟禳瘟疫︰冬至日取赤雄雞作臘，至立春日煮食至盡，勿分他人。（《肘後方》）
百蟲入耳︰雞肉炙香，塞耳中引出。（《總錄》）
白雄雞肉
【氣味】
酸，微溫，無毒。藏器曰︰甘，寒。
【主治】
下氣，療狂邪，安五臟，傷中消渴（《別錄》）。調中除邪，利小便，去丹毒（《日華》）。
【發明】
藏器曰︰白雄雞養三年，能為鬼神所使。時珍曰︰按陶弘景《真誥》雲︰學道山中，宜養白雞、白犬，可以辟邪。今術家祈禳皆用白雞，其原本此。是乃異端一說耳，雞亦何神何妖哉？
【附方】
舊三，新四。
癲邪狂妄︰自賢自聖，行走不休。白雄雞一隻煮，以五味和作羹粥食。（《心鏡》）
驚憤邪僻︰治因驚憂怖迫，或激憤惆悵，致志氣錯越，心行違僻者。白雄雞一頭（治如食法），真珠四兩，薤白四兩，水三升，煮二升，盡食之，飲汁令盡。（《肘後》）
卒然心痛︰白雞一頭，治如食法，水三升，煮二升，去雞，煎取六合，入苦酒六合，真珠一錢，復煎取六合，納麝香二豆許，頓服之。（《肘後》）
赤白痢下︰白雄雞一隻，如常作 及餛飩，空心食。（《心鏡》）
猝得咳嗽︰白雞一隻。苦酒一斗，煮取三升，分三服，並淡食雞。（《肘後》）
水氣浮腫︰小豆一升，白雄雞一隻，治如食法，以水三斗煮熟食之，飲汁令盡。（《肘後方》）
肉壞怪病︰凡口鼻出腥臭水，以碗盛之，狀如鐵色蝦魚走躍，捉之即化為水，此肉壞也。
但多食雞饌即愈。（夏子益《奇疾方》）
烏雄雞肉
【氣味】
甘，微溫，無毒。
【主治】
補中止痛（《別錄》）。止肚痛，心腹惡氣，除風濕麻痺，補虛羸，安胎，治折入肉（《日華》）。
【發明】
時珍曰︰按李鵬飛雲︰黃雞宜老人。烏雞宜產婦，暖血。馬益卿雲︰妊婦宜食牡雞肉，取陽精之全於天產者。此亦胎教宜見虎豹之意耳。又唐崔行功《纂要》雲︰婦人產死，多是富貴家，旁人擾攘，致婦驚悸氣亂故耳。惟宜屏除一切人，令其獨產，更爛煮牡雞取汁，作粳米粥與食，自然無恙，乃和氣之效也。蓋牡雞汁性滑而濡。不食其肉，恐難消也。今俗產家，每產後即食雞啖卵，氣壯者幸而無恙，氣弱者因而成疾，皆由不解此意也。
【附方】
舊四，新六。
補益虛弱︰詵曰︰虛弱人用烏雄雞一隻治淨，五味煮極爛，空腹飽食之。食生即反損人。
或五味淹炙食，亦良。
反胃吐食︰用烏雄雞一隻，治如食法，入胡荽子半斤在腹內，烹食二隻愈。老人中風，煩熱語澀︰每用烏雄雞一隻（切），蔥白一握，煮 ，下麻子汁、五味，空心食之。（《養老書》）
腳氣煩懣︰用烏雄雞一隻，治如食法，入米作羹食。（《養老書》）
寒疝絞痛︰用烏雄雞一頭（治如食法），生地黃七斤，同銼，著甑中蒸之，以器盛取汁。
清旦溫服，至晚令盡，當下諸寒癖，訖，以白粥食之。久疝不過三服。（《肘後》）
卒得咳嗽︰烏雄雞一隻，治如食法，酒漬半日飲之。（《肘後》）
腎虛耳聾︰烏雄雞一隻治淨，以無灰酒三升煮熟，乘熱食三五隻，效。狐尿刺瘡棘人，腫痛欲死。破烏雞拓之，良。（《肘後方》）
貓眼睛瘡︰身面上瘡，似貓兒眼，有光采，無膿血，但痛癢不常，飲食減少，名曰寒瘡。
多吃雞、魚、蔥、韭自愈。（夏子益《奇疾方》）
打傷顛撲及牛馬觸動，胸腹破陷，四肢摧折︰以烏雞一隻，連毛杵一千二百下，苦酒一升和勻。以新布拓病處，將膏塗布上。覺寒振欲吐，徐徐取下，須臾再上。一雞少，則再以愈為度。（《肘後方》）
黑雌雞肉
【氣味】
甘、酸，溫、平，無毒。
【主治】
作羹食，治風寒濕痺，五緩六急，安胎。（《別錄》）。安心定志，除邪辟惡氣，治血邪，破心中宿血，治癰疽，排膿補新血，及產後虛羸，益色助氣。（《日華》）
治反胃及腹痛， 折骨痛，乳癰。又新產婦以一隻治淨，和五味炒香，投二升酒中，封一宿取飲，令人肥白。又和烏油麻二升熬香末之，入酒中極效。（孟詵）。
【附方】
新三。中風舌強不語，目睛不轉，煩熱︰烏雌雞一隻治淨，以酒五升，煮取二升去滓，分作三次，連服之。食蔥薑粥，暖臥，取小汗。（《飲膳正要》）
死胎不下︰烏雞一隻去毛，以水三升，煮二升去雞。用帛蘸汁摩臍下，自出。（《婦人良方》）
虛損積勞︰治男女因積虛或大病後，虛損沉困，酸疼盜汗，少氣喘 ，或小腹拘急，心悸胃弱，多臥少起，漸至瘦削。若年深，五臟氣竭，則難治也。用烏雌雞一頭，治如食法，以生地黃一斤（切），飴糖一升，納腹內縛定，銅器貯，於瓶中蒸五升米熟，取出，食肉飲汁，勿用鹽。一月一作，神效。（姚僧坦方）
黃雌雞肉
【氣味】
甘、酸、鹹，平，無毒。《日華》曰︰性溫。患骨熱人勿食。
【主治】
傷中消渴，小便數而不禁，腸 泄痢，補益五臟，續絕傷，療五勞，益氣力（《別錄》）。
治勞劣，添髓補精，助陽氣，暖小腸，止泄精，補水氣（《日華》）。
補丈夫陽氣，治冷氣瘦著床者，漸漸食之，良。以光粉、諸石末和飯飼雞，煮食甚補益。（孟詵）
治產後虛羸，煮汁煎藥服，佳（時珍）。
【發明】
時珍曰︰黃者土色，雌者坤象，味甘歸脾，氣溫益胃，故所治皆脾胃之病也。丹溪朱氏謂雞屬土者，當指此雞而發，他雞不得侔此。
【附方】
舊四，新五。
水癖水腫︰詵曰︰腹中水癖水腫。以黃雌雞一隻，如常治淨，和赤小豆一升同煮，候豆爛，即出食之。其汁飲，日二夜一，每服四合。時行黃疾，時行髮黃︰用金色腳黃雌雞治如食法，煮熟食之，並飲汁令盡，不過再作。亦可少下鹽豉。（《肘後方》）
消渴飲水小便數︰以黃雌雞煮汁冷凍飲料，並作羹食肉。（《心鏡》）
下痢噤口︰黃肥雌雞一隻，如常為 ，作濕餛飩，空心食之。（《心鏡》）
脾虛滑痢︰用黃雌雞一隻炙，以鹽、醋塗，煮熟乾燥，空心食之。（《心鏡》）
脾胃弱乏人痿黃瘦︰黃雌雞肉五兩，白面七兩，切肉作餛飩，下五味煮熟，空心食之。 日一作，益顏色，補臟腑。（《壽親》）
產後虛羸︰黃雌雞一隻，去毛及腸肚，背上開破，入生百合三枚，白粳米半升，縫合，入五味汁中煮熟，開腹取百合並飯，和汁作羹食之，並食肉。（《聖濟》）
病後虛汗︰傷寒後虛弱，日夜汗出不止，口乾心躁。用黃雌雞一隻（去腸胃，治淨），麻黃根一兩，水七大盞，煮汁三大盞，去滓及雞，入肉蓯蓉（酒浸一宿，刮淨）一兩，牡蠣（ ） 粉二兩，煎取一盞半，分為三服一日服盡。（《聖惠》）
老人噎食不通︰黃雌雞肉四兩（切），茯苓末二兩，白面六兩，作餛飩，入豉汁煮食，三五服效。（《養老書》）
烏骨雞
【氣味】
甘，平，無毒。
【主治】
補虛勞羸弱，治消渴，中惡鬼擊心腹痛，益產婦，治女人崩中帶下，一切虛損諸病，大人小兒下痢噤口，並煮食飲汁，亦可搗和丸藥（時珍）。
【發明】
時珍曰︰烏骨雞，有白毛烏骨者、黑毛烏骨者，斑毛烏骨者，有骨肉俱烏者；肉白骨烏者。但觀雞舌黑者，則肉骨俱烏，入藥更良。雞屬木，而骨反烏者，巽變坎也，受水木之精氣，故肝腎血分之病宜用之。男用雌，女用雄。婦人方科有烏雞丸，治婦人百病，煮雞至爛和藥，或並骨研用之。按《太平御覽》雲︰夏侯弘行江陵，逢一大鬼引小鬼數百行。弘潛捉末後一小鬼問之。曰︰此廣州大殺也，持弓戟往荊、揚二州殺人。若中心腹者死，余處猶可救。弘曰︰治之有方乎？曰︰但殺白烏骨雞薄心即瘥。時荊、揚病心腹者甚眾，弘用此治之，十愈八九。中惡用烏雞，自弘始也。此說雖涉迂怪，然其方則神妙，謂非神傳不可也。鬼擊猝死，用其血塗心下，亦效。
【附方】
新三。赤白帶下︰白果、蓮肉、江米各五錢，胡椒一錢，為末。烏骨雞一隻，如常治淨，裝末入腹煮熟，空心食之。遺精白濁下元虛憊者︰用前方食之良。
脾虛滑泄︰烏骨母雞一隻治淨，用豆蔻一兩，草果二枚，燒存性，摻入雞腹內，扎定煮
反毛雞
【主治】
反胃。以一隻煮爛，去骨，入人參、當歸、食鹽各半兩，再同煮爛，（時珍。出《乾坤生意》）。
【發明】
時珍曰︰反毛雞，即翻翅雞也，毛翮皆反生向前。治反胃者，述類之義耳。
泰和老雞
【氣味】
甘、辛，熱，無毒。
【主治】
內托小兒痘瘡（時珍）。
【發明】
時珍曰︰江西泰和、吉水諸縣，俗傳老雞能發痘瘡，家家畜之，近則五六年，遠則一二十年。待痘瘡發時，以五味煮爛，與兒食之，甚則加胡椒及桂、附之屬。此亦陳文中治痘用木香、異功散之意，取其能助濕熱發膿也。風土有宜不宜，不可以為法。
雞頭（丹、白雄雞者良）
【主治】
殺鬼，東門上者尤良（《本經》）。治蠱，禳惡，辟瘟（時珍）。
【發明】
時珍曰︰古者正旦，磔雄雞，祭門戶，以辟邪鬼。蓋雞乃陽精，雄者陽之體，頭者陽之會，東門者陽之方，以純陽勝純陰之義也。《千金》轉女成男方中用之，亦取此義也。按應劭《風俗通》雲︰俗以雞祀祭門戶。雞乃東方之牲，東方既作，萬物觸戶而出也。《山海經》祠鬼神皆用雄雞，而今治賊風有雞頭散，治蠱用東門雞頭，治鬼痱用雄雞血，皆凡祭祀禳舋，供其雞牲。注云︰禳郊及疆，卻災變也。作宮室器物，取血塗舋隙。《淮南子》曰︰雞頭已 ，此類之推也。
【附方】
新一。猝魘死昏︰東門上雞頭為末，酒服之。（《千金方》）
雞冠血（三年雄雞者良）。
【氣味】
鹹，平，無毒。
【主治】
烏雞者，主乳難（《別錄》）。
治目淚不止，日點三次，良（孟詵）。亦點暴赤目（時珍）。丹雞者，治白癜風（《日華》）。
並療經絡間風熱。塗頰，治口 不正；塗面，治中惡；卒飲之，治縊死欲絕，及小兒猝驚客忤。塗諸瘡癬，蜈蚣、蜘蛛毒，馬嚙瘡，百蟲入耳（時珍）。
【發明】
時珍曰︰雞冠血，用三年老雄者，取其陽氣充溢也。風中血脈則口僻 ，冠血咸而走血透肌，雞之精華所聚，本乎天者親上也。丹者陽中之陽，能辟邪，故治中惡、驚忤諸病。烏者陽形陰色，陽中之陰，故治產乳、目淚諸病。其治蜈蚣、蜘蛛諸毒者，雞食百蟲，製之以所畏也。高武《痘疹正宗》雲︰雞冠血和酒服，發痘最佳。雞屬巽屬風、頂血至清至高，故也。
【附方】
舊九，新十。益助陽氣︰詵曰︰丹雄雞冠血，和天雄、太陽粉各四分，桂心二分，丸服之。鬼擊猝死︰烏雞冠血，瀝口中令咽；仍破此雞拓心下，冷乃棄之道邊，妙。（《肘後》）
猝死寢死︰治猝死，或寢臥奄忽而絕，皆是中惡。用雄雞冠血塗面上，乾則再上，仍吹入鼻中，並以灰營死人一周。（《肘後》）
猝然忤死不能言︰用雞冠血，和真珠，丸小豆大。納三、四丸入口中，效。（《肘後方》）
卒縊垂死心下猶溫者︰勿斷繩。刺雞冠血滴口中，以安心神。或雲︰男用雌，女用雄。（《肘後》）
小兒猝驚︰似有痛處，不知疾狀。用雄雞冠血少許，滴口中，妙。（《譚氏小兒》）
小兒解顱︰丹雄雞冠上血滴之，以赤芍藥末粉之，甚良。（《普濟》）
陰毒猝痛︰用雄雞冠血，入熱酒中飲之，暖臥取汗。（《傷寒蘊要》）
女人陰血︰女人交接違理，血出。用雄雞冠血塗之。（《集驗》）
爛弦風眼︰雞冠血點之，日三五度。（《聖惠》）
對口毒瘡︰熱雞血頻塗之，取散。（《皆效方》）
發背癰疽︰用雄雞冠血滴疽上，血盡再換，不過五六雞，痛止毒散，數日自愈。（《保壽堂方》）
浸淫瘡毒︰不早治，周身殺人。以雞冠血塗之，日四五度。（《肘後》）
馬咬成瘡腫痛︰用雞冠血塗之。 馬用雌雞，牝馬用雄雞。（《肘後方》）
蜈蚣咬瘡︰雞冠血塗之。（錢相公《篋中方》）
蜘蛛咬瘡︰同上。
中蜈蚣毒︰舌脹退場門是也。雄雞冠血浸舌，並咽之。（《青囊雜纂》）
雞血（烏雞、白雞者良）
【氣味】
鹹，平，無毒。
【主治】
折骨痛及痿痺，中惡腹痛，乳難（《別錄》）。
治剝驢馬被傷，及馬咬人，以熱血浸之。白癜風， 瘍風，以雄雞翅下血塗之（藏器）。
熱血服之，主小兒下血及驚風，解丹毒蠱毒，鬼排陰毒，安神定志。（時珍曰︰《肘後》治驚邪恍惚大方中亦用之）。
【附方】
新十。
陰毒︰雞血沖熱酒飲。
鬼痱猝死︰用烏雄雞血塗心下，即蘇。（《風俗通》）
解百蠱毒︰白雞血，熱飲之。（《廣記》）
驚風不醒︰白烏骨雄雞血，抹唇上即醒。（《集成》）
縊死未絕︰雞血塗喉下。（《千金》）
黃膽困篤︰用半斤大雄雞，背上破開，不去毛，帶熱血合患人胸前，冷則換之。日換數雞
筋骨折傷︰急取雄雞一隻刺血，量患人酒量，或一碗，或半碗，和飲，痛立止，神驗。（
雜物瞇目不出︰以雞肝血滴少許，即出。（《聖惠》）
蚰蜒入耳︰生油調雞心血，滴入即出。（《總錄》）
金瘡腸出︰以乾人屎末抹入，桑皮線縫合，熱雞血塗之。（《生生編》）
肪（烏雄雞者良）
【氣味】
甘，寒，無毒。
【主治】
耳聾（《別錄》）。頭禿發落（時珍）。
【附方】
新一。
年久耳聾︰用煉成雞肪五兩，桂心十八銖，野葛六銖，同以文火煎三沸，去滓。每用棗許，以葦筒炙熔，傾入耳中。如此十日，耵聹自出，長寸許也。（《千金翼》）
腦（白雄雞者良）
【主治】
小兒驚癇。燒灰酒服，治難產（蘇恭）。
心（烏雄雞者良）
【主治】
五邪（《別錄》）。
肝（雄雞者良）
【氣味】
甘、苦，溫，無毒。
時珍曰︰微毒。《內則》雲︰食雞去肝，為不利人也。
【主治】
起陰（《別錄》）。補腎。治心腹痛，安漏胎下血，以一具切，和酒五合服之（孟詵）。療風虛目暗。治女人陰蝕瘡，切片納入，引蟲出盡，良（時珍）。
陰痿不起︰用雄雞肝三具，菟絲子一升，為末，雀卵和，丸小豆大。每服一百丸，酒下，日二。（《千金》）
肝虛目暗︰老人肝虛目暗。烏雄雞肝一具（切），以豉和米作羹成粥食之。（《養老書》）
睡中遺尿︰雄雞肝、桂心等分，搗丸小豆大。每服一丸，米飲下，日三服。遺精，加白龍骨。
膽（烏雄雞者良）
【氣味】
苦，微寒，無毒。
【主治】
目不明，肌瘡（《別錄》）。月蝕瘡，繞耳根，日三塗之（孟詵）。燈心蘸點胎赤眼，甚良。水化搽痔瘡，亦效（時珍）。
【附方】
新四。
沙石淋瀝︰用雄雞膽（乾者）半兩，雞屎白（炒）一兩，研勻。溫酒服一錢，以利為度。（《十便良方》）
耳 疣目︰黑雌雞膽汁塗之，日三。（《聖惠》）
眼熱流淚︰五倍子、蔓荊子煎湯洗，後用雄雞膽點之。（《摘玄方》）
塵沙瞇目︰雞膽汁點之。（《醫說》）
腎（雄雞者良）
【主治】
鼻作臭，用一對與脖前肉等分，入豉七粒，新瓦焙研，以雞子清和作餅，安鼻前，引蟲出。忌陰人、雞、犬見（《十便良方》）。
嗉
【主治】
小便不禁，及氣噎食不消（時珍）。
【附方】
新三。氣噎不通︰雞嗉兩枚連食，以濕紙包，黃泥固， 存性為末，入木香、沉香、丁香末各一錢，棗肉和，丸梧桐子大。每汁下三丸。
小便不禁︰雄雞喉嚨，及 ，並屎白，等分為末。麥粥清服之。（《衛生易簡方》）
發背腫毒︰雞嗉及肫內黃皮，焙研。濕則乾摻，乾則油調搽之。（《醫林正宗》）
裡黃皮（一名雞內金） （音脾鴟），雞肫也。近人諱之，呼肫內黃皮為雞內金。男用雌，女用雄。
【氣味】
甘，平，無毒。
【主治】
泄痢。（《本經》）
小便頻遺，除熱止煩（《別錄》）。
止泄精並尿血，崩中帶下，腸風瀉血（《日華》）。
治小兒食瘧，療大人淋漓反胃，消酒積，主喉閉乳蛾，一切口瘡，牙疳諸瘡（時珍）。
【附方】
舊三，新十七。小便遺失︰用雞 一具，並腸燒存性，酒服。男用雌，女用雄。（《集驗》）
小便淋瀝痛不可忍︰雞肫內黃皮五錢，陰乾燒存性，作一服，白湯下，立愈。（《醫林集要》）
膈消飲水︰雞內金（洗，曬乾）、栝蔞根（炒）各五兩，為末，糊丸梧桐子大。每服三十丸，溫水下，日三。（《總錄》）
反胃吐食︰雞 一具，燒存性，酒調服。男用雌，女用雄。（《千金》）
消導酒積︰雞 、干葛為末，等分，麵糊丸梧桐子大。每服五十丸，酒下。（《袖珍方》）
噤口痢疾︰雞內金焙研，乳汁服之。
小兒瘧疾︰用雞 黃皮燒存性，乳服。男用雌，女用雄。（《千金》）
喉閉乳蛾︰雞肫黃皮勿洗，陰乾燒末，用竹管吹之即破，愈。（《青囊》方）
一切口瘡︰雞內金燒灰敷之，立效。（《活幼新書》）
鵝口白瘡︰燒雞肫黃皮為末，乳服半錢。（《子母秘錄》）
走馬牙疳︰《經驗》︰用雞肫黃皮（不落水者）五枚，枯礬五錢，研搽立愈。《心鑒》︰用雞肫黃皮，燈上燒存性，入枯礬、黃柏末等分，麝香少許。先以米泔洗漱後，貼之。
陰頭疳蝕︰雞內金（不落水）拭淨，新瓦焙脆，出火毒，為細末。先以米泔水洗瘡，乃搽之。亦治口疳。（《經驗方》）
谷道生瘡久不愈︰用雞 燒存性為末，乾貼之，如神。（《總錄》）
腳脛生瘡︰雄雞肫內皮，洗淨貼之。一日一易，十日愈。（《小山奇方》）
瘡口不合︰雞 皮，日貼之。
發背初起︰用雞肫黃皮（不落水者）陰乾，臨時溫水潤開貼之，隨乾隨潤，不過三五個，即消。（楊氏《經驗方》）
發背已潰︰用雞肫黃皮，同綿絮焙末搽之，即愈。
金腮瘡蝕︰初生如米豆，久則穿蝕。用雞內金（焙）、鬱金等分，為末。鹽漿漱了貼之。忌米食。（《總錄》）
小兒疣目︰雞肫黃皮擦之，自落。（《集要》方）
雞骨哽咽︰活雞一隻打死，取出雞內金洗淨，燈草裹，於火上燒存性。竹筒吹入咽內，即
腸（男用雌，女用雄）
【主治】
遺溺，小便數不禁。燒存性，每服三指，酒下（《別錄》）。止遺精、白濁、消渴（時珍）。
【附方】
舊一，新一。小便頻遺︰《心鏡》︰用雄雞腸一具作 ，和酒服。《普濟》︰用雄雞腸，水煎汁服。
肋骨（烏骨雞者良）
【主治】
小兒羸瘦，食不生肌（《別錄》）。
【附方】
新二。小兒囟陷︰因臟腑壅熱，氣血不榮。用烏雞骨一兩（酥炙黃），生乾地黃（焙）二兩，為末。每服半錢，粥飲調下。（《聖惠方》）
瘡中朽骨︰久疽久漏，中有朽骨。以烏骨雞脛骨，實以砒石，鹽泥固濟， 紅出毒，以骨研末，飯丸粟米大。每以白紙捻送一粒入竅中，外以拔毒膏藥封之，其骨自出。（《醫學正傳》）
距（白雄雞者良）
【主治】
產難，燒研酒服（蘇恭）。下骨鯁，以雞足一雙，燒灰水服（時珍。出《外台》）。
翮翎 （白雄雞者良）
【主治】
下血閉。左翅毛，能起陰（《別錄》）。
治婦人小便不禁，【發明】
時珍曰︰翅翮形銳而飛揚，乃其致力之處。故能破血消腫，潰癰下鯁。按葛洪雲︰凡古井及五月井中有毒，不可輒入，即殺人。宜先以雞毛試之，毛直下者無毒，迴旋者有毒也。又《感應志》雲︰五酉日，以白雞左翅燒灰揚之，風立至；以黑犬皮毛燒灰揚之，風立止也。巽為風，雞屬巽，於此可見。
【附方】
舊二，新七。陰腫如斗︰取雞翅毛（一孔生兩莖者）燒灰飲服。左腫取左翅，右腫取右翅，雙腫並取。（《古今錄驗》）
陰猝腫痛︰雞翮六枝燒存性，蛇床子末等分，隨左右敷之。（《肘後方》）
婦人遺尿︰雄雞翎燒灰，酒服方寸匕，日三。（《普濟方》）
咽喉骨鯁︰白雄雞左右翮大毛各一枚，燒灰水服。（《外台》）
腸內生癰︰雄雞頂上毛並屎燒末，空心酒服。（《千金》）
決癰代針︰白雞翅下兩邊第一毛，各一莖燒灰水服，即破。（《經驗後方》）
解蜀椒毒︰雞毛燒煙吸之，並水調一錢服之。（《千金方》）
馬汗入瘡︰雞毛燒灰，酒服方寸匕。（《集驗方》）
蠷 尿瘡︰烏雞翅毛燒灰，油調敷之，蟲畏雞故也。（《瑣碎錄》）
尾毛
【主治】
刺入肉中，以二七枚燒作灰，和男子乳汁封之，當出（孟詵）。解蜀椒毒，燒煙吸之，並以水調灰服。又治小兒痘瘡後生癰，燒灰和水敷之（時珍）。
小便不禁︰雄雞尾燒研，酒服方寸匕。（《外台秘要》）
屎白︰雄雞屎乃有白，臘月收之，白雞烏骨者更良。《素問》作雞矢。
【氣味】
微寒，無毒。
【主治】
消渴，傷寒寒熱（《本經》）。破石淋及轉筋，利小便，止遺尿，滅瘢痕（《別錄》）。
治中風失音痰迷。炒服，治小兒客忤蠱毒。治白虎風，貼風痛（《日華》）。
治賊風、風痺，破血，和黑豆炒，浸酒服之。炒服之，亦治蟲咬毒（藏器）。下氣，通利大小便，治心腹鼓脹，消症瘕，療破傷中風，小兒驚啼。以水淋汁服，解金銀毒。以醋和，塗蜈蚣、蚯蚓咬毒（時珍）。
【發明】
頌曰︰按《素問》雲︰心腹滿，旦食不能暮食，名為鼓脹。治之以雞屎醴，一劑知，二劑已。王冰注云︰本草雞屎利小便，並不治鼓脹。今方法當用湯漬服之耳。時珍曰︰鼓脹生於濕熱，亦有積滯成者。雞屎能下氣消積，通利大小便，故治鼓脹有殊功，此岐伯神方也。醴者，一宿初來之酒醅也。又按︰《范汪方》雲︰宋青龍中，司徒吏顏奮女苦風疾，一髀偏痛。一人令穿地作坑，取雞屎、荊葉然之，安脛入坑中熏之，有長蟲出，遂愈也。
【附方】
舊十四，新三十一。
雞屎醴︰《普濟方》雲︰治鼓脹，旦食不能暮食。由脾虛不能制水，水反勝土，水穀不運，氣不宣流，故令中滿。其脈沉實而滑。宜雞屎醴主之。何大英雲︰諸腹脹大，皆屬於熱。
精氣不得滲入膀胱，別走於腑，溢於皮裡膜外，故成脹滿，小便短澀。雞屎性寒利小便，誠萬金不傳之寶也。用臘月乾雞屎白半斤，袋盛，以酒醅一斗，漬七日。溫服三杯，日三。或為末服二錢亦可。《宣明》︰用雞屎（乾者）、桃仁、大黃各等分為末，每服一錢，水一盞，生薑三片，煎湯調下，食後，臨臥服。《正傳》︰用雞屎炒研，沸湯淋汁，調木香、檳榔末二錢服。一方︰用雞矢、川芎 等分為末，酒糊丸服。牽牛酒︰治一切肚腹、四肢腫脹，不拘鼓脹、氣脹、濕脹、水脹等。有峨嵋一僧，用此治人得效，其人牽牛來謝，故名。用乾雞矢一升炒黃，以好酒三碗，煮一碗，濾汁飲之。少頃，腹中氣大轉動，利下，即自腳下皮皺消也。未盡，隔日再作。仍以田螺二枚，滾酒瀹食，後用白粥調理。（《積善堂經驗方》）
小兒腹脹黃瘦︰用乾雞矢一兩，丁香一錢，為末，蒸餅丸小豆大。每米湯下十丸，日三服。（《活幼全書》）
心腹鱉症及宿症，並卒得症︰以飯飼白雄雞取糞，同小便於瓦器中熬黃為末。每服方寸匕，溫酒服之，日四五服，以消為度。或以膏熬飯飼之，彌佳。（《集驗方》）
食米成瘕︰好食生米，缺之則口中出清水。以雞矢同白米各半合，炒為末，以水一鐘調服。良久，吐出如米形，即瘥。昔慎道恭病此，飢瘦如勞，蜀僧道廣處此方而愈。（《醫說》）
反胃吐食︰以烏骨雞一隻，與水飲四五日，勿與食。將五蒲蛇二條，竹刀切與食。待雞下糞，取陰乾為末，水丸粟米大。每服一分，桃仁湯下。五七服即愈。（《証治發明》）
中諸菜毒發狂，吐下欲死︰用雞矢燒末，水服方寸匕。（葛氏方）
石淋疼痛︰雞矢白，日中半乾，炒香為末。以酸漿飲服方寸匕，日二，當下石出。（《古今錄驗》）
小兒血淋︰雞矢尖白如粉者，炒研，糊丸綠豆大。每服三五丸，酒下，四、五服效。
產後遺溺不禁︰雞矢燒灰，酒服方寸匕。（《產寶》）
轉筋入腹︰其人臂腳直，其脈上下行，微弦。用雞矢為末，水六合，和方寸匕，溫服。（張
中風寒痙口噤，不知人︰以雞矢白一升炒黃，入酒三升攪，澄清飲。（葛氏）
白虎風痛︰詵曰︰鋪飯於患處，以丹雄雞食之。良久，取熱糞封之。取訖，使伏於患人床下。
破傷中風︰腰脊反張，牙緊口噤，四肢強直。用雞矢白一升，大豆五升，和炒黃，乘熱以酒沃之，微烹令豆澄下。隨量飲，取汗避風。（《經驗後方》）
產後中風︰口噤螈 ，角弓反張。黑豆二升半，同雞矢白一升炒熟，入清酒一升半，浸取一升，入竹瀝服，取汗。（《產寶》）
角弓反張，四肢不隨，煩亂欲死︰雞矢白一升，清酒五升，搗篩，合揚千遍，乃飲。大人服一升，少小五合，日二服。（《肘後》）
小兒口噤︰面赤者屬心，白者屬肺。用雞矢白如棗大，綿裹，以水一合煮二沸，分二服。
一方︰酒研服之。（《千金方》）
小兒唇瘡︰燒雞矢白，研末敷之。有涎易之。（《聖惠》）
小兒驚啼︰雞矢白燒灰，米飲服二字。（《千金方》）
頭風痺木︰用臘月烏雞矢一升，炒黃為末，絹袋盛，漬三升酒中。頻頻溫服令醉。（《千金方》）
喉痺腫痛︰雞矢白含之咽汁。（《千金》）
牙齒疼痛︰雞矢白燒末，綿裹咬痛處，立瘥。（《經驗後方》）
鼻血不止︰雞矢取有白色半截者，燒灰吹之。（唐氏《經驗方》）
牙齒不生，《普濟》︰不拘大人、小兒。用雄雞矢、雌雞矢各十四顆焙研，入麝香少許，先以針挑破出血，敷之。年高者不過二十日，年少者十日必生。
又方︰但用烏雞雌雄糞，入舊麻鞋底燒存性，等分，入麝香少許，三日夜不住擦，令熱為佳。李察院亮卿嘗用，有效。
耳聾不聽︰雞矢白（炒）半升，烏豆（炒）一升，以無灰酒二升，乘熱投入服，取汗。
耳如鼓鼙勿訝。（《外台》）
面目黃膽︰雞矢白、小豆、秫米各二分。為末。分作三服，水下，當有黃汁出也。（《肘後方》）
子死腹中︰雄雞糞二十一枚，水二升，煎取五合，下米作粥食，胎即出。（《產寶》）
乳妒乳癰︰雞矢白炒研，酒服方寸匕，須叟三服愈。（《產寶》）
乳頭破裂︰方同上。梅師。
內癰未成︰取伏雞屎，水和服，即瘥。（《千金》）
頭瘡白禿︰雄雞屎末，和陳醬、苦酒洗之。（《千金》）
消滅瘢痕︰以豬脂三斤，飼烏雞一隻，三日後取白矢，同白芷、當歸各一兩，煎十沸，去滓，入鷹矢白半兩，調敷。（《外台》）
耳中惡瘡︰雞矢白炒研，敷之。（《聖惠》）
瘰癧瘡︰雄雞矢燒灰，臘豬脂和，敷之。（《千金》）
食金中毒已死︰取雞矢半升，水淋取汁一升，飲之，日三。（《肘後方》）
縊死未絕︰雞矢白如棗大，酒半盞和，灌口鼻。（《肘後》）
屍腳拆裂無冬夏者︰雞屎煮湯，漬半日，取瘥乃止。（《千金》）
射工溪毒︰白雞矢（白者）二枚，以餳和，塗瘡上。（《肘後》）
骨疽不合︰骨從孔中出。掘地作坑，口小裡大，深三尺。以乾雞屎二升，同艾及荊葉搗碎，入坑內，燒令煙出。以疽口就熏，用衣擁之，勿令泄氣。半日當有蟲出，甚效。（《千金方》）
陰毒腹痛︰雞糞、烏豆、地膚子各一把，亂髮一團，同炒，煙起，傾入好酒一碗浸之，去滓，熱服即止。（《生生編》）
小兒心痛︰白烏雞屎五錢（曬研），松脂五錢，為末，蔥頭汁和，丸梧桐子大，黃丹為衣。每醋湯服五丸。忌生冷、硬物，三、四日立效。（《嬰童百問》）
雞子（即雞卵也） 黃雌者為上，烏雌者次之。
【氣味】
甘，平，無毒。
思邈曰︰微寒。畏醇醋。鼎曰︰不宜多食，令人腹中有聲，動風氣。和蔥、蒜食之，氣短；同韭子食，成風痛；共鱉肉食，損人；共獺肉食，成遁屍注，藥不能治；同兔肉食，成泄痢。歸濃曰︰妊婦以雞子、鯉魚同食，令兒生瘡；同糯米食，令兒生蟲。時珍曰︰小兒患痘疹，忌食雞子，及聞煎食之氣，令生翳膜。
【主治】
除熱火灼爛瘡、癇 。可作虎魄神物（《本經》。弘景曰︰用欲 子（黃白混雜者）煮作之，極相似，惟不拾芥爾。又煮白，合銀口含，須臾色如金也）。鎮心，安五臟，止驚安胎，治妊娠天行熱疾狂走，男子陰囊濕癢，及開喉聲失音。醋煮食之，治赤白久痢，及產後虛痢。光粉同炒乾，止疳痢，及婦人陰瘡。和豆淋酒服，治賊風麻痺。醋浸令壞，敷疵。作酒，止產後血暈，暖水臟，縮小便，止耳鳴。和蠟炒，治耳鳴、聾，及疳痢（《日華》）。
益氣。以濁水煮一枚，連水服之，主產後痢。和蠟煎，止小兒痢（藏器）。大人及小兒發熱，以白蜜一合，和三顆攪服，立瘥（孟詵。《太平御覽》雲︰正旦吞烏雞子一枚，可以練形。
《嶁神書》雲︰八月晦日夜半，面北吞烏雞子一枚，有事可隱形）。
【發明】
時珍曰︰卵白象天，其氣清，其性微寒；卵黃象地，其氣渾，其性溫；卵則兼黃白而用之，其性平。精不足者補之以氣，故卵白能清氣，治伏熱、目赤、咽痛諸疾；形不足者補之以味，故卵黃能補血，治下痢、胎產諸疾；卵則兼理氣血，故治上列諸疾也。
【附方】
舊九，新二十二。天行不解已汗者︰用新生雞子五枚，傾盞中，入水（一雞子）攪渾，別以水一升煮沸，投入雞子微攪，才似熟則瀉置碗中，納少醬清，似變腥氣，帶熱啜之，覆令汗出愈。（許仁則方）天行嘔逆，食入即吐︰雞子一枚，水煮三、五沸，冷水浸少頃，吞之。（《外台》）
傷寒發狂，煩躁熱極︰吞生雞子一枚，效。（《食鑒》）
三十六黃救急方︰用雞子一顆，連殼燒灰，研酢一合溫之，頓服，鼻中蟲出為效。身體極黃者，不過三枚，神效。（《外台秘要》）
白虎風病︰藏器曰︰取雞子揩病處，咒願，送糞堆頭上，不過三次瘥。白虎是糞神，愛吃雞子也。
身面腫滿︰雞子黃白相和，塗腫處。乾再上。（《肘後方》）
年深哮喘︰雞子略敲損，浸尿缸中三、四日，煮食，能去風痰。（《集成》）
心氣作痛︰雞子一枚打破，醋二合調勻，暖過頓服。（《肘後》）
小兒疳痢肚脹︰用雞子一個開孔，入巴豆一粒（去皮），輕粉一錢，用紙五十重裹，於飯甑上蒸三度，放冷去殼研，入麝香少許，糊和丸米粒大。食後溫湯下二丸至三丸。（《經驗方》）
預解痘毒︰保和方︰用雞卵一枚，活地龍一條入卵內，飯上蒸熟，去地龍，與兒食。每歲立春日食一枚，終身不出痘也。
李氏︰用雞卵一枚，童便浸七日，水煮食之，永不出痘。
李捷︰用頭生雞子三、五枚，浸廁坑內五、七日，取出煮熟與食，數日再食一枚，永不出痘。（徐都司得於浙人之方）
痘瘡赤瘢︰雞子一個（酒醅浸七日），白僵蠶二七枚搗末，和勻，揩赤塗之，甚效。（《聖惠》）
雀卵面 ︰雞卵醋浸令壞，取出敷之。（《普濟》）
妊娠時疾令胎不傷︰以雞子七枚，納井中令冷，取出打破吞之。（《子母秘錄》）
病欲去胎︰雞子一枚，入鹽三指撮，服。（張文仲方）
胎動下血︰藏器曰︰雞子二枚打破，以白粉和如稀粥，頓食之。
子死腹中︰用三家雞卵各一枚，三家鹽各一撮，三家水各一升，同煮。令婦東向飲之，立出。（《千金方》）
產後血多不止︰烏雞子三枚，醋半升，酒二升，和攪，煮取二升，分四服。（《拾遺》）
產後心痛︰雞子煮酒，食即安。（《備急方》）
產後口乾舌縮︰用雞子一枚打破，水一盞攪服。（《經驗後方》）
頭風白屑︰新下烏雞子三枚，沸湯五升攪，作三度沐之，甚良。（《集驗》）
腋下狐臭︰雞子兩枚，煮熟去殼，熱夾，待冷，棄之三叉路口，勿回顧。如此三次效。（《肘後方》）
乳石發渴︰水浸雞子，取清生服，甚良。（《普濟》）
解野葛毒已死者︰以物開口後，灌雞子三枚，須臾吐出野葛，乃蘇。（《肘後方》）
胡蔓草毒︰即斷腸草。一葉入口，百竅流血。惟急取鳳凰胎（即雞卵抱未成雛者，已成者不用）研爛，和麻油灌之。吐出毒物乃生，少遲即死。（《嶺南衛生方》）
癰疽發背︰初作，及經十日以上，腫赤 熱，日夜疼痛，百藥不效者。用 雞子一枚，新狗屎如雞子大，攪勻，微火熬令稀稠得所，捻作餅子，於腫頭上貼之，以帛包抹。時時看視，覺餅熱即易，勿令轉動及歇氣，經一宿定。如日多者，三日貼之，一日一易，至瘥乃止。此方穢惡，不可施之貴人。一切諸方皆不能及，但可備擇而已。（《千金方》）
蛛蠍蛇傷︰雞子一個，輕敲小孔合之，立瘥。（《兵部手集》）
蠷 尿瘡︰同上法。身體發熱不拘大人、小兒︰用雞卵三枚，白蜜一合和服，立瘥。（《普濟方》）
卵白
【氣味】
甘，微寒，無毒。
【主治】
目熱赤痛，除心下伏熱，止煩滿咳逆，小兒下泄，婦人產難，胞衣不出，並生吞之。醋浸一宿，療黃膽，破大煩熱（《別錄》）。產後血閉不下，取白一枚，入醋一半攪服（藏器）。和赤小豆末，塗一切熱毒、丹腫、腮痛神效。冬月以新生者酒漬之，密封七日取出
【發明】
宗奭曰︰產後血暈，身痙直，口、目向上牽急，不知人。取雞子一枚，去殼分甚敏捷。烏雞子尤善。
【附方】
舊四，新六。時行髮黃︰醋酒浸雞子一宿，吞其白數枚。（《肘後方》）
下痢赤白︰生雞子一個，取白攤連紙上日乾，折作四重，包肥烏梅十個，安熨斗中，以白炭燒存性，取出碗覆，冷定研末，入水銀粉少許和勻。大人分二服，小兒三服，空心井華水調下。如覺微利，不須再服。（《類証》）
蛔蟲攻心，口吐清水︰以雞子一枚去黃，納好漆入雞子殼中和合。仰頭吞之，蟲即出也。（《古今錄驗》）
五種遁屍︰其狀腹脹，氣急沖心，或 踴起，或牽腰脊。以雞卵白一枚，頓吞之良。（《千金》）
咽塞鼻瘡及乾嘔頭痛，食不下︰用雞子一枚，開一竅，去黃留白，著米酢， 火頓沸，取下更頓，如此三次。乘熱飲之，不過一、二度即愈。（《廣濟方》）
面生 瘡︰雞子，以三歲苦酒浸之三宿，待軟，取白塗之。（《肘後》）
湯火燒灼︰雞子清和酒調洗，勤洗即易生肌。忌發物。或生敷之亦可。（《經驗秘方》）
頭髮垢 ︰雞子白塗之，少頃洗去，光澤不燥。（《瀕湖》）
面黑令白︰雞子三枚，酒浸，密封四七日。每夜以白敷面，如雪白也。（《普濟》）
塗面駐顏︰雞子一枚，開孔去黃留白，入金華胭脂及 砂少許，紙封，與雞抱之，俟別卵抱出，乾以塗面。洗之不落，半年尚紅也。（《普濟》）
卵黃
【氣味】
甘，溫，無毒。
【主治】
醋煮，治產後虛及痢，小兒發熱。煎食，除煩熱。煉過，治嘔逆。和常山末為丸，竹葉湯服，治久瘧（《藥性》）。炒取油，和粉，敷頭瘡（《日華》）。
猝乾嘔者，生吞數枚，良。小便不通者，亦生吞之，數次效。補陰血，解熱毒，治下痢，甚驗（時珍）。
【發明】
時珍曰︰雞子黃，氣味俱濃，陰中之陰，故能補形。昔人謂其與阿膠同功，正此意也。其治嘔逆諸瘡，則取其除熱引蟲而已。頌曰︰雞子入藥最多，而發煎方特奇。劉禹錫《傳信方》雲︰亂髮雞子膏，治孩子熱瘡。用雞子五枚，去白取黃，亂髮如雞子大，相和，於鐵銚中炭火熬之。初甚乾，少頃即發焦，乃有液出。旋取置碗中，以液盡為度。取塗瘡上，即以苦參末粉之。頃在武陵生子，蓐內便有熱瘡，塗諸藥無益，而日益劇，蔓延半身，晝夜號啼，不乳不睡。因閱本草發 條雲︰合雞子黃煎之，消為水，療小兒驚熱、下痢。注云︰俗中嫗母為小兒作雞子煎，用發雜熬之，良久得汁，與小兒服，去痰熱，主百病。又雞子條雲︰療火瘡。因是用之，果如神效也。
【附方】
舊三，新十一。
赤白下痢︰雞卵一枚，取黃去白，入胡粉滿殼，燒存性。以酒服一錢匕。（葛氏方）
妊娠下痢絞痛︰用烏雞子一枚，開孔去白留黃，入黃丹一錢在內，濃紙裹定，泥固煨乾為末。每服三錢，米飲下。一服愈者是男，兩服愈者是女。（《三因方》）
子死腹中︰雞子黃一枚，薑汁一合，和勻頓服，當下。（《普濟》）
小腸疝氣︰雞子黃攪，溫水服之。三服效。
小兒癇疾︰雞子黃和乳汁攪服。不過三兩枚，自定。（《普濟》）
小兒頭瘡︰煮熟雞子黃，炒令油出，以麻油、膩粉搽之。（《事林廣記》）
鼠 已潰︰雞卵一枚，米下蒸半日，取黃熬令黑。先拭瘡令乾，以藥納孔中，三度即愈。（《千金方》）
腳上臭瘡︰熟雞子黃一個，黃蠟一錢，煎油塗之。
湯火傷瘡︰熟雞子十個，取黃炒取油，入膩粉十文攪勻，用雞翎掃上，三、五日永除瘢痕。（《集驗方》）
杖瘡已破︰雞子黃熬油搽之，甚效。（唐瑤《經驗方》）
天泡水瘡︰方同上。
消滅瘢痕︰雞子五七枚煮熟，取黃炒黑，拭塗，日三，久久自滅。（《聖惠方》）
妊娠胎漏︰血下不止，血盡則子死。用雞子黃十四枚，以好酒二升，煮如餳服之。未瘥再作，以瘥為度。（《普濟方》）
耳疳出汁︰雞子黃炒油塗之，甚妙。（談野翁方）
抱出卵殼︰時珍曰︰俗名混沌池、鳳凰蛻。用抱出者，取其蛻脫之義也。李石《續博物志》雲︰踏雞子殼，令人生白癜風。
【主治】
研末，磨障翳（《日華》）。傷寒勞復，熬令黃黑為末，熱湯和一合服，取汗出即愈（蘇頌。出《深師方》）。燒灰油調，塗癬及小兒頭身諸瘡。酒服二錢，治反胃（時珍）。
【附方】
舊二，新七。小便不通︰雞子殼、海蛤、滑石，等分為末。每服半錢，米飲下，日三。（《普濟方》）
小兒煩滿欲死︰雞子殼燒末，酒服方寸匕。（《子母秘錄》）
痘入目︰雞子殼燒研，入片腦少許，點之。（《鴻飛集》）
頭瘡白禿︰雞子殼七個，炒研油和，敷之。（《秘錄》）
頭上軟癤︰用抱出雞卵殼，燒存性研末，入輕粉少許，清油調敷。（危氏方）
耳疳出膿︰用抱出雞卵殼，炒黃為末，油調灌之，疼即止。（《杏林摘要》）
玉莖下疳︰雞卵殼炒研，油調敷之。（同上）外腎癰瘡︰抱出雞卵殼、黃連、輕粉等分，為細末。用煉過香油調塗。（《醫林正宗》）
痘瘡惡証︰ 痘倒陷，毒氣壅遏於裡，則為便血、昏睡不醒，其証甚惡。用抱出雞子殼（去膜），新瓦焙研。每服半錢，熱湯調下。嬰兒以酒調，抹唇、舌上，並塗風池、胸、背，神效。
卵殼中白皮
【主治】
久咳氣結，得麻黃、紫菀服，立效（《別錄》）。
【發明】
時珍曰︰按︰《仙傳外科》雲︰有人偶含刀在口，割舌，已垂未斷。一人用雞子白皮袋之，摻止血藥於舌根。血止，以蠟化蜜調沖和膏，敷雞子皮上。三日接住，乃去皮，只用蜜蠟勤敷，七日全安。若無速效，以金槍藥參治之。此用雞子白皮無他，但取其柔軟而薄，護舌而透藥也。
【附方】
新二。咳嗽日久︰雞子白皮（炒）十四枚，麻黃三兩（焙），為末。每服方寸匕，食後飲下，日二。（《必效方》）
風眼腫痛︰雞子白皮、枸杞白皮，等分為末。吹鼻中，一日三次。（《聖濟總錄》）
雞白蠹肥脂（《本經》）
弘景曰︰不知是何物？恐別一種耳。藏器曰︰今雞亦有白台，如卵而硬，有白無黃，雲是牡雞所生，名父公台。台字似橐字，疑傳誤也。機曰︰此《本經》文，列於黑雌雞條下，似指雌雞之肥脂，如蠹蟲之肥白，因其似而名之也。時珍曰︰蠹音妒，而藏器以為橐何耶？今牡雞生子，亦時或有之，然不當有肥脂字，當以機說為近。否則，必雌雞之生腸也。《本經》有其名，不具其功，蓋脫簡之文。
窠中草
【主治】
頭瘡白禿，和白頭翁草燒灰，豬脂調敷（《日華》）。天絲入眼，燒灰淋清汁洗之，良（時珍。出不自秘方）。
【附方】
新一。
產後遺尿︰雞窠草燒末，酒服一錢匕。（《普濟方》）
雞湯
【主治】
消渴，飲水無度，用 雄雞水，濾澄服之。不過二雞之水愈，神效（《楊氏經驗方》）。
【附方】
新一。
雞眼作痛︰剝去皮，以燖雞湯洗之。（《簡便方》）
（《別錄》中品）
【釋名】
野雞。宗奭曰︰雉飛若矢，一往而墮，故字從矢。今人取其尾置舟車上，欲其快速也。漢呂太后名雉，高祖改雉為野雞。其實雞類也。時珍曰︰黃氏《韻會》雲︰雉，理也。雉有紋理也。故《尚書》謂之華蟲，《曲禮》謂之疏趾。雉類甚多，亦各以形色為辨耳。
《禽經》雲︰雉，介鳥也。素質五采備曰 雉，青質五采備曰鷂雉，朱黃曰 雉，白曰 雉（音罩），玄曰海雉。《爾雅》雲︰鷂雉，青質五采。 雉，黃色自呼。翟雉，山雉也，長尾。雉，長尾，走且鳴。秩秩，海雉也。《梵書》
【集解】
時珍曰︰雉，南北皆有之。形大如雞，而斑色繡翼。雄者紋采而尾長，雌者紋暗而尾短。其性好鬥，其鳴曰KT （KT 音杳），其交不再，其卵褐色。將卵時，雌避其雄而潛伏之，否則雄食其卵也。《月令》季冬雉始 ，謂陽動則雉鳴而勾其頸也。孟冬，雉入大水為蜃。蜃，大蛤也。陸佃《埤雅》雲︰蛇交雉則生蜃。蜃，蛟類也。《類書》雲︰蛇與雉交而生子，曰 ， ，水蟲也。陸 《續水經》雲︰蛇雉遺卵於地，千年而為蛟龍之屬，似蛇四足，能害人。魯至剛《俊靈機要》雲︰正月蛇與雉交生卵，遇雷入土數丈為蛇形，經二三百年成蛟飛騰。若卵不入土，仍為雉耳。又任 《述異記》雲︰江淮中有獸名能（音耐），乃此皆異類同情，造化之變易，不可臆測者也。
肉
【氣味】
酸，微寒，無毒。恭曰︰溫。《日華》曰︰平，微毒。秋冬益，春夏毒。有痢人不可食。頌曰︰《周禮‧庖人》供六禽，雉是其一，亦食品之貴。然有小毒，不可常食，損多益少。詵曰︰久食令人瘦。九月至十二月稍有補，他月則發五痔、諸瘡疥。不與胡桃同食，發頭風眩暈及心痛。與菌蕈、木耳同食，發五痔，立下血。同蕎麥麵食，生肥蟲。卵，同蔥食，生寸白蟲。自死爪甲不伸者，殺人。
【正誤】
思邈曰︰黃帝書雲︰丙午日勿食雞、雉肉，丈夫燒死目盲，女人血死妄見。野雞肉同家雞子食，成遁屍，屍鬼纏身。弘景曰︰雉非辰屬，正是離禽。丙午不可食，明王於火也。時珍曰︰雉屬離火，雞屬巽木。故雞煮則冠變，雉煮則冠紅，明其屬火也。春夏不可食者，為其食蟲蟻，及與蛇交，變化有毒也。能發痔及瘡疥，令人瘦病者，為其能生蟲，與雞肉同也。有鄙人者，假黃帝為書，謂丙午日不可食，及成遁屍之說，乃不經謬談；而陶氏和之，孫氏取之，皆誤矣。今正其誤。
【主治】
補中，益氣力，止泄痢，除蟻 （《別錄》）。
【發明】
時珍曰︰雉肉，諸家言其發痔、下痢人不可食，而《別錄》用治痢、 何邪？蓋雉在禽上應胃土，故能補中；而又食蟲蟻，故能治蟻 ，取其制伏耳。若久食及食非則生蟲有毒，故不宜也。
【附方】
舊三，新一。
脾虛下痢，日夜不止︰野雞一隻，如食法，入橘皮、蔥、椒、五味，和作餛飩熟煮，空心食之。（《食醫心鏡》）
產後下痢︰用野雞一隻，作餛飩食之。（同上）消渴飲水小便數︰用野雞一隻，五味煮取（三升以來）汁飲之。肉亦可食，甚效。（同上）心腹脹滿︰野雞一隻（不拘雄雌），茴香（炒）、馬芹子（炒）、川椒（炒）、陳皮、生薑等分，用醋以一夜蒸餅和雉肉作餡料，外以麵皮包作餛飩，煮熟食。仍早服嘉禾散，辰服此，午服導氣枳殼丸。（《朱氏集驗方》）
腦
【主治】
塗凍瘡（時珍）。
嘴
【主治】
蟻 （孫思邈）。
尾
【主治】
燒灰和麻油，敷天火丹毒（時珍）。
屎
【主治】
久瘧（時珍）。
【附方】
新一。
久瘧不止︰雄野雞屎、熊膽、五靈脂、恆山，等分為末，醋糊丸黑豆大。正發時，冷水下一丸。聖惠
音狄《食療》
【釋名】
鸐雞《禽經》）、山雞（同上）、山雉。
時珍曰︰翟，美羽貌。雉居原野，鸐居山林，故得山名。大者為鷮。
【集解】
頌曰︰伊洛江淮間一種雉，小而尾長者，為山雞，人多畜之樊中，即《爾雅》所謂「 ，山雉也」。時珍曰︰山雞有四種，名同物異。似雉而尾長三、四尺者， 雉也。
似而尾長五、六尺，能走且鳴者， 雉也，俗通呼為 矣。其二則 雉、錦雞也。 、皆勇健自愛其尾，不入叢林。雨雪則岩伏木棲，不敢下食，往往餓死。故師曠雲︰雪封枯原，文禽多死。南方隸人，多插其尾於冠。其肉皆美於雉。《傳》雲︰四足之美有 ，兩足之美有。
肉
【氣味】
甘，平，有小毒。
詵曰︰發五痔，久食瘦人。和蕎麥麵食，生肥蟲。同豉食，害人。卵同蔥食，生寸白蟲。
余並同雉。
【主治】
五臟氣喘不得息者，作羹 食（孟詵）。炙食，補中益氣（時珍）。
雉（敝、鱉二音。《拾遺》）
【釋名】
山雞（《禽經》）、錦雞（同上）、金雞（《綱目》）、采雞（《周書》）、 KT （音峻儀）。時珍曰︰ 性憋急耿介，故名。 KT ，儀容俊秀也。周有 冕，漢有 KT 冠，皆取其衣冠文物俊秀之義。 與 同名山雞， 大而 小； 與 同名錦雞， 紋在綬而 紋在身，以此為異，大抵皆雉屬也。
按︰《禽經》雲︰首有采毛曰山雞，腹有采色曰錦雞，項有采囊曰避株。是山雞、錦雞又稍有分別，而俗通呼為一矣。蓋是一類，不甚相遠也。
【集解】
藏器曰︰ 似雉五色。《山海經》雲「小華之山多赤 ，養之禳火災」，是也。
時珍曰︰山雞出南越諸山中，湖南、湖北亦有之。狀如小雞，其冠亦小，背有黃赤紋，綠項紅腹紅嘴。利距善斗，以家雞斗之，即可獲。此乃《爾雅》所謂「 ，山雞者也」。《逸周書》謂之采雞。錦雞則小於 ，而背紋揚赤，膺前五色炫耀如孔雀羽。此乃《爾雅》所謂「 ，天雞」者也。《逸周書》謂之文 （音汗）。二種大抵同類，而錦雞紋尤燦爛如錦。或雲錦雞乃其雄者，亦通。劉敬叔《異苑》雲︰山雞愛其羽毛，照水即舞，目眩多死，照鏡亦然。與 雞愛尾餓死，皆以紋累其身者也。
肉
【氣味】
甘，溫，微毒。
【主治】
食之令人聰慧（汪穎）。養之禳火災（藏器）。
【附錄】
吐綬雞 時珍曰︰出巴峽及閩廣山中，人多畜玩。大者如家雞，小者如鴝鵒。頭頰似雉，羽色多黑，雜以黃白圓點，如真珠斑。項有嗉囊，內藏肉綬，常時不見，每春夏晴明，則向日擺之。頂上先出兩翠角，二寸許，乃徐舒其頷下之綬，長闊近尺，紅碧相間，采色煥爛，逾時悉斂不見。或剖而視之，一無所睹。此鳥生亦反哺。行則避草木，故《禽經》謂之避株。《食物本草》謂之吐錦雞，《古今注》謂之錦囊，蔡氏《詩話》謂之真珠雞，《倦遊錄》謂之孝鳥。《詩經》謂之 （音厄），「邛有旨 」是矣。
雞（曷、渴二音。《拾遺》）
【釋名】
時珍曰︰其羽色黑黃而褐，故曰 。青黑色者名曰 （音介），性耿介也。青鳳亦名 ，取象於此也。
【集解】
藏器曰︰ 雞出上黨。魏武帝賦雲︰ 雞猛氣，其斗期於必死。今人以 為冠。象此也。時珍曰︰ 狀類雉而大，黃黑色，首有毛角如冠。性愛其黨，有被侵者，直往赴斗，雖死猶不置。故古者虎賁戴 冠。《禽經》雲︰ ，毅鳥也，毅不知死，是矣。性復粗暴，每有所攫，應手摧碎。上黨即今潞州。
肉
【氣味】
甘，平，無毒。
【主治】
炙食，令人勇健（藏器）。炙食，令人肥潤（汪穎）。
（《圖經》）
【校正】
原附雉條，今分出。
【釋名】
白 （音寒）、閑客。
時珍曰︰按︰張華雲︰行止閑暇，故曰鷴。李 命為閑客，薛氏以為雉類，汪氏以為白雉。按︰《爾雅》白雉名 ，南人呼閑字如寒，則鷴即 音之轉也。當作白 ，如錦雞謂之文也。 者，羽美之貌。又《西京雜記》雲︰南粵王獻白鷴、黑鷴各一。蓋雉亦有黑色者，名鸕雉，彼通呼為 矣。
【集解】
頌曰︰白鷴出江南，雉類也。白色，而背有細黑紋，可畜，彼人亦食之。
穎曰︰即白雉也。時珍曰︰鷴似山雞而色白，有黑紋如漣漪，尾長三四尺，體備冠距，紅頰赤嘴丹爪。
肉
【氣味】
甘，平，無毒。
【主治】
補中解毒（汪穎）。
（《唐本草》）
【釋名】
越雉。
時珍曰︰按︰《禽經》雲︰隨陽，越雉也。飛必南翥。晉安曰︰懷南，江左曰逐影。張華注云︰鷓鴣其名自呼，飛必南向。雖東西迴翔，開翅之始，必先南翥。其志懷南，不徂北也。
【集解】
孔志約曰︰鷓鴣生江南。行似母雞，鳴雲「鉤 格磔」者是。有鳥相似，不作此鳴者，則非矣。頌曰︰今江西、閩廣、蜀夔州郡皆有之。形似母雞，頭如鶉，臆前有白圓點如真珠，背毛
時珍曰︰鷓鴣性畏霜露，早晚稀出，夜棲以木葉蔽身。多對啼，今俗謂其鳴曰「行不得哥也」。其性好潔，獵人因以 竿粘之，或用媒誘取。南人專以炙食充庖，雲肉白而脆，味勝雞、雉。
肉
【氣味】
甘，溫，無毒。《日華》曰︰微毒。詵曰︰不可與竹筍同食，令人小腹脹。
自死者不可食。或言此鳥，天地之神每月取一隻饗至尊，所以自死者不可食。
【主治】
嶺南野葛、菌子毒，生金毒，及溫瘴久，欲死不可瘥者，合毛熬酒漬服之。或生搗取汁服，最良（《唐本》）。酒服，主蠱氣欲死（《日華》）。能補五臟，益心力聰明（孟詵）。
【發明】
時珍曰︰按︰《南唐書》雲︰丞相馮延已，苦腦痛不已。太醫吳廷紹曰︰公多食山雞、鷓鴣，其毒發也。投以甘豆湯而愈。此物多食烏頭、半夏苗，故以此解其毒爾。又《類說》雲︰楊立之通判廣州，歸楚州。因多食鷓鴣，遂病咽喉間生癰，潰而膿血不止，寢食俱廢。醫者束手。適楊吉老赴郡，邀診之，曰︰但先啖生薑片一斤，乃可投藥。初食覺甘香，至半斤覺稍寬，盡一斤始覺辛辣，粥食入口，了無滯礙。此鳥好啖半夏，久而毒發耳，故以薑製之也。觀此二說，則鷓鴣多食，亦有微毒矣；而其功用又能解毒解蠱，功過不相掩也。凡鳥獸自死者，皆有毒，不可食，為其受厲氣也，何獨鷓鴣即神取饗帝乎？鄙哉其言也﹗
【主治】
塗手皸瘃，令不龜裂（蘇頌）。
（《拾遺》）
【釋名】
山菌子（藏器）、雞頭鶻（《蘇東坡集》）、泥滑滑。
時珍曰︰菌子，言味美如菌也。蜀人呼為雞頭鶻，南人呼為泥滑滑，因其聲也。
【集解】
藏器曰︰山菌子生江東山林間。狀如小雞，無尾。時珍曰︰竹雞今江南、川、廣處處有之，多居竹林。形比鷓鴣差小，褐色多斑，赤紋。其性好啼，見其儔必斗。捕者以媒誘其斗，因而網之。諺雲︰家有竹雞啼，白蟻化為泥。蓋好食蟻也。亦辟壁虱。
肉
【氣味】
甘，平，無毒。
時珍曰︰按︰《唐小說》雲︰崔魏公暴亡。太醫梁新診之，曰︰中食毒也。仆曰︰好食竹雞。新曰︰竹雞多食半夏苗，蓋其毒也。命搗生薑汁折齒灌之遂蘇。則吳廷紹、楊吉老之治鷓毒，蓋祖乎此。
【主治】
野雞病，殺蟲，煮炙食之（藏器）。
【附錄】
杉雞 時珍曰︰按︰《臨海異物志》雲︰閩越有杉雞，常居杉樹下。頭上有長黃毛，冠頰正青色，如垂 。亦可食，如竹雞。
（《拾遺》）
【集解】
藏器曰︰英雞出澤州有石英處，常食碎石英。狀如雉，而短尾，體熱無毛，腹下毛赤，飛翔不遠，腸中常有石英。人食之，取英之功也。今人以石英末飼雞，取卵食，終不及此。
肉
【氣味】
甘，溫，無毒。
【主治】
益陽道，補虛損，令人肥健悅澤，能食，不患冷，常有實氣而不發也（藏器）。
（《食物》）
【集解】
時珍曰︰秧雞大如小雞，白頰，長嘴短尾，背有白斑。多居田澤畔，夏至後夜鳴達旦，秋後即止。一種 （音鄧）雞，亦秧雞之類也。大如雞而長腳紅冠。雄者大而色褐，雌者稍小而色斑。秋月即無，其聲甚大，人並食之。
肉
【氣味】
甘，溫，無毒。
【主冶】
蟻 （汪穎）。
（《嘉 》）
【釋名】
時珍曰︰鶉性淳，竄伏淺草，無常居而有常匹，隨地而安，莊子所謂「聖人鶉居」是矣。其行遇小草即旋避之，亦可謂淳矣。其子曰 。宗奭曰︰其卵初生謂之羅鶉，至秋初謂之早秋，中秋已後謂之白唐，一物四名也。
【集解】
禹錫曰︰鶉，蛤蟆所化也。慎微曰︰楊億《談苑》雲︰至道二年夏秋間，汴人鬻鶉者，車載積市，皆蛙所化，猶有未全變者，《列子》所謂「蛙變為鶉」也。宗奭曰︰鶉有雌雄，常於田野屢得其卵，何得言化也？時珍曰︰鶉大如雞雛，頭細而無尾，毛有斑點，甚肥。雄者足高，雌者足卑。其性畏寒，其在田野，夜則群飛，晝則草伏。人能以聲呼取之，畜令斗摶。《萬畢術》雲︰蛤蟆得瓜化為鶉。《交州記》雲︰南海有黃魚，九月變為鶉。以鹽炙食甚肥美。蓋鶉始化成，終以卵生，故四時常有之。 則始由鼠化，終復為鼠，故夏有冬無。
肉
【氣味】
甘，平，無毒。
禹錫曰︰四月以前未堪食。不可合豬肝食，令人生黑子；合菌子食，令人發痔。
【主治】
補五臟，益中續氣，實筋骨，耐寒暑，消結熱。和小豆、生薑煮食，止泄痢。酥煎食，令人下焦肥（《嘉 》）。小兒患疳，及下痢五色，旦旦食之，有效（寇宗奭）。
【發明】
時珍曰︰按︰董炳《集驗方》雲︰魏秀才妻，病腹大如鼓，四肢骨立，不能貼席，惟衣被懸臥，穀食不下者數日矣。忽思鶉食，如法進之，遂運劇。少頃雨汗，莫能言，但有更衣狀。扶而圊，小便突出白液，凝如鵝脂。如此數次，下盡遂起。此蓋中焦濕熱積久所致也。詳本草鶉解熱結，療小兒疳，亦理固然也。董氏所說如此。時珍謹按︰鶉乃蛙化，氣性相同。蛙與蛤蟆皆解熱治疳，利水消腫；則鶉之消鼓脹，蓋亦同功雲。
（《拾遺》）
【釋名】
鵪（一作 ）。 （音寧）、 （音如）、 。時珍曰︰ 不木處，可謂安寧自如矣。莊子所謂騰躍不過數仞，下翔蓬蒿之間者也。張華注《禽經》謂之籬 ，即此。鵪則 音之轉也。青州謂之 母，亦曰 雀。又
【集解】
藏器曰︰ 是小鳥，鶉類也。一名 。鄭玄注《禮記》雉、兔、鶉、 ，以為。人多食之。時珍曰︰ ，候鳥也。常晨鳴如雞，趨民收麥，行者以為候。《易通卦驗》雲立春、雨水鶉鵪鳴是矣。鵪與鶉兩物也，形狀相似，俱黑色，但無斑者為鵪也。今人總以鵪鶉名之。按︰《夏小正》雲︰三月田鼠化為 ，八月 化為田鼠。注云︰鵪也。《爾雅》雲︰鶉子， ； 子， 。注云︰鵪，鶉屬也。 ，鵪也。《禮記》雲︰鶉羹， 釀之以蓼。注云︰ 小，不可為羹，以酒蓼釀之，蒸煮食也。據數說，則鶉與鵪為兩物明矣。因其俱在田野，而形狀彷彿，故不知別之。則夫鶉也，始由蛤蟆、海魚所化，終即自卵生，故有斑而四時常有焉； 也。始由鼠化，終復為鼠，故無斑，而夏有冬無焉。本原既殊，性療當別，何可混邪？
肉
【氣味】
甘，平，無毒。
【主治】
諸瘡陰 。煮食去熱（時珍）。
（音述。《拾遺》）
【集解】
藏器曰︰鷸如鶉，色蒼嘴長，在泥塗間作鷸鷸聲，村民雲田雞所化，亦鵪鶉類也。蘇秦所謂「鷸蚌相持」者，即此。時珍曰︰《說文》雲︰鷸知天將雨則鳴，故知天文者冠鷸。今田野間有小鳥，未雨則啼
肉
【氣味】
甘，溫，無毒。
【主治】
補虛，甚暖人（藏器）。
（宋《嘉 》）
【釋名】
鵓鴿（《食療》）、飛奴。時珍曰︰鴿性淫而易合，故名。鵓者，其聲也。張九齡以鴿傳書，目為飛奴。《梵書》
【集解】
宗奭曰︰鴿之毛色，於禽中品第最多，惟白鴿入藥。凡鳥皆雄乘雌，此獨雌乘雄，故其性最淫。時珍曰︰處處人家畜之，亦有野鴿。名品雖多，大要毛羽不過青、白、皂、綠、鵲斑數
白鴿肉
【氣味】
鹹，平，無毒。詵曰︰暖。
【主治】
解諸藥毒，及人、馬久患疥，食之立愈（《嘉 》）。調精益氣，治惡瘡疥癬，風瘙白癜， 瘍風，炒熟酒服。雖益人，食多恐減藥力（孟詵）。
【附方】
舊一，新一。消渴飲水不知足︰用白花鴿一隻，切作小片，以土蘇煎，含咽。（《心鏡》）
預解痘毒︰每至除夜，以白鴿煮炙飼兒，仍以毛煎湯浴之，則出痘稀少。
血
【主治】
解諸藥、百蠱毒（時珍。出《事林廣記》）。
卵
【主治】
解瘡毒、痘毒（時珍）。
【附方】
新一。預解痘毒︰小兒食之，永不出痘，或出亦稀。用白鴿卵一對，入竹筒封，置廁中，半月取出，以卵白和辰砂三錢，丸綠豆大。每服三十丸，三豆飲下，毒從大小便出也。（《潛江方》）
屎名左盤龍 時珍曰︰野鴿者尤良。其屎皆左盤，故《宣明方》謂之左盤龍也。
【氣味】
辛，溫，微毒。
【主治】
人、馬疥瘡，炒研敷之。驢、馬，和草飼之（《嘉 》）。消腫及腹中痞塊（汪穎）
【附方】
舊四，新六。帶下排膿︰宗奭曰︰野鴿糞一兩（炒微焦），白朮、麝香各一分，赤芍藥、青木香各半兩，延胡索（炒赤）一兩，柴胡三分，為末。溫無灰酒空心調服一錢。候膿盡即止，後服補子臟藥。
破傷中風，病傳入裡︰用左蟠龍（即野鴿糞）、江鰾、白僵蠶各（炒）半錢，雄黃一錢，為末陰症腹痛，面青甚者︰鴿子糞一大炒研末，極熱酒一鐘，和勻澄清，頓服，即愈。（劉氏）
蠱毒腹痛︰白鴿屎燒研，飲和服之。（《外台》）
冷氣心痛︰鴿屎燒存性，酒服一錢，即止。
項上瘰癧︰左盤龍，炒研末，陳米飯和，丸梧桐子大。每服三、五十丸，陳米飲下。（張子和方）
頭癢生瘡︰白鴿屎五合，醋煮三沸，杵敷之，日三上。（《聖惠》）
頭瘡白禿︰鴿屎研末敷之，先以醋、米泔洗淨。亦可燒研摻之。（同上）反花瘡毒︰初生惡肉如米粒，破之血出，肉隨生，反出於外。用鵓鴿屎三兩，炒黃為末。
先以溫漿水洗，後敷之。（《聖惠方》）
鵝掌風︰鴿屎白、雄雞屎，炒研，煎水日洗。
（《拾遺》）
【釋名】
鳩（音奪）、寇雉。藏器曰︰雀從北來，當有賊下，邊人候之，故名。時珍曰︰案︰《唐書》雲︰高宗時，突厥犯塞。始虜未叛，有鳴 群飛入塞。邊人驚曰︰此鳥一名突厥雀，南飛則突厥必入寇。已而果然。案︰此即《爾雅》「 鳩，寇雉」也。然則奪寇之義，亦由此矣。
【集解】
藏器曰︰突厥雀，生塞北，狀如雀而身赤。時珍曰︰案︰郭璞雲︰ 鳩生北方沙漠地。大如鴿，形似雌雉，鼠腳無後趾，歧尾。為鳥憨急群飛。張華雲︰ 生關西。飛則雌前雄後，隨其行止。莊周雲︰青 ，愛其子而忘其母。
肉
【氣味】
甘，熱，無毒。
【主治】
補虛暖中（藏器）。
（《別錄》中品）
【釋名】
瓦雀、賓雀。時珍曰︰雀，短尾小鳥也。故字從小，從佳。佳（音錐），鳥之短尾也。棲宿檐瓦之間，馴近階除之際，如賓客然，故曰瓦雀、賓雀，又謂之嘉賓也。俗呼老而斑者為麻雀，小而黃口者為黃雀。
【集解】
時珍曰︰雀，處處有之。羽毛斑褐，頷嘴皆黑。頭如顆蒜，目如擘椒。尾長二寸許，爪距黃白色，躍而不步。其視驚瞿，其目夜盲，其卵有斑，其性最淫。小者名黃雀。
八九月群飛田間。體絕肥，背有脂如披綿。性味皆同，可以炙食，作 甚美。案︰《逸周書》雲︰季秋雀入大水為蛤。雀不入水，國多淫 。又《臨海異物志》雲︰南海有黃雀魚。
常以六月化為黃雀，十月入海為魚。則所謂雀化蛤者蓋此類。若家雀則未常變化也。又有白雀，緯書以為瑞應所感。
肉
【氣味】
甘，溫，無毒。弘景曰︰雀肉不可合李食，不可合醬食。妊婦食雀肉、飲酒，令子多淫；食雀肉、豆醬
【主治】
冬三月食之，起陽道，令人有子（藏器）。壯陽益氣，暖腰膝，縮小便，治血崩帶下（《日華》）。益精髓，續五臟不足氣。宜常食之，不可停輟（孟詵）。
【發明】
宗奭曰︰正月以前、十月以後，宜食之，取其陰陽靜定未泄也。故卵亦取第一番者。頌曰︰今人取雀肉和蛇床子熬膏，和藥丸服，補下有效，謂之驛馬丸。此法起於唐世，雲明皇服之有驗。時珍曰︰《聖濟總錄》治虛寒雀附丸，用肥雀肉三、四十枚，同附子熬膏丸藥，亦祖此
【附方】
新六。
補益老人︰治老人臟腑虛損羸瘦，陽氣乏弱。雀兒五隻（如常治），粟米一合，蔥白三莖，心氣勞傷︰朱雀湯︰治心氣勞傷，因變諸疾。用雄雀一隻（取肉炙），赤小豆一合，人參、赤茯苓、大棗肉、紫石英、小麥各一兩，紫菀、遠志肉、丹參各半兩，甘草（炙）二錢半，細腎冷偏墜疝氣︰用生雀三枚，燎毛去腸，勿洗，以舶上茴香三錢，胡椒一錢，縮砂、桂肉各二錢，入肚內，濕紙裹，煨熟，空心食之，酒下，良。（《直指方》）
小腸疝氣︰用帶毛雀兒一枚去腸，入金絲礬末五錢縫合，以桑柴火煨成炭，為末。空心無灰酒服。年深者，二服愈。（《瑞竹堂方》）
赤白痢下︰臘月取雀兒，去腸肚皮毛，以巴豆仁一枚入肚內，瓶固濟， 存性，研末。
以好酒煮黃蠟百沸，取蠟和，丸梧桐子大。每服一、二十丸。紅痢，甘草湯下；白痢，乾薑湯下。（《普濟方》）
內外目障︰治目昏生翳，遠視似有黑花，及內障不見物。用雀兒十個（去毛翅足嘴，連腸胃骨肉研爛），磁石（ ，醋淬七次，水飛）、神曲（炒）、青鹽、肉蓯蓉（酒浸炙）各一兩，菟絲子（酒浸三日，曬）三兩，為末。以酒二升，少入煉蜜，同雀、鹽研膏和，丸梧桐子大。每溫酒下二十丸，日二服。（《聖惠方》）
雀卵
【氣味】
酸，溫，無毒。五月取之。
【主治】
下氣，男子陰痿不起，強之令熱，多精有子（《別錄》）。和天雄、菟絲子末為丸，空心酒下五丸，治男子陰痿不起，女子帶下，便溺不利，除疝瘕（孟詵）。
【發明】
弘景曰︰雀利陰陽，故卵亦然。術雲︰雀卵和天雄服之，令莖不衰。
頌曰︰按︰《素問》雲︰胸脅支滿者，妨於食，病至則先聞臊臭，出清液，先唾血，四故月事衰少不來。治之以烏 魚骨、 茹，二物並合之，丸以雀卵，大如小豆，以五丸為飯，飲鮑魚汁，以利腸中及傷肝也。飲後藥先為後飯。本草三藥並不治血枯，而經法用之，是攻其所生所起耳。
時珍曰︰今人知雀卵能益男子陽虛，不知能治女子血枯，蓋雀卵益精血耳。
肝
【主治】
腎虛陽弱（《聖惠》四雄丸用之）。
頭血
【主治】
雀盲（《別錄》。弘景曰︰雀盲，乃人患黃昏時無所見，如雀目夜盲也。日二，取血點之。）
腦
【氣味】
平。
【主治】
綿裹塞耳，治聾。又塗凍瘡（孟詵。時珍曰︰按︰張子和方︰臘月雀腦燒灰，油調塗之亦可）。
喙及腳脛骨
【主治】
小兒乳癖，每用一具煮汁服。或燒灰，米飲調服（時珍）。
雄雀屎一名白丁香（俗名）、青丹（《拾遺》）、雀蘇（《炮炙論》）。
【修治】
《日華》曰︰凡鳥右翼掩左者是雄。其屎頭尖挺直。
曰︰凡使，勿用雀兒糞。雀兒口黃，未經淫者也。其雀蘇底坐尖在上是雄，兩頭圓者是雌。陰人使雄，陽人使雌。臘月採得，去兩畔附著者，缽中研細，以甘草水浸一夜，去水焙乾用。
時珍曰︰《別錄》只用雄雀屎。雌雄分用，則出自雷氏也。
【氣味】
苦，溫，微毒。
【主治】
療目痛，決癰癤，女子帶下，溺不利，除疝瘕（《別錄》）。療齲齒（陶弘景）。
和首生男子乳點目中， 肉、赤脈貫瞳子者即消，神效。和蜜丸服，治症瘕久痼冷病。和少乾薑服之，大肥悅人（蘇恭）。癰苦不潰者，點塗即潰。急黃欲死者，湯化服之立蘇。腹中癖、諸塊、伏梁者，和乾薑、桂心、艾葉為丸服之，能令消爛（藏器）。和天雄、乾薑丸服，能強陰（孟詵）。消積除脹，通咽塞口噤，女人乳腫，瘡瘍中風，風蟲牙痛。（時珍）。
【發明】
時珍曰︰雀食諸谷，易致消化。故所治疝瘕積脹 癖，及目翳 肉，癰疽瘡癤，咽噤齒齲諸症，皆取其能消爛之義也。
【附方】
舊六，新八。
霍亂不通，脹悶欲死，因傷飽取涼者︰用雄雀糞二十一粒，炒研末，溫酒半盞調服。未效，再服。（《總錄》）
目中翳膜︰治目熱生赤白膜。以雄雀屎和人乳點上，自爛。（《肘後方》）
風蟲牙痛︰雄雀屎，綿裹塞孔中，日二易之，效。（《外台》）
咽喉噤塞︰雄雀屎末，溫水灌半錢。（《外台》）
小兒口噤中風︰用雀屎，水丸麻子大。飲下二丸，即愈。（《千金方》）
小兒不乳︰用雀屎四枚末之，著乳上與吮。（《總微》）
小兒痘 ︰白丁香末，入麝少許，米飲服一錢。（《保幼大全》）
婦人吹乳︰獨勝散︰白丁香半兩，為末。以溫酒服一錢。（《簡要濟眾》）
破傷風瘡作白痂無血者︰殺人最急。以雄雀糞（直者）研末，熱酒服半錢。（《普濟》）
破決癰癤︰諸癰已成膿，懼針者。取雀屎塗瘡頭，即易決。（《梅師方》）
瘭瘡作痛︰用雀屎、燕窠土研，敷之。（《直指》）
浸淫瘡癬︰洗淨，以雀屎、醬瓣和研，日塗之。（《千金翼》）
喉痺乳蛾︰白丁香二十個，以沙糖和作三丸。每以一丸綿裹含咽，即時遂愈。甚者不過兩面瘡酒刺︰白丁香十粒，蜜一兩浸，早夜點，久久自去。（《普濟方》）
（《拾遺》
【集解】
藏器曰︰蒿雀似雀，青黑色，在蒿間，塞外彌多。食之，美於諸雀。
肉
【氣味】
甘，溫，無毒。
【主治】
食之，益陽道，補精髓（藏器）。
腦
【主治】
塗凍瘡，手足不皸（藏器）。
（《拾遺》）
【釋名】
鷦鷯（《詩疏》）、桃蟲（《詩經》）、蒙鳩（《荀子》）、女匠（《方言》）、黃雀（俗）。
時珍曰︰按︰《爾雅》雲︰桃蟲，鷦。其雌曰 。揚雄《方言》雲︰桑飛自關而東謂之巧雀，或謂之女匠。自關而西謂之襪雀，或謂之巧女。燕人謂之巧婦。江東謂之桃雀，亦曰布母。鳩性拙，鷦性巧，故得諸名。
【集解】
藏器曰︰巧婦小於雀，在林藪間為窠。窠如小袋。
時珍曰︰鷦鷯處處有之。生蒿木之間，居藩籬之上。狀似黃雀而小，灰色有斑，聲如吹噓，喙如利錐。取茅葦毛毳而窠，大如雞卵，而系之以麻發，至為精密。懸於樹上，或一房、二房。故曰巢林不過一枝，每食不過數粒。小人畜馴，教其作戲也。又一種 鷯，《爾雅》謂之剖葦。似雀而青灰斑色，長尾，好食葦蠹，亦鷦類也。
肉
【氣味】
甘，溫，無毒。
【主治】
炙食甚美，令人聰明（汪穎）。
窠
【主治】
燒煙熏手，令婦人巧蠶（藏器）。治膈氣噎疾。以一枚燒灰酒服，或一服三錢，神驗（時珍。出《衛生易簡方》）。
（《別錄》中品）
【釋名】
乙鳥（《說文》）、玄鳥（《禮記》、鷙鳥（《古今注》）、 鴯（《莊子》）、游波（《炮炙論》）、天女（《易占》）。
時珍曰︰燕字篆文象形。乙者，其鳴自呼也。玄，其色也。鷹鷂食之則死，能製海東青鶻，故有鷙鳥之稱。能興波祈雨，故有游波之號。雷 雲「海竭江枯，投游波而立泛」，是矣。京房雲︰人見白燕，主生貴女，故燕名天女。
【集解】
《別錄》曰︰燕生高山平谷。
弘景曰︰燕有兩種︰紫胸輕小者是越燕，不入藥用；胸斑黑而聲大者，是胡燕，可入藥用。胡燕作窠喜長，能容一匹絹者，令人家富也。若窠戶北向而尾屈色白者，是數百歲燕，《仙經》謂之肉芝，食之延年。
時珍曰︰燕大如雀而身長，銜口豐頷，布翅歧尾。背飛向宿，營巢避戊己日。春社來，秋社去。其來也，銜泥巢於屋宇之下；其去也，伏氣蟄於窟穴之中。或謂其渡海者，謬談也。玄鳥至時祈高 ，可以求嗣。或以為吞燕卵而生子者，怪說也。或雲燕蟄於井底，燕不入屋，井虛也。燕巢有艾則不居。凡狐貉皮毛，見燕則毛脫。物理使然。
肉
【氣味】
酸，平，有毒。
弘景曰︰燕肉不可食，損人神氣，入水為蛟龍所吞。亦不宜殺之。
時珍曰︰《淮南子》言︰燕入水為蜃蛤，故高誘注謂蛟龍嗜燕，人食燕者不可入水，而祈禱家用燕召龍。竊謂燕乃蟄而不化者，化蛤之說未審然否？但燕肉既有毒，自不必食之。
【主治】
出痔蟲、瘡蟲（《別錄》）。
胡燕卵黃
【主治】
卒水浮腫，每吞十枚（《別錄》）。
秦燕毛
【主治】
解諸藥毒。取二七枚燒灰，水服（時珍）。
屎
【氣味】
辛，平，有毒。
【主治】
蠱毒鬼疰，逐不祥邪氣，破五癃，利小便。本經熬香用之（思邈）。頌曰︰胡洽治疰病，青羊脂丸中用之。療痔，殺蟲，去目翳（蘇恭）。治口瘡、瘧疾（孫思邈）。作湯，浴小兒驚癇（弘景）。
【附方】
舊三，新三。
解蠱毒︰藏器曰︰取燕屎三合（炒），獨蒜（去皮）十枚和搗，丸梧桐子大。每服三丸，蠱當隨利而出。
厭瘧疾︰藏器曰︰燕屎方寸匕，發日平旦和酒一升，令病患兩手捧住吸氣。慎勿入口，害下石淋︰用燕屎末，以冷水服五錢。旦服，至食時，當尿石水下（葛氏方）。
通小便︰用燕屎、豆豉各一合，糊丸梧桐子大。每白湯下三丸，日三服。（《千金》）
止牙痛︰用燕子屎，丸梧桐子大。於疼處咬之，丸化即疼止。（《袖珍》）
小兒猝驚︰似有痛處而不知。用燕窠中糞，煎湯洗浴之。（《救急方》）
窠中土見土部。
燕蓐草即窠草。見草部之九。
（《日華》）
【釋名】
土燕（《綱目》）。
【集解】
詵曰︰石燕在乳穴石洞中者。冬月採之，堪食。餘月，只可治病。
炳曰︰石燕似蝙蝠，口方，食石乳汁。
時珍曰︰此非石部之石燕也。《廣志》雲︰燕有三種，此則土燕乳於岩穴者是矣。
肉
【氣味】
甘，暖，無毒。
【主治】
壯陽，暖腰膝，添精補髓，益氣，潤皮膚，縮小便，御風寒、嵐瘴、溫疫氣。（《日華》。詵曰︰治法︰取石燕二七枚，和五味炒熟，以酒一斗浸三日。每夜臥時飲一、二盞，甚能補益，令人健力能食）。
（《本經》中品）
【校正】
時珍曰︰《本經》中品有伏翼條，又有天鼠屎，今依《李當之本草》合而為一
【釋名】
蝙蝠（音編福）、天鼠（《本經》）、仙鼠（《唐本》）、飛鼠（《宋本》）、夜燕。
恭曰︰伏翼者，以其晝伏有翼也。
時珍曰︰伏翼，《爾雅》作服翼，齊人呼為仙鼠，《仙經》列為肉芝。
【集解】
《別錄》曰︰伏翼生太山川谷，及人家屋間。立夏後采，陰乾。天鼠屎生合浦山谷。十一月、十二月採。
弘景曰︰伏翼非白色倒懸者，不可服。
恭曰︰伏翼即仙鼠也，在山孔中食諸乳石精汁，皆千歲，純白如雪，頭上有冠，大如鳩、鵲。陰乾服之，令人肥健長生，壽千歲；其大如鶉，未白者已百歲，而並倒懸，其腦重也。其屎皆白色，入藥當用此屎。
頌曰︰恭說乃《仙經》所謂肉芝者。然今蝙蝠多生古屋中，白而大者蓋稀。其屎亦有白色，料其出乳石孔者，當應如此耳。
宗奭曰︰伏翼白日亦能飛，但畏鷙鳥不敢出耳。此物善服氣，故能壽。冬月不食，可知矣。
時珍曰︰伏翼形似鼠，灰黑色。有薄肉翅，連合四足及尾如一。夏出冬蟄，日伏夜飛，食蚊蚋。自能生育，或雲鼉虱化蝠，鼠亦化蝠，蝠又化魁蛤，恐不盡然。生乳穴者甚大。或雲燕避戊己，蝠伏庚申，此理之不可曉者也。若夫白色者，自有此種爾。《仙經》以為千百歲，服之令人不死者，乃方士誑言也。陶氏、蘇氏從而信之，迂矣。按︰李石《續博物志》雲︰唐‧陳子真得白蝙蝠大如鴉，服之，一夕大泄而死。又宋‧劉亮得白蝙蝠、白蟾蜍合仙丹，服之立死。嗚呼﹗書此足以破惑矣。其說始載於《抱朴子》書，葛洪誤世之罪，通乎天下。又《唐書》雲︰吐番有天鼠，狀如雀鼠，其大如貓，皮可為裘。此則別是一種鼠，非此天鼠也。
伏翼
【修治】
曰︰凡使要重一斤者。先拭去肉上毛，及去爪、腸，留肉、翅並嘴、好酒浸一宿，取出以黃精自然汁五兩，塗炙至盡，炙乾用。
時珍曰︰近世用者，多 存性耳。
【氣味】
鹹，平，無毒。《甄權》曰︰微熱，有毒。
之才曰︰莧實、雲實為之使。
【主治】
目瞑癢痛，明目，夜視有精光。久服令人喜樂媚好無憂（《本經》。《日華》久服解愁）。療五淋，利水道（《別錄》）。主女人生子余疾，帶下病，無子（蘇恭）。治久咳上氣，久瘧瘰癧，金瘡內漏，小兒 病驚風（時珍。藏器曰︰五月五日，取倒懸者曬乾，和桂心、薰陸香燒煙，辟蚊子。夜明砂、鱉甲為末，燒煙，亦辟蚊）。
【發明】
時珍曰︰蝙蝠性能瀉人，故陳子真等服之皆致死。觀後治金瘡方，皆致下利，其毒可知。《本經》謂其無毒，久服喜樂無憂，《日華》雲久服解愁者，皆誤後世之言。適足以增憂益愁而已。治病可也，服食不可也。
【附方】
舊二，新九。
仙乳丸︰治上焦熱，晝常好瞑。用伏翼（五兩重）一枚（連腸胃炙燥），雲實（微炒）五兩，威靈仙三兩，牽牛（炒）、莧實各二兩，丹砂、雌黃、鉛丹各一兩，膩粉半兩，為末，蜜丸綠豆大。每服七丸，食後木通湯下，以知為度。（《普濟》）
久咳上氣︰十年、二十年，諸藥不效。用蝙蝠除翅、足，燒焦研末。米飲服之。（《百一方》）
久瘧不止︰《范汪方》︰用蝙蝠七個，去頭、翅、足，搗千下，丸梧桐子大。每服一丸，清湯下。雞鳴時一丸，禺中一丸。
久瘧不止︰伏翼丸︰用蝙蝠一枚（炙），蛇蛻皮一條（燒），蜘蛛五枚（去足，研如膏），鱉甲一枚（醋炙），麝香半兩，為末。五月五日午時研勻，以蜘蛛膏入煉蜜和，丸麻子大。
每溫酒下五丸。（《聖惠方》）
小兒驚癇︰用入蟄蝙蝠一個，入成塊硃砂三錢在腹內，以新瓦合， 存性，候冷為末。
空心分四服（兒小，分五服），白湯下。（《醫學集成》）
小兒慢驚︰返魂丹︰治小兒慢驚，及天吊夜啼。用蝙蝠一枚（去腸、翅，炙黃焦），人中白、乾蠍（焙）、麝香各一分，為末，煉蜜丸綠豆大。每服乳汁下三丸。（《聖惠方》）
多年瘰癧不愈︰神效方︰用蝙蝠一個，貓頭一個，俱撒上黑豆，燒至骨化，為末摻之（乾即油調敷），內服連翹湯。（《集要》）
金瘡出血不止，成內漏︰用蝙蝠二枚，燒末。水服方寸匕，當下水而血消也。（《鬼遺方》）
腋下狐臭︰用蝙蝠一個，以赤石脂末半兩塗遍，黃泥包固，曬乾 存性。以田螺水調塗腋下，待毒氣上沖，急服下藥，行一、二次妙。（《乾坤秘韞》）
乾血氣痛︰蝙蝠一個，燒存性。每酒服一錢，即愈。《生生編》婦人斷產︰蝙蝠一個燒研，以五朝酒浮調下。（《摘玄方》）
腦
【主治】
塗面，去女子面 。服之，令人不忘（蘇恭）。
血及膽
【主治】
滴目，令人不睡，夜中見物（藏器。弘景曰︰伏翼目及膽，術家用為洞視法。）
天鼠屎（《本經》）
【釋名】
鼠法（《本經》）、石肝（同上）、夜明砂（《日華》）、黑砂星。弘景曰︰方家不用，俗不識也。
李當之曰︰即伏翼屎也，《方言》名天鼠爾。
【修治】
時珍曰︰凡採得，以水淘去灰土惡氣，取細砂曬乾焙用。其砂乃蚊蚋眼也。
【氣味】
辛，寒，無毒。之才曰︰惡白蘞、白薇。
【主治】
面癰腫，皮膚洗洗時痛，腹中血氣，破寒熱積聚，除驚悸（《本經》）。去面上黑（《別錄》）。燒灰，酒服方寸匕，下死胎（蘇恭）。炒服，治瘰癧（《日華》）。治馬撲損痛，以三枚投熱酒一升，取清服立止，數服便瘥（蘇頌。出《續傳信方》）。熬搗為末，拌飯與一歲至兩歲小兒食之，治無辜病，甚驗（慎微）。治疳有效（宗 ）。治目盲障翳，明目除瘧（時珍）。
【發明】
時珍曰︰夜明砂及蝙蝠，皆厥陰肝經血分藥也，能活血消積。故所治目翳盲障，瘧 疳驚，淋帶，瘰癧癰腫，皆厥陰之病也。按︰《類說》雲︰定海徐道亨患赤眼，食蟹遂成內障。五年忽夢一僧，以藥水洗之，令服羊肝丸。求其方。僧曰︰用洗淨夜明砂、當歸、蟬蛻、木賊（去節）各一兩，為末。黑羊肝四兩，水煮爛和，丸梧桐子大。食後熟水下五十丸。如法服之，遂復明也。
【附方】
舊一，新十三。
內外障翳︰夜明砂末，化入豬肝內，煮食飲汁，效。（《直指方》）
青盲不見︰夜明砂（糯米炒黃）一兩，柏葉（微炙）一兩。為末，牛膽汁和，丸梧桐子大。每夜臥時，竹葉湯下二十丸；至五更，米飲下二十丸，瘥乃止。（《聖惠》）
小兒雀目︰夜明砂一兩，微炒細研，豬膽汁和，丸綠豆大。每米飲下五丸。一方︰加黃芩等分為末。米泔煮豬肝，取汁調服半錢。（並《聖惠》）
五瘧不止︰《簡要濟眾》︰用夜明砂末，每冷茶服一錢，立效。《聖惠》︰治瘧發作無時，經久不瘥。用蝙蝠糞五十粒，硃砂半兩，麝香一錢，為末，糯米飯丸小豆大。未發時，白湯下十丸胎前瘧疾︰夜明砂末三錢，空心溫酒服。（《經驗秘方》）
咳嗽不止︰蝙蝠去翅足，燒焦為末。一錢，食後白湯下。（《壽域神方》）
小兒 病︰以紅紗袋盛夜明砂，佩之。（《直指方》）
一切疳毒︰夜明砂五錢，入瓦瓶內，以精豬肉三兩薄切，入瓶內，水煮熟了。午前以肉與兒食，飲其汁，取下腹中胎毒。次用生薑四兩，和皮切炒，同黃連末一兩，煮麵糊丸黍米大。食前米飲服，日三次。（《全幼心鑒》）
耳出汁︰夜明砂二錢，麝香一字，為末。拭淨摻之。（《聖濟》）
潰腫排膿︰夜明砂一兩，桂半兩，乳香一分。為末，入乾砂糖半兩。井水調敷。（《直指方》）
腋下狐臭︰夜明砂末，豉汁調敷。同上風 牙痛︰夜明砂（炒）、吳茱萸（湯泡，炒）等分為末，蟾酥和，丸麻子大。綿裹二丸含之，吐涎。（《普濟方》）
（累、壘二音。《本經
【校正】
鼠原在獸部，今據《爾雅》、《說文》移入禽部。
【釋名】
鼠（《本經》）、鼯鼠（《爾雅》）、耳鼠（《山海經》）、夷由（《爾雅》）、（《禽經》）、飛生鳥（弘景）。
時珍曰︰案︰許慎《說文》雲︰ ，鼠形、飛走且乳之鳥也。故字從鳥，又名飛生。《本經》從鼠，以形似也。此物肉翅連尾，飛不能上，易至 墜，故謂之 。俗謂痴物為 ，義取乎此。亦名鼯鼠，與螻蛄同名。
【集解】
《別錄》曰︰ 鼠生山都平谷。
弘景曰︰此鼠即鼯鼠（飛生鳥）也。狀如蝙蝠，大如鴟鳶，毛紫色暗，夜行飛生。人取其皮毛與產婦持之，令兒易生。
頌曰︰今湖嶺山中多有之。南人見之，多以為怪。
宗奭曰︰關西山中甚有。毛極密，但向下飛，不能致遠。人捕取皮為暖帽。
時珍曰︰案︰郭氏注《爾雅》雲︰鼯鼠狀如小狐，似蝙蝠肉翅四足。翅、尾、項、脅毛皆紫赤色，背上蒼艾色，腹下黃色，喙、頷雜白色。腳短爪長，尾長三尺許。飛而乳子，子即隨母後。聲如人呼，食火煙。能從高赴下，不能從下上高。性喜夜鳴。《山海經》雲︰耳鼠狀如鼠，兔首麋身，以其尾飛。食之不 ，可御百毒。即此也。其形，翅聯四足及尾，與蝠同，故曰以尾飛。生嶺南者，好食龍眼。
【氣味】
微溫，有毒。
【主治】
墮胎，令易產（《本經》）。
【發明】
頌曰︰人取其皮毛與產婦，臨蓐時持之，令兒易生。而《短劇方》乃入服藥，用
時珍曰︰ 能飛而且產，故寢其皮，懷其爪，皆能催生，其性相感也。《濟生方》治難產，金液丸，用其腹下毛為丸服之。
（宋《開寶》）
【校正】
自蟲部移入此。
【釋名】
、獨舂，屎名五靈脂。
時珍曰︰楊氏《丹鉛錄》謂寒號蟲即 ，今從之。 ，《詩》作盍旦，《禮》作曷旦，《說文》作 ，《廣志》作侃旦，《唐詩》作渴旦，皆隨義借名耳。揚雄《方言》雲︰ ，自關而西謂之 ；自關而東謂之城旦，亦曰倒懸。周、魏、宋、楚謂之獨舂。郭璞雲︰ ，夜鳴求旦之鳥。夏月毛盛，冬月裸體，晝夜鳴叫，故曰寒號，曰 旦。古刑有城旦舂，謂晝夜舂米也。故又有城旦、獨舂之名。《月令》雲︰仲冬，曷旦不鳴。蓋冬至陽生漸暖故也。其屎名五靈脂者，謂狀如凝脂而受五行之靈氣也。
【集解】
《志》曰︰五靈脂出北地，寒號蟲糞也。
禹錫曰︰寒號蟲四足，有肉翅不能遠飛。
頌曰︰今惟河東州郡有之。五靈脂色黑如鐵，采無時。
時珍曰︰曷旦乃候時之鳥也，五台諸山甚多。其狀如小雞，四足有肉翅。夏月毛采五色，自鳴若曰︰鳳凰不如我。至冬毛落如鳥雛，忍寒而號曰︰得過且過。其屎恆集一處，氣甚臊惡，粒大如豆。采之有如糊者，有粘塊如糖者。人亦以沙石雜而貨之。凡用以糖心潤澤者為真。
肉
【氣味】
甘，溫，無毒。
【主治】
食之，補益人（汪穎）。
【修治】
頌曰︰此物多夾沙石，絕難修治。凡用研為細末，以酒飛去沙石，曬乾收用。
【氣味】
甘，溫，無毒。惡人參，損人。
【主治】
心腹冷氣，小兒五疳，辟疫，治腸風，通利氣脈，女子血閉（《開寶》）。
療傷冷積聚（蘇頌）。凡血崩過多者，半炒半生為末，酒服，能行血止血。治血氣刺痛甚腹諸痛，疝痛，血痢腸風腹痛，身體血痺刺痛，肝瘧發寒熱，反胃消渴，及痰涎挾血成窠，血貫瞳子，血凝齒痛，重舌，小兒驚風，五癇癲疾，殺蟲，解藥毒，及蛇、蠍、蜈蚣傷（時珍）。
【發明】
宗奭曰︰五靈脂引經有功，不能生血，此物入肝最速也。嘗有人病目中翳。往來不定，此乃血所病也。肝受血則能視，目病不治血，為背理也。用五靈脂之藥而愈。又有人被毒蛇所傷，良久昏憒。一老僧以酒調藥二錢灌之，遂蘇。仍以滓敷咬處，少頃復灌二錢，其苦皆去。問之，乃五靈脂一兩，雄黃半兩，同為末耳。其後有中蛇毒者，用之咸效。
時珍曰︰五靈脂，足厥陰肝經藥也。氣味俱濃，陰中之陰，故入血分。肝主血，諸痛皆屬於木，諸蟲皆生於風；故此藥能治血病，散血和血而止諸痛。治驚癇，除瘧痢，消積化痰，療疳殺蟲，治血痺、血眼諸症，皆屬肝經也。失笑散，不獨治婦人心痛血痛；凡男女老幼，一切心腹、脅肋、少腹痛，疝氣，並胎前產後，血氣作痛，及血崩經溢，百藥不效者，俱能奏功。屢用屢驗，真近世神方也。又案︰李仲南雲︰五靈脂治崩中，非只治血之藥，乃去風之劑。風，動物也，衝任經虛，被風傷襲營血，以致崩中暴下，與荊芥、防風治崩義同。
方悟古人識見，深奧如此。此亦一說，但未及肝血虛滯，亦自生風之意。
【附方】
舊六，新三十一。
失笑散︰治男女老少，心痛腹痛，少腹痛，小腸疝氣，諸藥不效者，能行能止；婦人妊娠熬成膏，入水一盞，煎至七分，連藥熱服。未止再服。一方以酒代醋。一方以醋糊和丸，童尿、酒服。（《和劑局方》）
紫金丸︰治產後惡露不快，腰痛，小腹如刺，時作寒熱，頭痛不思飲食；又治久有瘀血，月水不調，黃瘦不食；亦療心痛，功與失笑散同。以五靈脂水淘淨炒末一兩，以好米醋調稀，慢火熬膏，入真蒲黃末和，丸龍眼大。每服一丸，以水與童子小便各半盞，煎至七分，溫服，少頃再服，惡露即下。血塊經閉者，酒磨服之。（《楊氏產乳》）
五靈脂散︰治丈夫脾積氣痛，婦人血崩諸痛。飛過五靈脂炒煙盡，研末。每服一錢，溫酒調下。此藥氣惡難吃，燒存性乃妙也。或以酒、水、童尿煎服，名抽刀散，治產後心腹、脅肋、腰胯痛。能散惡血。如心煩口渴者，加炒蒲黃減半，霹靂酒下。腸風下血者，煎烏梅、柏產後血暈︰治產婦血暈，不知人事。用五靈脂二兩（半生半炒）為末。每服一錢，白水調下產後腹痛︰五靈脂、香附、桃仁等分研末，醋糊丸，服一百丸。或用五靈脂末，神曲糊丸，白朮、陳皮湯下。（丹溪方）
兒枕作痛︰五靈脂慢火炒，研末。酒服二錢。（《危氏》）
血氣刺痛︰五靈脂（生研）三錢，酒一盞煎沸，熱服。（《靈苑方》）
卒暴心痛︰五靈脂（炒）一錢半，乾薑（炮）三分，為末。熱酒服，立愈。（《事林廣記》）
心脾蟲痛不拘男女︰用五靈脂、檳榔等分為末，水煎石菖蒲調服三錢。先嚼豬肉一二片。（小兒蛔痛︰五靈脂（末）二錢，白礬（火飛）半錢。每服一錢，水一盞，煎五分，溫服。
當吐蟲出，愈。（閻孝忠《集效方》）
經血不止︰五靈脂炒煙盡，研。每服二錢，當歸兩片，酒一盞，煎六分，熱服，三、五度取效。（《經效方》）
血崩不止︰頌曰︰用五靈脂十兩，研末，水五盞，煎三盞，去滓澄清，再煎為膏，入神曲末二兩和，丸梧桐子大。每服二十丸，空心溫酒下，便止，極效。《集要》︰用五靈脂燒研，以鐵秤錘燒紅淬酒，調服。以效為度。
胎衣不下，惡血沖心︰用五靈脂（半生半炒）研末。每服二錢，溫酒下。（《產寶》）
子腸脫出︰五靈脂燒煙熏之。先以鹽湯洗淨。（危氏）吐血嘔血︰《總錄》︰五靈脂一兩，蘆薈二錢，研末，滴水丸芡子大，捏作餅子。每龍腦漿水化服二餅。又治血妄行入胃，吐血不止。五靈脂一兩，黃 半兩。為末。新汲水服二錢。
吐逆不止︰不拘男女，連日粥飲湯藥不能下者，即效。五靈脂治淨為末，狗膽汁和，丸芡子大。每服一丸，煎生薑酒磨化，猛口熱吞，不得漱口，急將溫粥少許化食消氣︰五靈脂一兩，木香半兩，巴豆四十枚（煨熟去油），為末，糊丸綠豆大。每白湯下五丸。（《普濟方》）
久瘧不止或一日一發，或一日二、三發，或二、三日一發︰用五靈脂、頭垢各一錢，古城鍛石二錢。研末，飯丸皂子大。每服一丸，五更無根水下即止，神效方也。（《海上》）
消渴飲水︰竹籠散︰用五靈脂、黑豆（去皮、臍）等分為末。每服三錢，冬瓜皮湯下（無皮用葉亦可），日二服。不可更服熱藥，宜八味丸去附子，加五味子。若小渴者，二、三服即止。（《保命集》）
中風癱瘓︰追魂散︰用五靈脂三兩杵碎，以水飛去上面黑濁、下面沙石，挹乾研末。每服二錢，熱酒調下，日一服。繼服小續命湯。（《奇效方》）
手足冷麻︰寇曰︰風冷，氣血閉，手足身體疼痛冷麻。五靈脂二兩，沒藥一兩，乳香半兩草衍義》）
骨折腫痛︰五靈脂、白芨各一兩，乳香、沒藥各三錢。為末，熟水同香油調，塗患處。（《乾坤秘韞》）
損傷接骨︰五靈脂一兩，茴香一錢。為末。先以乳香末於極痛處敷上，以小黃米粥塗之，乃摻二末於粥上，帛裹，木片子夾定，三、五日效。（《儒門事親》）
五疳潮熱，肚脹發焦︰不可用大黃、黃芩，損傷胃氣，恐生別症。五靈脂（水飛）一兩，胡咳嗽肺脹︰皺肺丸︰用五靈脂二兩，胡桃仁八個，柏子仁半兩，研勻，滴水和丸小豆大。
每服二十丸，甘草湯下。（《普濟》）
痰血凝結︰紫芝丸︰用五靈脂（水飛）、半夏（湯泡）等分為末，薑汁浸蒸餅丸，梧桐子大。
酒積黃腫︰五靈脂末一兩，入麝香少許。飯丸小豆大。每米飲下一丸。（《普濟方》）
目生浮翳︰五靈脂、海螵蛸各等分，為細末。熟豬肝日蘸食。（《明目經驗方》）
重舌脹痛︰五靈脂一兩，淘淨為末，煎米醋漱。（《經驗良方》）
惡血齒痛︰五靈脂末，米醋煎汁含咽。（《直指方》）
血痣潰血︰一人舊有一痣，偶抓破，血出一線，七日不止，欲死。或用五靈脂末摻上，即止也。（楊拱《醫方摘要》）
血潰怪病︰凡人目中白珠渾黑，視物如常，毛發堅直如鐵條，能飲食而不語如醉，名曰血潰。以五靈脂為末，湯服二錢，即愈。（夏子益《奇疾方》）
大風瘡癩︰油調五靈脂末，塗之。（《摘玄方》）
蟲虺螫 ︰凡蜈蚣、蛇、蠍毒蟲傷，以五靈脂末塗之，立愈。（《金匱鉤玄》）
毒蛇傷螫︰五靈脂為末，酒調二錢服。仍以少末摻瘡口，妙。（《普濟》）。

