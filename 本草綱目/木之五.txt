（《本經》中品）
【釋名】
時珍曰︰竹字象形。許慎《說文》雲︰「竹，冬生草也」。
故字從倒草。戴凱之《竹譜》雲︰植物之中，有名曰竹。不剛不柔，非草非木。小異實虛，大同節目。
【集解】
弘景曰︰竹類甚多，入藥用 竹，次用淡、苦竹。
又一種薄殼者，名甘竹，葉最勝。又有實中竹、篁竹，並以筍為佳，於藥無用。頌曰︰竹處處有之。其類甚多，而入藥惟用 竹、淡竹、苦竹三種，人多不能盡別。按︰《竹譜》︰竹堅而促節，體圓而質勁，皮白如霜，大者宜刺船，細者可為笛。苦竹有白有紫。甘竹似篁而茂，即淡竹也。然今之刺船者多用桂竹。竹笛自有一種，亦不名 竹。苦竹亦有二種︰一出江西、閩中，本極粗大，筍味殊苦，不可啖；一出江浙，肉厚而葉長闊，筍微有苦味，俗呼甜苦筍是也。今南人入藥燒瀝，惟用淡竹一品，肉薄，節間有粉者。時珍曰︰竹，惟江河之南甚多，故曰九河鮮有，五嶺實繁。大抵皆土中苞筍，各以時而出，旬日落籜而成竹也。
莖有節，節有枝；枝有節，節有葉。葉必三之，枝必兩之。根下之枝，一為雄，二為雌，雌者生筍。其根鞭喜行東南，而宜死貓，畏皂刺、油麻。以五月十三日為醉日。六十年一花，花結實，其竹則枯。竹枯曰 ，竹實曰筱，小曰 KT ，大曰 。其中皆虛，而有實心竹出滇廣；其外皆圓，而有方竹出川蜀。其節或暴或無，或促或疏。暴節竹出蜀中，高節 ，即筇竹也。無節竹出溱州，空心直上，即通竹也。 竹一尺數節，出荊南。笛竹一節尺餘，出吳楚。 竹一節近丈，出南廣。其幹或長或短，或巨或細。交廣由吾竹長三、四丈，其肉薄，可作屋柱。 竹大至數圍，其肉厚，可為梁棟。永昌漢竹可為桶斛， 竹可為舟船。
嚴州越王竹高只尺餘。辰州龍孫竹細僅如針，高不盈尺。其葉或細或大。鳳尾竹葉細三分，龍公竹葉若芭蕉，百葉竹一枝百葉。其性或柔或勁，或滑或澀。澀者可以錯甲，謂之 。
滑者可以為席，謂之桃枝。勁者可以為戈刀箭矢，謂之矛竹、箭竹、筋竹、石麻。柔者可為繩索，謂之 竹、弓竹、苦竹、把發。其色有青有黃，有白有赤，有烏有紫。有斑斑者駁紋點染，紫者黯色黝然，烏者黑而害母，赤者濃而直，白者薄而曲，黃者如金，青者如玉。其別種有棘竹，一名 竹，芒棘森然，大者圍二尺，可御盜賊。棕竹一名實竹，其葉似棕，可為柱杖。慈竹一名義竹，叢生不散，人栽為玩。廣人以筋竹絲為竹布，甚脆。
竹葉
【氣味】
苦，平，無毒。
《別錄》曰︰大寒。
【主治】
咳逆上氣，溢筋，急惡瘍，殺小蟲（《本經》）。除煩熱風痙，喉痺嘔吐煎湯，熨霍亂轉筋（時珍）。
淡竹葉
【氣味】
辛，平、大寒，無毒。
權曰︰甘，寒。
【主治】
胸中痰熱，咳逆上氣（《別錄》）。吐血，熱毒風，止消渴，壓丹石毒消痰，治熱狂煩悶，中風失音不語，壯熱頭痛頭風，止驚悸，溫疫迷悶，妊婦頭旋倒地，小兒驚癇天弔喉痺，鬼疰惡氣，煩熱，殺小蟲（孟詵）。涼心經，益元氣，除熱緩脾（元素）。煎濃汁，漱齒中出血，洗脫肛不收（時珍）
苦竹葉
【氣味】
苦，冷，無毒。
【主治】
口瘡目痛，明目利九竅（《別錄》）。治不睡，止消渴，解酒毒，除煩熱，發汗，療中風喑啞（大明）。殺蟲。燒末，和豬膽，塗小兒頭瘡耳瘡疥癬；和雞子白，塗一切惡瘡，頻用取效（時珍）。
【發明】
弘景曰︰甘竹葉最勝。
詵曰︰竹葉︰ 、苦、淡、甘之外，餘皆不堪入藥，不宜人。淡竹為上，甘竹次之。宗奭曰︰諸竹筍性皆微寒，故知其葉一致也。張仲景竹葉湯，惟用淡竹。元素曰︰竹葉苦平，陰中微陽。杲曰︰竹葉辛苦寒，可升可降，陽中陰也。其用有二︰除新久風邪之煩熱，止喘促氣勝
【附方】
新二。
上氣發熱，因奔趁走馬後，飲冷水所致者。竹葉三斤，橘皮三兩，水一斗，煮五升，細服。三日一劑。（《肘後方》）。時行髮黃︰竹葉五升（切），小麥七升，石膏三兩，水一斗半，煮取七升，細服，盡劑愈。（《肘後方》）
竹根
【主治】
作湯，益氣止渴，補虛下氣（《本經》）。
消毒（《別錄》）。
淡竹根
【主治】
除煩熱，解丹石發熱渴，煮汁服（藏器）。
消痰去風熱，驚悸迷悶，小兒驚癇（大明）。同葉煎湯，洗婦人子宮下脫
苦竹根
【主治】
下心肺五臟熱毒氣。銼一斤，水五升，煮汁一升，分三服（孟詵）。
甘竹根
【主治】
煮汁服，安胎，止產後煩熱（時珍）。
【附方】
新一。
產後煩熱逆氣︰用甘竹根（切）一斗五升，煮取七升，去滓，入小麥二，復煮麥熟三、四沸，入甘草一兩，麥門冬一升，再煎至二升。每服五合。（《婦人良方》）
淡竹茹
【氣味】
甘，微寒，無毒。
【主治】
嘔 ，溫氣寒熱，吐血崩中，溢筋（《別錄》）。
止肺痿唾血鼻衄，治五痔（甄權）。噎膈（孟詵）。傷寒勞復，小兒熱癇，婦人胎動（時珍）。
苦竹茹
【主治】
下熱壅（孟詵）。水煎服，止尿血
竹茹
【主治】
勞熱（大明）。
【附方】
舊五，新五。
傷寒勞復︰傷寒後交接勞復，卵腫腹痛。竹皮一升，水三升，煮五沸，服汁。（朱肱《南陽活人書》）
婦人勞復，病初愈，有所勞動，致熱氣沖胸，手足搐搦拘急，如中風狀︰淡竹青茹半斤，栝蔞二兩，水二升，煎一升，分二服。（《活人書》）。
產後煩熱，內虛短氣︰甘竹茹湯︰用甘竹茹一升，人參、茯苓、甘草各二兩，黃芩二兩。
水六升，煎二升，分服，日三服。（《婦人良方》）。
婦人損胎︰孕八、九月，或墜傷，牛馬驚傷，心痛。用青竹茹五兩，酒一升，煎五合服。（《子母秘錄》）。
月水不斷︰青竹茹微炙，為末。每服三錢，水一盞，煎服。（《普濟方》）。
小兒熱痛，口噤體熱。竹青茹三兩，醋三升，煎一升，服一合。（《子母秘錄》）。
齒血不止︰生竹皮，醋浸，令人含之， 其背上三過。以茗汁漱
牙齒宣露︰黃竹葉、當歸尾，研末，煎湯，入鹽含漱。（《永類方》）。
飲酒頭痛︰竹茹二兩，水五升，煮三升，納雞子三枚，煮三沸，食之。（《千金方》）。
傷損內痛︰兵杖所加，木石所迮，血在胸、背、脅中刺痛。用青竹茹、亂髮各一團，炭火炙焦為末。酒一升，煮三沸，服之。三服愈。（《千金方》）
淡竹瀝
【修治】
機曰︰將竹截作二尺長，劈開。以磚兩片對立，架竹於上。以火炙出其瀝，以盤承取。時珍曰︰一法︰以竹截長五、六寸，以瓶盛，倒懸，下用一器承之，周遭以炭火逼之，【氣味】
甘，大寒，無毒。
時珍曰︰薑汁為之使。
【主治】
暴中風風痺，胸中大熱，止煩悶，消渴，勞復（《別錄》）。中風失音不養血清痰，風痰虛痰在胸膈，使人癲狂，痰在經絡四肢及皮裡膜外，非此不達不行（震亨）。
治子冒風 ，解射罔毒（時珍）。
竹瀝
【主治】
風 （《別錄》）。
苦竹瀝
【主治】
口瘡目痛，明目，利九竅（《別錄》）。
功同淡竹（大明）。治牙疼（時珍）。
慈竹瀝
【主治】
療熱風，和粥飲服（孟詵）。
【發明】
弘景曰︰凡取竹瀝，惟用淡、苦、 竹者。
雷曰︰久渴心煩，宜投竹瀝。
震亨曰︰竹瀝滑痰，非助以薑汁不能行。諸方治胎產金瘡口噤，與血虛自汗，消渴小便多，皆是陰虛之病，無不用之。產後不礙虛，胎前不損子。本草言其大寒，似與石膏、黃芩同類。而世俗因大寒二字，棄而不用。《經》雲︰陰虛則發熱。竹瀝味甘性緩，能除陰虛之有大熱者。寒而能補，與薯蕷寒補義同。大寒言其功，非獨言其氣也。世人食筍，自幼至老，未有因其寒而病者。瀝即筍之液也，又假於火而成，何寒如此之甚耶？但能食者用荊瀝，不能食者用竹瀝。
時珍曰︰竹瀝性寒而滑，大抵因風火燥熱而有痰者宜之。若寒濕胃虛腸滑之人服之，則反傷腸胃。筍性滑利，多食瀉人，僧家謂之刮腸篦，即此義也。丹溪朱氏謂大寒言其功不言其氣，殊悖於理。謂大寒為氣，何害於功？《淮南子》雲︰槁竹有火，不鑽不然。今苗僚人以乾竹片相戛取火，則竹性雖寒，亦未必大寒也。《神仙傳》雲︰離婁公服竹汁餌桂，得長生。蓋竹汁性寒，以桂濟之，亦與用薑汁佐竹瀝之意相同。淡竹今人呼為水竹，有大小二種，此竹汁
【附方】
舊十四，新七。
中風口噤︰竹瀝、薑汁等分，日日飲之。（《千金方》）
小兒口噤體熱︰用竹瀝二合。暖飲，分三、四服。（《兵部手集》）。
產後中風，口噤，身直面青，手足反張︰竹瀝飲一、二升，即蘇。（《梅師方》）。
破傷中風︰凡閃脫折骨諸瘡，慎不可當風用扇，中風則發 ，口噤項瀝二、三升。忌冷凍飲料食及酒。竹瀝卒難得，可合十許束並燒取之。（《外台秘要》）。
金瘡中風，口噤欲死︰竹瀝半升，微微暖服。（《廣利方》）。
大人喉風︰ 竹油，頻飲之。（《集簡方》）。
小兒重舌︰竹瀝漬黃柏，時時點之。（《簡便方》）。
小兒傷寒︰淡竹瀝、葛根汁各六合。細細與服。（《千金方》）。
小兒狂語，夜後便發︰竹瀝夜服二合。（姚和眾《至寶方》）。
婦人胎動︰
孕婦子煩︰楊氏產乳︰竹瀝，頻頻飲之。《梅師方》︰茯苓二兩，竹瀝一升，水四升，煎二時氣煩躁，五、六日不解︰青竹瀝半盞，新水半盞，相和令勻，非時服。（
消渴尿多︰竹瀝恣飲，數日愈。（《肘後方》）。
咳嗽肺痿︰大人、小兒咳逆短氣，胸中吸吸，咳出涕唾，嗽出臭膿。用淡竹瀝一合，服之，日三、五次，以愈為度。（李絳《兵部手集》）。
產後虛汗︰淡竹瀝三合，暖服，須臾再服。（昝殷《產寶》）。
小兒吻瘡︰竹瀝和黃連、黃柏、黃丹敷之。（《全幼心鑒》）。
小兒赤目︰淡竹瀝點之。或入人乳。（《古今錄驗》）。
赤目 痛不得開者，肝經實熱所致，或生障翳︰用苦竹瀝五合，黃連二分。綿裹浸一宿，頻點之，令熱淚出。（《梅
猝牙齒痛︰苦竹燒一頭，其一頭汁出，熱揩之。（姚僧坦《集驗方》）。
丹石毒發︰頭眩耳鳴，恐懼不安。淡竹瀝，頻服二、三升。（《古今錄驗》）
竹筍 見菜部。
慈竹籜
【主治】
小兒頭身惡瘡，燒散和油塗之。或入輕粉少許（時珍）。
竹實
【主治】
通神明，輕身益氣（《本經》）。
【發明】
《別錄》曰︰竹實出益州。
弘景曰︰竹實出藍田。江東乃有花而無實，頃來斑斑有實，狀如小麥，可為飯食。
承曰︰舊有竹實，鸞鳳所食。今近道竹間，時見開花小白如棗花，亦結實如小麥子，無氣味而澀。江浙人號為竹米，以為荒年之兆，其竹即死，必非鸞鳳所食者。近有餘幹人言︰竹實大如雞子，竹葉層層包裹，味甘勝蜜，食之令人心膈清涼，生深竹林茂盛蒙密處。頃因得之，但日久汁枯乾而味尚存爾。乃知鸞鳳所食，非常物也。
時珍曰︰按︰陳藏器《本草》雲︰竹肉，一名竹實，生苦竹枝上，大如雞子，似肉臠，有大毒。須以灰汁煮二度，煉訖，乃依常菜茹食。煉不熟，則戟人喉出血，手爪盡脫也。此說與陳承所說竹實相似，恐即一物，但苦竹上者有毒爾。與竹米之竹實不同。
山白竹（即山間小白竹也）
【主治】
燒灰，入腐爛癰疽
爆竹
【主治】
辟妖氣山魈。
慎微曰︰李畋《該聞集》雲︰仲叟者，家為山魈所祟，擲石開戶。畋令旦夜於庭中爆竹數十竿，若除夕然，其祟遂止。
（宋《開寶》）
【釋名】
竹膏。
志曰︰天竺黃生天竺國。今諸竹內往往得之。人多燒諸骨及葛粉等雜之。
大明曰︰此是南海邊竹內塵沙結成者。
宗奭曰︰此是竹內所生，如黃土著竹成片者。
時珍曰︰按︰吳僧贊寧雲︰竹黃生南海鏞竹中。此竹極大，又名天竹。其內有黃，可以療疾。本草作天竺者，非矣。 竹亦有黃。此說得之。
【氣味】
甘，寒，無毒。
大明曰︰平。伏粉霜。
【主治】
小兒驚風天吊，去諸風熱，鎮心明目，療金瘡止血，滋養五臟（《開寶》）。治中風痰壅，猝失音不語，小兒客忤癇疾（大明
【發明】
宗奭曰︰天竹黃涼心經，去風熱。作小兒藥尤宜，和緩故也。
時珍曰︰竹黃出於大竹之津氣結成，其氣味功用與竹瀝同，而無寒滑之害。
【附方】
新一。
小兒驚熱︰天竹黃二錢，雄黃、牽牛末各一錢，研勻，麵糊丸粟米大。每服三、五丸，薄荷湯下。（錢乙方）
（宋《嘉 》）
【集解】
藏器曰︰此是筍欲成竹時立死者，色黑如漆，五、六月收之。苦竹、桂竹多生此。別有仙人杖草，見草部。又枸杞亦名仙人杖，與此同名。
【氣味】
鹹，平，無毒。大明曰︰冷。
【主治】
噦氣嘔逆，小兒吐乳，大人吐食反胃，辟 ，並水煮服之（藏器）。小兒驚癇及夜啼，置身伴睡良。又燒為末，水服方寸匕，主痔病。忌牛肉（大明）。
煮汁服，下魚骨鯁（時珍）。
（《拾遺》）
【釋名】
鬼針。
藏器曰︰此腐竹根先入地者。為其，賊惡，故隱其名。草部亦有鬼針。
【氣味】
苦，平，無毒。
【主治】
中惡注忤，心腹痛，煮汁服之（藏器）。煮汁服，下骨鯁。燒存性，入輕粉少許，油調，塗小兒頭瘡（時珍）。
【附方】
新二。
魚骨鯁咽︰籬腳朽竹，去泥研末，蜜丸芡子大。綿裹含之，其骨自消也。（王 《百一選方》）
小便尿血︰籬下竹根，入土多年者，不拘多少，洗淨煎湯，並服數碗，立止。（《救急良

