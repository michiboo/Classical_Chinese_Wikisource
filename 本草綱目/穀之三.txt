
（《本經》中品）
【校正】禹錫曰︰原附大豆黃卷下，今分出。
【釋名】 尗（俗作菽。時珍曰︰豆、尗皆莢穀之總稱也。篆文尗，象莢生附莖下垂之形。豆象子在莢中之形。《廣雅》雲︰大豆，菽也。小豆， 也），角曰莢，葉曰藿，莖曰萁。
【集解】《別錄》曰︰大豆生太山平澤，九月採之。
頌曰︰今處處種之。有黑、白二種，入藥用黑者。緊小者爲雄，用之尤佳。
宗奭曰︰大豆有綠、褐、黑三種。有大、小兩類︰大者出江、浙、湖南、湖北；小者生他處，入藥力更佳。又可 爲腐食。
時珍曰︰大豆有黑、白、黃、褐、青、斑數色︰黑者名烏豆，可入藥，及充食，作豉；黃者可作腐，榨油，造醬；余但可作腐及炒食而已。皆以夏至前後下種，苗高三、四尺，葉團有尖，秋開小白花成叢，結莢長寸余，經霜乃枯。按︰《呂氏春秋》雲︰得時之豆，長莖短足，其莢二七爲族，多枝數節，競葉蕃實，大菽則圓，小菽則團。先時者，必長以蔓、浮葉疏節、小莢不實。後時者，必短莖疏節、本虛不實。又 勝之《種植書》雲︰夏至種豆，不用深耕。豆花憎見日，見日則黃爛而根焦矣。知歲所宜，以囊盛豆子，平量埋陰地，冬至
後十五日發取量之，最多者種焉。蓋大豆保歲易得，可以備凶年，小豆不保歲而難得也。
黑大豆
【氣味】甘，平，無毒。久服，令人身重。
岐伯曰︰生溫，熟寒。
藏器曰︰大豆生平，炒食極熱，煮食甚寒，作豉極冷，造醬及生黃卷則平。牛食之溫，馬食之冷。一體之中，用之數變。
之才曰︰惡五參、龍膽，得前胡、烏喙、杏仁、牡蠣、諸膽汁良。
詵曰︰大豆黃屑忌豬肉。小兒以炒豆、豬肉同食，必壅氣致死，十有八、九。十歲已上不畏也。
時珍曰︰服蓖麻子者，忌炒豆，犯之脹滿致死。服濃朴者亦忌之，動氣也。
【主治】生研，塗癰腫。煮汁飲，殺鬼毒，止痛（《本經》）。逐水脹，除胃中熱痺，傷中淋露，下瘀血，散五臟結積內寒，殺烏頭毒。炒爲屑，主胃中熱，除痺去腫，止腹脹消穀
（《別錄》）。煮食，治溫毒水腫（《蜀本》）。調中下氣，通關脈，製金石藥毒、治牛馬溫毒（《日華》）。煮汁，解 石、砒石、甘遂、天雄、附子、射罔、巴豆、芫青、斑蝥、百藥之毒及蠱毒。入藥，治下痢臍痛。沖酒，治風痙及陰毒腹痛。牛膽貯之，止消渴（時珍）。炒黑，熱投酒中飲之，治風痺癱緩口噤，產後頭風。食罷生吞半兩，去心胸煩熱，熱風恍惚，明目鎮心，溫補。久服，好顏色，變白不老。煮食性寒，下熱氣腫，壓丹石煩熱，汁消腫（藏器）。主中風腳弱，產後諸疾。同甘草煮湯飲，去一切熱毒氣，治風毒腳氣。煮食，治心痛筋攣膝痛脹滿。同桑柴灰汁煮食，下水鼓腹脹。和飯搗，塗一切毒腫。療男女陰腫，以綿裹
納之（孟詵）。治腎病，利水下氣，製諸風熱，活血，解諸毒（時珍）。
【發明】頌曰︰《仙方》修治末服之，可以辟穀度飢。然多食令人體重，久則如故也。
詵曰︰每食後磨拭吞三十粒，令人長生。初服時似身重，一年以後，便覺身輕，又益陽
道也。
穎曰︰陶華以黑豆入鹽煮，常時食之，雲能補腎。蓋豆乃腎之谷，其形類腎，而又黑色通腎，引之以鹽，所以妙也。
時珍曰︰按︰《養老書》雲︰李守愚每晨水吞黑豆二七枚，謂之五臟谷，到老不衰。夫
豆有五色，各治五臟。惟黑豆屬水性寒，爲腎之谷，入腎功多，故能治水消脹下氣，製風熱而活血解毒，所謂同氣相求也。又按︰古方稱大豆解百藥毒，予每試之大不然；又加甘草，其驗乃奇。如此之事，不可不知。
【附方】舊三十一，新三十六。
服食大豆，令人長肌膚，益顏色，填骨髓，加氣力，補虛能食，不過兩劑︰大豆五升，如作醬法，取黃搗末，以豬肪煉膏和丸梧子大。每服五十丸至百丸，溫酒下。神驗秘方也。
肥人不可服之。（《延年秘錄》）。
救荒濟飢︰《博物志》雲︰左慈荒年法︰用大豆粗細調勻者，生熟 令光，暖徹豆內。
先日不食，以冷水頓服訖。一切魚肉菜果，不得復經口。渴即飲冷水。初小困，十數日後，體力壯健，不復思食也。 黃山谷救荒法︰黑豆、貫衆各一升，煮熟去衆，曬乾。每日空心啖五、七粒。食百木枝葉皆有味，可飽也。王氏《農書》雲︰辟穀之方，見於石刻。水旱蟲荒，國有代有，甚則懷金立鵠，易子炊骸，爲民父母者，不可不知此法也。
昔晉惠帝永寧二年，黃門侍郎劉景先表奏︰臣遇太白山隱士，傳濟飢辟穀仙方。臣家大小七十餘口，更不食別物。若不如斯，臣一家甘受刑戮。其方︰用大豆五斗淘淨，蒸三遍，去皮。用大麻子三斗浸一宿，亦蒸三遍，令口開取仁。各搗爲末，和搗作團如拳大。入甑內蒸，從戌至子時止，寅時出甑，午時曬乾爲末。乾服之，以飽爲度。不得食一切物。第一頓得七日不飢，第二頓得四十九日不飢，第三頓三百日不飢，第四頓得二千四百日不飢，更不必服，永不飢也。不問老少，但依法服食，令人強壯，容貌紅白，永不憔悴。口渴，即研大麻子湯飲之，轉更滋潤臟腑。
若要重吃物，用葵子三合研末，煎湯冷服，取下藥如金色，任吃諸物，並無所損。前知隨州朱頌教民用之有驗，序其首尾，勒石於漢陽大別山太平興國寺。又方︰用黑豆五斗淘淨，蒸三遍，曬乾，去皮爲末。秋麻子三升，浸去皮，曬研。糯米三斗作粥，和搗爲劑如拳大，入甑中蒸一宿，取曬爲末。用紅小棗五斗，煮去皮核，和爲劑如拳大，再蒸一夜。服之，至飽爲度。如渴，飲麻子水，便滋潤臟腑也。脂麻亦可。但不得食一切之物。
炒豆紫湯︰頌曰︰古方有紫湯，破血去風，除氣防熱，產後兩日尤宜服之。用烏豆五升，清酒一斗，炒豆令煙絕，投酒中，待酒紫赤色，去豆。量性服之，可日夜三盞，神驗。中風口噤，加雞屎白二升，和炒，投之。
豆淋酒法︰宗奭曰︰治產後百病，或血熱，覺有餘血水氣，或中風困篤，或背強口噤，或但煩熱螈 口渴，或身頭皆腫，或身癢嘔逆直視，或手足頑痺，頭旋眼眩，此皆虛熱中風也。用大豆三升熬熟，至微煙出，入瓶中，以酒五升沃之，經一日以上。服酒一升，溫覆令少汗出，身潤即愈。口噤者，加獨活半斤，微微捶破，同沃之。產後宜常服，以防風氣，又消結血。
中風口 ︰即上方，日服一升。（《千金》）。
頭風頭痛︰即上方，密封七日，溫服。（《千金》）。
破傷中風口噤︰《千金方》︰用大豆一升，熬去腥氣，勿使太熟，杵末，蒸令氣遍，取下甑，以酒一升淋之。溫服一升，取汗。敷膏瘡上，即愈。《經驗方》︰用黑豆四十枚，硃砂二十文，同研末。以酒半盞，調一字服之。
頸項強硬，不得顧視︰大豆一升，蒸變色，囊裹枕之。（《千金》）。
暴得風疾，四肢攣縮不能行。取大豆三升，淘淨濕蒸，以醋二升，傾入瓶中，鋪於地上，更蒸豆再作，並飲荊瀝湯。如此三日三夜即休。（崔氏《纂要》）。
風入臟中，治新久腫，風入臟中︰以大豆一斗，水五斗，煮取一斗二升，去滓。入美酒斗半，煎取九升。旦服三升取汗，神驗。（《千金翼》）。
風毒攻心，煩躁恍惚︰大豆半升淘淨，以水二升，煮取七合，食後服之。（《心鏡》）。
卒風不語︰大豆煮汁，煎稠如飴，含之，並飲汁。（《肘後方》）。
喉痺不語︰同上法。（《千金》）。
卒然失音︰詵曰︰用生大豆一升，青竹 子四十九枚（長四寸，闊一分），水煮熟，日
夜二熱毒攻眼，赤痛臉浮︰用黑豆一升，分作十袋，沸湯中蒸過，更互熨之，三遍則愈。（《普濟方》）。
卒然中惡︰大豆二七枚，雞子黃一個，酒半升，和勻頓服。（《千金》）。
陰毒傷寒，危篤者︰用黑豆炒乾，投酒，熱飲或灌之。吐則復飲，汗出爲度。（（《居家必用》）。
脅痛如打︰大豆半升熬焦，入酒一升煮沸，飲取醉。（《肘後》）。
腰脅卒痛︰大豆（炒）二升，酒三升，煮二升，頓服。（《肘後》）。
卒然腰痛︰大豆六升，水拌濕，炒熱，布裹熨之，冷即易。乃張文仲所處方也。（《延年
腳氣沖心，煩悶不識人︰以大豆一升，水三升，濃煮汁服半升。未定，再服半升。（《廣利方》）。
身面浮腫︰《千金》︰用烏豆一升，水五升，煮汁三升，入酒五升，更煮三升，分溫三服。不瘥再合。王 《百一選方》︰用烏豆煮至皮乾，爲末。每服二錢，米飲下。建炎初，吳
內翰女孫忽發腫凸，吳檢《外台》得此方，服之立效。
新久水腫︰大豆一斗，清水一斗，煮取八升，去豆，入薄酒八升，再煎取八升服之。再三服，水當從小便中出。（《范汪方》）。
腹中痞硬，夏秋之交，露坐夜久，腹中痞，如群石在腹。用大豆半升，生薑八分。水三升，煎一升已來，頓服瘥。（《經驗方》）。
霍亂脹痛︰大豆生研，水服方寸匕。（《普濟》）。
水痢不止︰大豆一升，炒白朮半兩，爲末。每服三錢，米飲下。（《指南方》）。
赤痢臍痛︰黑豆、茱萸子二件，搓摩，吞咽之，良。（《經驗》）。
赤白下痢︰方見豬膽。
男子便血︰黑豆一升，炒焦研末，熱酒淋之，去豆飲酒，神效。（《活人心統》）。
一切下血︰雄黑豆緊小者，以皂角湯微浸，炒熟去皮爲末，煉豬脂和，丸梧子大。每服三十丸，陳米飲下。（華佗《中藏經》）。
小兒沙淋︰黑豆一百二十個，生甘草一寸，新水煮熱，入滑石末，乘熱飲之，良。（《全幼心鑒》）。
腎虛消渴，難治者︰黑大豆（炒）、天花粉等分，爲末，麵糊丸梧子大。每黑豆湯下七十丸，日二。名救活丸。（《普濟方》）。
消渴飲水︰烏豆置牛膽中，陰乾百日，吞盡即瘥。（《肘後方》）。
晝夜不眠︰以新布火炙熨目，並蒸大豆，更番囊盛枕之，冷即易，終夜常枕之，即愈。
（《肘後方》）。
疫癘發腫︰大黑豆二合（炒熟），炙甘草一錢，水一盞煎汁，時時飲之。《夷堅志》雲︰靖康二年春，京師大疫。有異人書此方於壁間，用之立驗也。
乳石發熱︰烏豆二升，水九升，銅器煮五升汁，熬稠一升，飲之。（《外台秘要》）。
解 砒毒︰大豆煮汁飲之，良。（《肘後》）。
酒食諸毒︰大豆一升，煮汁服，得吐即愈。（《廣記》）。
解諸魚毒︰大豆，煮汁飲之。（《衛生方》）。
解巴豆毒，下利不止︰大豆，煮汁一升，飲之。（《肘後方》）。
惡刺瘡痛︰大豆，濃煮汁漬之，取瘥。（《千金方》）。
湯火灼瘡︰大豆，煮汁塗之，易愈，無斑。（《子母秘錄》）。
打頭青腫︰豆黃末水和敷之。（《千金方》）。
折傷墮墜，瘀血在腹，氣短︰大豆五升，水一斗，煮汁二升，頓服。劇者不過三作。（《千金方》）。
豌瘡煩躁︰大豆，煮汁飲之，佳。（《子母秘錄》）。
痘瘡濕爛︰黑大豆，研末，敷之。
小兒頭瘡︰黑豆炒存性研，水調敷之。（《普濟方》）。
身面疣目︰七月七日，以大豆拭疣上三過。使本人種豆於南向屋東頭第二溜中。豆生葉，以熱湯沃殺，即愈。（《外台秘要》）。
染髮令烏︰醋煮黑大豆，去豆煎稠，染之。（《千金》）。
牙齒不生，不拘大人、小兒，年多者︰用黑豆三十粒，牛糞火內燒令煙盡，研入麝香少許。先以針挑破血出，以少許揩之。不得見風，忌酸鹹物。（《經驗方》）。
牙齒疼痛︰黑豆煮酒，頻頻漱之，良。（周密《浩然齋視聽抄》）。
月經不斷︰用前紫湯服之，佳。
妊娠腰痛︰大豆一升。酒三升，煮七合，空心飲之。（《心鏡》）。
子死腹中，月數未足，母欲悶絕者︰用大豆三升，以醋煮濃汁，頓服，立出。（《產乳》）。
胞衣不下︰大豆半升，醇酒三升，煮一升半，分三服。（《產書》）。
辟禳時氣︰以新布盛大豆一斗，納井中一宿取出。每服七粒，佳。（《類要》）。
菜中蛇蠱︰蛇毒入菜果中，食之令人得病，名蛇蠱。大豆爲末，酒漬絞汁，服半升。
身如蟲行︰大豆水漬絞漿，旦旦洗之，或加少面，沐發亦良。（《千金方》）。
小兒丹毒︰濃煮大豆汁，塗之甚良。（《千金》）。
風疽瘡疥，凡腳 及 中癢，搔則黃汁出者，是也︰以青竹筒三尺，著大豆一升在內，千金》）。
肝虛目暗，迎風下淚︰用臘月牯牛膽，盛黑豆懸風處。取出，每夜吞三、七粒，久久自明。（《龍木論》）。
小兒胎熱︰黑豆二錢，甘草一錢，入燈心七寸，淡竹葉一片，水煎，不拘時候服。（《全幼心鑒》）。
天蛇頭指。痛，臭甚者︰黑豆生研末，入繭內，籠之。（《濟急方》）
大豆皮
【主治】生用，療痘瘡目翳。嚼爛，敷小兒尿灰瘡（時珍）。
豆葉
【主治】搗敷蛇咬，頻易即瘥（時珍。出《廣利方》）。
【發明】時珍曰︰按︰《抱朴子‧內篇》雲︰相國張文蔚莊內有鼠野狼穴，養四子爲蛇所吞。鼠野狼雌雄情切，乃於穴外 土壅穴。俟蛇出頭，度其回轉不便，當腰咬斷而劈腹，銜出四子，尚有氣。置於穴外，銜豆葉嚼而敷之，皆活。後人以豆葉治蛇咬，蓋本於此。
【附方】新二。
止渴急方︰大豆苗（嫩者）三、五十莖，塗酥炙黃爲末。每服二錢，人參湯下。（《聖濟總錄》）。
小便血淋︰大豆葉一把，水四升，煮二升，頓服。（《千金方》）。
花
【主治】主目盲，翳膜（時珍）。
（《本經》中品）
【釋名】豆 。
弘景曰︰黑大豆爲 牙，生五寸長，便乾之，名爲黃卷，用之熬過，服食所須。
時珍曰︰一法︰壬癸日以井華水浸大豆，候生芽，取皮，陰乾用。
【氣味】甘，平，無毒。
普曰︰得前胡、杏子、牡蠣、烏喙、天雄、鼠屎，共蜜和良。惡海藻、龍膽。
【主治】濕痺，筋攣膝痛（《本經》）。五臟不足，胃氣結積，益氣止痛，去黑 ，潤肌膚皮毛（《別錄》）。破婦人惡血（孟詵。頌曰︰古方蓐婦藥中多用之）。宜腎（思邈）。除胃中
【附方】新四。
大豆 散︰治周痺在血脈之中，隨脈上下，本痺不痛，今能上下周身，故名。治周痺注，五臟留滯，胃中結聚，益氣出毒，潤皮毛，補腎氣。用大豆 一斤（炒香），爲末。每服半錢，溫酒調下，空心，加至一錢，日三服。（《宣明方》）。
諸風濕痺，筋攣膝痛，胃中積熱口瘡煩悶，大便秘澀︰黃卷散︰用大豆黃卷（炒熟搗末）
一水病腫滿喘急，大小便澀︰大豆黃卷（醋炒）、大黃（炒）等分。爲細末。蔥、橘皮湯服二小兒撮口︰初生豆芽研爛，絞汁和乳，灌少許，良。（《普濟方》）
（《食鑒》）
【集解】時珍曰︰大豆有黑、青、黃、白、斑數色，惟黑者。入藥，而黃、白豆炒食作腐豆葉而大，結角比黑豆角稍肥大，其莢、葉嫩時可食，甘美。
【氣味】甘，溫，無毒。
時珍曰︰生溫，炒熱微毒。多食，壅氣生痰動嗽，令人身重，發面黃瘡疥。
【主治】寬中下氣，利大腸，消水脹腫毒（寧原）。研末，熟水和，塗痘後癰（時珍）。
【附方】新一。
痘後生瘡︰黃豆燒黑研末，香油調塗。
豆油
【氣味】辛、甘，熱，微毒。
【主治】塗瘡疥，解發 （時珍）。
秸
【主治】燒灰，入點痣、去惡肉藥（時珍）。
（《本經》）
中品）
【校正】自大豆分出。
【釋名】赤豆（恭）、紅豆（俗）、 （《廣雅》）
，葉名藿。
時珍曰︰案︰《詩》雲︰黍稷稻粱，禾麻菽麥。此即八穀也。董仲舒注云︰菽是大豆，有兩種。小豆名 ，有三、四種。王禎雲︰今之赤豆、白豆、綠豆、萱豆，皆小豆也。此則入藥用赤小者也。
【集解】頌曰︰赤小豆，今江淮間多種之。
宗奭曰︰關西、河北、汴洛多食之。
時珍曰︰此豆以緊小而赤黯色者入藥，其稍大而鮮紅、淡紅色者，並不治病。俱於夏至
後下種，苗科高尺許，枝葉似豇豆，葉微圓峭而小。至秋開花，似豇豆花而小淡，銀褐色，有腐氣。結莢長二、三寸，比綠豆莢稍大，皮色微白帶紅。三青二黃時即收之，可煮可炒，可作粥、飯、餛飩餡並良也。
【氣味】甘、酸，平，無毒。
思邈曰︰甘、鹹，冷。合魚 食成消渴，作醬同飯食成口瘡。
藏器曰︰驢食足輕，人食身重。
【主治】下水腫，排癰腫膿血（《本經》）。療寒熱熱中消渴，止泄痢，利小便，下腹脹
滿，吐逆卒 （《別錄》）。消熱毒，散惡血，除煩滿，通氣，健脾胃，令人美食。搗末同雞子白，塗一切熱毒癰腫。煮汁，洗小兒黃爛瘡，不過三度（權）。縮氣行風，堅筋骨，抽肌肉。久食瘦人（士良）。散氣，去關節煩熱，令人心孔開。暴痢後，氣滿不能食者，煮食一頓即辟瘟疫，治產難，下胞衣，通乳汁。和鯉魚、蠡魚、鯽魚、黃雌雞煮食，並能利水消腫（時珍）。
【發明】弘景曰︰小豆逐津液，利小便。久服令人肌膚枯燥。
頌曰︰水氣、腳氣最爲急用。有人患腳氣，以袋盛此豆，朝夕展轉踐踏之，久久遂愈。
好古曰︰治水者惟知治水，而不知補胃，則失之壅滯。赤小豆，消水通氣而健脾胃，乃其藥也。
藏器曰︰赤小豆，和桑根白皮煮食，去濕氣痺腫；和通草煮食，則下氣無限，名脫氣丸時珍曰︰赤小豆，小而色赤，心之谷也。其性下行，通乎小腸，能入陰分，治有形之病。故行津液，利小便，消脹除腫止吐，而治下痢腸 ，解酒病，除寒熱癰腫，排膿散血，而通乳汁，下胞衣產難，皆病之有形者。久服則降令太過，津血滲泄，所以令人肌瘦身重也。其吹鼻瓜蒂散以辟瘟疫用之，亦取其通氣除濕散熱耳。或言共工氏有不才子，以冬至死爲疫鬼，而畏赤豆，故於是日作小豆粥厭之，亦傅會之妄說也。又案︰陳自明《婦人良方》雲︰予婦食素，產後七日，乳脈不行，服藥無效。偶得赤小豆一升，煮粥食之，當夜遂行。因
閱本草載此，謾記之。又《朱氏集驗方》雲︰宋仁宗在東宮時，患 腮，命道士贊寧治之。
取小豆七十粒爲末，敷之而愈。中貴人任承亮後患惡瘡近死，尚書郎傅永授以藥立愈。叩其方，赤小豆也。予苦脅疽，既至五臟，醫以藥治之甚驗。承亮曰︰得非赤小豆耶？醫謝曰︰某用此活三十口，願勿復言。有僧發背如爛瓜，鄰家乳婢用此治之如神。此藥治一切癰疽瘡疥及赤腫，不拘善惡，但水調塗之，無不愈者。但其性粘，乾則難揭，入薴根末即不粘，此法尤佳。
【附方】舊十五，新十九。
水氣腫脹︰頌曰︰用赤小豆五合，大蒜一顆，生薑五錢，商陸根一條，並碎破，同水煮爛，去藥，空心食豆，旋旋啜汁令盡，腫立消也。韋宙《獨行方》︰治水腫從腳起，入腹則殺人。赤小豆一斗，煮極爛，取汁五升，溫漬足膝。若已入腹，但食小豆，勿雜食，亦愈。
《梅師》︰治水腫。以東行花桑枝燒灰一升，淋汁，煮赤小豆一升，以代飯，良。水蠱腹大，動搖有聲，
皮膚黑者︰用赤小豆三升，白茅根一握，水煮食豆，以消爲度。
辟禳瘟疫︰《五行書》雲︰正月朔旦及十五日，以赤小豆二七枚，麻子七枚，投井中，辟瘟疫甚效。又正月七日，新布囊盛赤小豆置井中，三日取出，男吞七枚，女吞二七枚，竟年無病也。（《肘後方》）
辟厭疾病︰正月元旦，面東，以齏水吞赤小豆三七枚，一年無諸疾。又七月立秋日，面
西
傷寒狐惑︰張仲景曰︰狐惑病，脈數，無熱微煩，默默但欲臥，汗出。初得三、四日，目赤如鳩眼；七、八日，目四 黃黑。若能食者，膿已成也。赤豆當歸散主之。赤小豆三升（
下部卒痛，如鳥啄之狀︰用小豆、大豆各一升，蒸熟，作二囊，更互坐之，即止。（《肘後方》）。
水穀痢疾︰小豆一合，熔蠟三兩，頓服取效。（《必效方》）
熱毒下血，或因食熱物發動︰赤小豆末，水服方寸匕。（《梅師方》）
腸痔下血︰小豆二升，苦酒五升，煮熟日乾，再浸至酒盡乃止，爲末。酒服一錢，日三服。（《肘後方》）。
舌上出血，如簪孔︰小豆一升，杵碎，水三升和，絞汁服。（《肘後方》）。
熱淋血淋，不拘男女︰用赤小豆三合，慢火炒爲末，煨蔥一莖，擂酒熱調二錢服。（《修真秘旨》）。
重舌鵝口︰赤小豆末，醋和塗之。（《普濟方》）。
小兒不語，四、五歲不語者︰赤小豆末，酒和，敷舌下。（《千金》）。
牙齒疼痛︰紅豆末，擦牙吐涎，及吹鼻中。一方入銅青少許。一方入花鹼少許。（《家寶方》 ）。
中酒嘔逆︰赤小豆煮汁，徐徐飲之。（《食鑒本草》）。
頻致墮胎︰赤小豆末，酒服方寸匕，日二服。（《千金》）。
妊娠行經︰方同上。
婦人難產︰《產寶》︰用赤小豆生吞七枚，佳。《集驗》︰治難產日久氣乏。用赤小豆一升，以水九升，煮取汁，入炙過黃明膠一兩，同煎少時。一服五合，不過三、四服，即產
胞衣不下︰用赤小豆，男七枚，女二七枚，東流水吞服之。（《救急方》）。
產後目閉心悶︰赤小豆生研，東流水服方寸匕。不瘥更服。（《肘後方》）。
產後悶滿，不能食︰用小豆三、七枚，燒研，冷水頓服，佳。（《千金方》）。
乳汁不通︰赤小豆煮汁飲之。（《產書》）。
婦人吹奶︰赤小豆，酒研，溫服，以滓敷之。（熊氏）。
婦人乳腫︰小豆、莽草等分。爲末。苦酒和敷，佳。（《梅師》）。
癰疽初作︰赤小豆末，水和塗之，毒即消散，頻用有效。（《短劇方》）。
石癰諸癰︰赤小豆五合，納苦酒中五宿，炒研，以苦酒和塗即消。加栝蔞根等分。（《范汪方》）
痘後癰毒︰赤小豆末，雞子白調塗敷之。
腮頰熱腫︰赤小豆末，和蜜塗之，一夜即消。或加芙蓉葉末尤妙。
丹毒如火赤小豆末，和雞子白，時時塗之不已，逐手即消。（《短劇方》）。
風瘙癮疹︰赤小豆、荊芥穗等分，爲末，雞子清調塗之。
金瘡煩滿︰赤小豆一升，苦酒浸一日，熬燥再浸，滿三日，令黑色，爲末。每服方寸匕，日三服。（《千金》）。
六畜肉毒︰小豆一升，燒研。水服三方寸匕，神良。（《千金方》）。
葉
【主治】去煩熱，止小便數（《別錄》）。煮食，明目（《日華》）。
【發明】時珍曰︰小豆利小便，而藿止小便，與麻黃髮汗而根止汗同意，物理之異如此
【附方】舊一，新一。
小便頻數︰小豆葉一斤，入豉汁中煮，調和作羹食之。（《心鏡》）。
小兒遺尿︰小豆葉搗汁服之。（《千金》）
芽
【主治】妊娠數月，經水時來，名曰漏胎；或因房室，名曰傷胎。用此爲末，溫酒服方寸匕，日三，得效乃止（時珍。出《普濟》）。
（《本經》下品）
【集解】《別錄》曰︰腐婢生漢中，小豆花也。七月採之，陰乾四十日。
弘景曰︰花與實異用，故不同品。方家不用。未解何故有腐婢之名？《本經》不言是小豆花，《別錄》乃雲，未審是否？今海邊有小樹，狀如梔子，莖條多曲，氣似腐臭。土人呼爲腐婢，療瘧有效。以酒漬皮服，療心腹疾。此當是真，此條應入木部也。
恭曰︰腐婢，相承以爲葛花。葛花消酒大勝，而小豆全無此效，當以葛花爲真。
禹錫曰︰按︰《別本》雲︰小豆花亦有腐氣。與葛花同服，飲酒不醉。與《本經》治酒病相合。陶、蘇二說並非。
甄權曰︰腐婢即赤小豆花也。
頌曰︰海邊小樹、葛花、赤小豆花，三物皆有腐婢之名，名同物異也。
宗奭曰︰腐婢既在穀部，豆花爲是，不必多辯。
時珍曰︰葛花已見本條。小豆能利小便，治熱中，下氣止渴，與腐婢主療相同，其爲豆花無疑。但小豆有數種，甄氏《藥性論》獨指爲赤小豆，今姑從之。
【氣味】辛，平，無毒。
【主治】 瘧，寒熱邪氣，泄痢，陰不起。止消渴。病酒頭痛（《本經》。《心鏡》雲︰上証，用花同豉汁五味，煮羹食之）。消酒毒，明目，下水氣，治小兒丹毒熱腫，散氣滿不能食，煮一頓食之（《藥性》）。治熱中積熱，痔 下血（時珍。《宣明》葛花丸中用之）。
【附方】新二。
飲酒不醉︰小豆花、葉，陰乾百日爲末，水服方寸匕。或加葛花等分。（《千金》）。
疔瘡惡腫︰小豆花末，敷之。（《普濟方》）
（宋《開寶》）
【釋名】時珍曰︰綠以色名也。舊本作KT 者，非矣。
【集解】志曰︰綠豆圓小者佳。粉作餌炙食之良。大者名 豆，苗、子相似，亦能下氣治霍亂也。
瑞曰︰有官綠、油綠，主療則一。
時珍曰︰綠豆，處處種之。三、四月下種，苗高尺許，葉小而有毛，至秋開小花，莢如赤豆莢。粒粗而色鮮者爲官綠；皮薄而粉多、粒小而色深者爲油綠；皮濃而粉少早種者，呼爲摘綠，可頻摘也；遲種呼爲拔綠，一拔而已。北人用之甚廣，可作豆粥、豆飯、豆酒，炒食、 食，磨而爲面，澄濾取粉，可以作餌頓糕，蕩皮搓索，爲食中要物。以水浸濕生白芽，又爲菜中佳品。牛馬之食亦多賴之。真濟世之良谷也。
【氣味】甘，寒，無毒。
藏器曰︰用之宜連皮，去皮則令人小壅氣，蓋皮寒而肉平也。反榧子殼，害人。合鯉魚
【主治】煮食，消腫下氣，壓熱解毒。生研絞汁服，治丹毒煩熱風疹，藥石發動，熱氣奔豚（《開寶》）。治寒熱熱中，止泄痢卒 ，利小便脹滿（思邈）。濃腸胃。作枕，明目，治頭風頭痛。除吐逆（《日華》）。補益元氣，和調五臟，安精神，行十二經脈，去浮風，潤皮膚，宜常食之。煮汁，止消渴（孟詵）。解一切藥草、牛馬、金石諸毒（寧原）。治痘毒，利腫
【發明】時珍曰︰綠豆肉平皮寒，解金石、砒霜、草木一切諸毒，宜連皮生研水服。
按︰《夷堅志》雲︰有人服附子酒多，頭腫如斗，唇裂血流。急求綠豆、黑豆各數合嚼食，並煎湯飲之，乃解也。
【附方】新十一。
扁鵲三豆飲，治天行痘瘡。預服此飲，疏解熱毒，縱出亦少︰用綠豆、赤小豆、黑大豆各一升，甘草節二兩，以水八升，煮極熟。任意食豆飲汁，七日乃止。一方︰加黃大豆、白大痘後癰毒初起，以三豆膏治之，神效︰綠豆、赤小豆、黑大豆等分，爲末。醋調時時掃塗，即消。（《醫學正傳》）
防痘入眼︰用綠豆七粒，令兒自投井中，頻視七遍，乃還。
小兒丹腫︰綠豆五錢，大黃二錢。爲末。用生薄荷汁入蜜調塗。（《全幼心鑒》）。
赤痢不止︰以大麻子，水研濾汁，煮綠豆食之，極效。粥食亦可。（《必效方》）。
老人淋痛︰青豆二升，橘皮二兩，煮豆粥，下麻子汁一升。空心漸食之，並飲其汁，甚驗。（《養老書》）。
消渴飲水︰綠豆煮汁，並作粥食。（《普濟方》）。
心氣疼痛︰綠豆廿一粒，胡椒十四粒。同研，白湯調服即止。多食易飢綠豆、黃麥、糯米各一升，炒熟磨粉。每以白湯服一杯，三、五日見效。
十種水氣︰用綠豆二合半，大附子一隻（去皮臍，切作兩片）。水三碗，煮熟，空心臥時食豆。次日將附子兩片作四片，再以綠豆二合半，如前煮食。第三日別以綠豆、附子如前煮食。第四日如第二日法煮食。水從小便下，腫自消。未消再服。忌生冷、毒物、鹽、酒六十日，無不效者。（《朱氏集驗方》）。
綠豆粉
【氣味】甘，涼、平，無毒。
原曰︰其膠粘者，脾胃虛人不可多食。
瑞曰︰勿近杏仁，則爛不能作索。
【主治】解諸熱，益氣，解酒食諸毒，治發背癰疽瘡腫，及湯火傷灼（吳瑞）。痘瘡濕爛不結痂 者，乾撲之良（寧原）。新水調服，治霍亂轉筋，解諸藥毒死，心頭尚溫者（時珍）。解菰菌、砒毒（汪穎）。
【發明】時珍曰︰綠豆色綠，小豆之屬木者也，通於厥陰、陽明。其性稍平，消腫治痘
之功雖同赤豆，而壓熱解毒之力過之。且益氣，濃腸胃，通經脈，無久服枯人之忌。但以作涼粉，造豆酒，或偏於冷，或偏於熱，能致人病，皆人所爲，非豆之咎也。豆粉須以綠色粘膩者爲真。外科治癰疽有內托護心散，極言其神效，丹溪朱氏有論發揮。
震亨曰︰《外科精要》謂內托散，一日至三日進十數服，可免毒氣內攻臟腑。竊詳綠豆解丹毒，治石毒，味甘，入陽明，性寒能補，爲君。以乳香去惡腫，入少陰，性溫善竄爲佐。甘草性緩，解五金、八石、百藥毒爲使。想此方專爲服丹石發疽者設也。若夫年老者、病深者、証備者、體虛者，綠豆雖補，將有不勝其任之患。五香連翹湯亦非必用之劑。必
當助氣壯胃，使根本堅固，而行經活血爲佐，參以經絡時令，使毒氣外發，此則內托之本意，治施之早，可以內消也。
【附方】新十二。
護心散又名內托散、乳香萬全散。凡有疽疾，一日至三日之內，宜連進十餘服，方免變証，使毒氣出外。服之稍遲，毒氣內攻，漸生嘔吐，或鼻生瘡菌，不食即危矣。四、五日後，亦宜間服之︰用真綠豆粉一兩，乳香半兩，燈心同研和勻，以生甘草濃煎湯調下一錢，時時呷之。若毒氣沖心，有嘔逆之証，大宜服此。蓋綠豆壓熱下氣，消腫解毒。乳香消諸癰腫毒。服至一兩，則香徹瘡孔中，真聖藥也。（李嗣立《外科方》）。
瘡氣嘔吐︰綠豆粉三錢，乾胭脂半錢，研勻。新汲水調下，一服立止。（《普濟》）。
霍亂吐利︰綠豆粉、白糖各二兩，新汲水調服，即愈。（《生生編》）。
解燒酒毒︰綠豆粉蕩皮，多食之即解。
解鴆酒毒︰綠豆粉三合。水調服。
解砒石毒︰綠豆粉、寒水石等分，以藍根汁調服三、五錢。（《衛生易簡》）。
解諸藥毒已死，但心頭溫者︰用綠豆粉調水服。（《衛生易簡方》）。
打撲損傷︰用綠豆粉新銚炒紫，新汲井水調敷，以杉木皮縛定，其效如神。此汀人陳氏夢傳之方。（《澹寮方》）。
杖瘡疼痛︰綠豆粉，炒研，以雞子白和塗之，妙。（《生生編》）。
外腎生瘡︰綠豆粉、蚯蚓糞等分。研塗之。
暑月痱瘡︰綠豆粉二兩，滑石一兩。和勻撲之。一加蛤粉二兩。（《簡易方》）。
一切腫毒初起︰用綠豆粉（炒黃黑色），豬牙皂莢一兩，爲末，用米醋調敷之。皮破者油調之。（邵真人《經驗方》）。
豆皮
【氣味】甘，寒，無毒。
【主治】解熱毒，退目翳（時珍）。
【附方】新一。
通神散︰治 痘目生翳︰綠豆皮、白菊花、穀精草等分，爲末。每用一錢，以乾柿餅一枚，粟米泔一盞，同煮乾。食柿，日三服。淺者五、七日見效，遠者半月見效。（《直指方
豆莢
【主治】赤痢經年不愈，蒸熟，隨意食之良（時珍。出《普濟》）。
豆花
【主治】解酒毒（時珍）。
豆芽
【氣味】甘，平，無毒。
【主治】解酒毒熱毒，利三焦（時珍）。
【發明】時珍曰︰諸豆生芽皆腥韌不堪，惟此豆之芽白美獨異。今人視爲尋常，而古人未知者也。但受濕熱郁 之氣，故頗發瘡動氣，與綠豆之性稍有不同。
豆葉
【主治】霍亂吐下，絞汁和醋少許，溫服（《開寶》）。
（宋《嘉 》）
【釋名】飯豆。
【集解】詵曰︰白豆苗，嫩者可作菜食，生食亦妙。
穎曰︰浙東一種味甚勝，用以作醬、作腐極佳。北方水白豆，相似而不及也。
原曰︰白豆即飯豆也，粥飯皆可拌食。
時珍曰︰飯豆，小豆之白者也，亦有土黃色者。豆大如綠豆而長。四、五月種之。苗葉似赤小豆而略大，可食，莢亦似小豆。一種 豆，葉如大豆，可作飯、作腐，亦其類也。
【氣味】甘，平，無毒。原曰︰鹹，平。
【主治】補五臟，調中，助十二經脈（孟詵）。暖腸胃（《日華》）。殺鬼氣。腎之谷，腎病宜食之（思邈）。
葉
【主治】煮食，利五臟，下氣（《日華》）。
（《拾遺》，音呂）
【釋名】時珍曰︰ 乃自生稻名也。此豆原是野生，故名。今人亦種之於下地矣。
【集解】藏器曰︰ 豆生田野，小而黑，堪作醬。《爾雅》戎菽一名驢豆，古名 豆，是也。
瑞曰︰ 豆，即黑豆中最細者。
時珍曰︰此即黑小豆也。小科細粒，霜後乃熟。陳氏指爲戎菽，誤矣。《爾雅》亦無此文。戎菽乃胡豆。 豆乃鹿豆，見菜部。並四月熟。
【氣味】甘，溫，無毒。
【主治】去賊風風痺，婦人產後冷血，炒令焦黑，及熱投酒中，漸漸飲之（藏器）。
（《拾遺》）
【釋名】胡豆（《拾遺》）、戎菽（《爾雅》）、回鶻豆（《遼志》。《飲膳正要》作回回豆。回回，即回鶻也）、畢豆（《唐史》。崔寔《月令》作𧰆豆）、青小豆（《千金》）、青斑豆（《別錄》）、麻累。
時珍曰︰胡豆，豌豆也。其苗柔弱宛宛，故得豌名。種出胡戎，嫩時青色，老則斑麻，故有胡、戎、青斑、麻累諸名。陳藏器《拾遺》雖有胡豆，但云苗似豆，生田野間，米中往
往有之。然豌豆、蠶豆皆有胡豆之名。陳氏所云，蓋豌豆也。豌豆之粒小，故米中有之。《爾雅》︰戎菽謂之荏菽。《管子》︰山戎出荏菽，布之天下。並注云︰即胡豆也。《唐史》
︰畢豆出自西戎回鶻地面。
張揖《廣雅》︰畢豆、豌豆，留豆也。《別錄》序例雲︰丸藥如胡豆大者，即青斑豆也。孫思邈《千金方》雲︰青小豆一名胡豆，一名麻累。《鄴中記》雲︰石虎諱胡，改胡豆爲國豆。此數說，皆指豌豆也。蓋古昔呼豌豆爲胡豆，今則蜀人專呼蠶豆爲胡豆，而豌豆名胡豆，人不知矣。又鄉人亦呼豌豆大者爲淮豆，蓋回鶻音相近也。
【集解】時珍曰︰豌豆種出西胡，今北土甚多。八、九月下種，苗生柔弱如蔓，有鬚。
葉似蒺藜葉，兩兩對生，嫩時可食。三、四月開小花如蛾形，淡紫色。結莢長寸許，子圓如藥丸，亦似甘草子。出胡地者大如杏仁。煮、炒皆佳，磨粉面甚白細膩。百穀之中，最爲先登。又有野豌豆，粒小不堪，惟苗可茹，名翹搖，見菜部。
【氣味】甘，平，無毒。思邈曰︰甘、鹹，溫、平，澀。
瑞曰︰多食發氣病。
【主治】消渴，淡煮食之，良（藏器）。治寒熱熱中，除吐逆，止泄痢 下，利小便、腹脹滿（思邈）。調營衛，益中平氣。煮食，下乳汁。可作醬用（瑞）。煮飲，殺鬼毒心病，解乳石毒發。研末，塗癰腫痘瘡。作澡豆，去 ，令人面光澤（時珍）。
【發明】時珍曰︰豌豆屬土，故其所主病多系脾胃。元時飲膳，每用此豆搗去皮，同羊肉治食，雲補中益氣。今爲日用之物，而唐、宋本草見遺，可謂缺典矣。《千金》、《外台》洗面澡豆方，盛用畢豆面，亦取其白膩耳。
【附方】新三。
四聖丹︰治小兒痘中有疔，或紫黑而大，或黑壞而臭，或中有黑線，此症十死八九，惟牛都御史得秘傳此方點之最妙。用豌豆四十九粒（燒存性），頭髮灰三分，真珠十四粒炒研
服石毒發︰胡豆半升搗研，以水八合絞汁飲之，即愈。（《外台》）。
霍亂吐利︰豌豆三合，香 三兩，爲末，水三盞，煎一盞，分二服。（《聖惠》）
（《食物》）
【釋名】胡豆。
時珍曰︰豆莢狀如老蠶，故名。王禎《農書》謂其蠶時始熟故名，亦通。吳瑞《本草》
以此爲豌豆，誤矣。此豆種亦自西胡來，雖與豌豆同名、同時種，而形性迥別。《太平御覽》
雲︰張騫使外國，得胡豆種歸。指此也。今蜀人呼此爲胡豆，而豌豆不復名胡豆矣。
【集解】時珍曰︰蠶豆南土種之，蜀中尤多。八月下種，冬生嫩苗可茹。方莖中空。
葉狀如匙頭，本圓末尖，面綠背白，柔濃，一枝三葉。二月開花如蛾狀，紫白色，又如豇豆花。結角連綴如大豆，頗似蠶形。蜀人收其子以備荒歉。
【氣味】甘、微辛，平，無毒。
【主治】快胃，和臟腑（汪穎）。
【發明】時珍曰︰蠶豆本草失載。萬表《積善堂方》言︰一女子誤吞針入腹，諸醫不能治。一人教令煮蠶豆同韭菜食之，針自大便同出。此亦可驗其性之利臟腑也。
苗
【氣味】苦、微甘，溫。
【主治】酒醉不省，油鹽炒熟，煮湯灌之，效（穎）。
〈《綱目》，江、絳二音〉
【釋名】 {豆夅}{豆雙}。〈音絳雙。【時珍曰】︰此豆紅色居多，莢必雙生，故有豇、{豆夅}、{豆雙}之名。《廣雅》指爲胡豆，誤矣。〉
【集解】〈時珍曰︰豇豆處處三、四月種之。一種蔓長丈餘，一種蔓短。其葉俱本大末尖，嫩時可茹。其花有紅、白二色。莢有白、紅、紫、赤、斑駁數色，長者至二尺，嫩時充菜，老則收子。此豆可菜、可果、可谷，備用最多，乃豆中之上品，而本草失收，何哉？〉
【氣味】甘、鹹，平，無毒。
【主治】理中益氣，補腎健胃，和五臟，調營衛，生精髓，止消渴、吐逆泄痢，小便數，解鼠莽毒（時珍）。
【發明】〈時珍曰︰豇豆開花結莢，必兩兩並垂，有習坎之義。豆子微曲，如人腎形，所謂豆爲腎谷者，宜以此當之。昔盧廉夫教人補腎氣，每日空心煮豇豆，入少鹽食之，蓋得此理。與諸疾無禁，但水腫忌補腎，不宜多食耳。又《袖珍方》雲︰中鼠莽毒者，以豇豆煮汁飲即解。欲試者，先刈鼠莽苗，以汁潑之，便根爛不生。此則物理然也。〉
（音扁，《別錄》中品）
【釋名】沿籬豆（俗）、蛾眉豆。
時珍曰︰ ，本作扁，莢形扁也。沿籬，蔓延也。蛾眉，象豆脊白路之形也。
【集解】弘景曰︰ 豆人家種之於籬垣，其莢蒸食甚美。
頌曰︰蔓延而上，大葉細花，花有紫、白二色，莢生花下。其實有黑、白二種，白者溫而黑者小冷，入藥用白者。黑者名鵲豆，蓋以其黑間有白道，如鵲羽也。
時珍曰︰扁豆，二月下種，蔓生延纏。葉大如杯，團而有尖。其花狀如小蛾，有翅尾形。其莢凡十餘樣，或長或團，或如龍爪、虎爪，或如豬耳、刀鐮，種種不同，皆累累成枝。白露後實更繁衍，嫩時可充蔬食茶料，老則收子煮食。子有黑、白、赤、斑四色。一種莢硬不堪食。惟豆子粗圓而色白者可入藥，本草不分別，亦缺文也。
白扁豆
【修治】時珍曰︰凡用取硬殼扁豆子，連皮炒熟，入藥。亦有水浸去皮及生用者，從本方。
【氣味】甘，微溫，無毒。
詵曰︰微寒，患冷人勿食。
弘景曰︰患寒熱者不可食。
【主治】和中，下氣（《別錄》）。補五臟，主嘔逆。久服頭不白（孟詵）。療霍亂吐利不止，研末和醋服之（同上）。行風氣，治女子帶下，解酒毒、河豚魚毒（蘇頌）。解一切草木毒，生嚼及煮汁飲，取效（甄權）。止泄痢，消暑，暖脾胃，除濕熱，止消渴（時珍）。
【發明】時珍曰︰硬殼白扁豆，其子充實，白而微黃，其氣腥香，其性溫平，得乎中和，脾之穀也。入太陰氣分，通利三焦，能化清降濁，故專治中宮之病，消暑除濕而解毒也。其軟殼及黑鵲色者，其性微涼，但可供食，亦調脾胃。
【附方】新九。
霍亂吐利︰扁豆、香薷各一升，水六升，煮二升，分服。（《千金》）。
霍亂轉筋︰白扁豆爲末，醋和服。（《普濟方》）。
消渴飲水︰金豆丸︰用白扁豆浸去皮，爲末，以天花粉汁同蜜和丸梧子大，金箔爲衣。
每赤白帶下︰白扁豆炒爲末，用米飲，每服二錢。
毒藥墮胎︰女人服草藥墮胎腹痛者。生白扁豆去皮，爲末，米飲服方寸匕，濃煎汁飲，亦可丸服。若胎氣已傷未墮者，或口噤手強，自汗頭低，似乎中風，九死一生。醫多不識，作
中砒霜毒︰白扁豆生研，水絞汁飲。（並《永類方》）。
六畜肉毒︰白扁豆燒存性研，冷水服之，良。（《事林廣記》）。
諸鳥肉毒︰生扁豆末，冷水服之。（同上）。
惡瘡痂癢作痛︰以扁豆搗封，痂落即愈。（《肘後》）。
花
【主治】女子赤白帶下，乾末，米飲服之（蘇頌）。焙研服，治崩帶。作餛飩食，治泄
痢。擂水飲，解中一切藥毒垂死。功同扁豆（時珍）。
【附方】新二。
血崩不止︰白扁豆花焙乾，爲末。每服二錢，空心炒米煮飲，入鹽少許，調下即效。（
《奇效良方》）。
一切泄痢︰白扁豆花正開者，擇淨勿洗，以滾湯瀹過，和小豬脊KT 肉一條，蔥一根，胡椒七粒，醬汁拌勻，就以瀹豆花汁和面，包作小餛飩，炙熟食之。（《必用食治方》）。
葉
【主治】霍亂吐下不止（《別錄》）。吐利後轉筋，生搗一把，入少酢絞汁服，立瘥。醋炙研服，治瘕疾（孟詵）。杵敷蛇咬（大明）。
藤
【主治】霍亂，同蘆 、人參、倉米等分，煎服（時珍）。
（《綱目》）
【釋名】挾劍豆。
時珍曰︰以莢形命名也。案︰段成式《酉陽雜俎》雲︰樂浪有挾劍豆，莢生橫斜，如人挾劍。即此豆也。
【集解】穎曰︰刀豆長尺許，可入醬用。
時珍曰︰刀豆，人多種之。三月下種，蔓生引一、二丈，葉如豇豆葉而稍長大，五、六、七月開紫花如蛾形。結莢，長者近尺，微似皂莢，扁而劍脊，三棱宛然。嫩時煮食、醬食、蜜煎皆佳。老則收子，子大如拇指頭，淡紅色。同豬肉、雞肉煮食，尤美。
【氣味】甘，平，無毒。
【主治】溫中下氣，利腸胃，止呃逆，益腎補元（時珍）。
【發明】時珍曰︰刀豆本草失載，惟近時小書載其暖而補元陽也。又有人病後呃逆不止，聲聞鄰家。或令取刀豆子燒存性，白湯調服二錢即止。此亦取其下氣歸元，而逆自止也
（《拾遺》）
【校正】自草部移入此。
【釋名】狸豆（《綱目》）、虎豆。
藏器曰︰豆子作狸首文，故名。
時珍曰︰黎亦黑色也。此豆莢老則黑色，有毛露筋，如虎、狸指爪，其子亦有點，如虎、狸之斑，煮之汁黑，故有諸名。
【集解】藏器曰︰黎豆生江南，蔓如葛，子如皂莢子，作狸首文。人炒食之，別無功用。陶氏注蚺蛇膽雲如黎豆者，即此也。《爾雅》雲︰諸慮一名虎涉。又注 根雲︰苗如豆。
《爾雅》︰攝，虎 。郭璞注云︰江東呼 爲藤，似葛而粗大。纏蔓林樹，莢有毛刺。一名豆搜，今虎豆也，千歲 是矣。
時珍曰︰《爾雅》虎 ，即狸豆也。古人謂藤爲 ，後人訛 爲狸矣。《爾雅》山 、虎，原是二種。陳氏合而爲一，謂諸慮一名虎涉，又以爲千歲 ，並誤矣。千歲 見草部。狸豆野生，山人亦有種之者。三月下種生蔓。其葉如豇豆葉，但文理偏斜。六、七月開花成簇，紫色，狀如扁豆花。一枝結莢十餘，長三、四寸，大如拇指，有白茸毛。老則黑而露筋，宛如乾熊指爪之狀。其子大如刀豆子，淡紫色，有斑點如狸文。煮去黑汁，同豬、雞肉再煮食，味乃佳。
【氣味】甘、微苦，溫，有小毒。多食令人悶。
【主治】溫中，益氣（時珍）。
