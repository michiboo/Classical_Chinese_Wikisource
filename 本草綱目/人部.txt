李時珍曰︰《神農本草》，人物惟髮髲一種，所以別人於物也。後世方伎之士，至於骨、肉、肌、血，咸稱為藥，甚哉不仁也。今於此部凡經人用者，皆不可遺。惟無害於義者，則詳述之。其慘忍邪穢者則略之，仍辟斷於各條之下。通計三十七種，不復分類。〈舊本二十五種。今移五種入服器部，自玉石部移入一種。〉
【附註】
〈音被。《本經》〉
【釋名𩭳】
〈（音總。甄權）〉髲、髢，（音剃，亦作鬄）。李當之曰︰髮髲是童男髮。
弘景曰︰不知髮髲審是何物？髲字書記所無。或作蒜字，今人呼斑髮為蒜髮，書家亦呼亂髮為鬈，恐即鬈也。童男之理，或未全明。
恭曰︰此髮髲，根也，年久者用之神效。字書無髮字，即髮字誤矣。既有亂髮，則髮髲去病。用陳久者，如船茹、敗天翁、蒲蓆，皆此例也。甄立言本草作𩭳。𩭳，赤髮也。鬈乃髮美貌，有聲無質，陶說非矣。
宗奭曰︰髮髲、亂髮，自是兩等。髮髲味苦，即陳舊經年歲者，加橘皮、半夏取陳者入藥更良之義。今人謂之頭髲。其亂髮條中自無用髲之義，二義甚明，不必過搜索也。
時珍曰︰髮髲，乃剪髢下髮也；亂髮，乃梳櫛下髮也。按︰許慎《說文》雲︰大人曰髡，小兒曰髢。顧野王《玉篇》雲︰髲，鬄也。鬄，髮髲也。二說甚明。古者刑人鬄髮，婦人以之被髻，故謂之髮髲。《周禮》雲︰王后、夫人之服，有以髮髢為首飾者是矣。又詩云︰髮如雲，不屑髢也。甄權所謂髮𩭳，雷斆所謂二十男子頂心剪下髮者，得之矣。李當之以為童男髮，陶弘景以為鬈髮，蘇恭以為髮根，宗奭以為陳發者，並誤。且顧野王在蘇恭之前，恭不知《玉篇》有髲字，亦欠考。《毛萇詩傳》雲︰被之僮僮。被，首飾也。編髮為之，即此髲也。
【修治】
斆曰︰髮髲，是男子年二十以來，無疾患，顏貌紅白，於頂心剪下髮者。入丸藥膏中用，先以苦參水浸一宿，漉出入瓶子，以火煆赤，放冷研用。
時珍曰︰今人以皂莢水洗淨，曬乾入罐，固濟煆存性用，亦良。
【氣味】
苦，溫，無毒。《別錄》︰小寒。
【主治】
五癃關格不通，利小便水道，療小兒驚，大人痓。仍自還神化（《本經》）。合雞子黃煎之，消為水，療小兒驚熱百病（《別錄》）。止血悶血運，金瘡傷風，血痢，入藥燒存性。用煎膏，長肉消瘀血（大明）。
【發明】
韓保昇曰︰《本經》雲︰自還神化。李當之雲︰神化之事，未見別方。按《異苑》雲︰人髮變為鱓魚。神化之異，應此者也。又藏器曰︰生人髮掛果樹上，烏鳥不敢來食其實。又人逃走，取其髮於緯車上卻轉之，則迷亂不知所適。此皆神化。
時珍曰︰髮者血之餘。埋之土中，千年不朽，煎之至枯，復有液出。誤食入腹，變為癥蟲；煆治服餌，令髮不白。此正神化之應驗也。
【附方】
舊三，新四。
石淋痛澀︰髮髲燒存性，研末。每服用一錢，井水服之。（《肘後方》）
傷寒黃病︰髮髲燒研，水服一寸七日三。（《傷寒類要》）
胎衣不下︰亂髮、頭髮撩結口中。（真人方）
小兒客忤，因見生人所致︰取來人顋上髮十莖、斷兒衣帶少許，合燒研末。和乳飲，兒即愈。（《千金方》）
急肚疼病︰用本人頭髮三十根，燒過酒服。即以水調芥子末，封在臍內，大汗如雨，即安。（談埜翁方）
瘭癌惡瘡︰生髮灰，米湯服二錢。外以生髮灰三分，皂莢刺灰二分，白芨一分，為末乾摻，或以豬膽汁調。（《直指方》）
（《別錄》）
【釋名】
血餘（《綱目》）、人退。
時珍曰︰頭上曰發，屬足少陰、陽明；耳前曰鬢，屬手、足少陽；目上曰眉，屬手、足陽明；唇上曰髭，屬手陽明；頦下曰須，屬足少陰、陽明；兩頰曰髯，屬足少陽。其經氣血盛，則美而長；氣多血少，則美而短；氣少血多，則少而惡；氣血俱少，則其處不生。氣血俱熱，則黃而赤；氣血俱衰，則白而落。《素問》雲︰腎之華在發。王冰注云︰腎主髓，腦者髓之海，發者腦之華，腦減則發素。滑壽注云︰水出高原，故腎華在髮。髮者血之餘，血者水之類也。今方家呼發為血餘，蓋本此義也。《龍木論》謂之人退焉。葉世傑《草木子》雲︰精之榮以須，氣之榮以眉，血之榮以發。《類苑》雲︰發屬心，稟火氣而上生；鬚屬腎，稟發不異也。說雖不同，亦各有理，終不若分經者為的。劉君安雲︰欲髮不落，梳頭滿千遍。
又雲︰發宜多梳，齒宜數叩。皆攝精益腦之理爾。又昆齋吳玉有白髮辨，言發之白，雖有遲早老少，皆不系壽之修短，由祖傳及隨事感應而已。援引古今為証，亦自有理。文多不錄。
【氣味】
苦，微溫，無毒。
【主治】
咳嗽，五淋，大小便不通，小兒驚癇，止血。鼻衄，燒灰吹之立已（《別錄》）。
燒灰，療轉胞，小便不通，赤白痢，哽噎，癰腫，狐尿刺，屍疰，疔腫骨疽雜瘡（蘇恭）。
消瘀血，補陰甚捷（震亨）。
【發明】
時珍曰︰發乃血餘，故能治血病，補陰，療驚癇，去心竅之血。劉君安以己發合頭垢等分燒存性，每服豆許三丸，名曰還精丹，令頭不白。又老唐方，亦用自己亂髮洗淨，每一兩入川椒五十粒，泥固，入瓶 黑研末，每空心酒服一錢，令髭髮長黑。此皆補陰之驗也。用椒者，取其下達爾。
弘景曰︰俗中嫗母為小兒作雞子煎，用其父梳頭亂髮，雜雞子黃熬，良久得汁，與兒服，去痰熱，療百病。
【附方】
舊十六，新二十五。
孩子熱瘡︰亂髮一團如梨子大，雞子黃十個煮熟，同於銚子內熬，至甚乾始有液出，旋置盞中，液盡為度。用敷瘡上，即以苦參粉粉之，神妙。詳見雞子黃下。（劉禹錫《傳信方》）
小兒斑疹︰髮灰，飲服三錢。（《子母秘錄》）
小兒斷臍︰即用清油調髮灰敷之，不可傷水。臍濕不乾，亦敷之。
小兒重舌欲死者︰以亂髮灰半錢，調敷舌下。不住用之。（《簡要濟眾》）
小兒燕口，兩角生瘡︰燒亂髮，和豬脂塗之。（《子母秘錄》）
小兒吻瘡︰髮灰，和豬脂塗之。（《聖惠方》）
小兒驚啼︰亂髮燒研，乳汁或酒服少許，良。（《千金》）
鼻血眩冒欲死者︰亂髮燒研，水服方寸匕，仍吹之。（《梅師方》）
鼻血不止︰血餘，燒灰吹之，立止，永不發。男用母發，女用父發。《聖惠》︰用亂髮灰一錢，人中白五分，麝香少許，為末，搐鼻。名三奇散。
肺疽吐血︰髮灰一錢，米醋二合，白湯一盞，調服。（《三因方》）
咳嗽有血︰小兒胎髮灰，入麝香少許，酒下。每個作一服，男用女，女用男。（《朱氏集驗》）
齒縫出血︰頭髮切，入銚內炒存性，研，摻之。（華佗《中藏經》）
肌膚出血︰胎發燒灰，敷之即止。或吹入鼻中。（《証治要訣》）
諸竅出血︰頭髮、敗棕、陳蓮蓬，並燒灰等分。每服三錢，木香湯下。（《仁齋直指》）
上下諸血，或吐血，或心衄，或內崩，或舌上出血如簪孔，或鼻衄，或小便出血。並用亂髮灰，水服方寸匕，一日三服。（《聖濟》）
無故遺血︰亂髮及爪甲燒灰，酒服方寸匕。（《千金方》）
小便尿血︰髮灰二錢，醋湯服。（《永類方》）
血淋苦痛︰亂髮燒存性二錢，入麝少許，米飲服。（《危氏方》）
大便瀉血︰血餘半兩（燒灰），雞冠花根、柏葉各一兩，為末。臥時酒服二錢，來早以溫酒一盞投之。一服見效。（《普濟》）
胎產便血︰髮灰，每飲服二錢。（昝殷《產寶》）
女人漏血︰亂髮洗淨燒研，空心溫酒服一錢。（《婦人良方》）
月水不通︰童男、童女發各三兩（燒灰），斑蝥二十一枚（糯米炒黃），麝香一錢，為末。每服一錢，食前熱生薑酒下。（《聖惠方》）
婦人陰吹，胃氣下泄，陰吹而正喧，此穀氣之實也，宜豬膏發煎導之。用豬膏半斤，亂髮雞子大三枚，和煎，發消藥成矣。分再服，病從小便中出也。（張仲景方）
女勞黃膽︰因大熱大勞交接後入水所致。身目俱黃，發熱惡寒，小腹滿急，小便難。用膏發煎治之，即上方。（《肘後方》）
黃膽尿赤︰亂髮灰，水服一錢，日三次，秘方也。（《肘後》）
大小便閉︰亂髮灰三指撮，投半升水服。（姚氏）
乾霍亂病︰脹滿煩躁。亂髮一團燒灰，鹽湯二升，和服取吐。（《十便良方》）
屍疰中惡︰《子母秘錄》︰用亂髮如雞子大，燒研，水服。一方︰用亂髮灰半兩，杏仁半兩（去皮、尖，研），煉蜜丸梧桐子大。每溫酒，日下二三十丸。
破傷中風︰亂髮如雞子大，無油器中熬焦黑，研，以好酒一盞沃之，入何首烏末二錢灌之。少頃再灌。（《本草衍義》）
沐髮中風︰方同上。
令髮長黑︰亂髮洗曬，油煎焦枯，研末，擦髮良。（《聖惠》）
擦落耳鼻︰頭髮瓶盛泥固， 過研末。以擦落耳、鼻，乘熱蘸髮灰綴定，軟帛縛住，勿令動，自生合也。（《經驗良方》）
耳猝腫痛︰亂髮裹杏仁末，塞之。（《聖惠方》）
吞髮在咽︰取自己亂髮燒灰，水服一錢。（《延齡至寶方》）
蜈蚣螫咬︰頭髮燒煙熏之。
疔腫惡瘡︰亂髮、鼠屎等分，燒灰。針入瘡內，大良。（《聖惠方》）
瘡口不合︰亂髮、露蜂房、蛇蛻皮各燒存性一錢用溫酒食前調服，神妙。（《蘇沈良方》）
下疳濕瘡︰髮灰一錢，棗核七個，燒研，洗貼。（《心鏡》）
大風癘瘡︰用新竹筒十個，內裝黑豆一層，頭髮一層，至滿，以稻糠火盆內煨之，候汁滴出，以盞接承，翎掃瘡上，數日即愈。亦治諸瘡。（邵真人《經驗方》）
（《別錄》）
【釋名】
梳上者名百齒霜。
弘景曰︰《術》雲，頭垢浮針，以肥膩故耳。今當用悅澤人者，其垢可丸也。
【氣味】
鹹、苦，溫，有毒。
【主治】
淋閉不通（《別錄》）。療噎疾，酸漿煎膏用之，立愈。又治勞復（弘景）。中蠱毒、蕈毒，米飲或酒化下，並取吐為度（大明）。
【附方】
舊八，新十六。
天行勞復︰含頭垢棗核大一枚，良。（《類要》）
預防勞復︰傷寒初愈，欲令不勞復者。頭垢燒研，水丸梧桐子大，飲服一丸。（《外台秘要》）
頭身俱痛煩悶者︰頭垢豆許，水服。囊盛蒸豆，熨之。（《肘後》）
小兒霍亂︰梳垢，水服少許。
小兒哭疰︰方同上。
百邪鬼魅︰方同上。（並《千金》）
婦人吹乳︰百齒霜，以無根水丸梧桐子大。每服三丸，食後屋上倒流水下，隨左右暖臥，取汗甚效。或以胡椒七粒，同百齒霜和丸，熱酒下，得汗立愈。（《衛生寶鑒》）
婦人乳癤︰酒下梳垢五丸，即退消。
婦人足瘡，經年不愈，名裙風瘡。用男子頭垢，桐油調作隔紙膏，貼之。（並《簡便》）。
脛生瘡︰頭垢、枯礬研勻，豬膽調敷。（《壽域方》）
下疳濕瘡︰蠶繭盛頭垢，再以一繭合定， 紅，出火毒研，搽。（楊氏）
小兒緊唇︰頭垢塗之。（《肘後方》）
菜毒脯毒︰凡野菜、諸脯肉、馬肝、馬肉毒。以頭垢棗核大，含之咽汁，能起死人。或白湯下亦可。（《千金方》）
自死肉毒︰故頭巾中垢一錢，熱水服，取吐。
犬毒人︰頭垢、 皮等分，燒灰，水服一杯。口噤者灌之。犬咬人瘡重發者。以頭垢少許納瘡中，用熱牛屎封之。
諸蛇毒人︰梳垢一團，尿和敷上。仍炙梳出汗，熨之。（並《千金方》）
蜈蚣螫人︰頭垢、苦參末，酒調敷之。（《篋中》）
蜂蠆螫人︰頭垢封之。
蟲蟻螫人︰同上。（並《集簡》）
竹木刺肉不出︰頭垢塗之，即出。（劉涓子）
飛絲入目︰頭上白屑少許，揩之即出。（《物類相感志》）
赤目腫痛︰頭垢一芥子，納入取淚。（《摘玄方》）
噫吐酸漿︰漿水煎頭垢豆許，服一杯效。（《普濟方》）
（《日華》）
【釋名】
耳垢（《綱目》）、腦膏（《日華》）、泥丸脂。
時珍曰︰《修真指南》雲︰腎氣從脾右畔上入於耳，化為耳塞。耳者，腎之竅也。腎氣通則無塞，塞則氣不通，故謂之塞。
【氣味】
鹹、苦，溫，有毒。
【主治】
癲狂、鬼神及嗜酒（大明）。蛇、蟲、蜈蚣螫者，塗之良（時珍）。
【附方】
新六。
蛇蟲螫傷︰人耳垢、蚯蚓屎，和塗，出盡黃水，立愈。（《壽域方》）
破傷中風︰用病患耳中膜，並刮爪甲上末，唾調，塗瘡口，立效。（《儒門事親》方）
抓瘡傷水，腫痛難忍者︰以耳垢封之，一夕水盡出而愈。鄭師甫雲︰余常病此，一丐傳此方。（《醫說》）
疔疽惡瘡︰生人腦（即耳塞也）、鹽泥等分，研勻，以蒲公英汁和作小餅封之，大有效。（《聖惠》）
一切目疾︰耳塞曬乾。每以粟許，夜夜點之。（《聖惠方》）
小兒夜啼驚熱︰用人耳塞五分，石蓮心、人參各五錢，乳香二分，燈花一字，丹砂一分，為末。每薄荷湯下五分。（《普濟》）
（《綱目》）
【主治】
緊唇瘡，以綿裹燒研敷之（《外台》）。
（《綱目》）
【釋名】
筋退。
時珍曰︰爪甲者，筋之餘，膽之外候也。《靈樞經》雲︰肝應爪，爪濃色黃者膽濃，爪薄色紅者膽薄；爪堅色青者膽急，爪軟色赤者膽緩；爪直色白無紋者膽直，爪惡色黑多紋者膽結。
【氣味】
甘、鹹、平，無毒。
【主治】
鼻衄，細刮搐之，立愈。獨不可備，則眾人甲亦可（宗 ）。催生，下胞衣，利小便，治尿血，及陰陽易病，破傷中風，去目翳（時珍）。懷妊婦人爪甲，取末點目，去翳障（藏器）。
【附方】
舊二，新十八。
斬三屍法︰《太上玄科》雲︰常以庚辰日去手爪，甲午日去足爪。每年七月十六日將爪甲燒灰，和水服之。三屍九蟲皆滅，名曰斬三屍。一雲︰甲寅日三屍游兩手，剪去手爪甲，甲午日三屍游兩足，剪去足爪甲。消除腳氣︰每寅日割手足甲，少侵肉，去腳氣。（《外台秘要》）
破傷中風︰手足十指甲，香油炒研，熱酒調，呷服之，汗出便好。《普濟》︰治破傷風，手足顫掉，搐搖不已。用人手足指甲（燒存性）六錢，薑製南星、獨活、丹砂各二錢，為末。分作二服，酒下，立效。
小兒腹脹︰父母指爪甲燒灰，敷乳上飲之。（《千金》）
小便轉胞︰自取爪甲，燒灰水服。
男女淋疾︰同上。（並《肘後》）
小便尿血︰人指甲半錢，頭髮二錢半，燒研末。每服一錢，空心溫酒下。（《聖濟錄》）
妊娠尿血︰取夫爪甲燒灰，酒服。（《千金方》）
胞衣不下︰取本婦手足爪甲，燒灰酒服。即令有力婦人抱起，將竹筒於胸前趕下。（《聖惠方》）
諸痔腫痛︰蠶繭內入男子指甲令滿，外用童子頂發纏裹，燒存性，研末，蜜調敷之。仍日日吞牛膽製過槐子，甚效。（萬表《積善堂方》）
針刺入肉︰凡針折入肉，及竹木刺者。刮人指甲末，同酸棗仁搗爛，唾調塗之。次日定出。（《普濟方》）
飛絲入目︰刮爪甲末，箸頭同津液點之，其絲自聚拔出也。（危氏《得效方》）
物入目中︰左手爪甲，刀刮屑末，燈草蘸點翳上，三次即出也。
痘生翳，一切目疾︰並以木賊擦取爪甲末，同硃砂末等分，研勻，以露水搜，丸大。每以一粒點入目內。（《聖惠》）
目生花翳︰刀刮爪甲細末，和乳點之。（《集簡方》）
目生珠管︰手爪甲（燒灰）、貝齒（燒灰）、龍骨各半兩為末。每用少許，點珠管上，日點三四次。（《聖惠方》）
積年瀉血，百藥不效︰用人指甲（炒焦）、麝香各二錢半，乾薑（炮）三兩，白礬（枯過）、敗皮巾（燒灰）各一兩，為末。每粥飲一錢，日二服。（《聖濟總錄》）
鼻出衄血︰刀刮指甲細末，吹之即止，試驗。（《簡便方》）
（《日華》）
【釋名】
時珍曰︰兩旁曰牙，當中曰齒。腎主骨，齒者骨之餘也。女子七月齒生，七歲齒齔，三七腎氣平而真牙生，七七腎氣衰，齒槁發素。男子八月齒生，八歲齒齠，三八腎氣平而真牙生，五八腎氣衰，齒槁發墮。錢乙雲︰小兒變蒸蛻齒，如花之易苗。不及三十二齒者，由蒸之不及其數也。
【氣味】
甘、鹹，熱，有毒。
【主治】
除勞治瘧，蠱毒氣。入藥燒用（大明）。治乳癰未潰，痘瘡倒 （時珍）。
【發明】
時珍曰︰近世用人牙治痘瘡陷伏，稱為神品。然一概用之，貽害不淺。夫齒者，腎之標，骨之餘也。痘瘡則毒自腎出，方長之際，外為風寒穢氣所冒，腠理閉塞，血澀不行，毒不能出，或變黑倒 。宜用此物，以酒、麝達之，竄入腎經，發出毒氣，使熱令復行，而瘡自紅活，蓋劫劑也。若伏毒在心，昏冒不省人事，及氣虛色白，癢塌不能作膿，熱痱紫泡之証，只宜解毒補虛。苟誤用此，則郁悶聲啞，反成不救，可不慎哉？高武《痘疹管見》雲︰左仲恕言變黑歸腎者，宜用人牙散。夫既歸腎矣，人牙豈能復治之乎？
【附方】
舊一，新七。
痘瘡倒 ︰錢氏小兒方︰用人牙燒存性，入麝香少許，溫酒服半錢。聞人規《痘疹論》雲︰人牙散︰治痘瘡方出，風寒外襲，或變黑，或青紫，此倒 也。
宜溫肌發散，使熱氣復行而斑自出。用人齒脫落者，不拘多少，瓦罐固濟， 過出火毒，研末。出不快而黑陷者， 豬血調下一錢；因服涼藥，血澀倒陷者，入麝香，溫酒服之，其效如神。無價散︰用人牙、貓牙、豬牙、犬牙等分，火 研末，蜜水調服一字。
乳癰未潰︰人牙齒燒研，酥調貼之。（《肘後方》）
五般 耳出膿血水︰人牙（燒存性），麝香少許，為末吹之。名佛牙散。（《普濟方》）
漏瘡惡瘡，乾水生肌︰用人牙灰、油髮灰、雄雞內金灰，各等分為末。入麝香、輕粉少許，油調敷之。（《直指方》）
陰疽不發，頭凹沉黯，不疼無熱，服內補散不起。必用人牙（ 過）、穿山甲（炙）各一分，為末。分作兩服，用當歸、麻黃煎酒下。外以薑汁和面敷之。又方︰川烏頭、硫黃、人牙（ 過）為末，酒服亦妙。（楊仁齋《直指方》）
（《別錄》。附人中黃）
【釋名】
人糞（《別錄》）、大便。
【氣味】
苦，寒，無毒。
【主治】
時行大熱狂走，解諸毒，搗末，沸湯沃服之（《別錄》）。傷寒熱毒，水漬飲之，彌善。新者，封疔腫，一日根爛（蘇頌）。
糞清
【釋名】
黃龍湯（弘景）、還元水（《菽園記》）、人中黃。弘景曰︰近城市人以空罌塞口，納糞中，積年得汁，甚黑而苦，名為黃龍湯，療瘟病垂死者皆瘥。大明曰︰臘月截淡竹去青皮，浸滲取汁，治天行熱疾中毒，名糞清。浸皂莢、甘蔗，治天行熱疾，名人中黃。
震亨曰︰人中黃，以竹筒入甘草末於內，竹木塞兩頭，冬月浸糞缸中，立春取出，懸風處陰乾，破竹取草，曬乾用。汪機曰︰用棕皮綿紙上鋪黃土，澆糞汁淋土上，濾取清汁，入新瓮內，碗覆定，埋土中
【主治】
天行熱狂熱疾，中毒，蕈毒，惡瘡（大明）。熱毒濕毒，大解五臟實熱。飯和作丸，清痰，消食積，降陰火（震亨）。
【附方】
舊十三，新二十。
勞復食復︰人屎燒灰，酒服方寸匕。（《千金方》）
熱病發狂，奔走似癲，如見鬼神，久不得汗，及不知人事者。以人中黃入大罐內，以泥固濟， 半日，去火毒，研末。新汲水服三錢。未退再服。（《斗門方》）
大熱狂渴︰乾陳人屎為末，於陰地淨黃土中作五六寸小坑，將末三兩匙於坑中，以新汲水調勻，良久澄清，細細與飲即解。世俗謂之地清。（寇宗奭《衍義》）
勞極骨蒸，亦名伏連傳屍，此方甚驗。用人屎（濕者）五升，小便一升，新粟米飯五升，六月六日曲半餅，以瓷瓶盛，封密室中，二七日並消，亦無惡氣。每旦服一合，午再服之，神效。（張文仲《備急方》）
骨蒸熱勞︰取人屎乾者，燒令外黑，納水中澄清。每旦服一小升，薄晚服童便一小升，以瘥為度。既常服，可就作坑，燒屎二升，夜以水三升漬之，稍稍減服。此方神妙，非其人莫浪傳之。（《外台秘要》）
嘔血吐痰︰心煩骨蒸者。人中黃為末，每服三錢，茜根汁、竹瀝、薑汁和勻，服之。（《丹溪心法》）
鼻衄不止︰人屎尖燒灰，水服一二錢，並吹鼻中。（《千金方》）
噎膈反胃，諸藥不效︰真阿魏一錢，野外乾人屎三錢，為末。五更以薑片蘸食，能起死人。乃趙玉淵方也。（《永類鈐方》）
噎食不下︰人屎入蘿蔔內，火煉三炷香，取研。每服三分，黃酒下，三服效。（《海上名方》）
痘瘡不起︰《儒門事親》︰治痘瘡倒 ，及灰白下陷。用童子糞乾者，新瓦 過。每一兩入龍腦一分，研勻。每服半錢至一錢，蜜水調下。四靈無價散︰治痘瘡黑陷，腹脹危篤者，此為劫劑。用人糞、貓糞、豬糞、犬糞等分，臘月初旬收埋高燥黃土窖內，至臘八日取出，砂罐盛之，鹽泥固濟，炭火 令煙盡為度。取出為末，入麝香少許，研勻，瓷器密封收之。一歲一字，二歲半錢，三歲一錢，蜜水調下，須臾瘡起。此乃以毒攻毒。用火化者，從治之義也。發背欲死燒屎灰，醋和敷之，乾即易。（《肘後方》）
一切癰腫未潰︰用乾人屎末、麝香各半錢，研勻，以豆大，津調貼頭外，以醋面作錢護之。膿潰去藥。（宗 《衍義》）
疔腫初起︰刮破，以熱屎尖敷之，乾即易。不過十五遍，即根出立瘥。（《千金》）
五色丹毒︰黃龍湯飲二合，並塗之，良。（《千金方》）
九漏有蟲︰乾人屎、乾牛屎，隔綿貼之，蟲聞其氣即出。若癢則易之，蟲盡乃止。（《千金》）
疳蝕口鼻，唇頰穿者︰綿裹人屎貼之，必有蟲出。（《十便良方》）
小兒唇緊︰人屎灰敷之。（崔知悌方）
產後陰脫︰人屎炒赤為末，酒服方寸匕，日三服。（《千金方》）
鬼舐頭瘡︰取小兒糞，和臘豬脂敷之。（《千金方》）
金瘡腸出︰乾人屎末粉之，即入。（《千金方》）
針瘡血出不止︰用人屎燒研，敷之。（《千金方》）
馬血入瘡腫痛︰用人糞一雞子大服之，並塗之。（《千金方》）
毒蛇咬螫︰人屎濃封之，帛裹即消。（《千金》）
蠱毒百毒及諸熱毒，時氣熱病，口鼻出血。用人屎尖七枚燒灰，水調頓服，溫覆取汗即愈。勿輕此方，神驗者也。（《外台秘要》）
諸毒猝惡，熱悶欲死者︰新糞汁，水和服。或乾者燒末，漬汁飲。名破棺湯。（蘇恭）
解藥箭毒，毒箭有三種︰交廣夷人用焦銅作箭鏃，嶺北諸處以蛇毒螫物汁著筒中漬箭鏃，此二種才傷皮肉，便洪膿沸爛而死。若中之，便飲汁並塗之，惟此最妙。又一種用射罔煎塗箭鏃，亦宜此方。（姚僧坦《集驗方》）
野葛芋毒、山中毒菌欲死者︰並飲糞汁一升，即活。（《肘後方》）
漏肉脯毒︰人屎燒灰，酒服方寸匕。（《肘後方》）
惡犬咬傷︰左盤龍（即人屎也）濃封之，數日即愈。（《藺氏經驗方》）
心腹急痛欲死︰用人屎同蜜擂勻，新汲水化下。（《生生編》）
（《綱目》）
【主治】
惡瘡，食息肉，除面印字，一月即瘥（藏器）。治小兒鬼舐頭，燒灰和臘豬脂塗之（時珍）。
（奴吊切，亦作溺。《別錄》）
【釋名】
溲（《素問》）、小便（《素問》）、輪回酒（《綱目》）、還元湯。時珍曰︰尿，從尸從水，會意也。方家謂之輪回酒、還元湯，隱語也。飲入於胃，游溢精氣，上輸於脾；脾氣散精，上歸於肺；通調水道，下輸膀胱。水道者，闌門也。主分泌水穀，糟粕入於大腸，水汁滲入膀胱。膀胱者，州都之官，津液之府，氣化則能出矣。《陰陽應象論》雲︰清陽為天，濁陰為地；地氣上為雲，天氣下為雨。故清陽出上竅，濁陰出下竅。
【氣味】
鹹，寒，無毒。
【主治】
寒熱頭痛，溫氣。童男者尤良（《別錄》）。主久嗽上氣失聲，及症積滿腹（蘇恭）。明目益聲，潤肌膚，利大腸，推陳致新，去咳嗽肺痿，鬼氣 病。停久者，服之佳。恐冷，則和熱湯服（藏器）。止勞渴，潤心肺，療血悶熱狂，撲損，瘀血在內運絕，止吐血鼻衄，皮膚皴裂，難產，胎衣不下，蛇犬咬（大明）。滋陰降火甚速（震亨）。殺蟲解毒，療瘧中 （時珍）。
【發明】
弘景曰︰若人初得頭痛，直飲人尿數升，亦多愈；合蔥、豉作湯服，彌佳。
宗奭曰︰人溺，須童子者佳。產後溫飲一杯，壓下敗血惡物。有飲過七日者。過多恐久遠血臟寒，令人發帶病，人亦不覺。若氣血虛無熱者，尤不宜多服。此物性寒，故熱勞方中用之。
震亨曰︰小便降火甚速。常見一老婦，年逾八十，貌似四十。詢其故。常有惡病，人教服人尿，四十餘年矣，且老健無他病，而何謂之性寒不宜多服耶？凡陰虛火動，熱蒸如燎，服藥無益者，非小便不能除。時珍曰︰小便性溫不寒，飲之入胃，隨脾之氣上歸於肺，下通水道而入膀胱，乃其舊路也。故能治肺病，引火下行。凡人精氣，清者為血，濁者為氣；濁之清者為津液，清之濁者為小便。小便與血同類也，故其味鹹而走血，治諸血病也。
按《褚澄遺書》雲︰人喉有竅，則咳血殺人。喉不停物，毫髮必咳。血既滲入，愈滲愈咳，愈咳愈滲。
惟飲溲溺，則百不一死；若服寒涼，則百不一生。又吳球《諸証辨疑》雲︰諸虛吐衄咯血，須用童子小便，其效甚速。蓋溲溺滋陰降火，消瘀血，止吐衄諸血。但取十二歲以下童子，絕其烹炮鹹酸，多與米飲，以助水道。每用一盞，入薑汁或韭汁二三點，徐徐服之，日進二三服。寒天則重湯溫服，久自有效也。又成無已雲︰傷寒少陰証，下利不止，厥逆無脈，乾嘔欲飲水者。加人尿、豬膽汁鹹苦寒物於白通湯薑、附藥中，其氣相從，可去格拒之患也。
【附方】
舊七，新三十八。
頭痛至極︰童便一盞，豉心半合，同煎至五分，溫服。（《聖濟總錄》）
熱病咽痛︰童便三合，含之即止。（《聖惠方》）
骨蒸發熱︰三歲童便五升，煎取一升，以蜜三匙和之。每服二碗，半日更服。此後常取自己小便服之，輕者二十日，重者五十日瘥。
二十日後，當有蟲如蚰蜒，在身常出。十步內聞病患小便臭者，瘥也。台州丹仙觀道士張病此，自服神驗。（孟詵《必效方》）
男婦怯証︰男用童女便，女用童男便，斬頭去尾，日進二次，乾燒餅壓之，月餘全愈。（《聖惠》）
久嗽涕唾，肺痿時時寒熱，頰赤氣急。用童便（去頭尾少許）五合，取大粉甘草一寸，炙令熱四破浸之，露一夜，去甘草，平旦頓服，或入甘草末一錢同服亦可，一日一劑。童子忌食五辛熱物。（姚僧垣《集驗》）
肺痿咳嗽、鬼氣疰病︰停久臭溺，日日溫服之。（《集驗方》）
吐血鼻洪︰人溺薑汁和勻，服一升。（日華子）惠方》）
消渴重者︰眾人溺坑中水，取一盞服之。勿令病患知，三度瘥。（《聖惠方》）
症積滿腹，諸藥不瘥者︰人溺一服一升，下血片塊，二十日即出也。（蘇恭《本草》）
絞腸沙痛︰童子小便服之，即止。（《聖惠方》）
猝然腹痛︰令人騎其腹，溺臍中。（《肘後方》）
下痢休息︰杏仁（去皮， 炒，研）二兩，以 豬肝一具，切片，水洗血淨，置淨鍋中，一重肝，一重杏仁，鋪盡，以童便二升同煎乾，放冷，任意食之。（《聖惠方》）
瘧疾渴甚︰童便和蜜，煎沸，頓服。（《簡便方》）
瘴癘諸瘧，無問新久︰童便一升，入白蜜二匙，攪去白沫，頓服，取吐碧綠痰出為妙。
若不然，終不除也。（《聖惠》）
中 昏悶︰夏月人在途中熱死，急移陰處，就掬道上熱土擁臍上作窩，令人溺滿，暖氣透臍即蘇，乃服地漿、蒜水等藥。林億雲︰此法出自張仲景，其意殊絕，非常情所能及，本草所能關，實救急之大術也。蓋臍乃命蒂，暑 傷氣，溫臍所以接其元氣之意。中惡不醒︰令人尿其面上即蘇。此扁鵲法也。（《肘後方》）
三十年癇、一切氣塊、宿冷惡病︰苦參二斤，童子小便一斗二升，煎取六升，和糯米及曲，如常法作酒服。但腹中諸疾皆治。酒放二三年不壞，多作救人神效。（《聖惠》）
金瘡中風︰自己小便，日洗二三次，不妨入水。（《聖惠》）
金瘡血出不止︰飲人尿五升。（《千金方》）
打傷瘀血攻心者︰人尿煎服一升。日一服。（蘇恭《本草》）
折傷跌撲︰童便入少酒飲之。推陳致新，其功甚大。薛已雲︰予在居庸，見覆車被傷七人，仆地呻吟，俱令灌此，皆得無事。凡一切傷損，不問壯弱，及有無瘀血，俱宜服此。若脅脹，或作痛，或發熱，煩躁口渴，惟服此一甌，勝似他藥。他藥雖效，恐無瘀血，反致誤人。童便不動臟腑，不傷氣血，萬無一失。軍中多用此，杖瘡腫毒︰服童便良。（《千金方》）
火燒悶絕，不省人事者︰新尿頓服二三升良。（《千金方》）
刺在肉中︰溫小便漬之。（《千金》）
人咬手指︰瓶盛熱尿，浸一夜，即愈。（《通變要法》）
蛇犬咬傷︰《日華子》雲︰以熱尿淋患處。《千金方》︰治蝮蛇傷人，令婦人尿於瘡上，良。蛇纏人足︰就令尿之便解。（《肘後方》）
蜂蠆螫傷︰人尿洗之。（《肘後方》）
蜘蛛咬毒︰久臭人溺，於大瓮中坐浸；仍取烏雞屎炒，浸酒服之。不爾，恐毒殺人。（陳藏器《本草》）
百蟲入耳︰小便少少滴入。（《聖濟總錄》）
勞聾已久︰童子小便，乘熱少少頻滴之。（《聖濟總錄》）
腋下狐臭︰自己小便，乘熱洗兩腋下，日洗數次，久則自愈。（《集簡方》）
傷胎血結心腹痛︰取童子小便，日服二升，良。（《楊氏產乳》）
子死腹中︰以夫尿二升，煮沸飲之。（《千金方》）
中土菌毒、合口椒毒︰人尿飲之。（《肘後方》）
解諸菜毒︰小兒尿和乳汁，服二升。（《海上方》）
催生下胞︰人溺一升，入蔥薑各一分，煎二三沸，熱飲便下。（《日華子本草》）
痔瘡腫痛︰用熱童尿，入礬三分服之，一日二、三次，效。（《救急方》）
（音魚覲切。《唐本草》）
【釋名】
人中白。時珍曰︰滓澱為垽，此乃人溺澄下白垽也。以風日久乾者為良。入藥並以瓦煆過用。
【氣味】
鹹，平，無毒。大明曰︰涼。
【主治】
鼻衄，湯火灼瘡（《唐本》）。燒研，主惡瘡（蘇恭）。治傳屍熱勞，肺痿，心膈熱，羸瘦渴疾（大明）。降火，消瘀血，治咽喉口齒生瘡疳䘌，諸竅出血，肌膚漢血（時珍）。
【發明】
震亨曰︰人中白，能瀉肝火、三焦火並膀胱火，從小便中出，蓋膀胱乃此物之故道也。時珍曰︰人中白，降相火，消瘀血，蓋鹹能潤下走血故也。今人病口舌諸瘡用之有效，降火之驗也。張杲《醫說》雲︰李士常苦鼻衄，僅存喘息。張思順用人中白散，即時血止。又延陵鎮官魯棠鼻血如傾，白衣變紅，頭空空然。張潤之用人中白藥治之即止，並不再作。此皆散血之驗也。
【附方】
舊一，新十四。
大衄久衄︰人中白一團雞子大，綿五兩，燒研。每服二錢，溫水服。（《聖濟總錄》）
諸竅出血︰方同上。
鼻衄不止：五七日不住者人煏中白，新瓦 乾，入麝香少許，溫酒調服，立效。（《經驗方》）
膚出汗血︰方同上。
偏正頭痛︰人中白、地龍（炒）等分為末，羊膽汁丸芥子大。每新汲水化一丸，注鼻中畜之。名一滴金。（《普濟方》）
水氣腫滿︰人尿，煎令可丸。每服一小豆大，日三服。（《千金方》）
腳氣成漏︰跟有一孔，深半寸許，其痛異常。用人中白煆，有水出，滴入瘡口。（戴原禮《証治要訣》）
小兒霍亂︰尿滓末，乳上服之良。（《千金方》）
鼻中息肉︰人中白瓦焙，每溫湯服一錢。（《朱氏集驗方》）
痘瘡倒陷︰臘月收人中白，火煆為末。溫水服三錢，陷者自出。（《儒門事親》）
口舌生瘡︰溺桶垽七分，枯礬三分，研勻。有涎拭去，數次即愈。（《集簡方》）
小兒口疳︰人中白煆、黃柏蜜炙焦為末等分，入冰片少許，以青布拭淨，摻之，累效。（陸氏《經驗方》）
走馬牙疳︰以小便盆內白屑，取下入瓷瓶內，鹽泥固濟，煆紅研末，入麝香少許貼之。此汴梁李提領方也。又方︰用婦人尿桶中白垢火煆一錢，銅綠三分，麝香一分，和勻貼之，尤有神效。
痘疹煩熱︰人中白或老糞缸白垢，洗淨研末。每白湯或酒服二錢。（《痘疹便覽方》）
（《蒙筌》）
【釋名】
秋冰。時珍曰︰《淮南子》丹成，號曰秋石，言其色白質堅也。近人以人中白煉成白質，亦名秋石，言其亦出於精氣之餘也。再加升打，其精緻者，謂之秋冰，此蓋仿海水煎鹽之義。方士亦以鹽入爐火 成偽者，宜辨之。嘉謨曰︰秋石須秋月取童子溺，每缸入石膏末七錢，桑條攪，澄定傾去清液。如此二三次，乃入秋露水一桶，攪澄。如此數次，滓穢滌淨，鹹味減除。以重紙鋪灰上曬乾，完全取起，輕清在上者為秋石，重濁在下者刮去。
古人立名，實本此義。男用童女溺，女用童男弱，亦一陰一陽之道也。世醫不取秋時，雜收人溺，但以皂莢水澄，曬為陰煉， 為陽煉。盡失於道，何合於名？媒利敗人，安能應病？況經火煉，性卻變溫耶？
【氣味】
鹹，溫，無毒。
【主治】
虛勞冷疾，小便遺數，漏精白濁（時珍）。滋腎水，養丹田，返本還元，歸根復命，安五臟，潤三焦，消痰咳，退骨蒸，軟堅塊，明目清心，延年益壽（嘉謨）。
【發明】
時珍曰︰古人惟取人中白、人尿治病，取其散血、滋陰降火、殺蟲解毒之功也。
王公貴人惡其不潔，方士遂以人中白設法 煉，治為秋石。葉夢得《水雲錄》，極稱陰陽二煉之妙；而《瑣碎錄》乃雲秋石味鹹走血，使水不製火，久服令人成渴疾。蓋此物既經 煉，其氣近溫。服者多是淫慾之人，藉此放肆，虛陽妄作，真水愈涸，安得不渴耶？況甚則加以陽藥，助其邪火乎？惟丹田虛冷者，服之可耳。觀病淋者水虛火極，則煎熬成沙成石；小便之煉成秋石，與此一理也。
【附方】
舊一，新十一。秋石還元丹︰久服去百病，強骨髓，補精血，開心益志，補暖下元，悅色進食。久則臍下常如火暖，諸般冷疾皆愈。久年冷勞虛憊甚者，服之亦壯盛。其法︰以男子小便十石，更多尤妙。先支大鍋一口於空室內，上用深瓦甑接鍋口，以紙筋杵石灰泥甑縫並鍋口，勿令通風。候乾，下小便約鍋中七八分以來，灶下用焰火煮之。若湧出，即少少添冷小便。候煎乾，即人中白也。入好罐子內，如法固濟，入炭爐中 之。旋取二三兩，再研如粉，煮棗瓤和，丸如綠豆大。每服五七丸，漸加至十五丸，空心溫酒或鹽湯下。
其藥末常要近火收，或時復養火三五日，則功效更大也。（《經驗方》）
陰陽二煉丹︰世之煉秋石者，但得火煉一法。此藥須兼陰陽二煉，方為至藥。火煉乃陽中之陰，得火而凝，入水則釋，歸干無體，蓋質去味存，此離中之虛也。水煉乃陰中之陽，得水而凝，遇曝而潤，千歲不變，味去質留，此坎中之實也。二物皆出於心腎二臟，而流於小腸，水火 蛇玄武正氣，外假天地之水火，凝而為體。服之還補太陽、相火二臟，實為養命之本。空心服陽煉，日午服陰煉。此法極省力，與常法功用不侔，久疾服之皆愈。有人得瘦疾且嗽，諸方不效，服此即瘳。有人病顛腹鼓，日久加喘滿，垂困，亦服此而安也。陽煉法︰用人尿十餘石，各用桶盛。每石入皂莢汁一碗，竹杖急攪百千下，候澄去清留 。並作一桶，如前攪澄，取濃汁一二斗濾淨，入鍋熬乾，刮下搗細。再以清湯煮化，筲箕鋪紙淋過，再熬。如此數次，直待色白如雪方止。用沙盒固濟，火 成質，傾出。如藥未成，更 一二次，候色如瑩玉，細研。入砂盒內固濟，頂火養七晝夜，取出攤土上，去火毒，為末，棗膏丸梧桐子大。每空心溫酒下三十丸。陰煉法︰用人尿四五石，以大缸盛。入新水一半，攪千回，澄定，去清留 。又入新水攪澄，直候無臭氣，澄下如膩粉，方以曝乾。刮下再研，以男兒乳和如膏，烈日曬乾，蓋假太陽真氣也。如此九度，為末，棗膏和，丸梧桐子大。每午後溫酒下三十丸。（葉石林《水雲錄》）
秋冰乳粉丸︰固元陽，壯筋骨，延年不老，卻百病。用秋冰五錢，頭生男乳曬粉五錢，頭生女乳曬粉五錢，乳香二錢五分，麝香一分，為末，煉蜜丸芡子大，金箔為衣，烏金紙包，黃蠟匱收，勿令泄氣。每月用乳汁化服一丸，仍日飲乳汁助之。秋冰法︰用童男、童女尿 各一桶，入大鍋內，桑柴火熬乾。刮下，入河水一桶攪化，隔紙淋過。復熬刮下，再以水淋煉之。如此七次，其色如霜，或有一斤。入罐內，上用鐵燈盞蓋定，鹽泥固濟，升打三炷香。看秋石色白如玉，再研，再如前升打。燈盞上用水徐徐擦之，不可多，多則不結；不可少，少則不升。自辰至未，退火冷定。其盞上升起者，為秋冰，味淡而香，乃秋石之精英也，服之滋腎水，固元陽，降痰火。其不升者，即尋常秋石也，味鹹苦，蘸肉食之，亦有小補。（《楊氏頤真堂經驗方》）
《直指》秋石丸︰治濁氣干清，精散而成膏淋，黃白赤黯，如肥膏、蜜、油之狀。用秋石、鹿角膠（炒）、桑螵蛸（炙）各半兩，白茯苓一兩，為末，糕糊丸梧桐子大。每服五十丸，人參湯下。（《仁齋直指方》）
秋石交感丹︰治白濁遺精。秋石一兩，白茯苓五錢，菟絲子（炒）五錢，為末。用百沸湯一盞，井華水一盞，煮糊，丸梧桐子大。每服一百丸，鹽湯下。（《鄭氏家傳方》）
秋石四精丸︰治思慮色慾過度，損傷心氣，遺精，小便數。秋石、白茯苓各四兩，蓮肉、芡實各二兩，為末，蒸棗肉和，丸梧桐子大。每空心鹽湯下三十丸。（《永類鈐方》）
秋石五精丸︰常服補益。秋石一兩，蓮肉六兩，真川椒紅五錢，小茴香五錢，白茯苓二兩，為末，棗肉和，丸梧子大。每服三十丸，鹽湯、溫酒空心下。
秋石法︰用童男、童女潔淨無體氣、疾病者，沐浴更衣，各聚一石。用潔淨飲食及鹽湯與之，忌蔥、蒜、韭、薑、辛辣、膻腥之物。待尿滿缸，以水攪澄，取人中白，各用陽城瓦罐，鹽泥固濟，鐵線扎定，打火一炷香。連換鐵線，打七火。然後以男、女者稱勻，和作一處，研開，以河水化之，隔紙七層濾過，仍熬成秋石，其色雪白。用潔淨香濃乳汁和成，日曬夜露。
但乾即添乳汁，取日精月華，四十九日數足，收貯配藥。（劉氏《保壽堂經驗方》）
腫脹忌鹽︰只以秋石拌飲食。待腫脹消，以鹽入罐 過，少少用之。（《摘玄方》）
赤白帶下︰真秋石研末，蒸棗肉搗，丸梧桐子大。每服六十丸，空心醋湯下。（《摘玄方》）
噎食反胃︰秋石，每用一錢，白湯下，妙。（《醫方摘要》）
服丹發熱︰有人服伏火丹藥多，腦後生瘡，熱氣冉冉而上。一道人教灸風府數十壯而愈。仍時復作，又教以陰煉秋石，用大豆黃卷煎湯下，遂愈，和其陰陽也。（《王清明余話方》）
（宋《嘉祐》）
【校正】
自玉石部移入此。
【集解】
藏器曰︰此是患石淋人溺中出者，正如小石，收之為用。時珍曰︰此是淫慾之人，精氣郁結，陰火煎熬，遂成堅質。正如滾水結鹼，鹵水煎鹽，小便煉成秋石，同一義理也。
【氣味】
鹹，溫，無毒。
【主治】
石淋，水磨服之，當得碎石隨溺出（大明）。噎病吐食，俗名澀飯病（藏器）。
（《綱目》）
【集解】
時珍曰︰有人專心成癖，及病症塊，凝結成石。如牛黃、狗寶、 答之類，皆諸獸之病也。觀夫星隕為石，沙淋石淋，及釋氏顱囟結成舍利子，皆精氣凝結而然。故《格物論》雲︰石者，氣之核也。群書所載，如寶圭化石，老樹化石，皆無情之變異也。魚、蛇、蝦、蟹，皆能化石，乃有情之變異也。世說載貞婦登山望夫，化而為石，此蓋志一不分，遂入於無情也。《宋史》載石工採石，陷入石穴，三年掘出猶活，見風遂化為石，此蓋吞納石氣，久而與之俱化也。夫生形尚全化石，則頑心症癖之化石，亦其理也。《程子遺書》雲︰波斯人發古墓，見肌膚都盡，惟心堅如石。鋸開，中有山水如畫，旁有一女，憑闌凝睇。蓋此女有愛山水癖，遂致融結如此。宋濂雲︰一浮屠行大般舟三昧法，示寂後，焚之，惟心不化，狀如佛像，非金非石。又一人行禪觀法，及死火葬，心內包觀音像悉具。醫書雲︰一人病症死，火化有塊如石。此皆症癖頑凝成石之跡，故並錄
【主治】
消堅癖，治噎膈（時珍）。
（《別錄》）
【釋名】
奶汁（《綱目》）、仙人酒。時珍曰︰乳者化之信，故字從孚、化（省文）也。
方家隱其名，謂之仙人酒、生人血、白硃砂，種種名色。蓋乳乃陰血所化，生於脾胃，攝於沖任。未受孕則下為月水，既受孕則留而養胎，已產則赤變為白，上為乳汁，此造化玄微，自然之妙也。邪術家乃以童女嬌揉取乳，及造「反經為乳」諸說，巧立名謂，以弄貪愚。此皆妖人所為，王法所誅，君子當斥之可也。凡入藥並取首生男兒，無病婦人之乳，白而稠者佳。
若色黃赤清而腥穢如涎者，並不可用。有孕之乳，謂之忌奶，小兒飲之吐瀉，成疳 之病，最
【氣味】
甘、鹹，平，無毒。大明曰︰涼。
【主治】
補五臟，令人肥白悅澤。療目赤痛多淚，解獨肝牛肉毒，合濃豉汁服之，神效（《別錄》）。和雀屎，去目赤 肉（蘇恭）。益氣，治瘦悴，悅皮膚，潤毛發，點眼止淚（大明）。
【發明】
弘景曰︰漢‧張蒼年老無齒，妻外家百數，常服人乳，故年百歲余，身肥如瓠。
宗曰︰人乳汁治目之功多，何也？人心生血，肝藏血，肝受血則能視。蓋水入於經，乃成。又曰上則為乳汁，下則為月水，故知乳汁則血也。用以點眼，豈不相宜？血為陰，故性冷。臟寒人，如乳餅酥酪之類，不可多食。雖曰牛羊乳，然亦不出乎陰陽之造化耳。老人患口瘡不能食，但飲人熱乳甚良。時珍曰︰人乳無定性。其人和平，飲食沖淡，其乳必平；其人暴躁，飲酒食辛，或有火病，其乳必熱。凡服乳，須熱飲。若曬曝為粉，入藥尤佳。《南史》載︰宋‧何尚之積年勞病，飲婦人乳而瘥。又言︰穰城老人年二百四十歲，惟飲曾孫婦乳也。按︰白飛霞《醫通》雲︰服人乳，大能益心氣，補腦髓，止消渴，治風火証，養老尤宜。每用一吸，即以紙塞鼻孔，按唇貼齒而漱，乳與口津相和，然後以鼻內引上吸，使氣由明堂入腦，方可徐徐咽下，如此五七吸為一度。不漱而吸，何異飲酪？止於腸胃而已。
【附方】
舊三，新十一。服乳歌︰仙家酒，仙家酒，兩個壺盧盛一斗。五行釀出真醍醐，不離人間處處有。丹田若是乾涸時，咽下重樓潤枯朽。清晨能飲一升余，返老還童天地久。
虛損勞瘵︰德生丹︰用無病婦人乳三酒杯，將瓷碟曬極熱，置乳於中，次入麝香末少許，木香末二分，調勻服；後飲濃茶一酒盞，即陽敗。次日服接命丹（接命丹︰用乳三酒杯，如前曬碟盛人乳，並人胞末一具調服），服畢面、膝俱赤，如醉思睡，只以白粥少少養之。（《集簡方》）
虛損風疾︰接命丹︰治男婦氣血衰弱，痰火上升，虛損之証；又治中風不語，左癱右緩，手足疼痛，動履不便，飲食少進諸証。用人乳二杯，香甜白者為佳，以好梨汁一杯和勻，銀石器內頓滾滾。每日五更一服，能消痰補虛，生血延壽。此乃以人補人，其妙無加。（《攝生眾妙方》）
中風不語，舌根強硬︰三年陳醬五合，人乳汁五合，相和研，以生布絞汁。
隨時少少與服，良久當語。（《聖惠方》）
猝不得語︰人乳半合，美酒半升，和服。（《范汪方》）
失音不語︰人乳、竹瀝各二合，溫服。（《摘玄》）
月經不通︰日飲人乳三合。（《千金方》）
眼熱赤腫︰人乳半合，古銅錢十文，銅器中磨令變色，稀稠成煎，瓶收，日點數次。
或以乳浸黃連，蒸熱洗之。（《聖惠方》）
，即利。（《外台》）
初生吐乳︰人乳二合， 篾少許，鹽二粟大，同煎沸，入牛黃粟許，與服。（《外台》）
脛生瘡︰人乳、桐油等分，和勻。以鵝翎掃塗，神效。（《摘玄》）
啖蛇牛毒，牛啖蛇者，毛發向後，其肉殺人。但飲人乳汁一升，立愈。（《金匱要略》）
中牛馬毒︰人乳飲之良。（《千金》）
（宋《嘉祐》。附月經衣）
【釋名】
月經（《素問》）、天癸（《素問》）、紅鉛。時珍曰︰女子，陰類也，以血為主。其血上應太陰，下應海潮。月有盈虧，潮有朝夕，月事一月一行，與之相符，故謂之月水、月信、月經。經者常也，有常軌也。天癸者，天一生水也。邪術家謂之紅鉛，謬名也。女人之經，一月一行，其常也；或先或後，或通或塞，其病也。復有變常而古人並未言及者，不可不知。有行期只吐血衄血，或眼耳出血者，是謂逆行。有三月一行者，是謂居經，俗名按季。有一年一行，是謂避年。有一生不行而受胎者，是謂暗經。有受胎之後，月月行經而產子者，是謂盛胎，俗名垢胎。有受胎數月，血忽大下而胎不隕者，是謂漏胎。此雖以氣血有餘不足言，而亦異於常矣。女子二七天癸至，七七天癸絕，其常也。有女年十二、十三而產子，如《褚記室》所載，平江蘇達卿女，十二受孕者；有婦年五十、六十而產子，如《遼史》所載，亟普妻六十餘，生二男一女者，此又異常之尤者也。學醫者之於此類，恐亦宜留心焉。
【氣味】
鹹，平，無毒。
【主治】
解毒箭並女勞復（弘景）。
月經衣
【主治】
金瘡血湧出，炙熱熨之。又主虎野狼傷及箭鏃入腹（藏器）。
【發明】
時珍曰︰女人入月，惡液腥穢，故君子遠之，為其不潔，能損陽生病也。煎膏治藥，出痘持戒，修煉性命者，皆避忌之，以此也。《博物志》雲︰扶南國有奇術，能令刀斫不入，惟以月水塗刀便死。此是穢液壞人神氣，故合藥忌觸之。此說甚為有據。今有方士邪術，鼓弄愚人，以法取童女初行經水服食，謂之先天紅鉛，巧立名色，多方配合，謂《參同契》之金華，《悟真篇》之首經，皆此物也。愚人信之，吞咽穢滓，以為秘方，往往發出丹疹，殊可嘆惡。按蕭了真《金丹詩》雲︰一等旁門性好淫，強陽復去采他陰。口含天癸稱為藥，似恁洳沮枉用心。嗚呼！愚人觀此，可自悟矣。凡紅鉛方，今並不錄。
【附方】
舊七，新五。
熱病勞復︰丈夫熱病瘥後，交接復發，忽卵縮入腸，腸痛欲死。燒女人月經赤衣為末，熟水服方寸匕，即定。（《梅師方》）
女勞黃膽，氣短聲沉︰用女人月經布和血衣燒灰，酒服方寸匕，一日再服，三日瘥。（孟詵《必效方》）
霍亂困篤︰童女月經衣和血燒灰，酒服方寸匕。百方不瘥者用之。（《千金方》）
小兒驚癇發熱︰取月候血和青黛，新汲水調服一錢，入口即瘥。量兒加減。（《普濟方》）
令婦不妒︰取婦人月水布裹蛤蟆，於廁前一尺，入地五寸埋之。（張華《博物志》）
癰疽發背，一切腫毒︰用胡燕窠土、鼠坌土、榆白皮、栝蔞根，等分為末，以女人月經衣，水洗取汁和，敷腫上，乾即易之。潰者封其四圍。五日瘥。（《千金方》）
男子陰瘡︰因不忌月事行房，陰物潰爛。用室女血衲，瓦上燒存性，研末，麻油調，敷之。解藥箭毒︰交州夷人，以焦銅為鏑，塗毒藥於鏃鋒上，中人即沸爛，須臾骨壞。但服月水、屎汁解之。（《博物志》）
箭鏃入腹，或肉中有聚血︰以婦人月經衣燒灰，酒服方寸匕。（《千金方》）
馬血入瘡、剝馬刺傷︰以婦人月水塗之，神效。（姚僧坦《集驗方》）
虎野狼傷瘡︰月經衣燒末，敷之。（陳藏器）
（《拾遺》）
【集解】
時珍曰︰血猶水也。水穀入於中焦，泌別熏蒸，化其精微，上注於肺。流溢於中，布散於外。中焦受汁，變化而赤，行於隧道，以奉生身，是之謂血，命曰營氣。血之與氣，異名同類；清者為營，濁者為衛，營行於陰，衛行於陽；氣主煦之，血主濡之。血體屬水，以火為用，故曰氣者血之帥也。氣升則升，氣降則降；氣熱則行，氣寒則凝；火活則紅，火死則黑。邪犯陽經則上逆，邪犯陰經則下流。蓋人身之血，皆生於脾，攝於心，藏於肝，布於肺，而施化於腎也。仙家煉之，化為白汁，陰盡陽純也。萇弘死忠，血化為碧，人血入土，年久為磷，皆精靈之極也。
【氣味】
鹹，平，有毒。
【主治】
羸病患皮肉乾枯，身上麩片起，又狂犬咬，寒熱欲發者，並刺血熱飲之（藏器）。
【發明】
時珍曰︰肉乾麩起，燥病也，不可卒潤也。飲人血以潤之，人之血可勝刺乎？夫潤燥、治狂犬之藥亦伙矣，奚俟於此耶？始作方者，不仁甚矣，其無後乎？虐兵、殘賊，亦有以酒飲人血者，此乃天戮之民，必有其報，不必責也。諸方用血，惟不悖於理者，收附於下。
【附方】
新七。吐血不止︰就用吐出血塊，炒黑為末。每服三分，以麥門冬湯調服。蓋血不歸元，則積而上逆；以血導血歸元，則止矣。（吳球《諸証辨疑》）
衄血不止︰《聖濟總錄》︰用白紙一張，接衄血令滿，於燈上燒灰，作一服，新汲水下。勿用病患知。《儒門事親》︰就用本衄血，紙捻蘸點眼內，左點右，右點左。此法大妙。金瘡內漏︰取瘡內所出血，以水和，服之。（《千金》）
產乳血暈︰取釅醋，和產婦血如棗大，服之。（《普濟方》）
小兒赤疵︰針父腳中，取血貼之，即落。（《千金方》）
小兒疣目︰以針決其四邊，取患瘡膿汁敷之。忌水三日，即潰落也。（《千金》）
（宋《嘉祐》）
【集解】
時珍曰︰營氣之粹，化而為精，聚於命門。命門者，精血之府也。男子二八而精滿一升六合。養而充之，可得三升；損而喪之，不及一升。謂精為 者，精非血不謂精為寶者，精非氣不養也。故血盛則精長，氣聚則精盈。邪術家蠱惑愚人，取童女交媾，飲女精液；或以己精和其天癸，吞咽服食。呼為鉛汞，以為秘方，放恣貪淫，甘食穢滓，促其天年。吁﹗愚之甚矣，又將誰尤？按鮑景翔雲︰神為氣主，神動則氣隨；氣為水母，氣聚則水生。故人之一身，貪心動則津生，哀心動則淚生，愧心動則汗生，欲心動則精生。
【氣味】
甘，溫。
【主治】
和鷹屎，滅瘢（弘景）。塗金瘡血出，湯火瘡（時珍）。
【附方】
舊三，新二。面上 子︰人精和鷹屎白塗之，數日愈。（《千金方》）
身麵粉瘤︰人精一合，青竹筒盛，於火上燒，以器承取汁，密封器中。數數塗之，取效止。（《肘後方》）
瘰癧腫毒︰女人精汁，頻頻塗之。湯火傷灼︰令不痛，易愈無痕。《肘後》︰用人精、鷹屎白，日日塗之。《千金》︰用女人精汁，頻頻塗之。
（《綱目》）
【釋名】
靈液（《綱目》）、神水（《綱目》）、金漿（《綱目》）、醴泉。時珍曰︰人舌下有四竅，兩竅通心氣，兩竅通腎液。心氣流入舌下為神水，腎液流入舌下為靈液。道家謂之金漿玉醴。溢為醴泉，聚為華池，散為津液，降為甘露，所以灌溉臟腑，潤澤肢體。故修養家咽津納氣，謂之清水灌靈根。人能終日不唾，則精氣常留，顏色不槁；若久唾，則損精氣，成肺病，皮膚枯涸。故曰遠唾不如近唾，近唾不如不唾。人有病，則心腎不交，腎水不上，故津液乾而真氣耗也。秦越人《難經》雲︰腎主五液。入肝為淚，入肺為涕，入脾為涎，入心為汗，自入為唾也。
【氣味】
甘、鹹，平，無毒。
【主治】
瘡腫、疥癬、 ，五更未語者，頻塗擦之。又明目退翳，消腫解毒，辟邪，粉水銀（時珍）。
【發明】
時珍曰︰唾津，乃人之精氣所化。人能每旦漱口擦齒，以津洗目，及常時以舌舐拇指甲，揩目，久久令人光明不昏。又能退翳，凡人有雲翳，但每日令人以舌舐數次，久則真氣熏及，自然毒散翳退也。《范東陽方》雲︰凡人魘死，不得叫呼，但痛咬腳跟及拇指甲際，多唾其面，徐徐喚之，自省也。按《黃震日抄》雲︰晉時南陽宗定伯夜遇鬼，問之。
答曰︰我新死鬼也。問其所惡。曰︰不喜唾耳。急持之，化為羊。恐其變化，因大唾之，賣得千錢。乃知鬼真畏唾也。
【附方】
新四。代指腫痛︰以唾和白 砂，搜面作碗子，盛唾令滿，著 末少許，以指浸之，一日即瘥。（《千金方》）
手足發疣︰以白粱米粉，鐵鐺炒赤，研末，以眾人唾和，敷濃一寸，即消。（《肘後方》）
腋下狐氣︰用自己唾擦腋下數過，以指甲去其垢，用熱水洗手數遍，如此十餘日則愈。毒蛇螫傷︰急以小便洗去血，隨取口中唾，頻頻塗之。（楊拱《醫方摘要》）
（音居近切。宋《嘉祐》）
【釋名】
齒垢。
【氣味】
鹹，溫，無毒。
【主治】
和黑虱研塗，出箭頭及惡刺，破癰腫（李世績）。
【附方】
新二。竹木入肉，針撥不盡者︰以人齒垢封之，即不爛也。（葉氏《通變要法》）
（《綱目》）
【集解】
時珍曰︰汗出於心，在內則為血，在外則為汗。故曰奪汗者無血，奪血者無汗。
【氣味】
鹹，有毒。飲食食之，令人生疔毒（時珍）。
（《綱目》）
【集解】
時珍曰︰淚者肝之液。五臟六腑津液皆上滲於目。凡悲哀笑咳，則火激於中，心系急而臟腑皆搖；搖則宗脈感而液道開，津上溢，故涕泣出焉。正如甑上水滴之意也。
【氣味】
鹹，有毒。凡母哭泣墮子目，令子傷睛生翳（時珍）。
（《綱目》）
【主治】
下元虛冷，日令童男女，以時隔衣進氣臍中，甚良。凡人身體骨節痺痛，令人更互呵熨，久久經絡通透。又鼻衄金瘡，噓之能令血斷（時珍）。
【發明】
時珍曰︰醫家所謂元氣相火，仙家所謂元陽真火，一也。天非此火不能生物，人非此火不能有生。故老人、虛人，與二七以前少陰同寢，借其熏蒸，最為有益。杜甫詩云「暖老須燕玉」，正此意也。但不可行淫，以喪寶促生耳。近時術家，令童女以氣進入鼻竅、臍中、精門，以通三田，謂之接補。此亦小法，不得其道者，反以致疾。按謝承《續漢書雲︰太醫史循宿禁中，寒疝病發，求火不得。眾人以口更噓其背，至旦遂愈。劉敬叔《異苑》雲︰孫家奚奴治虎傷蛇噬垂死者，以氣禁之，皆安。又葛洪《抱朴子》雲︰人在氣中，氣在人中。天地萬物，無不須氣以生。善行氣者，內以養身，外以卻惡。然行之有法，從子至巳為生氣之時，從午至亥為死氣之時。常以生氣時，鼻中引氣，入多出少，閉而數之，從九九、八八、七七、六六、五五而止，乃微吐之，勿令耳聞。習之既熟，增至千數，此為胎息。或春食東方青氣，夏食南方赤氣，秋食西方白氣，冬食北方黑氣，四季食中央黃氣，亦大有效。
故善行氣者，可以避飢渴，可以延年命；可以行水上，可以居水中；可以治百病，可以入瘟疫。以氣噓水則水逆流，噓火則火遙滅；噓沸湯則手可探物，噓金瘡則血即自止；噓兵刃則刺不能入，噓箭矢則矢反自射；噓犬則不吠，噓虎野狼則伏退，噓蛇蜂則不動。吳越有禁咒行氣之法，遇有大疫，可與同床，不相傳染。遇有精魅，或聞聲，或現形，擲石放火，以氣禁之，皆自絕。或毒蛇所傷，噓之即愈。若在百里之外，遙以我手噓咒，男左女右，亦即可安。
夫氣出於無形，用之其效至此，而況絕穀延年乎？時珍按︰此即吾內養浩然靈氣也。符篆家取祖氣即此，但彼徒皆氣餒，庸人依仿，安得驗哉？
（《綱目》）
【集解】
時珍曰︰此是縊死人，其下有物如麩炭，即時掘取便得，稍遲則深入矣。不掘則必有再縊之禍。蓋人受陰陽二氣，合成形體。魂魄聚則生，散則死。死則魂升於天，魄降於地。魄屬陰，其精沉淪入地，化為此物；亦猶星隕為石，虎死目光墜地化為白石，人血入地為磷為碧之意也。
【主治】
鎮心，安神魄，定驚怖顛狂，磨水服之（時珍）。
（《証類》）
【集解】
時珍曰︰嘴上曰髭，頤下曰須，兩頰曰髯。詳見亂髮下。
【主治】
燒研，敷癰瘡（慎微）。
【發明】
慎微曰︰唐‧李 病。醫雲︰得須灰服之，方止。太宗聞之，遂自剪髭燒灰賜服，復令敷癰立愈。故白樂天詩云︰剪須燒藥賜功臣。又宋‧呂夷簡疾。仁宗曰︰古人言髭可治疾。今朕剪髭與之合藥，表朕意也。
（《拾遺》）
【主治】
男子陰毛︰主蛇咬，以口含二十條咽汁，令毒不入腹（藏器）。橫生逆產，用夫陰毛二七莖燒研，豬膏和，丸大豆大，吞之（《千金方》）。婦人陰毛︰主五淋及陰陽易病（時珍）。
【附方】
新二。
服，仍以洗陰水飲之。（《普濟方》）
（《拾遺》）
【釋名】
時珍曰︰許慎雲︰骨者，肉之核也。《靈樞經》雲︰腎主骨。有《骨度篇》，論骨之大小、長短、廣狹甚詳，見本書。
【主治】
骨病，接骨， 瘡，並取焚棄者（藏器）。
【發明】
時珍曰︰古人以掩暴骨為仁德，每獲陰報；而方伎之流，心乎利慾，乃收人骨為藥餌，仁術固如此乎？且犬不食犬骨，而人食人骨可乎？父之白骨，惟親生子刺血瀝之即滲入。又《酉陽雜俎》雲︰荊州一軍人損脛。張七政飲以藥酒，破肉去碎骨一片，塗膏而愈。
二年余復痛。張曰︰所取骨寒也。尋之尚在床下，以湯洗綿裹收之，其痛遂止。氣之相應如此，孰謂枯骨無知乎？仁者當悟矣。
【附方】
新四。
（《醫林集要》）
接骨︰燒過童子骨一兩，乳香二錢，喜紅絹一方，燒灰為末，熱酒調服。先以桐木片扎定，立效。（《醫林集要》）
折傷︰死童子骨 過，香瓜子仁炒乾，為末。好酒下，止痛極速。（《扶壽精方》）
（宋《開寶》）
【釋名】
腦蓋骨（《綱目》）、仙人蓋（《綱目》）、頭顱骨。《志》曰︰此乃死人頂骨十字解者，方家婉其名耳。
時珍曰︰人之頭圓如蓋，穹窿象天，泥丸之宮，神靈所集。修煉家取坎補離，復其純乾，聖胎圓成，乃開顱囟而出入之，故有天靈蓋諸名也。
【修治】
藏器曰︰凡用彌腐爛者乃佳。有一片如三指闊者，取得，用 灰火罨一夜。待腥穢氣盡，卻用童男溺，於瓷鍋子中煮一伏時，漉出。於屋下掘一坑，深一尺，置骨於中一伏時，其藥魂歸神妙。陽人使陰，陰人使陽。好古曰︰方家有用檀香湯洗過，酥炙用，或燒存性者。男骨色不赤，女骨色赤，以此別之也。
【氣味】
鹹，平，無毒。時珍曰︰有毒。
【主治】
傳屍屍疰，鬼氣伏連，久瘴勞瘧，寒熱無時者，燒令黑，研細，白飲和服，亦合丸散用（《開寶》）。治肺痿，乏力羸瘦，骨蒸盜汗等，酥炙用（大明）。退心經蘊寒之氣（《本草權度》）。
【發明】
楊士瀛曰︰天靈蓋治屍疰。屍疰者，鬼氣也。伏而未起，故令淹纏。得枯骸枕骨治之，則魂氣飛越，不復附人，故得瘥也。陳承曰︰《神農本經》人部，惟發 一物。其餘皆出後世醫家，或禁術之流，奇怪之論耳。近見醫家用天靈蓋治傳屍病，未有一效。殘忍傷神，殊非仁人之用心。苟有可易，仁者宜盡心焉。必不得已，則宜以年深漬朽、絕屍氣者，可也。
【附方】
新十一。天靈蓋散︰追取勞蟲。天靈二指大（以檀香煎湯洗過，酥炙，一氣咒七遍雲︰雷公神，電母聖；逢傳屍，便須定；急急如律令），尖檳榔五枚，阿魏二分，麝香三分，辰砂一分，安息香三分，甘遂三分，為末，每服三錢。用童便四升，入銀石器內，以蔥白、薤白各二七莖，青蒿二握，甘草二莖（五寸長者），桃枝、柳枝、桑枝、酸榴枝各二握（七寸長），同煎至一升。分作三盞，五更初，調服前藥一服；蟲不下，約人行十里，又進一服；天明再進。取下蟲物，名狀不一，急擒入油鐺煎之。其蟲觜青赤黃色可治，黑白色難治，然亦可斷傳染之患。凡修合，先須齋戒，於遠處淨室，勿令病患聞藥氣，及雞犬貓畜、孝子婦人、一切觸穢之物見之。蟲下後，以白粥補之。數日之後，夢人哭泣相別，是其驗也。（《上清紫庭仙方》）
虛損骨蒸︰《千金方》︰用天靈蓋如梳大，炙黃，以水五升，煮取二升，分三服，起死神方也。張文仲《備急方》︰用人頭骨（炙）三兩，麝香十兩，為末，和蜜搗千杵，丸梧桐子大。每服七丸，粥飲下，日再服。若胸前有青脈出者，以針刺看血色；未黑者，七日瘥。小兒骨蒸，體瘦心煩︰天靈蓋（酥炙）、黃連等分，研末。每服半錢，米飲下，日二服。（《聖惠方》）
諸瘧寒熱︰天靈蓋 研末，水服一字，取效。（《普濟方》）
膈氣不食︰天靈蓋七個，每個用黑豆四十九粒，層層隔封，水火升降，楊梅色，冷定取出，去豆不用，研末。每服一錢，溫酒下。（孫氏《集效方》）
青盲不見︰天靈蓋（酥炙）、龍膽各二兩，白龍腦一錢，為末。取黑豆五升淨淘，以水煮爛濾汁，卻煉成煎拌藥，丸梧桐子大。每服溫水下二十丸，日三。頻用新汲水洗頭面。先令患人沐浴，及剃卻頂心發。靜一室，令安止，晝夜不得見明，令滿百日。切忌羊血雜肉及動風壅滯熱物、喜怒房室等。（《聖惠方》）
痘瘡陷伏︰灰平不長，煩躁氣急。用天靈蓋燒研，酒服三分（一方入雄黃二分），其瘡自然起發。（《痘疹經驗方》）
下部疳瘡︰天靈蓋 研末，先以黃柏湯洗淨，摻之神效。
又一方入紅褐小紅棗等分，同燒研。（劉氏《經驗方》）
瘡濕爛︰人頂骨（燒研）二錢，龍骨三錢，金絲硫黃一錢，為末。用冬蘿蔔芽陰乾，熬水洗之，乃貼。（劉松石《保壽堂方》）
小兒白禿︰大豆、髑髏骨各燒灰等分，以臘豬脂和塗。（姚僧坦《集驗方》）
（《拾遺》）
【釋名】
胞衣（《梅師》）、胎衣（《綱目》）
混元母（《蒙筌》）、佛袈裟（《綱目》）、仙人衣。時珍曰︰人胞，包人如衣，故曰胞衣。方家諱之，別立諸名焉。《丹書》雲︰天地之先，陰陽之祖，乾坤之橐龠，鉛汞之匡廓，胚胎將兆，九九數足，我則乘而載之，故謂之河車。其色有紅、有綠、有紫，以紫者為良。
【修治】
吳球曰︰紫河車，古方不分男女。近世男用男，女用女；一雲男病用女，女病用男。初生者為佳，次則健壯無病婦人者亦可。取得，以清米泔擺淨，竹器盛，於長流水中洗去筋膜，再以乳香酒洗過，篾籠盛之，烘乾研末。亦有瓦焙研者，酒煮搗爛者，甑蒸搗曬者，以蒸者為佳。董炳雲︰今人皆酒煮火焙及去筋膜，大誤矣。火焙水煮，其子多不育，惟蒸搗和藥最良。筋膜乃初結真氣，不可剔去也。
【氣味】
甘、鹹，溫，無毒。
【主治】
血氣羸瘦，婦人勞損，面 皮黑，腹內諸病漸瘦者，治淨，以五味和之，如法與食之，勿令婦知（藏器。 ，音甲，餅也）。治男女一切虛損勞極，癲癇失志恍惚，安心養血，益氣補精（吳球）。
【發明】
震亨曰︰紫河車治虛勞，當以骨蒸藥佐之。氣虛加補氣藥，血虛加補血藥。以側柏葉、烏藥葉俱酒灑，九蒸九曝，同之為丸，大能補益，名補腎丸。時珍曰︰人胞雖載於陳氏本草，昔人用者猶少。近因丹溪朱氏言其功，遂為時用。而括蒼吳球始創大造丸一方，尤為世行。其方藥味平補，雖無人胞，亦可服餌。其說詳見本方下。按《隋書》雲︰琉球國婦人產乳，必食子衣。張師正《倦遊錄》雲︰八桂獠人產男，以五味煎調胞衣，會親啖之。
此則諸獸生子、自食其衣之意，非人類也。崔行功《小兒方》雲︰凡胎衣宜藏於天德、月空吉方。深埋緊築，令男長壽。若為豬狗食，令兒顛狂；蟲蟻食，令兒瘡癬；鳥鵲食，令兒惡死；棄於火中，令兒瘡爛；近於社廟污水井灶街巷，皆有所禁。按此亦銅山西崩，洛鐘東應，自然之理也。今復以之蒸煮炮炙，和藥搗餌，雖曰以人補人，取其同類；然以人食人，獨不犯崔氏之禁乎？其異於琉球、獠人者，亦幾希矣。
【附方】
舊一，新六。河車丸︰治婦人瘵疾勞嗽，虛損骨蒸等証。用紫河車（初生男子者）一具（以長流水中洗淨，熟煮擘細，焙乾研），山藥二兩，人參一兩，白茯苓半兩，為末，酒糊丸梧桐子大，麝香養七日。每服三五十丸，溫服，鹽湯下。（《永類鈐方》）
大造丸︰吳球雲︰紫河車即胞衣也。兒孕胎中，臍系於胞，胞系母脊，受母之蔭，父精母血，相合生成，真元所鐘，故曰河車。雖稟後天之形，實得先天之氣，超然非他金石草木之類可比。愚每用此得效，用之女人尤妙。蓋本其所自出，各從其類也。若無子及多生女，月水不調，小產難產人服之，必主有子。危疾將絕者，一二服，可更活一二日。其補陰之功極重，百發百中久服耳聰目明，鬚髮烏黑，延年益壽，有奪造化之功，故名大造丸。用紫河車一具（男用女胎，女用男胎，初生者，米泔洗淨，新瓦焙乾研末，或以淡酒蒸熟，搗曬研末，氣力尤全，且無火毒），敗龜板（年久者，童便浸三日，酥炙黃）二兩（或以童便浸過，石上磨淨，蒸熟曬研，尤妙），黃柏（去皮，鹽酒浸，炒）一兩半，杜仲（去皮，酥炙）一兩半，牛膝（去苗，酒浸，曬）一兩二錢，肥生地黃二兩半（入砂仁六錢，白茯苓二兩，絹袋盛，入瓦罐，酒煮七次，去茯苓、砂仁不用，杵地黃為膏，聽用），天門冬（去心）、麥門冬（去心）、人參（去蘆）各一兩二錢，夏月加五味子七錢，各不犯鐵器，為末，同地黃膏入酒，米糊丸如小豆大。每服八九十丸，空心鹽湯下，冬月酒下。女人去龜板，加當歸二兩，以乳煮糊為丸。男子遺精，女子帶下，並加牡蠣粉一兩。世醫用陽藥滋補，非徒無益，為害不小。蓋邪火只能動欲，不能生物。龜板、黃柏，補陽補陰，為河車之佐；加以杜仲補腎強腰，牛膝益精壯骨；四味通為足少陰經藥，古方加陳皮，名補腎丸也。生地黃涼血滋陰，得茯苓、砂仁同黃柏則走少陰，白飛霞以此四味為天一生水丸也。天、麥門冬能保肺氣，不令火炎，使肺氣下行生水；然其性有降無升，得人參則鼓動元氣，有升有降，故同地黃為固本丸也。又麥門冬、人參、五味子三味，名生脈散，皆為肺經藥。此方配合之意，大抵以金水二臟為生化之原，加河車以成大造之功故也。一人病弱，陽事大痿，服此二料，體貌頓異，連生四子。一婦年六十已衰憊，服此壽至九十猶強健。一人病後不能作聲，服此氣壯聲出。一人病痿，足不任地者半年，服此後能遠行。（《諸証辨疑》）
清汁出乃止，以酒煮爛，搗如泥，入白茯神末和，丸梧桐子大。每米飲下百丸。忌鐵器。（《朱氏集驗方》）
久癲失志，氣虛血弱者︰紫河車治淨，爛煮食之。（劉氏《經驗方》）
大小癇疾︰初生胎衣一具，長流水洗淨，仍以水浸，春三、夏一、秋五、冬七日，焙乾為末；羌活、天麻、防風各半兩，白僵蠶、白附子各一兩，南星二兩，川烏一個，全蠍二十一個，為末，糊丸梧桐子大，硃砂為衣。每服五十丸，好酒下。（《乾坤秘韞》）
解諸蠱毒︰不拘草蠱、蛇蠱、蜣螂蠱，其狀入咽刺痛欲死。取胞衣一具洗切，曝乾為末，熟水調服一錢匕。（《梅師方》）
目赤生翳︰初生孩兒胞衣，曝乾焙研細末。日日敷目 中，愈乃止。（《千金》）
（《拾遺》）
【修治】
藏器曰︰此乃衣埋地下，七八年化為水，澄徹如冰。南方人以甘草、升麻和諸藥，瓶盛埋之，三五年後掘出，取為藥也。
【氣味】
辛，涼，無毒。
【主治】
小兒丹毒，諸熱毒，發寒熱不歇，狂言妄語，頭上無辜發豎，虛痞等証，天行熱病，飲之立效（藏器）。反胃久病，飲一鐘當有蟲出
（《拾遺》）
【釋名】
命蒂。時珍曰︰胎在母腹，臍連於胞，胎息隨母。胎出母腹，臍帶既剪，一點真元，屬之命門丹田。臍乾自落，如瓜脫蒂。故臍者，人之命蒂也。以其當心腎之中，前直神闕，後直命門，故謂之臍。臍之為言齊也。
【主治】
燒末飲服，止瘧（藏器）。解胎毒，敷臍瘡
【附方】
新三。臍汁不乾︰綿裹落下臍帶，燒研一錢，入當歸頭末一錢，麝香一字，摻之。（《全幼心鑒》）
預解胎毒︰初生小兒十三日，以本身剪下臍帶燒灰，以乳汁調服，可免痘患。或入硃砂少許。（《保幼大全》）
痘風赤眼︰初生小兒臍帶血，乘熱點之，妙。（《海上方》）
（《綱目》）
【釋名】
陰莖。時珍曰︰人陰莖，非藥物也。陶九成《輟耕錄》載︰杭州沈生犯奸事露，引刀自割其勢，流血經月不合。或令尋所割勢，搗粉酒服，不數日而愈。觀此則下蠶室者，不可不知此法也。故附於此雲。
【主治】
下蠶室，創口不合（時珍）。
（《拾遺》）
【氣味】
苦，涼，有毒。
【主治】
鬼氣，屍疰，伏連（藏器）。久瘧，噎食，金瘡（時珍）。
【發明】
時珍曰︰北虜戰場中，多取人膽汁敷金瘡，雲極效；但不可再用他藥，必傷爛也。若先敷他藥，即不可用此。此乃殺場救急之法，收膽乾之亦可用，無害於理也。有等殘忍武夫，殺人即取其膽和酒飲之，雲令人勇；是雖軍中謬術，君子不為也。
【附方】
新三。久瘧連年、噎食不下︰用生人膽一個，盛糯米令滿，入麝香少許，突上陰乾。一半青者治瘧，一半黑者治噎，並為末。每服十五粒，瘧用陳皮湯下，噎用通草湯下。（俱出《普濟方》）
鬼瘧進退不定者︰用人膽、硃砂、雄黃、麝香等分，為末，醋糊丸綠豆大。每綿裹一丸，納鼻中即瘥，男左女右。一丸可治二人。（《聖惠方》）
（《拾遺》）
【主治】
瘵疾（藏器）。
【發明】
時珍曰︰張杲《醫說》言︰唐‧開元中，明州人陳藏器著《本草拾遺》，載人肉療羸瘵。自此閭閻有病此者，多相效割股。按︰陳氏之先，已有割股割肝者矣；而歸咎陳氏，所以罪其筆之於書，而不立言以破惑也，本草可輕言哉？嗚呼﹗身體髮膚，受之父母，不敢毀傷。父母雖病篤，豈肯欲子孫殘傷其支體，而自食其骨肉乎？此愚民之見也。按︰何孟春‧《余冬序錄》雲︰江伯兒母病，割脅肉以進。不愈，禱於神，欲殺子以謝神。母愈，遂殺其三歲子。事聞太祖皇帝，怒其絕倫滅理，杖而配之。下禮部議曰︰子之事親，有病則拜託良醫。至於呼天禱神，此懇切至情不容已者。若臥冰割股，事屬後世。乃愚昧之徒，一時激發，務為詭異，以驚世駭俗，希求旌表，規避徭役。割股不已，至於割肝，割肝不已，至於殺子。違道傷生，莫此為甚。自今遇此，不在旌表之例。嗚呼﹗聖人立教，高出千古，韙哉如此。又陶九成《輟耕錄》載︰古今亂兵食人肉，謂之想肉，或謂之兩腳羊。此乃盜賊之無人性者，不足誅矣。
（《綱目》）
【集解】
時珍曰︰按陶九成《輟耕錄》雲︰天方國有人年七八十歲，願捨身濟眾者，絕不飲食，惟澡身啖蜜，經月便溺皆蜜。既死，國人殮以石棺，仍滿用蜜浸之，鐫年月於棺，瘞之。俟百年後起封，則成蜜劑。遇人折傷肢體，服少許立愈。雖彼中亦不多得，亦謂之蜜人。陶氏所載如此，不知果有否？姑附卷末，以俟博識。
（《綱目》）
李時珍曰︰人稟性於乾坤，而囿形於一氣。橫目二足，雖則皆同；而風土氣習，自然不一。是故虱處頭而黑，豕居遼而白。水食者腥，草食者膻。膏粱藜莧，腸胃天淵； 褐羅紈，肌膚玉石。居養所移，其不能齊者，亦自然之勢也。故五方九州，水土各異，其民生長，氣息亦殊。乃集方民，附於部末，以備醫診雲。東方︰海濱傍水，魚鹽之地。其民食魚而嗜鹹，黑色疏理。其病多瘡瘍，其治宜砭石。西方︰陵居多風，水土剛強。其民不衣而褐薦，華食而肥脂。其病生於內，其治宜毒藥。北方︰地高陵居，風寒冰冽。其民野處而乳食。其病臟寒生滿，其治宜灸 。南方︰地下，水土弱，霧露所聚。其民嗜酸而食 ，致理而赤色。其病多攣痺，其治宜微針。中央︰地平濕。其民食雜而不勞。其病多痿 ，其治宜導引按蹺。（《素問》）
九州殊題，水泉各異；風聲氣習，剛柔不同。青州︰其音角羽，其泉鹹以酸，其氣舒遲，其人聲緩。荊揚︰其音角徵，其泉酸以苦，其氣剽輕，其人聲急。梁州︰其音商徵，其泉苦以辛，其氣剛勇，其人聲塞。兗豫︰其音宮徵，其泉甘以苦，其氣平靜，其人聲端。雍冀︰其音商羽，其泉辛以鹹，其氣快烈，其人聲捷。徐州︰其音角宮，其泉酸以甘，其氣悍勁，其人聲雄。（出《河圖括地象》）
堅土之人剛，弱土之人柔，墟土之人大，沙土之人細，息土之人美，耗土之人醜。（出《孔子家語》）
山林之民毛而瘦，得木氣多也。川澤之民黑而津，得水氣多也。丘陵之民團而長，得火氣多也。墳衍之民皙而方，得金氣多也。原隰之民豐而痺，得土氣多也。（出《宋太史集》）
荊州一男二女，揚州二男五女，青州二男二女，兗州二男三女，幽州一男三女，并州二男三女，豫州二男三女，雍州三男二女，冀州五男三女。（出《周禮》）
土地生人，各以類應。故山氣多男，澤氣多女，水氣多喑，風氣多聾，林氣多癃，木氣多傴，石氣多力，岸下氣多 ，險阻氣多癭，穀氣多痺，丘氣多狂，廣氣多仁，陵氣多貪，暑氣多夭，寒氣多壽，輕土多利，重土多遲，清水音小，濁水音大，湍水人輕，遲水人重，中土多聖賢。（出《淮南子鴻烈解》）
（公回切。怪異也。《綱目》）
李時珍曰︰太初之時，天地 。一氣生人，乃有男女。男女媾精，乃自化生。如草木之始生子，一氣而後有根及子，為種相繼也。人之變化，有出常理之外者。亦司命之師所當知，博雅之士所當識。故撰為人傀，附之部末，以備多聞眚咎之徵。
易曰︰一陰一陽之謂道。男女構精，萬物化生。乾道成男，坤道成女。此蓋言男女生生之機，亦惟陰陽造化之良能焉耳。齊司徒褚澄言︰血先至裹精則生男，精先至裹血則生女。
陰陽均至，非男非女之身；精血散分，駢胎品胎之兆。《道藏經》言︰月水止後一、三、五日成男，二、四、六日成女。東垣李杲言︰血海始淨一、二日成男，三、四、五日成女。《聖濟經》言︰因氣而左動，陽資之則成男；因氣而右動，陰資之則成女。丹溪朱震亨乃非褚氏而是東垣，主《聖濟》左右之說而立論，歸於子宮左右之系。諸說可謂悉矣。時珍竊謂褚氏未可非也，東垣未盡是也。蓋褚氏以精血之先後言，《道藏》以日數之奇偶言，東垣以女血之盈虧言，《聖濟》、丹溪以子宮之左右言，各執一見；會而觀之，理自得矣。夫獨男獨女之胎，則可以日數論；而駢胎品胎之感，亦可以日數論乎？稽之諸史，載一產三子、四子者甚多。其子有半男半女，或男多女少，男少女多。《西樵野記》載國朝天順時，揚州民家一產五男，皆育成。觀此，則一、三、五日為男，二、四、六日為女之說，豈其然哉？焉有一日受男而二日復受女之理乎？此則褚氏、《聖濟》、丹溪主精血子宮左右之論為有見，而《道藏》、東垣日數之論為可疑矣。王叔和《脈經》，以脈之左右浮沉，辨猥生之男女；高陽生《脈訣》，以脈之縱橫逆順，別駢品之胎形。恐亦臆度，非確見也。王冰《玄珠密語》言︰人生三子，主太平；人生三女，國淫失政；人生十子，諸侯競位；人生肉塊，天下飢荒。此乃就人事而論，則氣化所感，又別有所關也。夫乾為父，坤為母，常理也。而有五種非男，不可為父；五種非女，不可為母，何也？豈非男得陽氣之虧，而女得陰氣之塞耶？五不女︰螺、紋、鼓、角、脈也（螺者，牝竅內旋，有物如螺也。紋者，竅小，即實女也。鼓者，無竅如鼓。角者，有物如角，古名陰挺是也。脈者，一生經水不調，及崩帶之類是也）。五不男︰天、犍、漏、怯、變也（天者，陽痿不用，古雲天宦是也。犍者，陽勢閹去，寺人是也。漏者，精寒不固，常自遺泄也。怯者，舉而不強，或見敵不興也。變者，體兼男女，俗名二形，《晉書》以為亂氣所生，謂之人 。其類有三︰有值男即女、值女即男者，有半月陰、半月陽者，有可妻不可夫者。此皆具體而無用者也）。胎足十月而生，常理也；而有七月、八月生者，十二三月生者，十四五月生者。或雲︰氣虛也。虞摶《醫學正傳》言，有十七八月至二十四五月而生；劉敬叔《異苑》言，太原溫磐石母，孕三年乃生，豈亦氣虛至於許久耶？（今有孕七月而生子者，多可育；八月而生者，多難育。七變而八不變也。《魏略》雲︰黃牛羌人，孕六月而生。《博物志》雲︰獠人孕七月而生。《晉書》雲︰符堅母，孕十二月生。劉搠母，孕十三月生。《漢書》雲︰堯及昭帝，皆以十四月生。《三十國春秋》雲︰劉聰母，孕十五月乃生。《搜神記》雲︰黃帝母名附寶，孕二十五月而生帝。）
胞門子臟為奇恆之府，所以為生人之戶，常理也；而有自脅產、自額產、自背產、自髀產者，何也？豈子臟受氣駁雜，而其系有不同，如《宋史》所記男陰生於脊，女陰生於頭之類耶？（《史記》雲︰陸終氏娶鬼方之女，孕而左脅出三人，右脅出三人。六人子孫，傳國千年。天將興之，必有尤物。如修巳背折而生禹，簡狄胸折而生契也。《魏志》雲︰黃初六年，魏郡太守孔羨表言︰汝南屈雍妻王氏，以去年十月十二日生男兒，從右腋下、小腹上而出。其母自若，無他畏痛。今瘡已愈，母子全安。《異苑》雲︰晉時，魏興李宣妻樊氏，義熙中懷孕不生，而額上有瘡。兒從瘡出，長為軍將，名胡兒。又雲︰晉時，常山趙宣母，妊身如常，而髀上作癢，搔之成瘡。兒從瘡出，母子平安。《野史》雲︰莆田尉舍之左，有市人妻生男，從股髀間出。瘡合，母子無恙。可証屈雍之事。浮屠氏言釋迦生於摩耶之右脅，亦此理也。《嵩山記》雲︰陽翟有婦人，妊三十月乃生子。從母背上出，五歲便入山學道。《琅琊漫鈔》雲︰我朝成化中，宿州一婦孕，脅腫如癰。及期兒從癰出，瘡 隨合。其子名佛記兒。
時珍曰︰我明隆慶五年二月，唐山縣民婦有孕，左脅腫起。兒從脅生，俱無恙。）。陽生陰長，孤陽不生，獨陰不長，常理也；而有思士不妻而感，思女不夫而孕，婦女生須，丈夫出 ，男子產兒者，何也？豈其氣脈時有變易，如女國自孕，雄雞生卵之類耶？（《史記》雲︰姜源見巨人跡履之而生棄，有 氏吞玄鳥卵而生契。皆不夫而孕也。《宣政錄》雲︰宋宣和初，朱節妻年四十一，夕頷癢，至明須長尺餘。《草木子》雲︰元至正間，京師一達婦，髭須長尺餘也。謝承後《漢書》雲︰濟陽李元，全家疫死，只一孫初生數旬。蒼頭南陽李善自哺乳之，乳為生 。《唐書》雲︰元德秀兄子襁褓喪親，德秀自乳之，數日乳中 流，能食乃止。《宋史》雲︰宣和六年，都城有賣青果男子，孕而生子，蓐母不能收，易七人，始免而逃去。《西樵野記》雲︰明嘉靖乙酉，橫涇傭農孔方，忽患膨脹，憒憒幾數月，自脅產一肉塊。剖視之，一兒肢體毛發悉具也）。男生而覆，女生而仰，溺水亦然，陰陽秉賦，一定不移，常理也；而有男化女、女化男者，何也？豈乖氣致妖，而變亂反常耶？《京房易占》雲︰男化為女，宮刑濫也。女化為男，婦政行也。《春秋潛潭巴》雲︰男化女，賢人去位。女化男，賤人為王。此雖以人事言，而其臟腑經絡變易之微，不可測也。（《漢書》雲︰哀帝建平中，豫章男子化為女子，嫁人生一子。《續漢書》雲︰獻帝建安二十年，越 男子化為女子。李時珍曰︰我朝隆慶二年，山西御史宋 疏言︰靜樂縣民李良雨，娶妻張氏已四載矣，後因貧出其妻，自傭於人。隆慶元年正月，偶得腹痛，時作時止。二年二月初九日，大痛不止。至四月內，腎囊不覺退縮入腹，變為女人陰戶。次月經水亦行，始換女妝，時年二十八矣。洪範《五行傳》雲︰魏襄王十三年，有女子化為丈夫。《晉書》雲︰惠帝元康中，安豐女子周世寧，以漸化為男子，至十七八而性氣成。又孝武皇帝寧康初，南郡女子唐氏，漸化為丈夫。《南史》雲︰劉宋文帝元嘉二年，燕有女子化為男。《唐書》雲︰僖宗光啟二年春，鳳翔 縣女子朱齔，化為丈夫，旬日而死）。人異於物，常理也；而有人化物、物化人者，何也？豈人亦太虛中一物，並囿於氣交，得其靈則物化人，失其靈則人化物耶？抑譚子所謂至淫者化為婦人，至暴者化為猛虎，心之所變，不得不變；孔子所謂物老則群精附之，為五酉之怪者邪？（《譚子化書》雲︰老楓化為羽人，自無情而之有情也。賢婦化為貞石，自有情而之無情也。世說︰武昌貞婦，望夫化而為石。《宋史》雲︰崑山石工採石，陷入石穴，三年掘出猶活，見風遂化為石。《幽冥錄》雲︰陽羨小吏吳龕，於溪中拾一五色浮石，歸置床頭，至夜化為女子。《左傳》雲︰堯殛鯀於羽山，其神化為黃熊，入於淵。黃熊，龍類也。《續漢書》雲︰靈帝時，江夏黃氏母，浴水化為黿，入於淵。《搜神記》雲︰魏文帝黃國中，清河宋士宗母，浴於室，化為鱉，入於水，時復還家。《異苑》雲︰宋文帝元嘉中，高平黃秀，入山經日，遂化為熊。《淮南子》雲︰牛哀病七日，化而為虎，搏殺其兄。《郡國志》雲︰藤州夷人，往往化 。 ，小虎也，有五指。《博物志》雲︰江漢有 人，能化為虎。《唐書》雲︰武后時，郴州左史，因病化虎，擒之乃止，而虎毛生矣。又憲宗元和二年，商州役夫，將化為虎，眾以水沃之，乃不果。顧微《廣州記》雲︰湞陽縣俚民，一兒年十五六，牧牛。牛忽舐兒甚快，舐處悉白。俄而兒死，殺牛以供客。食此牛者，男女二十餘人，悉化為虎。《隋書》雲︰文帝七年，相州一桑門，化為蛇，繞樹自抽，長二丈許。《抱朴子》雲︰狐、野狼、猴、 ，滿三百歲，皆能變人。）《參同契》雲，燕雀不生鳳，狐兔不字馬，常理也；而有人產蟲獸神鬼、怪形異物者，何也？豈其視聽言動，觸於邪思，隨形感應而然耶？又有人生於卵、生於馬者，何也？豈有神異憑之，或因有感遘而然耶？（《博物志》雲︰徐偃王之母，產卵棄之。孤獨老母取覆之，出一兒，後繼徐國。《異說》雲︰漢末有馬生人，名曰馬異。及長，亡入胡地）？人具四肢七竅，常理也；而荒裔之外，有三首、比肩、飛頭、垂尾之民。此雖邊徼餘氣所生，同於鳥獸，不可與吾同胞之民例論，然亦異矣。（《山海經》雲︰三首國，一身三首，在崑崙東。《爾雅》雲︰北方有比肩民，半體相合，迭食而迭望。《南方異物志》雲︰嶺南溪峒中，有飛頭蠻，項有赤痕。至夜以耳為翼，飛去食蟲物，將曉復還如故也。《搜神記》載吳將軍朱桓一婢，頭能夜飛，即此種也。《永昌志》雲︰西南徼外有濮人，生尾如龜，長三四寸，欲坐則先穿地作孔。若誤折之，便死也）。是故天地之造化無窮，人物之變化亦無窮。《賈誼賦》所謂天地為爐兮造化為工，陰陽為炭兮萬物為銅。合散消息兮安有常則，千變萬化兮未始有極。忽然為人兮何足控摶，化為異物兮又何足患。此亦言變化皆由於一氣也。膚學之士，豈可恃一隅之見，而概指古今六合無窮變化之事物為迂怪耶？

