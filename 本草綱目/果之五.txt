（宋《嘉 》）
【校正】
自菜部移入此。並入《本經》瓜蒂。
【釋名】
甘瓜（《唐本》）、果瓜。
時珍曰︰瓜字篆文，象瓜在須蔓間之形。甜瓜之味甜於諸瓜，故獨得甘、甜之稱。舊列菜部，誤矣。按︰王禎雲︰瓜類不同，其用有二︰供果者為果瓜，甜瓜、西瓜是也；供菜者為菜瓜，胡瓜、越瓜是也。在木曰果，在地曰 。大曰瓜，小曰瓞。其子曰KT ，其肉曰瓤。其跗曰環，謂脫花處也；其蒂曰 ，謂系蔓處也。《禮記》為天子削瓜及瓜祭，皆指果瓜也。本草瓜蒂
【集解】
《別錄》曰︰瓜蒂生嵩高平澤，七月七日采，陰乾。
頌曰︰瓜蒂即甜瓜蒂也，處處有之。園圃所蒔，有青、白二種，子色皆黃。入藥當用早青瓜蒂為良。
時珍曰︰甜瓜，北土、中州種蒔甚多。二、三月下種，延蔓而生，葉大數寸，五、六月花開黃色，六、七月瓜熟。其類甚繁︰有團有長，有尖有扁；大或徑尺，小或一捻；其棱或有或無；其色或青或綠，或黃斑、糝斑，或白路、黃路；其瓤或白或紅，其子或黃或赤，或白或黑。按︰王禎《農書》雲︰瓜品甚多，不可枚舉。以狀得名，則有龍肝、虎掌、兔頭、狸首、羊髓、蜜筒之稱；以色得名，則有烏瓜、白團、黃 、白 、小青、大斑之別。然其味，不出乎甘香而已。《廣志》惟以遼東、敦煌、廬江之瓜為勝。然瓜州之大瓜，陽城之御瓜，西蜀之溫瓜，永嘉之寒瓜，未可以優劣論也。甘肅甜瓜，皮、瓤皆甘勝糖蜜，其皮曝乾猶美。浙中一種陰瓜，種於陰處，熟則色黃如金，膚皮稍濃，藏之至春，食之如新。此皆種之功，不必拘於土地也。甜瓜子曝裂取仁，可充果食。凡瓜最畏麝氣，觸之甚至一蒂不收。
瓜瓤
【氣味】
甘，寒，滑，有小毒。
大明曰︰無毒。
思邈曰︰多食，發黃膽，令人虛羸多忘，解藥力。病後食多，或反胃。腳氣人食之，患永不除也。
詵曰︰多食，令人陰下濕癢生瘡，動宿冷症癖病，破腹，發虛熱，令人 氣弱，腳手無力。少食則可。《龍魚河圖》雲︰凡瓜有兩鼻、兩蒂者，殺人。五月瓜沉水者，食之得冷病，終身不瘥。九月被霜者，食之冬病寒熱。與油餅同食，發病。多食瓜作脹者，食鹽花即化。
弘景曰︰食瓜多，即入水自漬，便消。
時珍曰︰張華《博物志》言︰人以冷水漬至膝，可頓啖瓜至數十枚；漬至項，其啖轉多，水皆作瓜氣也。則水浸消瓜，亦物性也。瓜最忌麝與酒，凡食瓜過多，但飲酒及水服麝香，尤勝於食鹽、漬水也。
【主治】
止渴，除煩熱，利小便，通三焦間壅塞氣，治口鼻瘡（《嘉 》）。暑月食之，永不中
【發明】
宗奭曰︰甜瓜雖解暑氣，而性冷，消損陽氣，多食未有不下利者。貧下多食，深秋作痢，最為難治。惟以皮蜜浸收之良，皮亦可作羹食。
弘景曰︰凡瓜皆冷利，早青者尤甚。熟瓜除瓤食之，不害人。
時珍曰︰瓜性最寒，曝而食之尤冷。故《稽聖賦》雲︰瓜寒於曝，油冷於煎，此物性之異也。王冀《洛都賦》雲︰瓜則消暑蕩 ，解渴療飢。又《奇效良方》雲︰昔有男子病膿血惡痢，痛不可忍。以水浸甜瓜食數枚，即愈。此亦消暑之驗也。
瓜子仁
【修治】
曰︰凡收得曝乾杵細，馬尾篩篩過成粉，以紙三重裹壓去油用。不去油，其力短也。西瓜子仁同。
【氣味】
甘，寒，無毒。
【主治】
腹內結聚，破潰膿血，最為腸胃脾內壅要藥（《別錄》）。止月經太過，研末去油，水調服（藏器。《炮炙論序》曰︰血泛經過，飲調瓜子）。炒食，補中宜人（孟詵）。清肺潤腸，和中止渴（時珍）。
【附方】
舊一，新二。
口臭︰用甜瓜子杵末，蜜和為丸。每旦漱口後含一丸。亦可貼齒。（《千金》）
腰腿疼痛︰甜瓜子三兩，酒浸十日，為末。每服三錢，空心酒下，日三。（《壽域神方》）
腸癰已成︰小腹腫痛，小便似淋，或大便難澀下膿。用甜瓜子一合，當歸（炒）一兩，蛇蛻皮一條， 咀。每服四錢，水一盞半，煎一盞，食前服，利下惡物為
（《本經》上品）
【釋名】
瓜丁（《千金》）、苦丁香（象形）。
【修治】
曰︰凡使勿用白瓜蒂，要取青綠色瓜，氣足時，其蒂自然落在蔓上。採得，系屋東有風處，吹乾用。
宗奭曰︰此甜瓜蒂也。去瓜皮用蒂，約半寸許，曝極乾，臨時研用。
時珍曰︰按唐瑤雲︰甜瓜蒂以團而短瓜、團瓜者良。若香甜瓜及長如瓠子者，皆供菜之瓜，其蒂不可用也。
【氣味】
苦，寒，有毒。大明曰︰無毒。
【主治】
大水，身面四肢浮腫，下水殺蠱毒，咳逆上氣，及食諸果，病在胸腹中，皆吐下之（《本經》）。去鼻中息肉，療黃膽（《別錄》）。治腦塞熱 ，眼昏吐痰（《大明》）。吐風熱痰涎，治風眩頭痛，癲癇喉痺，頭目有濕氣（時珍）。得麝香、細辛，治鼻不聞香臭（好古）。
【發明】
張機曰︰病如桂枝証，頭不痛，項不強，寸脈微浮，胸中痞硬，氣上沖咽喉，不得息者，此為胸中有寒也，當吐之；太陽中 ，身熱疼重而脈微弱，此夏月傷冷水，水行皮中也，宜吐之；少陽病，頭痛發寒熱，脈緊不大，是膈上有痰也，宜吐之；病胸上諸實，鬱鬱而痛，不能食，欲人按之，而反有濁唾，下利日十餘行，寸口脈微弦者，當吐之；懊煩躁不得眠，未經汗下者，謂之實煩，當吐之；宿食在上管者，當吐之，並宜以瓜蒂散主之。
惟諸亡血虛家，不可與瓜蒂散也。
成無己曰︰高者越之，在上者涌之。故越以瓜蒂、香豉之苦，涌以赤小豆之酸，酸苦涌泄為陰也。
杲曰︰《難經》雲︰上部有脈，下部無脈，其人當吐不吐者，死。此飲食內傷，填塞胸中，食傷太陰，風木生發之氣伏於下，宜瓜蒂散吐之，《素問》所謂木郁則達之也。吐去上焦有形之物，則木得舒暢，天地交而萬物通矣。若尺脈絕者，不宜用此，恐損真元，令人胃氣不複也。
宗奭曰︰此物吐涎，甚不損人，全勝石綠、 砂輩也。
震亨曰︰瓜蒂性急，能損胃氣，胃弱者宜以他藥代之。病後、產後，尤宜深戒。
時珍曰︰瓜蒂乃陽明經除濕熱之藥，故能引去胸脘痰涎，頭目濕氣，皮膚水氣，黃膽濕熱諸証，凡胃弱人及病後、產後用吐藥，皆宜加慎，何獨瓜蒂為然。
【附方】
舊七，新十五。
瓜蒂散︰治証見上。其方用瓜蒂二錢半（熬黃），赤小豆二錢半，為末。每用一錢，以香豉一合，熱湯七合，煮糜去滓，和服。稍稍加之，快吐乃止。（仲景《傷寒論》）
太陽中 ︰身熱頭痛而脈微弱，此夏月傷冷水，水行皮中所致。瓜蒂二七個，水一升，煮五合，頓服取吐。（《金匱要略》）
風涎暴作，氣塞倒仆︰用瓜蒂為末。每用一、二錢，膩粉一錢匕，以水半合調灌，良久涎自出。不出，含沙糖一塊，下咽即涎出也。（寇氏《衍義》）
諸風諸癇︰諸風膈痰，諸癇涎涌。用瓜蒂炒黃為末，量人以酸齏水一盞，調下取吐。風癇，加蠍梢半錢。濕氣腫滿，加赤小豆末一錢；有蟲，加狗油五、七點，雄黃一錢，甚則加芫花半錢，立吐蟲出。（東垣《活法機要》）
風癇喉風︰咳嗽，及遍身風疹，急中涎潮等症，不拘大人、小兒。此藥不大吐逆，只出涎水。瓜蒂為末，壯年服一字，老少半字，早晨井華水下。一食頃，含沙糖一塊。良久涎如水出，年深者出墨涎，有塊布水上也。涎盡食粥一、兩日。如吐多，人困甚，即以麝香泡湯一盞飲之，即止。（《經驗後方》）
急黃喘息，心上堅硬，欲得水吃者︰瓜蒂二小合，赤小豆一合，研末。暖漿水五合，服方寸匕。一炊久當吐，不吐再服。吹鼻取水亦可。（《傷遍身如金︰瓜蒂四十九枚，丁香四十九枚，甘鍋內燒存性，為末。每用一字，吹鼻取出黃水。亦可揩牙追涎。（《經驗方》）
熱病發黃︰瓜蒂為末，以大豆許吹鼻中。輕則半日，重則一日，流取黃水乃愈。（《千金翼》）
黃膽 黃︰並取瓜蒂、丁香、赤小豆各七枚，為末。吹豆許入鼻，少時黃水流出。隔日一用，瘥乃止。（孟詵《食療》）
身面浮腫︰方同上。十種蠱氣︰苦丁香為末，棗肉和，丸梧桐子大。每服三十丸，棗湯下，甚效。（《瑞竹堂方》）
濕家頭痛︰瓜蒂末一字， 入鼻中，口含冷水，取出黃水愈。（《活人書》）
瘧疾寒熱︰瓜蒂二枚，水半盞，浸一宿，頓服，取吐愈。（《千金》）
發狂欲走︰瓜蒂末，井水服一錢，取吐即愈。（《聖惠方》）
大便不通︰瓜蒂七枚，研末，綿裹，塞入下部即通。（《必效方》）
鼻中息肉︰《聖惠》︰用陳瓜蒂末，吹之，日三次，瘥乃已。又方︰瓜蒂末、白礬末各半錢，綿裹塞之，或以豬脂和挺子塞之。日一換。又方︰青甜瓜蒂二枚，雄黃、麝香半分，為末。先抓破，後貼之，日三次。《湯液》︰用瓜蒂十四個，丁香一個，黍米四十九粒，研末。
口風熱牙痛︰瓜蒂七枚（炒研），麝香少許和之，綿裹咬定，流涎。（《聖濟總錄》）
雞屎白禿︰甜瓜蔓連蒂不拘多少，以水浸一夜，砂鍋熬取苦汁，去滓再熬如餳盛收。每剃去痂 ，洗淨，以膏一盞，加半夏末二錢，薑汁一匙，狗膽汁一枚，和勻塗之，不過三上。
忌食動風之物。（《儒門事親》）
喘痰氣︰苦丁香三個，為末。水調服，吐痰即止。（《朱氏集驗方》）
蔓（陰乾）
【主治】
女人月經斷絕，同使君子各半兩，
花
【主治】
心痛咳逆（《別錄》）。
葉
【主治】
人無發，搗汁塗之即生（《嘉 》）。補中，治小兒疳，及打傷損折，為末酒服，去瘀血（孟詵）。
【附方】
新一。
面上 子︰七月七日午時，取生瓜葉七枚，直入北堂中，向南立，逐枚拭靨，即滅去也。（
（《日用》）
【釋名】
寒瓜（見下）。
【集解】
瑞曰︰契丹破回紇，始得此種，以牛糞覆而種之。結實如斗大，而圓如匏，色如青玉，子如金色，或黑麻色。北地多有之。
時珍曰︰按︰胡嶠《陷虜記》言︰嶠征回紇，得此種歸，名曰西瓜。則西瓜自五代時始入中國，今則南北皆有，而南方者味稍不及，亦甜瓜之類也。二月下種，蔓生，花、葉皆如甜瓜。七、八月實熟，有圍及徑尺者，長至二尺者。其棱或有或無，其色或青或綠，其瓤或白或紅，紅者味尤勝。其子或黃或紅，或黑或白，白者味更劣。其味有甘、有淡、有酸，酸者為下。陶弘景注瓜蒂言，永嘉有寒瓜甚大，可藏至春者，即此也。蓋五代之先，瓜種已入浙東，但無西瓜之名，未遍中國爾。其瓜子曝裂取仁，生食、炒熟俱佳。皮不堪啖，亦可蜜煎、醬藏。
頌曰︰一種楊溪瓜，秋生冬熟，形略長扁而大，瓤色如胭脂，味勝。可留至次年，雲是異人所遺之種也。
瓜瓤
【氣味】
甘、淡，寒，無毒。
瑞曰︰有小毒。多食作吐利，胃弱者不可食。同油餅食，損脾。
時珍曰︰按《延壽書》雲︰北人稟濃，食之猶慣；南人稟薄，多食易至霍亂，冷病終身也。又按︰《相感志》雲︰食西瓜後食其子，即不噫瓜氣。以瓜劃破，曝日中，少頃食，即冷如水也。得酒氣、近糯米，即易爛。貓踏之，即易沙。
【主治】
消煩止渴，解暑熱（吳瑞）。療喉痺（汪穎）。寬中下氣，利小水，治血痢，解酒毒（寧原）。含汁，治口瘡（震享）。
【發明】
穎曰︰西瓜性寒解熱，有天生白虎湯之號。然亦不宜多食。
時珍曰︰西瓜、甜瓜皆屬生冷。世俗以為醍醐灌頂，甘露灑心，取其一時之快，不知其傷脾助濕之害也。《真西山衛生歌》雲︰「瓜桃生冷宜少飧，免致秋來成瘧痢。」是矣。又李鵬飛《延壽書》雲︰防州太守陳逢原，避暑食瓜過多，至秋忽腰腿痛，不能舉動。遇商助教療之，乃愈。此皆食瓜之患也，故集書於此，以為鑒戒雲。又洪忠宣《松漠紀聞》言︰有人苦目病。或令以西瓜切片曝乾，日日服之，遂愈。由其性冷降火故也。
皮
【氣味】
甘，涼，無毒。
【主治】
口、舌、唇內生瘡，燒研噙之（震亨）。
【附方】
新二。
閑挫腰痛︰西瓜青皮，陰乾為末，鹽酒調服三錢。（《攝生眾妙方》）
食瓜過傷︰瓜皮煎湯解之。諸瓜皆同。（《事林廣記》）
瓜子仁
【氣味】
甘，寒，無毒。
【主治】
與甜瓜仁同（時珍）。
（《本經》上品）
【釋名】
蒲桃（古字）、草龍珠。
時珍曰︰葡萄，《漢書》作蒲桃，可以造酒，人 飲之，則 然而醉，故有是名。其圓者名草龍珠，長者名馬乳葡萄，白者名水晶葡萄，黑者名紫葡萄。《漢書》言︰張騫使西域還，始得此種，而《神農本草》已有葡萄，則漢前隴西舊有，但未入關耳。
【集解】
《別錄》曰︰葡萄生隴西、五原、敦煌山谷。
弘景曰︰魏國使人多 來南方。狀如五味子而甘美，可作酒，雲用藤汁殊美。北人多肥健耐寒，蓋食斯乎？不植淮南，亦如橘之變於河北也。人說即是此間 ，恐亦如枳之與橘耶？
恭曰︰ 即山葡萄，苗、葉相似，亦堪作酒。葡萄取子汁釀酒，陶雲用藤汁，謬矣。
頌曰︰今河東及近汴州郡皆有之。苗作藤蔓而極長，太盛者一、二本綿被山谷間。花極細而黃白色。其實有紫、白二色，有圓如珠者，有長似馬乳者，有無核者，皆七月、八月熟，取汁可釀酒。按《史記》雲︰大宛以葡萄釀酒，富人藏酒萬余石，久者十數年不敗。張騫使西域，得其種還，中國始有。蓋北果之最珍者，今太原尚作此酒寄遠也。其根、莖中空相通，暮溉其根，而晨朝水浸子中矣。故俗呼其苗為木通，以利小腸。江東出一種，實細而酸者，名 子。
宗奭曰︰段成式言︰葡萄有黃、白、黑三種。《唐書》言︰波斯所出者，大如雞卵。此物最難乾，不乾不可收。不問土地，但收皆可釀酒。
時珍曰︰葡萄，折藤壓之最易生。春月萌苞生葉，頗似栝蔞葉而有五尖。生須延蔓，引數十丈。三月開小花成穗，黃白色。仍連著實，星編珠聚，七、八月熟，有紫、白二色。西人及太原、平陽皆作葡萄乾，貨之四方。蜀中有綠葡萄，熟時色綠。雲南所出者，大如棗，味尤長。西邊有瑣瑣葡萄，大如五味子而無核。按︰《物類相感志》雲︰甘草作釘，針葡萄，立死。以麝香入葡萄皮內，則葡萄盡作香氣。其愛憎異於他草如此。又言︰其藤穿過棗樹，則實味更美也。《
實
【氣味】
甘，平，澀，無毒。
詵曰︰甘、酸，溫。多食，令人猝煩悶、眼暗。
【主治】
筋骨濕痺，益氣倍力強志，令人肥健，耐飢忍風寒。久食，輕身不老延年。可作酒（《本經》）。逐水，利小便（《別錄》）。除腸間水，調中治淋（甄權）。時氣痘瘡不出，食之，或研酒飲，甚效（蘇頌）。
【發明】
頌曰︰按︰魏文帝詔群臣曰︰蒲桃當夏末涉秋，尚有餘暑，醉酒宿酲，掩露而食。甘而不飴，酸而不酢，冷而不寒，味長汁多，除煩解渴。又釀為酒，甘於曲 ，善醉而易醒。他方之果，寧有匹之者乎？
震亨曰︰葡萄屬土，有水與木火。東南人食之多病熱，西北人食之無恙。蓋能下走滲道，西北人稟氣濃故耳。
【附方】
新三。
除煩止渴︰生葡萄搗濾取汁，以瓦器熬稠，入熟蜜少許同收。點湯飲甚良。（《居家必用》）
熱淋澀痛︰葡萄（搗取自然汁）、生藕（搗取自然汁）、生地黃（搗取自然汁）、白沙蜜各五合胎上沖心︰葡萄，煎湯飲之，即下。（《聖惠方》）
根及藤、葉
【氣味】
同實。
【主治】
煮濃汁細飲，止嘔噦及霍亂後惡心，孕婦子上沖心，飲之即下，胎安（孟詵）。
治腰腳肢腿痛，煎湯淋洗之良。又飲其汁，利小便，通小腸，消腫滿（時珍）。
【附方】
新一。
水腫︰葡萄嫩心十四個，螻蛄七個（去頭尾），同研，露七日，曝乾為末。每服半錢，淡酒調下。暑月尤佳。（潔古《保命集
（音嬰郁。《綱目》）
【校正】
原附葡萄下，今分出。
【釋名】
燕 （《毛詩》）、龍。
時珍曰︰名義未詳。
【集解】
恭曰︰ 蔓生。苗、葉與葡萄相似而小，亦有莖大如碗者。冬月惟葉凋而藤不死。藤汁味甘，子味甘酸，即千歲
頌曰︰ 子生江東，實似葡萄，細而味酸，亦
時珍曰︰ 野生林墅間，亦可插植。蔓、葉、花、實，與葡萄無異。其實小而圓，色不甚紫也。《詩》雲「六月食 」即此。其莖吹之，氣出有汁，如
【正誤】
藏器曰︰蘇恭注千歲 即是 ，妄言也。千歲 藤如葛，而葉背白，子赤可食。 藤斫
時珍曰︰蘇恭所說 ，形狀甚是，但以為千歲 則非矣。
實
【氣味】
甘、酸，平、無毒。
【主治】
止渴，悅色益氣（蘇恭）。
藤
【氣味】
甘，平，無毒。
【主治】
噦逆，傷寒後嘔噦，搗汁飲之良（蘇恭）。止渴，利小便（時珍）。
【附方】
新三。
嘔 厥逆︰ 藤煎汁，呷之。（《肘後方》）
目中障翳︰ 藤，以水浸過，吹氣取汁，滴入目中，去熱翳，赤、白障。（《拾遺本草》）
五淋血淋︰木龍湯︰用木龍（即野葡萄藤也）、竹園荽、淡竹葉、麥門冬（連根苗）、紅棗肉、燈心草、烏梅、當歸各等分，煎湯代茶飲。（《百一
根
【氣味】
同藤。
【主治】
下焦熱痛淋秘，消腫毒（時珍）。
【附方】
新四。
男婦熱淋︰野葡萄根七錢，葛根三錢，水一鐘，煎七分，入童子小便三分，空心溫服。（《乾坤秘韞》）
女人腹痛︰方同上。
一切腫毒︰赤龍散︰用野葡萄根，曬研為末，水調塗之，即消也。（《儒門事親》方）
赤游風腫︰忽然腫癢，不治則殺人。用野葡萄根搗如泥，塗之即消。（《通變要法》）
（宋《開寶》）
【釋名】
獼猴梨（《開寶》）、藤梨（同上）、時珍曰︰其形如梨，其色如桃，而獼猴喜食，故有諸名。閩人呼為陽桃。
【集解】
志曰︰生山谷中。藤著樹生，葉圓有毛。其實形似雞卵大，其皮褐色，經霜始甘美可食。皮堪作紙。
宗奭曰︰今陝西永興軍南山甚多。枝條柔弱，高二、三丈，多附木而生。
其子十月爛熟，色淡綠，生則極酸。子繁細，其色如芥子。淺山傍道則有存者，深山則多為猴所食矣。
實
【氣味】
酸、甘，寒，無毒。
藏器曰︰咸、酸，無毒。多食冷脾胃，動泄 。
宗奭曰︰有實熱者宜食之。太過，則令人臟寒作泄。
【主治】
止暴渴，解煩熱，壓丹石，下石淋（《開寶》。詵曰︰並宜取瓤和蜜作煎食）。
調中下氣，主骨節風，癱緩不隨，長年白髮，野雞內痔病（藏器）。
藤中汁
【氣味】
甘，滑，寒，無毒。
【主治】
熱壅反胃，和生薑汁服之。又下石淋（藏器）。
枝、葉
【主治】
殺蟲。煮汁飼狗，療 疥（《
（音柘，《別錄》中品）
【釋名】
竿蔗（《草木狀》）、薯（音遮）。
時珍曰︰按︰《野史》雲︰呂惠卿言︰凡草皆正生嫡出，惟蔗側種，根上庶出，故字從庶也。嵇含作竿蔗，謂其莖如竹竿也。《離騷》、《漢書》皆作柘字，通用也。薯字出許慎《說文》，蓋蔗音之轉也。
【集解】
弘景曰︰蔗出江東為勝，廬陵亦有好者。廣州一種，數年生皆大如竹，長丈餘，取汁為沙糖，甚益人。又有荻蔗，節疏而細，亦可啖也。
頌曰︰今江浙、閩廣、湖南、蜀川所生，大者亦高丈許。有二種︰荻蔗其葉似荻，莖細短而節疏，但堪生啖，亦可煎稀糖；竹蔗莖粗而長，可榨汁為沙糖，泉、福、吉、廣諸州多作之。煉沙糖和牛乳為乳糖，惟蜀川作之。南人販至北地者，荻蔗多而竹蔗少也。
詵曰︰蔗有赤色者名崑崙蔗；白色者名荻蔗。竹蔗以蜀及嶺南者為勝，江東雖有而劣於蜀產。會稽所作乳糖，殆勝於蜀。
時珍曰︰蔗皆畦種，叢生，最困地力。莖似竹而內實，大者圍數寸，長六、七尺，根下節密，以漸而疏。抽葉如蘆葉而大，長三、四尺，扶疏四垂。八、九月收莖，可留過春充果食。按王灼《糖霜譜》雲︰蔗有四色︰曰杜蔗，即竹蔗也，綠嫩薄皮，味極醇濃，專用作霜；曰西蔗，作霜色淺；曰 蔗，亦名蠟蔗，即荻蔗也，亦可作沙糖；曰紅蔗，亦名紫蔗，即昆倉蔗也，止可生啖，不堪作糖。凡蔗榨
蔗
【氣味】
甘，平，澀，無毒。
大明曰︰冷。
詵曰︰共酒食，發痰。
瑞曰︰多食，發虛熱，動衄血。
【主治】
下氣和中，助脾氣，利大腸（《別錄》）。利大小腸，消痰止渴，除心胸煩熱，解酒毒
【發明】
時珍曰︰蔗，脾之果也。其漿甘寒，能瀉火熱，《素問》所謂甘溫除大熱之意。
煎煉成糖，則甘溫而助濕熱，所謂積溫成熱也。蔗漿消渴解酒，自古稱之。故《漢書‧郊祀歌》雲︰百末旨酒布蘭生，泰尊柘漿析朝酲。唐王維《櫻桃詩》雲︰飽食不須愁內熱，大官還有蔗漿寒。是矣。而孟詵乃謂共酒食發痰者，豈不知其有解酒除熱之功耶？日華子大明又謂沙糖能解酒毒，則不知既經煎煉，便能助酒為熱，與生漿之性異矣。按︰晁氏《客話》雲︰甘草遇火則熱，麻油遇火則冷，甘蔗煎飴則熱，水成湯則冷。此物性之異，醫者可不知乎？又《野史》雲︰盧絳中病 疾疲瘵，忽夢白衣婦人云︰食蔗可愈。及旦買蔗數挺食之，翌日疾愈。此亦助脾和中之驗歟？
【附方】
舊三，新四。
發熱口乾，小便赤澀︰取甘蔗去皮，嚼汁咽之。飲漿亦可。（《外台秘要》）
痰喘氣急︰方見山藥。
反胃吐食，朝食暮吐，暮食朝吐，旋旋吐者。用甘蔗汁七升，生薑汁一升，和勻，日日細呷之。（《梅師方》）
乾嘔不息︰蔗汁，溫服半升，日三次。入薑汁更佳。（《肘後方》）
瘧疲瘵︰見前。眼暴赤腫，磣澀疼痛︰甘蔗汁二合，黃連半兩，入銅器內慢火養濃，去滓，點之。（《普濟》）
虛熱咳嗽，口乾涕唾︰用甘蔗汁一升半，青粱米四合，煮粥，日食二次，極潤心肺。（董氏方）
小兒口疳︰蔗皮燒研，摻之。（《簡便方》）
滓
【主治】
燒存性，研末，烏 油調，塗小兒頭瘡白禿，頻塗取瘥。燒煙勿令入人目，能使暗明（時珍）。
（《唐本草》）
【集解】
恭曰︰沙糖，蜀地、西戎、江東並有之。榨甘蔗汁煎成，紫色。瑞曰︰稀者為蔗糖，乾者為沙糖，球者為球糖，餅者為糖餅。沙糖中凝結如石，破之如沙，透明白者，為糖霜。
時珍曰︰此紫沙糖也。法出西域，唐太宗始遣人傳其法入中國。以蔗汁過樟木槽，取而煎成。清者為蔗糖，凝結有沙者為沙糖。漆瓮造成，如石、如霜、如冰者，為石蜜、為糖霜、為冰糖也。紫糖亦可煎化，印成鳥獸果物之狀，以充席獻。今之貨者，又多雜以米餳諸物，不可不知。
【氣味】
甘，寒，無毒。
恭曰︰冷利過於石蜜。
詵曰︰性溫不冷。多食令人心痛，生長蟲，消肌肉，損齒，發疳 。與鯽魚同食，成疳蟲；與葵同食，生流 ；與筍同食，【主治】
心腹熱脹，口乾渴（《唐本》）。潤心肺大小腸熱，解酒毒。臘月瓶封窖糞坑中，患天行熱狂者，絞汁服，甚良（大明）。和中助脾【發明】
宗奭曰︰蔗汁清，故費煎煉致紫黑色。今醫家治暴熱，多用為先導；兼啖駝、馬，解熱。小兒多食則損齒生蟲者，土製水， 蟲屬土，得甘即生也。
震亨曰︰糖生胃火，乃濕土生熱，故能損齒生蟲，與食棗病齲同意，非土製水也。
時珍曰︰沙糖性溫，殊於蔗漿，故不宜多食。與魚、筍之類同食，皆不益人。今人每用為調和，徒取其適口，而不知陰受其害也。但其性能和脾緩肝，故治脾胃及瀉肝藥用為先導。
本草言其性寒，蘇恭謂其冷利，皆昧此理。
【附方】
舊一，新五。
下痢禁口︰沙糖半斤，烏梅一個，水二碗，煎一碗，時時飲之。（《摘玄方》）
腹中緊脹︰白糖以酒三升，煮服之。不過再服。（《子母秘錄》）
痘不落痂︰沙糖，調新汲水一杯服之（白湯調亦可），日二服。（劉提點方）
虎傷人瘡︰水化沙糖一碗服，並塗之。（《摘玄方》）
上氣喘嗽，煩熱，食即吐逆︰用沙糖、薑汁等分，相和，慢煎二十沸，每咽半匙，取效。
食韭口臭︰沙糖解之。（《摘要方》）
（《唐本草》）
【釋名】
白沙糖。
恭曰︰石蜜即乳糖也，與蟲部石蜜同名。
時珍曰︰按︰萬震《涼州異物志》雲︰石蜜非石類，假石之名也。實乃甘蔗汁煎而曝之，則凝如石而體甚輕，故謂之石蜜也。
【集解】
志約曰︰石蜜出益州及西戎，煎煉沙糖為之，可作餅塊，黃白色。
恭曰︰石蜜用水、牛乳、米粉和煎成塊，作餅堅重。西戎來者佳，江左亦有，殆勝於蜀。
詵曰︰自蜀中、波斯來者良。東吳亦有，不及兩處者。皆煎蔗汁、牛乳，則易細白耳。
宗奭曰︰石蜜，川、浙者最佳，其味濃，他處皆次之，煎煉以型象物，達京師。至夏月及久陰雨，多自消化。土人先以竹葉及紙裹包，外用石夾埋之，不得見風，遂可免。今人謂之乳糖。其作餅黃白色者，謂之捻糖，易消化，入藥至少。
時珍曰︰石蜜，即白沙糖也。凝結作餅塊如石者為石蜜，輕白如霜者為糖霜，堅白如冰者為冰糖，皆一物有精粗之異也。以白糖煎化，模印成人物獅象之形者為饗糖，《後漢書注》所謂猊糖是也。以石蜜和諸果仁，及橙橘皮、縮砂、薄荷之類，作成餅塊者，為糖纏。以石蜜和牛乳、酥酪作成餅塊者，為乳糖。皆一物數變也。《唐本草》明言石蜜煎沙糖為之，而諸注皆以乳糖即為石蜜，殊欠分明。按︰王灼《糖霜譜》雲︰古者惟飲蔗漿，其後煎為蔗餳，又曝為石蜜，唐初以蔗為酒。而糖霜則自大歷間有鄒和尚者，來住蜀之遂寧傘山，始傳造法。
故甘蔗所在植之，獨有福建、四明、番禺、廣漢、遂寧有冰糖，他處皆顆碎、色淺、味薄。
惟竹蔗綠嫩味濃，作霜最佳，西蔗次之。凡霜一瓮，其中品色亦自不同。惟疊如假山者為上，團枝次之，瓮鑒次之，小顆塊又次之，沙腳為下；紫色及如水晶色者為上，深琥珀色次之，淺黃又次之，淺白為下。
【氣味】
甘，寒，冷利，無毒。
【主治】
心腹熱脹，口乾渴（《唐本》）。治目中熱膜，明目。和棗肉、巨勝末為丸噙之，潤肺氣，助五臟，生津（孟詵）。潤心肺燥熱，治嗽消痰，解酒和中，助珍）。
【發明】
震亨曰︰石蜜甘喜入脾，食多則害必生於脾。西北地高多燥，得之有益；東北地下多濕，得之未有不病者，亦兼氣之濃薄不同耳。
時珍曰︰石蜜、糖霜、冰糖，比之紫沙糖性稍平，功用相同，入藥勝之。然不冷利，若久食則助熱、損齒、生蟲之害同也。
（《拾遺》）
【校正】
自草部移入此。
【釋名】
草蜜（《拾遺》）、給勃羅。
【集解】
藏器曰︰交河沙中有草，頭上有毛，毛中生蜜。胡人名為給勃羅。
時珍曰︰按李延壽《北史》雲︰高昌有草名羊刺，其上生蜜，味甚甘美。又《梁四公子記》雲︰高昌貢刺蜜。傑公雲︰南平城羊刺無葉，其蜜色白而味甘；鹽城羊刺葉大，其蜜色青而味薄也。高昌即交河，在西番，今為火州。又段成式《酉陽雜俎》雲︰北天竺國有蜜草，蔓生大葉，秋冬不死，因受霜露，遂成蜜也。又《大明一統志》雲︰西番撒馬兒罕地，有小草叢生，葉細如藍，秋露凝其上，味甘如蜜，可熬為餳，土人呼為達即古賓，蓋甘露也。按此二說，皆草蜜也，但不知其草即羊刺否也？又有KT 齊樹，亦出蜜，雲可入藥而不得其詳，今附於下。
【附錄】
KT 齊（音別） 按︰段成式雲︰KT 齊出波斯國，拂林國亦有之，名KT勃梨佗（KT 音奪）。樹長丈餘，皮色青薄光淨。葉似阿魏，生於枝端，一枝三葉。八月伐之，蠟月更抽新條。七月斷其枝，有黃汁如蜜，微香，可以入藥療病也。
【氣味】
甘，平，無毒。
【主治】
骨蒸發熱痰嗽，暴痢下血，開胃止渴除煩（藏器）。
