（《本經》中品）
【釋名】
子名椹。
時珍曰︰徐鍇《說文解字》雲︰桑，音若，東方自然神木之名，其字象形。桑乃蠶所食，異於東方自然之神木，故加木於桑下而別之。《典術》雲︰桑乃箕星之精。
【集解】
頌曰︰方書稱桑之功最神，在人資用尤多。《爾雅》雲︰桑辨有葚者梔。又雲︰女桑， 桑。 桑，山桑。郭璞雲︰辨，半也。葚與椹同。一半有椹，一半無椹，名梔。俗間呼桑之小而條長者，皆為女桑。其山桑似桑，材中弓弩； 桑，絲中琴瑟，皆材之美者也，他木鮮及之。
桑，葉尖而長。以子種者，不若壓條而分者。桑生黃衣，謂之金桑，其木必將槁矣。《種樹書》雲︰桑以構接則桑大。桑根下埋龜甲，則茂盛不蛀。
桑根白皮
【修治】
《別錄》曰︰采無時。出土上者殺人。
弘景曰︰東行桑根乃易得，而江邊多出土，不可輕信。
時珍曰︰古本草言桑根見地上者名馬領，有毒殺人。旁行出土者名伏蛇，亦有毒而治心痛。故吳淑《事類賦》雲︰伏蛇療疾，馬領殺人。
曰︰凡使，采十年以上向東畔嫩根，銅刀刮去青黃薄皮一重，取裡白皮切，焙乾用。
其皮中涎勿去之，藥力俱在其上也。忌鐵及鉛。或雲︰木之白皮亦可用。煮汁染褐色，久不落。
【氣味】
甘，寒，無毒。權曰︰平。
大明曰︰溫。
元素曰︰苦、酸。
杲曰︰甘、辛，寒。可升可降，陽中陰也。
好古曰︰甘濃而辛薄，入手太陰經。
之才曰︰續斷、桂心、麻子為之使。
【主治】
傷中，五勞六極，羸瘦，崩中絕脈，補虛益氣（《本經》）。去肺中水氣，唾血熱渴，水腫腹滿臚脹，利水道，去寸白，可以縫金瘡（《別錄》）。治肺氣喘滿，虛勞客熱頭痛，內補不足（甄權）。煮汁飲，利五臟。入散用，下一切風氣水氣（孟詵）。調中下氣，消痰止渴，開胃下食，殺腹臟蟲，止霍亂吐瀉。研汁，治小兒天吊驚癇客忤，及敷鵝口瘡，大驗
【發明】
杲曰︰桑白皮，甘以固元氣之不足而補虛，辛以瀉肺氣之有餘而止嗽。又雲︰桑白皮瀉肺，然性不純良，不宜多用。
時珍曰︰桑白皮長於利小水，乃實則瀉其子也，故肺中有水氣及肺火有餘者宜之。十劑雲︰燥可去濕，桑白皮、赤小豆之屬是矣。宋醫錢乙治肺氣熱盛，咳嗽而後喘，面腫身熱，瀉白散︰用桑白皮（炒）一兩，地骨皮（焙）一兩，甘草（炒）半兩。每服一、二錢，入粳米百粒，水煎，食後溫服。桑白皮、地骨皮皆能瀉火從小便去，甘草瀉火而緩中，粳米清肺而養血，此乃瀉肺諸方之準繩也。元醫羅天益言其瀉肺中伏火而補正氣，瀉邪所以補正也。若肺虛而小便利者，不宜用之。
頌曰︰桑白皮作線縫金瘡腸出，更以熱雞血塗之。唐‧安金藏剖腹，用此法而愈。
【附方】
舊九，新五。
咳嗽吐血，甚者殷鮮︰桑根白皮一斤，米泔浸三宿，刮去黃皮，銼細，入糯米四兩，焙乾為末。每服一錢，米飲下。（《經驗方》）。
消渴尿多︰入地三尺桑根，剝取白皮，炙黃黑，銼。以水煮濃汁，隨意飲之。亦可入少米，勿用鹽。（《肘後方》）。
產後下血︰炙桑白皮，煮水飲之。（《肘後方》）。
血露不絕︰鋸截桑根，取屑五指撮，以醇酒服之，日三服。（《肘後方》）。
墜馬拗損︰桑根白皮五斤為末，水一升煎膏，敷之便止。已後亦無宿血，終不發動。（《經驗後方》）。
金刃傷瘡︰新桑白皮，燒灰，和馬糞塗瘡上，數易之。亦可煮汁服之。（《廣利方》）。
雜物瞇眼︰新桑根白皮洗淨捶爛，入眼，撥之自出。（《聖惠方發鬢墮落︰桑白皮（銼）二升。以水淹浸，煮五、六沸，去滓，頻頻洗沐，自不落也。（《千金方》）。
發槁不澤︰桑根白皮、柏葉各一斤，煎汁沐之即潤。（《聖惠方》）。
小兒重舌︰桑根白皮煮汁，塗乳上飲之。（《子母秘錄》）。
小兒流涎︰脾熱也，胸膈有痰。新桑根白皮，搗自然汁塗之，甚效。乾者煎水。（《聖惠方》）
小兒天吊，驚癇客忤︰家桑東行根取研汁服。（《聖惠方》）。
小兒火丹︰桑根白皮，煮汁浴之。或為末，羊膏和塗之。（《千金方》）。
石癰堅硬不作膿者︰蜀桑白皮陰乾為末，烊膠和酒調敷，以軟為度。（《千金方》）。
皮中白汁
【主治】
小兒口瘡白漫漫，拭淨塗之便愈。又塗金刃所傷燥痛，須臾血止，仍以白皮裹之，甚良（蘇頌）。塗蛇、蜈蚣、蜘蛛傷，有驗
【附方】
舊一，新三。
小兒鵝口︰桑白皮汁，和胡粉塗之。（《子母秘錄》）。
小兒唇腫︰桑木汁塗之，即愈。（《聖惠方》）。
解百毒氣︰桑白汁一合，服之，須臾吐利自出。（《肘後方》）。
破傷中風︰桑瀝、好酒，對和溫服，以醉為度。醒服消風散。（《
桑椹（一名文武實）
【主治】
單食，止消渴（蘇恭）。利五臟關節，通血氣。久服不飢，安魂鎮神，令人聰明，變白不老。多收曝乾為末，蜜丸日服（藏器）。搗汁飲，解中酒毒。釀酒服，利水氣消腫（時珍）。
【發明】
宗奭曰︰《本經》言桑甚詳，然獨遺烏椹，桑之精英盡在於此。採摘微研，以布濾汁，石器熬成稀膏，量多少入蜜熬稠，貯瓷器中。每抄一、二錢，食後、夜臥，以沸湯點服。治服金石發熱口渴，生精神及小腸熱，其性微涼故也。《仙方》曬乾為末，蜜和為丸，酒服亦良。
時珍曰︰椹有烏、白二種。楊氏《產乳》雲︰孩子不得與桑椹，令兒心寒，而陸機《詩疏》雲︰鳩食桑椹多則醉傷其性，何耶？《四民月令》雲︰四月宜飲桑椹酒，能理百種風熱。
其法用椹汁三斗，重湯煮至一斗半，入白蜜二合，酥油一兩，生薑一合，煮令得所，瓶收。
每服一合，和酒飲之。亦可以汁熬燒酒，藏之經年，味力愈佳。史言魏武帝軍乏食，得乾椹以濟飢。金
【附方】
舊一，新七。
水腫脹滿︰水不下則滿溢，水下則虛竭還脹，十無一活，宜用桑椹酒治之。桑心皮切，以水二斗，煮汁一斗，入桑椹再煮，取五升，以糯飯五升，釀酒飲。（《瘰癧結核︰文武膏︰用文武實（即桑葚子）二斗（黑熟者），以布取汁，銀、石器熬成薄膏。每白湯調服一匙，日三服。（《保命集》）。
諸骨哽咽︰紅椹子細嚼，先咽汁，後咽滓，新水送下。乾者亦可。（《聖惠方》）。
小兒赤禿︰桑椹取汁，頻服。（《千金方》）。
小兒白禿︰黑葚入罌中曝三七日，化為水，洗之，三七日神效。（《聖濟錄》）。
拔白變黑︰黑葚一斤，蝌蚪一斤，瓶盛封閉，懸屋東頭一百日，盡化為黑泥，以染白髮如漆。（陳藏器《本草》）。
發白不生︰黑熟桑椹，水浸日曬，搽塗，令黑而復生也。（《千金方》）。
陰症腹痛︰桑椹絹包風乾，過伏天，為末。每服三錢，熱酒下，取汗。（《集簡方》）。
葉
【氣味】
苦、甘，寒，有小毒。
大明曰︰家桑葉︰暖，無毒。
【主治】
除寒熱，出汗（《本經》）。汁，解蜈蚣毒（《別錄》）。煎濃汁服，能除腳氣水腫，利大小腸（蘇恭）。炙熟煎飲，代茶止渴（孟詵）。煎飲，利五臟，通關節，下氣。嫩葉煎酒服，治一切風。蒸熟搗， 風痛出汗，並撲損瘀血。 爛，塗蛇、蟲傷（大明）。研汁，治金瘡及小兒吻瘡。煎汁服，止霍亂腹痛吐下，亦可以乾葉煮之。雞桑葉，煮汁熬膏服，去老風及宿血（藏器）。治勞熱咳嗽，明目長發（時珍）。
【發明】
頌曰︰桑葉可常服。神仙服食方︰以四月桑茂盛時採葉。又十月霜後三分，二分已落時，一分在者，名神仙葉，即採取，與前葉同陰乾搗末，丸、散任服，或煎水代茶飲之。又霜後葉煮湯，淋渫手足，去風痺殊勝。又微炙和桑衣煎服，治痢及金瘡諸損傷，止血。
震亨曰︰經霜桑葉研末，米飲服，止盜汗。
時珍曰︰桑葉乃手、足陽明之藥，汁煎代茗，能止消渴。
【附方】
舊二，新十一。
青盲洗法︰昔武勝軍宋仲孚患此二十年，用此法，二年目明如故。新采青桑葉陰乾，月按日就地上燒存性。每以一合，於瓷器內煎減二分，傾出澄清，溫熱洗目，至百度，屢試有驗。正月初八，二月初八，三月初六，四月初四，五月初五，六月初二，七月初七，八月二十，九月十二，十月十七，十一月初二，十二月三十。（《普濟方》）。
風眼下淚︰臘月不落桑葉煎湯，日日溫洗。或入芒硝。（《集簡方》）。
赤眼澀痛︰桑葉為末，紙卷燒煙熏鼻取效，《海上方》也。（《普濟方》）。
頭髮不長︰桑葉、麻葉煮泔水沐之，七次可長數尺。（《千金方》）。
吐血不止︰晚桑葉焙研，涼茶服三錢。只一服止，後用補肝肺藥。（《聖濟總錄》）。
小兒渴疾︰桑葉不拘多少，逐片染生蜜，線系蒂上，繃，陰乾。細切，煎汁日飲代茶。（霍亂轉筋，入腹煩悶︰桑葉一握，煎飲，一、二服立定。（《聖惠方》）。
大腸脫肛︰黃皮桑樹葉三升，水煎過，帶溫罨納之。（《仁齋直指方》）。
肺毒風瘡，狀如大風︰綠雲散︰用好桑葉。淨洗，蒸熟（一宿候），曬乾，為末。水調二錢匕服。（《經驗後方》）。
癰口不斂︰經霜黃桑葉，為末。敷之。（《直指方》）。
穿掌腫毒︰新桑葉研爛， 之即愈。（《通玄論》）。
湯火傷瘡︰經霜桑葉（燒存性，）為末，油和敷之。三日愈。（《醫學正傳》）。
手足麻木不知痛癢︰霜降後桑葉煎湯，頻洗。（《救急方》）
枝
【氣味】
苦，平。
【主治】
遍體風癢乾燥，水氣、腳氣、風氣，四肢拘攣，上氣眼暈，肺氣咳嗽，消食利小便。久服輕身，聰明耳目，令人光澤。療口乾及癰疽後渴，用嫩條細切一升，熬香煎飲，亦無禁忌。久服，終身不患偏風（蘇頌。出《近效方》，名桑枝煎。一法︰用花桑枝寸銼，炒香，瓦器煮減一半，再入銀器，重湯熬減一半。或入少蜜亦可）。
【發明】
頌曰︰桑枝不冷不熱，可以常服。《抱朴子》言︰《仙經》雲︰一切仙藥，不得桑煎不服。
時珍曰︰煎藥用桑者，取其能利關節，除風寒濕痺諸痛也。觀《靈樞經》治寒痺內熱，用桂酒法，以桑炭炙布巾，熨痺處；治口僻用馬膏法，以桑鉤鉤其口，及坐桑灰上，皆取此意也。又癰疽發背不起發，或瘀肉不腐潰，及陰瘡、瘰癧、流注、 瘡、頑瘡、惡瘡久不愈者，用桑木炙法，未潰則拔毒止痛，已潰則補接陽氣，亦取桑通關節，去風寒，火性暢達，出郁毒之意。其法以乾桑木劈成細片，扎作小把，然火吹息，炙患處。每吹炙片時，以瘀肉腐動為度，內服補托藥，誠良方也。又按︰趙 《養 漫筆》雲︰越州一學錄少年苦嗽，百藥不效。或令用南向柔桑條一束，每條寸折納鍋中，以水五碗，煎至一碗，盛瓦器中，渴即飲之，服一月而愈。此亦桑枝煎變法爾。
【附方】
舊二，新四。
服食變白，久服通血氣，利五臟︰雞桑嫩枝，陰乾為末，蜜和作丸。每日酒服六十丸。（《聖惠方》）。
水氣腳氣︰桑條二兩，炒香，以水一升，煎二合。每日空心服之，亦無禁忌。（《聖濟總錄》）。
風熱臂痛︰桑枝一小升切炒。水三升，煎二升，一日服盡。許叔微雲︰嘗病臂痛，諸藥不效，服此數劑尋愈。觀《本草切用》及《圖經》言其不冷不熱，可以常服；《抱朴子》言︰一解中蠱毒︰令人腹內堅痛，面黃青色，淋露骨立，病變不常。桑木心（銼）一斛，著釜中，以水淹令上有三寸，煮取二斗，澄清，微火煎得五升。空心服五合，則吐蠱毒出也。（《肘後方》）。
刺傷手足，犯露水腫痛，多殺人︰以桑枝三條， 火炮熱，斷之，以頭熨瘡上令熱，冷即易之，盡三條則瘡自紫白癜風︰桑枝十斤，益母草三斤。水五斗，慢火煮至五斤，去滓再煎成膏。每臥時溫酒調服半合，以愈為度。
桑柴灰
【氣味】
辛，寒，有小毒。
【主治】
蒸淋取汁為煎，與冬灰等分，同滅痣疵黑子，蝕惡肉。煮小豆食，大下水脹。
敷金瘡，止血生肌（蘇恭）。桑霜，治噎食積塊（時珍）。
【附方】
舊五，新六。
目赤腫痛︰桑灰一兩。黃連半兩，為末。每以一錢泡湯，澄清洗之。（《聖濟總錄》）。
洗青盲眼︰正月八，二月八，三月六，四月四，五月五，六月二，七月七，八月二十，九月十二，十月十七，十一月二十六，十二月三十日。每遇上件神日，用桑柴灰一合，煎湯沃之，於瓷器中，澄取極清，稍熱洗之。如冷即重湯頓溫，不住手洗。久久視物如鷹鶻也。
一法以桑灰、童子小便和作丸。每用一丸，泡湯澄洗。（《經驗方》）。
屍疰鬼疰︰其病變動，乃有三十六種至九十九種，使人寒熱淋瀝，恍惚默默，不得知所苦，累年積月，以至於死，復傳親人，宜急治之。用桑樹白皮曝乾，燒灰二斗，著甑中蒸透，以釜中湯三、四斗，淋之又淋，凡三度極濃，澄清只取二斗，以漬赤小豆二斗，一宿，曝乾復漬，灰汁盡乃止，以豆蒸熟。以羊肉或鹿肉作羹，進此豆飯，初食一升至二升，取飽。微者，三、四斗愈；極者七、八斗愈。病去時，體中自覺疼癢淫淫。若根本不盡，再為之。神效方也。（《肘後方》）。
腹中症瘕︰方見介部鱉下。
身面水腫，坐臥不得︰取東引花桑枝，燒灰淋汁，煮赤小豆。每飢即飽食之，不得吃湯飲面上痣疵︰寒食前後，取桑條，燒灰，淋汁，入鍛石熬膏，以自己唾調點之，自落也。（《皆效方》）。
白癜駁風︰桑柴灰二斗，甑內蒸之，取釜內熱湯洗。不過五、六度，瘥。（《聖惠方》）。
大風惡疾，眉發脫落︰以桑柴灰熱湯淋取汁，洗頭面（以大豆水研漿，解釋灰味，彌佳）。
次用熟水，入綠豆面濯之。三日狐尿刺人，腫痛欲死︰熱桑灰汁漬之，冷即易。（《肘後方》）。
金瘡作痛︰桑柴灰篩細，敷之。（《梅師方》）。
瘡傷風水，腫痛入腹，則殺人︰多以桑灰淋汁漬之，冷復易。（《梅師方》）。
頭風白屑︰桑灰淋汁沐之，神良。（《聖惠方》）。
桑耳、桑黃 見菜部木耳。
桑花 見草部苔類。
桑寄生 見後寓木類。
桑柴火 見火部。
桑螵蛸 見蟲部。
桑蠹 見蟲部。
（宋《嘉 》）
【釋名】
時珍曰︰按︰陸佃《埤雅》雲︰柘宜山石，柞宜山阜。柘之
【集解】
宗奭曰︰柘木裡有紋，亦可旋為器。其葉可飼蠶，曰柘蠶，然葉硬，不及桑葉。
入藥以無刺者良。
時珍曰︰處處山中有之。喜叢生。幹疏而直。葉豐而濃，團而有尖。其葉飼蠶，取絲作琴瑟，清響勝常。《爾雅》所謂棘繭，即此蠶也。《考工記》雲︰弓人取材以柘為上。其實狀如桑子，而圓粒如椒，名隹子（隹音錐）。其木染黃赤色，謂之柘黃，天子所服。《相感志》雲︰柘木以酒醋調礦灰塗之，一宿則作間道烏木紋。物性相伏也。
木白皮、東行根白皮
【氣味】
甘，溫，無毒。
【主治】
婦人崩中、血結，瘧疾（大明）。煮汁釀酒服，主風虛耳聾，補勞損虛羸，腰腎冷，夢與人交接泄精者（藏器）。
【發明】
時珍曰︰柘能通腎氣，故《聖惠方》治耳鳴耳聾一、二十年者，有柘根酒。用柘根二十斤，菖蒲五斗，各以水一石，煮取汁五斗。故鐵二十斤， 赤，以水五斗，浸取清，合水一石五斗；用米二石，曲二斗，如常釀酒成。用真磁石三斤為末，浸酒中三宿。日夜飲之，取小醉而眠。聞人聲乃止。
【附方】
新二。
飛絲入目︰柘漿點之，以綿蘸水拭去。（《醫學綱目》）。
洗目令明︰柘木煎湯，按日溫洗，自寅至亥乃止，無不效者。正月初二，二月初二，三月不洗，四月初五，五月十五，六月十一，七月初七，八月初二，九月初二，十月十九，十一月不洗，十二月十四日。徐神翁方也。（《海上方》）。
小兒鵝口重舌︰柘根五斤（銼），水五升，煮二升，去滓，煎取五合，頻塗之。無根，弓材亦可。（《千金方》）
柘黃 見菜部木耳。
奴柘（《拾遺》）
【集解】
藏器曰︰生江南山野。似柘，節有刺，冬不凋。
時珍曰︰此樹似柘而小，有刺。葉亦如柞葉而小，可飼蠶。
刺
【氣味】
苦，小溫，無毒。
【主治】
老婦血瘕，男子 癖悶痞。取刺和三棱草、馬鞭草作煎如稠糖。病在心，食後；在臍，空心服。當下惡物（藏器）。
（《別錄上品》）
【釋名】
（音媾。亦作構）、 桑。
頌曰︰陸機《詩疏》雲︰構，幽州謂之 桑，或曰楮桑。荊揚、交廣謂之 。
之。陸佃《埤雅》作穀米之谷，訓為善者，誤矣。或以楮、構為二物者，亦誤矣。詳
【集解】
《別錄》曰︰楮實生少室山，所在有之。八月、九月採實
弘景曰︰此即今構樹也。南人呼 紙亦為楮紙。武陵人作 皮衣，甚堅好。
頌曰︰此有二種︰一種皮有斑花紋，謂之斑 ，今人用皮為冠者；一種皮白無花，枝葉大相類。但取其葉似葡萄葉作瓣而有子者為佳。其實初夏生，大如彈丸，青綠色，至六、七月漸深紅色，乃成熟。八、九月採，水浸去皮、穰，取中子。段成式《酉陽雜俎》雲︰谷田久廢必生構。葉有瓣曰楮，無曰構。陸氏《詩疏》雲︰江南人績其皮以為布。又搗以為紙，長數丈，光澤甚好。又食其嫩芽，以當菜茹。今楮紙用之最博，楮布不見有之。醫方但貴楮實，余亦稀用。
大明曰︰皮斑者是楮，皮白者是 。
時珍曰︰按︰許慎《說文》言楮、 乃一種也，不必分別，惟辨雌雄耳。雄者皮斑而葉無丫叉，三月開花成長穗，如柳花狀，不結實，歉年人採花食之。雌者皮白而葉有丫叉，亦開碎花，結實如楊梅，半熟時水澡去子，蜜煎作果食。二種樹並易生，葉多澀毛。南人剝皮搗煮造紙，亦緝練為布，不堅易朽。裴淵《廣州記》言︰蠻夷取 皮熟捶為揭裡 布，以擬氈，甚暖也。其木腐後生菌耳，味甚佳好。
楮實 亦名 實（《別錄》）、楮桃
【修治】
曰︰採得後，水浸三日，攪旋投水，浮者去之。曬乾，以酒浸一伏時了，蒸之，從巳至亥，焙乾用。《經驗後方》︰煎法︰六月六日，採取 子五升，以水一斗，煮取五升，去滓，微火煎如餳用。
【氣味】
甘，寒，無毒。
【主治】
陰痿水腫，益氣充肌明目。久服，不飢不老，輕身（《別錄》）。壯筋骨，助陽氣，補虛勞，健腰膝，益顏色（大明）。
【發明】
弘景曰︰仙方采搗取汁和丹用，亦乾服，使人通神見鬼。
頌曰︰仙方單服，其實正赤時，收子陰乾，篩末，水服二錢匕，益久乃佳。《抱朴子》十歲，能行及走馬。
時珍曰︰《別錄》載楮實功用大補益，而《修真秘旨書》言久服令人成骨軟之痿。《濟生秘覽》治骨哽，用楮實煎湯服之，豈非軟骨之徵乎？按︰《南唐書》雲︰烈祖食飴喉中噎，國醫莫能愈。吳廷紹獨請進楮實湯，一服疾失去。群醫他日取用皆不驗，扣廷紹。答雲︰噎因甘起，故以此治之。愚謂此乃治骨鯁軟堅之義爾，群醫用治他噎，故不驗也。
【附方】
新六。
水氣蠱脹︰楮實子丸，以潔淨府。用楮實子一斗（水二斗，熬成膏）。茯苓三兩，白丁香一兩半，為末，以膏和，丸梧桐子大。從少至多，服至小便清利，脹減為度。後服治中湯養之。忌甘苦峻補及發動之物。（潔古《活法機要》）。
肝熱生翳︰楮實子研細，食後蜜湯服一錢，日再服。（《直指方》）
喉痺喉風︰五月五日（或六月六日、七月七日），采楮桃陰乾。每用一個為末，井華水服之。重者以兩個。（《集簡方》）。
身面石疽，狀如痤癤而皮濃︰ 子搗，敷之。（《外台秘要》）。
金瘡出血︰ 子搗，敷之。（《外台秘要》）。
目昏難視︰楮桃、荊芥穗各五百枚。為末，煉蜜丸彈子大。食後嚼一丸，薄荷湯送下，一日三服。（《衛生易簡方》）。
葉
【氣味】
甘，涼，無毒。
【主治】
小兒身熱，食不生肌。可作浴湯。又主惡瘡生肉（《別錄》）。治刺風身癢（大明）。治鼻衄數升不斷者，搗汁三升，再三服之，良久即止。嫩芽茹之，去四肢風痺，赤白下痢（蘇頌）。炒研搜面作 食之，主水痢（甄權）。利小便，去風濕腫脹，白濁、疝氣、癬瘡（時珍）。
【附方】
舊六，新十。
水穀下痢︰見果部橡實下。
老少瘴痢，日夜百餘度者︰取乾楮葉三兩（熬），搗為末。每服方寸匕，烏梅湯下，日再服。取羊肉裹末，納肛中，利出即止。（楊炎《南行方》）。
小兒下痢赤白，作渴，得水又嘔逆者︰構葉炙香，以飲漿半升浸至水綠，去葉。以木瓜一個，切，納汁中，煮二、三沸，去木瓜，細細飲之。
脫肛不收︰五花構葉陰乾為末。每服二錢，米飲調下。兼塗腸頭。（《聖惠方》）。
小便白濁︰構葉為末，蒸餅丸梧桐子大。每服三十丸，白湯下。（《經驗良方》）。
通身水腫︰楮枝葉煎汁如餳。空腹服一匕，日三服。（《聖惠方》）。
虛肥面腫，積年氣上如水病，但腳不腫︰用 楮葉八兩，以水一斗，煮取六升，去滓，納米煮粥，常食勿絕。（《外台秘要》）。
猝風不語︰ 枝葉，銼細，酒煮沫出，隨多少，日匕飲之。（《肘後方》）。
人耽睡臥︰花 葉曬，研末。湯服一、二錢，取瘥止。（楊堯輔方）。
吐血鼻血︰楮葉搗汁一、二升，旋旋溫飲之。（《聖惠方》）。
一切眼翳︰三月收 木軟葉，曬乾為末，入麝香少許。每以黍米大，注 內，其翳自落。（《聖惠方》）。
木腎疝氣︰楮葉、雄黃等分，為末，酒糊丸梧桐子大。每鹽酒下五十丸。（《醫學集成》）。
疝氣入囊︰五月五日采 樹葉，陰乾為末。每服一、二匙，空心溫酒下。（《簡便方》）。
癬瘡濕癢︰楮葉，搗敷。（《聖惠方》）。
痔 腫痛︰楮葉半斤，搗爛封之。（《集簡方》）。
蝮蛇螫傷︰楮葉、麻葉合搗，取汁漬之。（《千金方》）。
魚骨哽咽︰楮葉，搗汁啜之。（《十便良方》）
枝莖
【主治】
癮疹癢，煮湯洗浴（《別錄》）。
搗濃汁飲半升，治小便不通（時珍）。
【附方】
舊一，新一。
頭風白屑︰楮木作枕，六十日一易新者。（《外台秘要》）。
暴赤眼痛磣澀者︰嫩楮枝去葉，放地，火燒，以碗覆之。一日取灰泡湯，澄清溫洗。（《聖惠方》）
樹白皮
【氣味】
甘，平，無毒。
【主治】
逐水，利小便（《別錄》）。
治水腫氣滿（甄權）。喉痺（《吳普》）。
煮汁釀酒飲，治水腫入腹，短氣咳嗽。為散服，治下血、血崩（時珍）。
【附方】
舊一，新六。
腸風下血︰秋采楮皮陰乾為末。酒服三錢（或入麝香少許），日二。（《普濟方》）。
血痢血崩︰楮樹皮、荊芥等分，為末。冷醋調服一錢，血崩以煎匕服，神效不可具述。（危氏《得效方》）。
男婦腫疾，不拘久近，暴風入腹︰婦人新產上圊，風入臟內，腹中如馬鞭，短氣。楮皮枝葉風水腫浮，一身盡浮︰楮皮散︰用楮白皮、豬苓、木通各二錢，桑白皮三錢，陳橘皮一錢膀胱石水，四肢瘦削，小腹脹滿︰構根白皮、桑根白皮各二升，白朮四兩，黑大豆五升，流水一斗，煮四升，入清酒二升，再煮至三升，日再，夜一分服之。（《集驗方》）。
目中翳膜︰楮白皮曝乾，作一繩子如釵股大，燒灰細研。每點少許，日三、五次，瘥乃止。（崔氏方）。
魚骨哽咽︰楮樹嫩皮，搗爛為丸。水下二、三十丸。（《衛生易簡方》）。
皮間白汁
【釋名】
構膠（《綱目》）、五金膠漆。
大明曰︰能合硃砂為團，故名五金膠膝。
時珍曰︰構汁最粘。今人用粘金薄。古法粘經書，以楮樹汁和白芨、飛面調糊，接紙永不脫解，過於膠膝。
【氣味】
甘，平，無毒。
【主治】
療癬（《別錄》）。敷蛇、蟲、蜂、蠍、犬咬（大明）。
【附方】
舊一。
天行病後，脹滿，兩脅刺脹，臍下如水腫︰以構樹枝汁，隨意服之。小便利即消。（《外台秘要》）。
楮皮紙 見服器部紙楮耳 見菜部木耳。
（《本經》中品）
【校正】
並入《開寶》枳殼。
【釋名】
子名枳實（《本經》）、枳殼（宋《
宗奭曰︰枳實、枳殼，一物也。小則其性酷而速，大則其性詳而緩。故張仲景治傷寒倉猝之病，承氣湯中用枳實，皆取其疏通、決泄、破結實之義。他方但導敗風壅之氣，可常服者，故用枳殼，其義如此。
只，諧聲也。實乃其子，故曰枳實。後人因小者性速，又呼老者則殼薄而虛，正如青橘皮、陳橘皮之義。宋人復出枳殼一條，非矣。寇氏以為破結實而名，亦未必然。
【集解】
《別錄》曰︰枳實生河內川澤。九月、十月採，陰乾。
志曰︰枳殼生商州川谷。九月、十月採，陰乾。
藏器曰︰《本經》采實用九月、十月，不如七月、八月，既濃且辛。舊雲江南為橘，江北為枳。《周禮》亦云︰橘逾淮而化為枳。今江南枳、橘俱有，江北有枳無橘。此自別種，非關變
頌曰︰今洛西、江湖州郡皆有之，以商州者為佳。木如橘而小，高五、七尺。葉如橙，多刺。春生白花，至秋成實。七月、八月採者為實，九月、十月採者為殼。今醫家以皮濃而小者為枳實，完大者為枳殼，皆以翻肚如盆口狀、陳久者為勝。近道所出者，俗呼臭橘，不堪用。
【修治】
弘景曰︰枳實采，破令乾，除核，微炙令香用。以陳者為良。俗方多用，道家不須。
曰︰枳實、枳殼，性效不同。若使枳殼，取辛苦腥並有隙油者，要塵久年深者為佳。
並去穰核，以小麥麩炒至麩
枳實
【氣味】
苦，寒，無毒。《別錄》曰︰酸，微寒。普曰︰神農︰苦；雷公︰酸，無毒；李當之︰大寒。權曰︰辛、苦。
元素曰︰性寒味苦，氣濃味薄，浮而升，微降，陰中陽也。
杲曰︰沉也，陰也。
【主治】
大風在皮膚中，如麻豆苦癢，除寒熱結，止痢，長肌肉，利五臟，益氣輕身（《本經》）。除胸脅痰癖，逐停水，破結實，消脹滿，心下急痞痛逆氣，脅風痛，安胃氣，止溏泄，明目（《別錄》）。解傷寒結胸，主上氣喘咳，腎內傷冷，陰痿而有氣，加而用之（甄權）。
消食，散敗血，破積堅，去胃中濕熱（元素）。
【發明】
震亨曰︰枳實瀉痰，能沖牆倒壁，滑竅破氣之藥也。
消，並宜枳實、黃連。
無積血，則心下不牛、芒硝，此《本經古制枳朮丸方，以調胃脾；張仲景治心下堅大如盤，水飲所作，枳實白朮湯，用枳實七枚，術三兩，水一斗，【附方】
舊九，新四。
猝胸痺痛︰枳實搗末。湯服方寸匕，日三、夜一。（《肘後方》）。
胸痺結胸︰胸痺，心中痞堅，留氣結胸，胸滿，脅下逆氣搶心，枳實薤白湯主之。陳枳實四枚，濃朴四兩，薤白半斤，栝蔞一枚，桂一兩，以水五升，先煎枳、朴，取二升去滓，納余藥，煎三、兩沸，分溫三服，當愈。（張仲景《金匱要略》）。傷寒胸痛︰傷寒後，猝胸膈閉痛。枳實麩炒為末。米飲服二錢，日二服。（《濟眾方》）。產後腹痛︰枳實（麩炒）、芍藥（酒炒）各二錢，水一盞煎服。亦可為末服。（《聖惠方》）。奔豚氣痛︰枳實，炙為末。飲下方寸匕，日三、夜一。（《外台秘要》）。婦人陰腫堅痛︰枳實半斤碎炒，帛裹熨之，冷即易。（《子母秘錄》）。
積痢脫肛︰枳實石上磨平，蜜炙暖，更互熨之，縮乃止。（《千金方》）。小兒久痢，水穀不調︰枳實搗末，飲服一、二錢。（《廣利方》）。腸風下血︰枳實半斤（麩炒），黃 半斤。為末。米飲，非時服二錢匕。糊丸亦可。（《經驗方》）。小兒五痔，不以年月︰枳實為末，煉蜜丸梧桐子大。空心飲下三十丸。（《集驗方》）。小兒頭瘡︰枳實燒灰，豬脂調塗。（《聖惠方》）。
枳殼
【氣味】
苦、酸，微寒，無毒。
權曰︰苦、辛。元素曰︰氣味升降，與枳實同。
杲曰︰沉也，陰也。
【主治】
風癢麻痺，通利關節，勞氣咳嗽，背膊悶倦，散留結胸膈痰滯，逐水，消脹滿大腸風，安胃，止風痛（《開寶》）。遍身風疹，肌中如麻豆惡癢，腸風痔疾，心腹結氣，兩脅脹虛消食，破症結 癖五膈氣，及肺氣水腫，利大小腸，除風肺氣，除胸痞（元素）。
【發明】
︰元素曰︰枳殼破氣，勝濕化痰，泄肺走大腸，多用損胸中至高之氣，只可二、三服而已。稟受素壯而氣刺痛者，看在何杲曰︰氣血弱者不可服，以其損氣也。
好古曰︰枳殼主高，枳實主下；高者主氣，下者主血。故殼主胸膈皮毛之病，實主心腹脾胃之病，大同小異。朱肱《活人書》言︰治痞宜先用桔梗枳殼湯，非用此治心下痞也。果知能消分別。魏、晉以來，始分實、殼之用。
皆能利氣。氣下則痰喘止，氣行則痞脹消，氣通則痛刺止，氣利則後重除。故以枳殼利胸膈，枳實利腸胃。然張仲景治胸痺痞滿，以枳實為要藥；諸方治下血痔痢、大腸秘塞、裡急後重，又以枳殼為通用。則枳實不獨治下，而殼不獨治高也。蓋自飛門至魄門，皆肺主之，三焦相通，一氣而已。則二物分之可也，不分亦無傷。杜壬方載湖陽公方。用枳殼四兩，甘草二兩，為末。每服一錢，白湯點服。自五月後一日一服，至臨月，不惟易產，仍無胎中惡病也。張潔古《活法機要》改以枳朮丸日服，令胎瘦易生，謂之束胎丸。
而寇宗奭《衍義》言︰胎壯則子有力易生，令服枳殼藥反致無力，兼胎易產者，大不然也。以理思之，寇氏之說似覺為優。或胎前氣盛壅滯者宜用之，所謂八、九月胎必用枳殼、蘇梗以順氣，胎前無滯，則產後無虛也。若氣稟弱者，即大非所宜矣。
震享曰︰難產多見於郁悶安逸之人，富貴奉養之家。古方瘦胎飲，為湖陽公主作也。予妹苦於難產，其形肥而好坐，予思此與公主正相反也。彼奉養之人，其氣必實，故耗其氣使平則易產。今形肥則氣虛，久坐則氣不運，當補其母之氣。以紫蘇飲加補氣藥，與十數貼服之，遂快產。
【附方】
舊三，新十六。
傷寒呃噫︰枳殼半兩，木香一錢，為末。每白湯服一錢，未知再服。（《本事方》）。
老幼腹脹︰血氣凝滯，用此寬腸順氣，名四炒丸。商州枳殼（濃而綠背者，去穰）四兩，分作四分︰一兩用蒼朮一兩同炒，一兩用蘿蔔子一兩同炒，一兩用乾漆一兩同炒，一兩用茴香一兩同炒黃。去四味，只取枳殼為末。以四味煎汁，煮麵糊和丸梧桐子大。每食後，米飲下五十丸。（王氏《易簡方》）。
消積順氣︰治五積六聚，不拘男婦老小，但是氣積，並皆治之，乃仙傳方也。枳殼三斤去穰，每個入巴豆仁一個，合定扎煮，慢火水煮一日。湯減再加熱湯，勿用冷水。待時足汁盡，去巴豆，切片曬乾（勿炒）為末，醋煮麵糊丸梧子大。每服三、四十丸，隨病湯使。（邵真人《經驗方》）。
順氣止痢︰枳殼（炒）二兩四錢，甘草六錢，為末。每沸湯服二錢。（《嬰童百問》）
疏導腳氣︰即上方，用木瓜湯服。（《直指方》）。
小兒秘澀︰枳殼（煨，去穰）、甘草各一錢，以水煎服。（《全幼心鑒》）。
腸風下血︰不拘遠年近日。《博濟方》︰用枳殼（燒黑存性）五錢，羊脛炭（為末）三錢，和令勻，五更空心米飲服。如人行五里，再一服，當日見效。《簡便方》︰用枳殼一兩，黃連五錢，水一鐘，煎半鐘，空心服方》︰用枳殼為粗末。每服五錢，水一盞半，煎一盞服。若脹滿身重，加白朮一兩。（《活法機要》）。
產後腸出不收︰枳殼，煎湯浸之，良久即入也。（《袖珍方》）。
小兒驚風︰不驚丸︰治小兒因驚氣吐逆作搐，痰涎壅塞，手足掣 ，眼睛斜視。枳殼（去穰，麩炒）、淡豆豉等分。為末。每服一字，甚者半錢，急驚薄荷自然汁下慢驚，荊芥湯入酒三、五點下，日三服。（陳文中《小兒方》）。
牙齒疼痛︰枳殼，浸酒含漱。（《聖惠方》）。
風疹作癢︰枳殼三兩。麩炒為末。每服二錢，水一盞，煎六分，去滓溫服。仍以汁塗。（《經驗後方》）。
小兒軟癤︰大枳殼一個。去白，磨口平，以麵糊抹邊合癤上。自出膿血盡，更無痕也。（危氏《得效方》）。
利氣明目︰枳殼（麩炒）一兩。為末。點湯代茶。（《普濟方》）。
下早成痞︰傷寒陰症，下早成痞，心下滿而不痛，按之虛軟。枳殼、檳榔等分，為末。
每服三錢，黃連湯調下。（《宣明方》）。
棗湯下。（《本事方》）
枳茹樹皮也。或雲︰枳殼上刮下皮也。
【主治】
中風身直，不得屈伸反復，及口僻眼斜。刮皮一升，酒三升，漬一宿，每溫服五合，酒盡再作（蘇頌）。
根皮
【主治】
浸酒，漱齒痛（甄權）。煮汁服，治大
嫩葉
【主治】
煎湯代茶，去風（時珍。出《茶譜》）。
（《綱目》）
【釋名】
臭橘。
【集解】
時珍曰︰枸橘處處有之。樹、葉並與橘同，但幹多刺。三月開白花，青蕊不香。結實大如彈丸，形如枳實而殼薄，不香。人家多收種為藩蘺，亦或收小實，偽充枳實及青橘皮售之，不可不辨。
葉
【氣味】
辛，溫，無毒。
【主治】
下痢膿血後重，同萆 等分炒存性研，每茶調二錢服。又治喉 ，消腫導毒（時珍）。
【附方】
新一。
咽喉怪症︰咽喉生瘡，層層如疊，不痛，日久有竅出臭氣，廢飲食。用臭橘葉煎湯連服，必愈。（夏子益《奇病方》）
刺
【主治】
風蟲牙痛，每以一合煎汁含之（時珍）。
橘核
【主治】
腸風下血不止。同樗根白皮等分炒研，每服一錢，皂莢子煎湯
【附方】
新一。
白疹瘙癢遍身者︰小枸橘細切，麥麩炒黃為末。每服二錢，酒浸少時，飲酒。初以枸橘煎湯洗患處。（《救急方
樹皮
【主治】
中風強直，不得屈伸。細切一升，酒二升，浸一宿。每日溫服半升。酒盡再作（時珍）。
（《本經》中品）
【釋名】
木丹（《本經》）、越桃（《別錄》）、時珍曰︰卮，酒器也。梔子象之，故名。俗作梔。司馬相如賦雲︰鮮支黃礫。注云︰鮮支即支子也。佛書稱其花為 卜，謝靈運謂之林蘭，曾端伯呼為禪友。或曰︰ 卜金色，非梔子也。
【集解】
《別錄》曰︰梔子生南陽川谷。九月採實，曝乾。
三種小異，以七棱者為良。經霜乃取，入染家用，於藥甚稀。
之。木高七、八尺。葉似李而濃硬，又似樗蒲子。二、三說即西域 卜也。夏秋結實如訶子狀，生青熟黃，中仁殖傳》雲︰卮、茜千石，與千戶侯等。言獲利博也。入藥用山梔子，方書所謂越桃也，皮薄而圓小，刻房七棱至九棱者為佳。其大而長者，雷 《炮炙論》謂之伏屍
時珍曰︰梔子，葉如兔耳，濃而深綠，春榮秋瘁。入夏開花，大如酒杯，白瓣黃實，薄皮細子有須，霜後收之。蜀中有紅梔子，花爛紅色，其實染物則赭紅色。
【修治】
曰︰凡使，須要如雀腦，並須長有九路赤色者為上。先去皮、須取仁，以甘草水浸一宿，漉出焙乾，搗篩為末用。震亨曰︰治上焦、中焦連殼用，下焦去殼，洗去黃漿，炒用。治血病，炒黑用。
【氣味】
苦，寒，無毒。
《別錄》曰︰大寒。元素曰︰氣薄味濃，輕清上行，氣浮而味降，陽中陰也。
杲曰︰沉也，陰也。入手太陰肺經血分。《丹書》︰梔子柔金。
【主治】
五內邪氣，胃中熱氣，面赤酒 鼻，白癩、赤癩、瘡瘍（《本經》）。療目赤熱痛，胸、心、大小腸大熱，心中煩悶（《別錄》）。去熱毒風，除時疾熱，解五種黃病，利五淋，通小便，解消渴，明目，主中惡，殺 蟲毒（甄權）。解玉支主喑啞，紫癜風（孟詵）。治心煩懊 不得眠，臍下血滯而小便不利（元素）。瀉三焦火，清胃脘血，治熱厥心痛，解熱郁，行結氣（震亨）。治吐血衄血，血痢下血血淋，損傷瘀血，及傷寒勞復，熱厥頭痛，疝氣，燙火傷（時珍）。
【發明】
元素曰︰梔子輕飄而象肺，色赤而象火，故能瀉肺中之火。
其用有四︰心經客熱一也，除煩躁二也，去上焦虛熱三也，治風四也。
震亨曰︰梔子瀉三焦之火，及痞塊中火邪，最清胃脘之血。其性屈曲下行，能降火從小便中泄去。凡心痛稍久，不宜溫散，反助火邪。故古方多用梔子以導熱藥，則邪易伏而病易退。
好古曰︰本草不言梔子能吐，仲景用為吐藥。梔子本非吐藥，為邪氣在上，拒而不納，食令上吐，則邪因以出，所謂「其高者因而越之」也。或用為利小便藥，實非利小便，乃清肺也。肺清則化行，而膀胱津液之府，得此氣化而出也。本草言治大小腸熱，乃辛與庚合，又與丙合，又能泄戊，先入中州故也。仲景治煩躁用梔子豉湯，煩者氣也，躁者血也。氣主肺，血主腎。故用梔子以治肺煩，香杲曰︰仲景以梔子色赤味苦，入心而治煩；香豉色黑味鹹，入腎而治躁。
宗奭曰︰仲景治傷寒發汗吐下後，虛煩不得眠；若劇者，必反覆顛倒，心中懊 ，梔子豉湯治之。因其虛，故不用大黃，有寒毒故也。梔子雖寒而無毒，治胃中熱氣，既亡血亡津液，腑臟無潤養，內生虛熱，非此物不可去也。又治心經留熱，小便赤澀，用去皮梔子（火煨）、大黃、連翹、炙甘草等分末之，水煎三錢服，無不利也。
髮黃，皆用梔子、茵陳、甘草、香豉四物作湯飲。又治大病後勞復，皆用梔子、鼠矢等湯，利小便而愈。其方極多，不可悉載。
【附方】
舊十，新十七。
鼻中衄血︰山梔子燒灰吹之。屢用有效。（黎居士《簡易方》）。
小便不通︰梔子仁十四個，獨頭蒜一個，滄鹽少許。搗貼臍及囊，良久即通。（《普濟方》）。
血淋澀痛︰生山梔子末、滑石等分，蔥湯下。（《經驗良方》）。
下利鮮血︰梔子仁，燒灰，水服一錢匕。（《食療本草》）。
酒毒下血︰老山梔子仁，焙研。每新汲水服一錢匕。（《聖惠方》）。
熱毒血痢︰梔子十四枚，去皮搗末，蜜丸梧桐子大。每服三丸，日三服，大效。亦可水煎服。（《肘後方》）。
臨產下痢︰梔子，燒研，空心熱酒服一匙。甚者不過五服。（《勝金方》）。
婦人胎腫屬濕熱︰山梔子一合炒研。每服二、三錢，米飲下。丸服亦可。（熱水腫疾︰山梔子仁炒研，米飲服三錢。若上焦熱者，連殼用。（《丹溪纂要》）。
霍亂轉筋，心腹脹滿，未得吐下︰梔子二七枚燒研，熟酒服之立冷熱腹痛 刺，不思飲食︰山梔子、川烏頭等分，生研為末，酒糊丸如梧桐子大。每服十五丸，生薑湯下。小腹痛，茴香湯下。（《博濟方》）
，胃脘火痛︰大山梔子七枚或九枚炒焦（《丹溪纂要》）。
五臟諸氣，益少陰血︰用梔子炒黑研末，生薑同煎，飲之甚捷。（《丹溪纂要》）。
五屍疰病︰沖發心脅刺痛，纏綿無時。梔子三七枚燒末，水服。（《肘後方》）。
熱病食復及交接後發動欲死，不能語︰梔子三十枚，水三升，煎一升服，令微汗。（《梅師方》）。
小兒狂躁︰蓄熱在下，身熱狂躁，昏迷不食。梔子仁七枚，豆豉五錢，水一盞，煎七分，服之。或吐或不吐，立效。（閻孝盤腸釣氣︰越桃仁半兩，草烏頭少許，同炒過，去草烏，入白芷一錢，為末。每服半錢，茴香蔥白酒下。（《普濟方》）。
赤眼腸秘︰山梔子七個。鑽孔煨熟，水一升，煎半升，去滓，入大黃末三錢，溫服。（《普濟方》）。
吃飯直出︰梔子二十個，微炒去皮，水煎服。（《怪症奇方》）。
風痰頭痛不可忍︰梔子末和蜜，濃敷舌上，吐即止。（《兵部手集》）。
鼻上酒 ︰梔子炒研，黃蠟和，丸彈子大。每服一丸，嚼細茶下，日二服。忌酒、麩、煎火焰丹毒︰梔子搗，和水塗之。（《梅師方》）。
火瘡未起︰梔子仁燒研，麻油和，封之。已成瘡，燒白糖灰粉之。（《千金方》）。
眉中練癬︰梔子燒研，和油敷之。（《保幼大全》）。
折傷腫痛︰梔子、白面同搗，塗之甚效。（《集簡方》）。
犬咬傷︰梔子皮（燒研）、石硫黃等分，湯蕩火燒︰梔子末和雞子清，濃掃之。（《救急方》）。
花
【主治】
悅顏色，《千金翼》面膏用之（時珍）。
【附錄】
木戟 藏器曰︰生山中。葉如梔子。味辛，
（《本經》上品）
【釋名】
（《爾雅》）、山棗。
【集解】
《別錄》曰︰酸棗生河東川澤。八月採實，陰乾，四十日成。
弘景曰︰今出東山間，雲即山棗樹。子似武昌棗而味極酸，東人啖之以醒睡，與經文療不得眠正相反。恭曰︰此即 棗也。樹大如大棗，實無常形，但大棗中味酸者是。今醫以棘實為酸棗，大誤矣。藏器曰︰酸棗既是大棗中之酸，此即是真棗，何復名酸？既名酸，又雲小。今棗中，酸者未必即小，小者未必即酸。惟嵩陽子云︰余家於滑台。今酸棗縣，即滑之屬邑也。其樹高數丈，徑圍一、二尺，木理極細，堅而且重，可為車軸及匙、箸等。其樹皮亦細而硬，紋似蛇鱗。其棗圓小而味酸，其核微圓而仁稍長，色赤如丹。此醫之所重，居人不易得。今市人賣者，皆棘子也。又雲︰山棗樹如棘，其子如生棗，其核如骨，其肉酸滑好食，山人以當果。頌曰︰今近汴洛及西北州郡皆有之，野生多在坡 及城壘間。似棗木而皮細，其木心赤色，莖葉俱青，花似棗花。八月結實，紫紅色，似棗而圓小味酸。當月採實，取核中仁，《孟子》曰「養其 棘」是也。嵩陽子言酸棗縣所出為真，今之貨者皆是棘實，用者尤宜詳辨。志曰︰酸棗即棘實，更非他物。若雲是大棗味酸者，全非也。酸棗小而圓，其核中仁微扁；其大棗仁大而長，不相類也。宗奭曰︰天下皆有之，但以土產宜與不宜爾。嵩陽子言酸棗木高碩，今貨者皆棘子，此說未盡。蓋不知小則為棘，大則為酸棗。平地則易長，居崖塹則難生。故棘多生崖塹上，久不樵則成幹，人方呼為酸棗，更不言棘，其實一本也。
此物才及三尺，便開花結子。但科小者氣味薄，木大者氣味濃。今陝西、臨潼山野所出亦好，乃土地所宜也。後有白棘條，乃酸棗未長大時枝上刺也。及至長成，其實大，其刺亦少。故棗取大木，棘取小科，不必強分別焉。
酸棗
【氣味】
酸，平，無毒。宗奭曰︰微熱。
時珍曰︰仁︰味甘，氣平。
曰︰用仁，以葉拌蒸半日，去皮、尖。
之才曰︰惡防己。
【主治】
心腹寒熱，邪結氣聚，四肢酸痛濕痺。久服，安五臟，輕身延年（《本經》）。煩心，不得眠，臍上下痛，血轉久泄，虛汗煩渴，補中，益肝氣，堅筋骨，助陰氣，能令人肥健（《別錄》）。筋骨風，炒仁研，湯服（甄權）
【發明】
恭曰︰《本經》用實療不得眠，不言用仁。今方皆用仁。補中益肝，堅筋骨，助陰氣，皆酸棗仁之功也。宗奭曰︰酸棗，《經》不言用仁，而今天下皆用之。志曰︰按︰《五代史‧後唐》刊石藥驗雲︰酸棗仁，睡多生使，不得睡炒熟。陶雲食之醒睡，而《經》雲療不得眠。蓋其子肉味酸，食之使不思睡；核中仁服之，療不得眠。正如麻黃髮汗，根節止汗也。時珍曰︰酸棗實，味酸性收，故主肝病，寒熱結氣，酸痺久泄，臍下滿痛之症。其仁甘而潤，故熟用療膽虛不得眠、煩渴虛汗之症，生用療膽熱好眠，皆足厥陰、少陽藥也。今人專以為心家藥，殊昧此理。
【附方】
舊六，新二。
膽風沉睡︰膽風毒氣，虛實不調，昏沉多睡。用酸棗仁一兩（生用），金挺蠟茶二兩（以生薑汁塗，炙微焦），為散。每服二錢，水七分，煎六分，溫服。（《簡要濟眾方》）。
膽虛不眠，心多驚悸︰《聖惠方》︰用酸棗仁一兩炒香，搗為散。每服二錢，竹葉湯調下。
《和劑局方》︰加人參一兩，辰砂半兩，乳香二錢半，煉蜜丸服。振悸不眠︰胡洽方︰酸棗仁湯︰用酸棗仁二升，茯苓、白朮、人參、甘草各二兩，生薑六兩，水八升，煮三升，分服。（《圖經》）
虛煩不眠︰《深師方》酸棗仁湯︰用酸棗仁二升、 母、乾薑、茯苓、芎 各二兩，甘草（骨蒸不眠心煩︰用酸棗仁二兩，水二盞研絞取汁，下粳米二合，煮粥候熟，下地黃汁一合，再煮勻食。（《太平聖惠方》）。睡中汗出︰酸棗仁、人參、茯苓等分。為末。每服一錢，米飲下。（《簡便方》）。
（《本經》中品）。
【校正】
並入《別錄》棘刺花。
【釋名】
棘刺（《別錄》）、棘針（《別錄》）、菥（《別錄》）、馬朐（音劬）。時珍曰︰獨生而高者為棗，列生而低者為棘。故重 為棗，平為
【集解】
《別錄》曰︰白棘生雍州川谷。棘刺花生道旁，冬至後一百二十日采之，四月採實。
當之曰︰白棘是酸棗樹針。今人用天門冬苗代之，非真也。
恭曰︰棘有赤、白二種。白棘莖白如粉，子、葉與赤棘同，棘中時復有之，亦為難得。
其刺當用白者為佳。然刺有鉤、直二種︰直者宜入補益，鉤者宜療瘡腫。花即其花，更無別物。天門冬一名顛棘，南人以代
頌曰︰棘有赤、白二種。《切韻》雲︰棘，小棗也。田野間皆有之，叢高三、二尺，花、葉、莖、實俱似棗也。
宗奭曰︰本文白棘一名棘針、棘刺，如此分明，諸家強生疑惑，今不取之。白棘，乃是肥盛紫色，枝上自有皺薄白膜先剝起者，故白棘取白之義，不過如此。
白棘
【氣味】
辛，寒，無毒。
【主治】
心腹痛，癰腫潰膿，止痛氣，益精髓。棗
【附方】
舊六，新八。
小便尿血︰棘刺三升，水五升，煮二升，分三服。（《外台秘要》）。
臍腹疼痛︰因腎臟虛冷，拘撮甚者。
棘針鉤子一合（焙），檳榔二錢半，水一盞，煎五分，入好酒半盞，更煎三、五沸，分二服。（《聖惠頭風疼痛︰倒鉤棘針四十九個（燒存性），丁香一個，麝香一皂子。為末。隨左右 鼻。（《聖惠方》）。
眼睫拳毛︰赤龍爪（倒鉤棘也）一百二十個，地龍二條，木賊一百二十節，木鱉子仁二個（炒）。為末。摘去睫毛，每日齲齒蟲食腐爛︰棘針二百枚（即棗樹刺朽落地者），水三升，煮一升，含漱。或燒瀝，日塗之，後敷雄黃末，即愈。（《外台秘要》）。
小兒喉痺︰棘針燒灰，水服半錢。（《聖惠方》）。
小兒口噤︰驚風不乳。白棘，燒末，水服一錢。（《聖惠方》）。
小兒丹毒︰水煮棘根汁，洗之。（《千金方》）。
癰疽痔漏︰方同上。
疔瘡惡腫︰棘針（倒鉤爛者）三枚，丁香七枚，同入瓶燒存性，以月內孩子糞和塗，日三上之。
又方︰曲頭棘刺三百枚，陳橘皮二兩，水五升，煎一升半，分服。（《聖惠方》）。
諸腫有膿︰棘針，燒灰，水服一錢，一夜頭出。（《千金方》）。
小兒諸疳︰棘針、瓜蒂等分。為末。吹入鼻中，日三次。（《聖惠方》）
枝
【主治】
燒油塗發，解垢 （宗 ）。
棘刺花（《別錄》）
【氣味】
苦，平，無毒。
【主治】
金瘡內漏（《別錄》）。
實
【主治】
心腹痿痺，除熱，利小便（《別錄》）。
葉
【主治】
脛 瘡，搗敷之。亦可曬研，麻油調敷（時珍）。
（蕤，儒誰切。《本經》上品）。
【釋名】
白 （音蕤）。
時珍曰︰《爾雅》「 ，白 」即此也。其花實蕤蕤下垂，故謂之 ，後人作蕤。柞木亦名 而物異。
【集解】
《別錄》曰︰蕤核生函谷川谷及巴西。
弘景曰︰今出彭城。大如烏豆，形圓而扁，有紋理，狀似胡桃核。今人皆合殼用，此應破取仁秤之。
保升曰︰今出雍州。樹生，葉細似枸杞而狹長，花白。子附莖生，紫赤色，大如五味子。
莖多細刺。五月、六月熟，采實曬乾。頌曰︰今河東、并州亦有之。木高五、七尺，莖間有刺。
仁
【修治】
曰︰凡使蕤核仁，以湯浸去皮、尖，掰作兩片。每四兩，用芒硝一兩，木通草七兩，同水煮一伏時，取仁研膏入藥。
【氣味】
甘，溫，無毒。《別錄》曰︰微寒。
普曰︰神農、雷公︰甘，無毒。生平地，八月採之。
【主治】
心腹邪結氣，明目，目赤痛傷淚出，目腫 爛。久服，輕身益氣不飢（《本經》）。
強志，明耳目（《吳普》）。破治鼻衄（甄權）
【發明】
弘景曰︰醫方惟以療眼，《仙經》以合守中丸也。頌曰︰按︰劉禹錫《傳信方》所著治眼法最奇。雲︰眼風淚癢，或生翳，或赤 ，一切皆主之。宣州黃連（末）、蕤核仁（去皮，研膏）等分和勻，取無 乾棗二枚，割下頭，去核，以二物填滿，卻以割下頭合定，用少薄綿裹之，以大茶碗量水半碗，於銀器中，文武火煎取一雞子大，以綿濾罐收，點眼萬萬不失。前後試驗數十人皆應，今醫家亦多用得效也。
【附方】
新七。
春雪膏︰治肝虛，風熱上攻，眼目昏暗，癢痛隱澀，赤腫羞明，不能遠視，迎風有淚，多見黑花。用蕤仁（去皮，壓去油）二兩，腦子二錢半，研勻，生蜜六錢和收，點眼。（《和劑局方》）。
百點膏︰治一切眼疾。蕤仁（去油）三錢，甘草、防風各六錢，黃連五錢，以三味熬取濃汁，次下蕤仁膏，日點。（孫氏《集效方》）。撥雲膏︰取下翳膜。蕤仁（去油）五分，青鹽一分，豬胰子五錢，共搗二千下如泥，罐收。點之。又方︰蕤仁一兩去油，入白硼砂一錢，麝香二分，研勻收之。去翳妙不可言。飛血眼︰蕤仁一兩（去皮），細辛半兩，苦竹葉三握（洗），水二升，煎一升，濾汁，頻微溫洗赤爛眼︰《近效方》︰用蕤仁四十九個（去皮），胡粉（ 如金色）一雞子大，研勻，入酥一杏仁許，龍腦三豆許，研勻，油紙裹收。每以麻子許，塗大小 上，頻用取效。《經驗良方》︰用蕤
（《本經》中品）
【釋名】
蜀酸棗（《本經》）、肉棗（《綱目》）
矢（《吳普》）。
宗奭曰︰山茱萸與吳茱萸甚不相類，治療大不同，未審何緣命此名也？
時珍曰︰《本經》一名蜀酸棗，今人呼為肉棗，皆象形也。
【集解】
《別錄》曰︰山茱萸生漢中山谷及琅琊、冤句、東海、承陰乾。
頌曰︰葉如梅，有刺毛。二月開花如杏。四月實如酸棗，赤色。五月採實。
弘景曰︰出近道諸山中大樹。子初熟未乾，赤色，如胡頹子，亦可啖；既乾，皮甚薄，當合核用也。
頌曰︰今海州、兗州亦有之。木高丈餘，葉似榆，花白色。雷 《炮炙論》言一種雀兒蘇，真相似，只是核八棱，不入藥用。
實
【修治】
曰︰凡使以酒潤，去核取皮，一斤只取四兩以來，緩火熬乾方用。能壯元氣，秘精。其核能滑精，不可服。
【氣味】
酸，平，無毒。《別錄》曰︰微溫。
普曰︰神農、黃帝、雷公、扁鵲︰酸，無毒；岐伯︰辛。
權曰︰鹹、辛，大熱。
好古曰︰陽中之陰。入足厥陰、少陰經氣分。
之才曰︰蓼實為之使。惡桔梗、防風、防己。
【主治】
心下邪氣寒熱，溫中，逐寒濕痺，去三蟲。久服輕身（《寒熱疝瘕，頭風風氣去來，鼻塞目黃，耳聾面 ，下氣出汗，強陰益精，安五臟，通九竅，止小便利。久服，明目強力長年（《別錄》）。治腦骨痛，療耳，添精髓，止老人尿不節，治面上瘡，能發汗，止月水不定（甄權）。
暖腰膝，助水臟，除一切風，逐一切氣，破症結，治酒渣（大明）。溫肝（元素）。
【發明】
好古曰︰滑則氣脫，澀劑所以收之。山茱萸止小便利，秘精氣，取其味酸澀以收滑也。仲景八味丸用之為君，其性味可知矣。
【附方】
新一。
草還丹︰益元陽，補元氣，固元精，壯元神，乃延年續嗣之至藥也。山茱萸（酒浸，取肉）一斤，破故紙（酒浸，焙乾）半斤，當歸四兩，麝香一錢，為末，煉蜜丸梧桐子大。每服八十一丸，臨臥鹽酒下。（吳 《扶壽方》）
（《拾遺》）
【釋名】
蒲頹子（《綱目》）、盧都子（《綱目》）、雀兒酥（《炮炙》）、半含春（《綱目》）、黃婆奶。
時珍曰︰陶弘景注山茱萸及櫻桃，皆言似胡頹子，（凌冬不凋，亦應益人），陳山茱萸下詳注之，別無識者。今考訪之，即雷 《炮炙論》所謂雀兒酥也，雀兒喜食之。越人呼為蒲頹子。南人呼為盧都子。吳人呼為半含春，言早熟也。襄漢人呼為黃婆奶，象乳頭也。劉績《霏雪錄》言安南有小果，紅色，名盧都子，則盧都乃蠻語也。
【集解】
藏器曰︰胡頹子生平林間，樹高丈餘，冬不凋，葉陰白，冬花，春熟最早，小兒食之當果。又有一種大相似，冬凋春實夏熟，人呼為木半夏，無別功效。
時珍曰︰胡頹即盧都子也。其樹高六、七尺，其枝柔軟如蔓。其葉微似棠梨，長狹而尖，面青背白，俱有細點如星，老則星起如麩，經冬不凋。春前生花朵如丁香，蒂極細，倒垂，正月乃敷白花。結實小長，儼如山茱萸，上亦有細星斑點，生青熟紅，立夏前採食，酸澀。核亦如山茱萸，但有八棱，軟而不堅。核內白綿如絲，中有小仁。其木半夏，樹、葉、花、實及星斑氣味，並與盧都同；但枝強硬，葉微團而有尖，其實圓如櫻桃而不長為異耳。立夏後始熟，故吳楚人呼為四月子，亦曰野櫻桃。其核亦八棱，大抵是一類二種也。
子
【氣味】
酸，平，無毒。
弘景曰︰寒熱病不可用。
【主治】
止水痢（藏器）。
根
【氣味】
同子。
【主治】
煎湯，洗惡瘡疥並犬馬 瘡（藏器）。吐血不止，煎水飲之；喉痺痛塞，煎酒灌之，皆效（時珍）
葉
【氣味】
同子。
【主治】
肺虛短氣喘咳劇者，取葉焙研，米飲服二錢（時珍）。
【發明】
時珍曰︰蒲頹葉治喘咳方，出《中藏經》，雲甚者亦效如神。雲有人患喘三十年，服之頓愈。甚者服藥後，胸上生小癮疹作癢，則瘥也。虛甚，加人參等分，名清肺散。
大抵皆取其酸澀，收斂肺氣耗散之功耳。
（《蜀本草》）
【釋名】
刺梨子（《開寶》）、山石榴（《綱目
時珍曰︰金櫻當作金罌，謂其子形如黃罌也。石榴、雞頭皆象形。又杜鵑花、小檗並名山石榴，非一物也。
曰︰林檎、向裡子亦曰金櫻子，與此同名而異物。
【集解】
韓保升曰︰金櫻子在處有之。花白。子形似
頌曰︰今南中州郡多有，而以江西、劍南、嶺外者為勝。叢生郊野中，大類薔薇，有刺。
四月開白花。夏秋結實，亦有刺，黃赤色，形似小石榴，十一月、十二月採。江南、蜀中人熬作煎，酒服，雲補治有殊效。宜州所供，雲本草謂之營實。今校之，與營實殊別也。
時珍曰︰山林間甚多。花最白膩。其實大如指頭，狀如石榴而長。其核細碎而有白毛，如營實之核而味甚澀。
子
【氣味】
酸，澀，平，無毒。
【主治】
脾泄下痢，止小便利，澀精氣。久服，令人耐寒輕身（《蜀本》）。
【發明】
頌曰︰洪州、昌州皆煮其子作煎，寄饋人。服食家用煎和雞頭實粉為丸服，名水陸丹，益氣補真最佳。
慎微曰︰沈存中《筆談》雲︰金櫻子止遺泄，取其溫且澀也。世人待紅熟時取汁熬膏，味甘，全斷澀味，都全失本性，大誤也。惟當取半黃者，乾搗末用之。
宗奭曰︰九月、十月霜熟時採用。不爾，反令人利。
震亨曰︰經絡隧道，以通暢為平和。而昧者取澀性為快，熬金櫻為煎食之。自不作靖，咎將誰執？
時珍曰︰無故而服之，以取快欲則不可。若精氣不固者服之，何咎之有？
【附方】
舊一，新二。
金櫻子煎︰霜後用竹夾子摘取，入木臼中杵去刺，擘去核。以水淘洗過，搗爛。入大鍋，水煎，不得絕火。煎減半，濾過，仍煎似稀餳。每服一匙，用暖酒一功不可備述。（《孫真人食忌》）。
補血益精︰金櫻子（即山石榴，去刺及子，焙）四兩，縮砂二兩。為末，煉蜜和丸梧桐子大。每服五十丸，空心溫酒服。（《奇效良方》）。
久痢不止︰嚴緊絕妙。方︰罌粟殼（醋炒）、金櫻（花、葉及子）等分。為末，蜜丸芡子大。每服五、七丸，陳皮煎湯化下。（《普濟方》）
花
【氣味】
同子。
【主治】
止冷熱痢，殺寸白、蛔蟲等。和鐵粉研勻，拔白髮塗之，即生黑者。亦可染須（大明）
葉
【主治】
癰腫，嫩葉研爛，入少鹽塗之，留頭泄氣。又金瘡出血，五月五日采，同桑葉、薴葉等分，陰乾研末敷之，血止口合，名軍中一捻金（時珍）。
東行根
【氣味】
同子。
【主治】
寸白蟲，銼二兩，入糯米三十粒，水二升，煎五合，空心服，須臾瀉下，神驗。
其皮炒用，止瀉血及崩中帶下（大明）。
止滑痢，煎醋服，化骨鯁（時珍）。
（《本經》下品）
【釋名】
李（《詩疏》）、郁李、車下李（《別錄》）、爵李（《本經》）、雀梅（《詩疏》）、常棣。時珍曰︰郁，《山海經》作 ，馥郁也。花、實俱香，故以名之。陸機《詩疏》作字，非也。《爾雅》常棣即此。或以為
【集解】
《別錄》曰︰郁李生高山川谷及丘陵上。五月、六月採根。
弘景曰︰山野處處有之。子熟赤色，亦可啖。
保升曰︰樹高五、六尺，葉、花及樹並似大李；惟子小若櫻桃，甘酸而香，有少澀味也。
禹錫曰︰按︰郭璞雲︰棣樹生山中，子如櫻桃，可食。《詩‧小雅》雲︰常棣之華，鄂不。陸機注云︰白棣樹也，如李而小，正白，今官園種之，一名 李。又有赤棣樹，亦似白棣，葉如刺榆葉而微圓，子正赤如郁李而小，五月始熟，關西、天水、隴西多有之。宗奭曰︰郁李子如御李子，紅熟堪啖，微澀，亦可蜜煎，陝西甚多。
頌曰︰今汴洛人家園圃植一種，枝莖作長條，花極繁密而多葉者，亦謂之郁李，不堪入藥。
核仁
【修治】
曰︰先以湯浸，去皮、尖，用生蜜浸一宿，漉出陰乾，研如膏用之。
【氣味】
酸，平，無毒。
權曰︰苦、辛。元素曰︰辛、苦，陰中之陽，脾經氣分藥也。
【主治】
大腹水腫，面目四肢浮腫，利小便水道（《本經》）。
腸中結氣，關格不通（甄權）。通泄五臟膀胱急痛，宣腰胯冷膿，消宿食下氣（大明）。
破癖氣，下四肢水。
酒服四十九粒，能瀉結氣（孟詵）。破血潤燥（元素專治大腸氣滯，燥澀不通（李杲）。研和龍腦，點赤眼（宗 ）。
【發明】
時珍曰︰郁李仁甘苦而潤，其性降，故能下氣利水。按︰《宋史‧錢乙傳》雲︰一乳婦因悸而病，既愈，目張不得瞑。乙曰︰煮郁李酒飲之使醉，即愈。所以然者，目系內連肝膽，恐則氣結，膽橫不下。郁李能去結，隨酒入膽，結去膽下，則目能瞑矣。此蓋得肯KT之妙者也。頌曰︰《必效方》︰療癖。取車下李仁，湯潤去皮及並仁者，與乾麵相拌，搗如餅。若乾，入水少許，作面餅，大小一如病患掌。為二餅，微炙使黃，勿令至熟。空腹食一餅，當快利。如不利，更食一餅，或飲熱米湯，以利為度。利不止，以醋飯止之。利後當虛。若病未盡，一、二日量力更進一服，以病盡為限。不得食酪及牛、馬肉等。累試神驗，但須量病輕重，以意加減，小兒亦可用。
【附方】
舊三，新二。
小兒多熱︰熟湯研郁李仁如杏酪，一日服二合。（姚和眾《至寶方》）。
小兒閉結︰襁褓小兒，大小便不通，並驚熱痰實，欲得溏動者。大黃（酒浸，炒）、郁李仁（去皮，研）各一錢，滑石末一兩，搗和丸黍米大。二歲小兒三丸，量人加減，白湯下。（錢乙《直訣》）。
腫滿氣急不得臥︰用郁李仁一大合。搗末，和面作餅。吃入口即大便通，泄氣便愈。
氏《產乳》）。
腳氣浮腫，心腹滿，大小便不通，氣急喘息者︰郁李仁十二分（搗爛，水研絞汁），薏苡（猝心痛刺︰郁李仁三七枚嚼爛，以新汲水或溫湯下。須臾痛止，卻熱呷薄鹽湯。（姚和眾《至寶方》）。
皮膚血汗︰郁李仁（去皮，研）一錢，鵝梨搗汁調下。（《聖濟總錄》）。
根
【氣味】
酸，涼，無毒。
【主治】
齒齦腫，齲齒，堅齒（《本經》）。去白蟲（《別錄》）。
治風蟲牙痛，濃煎含漱。治小兒身熱，作湯浴之（大明）。
宣結氣，破積聚（甄權）。
（《本經》下品）
【釋名】
楮李（錢氏）、鼠梓（《別錄》）、山李子（《圖經》）、牛李（《別錄》）、皂李（蘇恭）、趙李（蘇恭）、牛皂子（《綱目》）
時珍曰︰鼠李，方音亦作楮李，未詳名義。可以染綠，故俗稱皂李及烏巢。巢、槎、趙，皆皂子之音訛也。一種苦楸，亦名鼠梓，與此不同。見梓下。
【集解】
《別錄》曰︰鼠李生田野，采無時。
頌曰︰即烏巢子也。今蜀川多有之。枝葉如李。其實若五味子，色 黑，其汁紫色，熟時采，曬乾用。皮采無宗奭曰︰即牛李也。
木高七、八尺。葉如李，但狹而不澤。子於條上四邊生，生時青，熟則紫黑色。至秋葉落，子尚在枝。是處皆有，今關陝及湖南、江南北甚多。
人采其嫩者，取汁刷染綠色。
子
【氣味】
苦，涼，微毒。
【主治】
寒熱瘰癧瘡（《本經》）。水腫腹脹滿（大明）。下血及碎肉，除疝瘕積冷，九蒸酒漬，服三合，日再服。又搗敷牛馬六畜瘡中生蟲（蘇恭）。痘瘡黑陷及疥癬有蟲（時珍）。
【發明】
時珍曰︰牛李，治痘瘡黑陷及出不快，或觸穢氣黑陷。古昔無知之者，惟錢乙
《小兒直訣》必勝膏用之。雲牛李子即鼠用銀、石器熬成膏，瓷瓶收貯，常令透風。每服一皂子大，煎桃膠湯化下。如人行二十里，再進一服，其瘡自然紅活。入麝香少許尤妙。如無生者，以乾者為末，水熬成膏。又《九衛生方》亦云︰痘瘡黑陷者，用牛李子一兩（炒研分，溫服。
【附方】
新二。
諸瘡寒熱毒痺，及六畜蟲瘡︰鼠李生搗敷之。（《聖惠方》）
齒 腫痛︰牛李煮汁，空腹飲一盞，仍頻含漱。（《聖濟錄》）。
皮
【氣味】
苦，微寒，無毒。
恭曰︰皮、子俱有小毒。忌鐵。
【主治】
身皮熱毒（《別錄》）。風痺（大明）。諸瘡寒熱毒痺（蘇恭）。口疳齲齒，及疳蟲蝕人脊骨者，煮濃汁灌之，神良（孟詵）。
【發明】
頌曰︰劉禹錫《傳信方》︰名牛李子）、薔薇根（野外者）各（細切）五升，水五大斗，煎半日，汁濃，即於銀、銅器中盛之，重湯煎至一、二升，待稠，瓷瓶收貯。每稍稍含咽，必瘥。忌醬、醋、油膩、熱面及肉。
如發背，以帛塗貼之，神效。襄州軍事柳岸妻竇氏，患口疳十五年，齒盡落，齦亦斷壞，不可近，用此而愈。
（《本經》上品）
【釋名】
貞木（《山海經》）、冬青（《綱目》）
時珍曰︰此木凌冬青翠，有貞守之操，故以貞女狀之。《琴操》載魯有處女見女貞木而作歌者，即此也。晉‧蘇彥女貞頌序雲︰女貞之木，一名冬青。負霜蔥翠，振柯凌風。故清士欽其質，而貞女慕其名。是矣。別有冬青與此同名。今方書所用冬青，皆此女貞也。近時以放蠟蟲，故俗呼為蠟樹。
【集解】
《別錄》曰︰女貞實生武陵川谷。立冬采。
弘景曰︰諸處時有。葉茂盛，凌冬不凋，皮青肉白，與秦皮為表裡。其樹以冬生可愛，仙方亦服食之。俗方不復用，人無識者。
恭曰︰女貞葉似冬青樹及枸骨。其實九月熟，黑似牛李子。陶言與秦皮為表裡，誤矣。
秦皮葉細冬枯，女貞葉大冬茂，殊非類也。
頌曰︰女貞處處有之。《山海經》雲「泰山多貞木」是也。其葉似枸骨及冬青木，凌冬不凋。五月開細花，青白色。九月實成，似牛李子。或雲即今冬青樹也。而冬青木理肌白，紋如象齒，實亦治病。嶺南一種女貞，花極繁茂而深紅色，與此殊異，不聞入藥。
時珍曰︰女貞、冬青、枸骨，三樹也。女貞即今俗呼蠟樹者，冬青即今俗呼凍青樹者，枸骨即今俗呼貓兒刺者。東人因女貞茂盛，亦呼為冬青，與冬青同名異物，蓋一類二種爾。
二種皆因子自生，最易長。其葉濃而柔長，綠色，面青背淡。女貞葉長者四、五寸，子黑色；凍青葉微團，子紅色，為異。其花皆繁，子並累累滿樹，冬月 鵒喜食之，木肌皆白膩。今人不知女貞，但呼為蠟樹。立夏前後取蠟蟲之種子，裹置枝上。半月其蟲化出，延緣枝上，造成白蠟，民間大獲其利。詳見蟲部白蠟下。枸骨詳本條。
實
【氣味】
苦，平，無毒。時珍曰︰溫。
【主治】
補中，安五臟，養精神，除百病。久服，肥健輕身不老（《本經》）。強陰，健腰膝，【發明】
時珍曰︰女貞實乃上品無毒妙藥，而古方罕知用者，何哉？《典術》雲︰女貞木乃少陰之精，故冬不落葉。觀此，則其益腎之功，尤可推矣。世傳女貞丹方雲︰女貞實（即冬青樹子）去梗葉，酒浸一日夜，布袋擦去皮，曬乾為末。待旱蓮草出多，取數石搗汁熬濃，和丸梧桐子大。每夜酒送百丸。不旬日間，膂力加倍，老者即不夜起。又能變白髮為黑色，強腰膝，起陰氣。
【附方】
新二。
虛損百病︰久服發白再黑，返老還童。用女貞實（十月上巳日收，陰乾，用時以酒浸一日，蒸透曬乾）一斤四兩，旱蓮草（五月收，陰乾）十兩（為末），桑椹子（三月收，陰乾）十兩，為末，煉蜜丸如梧桐子大。每服七、八十丸，淡鹽湯下。若四月蓮搗汁和藥，即不用蜜矣。（《簡便方》）。
風熱赤眼︰冬青子不以多少，搗汁熬膏，淨瓶收固，埋地中七日。每用點眼。（《濟急仙方》）
葉
【氣味】
微苦，平，無毒。
【主治】
除風散血，消腫定痛，治頭目昏痛。諸惡瘡腫， 瘡潰爛久者，以水煮乘熱貼之，頻頻換易，米醋煮亦可。口舌生瘡，舌腫脹出，搗汁含浸吐涎（時珍）。
【附方】
新三。
風熱赤眼︰《普濟方》︰用冬青葉五斗搗汁，浸新磚數片，五日掘坑，架磚於內蓋之，日久生霜，刮熬成一切眼疾︰冬青葉研爛，入朴硝貼之。《海上方》也。（《普濟
（《綱目》）
【校正】
原附女貞下，今分出。
【釋名】
凍青。
藏器曰︰冬月青翠，故名冬青。江東人呼為凍青。
【集解】
藏器曰︰冬青木肌白，有紋作象齒笏。其葉堪染緋。李邕雲︰冬青出五台山，葉似椿，子赤如郁李，微酸性熱。與此小異，當是兩種冬青。
時珍曰︰凍青亦女貞別種也，山中時有之。但以葉微團而子赤者為凍青，葉長而子黑者為女貞。按︰《救荒本草》雲︰凍青樹高丈許，樹似枸骨子樹而極茂盛。又葉似楂子樹葉而小，亦似椿葉微窄而頭頗圓，不尖。
五月開細白花，結子如豆大，紅色。其嫩芽炸熟，水浸去苦味，淘洗，五味調之可食。
子及木皮
【氣味】
甘、苦，涼，無毒。
【主治】
浸酒，去風虛，補益肌膚。皮之功同（藏器）。
【附方】
新一。痔瘡︰冬至日取凍青樹子，鹽酒浸一夜，九蒸九曬，瓶收。每日空心酒吞七十粒，臥時再服。（《集簡方》）。
葉
【主治】
燒灰，入面膏，治皸瘃，滅瘢痕，殊效（蘇頌）。
（《綱目》）
【校正】
原附女貞下，今分出。
【釋名】
貓兒刺。
藏器曰︰此木肌白，如狗之骨。
時珍曰︰葉有五刺，如貓之形，故名。又衛矛亦名枸骨，與此同名。
【集解】
藏器曰︰枸骨樹如杜仲。《詩》雲「南山有枸」是也。陸機《詩疏》雲︰山木也。
其狀如櫨，木理白滑，可為函板。有木虻在葉中，卷之如子，羽化為虻。
頌曰︰多生江浙間。南人取以旋盒器甚佳。
時珍曰︰狗骨樹如女貞，肌理甚白。葉長二、三寸，青翠而濃硬，有五刺角，四時不凋。
五月開細白花。結實如女貞及菝 子，九月熟時，緋紅色，皮薄味甘，核有四瓣。人采其木皮煎膏，以粘鳥雀，謂之粘 。
木皮
【氣味】
微苦，涼，無毒。
【主治】
浸酒，補腰腳令健（藏器）。
枝葉
【氣味】
同皮。
【主治】
燒灰淋汁或煎膏，塗白癜風（藏器）。
（《本經》中品）
【釋名】
鬼箭（《別錄》）、神箭。
時珍曰︰劉熙《釋名》言︰齊人謂箭羽為衛。此物幹有直羽，如箭羽、矛刃自衛之狀，故名。張揖《廣雅》謂之神箭，寇宗奭《衍義》言人家多燔之遣
【集解】
《別錄》曰︰衛矛生霍山山谷。八月採，陰乾。
普曰︰葉如桃，箭如羽，正月、二月、七月採，陰乾。或生田野。
弘景曰︰山野處處有之。削取皮、羽入藥，為用甚稀。
頌曰︰今江淮州郡亦或有之。三月以後生莖，莖長四、五尺許。其幹有三羽，狀如箭翎羽。葉似山茶，青色。八月、十一月、十二月採條莖，陰乾。其木亦名狗骨。
宗奭曰︰所在山谷皆有，平陸未嘗見也。葉絕少。其莖黃褐色，若柏皮，三面如鋒刃。
人家
時珍曰︰鬼箭生山石間，小株成叢。春長嫩條，條上四面有羽如箭羽，視之若三羽爾。
青葉狀似野茶，對生，味酸澀。三、四月開碎花，黃綠色。結實大如冬青子。山人不識，惟樵採之。
曰︰凡使勿用石茆，根頭真相似，只是上葉不同，味各別耳。
【修治】
曰︰採得只使箭頭用，拭去赤毛，以酥拌緩炒。每一兩，用酥二錢半。
【氣味】
苦，寒，無毒。普曰︰神農、黃帝、桐君︰苦，無毒。大明曰︰甘，澀。權曰︰有小毒。
【主治】
女子崩中下血，腹滿汗出，除邪，殺鬼毒蠱疰（《本經》）。中惡腹痛，去白蟲，消皮膚風毒腫，令陰中解（《別錄》）。療婦人血氣，大效（馬志）。破陳血，能落胎，主百邪鬼魅（甄權）。通月經，破症結
【發明】
頌曰︰古方崔氏療惡疰在心，痛不可忍，有鬼箭羽湯暴心痛，或中惡氣毒痛，大黃湯亦用之，並大方也。見《外台秘要》、《千金》諸書中。
曰︰凡婦人產後血暈血結，血聚於胸中，或偏於少腹，或連於脅肋者。四物湯四兩，倍當歸，加鬼箭、紅花、玄胡索各一兩，為末，煎服。
【附方】
新三。
產後敗血，兒枕塊硬，疼痛發歇，及新產乘虛，風寒內搏，惡露不快，臍腹堅脹︰當歸散︰用當歸（炒）、鬼箭（去中心木）、紅藍花各一兩。每服三錢，酒一大盞，煎七分，食前溫服。（《和劑局方》）
鬼瘧日發︰鬼箭羽、鯪鯉甲（燒灰）各二錢半。為末。每以一字，發時 鼻。又法︰鬼箭羽末一分，砒霜一錢，五靈脂一兩，為末。發時冷水服一錢。（並《聖濟總錄》）。
（《綱目》）
【釋名】
芸香（音雲）、 花（音七里香。香馥，故名。
按︰周必大雲︰柘音陣，出《南史》。荊俗訛柘為鄭，呼為鄭礬，而江南又訛鄭為 也。黃庭堅雲︰江南野中碇花極多。野人採葉燒灰，以染紫為黝，不借礬而成。子因以易其名為山礬。
【集解】
時珍曰︰山礬生江、淮、湖、蜀野中。樹之大者，株高丈生不對節，光澤堅強，略有齒，凌冬不凋。三月開花繁白，如雪六出，黃蕊甚芬香。結子大如椒，青黑色，熟則黃色，可食。其葉味澀，人取以染黃及收豆腐，或雜入茗中。按︰沈括
《筆談》雲︰古人藏書辟蠹用芸香，謂之芸草，即今之七里香也。葉類豌豆，作小叢生，啜嗅之極芬香。秋間葉上微白如粉污，辟蠹殊驗。又按︰《蒼頡解詁》雲︰芸香似邪蒿，可食，辟紙蠹。許慎《說文》雲︰芸，似苜蓿。成公綏《芸香賦》雲︰莖類秋竹，枝象青松。郭義恭《廣志》有芸香膠。《杜陽編》雲︰芸香，草也，出于闐國。其香潔白如玉，入土不朽。
元載造芸暉堂，以此為屑塗壁也。據此數說，則芸香非一種。沈氏指為七里香者，不知何據？所云葉類豌豆，啜嗅芬香，秋間有粉者，亦與今之七里香不相類，狀頗似烏藥葉，恐沈氏亦自臆度爾。曾端伯以七里香為玉蕊花，未知的否？
葉
【氣味】
酸、澀、微甘，無毒。
【主治】
久痢，止渴，殺蚤、蠹。用三十片，同老薑三片，浸水蒸熱，洗爛弦風眼（時珍）。
（《拾遺》）
【集解】
藏器曰︰ 木生江東林 間。樹如石榴，葉細，高丈餘。四月開花，白如雪。
時珍曰︰此木今無識者，其狀頗近山礬，恐古今稱謂不同爾，姑附其後。
【氣味】
苦，平，無毒。
【主治】
破產後血，煮汁服之。其葉煎汁洗瘡癬，搗研封蛇傷（藏器）。
（宋《開寶》）
【釋名】
南天燭（《圖經》）、南燭草木（《隱（同上）、草木之王（同上）、惟那木（《米作烏飯，食之健如牛筋，故曰牛筋。
【集解】
藏器曰︰南燭生高山，經冬不凋。
頌曰︰今惟江東州郡有之。株高三、五尺，葉類苦楝而小，凌冬不凋，冬生紅子作穗。
人家多植庭除間，俗謂之南天燭。不拘時采枝葉用。陶隱居《登真隱訣》載太極真人青精幹石 飯法雲︰其種是木而似草，故號南燭草木。一名男續，一名猴藥，一名後卓，一名惟那木，一名草木之王，凡有八名，各從其邦域所稱，而正號是南燭也。生嵩高少室、抱犢、雞頭山，江左吳越至多。土人名曰猴菽，或曰染菽，粗與真名相彷彿也。此木至難長，初生三、四年，狀若菘菜之屬，亦頗似梔子，二、三十年乃成大株，故曰木而似草也。其子如茱萸，九月熟，酸美可食。葉不相對，似茗而圓濃，味小酢，冬夏常青。枝莖微紫，大者亦高四、五丈，而甚肥脆，易摧折也。作飯之法，見穀部青精幹石 飯下。時珍曰︰南燭，吳楚山中甚多。葉似山礬，光滑而味酸澀。七月開小白花，結實如朴樹子成簇，生青，九月熟則紫色，內有細子，其味甘酸，小兒食之。按︰《古今詩話》雲︰即楊桐也。葉似冬青而小，臨水生者尤茂。寒食采其葉，漬水染飯，色青而光，能資陽氣。又沈括《筆談》雲︰南燭草木，本草及傳記所說多端，人少識者。北人多誤以烏臼為之，全非矣。今人所謂南天燭是矣。
莖如蒴 有節，高三、四尺，廬山有盈丈者。南方至多。葉
枝葉
【氣味】
苦，平，無毒。時珍曰︰酸、澀。
【主治】
止泄除睡，強筋益氣力。久服，輕身長年，令人不飢，變白卻老
【發明】
頌曰︰孫思邈《千金月令方》︰南燭煎︰益髭髮及容顏，兼補暖。三月三日採葉並蕊子，入大淨瓶中，干盛，以童子小便浸滿瓶，固濟其口，置閑處，經一周年取開。每用一匙溫酒調服，一日二次，極有效驗。《上元寶經》曰︰子服草木之王，氣與神通；子食青燭之精，命不復殞。
【附方】
舊二。
一切風疾︰久服輕身明目，黑髮駐顏。用南燭樹（春夏取枝葉，秋冬取根皮，細銼）五斤，水五斗，慢火煎取二斗，去滓，淨鍋慢火煎如稀飴，瓷瓶盛之。每溫酒服一匙，日三服。
一方︰入童子小便同煎。（《聖惠方》）。誤吞銅鐵不下︰用南燭根燒研，熟水調服一錢，即下。（《聖惠方》）
子
【氣味】
酸、甘，平，無毒。
【主治】
強筋骨，益氣力，固精駐顏（時珍）。
青精飯 見穀部。
（《本經》上品）
【釋名】
五佳（《綱目》）、五花（《炮炙論》）
追風
時珍曰︰此藥以五葉交加者良，故名五加，又名五花。楊慎《丹鉛錄》作五佳，雲一枝五葉者佳故也。蜀人呼為白刺。譙周《巴蜀異物志》名文章草。有贊雲︰文章作酒，能成其味。
以金買草，不言其貴。是矣。本草豺漆、豺節之名，不知取何義也？頌曰︰蘄州人呼為木骨，吳中俗名追風使。
【集解】
《別錄》曰︰五加皮五葉者良，生漢中及冤句。五月、七月採莖，十月採根，陰乾。弘景曰︰近道處處有之，東間彌多。四葉者亦好。頌曰︰今江淮、湖南州郡皆有之。
春生苗，莖、葉俱青，作叢。赤莖又似藤蔓，高三、五尺，上有黑刺。葉生五叉作簇者良。
四葉、三葉者最多，為次。每一葉下生一刺。三、四月開白花，結細青子，至六月漸黑色。
根若荊根，皮黃黑，肉白色，骨堅硬。一說今有數種︰汴京、北地者，大片類秦皮、黃柏輩，平直如板而色白，絕無氣味，療風痛頗效，余無所用。吳中乃剝野椿根皮為五加，柔韌而無味，殊為乖失。今江淮所生者，根類地骨皮，輕脆芬香。其苗莖有刺類薔薇，長者至丈餘。
葉五出，香氣如橄欖。春時結實，如豆粒而扁，青色，得霜乃紫黑。俗但名為追風使，以漬酒療風，乃不知其為真五加皮也。今江淮、吳中往往以為藩蘺，正似薔薇、金櫻輩，而北間多不知用此種。 曰︰五加皮樹本是白楸樹。其上有葉如蒲葉，三花者是雄，五花者是雌。
陽人使陰，陰人使陽，剝皮陰乾。機曰︰生南地者類草，故小；生北地者類木，故大。時珍曰︰春月於舊枝上抽條葉，山人采為蔬茹。正如枸杞生北方沙地者皆木類，南方堅地者如草類也。唐時惟取峽州者充貢。雷氏言葉如蒲者，非也。
根皮（同莖）
【氣味】
辛，溫，無毒。
之才曰︰遠志為之使。惡玄參、蛇皮。
【主治】
心腹疝氣腹痛，益氣療 ，小兒三歲不能行，疽，囊下濕，小便余瀝，女人陰癢及腰脊痛，兩腳疼痺風弱，五緩虛羸，補中益精，堅筋骨，強志意。久服，輕身耐老（《別錄》）。破逐惡風血，四肢不遂，賊風年瘀血在皮肌，治痺濕內不足（甄權）。明目下氣，治中風骨節攣急，補五勞七傷（大明）。
釀酒飲，治風痺四肢攣急（蘇頌）。作末浸酒飲，治目僻眼KT （雷 ）。葉︰作蔬食，去皮膚風濕
【發明】
弘景曰︰煮根莖釀酒飲，益人。道家用此作灰煮石，與地榆並有秘法。慎微曰︰東華真人《煮石經》雲︰昔有西域真人王屋山人王常雲︰何以得長久？何不食石蓄金鹽，母何以得長壽？何不食石用玉豉。玉豉，地榆也。金鹽，五加也。皆是煮石而餌得長生之藥也。
昔孟綽子、董士固相與言云︰寧得一把五加，不用金玉滿車。寧得一斤地榆，不用明月寶珠。
又昔魯定公母服五加酒，以致不死，屍解而去。張子聲、楊建始、王叔才、於世彥等，皆服此酒而房室不絕，得壽三百年。亦可為散以代湯茶。王君雲︰五加者，五車星之精也。水應五湖，人應五德，位應五方，物應五車。故青精入莖，則有東方之液；白氣入節，則有西方之津；赤氣入華，則有南方之光；玄精入根，則有北方之飴；黃煙入皮，則有戊己之靈。五神鎮生，相轉育成。餌之者真仙，服之者反嬰。時珍曰︰五加治風濕痿痺，壯筋骨，其功良深。仙家所述，雖若過情，蓋獎辭多溢，亦常理爾。造酒之方︰用五加根皮洗淨，去骨、莖、葉，亦可以水煎汁，和曲釀米酒成，時時飲之。亦可煮酒飲。加遠志為使更良。一方︰加木瓜煮酒服。談野翁《試驗方》雲︰神仙煮酒法︰用五加皮、地榆（刮去粗皮）各一斤，袋盛，入無灰好酒二斗中，大壇封固，安大鍋內，文武火煮之。壇上安米一合，米熟為度。取出火毒，以渣曬乾為丸。每旦服五十丸，藥酒送下，臨臥再服。能去風濕，壯筋骨，順氣化痰，添精補髓。久服延年益老，功難盡述。王綸《醫論》雲︰風病飲酒能生痰火，惟五加一味浸酒，日飲數杯，最有益。諸浸酒藥，惟五加與酒相合，且味美也。
【附方】
舊二，新六。
虛勞不足︰五加皮、枸杞根白皮各一斗，水一石五斗，煮汁七斗，分取四斗，浸曲一斗，以三斗拌飯，如常釀酒法，待熟任飲。（《千金方》）。
男婦腳氣︰骨節皮膚腫濕疼痛，服此進飲食，健氣力，不忘事，名五加皮丸。五加皮四兩（酒浸），遠志（去心）四兩（酒浸，並春秋三日，夏二日，冬四日），曬乾為末，以浸酒為糊丸梧桐子大。每服四、五十丸，空心溫酒下。藥酒壞，別用酒為糊。（薩謙齋《瑞竹堂方》）。
小兒行遲︰三歲不能行者，用此便走。五加皮五錢，牛膝、木瓜二錢半，為末。每服五分，米飲入酒二、三點調服。（《全幼心鑒》）。
婦人血勞︰憔悴睏倦，喘滿虛煩，吸吸少氣，發熱多汗，口乾舌澀，不思飲食，名血風勞。
油煎散︰用五加皮、牡丹皮、赤芍藥、當歸各一兩，為末。每用一錢，水一盞，用青錢一文，蘸油入藥，煎七分，溫服。常服能肥婦人。（《太平惠民和劑局方》）。
五勞七傷︰五月五日采五加莖，七月七日採葉，九月九日取根，治下篩。每酒服方寸匕，日三服。久服去風勞。（《千金》）。
目中息肉︰五加皮（不聞水聲者，搗末）一升，和酒二升，浸七日。一日服二次，禁醋。
二七日，遍身生瘡，是毒出。不出，以生熟湯浴之，取瘡愈。（《千金方》）。
服石毒發或熱不禁，多向冷地臥︰五加皮二兩，水四升，煮二升半，發時便服。（《外台秘要》）。
火灶丹毒從兩腳起，赤如火燒︰五加根、葉燒灰五兩，取 鐵家槽中水和，塗之。（楊氏《產乳》）。
（《本經》上品）
【釋名】
枸 （《爾雅》。音計。《本經》作枸忌）、枸棘（《衍義》）、苦杞（《詩疏》）、紅菜頭（《圖經》）、天精（《抱朴》）、地骨（《本經》）、地輔（《本經》）、地仙（《日華》）、卻暑（《別
時珍曰︰枸、杞二樹名。此物棘如枸之刺，莖如杞之條，故兼名之。道書言︰千載枸杞，其形如犬，故得枸名，未審然否？頌曰︰仙人杖有三種︰一是枸杞；一是菜類，葉似苦苣；一是枯死竹竿之色黑者也。
【集解】
《別錄》曰︰枸杞生常山平澤，及諸丘陵阪岸。
頌曰︰今處處有之。春生苗，葉如石榴葉而軟薄堪食，俗呼為紅菜頭。其莖幹高三、五尺，作叢。六月、七月生小紅紫花。隨便結紅實，形微長如棗核。其根名地骨。《詩‧小雅》雲︰集於苞杞。陸機《詩疏》雲︰一名苦杞。春生，作羹茹微苦。其莖似莓。其子秋熟，正赤。莖、葉及子服之，輕身益氣。今人相傳謂枸杞與枸棘二種相類。其實形長而枝無刺者，真枸杞也。圓而有刺者，枸棘也，不堪入藥。馬志注溲疏條雲︰溲疏有刺，枸杞無刺，以此為別。溲疏亦有巨骨之名，如枸杞之名地骨，當亦相類，用之宜辨。或雲︰溲疏以高碩者為別，是不然也。今枸杞極有高碩者，入藥尤神良。宗奭曰︰枸杞、枸棘，徒勞分別。凡杞未有無刺者。雖大至於成架，尚亦有棘。但此物小則刺多，大則刺少，正如酸棗與棘，其實一物也。
而又以甘州者為絕品。今陝之蘭州、靈州、九原以西枸杞，並是大樹，其葉濃根粗。河西及甘州者，其子圓如櫻桃，曝乾緊小少核，乾亦紅潤甘美，味如葡萄，可作果食，異於他處者。
沈存中《筆談》亦言︰陝西極邊生者高丈餘，大可作柱。葉長數寸，無刺。根皮如濃朴。則入藥大抵以河西者為上也。《種樹書》言︰收子及掘根種於肥壤中，待苗生，剪為蔬食，甚佳。
【氣味】
枸杞︰苦，寒，無毒。
《別錄》曰︰根︰大寒。子︰微寒，無毒。冬采根，春、夏採葉，秋采莖、實權曰︰枸杞︰甘，平。子、葉同。
宗奭曰︰枸杞當用梗皮，地骨當用根皮，子當用紅實。其皮寒，根大寒，子微寒。今人多用其子為補腎藥，是未曾考竟經意，當量其虛實冷熱用之。
時珍曰︰今考《本經》只雲枸杞，不指是根、莖、葉、子。《別錄》乃增根大寒、子微寒字，似以枸杞為苗。而甄氏《藥性論》乃雲枸杞甘、平，子、葉皆同，似以枸杞為根；寇氏《衍義》又以枸杞為梗皮，皆是臆說。按︰陶弘景言枸杞根、實為服食家用。西河女子服枸杞法，根、莖、葉、花、實俱採用。則《本經》所列氣味主治，蓋通根、苗、花、實而言，初無分別也。後世以枸杞子為滋補藥，地骨皮為退熱藥，始歧而二之。竊謂枸杞苗葉味苦甘而氣涼，根味甘淡氣寒，子味甘氣平。氣味既殊，則功用當別。此後人發前人未到之處者也。
【主治】
枸杞︰主五內邪氣，熱中消渴，周痺風濕。久服，堅筋骨，輕身不老，耐寒暑（《本經》）。下胸脅氣，客熱頭痛，補內傷大勞噓吸，強陰，利大小腸（《別錄》）。補精氣諸不足，易顏色，變白，明目安神
【發明】
時珍曰︰此乃通指枸杞根、苗、花、實並用之功也。其單
苗
【氣味】
苦，寒。權曰︰甘，平。
時珍曰︰甘，涼。伏砒、砂。
【主治】
除煩益志，補五勞七傷，壯心氣，去皮膚骨節間風，消熱毒，散瘡腫（大明）。
和羊肉作羹，益人，除風明目。
作飲代茶，止渴，消熱煩，益陽事，解面毒，與乳酪相惡。汁注目中，去風障赤膜昏痛（甄權）。
去上焦心肺客熱（時珍）。
地骨皮
【修治】
曰︰凡使根，掘得以東流水浸，刷去土，捶去心，以熟甘草湯浸一宿，焙乾。
【氣味】
苦，寒。《別錄》曰︰大寒。權曰︰甘，平。
時珍曰︰甘、淡，寒。
杲曰︰苦，平、寒。升也，陰也。
好古曰︰入足少陰、手少陽經。製硫黃、丹砂。
【主治】
細銼，拌麵煮熟，吞之，去腎家風，益精氣（甄權）。
去骨熱消渴（孟詵）。
解骨蒸肌熱消渴，風濕痺，堅筋骨，涼血（元素）。
治在表無定之風邪，傳屍有汗之骨蒸（李杲）。瀉腎火，降肺中伏火，去胞中火，退熱，補正氣煎湯嗽口，止齒血，治骨槽風（吳瑞）。治金瘡神驗（陳
枸杞子
【修治】
時珍曰︰凡用揀淨枝梗，取鮮明者洗淨，酒潤一
【氣味】
苦，寒。權曰︰甘，平。
【主治】
堅筋骨，耐老，除風，去虛勞，補精氣（孟詵）。主心病嗌乾心痛，渴而引飲；腎病消中
【發明】
弘景曰︰枸杞葉作羹，小苦。俗諺雲︰去家千里，勿食蘿摩、枸杞。此言二物補益精氣，強盛陰道也。枸杞根、實為服食家用，其說甚美，名為仙人之杖，遠有旨乎？
頌曰︰莖、葉及子，服之輕身益氣。《淮南枕中記》載︰西河女子服枸杞法︰正月上寅采根，二月上卯治服之；三月上辰采莖，四月上巳治服之；五月上午采其葉，六月上未治服之；七月上申採花，八月上酉治服之；九月上戌采子，十月上亥治服之；十一月上子采根，十二月上丑治服之。又有花、實、根、莖、葉作煎，或單榨子汁煎膏服之者，其功並同。世傳蓬萊縣南丘村多枸杞，高者一、二丈，其根盤結甚固。其鄉人多壽考，亦飲食其水土之氣使然。又潤州開元寺大井旁生枸杞，歲久。土人目為枸杞井，雲飲其水甚益人也。
曰︰其根似物形狀者為上。
時珍曰︰按︰劉禹錫《枸杞井詩》雲︰僧房藥樹依寒井，井有清泉藥有靈。翠黛葉生籠石，殷紅子熟照銅瓶。枝繁本是仙人杖，根老能成瑞犬形。上品功能甘露味，還知一勺可延齡。又《續仙傳》雲︰朱孺子見溪側二花犬，逐入於枸杞叢下。掘之得根，形如二犬。烹而食之，忽覺身輕。周密《浩然齋日抄》雲︰宋徽宗時，順州築城，得枸杞於土中，其形如狀，馳獻闕下，乃仙家所謂千歲枸杞，其形如犬者。據前數說，則枸杞之滋益不獨子，而根亦不止於退熱而已。但根、苗、子之氣味稍殊，而主治亦未必無別。蓋其苗乃天精，苦甘而涼，上焦心肺客熱者宜之；根乃地骨，甘淡而寒，下焦肝腎虛熱者宜之。此皆三焦氣分之藥，所謂熱淫於內、瀉以甘寒也。至於子則甘平而潤，性滋而補，不能退熱，只能補腎潤肺，生精益氣。此乃平補之藥，所謂精不足者、補之以味也。分而用之，則各有所主；兼而用之，則一舉兩得。世人但知用黃芩、黃連，苦寒以治上焦之火；黃柏、知母，苦寒以治下焦陰火。
謂之補陰降火，久服致傷元氣。而不知枸杞、地骨甘寒平補，使精氣充而邪火自退之妙，惜哉﹗予嘗以青蒿佐地骨退熱，屢有殊功，人所未喻者。兵部尚書劉松石，諱天和，麻城人。
所集《保壽堂方》載地仙丹雲︰昔有異人赤腳張，傳此方於猗氏縣一老人，服之壽百餘，行走如飛，發白反黑，齒落更生，陽事強健。此藥性平，常服能除邪熱，明目輕身。春采枸杞葉，名天精草；夏採花，名長生草；秋采子，名枸杞子；冬采根，名地骨皮。並陰乾，用無灰酒浸一夜，曬露四十九晝夜，取日精月華氣，待乾為末，煉蜜丸如彈子大。每早晚各用一丸細嚼，以隔夜百沸湯下。此藥采無刺味甜者，其有刺者服之無益。
【附方】
舊十，新二十三。
枸杞煎︰治虛勞，退虛熱，輕身益氣，令一切癰疽永不發。用枸杞三十斤（春夏用莖、葉，秋冬用根、實），以水一石，煮取五斗，以滓再煮取五斗，澄清去滓，再煎取二斗，入鍋煎如餳收之。每早酒服一合。（《千金方》）。
金髓煎︰枸杞子逐日摘紅熟者，不拘多少，以無灰酒浸之，蠟紙封固，勿令泄氣。兩月足，取入沙盆中擂爛，濾取汁，同浸酒入銀鍋內，慢火熬之不住手攪，恐粘住不勻。候成膏如餳，淨瓶密收。每早溫酒服二大匙，夜臥再服。百日身輕氣壯，積年不輟，可以羽化也。（《經驗方枸杞酒︰《外台秘要》雲︰補虛，去勞熱，長肌肉，益顏色，肥健人，治肝虛沖感下淚。
用生枸杞子五升，搗破，絹袋盛，浸好酒二斗中，密封勿泄氣，二七日。服之任性，勿醉。
《經驗後方》︰枸杞酒︰變白，耐老輕身。用枸杞子二升（十月壬癸日，面東采之），以好酒二升，瓷瓶內浸三七日。乃添生地黃汁三升，攪勻密封。至立春前三十日，開瓶。每空心暖飲一盞，至立春後髭髮卻黑。勿食蕪荑、蔥、蒜。
四神丸︰治腎經虛損，眼目昏花，或雲翳遮睛。甘州枸杞子一斤（好酒潤透，分作四分︰四兩用蜀椒一兩炒，四兩用小茴香一兩炒，四兩用芝麻一兩炒，四兩用川楝肉一兩炒，揀出枸杞），加熟地黃、白朮、白茯苓各一兩，為末，煉蜜丸，日服。（《瑞竹堂方》）。
肝虛下淚︰枸杞子二升，絹袋盛，浸一斗酒中（密封）三七日，飲之。（《千金方》）。
目赤生翳︰枸杞子搗汁，日點三、五次，神驗。（《肘後方》）。
面 ︰枸杞子十斤，生地黃三斤。為末。每服方寸匕，溫酒下，日三服。久則童顏。（《聖惠方》）。
注夏虛病︰枸杞子、五味子，研細，滾水泡，封三日，代茶飲效。（《攝生方》）。
地骨酒︰壯筋骨，補精髓，延年耐老。枸杞根、生地黃、甘菊花各一斤，搗碎，以水一石，煮取汁五斗，炊糯米五斗，細曲拌勻，入瓮如常封釀。待熟澄清，日飲三盞。（《聖濟總錄》）。
虛勞客熱︰枸杞根，為末。白湯調服。有痼疾人勿服。（《千金方》）。
骨蒸煩熱及一切虛勞煩熱，大病後煩熱，並用地仙散︰地骨皮二兩，防風一兩，甘草（炙）半兩。每用五錢，生薑五片，水煎服。（《濟生方》）。
熱勞如燎︰地骨皮二兩，柴胡一兩，為末。每服二錢，麥門冬湯下。（《聖濟總錄》）。
虛勞苦渴，骨節煩熱，或寒︰用枸杞根白皮（切）五升，麥門冬三升，小麥二升，水二斗，煮至麥熟，去滓。每服一升，口渴即飲。（《千金方》）。
腎虛腰痛︰枸杞根、杜仲、萆 各一斤，好酒三斗漬之，罌中密封，鍋中煮一日。飲之任意。（《千金方》）。
吐血不止︰枸杞根、子、皮為散，水煎。日日飲之。（《聖濟總錄》）。
小便出血︰新地骨皮洗淨，搗自然汁（無汁則以水煎汁）。每服一盞，入酒少許，食前溫服。（《簡便方》）。
帶下脈數︰枸杞根一斤，生地黃五斤，酒一斗，煮五升。日日服之。（《千金方》）。
天行赤目暴腫︰地骨皮三斤，水三斗，煮三升，去滓，入鹽一兩，取二升。頻頻洗點。（隴上謝道人《天竺經》）。
風蟲牙痛︰枸杞根白皮，煎醋漱之，蟲即出。亦可煎水飲。（《肘後方》）。
口舌糜爛︰地骨皮湯︰治膀胱移熱於小腸，上為口糜，生瘡潰爛，心胃壅熱，水穀不下。
用柴胡、地骨皮各三錢，水煎服之。（東垣《蘭室秘藏》）。
小兒耳疳︰生於耳後，腎疳也。地骨皮一味，煎湯洗之。仍以香油調末搽之。（高文虎
《蓼花洲閑錄》）。
氣 疳瘡多年不愈者︰應效散（又名托裡散）︰用地骨皮（冬月者）為末。每用紙捻蘸入瘡內。頻用自然生肉。更以米飲服二錢，一日三服。（《外科精義》）。
男子下疳︰先以漿水洗之，後搽地骨皮末。生肌止痛。（《衛生寶鑒》）。
婦人陰腫或生瘡︰枸杞根煎水，頻洗。（《永類方》）。
十三種疔︰春三月上建日採葉（名天精），夏三月上建日采枝（名枸杞），秋三月上建日采子（名卻老），冬三月上建日采根（名地骨），並曝乾為末（如不得依法采，但得一種亦可），用緋繒一片裹藥。牛黃一梧桐子大，反鉤棘針三七枚，赤小豆七粒，為末。先於繒上鋪亂髮一雞子大，乃鋪牛黃等末，卷作團，以發束定，熨斗中炒令沸，沸定，刮搗為末。以一方寸匕，合前枸杞末二匕，空心酒服二錢半，日再服。（《千金方》）。
癰疽惡瘡，膿血不止︰地骨皮不拘多少，洗淨，刮去粗皮，取細白穰。以粗皮同骨煎湯洗，令膿血盡。以細穰貼之，立效。有一朝士，腹脅間病疽經歲。或以地骨皮煎湯淋洗，出血一、二升。家人懼，欲止之。病者曰︰疽似少快。更淋之，用五升許，血漸淡乃止。以細穰貼之，次日結痂愈。（唐慎微《本草》）。
瘭疽出汁，著手、足、肩、背，累累如赤豆︰用枸杞根、葵根葉煮汁，煎如飴，隨意服之。（《千金方》）。
足趾雞眼，作痛作瘡︰地骨皮同紅花研細敷之，次日即愈。（《閨閣事宜》）。
火赫毒瘡︰此患急防毒氣入心腹。枸杞葉搗汁服，立瘥。（《肘後方》）。
目澀有翳︰枸杞葉二兩，車前葉一兩， 汁，以桑葉裹，懸陰地一夜。取汁點之，不過三、五度。（《十便良方》）。
五勞七傷，庶事衰弱︰枸杞葉半斤（切），粳米二合，豉汁和，煮作粥，日日食之良。（《經驗後方》）。
澡浴除病︰正月一日，二月二日，三月三日，四月四日，以至十二月十二日，皆用枸杞葉煎湯洗澡。令人光澤，百病不生。（《洞天保生錄》）
（《本經》下品）
【釋名】
巨骨（《別錄》）。
【集解】
《別錄》曰︰溲疏生熊耳川谷，及田野故丘墟地。四月採當之曰︰溲疏一名楊櫨，一名牡荊，一名空疏。皮白中空，時時有節。子似枸杞子，冬月熟，赤色，味甘苦。末代乃無識者。此非人籬垣之楊櫨也。
恭曰︰溲疏，形似空疏，樹高丈許，白皮。其子八、九月熟，赤色，似枸杞，必兩兩相對，味苦，與空疏不同。空疏即楊櫨，其子為莢，不似溲疏。
志曰︰溲疏、枸杞雖則相似，然溲疏有刺，枸杞無刺，以此為別。
頌曰︰溲疏亦有巨骨之名，如枸杞之名地骨，當亦相類。方書鮮用，宜細辨之。
機曰︰按︰李當之但言溲疏子似枸杞子，不曾言樹相似。馬志因其子相似，遂謂樹亦相似，以有刺、無刺為別。蘇頌又因巨骨、地骨之名，疑其相類。殊不知枸杞未嘗無刺，但小則刺多，大則刺少耳。本草中異物同名甚多，況一骨字之同耶？以此為言，尤見穿鑿。
時珍曰︰汪機所斷似矣，而自亦不能的指為何物也。
【氣味】
辛，寒，無毒。《別錄》曰︰苦，微寒。
之才曰︰漏盧為之使。
【主治】
皮膚中熱，除邪氣，止遺溺，利水道（《本經》）。
除胃中熱，下氣。可作浴湯（《別錄》。時珍曰︰按︰孫真人《千金方》，治婦人下焦三十六疾，承
（《唐本草》）
【集解】
恭曰︰楊櫨，一名空疏，所在皆有，生籬垣間。其子為莢。
葉
【氣味】
苦，寒，有毒。
【主治】
疽 惡瘡，水煮汁洗之，立瘥（《唐本》）。
木耳 見菜部。
（《本經》下品）
【釋名】
風藥。
時珍曰︰生於石間向陽之處，故名石南。桂陽呼為風藥，充茗及浸酒飲能愈頭風，故名。
按︰《范石湖集》雲︰修江出欒茶，治頭風。今南人無所謂欒茶者，豈即
【集解】
《別錄》曰︰石南生華陰山谷。三月、四月採葉，八月採
弘景曰︰今東間皆有之，葉如枇杷葉。方用亦稀。
恭曰︰葉似 草，凌冬不凋。關中者葉細為好。江山以南者，葉長大如枇杷葉，無氣味，殊不任用。保升曰︰終南斜谷有石處甚饒。今市人以石葦為之，誤矣。頌曰︰今南北皆有之。
生於石上，株極有高碩者。江湖間出者，葉如枇杷，上有小刺，凌冬不凋。春生白花成簇，秋結細紅實。關隴間出者，葉似莽草，青黃色，背有紫點，雨多則並生，長及二、三寸。根橫，細紫色。無花實，葉至茂密。南北人多移植亭院間，陰翳可愛，不透日氣。入藥以關中葉細者為良。魏王《花木志》雲︰南方石南樹野生。二月開花，連著實。實如燕覆子，八月熟。民採取核，和魚羹尤美。今無用者。宗奭曰︰石南葉似枇杷葉之小者，而背無毛，光而不皺。正、二月間開花。冬有二葉為花苞，苞既開，中有十五餘花，大小如椿花，甚細碎。
每一苞約彈許大，成一球。一花六葉，一朵有七、八球，淡白綠色，葉末微淡赤色。花既開，蕊滿花，但見蕊不見花。花才罷，去年綠葉盡脫落，漸生新葉。京洛、河北、河東、山東頗少，人故少用。湖南北、江東西、二浙甚多，故人多用。
葉
【氣味】
辛、苦，平，有毒。
之才曰︰五加皮為使。惡小薊。
【主治】
養腎氣，內傷陰衰，利筋骨皮毛（《本經》）
可久服，令思男（《別錄》）。能添腎氣，治軟腳煩悶疼，殺蟲，逐諸風（甄權）。浸酒飲，治頭風（時珍）。
【發明】
恭曰︰石南葉為療風邪丸散之要，今醫家不復用其實矣。
權曰︰雖能養腎，亦令人陰痿。
時珍曰︰古方為治風痺腎弱要藥。今人絕不知用，識者亦少，蓋由甄氏《藥性論》有令陰痿之說也。殊不知服此藥者，能令腎強，嗜欲之人藉此放恣，以致痿弱，歸咎於藥，良可慨也。毛文錫《茶譜》雲︰湘人四月採楊桐草，搗汁浸水蒸，作為飯食；必採石南芽為茶飲，乃去風也。暑月尤宜。楊桐即南燭也。
【附方】
新三。
鼠 不合︰石南、生地黃、茯苓、黃連、雌黃等分，為散。日再敷之。（《肘後方》）。
小兒通睛︰小兒誤跌，或打著頭腦受驚，肝系受風，致瞳仁不正，觀東則見西，觀西則見東。宜石南散，吹鼻通頂。石南一兩，藜蘆三分，瓜丁五、七個。為末。每吹少許入鼻，一日三度。內服牛黃平肝藥。（《普濟方乳石發動，煩熱︰石南葉為末。新汲水服一錢。（《聖惠方》）。
實（一名鬼目）
【主治】
殺蠱毒，破積聚，逐風痺
（《別錄》上品）。
【校正】
並入（《別錄》）
有名未用荊莖。
【釋名】
黃荊（《圖經》）、小荊（《本經》）、弘景曰︰既是牡荊，不應有子。小荊應是牡荊。牡荊子大於蔓荊子，而反呼小荊，恐以樹形為言。不知蔓荊樹亦高碩也。
恭曰︰牡荊作樹，不為蔓生，故稱為牡，非無實之謂也。蔓荊子大，牡荊子小，故呼荊。時珍曰︰古者刑杖以荊，故字從刑。其生成叢而疏爽，故又謂之楚（從林，從匹，匹即疏字也），濟楚之義取此。荊楚之地，因多產此而名也。
【集解】
《別錄》曰︰牡荊實生河間、南陽、冤句山谷，或平壽、都鄉高岸上及田野中。
八月、九月採實，陰乾。弘景曰︰論蔓荊即應是今作杖棰之荊。其子殊細，正如小麻子，色青黃。牡荊乃出北方，如烏豆大，正圓黑。仙術多用牡荊，今人都無識者。李當之《藥錄》言︰溲疏一名楊櫨，一名牡荊，理白中虛，斷植即生。按︰今溲疏主療與牡荊都不同，形類乖異。而仙方用牡荊，雲能通神見鬼，非惟其實，枝葉並好。又雲︰荊樹必枝葉相對者是牡荊，不對者即非牡荊也。並莫詳虛實，更須博訪。恭曰︰牡荊即作棰杖者，所在皆有之。實細黃色，莖勁作樹生。《漢書‧郊祀志》以牡荊莖為幡竿，則明知非蔓荊也。有青、赤二種，以青者為佳。今人相承多以牡荊為蔓荊，此極誤也。頌曰︰牡荊，今眉州、蜀州及近汴京亦有之，俗名黃荊是也。枝莖堅勁，作科不作蔓。葉如蓖麻，更疏瘦。花紅作穗。實細而黃，如麻子大。或雲即小荊也。按︰陶隱居《登真隱訣》雲︰荊木之葉、花，通神見鬼精。注云︰荊有三種。荊木即今作棰杖者，葉香，亦有花、子，子不入藥。方術則用牡荊，其子入藥，北人無識其木者。天監三年，天子將合神仙飯。奉敕論牡荊曰︰荊，花白多子，子粗大。歷歷疏生，不過三、兩莖，多不能圓，或扁或異，或多似竹節。葉與余荊不殊。蜂多采牡荊，牡荊汁冷而甜。余荊被燒，則煙火氣苦。牡荊體慢汁實，煙火不入其中，主治心風第一。於時遠近尋覓，遂不值也。保升曰︰陶氏不惟不別蔓荊，亦不識牡荊。蔓荊蔓生，牡荊樹生，理自明矣。時珍曰︰牡荊處處山野多有，樵採為薪。年久不樵者，其樹大如碗也。其木心方，其枝對生，一枝五葉或七葉。葉如榆葉，長而尖，有鋸齒。五月杪間開花成穗，紅紫色。其子大如胡荽子，而有白膜皮裹之。蘇頌雲葉似蓖麻者，誤矣。有青、赤二種︰青者為荊，赤者為 。嫩條皆可為 囤。古者貧婦以荊為釵，即此二木也。按︰裴淵《廣州記》雲︰荊有三種︰金荊可作枕，紫荊可作床，白荊可作履。與他處牡荊、蔓荊全異。寧浦有牡荊，指病自愈。節不相當者，月暈時刻之，與病患身齊等，置床下，病雖危亦無害也。杜寶《拾遺錄》雲︰南方林邑諸地，在海中。山中多金荊，大者十圍，盤屈瘤蹙，紋如美錦，色如真金。
工人用之，貴如沉、檀。此皆荊之別類也。《春秋運斗樞》雲︰玉衡星散
實
【氣味】
苦，溫，無毒。時珍曰︰辛，溫。
之才曰︰防風為之使，惡石膏。
【主治】
除骨間寒熱，通利胃氣，止咳逆，下氣（《別錄》）。
得柏實、青葙、術，療風（之才）。炒焦為末，飲服，治心痛及婦人白帶（震亨）。
用半升炒熟，入酒一盞，煎一沸，熱服，治小腸疝氣甚效。浸酒飲，治耳聾（時珍）。
【附方】
新一。
濕痰白濁︰牡荊子炒為末。每酒服二錢。（《集簡方》）
葉
【氣味】
苦，寒，無毒。
【主治】
久痢，霍亂轉筋，血淋，下部瘡，濕 薄腳，主腳氣腫滿（《別錄》）。
【發明】
崔元亮《海上集驗方》︰治腰腳風濕痛，蒸法︰用荊葉不限多少，蒸令熟熱，置大瓮中，其下著火溫之。以病患置葉中，須臾當汗出。蒸時旋旋吃飯，稍倦即止。便以被蓋避風，仍進蔥豉酒及豆酒並得，以瘥為度。時珍曰︰蒸法雖妙，只宜施之野人。李仲南《永類方》雲︰治腳氣諸病，用荊莖於壇中燒煙，熏湧泉穴及痛處，使汗出則愈。此法貴賤皆可用者。又談野翁《試驗方》︰治毒蛇、望板歸螫傷，滿身洪腫發泡。用黃荊嫩頭搗汁塗泡上，渣咬處，即消。此法乃出於葛洪《肘後方》（治諸蛇，以荊葉搗爛袋盛，薄於腫上）者也。
《物類相感志》雲︰荊葉逼蚊。
【附方】
九竅出血︰荊葉，搗汁，酒和，服二合。（《千金方》）。
小便尿血︰荊葉汁，酒服二合。（《千金方》）。
根
【氣味】
甘、苦，平，無毒。時珍曰︰苦、微辛。
【主治】
水煮服，治心風頭風，肢體諸風，解肌發汗（《別錄》）。
【發明】
時珍曰︰牡荊苦能降，辛溫能散；降則化痰，散則祛風，故風痰之病宜之。其解肌發汗之功，世無知者。按︰王氏《奇方》雲︰一人病風數年。予以七葉黃荊根皮、五加根皮、接骨草等分，煎湯日服，遂愈。蓋得此意也。
荊莖 《別錄》有名未用雲︰八月、十月採，陰乾。
藏器曰︰即今荊杖也。煮汁堪染。
【主治】
灼爛（《別錄》）。洗灼瘡及熱焱瘡，有效風牙痛（時珍）。
【附方】
新一。
青盲內障︰春初取黃荊嫩頭（九蒸九曝）半斤，用烏雞一隻，以米飼五日，安淨板上，飼以大麻子，二、三日，收糞曝乾，入瓶內熬黃，和荊頭為末，煉蜜丸梧桐子大。每服十五丸至二十丸，陳米飲下，日二。（《聖濟總錄》）
荊瀝
【修治】
時珍曰︰取法︰用新采荊莖，截尺五長，架於兩磚上，中間燒火炙之，兩頭以器承取，熱服，或入藥中。又法︰截三、四寸長，束入瓶中，仍以一瓶合住固，外以糠火煨燒，其汁瀝入下瓶中，亦妙。
【氣味】
甘，平，無毒。
【主治】
飲之，去心悶煩熱，頭風旋暈目眩，心頭 欲吐，猝失音，小兒心熱驚癇，止消渴，除痰唾，令人不睡（藏器）。除風熱，開經絡，導痰涎，行血氣，解熱
【發明】
時珍曰︰荊瀝氣平味甘，化痰去風為妙藥。故孫思邈《千金翼》雲︰凡患風人多熱，常宜以竹瀝、荊瀝、薑汁各五合，和勻熱服，以瘥為度。陶弘景亦云︰牡荊汁治心風為第一。《延年秘錄》雲︰熱多用竹瀝，寒多用荊瀝。震亨曰︰二汁同功，並以薑汁助送，則不凝滯。但氣虛不能食者，用竹瀝；氣實能食者
【附方】
舊六，新一。
中風口噤︰荊瀝，每服一升。（《范汪方》）。
頭風頭痛︰荊瀝，日日服之。（《集驗方》）。
喉痺瘡腫︰荊瀝，細細咽之。或以荊一握，水煎服之。（《千金翼》）。
目中猝痛︰燒荊木，取黃汁點之。
心虛驚悸羸瘦者︰荊瀝二升。火煎至一升六合，分作赤白下痢五、六年者︰荊瀝，每日服五合。（《外台秘要》）。
濕 瘡癬︰荊木，燒取汁，日塗之。（《深師方》）
（《本經》上品）
【釋名】
恭曰︰蔓荊苗蔓生，故名。
【集解】
恭曰︰蔓荊生水濱。苗莖蔓延長丈餘。春因舊枝而生小葉，五月葉成，似杏葉。六月有花，紅白色，黃蕊。九月有實，黑斑，大如梧子而虛輕。冬則葉凋。今人誤以小荊為蔓荊，遂將蔓荊為牡荊也。
大明曰︰海鹽亦有之。大如豌豆，蒂有輕軟小蓋子，六、七、八月採之。
頌曰︰近汴京及秦、隴、明、越州多有之。苗莖高四、五尺，對節生枝。葉類小楝，至夏盛茂。有花作穗淡紅色，蕊黃白色，花下有青萼，至秋結子。舊說蔓生，而今所有並非蔓也。
宗奭曰︰諸家所解，蔓荊、牡荊，紛 不一。《經》既言蔓荊明是蔓生，即非高木也；既言牡荊，則自木上生，又何疑焉？
時珍曰︰其枝小弱如蔓，故曰蔓生。
實
【修治】
曰︰凡使，去蒂子下白膜一重，用酒浸一伏時，蒸
時珍曰︰尋常只去膜打碎用之。
【氣味】
苦，微寒，無毒。《別錄》曰︰辛，平、溫。
元素曰︰味辛，溫，氣清，陽中之陰，入太陽經。胃虛人不可服，恐生痰疾。
之才曰︰惡烏頭、石膏。
【主治】
筋骨間寒熱，濕痺拘攣，明目堅齒，利九竅，去白蟲。久服，輕身耐老。小荊實亦等（《本經》）。風頭痛，腦鳴，目淚出，益氣。令人光髭髮（甄權）。利關節，治癇疾、赤眼（大明）。
太陽頭痛，頭沉昏悶，除目暗，散風邪，涼諸經血，止目睛內痛（元素）。搜肝風古）。
【發明】
恭曰︰小荊實即牡荊子，其功與蔓荊同，故曰亦等也。
時珍曰︰蔓荊氣清味辛，體輕而浮，上行而散。故所主者，皆頭面風虛之症。
【附方】
新三。
令發長黑︰蔓荊子、熊脂等分，醋調塗之。（《聖惠方》）。
頭風作痛︰蔓荊子一升。為末。絹袋盛，浸一斗酒中七日。溫飲三合，日三次。（《千金方乳癰初起︰蔓荊子，炒，為末。酒服方寸匕，渣敷之。（危氏《得效方》）
（《唐本草》）
【釋名】
頑荊（《圖經》）。
【集解】
恭曰︰欒荊莖、葉都似石南，幹亦反卷，經冬不死，葉上有細黑點者，真也，今雍州所用者是。而洛州乃用石荊當之，非也。俗方大用，而本草不載，亦無別名。但有欒華，功用又別，非此物花也。
頌曰︰欒荊今生東海及淄州、汾州。所生者皆枝莖白，葉小圓而青色，頗似榆葉而長，冬夏不凋。六月開花，花有紫、白二種。子似大麻。四月採苗葉，八月採子。
宗奭曰︰欒荊即牡荊也，子青色如茱萸，不合更立此條。蘇恭又稱石荊當之，轉見穿鑿
時珍曰︰按︰許慎《說文》雲︰欒，似木蘭。木蘭葉似桂，與蘇恭所說葉似石南者相近。蘇頌所圖者即今牡荊，與《唐本草》者不合。欒荊是蘇恭收入本草，不應自誤。蓋後人不識
子
【氣味】
辛、苦，溫，有小毒。
權曰︰甘、辛，微熱，無毒。決明為之使。惡石膏。
【主治】
大風，頭面手足諸風，癲癇狂痙，濕痺寒冷疼痛（《唐本》）。四肢不遂，通血脈，明目，益精光（甄權）。
合 油同熬，塗人畜瘡疥
（《拾遺》）
【集解】
藏器曰︰石荊似荊而小，生水旁，《廣濟方》一名水荊是也。蘇頌言洛人以當欒荊者，非也。
【主治】
燒灰淋汁浴頭，生發令長（藏器）。
（宋《開寶》）
【校正】
並入（《拾遺》）
紫珠。
【釋名】
紫珠（《拾遺》）
，皮名肉紅（《綱目》）、內消。時珍曰︰其木似黃荊而色紫，故名。其皮色紅而消腫，故瘍科呼為肉紅，又曰內消，與何首烏同名。
【集解】
頌曰︰紫荊處處有之，人多種於庭院間。木似黃荊，葉小無丫，花深紫可愛。
藏器曰︰即田氏之荊也。至秋子熟，正紫，圓如小珠，名紫珠。江東林澤間尤多。
宗奭曰︰春開紫花甚細碎，共作朵生，出無常處，或生於木身之上，或附根上枝下，直出花。花罷葉出，光緊微圓。園圃多植之。
時珍曰︰高樹柔條，其花甚繁，歲二、三次。其皮入藥，以川中濃而紫色、味苦如膽者為勝。
木並皮
【氣味】
苦，平，無毒。藏器曰︰苦，寒。
大明曰︰皮、梗及花，氣味功用並同。
【主治】
破宿血，下五淋，濃煮汁服（《開寶》）。通小腸（大明）。解諸毒物，癰疽喉痺，飛屍蠱毒，腫下 ，蛇、虺、蟲、蠶、狂犬毒，並煮汁服。亦以汁洗瘡腫，除血長膚（藏器）。
活血行氣，消腫解毒，治婦人血氣疼痛，經水凝澀
【發明】
時珍曰︰紫荊氣寒味苦，色紫性降，入手、足厥陰血分。
寒勝熱，苦走骨，紫入營。故能活血消腫，利小便而解毒。楊清叟《仙傳方》有沖和膏，以紫荊為君，蓋亦得此意也。其方治一切癰疽發背流注諸腫毒，冷熱不明者。紫荊皮（炒）三兩，獨活（去節，炒）三兩，赤芍藥（炒）二兩，生白芷一兩，木蠟（炒）一兩，為末。用蔥湯調，熱敷。血得熱則行，蔥能散氣也。瘡不甚熱者，酒調之。痛甚者，加乳香。筋不伸者，亦加乳香。大抵癰疽流注，皆是氣血凝滯所成，遇溫則散，遇涼則凝。此方溫平，紫荊皮乃木之精，破血消腫。獨活乃土之精，止風動血，引拔骨中毒，去痺濕氣。芍藥乃火之精，生血止痛。木蠟乃水之精，消腫散血，同獨活能破石腫堅硬。白芷乃金之精，去風生肌止痛。蓋血生則不死，血動則流通，肌生則不爛，痛止則不 ，風去則血自散，氣破則硬可消，毒自除。
五者交治，病安有不愈者乎？
【附方】
新九。
婦人血氣︰紫荊皮為末，醋糊丸櫻桃大。每酒化服一丸。（熊氏《補遺》）。
鶴膝風攣︰紫荊皮三錢，老酒煎服，日二次。（《直指方》）。
傷眼青腫︰紫荊皮，小便浸七日，曬研，用生地黃汁、薑汁調敷。不腫用蔥汁。（《永類方》）。
犬咬傷︰紫荊皮末，沙糖調塗，留口退腫。口中仍嚼咽杏仁去毒。（《仙傳外科》）。
鼻中疳瘡︰紫荊花陰乾為末，貼之。（《衛生易簡方》）。
發背初生，一切癰疽皆治︰單用紫荊皮為末，酒調箍住，自然撮小不開。內服柞木飲子。
乃救貧良劑也。（《仙癰疽未成︰用白芷、紫荊皮等分。為末。酒調服。外用紫荊皮、木蠟、赤芍藥等分。為末。酒調作箍藥。（同上）。
痔瘡腫痛︰紫荊皮五錢。新水食前煎服。（《直指方》）。
產後諸淋︰紫荊皮五錢。半酒半水煎，溫服。（熊氏《補遺》）。
（《日華》）
【釋名】
椴（音徒亂切）、櫬（音襯）、 （音舜）、日及（《綱目》）、朝開暮落花（《綱目》）、藩籬草（《綱目》）、花奴、王蒸。時珍曰︰此花朝開暮落，故名日及。曰槿曰 ，猶僅榮一瞬之義也。《爾雅》雲︰椴，木槿。櫬，木槿。郭璞注云︰別二名也。或雲︰白曰椴，赤曰櫬。齊魯謂之王蒸，言其美而多也。《詩》雲「顏如舜華」即此。
【集解】
宗奭曰︰木槿花如小葵，淡紅色，五葉成一花，朝開暮斂。湖南北人家多種植為籬障。花與枝兩用。
花小而艷，或白或是也。結實輕虛，大葉可茹，作飲代茶。今瘍醫用皮治瘡癬，多取川中來者，濃而色紅。
皮並根
【氣味】
甘，平，滑，無毒。大明曰︰涼。
【主治】
止腸風瀉血，痢後熱渴，作飲服之，令人得睡，並炒用（藏器）。治赤白帶下，腫痛疥癬，洗目令明，潤燥活血（時珍）。
【發明】
時珍曰︰木槿皮及花，並滑如葵花，故能潤燥。色如紫荊，故能活血。川中來者，氣濃力優，故尤有效。
【附方】
新六。
赤白帶下︰槿根皮二兩（切），以白酒一碗半，煎一碗，空心服之。白帶要奇方》）。
頭面錢癬︰槿樹皮為末，醋調，重湯頓如膠，內敷之。（王仲勉《經效方》）。
牛皮風癬︰川槿皮一兩，大風子仁十五個，半夏五錢，銼，河水、井水各一碗，浸露七宿，入輕粉一錢，入水中，禿筆掃塗，覆以青衣，數日有臭涎出，妙。忌浴澡。夏月用尤妙。（《扶壽方》）。
癬瘡有蟲︰川槿皮煎，入肥皂浸水，頻頻擦之。或以槿皮浸汁磨雄黃，尤妙。（《簡便方》）。
痔瘡腫痛︰藩蘺草根煎湯，先熏後洗。（《直指方》）。
大腸脫肛︰槿皮或葉，煎湯熏洗，後以白礬、五倍末敷之。（《救急方》）。
花
【氣味】
同皮。
【主治】
腸風瀉血，赤白痢，並焙入藥。作湯代茶，治風（大明）。消瘡腫，利小便，除濕熱（時珍）。
【附方】
新三。
下痢噤口︰紅木槿花去蒂，陰乾為末。先煎麵餅二個，蘸末食之。（趙宜真《濟急方》）。
風痰擁逆︰木槿花曬乾焙研。每服一、二匙，空心沸湯下。白花尤良。（《簡便方》）。
反胃吐食︰千葉白槿花，陰乾為末。陳糯米湯調送三、五口。不轉再服。（《袖珍方》）。
子
【氣味】
同皮。
【主治】
偏正頭風，燒煙熏患處。又治黃水膿瘡，燒存性，豬骨髓調塗之（時珍）。
（《綱目》）
【釋名】
佛桑（《霏雪錄》）、朱槿（《草木狀
時珍曰︰東海日出處有扶桑樹。此花光艷照日，其葉似桑，因以比之。後人訛為佛桑，乃木槿別種，故日及諸名亦與之同。
【集解】
時珍曰︰扶桑產南方，乃木槿別種。其枝柯柔弱，葉深綠，微澀如桑。其花有紅、黃、白三色，紅者尤貴，呼為朱槿。嵇含《草木狀》雲︰朱槿一名赤槿，一名日及，出高涼郡。花、莖、葉皆如桑。其葉光而濃。木高四、五尺，而枝葉婆娑。其花深紅色，五出，大如蜀葵，重敷柔澤。有蕊一條，長於花葉，上綴金屑，日光所爍，疑若焰生。一叢之上，日開數百朵，朝開暮落。自二月始，至中冬乃歇。插枝即活。
葉及花
【氣味】
甘，平，無毒。
【主治】
癰疽腮腫，取葉或花，同白芙蓉葉、牛蒡葉、白蜜研膏敷之，即散（時
（《綱目》）
【校正】
並入《圖經》地芙蓉。
【釋名】
地芙蓉（《圖經》）、木蓮（《綱目》）
時珍曰︰此花艷如荷花，故有芙蓉、木蓮之名。八、九月始開，故名拒霜。俗呼為 皮樹。《相如賦》謂之華木。注云︰皮可為索也。蘇東坡詩云︰喚作拒霜猶未稱，看來卻是最宜霜。蘇頌《圖經本草》有地芙蓉，雲出鼎州，九月採葉，治瘡
【集解】
時珍曰；木芙蓉處處有之，插條即生，小木也。其幹叢生如荊，高者丈許。
其葉大如桐，有五尖及七尖者，冬凋夏茂。秋半始著花，花類牡丹、芍藥，有紅者、白者、黃者、千葉者，最耐寒而不落。不結實。山人取其皮為索。川、廣有添色拒霜花，初開白色，次日稍紅，又明日則深紅，先後相間如數色。霜時採花，霜後採葉，陰乾入藥。
葉並花
【氣味】
微辛，平，無毒。
【主治】
清肺涼血，散熱解毒，治一切大小癰疽腫毒惡瘡，消腫排膿止痛（時
【發明】
時珍曰︰芙蓉花並葉，氣平而不寒不熱，味微辛而性滑涎粘，其治癰腫之功，殊有神效。近時瘍醫秘其名為清涼膏、清露散、鐵箍散，皆此物也。其方治一切癰疽發背，乳癰惡瘡，不拘已成未成，已穿未穿。並用芙蓉葉，或根皮，或花，或生研，或乾研末，以蜜調塗於腫處四圍，中間留頭，乾則頻換。初起者，即覺清涼，痛止腫消。已成者，即膿聚毒出。已穿者，即膿出易斂。妙不可言。或加生赤小豆末，尤妙。
【附方】
新十。
久咳羸弱︰九尖拒霜葉為末，以魚 蘸食，屢效。（危氏《得效方》）。
赤眼腫痛︰芙蓉葉末，水和，貼太陽穴。名清涼膏。（《鴻飛集》）。
經血不止︰拒霜花、蓮蓬殼等分。為末。每用米飲下二錢。（《婦人良方》）。
偏墜作痛︰芙蓉葉、黃柏各三錢，為末。以木鱉子仁一個磨醋，調塗陰囊，其痛自止（《簡便方》）。
杖瘡腫痛︰芙蓉花葉研末，入癰疽腫毒︰重陽前取芙蓉葉研末，端午前取蒼耳燒存性研末，等分，蜜水調，塗四圍，其毒自不走散。名鐵井闌。（《簡便方》）。
疔瘡惡腫︰九月九日采芙蓉葉陰乾為末，每以井水調貼。次日用蚰蜒螺一個，搗塗之。（《普濟方》）。
頭上癩瘡︰芙蓉根皮，為末。香油調敷。先以松毛、柳枝煎湯洗之。（傅滋《醫學集成》）。
湯火灼瘡︰油調芙蓉末，敷之。（《奇效方》）。
灸瘡不愈︰芙蓉花研末，敷之。（《奇效方》）。
一切瘡腫︰木芙蓉葉、菊花葉，同煎水，頻熏洗之。（《多能鄙事》）
（《綱目》）
【釋名】
時珍曰︰其葉類茗，又可作飲，故得茶名。
【集解】
時珍曰︰山茶產南方。樹生，高者丈許，枝幹交加。葉頗似茶葉，而濃硬有棱，中闊頭尖，面綠背淡。深冬開花，紅瓣黃蕊。《格古論》雲︰花有數種︰寶珠者，花簇如珠，最勝。海榴茶花蒂青，石榴茶中有碎花，躑躅茶花如杜鵑花，宮粉茶、串珠茶皆粉紅色。又有一捻紅、千葉紅、千葉白等名，不可勝數，葉各小異。或雲亦有黃色者。《虞衡志》廣中有南山茶，花大倍中州者，色微淡，葉薄有毛。結實如梨，大如拳，中有數核，如肥皂子大。周定王《救荒本草》雲︰山茶嫩葉炸熟水淘可食，亦可蒸曬作飲。
花
【氣味】
缺。
【主治】
吐血衄血，腸風下血，並用紅者為末，入童溺、薑汁及酒調服，可代鬱金（震亨）。湯火傷灼，研末，麻油調塗
子
【主治】
婦人發 ，研
（《綱目》）
【釋名】
黃梅花。
時珍曰︰此物本非梅類，因其與梅同時，香又相近，色似蜜蠟，故得此名。
【集解】
時珍曰︰蠟梅小樹，叢枝尖葉。種凡三種︰以子種出不經接者，臘月開小花而香淡，名狗蠅梅；經接而花疏，開時含口者，名磬口梅；花密而香濃，色深黃如紫檀者，名檀香梅，最佳。結實如垂鈴，尖長寸余，子在其中。其樹皮浸水磨墨，有光采。
花
【氣味】
辛，溫，無毒。
【主治】
解暑生津（時珍）。
（宋《開寶》）
【校正】
並入《圖經》虎刺。
【釋名】
隔虎刺花（未詳）。
【集解】
頌曰︰伏牛花生蜀地，所在皆有，今惟益州蜀地有之，，似黃柏葉而不光。莖赤有刺。開花淡黃色作穗，似杏花而小，三月採，陰乾。又睦州所生虎刺，雲凌冬不凋，彼人無時采根、葉，治風腫疾。
花
【氣味】
苦、甘，平，無毒。
【主治】
久風濕痺，四肢拘攣，骨肉疼痛。
作湯，治風眩頭痛，五痔下血（《開寶》）。
【發明】
時珍曰；伏牛花治風濕有名，而用者頗少。楊子建《護命方》有伏牛花散，治男女一切頭風，發作有時，甚則大腑熱秘。用伏牛花、山茵陳、桑寄生、白牽牛、川芎 、白僵蠶、蠍梢各二錢，荊芥穗四錢，為末。每服二錢，水煎一沸，連滓服。
根、葉、枝
【主治】
一切腫痛風疾，細銼焙研，每服一錢匕，用溫酒調下（頌）。
（宋《開寶》）
【校正】
慎微曰︰自草部移入木部。
【釋名】
水錦花（《炮炙論》）。
時珍曰︰其花繁密蒙茸如簇錦，故名。
【集解】
頌曰︰密蒙花，蜀中州郡皆有之。樹高丈餘。葉似冬青葉而濃，背白有細毛，又似橘葉。花微紫色。二月、三月採花，曝乾用。
宗奭曰︰利州甚多。葉冬不凋，亦不似冬青，柔而不光潔，不深綠。其花細碎，數十房成一朵，冬生春開。
花
【修治】
曰︰凡使揀淨，酒浸一宿，漉出候乾，拌蜜令潤，蒸之從卯至酉，曬乾再拌蒸，如此三度，曬乾用。每一兩用酒八兩，蜜半兩。
【氣味】
甘，平、微寒，無毒。
【主治】
青盲膚翳，赤澀多眵淚，消目中赤脈，小兒麩豆及疳氣攻眼（《開寶羞明怕日（劉守真）。入肝經氣、血分，潤肝燥
【附方】
新一。
目中障翳︰密蒙花、黃柏根各一兩，為末，水丸梧桐子大。每臥時湯服十丸至十五丸。（《聖濟錄》）
（《綱目》）
【釋名】
古貝（《綱目》）、古終。
時珍曰︰木綿有二種︰似木者名古貝，似草者名古終。
或作吉貝者，乃古貝之訛也。梵書謂之 婆，又曰迦羅婆劫。
【集解】
時珍曰︰木綿有草、木二種。交廣木綿，樹大如抱。其枝似桐。其葉大，如胡桃葉。入秋開花，紅如山茶花，黃蕊，花片極濃，為房甚繁，逼側相比。結實大如拳，實中有白綿，綿中有子。今人謂之斑枝花，訛為攀枝花。李延壽《南史》所謂林邑諸國出古貝花，中如鵝毳，抽其緒，紡為布；張勃《吳錄》所謂交州、永昌木綿樹高過屋，有十餘年不換者，實大如杯，花中綿軟白，可為 絮及毛布者，皆指似木之木綿也。江南、淮北所種木綿，四月下種，莖弱如蔓，高者四、五尺，葉有三尖如楓葉，入秋開花黃色，如葵花而小，亦有紅紫者，結實大如桃，中有白綿，綿中有子，大如梧子，亦有紫綿者，八月採 ，謂之綿花；李延壽《南史》所謂高昌國有草，實如繭，中絲為細 ，名曰白疊，取以為帛，甚軟白；沈懷遠《南越志》所謂桂州出古終藤，結實如鵝毳，核如珠 ，治出其核，紡如絲綿，染為斑布者，皆指似草之木綿也。此種出南番，宋末始入江南，今則遍及江北與中州矣。不蠶而綿，不麻而布，利被天下，其益大哉。又《南越志》言︰南詔諸蠻不養蠶，惟收娑羅木子中白絮，紉為絲，織為幅，名娑羅籠段。祝穆《方輿志》言︰平緬出娑羅樹，大者高三、五丈，結子有綿，紉綿織為白氈兜羅錦。此亦斑枝花之類，各方稱呼不同耳。
白綿及布
【氣味】
甘，溫，無毒。
【主治】
血崩金瘡，燒灰用（時珍）。
子油（用兩瓶合燒取瀝。）
【氣味】
辛，熱，微毒。
【主治】
惡瘡疥癬。燃燈，損目（時珍）。
（宋《嘉 》）
【釋名】
鑿子木。
時珍曰︰此木堅韌，可為鑿柄，故俗名鑿子木。方書皆作柞木，蓋昧此義也。柞乃橡櫟之名，非此木也。
【集解】
藏器曰︰柞木生南方，細葉，今之作梳者是也。
時珍曰︰此木處處山中有之，高者丈餘。葉小而有細齒，光滑而韌。其木及葉丫皆有針刺，經冬不凋。五月開碎白花，不結子。其木心理皆白色。
木皮
【氣味】
苦，平，無毒。時珍曰︰酸，澀。
【主治】
黃膽病，燒末，水服方寸匕，日三（藏器）。治鼠 難產，催生利竅
【附方】
新二。
鼠 ︰柞木皮五升，水一斗，煮汁二升服，當有宿肉出而愈。乃張子仁方也。（《外台秘要》）。
婦人難產︰催生柞木飲︰不拘橫生倒產，胎死腹中，用此屢效，乃上蔡張不愚方也。用大柞木枝一大握（長一尺，洗淨），大甘草五寸，並寸折。以新汲水三升半，同入新沙瓶內，以紙三重緊封，文武火煎至一升半。待腰腹重痛，欲坐草時，溫飲一小盞，便覺心下開豁。
如渴，又飲一盞，至三、四盞，覺下重便生，更無諸苦。切不可坐草太早，及坐婆亂為也。（《婦人良方》）
葉
【主治】
腫毒癰疽（時珍）。
【附方】
新一。
柞木飲︰治諸般癰腫發背。用乾柞木葉四兩、乾荷葉中心蒂、乾萱草根、甘草節、地榆各一兩，細銼。每用半兩，水二碗，煎一碗，早晚各一服。已成者其膿血自漸乾涸，未成者其毒自消散也。忌一切飲
（《綱目》）
【集解】
時珍曰︰黃楊生諸山野中，人家多栽種之。枝葉攢簇上聳，葉似初生槐芽而青濃，不花不實，四時不凋。其性難長，俗說歲長一寸，遇閏則退。今試之，但閏年不長耳。其木堅膩，作梳剜印最良。按︰段成式《酉陽雜俎》雲︰世重黃楊，以其無火也。用水試之，沉則無火。凡取此木，必以陰晦，夜無一星，伐之則不裂。
葉
【氣味】
苦，平，無毒。
【主治】
婦人難產，入達生散中用。又主暑月生癤，搗爛塗之（時珍）
（《拾遺》）
【集解】
藏器曰︰生太白山岩谷。樹高二、三尺，葉似槐，莖赤有毛如棠梨，四時不凋。
【氣味】
苦，溫，無毒。
【主治】
調中補衰，治腰腳，去風氣，卻老變白（藏器）。
（《唐本草》）
【釋名】
買子木。
【集解】
恭曰︰賣子木出嶺南、邛州山谷中。其葉似柿。
頌曰︰今惟川西、渠州歲貢，作買子木。木高五、七尺，徑寸許。春生嫩枝條，葉尖，長一、二寸，俱青綠色，枝梢淡紫色。四、五月開碎花，百十枝圍攢作大朵，焦紅色。隨花便生子如椒目，在花瓣中黑而光潔，每株花裁三、五大朵爾。五月採其枝葉用。
時珍曰︰《宋史》渠州貢買子木並子，則子亦當與枝葉同功，而本草缺載，無從考訪。
木
【修治】
曰︰凡採得粗搗，每一兩用酥五錢，同炒乾入藥。
【氣味】
甘、微鹹，平，無毒。
【主治】
折傷血內溜，續絕補骨髓，止痛安胎（《唐本》）。
（《唐本草》）
【校正】
並入《拾遺》小天蓼。
【釋名】
時珍曰︰其樹高而味辛如蓼，故名。又馬蓼亦名天蓼而物異。
【集解】
恭曰︰木天蓼所在皆有，生山谷中。今安州、申州作藤蔓，葉似柘，花白，子如棗許，無定形，中瓤似茄子，味辛，啖之以當薑、蓼。
藏器曰︰木蓼，今時所用出山南鳳州。樹高如冬青，不凋。不當以藤天蓼為注，既雲木蓼，豈是藤生？自有藤蓼耳。藤蓼生江南、淮南山中，藤著樹生，葉如梨，光而薄，子如棗，即蘇恭以為木天蓼者。又有小天蓼，生天目山、四明山，樹如梔子，冬月不凋，野獸食之。是有三天蓼，俱能逐風，而小者為勝。
頌曰︰木天蓼今出信陽。木高二、三丈。三月、四月開花似柘花。五月採子，子作球形似麻，子可藏作果食。蘇恭所說自是藤天蓼也。
時珍曰︰天蓼雖有三種，而功用彷彿，蓋一類也。其子可為燭，其芽可食。故陸機雲︰木蓼為燭，明如胡麻。薛田《詠蜀詩》有「地丁葉嫩和嵐采，天蓼芽新入粉煎」之句。
枝葉
【氣味】
辛，溫，有小毒。
【主治】
症結積聚，風勞虛冷，細切釀酒飲（《唐本》）。
【附方】
舊一，新三。
天蓼酒︰治風，立有奇效。木天蓼一斤，去皮細銼，以生絹盛，入好酒三斗浸之，春夏一七，秋冬二七日。每空心、日午、下晚各溫一盞飲。
若常服，只飲一次。老幼臨時加減。（《聖惠方》）。
氣痢不止︰寒食一百五日，采木蓼曝乾。用時為末，粥飲服一錢。（《聖惠方》）。
大風白癩︰天蓼（刮去粗皮，銼）四兩，水一斗，煎汁一升，煮糯米作粥，空心食之。
病在上吐出，在中汗出，在下泄出。避風。又方︰天蓼三斤，天麻一斤半。生銼，以水三斗五升，煎一斗，去滓，石器慢煎如餳。每服半匙，荊芥、薄荷酒下，日二夜一，一月見效。（《聖惠方》）
小天蓼
【氣味】
甘，溫，無毒。
【主治】
一切風虛羸冷，手足疼痺，無論老幼輕重，浸酒及煮汁服之。十許日，覺皮膚間風出如蟲行（藏器）。
【發明】
藏器曰︰木天蓼出深山中，人云久服損壽，以其逐風損氣故也。藤天蓼、小天蓼三者，俱能逐風。
其中優劣，小者為勝。
子
【氣味】
苦、辛，微熱，無毒。
【主治】
賊風口面 斜，冷 癖氣塊，女子虛勞（甄權）。
根
【主治】
風蟲牙痛，搗丸塞之，連易四、五次，除根。勿咽汁（時珍，出《普濟》）。
（《拾遺》）
【釋名】
【集解】
藏器曰︰生溫、括、睦、婺諸州山中。樹如木天蓼。老人服之，一月放杖，故以為名。
【氣味】
甘，溫，無毒。
【主治】
一切風血，理腰腳，輕身變白不老，浸酒服之（藏器）。
（《唐本草》）
【釋名】
續骨木（《綱目》）、木蒴 。
頌曰︰接骨以功而名。花、葉都類蒴 、陸英、水芹輩，故一名木蒴 。
【集解】
恭曰︰所在皆有之。葉如陸英，花亦相似。但作樹高一、二丈許，木體輕虛無心。斫枝插之便生，人家亦種之。
【氣味】
甘、苦，平，無毒。
藏器曰︰搗汁亦吐人，有小毒。
【主治】
折傷，續筋骨，除風癢齲齒，可作浴湯（《唐本》）。
根皮︰主痰飲，下水腫及痰瘧，煮汁服之，當利下及吐出。不可多服（藏器）。打傷瘀血
【附方】
舊一，新一。
折傷筋骨︰接骨木半兩，乳香半錢，芍藥、當歸、芎 、自然銅各一兩，為末。化黃蠟四兩，投藥攪勻，眾手丸如芡子大。若止傷損，酒化一丸。若碎折筋骨，先用此敷貼，乃服。（《衛生易簡》）。
產後血暈，五心煩熱，氣力欲絕，及寒熱不禁︰以接骨木（破如 子）一握，用水一升，煎取半升，分服。或小便頻數，惡血不止，服之即瘥。此木煮之三次，其力一般。乃起死妙方。（《產書》）。
葉
【主治】
痰瘧，大人七葉，小兒三葉，生搗汁服，取吐（藏器）。
（《拾遺》）
【釋名】
扶老杖（孟康）、椐。
【集解】
藏器曰︰生劍南山谷。圓長皮紫。《漢書》︰孔光年老，賜︰木似竹有節，長不過八、九尺，圍三、四寸，自然有合杖製，不須削理。作杖，令人延年益壽。
時珍曰︰陸氏《詩疏》雲︰椐即 也。節中腫，似扶老，即今靈壽也。人以作杖及馬鞭。
弘農郡共北山有之。
根皮
【氣味】
苦，平。
【主治】
止水（藏器）。
（音蔥。《拾遺》）
【集解】
藏器曰︰生江南山谷。高丈餘，直上無枝，莖上有刺。山人折取頭茹食，謂之吻頭。
時珍曰︰今山中亦有之。樹頂叢生葉，山人採食，謂之鵲不踏，以其多刺而無枝故也。
白皮
【氣味】
辛，平，有小毒。
【主治】
水 ，煮汁服一盞，當下水。如病已困，取根搗碎，坐之取氣，水自下。又能爛人牙齒，有蟲者取片許內孔中，當自爛落（藏器）。
（《拾遺》）
【集解】
藏器曰︰生江南山谷林澤。葉似胡麻相對，山人取以釀酒飲。
【氣味】
甘，溫，無毒。
【主治】
老血，婦人月閉，風氣羸瘦症瘕。久服，令人有子
（《唐本草》）
【集解】
恭曰︰大空生襄州，所在山谷中亦有之，秦隴人名獨空。作小樹，抽條高六、七尺。葉似楮，小圓濃。根皮赤色。
時珍曰︰小樹大葉，似桐葉而不尖，深綠而皺紋。根皮虛軟，山人采殺虱極妙。搗葉篩蔬圃中，殺蟲。
根皮
【氣味】
辛、苦，平，有小毒。
【主治】
殺三蟲。作末和油塗發，蟣虱皆死（藏器）。

