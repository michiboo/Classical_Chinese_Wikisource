　　欽定四庫全書　　　　　經部五
　　春秋經傳辨疑目録　　　春秋𩔖
　　春王正月
　　公及邾儀父盟於蔑
　　夏四月辛卯君氏卒
　　八月庚辰宋公和卒
　　癸未葬宋穆公
　　衞州吁弒其君完
　　秋翬帥師
　　春王正月公即位
　　春王正月戊申宋督弒其君與夷及其大夫孔父滕子來朝
　　公與夫人姜氏遂如齊
　　夫人孫於齊
　　五月葬桓王
　　六月乙丑齊侯葬紀伯姬
　　冬十有一月癸未齊無知
　　八月庚申及齊師戰於乾時我師敗績
　　大夫宗婦覿用幣
　　伯姬歸於
　　曹殺其大夫
　　公會伯姬於洮
　　莒慶來逆叔姬
　　秋七月戊辰夫人姜氏薨於夷齊人以歸
　　楚人伐鄭
　　公會齊侯宋公陳世子欵鄭世子華盟於寗母禘於太廟用致夫人
　　冬晉里克殺其君之子奚齊
　　公及夫人姜氏會齊侯於陽榖
　　季姬及鄫子遇於防使鄫子來朝
　　隕石於宋五
　　天王出居於鄭
　　齊人侵我西鄙公追齊師至𨟎弗及
　　公子買戍衞不卒戍刺之
　　衞殺其大夫元咺及公子瑕
　　夏四月四卜郊不從乃免牲猶三望
　　晉人敗狄於箕
　　隕霜不殺草李梅實
　　天王使毛伯來錫公命
　　晉侯及秦師戰於彭衙秦師敗績
　　楚人圍江
　　逆婦姜於齊
　　毛伯來求金
　　晉人殺其大夫士縠及箕鄭父
　　楚人伐鄭公子遂會晉人宋人衞人許人救鄭楚子蔡侯次於厥貉
　　子叔姬卒
　　公還自晉鄭伯會公於棐
　　齊公子商人弒其君舍
　　齊人執單伯齊人執子叔姬
　　季孫行父如齊
　　遂以夫人婦姜至自齊
　　宋師圍曹
　　齊高固來逆子叔姬
　　叔孫得臣卒
　　陳殺其大夫洩冶
　　陳夏徴舒弒其君平國
　　楚子伐鄭
　　衞殺其大夫孔達
　　楚子圍宋
　　公會晉侯宋公衞侯曹伯伐鄭
　　公至自晉
　　衞孫良夫帥師侵宋
　　季孫行父如晉
　　宋華元出奔晉宋華元自晉歸於宋
　　夫人姒氏薨
　　莒人滅鄫
　　公會晉侯宋公衞侯曹伯齊世子光莒子邾子滕子薛伯伯小邾子伐鄭秋七月己未同盟於亳城北
　　秋八月丁巳日有食之
　　衞孫林父帥師伐齊
　　仲孫速帥師伐邾
　　五月甲午宋災宋伯姬卒
　　楚子麇卒
　　公如晉至河乃復
　　楚子蔡侯陳侯許男頓子鬍子沈子淮夷伐呉曁齊平
　　陳災
　　冬築郎囿
　　夏五月戊辰許世子止弒其君買
　　冬葬許悼公
　　蔡侯朱出奔楚
　　有鸜鵒來巢
　　晉侯使荀躒唁公於乾侯
　　元年春王
　　晉士鞅帥師圍鮮虞
　　宋樂大心出奔曹
　　宋公之弟辰曁仲佗石彄出奔陳
　　宋公之弟辰及仲佗石彄公子地自陳入於蕭以叛
　　叔還如鄭涖盟
　　鄭罕達帥師伐宋
　　蔡殺其大夫公子駟
　　盜殺蔡侯申
　　齊陽生入於齊齊陳乞弒其君荼
　　齊侯陽生卒
　　西狩𫉬麟
　　〈臣〉等謹案春秋經𫝊辨疑一卷明童品撰品蘭溪人事蹟無考前有自序題成化戊戌冬十一月末又有𢎞治壬戌二月跋雲是歲品以儒學生教授於陸生震汝亨之家成此一帙距今二十五年云云蓋老儒也春秋三傳左氏採諸國史公穀授自經師草野之傳聞自不及簡䇿之記載其義易明是編論左氏所載事跡凡九十三條於三𫝊異同者大㫖多主左氏而駁公穀蓋由於此然於宋師圍曹則疑左氏所載不甚明曉於華元出奔晉一條亦有疑於左氏之說則亦未嘗堅持門戶偏黨一家固讀三傳者所當參考也刻本久佚故朱𢑴尊經義攷註雲未見此蓋𫝊鈔舊本幸未佚亡者是宜錄而存之矣乾隆四十二年三月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀













　　春秋經傳辨疑原序
　　春秋一經裁自聖心游夏不能贊一辭未易讀也何以得其疑而辨之乎蓋聖人之經詞義嚴正本末詳明固無可疑因傳而有所疑耳曷爲因傳而有所疑左氏得本末之詳不能無附會之誣公榖得義例之精不能無穿鑿之弊故文中子謂三傳作而春秋散豈虛語哉然則學者於傳將奚從善乎程子有言曰因傳以考經之事實因經以別傳之眞偽斯爲至言矣品嘗抱夫子之遺經究時事之終始雖於微詞奧義未能有得然於大經大法頗窺其梗槩既而求之諸傳則多與經背馳者先儒固嘗疑而辨之矣乃因先儒之疑每讀而每得其疑以不敢蓄故因而筆之積日累月遂成卷帙題曰春秋經傳辨疑非敢自謂能辨其疑也特辨之以俟知者而求之耳雖不能無𫉬戾於賢傳庶少有補於聖經若曰執經傳異同之言而指爲夫子筆削之法是謂棄經任傳未免有買櫝還珠之失品則取珠而還其櫝也觀者幸恕其狂瞽成化戊戌冬十一月長至日蘭溪童品序
　　是歲品以儒學生教授於陸生震汝亨之家成此一帙距今二十五年矣齒益長而學不進韓子所謂聰明不及於前時道德日負於初心者豈虛語耶因刻於梓而識之𢎞治壬戌春二月丁卯品識









