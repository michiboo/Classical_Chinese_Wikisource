
真宗在儲貳時，忽一日，因乘馬出，至朱雀門外。方辰時，有大星落於馬前，迸裂有聲。真宗回東宮，驚懼時召司天監明天之文者詢之，雲：「不幹皇太子事，不煩憂慮，自是國家災，五年方應。」至第五年，果太宗晏駕。
真宗即位，晉公言真宗即位，有彗星見於東方。真宗恐懼，內愧涼德，何以紹太祖太宗之德業？是天禍也，不敢詢於掌天文者，唯俟命而已。忽有先生王得一入見，見聖容似有憂色，密詰於中貴。中貴述以聖上憂懼彗星之事，得一遂奏雲：「此星主契丹兵動，十年方應。」至十年，果契丹兵寇澶淵，聖駕親征。
景德中，契丹寇澶淵，在河北，聖駕在河南，陣敵次忽日食盡，真宗見之憂懼，司天監官奏雲：「按星經雲：主兩軍和解。」真宗不之信，複檢《晉書·天文誌》亦雲和解。尋時，契丹兵果自退，而續馳書至，求通好。時晉公為紫微舍人，知鄆州。
一日，有野雞入端王宮，真宗召司天丁文泰，令筮之。雲：「郊野位爻動，必是郊野中五采生氣物見於皇城內、皇闈外、王宮之中，以此推之，須是野雞。若然，則無他，必王。」（已上四件皆是真宗親宣示於晉公，人皆不知也。）
晉公嚐雲：「居帝王左右，奏覆公事，慎不可觸機，係於宸斷，所貴行事歸功恩於主上耳。」嚐有一臣僚判審刑院，因進呈一官員犯贓罪案，真宗方讀案遲回間，欲寬貸次未有聖語，其判院輒便奏雲：「此是魏振男。」因茲，真宗便赫怒雲：「是魏振男便得受贓，便得為不法？」拂下其案，雲：「依法正行。」遂處死。後來，有一知院因觀前車覆轍，每奏事，兢懼取進止。忽複有詞科臣僚犯贓罪案進呈，真宗問雲：「如何？」遂奏雲：「此人悉以當辜，聞說涕泣雲：『玷陛下之與科名，孤陛下之所任使，更無麵得見陛下，更無麵得見朝廷，唯俟一死而已。』」真宗聞之，雲：「特與貸罪安置。」
真宗朝因宴，有一親事官失卻金楪子一片，左右奏雲：「且與決責。」上雲：「不可。」且令尋訪。又奏雲：「隻與決小杖。」上雲：「自有一百日限，若百日內尋得，隻小杖亦不可行也。」帝王尚守法如此，為臣子誠合如何？
真宗朝嚐有兵士作過，於法合死，特貸命，於橫門決脊杖二十，改配。其兵士聲高叫喚，乞劍，不伏決杖，從人把捉不得，遂奏取進止。傳宣雲：「須決杖二十後，別取進止處斬。」尋決訖，取旨，真宗雲：「此隻是怕見吃杖後，如此既已決了，便送配所，更莫與問。」其寬恤如此。今洪基益固，景祚綿昌，豈不由祖宗積德之所及乎？
太宗即位後，未數年，舊為朱邸牽攏仆馭者皆位至節帥，人皆歎訝之。洎晉公為福建路轉運使日，建州浦城知縣李元侃善算術，因訪問之，雲：「人生名品，皆盡有階級，固不可越，誠上象行度，臨照次第而使然耳。太宗即位，木在奎，居兗州地分，奎為天奴僕宮，故當時執馭者，皆驟居富貴，豈偶然耳？」
晉公嚐見掌武太原公言：「先太師傾背時，朝賢來吊，朱紫盈門，唯徐左省鉉獨攜一麻袍角帶，於客位內更易後，方入相吊，以此知士大夫朝服臨喪慰問，深不可也。」先太師即兵部侍郎祐也。
艾仲孺侍郎言：「仲孺嚐聞祖母當日歸時，衣笥中得黑黲衣，妯娌骨肉皆驚駭而詰之。雲：『父母將此，令侯翁家私忌日，著此衣出慰之。』當時士族之家猶有此禮，今之時固未嚐聞也。」
徐左省鉉職居近列，雖盛寒，入奉朝請，即未嚐披毛衫。或詰之，曰：「豈有雙闕之下衣戎服歟？」每睹待漏院前燈火人物，賣肝夾粉粥，來往喧雜，即皺眉，惡之曰：「真同寨下耳！」一生好服寬褲，未嚐窄衣裳，謂諸士夫曰：「軒裳之家，雞豕魚鱉果實蔬茹皆可備矣。」蓋沽酒市脯不食爾，其敦尚儒素也如此。
晉公被謫之初，火掩房一日；馮侍中（拯）薨背，火守房；王相公（欽若）薨背，火拂著房而過。因知公相大臣榮謝，豈偶然哉？
太祖豁達，得天下後，時韓王屢以在微時所不足者言之，欲潛加害，太祖曰：「不可！若塵埃中總教識天子宰相，則人皆去尋也。」自後韓王不複敢言。
杜鎬尚書，鴻博之士也，因看孫逖之文集雲「慎寬之詔」，沉思良久，曰：「嚐遍閱群書，『慎寬』無所出也，當是『填（音鈿）寬之詔』，出毛《詩》，哀恤之義也。『慎寬』，傳寫之誤耳。」真宗欲東封泰山，問兩地大臣可否，大臣曰：聖駕行幸，豈無甲兵隨駕？隻恐糧草不備。」時晉公為三司使，真宗遂問曰：「朕東封，糧草得備否？」晉公曰：「有備。」真宗又曰：「如何是備？」晉公曰：「隨駕兵士大約不過十萬人，每日請食米二升半，一日隻計支米二千五百石。或遇駐蹕處所，不過三日，隻支得米七千五百石，何處州縣無七千五百石斛鬥？往回之間，俱可有備。」真宗甚喜，又問：「隻與二升半米，亦須與他些麵食。」晉公曰：「今來所經州郡，隻可借路而過，使逐程百姓，榮觀國家大禮，固不可科率。臣欲省司行文字，告示沿路所經州軍，必恐有公用錢，州軍及應文武臣僚、州縣官僚、僧道百姓有進蒸糊者，仰先具州縣、官位、姓名、蒸糊數目申來，待憑進呈，破係省錢，支與一倍價錢回賜。仍大駕往東封日進蒸糊，回日並許進酒肉，緣有公使節帥防團刺史，有人可以勾當，仰於經過縣鎮草市處排當，經進者是州縣官員、僧道百姓，可於經過本州縣處進。」真宗聞之，又甚喜。又問曰：「或遇泥雨非次，支賜鞋鞽錢，動要五七萬貫，如何有備？」晉公對曰：「臣亦已有擘畫，伏緣隨駕兵士，各是披帶稍重，到處若遇有支賜錢物，如何將行？臣欲先令殿前指揮使曹璨問，當六軍或遇路中有非次支賜，置隨駕便錢一司，仍各與頭子支，便於兵士住營處或指定州軍便支與，各人骨肉請領一則，便於兵士請領二則，兵士隨駕骨肉，在營得便到支錢物，因茲甚安人心。尋曹璨問諸六軍，皆曰：『隨駕請得，何用兼難以將行，若聖恩如此，皆感戴官家。』」真宗聞之，又甚喜。於是以此告諸兩地臣僚，遂定東封。聖駕往回，略無闕誤。真宗於是因晉公奏事次密，謂晉公曰：「今來封禪禮畢，大駕往回，凡百事，須俱總辦集，感卿用心。」晉公曰：「臣非才，遭逢陛下，過有委任，臣實無所能。今大禮已畢，輒有二事，上告陛下，朝廷每有除改，外麵多謗議雲：『某乙甚人主張，某乙是甚人親戚。』此後每有除改，外麵多謗，望聖聰不聽。」上曰：「朕深知，不聽，其如臣僚何？」晉公又曰：「隻如每遇南郊大禮，外麵多竊議中書密院臣僚別有動靜，今來禮畢，望陛下兩地臣僚並令依舊，免動人心。」真宗聞之，甚喜，彌加眷遇，首台掌武聞之，益多其奏議。
忽一日，真宗問馮拯如何？晉公奏曰：「馮拯在中書密院十年，卻並無是非，實亦公心於國家。」真宗良久不答。又奏，複不答，遂退。尋問掌武曰：「丁某每來朕前保持馮拯，不知馮拯屢來破除伊。」掌武奏曰：「丁某不獨於上前不言人非，於臣處亦未嚐言人之非。」掌武退謂晉公曰：「今後休於上前保持始平。」公亦別無他語，掌武由是愈器重晉公。
真宗忽一日謂晉公曰：「有人來言，卿主張謝濤受六重恩澤，是否？」晉公曰：「臣亦記得謝濤是六重恩澤，然亦非中書之所敢私，試對陛下數之：『謝濤奉聖旨召試，詩賦論三題可取，蒙陛下麵與直史館，一重也；謝濤係審官院磨勘，合該改轉一官，二重也；謝濤累典大藩了當，並有臣僚保舉，合與轉運使，三重也；謝恩日麵賜金紫，四重也；例奏得一男，五重也；例有支賜，六重也。』」真宗笑曰：「元來將此以為六重恩澤。」
士大夫不可爭名競進，致有其缺行，玷平生之蹤跡。昔張去華當太祖朝乞試，有數知已皆館閣名臣，保舉之。太祖怒而問曰：「汝有多少文章得如陶穀？」 曰：「不如。」「敢與竇儀比試？」曰：「不敢。」「汝與張澹比試？」遂遲遲不對，遂令張澹比試。試畢，考校所試，優於張澹，然澹是季父，自此去華一生不得入館閣，蓋由是耳。
上穀寇公為參政日，素與馮拯不協，拯以不合上章乞立儲貳，太宗怒，降授太常博士，知杭州，尋令轉官，與太博彭惟節同製。時首台呂相公端除注二人俱授屯田員外郎，上穀改其進呈文字，將馮拯授虞部。馮遂上章，訟中書除授不當。呂但於上前拜謝而待罪，終不言寇之僭擅改授。上聞之，尋索元呂某除注文字視之，由是眷注益厚。馮遂移知江州。然馮一生常追悔，不合訟疏於寇，亦如陳左丞恕之訟大將軍三司使王知贍，錢內翰易之訟馮侍中，皆是一時間不獲，已而為之不免一生恥其缺行。
竇儀尚書本燕人，為性嚴重，家法整肅。尚書每對客，即二侍郎、三起居、四參政、五補闕皆侍立焉。尚書夫人先亡，以房院稍多，不敢與勢家為親援，遂再娶孔縣令女為夫人。夫人性愈嚴，右丞夫人傾背，即一房列五榻，自孔夫人而下，五房妯娌皆同寢處。尚書薨，孔夫人每召參政問事，參政則披秉立於門外而應對焉，其事嫂之禮如此。尚書周世宗時為翰林學士，每宿直，世宗宮中不敢令奏樂，曰：「恐竇儀聞之。」至宋太祖登極，猶在翰林。忽一日，宣召入禁闈中顧問事，行至屏障間，覘見太祖衩衣，潛身卻退。中官謂曰：「官家坐多時，請出見。」儀曰：「聖上衩衣，必是未知儀來，但奏雲宣到翰林學士竇儀。」太祖聞之，遂起索衫帶，著後方召見。複一日，中書臣僚皆罷，命韓王普為相，見無宰臣署敕，太祖悔其倉遽，良久，曰：「但去問竇儀，是他會。」儀對曰：「今晉王正守中書令，合且送相印，請晉王署敕用印。」太祖於是甚悅。
又晉公嚐言：「竇家二侍郎儼，為文宏贍，不可企及。」有集一百卷，得常楊之體。又撰釋門數事五十件，從一至百數，皆節其要妙典故。又善術數，聽聲音而知興廢之未兆，撰《大周樂正》一百卷。周世宗時，同兄儀在翰林為學士，儀常鄙其詭怪。世宗常令陶人應二十四氣，燒瓦二十四片，各題識其節氣，遂隔簾敲響，令辨之，一無差謬。常指明德門謂楊、盧二校書曰：「此門相次變為大宮闕，兵漸銷偃，天下太平，幾乎似開元天寶間耳。然京師人卻漸逼迫，二校書將來富貴皆見之也。盧雖甚貴，其如壽不及楊。」尋世宗禪位，太祖改明德門為乾元門，宮闕壯麗，書軌混同，多遜為相，貶朱崖而亡。徽之為尚書，享年皆如其言。又儀因於堂前雕起花椅子二隻，以祗備右丞洎太夫人同坐。儼忽見之，謂兄曰：「好工夫，奈何其間一隻至甚月日先破。」儀於是以幕覆於屏風後，愛謹不用。果至是日，有內夫人至儀第，其從人不知，急於屏風後取此椅子，就門外下馬，遂為馬踢而碎之。此晉公聞於楊徽之尚書說也。又儼謂其弟偁參政曰：「儼兄弟五人，皆不為相，兼總無壽，其間唯四哥稍得，然結裹得自家兄弟姊妹了，亦住不得。」後偁果為參政，隻有姊，王家太夫人即王沔參政之母，儀儼之妹也，無何亦得疾，偁尋以抱病而歎曰：「二哥嚐言，結裹姊妹兄弟亦住不得，必不可矣。」果數日而薨。晉公嚐謂：「竇二侍郎，今之師曠也。」晉公即參政之東坦也。
呂丞相端本自奏蔭而至崇顯，蓋器識遠大，有公輔之才。自為司戶參軍，便置外廚，多延食客，能知典故，凝然不動。年五十六七，猶為太常丞，充開封府判官。時秦州楊平木場坊木筏沿程免稅而至京，呂之親舊競托選買，呂皆從而買之，於是入官者多揀退材植。值三司使給事中侯陟急於富貴，於太宗前欲傾其眾人，無何，呂獨當之，認為己買。太宗赫怒，俾台司枷項送商於安置，滅耳後猶簽書府中舊事，怡然曰：「但將來！但將來！」著枷判事，自古有之。洎後發往商州，身體魁梧，太宗傳宣，令不得騎馬，隻令步去。尋相座傳語，且請認災，公曰：「不是某災，是長耳災。」談諧大笑如式，略不介撓。時有善筭者，呂公木在土下，宮又是方，主晚年大達，須位極人臣，此何用慮耳？尋自商州量移汝州。上穀寇準屢奏：「呂某器識非常，人漸老矣，陛下早用之。」太宗曰：「朕知此人是人家子弟，能吃大酒肉，餘何所能？」後近臣皆上言，稱呂某宜朝廷大用，尋自太常丞知蔡州，召入拜戶部員外郎，為樞密直學士。時王二丈禹偁行誥詞，略曰：「多直道以事君，每援經而奏事。」後苑賞花宴，太宗宣臣僚賦詩，呂奏曰：「臣無出身，不敢應詔。」洎為戶部尚書門下相，上穀猶為諫議大夫參政。忽一日，未後三棒鼓，呂上馬至門道裏，立馬侯上穀多時，探上穀者曰：「參政方洗麵裏。」呂乃徐謂從人曰：「餵得馬飽否？」其微旨如此。後表讓李參政沆，大拜。呂乞養疾，授太子太保，在京薨背，享年七十三。
王二丈禹偁，忽一日，閣中商較元和長慶中名賢所行語誥，有勝於《尚書》者眾，皆驚而請益之，曰：「隻如元稹《行牛元翼製》雲：『殺人盈城，汝當深誡；孥戮示眾，朕不忍聞。』且《尚書》雲：『不用命，戮於社。』又雲：『予則孥戮汝。』以此方之，《書》不如矣。」其閱覽精詳也如此。眾皆伏之。
凡士大夫之必居大位者，先觀其器度，寬厚則無不中矣。故韓王普在中書，忽命呂公蒙正為參預，趙常潛覘其為事，而多之曰：「吾嚐觀呂公，每奏事，得聖上嘉賞，未嚐有喜；遇聖上抑剉，亦未嚐有懼色。仍俱未嚐形於言，真台輔之器也。」隻如太祖初即位，命韓王為相，顧謂趙曰：「汝雖為相，見舊相，班立坐起也，須且讓他。」趙奏曰：「陛下初創業，以為相，正欲彈壓四方，臣見舊相，臣須在上，不可更讓也。」太祖嘉之。洎因奏忤旨，上怒，就趙手掣奏劄子，按而擲之。趙徐徐拾之起，以手展開，近前複奏。上愈怒，拂袖起，趙猶奏曰：「此事合如此，容臣進入取旨。」其膽量也如此。仍忽因大宴，大雨驟至，上不悅。少頃雨不止，形於言色，以至叱怒左右。趙近前奏曰：「外麵百姓正望雨，官家大宴何妨？隻是損得些少陳設，濕得些少樂人衣裳，但令樂人雨中做雜劇。此時雨難得，百姓得雨，快活之際，正好吃酒娛樂。」上於是大喜，宣樂人就雨中奏樂入雜劇。是日，屢勸近臣百官軍員吃酒，盡歡而散。趙之為相，臨時機變，能回聖上之心也如此。又言，趙嚐出鎮河陽襄鄧三郡，皆以嚴重肅下，政務自集，唯聖節日即張樂設筵，則豐厚飲饌，凡一巡酒，則遍勸席中吃盡，盡與不盡，但勸至三而止，其雅素也又如此。在相府，或一日奏太祖曰：「石守信、王審琦皆不可令主兵。」上曰：「此二人豈肯作罪過？」趙曰：「然。此二人必不肯為過，臣熟觀其非才，但慮不能製伏於下。既不能製伏於下，其間軍伍忽有作孽者，臨時不自由耳。」太祖又謂曰：「此二人受國家如此擢用，豈負得朕？」趙曰：「隻如陛下，豈負得世宗？」太祖方悟而從之。
太祖明聖慈惠，曆代創業之主不可比也。初，陳橋為三軍擁迫而回，不獲。已而徇其眾懇，乃先與三軍約曰：「汝等入城，不得驚動府庫，不得殺害人民，不得取奪財物，從吾令，則吾不違汝之推戴。」於是三軍皆曰：「不敢違命。」洎即位後，遣王全斌等先鋒，王自大散關入船，自夔峽而入，水陸齊攻，曹彬為都監，沈義倫為行營判官，收複西蜀。無何，全斌殺降兵三千人。是時，曹不從命，但收其文案，不署字。王曹沈等回，太祖傳宣送中書取勘，左右曰：「方克複西蜀回，然殺降兵亦不可便按劾，今後陛下如何用人？」太祖曰：「不然。今河東、江南皆未歸複，若不勘劾，恐今後委任，轉亂殺人。」但令勘成案。宣令後殿見，責問曰：「如何敢亂殺人？」又曰：「曹彬但退，不幹汝事。」曹不退，但叩頭伏罪曰：「是臣同商議殺戮降兵，朝廷問罪，臣首合誅戮。」太祖見曹如此，皆與原之，王受金州節度，餘皆次第進擢也。忽一日，宣曹太尉彬、潘太傅美曰：「命汝收江南。」又顧曹曰：「更不得似西蜀時亂殺人。」曹徐奏曰：「臣若不奏，又恐陛下未知。曩日西川，元不是臣要殺降卒，緣臣商量，固執不下，臣見收得當日文案，臣元不肯著字。」太祖令取進呈，太祖覽之，又謂曰：「卿既商量不下，為何對朕堅自伏罪？」曰：「臣從初與王全斌等同奉陛下委任，若王全斌等獲罪，獨臣清雪，不為穩便，臣是以一向伏罪。」太祖曰：「卿既自欲當辜，如此又安用此文字？」曰：「臣從初謂陛下必行誅戮，臣留此文書，令老母進呈陛下，乞全母一身。」太祖尤器遇之。又潛謂曰：「但隻要他歸伏，慎勿殺人。是他無罪，隻是自家著他不得，卿切會取。」曹曰：「謹奉詔旨，不敢違越。」晉公曰：「今國家享無疆之休良，由是耳。」曹之四子：璨、瑋、珣、琮，皆享豐祿，豈非餘慶乎？
五代晉朝時，襄陽帥高懷德下親隨私通其愛姬，竊錦襖子與其皂，皂轉令人鬻於市，高已知之，或有人告於高曰：「大王錦襖子，有人將在市中賣。」高曰：「錦襖子是人家宣賜得，豈隻是我家有？莫亂執他人。」其皂都不覺其主已知也，後以他事陰去之。襄陽後帥安審琦亦有愛妾與外人私接，忽因夜初隔幕，燭下潛見有人自宅中出去，據膝而言曰：「叵耐審琦，是夕遇害，莫知其誰？」子侄輩皆泣告曰：「大王平生器業如此，豈無威靈使其奸人敗露？」須臾時，於是其奸賊自以手擒捉身體，撲於靈座前，亦一仆廝耳。晉公言：「居其上者，製禦小人切不可失其機，乃賈害之速也。」高之與安，誠可為鑒誡矣。
太祖朝，昭憲皇後因不豫，召韓王普至臥榻前，問官家萬年千載之後，寶位當付與誰？普曰：「晉王素有德望，眾所欽服，官家萬年千歲後，合是晉王繼統。」仍上一劄子論之。昭憲密緘題署，藏之於宮內。時韓王為相，尋出鎮襄陽。洎太祖晏駕，太宗嗣位，忽有言曰：「若趙普在中書，朕亦不得此位。」盧多遜聞之，遂希旨密加誣譖，將不利於韓王。遽召歸授太子太保散官班中，日負憂惕，遂扣中貴，密達太宗雲：「昭憲皇後寢疾時，臣曾上一劄子論事，時昭憲緘藏在宮中，乞賜尋訪。果於宮中尋得。太宗大喜，方悟韓王忠赤。是時上元，登樓觀燈，忽有宣旨召趙普赴宴，左右皆愕然，緣太子太保散官無例赴宴。乃奏曰：「趙普值上辛，在太廟宿齋。」太宗曰：「速差官替來。」少頃，召至，太宗便指於見任宰相沈相公上座，乃顧謂趙曰：「世間奸邪信有之，朕欲卿為相，來日便入中書。」盧相聞之，惶駭不已。翌日，盧遂告趙曰：「聖上有此宣示，如何？」趙曰：「某今入相，公必不可同處相，公欲得保全，但請上章乞退，必無慮耳。」沈相尋乞致仕，盧乃上章雲：「陛下若不賜主張，微臣必遭毒手。」太宗怒，使令罷相。趙乃奏雲：「乞除盧兵部尚書，罷相。」太宗不允，乃以所上章示於韓王。自後，以秦王事謫於朱崖，所以至今皆言盧遭趙之毒手耳。
河東偽相趙文度歸向朝廷，便授華州節度使。時同州節度使宋相公移鎮邠州，道由華下，趙張筵命宋，宋以趙自河東來，氣焰淩之，帶隨使樂官一百人，入趙府署庭，所使排立於東廂，將舉盞，趙之樂官立於西廡，時東廂先品數聲，趙謂曰：「於此調吹采蓮送盞皆吹不得。」卻令西廡吹之。送盞畢，東廂之樂由是失次，宋亦覺其挫銳。洎中筵，起移於便廳。再坐，宋自吹笙，送趙一盞。趙遂索笛，複送一盞，聲調清越，眾所驚歎。其笛之竅，宋之隨使樂工手指按之不滿。洎席闋，宋回驛，趙又於山亭張夜宴召之，不至。宋於是宵遁。晉公曰：「庶事不可輕易，宋焉知河東亻替偽小國之有人矣。」
真宗忽一日於龍圖閣，諸侍讀侍講學士、待製、直閣環侍，以問《九經》書並疏共多少卷數，侍講邢昺尚書而下俱不能對。
盧相多遜在朝行時，將曆代帝王年曆、功臣事跡、天下州郡圖誌、理體事務沿革、典故括成一百二十絕詩，以備應對。由是太祖太宗每所顧問，無不知者，以至踐清途，登鈞席，皆此力耳。
皇城使劉承規在太祖朝為黃門小底時，氣性不同，已有心力，宮中呼為劉七。每令與諸小底數真珠，內夫人潛於看窗覘之，未嚐偷竊一顆，餘皆竊置於衣帶中。洎太宗即位後，有一宮人潛逾垣而出，捕獲，太宗遲疑間，似不欲殺。承規輒承意而奏曰：「此人不可容，官家若放卻，宮人總走，臣乞監去處置，須是活取心肝進呈。」太宗甚然之，六宮皆拜而泣告，承規再三奏不可留。於是就太宗前領去，送一尼寺中，潛遠嫁之。卻取旋殺豬心肝一具，猶熱，以合子貯來進呈。六宮皆圍合子而哭之。良久，略揭視之，便令承規將去，仍傳宣賜承規壓驚銀五鋌，由是宮掖之間，肅然畏法。
韓王普初罷隴州巡官到京，至日者王勳卜肆問命，次簾下，看魯公騶殿稍盛，歎曰：「似此大官，修個甚福來得到此？」勳曰：「員外即日富貴更強似此人，何足歎羨？往往便為交代，亦未可知。」後果如其言。
今之朝廷儒臣，多不知典故。亦須記之。隻如左右揆為百僚師長，守此官居中書可矣。若在班列，不可久居，亦由禦史大夫一百二十日須大拜耳。是故朝廷將有爰立之命，即除之。隻如禦史中丞、諫議大夫正授即便當給事中，三年，轉工部侍郎。工侍授便當刑部侍郎，轉兵部侍郎。隻如尚書左右丞同中書門下平章事，即不可更兼中省侍郎，緣丞郎一般也。若守六尚書省郎，兼中書或門下侍郎可矣。若自吏部兵部侍郎同平章事改轉，便正轉充中書侍郎同中書門下平章事，侍郎便當左右丞，若有改轉，便自中書侍郎授禮部尚書，或兼門下侍郎同平章事。隻如中書舍人是閣老，更不下知製誥，不同他官耳。或以他官充翰林學士，卻須下知製誥，何者？製誥是中書所掌，翰林不當主之。近代宰臣節帥除拜，出自宸衷，不欲預聞於外，故以隔日宰臣百官出後，密召翰林學士，懷具員冊入禁闥，上前議定。是夕草製，謂之內製。中夜進入，五更降出，以麻紙大書之，一行隻可三字，謂之白麻。何者，緣黃紙始自唐高宗朝已來，隻是中書出敕得使之，所以內製用麻紙。翊日，乃以繡襆蓋於箱中，置於案上，謂之麻案台，於禦座左右侯進呈，事退即降麻而宣之。訖，送中書出敕寫官告，敕紙廣幅與常紙不同，年月日先，後署執政、參政、宰相銜，署字後方接次列以使相，禦不押字，亦不控斷行。其官告卻隻下直日知製誥官名，宣奉行，更不下元撰麻詞翰林學士名銜，緣翰林學士無例於中書行詞故也。然後選中書上事日，於閣門受告敕後始赴上，若使相即中書，正宰相送上至中書都堂，正宰相坐東位，使相看幾員列坐西位訖，然後逐位就牙床小案子上判案，三道仍側坐，拽一腳，侯幾員各判案訖，正宰相退，然後看使相是幾員，並正麵並坐受賀，其參政於中書都堂無位，其宰臣官告用五色金花羅紙寫，犀軸頭一如太君官告樣，此事庶寮多不知，因而記之。
錢塘武肅王不識文字，然凡所言皆可律下。忽一日，雜役兵士於公署壁題之曰：「無了期，無了期，營基才了又倉基。」 由是部轄者皆怒。王見而謂曰：「不必怒。」命羅隱從事續書之，曰：「無了期，無了期，春衣才了又冬衣。」卒伍見之，於是怡然力役，不複怨諮。又言武肅王左右，算術醫流，無非名士。有葉簡、李鹹者，善占筮。武肅忽一日，非常旋風南來，繞案而轉，召葉簡問之，曰：「無妨事，此是淮南楊渥已薨，但早遣弔祭使去。」王曰：「生辰使方去，未知端的，豈可便伸弔祭？」簡曰：「不然，此是必然之理，但速發使往。彼若問如何得知，但雲貴國動靜，當道皆預知之，貴令知本國有人。」洎依而遣之，生辰使先一日到，楊渥已薨，次日弔祭使至。由是楊氏左右皆大驚，伏其先見。先是，楊渥欲興兵取錢塘，密遣人往聽鼓角，聽者回告楊氏曰：「錢塘鼓角，子子孫孫，王爵不絕，不可輕動。」
