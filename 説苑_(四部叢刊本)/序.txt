Page:Sibu Congkan0327-劉向-説苑-6-1.djvu/2Page:Sibu Congkan0327-劉向-説苑-6-1.djvu/3
說苑序
　　　　　　南　豊　曽　鞏
劉向所序說苑二十篇崇文總目雲今
存者五篇餘皆亡臣從士大夫間得之
者十有五篇與舊為二十五篇正其脫
疑者闕之而敘其目曰向采傳記百
家所載行事之跡以為此書奏之欲以
為法戒然其所取或有不當於理故不
得而不論也夫學者之於道非知其大
略之難也知其精微之際固難矣孔子
之徒三千其顯者七十二人皆髙世之
材也然獨稱顔氏之子其殆庶㡬乎及
回死又以為無好學者而回亦稱夫子
曰仰之彌髙鑚之彌堅子貢又以謂夫
子之言性與天道不可得而聞也則其
精微之際固難知久矣是以取舎不能
無失於其間也故曰學然後知不足豈
虛言哉向之學博矣其著書及建言尤
欲有為扵世忘其枉已而為之者有矣
何其徇物者多而自為者少也蓋古之
聖賢非不欲有為也然而曰求之有道
得之有命故孔子所至之必聞其政
而子貢以謂非夫子之求之也豈不求
之有道哉子曰道之將行也歟命也道
之將廢也歟命也豈不得之有命哉令
向知岀此安扵行止以彼其志能擇其
所學其盡乎精微則其所至未可量也

