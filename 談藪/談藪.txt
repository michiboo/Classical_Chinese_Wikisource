王公袞字吉老，宣子尚書之弟。先墓在會稽西山，為掌墓人奚泗所發。公袞訴之郡，杖之而已，公袞憤甚。奚泗受杖，詣公袞謝罪，公袞呼前，勞以酒，拔劍斬之，持其首詣郡。宣子時為部郎，奏乞以己官贖罪。詔給舍集議。中書舍人張孝祥等議上，詔赦之，猶鐫一秩。當時公袞孝名聞天下，永嘉王十朋以詩美之。公袞性甚和，平居常若嬉笑，人謂之笑面虎。
甄龍友雲卿，永嘉人，滑稽辯捷，為近世之冠。樓宣獻自西掖出守，以首春觴客。甄預坐席間，謂公曰：「今年春氣一何太盛！」公問其故，甄曰：「以果奩甘蔗知之，根在公前而末已至此。」公為罰掌吏，眾訾其猥率。遊天竺寺，集詩句贊大書於壁雲：「巧笑倩兮，美目盼兮，彼美人兮，西方之人兮。」孝廟臨幸，一見賞之，詔侍臣物色其人。或以甄姓名聞，曰：「是溫州狂生，用之且敗風俗。」上曰：「惟此一人，朕自舉之。」甄時為某邑宰，趣召登殿，上迎問曰：「卿何故名龍友？」甄罔然不知所對，既退乃得之曰：「君為堯舜之君，故臣得與夔龍為友。」由是不稱旨，猶得郡倅，後至國子監簿。甄嘗頌臨安北山大佛頭雲：「色如黃金，面如滿月。盡大地人，只見一撅。」禪人多許之。
詹事特□□坐葉丞相論恢復，貶筠州。沈方售一妾，年十七八，攜與俱行。處筠凡七年，既歸，呼妾父母以女歸之，猶處子，時人以比張忠定公詠。會稽潘方仲矩為安吉尉，獻詩雲：「昔年單騎向筠州，覓得歌姬共遠遊。去日正宜供夜直，歸來渾未識春愁。禪人尚有香囊愧，道士猶懷炭婦羞。鐵石心腸延壽藥，不風流處卻風流。」
錢處和參政好餌鼠。為侍從居臨安，每日食畢，輒以大盆貯余饌，三擊盆則群鼠累累然來食，訖乃去，以為常。洎遷政府，鼠復至，以其相距差近，不怪也。已而帥越、帥閩，繼掛冠歸裏，鼠至如初。迨錢亡，乃不見。
洪文惠、文敏兄弟皆畏內，雖少年貴達，家有聲妓之奉，往往不能快意。王宣子知饒州，景伯家居喪偶，宣子吊焉。主人受吊已，延客至內齋，喚酒小酌。甫舉杯，群妾坌出，素妝靚態，黛色粉光，不異平日。謔浪笑語，酒行至無算。景伯半酣，握王手曰：「不圖今日有此樂。」賓主相顧一笑。後二十年，宣子謝事歸越，景盧來為守，時已鰥居。暇日宣子造郡齋，景盧留款，亦出家姬侑席，笑謂王曰：「家兄有言，不圖今日有此樂。」王為絕倒。
謝希孟在臨安，狎倡陸氏。象山責之曰：「士君子乃朝夕與賤倡女居，獨不愧於名教乎？」希孟敬謝，請後不敢。他日復為倡造鴛鴦樓。象山聞之，又以為言，謝曰：「非特建樓，且有記。」象山喜其文，不覺曰：「樓記雲何？」即口占首句雲：「自遜、抗、機、雲之死，而天地英靈之氣不鐘於世之男子，而鐘於婦人。」象山默然。希孟一日在倡所，忽起歸興，遂不告而行。倡追送江滸，泣涕戀戀。希孟毅然取領巾，書一詞與之雲：「雙槳浪花平，夾岸青山鎖，你自歸家我自歸，說著如何過。我斷不思量，你莫思量我，將你從前待我心，付與他人可。」希孟與鄉人陳伯益好相調戲，伯益面黑而狹，多髯，希孟入其書室，見寫真掛壁上，題雲：「伯益之面，大無兩指，髭髯不仁，侵擾乎其旁而不已，於是乎伯益之面所余無幾。」此語喧傳，伯益病之而莫能報。希孟後避寧宗諱，改名苴，字古民。伯益於是以兩句詠其名：「炊餅擔頭挑取去，白衣鋪上喝將來。」聞者笑倒。伯益又嘗寫真，衣皂道服，躡僧鞋。希孟贊之曰：「禪鞋俗人須鬢，道服儒巾麵皮。秋水長天一色，落霞狐鶩齊飛。」
曹詠侍郎妻碩人厲氏，餘姚大族女，始嫁四明曹秀才，與夫不相得，仳離而歸，乃適詠。時尚武弁。不數年以秦檜之姻黨易文階，驟擢，至徽猷閣。守鄞，元夕張燈，州治大合樂宴飲，曹秀才攜眾來觀，見碩人服用精麗，左右供侍備極尊嚴，謂其母曰：「渠乃合在此中居，享如此富貴，吾家豈能留？」嘆息久之。詠日益顯，為戶部侍郎，尹京。檜之殂，詠貶新州而亡。碩人領二子取喪歸葬，二子復不肖，家貧蕩析至不能給朝晡。趙德老觀文亦厲氏婿，碩人從父妹也，憐其老且無聊，招置四明裏第養之終身。碩人閑出訪親舊，過故夫曹秀才家，門庭整潔，花竹蓊茂，顧侍婢曰：「我當時能自安於此，豈有今日？」因泣下數行。二十年間夫妻更相悔羨，世態翻復不可料如此。方詠盛時，鄉裏奔走承迎惟恐後，獨碩人之兄厲德斯不然。詠帥越時，德斯為裏正，詠風邑官脅治百端，冀其祈己，竟不屈。檜之甫殂，乃遣介致書於詠，啟封乃《樹倒猢猻散賦》一篇。洎新州之行，又以十詩贈行，其一雲：「斷尾雄雞不畏犧，憑依掇禍復何疑。八千裏路新州瘴，歸骨中原是幾時？」詠得詩憤極，然無如之何。
韓侂胄暮年以冬月攜家遊西湖，畫船花輿，遍覽南北二山之勝，末乃置宴於南園，族子判院與焉。席間有獻牽絲傀儡為土偶負小兒者，名為迎春黃胖。韓顧族子：「汝名能詩，可詠此。」即承命一絕雲：「腳踏虛空手弄春，一人頭上要安身。忽然線斷兒童手，骨肉都為陌上塵。」韓大不樂，不終宴而歸，未幾禍作。
樓叔韶鏞初入太學，與同窗友厚善。休日友謂叔韶：「寂寂不自聊，吾欲至一處求半日適，飲醇膳美，又有聲色之玩，但不可言。君性輕脫，或以利口敗吾事，能勿聲則可偕往。」樓敬諾，要約數四，乃相率出城。買小舟，沿葦村將十裏，舍舟陟小坡，行道微高下，又二裏得精舍，門徑絕卑小，而松竹花草楚楚然。友擬於門，即有小童應客；主人繼出，乃少年僧，姿狀秀美，進趨安詳，殊有富貴家氣象。揖客曰：「久別甚思，款接都不見過，何也？」揖樓為誰，友曰：「吾親也。」遂偕坐。款語片刻許，僧忽回顧，日影下庭西，笑曰：「日旰，上君餒乎？」便起推西邊小戶入，華屋三間，窗幾如拭，玩具皆珍奇。喚侍童進點心素膳三品，甘芳精好，不知何物所造。撤器，命推窗，平湖當前，數十百頃，其外連山橫陳，樓臺森列，夕陽返照，丹碧紫翠互相發明，漁歌菱唱隱隱在耳。駛望久之，僧取塵尾敲闌幹數聲，俄時小畫舫傍湖而來，二美人徑出登岸，靚妝麗色，王公家不過也。僧命具酌，指顧間觴豆羅陳，窮極水陸。左右執事童皆佼好，杯行，美人更起歌舞。僧與友謔浪調笑，歡意無間；樓神思惝恍，正容危坐，噤不敢吐一語。伺僧暫起，挈友臂扣所以，友慍曰：「子但飲食縱觀，何用知？」如許而觴十餘巡，夜已艾，僧復引客至小閣中，臥具皆備，曰：「姑憩此。」遂去壁外即僧榻，試穴隙窺，則徑擁二姬就寢。友醉甚，大鼾，樓獨仿徨。一寐起如廁，一童執燭，密詢之，此為何地？童笑曰：「官人是親戚，何須問？」樓反室，展轉通宵，時側耳審聽，但聞鼻息齁齁而已。將曉，僧已至客寢，問安否？盥櫛畢，引入一院，製作邃巧，簾幕蔽滿，庭下奇花盛開，香氣蓊勃，山山叢竹，位置愜當。回思夜來境界，已迷不能憶。迨具食則器用張陳一新，食品加精，獨二姬竟不復出。食罷各去，僧送之門，鄭重而別，由他徑絕湖而歸。樓惘惘累日，疑所到非人間，數問友，但笑不答。亦許尋舊遊，而樓用他故亟歸鄉，其後出處參商，訖不克再諧。
唐小說記紅葉事凡四。其一《本事詩》：顧況在洛，乘閑與一二詩友遊苑中，流水上得大梧葉，題詩雲：「一入深宮裏，年年不見春。聊題一片葉，寄與有情人。」況明日於上流亦題雲：「愁見鶯啼柳絮飛，上陽宮女斷腸時。君恩不禁東流水，葉上題詩寄與誰？」後十餘日，有客來苑中，又於葉上得詩，以與況，曰：「一葉題詩出禁城，誰人酬和獨含情。自嗟不及波中葉，蕩漾乘春取次行。」又明皇代以楊妃、虢國寵盛，宮娥皆衰悴不顧，備掖庭。嘗書落葉，隨禦溝水流出，雲：「舊寵悲秋扇，新思寄早春。聊題一片葉，將寄接流人。」顧況聞而和之。既達聖聽，遣出禁內人不少，或有五使之號。況所和即前四句也。其二《雲溪友議》：盧渥舍人應舉之歲，偶臨禦溝，見紅葉上詩雲：「流水何太急，深宮盡日間。殷勤謝紅葉，好去到人間。」其三《北夢瑣言》：進士李茵嘗遊花中，見紅葉自禦溝出，上有題詩曰：（與盧渥詩同）。其四《玉溪編事》：侯繼圖秋日於大慈寺倚闌樓上，忽木葉飄墜，上有詩曰：「拭翠斂愁蛾，為郁心中事。搦筆下庭除，書作相思字。此字不書石，此字不書紙。書向秋葉上，願逐秋風起。天下有心人，盡解相思死。」余意前三則本只一事而傳記者各異耳。劉斧《青瑣》中有《禦溝流紅葉記》最為鄙妄，蓋竊取前說而易其名為。於祜雲：「本朝詞人罕用此事，惟周清真樂府兩用之。《掃花遊》雲：『隨流去，想一葉怨題，今到何處。』《六醜·詠落花》雲：『飄流處，莫趁潮汐，恐斷紅、尚有相思字，何由見得。』脫胎換骨之妙極矣。清真名邦彥，字美成，徽宗時為待制，提舉大晟樂府。」
大溪山在廣州境，舊山有一洞，其處所人不常識。每歲五月五日，洞開則見之。土人預備墨紙刷席入其中，以手模石壁，覺有罅隙若鐫刻者，以墨刷其上，紙覆其上，印摸而出，洞亦隨閉。持所印紙視之，或咒語，或藥方，所得皆不同，亦有不成字無所得者。咒術藥方，應用無不效驗，蓋南法之所出也。
湖南北沙板皆自地發，多在人家，進出如筍，長數十丈，大數十圍，或一或二，或數株並出。人家遭此者，皆圻裂傾陷屋宇，然析之為板，其利甚博。因此家道日進，故俗以為吉祥。亦有掘地得板，一窖至數百片。土人往往以鐵為長梗，入山刺地，有板處鐵不能入。殊不知地中何以有此也。毛義夫雲：「往年平江大旱，河水盡涸，居民就河底掘旱井，或有掘得沙板者，愈取愈多，相去五裏十裏必有一處，多至四百片。亦有得沈香者。」滄洲雲：「洞板完全者最難得；補綴精密，雖巧目亦不能辨，以沸湯沃之，則敗矣。」
嚴州壽昌縣道旁有朱買臣廟貌，其地有朱池、朱村，居人多朱姓。朱謙之詩雲：「貧賤難堪俗眼低，區區何事便雲泥。會稽乞得無他念，只為歸來詫故妻。束薪行道自歌呼，越俗安知有丈夫。一見印章驚欲倒，相看方悔太模糊。」
漁溪雲曩在筠州新昌縣，嘗出遊歷，將至五峰，馬上，遙見山中草木蠕蠕動，疑為地震。馭者雲：「山皆猴也，數以千萬計，行人獨過，常遭戲虐。每群呼跳浪而至，扳緣頭目胸項手足，混成毛球，雖有兵刃，亦無所施，往往致死。」夜宿民家，犬為虎銜去，明日至寺，問：「山中有虎乎？」曰：「無有。」」何以無？」曰：「山中皆大林，虎安敢來？」余曰：「林木森森，虎所隱藏，何為不來？」曰：「大木上多■〈走票〉鼠，虎過其下，鼠必鳴噪，自拔其毛投虎身，著處必生蟲，則遍身痷爛，以至乎死，故畏不敢至。」方悟宣城包氏畫虎，皆平原曠野茅葦叢薄，中亦有棘枝尋丈，未常作林木者，以此。隋文帝雲：「譬之猛虎，人不能害，反為毛間蟲所蠹損。」又可證也。
賴省幹之卜，天下知名。賴，建寧人，挾妖術，殺人祭鬼，常於浙中尋求十餘歲童女，養之以充用。其母喜誦佛書，女習念心經。後此女次當供祭，沐浴裝飾，置空室中，鐍其戶而去，女自分必死。夜且半，覺有物自天窗下，光曄曄然。不勝怖，急念揭諦咒，忽口中亦有光出。此物逡巡欲進復卻，女誦咒益急。良久口中光漸大，直出射此物，物仆床下，鏗然有聲，不復起。其室近街，俄而譬夜卒過焉，女大叫殺人。卒報所屬，率眾破壁取女出，視壁下物，乃大白蟒，死矣。捕賴及家人鞫問，具伏。黥配海外，籍其家，今為詹安撫居宅。
徑山寺主園僧行菜畦間，為蛇傷足，久之毒氣蔓延，一腳皆爛，號呼宛轉。常住為招醫，積費數百千，不能愈。有遊僧見之，曰：「吾能治此。」命汲凈水洗病腳，腐膿敗肉悉去之，易水數器，瘡上白筋數見，挹以軟帛。解包取藥末均糝瘡中，惡水泉湧，良久乃止。明日凈洗如初，日日皆然。但見水漸淤，肉漸生，一月之後平復如舊。主僧及合寺大喜，欲謝以錢物。僧雲：「吾與山門結緣，豈因以利。」卻不受。他日，主僧具食延之，謂曰：「山中蛇虺多，被傷者時有之，誠願得奇方以備急。」僧雲：「和尚有命，敢不從。但此方來處絕妙，不必廣傳。香白芷為末，入鴨觜、膽礬、麝香各少許，臨期以意斟酌之。」未幾僧去，長老升座，以此方遍告諸人。
孫琳路鈐本殿前司健兒。寧宗為郡王，病淋，日夜凡三百起，國醫罔措。有與孫善者薦其能，光宗時在東宮，亟使人召之至。孫求二十錢，買大蒜、淡豉、蒸餅三物，爛研合和為丸，令以溫水下三十丸，且曰：「今日進三服，病當退三分之一，明日再進如之，三日則病除。」已而果然，賞以千緡，奏官右列。或問其說，孫曰：「小兒何緣有淋，只是水道不通利，蒜豉皆通利，無他巧也。」張知閣久病瘧，遇其作時，如火，年余骨立。醫以為虛，餌之茸附，熱愈甚。招孫診視，許謝五十萬。孫笑曰：「但安樂時，湖上作一會足矣。」命官局贖小柴胡湯三貼服之，熱減十九，又一服，病脫然。孫曰：「是名勞瘧熱，從髓出，又加剛劑剝損，氣血安得不瘦？蓋熱藥不一，有去皮膚中熱者，有去臟腑中熱者，若髓熱非柴胡不可。北方銀州柴胡只須一服，南方力減於此，故三服乃效。今卻可進滋補藥矣。」一少年子娶妻後得軟腳病，疼特甚，醫以為腳氣。孫聞之，曰：「吾不必診視，但買杜仲一味，寸斷片析，每一兩用半酒半水合一大盞，煮六分，頻服之。」三日，能行。又三日，如未嘗病者。孫曰：「府第寢處高明，衣履燥潔，無受濕之理。特新娶，色慾過度致然。杜仲專治腰膝，以酒行之，則為效易矣。」其伎大略如此奇驗。
宋中直府判為池之青陽簿老吏，言紹興初有縣丞夫婦，皆年三十而無子。令吏輩求嬰兒為嗣，不數日輒死。又求之數年內，凡失十餘子。最後一子死，棺殮就焚。其本生父母來視之，循其體，兩股微熱。復視之，陰囊已破，去雙腎矣。哭告於官，追丞家人，劾治具得其狀。乃丞用道人授房中之術，用嬰兒腎入藥，偽為求嗣，實為藥資。案成，丞死於獄，不克正其罪。
兀術見一卒妻美，殺其夫而納之，寵眷殊甚。術有所佩匕首，極利，寢則枕之。他日方寢，此婦取匕首，將殺之。術覺，驚問，婦曰：「將殺汝。」術曰：「何故？」曰：「我夫為汝殺，吾欲報仇。」術默然久之，曰：「吾不忍殺汝，當為汝別求夫。」乃盡集諸將，使自擇。婦指一人，即以嫁之。邱宋卿同客談此，曰：「此其所以為兀術也。」
京師士人出遊，迫暮過人家，缺墻似可越。被酒試逾以入，則一大園，花木繁茂，徑路交互，不覺深入。天漸暝，望紅紗籠燭而來，驚惶尋歸路，迷不能識，亟入道左小亭。氈下有一穴，試窺之，先有壯士伏其中，見人驚奔而去，士人就隱焉。已而燭漸近，乃婦人十餘，靚妝麗服，俄趨亭上。競舉氈，見生驚曰：「又不是那一個。」又一婦熟視曰：「也得，也得。」執其手以行，生不敢問。引入洞房曲室，群飲交戲，五鼓乃散。士人憊倦不能行，婦貯以巨篋，舁而縋之墻外。天將曉，懼為人所見，強起扶持而歸。他日跡其所遇，乃蔡太師花園也。
今軍營中有天王堂。按《僧史》，天寶初西蕃寇安西，奏乞援兵。明皇詔不空三藏誦《仁王護國經》，帝見神人帶甲荷戈在殿前。不空雲：「此毗次門天王第二子獨健，往救安西也。」後安西奏有神人長丈余，被金甲，鼓角大鳴，蕃寇奔潰。斯須城上天王見形，謹圖形上進。因敕諸節鎮所在州府，於城西北隅各立天王形像，佛寺亦別院安置，但不知何時流入軍營耳。
趙德老常戲言，明州有三賤：燒底賤，著底賤，吃底賤。或問其故，曰：「燒底是燈草，著底是草鞋，吃底是鹽。」又雲慈谿縣有三薦：茶店湯瓶不曾薦，客店床上無槁薦，大街上好放薦。皆可資笑。
德安有人家土庫中被盜者，絕無蹤跡。一總轄謂其徒曰：「恐是市上弄猢猻者，試往脅之，不伏則執之。又不伏，則令唾掌中。」如其言，其人良久覺無唾可吐，色變具伏，乃令猢猻由大窗中入取物。或謂總轄何以知之，曰：「吾亦不敢必，但人之驚懼者，必無唾可吐。姑以卜之，幸而中耳。」又一總轄坐霸頭，茶坊有賣熟水人持兩銀杯，一客衣服濟然，若巨商者，過行就飲。總轄遙見呼謂曰：「吾在此，不得弄手段，將執汝。」客慚悚而去。人問其故，曰：「此奸盜之魁也。適飲水時，以兩手捧盂，蓋度其廣狹，作偽者以易之耳。吾既見，安得不問？」韓王府中忽失銀器皿數事，掌器婢叫呼為賊傷手，趙從善尹京，命總轄往府中測視。良久執一親仆，訊之立伏。歸白趙雲：「適視婢瘡口在左手，蓋與仆有私，竊器與之，以刀自傷，偽稱有賊。而此仆意思有異於眾，以是得之。」
建寧監作院鄭江，三衢吏也，以棘寺推司得官，常雲：嶽鵬舉初入獄，欲坐以得督視所劄子，令策應而三日不行，為違節制，當行軍法。何伯壽承奏命治其事，乃謂嶽曰：「相公但放心，若相誤，令某子孫皆無眼。」嶽乃署，竟坐死。何由此得執政，既而其家生子，果皆青盲。此事得於老吏。
蔡元定字季通，博學強記，通術數，遊朱晦翁門，極喜之。詹元善尤重之，薦其傳康節之學，命使定歷密院，創令赴行在。蔡雖不應命，人猶以聘君稱之。晦翁以道學不容於時，胡閎章疏並及蔡，謂之妖人，坐謫道州以死。蔡喜地理學，每與鄉人入葬，改定其間吉兇，不能皆驗。及貶，有贈詩者曰：「掘盡人家好邱隴，冤魂欲訴更無由。先生若有堯夫術，何不先言去道州？」
附錄：
談藪【宋龎元英】
（四庫全書·子部·雜家類·雜編之屬·古今說海卷一百·說畧十六【雜記十六】）
王公袞字吉老宣子尚書之弟先墓在會稽西山為掌墓人奚泗所發公袞訴之郡杖之而已公袞憤甚奚泗受杖詣公袞謝罪公袞呼前勞以酒拔劒斬之持其首詣郡宣子時為侍郎奏乞以己官贖罪詔給舎集議中書舎人張孝祥等議上詔赦之猶鑴一秩當時公袞孝名聞天下永嘉王十朋以詩美之公袞性甚和平居常若嬉笑人謂之笑面虎
甄龍友雲卿永嘉人滑稽辯捷為近世之冠樓宣獻自西掖出守以首春觴客甄預坐席間謂公曰今年春氣一何太盛公問其故甄曰以果匳甘蔗知之根在公前而末已至此公為罰掌吏衆訾其猥率遊天竺寺集詩句贊大士大書於壁雲巧笑倩兮美目盼兮彼美人兮西方之人兮孝廟臨幸一見賞之詔侍臣物色其人或以甄姓名聞曰是溫州狂生用之且敗風俗上曰惟此一人朕自舉之甄時為某邑宰趣召登殿上迎問曰卿何故名龍友甄罔然不知所對既退乃得之曰君為堯舜之君故臣得與夔龍為友由是不稱旨猶得添倅後至國子監簿甄嘗頌臨安北山大佛頭雲色如黃金面如滿月盡大地人只見一撅禪人多許之
沈詹事特坐葉丞相論恢復貶筠州沈方售一妾年十七八攜與俱行處筠凡七年既歸呼妾父母以女歸之猶處子時人以比張忠定公詠會稽潘方仲矩為安吉尉獻詩雲昔年單騎向筠州覓得歌姬共逺遊去日正宜供夜直歸來渾未識春愁禪人尚有香囊愧道士猶懷炭婦羞鐵石心腸延壽藥不風流處卻風流
錢處和參政好餌鼠為侍從居臨安每日食畢輒以大盆貯餘饌三擊盆則羣鼠累累然來食訖乃去以為常洎遷政府鼠復至以其相距差近不怪也已而帥越帥閩繼掛冠歸裏鼠至如初迨錢亡乃不見
洪文惠文敏兄弟皆畏內雖少年貴達家有聲妓之奉徃徃不能快意王宣子知饒州景伯家居喪偶宣子弔焉主人受弔已延客至內齋喚酒小酌甫舉杯羣妾坌出素粧靚態黛色粉光不異平日謔浪笑語酒行至無算景伯半酣握王手曰不圖今日有此樂賔主相顧一笑後二十年宣子謝事歸越景盧來為守時已鰥居暇日宣子造郡齋景盧畱欵亦出家姬侑席笑謂王曰家兄有言不圖今日有此樂王為絶倒
謝希孟在臨安狎娼陸氏象山責之曰士君子乃朝夕與賤娼女居獨不愧於名教乎希孟敬謝請後不敢他日復為娼造鴛鴦樓象山聞之又以為言謝曰非特建樓且有記象山喜其文不覺曰樓記雲何即口占首句雲自遜抗機雲之死而天地英靈之氣不鍾於世之男子而鍾於婦人象山黙然希孟一日在娼所忽起歸興遂不告而行娼追送江滸泣涕戀戀希孟毅然取領巾書一詞與之雲雙槳浪花平夾岸青山鎻你自歸家我自歸説著如何過我斷不思量你莫思量我將你從前於我心付與旁人可希孟與鄉人陳伯益好相調戱伯益面黑而狹多髯希孟入其書室見寫真掛壁上題雲伯益之面大無兩指髭髯不仁侵擾乎其旁而不已於是乎伯益之面所餘無幾此語喧傳伯益病之而莫能報希孟後避寧宗諱改名直字古民伯益於是以兩句詠其名炊餅擔頭挑取去白衣鋪上喝將來聞者笑倒伯益又嘗寫真衣皁道服躡僧鞵希孟贊之曰禪鞵俗人鬚鬢道服儒巾麵皮秋水長天一色落霞孤鶩齊飛
曹詠侍郎妻碩人厲氏餘姚大族女始嫁四明曹秀才與夫不相得仳離而歸乃適詠時尚武弁不數年以秦會之婣黨易文階驟擢至徽猷閣守鄞元夕張燈州治大合樂宴飲曹秀才攜家來觀見碩人服用精麗左右供侍備極尊嚴謂其母曰渠乃合在此中居享如此冨貴吾家豈能畱歎息久之詠日益顯為戸部侍郎尹京會之殂詠貶新州而亡碩人領二子取喪歸葬二子復不肖家貧蕩析至不能給朝晡趙徳老觀文亦厲氏壻碩人從父妹也憐其老且無聊招置四明裏第養之終身碩人間出訪親舊過故夫曹秀才家門庭整潔花竹蓊茂顧侍婢曰我當時能自安於此豈有今日因泣下數行二十年間夫妻更相悔羨世態翻復不可料如此方詠盛時鄉裏奔走承迎惟恐後獨碩人之兄厲徳斯不然詠銜怒帥越時徳斯為裏正詠風邑官脅治百端冀其祈己竟不屈會之甫殂乃遣介致書於詠啓封乃樹倒猢猻散賦一篇洎新州之行又以十詩贈行其一雲斷尾雄雞不畏犧憑依掇禍復何疑八千裏路新州瘴歸骨中原是幾時詠得詩憤極然無如之何
韓侂胄暮年以冬月攜家遊西湖畫船花輿徧覽南北二山之勝末乃寘宴於南園族子判院與焉席間有獻牽絲傀儡為土偶負小兒者名為迎春黃胖韓顧族子汝名能詩可詠即承命一絶雲腳踏虛空手弄春一人頭上要安身忽然綫斷兒童手骨肉都為陌上塵韓大不樂不終宴而歸未幾禍作
樓叔韶鏞初入太學與同窓友厚善休日友謂叔韶寂寂不自聊吾欲至一處求半日適飲醇膳美又有聲色之玩但不可言君性輕脫或以利口敗吾事能息聲則可偕徃樓敬諾要約數四乃相率出城買小舟沿葦行將十裏舍舟陟小坡行道微髙下又二裏得精舍門徑絶卑小而松竹花草楚楚然友欵於門即有小童應客主人繼出乃少年僧姿狀秀美進趨安詳殊有富貴家氣象揖客曰久別甚思欵接都不見過何也揖樓為誰友曰吾親也遂偕坐欵語十刻許僧忽囘顧日影下庭西笑曰日旰二君餒乎便起推西邊小戸入華屋三間窻幾如拭玩貝皆珍奇喚侍童進點心素膳三品甘芳精好不知何物所造徹器命推窻平湖當前數十百頃其外連山橫陳樓觀森列夕陽返照丹碧紫翠互相發明漁歌菱唱隱隱在耳騁望久之僧取塵尾敲闌幹數聲俄時小畫舫傍湖而來二美人徑出登岸靚粧麗色王公家不過也僧命具酌指顧間觴豆羅陳窮極水陸左右執事童皆佼好杯行美人更起歌舞僧與友謔浪調笑歡意無間樓神思惝恍正容危坐噤不敢吐一語伺僧蹔起挈友臂扣所以友慍曰子但飲食縱觀何用知如許而觴十餘巡夜已艾僧復引客至小閣中臥具皆備曰姑憇此遂去壁外即僧榻試穴隙窺則徑擁二姬就寢友醉甚大鼾樓獨仿徨不寐起如厠一童執燭宻詢之此為何地童笑曰官人是親戚何須問樓反室展轉通宵時側耳審聽但聞鼻息■〈鼻勾〉■〈鼻勾〉而已將曉僧已至客寢問安否盥櫛畢引入一院製作尤邃巧簾幕蔽滿庭下奇花盛開香氣蓊勃小山叢竹位置愜當囘思夜來境界已迷不能憶迨具食則器用張陳一新食品加精獨二姬竟不復出食罷各去僧送之門鄭重而別由他徑絶湖而歸樓惘惘累日疑所到非人間數問友但笑不答亦許尋舊遊而樓用他故亟歸鄉其後出處參商訖不克再偕
唐小說記紅葉事凡四其一本事詩顧況在洛乘間與一二詩友遊苑中流水上得大梧葉題詩雲一入深宮裏年年不見春聊題一片葉寄與有情人況明日於上流亦題雲愁見鶯啼栁絮飛上陽宮女斷腸時君恩不禁東流水葉上題詩寄與誰後十餘日有客來苑中又於葉上得詩以示況曰一葉題詩出禁城誰人酬和獨含情自嗟不及波中葉蕩漾乘春取次行又明皇代以楊妃虢國寵盛宮娥皆衰悴不願備掖庭嘗書落葉隨禦溝水流出雲舊寵悲秋扇新恩寄早春聊題一片葉將寄接流人顧況聞而和之既達聖聽遣出禁內人不少或有五使之號況所和即前四句也其二雲溪友議盧渥舍人應舉之歲偶臨禦溝見紅葉上有詩雲流水何太急深宮盡日閒殷勤謝紅葉好去到人間其三北夢瑣言進士李茵嘗遊苑中見紅葉自禦溝出上有題詩曰【與盧渥詩同】其四玉溪編事侯繼圖秋日於大慈寺倚闌樓上忽木葉飄墜上有詩曰拭翠斂愁蛾為鬱心中事搦筆下庭除書作相思字此字不書名此字不書紙書向秋葉上願逐秋風起天下有心人盡解相思死余意前三則本只一事而傳記者各異耳劉斧青瑣中有禦溝流紅葉記最為鄙妄蓋竊取前説而易其名為於祜雲本朝詞人罕用此事惟周清真樂府兩用之歸花遊雲信流去想一葉怨題今到何處六醜詠落花雲飄流處莫赴潮汐恐斷水上有相思字見得脫胎換骨之妙極矣清真名邦彥字美成徽宗時為待制提舉大晟樂府
大溪山在廣州境舊山有一洞其處所人不常識每歲五月五日洞開則見之土人預備墨紙刷箒入其中以手摸石壁覺有罅隙若鑴刻者以墨刷其上紙覆其上印模而出洞亦隨閉持所印紙視之或呪語或藥方所得皆不同亦有不成字無所得者呪術藥方應用無不效驗葢南法之所出也
湖南北沙板皆自地發多在人家迸出如筍長數十丈大數十圍或一或二或數株並出人家遭此者皆坼裂傾陷屋宇然析之為板其利甚博因此家道日進故俗以為吉祥亦有掘地得板一窖至數百片土人徃徃以鐵為長梗入山刺地有板處鐵不能入殊不知地中何以有此也毛義夫雲徃年平江大旱河水盡涸居民就河底掘旱井或有掘得沙板者愈取愈多相去五裏十裏必有一處多至四百片亦有得沈香者滄洲雲洞板完全者最難得補綴精密雖巧目亦不能辨以沸湯沃之則敗矣
嚴州壽昌縣道旁有朱買臣廟貌其地有朱池朱村居人多朱姓朱謙之詩雲貧賤難堪俗眼低區區何事便雲泥會稽乞得無他念秪為歸來詫故妻束薪行道自歌呼越俗安知有丈夫一見印章驚欲倒相看方悔太模糊
漁溪雲曩在筠州新昌縣嘗出遊歴將至五峯馬上遙見山中草木蠕蠕動疑為地震馭者雲滿山皆猴也數以千萬計行人獨過常遭戱虐每羣呼跳踉而至扳緣頭目胷項手足滾成毛毬雖有兵刃亦無所施徃徃致死夜宿民家犬為虎銜去明日至寺問山中有虎乎曰無有何以無曰山中皆大林虎安敢來余曰林木森森虎所隱庇何為不來曰大木上多■〈走票〉鼠虎過其下鼠必鳴噪自拔其毛投虎身著處必生蟲則徧身瘡爛以至乎死故畏不敢至方悟宣城包氏畫虎皆平原曠野茅葦叢薄中亦有棘枝尋丈未嘗作林木者以此隋文帝雲譬之猛虎人不能害反為毛間蟲所蠧損又可證也頼省幹之卜天下知名頼建寧人挾妖術殺人祭鬼常於浙中尋求十餘歲童女養之以充用其母喜誦佛書女習念心經後此女次當供祭沐浴裝飾寘空室中鐍其戸而去女自分必死夜且半覺有物自天窻下光煜煜然不勝怖急念揭諦呪忽口中亦有光出此物逡巡欲進復卻女誦呪益急良久口中光漸大直出射此物物仆牀下鏗然有聲不復起其室近街俄而警夜卒過焉女大呌殺人卒報所屬率衆破壁取女出視壁下物乃大白蟒死矣捕頼及家人鞫問具伏黥配海外籍其家今為詹安撫居宅
徑山寺主園僧行菜畦間為蛇傷足久之毒氣蔓延一腳皆爛號呼宛轉常住為招醫積費數百千不能愈有遊僧見之曰吾能治此命汲淨水洗病腳腐膿敗肉悉去之易水數器瘡上白筋數見浥以軟帛解包取藥末均糝瘡中惡水泉湧良久乃止明日淨洗如初日日皆然但見水漸淤肉漸生一月之後平復如舊主僧及合寺大喜欲謝以錢物僧雲吾與山門結縁豈因以利卻不受他日主僧具食延之謂曰山中蛇虺多被傷者時有之誠願得竒方以備急僧雲和尚有命敢不從但此方來處絶妙不必廣傳香白芷為末入鴨觜膽礬麝香各少許臨期以意斟酌之未幾僧去長老升座以此方徧告諸人
孫琳路鈐本殿前司健兒寧宗為郡王病淋日夜凡三百起國醫罔措有與孫善者薦其能光宗時在東宮亟使人召之至孫求二十錢買大蒜淡豉蒸餅三物爛研合和為丸令以溫水下三十丸且曰今日進三服病當退三分之一明日再進如之三日則病除已而果然賞以千緡奏官右列或問其說孫曰小兒何縁有淋只是水道不通利蒜豉皆通利無他巧也張知閣久病瘧遇熱作時如火年餘骨立醫以為虛餌之茸附熱愈甚招孫診視許謝五十萬孫笑曰但安樂時湖上作一會足矣命官局贖小柴胡湯三貼服之熱減十九又一服病脫然孫曰是名勞瘧熱從髓出又加剛劑剝損氣血安得不瘦蓋熱藥不一有去皮膚中熱者有去臟腑中熱者若髓熱非柴胡不可北方銀州柴胡只須一服南方力減於此故三服乃效今卻可進滋補藥矣一少年子娶妻後得軟腳病疼特甚醫以為腳氣孫聞之曰吾不必診視但買杜仲一味寸斷片析每一兩用半酒半水合一大盞煑六分頻服之三日能行又三日如未嘗病者孫曰府第寢處髙明衣履燥潔無受濕之理特新娶色慾過度致然杜仲專治腰膝以酒行之則為效易矣其伎大畧如此奇驗
朱中直府判為池之青陽簿老吏言紹興初有縣丞夫婦皆年三十而無子令吏輩求嬰兒為嗣不數日輒死又求之數年內凡失十餘子最後一子死棺殮就焚其本生父母來視之循其體兩股微熱復視之隂囊已破去雙腎矣哭告於官追丞家人劾治具得其狀乃丞用道人授房中之術用嬰兒腎入藥偽為求嗣實為藥資案成丞死於獄不克正其罪
金帥見一卒妻美殺其夫而納之寵嬖殊甚帥有所佩匕首極利寢則枕之他日方寢此婦取匕首將殺之帥覺驚問婦曰將殺汝帥曰何故曰我夫為汝殺吾欲報仇帥黙然久之曰吾不忍殺汝當為汝別求夫乃盡集諸將使自擇婦指一人即以嫁之邱宗卿同客談此曰此其所以為金帥也
京師士人出遊迫暮過人家缺牆似可越被酒試踰以入則一大園花木繁茂徑路交互不覺深入天漸暝望紅紗籠燭而來驚惶尋歸路迷不能識亟入道左小亭氊下有一穴試窺之先有壯士伏其中見人驚奔而去士人就隱焉已而燭漸近乃婦人十餘靚粧麗服俄趨亭上競舉氊見生驚曰又不是那一個又一婦熟視曰也得也得執其手以行生不敢問引入洞房曲室羣飲交戱五鼔乃散士人憊倦不能行婦貯以巨篋舁而縋之牆外天將曉懼為人所見強起扶持而歸他日跡其所遇乃蔡太師花圃也
今軍營中有天王堂按僧史天寳初西蕃冦安西奏乞援兵明皇詔不空三藏誦仁王護國經帝見神人帶甲荷戈在殿前不空雲此毗沙門天王第二子獨健徃救安西也後安西奏有神人長丈餘被金甲鼓角大鳴蕃冦奔潰斯須城上天王見形謹圖形上進因勑諸節鎮所在州府於城西北隅各立天王形像佛寺亦別院安置但不知何時流入軍營耳
趙徳老常戱言明州有三賤燒底賤著底賤喫底賤或問其故曰燒底是燈草著底是草鞋喫底是鹽又雲慈谿縣有三薦茶店湯瓶不曾薦客店床上無藳薦大街上好放薦皆可資笑
徳安有人家土庫中被盜者絶無蹤跡一總轄謂其徒曰恐是市上弄猢猻者試徃脅之不伏則執之又不伏則令唾掌中如其言其人良久覺無唾可吐色變具伏乃令猢猻由天窻中入取物或謂總轄何以知之曰吾亦不敢必但人之驚懼者必無唾可吐姑以卜之幸而中耳又一總轄坐壩頭茶坊有賣熟水人持兩銀盃一客衣服濟然若巨商者行過就飲總轄遙見呼謂曰吾在此不得弄手段將執汝客慙悚而去人問其故曰此姦盜之魁也適飲水時以兩手捧盂葢度其廣狹作偽者以易之耳吾既見安得不問韓王府中忽失銀器皿數事掌器婢呌呼為賊傷手趙從善尹京命總轄徃府中測視良久執一親僕訊之立伏歸白趙雲適視婢瘡口在左手葢與僕有私竊器與之以刃自傷偽稱有賊而此僕意思有異於衆以是得之
建寧監作院鄭江三衢吏也以棘寺推司得官嘗雲嶽鵬舉初入獄欲坐以得督視所劄子令策應而三日不行為違節制當行軍法何伯壽承奏命治其事乃謂嶽曰相公但放心若相誤令某子孫皆無眼嶽乃署竟坐死何由此得執政既而其家生子果皆青盲此事得於老吏
蔡元定字季通博學強記通術數遊朱晦翁門極喜之詹元善尤重之薦其傳康節之學命使定厯宻院劄令赴行在蔡雖不應命人猶以聘君稱之晦翁以道學不容於時胡閎章疏併及蔡謂之妖人坐謫道州以死蔡善地理學每與鄉人卜葬改定其間吉兇不能皆驗及貶有贈詩者曰掘盡人家好壠邱寃魂欲訴更無由先生若有堯夫術何不先言去道州
談藪【龎元英】
王公袞字吉老宣子尚書之弟先墓在會稽西山為掌墓人奚泗所發公袞訴之郡杖之而已公袞憤甚奚泗受杖詣公袞謝罪公袞呼前勞以酒拔劒斬之持其首詣郡宣子時為侍郎奏乞以已官贖罪詔給舎集議中書舎人張孝祥等議上詔赦之猶鐫一秩當時公袞孝名聞天下永嘉王十朋以詩美之公袞性甚和平居常若嬉笑人謂之笑面虎
甄龍友雲卿永嘉人滑稽辨捷為近世之冠樓宣獻自西掖出守以首春觴客甄預坐席間謂公曰今年春氣一何太盛公問其故甄曰以果匳甘蔗知之根在公前而末已至此公為罰掌吏衆訾其猥率遊天竺寺集詩句贊大士大書於壁雲巧笑倩兮美目盼兮彼美人兮西方之人兮孝廟臨幸一見賞之詔侍臣物色其人或以甄姓名聞曰是溫州狂生用之且敗風俗上曰惟此一人朕自舉之甄時為某邑宰趣召登殿上迎問曰卿何故名龍友甄罔然不知所對既退乃得之曰君為堯舜之君故臣得與夔龍為友由是不稱旨猶得添倅後至國子監簿甄嘗頌臨安北山大佛頭雲色如黃金靣如滿月盡大地人只見一撅禪人多許之
沈詹事特以坐葉丞相論恢復貶筠州沈方售一妾年十七八擕與俱行處筠凡七年既歸呼妾父母以女歸之猶處子時人以比張忠定公詠會稽潘方仲矩為安吉尉獻詩雲昔年單騎向筠州覓得歌姬共逺遊去日正宜供夜直歸來渾未識春愁禪人尚有香囊愧道士猶懷炭婦羞鐵石心腸延夀藥不風流處卻風流
韓侂胄暮年以冬月擕家遊西湖畵船花輿徧覧南北二山之勝末乃寘宴於南園族子判院與焉席間有獻牽絲傀儡為土偶負小兒者名為迎春黃胖韓顧族子汝名能詩可詠即承命一絶雲腳踏虛空手弄春一人頭上要安身忽然綫斷兒童手骨肉都為陌上塵韓大不樂不終宴而歸未幾禍作
唐小說記紅葉事凡四其一本事詩顧況在洛乘間與一二詩友遊苑中流水上得大梧葉題詩雲一入深宮裏年年不見春聊題一片葉寄與有情人況眀日於上流亦題雲愁見鶯啼栁絮飛上陽宮女斷腸時君王不禁東流水葉上題詩寄與誰後十餘日有客來苑中又於葉上得詩以示況曰一葉題詩出禁城誰人酧和獨含情自嗟不及波中葉蕩漾乘春取次行又明皇代以楊妃虢國寵盛宮娥皆衰悴不願備掖庭嘗書落葉隨禦溝流出雲舊寵悲秋扇新恩寄早春聊題一片葉將寄接流人顧況聞而和之既逹聖聽遣出禁內人不少或有五使之號況所和即前四句也其二雲溪友議盧渥舎人應舉之嵗偶臨禦溝見紅葉上有詩雲流水何太急深宮盡日閒殷勤謝紅葉好去到人間其三北夢瑣言進士李茵嘗遊苑中見紅葉自禦溝出上有題詩曰【與盧渥詩同】其四玉溪編事侯繼圖秋日於大慈寺倚闌樓上忽木葉飄墜上有詩曰拭翠歛愁蛾為欝心中事搦筆下庭除書作相思字此字不書名此字不書紙書向秋葉上願逐秋風起天下有心人盡解相思死余意前三則本只一事而傳記者各異耳劉斧青瑣中有禦溝流紅葉記最為鄙妄葢竊取前說而易其名為於祐雲本朝詞人罕用此事惟周清真樂府兩用之歸花遊雲信流去想一葉怨題今到何處六醜詠落花雲飄流處莫赴潮汐恐斷水上有相思字見得脫胎換骨之妙極矣清真名邦彥字美成徽宗時為待制提舉大晟樂府
大溪山在廣州境舊山有一洞其處所人不常識每嵗五月五日洞開則見之土人預備墨紙刷箒入其中以手摸石壁覺有罅隙若鐫刻者以墨刷其上紙覆其上印模而出洞亦隨閉持所印紙視之或咒語或藥方所得皆不同亦有不成字無所得者咒術藥方應用無不效驗葢南法之所出也
嚴州夀昌縣道旁有朱買臣廟貌其地有朱池朱村居人多朱姓朱謙之詩雲貧賤難堪俗眼低區區何事便雲泥會稽乞得無他念祗為歸來詫故妻束薪行道自歌呼越女安知有丈夫一見印章驚欲倒相看方悔太糢糊
漁溪雲曩在筠州新昌縣嘗出遊歴將至五峯馬上遙見山中草木蠕蠕動疑為地震馭者雲滿山皆猴也數以千萬計行人獨過常遭戲虐每羣呼跳浪而至攀緣頭目胸項手足袞成毛毬雖有兵刄亦無所施往往致死夜宿民家犬為虎銜去明日至寺問山中有虎乎曰無有何以無曰山中皆大林虎安敢來余曰林木森森虎所隠蔽何為不來曰大木上多■〈走票〉鼠虎過其下鼠必鳴噪自拔其毛投虎身著處必生蟲則遍身瘡爛以至乎死故畏不敢至方悟宣城包氏畵虎皆平原曠野茅葦叢薄中亦有棘枝尋丈未嘗作林木者以此隋文帝雲譬之猛虎人不能害反為毛間蟲所蠧損又可證也
主術見一卒妻美殺其夫而納之寵嬖殊甚術有所佩匕首極利寢則枕之他日方寢此婦取匕首將殺之術覺驚問婦曰將殺汝術曰何故曰我夫為汝殺吾欲報仇術黙然乆之曰吾不忍殺汝當為汝別求夫乃盡集諸將使自擇婦指一人即以嫁之丘宗卿同客談此曰此【缺】
趙徳老常戲言眀州有三賤燒底賤著底賤喫底賤或問其故曰燒底是燈草著底是草鞋喫底是塩又雲慈谿縣有三薦茶店湯瓶不曽薦客店床上無槁薦大街上好放薦皆可資笑
蔡元定字季通博學強記通術數遊朱晦翁門極喜之詹元善尤重之薦其傳康節之學命使定歴宻院劄令赴行在蔡雖不應命人猶以聘君稱之晦翁以道學不容於時胡閎章疏併及蔡謂之妖人坐謫道州以死蔡善地理學每與鄉人卜塟改定其間吉兇不能皆驗及貶有贈詩者曰掘盡人家好丘隴寃魂欲訴更無由先生若有堯夫術何不先言去道州（四庫全書·子部·雜家類·雜纂之屬·說郛卷三十五下）
文昌雜錄七卷（編修朱筠家藏本）
宋龎元英撰元英字懋賢單州人丞相籍之子官朝散大夫王士禎蠶尾集作文英者誤也元豐壬戌元英官主客郞中在省四年時官制初行所記一時聞見朝章典故爲多通典載尚書省爲文昌天府故以名書其中所載如以堯舜對天地爲李矩問李演事攷範鎭東齋記事以爲此楊億校士時事岳珂桯史以爲歐陽脩知貢舉時事珍席放談以爲南唐時湯悅妹壻問悅事與各書互異又以虎子爲出於李廣射虎事不知孔安國爲侍中以儒者不執虎子而執唾壺其事已見李廣之先未免稍有舛誤至朝延典禮百官除拜其時日之先後異同多有可以證宋史之舛漏者原本六卷後有補遺六條故宋史藝文誌作七卷又自爲跋記其入省及作書嵗月首有宋衛傳序自明以來僅抄本流傳近始有刻本然其中如新定儀制宰相兩省侍郞尚書左右丞皆朱衣吏雙引一條與下文膳部魯郞中言萬州南山一條又崔豹古今註蛺蝶大者名鳳子一條與下文西京雜記玉掻頭一條皆自爲條今合而爲一又書中註闕文者四條卷二十三曰以原廟奉安禮成宴百官於紫宸殿酒九下註闕字下一條經陳長文上註闕字考卷三晏元獻一條昔有相印下註闕字卽當接以經陳長文雲雲下一條行罷教坊上註闕字卽當接上酒九雲雲是四條本未嘗闕特抄本刻本俱誤析爲四耳王士禎稱此書爲說部之佳者宋史入故事類葢以所記朝典爲多然中間頗涉雜事雜論今改隷雜家類漹（四庫全書總目卷一百二十·子部三十·雜家類四）
談藪一卷（編修汪如藻家藏本）
舊本題宋龎元英撰元英有文昌襍錄已著錄案元英爲宰相籍子乃元豐中人此書乃多述南宋寧理兩朝事相距百載其僞殆不足攻書中凡載襍事二十五條皆他說部所有殆書賈抄合舊文詭立新目售僞於藏書之家者厲鶚等南宋襍事詩註亦誤采之葢偶未考然尤侗明史藝文誌作於康熙已未業已著錄則其僞作自前明矣（四庫全書總目卷一百四十三·子部五十三·小說家類存目一）
文昌雜錄六卷
主客郎中南京龎元英懋賢撰官制初行元英為郎在省四年記一時見聞及古今典故可觀覽元英丞相莊敏公籍之子（四庫全書·史部·目錄類·經籍之屬·直齋書錄解題卷七）
文昌雜録六卷
陳氏曰主客郎中南京龎元英懋賢撰官制初行元英為郎在省四年記一時見聞及古今典故可觀覽元英丞相莊敏公籍之子（四庫全書·史部·政書類·通制之屬·文獻通考卷一百九十九）
龎元英文昌雜録七巻（四庫全書·史部·正史類·宋史卷二百三）
龎元英五禮新編五十卷大觀禮書賔軍等四禮五百五卷看詳十二卷大觀新編禮書吉禮二百三十二卷看詳十七卷（四庫全書·史部·正史類·宋史卷二百三）
龎元英南齊雜錄一巻（四庫全書·史部·正史類·宋史卷二百六）
龎元英文集三十巻（四庫全書·史部·正史類·宋史卷二百八）
書名：文昌襍錄
作者：龐元英（字懋賢；號不詳）（北宋）撰
部：子類：雜家類屬：雜說之屬
