　　欽定四庫全書　　　　集部四
　　四六標準　　　　　　別集類三〈宋〉
　　提要
　　〈臣〉等謹按四六標準提要四十巻宋李劉撰明孫雲翼箋釋劉字公甫崇仁人嘉定七年進士歴官寶章閣待制雲翼有橘山四六箋注已著錄劉平生無他事可述惟以儷語為専門所著有類藁續類藁梅亭四六今皆未見此本乃其門人羅逄吉所編以劉初年館何異家及在湖南蜀中所作彚為一集題曰標準蓋門弟子尊師之詞也凡分七十一目共一千九十六首自六代以來箋啓即多駢偶然其時文體皆然非以是別為一格也至宋而嵗時通𠉀仕宦遷除吉凶慶弔無一事不用啓無一人不用啓其啓必以四六遂於四六之內別有専門南渡之始古法猶存孫覿汪藻諸人名篇不乏迨劉晚出惟以流麗穏貼為宗無復前人之典重沿波不返遂變為類書之外編公牘之副本而冗濫極矣然劉之所作頗為隸事親切措詞明暢在彼法之中猶為寸有所長故舊本流傳至今猶在錄而存之見文章之中有此一體為別派別派之中有此一人為名家亦足以觀風會之升降也至雲翼之注蕪雜特甚然亦有足備考證者舊本所載亦姑附存焉乾隆四十三年六月恭校上
　　總纂官〈臣〉紀昀〈臣〉陸錫熊〈臣〉孫士毅
　　總校官〈臣〉陸費　墀




　　欽定四庫全書　　　　集部四
　　四六標準目録　　　　　別集類三〈宋〉
　　巻一
　　言時政
　　䞇見
　　巻二
　　論事
　　巻三
　　薦舉
　　巻四
　　舉科目
　　謝座主
　　巻五
　　謝到任
　　謝解任
　　巻六
　　通交代
　　巻七
　　謝除授〈內除〉
　　巻八
　　謝除授〈外除〉
　　巻九
　　謝辟置
　　舉自代
　　宣賜
　　被召
　　巻十
　　進職
　　轉官
　　改官
　　宮觀
　　致仕
　　巻十一
　　雜謝
　　巻十二
　　謝惠詩文
　　巻十三
　　謝及第
　　謝科舉
　　巻十四
　　生辰
　　婚姻
　　巻十五
　　師傅〈封爵附〉
　　宰相
　　巻十六
　　參政
　　樞宻
　　巻十七
　　中堂
　　史掖
　　六部
　　臺諫
　　巻十八
　　寺監
　　學官
　　宮教
　　巻十九
　　六院
　　架閣
　　巻二十
　　制帥
　　經畧
　　巻二十一
　　安撫〈帥守附〉
　　巻二十二
　　總領
　　巻二十三
　　都大
　　提舶
　　巻二十四
　　漕使
　　巻二十五
　　憲使
　　巻二十六
　　倉使
　　宋正
　　巻二十七
　　太守上
　　巻二十八
　　太守下
　　巻二十九
　　倅
　　巻三十
　　諸司屬官
　　巻三十一
　　教官
　　巻三十二
　　州官
　　武官
　　寄居官
　　巻三十三
　　宰
　　巻三十四
　　丞
　　巻三十五
　　簿
　　巻三十六
　　尉
　　巻三十七
　　監官
　　巻三十八
　　學職
　　進士
　　巻三十九
　　賀正
　　巻四十
　　賀冬



