
　　卻說次日天明，營中唐元帥升帳。國師坐左，王綱坐右，眾總兵副將軍等參見已畢。唐元帥撥令二枝，點弟一路總兵劉登，第二路總兵韓堅出馬；又點第九路總兵吳升掠陣。發精兵一萬五千。「攻打頭陣，須要取勝，小心為上。」三將軍得令，各提械器上馬，一萬五千雄兵衝營而出，殺奔城下而來。只見潼關西城扯起天幡旗，「為國除奸」四字。刀槍劍戟交加，旗幡密布，殺氣沖天，巍峨鞏固。三將看罷，喊聲：「討戰。」城中將士看見敵兵遠遠喊殺討戰。即報進帥府。 
　　高王爺聞報與范爺、國舅商議：「此番敵兵眾多，又有妖道相助，五路藩王來到少不免開兵。且差一將出敵，二人掠陣，方才無礙。但逢妖術，一鳴金即要回軍，不許戀戰。」三帥議畢，撥令三枝，命侯拱出馬，石俊、包英二將掠陣。吩咐：「聞金即要回兵，不得戀戰。」三帥親登城樓看戰督率。三將軍領令，一萬雄兵炮響出關。侯拱手提大斧一馬催前大喝：「殺不盡賊將通名，待汝祖宗送汝二賊歸陰。」當時劉登韓堅二總兵只見關中炮響，衝一旗軍馬。為首一將，面色紫膛，身軀恢偉，惡恨恨喝罵。遠遠二員勇將掠陣。隊伍分明，刀斧利銳，果覺提調得法。 
　　劉、韓二將喝聲：「反賊聽著：吾二人名劉登、韓堅。官居總兵。特奉唐元帥將令，擒拿汝叛逆之徒。倘知事者，將殿下獻出，押交吾元帥帶回朝中，以免一關生靈遭此糜爛之災。量汝一座孤城，插翅也難逃遁。」侯拱聞言大怒，喝聲：「賊將有多大本事，妄誇大言。休走，吃吾一斧。」雙斧打下，劉登大刀架開。兩邊喝令軍士殺上，殺得征雲四起，喊戰如雷。 
　　當時二將殺了二十合，韓堅拍馬幫助，雙戰侯拱，勝負未分。有掠陣總兵吳升，看見關兵進退有方，自兵勢弱將將敗退，急忙拔出青虹寶劍，向東方一指，口念有詞。頃刻狂風大作，日色無光。飛沙走石向敵兵打去。關兵被沙石打得頭崩額破，雙目難開，急退回。敵兵大殺一場，死者甚眾。城上高王爺大驚曰：「不好了，又是邪術傷害眾兵。」吩咐鳴金收軍，放下吊橋。 
　　當時侯拱殺得性起，一斧砍死劉登。韓堅大驚，拍馬而逃。吳升看見侯拱猛勇追來，懷中取出一石，照面打去，打著侯拱額角上，登時落馬。石俊、包英二將飛馬而出，一人擋住賊將，一人背負侯拱逃走回關。眾兵盡逃回城中，扯起吊橋。敵兵連上，城上箭炮紛紛打下，反傷兵數百。韓堅吩咐退兵不趕，得勝回營。高王爺計點，傷了兵丁四千餘，受傷者千餘。侯拱被石打傷，一刻翻蘇，往後廂安息。 
　　是夜君臣商議破敵。太子一心憂悶。劉迪曰：「今日須然敗陣，殺死賊將一員。論兵不為弱劣，只因他用邪術傷去軍兵數千。倘得山西人馬到此，方能破此邪術。」 
　　住表關中軍臣議敵，再說營中。唐元帥見韓、吳二總兵帶兵回營得勝，計點軍士傷去千餘，折失劉總失。吳升曰：「潼關將兵猛勇，若非末將用些小術，也不能取勝。」韓堅曰：「果然他兵隊紀分明，進退有方。若非吳將軍法術利害，敗之必矣。如今失去劉將軍，賊將果也利害。」唐元帥曰：「他關中內有能人，軍馬久經訓練，也稱勁敵。且待明天出敵，務必殺他片甲不存，然後早日攻破城池，以免五路反王會合，難以抵敵了。況令全省聞知東宮太子，投降者十居其六、七。人心搖動，那時禁壓不得了。」 
　　國師曰：「貧道想來，明早元帥點將出敵。貧道出陣，仗著法力，務必攻破，拿獲太子回朝，國丈、太后好不生歡。」唐元帥曰：「他城池鞏固，將勇兵雄，一朝難以攻激，破他關城。且明天出敵全仗國師法力施展。」 
　　住表此夜營中犒賞三軍眾將。再說關中是夜議敵。有張夢虎曰：「今天出陣失利，不免今夜偷劫他大營。殺個片甲不留，一戰可成功矣。未知眾元帥允准否？」李豹、趙彥龍、孟彪三將也願同往。范元帥曰：「不可。汝三人休得逞強行險。汝等須然武勇，惟妖道邪術利害。黑夜中倘有疏失難以逃遁矣。」三將軍曰：「元帥等畏妖道法術，如虎看來。何日得成功殺回汴京？吾等捨身報國，乃臣子職份當然，何須畏避妖術傷人。」劉迪曰：「不然。吾等非為畏敵，只因劫寨偷營之事，只可欺敵人無有準備，並督兵主帥愚躁者，方可行此之舉。今妖道善察天機，占算靈警，並唐潤虎老成持慎宿將，豈不准防敵人劫寨？汝三人領兵只枉送軍人性命耳。」寇兵部曰：「如此三位將軍且依軍師之言，休得逞勇，明早開兵破敵為上。」三將聞軍師一夕之言，方才畏服不敢再言。 
　　王昭曰：「妖道法術利害，山西段夫人未到。明日出敵，須要今夜預備犬馬羊血、污穢了東西南北四城垛。」 
　　次日發令：「侯拱守東門，李豹守西門，石俊守南門，張夢虎守北門。四門多加火炮、灰石、滾木防，弓上弦、刀出鞘不可少懈，只防妖術衝城。」四將領命。此日高元帥親自出馬，帶了精兵二萬。左有高標公子，右有包英公子。上了銀鬃白馬，手執丈八梅花槍，三綹長鬚，面如圓月，目比流星，威風凜凜。前部孟家兄弟，隨後寇傑公子。五將一聲炮響，大開城門。 
　　是日兩軍對壘。唐元帥發令四路總兵護著國師出陣。西安總兵施烈，保寧總兵樊海，岳海總兵魏斌，贑州總兵馬青。二萬精兵排開陣勢。妖道一見關兵衝出，為首一將威威武武，年紀五旬外。三綹長鬚，手執長槍，猶如天神下降。「如是高勇出陣。」即大呼：「來將可是高王爺否？」高王曰：「然也。」 
　　國師曰：「賢王乃世代忠良之輩，緣何今日挾太子為名，招集軍馬，殺害朝廷將兵。非反叛之行？世代忠良之名污矣。貧道今奉旨來征。賢王知己過者，送出太子回朝。貧道自然奏知太后，言王爺並無別意，只留下太子以待吾等到來迎請耳。賢王自然無事了。倘恃一城之險，欲挾太子為叛，貧道只不顧百萬生靈，略施些小法術，寸草不留，那時悔之晚矣。」高王爺聞言怒氣衝冠，大喝：「妖道妄言亂語，汝即雲修真煉性清高之客也，該知夭命，分別善惡。今日龐妃父女專權，殺害忠良。賢良正宮慘死，今存下東宮殿下還不容住足，屢思捉獲，回朝陷害。天子原有愛弟之心，皆被奸後、奸臣專主，至不得回朝敘會。今日陣前虧汝說此狂言惑眾。反語本藩為反叛，汝無非仗著邪術從輔奸權。有日高人正法到此，不免身首分開，枉汝修真煉性，一朝前功盡棄矣。倘聽本藩好言醒悟者，即日回山，潛修自悔，方保性命無虞，倘仍恃些小邪術傷人，難逃一命矣。」 
　　國師聞言罵聲：「狗王老匹夫，此番貧道不攻破汝城池不算手段，那位將軍往擒此賊？」有樊海、魏斌二將，飛馬大呼：「吾來也。」有高標、包英兩子拍馬相迎，大喝：「賊將休得逞強。」四將一同動鬥。高王揮兵殺上。是日將兵響喊如雷，殺得沙塵滾滾，日色無光。孟家兄弟催馬上前，幫助高、包兩位公子。有施烈、馬青亦飛馬出接。八將殺在一堆。有高公子長槍早已挑了樊海落馬。魏斌一驚，手一慢，被包公子雙槍刺於馬下。單剩得馬青、施烈敵住孟家兄弟。包、高兩公於揮兵大殺一場，將敵兵猶如砍瓜切菜揮上千多。敵兵漸退，看看敗下。高王催兵追殺。 
　　國師大驚，急忙將葫蘆取出豆子一扼。口唸唸有詞，空中一撒，化作無限豺狼虎豹，從半空飛落下，向關兵亂撲來。眾兵大驚退後。國師揮兵追殺。城上陸公子、范爺看來不好，鳴金收軍。眾兵逃走不及者，各自相殘踏踩死者甚多。高元帥急收軍逃走，寇公子保護後隊，元帥跑走入城。當時逃走不及者，人撞人死，馬撞馬亡，眾將兵敗入城中。有妖物一到城，上有污穢犬羊馬血，其法立解。豺狼虎豹俱無，日複光明。傷將死屍滿地。少不免開塚埋於荒郊。 
　　有太子看見元帥兵敗，計點傷兵萬餘，太子驚懼心優。王參謀曰：「我兵非弱，一出陣高、包兩公子殺他大將二員。眾兵將將取勝。只有妖道施法殺敗我軍，幸得眾將保全。吾兵須勇無如不及妖道法力，且待山西段夫人到來出敵。今不許開兵枉送軍兵性命耳。」是日免戰牌掛出。妖道天天罵戰攻城。按下兩軍不舉，再說山海關鄭彪汝南王、居庸關靖山王呼延達、瓦橋關楊文廣三位王爺。接得太子手詔，即日興兵。未到潼關，不期來到紫金山會合柴王。各帶兵五萬，共同二十萬大兵。一連行程八九天，殺奔潼關不遠。惟有山西平西王狄龍一支兵馬未到。有探子報啟：「四位王爺，前面離關不遠，只有五十里外，朝廷兵紮下大營，三十里之廣。請今定奪，並有兵圍城池。」有鄧青公子看見敵兵圍城，兵如蟻隊，戰馬如雲。遠遠觀此，柴王發令於東北角安營。鄧青曰：「王爺不用安營，吾等會兵初到，銳氣正盛，不若殺他一陣，圍城之兵定然瓦解矣。」柴王曰：「賢姪不可欺敵。他兵圍城，豈有不提防準備？今且放炮紮營，待城裡打探知吾會兵到來，內外夾攻，何愁敵兵不退，城圍不解？」傳令安紮大營，人不離甲，馬不離鞍，擇地開井汲水應用。軍士領命。 
　　卻說唐元帥聞報，「三王會兵到關，紮營在西北安營。」唐元帥吩咐：「前後營盤小心提防，免前後受敵。他札營於西北，乃鼓角之勢。」國師曰：「元帥勿憂。趁他紮營來定，三軍行程艱辛，即令帶兵，貧道仗著法力，殺他一陣。即關中會同軍心先亂，各無鬥志矣。」唐元帥曰：「不可造次。未知他來幫忙我們抑或助他？須要探聽明白，免使誤傷和氣。」到次日唐元帥點彭威總兵，帶兵五千出馬探聽。來兵到營討戰，有柴王差鄧青帶兵三千出敵。彭威一見，一少年將軍，白盔、銀甲、白馬，殺氣騰騰排開軍馬。彭威大喝：「來者何人？吾乃朝廷總兵。汝小將軍兵馬來，助朝廷抑或與叛賊出力？須要明白說知，以免誤傷和氣。」 
　　鄧青大怒罵聲：「奸賊畜類不知，某乃先帝西宮國舅，威武柴王前部先鋒鄧青是也。汝一眾奸黨，忘卻先帝東宮殿下，只知有奸妃父女耳。休走，待本將軍挑汝一個透心窩。」銀槍照面門划進來，彭威畢燕植急架相迎。二馬相交，各逞英雄。兩軍對壘喊殺連天。 
　　有軍士報進關中：「啟稟殿下，眾元帥城外喊殺之聲不絕，未知何故？」是日君臣急登城樓一望。只見殺氣沖霄，喧嘩包殺。劉迪曰：「藩王救兵到了，速開城門接戰。」是日高王爺炮響開關、眾將殺出，將敵兵大殺一場。敵將紛紛落馬，個個皆亡。眾兵慌亂不能抵敵，四散奔逃。 
　　國師一聞彭總兵戰敗，即離圍城，帶兵一萬殺上。一見關兵追趕，心頭不怒喝聲：「反王體得逞強，貧道在此。」將神沙撤起空中。霎時間昏天暗地，走石飛沙。有數萬陰兵殺上，反將關兵衝倒無數，各自傷殘，大敗逃走入關。妖道追殺至城下，不敢近，只恐污穢了法寶。即刻收回神沙。有鄧青一槍將彭威刺於馬下。一見自兵敗走，又見營中鳴金，只得召集兵馬進營。被妖道阻擋，大兵不能入城。四王商議：「今夜修書，明晚約定三鼓時裡外劫營，可破敵解圍矣。」四人酌議定修書。未知劫得妖道大營否，且看下回分解。 
