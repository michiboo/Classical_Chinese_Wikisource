
　　當時老王爺對哲宗天子言計來潼關兵到。「自寇吏部別去四十餘天，想必即日興兵，不出數天之外，自有大兵會集回朝。倘奸黨果然謀叛不軌，老臣自領忠良一眾拒敵，斷不使奸黨驚駭聖駕。今臣辭駕回去，明日開操演習軍馬，使奸黨推測不來。聖上不用心煩。」天子曰：「如此全仗老王伯制伏奸黨。倘誅奸滅佞之後共享太平社稷之慶矣。」當下老王爺辭別聖上回歸南晶宮府內，用過朝膳，即日發點府內雄兵，猛將齊集如雲，一十餘萬。次日俟候演操。 
　　聖上天天稱病不能御朝，眾奸黨糊疑不定。有龐國丈又聞潞花王父子開操，早嚇了一驚，想來「南晶宮勢大，雄兵猛將不下十數萬，老夫單忌此支人馬。萬一事未成而謀先泄，則老夫危矣。況他往日何嘗操演軍馬？聖上忽然稱病不朝，又傳旨四城緊閉，料必另有緣故。莫非有人暗泄出首、敗露老夫之謀？想來昨天文武聚集於府中，人人多是老夫心腹官員，還有那人泄漏消息？實實想像不出，推猜不來。」 
　　到第二天，果然潞花老王爺頭戴紫金冠，身穿鎖子黃金甲，內裹四爪龍袍，左懸寶劍，右插熟銅金銅，坐下黃驃馬，五綹雪白長鬚，真乃威嚴凜凜，貌比天神下降。少年藩王銀盔銀甲，手提方天畫戟，坐下雪花白馬，左懸弓，右插羽箭，一貌堂堂。並王府武將數十員，盡是高頭駿馬，彪形虎漢。又會同一班武將忠良之後，多是戎裝打扮，披掛上馬，各提械器。相比恰似當真訓練出師一般。各忠良大臣不拘文武，多到御教場：韓忠產、司馬康、孔宗翰、富紹廷、歐陽發、畢仲衍、岳全忠等，一眾來看操軍。只有龐國丈眾奸黨不到，仍敘於相府相酌議，糊疑不決，各相評論。 
　　有龐雲雄曰：「此事定然有人泄漏了，故聖上連日不設朝，傳旨養病，特著潞花王操兵，其意可知。倘我們妄動，他即有辭矣。猶恐慈雲殿下在潼關同五路藩王殺回，則吾內外受敵難以逃遁了。不免吾將傾府之兵，並王戶部與夏兵部九門提督會合，埋伏下四十萬雄兵，一出王城投往西夏國。與國王合兵共破汴梁，平分天下。未知爹爹與眾大人意下如何？」眾官多言：「有理。如今潞花王將兵非弱，又有潼關五路之兵。我須有四十萬之眾，也難抵敵他內外之強。不若借西夏之力，方能與之相敵爭雄。」國丈曰：「既如此，限三天期，各各點齊軍馬，準備一同殺出王城。」是日約定，各各回衙按下慢題。 
　　再說寇爺跑走回撞關，拜見殿下，將老王爺回書取出。太子一一看明大喜。又將聖上日望殿下回朝相見情切一概通知。眾將鼓掌欣然。柴王即對高、范、陸三帥曰：「聖上既日望殿下，手足情殷，即可刻速興師，以慰眾將誅奸之望矣。」劉迪曰：「某昨夜仰觀天象，只見天狼星火紅一般，含怒之色，正應在龐奸賊發奮之驗。倘他見聖上不准發兵，是王爺來書寫說出他已知聖上變心，不准依彼計謀，猶恐叛逆心一起，聖上危矣。況他兵權總扼，還有那人拒敵。還望眾王爺參詳。」高王爺等一眾曰：「軍師智慮深遠，並有天象可憑，豈不深信。萬一奸喊一變動，聖上有甚差遲，吾等救駕不及，罪負千斤。如此即刻興師，不須多議。」是日即傳令：眾兵盡點六十餘萬，仍以高、范、陸主佐三帥。中軍少年眾將共計二十餘員，關中副將田朝等共五十餘員，將兵分領。刻日祭旗興師。高王爺單留次子高顯代署潼關軍務。 
　　是日大兵登程，發命所經由市鎮通衢，不許擾動居民。今日眾王義兵一動，各府州縣知有東宮太子回朝，一程關津卡口，水陸道途，忠良文武自然開關迎送；有奸佞把守關城，想來兵微將寡不敢迎敵，聞風遠避逃走。故兵不染血刃，將毫不費力，勢如破竹，不上二十天，已到汴梁王城下五十里，將兵屯札安下大營。分東西南北四城札兵。 
　　先說潞花王父子開操軍馬至第三天。忽一天有探軍報進王府言：「潼關興動大兵六十萬，連玉門關柴千歲，會合五位藩王，統領精兵戰將百員，將到城池不遠。請王爺定奪。」王爺父子聞報暗暗大悅，吩咐報軍退出。是日潞花王獨自帶了家將八名進朝，在禁宮門外候見聖駕。有穿宮內監奏稟聖上。哲宗即於偏殿宣進老王爺，禮畢下坐。王爺將開操驚壓眾奸臣，今已第三天，已有潼關六王興動大兵六十萬，到城下安札。「待老臣暗傳一書與他知會，拿捉姦黨大事定矣。」哲宗聞奏大悅曰：「有勞王伯父子調停，不然奸黨已危動江山矣。如此作速回府修書，須要小心知會六王以拿奸佞。」老王爺領旨，又言：「城池四閉，待老臣知會過眾王，然後見機開城接應潼關之兵。」哲宗曰：「此事全仗老王伯主裁。」當時王爺辭駕回歸王府，即修書一封，命一勇將帶出西城。 
　　來至大營，將情達知。小軍入報：「老王爺，有書投達。」高王爺等聞報大喜，喚進來軍，將書展折開，眾王文武同觀。大意言好臣一眾實思謀逆叛亂，幸得先帝有靈，報夢當今，故將四城緊閉，以制奸臣謀逆。茲今眾賢王興兵救駕，勿疑四閉城門，孤在內自有知照。倘擒拿奸黨，須分守四方城池，方得盡行殛獲無遺。則肅清朝野有賴矣。當時眾王看畢，打發來將上達王爺：自是依書回城謹守，獲拿奸黨。來將領命去訖。 
　　有劉迪、王昭二人設謀：各將老少四城分帶軍兵，謹守各門，不許走脫奸黨一人。倘有一將不用力，疏走一奸臣，立刻斬首不饒。是日柴王與范爺，帶領雄兵一十五萬，佐將鄧青、包英，副將二十員，把守東門。高王爺、陸國舅，帶領軍兵一十五萬，佐將高標、侯拱、副將二十名，把守西門。狄王爺、呼王爺，帶領精兵一十五萬，佐將張夢虎、李豹，副將二十名，把守南門。鄭王爺、楊玉爺，帶領大兵一十五萬，佐將孟強、孟彪弟兄，副將二十員，把守北門。六十萬大兵分發統領已畢，單留三千兵與寇爺、劉迪、王昭三位文員，又留下石將軍石俊、趙彥龍二人武員保守大營。是日放炮三聲，各各統領大兵分門圍睏了。 
　　再說龐國丈只見潞花王父子合會忠良文武，一連三日開操，實乃心疑不安。前一天已命次子雲雄修書一封，帶出王城奔往西夏國王之所，通謀於彼，言中國太子爭立，內亂不寧。趁此機會狼主興動大兵到來攻打，定然取勝，我為內應云云。倘成功之日，平分宋室江山之意。想來雲雄次子智足多謀，此去定然妥當。狼主必允。只因西夏國前者趙元吳，先君臣范仲淹倚狄青等征伏稱臣，實心有所不伏。今約被平分天下，未必不允。 
　　住語雲雄出城而去，又言龐國丈已吩咐雲雄去後次日正在點起雄兵四十餘萬，與眾奸黨文武酌議，請聖上御殿，要出師征剿潼關。倘仍不允准，須早讓大位與國丈登基，然後出師征剿潼關。一面命丁燕龍為左軍元帥，唐潤虎為右軍元帥，帶兵十萬、戰將十員，將南晶宮王府圍困，擅壓他兵馬，不憂別將作動矣。正在點兵時間，忽有探子報上：「太師爺，不好了。今有潼關柴王合同五路藩王，統兵六十萬、戰將百員，到城外五十里札下大營，將數十萬大兵分東西南北四門圍困住，水泄不通。請令定奪。」當時國丈聞報嚇得魂飛天外，魄散九霄，曰：「果然不妙了。如何潼關之兵到得如此神速？通謀與西夏國去不過數天，計日趕速兩月方有大兵到來接應。如今內外有兵，教老夫怎生迎敵？」 
　　眾奸黨曰：「太師勿憂。吾兵四十多萬，戰將亦不下百員，豈懼潼關會集之師？他即四門分兵攻擊，我亦當出四門拒敵。」國丈聽了，無奈只得點了燕龍等免圍潞花王爺府，且各各分頭帶兵準備迎敵。當時丁燕龍帶兵十萬，韓昌為佐。此人韓天化次子。偏將十員，出東城拒敵。唐潤虎帶兵十萬，夏斌為佐，帶偏將十員，出西城拒敵。龐雲勇帶兵十萬，王唐為佐，帶偏將十員，出南城拒敵。潘紹帶兵十萬，韓鎮為佐，帶偏將十員，出北門拒敵。國丈將兵五萬，與婿振國將軍呂惠鄉保護家口，倘殺敗了即奔逃出西城，趕上次兒雲雄到西夏國，會合國王興兵同取天下。是日分發已定。 
　　卻說潞花王打聽得各王分兵謹守四城，即傳令將四城大開，由得眾王帶兵殺入。先說丁燕龍十萬兵一出東城，將軍馬一字排開長蛇陣。柴王、范爺也將大兵排成雁翅兩行。柴王一見丁燕龍耀武揚威，大怒喝罵：「奸賊黨羽，不思盡忠報國，拜在大奸權門下，真乃笑罵由他笑罵，好官自我為之輩。豈知萬載臭名難免。孤等興舉義兵回朝，還不下馬受縛，敢在孤馬前馳聘，還不知自愧？」丁燕龍曰：「柴千歲乃國家屏藩之臣，如今天子王城之下豈得妄動干戈？實有不臣之心，挾慈云為名，欲攻天子，豈非大逆叛亂之臣？汝今提此烏合之眾，豈能殺害朝廷將士。汝乃叛臣臭名難免，還敢妄言本帥趨附權臣，豈非狂言惑眾。倘知事者，倒戈投降，助著本帥共擒慈雲、陸鳳陽，太后不加罪於汝，仍放回作一家王子；倘不聽好言，只憂死無葬身之地。」 
　　柴王、范爺大罵喝聲：「利口匹夫！」鄧青一馬飛出曰：「王爺休得與無名小卒奸賊鬥口，待小將立斬死他狗命。」大斧當頭一下，丁燕龍大刀急架相還，二將衝鋒恰似二虎相爭一般，一連衝殺四十合。柴王喝令眾兵殺上，兩軍對壘一片殺喊聲喧。包公子雙鞭一擺，將丁燕龍兵踩入。大殺一陣，紛紛落倒塵埃。須有偏將上前迎敵，包公子武勇強狠，將鞭發動，頃刻十員偏將打得東西四散，只有了燕龍大刀捱住鄧公子雙斧，殺個平交。有包英衝入，雙鞭打去。丁燕龍豈能抵得兩位勇公子兵器？殺得氣喘吁吁，拍馬逃走。鄧公子放馬催追。眾兵一見主帥散走，人心慌亂，早已逃散得不成隊伍，被柴王兵追殺一陣，血流滾滾鮮紅，屍骸遍地。有丁燕龍逃走，卻被鄧公子趕上，雙斧一下，顱頭劈開而死。東城得勝，柴王、范爺鳴金收軍，回歸大營。 
　　再說西城，唐潤虎帶兵十萬與夏斌殺出，正遇高王爺、陸國舅。兩相對敵，高王爺揮兵大殺一陣，敵兵死者不可勝數。唐潤虎敵不住高標，夏斌殺上幫助，又被侯拱攔阻，大刀砍為兩段。唐潤虎正要逃走，高標長槍飛至面門，閃躲不及死於馬下。軍中無主，逃走不及者命喪黃泉。高王爺收兵回營。 
　　又有南城龐雲勇、王唐帶兵殺出，悉遇呼、狄二王。大兵對壘，雲勇、王唐豈是張夢虎、李豹二將對手，雙雙被殺，眾兵敗陣四散。呼、狄二王收兵回營。北城鄭、楊二王又值得勝而回，齊同敘會，喜色欣欣。是日大獲全勝，少不免大加犒賞三軍。 
　　不表潼關兵馬得勝，再說敗陣殘兵俱已奔回龐國丈府中，哭訴敗兵之由。國丈大驚，面如土色。只見四十萬精兵盡歿於沙場，上有數千殘兵逃回，即帶攜家口，與婚呂惠鄉慌忙押出車輛，向西城而去。一眾夫人、家丁、親屬，共有五百餘口，並丁燕龍、夏斌、韓昌、王唐、潘紹一眾家口、小小子女，又不下三百餘人，皆投國丈府中一同逃走出西城。未知逃脫得如何，且看下回分解。 
