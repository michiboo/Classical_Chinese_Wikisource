
　　自古忠奸賢佞，歷朝混沌難分；明哲庸愚，舉世矇矓靡辨。是謂人有忠奸愚哲，難在洞分其邪正也。然在士庶，不分其邪正，其害尚屬淺鮮，倘被其惑者，不過災及其身，為一家之害耳。至為君上被其所惑，於大害匪輕矣。邪正不分，則君子日退，小人日增矣。其禍患豈非遍及於天下。是以分辨忠奸邪正，是為君之首務而大有關乎政紀也。是古今大略之所同鑒。盍不觀乎宋之神宗天子，溯其在位一十八載。其初專任王安石改革太祖開國法度，行免役、馬市、青苗新法，擾害遍及於天下，民不聊生，逃亡者幾於過半。以安石之奸邪，所以知諫院呂誨直指之曰「大奸似忠，大詐似信。」亦疾惡奸佞之臣為難分辨別之論者也。此略敘神宗初即位時，為大奸臣所誤，改革先聖賢制度，不依先王宗祖之法而禍及天下眾蒼生。今且撇開，再敘內宮一事，回龍一說：乃慈雲殿下逃難走國，後得眾藩王起發義師，歸國誅滅奸黨一書。 
　　先敘浙江省寧波府一人，姓陸名雲忠，官居上柱國左班丞相之職，年登七十，猶在朝秉政。妻趙氏誥命一品太夫人，生下一男二女。子居第三，女居長。只長女適金鬥潼關東平王高勇。此人開國功勛高懷德之後，世襲封王。次女進選王宮，為正位昭陽。一門顯耀，貴壓朝臣。惟公子陸鳳陽年方十六，尚未定結絲羅，只由他門顯貴，難以有匹之故耳。然陸公子年少英雄，不喜習文，專於武勇，是至遍請名師教習，故小小年紀習得拳藝精通。是一天，趙大夫人身坐堂前，呼喚：「孩兒，汝父回朝十餘載，未知汝思念嚴親年紀高邁否？且汝終日在家庭惹禍招災，專挫強橫，雖乃扶危抑惡，少不免小人歸怨，非所為宜也。不若回還朝省親，晨昏得以侍奉老年，待父親教導汝輔國臨民，光接先人顯烈，方不失為大孝之兒。況汝父一生憂國愛民，已有古稀之年。倘有幸汝得龔蔭身榮，上可報主洪恩，二可榮宗盡孝，三可免娘憂懼汝好勇招災。且順道經由潼關，問候姊丈、姊姊之安，以盡姊弟之情。一回朝見候過父親，即可進宮朝見姊姊國母，以盡君臣姊弟之義。趁此今天黃道上古之日，天氣晴明，即當登程，汝意下如何？」 
　　陸公子聞母吩咐一夕之言，喜色欣曰：「不肖久有此心，惟慮母親無人侍奉高年故也。既今母親有此訓諭，孩兒自當遵命。」即日吩咐家丁勤謹管理府務事情，眾侍人、使女小心服侍太老夫人。當下即帶了家丁二十名，拜別母親，上馬登程。太夫人囑咐兒子：「道路中不可闖事生端。萬里程途風霜，須要慎重身體。一到衙代為娘請候父親之安；到衙後須要常常有家書回歸，不可有誤，免娘掛念不安。」公子曰：「不肖謹遵母命，敬請娘親心安。」當日公子拜別，登程而去。 
　　非止一天，一路歷盡風霜，一連三十多天，到了潼關，即於轅門住馬，命軍人通知報進王府。有高王爺聞報大喜，開中門迎接，進至後堂。有陸家丁在外堂歸於寓所。當時有陸氏夫人一聞弟到府中，即出堂，姊弟相逢，欣欣然喜色。高王爺開言呼：「賢弟，近日令堂岳母夫人定然納福請安？」陸公子答言：「藉賴母親近日頗安。」陸夫人曰：「賢弟，汝今特此到來，抑或何往，定然回朝問候父親。」 
　　陸公子曰：「姊姊，弟今奉母親之命，訓通之言，一者回朝請候父親，侍奉老年；二者別卻姐丈、姐姐多年，是以順道請安。況母親不許吾在家制押奸惡強徒，恐防招災闖禍，是以特命弟回朝。」當時敘話畢，有侍役人排開筵宴。此王府設宴，山珍海味之豐不能細述。當時又有侍婢帶進三歲甥兒高標拜見甥舅之情。 
　　是日，王爺夫婦陪宴。酒至半酣之際，高王爺細將公於一看，即呼：「賢弟，今屬一家親誼，有說定必直言：汝今須則回朝省親，但不可速往，須過百日之期，再觀氣色可往。愚兄一會汝時，見汝烏雲蓋額，氣色朦朦，將來不利於遠出，如外出只憂災凶不免。吾勸汝靜坐吾府中至百日之期，然後回朝未為晚也。此乃趨吉避凶行為，未知意下何如？」公子聽罷，含笑呼：「姐丈有此小心，足見愛弟之至。惟大丈夫磊磊行為，豈將氣色為慮？盤桓數天敘首，定必拜辭矣。」王爺還是多言勸勉，公子只是不依。是日酒敘至紅日歸西，方才散去餘饌。 
　　陸公子一連安頓數天，一日拜別。有陸氏夫人曰：「賢弟，汝為人性烈心粗，且慢回朝。汝姐丈雖然身為武職，也得名人秘訣，精於風鑒，屢屢頗有應驗。且住至百日後登程如何？」公子回言：「弟思親日久，恨思早日還朝見父，豈得以吉凶禍福為慮？姐姐且放心，弟自必遵從姐丈之言，斷不惹事生端也。」高王爺曰：「賢弟，汝執意要回朝為思親大節，是盡孝道之當然，愚兄也不敢強留。一回汴京，到街代吾夫妻拜候請安，吾有書在此，賢弟帶往與令尊岳丈大人，足有勞賢弟也。」公子諾諾連聲，上馬相辭拜別。眾將軍出關相送，一一告辭。姊弟灑淚而別也且不表。 
　　非止一日到得汴京城，一程饑餐渴飲，夜宿曉行，數十天方到汴京。進得城內，只見一隊隊的百姓交頭接耳，紛紛言論「目無王法」。陸公子聞此言即住足詢問一老人言：「此皇城之下，因何眾說『目無王法』等語？晚生輩甚是欠解。」有一老文曰：「客官，汝非本京人，到此求名抑或經商求利？」公子曰：「非也。到此拜訪一親人耳。」老人聞言曰：「如此且略說知也不妨了，即言客官。此近城內，有一右班丞相，名龐思忠。一公子名龐雲彪，彼乃西宮國舅，勢大驚人，時常不論店戶居民，被害不少。只此本處一貧秀才，名王昭。妻已早故，單生一女，名喚玉蘭，一貌如花。一天，於門前買針指之物，卻被龐公子一見，頓起淫心，強逼做他十六房少妾。王秀才不允，即今帶同十餘家奴，將此女搶去，將秀才打壞。如此想來，皇城雖近，但王法何在？」 
　　陸公子聽了大怒，即日問明去路，上馬加鞭，如飛趕上。一路思量：「可惡龐雲彪，倚著國舅之勢、裙帶之親，有壞宰相家規矣。」怒氣衝衝趕上，大呼：「龐國舅，請住步。」說畢，陸公子早已下馬。龐雲彪回頭一看，已被馬失前蹄，早撞下地，心頭大怒，「汝是何等人，敢膽大呼小叫，好生可惡！」 
　　陸公子一拱手，呼：「龐雲彪，汝身為國戚、公侯之子，有此名望正該遵守國法，緣何倚勢欺壓平民，強搶子女？王昭須為貧弱之輩，乃係身為簧門秀士，汝不法攘搶他之女，彼獨不能上呈王狀不成？那時朝廷責在令尊大人有治家不嚴之罪，豈非汝之過也。」龐雲彪大怒，喝曰：「王昭是汝什麼親人，敢來衝撞？汝休得在大蟲頭上捏汗。」陸公子曰：「吾與王昭本非親故，只要是非曲直上要分明耳。汝若知時務者，以苦諫是良言；愚蠢者將勸諫作仇冤，一由汝尊意。」雲彪厲聲曰：「王昭欠吾金帛三百兩，今願將女兒送吾作妾。汝這狗子還不知死活，敢來抗拒！休走，且擒汝回相府，了決狗命，方知吾國舅爺爺手段。」催步上前，雙手來拿，卻被陸公子將身一低，左掌一托，好不厲害，將龐雲彪跌卻去丈餘遠，撞在大石上，腦漿迸出而死。 
　　龐府一眾家丁大驚，大呼：「不好了！將國舅爺打死，這還了得？擒此賊回府，待相爺千刀萬段，與公子報仇。」一眾喧嘩，動手要擒拿，卻被陸公子拳腳飛動，眾家丁紛紛跌僕，早有數人跌得頭崩額破。陸府家人見公子動手，也來幫助。龐府家人見如此光景，自知難以對敵，只得大喝：「汝是何等人，將我家三國舅打死？汝休得自恃兇狠，可將狗名姓報上來，待稟知丞相爺詳文府縣擒拿定罪。」 
　　陸公子想來：「此事若不說明，定然禍及居民鋪戶了。大丈夫一身做事一身當，豈可累及無罪多人？」即大言呼：「汝眾奴才且靜恭聽：吾非別人，乃當朝首相陸大人公子陸鳳陽，正宮娘娘國舅爺也。」語畢即催馬如飛，一眾家丁擁後而去。龐府家人不敢追趕，一半守著國舅屍骸，一半回府報凶。只有王秀才帶回女兒歸家，再打聽陸公子吉凶事情。 
　　再言龐府家丁奔歸相府內，稟知：「老太師，三國舅爺被陸丞相之子陸鳳陽，於當衢經拳撞石打死。特回稟知，請令定奪。」龐恩忠一聞愛子被打死，大氣一聲，絕倒於塵埃下。 
　　這奸相所生三子。長子雲雄、次子雲勇，弟兄一文一武。雲雄身居翰苑，頗稱明哲。雲勇中式武探花，官拜殿前指揮，只是裙帶之親，是以年少弟兄皆有職函。當時聞知此事，雙雙奔出搶救父親。不一刻，龐相復醒，心頭大怒曰：「陸雲忠，汝縱子行兇，打死我兒，誓不干休！」即傳家丁擺道。雲雄弟兄二人上前曰：「父親且慢，意欲何往？」龐相曰：「為父往陸府衙中與他理論！」又命家丁，「往前街扛回三公子屍首歸府中，與三媳婦聞報舉哀。吾往陸衙，定捉拿陸鳳陽斬首報仇。」 
　　雲雄弟兄齊呼：「爹爹，此事不可過於粗莽。況三弟為人不良，屢聞時常倚勢欺人，只今此事，未必他是善事被打死的。吾不肖二人前者在父台尊前面稟數次，只望家責嚴訓於他。不想我父溺愛不明，並不荊責教訓，故三弟恃愛時常行兇，實該有罪。今被別人打死，論理父要報子仇，吾為兄要報弟仇，但念打死之人乃係首相之子，如爭論起來，定必究明他平日作惡事跡，聖上追究起來，我父親先犯了治家不嚴之罪。豈非反為不美？請我父事當三思。」 
　　龐相聞二子之言，更覺火上添油，怒曰：「汝弟兄枉為朝廷文武，一語不通！今胞弟被別人無辜打死，還說此閒言閒語阻擋，毫釐不念骨肉之親，真不成材也。」即命家丁起轎，不許多言。雲雄弟兄心中驚懼，又不敢再行諫阻，恐憂禍有不測不表。 
　　先說陸鳳陽回歸相府，拜見父親。陸丞相一見孩兒到此，心頭大悅，問及起家庭事，又提及「汝母親安康否？」公子聞言曰：「憑天庇佑，母親近日安康，今特著不肖回朝晨昏侍奉父親。又憑教諭順程道經過金鬥潼關，問候姐丈、姐姐之安，並有姐支書一封，呈上父親觀看。」陸丞相接轉拆開觀看，不過候請金安之語，不用煩提。當日陸丞相看畢，喜色揚揚，又細觀兒子面貌，似有怒色、心中委決不下，即呼：「我兒因何怒容滿面？一路程途有何生事否？如有事可即稟知。」公子見父親動問，料知不好，只得瞞著，「並無闖事生端。」丞相點頭，吩咐退出書房。又有二十名家丁叩見太師爺，陸丞相吩咐起來，又盤詰公子一路闖出何事。眾家丁又不敢明說，只言並無一事。眾家丁退出，陸丞相心頭疑惑不定，「也罷，且今夜將此小畜細細盤問，便知明白了。」 
　　正思想間，有候堂官到來，稟上太師爺，說龐太師到拜。陸丞相聞言嚇了一驚，曰：「吾與龐思忠這老奸臣雖同一殿之臣，並無瓜葛相得，今忽到拜探，定然有不妙之事矣。」當時少不鳴動音樂，吩咐大開中門迎接。不知二相同會怎生定奪公子之案，且看下回分解。 
