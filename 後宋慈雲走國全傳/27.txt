
　　當時候拱退後一觀，只見太子與一少年漢子並肩立著，心頭大悅呼喚：「殿下哥哥，何幸於此地相逢？」太子曰：「一言難盡。汝也緣何離家，又不往潼關高王爺等候，又在此與此位英雄相鬥殺，何也？」侯拱曰：「弟也一言難盡。請上山再告情由。」當下旁側黑面漢子大喝：「還要路錢否？抑或再鬥。汝三人來並力吾也不懼。」太子想來，「好條猛漢，此人也不在侯拱之下。且勸和他，也得手足一助。」太子上前曰：「此位英雄，姓甚名誰？休言爭鬥，且請上山中敘議，未知尊意允否。」漢子曰：「某乃頂天立地，自許行不更名，坐不改姓，從不受別人欺壓。吾在山前經過趲程，偶逢這紫臉漢，要路錢相送。豈有此理？倘吾個戰不過咱當將金銀盡送上。某非別人，姓孟名彪，昔日三關孟良之孫、孟定國之子。特到截龍山，知會孟強哥哥。曾聞當今太子落在本省懷慶府濟源縣太平莊趙公子之府中。特來報之哥哥，迎請太子，知會過石氏娘娘，然後共往潼關高王爺府中，興動義兵，殺回朝，盡誅奸黨。某有此要急事情，豈肯進汝山中。倘紫臉漢不要某路錢，吾即行矣。」言畢，正要動身。有趙彥龍招手曰：「原來英漢乃孟定國之子。現今殿下在此，還到什麼太平莊？」孟彪曰：「他是殿下，汝是何人？」趙公子曰：「某乃趙彥龍也。」孟彪聽罷大喜曰：「不期相逢殿下，妙妙不過。」侯拱曰：「如今不要路錢了，且請進山中。」 
　　當下四人並同到山中。太子當中下坐，三人坐側。嘍囉獻茶畢，侯拱請問：「殿下，此位何人？緣何不與安小姐同行？不往潼關是何主意？又到此地？」太子聞言愁容頓起，曰：「自與賢弟分別，與安小姐逃出。不想被狼虎衝散，未知生死。獨自逃生，幸逢趙公子收留。又被小人出首，只得同奔潼關。不期相遇賢弟。汝也緣何在此落草，不往潼關？」侯拱曰：「殿下去後，半月之久，母親已死。一天，將安家狼婦殺了。意在奔往潼關知會殿下，不想殺死狼婦，官兵拿捉甚急。前數天悉過此山，內有賊者不良，欺搶婦女。卻被吾殺死此賊，將此婦送回下山。眾嘍囉說某乃仗義英雄，眾人苦苦留下吾在此山。只想來官兵拿捉甚嚴，只得權棲此山。正要暗暗差人到潼關問候殿下，不想此日下山，偶逢孟彪兄長。弟見他惡狠狠實乃一英雄之輩，實欲激怒他，妄討路線，收了此人作一手足，到潼關之意。不料他有此武藝，殺了半天未分高下。」太子聞言冷笑曰：「看不出賢弟一粗莽之徒，有此收拾英雄之心，實乃孤之幸也。」是夜少不得大排筵宴，弟兄君臣，樂敘言談多端，無非打點往潼關會合高千歲之由。 
　　到次早，趙公子對殿下曰：「此地不可久留，即可動身往潼關，方為上策。」有益彪曰：「欲往潼關，須先到截龍山知會了吾孟強哥哥。況此去兩天程途可到，殿下又得與石娘娘，程氏娘娘敘會，然後到潼關。未知殿下允否？況又免吾孟強兄長日望殿下情殷。」太子欣然曰：「既兩天可到截龍山，是妙不過也。深感汝昆仲有此義心於孤。倘有回朝之日，同享山河，以報汝等之德。」是日用過早膳，刻日登程。有嘍囉兵三千人人含淚懇乞殿下千歲允准收留，同到潼關，「願隨仁慈之主，不思在此落草。」太子見眾兵情切，只得允准相隨。眾兵大悅，欣然各各叩謝起來，盡將山中金銀糧草、馬匹槍器械，一齊鼓東收拾，扛帶登程。當時有趙公子吩咐將山寨放火盡焚，以免後人據此打劫之患。一派火光沖天，焚毀按下不題。 
　　只說太子君臣四人，一連行程兩天，已至截龍山。孟彪先進寨中報知。有孟強一聞太子到山，喜從天降，欣欣然出至山前。拜伏於地曰：「請殿下，眾位進寨中。」太子雙手挽扶曰：「難得孟王兄昆仲一脈忠心，為孤感恩不盡。何須行此大禮，且進寨中敘會。」當時君臣五人到中堂依次下坐。孟彪吩咐三千軍人撥歸營中候賞犒勞。當日君臣敘話多端，一一實難盡述。少不免排筵。用過午膳，太子先會過程玉霞小姐，喜色欣欣。程小姐又將孟小姐入贅於妾，逃難而出，後來明白了女扮男，結拜為姊妹，與杏桃三人一體。另求千歲日後九五，正位一體，同沾千歲之恩。殿下微曬准允，辭別出至中堂。君臣再敘。孟強又言：「石娘娘母子，現在舍妹尼庵。不免令頭目前往接取到來，一同敘會。」太子聞言大喜曰：「如此免他石氏母子掛懷，孤也心安。」孟強即日打發頭目兩名，嘍囉五十名，接取石娘娘母子。次日午刻已到，程玉霞與小姐、杏桃三人出山，接進後堂，又會見太子。各訴分別惹災之苦，各各垂淚。太子將逃難招贅一一說知，石氏母子方知程小姐等因由。太子敘會畢轉出，一連在截龍山存頓數天。 
　　有趙公子對太子曰：「殿下已此到山數天，但此地終非久留。即速前往潼關，知會過高千歲，通知各路藩王，以圖早日殺回汴京，誅奸正位，方為勝算。況雙龍山文武員盡敘會於潼關，日望殿下如大旱之望雲霓。萬一日久尚不見殿下，倘人心灰冷，一時散盡，那時悔之已晚。請殿下三思。」太子曰：「趙王兄高見不差。」孟強曰：「此言深合吾心，准於明日登程，決不可擔延了。」即日傳下令：合共新收三千嘍囉，有一萬五千，准於明日起馬。孟強又酌量將石娘娘母子並程、孟小姐等五人，仍送回妹子庵中安頓，待平服了奸佞然後接駕回朝。太子曰：「如此乃萬全上策，深合孤心。」次早太子言明眾娘娘，然後挑撥一千壯軍護送娘娘五人回庵而去。帶領一萬五千兵發炮登程。大纛上扯起「朝廷領命沿海道巡邊」一路關津卡口不敢少留。 
　　將將一月已到潼關。先令軍士啟達知。中軍即進帥府中堂，激鼓報進。有高王爺自從雙龍山回師，帶同兵五虎將文武員回到關中，暗暗密訪太子將已一載，並不見佳音。與眾將天天懸望。是日，正在帥府文武談論風聞殿下落在懷慶府，議論正要劉迪私出密訪。此日聞報，高王爺大喜，吩咐大開南城中門，眾文武俱出城迎接。高王爺一見，要行君臣禮。太子不依，攜手進城，眾文武擁後而入。進至中堂，太子當中主位。高王爺左位首相倍。陸國舅右位首。眾將依班下坐。高王爺開言：「請問殿下自雙龍山失散，與石娘娘如何著落？令臣等在關中不勝盼望。將近一載，四方令人密訪，並無行蹤。近聞殿下落在本省懷慶府，正要命將到懷慶府暗中接訪，不意殿下到來敘會，並有軍馬眾多，又得三位英雄，真乃令臣等可喜，軍中有主矣。」 
　　殿下聞言曰：「足感老王伯忠義為孤，看先王面上。」又將侯、孟、趙四將言知，並一自雙龍山逃出，歷盡多般苦楚，從一說知。眾文武聞說盡皆嗟歎。劉迪曰：「此乃聖天子，明有神聖相隨，百靈護信，豈人謀所能害也。」 
　　范太尉曰：「劉先生之言是也。但今喜得殿下到關，實乃臣民有主，吾等文武眾員盡皆有賴矣。明日高王爺可傳諭眾文員得知，大小三軍之眾，立豎一壇台，議合登壇拜帥。候請殿下於眾文武封以官爵，誓起義師，方不為烏合之眾，出堂堂正大之師，殺奔回朝，誅奸滅佞，在此一舉。如若不然眾將兵各無鬥志，又蹈了鐵裘、雙龍之轍，投附無人，非為勝算也。未知王爺尊意如何？」高王爺曰：「范太慰高見不差，倘出師有名，方為王者正大，使天下人人盡知東宮殿下，並思及陸丞之德，望風歸附。則大事濟矣，何難誅奸滅佞。殿下可准依，明日黃道上吉之期，立豎壇台拜帥，封贈文武。然後將書投達五王，待他興兵接應。此乃萬全上策。」太子曰：「須然如此，天無二日，民無二主。如今朝廷現存，屢思念著孤手足之情。只有他母后妒心未息，並龐國丈弄權，構孤弟兄不得相敘，母子不得融和耳。故屢有征伐之帥到來，不容孤駐足。此事非關當今之意。為孤豈可擅自封爵興兵搆怨，以犯朝廷，有傷國體，伏望高王伯與范大尉參詳，然後可行，以免陷孤於不義也。」 
　　陸公子大言曰：「殿下差矣。奸妃父女弄權，吾父慘死，國母身亡，皆由好陷，忠良受屈，佞黨日增，神人共憤。今趁此君臣大會，正當興發義師，殺上汴梁，誅奸滅佞。汝報母仇吾報父仇，何須糊疑不決？倘人心一散，殿下何日得還朝弟兄相見？」劉迪曰：「國舅之言是也。倘殿下三心二意，人心灰冷，那時汝不興師，奸相父女定必征伐。此勢無兩立也。懇祈殿下三思，以免追悔莫及。」 
　　當時太子想來有理，「既眾位王兄多言有理，必非陷孤於不義了。待明日孤依議受封。」眾文武大悅。是夜大排筵燕，君臣樂敘開懷。酒至三巡，更敲三鼓，方命撤散筵宴。城廂內外，大小三軍，四十萬之眾，俱賜賞筵燕。一眾同敘不能細述。 
　　次日眾將大小三軍，聽候封爵。依班序次，或坐或立。帥堂上銳氣騰騰。劉迪早已命人夫搭起拜帥壇台，高三丈三層於大營前。是日殿下身穿黻冕，郊天祭地，然後當中正位，開言曰：「孤今有幸得眾王兄協助扶持。上藉先王祖宗福蔭所至。只為先王賓天，孤被龐氏父女弄權，國母被害、孤出亡於外。無地可棲，屢次動兵追逐。今幸逢高王伯、陸國舅、眾文武等，同心協力，重起義兵。君臣同其心德，尊於誅奸滅佞，以安邦國。事出於權宜。高王伯受封。」高王爺喝名進位。太子曰：「特敕高王為統兵招討元帥，主佐上軍，敕授兵符虎印。大小三軍總領聽其節制。」再封陸國舅，統兵招討，主佐中軍、左軍元帥。敕賜上方寶劍，以調揮三軍。又封范太慰統兵招討右軍元帥，敕賜斧鉞，以調揮三軍。張夢虎、李豹二將敕封左右正印先鋒。劉迪敕封護國軍師，行軍都尉。石俊敕封龍驤將軍，後軍救應。孟強府衛將軍，左翼救應。孟彪車騎將軍，右翼救應。侯拱武烈將軍，中軍救應。王昭軍中參謀。關中所有參將、游擊、千戶，副將五十餘員，俱備加升三級。是日封贈官爵已畢，太子命上中下三軍主帥登壇，郊祭天地、山川、社稷、神祇，祝罷一番。殿下面向東南方，捧了令符，金印三顆。有高王爺、陸國舅、范太尉三帥登上三級壇上，跪接令符帥印，下來謝恩。眾文武大小官員欣欣喜悅。是日君臣大排筵宴慶賞。三軍暢敘，絮端多少休得煩提。 
　　到次日高王爺會同三帥酌議禁條十款，伸明號令。上寫著 
　　 
　　第一條：臨陣退避者斬；第二條：聞金不退者斬；第三條：洩露軍機者斬；第四條：違逆號令者斬；第五條：隊伍不整者斬；第六條：妄報軍情者斬；第七條：私自打伏者斬；第八條：犯奸欺民者斬；第九條：妖言惑眾者斬；第十條：喧嘩失序者斬。 
　　當下十條款禁令一出，軍中將兵數十萬，誰敢不凜遵。實乃軍威齊整，號令嚴明。太子見高、陸、范三帥提調有方，比之鐵裘、雙龍山軍馬大不相同，心頭暗暗大悅。是日四城扯起大旗。旗上書著「為國除奸」四字。四處發出檄文，東宮太子傳諭四方。各府、州、縣，望風歸附。未知征戰如何，且看下回分解。 
