
　　當日寇兵部拜辭陸娘娘，回歸府第。是晚燈下一連寫下五封書，命府中得力家丁分頭帶上，投遞五位藩王，回朝保救陸娘娘。第一位金鬥潼關東平王高勇，開國高懷德之後。第二位山海關汝南王鄭彪，開國鄭威之後代。第三位居庸關靖山王呼延慶，開國呼延贊之後。第四位山西太原府平西王世襲狄龍，狄青之長子。第五位天波無佞府長橋關楊文廣，定國王楊宗保之子。一連五封日投遞了，下文自有交代。 
　　卻說龐妃一自納進了正宮，恃寵作惡，狠毒多端，內富人人驚懼。又逕自打發心腹武士拾去禁宮牌張掛，不許文武官員人等進宮探望，如違，龍鳳劍立刻斬首不饒。不分日夜打探陸娘娘，分娩下即要報知，暫且按下。 
　　再說東平王一天接得寇兵部快馬書一封，即日拆開一觀，上寫著書奉。 
　　 
　　「賢王麾下：憶昔榮離丹陛，威鎮邊庭，用仁政治，蒼生咸慶無疆。以德化頑，盜寇淳歸潛服。誠邦家之棟樑，朝廷之藩屏也。四方頗藉平寧，無如內朝政紀日非，奸佞專權，勢炎滔天。須有善者亦無如之何矣。目前國家有泰山壓卵之危，大廈將傾之勢，元深以為憂，不得不上陳於左。禍緣令國舅陸鳳陽打救被搶良民少女，誤傷龐雲彪，撞石身亡。只今朝廷不以法律明詢，概難總逑。於今陸國舅須然逃脫，陸丞相當殿毆奸，被執身亡，陸後幽禁外宮。龐氏父女勢如烈火，禍即起於蕭牆。陸後身懷龍妊，被幽冷官，難保將來。懇乞賢王須念世沐王恩，會同回朝見駕，帶兵隨行。或驚聖駕，一可保回國母，二能掃除奸佞，肅清朝政，奠安邦國。誠乃賢王回天之力，不世之功。元等所仰賴，不勝引領之至。」 
　　當時高王爺看罷來書，氣得二目圓睜，大罵：「奸賊橫行不法，如此陷害忠良，怎得邦國平寧？況且陸娘娘淑德素聞，豈得輕棄元配？真乃昏庸之君，有負先王所託。」即日賞發白銀二百兩與兵部家人，回書拜復：「本藩不日知會五路藩王起馬登程。」不表兵部家丁回覆。 
　　是日眾將齊聲：「王爺一自領鎮邊庭，勤勞王室，為國保民。豈知聖上反不以忠賢為重江山為要。不若王爺趁此機會，依著寇大人來書之意，帶兵回朝，削佞誅奸，懇朝廷赦轉國母娘娘。足顯王爺精忠素志。未曉王爺允准如何？」 
　　高王爺聽了眾將之言嗟歎一聲：「眾位將軍體將提兵二字為言。當今國泰民寧，並非鋒戈警擾，豈可動兵回朝。一驚聖駕，二動居民。有知者明白本藩之心為著君國之勞；無識者言吾不臣，帶兵回朝反叛。是乃清濁未分，有壞高家世代清名。今暫留待印夫人代理，有勞眾位將軍小心照常管當政務，代本藩之勞。」即要登程回朝而去。眾將齊稱領命。 
　　是日王爺進至後堂，將兵部來書交夫人觀看。陸氏夫人將書一一看完，一聲氣倒塵埃。侍女抱扶救起回醒，含淚呼：「王爺，妾父親乃三朝元老，忠肝義膽之賢，聖上全不念國老親情，死得如此慘傷。聽信奸臣，棄賢良而休元配，實乃無道之君。伏望王爺盡快起本鎮雄兵回朝，救出國母，收除奸佞，代妾報復父仇，姜重重沾恩。」王爺曰：「夫人，汝屬女流之輩，怎曉君臣大義。君尊臣卑，天地懸殊，豈得造次興兵。吾今即日回朝，會同五王面君，自有主意。且將符印留下，夫人代署，只帶家將二百名回朝面聖。倘救得國母、除得奸佞，即日回關；如救不得國母，被聖上執責，即死在金階。切不可聽眾將之言，生事猖狂。」 
　　當時陸夫人含淚呼：「王爺，汝不興大兵回朝，只帶二百家丁隨從，實乃孤身投入羅網矣。」惟高王爺不準夫人勸諫，到次日起馬登程。夫人含淚送出。眾文武官員一程送出關前十里。王爺曰：「眾位將軍請回，不須運送，只謹守本藩規條，不得有誤。」眾將回關，王爺登程，也且慢表。 
　　又說界牌關汝南王鄭千歲，天天操練軍兵。一日接得朝中寇兵部來書，拆開一一觀看分明，心中大怒，罵聲：「奸巨作惡多端，殺戮賢臣。本藩即日進京。」當時打發兵部家丁去了。轉入後堂說知柴氏夫人，喚到孩兒鄭雄，付交符印暫署。「本藩回朝保奏國母，並會同眾藩收除奸黨。小心謹守吾規條。」柴氏母子諾諾應允。次日鄭王爺回朝，非止一日。 
　　再說乎西王狄龍，乃狄青長子。次子狄虎奉命回善善國，入繼老狼主子嗣，身為一國之君。狄青死後，宮主平西後也回善善國。只有狄龍襲蔭父職。一天，在王府無事，正在內堂與小公子狄節耍樂一番。有家丁稟上：「千歲爺，兵部大人家人到府。」狄王爺聞說，即刻升出中堂，吩咐傳進。寇爺家人將書呈上。王爺接書拆開，從一看明，顏色一變，即曰：「賞賜寇家人盤費。」即退後堂。 
　　段氏一品夫人起位呼：「王爺，不知寇兵部差人到此何事？」狄王爺愁容頓起，懶說情由，即曰：「夫人，汝且將來書一觀，便知明白。」有段氏夫人將書一一看明，心下大驚，呼：「王爺，不想近日朝中有此大變。前時王安石大奸臣變壞王章，行青苗之法，害得天下萬民富厚者盡為窮困，貧者餓死於剝削聚斂之下。萬民嗟怨，王爺日夕憂愁。幸得後來韓大人、司馬大人奏請復回祖宗舊例頒行，方得免害。不想目今奸佞又起此風波。王爺可依著寇大人來書否？抑或動兵回朝，以除奸黨？」 
　　狄王爺曰：「豈可無事帶兵回朝，上驚天子下擾居民，斷然不可。吾今回朝且會同五王一同商議，保救國母，以盡一片臣子之心。但今聖上外感於奸臣，內嬖於奸妃，未必准吾等所奏，死生未卜。必執吾等無旨宣召，擅進回朝之罪。但本藩起程後，打聽得不吉，即可修書差人投往善善國，與吾母親、弟郎。彼聞知消息，定然興兵到來。但他外國動兵，不妨於礙國法。吾今即日登程矣。」段夫人含愁領命。 
　　住表狄王爺起馬，又說靖山王呼延慶，鎮守三關佳山寨。一日，弄玩孫兒間接得寇兵部來書，氣得火星直噴發，罵聲：「龐家奸賊，屢代獻女入宮，迷惑君上，昔日害得我呼門險些殺絕。後得八賢王知此冤陷，與包文正力奏伸明，方得仁宗王感悟，復我滿門忠良。之後又得天子開汝龐氏一線之恩、赦脫汝祖。至今賊子喊孫曲性不改。也罷，本藩依著寇兵部，即日還朝。且不可妄動興兵。會同五王上朝與昏君、奸賊算帳，定必懇旨赦同國母，然後商量收除奸賊。」語罷，即喚出公子。呼延威請問父王金安畢，王爺曰：「我兒，近日朝中有大故。為父即日回朝，汝且暫署印符，與汝母親用心撫育孫兒。吾回朝禍福未分，惟吾去後小心照依舊規，分理政務，不得有違。」 
　　公子聽了唬得一驚，曰：「父王孤身進朝，奸臣羽翼眾多，父王平素性烈，倘或兩相攻激，中他奸謀，性命難保。況父王年登七十，豈可身投虎口。不若待他四位王叔回朝。父王且慢往，打聽他回音然後動身未退。」呼王爺曰：「孩兒，汝還不知君臣之義不成？吾呼氏世代彌沐王恩，吾祖呼延贊一自歸投宋太祖，立下許多汗馬功勞，方得今日子孫世代侯王、彌沾王恩。須即粉身碎骨難以補報。目今朝廷失德，輕棄元配，退賢用奸。目擊江山危危，身為國家重望大臣，還不出力匡救君上過失，只由國家顛倒，屍位素餐，豈是忠良之輩？乾秋之下臭名難免。吾今主意定奪，一回朝除得奸佞，救得國母，即日還府。如若不能，且將老命與奸臣同拼了，盡卻臣子大節。但三關重地，即吾死了，聖上未必敢輕移，奸臣必不敢妄動。且與母親安穩放心。但吾去後須留心政務，謹守舊制規條。」呼公子只得依允，不敢多言。 
　　住語呼王爺起馬，再說定國王楊文廣也接得寇兵部來書。即日照賞寇家丁盤費，離卻天波府，帶領隨從家丁二百名。不敢妄動興兵，實乃五王不約同心，皆以忠君惜民為念，按下慢提。 
　　再說朝中獄官吳進，奉了寇兵部之命，小心事奉陸娘娘，不敢少懈。他妻杜氏，心憂是怪胎，身懷六甲已足二十個月之期，與陸娘娘前後隔兩天，俱已分娩。陸娘娘產下太子；杜氏產下一女。當時吳進見國母產下太子，滿心大悅，即來寇兵部府中悄悄報知。 
　　寇爺一聞此語，喜色揚揚，曰：「如今國之大幸也。太子誕生，娘娘或藉此脫離災陷了。但有一慮：如今奸妃得寵，父女勢烈，內外專權，只憂奸妃打探的確娘娘產下太子，又蠱惑住君王不行赦旨，計較多端，則娘娘母子難保兩全矣。見君王報喜時怎能得一小兒子頂冒著太子。待君王意轉，恩赦了陸娘娘復回正宮之位，然後轉換回太子，方是萬全之策。但怎生得此好機會？所難者，即日初生小孩兒。」正思思慮慮籌算不來，有吳進即呼：「大人，我想此事要小孩兒頂冒太子，不過當君王報喜。倘邀天之倖，君王意轉，即日赦回娘娘復回東宮之位，則不懼奸妃兇狠。萬一聖上仍被奸妃蒙惑下，則太子危矣。如今且掩一時。不免卑職目前產下一女，與娘娘前後隔兩天。不若報喜時娘娘將此女懷抱在宮，不過應旨一宣召耳，倘君王不甚遇目，則可掩一時矣。待旨命冊立回娘娘，然後換回太子；如娘娘仍不得復位，身居冷宮，則將太子隔出大人府中養育。將吾女兒付與娘娘宮女收管，不過應其名耳，倘被奸妃算計了，不過吾之女兒。但得太子尚在，則國家社稷有賴矣。未知大人尊意如何？」 
　　寇爺聞言大加歎羨曰：「不料吳進汝有此機智，並具此一片忠君愛主之心，真乃難得也。汝須有此忠心，但不知汝妻願棄此細女兒否？」吳進曰：「大人，卑職妻杜氏頗賢良也，略知君臣之義。一聞國母被貶冷宮，言起來時常不勝悲感，晝夜焚香禱告神祇，惟佑天子回轉龍心，復回娘娘東宮之位。觀此一節，豈有不捨此女之慮。況此女於懷胎時，十分奇異：足懷滿二十個月之期。有此尷尬，一同太子分娩。想必天生此女來頂替著太子之災，難定必有之。」寇爺聽了點頭曰：「果也，此想不差。惟難得汝夫妻具此忠義之心，令人可敬。但人一生剛正，依天理行為，即或死或生，名留千載。為人正當如此。汝且回歸，商知汝妻。只因事關秘密，洩露不得，須要謹細而為。」吳進允諾拜別寇爺，回歸自衙。進內與妻杜氏說明緣故。 
　　杜氏聞言含淚應允，又言：「此事須要商知陸娘娘，方能頂換。」吳進曰：「這也自然。」當時自進冷宮，令宮女報知，「微臣有急事叩見。」娘娘傳命進見。吳進叩跪下，將此計謀稟上。 
　　陸娘娘一自產下太子，日日憂驚，實防奸妃計較。一聞吳進說出寇兵部計謀，心頭頗安。「但願此事不泄，君王恩赦，乃邀天之佑耳。只憂奸妃妒毒多謀，迷惑君王，未必准復哀家昭陽之位，也憂不得，許事天命。但得我兒著落長成，即哀家死在九泉之下也得心安。只深感寇卿家與吳卿二人，無可報恩耳。」言罷淚一行。吳進勸解：「娘娘不用憂愁，今喜得太子降生，娘娘定喜復東宮之位。只分太子隔往寇爺育撫，將何為憑乃可？」 
　　陸娘娘取出龍鳳玉環一圍，並將指頭咬破，揮寫血書一道。待至昏夜時悄悄將太子藏出，收拾好龍鳳玉環、血書，陸娘娘流淚將兒抱轉，吳進跪接起來，慌忙忙出了外宮。一程跑至寇爺府中，不令人傳報，直跑進內堂。 
　　有寇爺正在用完夜膳，一見吳進慌忙忙進來，反唬得一驚。四顧無人，即將太子、血書呈上。寇爺一見，一驚一喜。未知事露如何，且看下回分解。 
