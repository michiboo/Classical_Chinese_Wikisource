
　　再說太后曰：「王兒倘不依外祖丞相之言，若不早發兵剿除雙龍山，慈雲會合外兵殺回朝與汝爭奪江山。汝以他為手足之親，他不以汝為兄長矣！」 
　　哲宗曰：「如此命那將掛帥征剿？」 
　　龐國丈曰：「金殿太慰范正平有文武全才，可為主帥。」此人乃范仲淹之孫，范純仁之子，忠良將士。當時天子無奈，准奏，加封范正平為統兵元帥之職。范太尉謝恩，想來：「天子有愛弟之心，無奈太后當朝稱剿。不若假作領兵，到得雙龍山，相助太子殺回朝，誅滅群奸，有何不妙？」當時領旨。 
　　有龐國丈曰：「臣次子龐雲勇可為先鋒。」太后准奏，封為正印先鋒。傳旨兵部交兵三萬，戶部糧草交備，以便登程。 
　　是日退朝，有國丈囑咐次子：「一到敵所，且觀察范正平行為，倘有偏處私行，可暗寄一書回府，為父自有主意。」龐雲勇依諾不表。 
　　再說范太慰回衙，有一品夫人蘇氏迎接下坐。范爺曰：「即日別卻矣。」蘇夫人曰：「相爺何出此言？」范爺曰：「奉旨往征雙龍山慈雲太子。今幸聖上有愛弟之心，無奈太后當權，奸黨執政。今奉旨領兵一到，查明倘真太子在內，將兵投助，共殺回朝，誅滅奸黨。吾出兵後，汝即可收拾金鈾之物，且回江南省汝弟府內安身，不可回蘇州府。待成功之日自有敘會」蘇夫人曰：「此相爺盡忠報國，何須掛念家計，妾即依命回江南兄弟府安身，候聽相爺佳音。」是日不表蘇夫人回歸弟府。 
　　次日范太慰到教場祭旗興師。涉水登山，將將兩月方到山東境界。是一天雙龍山頭目打聽明白，回山報知君臣。有太子大驚曰：「孤年輕智短，朝廷提調大兵征伐，凡事全仗國舅、眾位王兄與孤主持。」眾將曰：「殿下勿憂，兵來將擋，水來土掩，何須畏懼。」 
　　劉迪曰：「趁他兵未到，且將前後左右山準備戰守之具為先，方為上策。」是日劉迪帶兵一萬，不分晝夜，督兵在山後開河道，斬莘伐木，修整水關，放備戰船，多放柴排於山前。又分兵開山，坑深數丈，山上雷木、灰石、火箭、地雷暗藏。又傳諭本府附近村莊百姓，言朝廷不日兵到，老少弱者可奔逃別方，強壯者到山，自然收用。須要早日打點，以免臨期進退兩難。傳諭華不滿三天，只見精壯強民數萬來投。 
　　嘍囉入報，太子曰：「國舅可待孤查明。」陸公子領命，出寨前大呼：「汝等眾民到此何事？」眾民曰：「前蒙王國舅在此山數載，嚴禁兵丁，分毫不犯；今朝廷有兵征伐，又蒙王太子傳旨通知。但吾登州一府老弱幼民，已經盡依諭旨遠處奔逃，惟吾等少壯二萬餘，特來投歸，相助王太子，以效犬馬之勞，懇乞收留教習。」 
　　陸公子喜悅，進山中曰：「賀喜千歲！如今朝廷兵未到，難得民心說服，數萬來投，請旨定奪。」太子曰：「孤年早智淺，全憑國舅等作主。」有劉迪曰：「待臣出寨說明眾民，然後收留未遲。」太子曰：「妙不過劉王兄出諭眾民。」劉迫辭出大呼：「眾義民等聽著：今殿下有諭旨，汝等須有忠義，成心來投，倘兩軍對敵，死生未卜，萬一有傷，難以海怨。」 
　　眾民曰：「吾等一介愚民，只心感殿下乃東宮儲君，卻被奸妃一害國母，二害殿下東奔西逐，奪謀正嫡。是以義激於心，視死如歸來投，豈計及生死利害之機？只懇乞收留方了吾等之願。」劉迪羨美一聲：「有此義心，吾主洪福所感。」是日一一點查姓名，登入兵冊，共有二萬五千餘。劉迪趁敵兵未至，天天訓練。 
　　教操不上一月，果有朝廷兵來。范元帥軍馬一到，吩咐紮下大營。是日探聽山勢，只見旗幡招展，殺氣騰空，料知山內有智略名人相助，「吾無憂矣。」傳令各營兵丁另開水道，汲引食用，不許拉汲山水誤飲，有傷性命。一宿埋鍋夜膳。 
　　次早，元帥升帳。眾將打拱侍立。元帥曰：「眾位將軍，本帥奉命征剿，捉拿太子，誰人功打頭陣，建立首功？」有雲勇雲言曰：「末將領命。」元帥冷笑曰：「國舅，汝本事低微，焉能領打頭陣？只憂初陣挫卻銳氣，不免龍驤將軍了燕龍打頭陣乃可。」龐雲勇曰：「元帥勿欺某無能。吾中選武探花從何而來？如領旨先鋒，若不攻打頭陣，枉受其職。」 
　　元帥曰：「國舅中選武探花，藉合妹太后之蔭耳，汝豈是陸鳳陽敵手，休得多言，違抗軍令！」雲勇怒曰：「元帥高抬陸鳳陽之能，末將出馬定必生擒此賊回營！」元帥曰：「好，國舅有此手段擒得陸鳳陽、李豹回營，敗得賊兵，本帥願將符印送上，叩首三次；倘國舅敗陣而回，怎生擬罰？」雲勇曰：「末將殺敗而回，願將首級送上元帥。」二人打掌。 
　　雲勇領兵五千，殺至山前。有山寨兵一擁而出，兩軍對壘。陸公子高舉雙鞭大喝：「來將通名。」雲勇曰：「本將軍正印先鋒龐雲勇也。反賊何人？」陸公子聞言大怒，喝聲：「仇人相見分加眼明，休走！」雙鞭齊舉，雲勇長槍急架相迎。不想寨兵心雄膽烈，一人當百，一干精兵當五千官軍，殺得大敗。陸公子左手鞭架長槍，右手鞭飛至膊肩。雲勇一閃，早已跌於馬下，爬起棄馬而逃。 
　　敗兵啟報元帥：「先鋒敗兵而回。」元帥冷笑曰：「傳命進帳！」雲勇上帳打恭曰：「來將敗陣而回，懇乞恕罪。」元帥曰：「先鋒莫非全勝而回，生擒賊將，好待本帥獻上印符，叩首請罪？」雲勇曰：「末將未知陸鳳陽鞭法如神，果也名不虛傳，故被殺敗而回。」 
　　元帥曰：「如此該得借送首級於本帥。」喝令推出斬首。雲勇大呼：「元帥！開兵出敵誰願敗陣，況勝敗乃兵家之常，元帥何得因一敗而斬末將也？該看聖上金面之親，饒恕末將。」元帥怒曰：「軍令森嚴，汝與本帥立下勝敗掌約，豈得翻悔。軍中無戲言，汝豈得以天子裙帶之職壓得本帥？不必多言，推出斬首。」 
　　眾將皆不來保奏，只有丁燕龍乃龐國丈心腹之將，上帳保護曰：「元帥息怒。先鋒須然理偏，且看聖上面情赦他死罪，國丈也沾大恩。」元帥曰：「豈得以至親而廢軍法，將來數萬之眾怎生管制？不容講情，推出斬首。」次日丁燕龍知事不諧，暗帶部下兵三千逃走回朝。 
　　眾將曰：「元帥，今殺了國舅，總然一戰成功而回，奸相豈不深恨？太后又當權，猶恐聖上難以庇蓋。請元帥三思。」元帥曰：「吾有心腹之言，未知眾位將軍合志否。」眾將曰：「元帥有何心腹言，請祈見教。」元帥曰：「本帥只見奸相黨羽滿朝，天子須明，只恨年少，太后臨朝壓制，不由逆母。是至忠良受害。吾有意投降上山，保輔太子共同誅奸，洗清朝政，未知汝等志向如何？」眾將曰：「元帥高見不差。保輔東宮太子，乃名正言順，吾等同心願降，免遭奸臣所害。」 
　　是日兩軍對壘，范元帥一馬當先，出陣大呼：「來者可是陸國舅否？」公子曰：「某是也。老將軍是范太尉麼？」元帥曰：「不差。請問國勇，東宮太子果在山中否？」公子曰：「現在山寨中。」范元帥曰：「既然殿下在山，可請駕出山相會過，本帥即將數萬兵丁共投起義誅奸。椎本帥昨天已斬奸相之子，首級現掛營前，請上一觀。」 
　　公子聞言大喜，即差人上山請出太子，上馬加鞭，左右文武隨從。公子大呼：「太尉公爺，殿下到了。」范元帥上前一進，只見太子堂堂儀表，龍鳳之姿，心中驚異，即忙下馬拜伏日：「臣不該提兵到來征擾儲君，奈奸臣、太后執意專責，不得不遵。今臣有意來投，保輔誅奸，懇乞殿下赦罪收留。」太子一見也滾鞍下馬挽扶，含淚曰：「老太尉乃三代忠良世冑，先祖有大功於朝，位居首輔之尊，孤家豈敢褻慢。吾恨不幸逃奔外出，父皇駕崩不能執杖喪居，實為不孝。今被奸相父女四海嚴拿，棲身無地。幸今得遇陸國舅，不過權棲此山，又被奸相父女專制王兄，征代我山。今幸老太尉感念先王之德，不依附奸後，輔助相投，足見忠義高天。如此請進山中，復與老太慰談心。」 
　　君臣攜手同行。公子吩咐將兵三萬冊歸山後大營，眾將同歸山寨中相見。軍器、糧料收歸倉庫。君臣文武齊同見禮畢，是日設宴敘談。眾軍兵大宰豬羊賞賜，盡歡暢敘，按下慢表。 
　　再說丁燕龍帶兵三千並龐府家丁不分星夜，趕趲水陸程途，月餘到汴京而回。先歸相府，丁燕龍將二國舅初出敵，與元帥立生狀，打掌定勝敗被害了。「小將保救，元帥堅執不准，一路而回。曾聞范元帥將兵數萬，已投歸雙龍山了。」 
　　龐國丈聞報大怒：「可惱老賊將吾愛子殺害了，又投降賊人！吾與汝誓不兩立。」傳命「發兵三千，將范大尉府圍困，將他滿門狗男女一家殺絕，方消吾恨！」眾兵領命圍困范府，打進去不見男女一人，悉行封固，只得回報國丈。是日國丈怒氣騰騰，思量不忿，起文書一道，發到江南蘇州府，提捉范正平家屬。有蘇州知府差兵捉獲，不知去向，下文交代。 
　　次日，國丈早朝。是日太后有微恙未得臨朝。哲宗天子登坐，文武山呼已畢，各官分班而立。並無別奏，只有龐國丈有奏：「范正平帶兵到雙龍山，初陣已將臣次兒無辜殺害了，即將數萬雄兵投降敵人，有負國恩。請陛下發旨拿他家眷，以證大逆之罪。」 
　　哲宗聞言暗喜，「不想御弟有此洪福，差臣征伐，反為得助。」即開言曰：「外祖相父差矣！昔日朕原不准發兵，汝又唆動太后，故興兵費糧，不成一功，反折去軍兵數萬，皆汝之過也。今朕誓不發一卒。汝為首相，國家內戚，不教寡人行仁蹈義，反要朕興兵征伐一脈弟兄，使將傷殘手足，違逆先帝臨終之言，又蹈之不孝矣。休得多言傷害范太尉家屬，倘有私行暗害，斬首不饒。」是日退朝。 
　　龐國丈羞慚滿臉，帶怒不回相府，暗進太后宮幃候旨。太后傳旨，內監迎接進坐下。太后曰：「爹爹進宮何事？」國丈曰：「無事旨召，為父不進宮來，只為前差范正平老賊征雙龍山，不料他反投降了，殺害吾兒。今懇聖上發兵，不獨不允，將為父辱罵一番。望太后發兵征剿，以免養成大患，吾龐門一概危矣！」 
　　太后聞言大怒：「可惱范正平！殺害吾兄長，投降敵人，可惱！可惱！但天子年幼，乃哀家之子，父親凡事容忍下。今命那人掛帥方保無虞？」國丈曰：「想來領兵主帥用人太難，若非龐姓之人不能信託。吾姪兒出鎮泗水關，守下雄兵十萬，可命他為帥征剿。泗水關一月可至登州矣。」太后允准，暗傳懿旨出城。國丈辭別回 
　　早有穿宮內監報知天子，下跪上稟：「奴婢奉旨往請太后之安，見龐太師在內與太后共議，命傳懿旨到泅水關，龐清掛帥興兵十萬征伐雙龍山。特來回旨。」天子聞言大怒：「此賊可惱，害朕不淺，又進宮惑唆太后出兵。想來御弟得陸國勇、李豹為將，今又得范太尉投助，想必兵糧頗足。龐清本是無能之輩，無過藉母后福蔭為官，豈是陸國舅、李豹等對手？只由他們提兵，料必有敗無勝。只可惜生民塗炭，枉傷軍兵耳。」 
　　住語天子心煩，再說雙龍山，自得范太尉投助，得兵三萬，並共民兵三萬餘，寨兵合共有七萬之眾。劉迪商議：「到底民兵二萬餘未經訓練日久，何忍其死於疆場途內，不免發回下山，賞以金帛。」眾將齊言有理。眾民無奈，領賞謝恩，別卻雙龍山尋覓父母妻兒而去。 
　　先說泗水關主將龐清，忽一天接得太后娘娘懿旨，排開到大堂接著。欽差讀畢，大意要他帶領十萬雄兵離關，征剿雙龍山，務必生擒慈雲、陸鳳陽等，回朝論厚賞之意。龐將軍接旨畢，動問：「欽差大人，此事誰人美舉於下官？」韓昌曰：「令叔龐國丈保薦將軍大人。」是日龐清送禮欽差，曰：「有勞韓大人回朝拜上家叔丞相，下官依旨，即日提兵矣。」韓侍郎相辭起馬。龐清送出回關，命中軍挑選三千兵到教場俟候。中軍上稟：「將軍，朝廷旨命發兵十萬，元帥爺如何只點三千？」 
　　龐清曰：「汝有所不知，此關之兵不過十萬，將不過數十員，吾自有主意。」不知興兵如何，且看下回分解。 
