
　　卻說柴王兵到鐵裘山，對種元帥曰：「本藩奉旨同征，豈得辭勞？還請問老元帥與敵人交鋒幾次，勝負如何？」元帥曰：「兵到交鋒，初陣本帥被傷，幸得軍兵來損。他兵須少，將士不多，惟因山勢高隆寬廣，道途熟認，更加預備戰守火炮利害，難以攻破賊巢。前月參謀探彼山形，卻被地雷火炮燒傷，兵損數百，如今正要整頓攻山之具。幸今二位高明到此，還求指點怎生防避地雷火炮攻擊，方能成功。」 
　　柴王冷笑曰：「且待孤明日出馬探聽明白，然後商議。吾三人均同奉旨，定必有事同酌而行。」岳元帥曰：「千歲言之有理。」是日定必排上酒宴與二人洗塵同敘，也不多表。 
　　到次日柴王帶兵三千出敵，跑至山前討戰。陸公子一馬飛出，張夢虎押後。柴王一見大呼：「來者莫非陸鳳陽否？」公子曰：「然也。」柴王冷笑曰：「孤想汝令尊丞相一生忠良，不料得法不肖之子壞玷今尊忠義英名。孤今詢及汝兵不過萬人，糧餉不繼日，與朝廷大兵作對猶如以石投卵、弱犬與猛虎相爭，不達權變者禍不遠矣，陸嗣一脈被汝不肖斬絕矣。還不猛省回頭乃蠢夫耳。」 
　　當下陸公子也暗知柴王點醒他逃遁之意，只耐著他兵將在此，只得呼：「千歲只見人非草木，豈得臣下與君對敵。只因奸佞害吾父親一命並禍及王后姐姐，故吾今據此高山，招集軍馬，殺回朝中，滅殺奸佞，以報父仇，乃為國誅奸，非有他故。」 
　　柴王聽了詐作發怒，罵聲：「胡說，放馬過來，見個雌雄！」虛發金刀一劈下，陸公子雙鞭虛架，假殺一番。柴王放馬先逃，公子拍馬追趕。柴王回首望不見大營，呼：「國舅且住，孤且告知：汝須年少英雄，究不知機關利害。汝山寨須然高廣，惟兵微將寡，如今朝廷陸續添兵，糧餉雲集，汝守死孤山實為下策。不若離棄此山另投別所，待有會合之兵，吾等三人自有暗助，方可舉動，以免臨危難以脫身。一有機關緊急，吾等自有暗暗通知。況奸臣之子為參謀，此人智略多端，詭謀百出。汝回山須與張夢虎早早打點，切勿恃勇不悟為要。」 
　　公子稱謝曰：「感叨千歲與二位元帥扶持，指點生死，沾感大恩未知何日圖報耳。」語畢，二人一人回山，一人歸營，兩下收兵。 
　　柴王曰：「二位元帥，賊多有限，我兵眾多，惟陸鳳陽勇力無雙，難以力敵，但他有勇無謀之輩。不免今夜三更時分盡起大兵，分四面擁上高山，放火焚其寨柵，或可一鼓而擒。未知如何？」 
　　龐參軍曰：「不可。他四面山俱有地雷火炮，一觸動火種滿山發燄。枉傷軍士耳。不如待下官製造水車四百架，前後左右每方二百架。水一灌進即帶兵殺上他山也，不防火炮矣。此以水剋火，自得成功。」 
　　柴王、三帥只得說：「參軍之言有理。」當日兩下按兵不舉。將有兩月，水車方能造成。一天三人暗暗商議，柴工假作巡邏軍兵，修下書一封，紮縛箭上，跑走半山，大呼：「賊人看箭！」時飛數丈之遙。有守山兵抬起，箭上有書，即忙奔走回山中呈上。陸公子、張夢虎二人接書一看，上寫著： 
　　 
　　「玉門關威武王榮、耀武侯種、車騎將軍岳書奉陸國舅、張總戎寨前日：天下治而賢臣進登，國運迍迍而佞黨專政。溯令先君陸丞相，上能致君下足擇民。陸國母懿德素聞，六宮雅化。父女進登外則蒼生仰望，內則型於宮閫。是當今政治所攸關。孰料忠奸淆混之際，涵濁難分，禍起蕭牆。賢臣哲後，同登鬼錄。以國舅天性之親顙額，焉能無泚？所幸者，包某仗義捐軀，忠良一脈紹存一線耳。然誅奸滅佞以直報怨之心，豈人子所須臾忘哉？惟審機達權，英雄作用之舉；逞強恃險，蠢犬自誤之劣。茲奸子參謀製造水車戰具，將次完成。北方壬癸可克南曜丙丁。特具來書。雖當遠遁別投，藩王起義抑或外國借兵一由尊意。切囑深心，萬毋泛際，請自三思，勿移後悔可矣。」 
　　陸、張二人看罷嚇得一驚。王昭曰：「不意奸臣之子有此計謀。倘被他四山運水，濕卻地雷火炮，他兵多吾五倍之眾，乘勢殺上則吾進退無歸矣。速須依他來書，逃走為上，方免此厄。示知公子、賢婿意下如何？」 
　　陸公子曰：「吾與眾嘍囉一些無礙，易於逃遁。不若張哥哥早早攜帶嫂嫂與令岳先逃出後山，待弟修書一封，汝帶到潼關高王府投遞，吾姐丈自然周全於汝等。弟今離此山再往山東尋訪一故友，並另覓機會通知姐丈等，然後再聚會興兵。」就此拜別，又吩咐眾兵萬人曰：「吾等兵少，不能拒敵朝廷大兵，汝等一概可棄山逃走，免至臨難不能逃脫。所有庫中金銀由汝眾人帶去別業，回歸故土。吾弟兄二人亦往別所逃生。」眾兵聞說，即打開庫門，盡分金帛而去。是日，張夢虎、夫人、侍女，俱扮男裝，與岳丈在後山逃出。惟山前有兵把守，後山並無一人攔阻，故翁婿一路平安逃出，望潼關而去。陸國舅次日改扮客商，亦於山後逃奔，也不多表。 
　　是日眾兵散盡，內有膽雄不畏死者數百人不信此言，仍駐守高山。 
　　再說營中將近兩月，水車造成四百架。一夜於二更時分，四方分兵五萬之眾，一同盡出，殺上高山。數百嘍囉方才懊悔不信來書。看見火勢燄光，卻被水車運入水櫃，水勢漂飛，猶如波浪高揚，大雨狂注，破火登山。數百嘍囉一經殺戮盡。 
　　三帥登山巡查，不見了陸鳳陽、張夢虎二人，止殺死了嘍囉兵數百，心中暗暗喜悅，只得將著假怒。柴王曰：「孤家立心兵到第三天即要連晚攻山，是出其無意攻其不備。諒此二逆有勇無謀之輩，豈不早日成功。參謀自逞才能，要製造水車，至耽延兩月走漏消息，二賊首走脫。還朝有何顏面見當今聖主？」種元帥曰：「費去國家十餘萬糧餉，遷延將近兩載，一功不成，真好羞顏回朝也，即聖上不執罪，有何面見眾同僚？」岳元帥曰：「汝二位回朝羞赧無功也無大乾礙，只有末將蒙柴千歲保救回，再薦提兵，一心兵到擒拿陸、張二賊回京對質，洗清欺君逆命之罪。今被國舅敗露兵機，至二賊逃脫，怎生復旨免罪，吾之一命豈不害於國舅掌中？」 
　　龐雄雲曰：「三位不必多言了。如今雖然走脫賊人，惟得回前番戰馬數百匹並糧料不下五萬多，諒必聖上恩竟未可知，即有執責，下官自抵當其罪，也說不得了。」是日督率眾兵牽出馬匹，盡搬糧草，然後放火燒山，焚成白地。次日帶兵一同班師回朝，行軍兩月方抵汴京城。 
　　柴王三人暗合商議，盡將露泄軍機罪名卸在龐雄雲身上。一天進得京城，將軍馬歸回兵部，糧餉歸回王倉。次早設朝上殿隨班拜賀。天子傳旨已畢，有威武柴王四人見駕。神宗王一見曰：「御弟免禮，賜坐錦墩。」柴王謝恩下坐。神宗王曰：「御弟等帶兵征剿，賊首擒拿下否？」 
　　柴王曰：「臣等三人勞而無功，虛費兵糧，只望成功，少報國恩，兵到之日交鋒數次，未得其利。他兵須少椎山勢高廣，又值我兵道途不熟，地雷火炮利害。參謀打探山穴，傷兵數百。臣料二賊首有勇無謀，兵一到即於三更後四圍殺上，連夜攻山，卻被參謀力阻。自逞才智要製造水車四百架，以水灌山，克滅地炮，至耽延兩月，走漏軍機，二賊首逃脫。今須得回戰馬、糧餉，惟不能成功。皆國舅之誤也。」 
　　神宗王怒曰：「朕差汝作參軍官，因何不度事審機，至走漏消息，被賊首走脫，罪所該當。」龐雲雄奏曰：「巨製造水車無乃愛惜兵將，免傷軍兵之故耳。二賊藏聚於高山峻嶺，周圍四面半山俱有火藥地雷炮。臣初陣一到探聽山勢，一觸動火種，一千兵已傷數百。是至臣只得制就水車，事出於不得已。四百架之數計日亦兩月趕辦太速，非臣迨緩不在意之過也。如今須走脫賊首，誰得回戰馬數百匹，糧餉運回補足出師之數，懇乞陛下體諒開恩，赦臣之罪，沽恩天地之廣矣。」 
　　天子息怒，准奏曰：「三位卿家，據參謀之言亦情理所宜。若非用水灌，山火傷軍士難以破敵。如此一概免罪。御弟勞頓疆場一載，敕賜絲帛一百五十匹、黃金五十錠。耀武侯敕賜絲帛百匹、白金五十錠。岳、龐二人將勞折罪，無有賜賞，復職無加。」旨著柴王即日回至玉門關，以免地頭疏失。四臣謝恩退朝。 
　　是日柴王回關，種、岳二人遠送十里程途。柴王力辭，又曰：「二位將軍在朝保輔朝廷，只緣奸佞眾多，但有變動，二位須要早寄一音，待孤家提兵幫助誅奸，須當牢記。」種、岳齊同允諾相辭拱別。 
　　話分兩頭，再說張夢虎散山逃脫，夫人扮男，一路改換姓名，奔走兩月到得沓關。進轅門潒軍士轉達。中軍報進內堂，將書呈上。高王爺接書一看，見是鐵裘山陸公子封涵，接拆喝退家人。大意說知三帥興兵征討，山內兵微將寡難以抵敵，先奔來張夢虎，望懇收留，弟准到山東一回再敘之說。高勇王爺看罷來書，即命人喚他翁婿夫妻到後堂安頓下，不許張揚不表。 
　　卻說陸鳳陽一路改換姓名，一連數月奔到山東登州府。天色將晚，趕旅店不及，只得趲程，一刻不覺，紅日西自。一望前途有莊院一所。將身投進，說明趲路不及。有莊主出迎，請道名姓，問及客官貴省尊姓高名。陸公子回言：「小子乃浙江省金華府人，趙姓名勇。請問老先生高姓尊名？」 
　　莊主曰：「老拙姓劉，名迪，先君不是無名之輩，五虎將之列劉慶之後。只為奸臣當道，故埋名於故土。」陸公子聽得大喜，「原來英雄之後，小子失敬了。」 
　　是夜酒宴相款，賓主暢敘。劉迪曰：「老拙看趙客官飲食如龍虎之饗，人材恢偉，定必英雄之輩。惟老拙有段不安心事，難以奉陪，汝且多用數杯，不須拘禮，簡慢休得怪責。」陸公子曰：「叨蒙老先生盛款，小子過意不及。還請問老先生緣何尊容上有憂患之色，有何不安之事，懇乞明示，或小子可有用之處，自然效力不辭。」 
　　劉迪聽罷搖頭曰：「此事非凡間人可辦，今且說知客官。吾老拙年將五十，不幸無子，單生一女，名喚麗容，年方二九。自小得老拙點指，練習得弓馬精熟。前月在花園內，一晚，跑馬開射一番。忽起邪風一陣，將小女吹下馬驚倒在地，自此人事不省，病重加深。惟紅日墜西，他房中即飛沙走石，驚恐一家不寧。有此異事，故老拙日夕愁煩，無計可施。」陸公子曰：「此事想必邪鬼作祟。何不請些符法之士鎮壓，可獲平安？」劉迪曰：「也曾請僧人長者登壇作法禳送。不料此妖魔利害，作法至三更時分，忽起邪風，飛沙走石將壇式打碎，幾名長者打得頭崩額破，壇式東西不要，盡皆走散，實奈何此怪不得。今將半月，小女未知生死。」說畢淚滿沾食。 
　　陸公子曰：「老先生不須煩惱，汝今夜且將令愛搬移母房所，讓吾進臥房打睡。倘妖鬼到來，某能收除。」劉迪曰：「客官休得說此輕易，此鬼魔利害不過，汝非有真法力反害身，枉送性命耳。」公子聽了冷笑曰：「先生體得小覷於吾。某乃龍虎出張天師門徒，趙靈宮是也。」劉迪聞說大喜：「原來法官乃張天師今高徒。大失敬了，今夜且請進吾女繡房。」未知公子收得妖鬼如何，且看下回分解。 
