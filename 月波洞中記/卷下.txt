
眉耳額限初主，耳限八限之先。不欲焦黑，及有粥衣，主腎臟有疾而不貴。如猴人有者，不妨世人，只知無珠者，不貴。如貴者何也？輪廓分明紅潤，有刀環也。大抵耳不欲向前，不欲低於眉。謂耳低於眉，不要反輪，必破祖也。風門不欲小，無學之人也。不欲上廣下狹父母早亡也。虎形上尖下闊，猴形人亦上尖，熊形人上下勻停，獸形下狹上正也。如反輪不破祖，下狹遲亡父母。風門小而有學者，何也。看其高於眉，紅潤有氣也。主初年駁雜，當細辨之。如行運男左女右交生，日後起有缺者，在繈褓中有疾驗也。十五生日交額，十年之限也。額有長理，主早年不遂心。有亂紋如波者，小貴。前三日不似熨者，不貴也。如貴者何也？必是日月角分明，及伏犀高顯，天倉骨入兩府邊地，書庭輔角。此數骨為之剛骨，有一於此限至亦貴。重額正者入廟堂。陽人有三骨，額上面邊有者是也。川字骨正者，五品人。如有克陷及般疵黑痣者，八九品官，須自立，謂早年無可得之勢，婦人額有骨者賤。天中有圓骨，主棄前夫就後夫。此乃無德，主殘疾於老年，要日月角分明。陽人若兩眉角上有山林字者，主二千石祿。婦人有者，國夫人。有山水字者，主少年榮顯。年邁必有求道之志。大抵在廣平有骨，不欲胡侵於馬，主初年多滯。山林缺者，子孫稀，婦人亦如此。子孫多者，老年亦不得力也。陽人兩額角有立紋，主殺婦。婦人有者，主殺夫。天庭遠無紋。黃老之徒也。天庭短者主夭。《清鑒》雲：「有天者貴，有人者壽，主富貴兩全。有地者富，豐滿重者，亦富貴兩全。二十六生日，後交眉限。眉者，左為紫氣，右為月孛，不欲相敗，如小角散者，男妨婦，女妨夫。如一字者，主有學。豎立者，不善終。兩眉如八字，男客亡，女不正，如斷者，及不光澤貧破者，不等者，有般痣者，謂之眉殺。斯人也無德。陽眉者疏而秀，有彩若男子得之，平生多樂也。陰眉者黑濃細者，女人得之，為正妻。婦人得陽眉為正妻者，何也？必是牆壁平正，及額好者為貴。男子得陰眉平生多樂者，何也？必是有青彩之色。男有陽眉而覆眼者，主榮，婦人有陰眉極濃厚散者，主身不榮。此賤相也。有角者，是正妻。如無應驗者，何也？必是峻高山林缺也，以上三限者是初主。眉上輔附馬高食外財祿。重眉者，主身閑有財帛。婦人有者，必伶俐。眼限鼻限上為中主眼者，人之瞻視，欲藏神而白晴少者，貴。三點神者，及余限有力者，主建節。眼神忽然出散者，七日內身亡。上下臉相逆而塌者，四七日亡也。如定者，不妨止於大病，如有紅絲貫晴者，不善終。正虎形人不妨下視，斜視，偷視者，多陰賊。女不貞烈，孤淫之婦也。男子眉眼相近，顏色黑者，嫉妒奸猾之人不可與交。婦人如眼有鳥及濕者，謂之寡婦，守空床之象。婦人若神光不散，雇盼有常，精神不亂視淫邪，主貴，有夫人之稱。眼偷視、斜視、下視、看人不休者，及言語多笑而媚者，主娼妓之材也。眼不欲露，印不欲深，臥蠶要明潤，此全相也。若臣蠶無光，塵土色者，更亂紋交侵者，不貴，孤獨之人也。男子龍視、虎望、鷹視，富貴兩全。交三十六生日後鼻限。山根為始，鼻樑平正准圓者，貴也。如不聳直貴者，何也？必有明潤之氣。梁曲者，男女俱淫。山根若有紋者，初年遭苦，主三十六有災也。年上紋者，主門戶成敗。壽上有紋者，身多臨災。準頭有，主作事無成。年上白者忽而見，主傷財。壽上忽而見者，主獄亡。准上有白色者，主人相鬥，有傷損，虎形人鼻露竅者，不妨鷹鶴。形人。准尖年高夀低，其餘露竅者，四十五大破也。如兩郡有庫者，不妨臨年亦傷財。有仙庫者，富貴雙全，半台紅潤者是也。淨庫者減半，右廷尉是也。俗庫者，蘭台遷尉如潤似見。不見紋者傷子。雖有亦不孝。四十六生日後交上唇，欲得方樣。人中欲深長者，主衣祿不缺。人中上廣，主初年得子。下廣晚年得子。人中勻停深長者，主生貴子發祖。人中下闊者，少閑。上潤者，老鰥。許負雲：「人中深長，一世吉昌。人中廣平，養子不成。人中漫漫，無子可憐。」如不正及般痣者，有妨此，乃上唇之輔助也。上唇紅潤者貴，及紋理缺者定有災。掀露齒者，不睦六親，好說是非，無德之人也。欲得下唇相應，有氣不掀露，為貴相。唇紅齒白，富貴之苗。若不言而自動者，是非這人也。婦人亦如此，為人不和。此二限為中主。
下唇欲紅，西瓜子上下相應，無缺陷亂紋者，上唇為君，下唇為臣，相得為潔淨，言四海方圓者是也。開要圓，合要方。承漿潤者，衣食不缺。世人只知齒露不貴，露齒貴者，何也？必是人中深長，齒白唇紅故。舉一隅不以三隅反，斯之謂也。頦者，地也。豐滿及兩倉不陷，主莊田奴僕，金帛成家之象也。若尖薄者，主末年貧賤也。無倉庫奴僕者，不全相也。若有亂紋侵者，主失所移落也。此二限為末主共十五年也。
起不倒高如眉，鼻不昂，準頭齊，三處皆應，少年名播天下。詩曰：金木雙全廓與輪，風門容指主聰明。端圓聳准朝羅計，富貴榮華判令名，金木生衣一世貧，輪飛廓期散主艱辛。於中亦有為官者，終是區區不出群。
耳珠朝口貴。詩曰：輪廓分明分外奇，耳珠朝口祿無虧。常常紅潤主清貴，年少登科眾共知。
耳內生毫貴。詩曰：耳白觀來勝面容，多才飽學祿盈豐。當為扶助朝中相，孔內生毫貴不同。
圖耳損壽。詩曰：耳聳圓環有數般，若然輪薄不須觀。極兼輪廓無分曉，六月炎天也道寒。
耳反無珠孤獨。詩曰：耳反無珠福祿慳，更加黎黑禍綿綿。木星若得無凶陷，卻許將來壽數堅。
耳輪枯淡。詩曰：枯淡輪翻貼肉生，耳珠無墜少精神。一生作事無成就，雖有文章未顯榮。
兔耳聳起聲無祿。詩曰：兔耳常高卓耳舒，上尖下大薄皮膚。妻兒兄弟多無力，財祿宮中不至餘。
平坦耳，壽富。詩曰：耳如平坦喜非常，家道興隆有吉昌。可與石崇彭祖並，富而必壽壽而康。
齊眉耳，壽福祿。詩曰：耳生輪廊聳齊眉，此相如逢總不虧。實利虛名皆有分，一生福祿享者臣。
小墜耳，無祿孤。詩曰：耳珠小墜又何如，東奔西走百事無。命淺可憐福祿薄，刑妻害子一身孤。
反珠耳，末主好。詩曰：人如兩耳反生珠，歷盡風波沒坦途。富貴少年誰敢許，老來佳景屬桑榆。
墜輪耳有福。詩曰：耳若珠垂號墜輪，更兼氣色與精神。一生衣食長溫飽，便是安閒享福人。
佛耳性善。詩曰：耳名佛耳不堪言，性善心慈極好閑。一炷名香經一卷，自然清福樂平安。
反輪少福。詩曰：凡人有此反輪耳，平生勞碌無休止。因何心地不安閒，招得相形能若是。
小珠中平。詩曰：小珠耳相本風流，也有歡娛也有愁。終是喜多愁卻少，知機平穩老來休。
方耳。詩曰：方耳元來相貌奇，聳白生毫壽不虧。細小色黎命短薄，若還堅厚足豐衣。
額其峻如立壁，其廣如覆孟，明而澤，方而長者，貴壽之兆。左側者，損父，右側者，損母，其上欲得，不蹋不尖，無亂紋，無凹凸。反此者，遲蹇日月。稜角而起者，二千石。印堂至天庭有骨隱然而見者，少年榮遠。又雲二十八歲邊地山林皆欲豐廣坑陷者，貧賤。四學堂郭林宗觀人有四學堂：一曰眼為官學堂，為長而清，有官而壽；二曰額為祿學堂，其圓而正，主忠信，疏缺而小，主狂妄；（按：此條第三學堂缺）四曰耳門之前為外學堂。耳前豐滿，光潤，主文學聲譽。反此者面衛氣色額有黑氣顯者橫災於旬日內。面若塗膏，主獄亡兩地。倉有黑氣者，噎食病死。承槳地閣有黑氣者，主酒食有毒。傷死七日內。顯青色在承槳者，主酒食而鬥爭。青合有紅色者，主七日內有遺災。奸門有白氣者，主妻有私通，及傷害自身也。有青紅色者，主有崇。日月角忽然紅色起者，主十日內得財也。似紅不紅者，主百日內得財。鼻直有白氣色者，主孝服。井部有黑氣者，主犯災。金匱有青黑色者，主傷財。門閣有青色者，主凶事入宅。有黑色起於兩頰者，四十日身亡。
眉欲疏而秀，平而闊，主智信仁義。秀而長者，性聰敏眉過眼者，豐富。眉不覆眼者，乏財。左有旋紋者，妨父。右有旋紋者，妨母，粗濃者，愚賤。下壓眼者，貧賤。斜卓者，性豪急。頭起尾下者，懦弱。眉頭交者，貧薄少兄弟不得力。生毫長一二寸者，主壽。眉促而愁者，孤獨。骨棱起多遲否眉毛短骨起者，性剛。一眉為人無信義。眉心有旋毛，兄弟支居，自卓立。稍得縱有妻兒氣不合，又兩合恰如一字之狀。又得鼻孔不昂，耳孔容指，此乃三處皆應，此人有行義，但執性剛強中年大發。人之有行也，積於心而行於眉。眉小角有似曲鉤者，父母積德也，自身多有行也。故曰：行在眉取盡者為大煞。或二眉親而促，及短破斷者孛，與紫氣有缺者，為取盡，臨事當細辨之。
印堂闊而平，二眉不相連，更蘭蘭台廷尉之處，皆朝大貴矣，主子孫顯達。若狹而連，主賤，不習好人，專習小輩，祖業破盡，妻子難為，又無實學，碌碌人也。
鼻為中嶽其形如木，黯黑仄薄者，不賤則夭。隆高有梁者，主壽，弱而小者，夭賤。山根不得蹙折勾紋者，苦窮忙碌。
山根不折，鼻樑不曲，常常明朗，晚年有祿，主妻賢淑，若是無肉，與人不足，可宜善守，不可與人交接。
人中立理，及有黑子，主養他子。光明潤澤，富貴來*，縱橫理者，不利子孫。其小如線，貧寒下賤。
五嶽及有小氣所管屬者，沖如滿月南嶽，泰如雞卵東嶽，華若方銀西嶽，嵩若高發中嶽，恆如倒提北嶽。五嶽全者，及餘皆好無克陷者，食祿主貴。乾雍州陷者，無地宅。艮兗州陷者，無食祿。震青州陷者，少仁德。異徐州陷者，闕信義。離揚州陷者，多官災。坤荊州陷者，妨妻。兗梁州陷者孤苦。戊豫州陷者，無田土。此九州如有缺陷者，限至必應。雍州白色常潤，冀州青黑色主酒色上亡，兗州青紅色主吉昌，青州青色吉，豫州黃色吉。其次常改，青憂，黑橫，白凶，赤官事，黃吉，隨四季觀之。
頭龍腦，將軍輔相之形。額上有七星之紋理，合乾坤之道。龜鶴體，官職富貴之資；雀豺身，忘家破宅之兆。頭尖腦薄，浪走他鄉。露齒結喉，失於鄉井。女要唇紅齒白，舉動去就低回。男要耳鼻肥圓，舉措祗敬嚴畏。見男貌似女，女作男形。眼光彩大而雄聲，皮膚粗而行步大，女人之窮相也。眉小眼細，面白聲雌，接對失詳，語話軟弱，此男子之窮相也，有威可畏，貴人相也。有形堪敬，福人也。有色可重，媚人也。骨格隆峻，道藝人也。擁肉肥光，徒使人也。面貌，凹凸，庸賤人也。眼多紫色，剛烈人也。眼多赤色，惡性人也。眼多白色，淫邪人也。眼多黃色，疾病人也。眼多青色，真貴人也。眼目低垂，離別人也。眼帶雌雄，百般人也。雜論印堂項腰足，印有紅字宜官兩道紋者，主刑一道印者破印不善有八字者貴潤者得助行滿無瘢痕痣者貴。項有雙條細者，貴；無肉，成敗多也。腰欲圓，不欲滿，足欲方厚，此貴相也。眉不欲早生毫，年壯不欲早肥，肥不欲氣喘，夭相也。印堂闊而不富，何也，多是竣高不平，手平背大根氣堅牢。
臍乃一身脈絡所聚之地，欲得深大。深大者，乃福壽之人。淺小者，極下愚亦夭。臍深容李，富貴自起，不可太突。無智無慧。臍生毛者，主大貴。生近陰者，主下賤愚僻。臍圓如錢，富貴百年。又雲，臍為五臟之總，欲深闊，不欲淺凸。紫黑者，為上。有橫紋者，主有壽。神骨馬相，神者藏於目。男子有者貴。骨在額，天倉有氣色者貴。馬在兩天倉兩頰骨耳邊謂之貴。人有四馬，乘其四馬車，若求進之人。四馬不肥塵暗者，終身不貴。縱有成立，亦不多時。馬有白色者，主行人半途而回；有紅黃色，主吉昌；有青黑色者，主道路死亡之象。
正猴人建節，單猴人萬貫，像猴人足富貴自立，耍猴形貧賤。正牛形人二品。熊形人四品，偏熊人萬貫，行熊敗熊貧賤。正虎形人建節，象虎形人七、八品官，盡虎形人十萬貫，權虎形人萬貫，臥虎，病無形貧賤心乖。鳳形人作宰輔。猴形倉庫陷者，身背向前合，齒細青唇高耳不分明，鼻高年壽。低眼上輪覆下，眉如角，天圓而短，頰高聳，肩行掉臂，單猴有克陷像猴。耍猴人笑語無度，行不依徑。虎形上尖下闊，頭短而圓，項粗，背骨高有肉髻，眼白晴帶紅，黑暗帶黃，鼻山根微低，年壽。潤鼻頭露竅。口闊紅潤，聳肩行，頦方，指短腳短，腰背微曲，食如連雷，睡乃哮吼，秉生殺之權，像虎人有克陷者，有一於此，不為像虎人也。盡虎人腰長睜目，手足發有威風中，行愛低頭，坐握手，視物不轉晴。權虎人減半，餓虎病虎，麵肥身瘦，眼無神，容貌不光澤。牛形人面長項禿，賓稀，額有肉角，行步詳緩，有心謀，眼有紅縷，鼻聳直，頦微尖粗也。正熊人面方頭圓，項粗，行不掉手，腰軟，身上毛須多，愛拭唇鼻，准圓，頦方，耳聳，上下勻停故也。行熊敗熊，氣清身瘦，不識網常，少信實也，鳳形眉細長發，胡清疏每有淩雲這志。鼻沖直，身細長。餘外形當細求之，不出乎此類矣。

聲至喉而沉響者貴。在喉而出響者，須自立，發於中年。先響而後破者，無朋友獨強，主先富後貧。先低而後高遠者，主不得祖力，中年貴，發於千人之上，善相也。前後勻響者，無破也，主長富貴。婦人有此聲者，欲清而輕氣，欲調而不急，主榮貴旺夫，自身守郡國夫人。先高後低者，妨前夫，主淫。先低後高，主祖不高，須自立，亦妨前夫。重濁遠振者，主富，妨夫多矣。重濁而短者，主身貧賤。若破者，鬥亂之人也，主夫不和。若八限中無氣，終身貧賤，不令相也。前言千尺之索者行也，穿滿者大貴，取盡者為大殺行在眉鐘呂二真人為證也。
論神
夫形以養血，血以養氣，氣以養神。故形全則血全，血全則氣全，氣全則神全也。孟子曰：今夫蹶者趨者是氣也，而反動其心是知神能養血與氣，神托氣而安也。氣不和則神暴而不安。能安其神者，其惟君子乎宜細而辨之，乃為善也。寤則神遊於眼，寐則神遊於心，是其神出於形，為形之表也。亦猶日月災之光外萬物，而其神固在於日月之內也。夫眼明則神表，昏則神濁。清者貴，濁者賤；清者寤多而寐少，濁者寤少而寐多，能觀其寤寐，則知人貴賤也。
若面壯上，耳有圓珠，額似熨平，眼中秀有神，初年及第；額要圓，眼要神或有秀，若鼻聳直，中年及第。眼要神秀，鼻要附耳，四海方圓，末年及第。三齊必正，四品官也。四齊人入廟堂，若四齊有一缺，必建節。三齊之下，二齊之上，定難立也。若虎形人必建節，偏虎形人四、五品，權虎人主十萬貫。睡如哮吼，食如連雷，盡虎萬貫，餓虎貧賤。正熊人七、八品官，偏熊人三萬貫。行熊敗熊主貧賤。猴人入廟堂，正猴人建節。象猴人足富貴，偏猴人三萬貫，單猴人萬貫，耍猴人貧賤。依此五行之理，推其富貴貧賤，以類推之，觸類而長之，其他一切飛行之狀，皆可知也。所以舉一隅而不以三隅反。母豬肥人肥在二十年以下，十五以上者，不過三十七八亡也。如食不淋漓者，善終，宗豬肥人肥在二十以上，二十五以下，如不食肉，善終；若食肉者，不過四十五、六亡也。若四十以上肥者，謂之福肥長壽。如婦人骨頭尖者，必棄前夫，後寵富夫，此人無德，主殘疾夭亡，及絕嗣，積德減半。又注馬在左右倉肉高彩紅色如小錢大是也。剛骨如指甲，紅潤在天中是也。又人有五象，南人似北人，貴；北人似南人，賤。南人面如雞子，北人面如鬥底樣是也。
神骨馬象者俱全，大富貴。十指如瓶瓦，雙背全然厚，足下要平平。若神骨馬象俱不全者，亦常人之命民，相雲非高命也。夫人有四馬，乘其四馬車，生在孔雀之窩，初年建節。生在孔雀之門，中年建節。生在仙鶴之家，末年建節。在孔雀之家，馬速貴速賤也。富貴要聰明，指甲如瓶瓦，足下更平平，止於富也。
眉尖眼雙豎，赤縷貫瞳神。氣亂精神急，凶亡不保身。骨節粗無比，言高似虎威。鼻樑垂劍脊，兇暴必身危。羊眼口尖掀，身粗坐更偏。色焦神氣露，因此喪天年。賓反若無德，凶亡為氣豪。眼斜賢更避。須中小人刀。橫肉三拳面，微微貫赤筋，目圓睛白凸，性暴是凶人。
刑殺帶豪強，知君主惡傷，眼頭尖尾大，心暴必強梁，眉亂凶神起，雙眸帶殺光。額尖通口聚，虎口遇豺狼，兩眼傾如劍，雙眉起似槍，莫教身帶殺，垂淚赴專幢。睡眼開還合，惟嫵露白晴。假饒形相善，生不保前程。口闊無收拾，形粗眼帶凶。莫教神氣暴，賊死向山中。
粥衣生兩耳，面色帶烏塵。既竭天精位，腎也，看看喪汝身。黃點滿天倉，乾焦色不揚。也應脾有疾，積久見身亡。面白皮膚薄，胸高氣不舒。發焦髭賓赤，肺病定難除。青氣浮光見，唇焦眼肉乾。木衰嫌面黑，尤忌鼻頭酸。神亂及神凝，心君定可疑，脈紅須見血，傷損更無時。
縮辱並露齒，神迷色帶煙。三長連二短，那得保終年。肉重皮膚急，神強氣不舒。結喉並露齒，應死在中途。氣短精神慢，眉濃眼色乾。賓焦唇更白，指日伴青蠻。暗黑雲煙起，形虧骨不漏眼斜神更亂，四九定歸空。口細胸前凸，頭低視不昂。肥人如氣促，妻子守空房。許負謂七寸之面，不如一寸之心，七寸之面易見，一寸之心難測。積行者難相，損已益人為樂；帶殺人難相，害人安已為樂。斯二端故難相也。眉毛早白者不得壽。二十生毫，三十死。三十生毫。四十死。四十已上生毫者。主壽長，有重眉者呼為後印堂心定，四十六七已上發財也。
