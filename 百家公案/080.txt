
　　判云：
　　　　忠直敢持三尺法，奸雄斂勢息刁風。
　　　　謾將案牘從頭數，千載令人慕拯公。
　　話說包公自斷李吉後月餘日，濠州知府蔣今部忽聞此事，大怒，便差急腳王真持文書赴縣問其事因。王真到縣，將文書進呈。拯見後喝問：「王真，你急急回府去，待我自有區處。」
　　王真遂問拯覓些盤纏回去。拯大怒，不允其情。王真自忖上官差遣，高聲大罵：「知縣全不識禮法，如何敢擅自斷大罪殺人？」拯怒愈甚，喚過只候人，將王真勘責十三杖，押出縣門。
　　真遂回府哭告蔣知州被包知縣所責之由。知州大怒云：「彼只一縣令，敢如此放肆自專朝廷法令耶？」道未畢，忽有一吏通報，淮南張轉運現到城裡，知州即忙前去迎接到司，便申告包知縣擅自斷死李吉事因：「昨差王真赴縣問罪，又被知縣勘杖十三。」轉運問此事大怒，與知州別後，便去定遠縣理問事因，才入縣東門，拯與諸吏來館驛迎接。轉運見拯來，大怒，便將李吉事問拯。拯答曰：「李吉打死人命，理合死罪，知縣斬首號令以禁後來。」張轉運愈怒，令從人以石磨壓拯身上，令其招罪。拯被苦楚太甚，轉運又見憐之，恕他起來令歸。且看那一回公案，下節便見。
