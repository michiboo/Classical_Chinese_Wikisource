
　　斷云：
　　　　姦情已露聲音裡，鞫問能伸死者冤。
　　　　千載包公名不泯，枉魂瞑目幾經年。
　　話說包公守東京之日，治下寧靜，奸雄斂跡，每以判斷為心，案牘不致留滯。皇佑元年正月十五，乃上元令節，包公同胥吏去城隍廟行香畢，回到白塔前巷口經過，聞有婦人哭丈夫聲，其聲半悲半喜，並無哀痛之情。拯記在心，回衙即喚過值堂公差鄭強問云：「適來白塔前巷口有一婦人哭著甚人？」強告云：「是謝家巷口劉十二日前死了，他妻阿吳在家啼哭。」拯思之：「這人死定是不明，莫是阿吳害了丈夫性命，如何哭聲半悲半喜？」便差人去喚阿吳來，問其夫因何身死。阿吳供道：「妾身夫主劉十二，以販賣萊為生，於前月因氣疾身死，埋在南門外五里牌後。今家有小兒子，全無倚賴，以此悲哭。」
　　拯聽罷，看那婦人臉上似搽脂粉之色，因思：「彼守服，如何好整飾？」隨喚著土公陳尚監下阿吳，同去墳所啟棺，檢驗丈夫有無傷痕，即來回報。
　　陳尚領命，帶夥伴前去五里牌掘開墳墓，揭棺檢驗，屍身並無痕傷。尚回報：「劉十二身上並無痕傷，病死是實。」拯拍案怒道：「是陳尚必有情弊，故來我跟前遮掩，限三日若再無明白，決不輕恕。」陳尚歸家憂悶，雙眉不展，臉帶愁容。其妻阿楊問尚有何事憂悶，尚具以此事告知。阿楊言：「曾看試死人鼻中否？」尚云：「此人原是我收殮，鼻中不曾看。」阿楊道：「聞有人曾將鐵釘插放人鼻中，壞了人性命，何不勘視此處？」尚亦疑糊，即依其妻所言，再去看驗一次，劉十二鼻中果有鐵釘二根，從後腦愛中插入，遂取釘歸呈待制道知。包公便將阿吳根勘。阿吳初不肯招，及上起刑具，阿吳只得招認為因與張屠通姦，恐丈夫知覺，不合謀害身死情由。案卷既成，拯遂判下：「阿吳謀害親夫，押赴市曹處斬；張屠奸人妻小因致人死，發配極惡軍州當軍。」判擬既定，司吏依令施行。此可以為貪淫謀殺親夫者之戒。只因此件公案，又判出二冤枉事來，下回便見。
