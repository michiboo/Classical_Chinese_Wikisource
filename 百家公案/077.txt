
　　斷云：
　　　　阿楊枉使謀夫計，包宰嚴刑處極刑。
　　　　舉一能交冤滯雪，枯骸怨氣得開明。
　　話說包公當下已決阿吳謀殺丈夫情由，遂問陳尚：「是誰人教你如此檢驗？」尚告云：「當日小人領旨前去檢視劉十二屍身，無有認傷痕處，台前雲要在小人身上根究，歸家憂悶。
　　不想小人妻室倒有見識，教我如此檢驗，果得明白。」尚道罷，堂上諸吏復道：「既陳尚之妻有如此見訓，不是個等閒婦人，乞相公支酒錢，賞齎阿楊。」拯云：「汝諸吏所言有理。」即便差人去喚阿楊來給賞。差人去不多時，阿楊既到，拯賜以錢五貫、酒一瓶，阿楊歡喜拜辭受之。才方出衙，拯喚回阿楊來問云：「當初陳尚與你是結髮夫妻？是半路夫妻？」阿楊復道：「妾身前夫早亡，再嫁與陳尚為妻。」拯問：「前夫姓甚名誰？」
　　阿楊答道：「姓梅，名小九。」拯云：「得何疾身死？」阿楊見包公問得情切，不覺失了色，乃勉強對云：「他染瘋癲，得病而死，埋在南門外亂葬崗上。」拯道：「是你前夫也身死不明。」
　　便差王亮押阿楊同去墳所檢驗梅小九屍骨。
　　阿楊思量道：「亂葬崗有多少墓，終不然個個鼻中有釘！」
　　遂乃胡亂指個別人墓與差人。掘開視之，並無傷痕，檢驗鼻中，又無緣故。阿楊道：「人稱包相公如秋月之明，今日此事直欲逼人於死地，豈得謂之明官哉？」王亮正沒奈何之際，忽見一個老人，年七十餘歲，扶杖而行，前來問亮在此有何事。
　　亮告道：「是包待制差來檢驗梅小九身死不明，今掘開墳墓揭棺視之，身上並無傷痕，只恐不是梅小九之墓。」老人聽罷，指著阿楊：「你休要胡指他人墳墓，枉拋了別人骸骨，叫你一行人受罪。上界見此黑氣沖天，特差我來指示他的墳墓，代之伸冤。」老人指與王亮看：「這個是梅小九墓。」言訖，化陣清風而去。亮遂掘開取棺檢驗，果見鼻中有二顆釘，亮即押阿楊回報。拯遂根勘得阿楊亦曾謀殺前夫是實，將阿楊押赴市曹處死。聞者無不稱快。此真見包公明如星月，恩及枯骨；誠可以懲戒後人，徒生謀計，終及喪身之報也。
