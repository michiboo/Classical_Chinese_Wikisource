
　　斷云：
　　　　包宰文星去救掩，術人精藝眾咸欽。
　　　　平生正直神明護，一念先言感眾心。
　　傳說包拯來判開封府之後，胥吏畏威，百姓安業，正是：月夜花村無犬吠，月明茅店有雞鳴。
　　一日侵晨，包公安排轎馬出衙，見府前有一個算命巡官，揭起一個招牌，畫一個月，有九分黑，只有一分明。拯看見以後，回衙便問諸吏云：「適間出衙，見府前是誰人開卦鋪？」
　　諸吏通復道：「是李先生。此人極明陰陽推算之學，言無不驗。」
　　拯聞訖，即差人請得李先生來。先生入府參見畢，因告：「判府喚小術士有何鈞旨？」拯問：「先生你何故無禮，在府前開卦鋪，招牌上畫一個月，有九分黑，卻有一分明，必是道我為官不明，故畫此月相譏乎？」先生告判府云：「居是邦，不非其大夫。況判府自到任以後，刁奸潛伏，鬼神欽仰，胥吏不出於公庭，下民樂業於鄉村。小術士瞻敬畏威尚不暇，焉敢妄為有相譏之埋？曾緣此月十五夜半子時，月蝕九分，所以今早曉示眾人知，其夜鳴鑼擊鼓，準備救救月蝕矣。」拯聽罷，私忖此術士道：「若還不蝕如何？」先生道：「如其夜不蝕，是小術士惑亂民聰之過，甘伏死罪。」拯又問：「汝在誰家安泊？」
　　先生道：「在中街郭主人店安泊。」拯便差公吏喚得店主人到廳前，同李先生立下生死文字，監取先生，莫令走失。吩咐：「其夜若果然月蝕，當與你申奏朝廷，保汝作司天大監之職；如其不蝕，斷罪非輕。」主人領取先生回去，只管埋怨：「是你自生事端而取罪責，休得連累我。」先生道：「主人不須煩惱，吾之算歷定然不差。」
　　至十五夜黃昏左側，一城人準備救月蝕。其夜，拯亦備香燭去後園，披髮仗劍。須臾間，但是黃道黑蔽，星斗漫漫，似有月蝕之狀。拯以劍指定，喝道：「月孛星不得無禮，敢犯月宮！」道聲才罷，忽然清風過處，雲氣收藏，孛星遂不得過宮，月竟不蝕。滿城人盡道李先生明日定被包判府斷罪不輕。
　　拯次日侵早，差人拘喚李先生。主人甚恐，先生道：「不妨，非干你事，我見判府自有理說。」先生遂與吏人同往，到廳跪下。拯問先生：「你道夜來月食九分，因何不食？」先生告判府：「夜月當食九分，被文曲星在後園內披髮仗劍，喝住月孛不得無禮，所以孛星過宮不得，月明到曉。」拯大驚道：「先生妙術甚精！」遂安排酒席，厚待之而去。申奏朝廷，乃後事也。
