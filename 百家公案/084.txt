
　　斷云：
　　　　刁惡肆狂欺寡弱，包公斷擬問充軍。
　　　　恢恢天眼疏無漏，趙省焉逃此日刑？
　　話說包公辭帝出朝，計點上任公差，排下儀具，侵早離東京赴陳州。出城三十里，地名萬鬆林，館驛中坐下，喚過隨衙只候人吩咐云：「爾眾人且回，待我到陳州十日後卻來跟隨。」
　　眾人各領諾而去。包公只帶吏胥名唐公一人同行，與之私議曰：「今赴陳州，可裝作白衣秀士模樣，不要從館驛經過，只去茶坊酒店寺觀之處採訪不平之事。」唐公承命，牽著包公所乘驢子而走。
　　將近天晚，來到一莊門，包公道：「休去人家打擾，就在此車蓬旁邊安歇。」唐公依聽，解下了行囊，安頓包公歇息一夜。侵早有管莊人趙省，最是個刁徒，橫行鄉曲，人皆懼之。
　　呼稱其小名為趙大郎。那日趙省見車蓬下有人安歇，大罵不息。唐公答云：「莊主休怒，我官人要往東京赴選，到此天晚，暫投寶莊車蓬下借宿一宵便去，望乞恕罪。」大郎聽罷喝道：「昨夜莊上不見了兩隻水牛，無尋處，想是你兩個偷了，好將來還我，便放你二人去，不然綁縛送官，以作盜論。」唐公云：「我是出路之人，水牛偷去何用？」大郎怒云：「不打不肯認。」
　　即令莊客用麻索吊起二人，要送去官司理問。趙太公聽知此事，乃云：「大郎休得屈人，豈有過路秀才偷牛之理？待我自去訪問個明白。」太公出得院來，見弔二人在楊柳樹下，抬著頭早認得是包文拯。太公見大驚，連忙著人解下麻索，納頭拜云：「老拙頑子已合死罪，萬乞赦宥。」包公云：「爾乃家主，不訓誨兒子守禮法，白晝指平民做賊，當得何罪？且幸是我來，若是客商到，不被爾兒所陷耶？國法難容。」即具手本呈知本處縣官，擬問趙省滄州充軍，登時起行。太公哭道：「頑子得罪大人，責治不差，只可憐老拙只有此兒，乞寬其罪。」
　　文拯云：「律法朝廷設立，我豈敢私？」竟發配不恕。鄉人皆悅。
