
　　斷云：
　　　　牛因去舌征奇夢，包判冰清竟能伸。
　　　　孰謂神明天理遠，若存公直自然明。
　　傳說包公守開封時，有民劉全者，住在城東小羊村，以農為業。一日耕田回來，但見牛帶血滿口，行而氣喘。劉全因而詳視之，乃知其舌為人割去。全遂寫狀告於拯。拯思之，遂問劉全：「你與鄰里何人有仇？」全無言應對，但告望相公作主。
　　拯以錢五百貫與之，令歸家將牛宰殺，以肉分賣與四鄰，若取得肉錢，可將此錢添買牛耕作。全不敢受。拯固以與之，全受之而去。拯隨即具榜張掛，應有私宰耕牛者，召人捕捉，官給賞錢三百貫。
　　劉全歸家，遂令一屠開剝其牛，將肉分賣與鄰里去訖。其東鄰人姓卜名安，與劉全有夙仇，扯住劉全云：「現今府衙前有榜，賞錢三百貫捕私宰耕牛，你敢違令？」隨即縛住劉全，要同去見包待制。不知劉全怎生解脫，有詩為證：
　　　　私挾其仇事可評，誰知包宰似神明？
　　　　奸人未識機關伏，一勘盡陳往日情。
　　卻說包拯一夕睡至三更，得一夢：忽遇一巡官帶取一女子乘鞍，手持一刀，有千個口，道是丑生人，言訖不見。覺來思量，竟不能明此夢。次早升廳問事，值卜安來訴劉全殺牛之事，拯猛然思念，夜來一夢，與此事恰相符合：巡官想是卜字，女子卜乃安字，持刀割也，千個口舌也，丑生牛也。卜安與劉全必有冤讎，前日割牛舌者必此人，故今日又來訴劉全殺牛。隨即將卜安入獄根勘。獄令取出刑具，置於卜安面前云：「明實招認，免受苦楚。」卜安懼怕，不得已，只得招認：「因取蠶繭與劉全借柴薪，因此致恨，於七月十三日晚，見劉全牛在坡中食草，遂將牛舌割了。」獄吏審實，次日呈知於拯。拯將卜安依條斷決，長枷號令一個月，後來發放寧家。
