
　　斷云：
　　　　一封疏入君王奏，轉使贓行罷職歸。
　　　　正直為人持國法，包公才幹更惟誰？
　　話說包拯得脫身而回，遂與少府主簿一官密謀此事，便差弓手二百人，令去北門藏伏，候轉運過時，見有行李扛箱之類，即群起而奪之。弓手領諾而去。良久，轉運果有行李盈途而來，諸卒皆奪之，回見拯。拯開其行李，但見金帛無數，盡是贓物，即大罵云：「公為轉運，巡行州縣，反受官員財物，當奏之朝廷。」轉運聞而甚恐，力懇之，不從。拯遂前往東京，迤邐行到帝城，乃擊鼓。朝門外監鼓郎官備問事因，拯具以張運使之事告之。郎官遂接之，便見天子。拯山呼殿下奏之。上因覽奏大怒，即罷張轉運之職，仍前發放為民。
