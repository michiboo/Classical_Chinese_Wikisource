
　　斷云：
　　　　妖精迷人真異事，包公清鑒斷分明。
　　　　城隍本自無私應，拿縛當廳正典刑。
　　話說包拯在開封府，一日，因安撫公趨要，合集眾官，議設筵席，遂喚諸吏點檢器皿。吏告金銀器皿盡皆毀壞，拯遂差人喚銀匠王溫來衙打造。王溫見官差，不得已要去，思之只有一妻孤然在家，遂以家事囑之東鄰王泰伯大家看顧，次日與妻阿劉相別而去。
　　其妻每夜寂寞無聊，孤燈獨坐。忽一夜，有人叩門之聲，阿劉喝問：「是誰人叩門？」門外人叫道：「若不開門，斷然不饒你性命。」道罷後，忽一陣冷風襲人，推門直入。見其人身長七尺，威猛可畏，身青如藍靛，發赤似硃砂，口闊如盆，手持一劍，向前抱定阿劉云：「你與我結為姻眷，教爾受用不盡。如不肯相從，定殺了你。」阿劉驚怕，只得勉強與之同寢一宵。次日曉，妖精告阿劉：「休得令人知覺，如若漏泄此事，今夜不留你性命。」言訖而去。阿劉每日只是驚恐，如醉如癡，有冤難訴。逢到黃昏時候，一陣冷風襲人，妖怪又復持劍直入房中，與之同臥。或去時只留下飲食、錢帛之類。阿劉不知其由，只秘而不說。
　　自此夜夜往來，將有半個月日，其東鄰王老聞知，疑是王溫已歸，遂問阿劉。阿劉具告以被妖怪迷淫之事。王老大驚道：「既有此事，如何不早說知。」阿劉道：「被他恐嚇，若與人知時，則害於奴，以此不敢漏泄矣。」王老聽罷，逕走入衙裡，告其夫主知之。王溫聞此消息，急忙歸家，嗔罵阿劉。阿劉哭告：「被妖怪迷亂，非干妾身不良。」王溫不信，是夜持劍直入，暗中藏伏。良久，果有人叩門人來，燈前但見其人牛頭鬼臉，持劍直入，遂喝令其妻同臥。溫驚恐不敢出。已天明矣，妖怪去後，溫乃出來，與妻商議，待去苗從善家買卦，問是何方妖精。
　　溫至苗家，占覆乃云：「其卜觸動白虎神，陰人逢一枉鬼為妖，百日後當主喪身。」王溫曰：「先生若能救得我妻無事，必當重謝。」從善乃教王溫道：「夫家急與妻出城外，去東邊砍一株桃木為棒，候妖怪復來，用此棒趕他，便能斷絕。」溫送了卦錢，如其言，歸家向東邊砍桃棒一條。黃昏時，妖怪又持劍而來。王溫喝問：「是甚處魍魎？」便用桃棒打逐。妖精大笑道：「是叵耐這苗巡官，我和他無仇，卻教你如此斷我。」
　　溫亦驚走逃閃。良久，妖精大怒而去，將苗家六口全殺盡。溫思量：「定是苗巡官推占錯了。」遂走出去問苗家。到苗家叩門，並無人應。溫推開門，入房中手捫，見六口盡是無頭人，遂驚走歸家。
　　天曉，忽遇巡軍王吉、李遂二人，見溫身上帶有鮮血，遂問其故。溫告以其妻為妖怪所迷，因到苗家占卜。叩門不應，遂推門直入，但捫見一屋死人，哪知血染遍身。巡軍不由分說，捉取王溫到官。包公審問王溫：「緣何殺了苗從善一家？」溫逐一供具妖怪根因，並不知從善一家身死情由。拯思量：「安得有這樣妖怪能殺人？」遂將溫枷送人獄根勘，溫苦不肯招認。
　　拯又差張辛持利刀一把，入王溫家聽探。其夜張辛持刀暗中藏伏，果有人叩門入來。燈前但見一個牛頭鬼，持劍直入房中抱那婦人。張辛持劍直砍妖精。妖精大怒，與辛交戰，辛敗走而回。天曉人衙中報與包公：「王溫家果有妖精。」拯大怒道：「張辛定是受王溫錢物，通同誑官。」遂枷了張辛，又喚武卒劉義、吳真，各持短刀，再去王溫家同探。二人持刀再去。
　　至夜，妖魅又來。二人持劍交鬥，妖精用劍一下砍死劉義，吳真奔走得免。天曉入衙回說：「溫家果有妖精，劉義已被殺死。」拯遂差正司理去王溫家檢驗。司理到其家，喚阿劉審問事因，不見在家裡。公差人前門後戶尋遍，不見阿劉。司理思量：「必是妖怪攝去。」遂回報拯：「的確有此事，劉義果被其妖殺死。」拯無奈何，隨即差人將三具大枷去城隍廟，先枷了城隍，又枷了兩個夫人。枷梢上寫著：「你為一城之主，反縱妖怪殺人，限你三日捉到，如三日無明白，定表奏朝廷，焚燒廟宇。」
　　包拯祝罷回衙後，是夜城隍便差小鬼十餘人，限三日定要捉到妖精。小鬼各持槎牙棒、鐵蒺藜，繞城上下、寺觀山林、古塚墳墓，莫不尋遍。一鬼托化到城東，忽聞樹林中有婦人哭聲。小鬼隨聲奔入林中，見一古墓，掘開如盆大，有一佳人在內。鬼使持劍喝問原因。佳人道：「妾在城裡住，夫是銀匠王溫，為妖怪所迷至此。」小鬼聽得，遂挽婦人隨風而去。忽然遇著妖怪，頭生兩角，身披金甲，手持利劍，喝問：「誰將我妻兒何處去？」鬼使道：「我奉城隍牒命，來捉妖怪。」其一鬼在黑風中與妖精持劍交戰，遂被妖精斲死。小鬼急將婦人抱走。其有眾鬼知之，逕回廟中告城隍。城隍再遣陰兵捉捕。陰兵遂圍定妖精所在，不能走脫，遂被陰眾捉縛，同阿劉押入城隍司。司王道：「此係包大人要根勘。」即令取大枷枷著妖精，同阿劉解入府衙。正遇拯在城上判事，忽一陣黑風，塵霧四起，良久，阿劉與妖精同到廳前。拯一見之，方知是參沙神作怪。
　　拯問阿劉事因。阿劉逐一供具妖精殺苗家因依：「妖怪縛去藏之古塚之中，謝得城隍兵吏救奴，遂得再生天日。」阿劉具言其詳，廳上司吏立成文案。拯遂著公人當階下斬了妖精，但見空中火燄分作兩處，良久消散，有一劍落在階前。胥吏者無不稱異。拯乃將此事奏知朝廷。仁宗皇帝遂下詔宣召拯與王溫親問之，得其確實，敕命城隍特加封贈。溫復得與阿劉偕老。
