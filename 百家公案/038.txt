
　　斷云：
　　　　王客謀財遭決配，沈商不死報分明。
　　　　堪笑當時徒歹意，包公正直不容情。
　　話說黎州有一客人名王萬，因往成都府買賣，行到府城外四十里頭潘家嶺，天色已晚，遂宿於祝婆店裡。因與漢州一客人沈明同店居住，王萬遂問沈客何處人氏，要往哪裡經紀。客人答道：「小可是漢州人，要去府中做些小買賣，何不同行？」
　　二人遂買杯酒，訂約為兄弟相交，飲至更深夜盡，歡悅，遂共同牀睡了一宵。次日天漸曉，二人飯罷，整頓行李，辭店主而去。
　　行至地名萬鬆崗，並無人家，但見峻石岩崖，旁有古井，深數十丈。王萬因見沈客所帶財物頗富，心欲謀之，遂與沈客道：「日色頗熱難行，且泊擔少歇一回。」沈客依其言，二人放下行李，同坐石上，語話良久，悄無人行。王萬詐稱腹疼，著沈客近前為之撫摩。沈客不知他起謀心，只管盡心為之撫摩，被王萬乘力一推，沈客倒跌落於井中去了。王萬盡奪其所有財物而去。
　　沈客在井中放聲叫屈，無路可上，近者皆莫知之，饑餓一日餘。次日有溫江客數人，亦因泊擔少歇其處，忽聞井內有人叫救命之聲，諸客皆疑怪，遂各解籠索相連結，投下井中。良久，沈客見有索下，甚喜，遂自以索係其腰。諸客忽見索動，急忙掣上，沈客方得出井。眾客問其緣故，沈客具言被同行伙客人謀陷情由，具告以連日不曾得食，饑餒困苦，眾客甚哀憐之，竟以飯與之食。沈客拜謝不止。
　　眾客去後，沈思量財物盡為一空，無處投奔，遂去府衙陳訴。當下包拯任成都府之職。行至府前，忽遇見王萬正在府前買辦。沈客走近前，一把手扯住，喊叫道：「這賊還我財物！」
　　正是：路逢狹處難迴避，冤家相遇怎教開。
　　王萬一見沈客，驚駭錯愕，只道是冤魂來取命，走動不得，竟被沈客扯入府衙陳訴。拯即將王萬根勘。王萬心虛情虧，不去抵諱，只得一一招認謀劫財物情由。拯取其物色盡還沈客，將王萬判斷謀財害命，本合處死，沈客已在，減一等，決配極惡州郡充軍。
