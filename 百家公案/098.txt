
　　斷云：
　　　　阿吳妒忌遭遷配，劉氏申冤托白禽。
　　　　雪理以為殘婦戒，包公正直鬼神欽。
　　傳說包公守開封府時，京城有一富家姓呂名君寶，祖上豪富，積下金帛巨萬，侍妾數十人。有一妾名惜惜，原是湖廣襄陽府人氏，生得十分美貌，頗通文墨。當初君寶在襄陽為商之時，因八月中秋賞月，相遇於東街文魁坊下，二人兩相注意，各有不忍舍之情，更深方散。次日君寶與家人小二商量，訪問東街劉牙儈店中。牙儈云：「此女子是對門劉長官之女。劉長官為因去年出征，死於沙場，至今其母與惜惜同居，做些小生業度活。」君寶道：「彼若肯將惜惜嫁與我，她母我養之，終身不至落剝。」牙儈應諾，去見劉媽媽議親事。劉母意下要見君寶人物如何，方肯將女兒嫁他。次日牙儈對君寶說知，君寶歡然，穿著齊整，來望劉媽媽。劉母見呂君人豐出眾，意肯應承。劉惜惜在簾後望見，正是日前月下相會之人，不勝歡喜。
　　君寶既回店下，過數日，仗牙儈下了聘禮，便入贅於劉惜惜家。
　　二人相會之夕，極盡歡悅。
　　未半年，君寶帶劉惜惜母女轉家下見大妻吳氏。吳氏之父為團練使，他倚官為勢，朝夕尋事相鬧。劉媽媽悔之不及，氣悶身死。阿吳見惜惜母已亡，妒忌愈生。君寶是愛惜惜，不能庇她。吳氏每日頻頻打罵，惜惜忍氣不過，一日自縊而死。君寶憂念慟切，遂密地埋葬了。
　　週年餘，惜惜冤魂不散，忽變做一隻白禽飛去。一日，小塘村有一人捕得白飛禽一隻，奇異可愛，遂擎去獻包拯。拯一見大喜，問其人名姓。答云：「姓曾名景，住居小塘村。」拯賜之酒與錢一貫，景拜謝而去。拯遂令李吉籠養此禽，一日不覺跳出籠外飛去。李吉煩惱，遂追逐至君寶家書院前柳樹上，泊良久，飛下池水中而去。李吉歸告於拯。拯曰：「此必有緣故。」即差人去放乾池水，掘開看有何物。公吏回報：「鋤地深五尺餘，見有一棺木，內有一婦人，年方二八。」拯隨即差官檢驗婦人屍骸。官吏回申：「婦人身上有數處傷痕，項下有麻繩縊痕。」拯遂迫喚君寶來問根原。君寶復道：「此是吾妾，因去年身死，葬於池畔。」拯道：「既是汝妾，緣何遍身打痕，項下又有麻繩縊痕？從實說來。」君寶推不肯招。拯又差人追喚妻阿吳到廳根究之。阿吳驚懼，供具：「是本家一妾，名惜惜，因奴打罵她，遂自縊而死。」拯判云：「惜惜係是逼犯而死，本合償命，為是僱主，阿吳編管鄰近軍州居住，永不得回鄉；君寶係治家不正，減一等，罰銅錢五百頭入官。」嗟乎！
　　若無包公之明，劉氏之冤從何雪哉？此亦可為殘暴妒婦之警耳。
