
　　斷雲
　　　　啞子訴情人莫理，賢侯判出眾咸欽。
　　　　誰言作惡天無報，來早來遲事有因。
　　話說包拯上任，方才坐廳，有公吏劉厚前來稱復：「門外有石啞子，手持大棒來獻本官。」拯令他人來，親自問之。略不能應對。諸吏遂復拯云：「這廝每遇官員上任，幾度來獻棒，常遭勘斷責打，本官休問他。」拯聽罷思忖：「這啞子必有冤枉之事，故忍吃此刑憲來獻棒，不然怎肯屢屢無罪吃棒？」遂心生一計，將啞子遍處用豬血塗在臂上，假裝臂斷訖，又以長枷枷於街上號令，暗差數個軍人伺探：「若有人稱屈者，引來見我細問情因。」良久，街上人紛然來看，有一老人嗟歎言曰：「此人冤屈，今日反受此苦，惜哉！惜哉！」軍吏聽得，便引老人到廳前見拯。拯詳問因依，老人云：「此人只是村南石啞子，乃兄石全，家財巨萬。此人自小來原啞，被乃兄趕出外，應有家財，並無分文與之。屢年告官，不能伸冤，今日告官，反被杖責，衰老以此感歎。」拯聞其言，即差人前去迫喚石全到衙。拯便問石全：「這啞子是你同胞兄弟麼？」石全答云：「他原是家中養豬人，小年元在本家莊地居住，不是親骨肉。」
　　拯聞其言，遂將啞子開枷放了去，石全歡喜而回。拯見其回去，再喚過啞子教之云：「你後若撞見石全哥哥，你去扭打他無妨。」啞子但點頭而去。
　　一日，在東門外忽遇石全來到，啞子怨忿，隨即推倒石全，扯破頭面，亂打一番。石全受虧，不免具狀投包知縣來告，言啞子不遵禮法，將親兄毆打。拯便喚石全問云：「啞子若果是你親兄弟，他的罪過斷不輕恕；如是常人，只作鬥毆而論。」石全答云：「他果是同胞兄弟。」拯又喚石啞子來問：「你怎生把哥哥毆打？罪過非輕。」便將啞子勘杖七十。斷訖，卻喚石全問云：「這啞子既是親兄弟，如何不將家財分與他？還是你欺心。」石全無言可答。拯遂差人押去二人，還將應有家財產業各分一半。眾人聞知無不稱快。
