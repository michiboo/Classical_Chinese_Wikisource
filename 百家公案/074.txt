
　　斷云：
　　　　賣放受財王御史，無情正法包龍圖。
　　　　黎民惟賴朝廷重，鐵面閻王到處呼。
　　話說包公既賑濟陳州饑民以後，朝廷聞知其能，遣使宣召赴朝。陳州百姓聽知，俱各遮道留之，不忍其去，包公再三慰之。自離任赴京，於路吩咐從人不許騷擾民人。來到桑林鎮借歇，次日於天齊聖主廟中坐下，喚過董昭、薛霸近前吩咐云：「我借東嶽廟歇馬三朝，地方有不平之事，許來告首。」董、薛領鈞旨，曉諭本處百姓知之。
　　忽有一個住破窯的婆子聞知，走來告狀。張龍、李虎把住門，見婆子臭污特甚，不與其進。婆子於門外喊叫，包公知之，令喚入。婆子進至階前，包公見那婆子兩目昏花，衣弊垢惡，因問：「汝是何人？要告甚麼不平之事？」那婆子連罵聲：「說起我名，便該犯罪。」包公笑問其由，婆子云：「我的冤情除是真包公來方斷得，恐爾不是真的。」包公云：「你如何認得是真包公還是假包公？」婆子云：「我眼看不見，要摸腦後有個肉塊的方是真包公，那時則伸得我之冤枉。」包云：「恁爾來摸。」那婆子走近前，抱住包公頭，伸手去摸，果有肉塊，知是真的，連在拯臉上打兩巴掌。左右公差皆失色，包公不以為嗔，徐問：「婆子有何事？但說來。」那婆子云：「此事只能你我二人知之，相公要遣去左右公差，才好告明。」包公即屏去其手下，婆子以前後無人，放聲大哭道：「說起情由，海樣似深。我家住毫州，亳水縣人。父親姓李名宗華，曾為節度使。
　　上無男子，單生於我。為困難養，年十三歲就在太清官修行，尊為金冠道姑。一日，真宗皇帝到宮行香，見阿奴美麗，納為偏妃。太平二年三月初三日，生下小儲君。是時南宮劉妃子亦生一女兒，因與六宮大使郭槐作弊，將其女兒來換我小儲君而去。老身氣悶在地，不覺誤死女兒，被困於冷宮。當時張園子知此事冤屈，五月初三日見太子遊賞內苑，略說起情由，被郭大使報與劉後得知，用絹絞死了張園子，殺他家一十八口。直待真宗晏駕，我兒接位，赦冷宮罪人得出。我為無人倚托，只得來桑林鎮覓食度日。今遇相公來此，乃是天開眼之日也。望奏上我王，伸妾之冤，得母子相認，其功乃千載之不朽矣。」
　　包公云：「娘娘生下太子時，有何留記為驗？」婆子道：「生下聖上之時，兩手紋不二，那妃子挽開看時，左手有『山河』二字，右手有『社稷』二字。」包公聽罷，即抱婆子坐於椅中下拜：「娘娘，望乞赦罪。」因令取過錦衣裳換著帶回東京。
　　及包公朝見仁宗，仁宗賜與酒不飲，上問云：「卿在陳州多有功績，朕聞悅而召見一面，今日賜酒，卿何不飲？」包公奏云：「臣近日害了濕溫病，吃不得酒。」上云：「可著壓官視卿。」包云：「縱有神醫妙藥，亦醫不得。」上云：「卿有何事，但說不妨。」包云：「陛下須赦臣罪，則敢說。」上曰：「赦卿無罪。」包乃奏云：「臣蒙召而回，路逢一道士，連哭了三日三夜。臣問其所哭之由，彼云：『山河社稷倒了。』臣怪，又問之：『如何山河社稷倒了。』道士云：『當今無真天子，以此山河社稷倒了。』」上笑云：「那道士誑言之甚，朕左手有『山河』二字，右手有『社稷』二字，如何不是真天子？」包奏云：「望我王把與小臣看明，又有所議。」仁宗即伸開手與包公眾臣視之，果然。包公叩頭奏道：「真命天子，可惜只做著草頭王。」文武聽奏皆失色。上微怒云：「我太祖皇帝仁義而得天下，傳至於寡人，何謂是草頭王？」包公奏云：「既陛下為嫡派之真王，如何不知親生母所在？」上云：「朝陽殿劉皇后便是寡人親生母。」包公奏云：「臣已訪知陛下嫡母在桑林鎮覓食而已，不信但問兩班文武，便有知者。」上問及群臣曰：「包文拯所言可疑，朕果有此事乎？」王相奏云：「此陛下內事，除是問六宮大使郭槐，可知端的。」上即宣過郭大使問之。大使奏云：「劉娘娘乃陛下嫡母，何用問焉？此乃包相妄生事端而欺我王。」上怒甚，待要將包公押出市曹斬首。包云：「臣若屈死，有告狀處。」上曰：「天下只有寡人，從何處去告？」包云：「訴於上帝以陛下忤逆不孝，焉得無告處？」上聞奏，半晌不知所為。王相又奏云：「文拯此情必有其故，乞陛下將郭大使發下西台御史處勘問個明白，然後回報。」上允奏，著御史王材根究其事。王御史承旨，將郭大使於西台極刑拷勘，枷禁牢中。
　　當時劉後恐漏泄事情，密與徐監宮商議，將金寶買囑王御史方便。不想王御史是個贓官，見徐監官送來許多金寶，遂歡喜受了，放著郭大使，整酒款待徐監宮。正飲間，忽一黑臉撞入門來。王御史問：「誰人？」黑漢道：「我是三十六宮四十五院都節使，今日是年節，特來大人處討些節儀。」王御史吩咐門子與他十頭錢，賞之三碗酒。那黑漢吃了三碗酒，醉倒在階前叫屈。人問其故：「因甚叫屈？」那醉漢道：「天子不認親娘是大屈，官府貪財受寶是小屈。」王御史聽得，喝道：「天子不認親娘，干你甚事？」令左右把黑漢吊起在衙裡。左右正弔之間，人報道：「南衙包丞相來到。」王材慌忙令郭大使復入牢中坐著，即出迎接包公。不在，只有從人在外。王御史因問：「包大人何在？」董超答道：「大人言在王相公府裡議事，我等特來伺候。」王御史警疑，乃引董超入內，見吊起者正是包公也。董超眾人一齊向前解了。包公發怒，令拿過王御史跪下，就府中搜出珍珠三斗、金銀各十錠。包公云：「爾乃枉法贓官，當正典刑。」即令推出市曹斬首示眾。當下徐監宮已從後門走回宮中去了。且看下回如何分解。
