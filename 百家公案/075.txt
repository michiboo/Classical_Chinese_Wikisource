
　　斷云：
　　　　子母依然相認會，劉妃妒忌竟遭刑。
　　　　包公名譽傳天下，於此方知國法明。
　　話說包公既斬了王御史，即日以其贓物具奏於天子。仁宗見贓證，沉吟不決，乃問：「此金寶誰人進用的？」包奏云：「臣訪得卻是劉娘娘宮中使喚徐監宮送去。」仁宗乃宣過徐監宮問之。徐監宮難以隱諱，只得當殿招認：「是劉娘娘所遣，不敢違阻。」仁宗聞說，龍顏大怒云：「既是我親母，何用私賂買囑於王御史？其中必有緣故。」乃下敕發配徐監宮邊遠充軍，著令包公拷問郭大使因依。
　　拯領旨回轉南衙，以郭大使加刑究問。郭槐苦不肯招。包令押入牢中監禁，喚過董超、薛霸二人，吩咐道：「賞爾酒食，汝二人用心去密察郭槐事因。」董超道：「相公不必憂慮，小人自有計較得他個明白來回報。」二人逕入牢中，私開了郭槐枷鎖，將過一瓶好酒與之飲，因密囑云：「劉娘娘傳示，著你不要招認，事得脫後，自有重報。」郭大使不知是計，飲得酒醉了，乃云：「爾二牌軍善覷方便，待回見劉娘娘說爾二人之功，亦有重用。」董超參透其機，引入內牢，重用刑拷勘道：「郭大使，你分明知其情弊，好自招承，免受苦楚。」郭槐受苦難禁，只得將前情供招明白。次日董、薛二人呈知於包公。包公見了大喜，執郭槐供狀入奏仁宗。仁宗看罷，召郭槐當庭審之，槐又奏云：「臣受苦難禁，只得胡亂招承，豈有此事？」仁宗以其事不明，顧問包云：「此事難理。」包奏曰：「陛下再將郭槐弔在張家園內，自有明白處。」上依奏，押出郭槐而去。
　　包公預裝下神機，先著董超、薛霸去張家園將郭槐吊起審問，將近三更時候，包公禱告天地以了，忽然天昏地黑，星月無光，一陣狂風過處，已把郭槐捉得將去。郭槐開目視之，見兩邊排下鬼兵無數，上面坐的乃是閻王天子。王問：「張家一十八口當滅麼？」旁邊轉過判官，近前奏云：「張家當滅。」王又問：「郭槐當滅否？」判官奏道：「郭大使尚有六年旺氣。」
　　郭槐聞說，即叫聲：「大王若解得這場大事，我與劉娘娘說知，作無邊功德致謝。」閻王問：「你試說劉娘娘當初事情明白，我便救你。」郭槐於王前一一訴出前情，左右錄寫得甚是明白。
　　上親聽聞，乃喝問：「郭奸賊，今日抵賴得過麼？朕是真天子，非閻王，判官乃包公也。」郭槐嚇得啞口無言，低著頭，請快死而已。
　　上命整駕回殿，天色漸明，文武咸集，仁宗與眾官道知其事。眾官拜賀云：「此乃陛下之大幸，又出乎包公之功能也。」
　　仁宗即命排整鸞駕，迎接李娘娘到殿上相見，帝母二人悲喜交集。文武慶賀，乃令官娥送人養老宮去訖。仁宗要將劉娘娘受油鍋之刑以泄其忿，包公奏云：「王法無斬天子之劍，及無煎皇后之鍋，我王若要她死，著人將丈二白絲帕絞死，送人後花園中。郭槐該落鼎鑊之刑。」仁宗允奏，遂依包公決斷，後宮絞死劉皇后，殿前烹殺郭奸臣。自是包相之名遠邇通知矣。
