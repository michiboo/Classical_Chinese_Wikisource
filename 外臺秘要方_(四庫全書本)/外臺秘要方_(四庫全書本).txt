　　欽定四庫全書　　　　　子部五
　　外臺秘要方目録上　　　醫家類
　　卷一〈傷寒上十二門〉
　　諸論傷寒八家合一十六首
　　論傷寒日數病源並方二十一首
　　肘後方七首
　　深師方四首
　　小品方四首
　　集驗方五首
　　千金方六首
　　千金翼方一十三首
　　崔氏方一十五首〈一方附〉
　　張文仲方一十首
　　古今録驗方八首
　　雜療傷寒湯散丸方八首〈並是論中所要〉
　　卷二〈傷寒下二十一門〉
　　傷寒中風方九首
　　傷寒結胷方七首
　　傷寒嘔噦方一十四首
　　傷寒喉咽痛方八首
　　傷寒吐唾血及下血方三首
　　傷寒衂血方四首
　　傷寒煩渴方九首
　　傷寒癖實及宿食不消方二首
　　傷寒春冬𠺡嗽方三首
　　傷寒攻目生瘡兼赤白翳方六首
　　傷寒口瘡方二首
　　傷寒手足欲脫疼痛方八首
　　傷寒虛羸方四首
　　傷寒不得眠方四首
　　傷寒小便不利方九首
　　傷寒下痢及膿血黃赤方一十六首
　　傷寒𧏾瘡方一十首
　　傷寒隂陽易方八首
　　傷寒勞復食復方二十五首
　　傷寒百合病方七首
　　傷寒狐惑病方四首
　　卷三〈天行二十一門〉
　　天行病發汗等方四十二首
　　天行病方七首〈許仁則〉
　　天行嘔逆方七首
　　天行嘔啘方七首
　　天行喉咽痛方二首
　　天行衂血方四首
　　天行口瘡及口乾苦方四首
　　天行欬𠻳方五首
　　天行發斑方三首
　　天行發瘡豌豆皰瘡方一十三首
　　天行虛煩方二首
　　天行狂語方三首
　　天行熱毒攻手足方五首
　　天行大小便不通脹滿澀方四首
　　天行熱痢及諸痢方四首
　　天行𧏾瘡方八首
　　天行隂陽易方二首
　　天行虛羸方二首
　　天行後禁忌方二首
　　天行勞復食復方六首
　　天行差後勞發方五首〈許仁則〉
　　卷四〈溫病及黃疸二十門〉
　　溫病論病源二首
　　辟溫方二十首
　　㫁溫令不相染方二首
　　溫病噦方四首
　　溫病渴方二首
　　溫病發斑方七首
　　溫病勞復方四首
　　諸黃方一十三首
　　急黃方六首
　　黃疸方一十三首
　　黃疸遍身方一十一首
　　隂黃方三首
　　黃疸小便不利及腹滿喘方二首
　　黃汗方三首
　　女勞疸方四首
　　黒疸方三首
　　酒疸方七首
　　榖疸方三首
　　許仁則療諸黃方七首
　　雜黃疸方三首
　　卷五〈瘧病一十五門〉
　　療瘧方二十一首
　　五藏及胃瘧方六首
　　溫瘧方五首
　　山瘴瘧方一十九首
　　十二時瘧方一十二首
　　發作無時瘧方三首
　　㾬瘧方五首
　　間日瘧方二首
　　久瘧方八首
　　勞瘧方三首
　　牡瘧方二首
　　一切瘧方四首
　　灸瘧法一十三首
　　攘瘧法六首
　　許仁則療瘧方四首
　　卷六〈霍亂及嘔吐二十九門〉
　　霍亂病源論三首
　　霍亂吐痢方一十二首
　　霍亂臍上築方三首
　　霍亂腹痛吐痢方七首
　　霍亂不止及洞下洩痢方八首
　　霍亂後脈絶手足冷方四首
　　霍亂煩躁方八首
　　霍亂衆藥療不効方二首
　　乾濕霍亂及痰飲方五首
　　霍亂心腹痛方三首
　　霍亂煩渴方四首
　　霍亂乾嘔方五首
　　霍亂轉筋方一十四首
　　霍亂雜灸法二十六首
　　三焦脈病論二首
　　上焦熱及寒吐痢腸鳴短氣方九首
　　中焦熱及寒洩痢方三首
　　下焦熱方六首
　　下焦虛寒方六首
　　許仁則霍亂方三首
　　雜療霍亂方四首
　　乾嘔方六首
　　嘔噦方四首
　　噦方七首
　　嘔逆吐方八首
　　嘔逆不下食方八首
　　許仁則療嘔吐方四首
　　雜嘔吐噦方三首
　　噫醋方七首
　　卷七〈心痛心腹痛及寒疝三十二門〉
　　心痛方八首
　　九種心痛方三首
　　諸蟲心痛方一十八首
　　冷氣心痛方五首
　　惡疰心痛方三首
　　心痛癥塊方二首
　　心背徹痛方四首
　　卒心痛方一十四首
　　中惡心痛方五首
　　多唾停飲心痛方二首
　　心下懸急懊痛方四首
　　心痛不能飲食方二首
　　久心痛方六首
　　雜療心痛方三首
　　腹痛方四首
　　卒腹痛方七首
　　心腹痛及脹滿痛方一十首
　　心腹脹滿及皷脹方一十四首
　　卒心腹脹滿方六首
　　脹滿雷鳴方三首
　　腹內諸氣及脹不下食方一十一首
　　炙諸脹滿及結氣法二十二首
　　胷脇痛及妨悶方四首
　　脇肋痛方二首
　　胷膈氣方三首
　　寒疝腹痛方九首
　　寒疝心痛方三首
　　卒疝方三首
　　七疝方三首
　　寒疝不能食方四首
　　寒疝積聚方四首
　　心疝方四首
　　卷八〈痰飲胃反噎鯁等三十門〉
　　痰飲論二首
　　痰飲食不消及嘔逆不下食方九首
　　懸飲方二首
　　溢飲方三首
　　支飲方九首
　　留飲方二首
　　酒澼飲方三首
　　留飲宿食方七首
　　痰澼方二首
　　飲癖方二首
　　癖飲方七首
　　冷痰方四首
　　痰結實及宿食方三首
　　胷中痰澼方三首
　　痰厥頭痛方八首
　　風痰方五首
　　療諸痰飲方四首
　　胃反方二十首
　　脾胃弱不能食方三首
　　脾胃病日漸瘦困不食方三首
　　胃實熱方二首
　　胃虛寒方七首
　　五膈方八首
　　七氣方三首
　　氣噎方六首
　　諸噎方一十二首
　　卒食噎方九首
　　五噎方三首
　　諸骨哽方三十五首
　　雜誤吞物方一十七首
　　卷九〈欬嗽二十三門〉
　　欬嗽方三首
　　五嗽方四首
　　新久嗽方三首
　　卒欬嗽方八首
　　暴熱嗽方二首
　　冷欬方三首
　　欬失聲方四首
　　氣嗽方八首
　　呷欬方二首
　　熏欬法六首
　　療欬方一十四首
　　積年久欬方二十一首
　　久欬坐臥不得方二首
　　欬嗽短氣方七首
　　九種欬方一首
　　欬逆及厥逆飲欬方七首
　　十欬方七首
　　久欬嗽上氣唾膿血及濁涎方五首
　　欬嗽膿血方一十一首
　　久欬嗽膿血方四首
　　欬嗽唾粘方二首
　　許仁則療欬方一十二首
　　雜療欬嗽方三首
　　卷十〈肺痿肺氣上氣欬嗽二十八門〉
　　肺痿方一十首
　　肺氣客熱方二首
　　肺熱兼欬方七首
　　肺虛寒方三首
　　肺氣不足口如含霜雪方四首
　　肺脹上氣方四首
　　肺氣積聚方二首
　　肺癰方九首
　　大腸論二首
　　大腸熱實方三首
　　大腸虛寒方三首
　　皮虛實方二首
　　上氣方九首
　　卒上氣方六首
　　久上氣方四首
　　上氣胷滿方二首
　　上氣欬身面腫滿方四首
　　上氣喉中水雞鳴方一十二首
　　因食飲水上氣方四首
　　卒短氣方四首
　　上氣及氣逆急牽繩不得臥方八首
　　欬嗽上氣方八首
　　欬逆上氣嘔吐方四首
　　上氣欬嗽多唾方三首
　　上氣欬嗽方一首
　　久欬嗽上氣方三首
　　欬逆上氣方五首
　　雜療上氣欬嗽方四首
　　卷十一〈消渴消中十八門〉
　　消渴方一十七首
　　近効極要消渴方二首
　　近効極要熱中小便多漸瘦方四首
　　渴利虛經脈澀成癰膿方一十一首
　　消渴口乾燥方三首
　　消中消渴腎消方八首
　　睡中尿床不自覺方六首
　　渴後小便多恐生諸瘡方二首
　　渴後恐成水病方三首
　　虛勞小便白濁如脂方四首
　　強中生諸病方六首
　　消渴不宜針灸方一十首
　　卒消渴小便多太數方八首
　　近効祠部李郎中消渴方二首
　　將息禁忌論一首
　　敘魚肉等一十五件
　　敘菜等二十二件
　　敘米豆等九件〈茶酒附〉
　　卷十二〈癖及痃氣積聚癥瘕胷痺奔㹠三十八門〉
　　療癖方五首
　　癖結方三首
　　寒癖方五首
　　久癖方二首
　　癖羸瘠方二首
　　痃癖方四首
　　痃氣方三首
　　癖及痃癖不能食方一十四首
　　癥癖等一切病方四首
　　癖硬如石腹滿方二首
　　食不消成癥積方四首
　　心下如柸結癥方二首
　　癥癖痃氣灸法四首
　　積聚方五首
　　積聚心腹痛方三首
　　積聚心腹脹滿方一首
　　積聚宿食寒熱方四首
　　療癥方三首
　　暴癥方六首
　　鼈癥方四首
　　米癥方二首
　　食癥及魚肉成癥方二首
　　髮癥方二首
　　蝨癥方一首
　　鼈瘕方一首
　　蛇瘕方一首
　　蛟龍病方一首
　　胷痺方二首
　　胷痺短氣方三首
　　胷痺心下堅痞緩急方四首
　　胷痺噎塞方二首
　　胷痺欬唾短氣方四首
　　胷痺心痛方四首
　　胷痛方二首
　　奔㹠氣方三首
　　奔㹠氣衝心胷方四首
　　雜療奔㹠及結氣方六首
　　灸奔㹠法六首
　　卷十三〈骨蒸傳屍鬼疰鬼魅二十六門〉
　　虛勞骨蒸方七首
　　骨蒸方一十七首
　　灸骨蒸法圖四首
　　痃氣骨蒸方三首
　　虛損慘顇作骨蒸方四首
　　瘦病方五首
　　傳屍方四首
　　伏連方五首
　　飛屍方三首
　　遁屍方三首
　　五屍方一十一首
　　屍疰方四首
　　五疰方四首
　　江南九十九疰方二首
　　江南三十六疰方三首
　　疰病相染易方三首
　　鬼疰方二首
　　鬼疰心腹痛方一首
　　鬼疰羸瘦方二首
　　鬼氣方三首
　　鬼魅精魅方八首
　　鬼神交通方四首
　　白虎方五首
　　無辜方二首
　　除骨熱方四首
　　盜汗方七首
　　卷十四〈中風上二十一門〉
　　中風及諸風方一十四首
　　卒中風方七首
　　四時中風方四首
　　中風發熱方三首
　　賊風方一十二首
　　歴節風方一十首
　　中風角弓反張方七首
　　風口噤方一十首
　　風口喎方九首
　　風失音不語方八首
　　風不得語方二首
　　風身體手足不隨方二首
　　風半身不隨方八首
　　攤緩風方四首
　　風痱方三首
　　偏風方九首
　　風猥退方三首
　　風嚲曳及攣躄方二首
　　柔風方二首
　　許仁則療諸風方七首
　　張文仲療諸風方九首
　　卷十五〈風狂及諸風下二十四門〉
　　風狂方九首
　　風驚恐失誌喜忘及妄言方六首
　　風邪方八首
　　五邪方五首
　　風驚悸方九首
　　風驚恐方三首
　　風癲方七首
　　五癲方三首
　　癎方三首
　　風癎及驚癎方五首
　　風毒方五首
　　風多汗及虛汗方五首
　　風熱方六首
　　頭風及頭痛方一十首
　　風頭方九首
　　頭風旋方七首
　　癮𤺋風𤺋方一十三首
　　風搔身體癮𤺋方五首
　　風熱頭面𤺋癢方四首
　　風搔癮𤺋生瘡方六首
　　風身體如蟲行方四首
　　𤻤風方一十五首
　　白癜風方九首
　　白駮方七首
　　卷十六〈虛勞上四十九門〉
　　五藏勞論一首
　　肝勞論一首
　　肝勞實熱方二首
　　肝勞虛熱方四首
　　肝勞虛寒方五首
　　膽實熱方二首
　　髓虛實方二首
　　咽門論並傷破聲嘶方二首
　　六極論一首
　　筋極論一首
　　筋實極方四首
　　筋虛極方二首
　　筋虛胞轉方二首
　　轉筋方七首
　　心勞論一首
　　心勞實熱方五首
　　心實熱方三首
　　脈極論一首
　　脈熱極方三首
　　脈寒極方四首
　　脾勞論一首
　　脾勞實熱方四首
　　脾勞虛寒方三首
　　脾實熱方六首
　　瀉脾丸主脾氣不調及腹滿方三首
　　溫脾湯主脾氣不足及不調下痢方六首溫脾丸主脾胃中冷及不足方四首
　　肉極論一首
　　肉極熱方四首
　　肉極寒方五首
　　肺勞論一首
　　肺勞實熱方五首
　　肺勞虛寒方二首
　　肺虛勞損方三首
　　氣極論一首
　　氣極熱方三首
　　氣極寒方二首
　　腎勞論一首
　　腎勞實熱方二首
　　腎勞虛寒方二首
　　腎勞熱方二首
　　腎熱方三首
　　骨極論一首
　　骨極實方四首
　　骨極虛方七首
　　補益虛損方七首
　　虛勞羸瘦方五首
　　虛勞食不生肌膚方三首
　　長肌膚方三首
　　腎氣不足方六首
　　虛勞裏急方六首
　　虛勞心腹痛方二首
　　虛勞偏枯方一首
　　虛勞骨熱方二首
　　虛勞虛煩不得眠方八首
　　病後不得眠方二首
　　虛勞百病方五首
　　虛勞隂萎方七首
　　虛勞小便利方五首
　　卷十八〈腳氣上十二門〉
　　腳氣論二十三首
　　腳氣服湯藥色目方一十九首
　　腳氣不隨方五首
　　風毒腳弱痺方六首
　　大小續命湯中風方二首
　　精極論並方三首
　　虛勞失精方五首
　　虛勞尿精方八首
　　虛勞夢洩精方一十首
　　卷十七〈虛勞下二十九門〉
　　素女經四季補益方七首
　　五勞六極七傷方一十首
　　雜療五勞七傷方三首
　　腰痛方六首
　　風濕腰痛方四首
　　腎著腰痛方二首
　　腎虛腰痛方七首
　　暨腰痛方三首
　　卒腰痛方七首
　　久腰痛方一首
　　腰胯痛方二首
　　腰腳疼痛方三首
　　腰胯疼冷方二首
　　腰腎膿水方二首
　　虛勞補益方九首
　　不仁不能行方三首
　　因腳氣續生諸病方四首
　　大法春秋冝服散湯方六首
　　腳氣嘔逆不下食方二首
　　腳氣疼不仁方二首
　　腳氣衝心煩悶方二十二首
　　嶺南瘴氣腳氣酒湯散方一十三首
　　卷十九〈腳氣下十六門〉
　　腳氣腫滿方二十九首
　　腳氣腫滿小便澀方三首
　　腳氣上氣方五首
　　腳氣心腹脹急方四首
　　腳氣寒熱湯酒方一十首
　　腳氣痺弱方七首
　　腳氣痺攣方二首
　　風偏枯方二首〈従風偏枯以下五門並兼療腳氣及風等相類〉
　　風四肢拘攣不得屈伸方五首
　　風不仁方三首
　　風濕痺方四首
　　風濕方九首
　　許仁則療腳氣方三首
　　論隂陽表裏灸法三十七首
　　灸用火善惡補瀉法一首
　　雜療腳氣方一十四首
　　卷二十〈水病二十六門〉
　　水腫方一十三首
　　水病方七首
　　十水方三首
　　大腹水腫方五首
　　風水方八首
　　水蠱方四首
　　卒腫滿方六首
　　腫入腹苦滿方四首
　　水通身腫方一十一首
　　水氣腫皷脹方三首
　　水腫欬逆上氣方三首
　　氣兼水身面腫方四首
　　水氣方七首
　　皮水方三首
　　水腫従腳起方四首
　　水癥方二首
　　水瘕方一首
　　石水方四首
　　暴腫滿方四首
　　氣滿胷急方八首
　　虛熱及先服石風水腫方三首
　　三焦決漏水病方二首
　　男女新久腫方三首
　　水腫小便澀方三首
　　上氣大便澀方二首
　　水病雜療方一十二首
　　卷二十一〈眼疾二十四門〉
　　天竺經論眼序一首
　　敘眼生起一首
　　出眼疾𠉀一首
　　眼疾品類不同𠉀一首
　　眼將節謹慎法一首
　　眼暴腫痛方一十首
　　赤目痛方二十一首
　　胎赤久赤方七首
　　目暴卒赤方六首
　　目癢方四首
　　目中風腫方五首
　　眼熱磣痛赤腫方三首
　　眼闇令明方一十四首
　　失明方六首
　　青盲及肓方六首
　　雀目方四首
　　目膚瞖方一十五首
　　暈瞖方四首
　　生膚息肉方八首
　　目風淚出方六首
　　眯目方八首
　　肝氣不足方二首
　　肝實目痛方二首
　　眼雜療方二十首
　　卷二十二〈耳鼻牙齒唇口舌咽喉病五十六門〉
　　耳聾方二十三首
　　風聾方三首
　　耳聾有膿方三首
　　久聾方五首
　　耳鳴方六首
　　䁎耳方一十首
　　耳卒疼痛方三首
　　耳卒腫方二首
　　通耳中膿方二首
　　蟲入耳方一十首
　　蜈蚣入耳方三首
　　蚰蜒入耳方三首
　　飛蛾入耳方二首
　　蟻入耳方二首
　　耳雜療方八首
　　鼻中息肉方一十一首
　　鼻齆方五首
　　肺寒鼻齆方二首
　　鼻窒塞不通利方七首
　　鼻塞常清涕方二首
　　鼻生瘡及疳蟲食方九首
　　牙疼方八首
　　齒痛方一十一首
　　齒疼方六首
　　牙齒疼痛方八首
　　𧏾齒方五首
　　齒風疼痛方三首
　　齲齒方七首
　　齒蟲方五首
　　風齒方四首
　　風齒根出方二首
　　風齒口臭方二首
　　牙齒風齲方三首
　　牙齒疼風蟲俱療方五首
　　風衝牙齒搖動方二首
　　甘蟲食齒方一十首
　　齒痛有孔方四首
　　齒挺出及脫落方五首
　　齒間血出方三首
　　齒血不止方四首
　　齒腫方二首
　　牙疼痛及蟲方三首
　　牙齒雜療方七首
　　緊脣方一十三首
　　瀋脣瘡爛方五首
　　脣瘡方三首
　　口瘡方一十一首
　　口瘡久不差方二首
　　口吻瘡方四首
　　口乾燥方五首
　　口臭方九首
　　舌論一首
　　舌本縮口噤方二首
　　舌上瘡方二首
　　咽喉舌諸疾方七首
　　口脣舌鼻雜療方一十四首













　　外臺秘要方目録上
　　欽定四庫全書
　　外臺秘要方目録下
　　卷二十三〈癭瘤咽喉𤻤瘻二十八門〉
　　癭病方一十八首
　　氣癭方一十首
　　五癭方八首
　　灸癭法一十三首
　　瘤方三首
　　白瘤及二三十年瘤方三首
　　喉痺方二十一首
　　咽喉中閉塞方三首
　　喉舌生瘡爛方八首
　　喉咽生瘡方四首
　　咽喉腫方五首
　　喉卒塞痛及卒毒攻痛方三首
　　懸癰腫方三首
　　咽喉雜療方四首
　　寒熱瘰𤻤方一十一首
　　瘰𤻤結核方四首
　　惡核瘰𤻤方四首
　　癰腫瘰核不消方五首
　　鼠瘻及瘰𤻤方一十一首
　　毒腫瘰𤻤方四首
　　灸瘰𤻤法六首
　　九瘻方三十五首
　　諸瘻方一十五首
　　腋臭方三十七首
　　漏腋方三首
　　七孔臭氣方三首
　　令人體香方四首
　　雜療汗出不止方一十首
　　卷二十四〈癰疽發背九門〉
　　癰疽方一十四首
　　癰腫方二十五首
　　石癰方五首
　　癰癤方一十四首
　　附骨疽方七首
　　瘭疽方一十六首
　　緩疽方四首
　　發背方四十一首
　　癰疽發背雜療方二十六首
　　卷二十五〈痢三十三門〉
　　水糓痢方一十首
　　水痢方六首
　　久水痢不差腸垢方四首
　　冷痢方二十二首
　　冷痢食不消下方六首
　　白痢方八首
　　重下方六首
　　卒暴冷下部疼悶方二首
　　冷熱痢方七首
　　熱毒痢方三首
　　熱毒血痢方六首
　　赤痢方四首
　　久赤痢方二首
　　卒下血方七首
　　血痢方六首
　　久血痢方三首
　　蠱注痢方三首
　　腸蠱痢方一首
　　膿血痢方七首
　　赤白痢方六首
　　久赤白痢方四首
　　疳痢方六首
　　久疳痢及久痢成疳方九首
　　數十年痢方一十一首
　　休息痢方五首
　　腹肚不調痢方一首
　　洩痢不禁不㫁及日數十行方三首
　　下焦虛寒及逺血近血方二首
　　下痢食完出及上入下出方一首
　　下痢腸滑方三首
　　大注痢及赤白困篤腸滑方二首
　　痢兼渴方二首
　　許仁則痢方七首
　　卷二十六〈痔病隂病九蟲等三十五門〉
　　五痔方一十二首
　　五痔數年不差方六首
　　五痔脫肛方二首
　　腸痔方一十五首
　　諸痔方二十八首
　　痔下部如蟲齧方九首
　　大便下血風冷積年變作痔方三首
　　灸痔法二首
　　雜療痔方五首
　　脫肛方三首
　　肛門突出方三首
　　卒大便脫肛方六首
　　腸肛俱出方二首
　　腸肛歴年不愈方三首
　　疝氣及㿗方六首
　　卒病㿗方五首
　　㿗卵偏大方三首
　　灸諸㿗法一十四首
　　隂腫方六首
　　隂疝腫縮方一首
　　隂卒腫痛方三首
　　隂嚢腫痛方五首
　　隂下癢濕方七首
　　隂痛方三首
　　隂瘡方七首
　　隂邉粟瘡方五首
　　著硇砂方四首
　　九蟲方一首
　　五藏蟲方七首
　　長蟲方二首
　　蛔蟲方九首
　　寸白方一十九首
　　蟯蟲方六首
　　三蟲方七首
　　雜療蟲方三首
　　卷二十七〈淋並大小便難病二十七門〉
　　諸淋方三十五首
　　五淋方三首
　　石淋方一十六首
　　血淋方五首
　　小便赤色如紅方三首
　　熱淋方三首
　　勞淋方三首
　　氣淋方五首
　　膏淋方二首
　　許仁則淋方二首
　　大便難方六首
　　大便不通方一十七首
　　大便秘澀不通方七首
　　大便失禁並闗格大小便不通方二十二首闗格脹滿不通方四首
　　許仁則大便暴閉不通方一首
　　小便不通方一十三首
　　小便難及不利方九首
　　遺尿方六首
　　尿血方一十一首
　　胞轉方一十五首
　　小便血及九竅出血方一十二首
　　小便不禁方二首
　　小便數及多方五首
　　許仁則小便數多方四首
　　尿牀方六首
　　灸宂雜法一十二首
　　卷二十八〈中惡蠱注自縊暍死一十八門〉
　　中惡方一十三首
　　卒死方二十三首
　　客忤方一十三首
　　卒魘方二十一首
　　鬼擊方一十首
　　屍厥方一十一首
　　中蠱毒方二十一首
　　蠱吐血方一十首
　　蠱下血方九首
　　五蠱方一十二首
　　蠱注方三首
　　蠱毒雜療方五首
　　貓鬼野道方三首
　　自縊死方一十五首
　　熱暍方七首
　　溺死方九首
　　凍死方一首
　　入井塚悶方二首
　　卷二十九〈墜墮金瘡等四十七門〉
　　従髙墮下方三首
　　従髙墮下瘀血及折傷內損方一十八首墜損方三首
　　墮落車馬方六首
　　折骨方三首
　　傷筋方三首
　　筋骨俱傷方七首
　　折腕方一首
　　折腕瘀血方四首
　　蹉跌方三首
　　被打有瘀血方一十三首
　　被打損青腫方七首
　　許仁則療吐血及墮損方三首
　　金瘡禁忌序一首
　　金瘡預備膏散方三首
　　金瘡方一十一首
　　金瘡續筋骨方三首
　　金瘡止痛方五首
　　金瘡生肌方四首
　　金瘡去血多虛竭內補方二首
　　金瘡中風方八首
　　諸瘡中風寒水露方五首
　　被刀箭傷方一十一首
　　竹木刺不出方一十六首
　　狐尿刺方二首
　　狐刺方四首
　　惡刺方三首
　　灸瘡方四首
　　灸瘡膿不差方三首
　　火燒瘡及火油天火瘡方三首
　　火灼爛壊方五首
　　湯火所灼未成瘡及已成瘡方一十一首湯火瘡無問大小方四首
　　湯火爛瘡方五首
　　湯煎膏火所燒方四首
　　漆瘡方二十七首
　　侵淫瘡方七首
　　月蝕瘡方一十二首
　　代指方一十一首
　　甲疽方五首
　　肉刺方二首
　　手足皸裂方五首
　　手足逆臚及壊方二首
　　疣目方一十九首
　　去黒子方二首
　　疣贅疵黒子雜療方六首
　　滅瘢痕方一十七首
　　卷三十〈惡疾大風癩瘡等二十三門〉
　　惡疾大風方一十首
　　諸癩方九首
　　烏癩方一首
　　白癩方五首
　　十三種丁腫方一十二首
　　疔腫方二十首
　　犯疔腫重發方二首
　　惡腫一切毒瘡腫方一十七首
　　反花瘡及諸惡瘡腫方四首
　　魚臍瘡方一十首
　　丹毒方九首
　　赤丹方五首
　　白丹方一十二首
　　丹胗方四首
　　赤胗白胗方一十一首
　　肺風冷熱胗方二首
　　雜丹胗毒腫及諸色雜瘡方五首
　　瘑瘡方一十二首
　　瘑瘡久不差方五首
　　癬瘡方一十一首
　　乾濕癬方一十五首
　　疥癬惡瘡方五首
　　疥風癢方七首
　　卷三十一〈採藥時節所出土地諸家丸散酒煎解諸毒等二十三門〉
　　採藥時節一首
　　藥所出州土一首
　　用藥分兩煮湯生熟法則一十六首
　　古今諸家丸方一十七首
　　吃力伽丸方一首
　　耆婆萬病丸方一首
　　大麝香丸方一首
　　小麝香丸方一首
　　溫白丸方一首
　　張仲景備急丸方一首
　　理中丸方一首
　　駐車丸方一首
　　牛黃五香丸方一首
　　玉壺丸方一首
　　青木香丸方一首
　　李子昭七宣五補丸方二首
　　犀角丸方一首
　　黃連丸方一首
　　麻仁丸方一首
　　三黃丸方一首
　　古今諸家散方六首
　　小金牙散方一首
　　五香散方一首
　　備急散方一首
　　紫雪散方一首
　　仙人絳雪方一首
　　腎瀝煮散方一首
　　古今諸家膏方四首
　　神明白膏方一首
　　陳元膏方一首
　　烏膏方一首
　　蓮子膏方一首
　　古今諸家煎方六首
　　阿魏煎方一首
　　鹿角膠煎方一首
　　䔉煎方一首
　　地黃煎方一首
　　單地黃煎方一首
　　近効地黃煎方一首
　　古今諸家酒方一十一首
　　天門冬酒方一首
　　大金牙酒方一首
　　鍾乳酒方一首
　　五精酒方一首
　　術酒方一首
　　枸杞酒方一首
　　蒼耳酒方一首
　　烏麻酒方一首
　　枸杞酒方一首
　　地黃酒方一首
　　五加酒方一首
　　代茶飲方一首
　　解飲食相害成病百件
　　食魚中毒及食膾不消方五首
　　食椒菜瓠中毒方四首
　　解一切食中毒方三首
　　酒醉過度恐腸爛及喉舌生瘡方三首
　　飲酒連日醉不醒方九首
　　飲酒令難醉方一首
　　飲酒積熱方二首
　　㫁酒方一十五首
　　服藥過劑及中毒方一十一首
　　解諸藥草毒方二十九首
　　解諸蛇蟲毒方六首
　　辨五大毒方一首
　　解金鐵等毒方八首
　　惡毒障氣毒風腫毒方四首
　　卷三十二〈面部面脂藥頭膏髮鬢衣香澡豆等三十四門〉
　　面膏面脂兼療面病方一十三首
　　洗面藥方二首
　　面色悅方五首
　　令面色白方四首
　　面皯方一十三首
　　面皯黯方二十一首
　　面皯靤方一十五首
　　面皶靤方一十三首
　　麵粉滓方四首
　　化面方二首
　　雜療面方六首
　　頭風白屑方四首
　　沐頭去風方五首
　　頭風白屑兼生髮方八首
　　生𩬊膏方一十一首
　　生眉毛方二首
　　令髮黒方八首
　　拔白髮良日並方三首
　　變白髮染髮方五首
　　髮黃方三首
　　鬢髮禿落方一十九首
　　白禿方一十二首
　　赤禿方三首
　　令髮不生方三首
　　鬼䑛頭方二首
　　澡豆方八首
　　手膏方三首
　　口脂方三首
　　燒甲煎法六首
　　造胭脂法一首
　　造水銀霜法二首
　　鹿角桃花粉方二首
　　熏衣濕香方五首
　　裛衣乾香方五首
　　卷三十三〈婦人上三十七門〉
　　求子法及方一十二首
　　久無子方五首
　　養胎法並禁忌一十三首
　　姙娠隨月數服藥及將息法一十九首
　　姙娠嘔吐及惡食方九首
　　姙娠胎動方九首
　　動胎腰腹痛方三首
　　頓仆胎動方四首
　　胎數傷及不長方三首
　　姙娠傷寒方四首
　　姙娠患瘧方三首
　　姙娠下痢方四首
　　姙娠心痛方八首
　　姙娠腹痛方三首
　　姙娠漏胞方五首
　　姙娠下血及尿血方七首
　　姙娠小便不通利方五首
　　姙娠子淋方五首
　　姙娠大小便不利方五首
　　姙娠子癎方二首
　　姙娠水氣方三首
　　損娠方六首
　　數墮胎方四首
　　姙娠得病欲去子方三首
　　落胎去胎方四首
　　産乳序論三首
　　年立成法一首
　　十二月立成法一首〈並圖〉
　　推日遊法一首〈並圖〉
　　體𤣥子為産婦借地法一首
　　日歴法二首
　　安置産婦法二首
　　産難方二十四首
　　逆産方一十二首
　　橫産方四首
　　子死腹中欲令出方一十五首
　　胞衣不出方二十首
　　卷三十四〈婦人下四十八門〉
　　産婦忌慎法六首
　　令易産方六首
　　下乳汁方一十五首
　　妬乳瘡痛方一十四首
　　乳癰腫方一十八首
　　産後血暈心悶方一十首
　　乳母運絶方五首
　　産後血不盡腰腳疼惡露不下方七首
　　産後惡露不絶方四首
　　産後血氣煩悶方四首
　　産後心痛方三首
　　産後腹中絞刺痛方九首
　　産後虛熱方二首
　　産後虛勞方四首
　　産後風虛瘦損方四首
　　産後虛羸方三首
　　産後中風方三首
　　産後下痢方四首
　　産後赤白痢方五首
　　産後冷熱痢方二首
　　産後痢日數十行方二首
　　産後卒患淋方五首
　　産後小便不禁兼數方四首
　　産後小便數兼渴方二首
　　産後渴方二首
　　許仁則産後方一十六首
　　産後遺糞方三首
　　産後隂道開方二首
　　産後隂下脫方六首
　　八瘕方一十二首
　　肉癥方二首
　　崩中方一十一首
　　崩中去血方一十三首
　　帶下方一十首
　　婦人虛羸及月病不能食方三首
　　隂蝕及疳方八首
　　隂中腫痛方四首
　　隂中瘡方五首
　　隂癢方五首
　　隂癢有蟲方六首
　　隂下脫方四首
　　隂挺出方三首
　　女人傷丈夫頭痛方二首
　　交接輒血出痛方二首
　　童女交接他物傷方三首
　　小戶嫁痛方四首
　　坐藥方三首
　　婦人慾㫁産方四首
　　卷三十五〈小兒諸疾上三十六門〉
　　小兒方序例論一首
　　小兒初生將䕶法一十七首
　　小兒初生將息法二首
　　小兒初受氣論一首
　　小兒變蒸方二首
　　相兒命長短法並論二十八首
　　小兒藏衣法五首
　　浴兒法一十一首
　　剃兒頭法一首
　　哺兒法三首
　　禳謝法一十二首
　　揀乳母法一首
　　小兒驚癎啼壯熱不喫妳吐不已不小便方五首
　　小兒將息衣厚薄致生諸癎及諸疾方並灸法二十八首
　　小兒驚悸方二首
　　小兒夜啼方一十首
　　小兒驚夜啼方七首
　　小兒客忤方一十首
　　小兒癥瘕癖方六首
　　小兒痰結方二首
　　小兒因食痞滿羸瘦不下食肚脹方四首小兒食不下及不消不嗜食方四首
　　小兒霍亂方一十二首
　　小兒霍亂雜療方六首
　　小兒吐痢方四首
　　小兒噦方二首
　　小兒口噤方四首
　　小兒重舌方並灸法一十三首
　　小兒鵞口鷰口方六首
　　小兒口瘡方正首
　　小兒口中涎出方三首
　　小兒舌上瘡脣腫方五首
　　小兒咽喉生瘡方二首
　　小兒喉痺方四首
　　小兒亭耳方四首
　　小兒鼻塞方四首
　　卷三十六〈小兒諸疾下五十門〉
　　小兒中風方四首
　　小兒欬嗽方八首
　　小兒欬逆上氣方七首
　　小兒傷寒方三首
　　小兒天行方八首
　　小兒諸黃方四首
　　小兒諸瘧方九首
　　小兒眼赤痛方八首
　　小兒諸淋方六首
　　小兒小便不通方五首
　　小兒遺尿失禁方五首
　　小兒大便有血方三首
　　小兒大便不通方四首
　　小兒赤白痢方七首
　　小兒蠱毒血痢方九首
　　小兒熱渴痢方四首
　　小兒疳痢方七首
　　小兒無辜疳痢方三首
　　小兒諸雜痢方四首
　　小兒忽衂血方六首
　　小兒齒不生方二首
　　小兒頭熱盜汗方三首
　　小兒𩕄開不合方四首
　　小兒解顱方二首
　　小兒月蝕耳瘡方三首
　　小兒臍中汁出並瘡腫方一十一首
　　小兒癰腫方二首
　　小兒丹毒方七首
　　小兒禿瘡方七首
　　小兒頭瘡方三首
　　小兒頭面熱瘡方七首
　　小兒瘰𤻤方二首
　　小兒侵淫瘡方三首
　　小兒蠼螋瘡方二首
　　小兒惡瘡方五首
　　小兒火灼瘡方二首
　　小兒風軫瘙癢方五首
　　小兒疝氣隂㿗方八首
　　小兒隂瘡及腫方八首
　　小兒脫肛方六首
　　小兒𧏾蟲蝕下部方四首
　　小兒疳濕瘡方六首
　　小兒蚘蟲方七首
　　小兒蟯蟲及寸白方五首
　　小兒瘻瘡方四首
　　小兒疥瘡方六首
　　小兒癬瘡方六首
　　小兒誤吞物方四首
　　小兒雜療方六首
　　卷三十七〈乳石論上一十九門〉
　　薛侍郎服乳石體性論一首
　　李補闕研鍊鍾乳法一首
　　曹公草鍾乳丸法二首
　　崔尚書乳煎鍾乳餌法二首
　　雜餌鍾乳丸散補益法二首
　　雜餌鍾乳酒法二首
　　東陵處士鍾乳丸餌並補乳法二首
　　周處溫段侍郎鍊白石英粉丸等餌法並論紫石白石英體性及酒法五首
　　雜煮石英和金銀草藥餌及銀罐煮水飲法三首同州使君餌石法一首
　　羊肉中蒸石英及石汁醮豬肉兼作薑䜴服法三首
　　豬肚中煮石英及飼牛取乳兼石英和磁石浸酒服餌法三首
　　服石後有不可食者有通食而無益人者有益人利石者藥菜等一十條
　　張文仲論服石法要當違人常性有五乖七急八不可兼備不虞藥並論二十三條
　　乳石隂陽體性並草藥觸動形𠉀等論並法一十五首
　　銓擇薛侍郎等服石後將息補餌法一十五條飲酒發熱諸𠉀將息補餌論並法一十條餌寒食五石諸雜石等解散論並法四十九條癰疽發背證𠉀等論並方五十三首
　　卷三十八〈乳石下一十八門〉
　　乳石發動熱氣上衝諸形𠉀解壓方五十三首石發熱嗽衝頭面兼口乾方六首
　　石發兼虛熱痰澼乾嘔方五首
　　石發吐血衂血方七首
　　石發熱煩及渴方一十六首
　　石發熱風頭痛心煩寒熱方三首
　　石發口瘡連胷面及上心痛方一十五首諸石發腹脹痞滿兼心痛諸形證方七首石發熱目赤方一十首
　　石發痰結大小腹留壅老小虛羸方六首石發大小便澀不通兼小便淋方一十六首石發後變霍亂及轉筋方一十六首
　　石發後變下痢及諸雜痢方一十二首
　　石發兩腳卒冷兩脇腋卒熱並口噤方三首石發苦熱解折下石方四首
　　服石後將息飲食所宜法二首
　　紫餺飥並食飲將慎法三首
　　服石後防慎貯備雜藥等一首
　　卷三十九〈明堂灸法七門〉
　　明堂序
　　論邪入皮毛經絡風冷熱灸法
　　論疾手足腹背灸之多少及補瀉八木火法不宜灸禁穴及老少加減法
　　年神傍通並雜忌傍通法
　　五藏六腑變化流注出入傍通
　　十二身流注五藏六腑明堂
　　第一肺藏人〈一十八穴〉
　　第二大腸腑人〈四十五穴〉
　　第三肝藏人〈二十二穴〉
　　第四膽腑人〈一百四穴〉
　　第五脾藏人〈四十八穴〉
　　第六胃腑人〈九十一穴〉
　　第七心藏人〈一十六穴〉
　　第八小腸腑人〈二十六穴〉
　　第九心包絡人〈一十六穴〉
　　第十腎藏人〈七十七穴〉
　　第十一膀胱腑人〈一百四十四穴〉
　　第十二三焦腑人〈五十六穴〉
　　卷四十〈蟲獸傷觸人及六畜疾三十二門〉
　　熊虎傷人瘡方七首
　　辨蛇一首
　　禁蛇法三首
　　辟蛇法三首
　　蛇嚙人方一十四首
　　蛇螫方六首
　　蛇毒方三首
　　青蝰蛇螫方二首
　　蝮蛇螫方一十首
　　虺蛇螫方四首
　　衆蛇螫方七首
　　蜘蛛咬方六首
　　蜂螫方一十首
　　蜈蚣螫方八首
　　蠍螫方二十七首
　　蠼螋尿方二十二首
　　惡蛇方三首
　　蠆螫方二首
　　射工方一十九首
　　溪毒方二十一首
　　沙蝨毒方六首
　　犬咬人方九首
　　狂犬咬人方二十二首
　　豬齧人方二首
　　馬咋踏人方四首
　　剝死馬馬骨傷人方三首
　　馬骨所刺及馬血入舊瘡方八首
　　馬汗及毛入人瘡方六首
　　驢馬諸疾方三十一首
　　牛狗疾方六首
　　牛觝觸腸出方一首
　　油衣粘及松脂著人衣並蟲蝕氊韀法五首〈臣〉等謹案外臺祕要方四十卷唐王燾撰燾郿人王珪孫也唐書附見珪傳稱其性至孝為徐州司馬母有疾彌年不廢帶視絮湯劑〈案視絮二字未詳然玉海所引亦同是宋本已然姑仍其舊〉數從髙醫游遂窮其術因以所學作外臺秘要討繹精明世寶焉厯給事中鄴郡太守藝文志載外臺秘要四十卷又外臺要畧十卷今要畧久佚惟秘要尚傳此本為宋治平四年孫兆等所校明程衍道所重刻前有天寶十一載燾自序又有皇祐二年內䧏劄子及兆校上序其卷首乃題林億等名考書録觧題引宋㑹要稱嘉祐二年置校正醫書局於編修院以直集賢院掌禹錫林億校理張洞校勘蘇頌等並為校正後又命孫奇髙保衡孫兆同校正每一書畢即奏上億等皆為之序則卷首題林億名乃統以一局之長故有等字也燾居館閣二十餘年多見宏文館圖籍方書其作是編則成於守鄴州時其結銜稱持節鄴郡諸軍事兼守刺史故曰外臺書録解題作外臺秘要方自序亦同唐書及孫兆序中皆無方字葢相沿省其文耳書分一千一百四門皆先論而後方其論多以巢氏病源為主每條之下必詳注原書在某卷世傳引書註卷第始程大昌演繁露而不知例創於燾可以見其詳確其方多古來專門秘授之遺陳振孫在南宋末巳稱所引小品深師崔氏許仁則張文仲之類今無傳者猶間見於此書今去振孫四五百年古書亦多散佚惟頼燾此編以存彌可寶貴矣其中間及禁術葢孫思邈千金翼方已有此例唐小説載賈耽以千年梳治蝨癥為異聞其方乃出此書第十二卷中宋小説載以念珠取誤吞漁鈎為奇技其方乃在今八卷中又唐制臘日賜口脂面藥今不知為何物其方亦具在三十一卷中皆足以資博物三十七卷三十八卷皆乳石論世説載何晏稱服五石散令人神情開朗玉臺新詠有姬人怨服散詩葢江左以來用為服餌今無所用又二十八卷載貓鬼野道方與巢氏病源同亦南北朝時鬼病唐以後絶不復聞然存之亦足資考訂也衍道刻此書時頗有校正惟不甚解唐以前語與後來多異如痢門稱療痢稍較衍道註曰較字疑誤考唐人方言以稍可為校故薛能黃蜀葵詩有記得玉人春病校句馮班校才調集辨之甚明衍道知其有誤而不知較為校誤如此之類猶為未審然大致多所訂定故今亦並存焉乾隆四十三年十一月恭校上
　　總纂官〈臣〉紀旳〈臣〉陸錫熊〈臣〉孫士毅
　　總　校　官　〈臣〉陸　費　墀















　　外臺秘要方目録下
　　外臺秘要方原序
　　昔者農皇之治天下也嘗百藥立九𠉀以正隂陽之變診以救性命之昬扎俾厥土宇用能康寧廣矣哉洎周之王亦有冢卿格於醫道掌其政令聚毒藥以供其事焉嵗終稽考而制其食十全為上失四下之我國家率由茲典動取厥中置醫學頒良方亦所以極元氣之和也夫聖人之徳又何以加於此乎故三代常道百王不易又所從來者逺矣自雷岐倉緩之作彭扁華張之起迨茲厥後仁賢間出嵗且數千方逾萬卷專車之不受廣廈之不容然而載祀綿逺簡編虧替所詳者雖廣所略者或深討簡則功倍力煩取捨則論甘忌苦永言筆削未暇屍之餘幼多疾病長好醫術遭逢有道遂躡亨衢七登南宮兩拜東掖便繁臺閣二十餘載久知𢎞文館圖籍方書等繇是覩奧升堂皆探其秘要以㛰姻之故貶守房陵量移大寧郡提攜江上冒犯蒸暑自南徂北既僻且陋染瘴嬰痾十有六七死生契闊不可問天頼有經方僅得存者神功妙用固難稱述遂發憤刋削庶幾一隅凡古方纂得五六十家新撰者向數千百卷皆研其總領覈其指歸近代釋僧深崔尚書孫處士張文仲孟同州許仁則吳昇等十數家皆有編錄並行於代美則美矣而未盡善何者各擅風流遞相矛盾或篇目重雜或商較繁蕪今並味精英鈐其要妙俾夜作晝經之營之捐衆賢之砂礫掇羣才之翠羽皆出入再三伏念旬嵗上自炎昊迄於聖唐括囊遺闕稽考隱秘不愧盡心焉客有見余此方曰嘻博哉學乃至於此耶余答之曰吾所好者夀也豈進於學哉至於遁天倍情懸解先覺吾常聞之矣投藥治疾庶幾有瘳乎又謂余曰稟生受形咸有定分藥石其如命何吾甚非之請論其目夫喜怒不節饑飽失常嗜慾攻中寒溫傷外如此之患豈由天乎夫為人臣為人子自家刑國由近兼逺何談之容易哉則聖人不合啓金縢賢者曷為條玉版斯言之玷竊為吾子羞之客曰唯唯嗚呼齊梁之間不明醫術者不得為孝子曽閔之行宜其用心若不能精究病源深探方論雖百醫守疾衆藥聚門適足多疑而不能一愈之也主上尊賢重道養夀祈年故張王李等數先生繼入皆欽風請益貴而遵之故鴻寳金匱青囊綠帙往往而有則知日月所照者逺聖人所感者深至於嗇神養和休老補病者可得聞見也余敢採而綠之則古所未有今並繕緝而能事畢矣若乃分天地至數別隂陽至𠉀氣有餘則和其經渠以安之志不足則補其復溜以養之溶溶液液調上調下吾聞其語矣未遇其人也不誣方將請俟來哲其方凡四十卷名曰外臺秘要方非敢傳之都邑且欲施於後賢如或詢謀亦所不隱是嵗天寳十一載嵗在執徐月之哉生明者也王燾撰
　　夫外臺者刺史之任也秘要者秘宻樞要之謂也唐王燾臺閣二十餘年久知𢎞文館得古今方上自神農下及唐世無不採摭集成經方四十卷皆諸方秘宻樞要也以出守於外故號曰外臺秘要方凡一千一百單四門以巢氏病源諸家論辨各冠其篇首一家之學不為不詳王氏為儒者醫道雖未及孫思邈然而採取諸家之方頗得其要者亦崔氏孟詵之流也且古之如張仲景集驗小品方最為名家今多亡逸雖載諸方中亦不能別白王氏編次各題名號使後之學者皆知所出此其所長也又謂鍼能殺生人不能起死人其法雲亡且乆故取灸而不取鍼亦醫家之蔽也此方撰集之時或得缺落之書因其闕文義理不完者多矣又自唐歴五代傳寫其本訛舛尤甚雖鴻都秘府亦無善本國家詔儒臣較正醫書臣承命㠯其書方證之重者刪去以從其簡經書之異者註解以著其詳魯魚豕亥煥然明白臣謂三代而下文物之盛者必曰西漢止以侍醫李柱國較方技亦未嘗命儒臣也臣雖濫吹儒學但盡所聞見以修正之有所闕疑以待來哲總四十卷並目錄一卷恭惟主上盛徳承統深仁流化頒此方論恵及區宇贊天地之生育正萬物之性命使嵗無疵癘人不夭橫熙熙然歌樂於聖造者也前將仕郎守殿中丞同較正醫書臣孫兆謹上













　　外臺秘要方劄子
　　宋皇祐三年五月二十六日內降劄子臣寮上言臣昨南方州軍連年疾疫瘴癘其尤甚處一州有死十餘萬人此雖天令差舛致此扎瘥亦緣醫工謬妄就增其疾臣細曾詢問諸州皆闕醫書習讀除素問病源外餘皆傳習偽書舛本故所學淺俚詿誤病者欲琞聖慈特出秘閣所藏醫書委官選取要用者較定一本䧏付杭州開板模印庶使聖澤及於幽隱民生免於夭橫奉聖旨宜令逐路轉運司指揮轄下州府軍監如有疾疫瘴癘之處於聖恵方內寫錄合用藥方出牓曉示及遍下諸縣許人抄劄仍令秘閣簡外臺秘要三兩本送國子監見較勘醫書官子細較勘聞奏劄付孫兆准此至治平二年二月二日准中書劄子較正醫書所狀醫書內有外臺秘要一項今訪聞前較正官孫兆較對已成所有浄草見在本家欲乞指揮下本家取赴本局修寫進冊所貴早得了當𠉀指揮奉聖㫖依所申施行至四年三月日















<子部,醫家類,外臺祕要方>
