梁天監中，有[B13L]闖（上音攜，下琛去）、<需兔>傑（上萬，下傑）、<麥戈>ц（上蜀，下湍）、仉[B11D]（上掌，下睹）。四公謁武帝，帝見之甚悅。因命沈隱侯約作覆，將與百寮共射之。時太史適獲一鼠，約匣而緘之以獻。帝筮之，遇《蹇》ⅴⅶ（艮下坎上）之《噬嗑》ⅵⅲ（震下離上）。帝占成，群臣受命獻卦者八人，有命待成俱出。帝占決，寘諸青蒲。申命闖公揲蓍。對曰：「聖人布卦，其象吉矣。依象辯物，何取異之？」請從帝命卦，時八月庚子日巳時。闖公奏請沈約舉帝卦上一蓍「以授臣」，既撰占成，置於青蒲而退。讀帝占曰：「先《蹇》後《噬嗑》是其時，內《艮》外《坎》是其象。《坎》為盜，其鼠也。居《蹇》之時，動其見嗑，其拘係矣。《噬嗑·六爻》，四『無咎』，一『利艱貞』，非盜之事。『上九，荷校滅耳，凶。』是因盜獲戾，必死鼠也。」群臣蹈舞呼萬歲，帝自矜其中，頗有喜色。次讀八臣占詞，或辯於色，或推於氣，或取於象，或演於爻。或依鳥獸龜龍，陰陽飛伏。其文雖玄遠，然皆無中者。末啟闖公占曰：「時日王相，必生鼠矣。且陰陽晦而入文明，從靜止而之震動，失其性，必就擒矣。金盛之月，製之必金。子為鼠，辰與《艮》合體。《坎》為盜，又為隱伏，隱伏為盜，是必生鼠也。金數於四，其鼠必四。《離》為文明，南方之卦，日中則昃，況陰類乎？《離》之《繇》曰：『死如、棄如』，實其事也。日斂必死。」既見生鼠，百寮失色。而尤闖公曰：「占辭有四，今者唯一，何也？」公曰：「請剖之。」帝性不好殺，自恨不中，及至日昃，鼠且死矣。因令剖之，果妊三子。是日，帝移四公於五明殿西閣，示更親近，其實囚之。唯朔望、伏臘，得於義賢堂見諸學士。然有軍國疑議，莫不參預焉。
大同中，盤盤國、丹丹國、扶昌國、高昌國遣使獻方物。帝令有司設充庭法駕，雅樂九闋，百寮具朝服如元正之儀。帝問四公：「異國來廷，爵命高下？」欲以上公秩加之。ц公曰：「成王太平，周公輔政，越裳氏重譯來貢，不聞爵命及之。春秋邾楚之君，爵不加子。設使其君躬聘，依《禮經》，位止子、男。若加以上公，恐非稽古。」帝固謂ц公更詳定之。俄屬，暴風如旋輪，曳帝裙帶。帝又問其事，公曰：「明日亦未果。」請他日議之。帝不懌，學士群誹之。向夕，帝女墜閣而死，禮竟不行。後詰之，對曰：「旋風襲衣，愛子暴殞，更何疑焉。」
高昌國遣使貢鹽二顆，顆如大鬥，狀白似玉。幹蒲桃、刺蜜、凍酒、白麥麵，王公士庶皆不之識。帝以其自萬里絕域而來獻，數年方達，文字言語與梁國略同；經三日，朝廷無祗對者，帝命傑公迓之。謂其使曰：「鹽一顆是南燒羊山月望收之者，一是北燒羊山非月望收之者。蒲桃七是洿林，三是無半。凍酒非八風穀所凍者，又以高寧酒和之。刺蜜是鹽城所生，非南平城者。白麥麵是宕昌者，非昌壘真物。」使者具陳實情：「麵為經年色敗，至宕昌貿易填之。其年風災，蒲桃刺蜜不熟，故駁雜。鹽及凍酒，奉王急命，故非時爾。」因又問紫鹽{石}珀，雲：「自中路，遭北涼所奪，不敢言之。」帝問傑公群物之異，對曰：「南燒羊山鹽文理粗，北燒羊山鹽文理密。月望收之者，明徹如冰，以氈橐煮之可驗。蒲桃洿林者皮薄味美，無半者皮厚味苦。酒是八風穀凍成者，終年不壞。今臭其氣酸，灣林酒滑而色淺，故雲然。南平城羊刺無葉，其蜜色明白而味甘；鹽城羊刺葉大，其蜜色青而味薄。昌壘白麥麵烹之將熟，潔白如新。今麥如泥且爛，由是知蜜麥之偽耳。交河之間，平磧中掘深數尺，有末鹽。如紅如紫，色鮮味甘，食之止痛。更深一丈，下有{石}珀，黑逾純漆。或大如車輪，末而服之，攻婦人小腸症瘕諸疾。彼國珍異，必當致貢，是以知之。」
傑公嚐與諸儒語及方域雲：東至扶桑，扶桑之蠶長七尺，圍七寸，色如金，四時不死。五月八日嘔黃絲，布於條枝，而不為繭。脆如綎，燒扶桑木灰汁煮之，其絲堅韌。四絲為係，足勝一鈞。蠶卵大如燕雀卵，產於扶桑下。齎卵至句麗國，蠶變小，如中國蠶耳。其王宮內有水精城，可方一里，天未曉而明如晝。城忽不見，其月便蝕。西至西海，海中有島，方二百里。島上有大林，林皆寶樹。中有萬餘家，其人皆巧，能造寶器，所謂拂林國也。島西北有坑，盤坳深千餘尺。以肉投之，鳥銜寶出，大者重五斤，彼雲是色界天王之寶藏。四海西北，無慮萬里，有女國，以蛇為夫。男則為蛇，不噬人而穴處。女為臣妾官長，而居宮室。俗無書契，而信咒詛，直者無他，曲者立死。神道設教，人莫敢犯。南至火洲之南，炎崑山之上，其土人食蝑蟹髯蛇以辟熱毒。洲中有火木，其皮可以為布。炎丘有火鼠，其毛可以為褐。皆焚之不灼，汙，以火浣。北至黑穀之北，有山極峻造天，四時冰雪，意燭龍所居。晝無日，北向更明，夜直上觀北極。西有酒泉，其水味如酒，飲之醉人。北有漆海，毛羽染之皆黑。西有乳海，其水白滑如乳。三海間方七百里，水土肥沃，大鴨生駿馬，大鳥生人，男死女活。鳥自銜其女，飛行哺之，銜不勝則負之。女能跬步，則為酋豪所養。女皆殊麗，美而少壽，為人姬媵，未三十而死。有兔大如馬，毛潔白，長尺餘。有貂大如狼，毛純黑，亦長尺餘。服之，禦寒。朝廷聞其言，拊掌笑謔，以為誑妄。曰：「鄒衍九州、王嘉《拾遺》之談耳。」司徒左長史王筠難之曰：「書傳斯載：『女國之東，蠶崖之西，狗國之南，羌夷之別種，一女為君』，無夫蛇之理，與公說不同。何也？」公曰：「以今所知，女國有六。何者？北海之東，方夷之北，有女國，天女下降為其君。國中有男女，如他恆俗。西南夷板楯之西，有女國，其女悍而男恭。女為人君，以貴男為夫。置男為妾媵，多者百人，少者匹夫。昆明東南，絕徼之外，有女國，以猿為夫。生男類父，而入山穀，晝伏夜遊；生女則巢居穴處。南海東南有女國，舉國惟以鬼為夫，夫致飲食，禽獸以養之。勃律山之西，有女國，方百里。山出台虺之水，女子浴之而有孕。其女舉國無夫，並蛇六矣。昔狗國之南有女國，當漢章帝時，其國王死，妻代知國，近百年，時稱女國，後子孫還為君。若犬夫猿夫鬼夫水夫之國，博知者已知之矣，故略而不論。」俄而扶桑國使使貢方物，有黃絲三百斤，即扶桑蠶所吐、扶桑灰汁所煮之絲也。帝有金爐，重五十斤，係六絲以懸爐，絲有餘力。又貢觀日玉，大如鏡，方圓尺餘，明徹如琉璃。映日以觀，見日中宮殿，皎然分明。帝令傑公與使者論其風俗、土地、物產，城邑、山川，並訪往昔存亡。又識使者祖父、伯叔、兄弟，使者流涕拜伏，具言情實。間歲，南海商人齎火浣布三端，帝以雜布積之。令傑公以他事召，至於市所。傑公遙識，曰：「此火浣布也。二是緝木皮所作，一是續鼠毛所作。」以詰商人，具如傑公所說。因問木鼠之異，公曰：「木堅毛柔，是何別也？以陽燧火山陰柘木爇之，木皮改常。」試之果驗。明年冬，扶南大舶從西天竺國來，賣碧玻璃鏡，麵廣一尺五寸，重四十斤，內外皎潔。置五色物於其上，向明視之，不見其質。問其價，約錢百萬貫文。帝令有司算之，傾府庫償之不足。其商人言：「此色界天王有福樂事，天澍大雨，眾寶如山，納之山藏，取之難得。以大獸肉投之藏中，肉爛黏寶，一鳥銜出，而即此寶焉。」舉國不識，無敢酬其價者，以示傑公。公曰：「上界之寶信矣。昔波羅尼斯國王有大福，得獲二寶鏡。鏡光所照，大者三十里，小者十里。至玄孫福盡，天火燒宮。大鏡光明，能禦災火，不至焚爇。小鏡光微，為火所害。雖光彩昧暗，尚能辟諸毒物，方圓百步，蓋此鏡也。時王賣得金二千餘斤，遂入商人之手。後王福薄，失其大寶，收奪此鏡，卻入王宮。此王十世孫失道，國人將謀害之，此鏡又出。當是大臣所得，其應入於商賈？其價千金，傾竭府庫不足也。」因命傑公與之論鏡，由是信伏。更問「此是瑞寶，王令貨賣，即應大秦波羅奈國、失羅國諸大國王、大臣所取。汝輩胡客，何由得之？必是盜竊至此耳。」胡客逡巡未對。俄而其國遣使追訪至梁，雲其鏡為盜所竊，果如其言。後有魏使頻至，亦言黑貂白兔鴨馬女國，往往入京。梁朝卿士，始信傑公周遊六合，出入百代，言不虛說，皆為美談。故其多聞強識，博物辯惑。雖仲尼之詳大骨，子產之說台駘，亦不是過矣。
後魏天平之歲，當大同之際，彼此俗阜時康，賢才鼎盛。其朝廷專對，稱人物士流。及應對禮賓，則[B11D]公獨預之。為問答，皆得先鳴。所以出使外郊，宴會賓客，使彼落其術內，動挫詞鋒。機不虛發，舉無遺策，[B11D]公之力也。
魏興和二年，遣崔敏、陽休之來聘。敏字長謙，清河東武城人。博學贍文，當朝第一。與太原王延業齊名，加以天文、律曆、醫方、藥品、卜筮。既至，帝選碩學沙門十人於禦，對百寮與之談論，多屈於敏。帝賜敏書五百餘卷，他物倍之。四公進曰：「崔敏學問疏淺，不足上軫衝襟。命臣[B11D]敵之，必死。」帝從之。初江東論學，有《十二沙門論》，以條疏征核；有《中觀論》，以乘寄蕭然。言名理者，宗仰其術。北朝有《如實論》，質定宗禮；有《回諍論》，借機破義。敏總南北，二業皆精。又桑門所專，唯在釋氏。若儒之與道，蔽於未聞。敏兼三教而擅之，頗有德色。[B11D]公嚐於五天竺國以梵語精理問論《中分別論》、《大無畏論》、《因明論》，皆窮理盡妙。[B11D]公貌寢形陋，而聲氣清暢。敏既頻勝群僧，而乃傲形於物。其日，帝於淨居殿命[B11D]公與敏談論，至若三光、四氣，五行、十二支，十幹、八宿，風雲、氣候，金丹、玉液，藥性、針道，六性、五蘊，陰陽、曆數，韜略、機權，飛伏、孤虛，鬼神情狀。始自經史，終於老釋。凡十餘日，辯揚六藝百氏。與敏互為主客，立談絕倒，觀者莫不盈量忘歸。然敏詞氣似沮於[B11D]，不自得，因而成病。輿疾北歸，未達中路而卒。（以上見《太平廣記》卷八一）
震澤中，洞庭山南有洞穴深百餘尺。有長城乃仰公他誤墮洞中，旁行，升降五十餘裏，至一龍宮。周圍四五里，下有青泥至膝。有宮室門闕，龍以氣辟水，霏如輕霧，晝夜光明。遇守門小蛟龍，張鱗奮爪拒之，不得入。公他在洞百有餘日，食青泥，味若粳米。忽彷彿識得歸路，尋出之。為吳郡守時，乃具事聞梁武帝，帝問傑公，公曰：「此洞穴有四枝，一通洞庭湖西岸，一通蜀道青衣浦北岸，一通羅浮兩山間穴谿，一通枯桑島東岸。蓋東海龍王第七女掌龍王珠藏，小龍千數衛護此珠。龍畏蠟，愛美玉及空青而嗜燕。若遣使信，可得寶珠。」帝聞大嘉，乃詔有能使者，厚賞之。有會稽郡鄮縣白水鄉郎（郎原作即。據明鈔本、陳校本改）庾毗羅請行。傑公曰：「汝五世祖燒殺鄮縣東海潭之龍百餘頭，還為龍所害。汝龍門之宄也，可行乎？」毗羅伏寔，乃止。於是合浦郡洛黎縣甌越羅子春兄弟三人，上書自言：「家代與陵水、羅水龍為婚，遠祖矜能化惡龍，晉簡文帝以臣祖和化毒龍。今龍化縣，即是臣祖住宅也。象郡石龍，剛猛難化，臣祖化之，化石龍縣是也。東海、南天台、湘川、彭蠡、銅鼓、石頭等諸水大龍，皆識臣宗祖，亦知臣是其子孫，請通帝命。」傑公曰：「汝家製龍石尚在否？」答曰：「在！在！」謹齎至都，試取觀之。公曰：「汝石但能製微風雨、召戎虜之龍，不能製海王珠藏之龍。」又問曰：「汝有西海龍腦香否？」曰：「無。」公曰：「奈之何禦龍？」帝曰：「事不諧矣。」公曰：「西海大船，求龍腦香可得。昔桐柏真人敷揚道義，許謐、茅容乘龍，各贈製龍石十斛，今亦應在。」請訪之，帝敕命求之，於茅山華龍（許本、龍作陽）隱居陶弘景得石兩片。公曰：「是矣。」帝敕百工以於闐舒河中美玉，造小函二，以桐木灰發其光。取宣州空青，汰其甚精者，用海魚膠之，成二缶，火燒之。龍腦香尋亦繼至。傑公曰：「以蠟塗子春等身及衣佩。」又乃齎燒燕五百枚入洞穴。至龍宮，守門小蛟聞蠟氣，俯伏不敢動。乃以燒燕百事賂之，令其通問。以其上上者獻龍女，龍女食之大嘉。又上玉函青缶，具陳帝旨。洞中有千歲龍能變化，出入人間，善譯時俗之言。龍女知帝禮之，以大珠三、小珠七、雜珠一石，以報帝。命子春乘龍，載珠還國。食頃之間便至，龍辭去。子春薦珠，帝大喜。得聘通靈異，獲天人之寶，以珠示傑公，傑公曰：「三珠，其一是天帝如意珠之下者，其二是驪龍珠之中者。七珠，二是蟲珠，五是海蚌珠，人間之上者。雜珠是蚌蛤等珠。不如大珠之貴。」帝遍示百僚，朝廷鹹謂傑公虛誕，莫不詰之。傑公曰：「如意珠上上者，夜光照四十餘裏。中者十里，下者一里。光之所及，無風雨雷電水火刀兵諸毒厲。驪珠上者，夜光百步，中者十步，下者一室。光之所及，無蛇虺豸之毒。蟲珠，七色而多赤，六足二目。當其凹處，有臼如鐵鼻。蚌珠五色，皆有夜光，及數尺，無瑕者為之上，有瑕者為下，蚌珠生於其腹，於時與月盈虧。蛇珠所致，隋侯噲參，即其事也。」又問蛇鶴之異，對曰：「使其自適。」帝命傑公記蛇鶴二珠，鬥餘雜珠，散於殿前。取大黃蛇玄鶴各十數，處布珠中間。於是鶴銜其珠，鳴舞徘徊；蛇銜其珠，盤曲宛轉。群臣觀者，莫不歎服。帝複出如意、龍、蟲等珠，光之遠近，七、九之數，皆如傑公之言。子春在龍宮得食，如花如藥，如膏如飴，食之香美。齎食至京師，得人間風日，乃堅如石，不可咀咽，帝令秘府藏之。拜子春為奉車都尉，二弟為奉朝請，賜布帛各千匹。追訪公他往不為龍害之由，為用麻油和蠟，以作照魚衣，乃身有蠟氣故也。（《太平廣記》卷四一八、《太平禦覽》卷八○三）
天目山人全文猛於新豐後湖觀音寺西岸，獲一五色石大如鬥，文彩盤蹙，如有夜光。文猛以為神異，抱獻之梁武。梁武喜，命置於大極殿側。將年餘，石忽光照廊廡，有聲如雷。帝以為不祥，召傑公示之。對曰：「此上界化生龍之石也，非人間物。若以洛水赤礪石和酒合藥，煮之百餘沸，柔軟可食。琢以為飲食之器，令人延壽。福德之人，所應受用。有聲者，龍欲取之。」帝令馳取赤石，如其法。命工琢之以為甌，各容五鬥之半。以盛禦膳，香美殊常。以其餘屑，置於舊處。忽有赤龍，揚須鼓鬛，掉尾入殿，擁石騰躍而去。帝遣推驗，乃是普通二年，始平郡石鼓村，鬥龍所競之石。其甌遭侯景之亂，不知所之。（《太平廣記》卷四一八）
