　　欽定四庫全書　　　　　集部八
　　元風雅　　　　　　　　總集類
　　提要
　　〈臣〉等謹案元風雅二十四巻前集十二巻乃元傅習採集時人之詩而儒學正孫存吾為之編類者後集十二巻則存吾所獨輯也前集首劉因凡一百十四家後集首鄧文原凡一百六十六家有一人而兩見者間載作者爵里俱不甚詳其中收江西人所作最多蓋一時隨所見輯録故首尾殊無倫序然元詩總集甚尠顧嗣立所選大抵有全集者始録故零章斷什多見遺畧賴良大雅集雖家數較詳而所收又吳越間人為多亦未能賅備得此本以相㕘証而世不習見之人與不經見之詩賴以得存者亦不少矣習字説卿清江人存吾字如山廬陵人其行履不可考觀謝升孫虞集俱為之序蓋在元末頗有時名者又案范氏天一閣所進書中有元朝野詩集二冊亦題作元風雅不知何人所編其體例與此全異而紛亂舛錯㡬至不可句讀乃傳抄不全之帙固不若此本之完善也乾隆四十三年三月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀








　　元風雅原序
　　詩者斯人性情之所發自擊壤來有是矣然體製隨世道升降音節因風土變遷以近代言唐詩不與宋詩同晚唐難與盛唐匹我朝混一海宇方科舉未興時天下能言之士一寄其情性於詩雖曰家藏人誦而未有能集中州四裔文人才子之句彚為一編以傳世行後者廬陵孫君存吾有意編類雕刻以為一代成書其志亦可尚已吾嘗以為中土之詩沉深渾厚不為綺麗語南人詩尚興趣求工於景意間此固關乎風氣之殊而語其到處則不可以優劣分也編詩者當以是求讀者亦以是觀則得之矣子其徧厯風騷之國而搜訪焉庻乎是集可無遺憾若夫可否去取自有當今宗匠在至元二年丙子三月晦日旴江南窓謝升孫子順父敘詩之為教存乎性情茍無得於斯則其道謂之幾絶可也皇元近時作者迭起庻幾風雅之遺無愧騷選然而朝廷之製作或不盡傳於民間山林之髙風或不俯諧於流俗以詠歌為樂者固嘗病其不備見也清江傅説卿行四方得時賢詩甚多巻帙繁浩廬陵孫存吾畧為詮次凡數百篇而求余為之題辭余觀其編以靜修先生劉夢吉為之首自我朝觀之若劉公之髙識逺志人品英邁卓然不可企及冠冕斯文固為得之前後能賦之賢未易枚舉偶有未及非逸之也若乃僕區區曹鄶之陋則在所不足録雲至元二年嵗在丙子八月辛巳邵菴道人虞伯生題詞








　　欽定四庫全書
　　元風雅姓氏前集目錄
　　巻一
　　劉靜脩〈因〉
　　巴延丞相
　　郝天挺
　　史紫微
　　盧踈齋〈摯〉
　　貫酸齋〈雲石〉
　　許魯齋〈衡〉
　　張仲疇〈易〉
　　李道復〈孟〉
　　虞伯生〈集〉
　　巻二
　　張野夫〈野〉
　　元明善
　　鮮于伯機〈樞〉
　　趙子昂〈孟頫〉
　　程雪樓〈鉅夫〉
　　閻靜軒〈復〉
　　巻三
　　交趾王〈陳益稷〉
　　徐參政
　　劉侍史
　　梁宣慰〈曽〉
　　何理問
　　張天師
　　吳宗師〈全節〉
　　滕玉霄〈斌〉
　　馮海粟〈子振〉
　　吳草廬〈澂〉
　　巻四
　　李伯宗〈之紹〉
　　栁道傳〈貫〉
　　陳濟淵
　　馬伯庸〈祖常〉
　　聶古栢
　　龍麟洲〈仁夫〉
　　葉友竹〈留〉
　　杜竹處
　　巻五
　　安竹齋
　　明普彥
　　文子方〈矩〉
　　袁伯長〈桷〉
　　歐陽元功〈𤣥〉
　　杜清碧〈本〉
　　楊仲𢎞〈載〉
　　巻六
　　李竹所
　　何吾山
　　劉時中〈致〉
　　吳敬庭
　　李長源〈汾〉
　　楊鵬翼
　　陳自堂
　　卷七
　　劉須溪〈晨翁〉
　　劉立雪〈鑑〉
　　劉飬吾〈將孫〉
　　揭曼碩〈徯斯〉
　　羅磵谷〈椅〉
　　孫伯善
　　巻八
　　黃南卿
　　湯子文〈炳龍〉
　　劉雲山
　　申屠致逺
　　趙半閒
　　羅滄洲
　　張周卿〈之翰〉
　　周石原
　　王性存
　　趙心逺
　　趙季文
　　連伯止〈文鳳〉
　　胡尊生
　　宋　夲
　　孫用復
　　黃河清
　　胡古愚〈助〉
　　巻九
　　髙若鳳
　　張叔暘
　　許獻臣
　　趙䝉齋〈璧〉
　　倪中豈
　　倪若水
　　范徳機〈梈〉
　　孫存吾
　　張息堂
　　巻十
　　甘東溪〈泳〉
　　薩天錫
　　林彥㮚〈寛〉
　　李源道
　　夏果齋
　　胡斗南
　　陳中山
　　宋梅洞〈逺〉
　　龔子敬〈璛〉
　　梁隆吉〈棟〉
　　李古淡
　　李誠泉
　　彭容庵
　　仇仁近〈逺〉
　　呉漢儀
　　巻十一
　　何頥貞
　　黃子肅〈清老〉
　　張希孟〈養浩〉
　　趙茂原〈橚〉
　　楊達可
　　呉仁傑
　　鄧或之
　　陳敬翁
　　蕭南軒
　　巻十二
　　先一初
　　陸文圭
　　陳魚村
　　易炎正
　　張嗣良
　　何太虛〈中〉
　　陳晉齋〈天錫〉
　　甘虛庭
　　凌虛谷
　　髙孤雲
　　應居仁














