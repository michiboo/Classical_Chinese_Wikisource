
　　奉建文皇帝敕旨來者，正使是程亨，副使是鄭洽。程享原官戶部侍郎，當日在宮中見帝祝髮，願隨出亡。帝以其大臣，蹤跡難掩，麾之使去。後於吳、楚間再謁行在，至是又覲帝於白龍庵，適與史彬、鄭洽相遇。留侍匝月，帝足疾稍愈，遂令史彬暫回吳門，程享、鄭洽面授天語，齎手敕御詩，來到濟南。當下眾文武官員於皇華亭接著敕旨。程亨道：「行在詔書，不宜到闕下開讀，就此排班跪聽。」鄭洽隨宣讀曰：
　　　　朕以涼德，薦膺大寶，方幸四海承平，豈意一門戕賊，或者朕有乖親親之義與！然而火婿深宮，鬼門倉卒，願從亡者，至於稽顙泣血，抑何其眾多而哀迫也！迨黼座潛移、掛冠遁跡者若干人，擊笏碎首、嚼齒穿斷者若干人，蹈鼎鑊、甘斧鍁者若干人，屠三黨、赤九族、株連鄉間、抄洗朋類者若干人，間關萬里、訪求行在、之死靡悔者又若干人。甚至童稚塗血於囹圄，婦女碎骨於教坊，又不知凡幾人。嗟乎！是皆為朕一人，朕獲罪於天矣！稽之唐、虞天代，君臣一體，如元首之與心膂股肱。至秦而始制君尊臣卑之禮，若奴隸之於家主、胥役之於宮長，歷代沿之。由此而世風益薄，人心益偽。君臣之際，以面相承，朕有何德，而致忠臣義士、孝子烈媛，若此其同心一德哉！夫殺身之忍，殉死之慘，雖父兄子弟，秉天性之親者，尚且難能，何況君臣以道合者乎！朕清夜思之，轉輾而不能自得於心也。今帝師以女子之身，起義於草莽，黃旗一舉，奄有中原。邀皇天之眷佑，藉祖宗之廕庇，乘輿之返，當自有日。我太祖以三尺劍而定海內，出天縱之聖，蕩蕩乎民無能名，君尊臣卑，理固宜然。若朕則顛覆之餘，安得硯顏日吾君也？至尊無對，而亦可以蔑視夫臣子乎？爾諸文武、新舊大臣，務考三王之典禮，二帝之儀文，固何道之由，而直使如家人父子之同聚一堂也。廷議僉允，奏請帝師裁正，後送朕覽。非敢更議祖宗之制，蓋因適當其時，有可復古禮之機，復之而已。手敕。建文二十年秋八月日。
諸舊臣聽畢，感激帝旨諄切，嗚咽流涕，皆俯伏不能起。
　　其新文武諸臣，亦皆欷欷太息，隨將敕書交與黃門官員轉達帝師。百官遵旨會議，自不必說。
　　次日，程亨、鄭洽隨同眾文武朝見帝師於正殿，月君詢帝起居，程亨前奏：「聖躬甚安，只是兩足受了濕氣，步履艱難。近來服薏苡粥，頗有效驗。」鄭洽即呈上御製詩函奏道：「帝諭，詩意內有復位之期，令臣轉達帝師睿覽。」啟函看時，是絕句二首。云：
　　　　出震乘乾黼座新，誰知矛盾在親親。玄黃交戰龍潛去，天地溟濛不見春。
　　　　三界鬟華梵帝春，廿年飛錫出風塵。只今欲脫雙芒昇，踏破燕雲入紫宸。
月君覽畢，以示諸臣曰：「帝意在先取北平，然後復位。今兩軍師各領重鎮，不可調遣，孤家當親率六師，克取燕山，奉迎鑾輿也。」諸臣皆頓首稱謝。程亨、鄭洽齊奏道：「臣等臨行，面奉帝諭，俟兵部侍郎廖平來謁，即令前赴黔中，敦請東宮，先來監國。」月君道：「帝旨良是。青宮監國，可以係四海臣民之望，即孤家北征，亦心安也。」時大冢宰周尚文已經予告致仁，月君即命程亨為天卿，鄭洽補黃門侍郎，同議典禮，罷朝各散。
　　程亨蒞任之後，一面抄錄敕書，行知兩軍師及開府大將軍外，齊集眾文武官員於行闕下會議，皆垂紳委珮，肅然拱立，不敢創發一語。互相遜讓，商榷竟日，絕無個主張。只因三代典章，毀於秦燄，無可考據。自漢叔孫通摭拾秦制，參以己意，定為一朝制度。君太尊而臣太卑，非復古禮。歷代雖有損益，要皆大同小異。至本朝太祖命李善長等酌定朝儀，大約不出唐、宋舊制。今日要改弦易轍，原屬繁難，況且建文帝主意，要臣不太卑、而君不太尊，就是孟子所云「天子不召師」的議論。
　　為臣子者，越不敢專擅了。程亨亦沒奈何，遂去請教於相府。
　　吳學誠道：「帝旨原請帝師裁正，今不妨取其可更易者，更易幾條，其不可更易者，奏請帝師定奪便了。」於是諸臣等只將細微之處略為損益，交於相府上達帝師。吳學誠、趙天泰、梁田玉等又面行奏請月君，乃更定數條，計列於左：
　　　　　一、大會朝：
　　　　三公、三孤，總率百官朝賀畢，公、孤並賜榻重茵，分左右帶斜而坐；正六卿與黃門尚書、薇省大學士、都憲御史，並賜錦墩；亞卿與黃門侍郎、薇省左右學士、僉憲御史，及京尹，皆賜茵席地而坐；祭酒、通政、監察御史、侍讀、侍講與撰文學士，並都給諫，及靈臺正，皆賜席地而坐；外起居注官一員，立於黼座之側，簪筆御史一員，立於殿楹之內。餘皆兩行鵠立，其右班，以元勛封公侯者，與六卿對坐；封伯爵，並京營大將軍，與黃門尚書及亞卿等對坐；將軍、副將、參將，與京尹、祭酒、靈臺監等對坐。餘依品次待立。並再賜蔡荼。天子玉鐘，公、孤金鐘，六卿銀鐘，以下統用瓷器。天子舉手，公、孤鞠躬半揖，六卿以下皆全揖，飲畢而退。如有大元帥與朝，照依文銜，列入左班之內。若外而開府與朝，當列都憲御史之次，若外鎮大將軍與朝，應在京營大將軍之下。
　　　　　一、燕饗：
　　　　文武列坐如大會朝儀，其小臣統賜席地而坐。天子降榻，北向正立，令二內監執爵、箸，為公、孤定席。天子舉手，公、孤向上三揖。天子就榻南面而立，令內監為六卿定席。天子亦舉手，六卿向上三叩首。天子就坐，令內監自亞卿以下至靈臺正止，均送酒畢。餘小臣，每席各賜一壺。自斟酒畢，三公乃舉玉爵，同三孤跪獻天子三爵，天子降榻，拱手親受。六卿候御坐畢，方舉玉爵，率亞卿以下至京尹，叩首獻天子三爵，天子於御座上舉手，內臣接受。以下祭酒、都諫、靈臺正，各舉玉爵，率同諸臣等咸叩首，獻天子三爵。不舉手，內臣接受畢。
　　然後作樂，飲至九爵，公卿率群工謝恩。小臣先退，次第至於六卿、公、孤出。天子下座送至殿簷，看公孤降陛，由通道將出門。公、孤遙向上再揖，天子舉手回宮。其武臣大小各員，統隨文臣班次行禮，不令執爵。
　　　　　一、常朝：
　　　　天子平日視朝，三公、三孤總不與，唯六卿率百官朝謁。賜坐如大會朝儀，並賜茶一次，文職至靈臺官止，武職至參將止。餘小臣皆不賜。天子不舉鐘，飲畢而退。若天子召公、孤問道，或諮詢軍國事宜，公、孤方同入朝。其大元帥有公、孤銜者，常朝亦不與。或天子召問軍政，及邊塞事宜，方與朝會。其儀制悉如大會朝之禮。
　　　　　一、燕見：
　　　　三公、三孤入殿，天子降榻相迎。公、孤扶杖三揖，天子答以半禮，南向就坐，公、孤皆兩帝北向斜坐。外六卿等，若在偏殿，賜坐如大會朝儀；若在內殿，六卿等賜榻，亞卿等賜錦墩，祭酒等賜茵，餘皆席地賜坐。武臣官職大小，悉照文官之制。
　　　　　一、奏對：
　　　　凡日行政事，自六卿至靈臺正，叩首畢，皆立奏，天子有問，亦立對，均不賜坐；餘小臣皆跪奏，天子有問，拜手而對。若係特奏事宜，自六卿至靈臺，皆俯伏跪奏，天子命平身乃起；若小臣特奏，無面對之禮，許封章奏，從黃門上達，伏地候旨。三公、三孤，無常奏事情，其有特奏，但就座上起立，奏畢仍坐。外武職亦悉從文官儀制。
　　　　　一、經筵：
　　　　天子南向坐，講官側坐。三公、三孤，左右帶斜坐，同聽。義理有可辨者，公、孤正之。外起居注官一員，席地而坐。講畢賜茶。青宮講筵，太子北向坐，講官西向坐，紫薇省大學士，並左右學士，皆東向坐，陪聽。意旨有不當者，辨之。外簪筆御史一員，席地坐，專糾太子失儀。凡三進茶而畢。
　　　　　一、游宴：
　　　　謂游林苑，登臺榭，泛舟之類，止紫薇學士及黃門官員陪從。其餘大小諸臣，皆不與焉。或賦詩飲酒，征伎聽歌，侍坐侍立，均無一定禮儀。但於日夕告退，若秉燭不散，給諫、御史共彈之。
　　　　　一、稱呼：
　　　　天子稱公、孤日「先生」。其拜起，令內侍扶掖。不鳴贊，不蹈舞。正六卿並紫薇大學士、都憲御史、黃門尚書及亞卿等，皆稱為「卿」。紫薇左右諸學士與黃門侍郎、僉憲御史、大司成、都給諫等，皆呼官銜。監察御史、給事中及各衙門五品以下，悉呼名字，凡經筵官進講之時，天子亦呼為「先生」，其平日仍照品稱呼。若東宮講官，皇太子自始至終，總稱為「先生」。紫薇左右學士，不在經筵，亦稱為「先生」。若大學士，稱為「老先生」。三公、三孤，則稱「元老先生」。其正六卿與都憲御史、黃門尚書，皆呼日「先生」。加以官銜，如大宗伯，稱為「稱宗伯先生」。大司空，稱日「司空先生」、「都憲先生」、「尚書先生」之類。亞六卿起，至黃門侍郎、僉憲、京尹、司成與薇省諸學士，悉稱為「卿」。都給諫、監察御史與給事中、眾御史及各衙門五品以上，悉呼官銜。餘小臣各呼名字。
以上皆平日常行制度。其吉、凶、軍、賓、嘉五大禮，別有儀文。字跡繁多，茲不能載。
　　月君草創畢，以示諸仙師曰：「禮儀制度，古來創自聖賢，後代因之考據。而今杜撰出來，也可行得否？」鮑師道：「這也與古禮多有相合，怎行不得？」
　　曼師道：「舜何人也？予何人也？難道後世就沒有個可以制禮作樂的？畢竟後人做來，說是杜撰。當時未有禮儀，驀地造出，有個不是杜撰的麼？秦之李斯、漢之叔孫通，他是何物？尚且說白道黑，造起一代典章，至今也還宗他些制度。何況帝師，道統天人，學貫今古，半述半作的？諺雲『禮失而求諸野』，帝師起於草野，正合著這句話。若說行不得，就是不知禮的皇帝了！」鮑師等皆大笑。
　　公孫大娘道：「還有一說，君太尊，臣太卑，猶且不可，若帝與後原係敵體夫妻，因何跪拜迎接，無異僕婦之見家主。今帝師以女子而登九五，也要定個典禮，使皇后像個皇后，與眾妃嬪之俯伏跪叩者，有些分別，未為不可。」鮑師道：「公孫仙師說得極是。帝為乾道，後為坤道。《羲經》曰：『大哉乾元，萬物資始。至哉坤元，萬物資生。』雖尊卑有體，要亦不至懸絕若是，且後字與帝字同義，豈可稱曰『帝後』，行的是僕妾之禮？」月君道：「皇帝之女下嫁，亦夫婦也。何以舅姑之尊，尚用臣禮相見？堯降二女於媯，不聞瞽瞽、瞍夫婦，跪之叩之？這也是最不平的。我當折而衷之，定個儀制。」曼師道：「我看帝師只是護短女人，那裡行得去？」月君笑道：「這是裁其過而補其不及，曼師因何反說？」曼師道：「反說，反說，反轉來卻是正說。你看天下婦女與男人行禮，男子深深一揖至地，女人只把膝磕子來一典，直挺挺的立著，也算個行禮麼？平等親戚尚使不得，何況見了尊長，也做出這個模樣，豈不可笑？唐朝武墨登極，受享四海，臣民朝謁，就把女人抬貴起來，造下這曲膝之儀，美其名曰『萬福』，流傳至今，把鄉村里巷之匹婦，也都尊重了！何況公主是皇帝的女兒，豈不應該的？今帝師但要把至尊之女抑他下來，到不議及至賤之婦人，豈不是與武墨一般護短的了？」月君笑道：「曼師舉一世而變化之，固出於大公至正，但帝旨只為朝儀起見。后妃朝帝主，駙馬朝公主，似可類及，若說到民間婦女，則絕不相涉，如何可以牽連奏聞？」聶隱娘道：「定個典禮，竟自頒行，何必連著朝儀啟奏呢？」公孫大娘道：「如今怕老婆的，一百個裡到有九十八九個，難道個個是絨男子？也有錯認了周公制禮，只道婦人是應大的！帝師移風易俗，整飭他轉來，也為鬚眉吐一吐氣！」
　　曼師道：「如今帝師威風，九州之外，八荒之內，沒有個不震服的，自己也要存個地步，怎肯把這些女人來屈抑他？」月君笑道：「曼師用著激將之法了！」鮑師道：「帝師不知。他一個問訊，直要曲腰俯首至地，那女人只說個『師父不勞』，連膝磕子也不曲一曲，他心上好不惱麼？」眾仙師皆大笑。
　　於是月君草定《女儀》數則，開列於左：
　　　　　一、后妃未經冊立者，雖元配，仍從妃制。必告之宗廟、百官，進冊奉璽綬者，方名日「後」。帝至後宮，則後出殿簷，降階俯躬而接。帝舉手下輦，肩隨同行進殿。後拜，帝答以牛禮。設位，帝南向，後北向坐，設宴亦如之，不同席，不並肩也。帝出，送之階下，候帝升輦，後乃還宮。若宮中有廣筵宴會，眾妃畢集，帝與後皆正席南向，妃皆側立，俟後賜坐，乃坐。宴將畢，後選辭帝行，帝起送後至殿簷間，諸妃皆下陛跪送，俟後升輦出宮，乃還。其平日，妃、嬪見後，一如見帝之禮。後不賜坐，雖位至貴妃，亦不敢坐。後有失德，非淫、妒、悍三者不廢。廢必告之宗廟，宣諸公、孤，無專廢之禮。
　　　　　一、公主下降，無論是何等人家，凡未經廟見之前，翁姑、夫婿，皆行臣下見公主之禮。禮未廟見者，不執婦功，故《魏風》之刺儉不中禮，令未廟見之婦縫裳者，曰：「纖纖女手，可以縫掌，」仍謂之女而不謂之婦；若已經廟見，乃應執婦功之候，雖天子之女，其奉翁姑與事夫婿，皆須恪盡婦道。與臣、庶家無異也。若有故而出，亦總照七出之例。若公主留於宮中，而駙馬入見，仍行臣禮。在國與在家，各盡其道。
　　　　　一、臣、庶家女子末出閣者，除拜見叔、伯、母舅，餘皆不見；其已出閣者，凡九族親戚在五服以內者，有事皆得接見。凡三黨親戚平等者，男子向上拜，婦人側向答拜；若男係長親，婦人向上拜，男子側向答拜；男子係卑幼，亦向上拜，婦人側立答以半禮。若作揖，男子俯首至地，婦人俯躬，衣袖至地而止。其有通家、朋友，與鄰里往來相見者，無論長幼，總照平等親戚之例。若孀居婦人，年五十以內者，止與己之胞弟兄及內姪，與夫之嫡姪相見，，並照平等及卑幼之例；其五十以上者，一切接見，均得與有夫之婦人同一例。向來曲膝萬福之禮，永行禁絕。
　　月君方才寫竟，曼師大笑道：「婦人揖不至地，到底護短！」月君也笑道：「雖然，婦人高髻雲鬟，教他垂首至地，恐釵卸冠傾，不好看相。」曼師道：「這也罷了。倘有和尚、道士、女尼、女冠，係是應見的親戚，作何行禮？怎不定個制度？怪不得帝師與我等道姑、尼姑混在一處了！」鮑師等又皆大笑。月君道：「雖齣戲言，然其間到是要防閒的。」鮑師道：「還要防閒的哩！譬如奴僕、丫鬟，見主子、主母，雖然貴賤有別，到底有男女之嫌。而今世界主奸僕婦，像個理所當然；還有奴才奸主母的，其主礙於體面，竟至明知不問；或有己奸其僕之婦女，自覺內慚，不便究治，大家和同混一起來，也還成個人麼？
　　從來刑罰治於已然，禮法治於未然，帝師何以不慮及耶？」月君點首道；「善哉！善哉！此等深意，皆補聖賢所未備。」正欲染筆起草，素英又進言道：「我最惱的是婦人搽粉塗朱，妝得似小鬼一般。亦應禁止才是！」月君道：「定的是禮，這等妝飾之事，不在禮文上的，如何說到這個地步？」曼師道：「怎說不到？只教他在禮上梳妝便了。」月君道：「我有個道理在。」隨又寫出數條，云：
　　　　　一、奴僕與主母，平常無事不許相見；其有叩節拜壽，並吉凶事宜，或奉使稟令應入見者，主母出中堂南向，奴僕於階下背跪叩首，起亦背立，稟命已畢，即趨出；如非緊要之事，令小童或婦女傳言，不得擅入中門。若主母孀居，則垂簾而見，奴僕仍行背叩之禮。其傍主母，若家主之嫂與弟婦，並姊妹之親，均照此背叩，只行半禮；唯家主之母年五十以上者，見而稟對與家主同。
　　　　　一、家主與僕婦，除自幼以丫鬟、婢女配合童僕，照常服役外，其餘收買僕從，另居外宅者，苟無正事，婦女與家主亦不見面。其僕與婦同見家主，一體面叩；若止僕婦入見，亦行背叩之禮。有稟令事宜，但請命於主母。若僕婦寡居，止許見主母，不見家主。或奉命至親黨之家，亦止見旁主之婦，雖家主之嫡叔伯、胞弟兄，亦不見面、行禮。若係祖父傳下之人，未經分析，體統宜一；若已分析，則各有各主，其僕見家主之弟兄、叔伯，仍行全禮。其餘只行半禮，若僕婦，概止行半禮可也。
　　　　　一、大家閨門內服役者，男係童子，女係丫鬟。若已匹配，均出中門外居住。其小戶人家，既無內外之別，亦不可有奴婢之名，當稱為義男義婦，其體與子孫同。
　　　　　一、凡和尚、道士，已是方外，雖至戚婦女，無相見之禮。若係婦尼、女冠，無論是親非親，尊卑長幼，一體平行。
　　曼師道：「差了！差了！倘若祖太太一輩出了家，也與子孫婦輩平行，有這理麼？」鮑師道：「好胡說！現今你做尼姑，見了你外甥剎魔主，還怕得他狠哩！」月君笑道：「是法平等，無有高下。我如今依著曼師，除親姑、親祖姑外，方照此例而行，何如？」公孫仙師道：「這個沒得說。」
　　月君隨添注在方外條下。又將汝飾事宜，另寫一款，云：
　　　　　一、夫婦百年偕老，終日相對，須如賓客一般。所謂情慾之感，無介平儀容，燕私之意，不形，乎動靜，方為君子、淑女。正不必蘭麝薰肌，粉脂塗面，以為容悅之態。諺云：「醜婦良家之寶。」無鹽、德耀，為千古第一醜婦，即為千古第一賢嬡，不聞其稍有妝飾也。醜者尚不須妝飾，況其美者乎！然而詩云「刑於寡妻」，此尤在為丈夫者，整其大綱，而使閨人不屑屑於畫眉點額，如謝女之有林下風範，豈非絕代佳事？至夫侍妾、媵婢，舞女、歌姬，粉白黛綠，爭妍而取憐，處其地位，理所當然，不在禁例；又若娼家樂戶，獻笑倚門，迎新送舊，全在乎異樣新妝，作為狐媚以惑人心，尤不在此禁例。
　　鮑師諸師看了，大贊道：「禁得妙！禁得妙！不禁的尤妙！從此天下閨中，皆化為淡汝真色矣！」月君遂命素英，一並封發相府，除會朝儀制與后妃、公主二則應奏覆皇帝外，其臣、庶家五條，即頒敕各郡、縣一體遵行。
　　越數日，呂律與高咸寧各有聯銜奏疏二道，不知也為朝儀大典與否。從來草野師儒，每負禮樂典章之學問；廟堂君相，寧無損益因革之權宜？且看下文。
