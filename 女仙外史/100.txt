
　　且說劉璟見月君昇天，感歎一番，退兵在河間地方，還指望著建文回鑾，進討滅燕。不意奉到相府密札，召請還朝。劉元帥遂將兵符交與譚監軍，止帶小皂旗，星夜馳至闕下。原來朝中先得了程知星齎到行在玉函，是令大臣轉奏帝師，說聖意決不回鑾。即刻又得了帝師封諭二絕句。舉朝大驚。所以召劉元帥來商議。文武諸臣僉同在行殿啟發玉函視之，乃是一首七言絕句，詩云：
　　　　杖錫南遊歲月深，山雲水月任閒吟。
　　　　塵心消盡無些子，不愛臨軒萬慮侵。
　　程知星舉手道：「家君夜觀乾象，見太陰星移位，女虛分野，王氣潛消。又卜得『渙』卦，亦是解散之義。當日帝在神樂觀時，曾卜得『坤』卦，正是太陰承天之候，也就斷定龍戰於野，陰陽皆不能相勝，終歸渙散的，若逆數而行，必致大凶。因此聖意遂決，率筆寫了這詩。臨時時，家君命星夜趕路，恐不及再見帝師了，果然應驗若此。」吳太師道：「燕藩未反時，尊公豫言必反，而今焉得有錯！」忽報荊門開府姚襄飛奏密本，吳太師亦即同諸臣啟視雲；呂軍師同著大將劉超駕一小舟，不知去向。次日，道臣沈珂亦掛冠而遁。眾文武齊聲道：「此無疑是軍師也豫知帝師昇天，英雄之見，大略相同。」吳學誠拊心道：「噫，天數若是乎？我即於今日往詣行在，君臣生死一處。」劉璟揚言道：「在外開府將軍處均宜行文知照，聽其自處。我輩各行己志可也。」
　　於是曾公望收了玉圭，王璡卷了聖容。諸臣皆暫歸邸第，整理畢，復聚在闕下，大慟一番，出朝而散。獨有小皂旗睜目大呼者三，即拔劍自刎。時董、賓二老將軍皆先去世，董翥、賓鐵兒正要同扶父柩還葬，遂將小皂旗棺殮，載之而去。
　　今將諸臣蹤跡悉志於左：
　　晉爵太師、前翰林院編修、充平燕軍師程濟，
　　晉爵太傅、前監察御史葉應賢，原名希賢，
　　晉爵太保、前吳王府教授楊應能。
　　葉、楊二公，從帝微行十年，同時病卒，葬在滇中之浪穹山，帝手筆題曰「兩忠之墓」。嗣後隨駕，止濟一人。
　　太師吳學誠，原官侍講。
　　太傅趙天泰，原官編修。
　　太保梁田玉，原官秋曹。
　　少傅郭節，
　　少保宋和，
　　大冢宰程亨，原官檢討。
　　大司徒劉仲，
　　大司寇何洲。
　　以上舊臣八人，或入蜀，或之楚，或游吳、越，或適滇、黔，各去尋訪行在。
　　少師李希顏。原官贊善。
　　先因老病致仕，仍遁居於夾谷。
　　少師王璡。原官寧波郡守。
　　祝髮為僧，去游五嶽。曰：「帝尚披緇，何況臣子。」少監王鉞從之去。太監周恕先數日已卒。
　　太保金焦，原官刑部侍郎。
　　大司寇馮㴶，原官刑部司務。
　　大司徒梁良玉，原官中書。
　　大司空黃直，
　　都憲御史王資，
　　晉銜大司空靈臺正王之臣。原官欽天監正。
　　以上舊臣六人先後去世。均有諡號。
　　方外宗伯兼迎鑾使錢芹。曾從蘇州府太守姚善起兵勤王，為行軍祭酒。
　　訪求行在，卒，葬於荊門山中，有諡。
　　大宗伯周轅，係殉節衡府紀善、諡文節公諱是修之子。
　　大司馬胡傳福，係殉國大理少卿、諡忠端公諱閏之子。
　　薇省左學士黃貴池，係殉難博士、諡忠慎公諱彥清之猶子。
　　都憲御史張彤，係勤王殉難樂平縣尹、諡忠成公諱彥方之子。
　　少司農陳鶴山，係殉國戶部尚書、諡忠貞公諱迪之子。
　　大司空曾公望，係殉國監察御史、諡忠靖公諱鳳韶之長子。
　　少司寇茅添生，係殉國副都御史、諡忠敏公諱大方之長孫。
　　黃門尚書周文獻，係勤王殉難松江郡丞、諡忠僖公諱繼瑜之子。
　　黃門侍郎侯玘，係殉國刑部尚書、諡忠簡公諱泰之孫。
　　以上九人，各懷印綬歸里，以詩禮傳家，訓誡子孫，永不出仕，忠孝聞於奕世。
　　薇省大學士方綸，係殉國文淵閣博士、諡忠肅公諱孝孺之子。
　　少宗伯盧敏政，係殉難太常少卿、諡忠安公諱原質之弟。
　　少司空鄭珩，係殉難監察御史、諡忠穆公諱度之子。
　　豫州巡察道余學夔，係洪武年間進士。
　　學夔本雲間人，為正學弟子。刑部尚書魏澤曾以方氏遺孤托之鞠育。而盧、鄭王皆以方黨滅族，無家可歸，遂相約學夔同之雲間，隱於九峰山。
　　侍讀學士劉藜，係殉國大理丞、諡忠節公諱端之子。
　　侍講學士王作霖，係殉國刑部郎中、諡忠恪公諱高之子。
　　以上二人，遣髮妻子居淮海之濱，易黃冠，遍遊天下名山，後結茅匡廬以終。
　　少冢宰卓孝，係殉國戶部侍郎、諡忠清公諱敬之子。
　　少司馬巨如椽，係殉國監察御史、諡忠獻公諱敬之子。
　　加卿銜左都諫魏袞，係殉國監察御史、諡忠慤公諱冕之子。
　　加卿銜右都諫鄒希軻，係殉國大理丞、諡忠勤公諱瑾之子。
　　諸公各有令嗣，早卜居於荊、襄之間，遂去隱於漁，如滄浪漁父雲。
　　討燕元帥、大司馬劉璟，係太祖軍師誠意伯諱基之子。公隻身在闕。還至青田，與家人訣別曰：「我先人開國，後人不能復國，豈可生於篡逆之世！」辮髮自經死。
　　晉少師、大司馬、參贊軍國重事，充迎鑾亞卿、副軍師高咸寧，原濟南儒生，為鐵兵部之參軍。
　　濟南尹高不危，咸寧之弟。
　　青州監軍道高宣，咸寧之兄。
　　少師初聞帝師昇天，又聞呂軍師遁跡，慷慨悲歌，命酒痛飲，至半夜，端坐而逝。其昆弟隱居於華不注山，終身不入城市。
　　大司馬、開府豫州鐵鼎，原名康安，係殉國兵部尚書、諡忠武公諱鉉之子。
　　公有二子，諭之曰：「我初志原從先人同死社稷，今幸宗祧不斬，當亟待嚴慈於地下。汝等宜卜居於華不注山，與高氏為鄰。」遂絕食而卒。
　　少司馬、都憲御史、開府淮西景星，係殉國左僉都御史、諡忠威公諱清之子。
　　僉憲御史、開府徐州練霜飛，係殉國副都御史、諡忠定公字子寧之子。
　　二開府各遣發公子居於滁州山中，自與夫人泛舟於五湖，逍遙世外，如范少伯雲。
　　少司馬、都憲御史、開府上谷司韜，係殉國僉都御史、諡忠毅公諱中之子。
　　先得仝然手書云：「在開封時，司公曾托夢，言某術數當為西洋開法之祖。今時會已屆，浮海去矣。」居數日，帝師昇天，公即命子卜居於萊郡，與仝氏相依，亦浮海而去，相傳為水仙雲。
　　少司馬、開府青州高崧，係殉國監察御史、諡忠介公諱翔之子。
　　公已有子而喪耦，仍戴黃冠入嵩山。後游於終南，不知所終。
　　僉憲御史、開府荊門姚襄，係勤王殉難蘇州府太守、諡忠桓公諱善之子。襄乳名保兒。
　　忠桓公率同郡人錢芹、俞貞木、王賓等起兵勤王，時三人之子咸在開府署中，遂同歸吳中，隱於西山，當時稱為勤王世家。
　　黃門左尚書史彬，原官賓輔。
　　黃門右尚書鄭洽，原官待詔。
　　以上舊臣二人，奉帝命為江、浙間東道主。帝曾三過史彬之家，為人偵知首告，至拖累死。洽謁帝後還家，以勞疾卒。
　　大司成楊禮立，係勤王殉國袁州府太守、諡忠康公諱任之子。
　　農曹正郎兼督運軍餉使楊福，係殉節給事中、諡烈愍公黃諱鉞之友。
　　福本常熟人，禮立重其義，與之同行，隱於虞山，為灌園叟。人稱為山中二楊，勝於朝內三楊。
　　特簡將才、充討燕監軍使譚符，係殉國兵部郎中、諡忠愍公諱翼之子。
　　譚監軍欲作留侯一椎故事，雕兒、蠻兒皆從之入燕，聞燕王薨而各散。監軍去，隱於長興山中。
　　京營前軍大將軍瞿雕兒，係都督贈威武侯諱能之子。
　　雕兒歸於卸石寨，與董、賓二將軍結小村以居，射獵為樂，人稱曰「三忠傑」。
　　京營左軍大將軍周蠻兒，係殉國僉都御史、諡忠憙公諱璿之子。
　　羽林左冠軍先鋒使金山保，係殉國戶部侍郎、諡忠襄公郭諱任之子。
　　羽林右冠軍先鋒使咬住，係殉國監察御史、諡忠惠公謝諱升之子。
　　以上三將軍同隱於浙之西湖。春秋花月，逍遙於兩竺六橋之間，曰：「死後神魂，可依岳、韓二忠武雲。」
　　鎮守黃河大將軍暴如雷，係殉國刑部尚書、諡忠直公諱昭之子。
　　原籍山西，從孟津渡黃河，至中流，語其子曰：「我既不能盡孝於父，又不能盡忠於君。汝其歸里，善繼先人之志，訓誡子孫，永勿仕進於篡逆之世！」遂躍入河中。
　　荊門監軍道董春秋，係殉國監察御史、諡忠哀公諱鏞之子。
　　聞呂軍師入蜀，遂別其妻孥，前去追訪。不得，遂修道於青山城，亦仙去。
　　淮南巡察道胡復，係殉難兵部侍郎、諡靖節公諱子昭之子。
　　入蜀尋訪叔父子義，不獲。返，得遇叔父之子胡縝，遂同歸故里，復亦更名為紹，隱於耕。
　　黃門侍郎陳囦，係勤王列國徵州府太守、諡忠懿公諱彥回之弟。
　　儀曹正郎、神樂使王昪，原南都神樂觀道士。
　　督理軍儲兼僉憲御史周縉，原官永清縣典史。
　　荊南督餉道胡先，原官沛縣縣丞。
　　開封府太守金蘭，原候選典史。
　　周、胡、金三人本浙之會稽籍。侍郎與儀曹心愛剡中山水，相率去，隱於山村，結為五老社，嘯傲花月，均以壽終。
　　值殿左將軍張倫，原官燕山守備。
　　值殿右將軍倪諒，原官燕山百戶。
　　駐守德州偏將軍葛進，原德州衛千總。
　　三人避跡五狼島，結村而居，為老農老圃，人謂之「三義村」。
　　建文二十六年秋七月辛卯，月君昇天時，燕太子正早朝，文武百官同登五鳳樓，看望得分明，皆詫為異事。太子顧謂諸臣道：「卻原來是位天仙，怎麼說做妖寇？怪不得建文舊臣悉行歸附。當日沖虛真人說，是為生民劫數降下來的，誠然不錯。」
　　諸臣頓首，咸稱「天下太平，殿下洪福」。隨諭閣臣速繕奏疏，請旨處分濟南事宜。疏未發，忽接密詔：
　　　　駕已崩於榆木川，直待靈車進了居庸關，然後發喪。太子即日登基，是為仁宗皇帝，建號洪熙元年，大赦天下，並頒恩詔。凡建文時忠臣義士已經誥贈爵諡者，悉循當日恤典。如有遺漏未追贈者，查確奏請，並子孫鹹得蔭職。其靖難時陣亡將士，毋分南北，一體褒恤。
　　原有世職者，仍准承襲。至忠臣之妻女殉難者，悉加追封。敕郡縣所司：凡忠臣烈女，皆得建坊立祠，以表其節。茲紀其烈女載諸史冊可據者：
　　兵部尚書鐵鉉妻楊夫人並二女，母薛太夫人。
　　文淵閣學士方孝孺妻鄭夫人並二女。
　　禮部侍郎黃觀妻翁夫人並二女。
　　翰林院修撰王叔英妻金夫人並二女。
　　監察御史謝昪妻韓夫人並四女。
　　大理寺丞胡閏妻王夫人並一女。
　　刑部尚書侯泰妻曾夫人。
　　工部侍郎張安國妻賈夫人。
　　副都御史茅大方妻張夫人。
　　僉都御史周璿妻王夫人。
　　監察御史曾鳳韶妻李夫人。
　　左拾遺戴德彝嫂項夫人。
　　監察御史林英妻宋夫人。
　　兵部郎中譚翼妻鄒夫人。
　　浙江臬司王良妻某夫人。
　　徵州府太守陳彥回妻屠夫人。
　　鎮撫牛景先妻某夫人。
　　戶部侍郎郭任三女。
　　監察御史董鏞一女。
　　蕭縣令鄭恕二女。
　　青州府教授劉固母袁太夫人。
　　燕山衛卒儲福妻范氏，母某氏。
　　國師道衍孀姊姚氏。
　　以上忠臣妻女，凡隨夫與父殉節者，妻封義烈，女封孝烈。
　　若因夫與父被難者，妻封安烈，女封哀烈。其發在教坊自盡者，妻封清烈，女封貞烈。忠臣之母封宜烈。唯德彝之嫂封超烈。
　　道衍之姊、儲福之妻，均封超節。自此四海人民心悅誠服。時建文帝行在楚中，聞之，曰：「此子可謂干父之蠱也。但要天下太平，如朕臨軒，夫復何慮。」於是得逍遙於山水。
　　又十六載，為英宗正統五年，朝中已歷四世，帝年六十有四，問濟曰：「我欲歸於祖陵可否？」濟卜之吉，遂出滇南，至藩司堂上，南面盤膝而坐，曰：「我建文皇帝也。」巡方御史飛章奏聞，有旨送歸燕京。時從亡者皆去世，唯濟一人侍從，而朝內舊臣亦無一存，都不識認。止一宦官吳亮，為帝舊侍，令辨真偽。帝見亮即呼曰：「汝吳亮也，老至於此！」亮對「不是」。帝曰：「朕於某年食子鵝，棄片肉於地，令汝作狗餂之，猶如昨日，難道就忘了麼？」亮遂涕泣伏地。帝左趾有黑痣，亮以手摩視之，乃持亮踵大慟，不能仰視。退而自經。英宗聞吳亮死，知亮是真，迎入大內，以兒孫禮拜見，稱為「太上老佛」。濟歎曰：「今日得終臣職。」遂入徽之黃山，隱於天子都。
　　後帝壽至八十九而崩，卜葬於西城外黑龍潭北，碑題曰「天下大師之墓」。嶺南屈大均曾謁帝陵墓，有詩曰：
　　　　讓帝飄零海嶠東，龍歸猶識未央宮。
　　　　風雷豈敢疑姬旦，禾黍何當怨狡童。
　　　　父老爭迎靈鷲錫，山河如棄鼎湖弓。
　　　　傷心陵墓無封樹，秋草離離白圳中。
　　帝之長子名文。諸臣在宮中泣別時，有兵部侍郎廖平請於帝，匿文火奎以去，後為奸人訐首。而廖侍郎則先已寄託於黎平土司曾長官家，變姓曾氏矣，以此搜查無獲。僅抄沒廖平之家，流徙蜀中。及文火奎既長，平以少妹妻之。而後訪求帝跡，相遇於浙之桐廬。既復命，乃自盡。及帝還京，文火奎仍復朱娃。越二百五十年，烈皇帝殉社稷，皇家子孫殄滅無遺，唯文火奎一脈，超然物表。至今雲多繁衍。蓋天所以厚讓帝之福雲。
