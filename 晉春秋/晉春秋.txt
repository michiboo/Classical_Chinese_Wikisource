唐 杜延業撰。 清 湯球輯
泰始四年，策免石苞官（《通鑒考異·晉紀》）。七年，劉禪卒，諡惠公（同上）。八年二月，以賈充為都秦、涼二州事（同上）。
八年，敦煌太守尹據卒。涼州刺史楊欣表敦煌令梁澄領太守，功曹宋質輒廢。澄表，議郎令狐豐為太守。
八年十月己巳，賈充與朝士宴飲，庾純醉與充爭言，詔免純官（同上）。
太康元年四月甲子，王渾斬張悌。丙寅，吳殺岑昏與何楨書。庚午，送降書。壬申，王浚入石頭。甲申，封歸命侯。五月丁亥，至洛陽（同上）。
武帝謂胡威曰：「卿清孰與父清？」威對曰：「臣不如父。」帝曰：「以何為不如？」對曰：「臣父清，恐人知，臣清，惟恐人不知。是以不如父也。」（《書鈔》三十八）
太康三年春正月丁丑朔，帝親祀南郊。禮畢，問劉毅曰：「朕可方漢之何帝？」對曰：「桓、靈。」帝曰：「何至於此？」對曰：「桓靈賣官，錢入官庫，陛下賣官，錢入私門。以此言之，殆不如也。」帝大笑曰：「桓、靈之世，不聞此言。今朕有直臣，固為勝之（《通鑒考異·晉紀》）。
七年十月，劉毅致仕，尋卒（同上）。
元康四年七月，傅鹹為司隸。五年五月，始親職。十月，卒（《通鑒考異·晉紀》）。四年閏月，武庫火（同上）。八年，李特就穀入蜀（同上）。
永康元年，趙廞自稱大都督、大將軍、益州牧，建號太平元年（同上五）。二年春，趙廞以李庠大逆不道，斬之（同上六）。太安二年正月，李特僭位，改年建初（同上七）。
七月，顒穎起兵，乃以乂為太尉都督以討之（同上）。八月，樂廣自裁（同上）。十月，穎殺陸機，又收機弟雲及孫承，皆下獄（同上）。十二月，殺乂（同上）。
永興元年十月，李雄自稱成都王，劉淵自稱漢王（同上）。二年六月，李雄即帝位（同上八）。
光熙元年十二月，東海王越殺顒（同上）。
永嘉元年，討陳敏，顧榮等應之。初，敏弟處知榮等有貳心，勸敏殺之，敏不從。敏臨死，謂處曰：「我負卿。」（同上）
王衍言於太傅越，以王澄為荊州，敦為揚州，據吳、楚以為形援，越從之。於是澄、敦同發，越餞之（同上）。
二年，張軌病。張越與其兄鎮及曹祗謀遣使詣長安，告而代之（同上）。張澹馳詣長安，上訴軌之被誣（同上）。成尚書令楊裦卒（同上八）。
三年春正月、辛丑朔，熒惑犯紫微。漢太史鮮于修之言於漢主雲雲。（同上九）
四年，猗盧率萬餘家避難，自雲中入雁門，從劉琨求地，琨徙五縣居之（同上）。五年正月，上遣李初詔苟晞討越（同上）。猗盧遣其子利孫助劉琨戍新興（同上）。
聰以帝為平河公。明年二月，乃封帝會稽公（同上）。
懷帝陷於平陽，劉聰加帝開府儀同三司，會稽郡公，引帝入宴。謂帝曰：「卿為豫章王時，朕與王武子俱造卿。武子稱朕於卿，卿言聞名久矣，卿以所作樂府文示朕，曰：『劉君聞君善詞賦，試為看也』。朕與武子俱為盛德頌卿，稱善者久之。又引朕射於皇堂，朕得十二籌，卿與武子俱得九籌。卿又贈朕柘弓、銀硯，卿頗憶否？」帝曰：「安敢忘之，恨爾日不得早識龍顏。」聰曰：「卿家骨肉，何相殘之甚？」帝曰：「此殆非人事，皇天意也。大漢將興，應乾受曆，故為陛下自相驅耳。臣家若能奉武皇帝之業，九族敦睦，陛下何由得之。」聰甚有喜色（《禦覽》五百八十八引《晉春秋》）。
湣帝名子業，或作業（《通鑒考異·晉紀》九）。建興二年，劉曜、趙染複與段凱率眾向長安（同上十一）。三年，陶侃攻杜弢，城潰，弢投水死（同上）。
四年，漢免卜幹為庶人，太宰河間王士通等諫。
使宗敞送降箋於曜（同上）。
大興元年，蒲洪降劉曜（同上十三）。
大興三年，劉宏以妖術惑眾，張寔左右皆事之。閻涉、趙卬皆宏鄉人，宏謂之曰：「天與我神璽，應王涼州。」涉、印信之，密謀殺寔奉宏。寔弟茂知其謀，請誅宏，寔令史初收之，未至，涉等人殺寔，宏見史初，謂曰：「使君已死，殺我何為？」初怒，截其舌，而囚之轅於姑臧市（《通鑒考異·晉紀》十三）。
太寧元年，王敦移鎮姑蘇，屯蕪（同上十四）。
二年，詔下敦府，列敦罪惡，曰：「敦輒立兄息以自承代，未有宰相繼體，而不由王命者也。頑兇相獎，無所顧忌，誌騁凶醜，以窺神器。今遣王導等進討，有能斬送敦首，封萬戶侯，賞布萬匹。」（同上十五）
敦疾篤，王導為敦發喪（同上）。七月，王含等水陸三萬，奄至江寧南岸（同上）。
錢鳳走，載淵弟良斬鳳（同上）。
鹹和三年，庾亮、溫嶠互相推為盟主。嶠從兄充曰：「陶征西，位重兵強，宜共推之。」（同上十六）石勒即帝位，改元太和（同上）。五年，趙以翟真為句町王（同上）
七年，陶侃遣使聘後趙，趙王勒饗之（同上十七）。
九年，陶侃卒。侃嚐夢化鶴，背上生八翼，飛而上天，見天門九重，已登其八，唯一門不得入，閽者以杖擊之。因墜地折其左翼。及寤，左脅猶痛。及都督八州，握強兵，潛有窺窬之誌，每思折翼之祥，自抑而止（同上）。
石虎即位，改元永熙（《通鑒考異·晉紀》十七）。
鹹康三年，石虎殺其太子邃（同上）。
永和三年，趙擊張重華，遂城上最（《通鑒考異·晉紀》十九）。五年，石遵即位，廢太後為昭儀（同上二十）。六年，閏正月（同上）。
三月，趙新興王祗即皇帝位（同上）。
興寧元年閏月，張天錫殺玄靚而自立（同上二十三）。
太和四年，燕建熙十年八月，秦命匈奴曹轂發使如燕朝貢，以西戎主簿郭辯為之副（同上）。
五年，燕太傅評將精兵三十萬以拒秦（同上二十四）。
太元四年，秦苻堅克襄陽，獲習鑿齒、釋道安。時鑿齒足疾，堅見之與語，大悅，歎曰：「昔晉平吳，利在二陸。今破南士，獲士一人有半。」蓋刺其蹇也。初，鑿齒嚐造道安，譚論自讚曰：「四海習鑿齒。」安應聲曰：「彌天釋道安。」鹹以為清對（《廣記》二百四十六）。
隆安五年，涼呂隆遣使請降於秦（《通鑒考異·晉紀》三十四）。義熙十一年二月，姚興卒（同上三十九）。
