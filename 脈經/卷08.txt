
寸口沉大而滑，沉則為實，滑則為氣，實氣相搏，血氣入於臟即死，入於腑即癒，此為卒厥。不知人，唇青身冷，為入臟，即死；如身溫和，汗自出，為入腑，而復自癒。 
（痓一作痙）
太陽病，發熱無汗，而反惡寒者，名剛 。 
太陽病，發熱汗出，而不惡寒者，名柔 。（一雲惡寒） 太陽病，發熱，其脈沉而細者，為 。 
太陽病，發其汗，因致 （論云：發其汗太多，因致 ）病者身熱足寒，頸項強急，惡寒，時頭熱，面赤，目脈赤，獨頭動搖者，為 。（論云：獨頭面搖，卒口噤，背反張者， 病也）。
太陽病，無汗，而小便反少，氣上沖胸，口噤不 得語，欲作剛，葛根湯主之。剛 為病，胸滿口噤，臥不著席，腳攣急，其人必 齒可與大承氣湯。 
病，發其汗已，其脈 如蛇，暴腹脹大者，為欲解，脈如故，反伏弦者，必 。（一云： 脈出欲已）。 
脈來，按之築築而弦，直上下行。 
家，其脈伏堅，直上下。 
夫風病，下之則 。復發其汗，必拘急。 
太陽病，其証備，身體強，KT KT 然，脈沉遲，此為，栝蔞桂枝湯主之。 病，有灸瘡，難療。瘡家，雖身疼 痛，不可發其汗，汗出則 。太陽病，關節疼煩，脈沉而緩者，為中濕。（論云：中濕為濕痺，之候，其人小便不利，大便反快，但當利其小便）病者一身盡疼（一雲疼煩），發熱，日晡即劇，此為風濕。汗出所致也。（論云：此病傷於汗出當風，或久傷取冷所致） 濕家之為病，一身盡疼，發熱，而身色熏黃也。濕家之為病，其人但頭汗出，而背強，欲得被覆向火。若下之早，則噦，或胸滿，小便利（一雲不利），舌上如苔，此為丹田有熱，胸上有寒，渴欲飲而不能飲，則口燥也。 
濕家下之，額上汗出，微喘，小便利（一雲不利）者，死。若下利不止者，亦死。 
問曰︰風濕相搏，身體疼痛，法當汗出而解，值天陰雨不止，師雲此可發汗，而其病不癒者，何也？答曰；發其汗，汗大出者，但風氣去，濕氣續在，是故不癒。若治風濕者，發其汗，微微似欲出汗者，則風濕俱去也。 
濕家身煩疼，可與麻黃湯加朮四兩，發其汗為宜，慎不可以火攻之。 
風濕，脈浮，身重、汗出惡風者，防己湯主之。 
病患喘，頭痛，鼻塞而煩，其脈大，自能飲食，腹中和，無病。病在頭中寒濕，故鼻塞，內藥鼻中即癒。（論云：濕家病，身疼痛，發熱，面黃而喘，頭痛鼻窒而煩）傷寒八、九日，風濕相搏，身體疼痛，不能自轉側，不嘔不渴，脈浮虛而澀者，桂枝附子湯主之。若其人大便硬，小便自利者，朮附子湯主之。風濕相搏，骨節疼煩，掣痛不得屈伸，近之則痛劇，汗出短氣，小便不利，惡風不欲去衣。或身微腫者，甘草附子湯主之。 
太陽中熱， 是也。其人汗出惡寒，身熱而渴也，白虎湯主之。 
太陽中，身熱疼重，而脈微弱，此以夏月傷冷水，水行皮膚中所致也，瓜蒂湯主之。 
太陽中，發熱惡寒，身重而疼痛，其脈弦細芤遲，小便已灑洒然毛聳，手足逆冷，小有勞，身熱，口前開，板齒燥。若發其汗，惡寒則甚，加溫針，則發熱益甚，數下之，淋復甚。 
陽毒為病，身重腰背痛，煩悶不安，狂言，或走，或見鬼，或吐血下痢，其脈浮大數，面赤斑斑如錦文，喉咽痛，唾膿血，五日可治，至七日不可治也。有傷寒一、二日便成陽毒。或服藥，吐、下後變成陽毒，升麻湯主之。
陰毒為病，身重背強，腹中絞痛，咽喉不利，毒氣攻心，心下堅強，短氣不得息，嘔逆，唇青面黑，四肢厥冷，其脈沉細緊數，身如被打，五、六日可治，至七日不可治也。或傷寒初病一、二日，便結成陰毒。或服藥六、七日以上至十日，變成陰毒，甘草湯主之。
百合之為病，其狀常默默欲臥，復不能臥，或如強健人，欲得出行，而復不能行，意欲得食，復不能食，或有美時，或有不用聞飲食臭時，如寒無寒，如熱無熱，朝至口苦，小便赤黃，身形如和，其脈微數，百脈一宗，悉病，各隨証治之。百合病，見於陰者，以陽法救之；見於陽者，以陰法救之。見陽攻陰，復發其汗，此為逆，其病難治；見陰攻陽，乃復下之，此亦為逆，其病難治。（《千金方》云：見在於陰而攻其陽，則陰不得解也，復發其汗為逆也。見在於陽而攻其陰，則陽不得解也，復下之，其病不癒）狐惑為病，其氣如傷寒，默默欲眠，目不得閉，臥起不安，蝕於喉為惑，蝕於陰為狐。狐惑之病，並不欲飲食，聞食臭，其面目乍赤、乍白、乍黑。其毒蝕於上者，則聲喝，其毒蝕於下部者，咽乾。蝕於上部，瀉心湯主之。蝕於下部，苦參湯淹洗之，蝕於肛者，雄黃熏之。
其人脈數，無熱，微煩，默默欲臥，汗出，初得三、四日，目赤如鳩眼，得之七、八日，目四 黃黑，若能食者，膿已成也，赤小豆當歸散主之。
病人或從呼吸，上蝕其咽，或從下焦，蝕其肛陰，蝕上為惑，蝕下為狐。狐惑病者，豬苓散主之。 
問曰︰病有霍亂者何？師曰︰嘔吐而利，此為霍亂。 
問曰︰病者發熱，頭痛，身體疼，惡寒，而復吐利，當屬何病？師曰︰當為霍亂。霍亂吐利止，而復發熱也。傷寒，其脈微澀，本是霍亂，今是傷寒，卻四、五日，至陰經上，轉入陰必吐利。
轉筋為病，其人臂腳直，脈上下行，微弦，轉筋入腹，雞屎白散主之。 
夫風之為病當半身不遂，或但臂不遂者，此為痺。脈微而數，中風使然。
頭痛脈滑者，中風，風脈虛弱也。 
寸口脈浮而緊，緊則為寒，浮則為虛，虛寒相搏，邪在皮膚。浮者血虛，絡脈空虛，賊邪不瀉，或左或右。邪氣反緩，正氣則急，正氣引邪， 僻不遂。邪在於絡，肌膚不仁。邪在於經，則重不勝。邪入於腑，則不識人。邪入於臟，舌即難言，口吐於涎。 
寸口脈遲而緩，遲則為寒，緩則為虛。榮緩則為亡血，衛遲則為中風。邪氣中經，則身癢而癮疹。心氣不足，邪氣入中，則胸滿而短氣。 
趺陽脈浮而滑，滑則穀氣實，浮則汗自出。 
少陰脈浮而弱，弱則血不足，浮則為風，風血相搏，則疼痛如掣。 
盛人脈澀小，短氣，自汗出，歷節疼，不可屈伸，此皆飲酒汗出當風所致也。 
寸口脈沉而弱，沉則主骨，弱則主筋；沉則為腎，弱則為肝。汗出入水中如水傷心歷節黃汗出故曰歷節也。味酸則傷筋，筋傷則緩，名曰泄。鹹則傷骨，骨傷則痿，名曰枯。枯泄相搏，名曰斷泄。榮氣不通，衛不獨行，榮衛俱微，三焦無所御，四屬斷絕，身體羸瘦，獨足腫大，黃汗出，脛冷假令發熱，便為歷節也。病歷節，疼痛不可屈伸，烏頭湯主之。
諸肢節疼痛，身體魁瘰，腳腫如脫，頭眩短氣，溫溫欲吐，桂枝芍藥知母湯主之。 
問曰︰血痺從何得之？師曰︰夫尊榮人，骨弱肌膚盛，重因疲勞汗出，臥不時動搖，加被微風，遂得之。形如風狀，（巢原雲其狀如被微風所吹）但以脈自微澀，在寸口、關上小緊，宜針引陽氣，令脈和緊去則癒。 
血痺，陰陽俱微，寸口、關上微，尺中小緊，外証身體不仁，如風狀，黃 桂五物湯主之。
夫欲治病當先知其証何趣乃當攻之耳。 
男子平人，脈大為勞。極虛亦為勞。 
男子勞之為病，其脈浮大，手足暖，春夏劇，秋冬瘥，陰寒精自出，酸削不能行，少陰虛滿。 
人年五十，六十，其病脈大者，痺挾背行，苦腸鳴，馬刀俠癭者，皆為勞得之。 
男子平人，脈虛弱細微者，喜盜汗出也。 
男子面色薄者，主渴及亡血。卒喘悸，其脈浮者，裡虛也。 
男子脈虛沉弦，無寒熱，短氣，裡急，小便不利，面色白，時時目瞑，此人喜衄，少腹滿，此為勞使之然。 
男子脈微弱而澀，為無子，精氣清冷。 
夫失精家，少腹弦急，陰頭寒，目眶痛，發落，脈極虛，芤遲，為清穀，亡血，失精。 
脈得諸芤動微緊，男子失精，女子夢交通，桂枝加龍骨牡蠣湯主之。 
脈沉小遲，名脫氣。其人疾行則喘喝，手足逆寒，腹滿，甚則溏泄，食不消化也。 
脈弦而大，弦則為減，大則為芤，減則為寒，芤則為虛，寒虛相搏，此名為革。婦人則半產、漏下，男子則亡血、失精。 
師曰︰厥陰之為病，消渴，氣上沖心，心中疼熱，飢而不欲食，食即吐，下之不肯止。
寸口脈浮而遲，浮則為虛，遲則為勞。虛則衛氣不足，遲則榮氣竭。趺陽脈浮而數，浮則為氣，數則消穀而緊（《要略》緊作大堅），氣盛則溲數，溲數則緊（《要略》作堅）。緊數相搏，則為消渴。
男子消渴，小便反多，以飲一斗，小便一斗，腎氣丸主之。 
師曰︰熱在下焦則溺血，亦令人淋閉不通。淋之為病，小便如粟狀，少腹弦急，痛引臍中。寸口脈細而數，數則為熱，細則為寒，數為強吐。趺陽脈數，胃中有熱，則消穀引食，大便必堅，小便則數。少陰脈數，婦人則陰中生瘡，男子則氣淋。
淋家不可發汗，發汗則必便血。 
師曰︰病有風水，有皮水，有正水，有石水，有黃汗。風水其脈自浮，外証骨節疼痛，其人惡風。皮水，其脈亦浮，外証 腫，按之沒指，不惡風，其腹如鼓（如鼓，一作如故，不滿）不渴，當發其汗。正水，其脈沉遲，外証自喘。石 水，其脈自沉，外証腹滿，不喘。黃汗，其脈沉遲，身體發熱，胸滿，四肢、頭面腫，久不癒，必致癰膿。
脈浮而洪。 浮則為風，洪則為氣，風氣相搏，風強則為癮疹，身體為癢，癢為泄風，久為痂癩。氣強則為水，難以俯仰。風氣相擊，身體洪腫，汗出乃癒。惡風則虛，此為風水；不惡風者，小便通利，上焦有寒，其口多涎，此為黃汗。 
寸口脈沉滑者，中有水氣，面目腫大有熱，名曰風水。視人之目裹上微擁，如新臥起狀，其頸脈動，時時咳，按其手足上，陷而不起者，風水。太陽病，脈浮而緊，法當骨節疼痛，而反不疼，身體反重而酸。其人不渴，汗出即癒，此為風水。惡寒者，此為極虛，發汗得之。渴而不惡寒者，此為皮水。身腫而冷，狀如周痺，胸中窒，不能食，反聚痛，暮躁不眠，此為黃汗，痛在骨節。咳而喘，不渴者，此為脾脹。其形如腫，發汗即癒。然諸病此者，渴而下利，小便數者，皆不可發汗。
風水，其脈浮，浮為在表，其人能食，頭痛汗出，表無佗病，病者言但下重，故從腰以上為和，腰以下當腫及陰，難以屈伸，防己黃耆湯主之。（一云：風水，脈浮身重，汗出惡風者，防己黃耆湯主之）
風水，惡風，一身悉腫，脈浮不渴，續自汗出，而無大熱者，越婢湯主之。
師曰︰裹水者，一身面目洪腫，其脈沉。小便不利，故令病水。 假如小便自利，亡津液，故令渴也，越婢加朮湯主之。（一云：皮水，其脈沉，頭面浮腫，小便不利，故令病水。假令小便自利，亡津液，故令渴也。）
皮水之為病，四肢腫，水氣在皮膚中，四肢聶聶動者，防己茯苓湯主之。
趺陽脈當伏，今反緊，本自有寒，疝瘕，腹中痛。醫反下之，下之則胸滿短氣。
趺陽脈當伏，今反數，本自有熱，消穀（一作消渴），小便數，今反不利，此欲作水。
寸口脈浮而遲，浮脈熱，遲脈潛，熱潛相摶，名曰沉。趺陽脈浮而數，浮脈熱，數脈止，熱止相摶，名曰伏。沉伏相摶，名曰水。沉則絡脈虛，伏則小便難，虛難相摶，水走皮膚，則為水矣。 
寸口脈弦而緊，弦則衛氣不行，衛氣不行則惡寒，水不沾流，走在腸間。
少陰脈緊而沉，緊則為痛，沉則為水，小便即難。師曰︰脈得諸沉者，當責有水，身體腫重，水病脈出者，死。
夫水病患，目下有臥蠶，面目鮮澤，脈伏，其人消渴，病水腹大，小便不利，其脈沉絕者，有水，可下之。 
問曰︰病下利後，渴飲水，小便不利，腹滿因腫者，何也？
答曰︰此法當病水，若小便自利及汗出者，自當癒。
水之為病，其脈沉小屬少陰。浮者為風，無水虛脹者為氣。水發其汗即已。沉者與附子麻黃湯，浮者與杏子湯。 
心水者，其身重而少氣，不得臥，煩而躁，其陰大腫。 
肝水者，其腹大，不能自轉側，脅下腹中痛，時時津液微生，小便續通。 
肺水者，其身腫，小便難，時時鴨溏。 
脾水者，其腹大，四肢苦重，津液不生，但苦少氣，小便難。 
腎水者，其腹大臍腫，腰痛不得溺，陰下濕，如牛鼻上汗，其足逆冷，面反瘦。 
師曰︰諸有水者，腰以下腫，當利小便，腰以上腫，當發汗乃癒。 
師曰︰寸口脈沉而遲，沉則為水，遲則為寒，寒水相摶，趺陽脈伏，水穀不化，脾氣衰則騖溏，胃氣衰則身腫。少陽脈卑，少陰脈細，男子則小便不利，婦人則經水不通。經為血，血不利則為水，名曰血分。 
問曰︰病者若水，面目身體四肢皆腫，小便不利，師脈之不言水，反言胸中痛，氣上沖咽，狀如炙肉，當微咳喘，審如師言，其脈何類？師曰︰寸口脈沉而緊，沉為水，緊為寒，沉緊相搏，結在關元，始時當微，年盛不覺，陽衰之後，榮衛相干，陽損陰盛，結寒微動，緊氣上沖，喉咽塞噎，脅下急痛。醫以為留飲而大下之，氣擊不去，其病不除。後重吐之，胃家虛煩，咽燥欲飲水，小便不利，水穀不化，面目手足浮腫，又與葶藶丸下水，當時如小瘥，食飲過度，腫復如前，胸脅苦痛，象若奔豚，其水揚溢，則浮咳喘逆。當先攻擊沖氣，令止，乃治咳，咳止其喘自瘥。先治新病，病當在後。
黃汗之病，身體洪腫，發熱，汗出而渴，狀如風水，汗沾衣，色正黃如柏汁，其脈自沉。 
問曰︰黃汗之病，從何得之？師曰︰以汗出入水中浴，水從汗孔入得之。黃<老目>芍藥桂枝苦酒湯主之。
黃汗之病，兩脛自冷，假令發熱，此屬歷節。食已汗出，又身常暮臥盜汗出者，此勞氣也。若汗出已，反發熱者，久久其身必甲錯。發熱不止者，必生惡瘡。若身重，汗出已輒輕者，久久必身， 則胸中痛，又從腰以上必汗出，下無汗，腰髖弛痛，如有物在皮中狀，劇者不能食，身疼重，煩躁，小便不利，此為黃汗，桂枝加黃 湯主之。 
寸口脈遲而澀，遲則為寒，澀為血不足。趺陽脈微而遲，微則為氣，遲則為寒。寒氣不足，則手足逆冷，手足逆冷，則榮衛不利，榮衛不利，則腹滿脅鳴相逐，氣轉膀胱，榮衛俱勞，陽氣不通則身冷，陰氣不通則骨疼。陽前通則惡寒，陰前通則痺不仁。陰陽相得，其氣乃行，大氣一轉，其氣乃散。
實則失氣，虛則遺溺，名曰氣分。氣分，心下堅，大如盤，邊如旋杯，水飲所作，桂枝去芍藥加麻黃細辛附子湯主之。
心下堅大如盤邊如旋盤水飲所作枳實朮湯主之。 
凡黃候，其寸口脈近掌無脈，口鼻冷，並不可治。脈沉，渴欲飲水，小便不利者，皆發黃。
腹滿，舌痿黃，躁不得 睡，屬黃家。 
師曰︰病黃疸，發熱煩喘，胸滿口燥者，以發病時，火劫其汗，兩熱所得。然黃家所得，從濕得之。一身盡發熱而黃，肚熱，熱在裡，當下之。 
師曰︰黃疸之病，當以十八日為期，治之十日以上為瘥，反劇為難治。 
又曰︰疸而渴者，其疸難治。疸而不渴者，其疸可治。發於陰部，其人必嘔；發於陽部，其人振寒而發熱也。 
師曰︰諸病黃家，但利其小便。假令脈浮，當以汗解之，宜桂枝加黃<耆，去日為目>湯。又男子黃，小便自利，當與小建中湯。 
黃疸腹滿，小便不利而赤，自汗出，此為表和裡實。當下之，宜大黃檗梔子芒消湯。 
黃疸病，小便色不變，欲自利，腹滿而喘，不可除熱，熱除必噦。噦者，小半夏湯主之。 
夫病酒黃疸，必小便不利，其候，心中熱，足下熱，是其証也。 
心中懊 而熱，不能食，時欲吐，名曰酒疸。 
酒黃疸者，或無熱，靖言了了，腹滿欲吐，鼻燥。其脈浮者，先吐之；沉弦者，先下之。 
酒疸，心中熱，欲吐者，吐之即癒。 
酒疸，黃色，心下結熱而煩。 
酒疸下之，久久為黑疸，目青面黑，中心如啖蒜齏狀，大便正黑，皮膚爪之不仁。其脈浮弱，雖黑微黃，故知之。 
寸口脈微而弱，微則惡寒，弱則發熱。當發不發，骨節疼痛；當煩不煩，而極汗出。趺陽脈緩而遲，胃氣反強。
少陰脈微，微則傷精，陰氣寒冷，少陰不足，穀氣反強，飽則煩滿滿則發熱，客熱消穀，發已復飢，熱則腹滿，微則傷精，谷強則瘦，名曰谷寒熱。
陽明病，脈遲者，食難用飽，飽則發煩。頭眩者，必小便難，此欲作穀疸。雖下之，腹滿如故，所以然者，脈遲故也。 
師曰︰寸口脈浮而緩，浮則為風，緩則為痺。痺非中風，四肢苦煩，脾色必黃，瘀熱以行。
趺陽脈緊而數，數則為熱，熱則消穀；緊則為寒，食即滿也。尺脈浮為傷腎，趺陽脈緊為傷脾。風寒相搏，食穀則眩，穀氣不消，胃中苦濁，濁氣下流，小便不通。陰被其寒，熱流膀胱，身體盡黃，名曰穀疸。
額上黑，微汗出，手足中熱，薄暮則發，膀胱急，小便自利，名曰女勞疸。腹如水狀，不治。
黃家，日晡所發熱，而反惡寒，此為女勞得之。膀胱急，少腹滿，身盡黃，額上黑，足下熱，因作黑疸。其腹脹如水狀，大便必黑，時溏，此女勞之病，非水也。腹滿者難治。硝石礬石散主之。 
夫瘧脈自弦也，弦數者多熱，弦遲者多寒。弦小緊者可下之，弦遲者可溫藥，若脈緊數者，可發汗，針灸之。浮大者，吐之。脈弦數者，風發也，以飲食消息止之。
瘧病結為癥瘕，名曰瘧母，鱉甲煎圓主之。
瘧但見熱者，溫瘧也。其脈平，身無寒但熱，骨節疼煩，時嘔，朝發暮解，暮發朝解，名曰溫瘧，白虎加桂枝湯主之。
瘧多寒者，牡瘧也，蜀漆散主之。 
師曰︰夫脈當取太過與不及，陽微陰弦，則胸痺而痛。所以然者，責其極虛也。今陽虛知在上焦，所以胸痺心痛者，以其脈陰弦故也。胸痺之病，喘息咳唾，胸背痛，短氣，寸口脈沉而遲，關上小緊數者，栝蔞薤白白酒湯主之。平人無寒熱，短氣不足以息者，實也。 
賁豚病者，從少腹起，上沖咽喉，發作時欲死復止，皆從驚得。其氣上沖胸腹痛，及往來寒熱，賁豚湯主之。 
師曰︰病有賁豚，有吐膿，有驚怖，有火邪，此四部病皆從驚發得之。 
趺陽脈微弦，法當腹滿，不滿者必下部閉塞，大便難，兩胠疼痛，此虛寒從下上也，當以溫藥服之。
病者腹滿，按之不痛為虛，痛者為實，可下之。舌黃未下者，下之黃自去。腹滿時減，減復如故，此為寒，當與溫藥。 

趺陽脈緊而浮，緊則為痛，浮則為虛，虛則腸鳴，緊則堅滿。 
脈雙弦而遲者，必心下堅。脈大而緊者，陽中有陰也，可下之。 
病腹中滿痛為實，當下之。 
腹滿不減，減不足言，當下之。 
病腹滿，發熱數十日，脈浮而數，飲食如故，濃朴三物湯主之。 
腹滿痛，濃朴七物湯主之。 
寸口脈遲而緩，遲則為寒，緩即為氣，氣寒相摶，轉絞而痛。 
寸口脈遲而澀，遲為寒，澀為無血。
夫中寒家喜欠，其人清涕出，發熱色和者，善嚏。中寒，其人下利，以裡虛也，欲嚏不能，此人肚中寒。
夫瘦人繞臍痛，必有風冷，穀氣不行，而反下之，其氣必沖。不沖者，心下則痞。 
寸口脈弦者，則脅下拘急而痛，其人嗇嗇惡寒也。 
寸口脈浮而滑，頭中痛。趺陽脈緩而遲，緩則為寒，遲則為虛，虛寒相摶，則欲食溫，假令食冷，則咽痛。 
寸口脈微，尺中緊而澀，緊則為寒，微則為虛，澀則血不足，故知發汗而復下之也。緊在中央，知寒尚在，此本寒氣，何為發汗復下之耶？
夫脈浮而緊，乃弦，狀如弓弦，按之不移。脈數弦者，當下其寒。脅下偏痛，其脈緊弦，此寒也，以溫藥下之，宜大黃附子湯。 
寸口脈弦而緊，弦則衛氣不行，衛氣不行則惡寒，緊則不欲食，弦緊相摶，此為寒疝。
趺陽脈浮而遲，浮則為風虛，遲則為寒疝，寒疝繞臍痛，若發則白汗出，手足厥寒，其脈沉弦者，大烏頭湯主之。 
問曰︰人病有宿食，何以別之，師曰︰寸口脈浮大，按之反澀，尺中亦微而澀，故知有宿食。 
寸口脈緊如轉索，左右無常者，有宿食。 
寸口脈緊，即頭痛風寒，或腹中有宿食不化。 
脈滑而數者，實也，有宿食，當下之。 
下利，不欲食者，有宿食，當下之。 
大下後六、七日不大便，煩不解，腹滿痛，此有燥屎也。所以然者，本有宿食故也。
宿食在上脘，當吐之。 
問曰︰病有積、有聚、有繫氣（繫一作穀，下同），何謂也？師曰︰積者，臟病也，終不移；聚者，腑病也，發作有時，展轉痛移，為可治；繫氣者，脅下痛，按之則癒，癒復發為繫氣。夫病已癒，不得復發，今病復發，即為繫氣也。 
諸積大法，脈來細而附骨者，乃積也。寸口，積在胸中。微出寸口，積在喉中。關上，積在臍旁。上關上，積在心下。微下關，積在少腹。尺，積在氣街。脈出在左，積在左，脈出在右，積在右，脈兩出，積在中央。各以其部處之。 
診得肺積，脈浮而毛，按之辟易，脅下氣逆，背相引痛，少氣，善忘，目瞑，皮膚寒，秋瘥夏劇，主皮中時痛，如虱緣之狀，甚者如針刺，時癢，其色白。 
診得心積，脈沉而芤，上下無常處，病胸滿悸，腹中熱，面赤嗌乾，心煩，掌中熱，甚即唾血，主身瘈瘲，主血厥，夏瘥冬劇，其色赤。 
診得脾積，脈浮大而長，飢則減，飽則見， 起與谷爭減，心下累累如桃李，起見於外，腹滿嘔泄，腸鳴，四肢重，足脛腫，厥不能臥是，主肌肉損，其色黃。 
診得肝積，脈弦而細，兩脅下痛，邪走心下，足腫寒，脅痛引少腹，男子積疝，女子瘕淋，身無膏澤，喜轉筋，爪甲枯黑，春瘥秋劇，其色青。 
診得腎積，脈沉而急，苦脊與腰相引痛，飢則見，飽則減，少腹裡急，口乾，咽腫傷爛，目<目㐬><目㐬>，骨中寒，主髓厥，善忘，其色黑。 
寸口脈沉而橫者，脅下及腹中有橫積痛，其脈弦，腹急痛，腰背痛相引，腹中有寒，疝瘕。脈弦緊而微細， 也。 
夫寒痺、 瘕、積聚之脈，皆弦緊。若在心下，即寸弦緊；在胃脘，即關弦緊；在臍下，即尺弦緊。（一曰︰關脈弦長，有積在臍左右上下也）
又脈癥法，左手脈橫，癥在左，右手脈橫，癥在右；脈頭大者在上，頭小者在下。 
又法︰橫脈見左，積在右，見右積在左。偏得洪實而滑，亦為積。弦緊亦為積，為寒痺，為疝痛。內有積不見脈，難治，見一脈相應，為易治，諸不相應，為不治。
左手脈大，右手脈小，上病在左脅，下病在左足。
右手脈大，左手脈小，上病在右脅，下病在右足。 
脈弦而伏者，腹中有，不可轉也。必死不治。 
脈來細而沉，時直者，身有癰腫，若腹中有伏梁。 
脈來小沉而實者，胃中有積聚，不下食，食即吐。 
寸口脈動而弱，動則為驚，弱則為悸。
趺陽脈微而浮，浮則胃氣虛，微則不能食，此恐懼之脈，憂迫所作也。驚生病者，其脈止而復來，其人目睛不轉，不能呼氣。 
寸口脈緊，趺陽脈浮，胃氣則虛。 
寸口脈緊，寒之實也。寒在上焦，胸中必滿而噫。胃氣虛者，趺陽脈浮，少陽脈緊，心下必悸。何以言之？寒水相摶，二氣相爭，是以悸。
脈得諸澀濡弱，為亡血。 
寸口脈弦而大，弦則為減，大則為芤。減則為寒，芤則為虛。寒虛相摶，此名為革。婦人則半產漏下，男子則亡血。 
亡血家，不可攻其表，汗出則寒慄而振。 
問曰︰病衄連日不止，其脈何類？師曰︰脈來輕輕在肌肉，尺中自溢，目睛暈黃，衄必未止，暈黃去，目睛慧了，知衄今止。 
師曰︰從春至夏發衄者太陽，從秋至冬發衄者陽明。 
寸口脈微弱，尺脈澀弱，則發熱，澀為無血，其人必厥，微嘔。夫厥，當眩不眩，而反頭痛，痛為實，下虛上實必衄也。
太陽脈大而浮，必衄、吐血。
病人面無血色，無寒熱，脈沉弦者，衄也。
衄家，不可發其汗，汗出必額上促急而緊，直視而不能 不得眠。
脈浮弱，手按之絕者，下血，煩咳者，必吐血。 
寸口脈微而弱，氣血俱虛，男子則吐血，女子則下血。嘔吐、汗出者，為可。
趺陽脈微而弱，春以胃氣為本，吐利者為可，不者，此為有水氣，其腹必滿，小便則難。
病人身熱，脈小絕者，吐血，若下血，婦人亡經，此為寒，脈遲者，胸上有寒，悸氣喜唾。
脈有陰陽、趺陽、少陰脈皆微，其人不吐下，必亡血。
脈沉為在裡，榮衛內結，胸滿，必吐血。 
男子盛大，其脈陰陽微，趺陽亦微，獨少陰浮大，必便血而失精。設言淋者，當小便不利。
趺陽脈弦，必腸痔下血。
病人胸滿，唇痿，舌青，口燥，其人但欲漱水，不欲咽，無寒熱，脈微大來遲，腹不滿，其人言我滿，為有瘀血。當汗出不出，內結亦為瘀血。病者如熱狀。煩滿，口乾燥而渴，其脈反無熱，此為陰伏，是瘀血也，當下之。
下血，先見血，後見便，此近血也；先見便，後見血，此遠血也。 
嘔而脈弱，小便復利，身有微熱，見厥者，難治。
趺陽脈浮者，胃氣虛，寒氣在上，憂氣在下，二氣並爭，但出不入，其人即嘔而不得食，恐怖而死，寬緩即瘥。
夫嘔家有癰膿者，不可治嘔，膿盡自癒。先嘔卻渴者，此為欲解。先渴卻嘔者，為水停心下，此屬飲家。嘔家本渴，今反不渴者，以心下有支飲也。 
問曰︰病人脈數，數為熱，當消穀引食，而反吐者，何也？
師曰︰以發其汗，令陽微，膈氣虛，脈乃數，數為客熱，不能消穀，胃中虛冷，故吐也。
陽緊陰數，其人食已即吐，陽浮而數，亦為吐。 
寸緊尺澀，其人胸滿，不能食而吐，吐止者為下之，故不能食，設言未止者，此為胃反，故尺為之微澀也。 
寸口脈緊而芤，緊則為寒，芤則為虛，虛寒相摶，脈為陰結而遲，其人則噎。關上脈數，其人則吐。
脈弦者，虛也。胃氣無餘，朝食暮吐，變為胃反，寒在於上，醫反下之，今脈反弦，故名曰虛。
趺陽脈微而澀，微則下利，澀則吐逆，穀不得入也。 
寸口脈微而數，微則無氣，無氣則榮虛，榮虛則血不足，血不足則胸中冷。趺陽脈浮而澀，浮則為虛，澀則傷脾，脾傷則不磨，朝食暮吐，暮食朝吐，宿穀不化，名曰胃反。脈緊而澀，其病難治。 
夫吐家，脈來形狀如新臥起。
病人慾吐者，不可下之。 
嘔吐而病在膈上，後思水者，解，急與之。思水者，豬苓散主之。噦而腹滿，視其前後，知何部不利，利之即癒。 
夫六腑氣絕於外者，手足寒，上氣，腳縮。五臟氣絕於內者，下利不禁，下甚者，手足不仁。 
下利，脈沉弦者，下重，其脈大者，為未止。脈微弱數者，為欲自止，雖發熱不死。
脈滑，按之虛絕者，其人必下利。 

下利，有微熱，其人渴。脈弱者，今自癒。 
下利，脈數，若微發熱，汗自出者，自癒。設脈復緊，為未解。
下利，寸脈反浮數，尺中自澀，其人必清膿血。 
下利，手足厥，無脈，灸之不溫，若脈不還，反微喘者，死。少陰負趺陽者為順也。 
下利，脈數而浮渴者，今自癒。設不瘥，其人必清膿血，以有熱故也。 
下利後，脈絕，手足厥冷， 時脈還，手足溫者，生。脈不還者，死。 
下利，脈反弦，發熱身汗者，自癒。 
下利氣者，當利其小便。 
下利清穀，不可攻其表，汗出必脹滿，其臟寒者，當下之。 
下利，脈沉而遲，其人面少赤，身有微熱。 
下利清穀，必郁冒，汗出而解，其人微厥。所以然者，其面戴陽，下虛故也。 
下利，腹脹滿，身體疼痛，先溫其裡，乃攻其表。 
下利，脈遲而滑者，實也。利未欲止，當下之。 
下利，脈反滑者，當有所去。下乃癒。 
下利瘥，至其年、月、日、時復發，此為病不盡，當復下之。 
下利而譫語者，為有燥屎也，宜下之。 
下利而腹痛滿，為寒實，當下之。 
下利，腹中堅者，當下之。 
下利後更煩，按其心下濡者，為虛煩也。 
下利後，脈三部皆平，按其心下堅者，可下之。 
下利，脈浮大者，虛也，以強下之故也。設脈浮革，因爾腸鳴，當溫之。 

病者痿黃，躁而不渴，胃中寒實，而下利不止者，死。 
夫風寒下者，不可下之。下之後，心下堅痛。脈遲者，為寒，但當溫之。脈沉緊，下之亦然。脈大浮弦，下之當已。 
問曰︰熱在上焦者，因咳為肺痿。肺痿之病，從何得之？師曰︰或從汗出，或從嘔吐，或從消渴，小便利數，或從便難，數被快藥下利，重亡津液，故得之。 
寸口脈不出，而反發汗，陽脈早索，陰脈不澀，三焦踟躕，入而不出，陰脈不澀，身體反冷，其內反煩，多唾，唇燥，小便反難，此為肺痿。傷於津液，便如爛瓜，亦如豚腦，但坐發汗故也。
肺痿，其人慾咳不得咳，咳則出乾沫，久久小便不利，甚則脈浮弱。
肺痿，吐涎沫而不咳者，其人不渴，必遺溺，小便數。所以然者，以上虛不能制下也，此為肺中冷，必眩，多涎唾，甘草乾薑湯以溫其臟。
師曰︰肺痿咳唾，咽燥欲飲水者，自癒。自張口者，短氣也。
咳而口中自有津液，舌上苔滑，此為浮寒，非肺痿也。 
問曰︰寸口脈數，其人咳，口中反有濁唾、涎沫者，何也？
師曰︰此為肺痿之病。若口中闢辟燥，咳則胸中隱隱痛，脈反滑數，此為肺癰。
咳唾膿血，脈數虛者，為肺痿；脈數實者，為肺癰。 
問曰︰病咳逆，脈之何以知此為肺癰？當有膿血，吐之則死，後竟吐膿死。其脈何類？
師曰︰ 寸口脈微而數，微則為風，數則為熱；微則汗出，數則惡寒。風中於衛，呼氣不入；熱過於榮，吸而不出。風傷皮 毛，熱傷血脈。風舍於肺，其人則咳，口乾，喘滿，咽燥不渴，多唾濁沫，時時振寒。熱之所過，血為凝滯，畜結癰膿，吐如米粥。始萌可救，膿成則死。
咳而胸滿，振寒，脈數，咽乾不渴，時時出濁唾腥臭，久久吐膿如粳米粥者，為肺癰，桔梗湯主之。
肺癰，胸滿脹，一身面目浮腫，鼻寒清涕出，不聞香鼻酸辛，咳逆上氣，喘鳴迫塞，葶藶大棗瀉肺湯主之。 
寸口脈數，趺陽脈緊，寒熱相摶，故振寒而咳。趺陽脈浮緩，胃氣如經，此為肺癰。 
問曰︰振寒發熱，寸口脈滑而數，其人飲食起居如故，此為癰腫病。醫反不知，而以傷寒治之，應不癒也。何以知有膿？膿之所在，何以別知其處？
師曰︰假令膿在胸中者，為肺癰。其人脈數，咳唾有膿血。設膿未成，其脈自緊數。緊去但數，膿為已成也。
夫病吐血，喘咳上氣，其脈數，有熱，不得臥者，死。上氣，面浮腫，肩息，其脈浮大，不治。又加利尤甚。上氣燥而喘者，屬肺脹，欲作風水，發汗則癒。（一云：咳而上氣，肺脹，其脈沉，心下有水氣也。《要略》《千金》《外台》沉作浮）
夫酒客咳者，必致吐血，此坐極飲過度所致也。
咳家，脈弦為有水，可與十棗湯下之。咳而脈浮，其人不咳不食，如是四十日乃已（一雲三十日）。咳而時發熱，脈卒弦者，非虛也。此為胸中寒實所致也，當吐之。咳家，其脈弦，欲行吐藥，當相人強弱而無熱，乃可吐之。其脈沉者，不可發汗。久咳數歲，其脈弱者，可治；實大數者，不可治。其脈虛者，必苦冒，其人本有支飲在胸中故也，治屬飲家。 
問曰︰夫飲有四，何謂也？師曰︰有淡飲，有懸飲，有溢飲，有支飲。 問曰︰四飲何以為異？師曰︰其人素盛今瘦，水走腸間，瀝瀝有聲謂之淡飲。飲後水流在脅下，咳唾引痛，謂之懸飲。飲水流行，歸於四肢，當汗出而不汗出，身體疼重，謂之溢飲。咳逆倚息，短氣不得臥，其形如腫，謂之支飲。
留飲者，脅下痛引缺盆，咳嗽轉盛。（一雲輒已）
胸中有留飲，其人短氣而渴，四肢歷節痛，其脈沉者，有留飲。夫心下有留飲，其人背寒冷大如手。
病者脈伏，其人慾自利，利者反快，雖利，心下續堅滿，此為留飲欲去故也。甘遂半夏湯主之。
病淡飲者，當以溫藥和之。
心下有淡飲，胸脅支滿，目眩，甘草遂湯主之。
病溢飲者，當發其汗，小青龍湯主之。支飲，亦喘而不能臥，加短氣，其脈平也。
膈間支飲，其人喘滿，心下痞堅，面色黧黑，其脈沉緊，得之數十日，醫吐下之，不癒，木防己湯主之。
心下有支飲，其人苦冒眩，澤瀉湯主之。
嘔家本渴，渴者為欲解，今反不渴，心下有支飲故也，小半夏湯主之。
夫有支飲家，咳煩，胸中痛者，不卒死，至一百日或一歲，可與十棗湯。
膈上之病，滿喘咳吐，發則寒熱，背痛，腰疼，目泣自出，其人振振身 劇，必有伏飲。夫病患飲水多，必暴喘滿。凡食少飲多，心下水停，甚者則悸，微者短氣。脈雙弦者，寒也。皆大下後喜虛。脈偏弦者，飲也。肺飲不弦，但喜喘短氣。病患一臂不隨，時復轉移在一臂，其脈沉細，非風也。必有飲在上焦。其脈虛者為微勞，榮衛氣不周故也，久久自瘥。（一云：冬自瘥）腹滿，口苦乾燥，此腸間有水氣也，防己椒目葶藶大黃丸主之。假令瘦人臍下悸，吐涎沫而癲眩者，水也，五苓散主之。先渴卻嘔，為水停心下，此屬飲家，半夏加茯苓湯主之。水在心，心下堅築短氣，惡水不欲飲。水在肺，吐涎沫欲飲水。水在脾，少氣身重。水在肝，脅下支滿，嚏而痛。水在腎，心下悸。 
脈數，身無熱，內有癰也。一雲腹無積聚身體（一本作無）熱脈數此為腸有膿。薏苡附子敗醬湯主之。 
諸浮數脈，應當發熱，而反洒淅惡寒，若有痛處，當發其癰。 
脈微而遲，必發熱，弱而數，為振寒，當發癰腫。 
脈浮而數，身體無熱，其形嘿嘿，胸中微燥，不知痛之所在，此人當發癰腫。 
脈滑而數，數則為熱，滑則為實，滑則主榮，數則主衛，榮衛相逢，則結為癰。熱之所過，則為膿也。 
師曰︰諸癰腫，欲知有膿與無膿，以手掩腫上，熱者為有膿，不熱者為無膿。 
問曰︰官羽林婦病，醫脈之，何以知婦人腸中有膿，為下之則癒？
師曰︰寸口脈滑而數，滑則為實，數則為熱，滑則為榮，數則為衛，衛數下降，榮滑上升。榮衛相干，血為濁敗，少腹痞堅，小便或澀，或時汗出，或復惡寒，膿為已成。設脈遲緊，聚為瘀血，血下則癒。腸癰之為病，其身體甲錯，腹皮（一作支）急，按之濡如腫狀。腸癰者，少腹腫，按之則痛，小便數如淋，時時發熱，自汗出，復惡寒，其脈遲緊者，膿未成，可下之，當有血。脈洪數者，膿已成，不可下也，大黃牡丹湯主之。 
問曰︰寸口脈微而澀，法當亡血，若汗出，設不汗者云何？
答曰︰若身有瘡，被刀器所傷，亡血故也。侵淫瘡，從口起流向四肢者，可治；從四肢流來入口者，不可治。
