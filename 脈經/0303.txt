脾象土，與胃合為腑。其經足太陰，與足陽明為表里。其脈緩。其相夏三月，王季夏六月，廢秋三月，囚冬三月，死春三月。其王日戊己，王時食時、日昳；困日壬癸，困時人定、夜半；其死日甲乙，死時平旦、日出。其神意，其主味，其養肉，其候口，其聲歌，其色黃，其臭香，其液涎，其味甘，其宜辛，其惡酸。脾俞在背第十一椎，募在章門；胃俞在背第十二椎，募在太倉。
右新撰。
脾者土也，敦而福。敦者，厚也，萬物眾色不同，故名曰得福者廣，萬物懸根住莖，其葉在巔，蜎蜚蠕動，（蟲支）蠷喘息，皆蒙土恩。德則為緩，恩則為遲，故令及陰脈緩而遲，尺寸不同。酸咸苦辛，大沙而生，互行其時，而以各行，皆不群行，盡可常服。土寒則溫，土熱則涼。土有一子，名之曰金，懷挾抱之，不離其身，金乃畏火，恐熱來熏，遂棄其母，逃歸水中，水自金子，而藏火神，閉門塞戶，內外不通，此謂冬時也。土亡其子，其氣衰微，水為洋溢，浸漬為池。走擊皮膚，面目浮腫，歸於四肢。愚醫見水，直入下之，虛脾空胃，水遂居之，肺為喘浮。肝反四月肺，故下沉沒。下有荊棘，恐傷其身，避在一邊，以為水流。心衰則伏，肝微則沉，故令脈伏而沉。工醫來占，固轉孔穴，利其溲便，遂通水道，甘液下流。亭其陰陽，喘息則微，汗出正流。肝著其根，心氣因起，陽行四肢，肺氣亭亭，喘息則安。腎為安聲，其味為咸。倚坐母敗，（氵夸）臭如腥。土得其子，則成為山；金得其母，名曰丘矣。
右四時經。
黃帝曰：四時之序，逆順之變異也，然脾脈獨何主？岐伯曰：脾者土也，孤髒以灌四傍者也。曰：然則脾善惡可得見乎？曰：善者不可見，惡者可見。曰：惡者何如？曰：其來如水之流者，此謂太過，病在外；如烏之喙，此謂不及，病在中。太過則令人四肢沉重不興起其不及，則令人九竅壅塞不通，名曰重強。
脾脈來而和預想相離，如雞足踐地，曰平。長夏以胃氣為本。脾脈來實而盈數，如雞舉足，曰脾病。脾脈來堅兌如鳥之喙，如鳥之距，如屋之漏，如水之溜，曰脾死。
真脾脈至，弱而乍疏乍散，色青黃不澤，毛折，乃死。
長夏胃微濡弱，曰平；弱多胃少，曰脾病；但代無胃，曰死。濡弱有石，曰伴着病；石甚，曰今病。
脾藏榮，榮舍意。愁憂不解則傷意，意傷則悶亂，四肢不興趣，毛悴色夭，死於春。
六月季夏建未，坤未之間土之位，脾王之時。其脈大阿阿而緩，名曰平脈。反得弦細而長者，是肝之乘脾，木之刻土，為賊邪，大逆，十死不治。反得浮澀而短者，是肺之乘脾，子之扶母，為實邪，雖病自愈。反得洪大而散者，是心之乘脾，母之歸子，為虛邪，雖病易治。反得沉濡而滑者，是腎之乘脾，水之陵土，為微邪，雖病即差。
脾脈萇萇而弱，來疏去數，再至，曰平；三至，曰經，病；四至，脫精；五至，死；六至，命盡。足太陰脈也。
脾脈急甚，為瘈瘲；微急，為膈中滿，食飲入而還出，後活沫。緩甚，為痿厥；微緩，為風痿，四肢不用，心恝然若無病。大甚，為擊仆；微大，為痞氣，腹裹大膿血，在腸胃之外。小甚，為寒熱；微小，為消癉。滑甚，為頹癃；微滑為蟲毒蛔，腸鳴熱。澀甚，為腸頹；微澀，為內潰，多下膿血也。
足太陰氣絕，則脈不營其口唇。口唇者，肌肉之本也。脈不營則肌肉濡，肌肉濡則人中滿，人中滿則唇反，唇反者肉先死。甲篤乙死，木勝土也。
脾死髒，浮之脈大緩，按之中如覆杯，絜絜狀如搖者，死。
右《素問》、《針經》、張仲景。
