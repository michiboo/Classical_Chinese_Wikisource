
【胡搗練】〔末上〕如馬駿。似琴淸。黃茅從事膺新命。奸黠聞風咸自靜。謾誇蘇呂擢名卿。
【一封書】靑霞妓訴情。欲語衷腸先淚零。〔末〕有何冤枉情。詳細說來。〔小旦〕豪強法外行。披霧公堂乞斷明。〔末〕甚麼人用強。〔小旦〕范銀團帶領羣僕。強奪奴家為妻。強逼身為鸞鳳友。〔末〕何不從了他。〔小旦〕奴家先許了人了。許嫁他人怎背盟。〔末〕曾許甚麼人。有何媒證。〔小旦〕張子野為媒。玉釵為證。事先成。理難更。肯負多才宋子京。
【前腔】〔丑〕銀團范有名。花柳叢中過此生。靑霞貌可憎。鎮日求懽計已傾。豈料緣慳難作偶。空惹狂心烈火騰。到公庭。甘受刑。〔末〕雖然有財。如何強占妓女。〔丑〕不但小的如此。就是老爺也好妓者。〔末〕這廝胡說。你曾見何人好妓來。〔丑〕老爺等我就說來。曾聞君王覓愛卿。
