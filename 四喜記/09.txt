
【鎖南枝】一雨霽。萬象奇。山靑水明如畫裏。拋卷覓新詩。窺園適幽意。苔紫短。屐緩移。碧霞臺。少人至。
【前腔】叢竹畔。曲檻西。呀。一陣陣水上浮來的。是甚麼東西。〔看介〕咳。原來是螻蟻。驚看溜渠浮亂蟻。笑穴已無依。隨流竟何止。心不忍。計怎施。手援之。豈能濟。
【前腔】編竹第。架水涯。〔末〕相公。這許多螻蟻都渡過去了。〔生〕可喜可喜。慈渡一成爭渡起。〔末〕大丈夫當濟天下溺。救了這些螻蟻。非是兒戲的。觸物動天機。從權豈兒戲。〔末〕相公。他一向安身在那裏。如今還到得舊處去麼。〔生〕南柯郡。舊事非。覓檀蘿。亦無地。
【前腔】蟲非少。蟻最多。君臣凜然明大禮。遭溺已頻危。全生實堪喜。大塊內。道不私。物皆春。此心慰。
