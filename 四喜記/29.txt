
【祝英臺】世雍熙。春富貴。朝政已紛解。〔占〕花比嬌容。纖柳鬭眉黛。〔仁〕喜看舞蝶迎幢。飛英逐輦。〔合〕早遊幸春光難再。
【□□□】禁苑中春芳滿眼。端的賽蓬萊。柳惹亂鶯。花引遊蜂。偏稱綺席重開。瑤臺。萬紫千紅相偎。沈醉東風何礙。不為樂。只恐朱顏催改。〔衆作樂科〕
【□□□】〔仁〕時泰。慶曆年雨順風調。人似在無懷。庭角鳳鳴。囿內麟遊。不忝堯年舜代。交快。八方不動征旗。坐享四夷朝拜。古今事惟有淸平難買。〔衆舞科〕
【前腔】〔占〕堪愛。繞翠華玉珮瓊琚。十二耀金釵。花拂翠翹。草映紅裳。春色煖添桃腮。開懷。鳳簫鸞管交吹。聲徹梨花雲外。且高歌莫負春光如海。
【前腔】剛在。綠楊邊蹔一蹇帷。驀地見喬才。不合謬呼。豈為多情。眞個似癡如呆。罪大。自知萬死難饒。只望洪恩天蓋。〔仁〕赦汝無罪。〔占謝恩科〕願天保聖壽綿延萬載。
