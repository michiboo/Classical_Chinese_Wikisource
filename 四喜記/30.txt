
【高陽臺】〔末外〕罷舞龍墀。催遊鳳苑。臣隣齊過雙闕。香散氤氳。望中煙紫猶結。輕風綠樹宸遊稱。看島外寶幢飄揭。擁金輿。紅雲一朵。翠珠羅列。
【前腔】〔仁〕金甌幸保無缺。且遣懷仙液。荷放小錢如撒。嫩綠成陰。雛鶯乳燕飛聒。閒情莫負芳時賞。聽鳳韶一派聲徹。樂盈盈。如魚如水。君臣相悅。
【高陽臺序】〔仁〕四海安康。邊疆安靜。文修武偃堪悅。錦繡江山。正逢太平時節。不劣。祥麟瑞鳳來庭軒。醴泉迸赤芝森列。滿金盤滾滾甘露。璚雲盤結。
【前腔】〔末〕爭閱。豔蕊凝脂。繁枝簇錦。香引亂蜂狂蝶。西子楊妃。醉顏笑靨無別。聲聒。鸞笙鳳管交盈耳。轉輕飈翠盤舞絕。趁芳辰明良共賞。綺筵重設。
【前腔】〔外〕活潑。在藻依蒲。喋萍戲藻。可愛素鱗拋雪。香餌潛勾。卻把一竿輕掇。波闊。天機觸處呈魚鳥。傍龍䑳綵鴛飛頡。奉宸遊風光無限。詠歌交發。
【前腔】〔外〕聽說。戒切苞桑。憂先陰雨。永保藝皇洪業。逆耳言忠。漢廷彤檻曾折。諄切。丹書敬怠垂訓也。願深徵色荒覆轍。喜朝中臣多骨鯁。諂諛風滅。
