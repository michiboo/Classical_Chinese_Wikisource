
【賀聖朝】〔丑〕天福神皇神後。桓桓羣將多籌。等閒握璽御龍樓。玉食錦衣消受。
【宜春令】流光迅。菊已秋。嘆人生誰長黑頭。鳳簫鸞管。風流肯落誰人後。庭院深翠繞珠圍。琴瑟好天長地久。〔合〕且流連花前。玉斝鬱金芳酒。
【前腔】〔衆〕參帷幄。出異謀。謝深恩榮封列侯。月弓星劍。千回不弱蛟龍鬭。指顧間霧𦋇雲籠。呼吸處風飛電走。
【包子令】〔衆〕持世當今彌勒尊。彌勒尊。五龍滴淚演經文。演經文。福背分明天數定。管敎一戰定乾坤。定乾坤。〔合〕須知韜略屬釵裙。須知韜略屬釵裙。
【前腔】鶴化獅驚猛虎尊。猛虎尊。豆兵草馬陣排雲。陣排雲。計就貝州登寶位。笑他明鎬望風奔。望風奔。
