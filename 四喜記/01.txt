
【西江月】〔末上〕人世難逢四喜。浮生不滿百年。有花有酒卽神仙。雲鬢等閒霜變。　　主敬固能作聖。風流亦可稱賢。調宮弄羽樂吾天。軒冕崢嶸何羨。
【漢宮春】乾坤豪傑。只古丘大宋。無人並列。曾編竹橋。渡蟻陰功赫奕。天賜三元。兄和弟狀元榜迭。晝錦處救取孤僧。不負當年鑑別。　　小宋風情奇絕。向花朝禁苑。聞呼情熱。何期戲詠私成。宸聰遽徹。蓬山不遠。奉綸音洞房姻結。更靑樓舊愛重懽。千古傳揚不滅。
