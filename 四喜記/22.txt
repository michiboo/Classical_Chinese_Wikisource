
【海棠春】〔外上〕桃李滿枝花。盡在門牆下。
【前腔】〔小生〕兄弟並嵬科。聲譽暄朝野。
【馬蹄花】英儁無加。八斗才名四海誇。我品題不謬。校閱惟精。藻鑑何差。崑山雙玉美無瑕。明庭投獻應高價。諒平生尙友阿衡。喜於今熙載重華。
【前腔】〔小生生〕多謝褒嘉。我兄弟二人呵。淺陋眞如井底蛙。詩慚曹建。學歉楊雲。德愧姜牙。一朝薦拔德無涯。姓名倖免居人下。感相傳衣鉢宗工。敢自負梁棟皇家。
