
【點絳脣】〔外上〕誓復中原。九重特遣。持天鉞。兵強謀決。國恥須臾雪。
【四邊靜】貔貅百萬肝如鐵。堂堂陣排列。妙算過穰苴。神機並諸葛。〔合〕天威赫烈。潢池震遏。一劍靖妖氛。功成拜金闕。
【前腔】千妖萬怪那能滅。須先搗巢穴。法按六韜書。呪用九天訣。
【水底魚兒】聖術玄靈。騰空百萬兵。任他衆勇。殺盡莫容情。
【前腔】〔外末小生〕戰鼓雷轟。旌旗隊隊明。心齊力併。攻破貝州城。〔丑淨左〕任他衆勇。殺盡莫容情。〔丑〕頭一陣那宋兵被俺殺過一半。兵驕易敗。汝等務要用心對敵。〔外〕心齊力併。攻破貝州城。
【縷縷金】〔小旦〕魂忽忽。淚漣漣。逃身無處所。苦難言。〔淨〕拿住了。〔外〕帶那胡永兒過來。王則那裏去了。〔小旦〕王則被亂軍殺了。乞饒奴家一命。萬望恕罪。代代公侯。簒逆非吾願。乞行方便。〔外〕你把生靈糜爛罪滔天。嚴刑怎生免。
【憶多嬌】〔末〕衣與缽。窮過活。託身蕭寺甘寂寞。為風鑑逢妖難離脫。〔外〕此情哀切。非罪如何妄殺。
