
【點絳脣】〔外上〕羽蓋遙飛。琅函淨啓。叢霞裏。香籠玉幾。侍衞玄虛璽。
【點絳脣】〔城隍上〕位冠千祗。符分百里。尊天紀。陰靈無比。應感皆眞理。
【神仗兒】祥雲旖旎。祥雲旖旎。衆眞朝禮。稟上聖。小臣迎接來遲。望乞恕罪。〔玉〕起去。遍三千界裏。較察中生臧否。吉士加禎。惡人降毀。〔城隍〕遵勅命。敢輕違。
【滴溜子】宋郊的。宋郊的竹橋渡蟻。人世上。人世上慈祥怎比。如此陰功有幾。神霄乞鑒知。特令受祉。〔玉〕宋郊有此陰功。合當榮顯。連中三元。顯榮數紀。
【神仗兒】〔隍〕微臣奏啓。微臣奏啓。先承玄祉。道宋郊當餓死。不許餐甘服綺。因此生成骨相甚鄙。今注福。怎生移。
【滴溜子】臣欽奉。臣欽奉玄元勑委。顯神通。顯神通回形變體。頃刻天庭高起。兼令衆相齊。福基盡美。〔隍〕臣奏上聖。今科狀元該是宋祁。如何是宋郊又中狀元。〔玉〕宋祁正數該中狀元。待他先上榜了。後待陰隲星換榜。宋郊升作狀元。以報陰隲。〔隍〕謹尊上命。迭中狀元。兄弟竝喜。
