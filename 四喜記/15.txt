
【水底魚】〔丑上〕筆戰秋闈。文章官樣奇。朱衣頭點。姓名虎榜題。
【前腔】〔生〕心下憂疑。功名事怎期。好分竽瑟。得和失總未知。
【玉胞肚】博文約禮。美天姿一聞十知。心中樂不改簞瓢。猛為仁功深克己。仰鑽瞻忽見何奇。禮樂為邦萬古依。
【前腔】〔小生〕事親養志。孝名兒乾坤永垂。一日裏三省吾身。論為仁識先弘毅道傳一貫唯無違。忠恕諄諄解衆疑。
【前腔】知幾為己。致中和位育可期。早須是三近加功。因此上九經敷治。無聲無臭德淵微。魚躍鳶飛問化機。
【前腔】知言養氣。淑諸人願學仲尼。怪當年戰伐縱橫。把王道魏齊交說。巖巖氣象太山齊。性善初開百世迷。
