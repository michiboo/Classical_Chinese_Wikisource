
【番卜算】〔生上〕春晝日遲遲。朝罷身無事。流鶯百囀度高枝。不覺添詩思。
【好姐姐】〔末〕玉堂重瞻令儀。百朋錫懽情難擬。〔生〕別後曾擬我否。〔末〕江雲渭樹。常縈別後思。〔生〕思前事。一科兩首言如戲。今日知君術甚奇。
【前腔】〔末〕莫辭香風玉巵。人生世靑春能幾。笙歌酬勸。從敎照底。〔生〕逢知己。酣情不飮盃中醴。洞口桃花也笑癡。
