
【鳳皇閣】〔外上〕千尋海殿。熟睡蛟龍難喚。積薪翦瓜踵前賢。爭奈甕兒頻見。白檀焚獻。怪舉首靑天湛然。
【駐馬聽】〔外〕陽夏驕愆。四野佳禾若火燃。岩除瀑布。陌起黃埃。澗絕流泉。湖心魚鱉總枯連。民生狼顧歌雲漢。〔合〕拜吿神天。願早施霖雨。使我三農懽忭。
【前腔】〔衆〕亢旱經年。雩禜桑林意總虔。純犧濯濯。文璧煌煌。屢舞仙仙。槐虀蓬麵命難延。霓壇玄寺祈應遍。
