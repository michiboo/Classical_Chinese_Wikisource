
上清天心正法卷之二
凡法官行持歲月未深，安得神人契合？須得鍊化變神之道，如得狀威。
大抵行法之人，只能兩訣變神，而勿能內鍊大變。今特傳之於後，依斯行之，萬不失一。凡法官欲行持，須香上度手，過左卯右劍，念淨天地呪三遍，吸東炁一吹身，令清淨。次存本身如枯樹。次左午文，右斗訣。叉腰將左午文，引心火，自心前燒至頂門。吸南炁同吹於左，存火燒身，光明瑩潔。左手結印，右手子文，自腎官引黃河水，自下引上，澆灌一身。吸北方水炁一口，吹於右，存灰燼蕩盡。只存一真之炁，瑩若明珠，漸漸增長，兩手斗印，念變神大呪：
吾非凡身，頭如黑雲，髮如亂星，左目如日，右目如月，鼻如火鈴，耳如金鐘，上唇雨師，下層風伯？牙如劍樹，十指如鈎。功曹救吾左脇，岷山君敕吾右脇。盧山君救吾左足，左雷將軍救吾右足。右雷將軍敕吾脊骨，太山三十六禽二十八宿，並應吾身。急急如律令。
念呪三徧，吸北炁一口，雙手斗訣，自心前移上，拂過額。上撒開斗，印剔於左右，存自身漸成嬰兒狀，有紅光一團圍遶，如坐車輪中。如去長大，即再以雙手斗印，自胸前移三步，上念呪曰：
敕北帝保輪，欽北帝寶輪。
念三徧，兩手斗印劈開面，拍破光暈，自身存為天師，或天蓬真武任意。其紅暈化作毫光，罩覆其身。畢叩齒如法，任意設施。次步。
凡步罡之法，貴在存念。古人所謂：腳步不如手步，手步不如心步。故要思想逐星真炁，及逐星光芒。前後存念得真，如得斗真降鑒法官。所以在魁呈之內行持，萬鬼萬神無不欽伏。故使神將聽吾令，鬼神依吾官。萬一不存真炁，不藏三魂，謂之空屍步罡。非為法令不行抑亦及貽踐踏之咎切宜審之。若步罡時，須雙斗印，叉腰念藏魂呪曰：
三魂童子，七魄將軍，隨吾罡步，願過天關，毋令誤為。急急如律令。
念三褊，兩手斗印，存三魂插入脇下。再念呪曰：
吾受天師心寶印，受佩自然，出幽冥上徹洞天。吾行禹步，得道升仙。急急如律令。
念三褊，再以兩手斗印，插入脇下，藏三魂訖。法官存祖師，在前作法。
北極紫微大帝乘紫雲，帶領天蓬以下三十六員大將軍，勇猛作法，乘駕紫雲，覆蓋法身。
存念當處里社兵馬，各圍繞法身。
次左玉文，右劍訣，叉腰步罡，先步三台罡。念呪曰：
上台一黃，黃炁。去卻不祥。中台二白，白炁。護身鎮宅。下台三青，青炁。治病除精。台星到處，大賜威靈。治病去禍，回死作生。天符到處，永斷妖精。降臨真炁，威靈奉行。急急如律令。
次步七星罡，念呪曰：
北斗靈靈，斗柄前星。貪狼操惡，黑炁。食鬼吞精。巨門垣赫，黑炁。照耀登明。祿存奔霧，青炁。統領天兵。霞衝文曲，青炁。光徹廉貞。青炁。威靈武曲，赤炁。真人輔星。青紅炁。天罡大聖，破軍尊星。火炁。四天閉塞，濁炁奔行。掌持鉞斧，手把天丁。威南一吸，膽破心傾。靈君巡驗，聽察尋聲。九州社令，一一呼名。誅除凶惡，護罪非輕。凶惡者死，慈善者生。斷頭折足，杵碎身形。鬼妖蕩盡，人道安寧。治病除禍，符到奉行。急急如律令。
又呪曰：
五是天目與天相，逐睛如雷電。光懼八極，洞徹表裹，無物不伏。急急如律令。
呪畢，即次第默奏訖。叩齒三通，任意行事。
（圖片）
右法陰陽二斗俱步，至罡星剔出了。未可便旋身退丁，且須立定。祝云：
日宮太陽帝君，月府太陰皇君，北斗九皇帝君，三台華蓋星君，斗中神仙諸靈官。伏望上真曲垂洪造，伏願降下瑤光真炁，灌注臣身心五臟之內。令臣覷邪邪崩，覷鬼鬼滅。見令行持，即獲感通六斗俱同。急急如律令。
取三光炁，合三口吞下，卻旋身退丁，歸斗口。立念斗口呪，就朝天門默奏了。欲出罡，念迎罡出斗呪曰：
五行相催，罡劍持威。六甲輔我，三台辟非。天回地轉，陰陽闢開。長生度世，日月同輝。急急如律令。
右念至天回地轉一句，便轉身出斗。
雙手用結兩斗印，挑起斗罡，罩定自身上。恐人穢踏也，切宜戒之。
上張天羅捉山魈，下布地網捉鬼賊。四方八面，排兵布陣。收捉邪鬼，不敢走透。須要捉來，不得有違。疾疾吾奉上帝敕。
念三褊，兩手相叉，吸北炁一口，如撒網勢，存想神將罩定。又法名黑風普天大罩，雙手殺文，取北熙吹之。
法靈靈動天地，驅雷電，役吏兵，移山嶽，罩鬼神。吾行正法，救度天民疾苦。使汝上天，與吾徑上天堂。吾使汝人水，與吾徑入水宮。周褊乾坤之內，上應六合之中。須管緝捉為禍之鬼，攝附壇前，考問通名。疾速如律令。
左手都監訣，右劍訣，吸天門炁三口，念呪三遍，遙望其方吹去。存北方黑熙氤氳，普天罩之。再吸一口罡熙吹去，再喝云：
神將牢固罩定鬼神。急疾。
天上行軍，地下行軍，水府·行軍，本院行軍。左右羅列，周褊圍幣，內外密切，不得透漏，疾速火罩。急急奉北帝敕。
雙手午文，念呪一遍。先吸北方炁一口，次吸南方炁一口。連訣吹去。
想天羅地網炎，炎火衝空，密切罩定。如此行持三呪，三炁三吹，即喝云：
南方火輸大將，速駕火車萬陣，與吾罩定鬼神。速疾。
天羅時張，密布四方，鬼無逃形。神將速下，罩定鬼神。疾。
雙手相叉，又念呪三遍，吸北炁三口，連訣拋去。存想如網勢，存見鐵罩，罩定本人家。喝云：
神將牢固，罩定鬼神。外勿令入，內勿令出。須管四方八面，排兵布陣守圍。疾疾。
天心正法，輔正除邪。扶危立困，度死濟生。解厄救難，為國為民。祈恩謝過，請雨致雷，求晴止水。統攝三界，邪魔歸正。賞善罰惡，錄功紏過。追召驅遣，捉縛枷拷，去留抉斷。行住坐臥，口述心印。急急如律令。
玉清靈寶，總真內院。三景三輔，千變萬化。無礙無極，至神至聖。集炁會神，通幽達冥。無上玄妙，至聖至靈，役使萬神。急急如律令。
虛混瞑涬，海活生明。〈子文。〉煥輝炳燜，偉煌煓㶼。〈午文。〉青帝會神，〈印文。〉白帝居右，酉文。赤帝養炁，午文。黑帝通血，子文。黃帝中主。中中。一五三變，散之萬有。自中而下，至子至午。午至酉卯；卯至酉，酉至午，午至子。歷丑寅卯，卯辰巳午，下來押歸。中子丑，剔上午，歸玉訣。回風合靈，寂然感通。為真為應，惡逆難萌。四指掐大指中。靜治而治，以法召神，玉訣。以神召炁。斗訣中指。凝之自然，周流天地。天心有命，萬神則聽。請召其神，或將帥。不疾而疾，速至禁壇。急急如天心帝君敕。
念呪畢，存吸天心炁，金光色。默吸炁連，所召神存至，吹在壇中。上清天心有三十六員大將統軍，大將二員；部兵一萬二千員。報應顯化，真誠感通。
天神歸，地神寂。急急如律令。
又呪曰：
天員四將，輔正靈神。遵奉帝敕，驅捉鬼神。急急如律令。
右法並玉文，西北炁及天心炁，吹吸如前。
呪曰：
佐天行化，助國救民。治病除邪，立便安寧。延生度厄，普及一切。急急如律令。
統軍：
副帥三十六員
副帥：
已上三十六員天將，並氈冠大袖，朱履長裙。凡遇行持，任意呼召。掐志心訣，天心大呪，感應玄通。不請，妄傳非人無德之士。已奏名金闕者，許容傳度斯法，須令誓盟，然後而付焉。
