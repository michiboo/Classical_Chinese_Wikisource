
上清天心正法卷之三
凡書符，先齋心定慮，行神布炁。存雷火燒身，變神為天師。頭頂朱雀，足踏八卦靈龜，左有青龍，右有白虎。左右有捧印童子，青衣朱裙。
前有直符按劍，後有虎賁軍伍，各執鉞斧侍衛。存訖。次存度師在前，祖師在後，帶領天蓬，下三十六員大將侍衛。書符默奏上帝，啟白符中將吏。禱祝書符因依畢，次用印訣，勾六丁六甲功曹將吏等，侍衛前後，就念呪曰：
六甲陽神，來侍吾左，侍衛書符。六丁陰神，來侍吾右，侍衛書符。四直功曹，來侍吾前，侍衛書符。急急如律令。
存諸神既集，怒目視朱盞，呪曰：
陽精朗耀，陰鬼當衰。神朱赫赫，元露太微。七炁成灰，五炁成台。百邪皆滅，萬鬼皆摧。急急如律令。
吸罡炁吹朱盞中，次更執朱於香上度過，念後呪。或執筆，起卓三下，香上度薰。存為神劍，鋒芒赫奕。
即念勅筆都呪：
太陽俱照，陰鬼當衰。神朱耀目，九霞太微。我令所使，萬鬼俱摧。七炁成火，三炁成台。二星俱照，符到速追。筆為神劍，墨為戈戟。筆法治病，萬鬼伏匿。急急如律令。
吸罡吹朱中，次執墨於香上度過。
呪曰：
神墨靈靈，月中真精。書符禁鬼，邪魔滅形。病人帶吞，永保安寧。急急如律令。
取罡炁吹墨上，次執筆三卓，香上度過。呪曰：
筆為利刀，墨為百藥。邪精斷卻，百魅摧落。神筆靈靈，書符遣精。召官官到，召吏吏行。指人人生，指鬼鬼滅。付吾魁罡之下，入地萬丈，無動無作。急急如律令。
神墨靈靈，改死注生。神筆一啟，萬鬼滅形。急急如上帝律令。
右呪朱墨筆訖，次左手斗訣，擎硯水香上度過。呪曰：
四明開朗，天地為常。三光神水，辟除不祥。雙星守鎮，七靈通光。書符煞鬼，伏吾魁罡。邪鬼賓伏，萬炁混康。太上老君，教我煞鬼，與吾神方。上呼玉女，收攝不祥。登仙契道，佩帶印章。急急如上帝敕。
次左手握紫微印，右手執墨，自身為天師。右手磨墨四十九轉，左轉四十二轉。十二辰，二十八宿，日月二嚁。右轉七轉。●至●。兩次各吸陰陽斗炁，吹入硯中。次執筆香上度過，再念天帝釋章呪，取罡炁入筆書符。
三光正炁符
把筆呪左斗印，右執筆。上元天官斬神，中元地官斬鬼，下元水官斬精。取天門炁一口，吹筆卓三下。
呪曰：
仰告天罡大聖，北斗尊星，太陽日君，太陰月君。誅滅凶惡，滅跡除形。魔王懼畏，膽碎心傾。救民疾苦，大賜威靈。治病去禍，回死作生。天符到處，永斷妖精。降臨真炁，聖威奉行。急急如上帝律令敕。
取三光熙吹符中，絡斗訣，面太陽。
呪曰：
日出東方，赤阿堂堂。某人服符，符衛四方。神符入腹，搜胃蕩腸。百病除愈，骨體康強。千鬼萬神，無有敢當。知符為神，知道為真。急急如律令攝。
發符呪
乾元亨利貞，萬邪不干正。風伯雨師，四直功曹，五雷使者，托符奉行。功曹三人，使者三人，隨吾神符，與吾治事，卓劍相待。急急如律令。
遣將符呪
雙手雷局，吸東炁發去。
天雷隱隱，龍虎交橫。日月羅列，照我分明。今日功曹，主將吏兵，執符而行。急急如律令。
圓符吞符呪
今日太陽，符服吾神。符落西方，病得安康。神符入腹，疾除百殃。五藏之中，鬼炁消亡。急急如律令。
凡書符變神，為北方黑帝，太微六甲，五炁玄武，元天翊聖大將軍。身長百尺，散髮丁立，腳踏五炁靈龜，又名騰蛇，八卦靈龜。手結伏魔印，即真武印。
眼出電光，按劍而立。化硯為龍蛇，墨為戈戰，筆為七星寶劍。然後呪敕朱墨筆，磨墨如前畢，卻書符。
呪曰：
玄武符使，大逞威靈。救民疾苦，斷絕妖精。收捉凶禍，破滅真形。三魂附體，七魄安寧。護身去病，永保長生。衆神凜凜，敕到奉行。急急如上帝律令敕。
書此符，用上告天罡大聖呪之。
呪曰：
仰告天罡大聖，北斗尊星，太陽日君，太陰月君。誅滅凶惡，滅跡除形。魔王懼畏，膽碎心傾。救民病苦，大賜威靈。治病去禍，回死作生。天符到處，永斷妖精。降臨真炁，聖威奉行。急急如上帝敕。
存取天罡上天節度使真炁，吹之發筆，挑上鬼字寫在內。
右此二符欲書時，先望天罡在何方。
並用黃絹，陰日墨書，陽日朱書。步七星罡，取天罡炁，左手紫微印，右手執筆。呪曰：
天罡七星，三天神兵，翻地天兵，三天大魔王，玉清侍衛飛符使，從天降下，從吾太上真筆。今日今時，隨此神將，赴某處追捉鬼祟。今日直符功曹，北帝斬鬼吏兵等，侍吾左右。
及出引一道同去。子執符訖後，天門上步罡，指地戶到天罡，復身再入魁。一燒符為灰，叩齒七通。又念前呪，左手握符灰，右手仗劍，倒移三步至罡，立喝云：符使功曹速往某處。此法可達天門、五嶽、四瀆江河，無所不通。可用丈二絹書，常用不必也。大邪須用，急作不須住滯。
以炁一吹，以劍一指，往何處方止。然後以水一噀之，大驗。無衛可加此為首，慎勿輕泄。
右已上法取炁，當月建上步斗然，看天罡所在。取炁閉息，返炁逆行，舌柱上齶。左手手中指中，不得離斗口上書符。凡掐訣日，陰呪曰：
行太上三淨無極大道法主某，謹召地官水宮，俵道使河侯山祁。汝處某事，吾謹敕。
此符，閑逐三江，遂流五海地界水界中。或有妖怪，潛越水府。不時作興，下民殘害。吾使丁亥、丁丑、甲戌、甲申神將，統翻地天兵，隨此神符，一下乃定。一依吾指揮，次叩齒二十四過。下筆便書，如撼山。當用緋絹一丈二尺，書將於某山上，當山嶽振動，鬼神奔走。如鎖龍神怪異，以鐵牌長一尺二寸，書鎖龍符。安岸上，則物不得過。投入湖潭，龍怪衝符者死。此二符威禁至重，其文字並無散形及聚形。今得之異人傳授，切不可妄用也。
右符步斗罡，先自本命上起。變神為上清法師，再於斗口內返步至罡。
白絹一尺二寸，朱筆一管。再取罡炁，存吸吹筆上。捻中指第一節，烈火焚香。念呪曰：
奉請三天門下三師及獄吏，九天大統兵太一真官，日月真境平天大魔王，天丁力士，六甲布陣使，五雷君，雲中飛待捷疾使。速速急急，從天降下，自地湧出。張天羅，布地網，炎雷火車，馘滅鬼精。當現吾前，令無住滯。急急如上帝律令。
書符時，先呪三徧。發符時，一徧。
符與火鈴飛捷，一法通用。
右二符將，不論陰陽。假令甲子為陽符使，乙丑為陰符使，可滅萬邪，仍依步斗帶罡。陽日朱書，陰日墨書。陽日取日君炁，陰日取月君炁，吹之呪曰：
天道張張，使陰馳陽，直符赴吾斗罡。玉符一著，萬鬼潛藏。急急如律令。
發符，陽日日君咀，陰日月君呪。陽日君訣，陰日君訣，各一徧。灌注符，使驅逐鬼炁邪精。符貼鏡面上照之，鬼悉滅形矣。
右符欲畫玫雨符，聞奏及九江水帝側近河源泉穴。若天時有雨，則自有陰靈報應。若天時無雨，則指射河源潭洞之類，別具事由。飛奏祖師上清大帝、玉皇上帝，伏乞敕旨，指揮某處河源官史，伺侯將符，立便興風作雨，散某處封部，取幾尺為足。伏乞允臣祈奏，仍申天地水三官，牒雲雷雨部天丁力士行雨，龍王風伯雨師具述奏聞。兼劄付指射有水處分明，開坐伺候。投符證驗，立便施行。仍須建立道場，限三日五日排備。聞奏了，當放人退後。取硃砂一兩，隨研細。淨筆一管。鐵牌一片，長一尺二寸，闊四寸。依法步呈，取黑了。返鬥倒行，立月建，下筆便書，不得添喊。書訖，黃絹封之，用都天大法主印之，書本位全銜，押字不書，名方別寫引一道。格天丁訣，念變神呢訖，勾天丁力士來。吾為某處湖澤，逐旋指射令下雨。今差汝隨符，投落某處，立便計會行部。從某月某日某時，大需甘雨，不得注滯。書訖面瀆指揮，罷便落水。莫不雷雨，應時甘需。其行遣，不得差互其文字，並用都天大法主印之。祕密依式，行持自然，感應隨聲。
上清大禁縛龍符
右此符用●木板，或鐵板，長一尺二寸。亦先變神，召符中官君、直符三官，具陳某事。安排硃砂淨筆，立在天門。望斗步，返倒兩次，入斗口中。下筆便書，仍須閉熙至訖。分付與天丁力士，絡天丁訣勾。具述某事，江河湖潭之內，勾當某事。或驅或縛，發符了。便奏祖師上清大帝、昊天玉皇上帝。依臣所行，須奏狀，開拆分明，不得錯誤。就便劇付所行遣河海官吏，及牒九江水帝。具說事體訖，再步呈，呼天丁捧文字發符，彈卻訣目。如投符，須投下時，令去人急走，恐雷聲水泛而驚人也。此乃上帝責罰龍神之符，勿輕用，祕之秘之。
右此九符，乃上清無極隱文。祕旨深奧，不傳於世。自後漢以來，亦有年代相受，出世已久。昔太上授張天師，始為初傳，故興此一教。方有天師之佐，大驅無比，入蜀戰鬼，不侯天符，擅興風雨，是此符也。故恐後母，得之妄行，因得上帝之責。故選出別立一家之名，號為骨髓靈文。
然受衍以來，世莫能知。吾雖明其旨趣，不敢以為隱落。故用解釋精微，剪其浮淺。凡用此符，但看逐件說文，合與不合。行遣開奏，須依次第。明識符吏神將形儀訣目，方可呼召。久而行之，目前可見矣。今具符使形儀服飾於後。
已上九符訣目作用，及後面議論奧文，並無一字外來添撰。並係三十代天師虛靜先生親編，斯文實為緊要，威禁至重也。
飛捷符使，頂冠，騎龍，仗劍，著金甲徘衣。可使入病家，驅遣鬼禍，除去仗屍故熙。
捉邪符使，披髮，仗劍，著黑衣金甲。可入水府泉源，遣禍逐鬼。若貼人本命上，則夜間捉人精神也。撼山符使，四目八手，騎炁龍，乘火雲，從官兵吏三千人。可使穿地，撼震五嶽泰山，風雨摧折。舊禁此符。鎖龍符使，三日，披髮，銀甲，乘金翅馬、朱雀炁。可使斷水妖，伏墊龍魚。凡沉符使不得過界，不敢衝犯。捉鬼符使，披髮，帶金甲，目有火光，手持斷邪劍，乘火雲，走如雷。可使搜鬼神，銅石山精，莫不碎裂。陽符符使，帶襆頭，著繡衣，仗劍。隨符魄兵使等，斷諸驚魘鬼魅，立盡消除。陰符符使，戴襆頭，執劍，著繡衣。乘符魂隨逐吏兵，驅斷鬼怪，莫不盡滅。
識法中列聖形儀
三台形儀。身各長百尺，著紫羅衣，道裝，執玉圭，朱履。上台頂出黃炁，中台頂出白炁，下台頂出青炁。寫三台時，逐星落筆，取炁灌注筆中。
七星形儀。貪狼、巨門二星，各頂出黑炁。祿存、文曲、廉貞三星，各頂出青炁。武曲，頂出赤熙。六星各道裝，著紫羅衣，執碧玉圭，身長百尺。破軍星君，上帝封為婆羅王，乃七元之領袖也。身長千尺，左手叉腰，右手仗七星寶劍，跌足丁立，著紫羅衣，回頭頂出火色毫光之炁。輔星頂出赤炁，身長十丈，展腳襆頭，著緋衣，秉笏。
天丁力士形儀。此神能與四將，同共通斗，祕用，在雜法中。天丁力士，姓勾，名民子。著緋衣大袖，弁冠，執戟，專掌印，其餘入瘟家。
嶽將形儀。東嶽差來神將二員，著皂繡衣，展腳襆頭，緋抹額，帶劍而立，形儀勇猛。十二功曹，直日直時，並支幹將形儀，並帶劍，本日服朱履，仗劍，頂冠，形儀隨本日所屬。六丁六甲使者，並頂冠，金甲，仗劍。倒海縛龍二符中天丁形儀，與勾力士不同。頂冠，紫服，束帶，按劍，朱履。三界直符形儀，並力士冠，紫服，束帶，按劍，朱履。直壇土地形儀，身長三尺三寸，裹襆頭，著白帔，秉笏。
日君太陽捉祟報應符
把筆呪左斗印，右把筆，呪曰：
太陽帝君，上帝敕行，急急收鬼，赴魁罡之下，入地萬丈受死。急急奉酆都大帝律令。北炁吹筆。
退祟雲離身，附體雲附身。
呪曰：
七煞太陽，日耀太陽，南斗大將，北斗魁罡。大力蓬頭，捉鬼付罡。上張天羅，下布地網。敢有不順，收付魁罡。急急如律令。
又呪曰：
元始敕差，收捉邪祟大力蓬頭力士攝。
遣呪：
謹請日遊神將鄧化吾，今差汝。急急如律令。
又呪曰：
太陽神，太陽君，奉命敕，急速行。急急如律令。
右符並用左手斗印，右手執符，香上度過。吸天門炁吹之，其驗也。
呪曰：
金輪風急，天地通赤。內有三烏，飛騰赫奕。燒鬼為灰，鍊鬼為汁。焚燒鬼神，精邪伏匿。謹遣斬鬼瀝血神將章日明縛鬼傳送將李仲信，一依三官元降天令，為吾前去治病逐邪，仍希疾速報應。急急如律令。
左拾午文，右執符念呪。吸南炁，吹於符中。
遣呪
謹請南方火將劉志、劉嚴二大將軍，火速前去某患身，搜攝所染下邪不正鬼賊。邪祟妖精傷亡，赴吾符下死。急急如南方火德帝君律令敕。
此符如有祟，用熨斗盛火燒符，薰於鼻口中，並用米醋、降真湯吞下亦妙。欲要用此符，可於六丁六甲日，奏請神像，目常視天色。其神將三目，黃金甲，紅抹額，面似棗色，頭上鐵樸頭，左手執索，紅袍，抹綠靴，右手執火刀。此法申天樞院，並雷印印，用都天大法主印亦可。
呪曰：
陰獄陰界，水界人界。斷頭截足，不正無道。鬼神準此符令，不得動作。急急如律令
呪曰：
陽獄陽界，天界空界。斷頭截足，不正無道。鬼神準此符令，不得動作。急急如律令。
呪曰：
麒麟甲戌將軍，為吾傳符，收捉患人身中邪祟，赴魁罡之下，立待報應。急急如律令。
遣呪
四靈三昧大將軍，下遊世界，收捉妖精，大速縛鬼，按令而行。急急如律令。
催呪
北方無極將軍，巡遊世界，擒捉邪精。急急如上帝律令敕。
玉皇訣，取天門炁。
凡書符催生，先念淨天地呢、淨身呪。次默告北斗，及九天監生大神、九天衛房聖母、九天托生童子，一一存如目見了。默告書符因依訖，吸炁吹自身，化為監生神，頂力士冠，金甲，全帔，皂覆，卓劍而立。次第用左手二指掐大指根，大指掐中指節，四指五指掐掌心，行三步，吸罡炁，吹筆了，閉炁書之。不得令婦女見，與請符人。看他何手接便知，男左女右。
敕催生符呪
咄吒。天有四時，地有五行。六甲陰陽，若男若女。正屬文星，日月已足，毛髮已生，速把符出，不得久停。皇天有令，子隨母命，速把符出，莫損母命。急急如律令軟。
圓符呪
大聖北斗七元君，能解產生厄。一炁七褊圓符，吸北斗炁吹入。
