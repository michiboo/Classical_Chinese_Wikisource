
上清天心正法卷之七
坎雙艮隻步交乾，震上雙行兌亦然。坤隻離單雙步巽，三台歸去便朝天。
步畢結紫微印，乾上化身乘白鶴，飄飄直至天門。面朝帝君，心事奏達，乞賜軟命如意。又卻從天門返步歸巽，於靜室粉壇逐。日子午時，先壇前禹步，卻披髮仗劍，從乾上入壇心，以兀子正坐暝目。呪曰：
乾元亨利貞，日月蔽吾形。萬災不能幹，壽與天同齡。急急如律令。
又呪曰：
吾是道門行法之主，水火刀兵不能，及吾，疾病盜賊不能及吾。吾與日月同光，所向所行萬事吉昌。急急如律令。
卻望罡星吞三光符，默雲所向所從，如符所敕。急急如律令。卻從巽上出逐，日五更朝斗，取三光正氣，吞入腹中。搯訣念呪曰：
上告天罡大聖、日月尊星，願降正氣，灌注弟子某甲五臟六腑之中，八萬四千皮毛之內。去除邪氣，去除鬼氣，去除四百四病。使某甲覷邪邪崩，覷鬼鬼滅，覷病病癒。衆邪戢翼，人歸依，鬼歸伏。急急如律令。
出印法，用中指挑出，存五雷使者、三十六將、天丁力士、監印使者、形儀服飾。呪曰：
天印靈靈，玉皇上帝敕行，驅邪法主監印，天丁力士捧行。邪道聞之膽碎，病者見之安寧，凶惡為禍者滅，慈善為福者生。急急如律令。
入印法，用中指勾入。呪曰：
天丁力士收天印，凶惡邪魔化作塵。急急如律令。
右手捧符，左手大拇指壓倒二三四指，大指甲掐小指根，欄定右手衣袖。呪曰：
北斗七星，天中大神。上朝金闕，下覆崑崙。指揮綱紀，調理乾坤。貪狼巨門，祿存文曲，廉貞武曲，破軍輔星，大周天界，細入微塵。何災不滅，何福不臻。元皇正氣，來覆吾身。高上玉皇，紫微帝君，太玄之精，〈若佩帶則曰〉。安魂定魄，守護身形，五臟神君，各保安寧。急急如律令。
敕某神諦聽吾言，吾奉玉皇敕，佐天行化，助國救民，治病除邪，扶危立正。吾若使汝上天，為吾徑往天曹。使汝入地，為吾徑往地府。使汝入水，為吾徑往水府。如使汝往人間，即須徑去捕捉邪魔。三界之內，應有凶惡鬼神為人禍者，不問高下，為吾捉來。治病除邪，更莫住滯。明承敕命，無輒故違。察敕奉行，速去速來。吾在壇前，卓劍相待。急急如律令。
每月丑日，天德月德日，遇天雨降，收入瓶中。逐月華蓋，上望天罡安卻。用天德月德日，星斗分明時奏之。仍獻天罡大聖、天德月德、五帝龍君錢馬，存聖衆從夫門乘黑雲降下，化入水筆中，用本師訣，後上帝訣。呪曰：
天德月德，五帝龍君。上天節度，破軍尊星。統領神將，六甲六丁。第一威猛，最聖最靈。敕下神水，救度羣生。書符篆籙，收斬祆精。治病除祟，勦絕其形。急急如律令。
甲子、庚申、六丁、六甲日，繫之共十二管。管並頭，共長七寸一分，用紫兔毫三副，上應三台。以甲子夜，星月見分明時，沐浴著新衣，行持燒香，用表焚奏，獻天罡大聖錢馬，面華蓋下，以蠟茶十二盞。掐本師訣，存六丁六甲下降，化筆為十二神將，先化土地錢，次六丁六甲。呪曰：
天丁力士，六甲六丁，聰明正直，操惡最靈。魔神畏懼，邪鬼心傾。佐天行化，掃蕩祆精。助吾道法，救護羣生。敕下神筆，速降威靈。書符殺鬼，滅跡除形。上帝救下，急急如律令。
輕墨二兩辰砂，桃油、柳油、樁油煙各一分、以少許清酒，煮率莢膠波之，五月五日午時作。呪曰：
六甲六丁，神墨靈靈。五老真氣，北方化生。玄元道本，誅斬邪精。人神清淨，鬼祆滅形。行符奏牒，奉命敬行。急急如律令。
斗訣。〈二指甲。〉
本師訣。〈二指根節。〉
變神訣。〈先作斗訣狀，掐中指中節，兩手俱作，念神呪。〉
日君訣。〈大指拾二指上節。〉
月君訣。〈四指上節。〉
功曹訣。〈從子至亥。〉
凡發文字及篆符，先變神，後三步丁罡。存左右有捧劍印青衣童子，自身乃驅邪院使。步七星罡，令人隨步插竹子。後用左繩一條，逐星擊之。用朱書追鬼符，以錢伍百貫，於獄門前燒。存追鬼符使，若急腳狀。便隨火掐追鬼訣，以大拇指押二三指，掐四指中節。呪曰：
天獄靈靈。云云呪畢。卻於呪上，掐上帝訣、天丁訣。次書云：准上帝敕。存帛子作墨雲靉靆，化北斗作黑暗獄，至卓劍相待，掐卓劍訣。於房門上貼天獄二字，獄如陽日作以石灰，陰日以地灰。天獄八星，各闊七寸。武曲星下立獄，獄闊一尺二寸。用青竹九莖，各長四尺九寸。星並獄，各以細灰為之。竹子逐位標定。乃以竹為直獄將吏。卻以早帛子九片，各長九寸，闊一尺二寸二分。以竹子量下七寸，以皂帛子繫定，朱書八星名於皂帛子上。其所出曉示文字，於天獄竹子下，量上七寸，下貼之。日閉夜開，以防動觸，並不用燈燭。如治病，以罡指病人房。餘所行雜事，即以歪指月建。如經兩宿，天獄上未見顯露蹤由，卻依前出文字，催承帖神將。
於生氣方上作，用香茶供養，以紙榜子云：奉祖師上清大帝敕漫多阿鬼，阿佉尼鬼，尼佉魔鬼，阿伽邪鬼，婆羅尼鬼，提婆黎鬼，阿毘羅鬼。又書：唵吽吽，衆神稽首。砂以甘松沉香檀香水拌，砂上劃簽，雲生天臺三字。用五果香燈，三度祝白事意：伏乞上清大帝敕降指揮依臣所請施行。下闊二尺，高三寸。、中闊一尺五寸，高二寸。上闊一尺，高一寸。上層用鏡一面，安中心。中層四角，以燈四盞。壇前點七星燈，以柄指病人。壇前五果臺子供養，及四方各用香燈，及篆都匠符四道，鎮四角。背用牌子一所，三指大，長六尺，插地面，上書云：稽首祖師上清大帝。又用竹七尺長，手指大，插於壇後，七寸入地。又自上量下七寸，用皂帛七寸擊。卻結界呪水，一依常用。後卓劍水，於天門上。即誦呪：
天蒼蒼，地皇皇，傳屍之鬼，不得伏藏。速離吾獄，急付他方。敢有拒命，斬付鑽湯。吾行正法，邪鬼敢當。急急如律令。
後備錢馬、繒儀、雜綵、犒設神將，兼寫狀詞文帖，解押邪鬼，赴嶽收管斷遣。仍即時罷天獄。
立獄華蓋方
〈其謂華蓋，則師師相授法也。〉
正月子方。二月，〈亥方。〉逐旬中。甲子旬酉，甲戌旬未，甲申旬巳，甲午旬卯，甲辰旬丑，甲寅旬亥。
