
通典卷第一百八十二 州郡十二
古揚州下〈今置郡府二十七縣一百三十七〉
東至晉陵郡一百七十五里。南至宣城郡四百五十里。西至廣陵郡六合縣四百五十三里。北至廣陵郡六十三里。東南到晉陵郡一百九十六里。西南到宣城郡界四百五十里。西北到廣陵郡六十三里。東北到廣陵郡界四十五里。去西京二千六百四十三里，去東京一千七百九十八里。戶十萬三千三百六十四，口六十八萬七千三百。
潤州今理丹徒縣。春秋時屬吳，戰國屬越，後屬楚。秦為會稽、鄣二郡之境。自句容以西屬鄣郡，以東屬會稽郡。漢初為荊國，荊王劉賈墓在今郡城內。吳王濞反，濞，披義反。後屬江都國。武帝分屬丹陽、會稽二郡地。後漢為丹陽、吳二郡之地。吳主孫權初鎮丹徒，謂之京城，後都於秣陵，改為建業。至孫皓，為晉將王濬所滅。晉平吳，為毗陵、丹陽二郡地，兼置揚州。領郡十八，理於建業，即江寧縣。元帝渡江，都建業，改丹陽太守為丹陽尹。爾雅曰「絕高為京」。其城因山為壘，緣江為境，似河內郡，內鎮優重。宋置南東海郡及南徐州，領郡十七，理於此。而揚州如舊。齊梁以後並因之，以至於陳，京口常為重鎮。隋大將賀若弼自廣陵來襲，陷之，遂滅陳。隋平陳，郡廢，於石頭城置蔣州，又廢南州為延陵鎮，後又分置潤州於鎮城。州東有潤浦。煬帝初，卅廢。延陵、曲阿、句容等縣悉屬江都郡，而江寧縣則屬丹陽郡地。大唐初，輔公祏據之。剋平，合舊丹陽、南徐之地，併為潤州，或曰丹陽郡。領縣六：
丹徒古朱方，後名谷陽。春秋時，齊慶封奔吳，與之朱方，即此也。秦時有瞻氣者，雲其地有天子氣，使赭衣徒三千人鑿南坑，以敗其勢，故云丹徒。吳嘉禾三年，改丹徒曰武進。晉太康三年，復曰丹徒。隋曰延陵。有句驪山，黃鶴山，北固山，京峴山亦曰京口，譙山戍。
丹陽古雲陽也。秦始皇改曰曲阿，漢因之。漢丹陽郡所領丹陽縣，非今縣也。梁改為蘭陵郡，大唐天寶初，改為丹陽。有練湖，亦曰後湖。
句容漢舊縣。有茅山，一名句容山，言其山形如句字之曲，縣名取其義。有下蜀戍。
江寧本名金陵，秦始皇改為秣陵。漢丹陽縣在此。建安十六年，吳改為建業。晉武平吳，還為秣陵，又分秣陵立臨江縣。二年，改臨江為江寧。三年，分秣陵水北立建業，避愍帝諱，改為建康。後又分置同夏縣。隋平陳，併三縣，置江寧縣，又置蔣州，後廢。大唐初，復為蔣州，尋廢為江寧縣。有鍾山、蔣山、石頭城、玄武湖、石頭鎮。
延陵晉太康二年，分曲阿之延陵鄉立之。有季札廟。非古之延陵，古之延陵今晉陵縣是。又非隋之延陵，今丹徒縣即其地。
金壇有長塘湖。
東至吳郡二百里。南至吳興郡三百三十二里。西至丹陽郡一百八十里。北至廣陵郡三百四十八里。東南到吳郡二百里。西南到宣城郡五百里。西北到丹陽郡一百九十六里。東北到吳郡屈曲三百六十一里。去西京二千八百三十三里，去東京一千九百八十三里。戶十萬二千三百一十九，口六十五萬一千七百三十八。
常州今理晉陵、武進二縣。春秋時吳地。戰國時屬越，後屬楚。秦漢會稽郡之地。後漢順帝以後屬吳郡。吳分吳郡、無錫以西為屯田，置典農校尉。晉武帝省校尉，以屬毘陵郡。其後東海王越嫡子毘封於毘陵，元帝以毘諱改為晉陵郡。宋齊因之。隋平陳，廢晉陵郡，置常州。或曰常州置於常熟縣，故以為名。煬帝初州廢，又置毘陵郡。大唐為常州，或為晉陵郡。領縣五：
武進晉太康二年，分丹徒、曲阿立武進縣，即今縣是。
晉陵本名延陵，漢改曰毘陵，後與郡俱改為晉陵。季札所居也。北浦在東，北入於海。季札墓在今縣北七十里，申浦之西。
義興漢陽羨縣故城在南。晉以周行義討石冰，割吳興之陽羨並長城之北鄉為義興郡，以表功。隋平陳，廢郡為義興縣。有太湖、滆湖、洮湖。荊溪，周處斬蛟於此。有君山、章山、國山。滆音核。
無錫漢舊縣。史記曰「太伯始居吳」，即此地也。亦楚春申君之邑。有九龍山。
江陰晉曰既陽。有芙蓉湖，一名上湖。
東至海三百六里。南至吳興郡三百一十里。西至晉陵郡義興縣界一百三十三里。北至晉陵郡二百里。東南到東海釗山四百五里。西南到吳興郡二百二十二里。西北到晉陵郡一百九十五里。東北到常熟縣界三百二十九里。去西京三千九百九十九里，去東京二千二百二十一里。戶七萬六千一百四十七，口六十二萬四千四百一十三。
蘇州今理吳、長洲二縣。春秋吳國之都也。自闔閭以後，並都於此。其南百四十里，與越分境。昔吳伐越，越子禦之於檇李，檇音醉。則今嘉興縣之地。檇李城在今嘉興縣南三十七里。戰國時屬越，後屬楚，秦置會稽郡。項羽初起，殺會稽太守殷通，即此，漢亦為會稽郡，後順帝分置吳郡。晉宋亦為吳郡，與吳興、丹陽為三吳。齊因之。陳置吳州。隋平陳，改曰蘇州；因姑蘇山為名。煬帝初，復曰吳州，尋為吳郡。大唐為蘇州，或曰吳郡。領縣七：
吳漢舊縣。有太湖、洞庭山，左傳吳師伐越，敗之於夫椒，即太湖中椒山。有松江。太伯祠，後漢桓帝時，太守麋豹所建。後至晉內史虞潭改理焉。闔閭墓即虎丘寺。要離墓在今縣西。梁鴻墓在要離墓之北。
長洲有吳之長洲苑，因以為名。
常熟漢吳縣司鹽都尉署。吳平，割屬既陽縣。晉立南沙縣。隋改為常熟縣。
嘉興春秋時，地名長水。秦為由拳縣，漢因之，吳時有嘉禾生，改為禾興縣。後以孫皓父名和，又改為嘉興。
海鹽本名武原鄉，秦以為海鹽縣。
華亭天寶中置，地有華亭谷，因以為名。吳陸機、陸雲宅，即此。
崑山漢婁縣地。本因吳之婁門為名。
東至吳郡三百一十里。南至餘杭郡一百九十里。西至宣城郡三百八十七里。北至吳郡二百一十里。東南到餘杭郡鹽官縣界一百七十二里。西南到宣城郡界二百六十一里。西北到晉陵郡三百三十二里。東北到吳郡二百二十二里。去西京三千三百四十一里，去東京二千二十四里。戶六萬八千五百八十一，口四十六萬一千四百七十九。
湖州今理烏程縣。春秋時屬吳，吳滅屬越，越滅屬楚，兼得古之防風國焉。史記曰：「汪罔氏之君守封禺之山。」汪罔氏即防風國。罔音忙。秦為會稽、鄣二郡之境，漢亦同。後漢屬吳郡。吳分吳、丹陽二郡，置吳興郡。晉、宋、齊因之。梁末改為震州，後復為吳興郡。隋平陳，郡廢，後置湖州。其名震州、湖州，皆因州東有太湖，一名震澤故也。震澤亦名具區澤。煬帝初，廢湖州，分其地入餘杭及吳二郡。大唐復置湖州，或為吳興郡。領縣五：
烏程秦漢舊縣。隋廢，東遷縣入。南有衡山，左傳雲「吳伐越，至於衡山」，即此是也。
武康古防風國。輿地誌曰：「漢烏程縣之餘不鄉地。漢末童謠雲，天子當興東南三餘之閒，吳乃改會稽之餘暨為永興，分餘不為永安，以協謠言。晉以平陽已有永安縣，故改此永安為武康。」有前溪、封山、禺山、青山。
安吉故鄣縣地。吳興記曰：「漢張角之亂，此郡獨守險助國，漢朝嘉之，故靈帝分縣南鄉置安吉縣。」
德清舊名臨溪。有吳光山，餘不溪，孔愉放龜於此。
長城有卞山、若溪，吳王闔閭使弟夫概居此，築城狹而長。晉武帝置縣，因以為名。縣西八十里鄣郡故城，即秦鄣郡縣城也，今號為府頭是也。
東至吳郡三百九十里。南至會稽郡一百三十里。西至新安郡四百十六里。北至吳興郡百九十里。東南到洛思山，至會稽郡，總一百七十二里。西南到新定郡一百九十里。西北到宣城郡四百九十六里。東北到吳郡三百六十九里。去西京三千五百五十六里，去東京二千七百一十九里。戶八萬六千四百五十四，口五十七萬八千九十五。
杭州今理錢塘縣。春秋越國之西境，越國西北至語兒，在今吳郡嘉興縣南，與吳分界。後屬楚。按周顯王四十六年，楚威王伐越，破之，殺其王無疆，盡取其地，至於浙江之北。秦漢並屬會稽郡。後漢順帝以後屬吳郡。晉屬吳興、吳二郡地。宋、齊、梁因之。陳以為錢塘郡。隋平陳，置杭州；煬帝初州廢，置餘杭郡。大唐為杭州，或為餘杭郡。領縣九：
錢塘漢舊縣。錢塘郡記云：「昔郡功曹華信議立此塘，以防海水。始開募有能致土石一斛，與錢一千。旬日之閒，來者雲集。塘未成，譎不復取，皆棄土石而去，塘以之遂成。」有石膏山，藥用為最。
富陽漢曰富春。吳置東安郡。晉孝武改曰富陽。西有孫洲。
臨安吳置臨水縣，晉武更名。
於潛漢舊縣。有天目山、桐溪。
唐山
紫溪
鹽官臨平湖。
新城浙江西南名曰桐溪，吳立為新城。
餘杭
東至餘杭郡三百十五里。南至東陽郡一百五十五里。西至新安郡三百七十三里。北至餘杭郡界二百七十五里。東南到東陽郡一百八十里。西南到信安郡三百一十里。西北到新安郡三百七十里。東北到餘杭郡三百十五里。去西京三千六百五十九里，去東京三千里。戶五萬四千七百四，口三十六萬二千三百八十九。
睦州今理建德縣。春秋時屬吳，後屬越，又屬楚。秦為鄣郡地。漢為丹陽郡地。後漢以後並屬吳郡。梁陳為新安郡。隋平陳，廢郡，後置睦州；以俗阜人和、內外輯睦為義。煬帝置遂安郡。有仙壇山。大唐置睦州，或為新定郡。領縣六：
建德漢富春縣地。有七里瀨。
壽昌漢富春縣地。
桐廬漢富春縣地。有嚴子陵釣臺。
分水
遂安漢舊置新定縣，晉太康新改。
還淳
東至餘杭郡四百七十九里。南至新定郡遂安縣二百四十六里。西至宣城郡秋浦縣四百九十六里。北至宣城郡涇縣二百九十三里。東南到新定郡三百七十里。西南到鄱陽郡七百九十五里。西北到宣城郡涇縣界二百八十五里。東北到宣城郡三百八十三里。去西京三千六百六十七里，去東京二千八百四十六里。戶三萬九千七百五十七，口二十六萬四千三十二。
歙州今理歙縣。春秋時屬吳，後屬越，後又屬楚。秦屬鄣郡。二漢屬丹陽郡。吳孫權分丹陽立新都郡。晉平吳，改曰新安，宋齊並因之。隋平陳，置歙州；煬帝初州廢，置新安郡。大唐為歙州，或為新安郡。領縣四：
歙漢舊縣。
休寧晉海寧縣，隋改名。
黟漢舊縣。林歷山，四面峻險，吳時山越所保，賀齊破於此。黟音伊。
婺源
東至海四百九十八里。南至東陽郡四百八十里。西至餘杭郡一百三十里。北至海四十里。東南到臨海郡五百里。西南到東陽郡四百八十里。西北到餘杭郡一百三十里。東北到浹江海際三百九十八里。去西京三千七百二十里，去東京二千八百七十里。戶八萬八千三百三十七，口五十二萬九千六百七十四。
越州今理會稽、山陰二縣。春秋時越國之都，至周顯王時，為楚所破。其浙江南之地，越猶保之，而臣服於楚。秦屬會稽郡，漢因之。後漢順帝徙置會稽郡。時陽羨人周喜上書，分浙江以西為吳郡，以東為會稽郡。順帝永和五年，馬臻為太守，創立鏡湖。在會稽、山陰兩縣界，築塘蓄水，水高丈餘，田又高海丈餘。若水少則洩湖灌田，如水多則閉湖洩田中水入海，所以無凶年。其隄塘，周迴三百一十里，都溉田九千餘頃。會稽記云：「創湖之始，多淹宅，有千餘人怨訴臻，遂被刑於巿。及遣使按履，總不見人籍，皆是先死亡者。」晉為會稽國。宋為會稽郡，嘗置東揚州，理於此。尋罷州。齊因之。梁又加置東揚州。隋平陳，改東揚州為吳州，置總管府；煬帝初府廢，置越州，尋復為會稽郡。大唐為越州，或為會稽郡。領縣六：
會稽漢舊縣。禹葬會稽，即此地也。有會稽山、禹穴、鏡湖、若耶溪、雷門。
山陰漢舊縣。越絕書曰句踐小城，山陰是也。蘭亭，王羲之曲水序，於此作。
剡漢舊縣。武德四年，平李子通，置嵊州。六年廢。有天姥山、剡溪。嵊，時證反。
蕭山國家初置永興縣，後改焉。
餘姚漢舊縣。又有漢上虞縣故城，在西。有四明山。
諸暨漢舊縣。越王允常居。
東至海中黃公山，水行二百八十里。南至臨海郡寧海縣，水行一百八十里。西至會稽郡餘姚縣界一百七十里。北至會稽郡餘姚縣界海際，水行一百八十里。東南到海中鋸門山四百里，與臨海郡象山縣分界。西南到睦昭嶺一百七十里，與會稽郡剡縣分界。西北到會稽郡界一百七十里。東北到大海浹口七十里，從海際浹口往海行七百五十里，至海中檢山。去西京四千一百里，去東京三千二百五十里。戶四萬一千六百三十，口十七萬七千五百六十。
明州今理鄮縣。本會稽郡之鄮縣，鄮，莫侯反。大唐開元中，分置明州，或為餘姚郡，以境內四明山為名，領縣四：
鄮漢句章縣故城在今縣西，鄞縣故城在今縣東南。越王句踐平吳，徙夫差於甬東。韋昭曰：「即句章東浹口外洲。」鄞音銀，亦漢鄮縣地。
奉化
慈谿
翁山
東至海際一百八十里。南至永嘉郡百五里。西至縉雲郡四百里。北至會稽郡五百里。東南到大海二百九十三里。西南到括蒼山足七十里，極大山。西北到東陽郡六百一十二里。東北到當郡象山縣東鋸門山四百六十里，極大海。去西京四千三百四十六里，去東京三千三百二十里。戶五萬五千六百五十八，口三十二萬四千九百六十一。
台州今理臨海縣。春秋及戰國時屬越。秦漢屬會稽郡，亦東甌之境。武帝時，閩越圍東甌，徙國於江淮之閒。其地屬會稽郡東部都尉。理於此。後漢亦屬會稽郡。吳置臨海郡。晉宋齊梁皆因之。隋平陳，郡廢，屬永嘉郡。大唐武德四年，平李子通，置海州；五年，改為台州。因天台山為名。或為臨海郡。領縣六：
臨海漢回浦縣地，後為章安縣。吳分章安置臨海縣。
始豐吳初置始平縣，晉太康元年更名始豐。有天台山。
樂安晉永和三年分始平南鄉置。
寧海晉置。
黃巖
象山
東至臨海郡四百里。南無處可至。西至……北至東陽郡二百五十八里。東南到永嘉郡三百里。西南到……西北到信安郡一百六十六里。東北到……去西京四千三百里，去東京三千五百里。戶四萬二千二百，口二十五萬二千。
處州今理蒼縣。春秋、戰國時並屬越。秦漢屬會稽郡，亦甌越之地。晉分置永嘉郡，宋齊因之。隋平陳，改為處州；後煬帝初，復置永嘉郡。大唐改為處州，或為縉雲郡。因山為名。領縣五：
蒼有蒼山、惡溪、石門山、瀑布水。
松陽吳舊縣。
縉雲有縉雲山。
遂昌
青田
東至大海八十六里。南至長樂郡，水陸相乘千五百二十里。西至縉雲郡二百六十七里。北至臨海郡五百里。東南到橫陽縣界將軍嶺，去縣二百十五里。西南到建安郡界桐檐山，去橫陽縣三百五十里。西北到縉雲郡三百里。東北到臨海郡泛海行五百里。去西京四千七百三十七里，去東京三千九百三十七里。戶四萬二千二十八，口二十萬五千三百十四。
溫州今理永嘉縣。春秋、戰國時並屬越。秦、二漢為會稽郡之東境。晉為臨海郡地，明帝分屬永嘉郡，宋以後因之。隋平陳，廢永嘉郡，煬帝初又屬永嘉郡。大唐前上元二年，分置溫州，或為永嘉郡。領縣四：
永嘉漢冶縣地，後漢改為章安，後又以章安東甌鄉為永寧縣。初漢惠帝立越東海王搖於東甌，即此。隋改名。
橫陽舊曰始陽。
安固吳曰羅陽，後曰安陽，晉改名。
樂城晉孝武帝置。
東至會稽郡四百八十里。南至縉雲郡二百五十八里。西至信安郡一百九十二里。北至新定郡一百八十里。東南到臨海郡六百一十二里。西南到縉雲郡松陽縣界一百五十五里。西北到新定郡一百八十里。東北到會稽郡四百八十里。去西京三千九百五十里，去東京三千三十五里。戶十四萬三千八百八十三，口七十萬七千四百二十七。
婺州今理金華縣。春秋、戰國時並越地。秦屬會稽郡。二漢置會稽西部都尉。理於此。吳置東陽郡，晉、宋、齊皆因之。梁、陳置金華郡。隋平陳，置婺州，以當天文婺女之分為名也。煬帝初州廢，置東陽郡。大唐為婺州，或為東陽郡。領縣六：
金華漢烏傷縣地。後漢末，分為長山縣。有長山、金華山、龍山、赤松澗。
義烏漢烏傷縣。
永康漢烏傷縣地。
武義吳赤烏八年，置武義縣。
東陽有東陽山。
蘭溪
東至東陽郡一百九十二里。南至縉雲郡三百五十六里。西至鄱陽郡九百九十二里。北至新定郡三百一十里。東南到縉雲郡一百六十六里。西南到建安郡千一百里。西北到鄱陽郡界二百一十九里。東北到新定郡三百一十里。去西京三千八百四里，去東京二千九百九十里。戶六萬七千三百二十九，口四十二萬九千一百六十二。
衢州今理信安縣。本婺州地，大唐武德四年，平李子通，分置衢州；州西有三衢山。七年，平輔公祏，廢之。垂拱二年，復置衢州，或為信安郡。領縣六：
信安漢太末縣地。後漢末，分置新安縣。晉改名石橋山。晉王質爛柯處。有泉嶺山，在縣南二百里。漢朱買臣云：「東越王居保泉山，一人守險，千人不得上。」即今建安郡北界也。
須江江郎山，發地如，有三峰。
龍丘秦漢太末縣也。
常山
盈川
玉山有玉山嶺。
東至信安郡九百九十二里。南至臨川郡四百二十里。西至章郡擔石湖，中流為界，一百七十里。北至潯陽郡三百七十四里。東南到信安郡須江縣青草洲七百八十五里。西南到章郡章縣城子橋中百六十里。西北到潯陽郡三百七十四里。東北到新安郡七百九十五里。去西京三千二百六十三里，去東京二千四百一十三里。戶四萬三千一百四十九，口二十三萬九千三百八十八。
饒州今理鄱陽縣。春秋時楚之東境，後屬吳。楚昭王時，吳伐楚取番，是也。戰國時屬楚。秦屬九江郡。二漢屬章郡。吳主孫權分置鄱陽郡。初理鄱陽縣，後徒理吳芮故城。晉、宋、齊因之。梁置吳州，陳廢。隋置饒州，以其產物豐饒。煬帝初，置鄱陽郡。大唐復為饒州，或為鄱陽郡。領縣五：
鄱陽秦番縣。有番江，又有漢鄱陽縣故城在東。
餘干漢餘汗縣。汗音干，越王句踐之西界，所謂干越也。
樂平吳舊樂安縣。
浮梁
弋陽吳舊葛陽縣，隋改為弋陽。有弋水。
東至宣城郡一千八里。南至章郡三百二十五里。西至江夏郡五百九十三里。北至蘄春郡五百九十三里。東南到鄱陽郡三百七十四里。西南到江夏郡六百里。西北到蘄春郡二百五十里。東北到同安郡五百七十二里。去西京二千九百四十八里，去東京二千一百九十七里。戶二萬六千五十八，口十四萬八千九百二十七。
江州今理潯陽縣。禹貢荊揚二州之境。禹貢揚州曰「彭蠡既瀦」，荊州曰「九江孔殷」。今彭蠡湖在郡之東南，五十二里。九江在郡之西北。今九江在郡鎮之北，彭蠡在其東也。江水西自江夏郡永興縣流入。尚書禹貢曰「九江孔殷」，孔安國注云：「江分為九道，甚得地勢之中。」按張須九江圖云：「九江參差，隨水勢而分。其閒有洲，或長或短，百里至五十里。始別於鄂陵，終會於江口。一雲白烏江，二雲白蚌江，三雲烏土江，四雲嘉靡江，五雲甽江，六雲三里江，七雲菌洲江，八雲沙隄江，九雲廩江。」潯陽記云：「九江在潯陽郡北，五里名曰烏江，遠則百餘里，是大禹所疏，桑落洲上下三百餘里合流。」則彭蠡以東為揚州，九江以西為荊州。春秋屬楚。秦屬九江郡。二漢屬廬江、章二郡地。晉初屬廬江、武昌二郡，後割荊揚二州而置江州，初理章郡，後理於此。後又置潯陽郡。宋齊亦為潯陽郡，皆置江州。領郡九，理於此。中流襟帶，常為重鎮。隋置九江郡。大唐改為江州，或為潯陽郡。領縣三：
潯陽潯，水名也。漢舊縣在江北，今蘄春郡界，晉溫嶠移於此。隋改為彭蠡縣，又改為湓城縣。有湓水、浪井、彭蠡湖、雲廬山。今縣南楚城驛，即舊柴桑縣也。又有蒲塘驛，即漢歷陵縣也。王莽改為蒲亭。今驛前有敷淺原，原西數十里有博陽山。宋武帝大破盧循於左里，即彭蠡湖口也。
彭澤漢舊縣，梁置太原郡，領晉陽等四縣。隋並廢之，置龍城縣，尋即改為彭澤。有馬當山、楊葉洲。
都昌漢彭澤縣地。有石壁。有桑落洲，晉將劉毅為盧循所敗之處。
東至信安郡界一千四里。南至廬陵郡五百三十里。西至長沙郡一千二百里。北至宣城郡千七百里。東南到臨川郡二百里。西南到宜春郡五百二十五里。西北到潯陽郡三百三十五里。東北到鄱陽郡四百四十里。去西京三千九十三里，去東京二千二百十一里。戶五萬五千七百一十七，口三十六萬一千二百二十。
洪州今理南昌縣。春秋、戰國時並屬楚。秦屬九江郡。漢改九江郡為淮南國。漢高帝分淮南國置章郡，今南康、廬陵、宜春、鄱陽、潯陽、臨川、章郡地，盡屬漢章郡。吳芮為長沙王，兼得其地。後漢亦為章郡。晉因之。東晉嘗置江州。理於此。宋齊以後並為章郡。隋平陳，廢郡，置洪州；煬帝初廢州，置章郡。大唐為洪州，或為章郡。領縣六：
南昌漢舊縣。隋改為章縣。有鍾陵、龍沙。
高安漢建成縣。
豐城漢南昌縣地。吳分置富城縣，晉太康元年，改為豐城。晉張華於此得古劍。
新吳漢靈帝置。
武寧吳置新安縣，晉更名寧縣，今曰武寧。
建昌漢曰海昏，昌邑王廢後遷於此，故城見在。有楊柳津、上遼津，後漢艾縣也。
東至鄱陽郡餘干縣三百二十里。南至南康郡一千一十里。西至廬陵郡五百二十五里。北至章郡二百四十里。東南到建安郡八百三十七里。西南到廬陵郡五百二十五里。西北到章郡二百四十里。東北到鄱陽郡四百二十里。去西京三千三百一十二里，去東京二千五百三十里。戶二萬八千五百七，口十七萬一千九百二十。
撫州今理臨川縣。戰國時屬楚。秦屬九江郡。二漢屬章郡。吳分置臨川郡，晉宋齊梁陳皆因之，隋平陳，置撫州；煬帝時州廢，置臨川郡。大唐為撫州，或為臨川郡。領縣四：
臨川後漢臨汝縣，隋改為臨川。
南城漢舊縣。有五章山。
崇仁梁置巴山郡。
南豐
東至臨川郡五百二十五里。南至南康郡四百二十四里。西至衡陽郡一千二百五十里。北至章郡五百三十里。東南無路可到。西南到桂陽郡九百里。西北到宜春郡三百一十里。東北到臨川郡五百二十五里。去西京三千六百三十里，去東京二千八百四十三里。戶三萬九千六百五十一，口二十二萬九千七百九十五。
吉州今理廬陵縣。戰國時屬楚。秦屬九江郡。二漢屬章郡。孫策分置廬陵郡，晉宋齊梁陳皆因之。隋平陳，置吉州；煬帝初州廢，置廬陵郡。大唐為吉州，或為廬陵郡。領縣五：
廬陵漢舊縣。有吉陽水。
太和舊東昌、西昌二縣地。
安福吳置安城郡在此。隋廢郡，改為安福。
新淦漢舊縣。淦，沽濫反。
永新
東至章郡水路七百四十里。南至廬陵郡三百一十里。西至長沙郡五百二十六里。北至章郡五百二十五里。東南到廬陵郡三百十一里。西南到長沙郡界二百三十里。西北到長沙郡五百二十六里。東北到章郡五百二十五里。去西京三千五百八十里，去東京二千五百六十八里。戶二萬九千三百九十一，口十五萬三千八百二。
袁州今理宜春縣。戰國時屬楚。秦屬九江郡。二漢屬章郡。吳分置安成郡，晉宋齊以下皆因之。隋平陳，置袁州；煬帝初州廢，置宜春郡。大唐為袁州，或為宜春郡。領縣三：
宜春漢舊縣。晉改曰宜陽，隋復舊。
萍鄉漢宜春縣地。萍，浦丁反。
新喻漢宜春縣地。
東至建安郡隔絕黃土嶺一千八百二十里。南至海豐郡隔越參溪嶺一千五百里。西至桂陽郡一千一十二里。北至廬陵郡四百二十里。東南到潮陽郡界一千五百六十五里。西南到始興郡隔大庾嶺七百里。西北到桂陽郡一千四十四里。東北到臨川郡一千一十里。去西京四千二百十六里，去東京三千四百里。戶三萬七千九百八十二，口二十萬七千九百九十二。
虔州今理贛縣。贛，姑濫反。戰國時屬楚。秦屬九江郡。二漢屬章郡。吳屬廬陵郡。及晉平吳，置南康郡。宋為南康國。齊、梁、陳皆為南康郡。隋平陳，置虔州；煬帝初州廢，置南康郡。大唐為虔州，或為南康郡。領縣六：
贛漢舊縣。有章水、貢水合流，故曰贛。
雩都漢舊縣地。
虔化漢贛縣地。昔漢閩越反，漢使諸校屯梅嶺，即今縣界。
大庾有大庾嶺，一名塞上嶺，即五嶺之一。昔漢時呂嘉反，漢軍伐之。監軍姓庾，城於此，故謂之大庾嶺，劉嗣之南康記云：「昔漢楊僕討呂嘉，出章郡，下橫浦，即今縣西南，故橫浦廢關見在此。」
信豐
南康漢曰南野縣。
東至縉雲郡九百七十六里。南至長樂郡七百二十里。西至臨川郡八百三十七里。北至信安郡千一百里。東南到長樂郡七百二十里。西南到臨川郡二千四百里。西北到鄱陽郡二千三十里。東北到信安郡一千一百里。去西京四千九百三十五里，去東京四千一百三十五里。戶二萬一千四百五十九，口十四萬二千一百六十四。
建州今理建安縣。本閩越地。秦屬閩中郡。漢屬會稽郡。後漢因之。吳分置建安郡，晉、宋、齊、梁並因之。陳屬閩州，後又屬豐州。隋平陳，屬泉州；煬帝初，屬閩州，尋置建安郡而屬焉。大唐武德四年，置建州，以建溪為名，或為建安郡。領縣六：
建安漢冶縣地。吳置建安縣。有武夷山。
浦城
邵武
建陽
將樂
沙
東至山六十六里，外至海。南至海二百里。西至山八十里，山外虔州雩都縣界。北至山四十里，山外至永嘉郡界。東南水路到海一百六十四里。西南到清源郡五百里。西北到建安郡七百二十里。東北到永嘉郡水路千四百七十八里。去西京五千七百三十三里，去東京四千九百三十三里。戶三萬九千五百二十七，口二十一萬七千八百七十七。
福州今理閩縣。亦閩越地。秦為閩中郡。漢高帝立無諸為閩越王，都於此。武帝時，閩越反，滅之，徙其人於江淮閒，盡虛其地。後有遁逃山谷者頗出，立為冶縣地，蓋以越王冶鑄為名。屬會稽郡，又名其地為東冶縣。後漢改為侯官都尉，屬會稽郡。後分冶地為會稽東南二部都尉，此為南部都尉。東部今臨海郡是也。晉置晉安郡，宋、齊因之。陳置閩州，後又改為豐州。隋平陳，改為泉州；煬帝初州廢，復改為建安郡。大唐初為建州，後此置泉州，移建州於建安縣置。後此復為閩州。移泉州於晉江縣。開元十三年，改為福州，或為長樂郡。領縣八：
閩閩越王無諸都東冶，即此。漢東冶縣，後改曰東候官。
候官
福唐
長樂
連江
長溪
古田
尤溪
東至海一百二十里。南至海一百八十里。西至棉田村二百八十五里。北至仙遊縣一百五十里。東南到海四十里。西南到漳浦郡六百里。西北到皁洋村一百里。東北到長樂郡五百里。去西京六千二百一十六里，去東京五千四百十三里。戶二萬四千五百八十六，口一十五萬四千九。
泉州今理晉江縣。秦漢土地與長樂郡同。晉為晉安郡，宋齊以後因之。自隋以來屬泉州。大唐神龍以後，始移置泉州於此，或為清源郡。領縣四：
晉江
南安吳置晉安縣，晉置晉安郡在此。
莆田莆音蒲。
仙遊
東至大海一百五十里。南至大海一百六十里。西至潮陽郡五百六十里。北至建安郡二千四百里。東南到黃如江一百里。西南到廢懷恩縣界一百里。西北到石溪一百五十里。東北到清源郡六百里。去西京七千三百一十三里，去東京六千五百一十里。戶二千六百三十二，口六千五百三十六。
漳州今理漳浦縣。歷代土地與長樂郡同。大唐分其地置漳州，或為漳浦郡。領縣三：
漳浦
龍溪
龍巖近置。
東至清源郡龍溪縣一千四百五十里。南至潮陽郡程鄉縣界一千里。西至南康郡雩都縣九百里。北至臨川郡南豐縣一千六百里。東南到漳浦郡廢懷恩縣界一千五百里。西南到潮陽郡程鄉縣界八百里。西北到臨川郡南豐縣一千六百里。東北到長樂郡一千三百六十里。去西京六千四百七十三里，去東京五千三百七十里。戶五千三百三十，口一萬五千九百九十五。
汀州今理長汀縣。歷代土地舊與長樂郡同。大唐開元二十六年，分置汀州，或為臨汀郡。領縣三：
長汀
龍巖近為沙縣。
寧化
東至大海一百二十七里。南至大海八十五里。西至海豐郡海豐縣五百七十里。北至南康郡一千五百六十七里。東南到大海六十九里。西南到潮陽縣二百七十里。西北到郡內程鄉縣五百七十五里。東北到漳浦郡五百六十里。去西京七千六百六十七里，去東京六千七百七十五里。戶一萬三百二十四，口五萬一千六百七十四。
潮州今理海陽縣。亦古閩越地。秦屬南海郡，秦末屬尉佗。漢初屬南越，後亦屬南海郡。後漢因之。晉置東官郡，又分置義安郡。宋齊因之。梁置東揚州，後改為瀛州，及陳而廢。隋平陳，置潮州；煬帝初，置義安郡。大唐復為潮州，或為潮陽郡。漢揭陽縣地。領縣三：
海陽
潮陽
程鄉
揚州人性輕揚，而尚鬼好祀。每王綱解紐，宇內分崩，江淮濱海，地非形勢，得之與失，未必輕重，故不暇先爭。然長淮、大江，皆可拒守。吳、晉、宋、齊、梁、陳皆緣江淮要害之地置兵。閩越遐阻，僻在一隅，憑山負海，難以德撫。漢武帝時，東越王數反。朱買臣上言曰：「故東越王居泉山之上，一人守險，千人不得上。」永嘉之後，帝室東遷，衣冠避難，多所萃止，藝文儒術，斯之為盛。今雖閭閻賤品，處力役之際，吟詠不輟，蓋因顏、謝、徐、庾之風扇焉。
