
通典卷第一百八十四 州郡十四
古南越〈今置郡府七十一計縣二百九十四〉
自嶺而南，當唐、虞、三代為蠻夷之國，是百越之地，亦謂之南越，或雲南越之君，亦夏禹之後。按甌越、閩越，禹後少康之庶子所封之地。即南越，非其種也，故輿地誌雲東南有二越，其義詳矣。或曰自交趾至於會稽七八千里，百越雜處，各有種姓，故不得盡雲少康之後。古謂之雕題，謂雕題刻其額也。禮記王制曰：「南方曰雕題。」非禹貢九州之域，又非周禮職方之限。晉書、隋書並謂交廣之地為禹貢揚州之域。今稽其封略，考其鎮藪，則禹貢、職方皆不及此，故列於九州之外。在天文，牽牛、婺女則越之分野，謂漢之蒼梧、鬱林、合浦、交趾、九真、南海、日南，皆其分也。今南海、義寧、海豐、恩平、南陵、招義、臨賀、高要、潯江、感義、臨江、扶南、晉康、臨封、開陽、高涼、始安之南境、平樂、蒙山、正平、開江、連城、鬱林、平琴、安城、賀水、常林、象郡、龍城、融水、朗寧、南潘、懷澤、寧仁、新興、普寧、陵水、南昌、寧越、定川、寧浦、橫山、脩德、龍池、安南、武峨、龍水、忻城、九真、福祿、文陽、日南、承化、銅陵、永定、玉山、合浦、安樂、海康、蒼梧、懷德、臨潭、樂古、溫水、湯泉等郡是也。兼得楚之交。漢零陵、桂陽，今始安之北境及始興，皆宜屬楚。秦始皇略定揚越，謫戍五方，南守五嶺。自北徂南，入越之道，必由嶺嶠，時有五處。塞上嶺一也，今南康郡大庾嶺是。騎田嶺二也，今桂陽郡臘嶺是。都龐嶺三也，今江華郡永明嶺是。甿渚嶺四也，亦江華界白芒嶺是。越城嶺五也，今始安郡北，零陵郡南，臨源嶺是。西自衡山之南，東窮於海，一山之限也。後遣任囂攻取陸梁之地，遂平南越，置郡，此為南海、今南海、始興、義寧、海豐、恩平、南陵、臨賀、高要、感義、晉康、臨封、開陽、高涼、連城、新興、銅陵、懷德等郡是。桂林、今始安、平樂、蒙山、開江、潯江、蒼梧、臨江、鬱林、平琴、安城、賀水、常林、象郡、龍城、融水、朗寧、懷澤、寧浦、橫山、脩德、龍池、永定等郡是。象，今招義、南潘、普寧、陵水、南昌、定川、寧越、安南、武峨、龍水、忻城、九真、福祿、文陽、日南、承化、玉山、合浦、安樂、海康、溫水、湯泉等郡是。置南海尉以典之，所謂東南一尉者也。任囂病且死，召趙佗謂曰：「番禺負山險阻，南北東西數千里，可以為國。」遂以趙佗為南海尉。秦末，趙佗遂王其地，漢因封之。佗後數代，其相呂嘉反；武帝使伏波將軍路博德討平之。分秦南海、桂林、象郡，置蒼梧、鬱林、合浦、日南、九真、交趾，並舊九郡是。元封初，又遣軍自合浦徐聞入南海，至大洲，方千里，略得之。置儋耳、珠崖二郡。至元帝時，以其數反，罷棄之。後兼置交趾刺史。領七郡。其餘土宇，自漢以後，歷代開拓。今臨潭、扶南、正平、樂古、珠崖、昌化、延德、瓊山、萬安等郡是。後漢建武中，交趾女子徵側、妹徵貳反，於是九真、日南、合浦蠻俚皆應之，自立為交趾帝。使馬援平定交部，始調立城郭，置井邑。至獻帝，乃立為交州。領郡七。時張津為交趾刺史，士燮為交趾太守，其上表請立為卅，置牧，初理龍編縣，即今安南府縣也。乃置交州牧，徙理蒼梧廣信縣，即今郡蒼梧縣也。建安十六年。又徙理南海番禺縣，即今郡縣也。尋又移理龍編。其邊州，詔使持節給鼓吹，以重威鎮，加九錫六佾之舞。漢末，其地並屬吳，仍分為廣州。領郡三，理番禺。後蜀以建寧太守遙領交州。晉平蜀，亦然。及平吳，仍舊交廣二州。並因前代，交領郡七，廣領郡十。宋分為廣州、領郡十七，理番禺。交州、領郡五，理龍編。越州。領郡三，理臨漳，今合浦郡。齊並因之。廣州領郡二十三，交州領郡九，越州領郡二十。梁陳以來，廢置混雜，不能悉舉。大唐分為十五部，此為嶺南道。所領郡盡得古南越之地，並如其目，不復重出也。
東至海豐郡四百里。南至恩平郡五百里。西至高要郡二百四十里。北至始興郡八百里。東南到恩平郡四百里。西南到高要郡界二百三十里。西北到連山郡九百里。東北到海豐郡界三百五十里。去西京五千四百四十七里，去東京四千九百里。戶五萬八千八百四十，口二十萬一千五百。
廣州今理南海、番禺二縣。秦置南海郡。二漢因之，兼置交州。領郡七。後漢末理於此。吳因之，分置廣州。領郡三，理於此。晉、宋、齊皆因之。晉領郡十，宋領郡十七，齊領郡二十三，皆理於此。梁陳並置都督府。隋平陳，置總管府，後又置番州；煬帝初，復置南海郡。大唐改為廣州，或為南海郡。領縣十二：
南海有玉山，菖蒲澗。天井岡，俗雲越王井也。石門水，一名貪泉，即吳隱之所酌賦詩處。
番禺秦漢舊縣。有禺山，尉佗葬於此。
增城漢番禺縣地。吳置東官郡於此。有增江。
洭漢舊縣也。音含，洭音匡。
東官
清遠漢中宿縣地。縣北隕山，尉佗於此山上立萬人城。湞陽硤，在縣南。
懷集漢四會縣地。
湞陽漢舊縣。湞音貞。
永固
化蒙
寶安
四會漢舊縣。宋置綏建郡於此。
東至南康郡界七百里。南至南海郡八百里。西至桂陽郡五百里。北至仁化縣三百二十里，重山無路。東南到南海郡界七百里。西南到桂陽郡師子岡界四百二十里。西北到南陵郡界二百二十里。東北到仁化縣三百二十里。去西京四千九百三十二里，去東京四千一百四十二里。戶二萬四千二百，口十六萬八千九十。
韶州今理曲江縣。春秋、戰國時，皆楚地。秦屬南海郡。二漢屬桂陽郡。吳分置始興郡，晉因之。宋改為廣興郡。齊又為始興郡。隋平陳，廢始興郡，併其地屬南海郡。大唐置韶州，或為始興郡。領縣六：
始興梁置安遠郡。
曲江有玉山。漢舊縣。
仁化
湞昌
翁源陳清遠郡。
樂昌
東無路。南……西……北……東南……西南……西北……東北……去西京六千三百五里。去東京……戶五千六百五十。無口數。
岡州今理新會縣。秦、二漢並屬南海郡地。東晉末，分置新會郡，宋齊梁陳並因之。隋平陳，郡廢，置封州，後又改為允州，後又改為岡州。煬帝初，州廢，併入南海郡。大唐復置岡州，或為義寧郡。領縣二：
新會有桂山，山出翡翠、孔雀、玄猿。
義寧漢番禺縣地。宋置。
東至潮陽郡五百一十七里。南至南海郡四百里。西至南海郡增城縣界……北至南康郡隔山嶺一千六百五十里。東南到潮陽郡界八百里。西南……西北到南海郡增城縣界百五十七里。東北去西京五千六百里，去東京四千八百里。戶九千五百二十。無口數。
循州今理歸善縣。秦、二漢南海郡地，晉亦然。宋屬南海、東官、永平三郡地，齊因之。隋平陳，置循州；煬帝初州廢，置龍川郡。大唐復為循州，或為海豐郡。領縣六：
歸善秦漢龍川縣地。有羅、浮二山。
海豐漢舊縣。
興寧漢龍川縣地。
博羅漢舊縣。
河源
雷鄉
東……南……西……北……東南西南……西北……東北……去西京六千五百里，去東京五千六百里。戶九千。無口數。
恩州今理恩平縣。秦屬南海郡。二漢為合浦郡地。大唐貞觀中置恩州，或為恩平郡。領縣三：
陽江
恩平
杜陵
東至南海郡六百四十二里。南至恩平郡九十三里。西至高涼郡三百三十里。北至銅陵郡百二十三里。東南到恩平郡百三十里。西南到高涼郡三百三十里。西北到開陽郡界……東北到新興郡二百六里。去西京五千六百四十里，去東京五千四百五十里。戶七百四十，口二千八百。
春州今理陽春縣。秦屬南海郡。二漢屬合浦郡地。隋屬高涼郡。大唐武德四年，平蕭銑，置春州，或為南陵郡。領縣二：
陽春漢高涼縣地。
羅水天寶後置。
東至連山郡二百六十里。南至臨封郡三百六十六里。西至蒼梧郡，山嶺重疊，不知里數。北至江華郡四百里。東南到南海郡八百七十六里。西南到蒼梧郡四百二十二里。西北到開江郡三百二十里。東北到零陵郡山嶺，無里數。去西京……去東京……戶……無口數。
賀州今理臨賀縣。秦屬南海郡。二漢屬蒼梧郡。吳分置臨賀郡，晉因之。宋文帝改為臨慶國。齊復為臨賀郡，陳因之。隋平陳；置賀州；因賀水為名。煬帝初，廢為縣，屬始安、熙平二郡。大唐復置賀州，或為臨賀郡。領縣六：
臨賀漢舊縣。有賀水。
桂嶺漢臨賀縣地。
馮乘漢舊縣。
蕩山
富川漢舊縣。
封陽漢舊縣。
東至南海郡二百四十里。南至新興郡一百四十里。西至晉康郡一百六十里。北至南海郡清遠縣一百二十四里。東南到南海郡二百里。西南到新興郡一百三十里。西北到晉康郡一百二十四里。東北到南海郡一百二十里。去西京四千九百三十五里，去東京四千九百一十三里。戶九千五百五十三，口二萬一百二十。
端州今理高要縣。秦屬南海郡。兩漢並屬蒼梧郡，晉亦然。宋齊並屬南海郡。陳置高要郡。隋平陳，郡廢，置端州；煬帝初州廢，置信安郡。大唐為端州，或為高要郡。領縣二：
高要漢舊縣。
平興漢高要縣地。
東至連城郡二百五十里。南至連城郡二百里。西至臨江郡百四十九里。北至蒼梧郡九十七里。東南到蒼梧郡一百九十八里。西南到普寧郡二百五十一里。西北到臨江郡一百四十九里。東北到蒼梧郡一百九十八里。去西京五千五百九十六里，去東京五千二百里。戶三千九百八十，口 
藤州今理鐔津縣。秦屬南海郡。二漢並屬蒼梧郡。晉屬永平郡。隋平陳，置藤卅；煬帝初州廢，後置永平郡。大唐復為藤州，或為感義郡。領縣三：
鐔津有瘴江。漢猛陵縣地。
感義
安昌
東至高要郡百六十里。南至開陽郡二百三十里。西至臨封郡百三十里。北至臨封郡百三十里。東南到新興郡二百七十里。西南到蒼梧郡二百八十四里。西北到臨封郡百三十里。東北到南海郡三百四十里。去西京五千七百五十里，去東京五千一百五十里。戶五千一百，口一萬七千二百一十。
康州今理端溪縣。秦屬南海郡。二漢屬蒼梧郡。晉分置晉康郡，宋齊以下因之。隋平陳，廢晉康，併入信安郡。今高要郡也。大唐復為康州，或為晉康郡。領縣四：
端溪漢舊縣。
晉康
悅城
都城漢端溪縣地。
東至晉康郡百三十里。南至晉康郡百三十里。西至蒼梧郡八十里。北至臨賀郡三百六十六里。東南到晉康郡百三十里。西南到晉康郡界百三十里。西北到蒼梧郡五十五里。東北到南海郡九十五里。去西京四千八百八十里，去東京四千五百一十里。戶三千九百十，口八千九百二十。 
封州今理封川縣。晉以前土地與晉康郡同。梁置梁信郡，兼置成州。隋平陳，廢梁信郡，改成州為封州；煬帝初，州廢為封川縣，屬蒼梧郡。大唐復置封州，或為臨封郡。領縣二：
封川
開建漢封陽縣地。
東至晉康郡三百三十里。南至南陵郡三百八十六里。西至高涼郡百八十里。北至連城郡二百七十七里。東南到銅陵郡二百六十里。西南到懷德郡百八十里。西北到思麻嶺四十七里。東北到晉康郡二百三十里。去西京六千一百二里，去東京五千四百里。戶七百十，口一千八百三十。 
瀧州今理瀧水縣。瀧，數江反。秦、二漢土地與晉康郡同。梁置瀧州。隋煬帝初，州廢，瀧州置永熙郡。大唐復置瀧州，或為開陽郡。領縣五：
瀧水漢端溪縣地。
開陽
建水
永寧
正義
東至南陵郡三百三十里。南至南潘郡九十里。西至……北至開陽郡三百五十里。東南到南潘郡九十里。西南到……西北到懷德郡九十二里。東北到開陽郡界三百五十里。去西京六千二百六十二里，去東京五千五百二十里。戶五千八百五十，口一萬八千一百四十。
高州今理良德縣。秦以前土地與晉康郡同。二漢屬合浦郡。吳置高涼郡，晉因之。初吳又立高興郡；晉亦有之，其後悉併於高涼郡。齊亦為高涼郡。梁兼置高州。隋平陳，郡廢，而高州如故；煬帝初州廢；屬高涼、永熙二郡地。大唐復為高州，或為高涼郡。領縣三：
良德
電白梁置電白郡。
保定舊保安縣，後改為保定。
東至蒼梧郡嶂嶺一百七十里。南至懷德郡三百三十里。西至普寧郡九十里。北至感義郡二百里。東南到懷德郡一百七十六里。西南到普寧郡二百里。西北到感義郡二百里。東北到開陽郡二百九十里。去西京去東京……戶一千一百一十，口七千三百三。
義州今理岑溪縣。秦屬南海郡。二漢屬蒼梧郡。大唐武德四年，置南義州。貞觀元年廢，以其地屬南建州；二年，復置義州。其後或為連城郡。領縣三：
岑溪
永業
連城漢端溪縣地。
東至義寧郡界四十一里。南至恩平郡界八十二里。西至晉康郡二百七十二里。北至高要郡一百四十里。東南到義寧郡三十四里。西南到銅陵郡一百七十里。西北到晉康郡二百七十二里。東北到高要郡一百四十里。去西京五千五十三里，去東京五千里。戶四千五十，口九萬一百五十。
新州今理新興縣。秦屬南海郡。二漢屬合浦郡。晉分置新寧郡，宋齊因之。梁置新州。隋屬信安郡。大唐亦為新州，或為新興郡。領縣三：
新興
永順
索盧
東至新興郡百七十五里。南至銅陵縣八十五里。西至開陽郡二百六十里。北至晉康郡界五十里。東南到新興郡三十五里。西南到南海郡六百三十五里。西北到晉康郡二百七十三里。東北到新興郡百七十五里。去西京五千三百九十里，去東京五千三百六十里。戶六百八十二，口一千九百三十三。
勤州今理富林縣。秦屬南海郡。二漢屬合浦郡。隋屬信安郡。大唐置勤州，或為銅陵郡。領縣二：
富林
銅陵
東至開陽郡百八十里。南至南潘郡百五十里。西至普寧郡二百里。北至連城郡二百三十里。東南到高涼郡九十二里。西南到溫水郡百九十里。西北到連城郡百七十六里。東北到開陽郡一百八十里。去西京六千一百二里，去東京五千四百里。戶一千三百九十，口七千三百三十。
竇州今理信義縣。秦屬南海郡。二漢屬蒼梧郡。隋屬永熙郡。大唐武德五年，置南扶州。貞觀八年，改為竇州，或為懷德郡。領縣四：
信義
懷德
潭峨
特亮並漢端溪縣地。
東至江華郡五百里。南至平樂郡二百一十里。西至融水郡四百九十三里。北至邵陽郡六百八十五里。東南到臨賀郡五百三十里。西南到龍城郡八百里。西北到潭陽郡界百五十里。東北到零陵郡五百五十里。去西京四千七百六十里，去東京四千四十里。戶一萬二千七百七十，口七萬一千一十八。
桂州今理臨桂縣。戰國時楚國及越之交。秦為桂林郡地。二漢屬零陵、蒼梧二郡。吳分置始安郡，晉因之。宋改始安為始建國。齊復為始安郡。梁置桂州。隋平陳，置總管府；煬帝初府廢，復置始安郡。大唐為桂州，或為始安郡。有越城嶺，今謂之臨源嶺，即五嶺之一。領縣十：
臨桂漢始安縣。有灕水，一名桂江。又有水，亦曰江。其源多桂，不生雜樹。
靈川
陽朔
浦漢舊縣。
建陵
永豐
永福漢始安縣地。
理定漢始安縣地。隋曰興安，近改。
全義
純化
東至臨賀郡界百五十四里。南至開江郡百六十六里。西至始安郡二百二十里。北至零陵郡六百三十九里。東南到開江郡界六十二里。西南到始安郡界一百里。西北到始安郡二百里。東北到江華郡四百里。去西京四千四百三十里，去東京四千二百一十里。戶二千三百三十四，口二萬一千四百一十九。
昭州今理平樂縣。秦桂林郡地。二漢屬蒼梧郡，晉因之。宋屬始建國。齊屬始安郡，隋亦然。大唐武德四年，置樂州。貞觀八年，改為昭州，取昭潭為名。長沙郡本潭州，亦取昭潭為名，則彼此皆有昭潭。郡北有昭岡潭，只在江中，蓋因岡為名。或為平樂郡。領縣三：
平樂
永平
恭城有目巖山，其巖如人目瞳子，黑白分明。有榮山，山多目容。
東至開江郡九十七里。南至始安郡二百四十九里。西至始安郡建陵縣九十里。北至始安郡浦縣四十里。東南到廢博勞縣界九十二里。西南到象郡百七十六里。西北到始安郡五十里。東北到開江郡界三十六里。去西京水陸五千一百里，去東京四千七百里。戶一千一百一十六，口五千九百三十三。
蒙州今理立山縣。秦桂林郡地。二漢屬蒼梧郡。隋為始安郡。大唐置蒙州，或為蒙山郡。郡東有蒙山，山下有水名蒙水，山下居人亦皆姓蒙。領縣三：
立山
純義
東區音歐。並漢浦縣地。
東至臨賀郡三百二十里。南至蒼梧郡二百二十八里。西至蒙山郡九十七里。北至平樂郡百六十六里。東南到蒼梧郡頓嶺九十里。西南到臨江郡古槎山百五十里。西北到始安郡大陣山八十里。東北到臨賀郡北都洞二百里。去西京五千一百三十里，去東京四千八百五十里。戶一千四百六十，口八千五百八十。
富州今理龍平縣。秦桂林郡地。二漢屬蒼梧郡地。梁為開江、武成二郡地，陳置靜州，改開江、武成二郡為逍遙郡。隋平陳，並廢為縣，屬始安郡。大唐又置靜州，貞觀八年改為富州，因富水為名。或為開江郡。領縣三：
龍平
開江
思勤並漢臨賀縣地。
東至臨封郡八十里。南至……西至感義郡百九十里。北至開江郡界……東南到臨封郡五十五里。西南到……西北到開江郡六十里。東北到臨賀郡四百十里。去西京五千五百里，去東京五千一百里。戶一千一百，口六千二百七十。
梧州今理蒼梧縣。秦屬桂林郡。二漢為蒼梧郡，兼置交州，領郡七，理於此。晉以後並因之。梁屬成州。隋平陳，改為封州；煬帝初州廢，屬蒼梧、永平二郡地。大唐為梧州，或為蒼梧郡。領縣三：
蒼梧漢廣信縣城，即此地。
戎城
孟陵漢猛陵縣。
東至臨江郡百三十里。南至常林郡二百五十里。西至懷澤郡百五十里。北至蒙山郡三百六十里。東南到常林郡界百二十里。西南到鬱林郡界二百三十里。西北到象郡三百六十里。東北到臨江郡界百二十里。去西京五千九百六十里，去東京五千七百里。戶一千九百三十，口六千八百三十。
潯州今理桂平縣。秦屬桂林郡。二漢以後並屬鬱林郡。隋屬永平、鬱林二郡地。大唐置潯州，或為潯江郡。領縣三：
桂平漢布山縣地。
皇化漢阿林縣地。
大賓漢布山縣地。
東至感義郡百四十九里。南至常林郡九十五里。西至潯江郡百三十里。北至蒙山郡二百四十九里。東南到感義郡界八十三里。西南到潯江郡……西北到蒙山郡八十四里。東北到開江郡……去西京五千七百二十一里，去東京五千三百六十一里。戶五千，口二萬一千。
龔州今理平南縣。秦屬桂林郡。二漢屬蒼梧、鬱林二郡地。晉因之。大唐置龔州，或為臨江郡。領縣六：
平南
武林漢猛陵縣地。
隋建漢猛陵縣地。
大同漢布山縣地。
陽川
寧風
東至平琴郡九十里。南至定川郡一百一十里。西至安樂郡百一十六里。北至懷澤郡百五十里。東南到定川郡百一十里。西南到安樂郡百一十里。西北到懷澤郡百五十里。東北到寧仁郡七十五里。去西京五千五百七里，去東京五千一百六十八里。戶九千一百十，口九萬六百九十。
鬱林州今理石南縣。秦屬桂林郡，漢改為鬱林郡，後漢亦同。梁置定州，後改為南定州。隋平陳，改為尹州；煬帝初為鬱州，尋改為鬱林郡。大唐為鬱林州，或為鬱林郡。領縣五：
石南陳置石南郡於此。
鬱林
興業
興德
潭栗
東至寧仁郡二十二里。南至定川郡一百里。西至鬱林郡九十里。北至常林郡九十二里。東南到定川郡百一十里。西南到……西北到懷澤郡百五十里。東北到寧仁郡……去西京六千四百八十里，去東京五千八百三十里。戶七百四十，口三千九百九十。
平琴州今理容山縣。舊鬱林郡地。大唐置平琴州，或為平琴郡。領縣四：
容山
懷義
福陽
古符
東至懷澤郡界九十七里。南至永定郡二百五十里。西至賀水郡百六十五里。北至象郡界百二十里。東南到懷澤郡百七十里。西南到朗寧郡二百五十七里。西北到賀水郡百二十里。東北到象郡三百二十里。去西京四千五百里，去東京四千一百里。戶一千三百六十，口八千五百八十。 
賓州今理嶺方縣。秦屬桂林郡。二漢為鬱林郡，晉、宋、齊因之。隋屬鬱林郡。大唐置賓州，或為安城郡。領縣三：
嶺方漢舊縣。
瑯琊
保城梁置安城縣於此。後改為保城。
東至安城郡百六十五里。南至朗寧郡三百里。西至樂古郡五百七十九里。北至脩德郡四百三十五里。東南到安城郡百二十里。西南到……西北到……東北到……去西京四千六百里，去東京四千三百里。戶一千八百，口二千三百三十。
澄州今理上林縣。土地與賓州同。大唐置澄州，或為賀水郡。領縣四：
上林漢嶺方縣地。
止戈漢嶺方縣地。
無虞漢嶺方縣地。
賀水漢潭中縣地。
東至……南至寧仁郡五十里。西至懷澤郡百里。北至懷澤郡百里。東南到西南到……西北到……東北到……去西京六千二百里，去東京五千四百里。戶一千七百二十，口一萬二百三十。
繡州今理常林縣。秦屬桂林郡。二漢屬鬱林郡，晉以後因之。隋屬鬱林郡。大唐平蕭銑，置繡州，或為常林郡。領縣三：
常林
阿林漢舊縣。
羅繡
東至蒙山郡百七十六里。南至懷澤郡三百里。西至龍城郡二百里。北至始安郡四百七十里。東南到潯江郡三百六十里。西南到脩德郡二百九十里。西北到龍城郡二百里。東北到龍城郡界二百二十里。去西京四千九百八十九里，去東京四千六百八十里。戶二千九百七十，口一萬八千九十。
象州今理武化縣。秦屬桂林郡。二漢屬鬱林郡地。吳又分置桂林郡，晉、宋、齊皆因之。隋平陳，置象州，因象山為名。煬帝廢入始安郡。大唐復置象州，或為象郡。秦之象郡，今合浦郡是也，非今象郡。領縣三：
武化
陽壽
武仙並漢中留縣地。
東至始安郡四百七里。南至歸化州百二十里。西至龍水郡二百九里。北至融水郡三十里。東南到象郡二百里。西南到脩德郡百八十里。西北到龍水郡二百四十里。東北到始安郡八百里。去西京五千四百七十里，去東京五千六百里。戶一千四百四十二，口萬五百五十。
柳州今理馬平縣。秦土地與象郡同。晉以後屬桂林郡。隋屬始安郡。大唐平蕭銑，置昆州，貞觀八年改為柳州，或為龍城郡。領縣五：
馬平
龍城
洛封
洛容
象並漢潭中縣地。
東至始安郡四百九十三里。南至龍城郡三十里。西至武陵山二百里。北至潭陽郡三百八十五里。東南西南……西北……東北……去西京五千二百七十里，去東京四千四百七十里。戶一千二百三十，口七千五百。
融州今理融水縣。土地與龍城郡同。大唐置融州，或為融水郡。領縣三：
融水
黃水
武陽
東至永定郡三百里。南至臨潭郡二百八十二里。西至橫山郡六百四十二里。北至賀水郡三百里。東南到寧越郡三百五十里。西南到羈縻左州五百里。西北到思恩州四百九十里。東北到安城郡二百五十七里。去西京五千六百里，去東京五千三百二十七里。戶二千八百九十，口七千三百。
邕州今理宣化縣。秦屬桂林郡。二漢以後屬鬱林郡。大唐武德四年，置南晉州，貞觀五年改為邕州，或為朗寧郡。領縣七：
宣化漢嶺方縣地。
朗寧
思龍
如和
武緣漢嶺方縣地。
封陵
晉興
東至常林郡一百里。南至鬱林郡百五十里。西至寧浦郡二百里。北至象郡三百里。東南到鬱林郡百五十里。西南到安城郡九十四里。西北到安城郡百七十里。東北到潯江郡百五十里。去西京五千三百八十里，去東京五千一百二十里。戶三千二十六，口九千三百。
貴州今理鬱平縣。古西甌、駱越之地。秦屬桂林郡，徙謫人居之。自漢以下，與鬱林郡同。大唐置貴州，或為懷澤郡。領縣四：
鬱平
懷澤
義山
潮水漢廣鬱縣地。
東至常林郡八十里。南至定川郡百里。西至平琴郡二十二里。北至常林郡五十里。東南到普寧郡百五十里。西南到平琴郡五十五里。西北到常林郡百里。東北到常林郡三十五里。去西京六千四百三十八里，去東京五千七百里。戶一千三百，口六千二百二十。
黨州今理善勞縣。秦桂林郡地。大唐置黨州，或為寧仁郡。領縣四：
善勞
撫安
善文
寧仁
東至懷澤郡二百里。南至寧越郡三百五十里。西至永定郡百五十里。北至安城郡二百六十里。東南到樂山縣百七十里。西南到寧越郡百四十五里。西北到永定郡百五十七里。東北到當郡寧浦縣百五十五里。去西京五千五百三十五里，去東京四千七百里。戶一千九百二十，口八千三百四十。
橫州今理寧浦縣。秦桂林郡。二漢鬱林、合浦二郡地。吳置寧浦郡，晉因之，宋齊不改。梁又分置簡陽郡。隋平陳，二郡並廢，置簡州，後又為緣州；煬帝廢州，屬鬱林郡。大唐割為橫州，或為寧浦郡。領縣三：
寧浦漢廣鬱縣地。
淳風漢高淳縣地。
樂山漢高涼縣地。
東、南、西、北、東南、西南、西北、東北以上疆境與朗寧郡同。去西京五千二百里，去東京四千八百六十里。戶四千一百六十，口一萬七百二十。
田州今理都救縣。土地與朗寧郡同。大唐為田州，或為橫山郡。領縣五：
都救
惠佳
武龍
橫山
如賴
東至象郡陽壽縣百三十里。南至象郡武化縣百一十里。西至懷澤郡九十三里。北至歸化州百五十里。東南到象郡界百八十里。西南到懷澤郡百三十里。西北到賀水郡八十五里。東北到龍城郡二百四十里。去西京五千三百二十七里，去東京四千八百九十三里。戶一千八百一十，口七千五十。
嚴州今理來賓縣。秦桂林郡地。大唐乾封三年，置嚴州，或為脩德郡。領縣三：
來賓
脩德
歸化
東……南……西……北……東南西南……西北……東北……去西京五千八百里，去東京四千三百里。戶一千三百，口五千二百。
山州今理龍池縣。土地與白州同。大唐為山州，或為龍池郡。領縣二：
龍池
盆山
東至寧浦郡百五十里。南至寧浦郡百四十里。西至朗寧郡三百里。北至安城郡二百五十五里。東南西南……西北……東北……去西京五千三百里，去東京四千九百里。戶七百七十，口三千八百。
巒州今理永定縣。秦屬象郡。大唐置淳州，天寶元年改為永定郡，乾元元年復為淳州，永貞元年改為巒州。領縣三：
永定
武羅
靈竹
東至當郡吳川縣大海一百四十里。南至海康郡二百五十里。西至合浦郡二百五十里。北至陵水郡一百五十里。東南到海康郡一百七里。西南到零綠縣一百二十里，至大海。西北到南昌郡二百三十里。東北到陵水郡百五十里。去西京七千四百十五里，去東京五千七百五里。戶一千二百六十八，口九千四百一十。
羅州今理石城縣。秦屬象郡。二漢屬合浦郡地。宋屬高涼郡，齊因之。梁陳置羅州因宋置羅縣為名。及高興郡。隋平陳，郡廢，羅州如故；煬帝初州廢，並其地入高涼郡。大唐復為羅州，或為招義郡。領縣五：
石城
吳川
南河
招義
零綠
東至高涼郡九十里。南至大海百五十六里。西至陵水郡百二十二里。北至懷德郡百五十里。東南到大海百六十里。西南到陵水郡百里。西北到溫水郡百十五里。東北到高涼郡九十里。去西京七千百八十七里，去東京六千三百八十九里。戶二千九百五十，口八千九百六十。
潘州今理茂名縣。秦屬象郡。二漢屬合浦郡。大唐武德四年置南宕州，宕，徒浪反。八年改為潘州，或為南潘郡。領縣三：
茂名
南巴
潘水
東至感義郡二百五十九里。南至懷德郡二百里。西至溫水郡九十五里。北至臨江郡百九十里。東南到感義郡二百五十里。西南到寧仁郡百五十里。西北到隋建縣三百六十里。東北到連城郡百里。去西京五千九百十里，去東京五千四百八十里。戶四千九十，口一萬七千八十。
容州今理北流縣。秦屬象郡。二漢屬合浦郡。隋為合浦、永平二郡地。大唐平蕭銑後，置銅州，貞觀八年改銅州為容州，州有容山。或為普寧郡。州南去三十餘里，有兩石相對，狀若關門，闊三十步，俗號鬼門關。漢伏波將軍馬援討林邑蠻，路由於此。立碑，石龜尚在。昔時往交趾，皆由此關。其南尤多瘴癘，去者罕得生還，諺云：「
鬼門關，十人去，九不還。」領縣六：
北流
普寧
陵城
渭龍
羅竇
欣道
東至南海郡千一百四十四里。南至招義郡界五十五里。西至南昌郡二百三十里。北至溫水郡三百八十二里。東南到南潘郡四十里。西南到招義郡百五十里。西北到南昌郡三百里。東北到……去西京五千七百十八里，去東京五千三百七十里。戶一千六百二十，口五千三百二十。
辯州今理石龍縣。秦屬象郡。二漢屬合浦郡。大唐置辯州，或為陵水郡。領縣三：
石龍
陵羅
龍化並漢高涼縣地。
東至陵水郡三百里。南至招義郡三百三十里。西至朗平山八十里。北至定川郡一百里。東南到招義郡二百三十里。西南到合浦郡二百里。西北到定川郡七十五里。東北到溫水郡二百里。去西京六千一百七十五里，去東京五千九百一十九里。戶二千五百二十，口九千四百九十。
白州今理博白縣。秦屬象郡。二漢屬合浦郡。隋屬合浦郡。大唐平蕭銑，於此置南州，尋改為白州，或為南昌郡。領縣五：
博白
建寧
周羅
龍豪
南昌並漢合浦縣地。
東至普寧郡百二十五里。南至南昌郡百里。西至鬱林郡百一十里。北至寧仁郡百里。東南到南昌郡……西南到……西北到鬱林郡百里。東北到……去西京六千一百五里，去東京五千八百三十六里。戶一千六百四十，口一萬一千七百五十。
牢州今理南流縣。秦屬象郡地。二漢屬日南郡。吳省。晉平吳，復置。宋分置南流郡。齊梁曰定川郡。隋屬合浦郡。大唐置義州，後改為智州，又改為牢州，或為定川郡。領縣三：
南流
定川
宕川
東至安樂郡四百里。南至大海二百五十里。西至臨潭郡六百三十里。北至寧浦郡三百五十里。東南到合浦郡七百里。西南到玉山郡六百里。西北到朗寧郡三百五十里。東北到懷澤郡四百六十里。去西京五千二百五十里，去東京四千二百里。戶二千三百四十，口一萬四千四十。
欽州今理欽江縣。晉以前與白州同。宋齊以來置宋壽郡。梁又置安州。隋平陳，郡廢而安州如故，後改安州為欽州；煬帝初州廢，置寧越郡。大唐為欽州，或為寧越郡。領縣五：
欽江
靈山
遵化
內亭
保京並漢合浦縣地。
東至朱鳶縣界水路五百里。南至朱鳶縣界阿勞江口水路百四十九里。西至九真郡界水路四百一十六里。北至武平縣界江源二百五十里。東南到朱鳶縣界五百里。西南到文陽郡水路一百五十里。西北到承化郡嘉寧縣江鎮一百五十里。東北到交趾縣十里。去西京七千二百五十三里，去東京七千二百二十五里。戶二萬四千七百三十，口九萬九千六百五十。
安南府今理宋平縣。秦屬象郡。漢交趾、日南二郡界，今南方夷人，其足大指開廣，若並足而立，其趾則交，故名交趾。後漢因之，兼置交州。領郡七，理於此。晉、宋、齊並因之。晉領郡七，宋領郡八，齊領郡九，皆理於此。宋又置宋平郡，齊因之，亦為交趾郡地。梁、陳因之。隋平陳，郡廢，置交州；煬帝初州廢，置交趾郡。大唐為交州，後改曰安南都護府。領縣七：
宋平宋置宋平郡在此。
朱鳶吳軍平縣地。舊置武平郡。鳶，以專反。
龍編漢舊縣。
太平
交趾漢龍編縣地。
武平吳舊縣。
平道齊置昌國縣。
東……南……西……北……東南西南……西北……東北……去西京七千三百里，去東京六千八百里。戶一千八百五十，口五千三百二十。
武峨州理武峨縣。土地與安南府同。大唐置武峨州，或為武峨郡。領縣五：
如馬
武勞
武緣
梁山
武峨
東……南……西……北……東南西南……西北……東北……去西京……去東京戶一千二百二十，口三千二百三十。
粵州理龍水縣。土地與安南府同。大唐為粵州，或為龍水郡。領縣四：
龍水
崖山
東璽
天河
東……南……西……北……東南西南……西北……東北……去西京……去東京戶一千二百，口五千三百。
芝州理忻城縣。土地與安南府同。大唐為芝州，或為忻城郡。領縣一：
忻城
東至安南府……南至日南郡界……西……北……東南西南……西北……東北……去西京八千八百里，去東京八千一百里。戶四萬七百，口十三萬五千三十。
愛州今理九真縣。秦象郡地。漢武置九真郡，後漢同。晉亦屬九真郡，宋齊因之。梁置愛州。隋為九真郡。大唐為愛州，或為九真郡。領縣六：
九真
安順
崇平
日南並漢居風縣地。
無編漢舊縣。又有漢西於縣故城，在今縣東。
軍寧
東……南……西……北……東南西南……西北……東北……去西京……去東京戶……口
福祿州理安遠縣。土地與九真郡同。大唐為福祿州，或為福祿郡。領縣二：
柔遠
唐林
東……南……西……北……東南西南……西北……東北……去西京……去東京戶六百三十，口三千四十。
長州理文陽縣。土地與九真郡同。大唐為長州，或為文陽郡。領縣四：
銅蔡
長山
其常
文陽
東至福祿郡界一百里。南至羅伏郡界一百五十里。西至環王國界八百里。北至九真郡界六百里。東南到海百五十里。西南到當郡界四百里。西北到靈跋江四百七十里。東北到陵水郡五百里。去西京陸路一萬二千四百五十里，水路一萬七千里。去東京陸路一萬五百九十五里，水路一萬七千二百二十里。戶九千六百一十九，口五萬三千八百一十八。
驩州今理九德縣。古越裳氏國，重九譯者也。秦屬象郡。二漢屬九真郡。吳分置九德郡，晉、宋、齊因之。隋置驩州，後為日南郡。大唐為驩州，或為日南郡。領縣四：
九德晉舊縣。
越裳吳舊縣。
懷驩音歡。
浦陽晉舊縣。
東……南……西……北……東南到安南府西南……西北……東北……去西京七千七百一十里，去東京戶一千九百二十，口五千一百一十。
峰州今理嘉寧縣。古文朗國，有文朗水。亦陸梁地。秦屬象郡。二漢屬交趾郡。吳分置新興郡。晉武改為新昌郡，宋齊因之。陳兼置興卅。隋平陳，郡廢，改為峰州；煬帝初州廢，併入交趾郡。大唐復置峰州，或為承化郡。領縣五：
嘉寧
承化
新昌並漢麊泠縣地。麊音麋。
嵩山
珠綠
東至合浦郡界三百里。南至大海，不知里數。西至武安州三百七十里。北至恩平郡七百五十里。東南到海，不知里數。西南到當郡寧海縣二百四十里。西北到蘇茂郡一百三十里。東北到寧越郡六百里。去西京七千二十里，去東京七千四百二十里。戶四百九十，口二千七百一十。
陸州今理烏雷縣。秦象郡地。漢以來屬交趾郡。梁分置黃州及寧海郡。隋平陳，郡廢，改黃州為玉州；煬帝初州廢，併其地入寧越郡。大唐復置玉州，上元二年改為陸州，州界有陸水。或為玉山郡。領縣三：
烏雷
寧海
華清
東至南昌郡二百里。南至招義郡三百五十里。西至寧越郡五百里。北至懷澤郡一百里。東南到南昌郡三百五十里。西南到招義郡五百七十里。西北到安南都護府一千里。東北到寧越郡七百里。去西京六千五百四十里，去東京五千八百三十里。戶三千一十，口一萬三千二十。
廉州今理合浦縣。秦象郡地，漢置合浦郡，後漢同。吳改為珠官。晉又為合浦郡。宋因之，兼置臨瘴郡及越州。領郡三，理於此。時西江督護陳伯紹請置，遂以為刺史，始立州鎮，穿山為城門，威服俚獠。齊又因之。煬帝改為祿州，尋改為合州，又廢州置合浦郡。大唐置廉州，州界有瘴江。或為合浦郡。領縣四：
合浦
封山
蔡龍
大廉並漢合浦縣。
東……南……西……北……東南西南……西北……東北……去西京……去東京戶一千一百一十，口五千一百三十。
巖州理安樂縣。土地與合浦郡同。大唐為巖州，或為安樂郡。領縣四：
常樂
思封
高城
石巖
東至大海二十里。南至珠崖郡四百三十里。西至大海二百里。北至招義郡二百五十里。東南到大海十五里。西南到大海一百里。西北到招義郡一百六十里。東北到招義郡界二百五十里。去西京六千五百一十里，去東京五千九百三十里。戶四千三百三十，口二萬五百七十。
雷州今理海康縣。秦象郡地。二漢以後並屬合浦郡地。梁分置合州，大同末，以合肥為合州，以此為南合州。隋平陳，又為合州；煬帝初州廢，以屬合浦郡。大唐置雷州，或為海康郡。領縣三：
海康
遂溪
徐聞
東至連城郡一百九十里。南至陵水郡三百里。西至南昌郡二百里。北至普寧郡一百十里。東南……西南……西北…………東北……去西京五千三百五里，去東京五千里。戶三千一百八十，口一萬二百二十。
禺州今理峨石縣。秦屬象郡。大唐置宕州，後改為東峨州，又改為禺州，或為溫水郡。領縣四：
峨石
溫水
陸川
扶桑
東……南……西……北……東南西南……西北……東北……去西京六千八百三十里，去東京六千四百二十里。戶一千三百，口五千二百二十。
湯州今理湯泉縣。秦屬象郡。大唐置湯州，或為湯泉郡。領縣三：
湯泉
綠水
羅韶
東至寧越郡六百三十里。南至……西至……北至朗寧郡二百八十二里。東南……西南……西北……東北……去西京去東京…………戶一千六百六十，口五千三百二十。
瀼州今理臨江縣。瀼音而章反。隋大將軍劉方始開此路，置鎮守，尋廢不通。大唐貞觀中，清平公李弘節尋劉方故道，開置瀼州，以達交趾。今州在鬱林之西南，交趾之東北。州界有瀼水。其後或為臨潭郡。領縣四：
臨江
波零
鵠山
弘遠
東……南……西……北……東南西南……西北……東北……去西京……去東京戶三千六百六十，口一萬二百。
籠州今理武勒縣。大唐使清平公李弘節招降，置籠州，或為扶南郡。領縣七：
武勒
武禮
羅龍
扶南
龍賴
武觀
武江
東……南……西……北……東南西南……西北……東北……去西京……去東京戶……口
環州今理正平縣。大唐李弘節招降，置環州，或為正平郡。領縣八：
正平
福零
龍源
饒勉
思恩
武石
歌良
蒙都
東……南……西……北……東南西南……西北……東北……去西京六千七百里，去東京六千三百里。戶二百六十，口一千三百。
古州今理樂古縣。土地與臨潭郡同。大唐置古州，或為樂古郡。領縣三：
樂古
古書
樂興
東……南……西……北……東南西南……西北……東北……去西京七千四百里，去東京六千七百里。戶二千五百，口一萬二千。
崖州今理舍城縣。海中之洲也。其洲方千里。漢武置珠崖、儋耳二郡；昭帝省儋耳，併珠崖；元帝又罷珠崖郡，以其阻絕數反，故罷棄之。與今海康郡之徐聞縣對，自徐聞徑度，便風揚帆，一日一夕即至。梁置崖州。隋置珠崖郡。大唐為崖州，或為珠崖郡。領縣四：
舍城
澄邁
文昌
臨高
東至延德郡四百里。南……西……北……東南西南……西北……東北……去西京七千四百四十二里。去東京戶一千三百九，口七千三百。
儋州今理義倫縣。土地與珠崖郡同。漢置儋耳郡。大唐置儋州，或為昌化郡。領縣五：
義倫漢儋耳縣城即此。
昌化
感恩
洛場
富羅隋毗善縣，武德五年改置。
東至萬安郡百六十里。南至大海七里。西至昌化郡四百二十里。北至瓊山郡四百五十里。東南到大海二十七里。西南到大海十里。西北到延德縣九十里。東北到瓊山郡四百五十里。去西京八千六百六里，去東京七千七百九十七里。戶八百一十五，口二千八百二十。
振州今理寧遠縣。土地與珠崖郡同。隋置臨振郡。大唐置振州，或為延德郡。領縣五：
寧遠
延德
吉陽
臨川
落屯
東……南至延德郡四百五十里。西……北……東南西南到延德郡四百五十里。西北……東北……去西京八千六百里，去東京七千二百里。戶六百四十，口一千六百八十。
瓊州今理瓊山縣。土地與珠崖郡同。大唐割崖州置瓊州，或為瓊山郡。領縣五：
瓊山
曾口
容瓊
樂會
顏羅
東……南……西至延德郡界……北……東南西南……西北……東北……去西京八千六百里，去東京七千七百九十里。戶七百二十，口一千六百。
萬安州今理萬安縣。土地與珠崖郡同。大唐置萬安州，或為萬安郡。領縣四：
萬安
陵水
富雲
博遼
五嶺之南，人雜夷獠，不知教義，以富為雄。父子別業，父貧乃有質身於子者。其富豪並鑄銅為大鼓，初成，懸於庭中，置酒以招同類。又多搆讎怨，欲相攻擊，則鳴此鼓，到者如雲。有鼓者號為都老，群情推服。本之舊事，尉佗於漢，自稱蠻夷大長老夫臣佗，故俚人呼其所尊為倒老也。言訛故又稱都老雲。珠崖環海，尤難賓服，是以漢室嘗罷棄之。漢元帝時，珠崖數反叛，賈捐之上書，言不可煩中國師徒，請罷棄。帝從之。大抵南方遐阻，人強吏懦，豪富兼併，役屬貧弱，俘掠不忌，古今是同。其性輕悍，易興迷節。自尉佗、徵側之後，無代不有擾亂，故蕭齊志云：「憑恃險遠，隱伏巖障，恣行寇盜，略無編戶。」爰自前代，及於國朝，多委舊德重臣，撫寧其地也。
