
通典卷第一百八十一 州郡十一
古揚州上〈今置郡府十二縣五十九〉
禹貢曰：「淮海惟揚州，北據淮，東南距海。舊曰南距海，今改為東南。具注序目篇。彭蠡既瀦，陽鳥攸居。彭蠡，澤名，今在潯陽郡彭澤縣。水所停曰瀦。陽鳥，隨陽之鳥也。言彭蠡之水既見蓄聚，則陽鳥所共居之。陽鳥，鴻雁之屬。三江既入，震澤厎定。三江，謂北江、中江、南江也。震澤，吳南太湖名，今吳興郡界。厎，致也。篠簜既敷，篠，竹箭。簜，大竹也。敷，謂布地而生。草夭木喬。夭，盛貌。喬，高也。夭音於驕反。厥土塗泥。地泉濕。島夷卉服。海曲謂之島。島夷，海中之夷。卉服，絺葛之屬也。卉，許貴反。沿於江海，達於淮、泗。」順流而下曰沿。沿江入海，自海入淮，自淮入泗。舜置十二牧，揚州其一。周禮職方曰：「東南曰揚州。其山曰會稽，今在會稽郡山陰縣。藪曰具區，川曰三江，浸曰五湖。川，水之通流者也。五湖，在吳郡、吳興、晉陵三郡。其利金錫竹箭。民二男五女。畜宜鳥獸，鳥，孔雀、翡翠之屬。獸，犀、象之屬。穀宜稻。」揚州，以為江南之氣躁勁，厥性輕揚。亦曰州界多水，水波揚也。在於天官，斗則吳之分野，漢之會稽、九江、丹陽、章郡、廬江、廣陵、六安、臨淮，皆其分也。今廣陵、淮陰、鍾離、壽春、永陽、歷陽、廬江、同安、宣城、丹陽、晉陵、吳郡、吳興、餘杭、新定、新安、會稽、餘姚、臨海、縉雲、永嘉、東陽、信安、鄱陽、潯陽、章郡、臨川、廬陵、宜春、南康、建安、長樂、清源、漳浦、臨汀等郡地也。按吳國之分，雖強盛之時，殊不全得揚州之地。今配星次，且約漢書。其歷代所屬，則各具於諸郡。兼得楚及南越之交。漢之江夏、汝南地，今蘄春、弋陽宜屬楚。漢之南海之地，今潮陽宜屬越之地。亦古荒服之國。春秋時屬吳、越二國。越滅吳，盡並其地。戰國時屬楚。秦兼天下，置郡，此為九江、今廣陵、淮陰、鍾離、壽春、永陽、歷陽、廬江、同安、蘄春、弋陽、鄱陽、章郡、臨川、廬陵、南康、宜春等郡是。障、今宣城、新安、新定、丹陽郡之西境及吳興郡之西境皆是。會稽、今丹陽郡之東境，晉陵、吳郡、餘杭、會稽、餘姚、東陽、信安、縉雲、臨海、永嘉，吳興郡之東境，皆是。閩中、今建安、長樂、清源、漳浦、臨汀等郡皆是。南海郡之東境。今潮陽郡是。漢改九江曰淮南國，及封皇子長為淮南王，封劉濞為吳王，二國盡得揚州之地。武帝置十三州，此為揚州。領郡六。後漢因之。理歷陽。漢末移理壽春。劉繇又移理曲阿。歷陽、壽春並今郡縣。曲阿今丹陽郡丹陽縣。濞，疋備反。三國時，淮南屬魏，而江南屬吳也。魏晉亦置揚州。理壽春。平吳，領郡十八，理建業，今丹陽郡江寧縣。元帝渡江，揚州遂為王畿，領江東、浙江地。宋孝武分浙江東為東揚州。後罷揚州，以其地為王畿，而東揚州直雲揚州，尋復舊。領郡十八，理建康，即建業。順帝改刺史曰牧。又分置南兗州、領郡九，理廣陵。南徐州、領郡十七，理京口，今丹陽郡。南荊河州領郡十三，理歷陽。江州。領縣九，理潯陽，今郡。齊並因前代，唯徙置荊河州、領郡，理壽春。北兗州、領郡七，理淮陰，今郡。北徐州。領郡五，理鍾離，今郡。梁陳分裂不可詳焉。大唐分置十五部，此為淮南道、廣陵、廬江、蘄春、同安、永陽、鍾離、壽春、淮陰、歷陽、弋陽。江南道、丹陽、晉陵、吳郡、餘杭、會稽、餘姚、東陽、新定、信安、吳興、縉雲、臨海、永嘉、新安、長樂、清源、建安、臨汀、漳浦、潮陽。江南西道。宣城、章郡、鄱陽、南康、臨川、廬陵、潯陽、宜春。
東至海五百六里。南至丹陽六十三里。西至永陽三百里。北至淮陰三百里。東南到海四百六里，無郡縣。西南到歷陽三百六十里。西北到淮陰郡盱眙縣二百五十里。東北到淮陰郡鹽城縣三百六十里。去西京二千五百六十七里，去東京千七百四十九里。戶七萬三千三百八十一，口四十六萬九千五百九十四。
今之揚州，理江都、江陽二縣。春秋時屬吳，故左傳雲「吳城邗，邗音寒。溝通江淮」是也。吳滅屬越，越滅屬楚。秦滅楚，屬九江郡。漢為廣陵國，後屬荊國，後更屬吳；景帝更名江都國，武帝更名廣陵國。後漢為廣陵郡。魏為重鎮，文帝黃初六年，征吳，幸廣陵故城，臨江觀兵，見江濤，歎曰：「天所以限南北也。」使張遼乘舟，與曹休至海陵。是歲，遼薨於江都。後屬吳。孫亮建興二年，使衛尉馮朝城廣陵。晉亦為廣陵郡。東晉末，以廣陵控接三齊，故青、兗二州刺史皆鎮於此。宋亦置廣陵郡，文帝兼置南兗州。領郡九，理於此。齊並因之。梁亦曰南兗州。北齊改為東廣州，復曰南兗州。後周改為吳州。隋初為揚州，置總管府；煬帝初府廢，又為江都郡，後帝徙都而喪國焉。煬帝制。江都太守秩與京尹同。大唐初為兗州，後改為邗州，後又改為揚州，為大都督府，其後或為廣陵郡。領縣七：
江都秦廣陵縣。
江陽高齊曰廣陵，隋改之。
海陵漢舊縣。
高郵漢舊縣。
六合楚棠邑，伍尚為棠邑大夫，即此也。漢曰棠邑縣。晉安帝置秦郡。北齊置秦州。後周改為方州。有瓜步山、石樑溪。
揚子
天長梁於石樑置涇州。
東至海二百十五里。南至廣陵郡三百里。西至臨淮郡一百九十里。北至臨淮郡漣水縣淮水七十五里。東南到廣陵郡海陵縣八十五里。西南到鍾離郡招義縣四百二十里。西北到臨淮郡二百六十三里。東北到淮口入海水路一百七十九里。去西京二千五百一里，去東京千六百六十里。戶二萬六千一百一十八，口一十四萬二千九十。
楚州今理山陽縣。春秋時屬吳，吳將伐齊，自廣陵掘江通淮，即此也。戰國時屬楚。秦屬九江郡。漢屬臨淮郡。後漢屬廣陵郡、下邳國。晉屬臨淮、廣陵二郡地。東晉為重鎮，元帝以劉隗屯守。隗，午最反。穆帝時，中郎將荀羨北征詩序云：「淮陰舊鎮，地形都要，水陸交通，易以觀釁。沃野有開殖之利，方舟運漕，無地屯兵，及營立城池焉。」安帝時，立山陽郡。宋因之。北對清、泗，臨淮守險，有陽平石鱉，田稻豐饒。其後僑立兗州。入齊，因以兗州為重鎮。梁初得之，後入後魏。隋初廢山陽郡，後置楚州；煬帝初州廢，併入江都郡。大唐武德四年，為東楚，八年改為楚州，或為淮陰郡。領縣五：
山陽漢射陽縣地。晉立山陽郡。或云：漢吳王濞反於廣陵，山陽王率眾於此拒之，因以山陽為名。
鹽城漢鹽瀆縣。晉安帝更名為鹽城。
盱眙秦東陽縣城在縣東，陳嬰為東陽令史，即此。項羽立楚懷王，都盱眙。至漢，以為縣。晉安帝立盱眙郡。有都梁山。宋文帝時，後魏太武帝南侵，臧質守盱眙，魏師以數十萬眾攻圍三旬，不拔而退，即今縣城。
淮陰
安宜漢平安縣地。魏鄧艾築石鱉城，在今縣西八十里，以營田也。
東至淮陰郡四百二十里。南至廬江郡三百三十里。西至彭城郡界九十五里。北至臨淮郡二百二十里。東南到永陽郡二百二十六里。西南到壽春郡二百二十里。西北到彭城郡四百五十八里。東北到臨淮郡二百一十里。去西京二千一百五十里，去東京千三百一十三里。戶二萬五百五十三，口十三萬八千三百六十一。
濠州今理鍾離縣。春秋末鍾離子之國。昔禹會諸侯於塗山，即其地也。今鍾離縣西百里有塗山是也。左傳注曰：「塗山在壽春縣東北。」太康地記云：「塗山，古當塗國。」應劭曰「禹所娶塗山侯國」，即此也。舊有當塗縣，晉安帝立馬頭郡，北齊因之，隋改為塗山縣。今廢。魯成公時，叔孫僑如會吳於鍾離。昭公時，楚子為舟師以略吳疆，吳遂滅巢及鍾離而還。楚平王時，吳之邊邑卑梁女子，與楚邊邑鍾離小僮爭桑，兩家交怒相攻，遂滅卑梁人。卑梁大夫怒，發邑兵攻鍾離。楚王聞之，怒，發國兵滅卑梁。吳王大怒，亦發兵，使公子光攻楚，遂滅鍾離、居巢，楚恐而城郢。則鍾離互為吳、楚之邊邑。戰國時屬楚。秦屬九江郡，二漢因之。晉初屬淮南郡，後僑置徐州；安帝時，置鍾離郡。宋齊因之，兼置徐州，領郡理於此。亦為重鎮。明帝時，頻為後魏攻圍，徐州刺史蕭惠休、蕭坦守，不下而退。梁因之。北齊改鍾離郡為西楚州。隋改曰濠州，因濠水為名。濠音豪。煬帝復置鍾離郡。大唐武德八年，為濠州，或為鍾離郡。領縣三：
鍾離漢舊縣。縣東四里有古鍾離城，即魯昭公四年楚城鍾離，至二十四年為吳所滅是也。又縣東一里有廢小東城，宋書云：泰始二年，築之，以鎮濠口。又郡東有公路城，即袁術所築。有梁荊山堰城，在郡城西百一十二里。梁武帝天監十三年，魏降人王足陳計，求堰淮水以灌壽陽，足引北方童謠曰：「荊山為上格，浮山為下格，潼泡為激溝，併灌鉅野澤。」潼音同。泡，浦包反。武帝遂發徐揚人，率二十戶取五丁以築之。令太子右衛率康絢護堰之作，役人及戰士，有眾二十萬。於鍾離南起浮山，北抵巉石，依岸以築土，合脊於中流。至十四年四月，堰將合，淮水漂疾，輒復決潰，眾患之。或謂江淮多有蛟龍，能飛風雨，決壞崖岸。其性惡鐵，因是引東西二冶故鐵器，大則釜鬲，小則鋘鋤，數千萬斤，沈於堰所，猶不能合。乃伐樹為井幹，填以巨石，加土其上。緣淮百里內，岡陵木石，無巨細必盡。負擔者肩上皆穿，夏日疾疫，死者相枕，蠅蟲晝夜聲相合。是冬又寒甚，淮泗盡凍，死亡者十七八。十五年四月，堰乃成。其長九里，下闊百四十丈，上廣四十五丈，高三十丈，深十九丈五尺。夾之以隄，並樹杞柳。軍人安堵，列居於上。其水清潔。俯視居人墳墓，瞭然皆在其下。或人謂絢曰：「四瀆，天所以節宣其氣，不可久塞。」而水之所及，夾淮方數百里地。魏壽陽城戌，移頓於八公山。此南居人，散就岡壟。至秋八月，淮水暴長，堰果悉壞決，奔流於海。有濠水，即莊、惠觀魚之處。
定遠漢曲陽縣，在淮曲之陽，故名之，其故城在今縣西。又有秦漢東城縣，在今縣東南，逐項羽之處，梁置臨濠郡。有古陰陵城，即項羽奔至陰陵失道之所，王莽改為陽陵。
招義漢淮陵縣也，宋僑置濟陰郡於此。
東至鍾離郡二百二十里。南至同安郡八百里。西至汝陰郡二百五十八里。北至汝陰郡下蔡縣二百九里。東南到廬江郡三百里。西南到弋陽郡四百六十三里。西北到汝陰郡二百五十八里。東北到鍾離郡二百二十里。去西京二千一百一十九里，去東京千三百九十里。戶二萬九千七百十七，口十五萬三千一百九十二。
壽州今理壽春縣。戰國時楚地。秦兵擊楚，楚考烈王東徙都壽春，命曰郢，即此地也。今郡羅城，即考烈王所築。今郡子城，即宋武帝所築。秦滅楚，虜王負芻，其地為九江郡。江自廬江分為九道。後項羽封英布為九江王，都六，即此也。漢高帝更名淮南國，武帝復為九江郡。後漢因之，兼置揚州。領郡六，理於此。袁術為曹公所擊敗，奔九江，後遂僭號，以九江太守為淮南尹。魏曰淮南郡，仍舊揚州，為重鎮。毌丘儉、諸葛誕為刺史，皆鎮於此。三國時，江淮為戰爭之地，其閒數百里，無復人居。晉平吳，其人各還本故，復立為淮南郡，兼置揚州。領郡十八，理於此。其後中原亂，胡寇屢南侵，又以蘇峻、祖約之亂，淮南人渡江者轉多，乃於江南僑立淮南郡及當塗、逡遒等縣。逡七循反。遒音秋。
東晉亦為重鎮。明帝時，祖約屯守，後陷石勒。季龍死後，復理之。今郡西十五里，即謝玄破苻融之處。晉伏滔云：「彼壽春者，南引汝潁之利，東連三吳之富。北接梁宋，平塗不過七百；西接陳許，水陸不出千里。外有江湖之阻，內保淮、淝之固。龍泉之陂，良田萬頃；舒六之貢，利盡蠻越也。」宋屬淮南郡。初，晉元帝永昌中，荊河州刺史祖約鎮於此，後或理江北，或理江南，無定所也。至宋義熙十二年，劉義慶又鎮此，以撫邊荒，捍禦疆埸。齊因之，兼置荊河州，領郡理於此。為重鎮。齊高帝初，遣垣崇祖鎮壽陽，謂之曰：「我新有天下，後魏必送劉昶為辭。壽春賊之所衝，深為之備。」俄而魏大將軍王肅送劉昶，兵二十萬掩至而敗還。後魏曰揚州。蕭齊東昏永元初，守將裴叔業，以城叛降後魏。梁置南荊河州。武帝普通七年克之，擒魏將李憲，尋改為南荊河州。後周曰揚州。隋文帝改曰壽州，煬帝初，復為郡。大唐為壽州，或為壽春郡。領縣五。
壽春漢舊縣。東晉以鄭皇后諱，改為壽陽，宜春曰宜陽，富春曰富陽，凡名「春」，悉改之。今縣東四十餘里，宋殷琰築四壘於此。此郡在齊梁閒有淮南、梁郡、北譙、汝陰等郡，隋初並廢。有八公山。
安豐春秋時六國，昔皋繇所封，葬於此。有漢六安郡故城在南。梁置陳留、安豐二郡。有芍陂，楚孫叔敖所起，崔寔月令曰「叔敖作期思陂」，即此。後漢王景為廬江太守，重修起之，境內豐給。其陂徑百里，灌田萬頃。齊梁帝立屯田，無復輸運。芍音鵲。
霍丘漢松滋縣。梁置安豐郡，即今縣城。魏毋丘儉敗，安豐津都尉部人斬之，即城北津是也。
盛唐漢霍山縣，天寶中改焉。晉永和中，謝尚鎮馬頭城，即今縣北也。
霍山天寶中，割盛唐縣置，漢潛縣是也。
東至廣陵郡三百里。南至歷陽郡一百九十八里。西至鍾離郡二百六十里。北至淮陰郡一百六十二里。東南到歷陽郡烏江縣一百六十一里。西南到廬江郡慎縣界一百六十二里。西北到鍾離郡一百二十六里。東北到淮陰郡盱眙縣二百四十四里。去西京二千五百六十四里，去東京千五百八十七里。戶二萬六千二百一十一，口十四萬一千二百二十七。
滁州今理清流縣。戰國時屬楚。秦及二漢，九江郡之地。晉屬淮南郡。宋屬新昌郡。齊置南譙郡。梁屬南譙州。梁末屬北齊，兼置新昌郡，又徙南譙州於新昌，即今郡是也。隋初廢新昌郡，改南譙為滁州；煬帝初州廢，併其地入江都郡。大唐復置滁州，或為永陽郡。領縣三：
清流漢全椒縣地。舊曰頓丘，隋改名。
全椒漢舊縣也。梁置北譙郡，北齊改為臨滁郡，後周復曰北譙。隋為滁縣，大業初為全椒。有漢阜陵縣故城，在今縣之南也。
永陽
東至宣城郡二百五十六里。南至宣城郡二百五十六里。西至廬江郡二百九十五里。北至永陽郡一百九十八里。東南到宣城郡二百五十六里。西南到廬江郡三百八十五里。西北到廬江郡三百二十三里。東北到廣陵郡三百六十里。去西京二千六百五十二里，去東京千八百一十里。戶二萬二千一百三十二，口十一萬六千一十六。
和州今理歷陽縣。戰國時楚地。秦屬九江郡。二漢因之，漢末兼置揚州。領郡六。自壽春徙理於此。吳為重鎮。建安十七年，築濡須塢，呂蒙、周泰皆為守將。二十一年，曹公自來攻圍。吳黃武二年，魏軍又攻，不拔。晉為淮南郡地，東晉為歷陽郡。宋因之，兼置南荊河州。領郡十三，理於此。齊梁並因之。梁末屬北齊，置和州及歷陽郡。隋煬帝初州廢，而歷陽郡如故。大唐復為和州，或為歷陽郡。領縣三：
歷陽漢舊縣。後漢揚州刺史所理。西南百八十里有濡須水，孫權築塢於此，以拒曹公。
烏江本烏江亭，漢東城縣也。梁置江都郡，北齊改為密江郡，陳改為臨江郡，後周改為烏江郡，隋為烏江縣。
含山
東至歷陽郡二百九十五里。南至同安郡四百里。西至壽春郡界二百一十五里。北至鍾離郡三百三十里。東南到柵口三百八十四里。西南到同安郡四百七十六里。西北到壽春郡三百里。東北到永陽郡全椒縣一百四十五里。去西京二千三百八十七里，去東京千五百六十九里。戶三萬八千三百二十九，口十七萬七千九百三十四。
廬州今理合肥縣。古廬子國也。春秋舒國之地。昔成湯放桀，芮伯命巢，左傳曰「自廬以往」，又雲「徐人取舒」，舒國，今舒城縣。皆此地也。戰國時屬楚地。秦屬九江郡。漢為九江、廬江二郡，後漢亦然。魏為重鎮，建安二十年，張遼守之。吳主孫權率十萬眾攻圍，遼以八百人破之。明帝時，以滿寵都督揚州諸軍，鎮於此。滿寵上表，請合肥縣西北三十里，有奇險可依，更立城名新城。吳主孫權自出，欲圍新城，以其遠水，積二十日，不敢下船而退。後諸葛恪圍新城，亦不剋。晉為淮南、廬江二郡地。梁置汝陰郡及南荊河州，尋改為合州，為重鎮。隋初改為廬江州，煬帝初州廢，置廬江郡。大唐為廬州，或為廬江郡。領縣五：
合肥漢舊縣，故城在北。夏水出城父東南，至此與肥水合，故曰合肥。有濡須水。梁曰汝陰縣。北齊分置北陳郡。古巢湖在今縣東南。
慎漢逡遒縣故城在東南。魏置平梁郡。
巢漢居巢縣也。古巢伯之國。湯放桀於南巢，即此也。曹公末年，使夏侯惇屯於此。楚范增墓在縣東。
廬江梁置相州。漢龍舒縣故城在西。故漢廬江郡亦在此。
舒城古舒國也。
東至宣城郡八百五十里。南至潯陽郡五百七十二里。西至蘄春郡四百里。北至廬江郡四百里。東南到潯陽郡五百七十二里。西南到蘄春郡三百七十二里。西北到壽春郡八百里。東北到廬江郡四百七十六里。去西京二千八百六十一里，去東京千八百九十三里。戶三萬五千五百二十四，口十六萬一千四十。
舒州今理懷寧縣。古皖國也，春秋時有皖國。史記曰，皖，夏姓，皋繇之後。皖音患。亦舒國之地。舒國說在廬江郡。戰國時屬楚。秦屬九江郡。二漢屬廬江郡。獻帝時，吳克皖城，遂為重鎮。赤烏四年，諸葛恪屯之。晉安帝置晉熙郡，宋齊皆因之。梁置荊河州，後改為晉州。北齊改曰江州。陳又曰晉州。隋初曰熙州，煬帝置同安郡。大唐為舒州，或為同安郡。領縣五：
懷寧漢皖縣。有灊山，一名天柱山。有皖水。灊音潛。
宿松漢皖縣地。梁置高塘。有雷水。江水自鄂陵分為九派，會於此縣界洲上，三百餘里合流，謂之九江口。東得武林洲，即桑落洲之下尾。
望江漢皖縣地。晉大雷戍在此。陳置大雷郡。
太湖漢皖縣地。隋曰晉熙。
桐城
東至同安郡四百里。南至江夏郡永興縣界四百二十里。西至齊安郡二百三十里。北至壽春郡霍丘縣界四百五十里。東南到潯陽郡二百五十里。西南到江夏郡五百里。西北到弋陽郡殷城縣界三百九十五里。東北到同安郡三百七十二里。去西京二千五百六十里，去東京千八百二十四里。戶二萬五千六百二十，口十七萬一百九十八。
蘄州今理蘄春縣。春秋以來皆楚地。秦屬九江郡。二漢屬江夏郡。吳為蘄春郡，晉省而屬弋陽郡。北齊置雍州，後周改曰蘄州。隋煬帝初州廢，置蘄春郡。大唐復為蘄州，或為蘄春郡。領縣四：
蘄春漢舊縣。北齊置齊昌郡。
黃梅漢蘄春縣地。有黃梅山。宋置南新蔡郡。隋以為黃梅縣。
蘄水有蘄水也。
廣濟蔡山出大龜，尚書雲「九江納錫大龜」，即此。
東至壽春郡霍丘縣界二百一十里。南至齊安郡三百五十里。西至義陽郡二百二十里。北至汝南郡褒信縣，淮水中流分界六十七里。東南到壽春郡霍山縣界三百二十八里。西南到齊安郡三百五十里。西北到義陽郡二百四十七里。東北到壽春郡四百六十三里。去西京一千八百六十五里，去東京九百七十五里。戶三萬七百七十，口十四萬七千二百二十九。
光州今理定城縣。春秋時黃國也，亦弦國之地。魯僖公五年，楚人滅弦。弦在弋陽軑縣。軑，徒計反。秦屬九江郡。二漢屬汝南、江夏二郡。魏分置弋陽郡，晉、宋、齊皆因之。梁末，置光州。後魏置弋陽郡。北齊為南郢州。後周為淮南郡。隋煬帝初，為弋陽郡。大唐為光州，或為弋陽郡。領縣五：
定城春秋黃國也。漢有弋陽縣，故城在今縣西。
光山春秋弦國之地。漢西陽縣也。晉為光城縣。
固始春秋時寢縣。寢或為沈。楚封孫叔敖之子在此。有叔敖祠。北齊置北建州，尋廢州，置新蔡郡。後周置澮州。
仙居漢軑縣也。今縣北四十里，有古軑縣城。今縣東有弦亭。
殷城漢期思縣地。梁以項城為殷城，以鎮流人。大蘇山，在今縣東南四十里，出石斛。
東至吳興郡三百八十七里。南至新安郡三百八十三里。西至廬江郡六百四十三里。北至丹陽郡四百五十里。東南到餘杭郡四百九十六里。西南到潯陽郡一千八里。西北到歷陽郡二百五十六里。東北到晉陵郡五百里。去西京二千九百五十里，去東京二千四百二十里。戶十一萬七千一百九十五，口八十七萬九千四百四十四。
宣州今理宣城縣。春秋時屬吳，後屬越，越滅屬楚。秦屬障郡。二漢為丹陽郡。吳為重鎮。孫皓時，以何植為牛渚督。晉師來伐，遣王渾向牛渚。晉武帝分置宣城郡。丹陽郡移於建康是也。宋齊梁陳皆因之。陳以為重鎮。隋平陳，郡廢，置宣州；煬帝改為宣城郡。大唐為宣州，或為宣城郡。領縣十：
宣城漢宛陵縣。有敬亭山。
當塗有蕪湖。牛渚圻亦謂之採石，險固可守處。姑熟浦。漢蕪湖縣故城在今縣東南。隋平陳，韓擒虎襲陷之，遂滅陳。今縣城即晉姑熟城也。又於湖故城在縣南。
涇漢舊縣，故城在今縣東，有涇水、陵陽山。
溧水水名。
溧陽漢舊縣，伍子胥奔吳，乞食，即此。有溧水也。
南陵漢宣城縣故城在東。又有漢當塗縣故城，在東南。梁置南陵郡，陳置北江州。有戰鳥圻，孤在江中，本名孤圻，昔晉桓溫舉兵東下，住此。圻中宵鳥驚，溫謂官軍圍之，既而定，群鳥驚噪，俗因曰戰鳥。有鵲洲，左傳雲「昭公五年，楚敗吳於鵲岸」，即此也。
綏安梁末置大梁郡，又改為陳留郡。有漢廣德故城。
寧國
太平
青陽
東至……南至……西至……北至……東南到……西南到……西北到……東北到……去西京去東京……戶一萬九千……口八萬七千九百六十七。
池州今理秋浦縣，分宣州置。歷代土地與宣州同。領縣四：
青陽
秋浦
至德
石埭
