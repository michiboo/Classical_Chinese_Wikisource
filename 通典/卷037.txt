
通典卷第三十七
職官十九 秩品二晉宋齊梁
晉官品：
第一品
公諸位從公開國郡公、縣公爵
第二品
特進驃騎、車騎、衛將軍諸大將軍諸持節都督開國縣侯伯子男爵
第三品
侍中散騎常侍中常侍尚書令、僕射尚書中書監、令祕書監諸征、鎮、安、平、中軍、鎮軍、撫軍、前後左右、征虜、輔國、龍驤等將軍光祿大夫諸卿尹太子保傅大長秋太子詹事司隸校尉中領軍中護軍縣侯爵
第四品
武衛、左右衛、中堅、中壘、驍騎、游擊、前軍、左軍、右軍、後軍、寧朔、建威、振威、奮威、廣威、建武、振武、揚武、廣武、五營校尉、左右積弩、積射、強弩、奮武等將軍城門校尉謢軍監軍東西南北中郎將州刺史領兵者護匈奴中郎將謢羌戎夷蠻越烏丸校尉御史中丞都水使者鄉侯爵
第五品
給事中給事黃門、散騎、中書侍郎謁者僕射虎賁中郎將冗從僕射羽林監太子中庶子、庶子、家令、率更令、僕、衛率諸軍司北軍中候都督護軍護匈奴中郎西域代部護羌烏丸等校尉禮見諸將軍鷹揚、折衝、輕車、武牙、威遠、寧遠、虎威、材官、伏波、凌江等將軍牙門將騎督安夷撫夷護軍郡國太守、相、內史州郡國都尉亭侯爵
第六品
尚書左右丞尚書郎治書侍御史侍御史諸督軍奉車、駙馬、騎等都尉諸博士公府長史、司馬、從事中郎二品將軍諸大將軍特進都督中護軍長史、司馬廷尉正、監、平祕書郎著作郎丞郎黃沙治書侍御史諸護軍長史、司馬水衡、典虞、牧官、典牧、司鹽都尉太子門大夫度支中郎將校尉都督材官校尉王郡公侯郎中令、中尉、大農王傅師及國將軍諸縣置令秩千石者太子侍講門大夫、中舍人、司馬督太子常從虎賁督千人督校尉督守殿中將軍黃門令黃門冗從僕射關內名號侯爵
第七品
殿中監諸卿尹丞符節御史獄丞部丞黃沙典事太子保傅詹事丞諸軍長史司馬秩六百石者護匈奴中郎將護羌戎夷蠻越烏丸校尉長史、司馬北軍中候丞城門五營校尉司馬宜禾伊吾都尉公府行相郎中令監淮海津都尉門下中書通事舍人尚書典事太子洗馬、食官令、舍人黃門中郎將校尉都督諸縣置令六百石者左右都候閶闔門司馬城門候尚藥監大官食監中署監小黃門諸署令僕射謁者藥長寺人監副牙門將部曲部督殿中中黃門尉都尉黃門諸署丞長史中黃門太中、中散、諫議大夫議郎關外侯爵
第八品
門下中書主事通事散騎集書中書尚書祕書著作治書主書主圖主譜令史郡國相內史丞長史烏丸西域代部騎馬四安四平長史、司馬水衡、典虞、牧官、典牧、材官、州郡國都尉司馬司鹽司竹監丞諸縣令長相關谷長諸縣署令千石之丞尉王郡公侯諸侍郎、諸雜署令王太妃公主家令副散督司馬長史部曲將郡中都尉司馬羽林郎黃門從官寺人中郎、郎中雜號宣威將軍以下
第九品
蘭臺謁者都水黃沙令史門下散騎中書尚書祕書令史殿中蘭臺謁者都水黃沙書令史諸縣署令長相之丞尉關谷塞護道尉王郡公侯諸署長司理治書謁者中大夫署丞王太妃公主家丞、僕、舍人副散部曲將武猛中郎將校尉別部司馬、軍司馬、軍假司馬
右內外文武官六千八百三十六人，內八百九十四人，外五千九百四十二人。內外諸色職掌一十一萬一千八百三十六人，百八十九人內職掌，據史所載數。門亭長、書佐、書吏、卒騶等，其餘色目史闕。一十一萬一千六百四十七人外職掌，王國及州縣職吏散吏鄉里吏等。都計內外官及職掌人一十一萬八千六百七十二人。又每四鄉置一嗇夫，及鄉據大小戶口數多少等級置治書史及佐正等數，並命數未詳。
宋官品：
第一品
太傅太保太宰太尉司徒司空大司馬大將軍諸位從公
第二品
特進驃騎、車騎、衛將軍諸大將軍諸持節都督
第三品
侍中散騎常侍尚書令、僕射尚書中書監、令祕書監諸征、鎮至龍驤將軍光祿大夫諸卿、尹太子二傅大長秋太子詹事領、護軍縣侯爵
第四品
二衛至五校尉寧朔至五威、五武將軍四中郎將刺史領兵者戎蠻校尉御史中丞都水使者鄉侯爵
第五品
給事中黃門、散騎、中書侍郎謁者僕射三將積射、強弩將軍太子中庶子、庶子、三卿、率鷹揚至凌江將軍刺史不領兵者郡國太守、內史、相亭侯爵
第六品
尚書丞、郎治書侍御史侍御史三都尉博士撫軍以上及持節都督領護長史、司馬公府從事中郎將廷尉正、監、評祕書著作丞、郎王國公三卿、師、友、文學諸縣署令千石者太子門大夫殿中將軍、司馬督雜號護軍關中侯爵
第七品
謁者殿中監諸卿尹丞太子傅詹事率丞諸軍長史司馬六百石者諸府參軍戎蠻府長史、司馬公府掾、屬太子洗馬、舍人、食官令諸縣令六百石者
第八品
內臺正令史郡丞諸縣署長雜號宣威將軍以下
第九品
內臺書令史外臺正令史諸縣署丞、尉
右內外文武官六千一百七十二人，八百二十三人內，五千三百四十九人外。內職掌人，門亭長、孝經師、月令律令師及書佐等一千四百六十一人，都計內外官及職掌人七千六百三十三人。其京都臺省監寺及府衛等府令史並諸色職掌人，未詳。其州署人各隨州舊定無制，亦不得而知也。命數亦未詳。
齊官品：未詳。
右內外文武官二千六十三人。九百四十七人內，一千一百一十六人外。州刺史及官屬並太守內史相、縣令相、寧蠻等校尉、中郎將、護軍等。其中書省及令史，司徒府、門下省、尚書祕書曹省、蘭臺諸曹、內外督令史，並太廟、明堂、太祝、太史、廩犧等職吏，本志但有名目，皆附其下。外州佐史、郡縣官屬佐史等名目及數並命數，並未詳。
梁官品：秩祿之差，亦如前代，更定十八班。
十八班
丞相太宰太傅太保大司馬大將軍太尉司徒司空
十七班
諸將軍開府儀同三司左右光祿開府儀同三司
十六班
尚書令太子太傅左右光祿大夫
十五班
尚書左僕射太子少傅尚書右僕射中書監特進領、護軍將軍
十四班
中領護軍吏部尚書太子詹事金紫光祿大夫太常卿
十三班
中書令列曹尚書國子祭酒宗正、太府卿光祿大夫
十二班
侍中散騎常侍左右衛將軍司徒左長史衛尉卿
十一班
御史中丞尚書吏部郎祕書監通直散騎常侍太子左右二衛率左右驍騎左右游擊太中大夫皇弟皇子師司農、少府、廷尉卿太子中庶子光祿卿
十班
給事黃門侍郎員外散騎常侍皇弟皇子府長史太僕、大匠卿太子家令、率更令、僕揚州別駕中散大夫司徒右長史雲騎游騎皇弟皇子府司馬朱衣直閤將軍
九班
尚書左丞鴻臚卿中書侍郎國子博士太子庶子揚州中從事皇弟皇子公府從事中郎大舟卿大長秋皇弟皇子府諮議嗣王府長史前左右後四軍及嗣王府司馬庶姓公府長史、司馬
八班
祕書丞太子中舍人司徒左西掾司徒屬皇弟皇子友散騎侍郎尚書右丞南徐州別駕皇弟皇子公府掾屬皇弟皇子單為二衛司馬嗣王庶姓公府從事中郎左右中郎將嗣王庶姓公府諮議皇弟皇子之庶子府長史、司馬蕃王府長史、司馬庶姓持節府長史、司馬
七班
五校東宮三校皇弟皇子之庶子府中錄事、中記室、中直兵參軍南徐州中從事皇弟皇子之庶子府蕃王府諮議
六班
太子洗馬通直散騎侍郎司徒主簿尚書侍郎著作郎皇弟皇子府功曹史五經博士皇弟皇子府錄事、記室、中兵參軍皇弟皇子荊江雍郢南兗五州別駕領護軍長史、司馬嗣王庶姓公府掾屬南臺治書侍御史廷尉三官謁者僕射太子門大夫庶姓府諮議嗣王府庶姓公府中錄事、中記室、中直兵參軍
五班
尚書郎中皇弟皇子文學及府主簿太子太傅少傅丞太常丞皇弟皇子湘荊河司益廣青衡七州別駕皇弟皇子荊江雍郢南兗五州中從事嗣王庶姓荊江雍郢南兗五州別駕皇弟皇子國郎中令、三將東宮二將嗣王府功曹史庶姓公府錄事、記室、中兵參軍皇弟皇子之庶子府蕃王府中錄事、中記室、中直兵參軍
四班
給事中皇弟皇子府正參軍中書舍人建康三官皇弟皇子北徐北兗梁交南梁五州別駕皇弟皇子湘荊河司益廣青衡七州別駕、中從事嗣王庶姓湘荊河司益廣青衡七州別駕嗣王庶姓荊江雍郢南兗五州中從事宗正、太府、衛尉、司農、少府、廷尉、太子詹事等丞積射、強弩將軍太子左右積弩將軍皇弟皇子國大農嗣王國郎中令皇弟皇子之庶子府蕃王府功曹史皇弟皇子之庶子府蕃王府錄事、記室、中兵將軍嗣王府庶姓公府主簿
三班
太子舍人司徒祭酒皇弟皇子公府祭酒員外散騎侍郎皇弟皇子府行參軍太子太傅少傅五官功曹主簿二衛司馬公車令冑子律博士皇弟皇子越桂寧霍四州別駕皇弟皇子北徐北兗梁交南梁五州中從事嗣王庶姓北徐北兗梁交南梁五州別駕湘荊河司益廣青衡七州中從事皇弟皇子之庶子府蕃王府主簿嗣王庶姓公府正參軍武衛將軍光祿丞皇弟皇子國中尉太僕大匠丞嗣王國大農蕃王國郎中令北館令庶姓持節府中錄事、中記室、中直兵參軍
二班
祕書郎著作佐郎揚南徐州主簿嗣王庶姓公府祭酒皇弟皇子單為領護詹事二衛等五官、功曹、主簿太學博士皇弟皇子國常侍奉朝請國子助教皇弟皇子越桂寧霍四州中從事皇弟皇子荊江雍郢南兗五州主簿嗣王庶姓越桂寧霍四州別駕嗣王庶姓北徐北兗梁交南梁五州中從事鴻臚丞尚書五都令史武騎常侍材官將軍明堂二廟帝陵令嗣王庶姓公府行參軍皇弟皇子之庶子府正參軍蕃王國大農庶姓持節府錄事、記室、中兵參軍庶姓持節府功曹史
一班
揚南徐州西曹祭酒從事皇弟皇子國侍郎嗣王國常侍揚南徐州議曹從事東宮通事舍人南臺侍御史大舟丞二衛殿中將軍太子二率殿中將軍皇弟皇子之庶子府蕃王府行參軍蕃王國中尉皇弟皇子湘荊河司益廣青衡七州主簿皇弟皇子荊雍郢南兗四州西曹祭酒議曹從事皇弟皇子江州西曹從事祭酒議曹祭酒部傳從事嗣王庶姓越桂寧霍四州中從事嗣王庶姓荊江雍郢南兗五州主簿庶姓持節府主簿汝陰巴陵二國郎中令太官、太樂、太市、太史、太醫、太祝、東西冶、左右尚方、南北武庫、車府等令
位不登二品者，又為七班。
七班
皇弟皇子府長史參軍皇弟皇子國三軍嗣王國侍郎蕃王國常侍揚南徐州文學從事殿中御史庶姓持節府除正參軍太子家令丞二衛殿中員外將軍太子二率殿中員外將軍鎮蠻、安遠、護軍、度支校尉等司馬皇弟皇子北徐北兗梁交南梁五州主簿皇弟皇子湘荊河司益廣青衡七州西曹祭酒議曹從事皇弟皇子荊雍郢三州從事史、江州議曹從事、南兗州文學從事嗣王庶姓湘荊河司益廣青衡七州主簿嗣王庶姓荊雍郢南兗四州西曹祭酒議曹從事嗣王庶姓江州西曹從事、祭酒部傳從事、勸農謁者汝陰巴陵二王國大農郡公國郎中令
六班
皇弟皇子國典書令嗣王國三軍蕃王國侍郎領護詹事五官功曹皇弟皇子府參軍督護嗣王府長兼參軍庶姓公府長兼參軍庶姓持節府板正參軍皇弟皇子越桂寧霍四州主簿皇弟皇子北徐北兗梁交南梁五州西曹祭酒議曹從事嗣王庶姓北徐北兗梁交南梁五州主簿嗣王庶姓湘荊河司益廣青衡七州西曹祭酒議曹從事皇弟皇子荊河司益廣青五州文學從事、湘衡二州從事嗣王庶姓荊霍郢三州從事史、江州議曹從事、南兗州文學從事汝陰巴陵二王國中尉皇弟皇子之庶子縣侯國郎中令郡公國大農縣公國郎中令
五班
皇弟皇子國三令嗣王典書令蕃王國三軍皇弟皇子公府東曹督護嗣王府庶姓公府參軍督護皇弟皇子之庶子府長兼參軍蕃王府長兼參軍二衛正員司馬督太子二率正員司馬督領護主簿詹事主簿二衛功曹太常五官功曹石頭戍軍功曹庶姓持節府行參軍皇弟皇子越桂寧霍四州西曹祭酒議曹從事皇弟皇子北徐北兗梁交南梁五州文學從事嗣王庶姓越桂寧霍四州主簿嗣王庶姓北徐北兗梁交南梁五州西曹祭酒議曹從事嗣王庶姓荊河司益廣青五州文學從事、湘衡二州從事汝陰巴陵二王國常侍郡公國中尉縣侯國郎中令皇弟皇子府功曹督護
四班
嗣王國三令蕃王國典書令嗣王府功曹督護庶姓公府東曹督護蕃王府參軍督護皇弟皇子之庶子府參軍督護二衛員外司馬督太子二率員外司馬督二衛主簿太常主簿石頭戍軍主簿宗正等十一卿五官功曹庶姓持節府板行參軍皇弟皇子越桂寧霍四州文學從事嗣王庶姓越桂寧霍四州西曹祭酒議曹從事嗣王庶姓北徐北兗梁交南梁五州文學從事汝陰巴陵二王國侍郎縣公國中尉
三班
蕃王國三令皇弟皇子之庶子府蕃王府功曹督護宗正等十一卿主簿庶姓持節府長兼參軍郡公國侍郎嗣王庶姓越桂寧霍四州文學從事
二班
庶姓持節府參軍督護汝陰巴陵二王國典書令縣公國侍郎
一班
庶姓持節府功曹督護汝陰巴陵二王國三令郡公國典書令
三品蘊位
著作正令史集書正令史尚書度支三公正令史函典書、殿中外監、齋監、東堂監、尚書都官左降正令史諸州鎮監、石頭城監、瑯琊城監、東宮外監、殿中守舍人齋監、東宮典經守舍人上庫令太社令細作令導官令平水令太官市署丞正廚丞酒庫丞柒署丞太樂庫丞別局校丞清商丞太史丞太醫二丞中藥藏丞東冶小庫等三丞作堂金銀局丞木局丞北武庫丞南武庫丞東宮食官丞上林丞湖西塼屯丞湖東塼屯丞茭庫丞綾絹簟蓆丞國子典學材官司馬宣揚等諸門候東宮導客守舍人運署謁者都水左右二裝五城謁者石城宣城陽新屯謁者南康建安晉安伐船謁者晉安練葛屯主
三品勳位
門下集書主通事正令史中書正令史尚書正令史尚書監籍正令史都正令史殿中內監題閤監婚局監東宮門下通事守舍人東宮典書守舍人東宮內監、殿中守舍人、題閤監乘黃令右藏令籍田令廩犧令梅根諸冶令典客館令太官四丞庫丞大樂丞東冶大庫丞左尚方五丞右尚方四丞東宮衛庫丞司農左右部倉丞廷尉律博士公府舍人諸州別署監山陰獄丞
其州二十三，並列其高下，選擬略視內職。郡守及丞為十班，縣制七班，各擬內職。
又詔以將軍之名，高卑舛雜，命更加釐定，置百二十五號。
二十四班鎮衛、驃騎、車騎等將軍。內外通用。
二十三班四征東南西北，止施外。四中軍、衛、撫、權，止施內。
二十二班八鎮東西南北，止施在外；左右前後，止施在內。
二十一班八安東西南北，止施在外；前後左右，止施在內。
二十班四平東西南北。四翊左右前後。以上三十五號為一品，是為重號將軍。
十九班忠武軍師
十八班武臣爪牙龍騎雲麾代舊前後左右四將軍。
十七班鎮兵翊師宣惠宣毅代舊四中郎。以上十號為一品。
十六班智威仁威勇威信威嚴威代舊征虜。
十五班智武仁武勇武信武嚴武代舊冠軍。以上十號為一品，所謂五德將軍。
十四班代舊輔國。凡將軍加大者，唯至貞毅而已，通進一階。優者方得比加位從公。凡督府置長史、司馬、諮議諸曹，有錄事、記室等十八曹。天監七年，置中錄事、中記室、中兵參軍各一人。輕車征遠鎮朔武旅貞毅
十三班寧遠明威振遠電輝威輝代舊寧朔。以上十號為一品。
十二班武威武騎武猛壯武●武
十一班電威馳銳追鋒羽騎突騎以上十號為一品。
十班折衝冠武和戎安壘猛烈
九班掃狄雄信掃虜武銳摧鋒以上十號為一品。
八班略遠貞威決勝開遠光野
七班厲鋒輕銳討狄蕩虜蕩夷以上十號為一品。
六班武毅鐵騎樓船宣猛樹功
五班剋狄平虜討夷平狄威戎以上十號為一品。
四班伏波雄戟長劍衝冠雕騎
三班佽飛安夷剋戎綏狄威虜以上十號為一品。
二班前鋒武毅開邊招遠金威
一班綏虜蕩寇殄虜橫野馳射以上十號為一品。
右十品二十四班，以班多為貴。
其不登二品應須軍號者，凡十四號，別為八班。
八班牙門舊建威。期門舊建武。
七班候騎舊振威。雄渠舊振武。
六班中堅舊奮威。典戎舊奮武。
五班戈船舊揚威。繡衣舊揚武。
四班執訊舊廣威。行陣舊廣武。
三班鷹揚
二班凌江
一班偏將軍裨將軍
又有百九號將軍，亦為十品二十四班，施於外國。
二十四班武安鎮遠雄義擬車騎。
二十三班四撫東西南北，擬四征。
二十二班四寧東西南北，擬四鎮。
二十一班四威東西南北，擬四安。
二十班四綏東西南北，擬四平。以上十九號為一品。
十九班安遠安邊擬忠武、軍師。
十八班輔義安沙衛海撫河擬武臣等四號。
十七班平遠撫朔寧沙航海擬鎮兵等四號。以上十號為一品。
十六班翊海朔野拓遠威河龍幕擬智威等五號。
十五班威隴安漠綏邊寧寇梯山擬智武等五號。以上十號為一品。
十四班寧境綏河明信明義威漠擬輕車等五號。
十三班安隴向義宣節振朔候律擬寧遠等五號。以上十號為一品。
十二班平寇定遠凌海寧隴振漠擬武威等五號。
十一班馳義橫朔明節執信懷德擬電威等五號。以上十號為一品。
十班撫邊定隴綏關立信奉義擬折衝等五號。
九班綏隴寧邊定朔立節懷威擬掃狄等五號。以上十號為一品。
八班懷關靜朔掃寇寧河安朔擬略遠等五號。
七班揚化超隴執義來化度嶂擬厲鋒等五號。以上十號為一品。
六班平河振隴雄邊橫沙寧關擬武毅等五號。
五班懷信宣義弘節浮遼鑿空擬剋狄等五號。以上十號為一品。
四班捍海款塞歸義陵河明信擬伏波等五號。
三班奉忠守義弘信仰化立義擬佽飛等五號。以上十號為一品。
二班綏方奉正承化浮海度河擬先鋒等五號。
一班懷義奉信歸誠懷澤伏義擬綏虜等五號。以上十號為一品。
右內外官數未詳。天監初年，尚書刪定郎濟陽蔡法度定令為九品。至七年革選，徐勉為吏部尚書，又定為十八班。班多者為貴，同班者則以居下者為劣。又置諸將軍之號為二十四班，亦以班多者為貴，而九品之制不廢。
