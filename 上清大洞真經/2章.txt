
上清大洞真經卷之二
茅山上清三十八代宗師蔣宗瑛校勘
太一尊神章
謹請太一尊神務猷收，字歸會昌，常守兆玉枕之下，泥丸後護死炁之門，使生真炁，入於泥丸，七祖父母，受玄更生，上籍玉皇，重華萬寧。
真思太一尊神務猷收真炁，紫雲之色，罩於頂上，默呪曰：
太一保命，固神定生，為我上招，帝真之炁，下布紫戶之庭，玉經仰徹，九玄朗明，七祖同歡，俱昇上清。
次思紫炁從兆泥丸中入，兆乃口吸神雲，咽津三過，結作三神，狀如木星，紫衣冠，下入絳官，穿尾閭穴，上衝泥九後戶玉枕之下。三神並立，神目內觀紫戶，順時吐息。
誦玉經。
？？？？？？
