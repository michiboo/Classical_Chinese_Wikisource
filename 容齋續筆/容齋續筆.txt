是書先已成十六卷，淳熙十四年八月在禁林日，入侍至尊壽皇聖帝清閒之燕，聖語忽云：「近見『甚齋隨筆』？」邁竦而對曰：「是臣所著《容齋隨筆》，無足采者。」上曰：「㬠有好議論。」邁起謝，退而詢之，乃婺女所刻，賈人販鬻於書坊中，貴人買以入，遂塵乙覽。書生遭遇，可謂至榮。因復衷臆說綴於後，懼與前書相亂，故別以一二數而目曰「續」，亦十六捲雲。



