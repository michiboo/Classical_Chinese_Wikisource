
余兄佐郡經西楚，餞行因賦荊門雨。 
？？燮燮聲漸繁，浦裡人家收市喧。 
重陰大點過欲盡，碎浪柔文相與翻。 
雲間悵望荊衡路，萬里青山一時暮。 
琵琶寺裡響空廊，熨斗陂前溼荒戍。 
沙尾長檣發漸稀，竹竿草屩涉流歸。 
夷陵已遠半成燒，漢上游倡始濯衣。 
船門相對多商估，葛服龍鍾篷下語。 
自是湘州石燕飛，那關齊地商羊舞。 
曾為江客念江行，腸斷秋荷雨打聲。 
摩天古木不可見，佳岳高僧空得名。 
今朝拜首臨欲別，遙憶荊門雨中發。

