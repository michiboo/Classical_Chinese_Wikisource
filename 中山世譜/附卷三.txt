康煕四十八年己丑，爲年頭使事，遣馬氏與那原親方良昌。七月二十八日到薩州，翌年十一月初八日囘國。
本年〔康煕四十八〕年，爲訃聞尚貞王薨事，先遣溫氏森山親雲上紹喜。七月二十八日到薩州，十一月初一日囘國。
本年，爲慰問將軍綱吉公薨事，先遣向氏大宜見親方朝楷。七月二十一日赴薩州，転達書翰於江府。翌年三月二十二日囘國。
本年〔康煕四十八〕年，爲慰問浄光院【將軍綱吉公妃】薨事，遣毛氏伊良皆親雲上盛誠。八月十五日到薩州，十一月初六日囘國。
本年〔康煕四十八〕年，爲稟明尚益王即位事，遣向氏今帰仁按司朝季。九月十二日到薩州，十一月初六日囘國。
本年〔康煕四十八〕年，爲慰問鳥井播摩守殿夫人【綱久公女】薨事，先遣向氏國吉親雲上朝祥。八月十一日到薩州，十一月初六日囘國。　　　　
本年〔康煕四十八〕年，爲捷報貢船擱破伊平屋島事，先遣毛氏有銘親雲上盛智。八月二十二日到薩州，十月二十九日囘國。
本年〔康煕四十八〕年，爲「捷報玉城回祿，兼請借米三千斛」事，先遣武氏奧原築登之親雲上崇満。十二月初五日到薩州，翌年三月二十八日囘國。
本年〔康煕四十八〕年，爲稟報已借大島貢米並償還年期事，〔遣〕麻氏田頭築登之親雲上眞仲。翌年二月二十三日，自大島直到薩州。三月三十日囘國。【本國大飢，遣眞仲等求米道島。已到大島，與彼島在番相議，借得投納薩州之米。而明氏長昌運解其米而來，眞仲直到薩州，以爲稟報】
本年〔康煕四十八〕年，荷蒙吉貴公遣富山清右衛門，恤問尚益王丁憂，並寄賜品物。十一月初三日到國。翌年七月初二日，那覇開洋，赴薩州。
〔康煕〕四十九年庚寅，爲年頭使，並進香太玄院公七年回忌事，遣向氏與古田親方朝上。八月十七日到薩州，癸巳年三月初五日囘國。【毛氏安満因無順風，越年本國，由是留帯薩州。且壬辰年爲副使，將赴江府，再以逗留。而有江府之命，延至甲午年赴江府。故今番囘國】
本年〔康煕四十九〕年，爲稟明玉城回祿以建宮殿事，遣向氏伊江按司朝嘉。七月十八日到薩州，十一月初十日囘國。
本年〔康煕四十九〕年，爲賑済餞民事，太守公賜白銀二萬両。【舊年大風七次，十月颱風最大，國中饑饉。王命發倉廩而周済人民。然入春饑甚，民已餓殍，以聞於薩州。由是吉貴公賜白銀以爲賑済】
本年〔康煕四十九〕年，爲慶賀將軍家宣公膺襲封事，遣正使尚氏美里王子朝禎。七月初九日到薩州，隨太守公十一月十一日到江府。翌年二月十六日回到薩州。三月二十二日囘國。
本年〔康煕四十九〕年，爲賀「鍋三郎公元服，改稱又三郎忠休」事，遣翁氏富盛親方盛富。七月初九日到薩州，以赴江府。翌年三月二十二日囘國。【兼任慶賀副使】
本年〔康煕四十九〕年，爲謝「太守公命中神七右衛門弔祭尚貞王，並賜奠儀」事，遣孟氏志堅原親雲上宗相。七月初九日到薩州，以赴江府。翌年三月二十二日囘國。【兼任慶賀賛議官】
本年〔康煕四十九〕年，爲謝「尚益王即位於太樹公並太守公」事，遣正使尚氏豊見城王子朝匡。七月初九日到薩州，隨太守公十一月十一日到江府。翌年二月十六日回到薩州。三月二十二日囘國。
本年〔康煕四十九〕年，爲謝賜銀救餓事，遣毛氏與座親方安好。七月初九日到薩州，以赴江府。翌年三月二十二日囘國。【兼任謝恩副使】
本年〔康煕四十九〕年，爲謝「太守公遣使恤述問尚益王，並賜品物」事，遣毛氏新城親雲上安房。七月初九日到薩州，以赴江府。翌年三月二十二日囘國。【兼任謝恩賛議官】
本年〔康煕四十九〕年，爲稟報進貢使囘國事，遣耳目官向氏福地親雲上朝貴。七月十五日到薩州，十一月初十日囘國。
本年〔康煕四十九〕年，爲稟明法司毛氏池城親方安倚卒，並請補欠員事，遣武氏眞境名築登之親雲上崇信。閏七月十七日到薩州，九月二十三日囘國。【時馬氏幸地親方良象將告老致仕，毛氏池城親方安倚病死。由是遣使，以便請補欠員】
〔康煕〕五十年辛卯，爲年頭使事，遣毛氏嵩原親方安満。那覇開洋，陡逢逆風而帰朝。翌年五月十五日到薩州，十一月二十一日囘國。
本年〔康煕五十〕年，爲捷報在番奉行清水彌兵衛卒事，遣趙氏山川築登之宗明。三月初六日到薩州，四月初八日囘國。
本年〔康煕五十〕年，爲賀吉貴公陞中將事，遣尚氏與那城王子朝直。因無順風，翌年五月十七日到薩州，至癸巳三月初五日囘國。【前遣尚氏美里王子朝禎，六月那覇開洋。已到読谷山外，陡遭颶風，破船溺卒而未達。復遣朝直。】
〔康煕〕五十一年壬辰，爲年頭使事，遣向氏今帰仁親方朝哲。八月初四日到薩州，翌年十一月十四日囘國。
本年〔康煕五十一〕年，爲賀吉貴公蒙賜安歇薩州事，遣向氏前川親方朝邑。八月十三日到薩州，十一月二十二日囘國。
本年〔康煕五十一〕年，爲請乞改爲元銀色，兼賀又三郎公出痘事，遣毛氏保英茂親方盛祐。七月二十九日到薩州，十一月二十一日囘國。
本年〔康煕五十一〕年，爲謝將軍優待使臣，且寄賜品物事，遣金氏上間親方安通。六月初十日赴薩州，転達書翰於江府。翌年三月初一日囘國。
本年〔康煕五十一〕年，爲「謝將軍優待使臣；且寄賜品物者，原出吉貴公之恩」事，遣馬氏名護親方良直。七月二十三日到薩州，十一月二十六日囘國。【原爲賀又三郎公出痘事到薩州。然有家老令，転爲謝禮使而賀出痘事，授毛氏盛祐。其謝禮使，自此而始】
本年〔康煕五十一〕年，爲慰問並弔祭陽和院【光久公妃】薨事，遣毛氏池城親方安本。七月二十九日到薩州，十一月二十五日囘國。
本年〔康煕五十一〕年，爲慰問並弔祭智性院【光久公女】薨事，遣夏氏兼城親雲上賢年。七月二十九日到薩州，十一月二十一日囘國。
本年〔康煕五十一〕年，荷蒙吉貴公許國王稱中山王。【本國與薩州爲聘問時，自昔以來，皆稱中山王。至崇禎九年，奉薩州命，改稱國司】
本年〔康煕五十一〕年，荷蒙　吉貴公賜材木壹萬九千五百二十五本。【先年因修造御書院，材木欠乏，具■求買薩州。由是吉貴公深恤王城回祿，以恩賜焉】
本年〔康煕五十一〕年，爲訃聞尚益王薨事，先遣向氏玉城親雲上朝薫。【改名屋嘉部】七月二十日到薩州，翌年三月初五日囘國。【明年之秋，爲楽主取。將赴江府，留滯薩州，而延至甲午年赴江府。由是隨朝直而帰。】
本年〔康煕五十一〕年，爲稟明尚敬王即位事，遣向氏玉城按司朝孟。八月十三日到薩州，十月初三日囘國。
本年〔康煕五十一〕年，荷蒙吉貴公遣田仲五兵衛，恤問尚敬王丁憂，並寄賜品物。十一月二十四日到國。翌年六月十五日，那覇開洋，赴薩州。                                                   
康煕五十二年癸巳，爲年頭使事，遣向氏富盛親方朝章。七月三十日到薩州。翌年，當將軍家康公百年回忌，以爲進香。十一月初二日囘國。
本年〔康煕五十二〕年，爲賀吉貴公蒙賜安歇薩州事，遣向氏平安親方朝祥。六月二十六日到薩州，十一月初九日囘國。
本年〔康煕五十二〕年，爲賀満君翁主出嫁事，遣宣氏盛島親方薫通。八月十六日到薩州，十一月十四日囘國。
本年〔康煕五十二〕年，爲謝「吉貴公命在番奉行伊地知越右衛門弔祭尚益王，並賜奠儀」事，令護送貨物使曹氏島袋親雲上慶重，八月初五日到薩州。十一月初九日囘國。
本年〔康煕五十二〕年，爲「謝吉貴公遣使恤問尚敬王，並賜品物；兼慰問 將軍家宣公薨」事，遣向氏米次親雲上朝斉。八月初三日到薩州，十一月十四日囘國。
本年〔康煕五十二〕年，爲慰問將軍家宣公薨事，遣毛氏棚原親方盛福。因無順風，翌年六月初五日赴薩州，転達書翰於江府。至乙未三月二十四日囘國。
本年〔康煕五十二〕年，爲稟報進貢使囘國事，遣耳目官孟氏佐辺親雲上宗政。因無順風，翌年六月初二日到薩州，十月二十六日囘國。【壬辰秋，福州開洋。陡遭逆風，飄到宮古島。翌年帰朝。由是今番赴薩州】
〔康煕〕五十三年甲午，爲年頭使事，遣向氏垣花親方朝理。六月初四日到薩州，翌年十一月初六日囘國。
本年〔康煕五十三〕年，進貢使耳目官毛氏野里親雲上安尊，自中國囘國時，陡逢逆風，飄到薩州，直稟報中國事。十月初五日囘國。
本年〔康煕五十三〕年，爲慶賀將軍家継公膺襲封事，遣正使尚氏與那城王子朝直、副使向氏知念親方朝上。六月初九日到薩州，隨太守公十一月二十六日到江府。翌年二月二十一日，回到薩州。三月二十四日囘國。
本年〔康煕五十三〕年，爲「謝尚敬王即位於大樹公並太守公；且朝祐兼謝太守公寄伊地知越右衛門以賜品物」事，遣正使尚氏金武王子朝祐、副使毛氏勝連親方盛祐。六月初九日到薩州，隨太守公十一月二十六日到江府。翌年二月二十一日，回到薩州。三月二十三日回國。【時正議大夫古波蔵親雲上程順則爲慶賀掌翰史，都通事砂辺親雲上曾暦爲謝恩掌翰史，赴江府】
本年〔康煕五十三〕年，爲謝中國所用銀両改爲元銀色事，遣毛氏佐渡山親方安村。六月初五日到薩州，十一月初一日囘國。
〔康煕〕五十四年乙未，爲年頭使事，遣毛氏牧港親方安政。七月初二日到薩州，翌年十一月二十三日囘國。
本年〔康煕五十四〕年，爲謝「將軍優待使臣，且寄賜品物」事，遣向氏屋部親方朝柴。七月初二日赴薩州，転達書翰於江府。翌年四月二十五日囘國。
本年〔康煕五十四〕年，爲「謝將軍優待使臣；且寄賜品物者，原出吉貴公之恩」事，遣翁氏佐久眞親方忠智。七月初二日到薩州，十一月初一日囘國。
本年〔康煕五十四〕年，爲賀継豊公【又三郎】入観事，遣馬氏宮平親方良康。七月十二日到薩州，十一月初一日囘國。
本年〔康煕五十四〕年，爲「賀継豊公元服，陞侍従，改稱大隅守」事，遣向氏仲里按司朝英。七月初二日到薩州，十一月初一日囘國。
本年〔康煕五十四〕年，爲賀吉貴公陞正四位事，遣向氏小祿按司朝朗。七月初二日到薩州，十一月初四日囘國。
〔康煕〕五十五年丙申，爲年頭使，兼賀吉貴公蒙安歇薩州事，遣向氏當間親方朝敘。六月初一日到薩州。翌年當陽和院七年回忌，以爲進香。十月初四日囘國。
本年〔康煕五十五〕年，爲稟報進貢使囘國事，遣耳目官馬氏與座親雲上良格。八月初九日到薩州，十月二十三日囘國。
本年〔康煕五十五〕年，爲進香太玄院公十三年回忌事，遣向氏松島親雲上朝親。八月初二日到薩州，十月二十三日囘國。
本年〔康煕五十五〕年，爲謝賜借請封費用銀両事，遣毛氏座喜味親方盛守。六月初一日到薩州，十月二十三日囘國。
本年〔康煕五十五〕年，爲慰問並弔祭満姫翁主【吉貴公女】薨事，遣孟氏宇榮原親方宗恆。七月二十七日到薩州，十月二十三日囘國。
本年〔康煕五十五〕年，爲賀継豊公剃前髪並定婚事，遣向氏仲田親方朝在。六月初一日到薩州，十月初四日囘國。
本年〔康煕五十五〕年，爲賀信澄院移居薩州，並於菟姫翁主【吉貴公女】定婚事，遣金氏久志親方安當。六月初一日到薩州，十一月初九日囘國。                                            
〔康煕〕五十六年丁酉，爲年頭使事，遣毛氏識名親方盛誠。六月初六日到薩州，翌年十一月初四日囘國。
本年〔康煕五十六〕年，爲慰問將軍家継公薨事，遣孟氏川平親方宗相。六月初六日赴薩州，転達書翰於江府。翌年三月二十四日囘國。
本年〔康煕五十六〕年，爲謝被許國中通用京餞事，遣向氏大城親雲上朝序。六月初六日到薩州，十月初四日囘國。
〔康煕〕五十七年戊戌，爲年頭使事，遣毛氏佐渡山親方安尊。六月十一日到薩州，翌年十一月十七日囘國。
本年〔康煕五十七〕年，爲稟報進貢使囘國事，遣耳目官夏氏兼城親雲上賢年。因無順風，翌年五月二十四日到薩州，十一月二十四日囘國。
本年〔康煕五十七〕年，爲進香寛陽院公二十五年回忌事，遣向氏湧川親雲上朝略。六月十三日到薩州，翌年三月十九日囘國。
本年〔康煕五十七〕年，爲慶賀將軍吉宗公膺襲封事，遣正使尚氏越來王子朝慶。六月十五日到薩州，隨太守公十一月初八日到江府。翌年二月初六日，回到薩州。三月十九日囘國。【時中議大夫志多伯親雲上蔡淵爲儀衛，中議大夫伊良波親雲上樑得宗爲楽師，赴江府】
本年〔康煕五十七〕年，爲謝許獻謝恩貢物、軍器事，遣向氏西平親方朝敘。六月十五日到薩州，以赴江府。翌年三月十九日囘國。【兼任慶賀副使】
〔康煕〕五十八年己亥，爲年頭使事，遣馬氏宮平親方良康。五月二十六日到薩州，翌年十月二十八日囘國。
本年〔康煕五十八〕年，爲謝「將軍優待使臣，且寄賜品物」事，遣翁氏宮城親方忠恆。五月二十六日赴薩州，転達書翰於江府。翌年三月二十一日囘國。
本年〔康煕五十八〕年，爲「謝將軍優待使臣；且寄賜品物者，原出吉貴公之恩」事，遣向氏高良親方朝隣。五月二十一日到薩州，翌年三月二十一日囘國。
本年〔康煕五十八〕年，爲捷報冊封使來臨事，遣翁氏永山親雲上盛壽。六月二十九日到薩州，十二月十五日囘國。
本年〔康煕五十八〕年，爲稟報諭祭、開讀等禮全竣事，遣向氏與古田親方朝貴。因無順風，翌年五月初七日到薩州。十月二十八日囘國。  
〔康煕〕五十九年庚子，爲年頭使，並賀吉貴公蒙賜安歇薩州事，遣馬氏與座親方良格。六月二十四日到薩州，翌年十月二十四日囘國。
本年〔康煕五十九〕年，爲謝「禮待勅使者，原出吉貴公之恩」事，遣尚氏北谷王子朝騎。六月二十三日到薩州，翌年九月十一日囘國。
本年〔康煕五十九〕年，爲謝「去歳運送貨物和船，飄到五島，涜煩叡慮」事，遣毛氏勝連親雲上盛友。五月二十四日到薩州，十一月二十八日囘國。
本年〔康煕五十九〕年，爲賀継豊公入部事，遣向氏摩文仁按司朝寄。六月二十三日到薩州，翌年四月十三日囘國。
本年〔康煕五十九〕年，爲請寛償還冊封時賜借銀両之年期事，遣法司馬氏浦添親方良意。六月二十五日到薩州，十月二十八日囘國。
本年〔康煕五十九〕年，爲稟報進貢使囘國事，遣耳目官向氏當間親雲上朝斉。因無順風，翌年六月二十一日到薩州，十月二十七日囘國。
〔康煕〕六十年辛丑，爲年頭使事，遣向氏今帰仁親方朝哲。六月二十一日到薩州，翌年十月二十二日囘國。
本年〔康煕六十〕年，爲謝許寛償還銀両年期事，遣翁氏佐久眞親方忠知。六月二十一日到薩州，十一月初六日囘國。
本年〔康煕六十〕年，爲稟報謝恩使囘國事，遣王舅向氏富盛親方朝章、都通事蔡文河新城親雲上。六月十五日到薩州，十一月初二日囘國。
〔康煕〕六十一年壬寅，爲年頭使事，遣夏氏兼城親方賢年。六月初八日到薩州。翌年，當陽和院十三年回忌，以便進香。十月二十一日囘國。
本年〔康煕六十一〕年，爲賀「吉貴公致仕，並改稱総州」事，遣向氏名護按司朝榮。六月初九日到薩州，十月二十二日囘國。
本年〔康煕六十一〕年，爲慶賀「継豊公承祧，並初到薩州」事，遣尚氏越來王子朝慶。六月初九日到薩州，十月二十三日囘國。
本年〔康煕六十一〕年，爲賀継豊公陞少將事，遣向氏東風平按司朝資。六月初九日到薩州，十月二十四日囘國。
本年〔康煕六十一〕年，爲賀吉貴公蒙賜安歇薩州事，遣翁氏伊舎堂親雲上盛伝。六月初九日到薩州，十月二十二日囘國。
本年〔康煕六十一〕年，爲稟報進貢使囘國事，遣耳目官毛氏富川親雲上盛喜。七月二十四日到薩州，十月二十四日囘國。
雍正元年癸卯，爲年頭使事，遣毛氏友寄親方安乗。六月十九日到薩州，翌年十月二十六日囘國。
本年〔雍正元〕年，爲賀継豊公婚禮事，遣向氏本部按司朝隆。六月二十日到薩州，翌年四月初七日囘國。
本年〔雍正元〕年，爲稟報「康煕皇帝崩，雍正皇帝登極；且今秋遣慶賀使、遣貢船赴閩擱破恆山」事，遣向氏玉城親雲上朝薫。七月到薩州，九月二十四日囘國。
本年〔雍正元〕年，爲賀將軍賜餚継豊公事，遣阿氏南風原親方守周。六月二十日到薩州，十月二十三日囘國。
本年〔雍正元〕年，爲賀於喜代翁主【吉貴公養女】出嫁事，遣向氏城間親方朝昭。六月二十日到薩州，十月二十三日囘國。
本年〔雍正元〕年，爲稟遵再正経界之命，並請寛遺發來使年期事，遺毛氏田場親方安政。六月二十日到薩州，十月二十日囘國。
〔雍正〕二年甲辰，爲年頭使，兼謝許獻慶賀貢物、軍器事，遣毛氏伊野波親方盛祥。五月二十六日到薩州，翌年十一月初二日囘國。
本年〔雍正二〕年，爲賀將軍賜鶴継豊公事，遣毛氏具志頭親方安亮。六月二十日到薩州，十月二十三日囘國。
本年〔雍正二〕年，爲請寛盛増上納年期事，遣毛氏野村親方安察。五月二十六日到薩州，十月二十六日囘國。
〔雍正〕三年乙巳，爲年頭使事，遣向氏當間親方朝斉。七月十二日到薩州。翌年，當忠久公五百年回忌，以便進香。十一月十七日囘國。
本年〔雍正三〕年，爲謝許寛盛増上納年期事，遺阿氏知花親方守壽。七月十二日到薩州，十一月初五日囘國。
本年〔雍正三〕年，爲稟明球人犯法，私賣糸綢事，遣向氏湧川親方朝略。七月初十日到薩州，翌年四月二十日囘國。
本年〔雍正三〕年，爲稟報慶賀使囘國事，遣王舅翁氏伊舎堂親方盛傳、都通事鄭乗彜大嶺親雲上。七月十八日到薩州，十月二十五日囘國。
本年〔雍正三〕年，爲「請乞遣使，以謝皇上加賜御筆、玉器、緞疋等物鴻恩」事，遣毛氏田裡親雲上盛僓。七月二十四日到薩州，十一月初三日囘國。  
〔雍正〕四年丙午，爲年頭使，兼謝被許遣謝恩使事，遣兼翁氏渡久山親方忠平。六月二十七日，那覇開洋，飄到五島。八月二十八日到薩州。翌年，當丹後御局五百年回忌，以爲進香。十月二十六日囘國。
本年〔雍正四〕年，爲稟報進貢使囘國事，遣毛氏金城親雲上安承。八月二十五日到薩州，十一月二十八日囘國。
本年〔雍正四〕年，爲進香寛陽院公三十三年回忌事，遣毛氏安室親雲上盛亮。六月二十七日，那覇開洋，飄到五島。八月三十日到薩州。翌年三月二十五日囘國。
本年〔雍正四〕年，爲謝被許球人犯法私賣綢事，遣向氏奧川親方朝親。六月二十七日，那覇開洋，飄到五島。八月二十八日到薩州。十一月二十八日囘國。
〔雍正〕五年丁未，爲年頭使事，遣翁氏伊舎堂親方盛傳。六月十三日到薩州，翌年十月十九日囘國。
本年〔雍正五〕年，爲稟明「審問犯法私賣糸綢物者，將行問罪」事，遣向氏安慶名親雲上朝見。六月十八日到薩州，十月二十五日囘國。【去年遣毛氏盛邑，船覆未達。故復遺】
本年〔雍正五〕年，爲謝「去年翁氏忠平等飄到五島，涜煩叡慮」事，遣馬氏保榮茂親雲上良康。六月初十日到薩州，十月二十五日囘國。
本年〔雍正五〕年，爲慰問瑞仙院【継豊公妃】薨事，遣向氏玉川按司朝雄。七月十三日，那覇開船。因無順風，八月十九日帰朝。翌年四月初八日到薩州，十月十九日囘國。
本年〔雍正五〕年，爲弔祭瑞仙院薨事，遣向氏當名腰親雲上朝良。七月十三日，那覇開船。因無順風，八月十九日帰朝。翌年四月初八日到薩州，十月十九日囘國。
本年〔雍正五〕年，爲稟報謝恩使囘國事，遣紫巾官向氏米次事親方朝雅、都通事陳以栢幸喜親雲上。因無順風，翌年六月初二日到薩州，十月十九日囘國。
〔雍正〕六年戊申，爲年頭使事，遣向氏眞玉橋親方朝近。六月初四日到薩州，翌年十月二十七日囘國。
本年〔雍正六〕年，爲進香大玄院公二十五年回忌事，遣翁氏津波親雲上忠喜。六月初四日到薩州，十月十九日囘國。
〔雍正〕七年己酉，爲年頭使事，遣向氏玉城親方朝薫。七月初五日到薩州，翌年十一月十二日囘國。
本年〔雍正七〕年，爲賀益之助公弘目事，遣東氏天願親方政賀。七月初十日到薩州，十月二十五日囘國。
本年〔雍正七〕年，爲稟報進貢使囘國事，遣毛氏田裡親雲上盛僓。七月初七日到薩州，十月十八日囘國。【去年福州開洋。陡遭逆風，飄到宮古島。翌年帰朝。由是今番赴薩州】
〔雍正〕八年庚戊，爲年頭使事，遣向氏末吉親方朝知。七月初六日到薩州，翌年十一月初二日囘國。
本年〔雍正八〕年，爲賀太守公婚禮事，遣尚氏恩納王子朝直。七月初六日到薩州，翌年四月十三日囘國。
本年〔雍正八〕年，爲賀益之助公爲竹姫君猶子事，遣尚氏北谷王子朝騎。七月初六日到薩州，翌年四月十三日囘國。
本年〔雍正八〕年，爲賀太守公陞中將事，遣向氏仲里按司朝隆。七月初六日到薩州，翌年四月十三日囘國。
本年〔雍正八〕年，爲稟報進貢使囘國事，遣毛氏奧平親雲上安三。七月十七日到薩州，十一月十二日囘國。
本年〔雍正八〕年，爲稟明「因寛貢期，秋遣王舅，奏請照例入貢」事，遣向氏富名腰親雲上朝良。七月二十六日到薩州，十月二十一日囘國。
〔雍正〕九年辛亥，爲謝將軍並大納言公寄賜品物事，遣向氏屋宜親方朝喬。六月三十日那覇開洋，飄到肥後天草崎。七月二十二日到薩州，転達書翰於江府。十一月二十二日囘國。
本年〔雍正九〕年，爲謝「江府寄賜品物，原出太守公之恩」事，遣翁氏佐久眞親方忠智。七月二十二日到薩州，十一月二十二日囘國。
本年〔雍正九〕年，爲「年頭使，兼賀將軍賜御鷹之鶴太守公，且謝許遣王舅」事，遣向氏上間親方朝雅。七月二十二日到薩州，翌年十一月初二日囘國。
〔雍正〕十年壬子，爲年頭使事，遣毛氏金城親方安承。閏五月二十五日到薩州，翌年九月十四日囘國。
本年〔雍正十〕年，爲謝「向氏朝喬飄到天草崎，涜煩叡慮」事，遣毛氏米須親雲上安邑。閏五月二十五日到薩州，十一月十一日囘國。
本年〔雍正十〕年，爲捷報謝恩使囘國事，遣向氏安和里之子親雲上朝英。七月十九日，那覇開船，楓至諸島。翌年二月二十四日到薩州。四月二十四日囘國。
〔雍正〕十一年癸丑，爲稟報謝恩使囘國事，遣王舅向氏前川親方朝夷。六月初三日到薩州，十月十四日囘國。
本年〔雍正十一〕年，爲「年頭禮物奉減件之命，情意難止，伏乞照例其獻」事，遣毛氏新城親方安房。六月初八日到薩州，十月十四日囘國。
本年〔雍正十一〕年，爲年頭使事，遣向氏識名親方朝榮。六月初八日到薩州，翌年十月二十八日囘國。
〔雍正〕十二年甲寅，爲「年頭使；兼賀將軍賜御鷹之鶴太守公；並謝年頭獻物，照例准納」事，遣毛氏奧平親方安三。六月十三日到薩州，翌年十一月十四日囘國。
本年〔雍正十二〕年，爲賀菊姫翁主【竹姫君女】誕生事，遣向氏伊江按司朝良。六月十三日到薩州，十月二十七日囘國。
本年〔雍正十二〕年，爲稟明「稟遵勅命，一期未撥貢船」事，遣向氏上間親方朝雅。六月十三日到薩州，十一月初三日囘國。
〔雍正〕十三年乙卯，爲「年頭使；兼賀益之助公及菊姫翁主入観將軍並大納言公；且謝准依不撥貢船」事，遣馬氏幸地親方良友。五月二十八日到薩州，翌年十月初五日囘國。
本年〔雍正十三〕年，爲稟報進貢使囘國事，遣耳目官溫氏森山親雲上紹高。五月二十三日到薩州，十一月十四日囘國。
乾隆元年丙辰，爲年頭使，兼謝加賜琉仮屋宅地事，遣向氏浦添親方朝夷。六月初七日到薩州，翌年十一月初二日囘國。
本年〔乾隆元〕年，爲進香太玄院公三十三年回忌事，遣向氏名嘉原親雲上朝喬。六月初八日到薩州，十月十四日囘國。
〔乾隆〕二年丁巳，爲賀又三郎公【益之助】剃中髪事，遣毛氏勝連親方盛友。六月二十一日到薩州，十一月初一日囘國。
本年〔乾隆二〕年，爲謝「八重山船飄到肥前，涜煩叡慮」事，遣毛氏座喜味親雲上盛秀。六月二十一日到薩州，十月初五日囘國。
本年〔乾隆二〕年，爲「捷報雍正皇帝崩，乾隆皇帝登極；且遣慶賀使」事，遣毛氏濱川親雲上安滅。閏九月初八日到薩州，翌年十二月初六日囘國。
本年〔乾隆二〕年，爲年頭使事，遣毛氏田裡親方盛僓。七月二十日到薩州，翌年十二月初七日囘國。
〔乾隆〕三年戊午，爲賀將軍太孫竹千代公誕生事，遣尚氏本部王子朝隆。六月初一日到薩州，転達書翰於江府。十一月二十八日囘國。
本年〔乾隆三〕年，爲賀又三郎公入観事，遣向氏澤岻親方朝衛。六月初一日到薩州，十二月十六日囘國。
本年〔乾隆三〕年，爲年頭使，兼謝居獻慶賀貢物事，遣向氏安慶名親方朝見。六月初一日到薩州。翌年〔乾隆三〕年，當瑞仙院十三年回忌，以爲進香。十一月二十八日囘國。
〔乾隆〕四年己未，爲年頭使事，遣毛氏安里親方安明。六月二十四日到薩州，翌年十月二十六日囘國。
本年〔乾隆四〕年，爲謝「將軍並大納言公，及竹千代公寄賜品物」事，遣溫氏森山親方紹高到薩州，転達書翰於江府。六月二十四日到薩州，十一月二十一日囘國。
本年〔乾隆四〕年，爲謝「江府寄賜品物，原出太守公之恩」事，遣馬氏平良親方良康。六月二十四日到薩州，十二月初一日囘國。
本年〔乾隆四〕年，爲稟報進貢使囘國事，遣正議大夫鄭國柱屋部親雲上。六月十七日到薩州，十二月初九日囘國。【去年自閩開船，飄到八重山島，翌年帰朝。且耳目官毛光潤至閩病卒，照例如此】
〔乾隆〕五年庚申，爲稟報慶賀使囘國事，遣王舅向氏富名腰親方朝良、都通事楊大壯名嘉地通事親雲上。閏五月二十九日到薩州，十一月十二日囘國。
本年〔乾隆五〕年，爲「年頭使；兼謝吉貴公賀太子降誕，寄賜二種一荷；及那覇商船，漂至日州飫肥領，涜煩叡慮」事，遣夏氏糸數親方賢厚。閏五月二十五日到薩州。時當霊龍院一周忌，以爲進香。翌年十月二十九日囘國。
本年〔乾隆五〕年，爲「弔祭霊龍院薨，【吉貴公妃】並慰問太守公」事，遣向氏今帰仁按司朝忠。閏五月二十七日到薩州，十月二十五日囘國。
本年〔乾隆五〕年，爲「請乞遣使，以謝皇上賜御筆匾額」事，遣毛氏湧稲國親雲上安孫。閏五月二十四日到薩州，九月二十五日囘國。
本年〔乾隆五〕年，爲賀「又三郎公元服，並拝領御一字及御道具；且陞従四位下侍従，改稱薩州実名宗信；且賜太守公嫡子世稱松平」事，遣向氏名護按司朝榮。七月初七日到薩州，十月二十五日囘國。
本年〔乾隆五〕年，爲賀薩州宗信公出痘事，遣向氏長堂親方朝親。閏五月二十五日到薩州。九月十九日，在麑府舘病卒。
〔乾隆〕六年辛酉，爲賀薩州公定婚事，遣向氏國頭親方朝斉。六月初三日到薩州，十一月初一日囘國。
本年〔乾隆六〕年，爲稟報進貢使囘國事，遣耳目官向氏津嘉山親雲上朝徳。五月三十日到薩州，十一月初四日囘國。
本年〔乾隆六〕年，爲稟報進貢使囘國事，遣耳目官向氏津嘉山親雲上朝徳。五月三十日到薩州，十一月初四日囘國。
本年〔乾隆六〕年，爲「年頭使；遣謝被許遣謝恩使；及吉貴公賀賜酒肴太子；且賀將軍賜鶴吉貴公」事，遣毛氏勝連盛友。六月初二日到薩州，翌年十一月初八日囘國。
〔乾隆〕七年壬戊，爲年頭使事，遣楊氏田裡親方晶順。六月二十四日到薩州，翌年十月二十九日囘國。
本年〔乾隆七〕年，爲捷報寛一貢期事，遣東氏天願親雲上政方。十月十七日到薩州，十一月初七日囘國。
〔乾隆〕八年癸亥，爲「恭賀太守公新禧；兼謝准依進貢寛期，以不遣使」事，遣向氏喜屋武親方朝良。五月二十三日到薩州，翌年十一月十二日囘國。【乾隆庚申，特遣使謝賜御筆之恩。將其禮物准作正貢，寛期一貢。依遵勅旨，不遣貢船。詳見世譜】
本年〔乾隆八〕年，爲稟明謝恩兼進貢使囘國事，理事遣紫巾官翁氏佐久眞親方忠喜、都通事蔡宏謨久高里之子親雲上。五月二十日到薩州，十月二十九日囘國。【去年由貢船回遅，本年遣赴薩州】
本年〔乾隆八〕年，爲謝貢船蒙允用慶長正銀事，遣阿氏南風原親方守盈。五月二十七日到薩州，十月二十九日囘國。
〔乾隆〕九年甲子，爲恭賀太守公新禧事，遣毛氏座喜味親方盛秀。六月初七日到薩州，翌年十二月十二日囘國。
〔乾隆〕十年乙丑，爲「弔祭月桂院薨，【吉貴公夫人】並慰問太守公」事，遣向氏與古田親方朝英。六月二十四日到薩州，十二月初十日囘國。
本年〔乾隆十〕年，爲恭賀宗信公入部事，遣向氏具志川按司朝利。六月二十四日到薩州，十二月初六日囘國。
本年〔乾隆十〕年，爲〔稟報〕進貢使公務全竣囘國事，遣貢使毛氏小波津親雲上安㵴。六月二十二日到薩州，十二月十二日囘國。【去年福州開洋，陡遭逆風，飄到八重山。翌年囘國。由是今番赴薩州】
本年〔乾隆十〕年，爲「年頭使；兼謝馬艦一隻飄到五島，涜煩叡慮」事，遣馬氏與那原親方良暢。六月二十五日到薩州，翌年十一月二十四日囘國。
〔乾隆〕十一年丙寅，年頭使，兼賀將軍頒賜刀一口、餚一箱継豊公、宗信公事，遣向氏與那覇親方朝康。五月二十五日到薩州。丁卯十二月二十二日，公務全竣，回至山川候風。翌年二月二十五日，朝康染病而卒。其所領翰書、賞物等件，無人可理，將以此事稟明薩州。時有王子尚氏朝忠，亦回在山川候風。由是，其惣大親阿氏南風原親方守盈代掌其事，本年三月二十六日囘國。
本年〔乾隆十一〕年，爲謝「毛氏盛方等運納貨物，將回棹時，飄到奧州，涜煩叡慮」事，遣向氏港川親雲上朝忠。五月二十九日到薩州，十一月二十五日囘國。
〔乾隆〕十二年丁卯，爲慶賀「太守宗信公承祧，陞少將，初到薩州；並隅州継豊公致仕」事，遣尚氏今帰仁王子朝忠。六月十一日到薩州，翌年三月十六日囘國。
本年〔乾隆十二〕年，爲年頭使；兼謝「特命免諸慶賀使，惟遣王子一員兼賀並所獻禮物減半」事，遣向氏糸満親方朝喬。六月十一日到薩州，翌年十一月二十九日囘國。
〔乾隆〕十三年戊辰，爲慶賀將軍家重公膺襲封事，遣正使尚氏具志川王子朝利、副使馬氏與那原親方良暢。六月十六日到薩州，隨太守宗信公十二月十一日到江府。翌年三月十三日，回到薩州。六月十四日囘國。【時中議大夫呉屋親雲上蔡宏謨爲儀衛正，都通事名嘉地親雲上楊文彬爲楽師，赴江府】
本年〔乾隆十三〕年，爲弔祭浄國院吉貴公薨事，遣向氏玉川按司朝計、圓覚寺古轍長老。六月十六日到薩州，十一月二十四日囘國。
本年〔乾隆十三〕年，爲賀「太守宗信公蒙將軍家重公寄賜餚，且御鷹之鶴」事，遣溫氏森山親方紹高。六月十五日到薩州，十一月二十三日囘國。
本年〔乾隆十三〕年，爲年頭使；兼謝「本國遣使江府，因此獻太守公之禮物恩減半分」事，遣阿氏野國親方守里。六月十五日到薩州，翌年十二月初五日囘國。
本年〔乾隆十三〕年，爲進香浄國院吉貴公一周忌事，遣翁氏田裡親雲上忠原。六月十五日到薩州，十一月二十三日囘國。
〔乾隆〕十四年己巳，爲慶賀太守宗信公陞中將事，遣向氏名護按司朝宜。六月二十四日到薩州，翌年正月二十八日囘國。
本年〔乾隆十四〕年，爲賀太守宗信公定婚事，遣毛氏勝連親方盛友。六月三十日到薩州，十二月初五日囘國。
本年〔乾隆十四〕年，爲謝「將軍優待使臣，且寄賜品物」事，遣向氏與古田親方朝英。六月二十九日到薩州，転達書翰於江府。翌年三月十六日囘國。    
本年〔乾隆十四〕年，爲謝「將軍優待使臣；且寄賜品物者，原出宗信公之恩」事，遣毛氏小波津親方安㵴。六月二十四日到薩州，十二月二十日囘國。
本年〔乾隆十四〕年，爲稟報進貢使囘國事，遣毛氏仲松親雲上盛守。六月十四日到薩州。八月十八日，在彼地病卒。
本年〔乾隆十四〕年，爲賀「隅州継豊公蒙賜安歇薩州，且蒙將軍家重公、大御所公、大納言公賜物件」事，遣毛氏富川親雲上盛始。六月二十四日到薩州，十二月二十日囘國。
本年〔乾隆十四〕年，爲進香浄國院吉貴公三年回忌事，遣向氏長元親雲上朝義。六月二十四日到薩州，翌年正月二十八日囘國。
本年〔乾隆十四〕年，爲年頭使；兼謝「太平山船漂至肥前國屬地平戸時，彼地方官賜米薪蔬菜到項」事，遣毛氏座喜味親方盛秀。六月十八日到薩州，翌年十一月二十九日囘國。
〔乾隆〕十五年庚午，爲慶賀於村様冊爲御前様事，遣向氏澤岻親方朝衛。六月初九日到薩州，十一月二十八日囘國。
本年〔乾隆十五〕年，爲稟明「球人犯法，私賣糸綢」事，遣伊氏豊川親方忠頼。六月十四日到薩州，十一月二十九日囘國。
本年〔乾隆十五〕年，爲慰問太守宗信公薨事，遣毛氏大城親雲上盛俶駕楷船，五月三十日到薩州。十一月二十九日囘國。
本年〔乾隆十五〕年，爲弔祭慈徳院宗信公事，遣向氏美里按司朝昌、圓覚寺古轍長老等。六月十四日到薩州，十一月二十九日囘國。
本年〔乾隆十五〕年，爲進香慈徳院公一周忌事，遣向氏湧川親雲上朝喬。六月初九日到薩州，十一月二十八日囘國。
本年〔乾隆十五〕年，爲賀「重年公承祧並元服，且拝領御一字及御道具，又陞従四位下少將，改稱薩州守実名重年」事，遣尚氏小祿朝朗。六月十四日到薩州，翌年十一月二十九日囘國。
本年〔乾隆十五〕年，爲年頭使；兼謝尚氏朝朗獻上品物半減；並賀菊姫翁主【継豊公女】定婚事，遣毛氏山內親方盛方。六月初九日到薩州，翌年十二月初二日囘國。
〔乾隆〕十六年辛未，爲訃聞尚敬王薨事，先遣喜屋武親雲上朝美。三月十一日到薩州，五月十四日囘國。
本年〔乾隆十六〕年，爲稟明尚穆王即位事，遣向氏本部按司朝恆。三月十五日到薩州，八月十二日囘國。【朝恆將尚穆即位稟明薩州。転以其事，要稟江府。奈王世子未有稱中城王子。即於薩州照例稱中城王子，以便稟明。因此，五月十九日，稱中城王子】
本年〔乾隆十六〕年，爲賀「太守公承祧，初到薩州」事，遣向氏浦添按司朝兼。閏五月二十九日到薩州，翌年四月二十九日囘國。
本年〔乾隆十六〕年，爲年頭使，遣謝被許球人犯法私賣糸綢事，遣楊氏末吉親方昌順。六月二十一日到薩州，翌年十月十八日囘國。
本年〔乾隆十六〕年，爲稟報進貢使囘國事，遣耳目官向氏源河親雲上朝義。閏五月二十一日到薩州，十二月初八日囘國。
本年〔乾隆十六〕年，爲進香慈徳院宗信公三年回忌事，遣馬氏宮平親雲上良廷。閏五月二十九日到薩州，十二月初八日囘國。
本年〔乾隆十六〕年，爲捷報事，遣向氏眞玉橋里之子親雲上朝金。八月二十四日，那覇開船，漂到各島。翌年三月十四日到薩州。五月初一日囘國。【素是爲慶賀太守重年公初到國，遣向氏浦添按司朝兼赴薩州。此時尚敬王薨，已訃薩州。而蒙允尚穆承祧。有奉憲令：自茲之後，該稱尚穆之使，行慶賀之禮。因此朝兼尚穆已即位稟報其事，即要行其禮。本國捷遣朝金，以回其事】


