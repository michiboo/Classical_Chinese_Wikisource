乾隆十七年壬申，荷蒙重年公遣時任長右衛門恤問尚穆王丁憂，並寄賜品物。正月初六日飄流八重山，四月初九日到國。翌年六月初四日，那覇開洋，回薩州。
本年［乾隆十七］，爲賀將軍賜殽太守公事，遣向氏大宜味親方朝和。六月十四日到薩州，十月二十日囘國。
本年［乾隆十七］爲「謝王即位於太樹公並太守公；且朝忠兼謝繼豐公及重年公寄賜品物」事，遣正使尚氏今歸仁王子朝忠、副使毛氏古波津親方安㵴。六月十三日到薩州，隨太守公十二月初二日到江府。翌年三月初一日，回到薩州。四月初九日囘國【時正議大夫鄭秉哲根路銘親雲上濬橋爲儀衛正，都通事毛維基城田親雲上天祐爲樂師，以赴江府】
本年［乾隆十七］，爲謝「重年公命在番奉行弟子丸與次右衛門弔祭尚敬王，並賜奠儀」事，令護送貨物使翁氏伊差川親雲上忠辰，兼務其事。六月十七日到薩州，九月十九日囘國。
本年［乾隆十七］，爲年頭使事，遣向氏澤岻親方朝衛。六月初九日到薩州。而朝衛有公務，十月二十九日囘國。
本年［乾隆十七］，爲慰問將軍吉信[1]公【告老稱大御所公】薨事，遣毛氏榮野川親方盛亮。六月十八日到薩州，轉達國書於江府。朝衛有公務囘國，因此實授年頭使事，逗留麑府。翌年十一月十五日囘國。
本年［乾隆十七］，爲謝「太守公遣使恤問尚穆王，並賜品物」事，令蔡氏濱川親雲上廷儀兼理其事。六月十三日到薩州，翌年四月初九日囘國。【兼任謝恩贊議官，以赴江府】
〔乾隆〕十八年癸酉，爲「年頭使；兼進香淨國院吉貴公七年回忌；且賀將軍賜鶴隅州繼豐公」事，遣向氏源河親方朝義。六月二十日到薩州，翌年甲戌十月十一日囘國。
本年［乾隆十八年］，因「冊封之時，銀兩不足，而蒙許借，乃爲謝恩」事，遣向氏津嘉山親方朝徳。六月二十二日到薩州，十月二十一日囘國。
本年［乾隆十八年］，爲稟報進貢使回國事，遣正議大夫阮爲標松嶺親雲上。六月十四日到薩州，十月二十一日囘國。【時耳目官毛元烈於閩病卒，照例遣正議大夫】
本年［乾隆十八年］，爲謝「將軍優侍使臣，且寄賜品物」事，遣向氏湊川親方朝經。六月二十四日赴薩州，轉達書翰於江府。翌年閏四月四日囘國。
本年［乾隆十八年］，爲謝「將軍優侍使臣；且寄賜品物者，原出重年公之恩」事，遣毛氏喜友名親方盛昌。六月十三日到薩州，十月二十日囘國。
〔乾隆〕十九年甲戌，爲慰問智光院【重年公妃】薨，兼進香事，遣向氏伊江按司朝倚。五月二十六日到薩州，十月十一日囘國。
本年［乾隆十九年］，爲賀將軍賜鶴太守重年公事，遣夏氏兼城親方賢佐。五月二十三日到薩州，十月二十三日囘國。
本年［乾隆十九年］，爲稟報進貢使囘國事，遣耳目官向氏湧川親雲上朝喬。七月二十日到薩州，十月二十四日囘國。
本年［乾隆十九年］，爲年頭使，兼賀太守重年公寛進江府期事，遣翁氏佐久眞親方盛胤。五月二十二日到薩州，翌年十二月十一日囘國。
〔乾隆〕二十年乙亥，爲年頭使，兼進香慈徳院宗信公七年回忌事，遣馬氏宮平親方良廷。六月十一日到薩州。別有公務，十月二十日囘國。
本年［乾隆二十年］，爲恭賀題請又三良公以爲長子事，遣向氏具志頭按司朝憲。六月十一日到薩州。十月二十日囘國。
本年［乾隆二十年］，爲賀薩州奉命決川全竣事，遣向氏城間親方朝英。六月十一日到薩州。年頭使馬氏宮平親方良廷別有公務，囘國。朝英代其使職。翌年十月二十三日囘國。
本年［乾隆二十年］，爲稟明冊封使來夏臨國事，遣翁氏宜壽次里之子親雲上盛成。翌年二月三十日到薩州。四月十一日囘國。
〔乾隆〕二十一年丙子，爲慶賀太守忠洪公承祧事，遣尚氏大村王子朝永。六月十八日到薩州。十月十五日囘國。
本年［乾隆二十一年］，爲賀菊姫君【繼豐公女】出嫁事，遣向氏伊是名親方朝宣。六月二十三日到薩州。十月二十六日囘國。
本年［乾隆二十一年］，爲「因圓徳院重年公薨，慰問太守忠洪公、隅州繼豐公」事，遣孟氏西平親雲上康陟。六月初六日到薩州。九月二十日囘國。
本年［乾隆二十一年］，爲「弔祭圓徳院重年公薨；兼因信證院薨，慰問太守忠洪公、隅州繼豐公」事，遣向氏豊見城按司朝儀。六月十三日到薩州。十月十三日囘國。
本年［乾隆二十一年］，爲弔祭圓徳院重年公薨事，遣圓覺寺羅山長老。六月十三日到薩州。十二月初七日囘國。
本年［乾隆二十一年］，爲進香圓徳院重年一周忌事，遣毛氏糸洲親雲上盛受。六月二十三日到薩州。十月二十六日囘國。
本年［乾隆二十一年］，爲捷報冊封使來臨事，遣毛氏安里親雲上安晨。八月初二日到薩州。九月二十一日囘國。
本年［乾隆二十一年］，爲稟報諭祭、封王之禮全竣事，遣吉氏港川親方孟平。九月初二日到薩州。十月十七日囘國。
本年［乾隆二十一年］，爲「年頭使；兼進香月桂院公十三年回忌；及拜謝蒙許進武器、馬器於皇上並封使，而令致製作」事，遣翁氏宮城親方盛昌。六月初九日到薩州。翌年十月二十八日囘國。
〔乾隆〕二十二年丁丑，爲「年頭使；兼謝那覇馬艦飄至五島，涜煩睿慮」事，遣向氏眞玉橋親方朝經。六月十二日到薩州。翌年四月二十日，朝經染病而卒。
本年［乾隆二十二年］，爲稟明冊封大典全竣事，遣尚氏玉川王子朝計。六月初九日到薩州。十月十一日囘國。
本年［乾隆二十二年］，爲稟報貢使囘國事，遣毛氏池城親方安命。六月初七日到薩州。十月二十八日囘國。【去年囘國貢使安命，循例可赴薩州。奈當冊封臨國，故留之不遣。將安命陞紫巾官，茲遣薩州焉】
本年［乾隆二十二年］，爲進香圓徳院公大祥，兼謝被宥違例事，遣向氏眞境名親雲上朝孝。六月初十日到薩州。十月囘國之時遭風，飄至永良部島，衝礁破船。其回翰爲波浪所飄而失之。乃僱小舟，十二月囘國，詳稟其事。【己亥秋，二號貢船飄至屋久島，例須赴麑府。奈直歸國，是違例也，故其員役被流久米島。宜遣使赴薩州，以斷謝其事。辱蒙被宥斷謝之恩，由是朝孝兼務其事】
〔乾隆〕二十三年戊寅，爲年頭使事，遣向氏湧川親方朝喬。六月十六日到薩州。翌年十月十九日囘國。
〔乾隆〕二十四年己卯，爲賀「太守公元服；且拜領御一字【豪字】及御道具，又陞從四位下少將，改稱薩摩守實名重豪」事，遣向氏越來按司朝頴。閏六月初二日到薩州。十一月初十日囘國。
本年［乾隆二十四年］，爲稟報謝恩使囘國事，遣法司王舅馬氏宮平親方良廷、都通事毛如苞官里親雲上。閏六月二十二日到薩州。十月十九日囘國。
本年［乾隆二十四年］，爲年頭使，兼稟明稟遵勅命一期不遣貢船事，遣毛氏池城親方安命。七月初二日到薩州。翌年十一月三十日囘國。
本年［乾隆二十四年］，爲賀太守公初覲將軍事，遣毛氏高宮城親方盛亮。閏六月初四日到薩州。十一月初二日囘國。
本年［乾隆二十四年］，爲稟報進貢使囘國，遣耳目官向氏小波津親雲上朝昆。六月二十三日到薩州。十一月初七日囘國。
本年［乾隆二十四年］，爲進香淨國院吉貴香十三回忌事，遣翁氏伊舎堂親雲上盛敞。閏六月初四日到薩州。十一月初七日囘國。
〔乾隆〕二十五年庚辰，爲「年頭使、慶賀使；兼謝前年頭使毛氏池城親方安命赴薩州時，飄至天草，並楷船飄至日向飫肥領，涜煩睿慮；及許本國遵旨停止進貢一期；又兼進香月桂院十七回忌」事，遣翁氏安谷屋親方盛孟。六月初七日到薩州。翌年十一月十三日囘國。
本年［乾隆二十五年］，爲謝「賀太子降誕，太守重豪公寄賜御太刀一腰、馬一疋、【代白銀五十兩】干鯛一箱、昆布一箱、御樽一荷。又，隅州繼豐公寄賜干鯛一箱、昆布一箱、御樽代五百疋」事，遣毛氏津波古親方盛傳。六月初七日到薩州。十二月初六日囘國。
本年［乾隆二十五年］，爲賀太守重豪公定婚事，遣毛氏大城親方盛泰。六月初七日到薩州。十一月三十日囘國。
本年［乾隆二十五年］，爲「聞阿部伊勢守公夫人【吉貴公養女，實父鳥居伊賀守女】訃，恭慰問安」事，遣東氏天願親雲上政常。六月初三日到薩州。十一月三十日囘國。
〔乾隆〕二十六年辛巳，爲「年頭、慶賀使；兼因隅州繼豐公蒙大御所公恩賜御腰物箱、御餚，而賀太守重豪公」事，遣向氏玻名城親方朝亮。六月二十四日到薩州。時繼豐公既薨，因蒙卻其禮物。翌年十二月十四日囘國。
本年［乾隆二十六年］，爲「聞宥邦院公【繼豐公】訃，恭慰問安」事，遣向氏伊良波親雲上朝利駕楷船，六月初六日到薩州。二十九日病卒。
本年［乾隆二十六年］，爲弔祭宥邦院公【繼豐公】薨事，遣馬氏國頭按司正方、圓覺寺住侍湛玄長老。六月十九日到薩州。十一月二十七日囘國。
本年［乾隆二十六年］，爲進香宥邦院公【繼豐公】一周忌事，遣阿氏知花親雲上守亮。六月二十三日到薩州。十一月二十八日囘國。
本年［乾隆二十六年］，爲賀「太守重豪承祧，初到薩州」事，遣向氏喜屋武親方朝隆。六月二十二日到薩州。十二月初十日囘國。
本年［乾隆二十六年］，爲稟明進貢使事竣囘國事，遣正議大夫鄭士綽親里親雲上。六月十五日到薩州。【時耳目官毛世俊於閩病卒，照例遣正議大夫】十一月二十八日囘國。
本年［乾隆二十六年］，爲進香「圓徳院公【重年公】七年回忌，並慈徳院公【宗信公】十三年回忌」事，遣向氏神里親雲上朝孝。六月十四日到薩州。十一月十三日囘國。
〔乾隆〕二十七年壬午，爲「年頭、慶賀使；兼賀太守公上京，正行半途，因芝御屋敷回祿，恭荷太樹公寄與書翰問候，又寛上京期，又准貸金」事，遣毛氏濱川親方盛方。八月初四日到薩州。翌年十二月初二日囘國。
本年［乾隆二十七年］，爲賀萬壽姫君翁主【將軍女】誕生事，遣尚氏大村親方朝永。六月初六日，那覇開船。七月十四日，在喜入麑籠浦破船溺卒。
本年［乾隆二十七年］，爲進香宥邦院公【繼豐公】三周忌事，遣章氏上閒親雲上正並。八月初四日到薩州。十二月十四日囘國。
本年［乾隆二十七年］，爲因芝御屋敷回祿恭慰問安事，遣翁氏佐久眞親雲上盛長。七月二十三日到薩州。十二月十四日囘國。
本年［乾隆二十七年］，爲恭賀太樹公恩賜御餚太守公事，遣向氏仲田親方朝衡。六月間屢次開船，因無順風，翌年六月二十一日到薩州。十二月初二日囘國。
本年［乾隆二十七年］，爲「因惇信院大御所公薨，恭慰問安」事，遣毛氏豐見嶺親方盛幸。六月間屢次開船，因無順風，翌年六月十三日到薩州。翌年三月十九日囘國。
乾隆二十八年癸未，爲進香淨國院公十七年回忌事，遣向氏識名親雲上朝超。六月初八日到薩州。十一月十八日囘國。
本年［乾隆二十八年］，爲賀萬壽姫君誕生事，遣尚氏玉川王子朝計。六月十四日到薩州，轉達書翰於江府。翌年三月二十日囘國。
本年［乾隆二十八年］，爲賀「若君公誕生，及太守公婚禮」事，遣尚氏豊見城王子朝儀。六月二十二日到薩州。其賀若君公誕生，惟以書翰，達於江府。翌年三月二十日囘國。
本年［乾隆二十八年］，爲「年頭形、慶賀使；兼進香靈龍院二十五年回忌；及謝楷船一隻漂到土佐國，並伊平屋島船一隻漂到五島，涜煩睿慮」事，遣向氏宜野灣親方朝昌。七月初八日到薩州。翌年十一月二十五日囘國。
〔乾隆〕二十九年甲申，爲慶賀將軍家治公膺襲封事，遣正使向氏讀谷山王子朝恆、副使向氏湧川親方朝喬。六月二十日到薩州。十一月初九日到江府。翌年二月初四日回到薩州。三月十六日囘國。
本年［乾隆二十九年］，爲賀悟姫翁主【太守重豪公女】誕生事，遣向氏松本按司朝公。六月二十日到薩州，轉達書翰及禮物於江府。未進到時，而悟姫夭亡，遂不達於太守公。十一月二十五日囘國。
本年［乾隆二十九年］，爲謝「將軍及若君公，並萬壽姫君寄賜品物」事，遣毛氏大城親方盛泰，轉達書翰於江府。六月二十日到薩州。翌年正月二十七日囘國。【大城親方充謝恩使到薩州。薩州出令曰：其謝若君公之使者，宜於在館衆使之中，別派一人爲使可也。因令盛島親方充作是使】
本年［乾隆二十九年］，爲賀將軍賜御鷹之鶴太守公事，遣向氏盛島親方朝孝。六月二十日到薩州。翌年正月二十七日囘國。【謝若君公之使者，本是大城親方兼管之。今在薩州，蒙派盛島親方兼管焉】
本年［乾隆二十九年］，爲「年頭、慶賀使；兼謝將軍並若君公及萬壽姫君寄賜品物；又國頭間切船一隻，飄到肥前國屬島生月，涜煩睿慮；又賀太守公因患寒濕之痛，啓請先於春月起程，蒙充所請」事，遣向氏小波津親方朝昆。六月十二日到薩州。翌年十二月二十七日囘國。
〔乾隆〕三十年乙酉，爲年頭慶賀使事，遣毛氏座喜味親方盛長。七月初三日到薩州。翌年五月三十日，在館病故。
本年［乾隆三十年］，爲稟報進貢使囘國事，遣耳目官馬氏與那原親雲上良矩。六月二十七日到薩州。十二月十五日囘國。
本年［乾隆三十年］，爲「弔祭悟姫翁主夭亡，並慰問太守公」事，遣毛氏徳村親雲上盛聖。八月初五日到薩州。十二月十二日囘國。
本年［乾隆三十年］，爲賀太守公陞中將事，遣向氏東風平按司朝宜。七月初二日到薩州。十二月二十七日囘國。
本年［乾隆三十年］，爲「刑部卿公薨，慰問御前樣」事，遣向氏玻名城親方朝亮。六月二十九日到薩州。十二月十二日囘國。
本年［乾隆三十年］，爲謝去歳遣使江府事，遣毛氏勝連親方盛亮。六月二十九日到薩州。十二月初七日囘國。
本年［乾隆三十年］，爲謝去歳遣使江府事，遣毛氏禰覇親方盛征。六月二十七日到薩州，轉達書翰於江府。翌年三月二十二日囘國。
〔乾隆〕三十一年丙戌，爲進香宥邦院公七年回忌事，遣馬氏濱元親雲上良恭。六月二十一日到薩州。十一月二十四日囘國。
本年［乾隆三十一年］，爲「年頭、慶賀使；兼賀太守公本當於七月內赴都，今因所請，准於四月赴都」事，遣向氏仲田親雲上朝衡。六月二十日到薩州。翌年十二月十八日囘國。
〔乾隆〕三十二年丁亥，爲年頭、慶賀使事，遣翁氏伊舎堂親雲上盛敞。七月十一日到薩州。翌年十一月三十日囘國。
本年［乾隆三十二年］，爲稟報進貢使囘國事，遣耳目官向氏山川親雲上朝孝。七月初八日到薩州。十二月十八日囘國。
本年［乾隆三十二年］，爲進香圓徳院公十三年回忌事，遣向氏田島親雲上朝季。七月初八日到薩州。十二月十八日囘國。
〔乾隆〕三十三年戊子，爲「年頭、慶賀使；兼進香月桂院公二十五年回忌；及賀將軍賜御鷹之鶴於太守公；並謝許王子使者之附醫生剃髪而上國」事，遣翁氏宮城親方盛昌。七月十一日到薩州。翌年十月二十六日囘國。
〔乾隆〕三十四年己丑，爲年頭、慶賀使，兼進香正覺院公二十五年回忌，遣向氏譜久山親方朝紀。六月十二日到薩州。翌年十一月初五日囘國。
本年［乾隆三十四年］，爲稟報進貢使囘國事，遣耳目官阿氏知花親雲上守亮。六月十二日到薩州。十月二十六日囘國。
〔乾隆〕三十五年庚寅，爲「因慈照院公薨，慰問太守公」事，遣向氏伊江按司朝徳。六月二十八日到薩州。十一月初五日囘國。
本年［乾隆三十五年］，爲進香慈照院公事，遣向氏國頭親雲上朝衛。六月十二日到薩州。十一月十二日囘國。
本年［乾隆三十五年］，爲「年頭、慶賀使，兼進香慈照院公一周忌」事，遣向氏與世山親雲上朝昌。六月十一日到薩州。翌年十二月二十九日囘國。
〔乾隆〕三十六年辛卯，爲「年頭、慶賀使；兼進香靈龍進院公三十三年回忌；及慈照院公三年回忌」事，遣馬氏小祿親方良頴。七月三十日到薩州。翌年十二月二十日囘國。
本年［乾隆三十六年］，爲慶賀多千姫樣冊爲御前樣事，遣毛氏波平親方盛敷。七月十六日到薩州。十二月二十九日囘國。
本年［乾隆三十六年］，爲請宥近年自中華買來貨物數不充、位不好罪事，遣翁氏伊舎堂親方盛敞。八月十九日到薩州。十二月二十九日囘國。
本年〔乾隆三十六年〕，為稟報進貢使回國事，遣耳目官毛氏仲里親雲上盛全。八月初二日到薩州。翌年正月二十二日回國。
本年［乾隆三十六年］，爲稟進香淨國院公二十五年回忌事，遣毛氏美里親雲上安春。七月二十九日到薩州。翌年正月二十一日囘國。
〔乾隆〕三十七年壬辰，爲年頭慶賀使事，遣毛氏具志川親方盛升。六月二十三日到薩州。甲午年三月初五日囘國。
本年［乾隆三十七年］，爲謝宥近年自中華買來貨物數不充、位不好罪事，遣尚氏讀谷山王子朝恆。六月二十四日到薩州。十一月二十九日囘國。
本年［乾隆三十七年］，爲「攝政及前任攝政、三司官，謝宥近年自中華買來貨物數不充、位不好罪」事，遣毛氏池城親方安都。六月二十七日到薩州。十二月初四日囘國。
本年［乾隆三十七年］，爲賀於敬翁主誕生事，遣向氏名護按司朝長。七月初六日到薩州。十一月二十九日囘國。
本年［乾隆三十七年］，爲進香宥邦院公十三年回忌事，遣馬氏知念親雲上良光。六月二十三日到薩州。十二月三十日囘國。
本年［乾隆三十七年］，爲進香信解院公事，遣金氏久志親雲上安執。六月二十三日到薩州。翌年正月十二日囘國。
〔乾隆〕三十八年癸巳，爲朝覲事，尚哲公中城王子夏到薩州。禮式全竣，翌年春囘國。
本年［乾隆三十八年］，爲賀敬姫樣爲御前樣猶子事，遣尚氏讀谷山王子朝恆。六月二十二日到薩州。翌年四月初二日囘國。【兼任尚哲公大保】
本年［乾隆三十八年］，爲「淨岸院公薨，慰問太守公」事，遣毛氏龜川親雲上盛喜。五月十三日到薩州。十一月十七日囘國。
本年［乾隆三十八年］，爲進香淨岸院公事，遣向氏本部按司朝救。六月二十四日到薩州。翌年三月初四日囘國。
本年［乾隆三十八年］，爲弔祭淨岸院公薨事，遣圓覺寺大翁長老。六月十九日到薩州。翌年三月二十八日囘國。
本年［乾隆三十八年］，爲進香淨岸院公一周忌事，遣阿氏前川親雲上守郷。六月十四日到薩州。翌年三月初五日囘國。
本年［乾隆三十八年］，爲進香慈徳院公二十五年回忌事，遣毛氏徳本親雲上盛睦。六月十二日到薩州。翌年三月初二日囘國。
本年［乾隆三十八年］，爲問安尚哲公中城王子在薩州事，遣毛氏豐見嶺親雲上盛式。七月二十八日到薩州。十一月十七日囘國。
本年〔乾隆三十八年〕，為稟報進貢使回國事，遣耳目官毛氏佐渡山親雲上安因。六月十九日到薩州。翌年三月初二日回國。
本年［乾隆三十八年］，爲年頭慶賀使事，遣向氏山川親方朝孝。六月十二日到薩州。乙未年正月初三日囘國。
〔乾隆〕三十九年甲午，爲賀虎壽丸公【太守重豪公長子】誕生事，遣尚氏豊見城王子朝儀。八月初六日到薩州。翌年二月初一日囘國。
本年［乾隆三十九年］，爲謝尚哲公中城王子入覲蒙禮待甚優事，遣法司馬氏與那原親方良矩。十月十九日到薩州。翌年三月二十九日囘國。
本年［乾隆三十九年］，爲年頭慶賀使事，遣向氏高宮城親方朝敕。十月初一日到薩州。翌年十一月二十八日囘國。
本年［乾隆三十九年］，爲進香淨岸院公三年回忌事，遣毛氏野里親雲上安在。因無順風，翌年六月二十一日到薩州。丙申年四月十四日囘國。
〔乾隆〕四十年乙未，爲賀「啓請虎壽丸公爲長子，以爲慈照院樣嗣子」事，遣向氏大里按司朝郷。八月初一日到薩州。翌年正月十一日囘國。
本年［乾隆四十年］，爲賀虎壽丸公定婚事，遣馬氏熱田親方良隆。八月初一日到薩州。十一月二十九日囘國。
本年［乾隆四十年］，爲賀太守公出痘事，遣向氏稻福親方朝暢。八月初二日到薩州。翌年四月十四日囘國。
本年［乾隆四十年］，爲稟報進貢使囘國事，遣耳目官向氏津嘉山親雲上朝房。八月初二日到薩州。十二月二十九日囘國。
本年［乾隆四十年］，爲年頭慶賀使事，遣向氏喜屋武親方朝興。七月二十六日到薩州。丁酉正月十五日囘國。
〔乾隆〕四十一年丙申，爲「年頭、慶賀使；兼進香月桂院公三十三年回忌；及玉貌院樣一周忌」事，遣毛氏池城親方安都。六月十四日到薩州。翌年十一月二十日囘國。
本年［乾隆四十一年］，爲「進香玉貌院樣薨，及慰問御兩殿樣」事，遣向氏眞壁按司朝義。六月二十日到薩州。翌年正月十六日囘國。
本年［乾隆四十一年］，爲謝「泊馬艦一隻飄到志州，並那覇馬艦一隻飄到奧州，涜煩睿慮」事，遣毛氏豐永親雲上盛正。六月十七日到薩州。十二月二十二日囘國。
〔乾隆〕四十二年丁酉，爲稟報進貢使囘國事，遣耳目官向氏國頭親雲上朝衛。七月二十九日到薩州。翌年四月十三日囘國。
本年［乾隆四十二年］，爲賀茂姫翁主拝領婚姻御名事，遣向氏與那城按司朝義。八月初一日到薩州。翌年正月二十二日囘國。
本年［乾隆四十二年］，爲「年頭、慶賀使；兼進香玉貌院三年回忌；及正覺院三十三年回忌」事，遣毛氏佐渡山親方安因。七月十六日到薩州。十一月初十日，在舘病卒。
本年［乾隆四十二年］，爲賀虎壽丸公敬姫翁主婚禮事，遣馬氏小祿親方良頴。七月十九日到薩州。因年頭慶賀使毛氏佐渡山親方安因病卒，良頴代其使職。翌年十二月十六日囘國。
〔乾隆〕四十三年戊戌，爲年頭慶賀使事，遣向氏喜名親方朝應。閏六月二十七日到薩州。翌年十一月三十日囘國。
本年［乾隆四十三年］，爲進香淨岸院七年回忌事，遣向氏宜野灣親雲上朝寛。閏六月二十七日到薩州。十二月二十六日囘國。
〔乾隆〕四十四年己亥，爲年頭慶賀使事，遣馬氏濱元親方良恭。七月初十日到薩州。辛丑二月初四日囘國。
本年［乾隆四十四年］，爲進香「淨國院公三十三年回忌，並圓徳院公二十五年回忌」事，遣向氏眞玉橋親雲上朝麗。七月初十日到薩州。翌年二月初十日囘國。
本年［乾隆四十四年］，爲稟報進貢使囘國事，遣耳目官翁氏永山親雲上盛勝。七月初十日到薩州。翌年二月初五日囘國。
〔乾隆〕四十五年庚子，爲年頭慶賀使事，兼賀將軍賜御鷹之鶴於太守公事，遣向氏城間親方朝悅。七月二十五日到薩州。壬寅二月初三日囘國。
本年［乾隆四十五年］，爲「因大納言公薨，慰問將軍」事，遣毛氏渡嘉敷親方盛憲。七月二十六日到薩州，轉達國書於江府。翌年二月二十六日囘國。
本年［乾隆四十五年］，爲慰問「櫻島燃燬，多殘居民産物」事，遣毛氏伊野波親雲上盛邑。八月初十日到薩州。翌年二月初四日囘國。
〔乾隆〕四十六年辛丑，爲年頭、慶賀使事；兼進香慈照院樣十三年回忌；及玉貌院樣七年回忌事，遣向氏伊江親方朝慶。閏五月二十五日到薩州。別有公務，翌年正月初三日囘國。
本年［乾隆四十六年］，爲賀將軍賜御鷹於太守公事，遣向氏天久親方朝盈。六月初七日到薩州。翌年二月初三日囘國。
本年［乾隆四十六年］，爲謝「因聞得大君加那志薨，蒙太守公去冬遣使球舘，恤問尚穆王丁憂，並寄賜奠儀」事，遣向氏松島親方朝頴。六月初四日到薩州。年頭使向氏伊江親方朝慶，別有公務囘國，朝頴代其使職。翌年十二月朔日囘國。
本年［乾隆四十六年］，爲「請宥不稟八重山歳遇飢饉，民人餓死之誤」事，遣毛氏安里親方安晨。六月朔日到薩州。翌年三月朔日囘國。
本年［乾隆四十六年］，爲進香慈徳院樣三十三年回忌事，遣向氏與世山親雲上朝明。閏五月二十五日到薩州。翌年二月初三日囘國。
本年［乾隆四十六年］，爲稟報進貢使囘國事，遣耳目官金氏久志親雲上安執。閏五月二十五日到薩州。翌年二月二十七日囘國。
〔乾隆〕四十七年壬寅，爲年頭慶賀使事，遣毛氏美里親方安春。六月十九日到薩州。甲辰正月二十九日囘國。
本年［乾隆四十七年］，爲賀「徳川豐千代樣爲將軍嗣子，改稱若君」事，遣尚氏浦添王子朝央。六月二十六日到薩州，轉達書翰於江府。翌年四月初二日囘國。
本年［乾隆四十七年］，爲謝「太守樣賀王世孫降誕，寄賜干鯛一箱、昆布一箱、御樽一荷」事，遣毛氏具志川親方盛升。六月二十日到薩州。翌年三月十六日囘國。
本年［乾隆四十七年］，爲「因茂姫樣移居西丸，改稱御縁女，賀御兩殿樣」事，遣尚氏義村王子朝宜。六月二十六日到薩州。翌年三月十三日囘國。
本年［乾隆四十七年］，爲「謝宥八重山逢災殃，不稟其由之誤」事，遣馬氏宮平親方良恭。六月二十日到薩州。翌年三月十四日囘國。
本年［乾隆四十七年］，爲「攝政、三司官謝宥八重山逢災殃，不稟其由之誤」事，遣毛氏屋富祖親雲上盛續。六月十九日到薩州。翌年三月十六日囘國。
〔乾隆〕四十八年癸卯，爲「年頭慶賀使事；兼謝因王世孫夭亡，蒙太守樣恤問」事，遣向氏國頭親方朝衛。七月二十日到薩州。己巳正月二十三日囘國。
本年［乾隆四十八年］，爲賀虎壽丸樣出痘事，遣毛氏富川親方盛政。七月二十一日到薩州。翌年正月二十九日囘國。
本年［乾隆四十八年］，爲謝將軍及大納言樣頒賜品物事，遣毛氏野里親方安在。七月二十七日到薩州，轉達書翰於江府。翌年閏三月十三日囘國。
本年［乾隆四十八年］，爲謝將軍及大納言樣頒賜品物事，遣蔡氏徳里親方得興。七月二十七日到薩州。翌年三月初九日囘國。
本年［乾隆四十八年］，爲稟明進貢使事竣囘國事，遣御鎖側官向氏盛島親雲上朝朗。七月二十九日到薩州。【時耳目官向氏東風平親雲上朝睦，因染病辭職。遣御鎖側官】翌年正月二十九日囘國。
〔乾隆〕四十九年甲辰，爲年頭慶賀使事；兼「賀將軍賜御鷹之鶴於太守樣；並因翌年當妙心院樣一周忌進香」事，遣毛氏龜川親方盛喜。七月十八日到薩州。丙午三月初四日囘國。
本年［乾隆四十九年］，爲恭賀「太守樣，於田布施加久籐，令御賜御鷹御捉飼鶴鴈，初獻將軍」事，遣毛氏渡嘉敷親方盛憲。八月初六日到薩州。翌年正月二十三日囘國。
本年［乾隆四十九年］，爲「進香宥邦院樣二十五年回忌，及淨岸院樣十三年回忌、妙心院樣薨」事，遣向氏當間親雲上朝隆。七月二十七日到薩州。因八月初四日在舘病卒，返上物宰領李氏嘉手納親雲上由厚，代務其職。
本年［乾隆四十九年］，爲「返上物宰領，兼謝太守樣寄賜御獵所獲之鶴」事，遣向氏名嘉山親雲上朝寛。七月十八日到薩州。翌年正月二十三日囘國。
〔乾隆〕五十年乙巳，爲年頭慶賀使事，遣毛氏安里親方安晨。七月二十二日到薩州。丁未正月二十九日，在舘病卒。
本年［乾隆五十年］夏，爲恭賀「虎壽丸樣元服，改稱又三郎樣，實名奉稱忠堯樣，且凡禮式盡依例擧行」事，遣翁氏我如古親方盛綱。八月初八日到薩州。翌年三月初四日囘國。
本年［乾隆五十年］，爲恭謝「太守樣賀王世孫降誕，隨賞干鯛一箱、昆布一箱、御樽一荷」事，遣毛氏屋富祖親方盛續。八月初八日到薩州。翌年三月初九日囘國。
本年［乾隆五十年］，爲報知進貢使囘國事，遣耳目官毛氏豐永親雲上盛正。七月二十三日到薩州。翌年三月二十日囘國。
本年［乾隆五十年］，因「本國饑饉，爲營運米穀」事，遣飛船使孫氏屋我築登之親雲上嗣將於琉球舘。三月二十五日到薩州。四月二十四日囘國。
〔乾隆〕五十一年丙午，爲恭賀「太守樣榮膺殊恩，於毎月朔望，及其外一切進城時，准賜坐位，於大廊下下之御休息所」事；又爲恭賀「太守樣重邀殊恩，所有御禮席、年首准在御白書院、毎月准在御黒書院、五節句及八朔，准在御白書院奉賀行禮」事，遣向氏大村按司朝計兼焉。七月初十日到薩州。翌年三月初六日囘國。
本年［乾隆五十一年］，爲年頭慶賀使事；兼賀「太守樣蒙將仰御文，恩賜大鷹」事；又因翌年當慈眼院樣百五十年回忌，爲進香之事，遣馬氏幸地親方良篤。閏七月十四日到薩州。戊申三月十一日囘國。
本年［乾隆五十一年］，爲「本國曾因飢荒，蒙太守樣稟請將軍賜借米金，遣使薩州，轉謝江戸」事，遣毛氏伊野波親方盛邑。七月初十日到薩州。翌年三月十四日囘國。
本年［乾隆五十一年］，爲恭謝「太守樣曾因飢荒，設法賑濟」事；又爲「恭謝賜借米金，以救國庶」事，遣毛氏仲松親方盛續兼焉。閏七月十四日到薩州。翌年三月十三日囘國。
〔乾隆〕五十二年丁未，爲賀「太守樣元服，且賜御一字及御道具，又陞従四位下侍従，改稱豐後守，實名奉稱齊宣公」事，遣向氏今歸仁按司朝賞。八月初二日到薩州。翌年三月十一日囘國。
本年［乾隆五十二年］，爲兼賀「太守樣榮膺殊恩，進城之時，御禮席及御休息所如中將樣，准賜坐位；又初朝覲，且稟報富之進樣爲御二男；又爲奧平大膳大夫聟養子」事，遣麻氏渡慶次親方眞厚。七月十七日到薩州。翌年三月十一日囘國。
本年［乾隆五十二年］，爲因將軍薨，慰問上樣【大納言樣】併御兩殿樣事，遣向氏阿波根親方朝紀。八月初二日到薩州。其慰問上樣【大納言樣】事，惟以書翰達於江府。翌年四月二十一日囘國。
本年［乾隆五十二年］，爲進香圓徳院樣三十三年回忌事，遣向氏富里親雲上朝永。八月初二日到薩州。翌年四月初五日囘國。
本年［乾隆五十二年］，爲年頭慶賀使，兼進香玉貌院樣十三年回忌事，遣馬氏安次富親方良頭。七月十一日到薩州。己酉三月初八日囘國。
本年［乾隆五十二年］，爲賀「將軍准中將樣湯治薩州，及賜品物」事，遣向氏伊集親雲上朝義。八月初二日到薩州。翌年三月十一日囘國。
本年［乾隆五十二年］，爲稟報進貢使囘國事，遣耳目官向氏盛島親雲上朝朗。八月初二日到薩州。翌年三月十二日囘國。
〔乾隆〕五十三年戊申，爲年頭慶賀使，兼賀明姫樣定婚事，遣毛氏豐見山親方安在。
本年［乾隆五十三年］，爲賀太守樣承祧及中將樣致仕事，遣尚氏大宜味王子朝規。因無順風，翌年閏五月十九日到薩州。庚戌正月二十二日囘國。
本年［乾隆五十三年］，爲賀太守樣陞少將事，遣向氏勝連按司朝隆。八月初三日到薩州。翌年三月初八日囘國。
本年［乾隆五十三年］，爲賀爲稟報雄五郎樣爲御三男事，遣向氏喜屋武親方朝昶。八月二十日到薩州。翌年三月初八日囘國。
本年［乾隆五十三年］，爲賀「因將軍准中將樣湯治薩州，自江戸發駕之時，賜御召之御羽織」事，遣馬氏平良親雲上良恭。八月二十一日到薩州。翌年四月初三日，囘國之時，在大島洋面破船溺死。
本年［乾隆五十三年］，爲進香淨岸院樣十七年回忌事，遣毛氏仲尾次親雲上盛苗。八月二十日到薩州。翌年三月初八日囘國。
本年［乾隆五十三年］，爲賀「啓請姫君樣、近衛右大臣樣養女」事，遣向氏眞玉橋親方朝麗。八月二十四日到薩州。翌年四月初六日囘國。
本年［乾隆五十三年］，爲「請乞准進貢使，兼謝皇上加賜御書匾額、玉器等物」事，遣馬氏喜名親雲上良徳。八月二十四日到薩州。翌年正月二十二日囘國。
本年［乾隆五十三年］，爲「因世子尚哲薨，遣飛船訃薩州」事，遣向氏松田親雲上朝顯。翌年四月初四日到薩州。六月二十六日囘國。
〔乾隆〕五十四年己酉，爲賀太守樣入部事，遣向氏小祿按司朝紀。七月朔日到薩州。翌年正月初九日囘國。
本年［乾隆五十四年］，爲因淨信院樣薨，慰問御兩殿樣，兼進香事，遣向氏伊佐親雲上朝寛。七月十九日到薩州。翌年正月初九日囘國。
本年［乾隆五十四年］，爲「年頭慶賀使；兼進香淨信院樣一周忌；並嶺松院樣卒，且一周忌；又謝蠲午年着加賦米；並因納金於江府，加賦米穀於國中，特蠲加賦本國；又謝准遣喜名親雲上請乞進貢；兼謝皇上加賜御初匾額、玉器等物之使，並其獻物」事，遣翁氏永山親方盛勝。七月十九日到薩州。翌年六月二十三日，在舘病卒。
本年［乾隆五十四年］，爲稟明「未年接貢船隻，赴閩之時，衝礁破船，流失銀兩、註文」事，遣向氏宜壽次親方朝得。因無順風，翌年五月初六日到薩州。十二月初五日囘國。
本年［乾隆五十四年］，爲稟報進貢使囘國事，遣耳目官伊舎堂親雲上盛峯。四月十二日到薩州。十二月初五日囘國。
〔乾隆〕五十五年庚戌，爲「慶賀將軍膺襲封；兼賀姫君樣出嫁，改稱御臺樣太守樣。榮膺殊恩，先准五節句又八朔於御白書院、毎月於黒書院稱賀，又准嗣後行其禮節，就位稱賀」事，遣正使尚氏宜野灣王子朝陽。六月十四日到薩州，十一月二十一日到江戸。翌年三月十三日回薩州。該地開船，望國前來。奈無順風，收回薩州。十一月十七日囘國。
本年［乾隆五十五年］，爲慶賀將軍膺襲封；兼賀「太守樣承祧初到薩州，將軍賜御餚併御鷹之鶴，明姫樣出嫁」事，遣副使馬氏幸地親方良篤。七月二十一日到薩州。十一月二十一日到江戸。翌年三月十三日回薩州。該地開船，望國前來。奈無順風，將回薩州。十一月二十一日囘國。
本年［乾隆五十五年］，爲年頭慶賀使；兼謝因淨信院樣三年回忌、嶺松院樣三年回忌，進香之使。又因薩州多有慶事，賀喜之使，准令遣江戸正副使併年頭親方等兼務。至其獻物，減用舊例之半。又因「尚哲樣薨，御兩殿樣遣使球舘，寄賜奠儀併恤問品物」事，遣向氏松島親方朝記進赴麑府。遭遇逆風，飄泊五島近江守管地。八月十一日，收到麑府。五十七年壬子三月十九日歸國。
〔乾隆〕五十六年辛亥，為「年頭慶賀使；並賀太守樣陞中將，且結婚迎娶；又賀稟報時之丞樣排第四子；又謝自本年至卯年，五年之間，若有遣使之事，不必專遣，令在番親方、蔵役、書役兼攝。至於獻餽物件，減用向例之半。又謝去年向氏松島親方朝記所坐之船飄到五島，以煩薩州。又進香玉貌院樣十七年忌辰」等事，遣向氏盛島御朝朗兼之。進赴薩州之時，遭遇逆風，飄泊五島近江守管地。該地開船，收到脇元地方，旱路起程。九月初二日到球舘。癸丑正月十五日歸國。
〔乾隆〕五十七年壬子，爲稟報進貢，兼謝天恩使者囘國事，遣發正使紫巾官向氏伊集親方朝義、京回都通事鄭作霖伊良皆親雲上。【去年可往。但無順風，至本年往】五月二十五日到薩州。翌年正月十五日囘國。
本年［乾隆五十七年］，爲「年頭慶賀使；並賀稟報爲次郎樣排第五子；又謝去年向氏盛島親方朝朗所坐之船，及夏立小楷船，飄泊五島；那覇二端帆船，飄泊肥前國，以煩薩州。又本年進香宥邦院樣三十三年忌辰；又謝前年遣赴江戸使者；【經令去年年頭慶賀使向氏朝朗兼攝。但因江戸回使者尚氏宜野灣王子朝陽沮風，去年之冬囘國故，令本年年頭慶賀使向氏朝昶兼之】又詳請令進貢使；兼謝皇上賞賜御書、玉器等件天恩」等事，遣向氏喜屋武親方朝昶兼之。七月二十三日到薩州。甲寅正月二十三日歸國。
本年［乾隆五十七年］，爲「因前年遣使於江戸府故，到麑府轉謝」事，遣阿氏前川親方守郷。【其使者，經於去年遣赴，向氏新垣親方朝盈塗遇颶颱，飄到中華，不到麑府。又江戸府回使者尚氏朝陽，因無順風，去年之冬歸國。茲奉麑府憲令：「本年之夏，遣使謝恩」等因，更因不知朝盈歸國之時故，命代守郷】七月二十日到薩州。翌年四月初三日囘國。
〔乾隆〕五十八年癸丑，爲「年頭慶賀使；兼謝准允因皇上加賜御書併恩詔、器物等件，嘗遣向氏喜屋武親方朝昶請乞貢使，兼謝並其獻上物等件；又賀准中將公囘國湯治，賞賜物件，自江府發駕之時，賜御用之羽織；且本年進香寛陽院公百年回忌、及慈照院樣二十五年回忌；又賀太守公現在毎月禮典，出於御黒書院行禮，即其內准行若菜之禮，本年正月初七日進城，初稱賀」等事，遣翁氏伊舎堂親方盛峯兼務其事。翌年八月十六日到於薩州。在舘染病，醫藥無效而卒。其所領任職，尚氏義村王子朝宜惣大親、夏氏兼城親方賢増代掌其職。【寛陽院公百年回忌，令伊舎堂親方兼務。備御書翰及奠儀等物，聽候薩州教令，奉令不及進奠儀。隨將其御書翰及御目録被還焉】翌年閏二月二十五日歸國。
本年［乾隆五十八年］，爲賀若君公誕生事，遣尚氏義村王子朝宜。八月十六日到薩州，報明此事。時因若君公既逝，遂不達書翰於江府。遵薩州之令，不稱其慶賀使者，只稱使者。依王子之品分，行朝見之禮，其餘如例勤焉。翌年正月二十三日囘國。
本年［乾隆五十八年］，爲報知進貢使囘國事，遣耳目官馬氏喜名親雲上良徳。八月初八日到薩州。翌年正月二十三日囘國。
〔乾隆〕五十九年甲寅，爲「年頭慶賀使；兼謝因納金於江府，令納加賦米踵續，今亦令加賦三年分。但因本國累次繁費，蒙恩蠲三年加賦；又進香  淨信院樣七年回忌、並嶺松院樣七年回忌」事，遣毛氏伊野波親方盛邑。七月朔日到薩州。翌年十月十五日歸國。
本年［乾隆五十九年］，爲訃聞尚穆王薨事，先遣翁氏玉城親雲上盛林。五月二十三日到薩州。十月二十九日囘國。
本年［乾隆五十九年］，爲稟明尚溫王即位事，遣向氏羽地按司朝美。五月二十八日到薩州。九月二十六日囘國。

