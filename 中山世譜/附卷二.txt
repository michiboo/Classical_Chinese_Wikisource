
康熙八年己酉，爲年頭使事，遣金氏上間親方安時。六月初十日到薩州，翌年十月十九日囘國。
本年〔康熙八年〕，爲稟明尚貞王即位事，遣向氏越來按司朝信。夏到薩州，其秋囘國。
〔康熙〕九年庚戌，爲年頭使事，遣夏氏江洲親方賢宣。六月十七日到薩州，翌年十月十三日囘國。
本年〔康熙九年〕，爲謝尚貞王即位事，遣尚氏名護王子朝元。六月到薩州，十月十七日囘國。
本年〔康熙九年〕，爲謝尚貞王即位事，遣正使尚氏金武王子朝興、副使向氏越來親方朝誠。六月二十七日到薩州，隨太守公翌年七月二十一日到江府。九月二十九日囘到薩州，十一月初八日囘國。
本年〔康熙九年〕，爲賀綱貴公婚禮事，遣向氏讀谷山按司朝基。六月初五日到薩州，十月二十六日囘國。
本年〔康熙九年〕，爲進香琴月公三十三年囘忌事，遣毛氏座喜味親雲上盛員。六月到薩州，十月二十六日囘國。
本年〔康熙九年〕，爲稟報進貢使囘國事，遣耳目官呉氏我那覇親雲上宗信、都通事金元選浦崎親雲上。六月初五日，那覇開洋，赴薩州。初八日，破船而死。
〔康熙〕十年辛亥，爲年頭使事，遣翁氏東風平親方盛方。六月初三日到薩州，翌年十月二十日囘國。
本年〔康熙十年〕，爲賀綱貴公入部事，遣向氏北谷按司朝知。六月到薩州，十月二十八日囘國。
〔康熙〕十一年壬子，爲年頭使事，遣夏氏幸喜親方賢弘。六月二十日到薩州，翌年十月十四日囘國。
本年〔康熙十一年〕，爲謝將軍優待使臣，並寄賜品物事，遣毛氏保榮茂親方盛定。六月二十三日到薩州，轉達書翰於江府。十月二十日囘國。
本年〔康熙十一年〕，爲稟明小貢船赴閩時爲海賊所擒事，遣正議大夫蔡國器大宜味親雲上到薩州。十一月初六日囘國。
〔康熙〕十二年癸丑，爲年頭使事，遣毛氏恩納親方安治。六月初四日到薩州，翌年十月二十日囘國。
本年〔康熙十二年〕，爲謝去年貢船銀兩爲海賊所奪，次後於長崎査明中國商船，討収其銀，以賜本國事。遣馬氏平良親方良義。七月初九日赴薩州，轉達書翰於江府。十月二十八日囘國。
本年〔康熙十二年〕，爲慰問綱久公薨事，先遣蔡氏玻名城築登之親雲上政眞。四月到薩州，十月囘國。
本年〔康熙十二年〕，爲慰問並弔祭綱久公薨事，遣章氏龜山親方正親到薩州。其冬囘國。
本年〔康熙十二年〕，爲慰問並弔祭常照院【御新造】薨事，遣毛氏眞榮里親雲上盛平到薩州。其冬囘國。
〔康熙〕十三年甲寅，爲年頭使事，遣顧氏久志親方助豐。六月十三日到薩州，翌年十月二十五日囘國。【異國人飄到八重山，上岸吃食。時在番同彼島人密住視之，異國人深畏懼焉，慌忙上船而囘去。但見沙鍋、水○、衣服等物，棄在於岸邊。助豐以便稟明此事。而其伙器等物，令石垣與人、慶田城目差，以爲解送】
本年〔康熙十三年〕，爲賀光久公陞中將，兼朝覲事，遣尚純公中城王子到薩州。禮式全竣，至丙辰年囘國。
本年〔康熙十三年〕，爲賀修理大夫綱貴公改稱薩摩守事，遣向氏摩文仁親方朝憙。六月初八日到薩州，十月二十日囘國。
本年〔康熙十三年〕，爲進香泰清院公【綱久公】一周忌事，遣毛氏小祿親雲上盛聖。六月到薩州，十月二十日囘國。
本年〔康熙十三年〕，爲稟報靖南王謀叛，並讀中國回文事，遣王可法國場通事親雲上。六月到薩州，十月二十日囘國。
〔康熙〕十四年乙卯，爲年頭使事，遣毛氏座喜味親方盛員到薩州。翌年十月十二日囘國。
本年〔康熙十四年〕，爲賀綱貴公婚禮事，遣向氏伊江按司朝敷。六月十九日到薩州，翌年四月初六日囘國。
本年〔康熙十四年〕，爲恭候光久公貴恙事，遣向氏屋比久親雲上朝茲。五月到薩州，十一月囘國。
本年〔康熙十四年〕，爲進香泰清院公三年囘忌事，遣毛氏野里親雲上安宣。六月那覇開船，十六日，擱破薩州麑籠枕崎而溺死。由是，倉役戴氏大山親雲上元慶以爲進香。
本年〔康熙十四年〕，爲問安尚純公中城王子在薩州事，遣楊氏眞壁親雲上昌敷。四月初八日到薩州，九月十三日囘國。
〔康熙〕十五年丙辰，爲年頭使事，遣向氏今歸仁親方朝位。六月二十七日到薩州，翌年十一月初四日囘國。
本年〔康熙十五年〕，爲謝尚純公中城王子入覲蒙禮待甚優事，遣法司向氏越來親方朝誠到薩州。其秋囘國。
本年〔康熙十五年〕，爲捷報靖南王使遊撃來求硫黃，兼請今年遣使帶回飄到福寧州宮古島人事，遣祖氏高嶺親雲上良延。七月二十二日到薩州，十月初七日囘國。
<康煕>十六年丁巳，爲年頭使事，遣翁氏稻嶺親方盛方。六月到薩州，翌年十月十三日囘國。
本年〔康熙十六年〕，爲謝被許獻硫黃於靖南王，並遣使帶囘宮古島人事，遣傳氏邊名地親雲上厚清。五月二十五日到薩州，九月二十七日囘國。
〔康熙〕十七年戊午，爲年頭使事，遣翁氏佐久眞親方忠義。六月初五日到薩州，翌年十一月初十日囘國。
本年〔康熙十七年〕，爲稟報壬子年進貢使去年八月囘國事，遣耳目官向氏名嘉眞親雲上朝衆、都通事曾黃伊祖親雲上。六月二十日到薩州，十月十三日囘國【毎貢遣使，自此而始】
〔康熙〕十八年己未，爲年頭使事，遣毛氏具志頭親方安敦。六月到薩州，翌年十月囘國。
本年〔康熙十八年〕，爲進香泰清院公七年囘忌事，遣向氏玉城親雲上朝恩。七月初八日到薩州，十一月初二日囘國。
〔康熙〕十九年庚申，爲年頭使事，遣夏氏眞壁親方賢宣。六月初九日到薩州，翌年十月十三日囘國。
本年〔康熙十九年〕，爲慰問薩州火災事，遣向氏中村渠親雲上朝絮。四月到薩州，九月囘國。
本年〔康熙十九年〕，爲稟報進貢使囘國事，遣耳目官向氏前川親雲上朝年。七月到薩州，十二月囘國。
本年〔康熙十九年〕，爲稟明異國船飄到伊江島事，遣東氏奧間親雲上政武。六月初一日到薩州，九月十一日囘國。【四月二十八日，異國船一隻飄到伊江島。翌日，密上病人二名於沙邊。而開洋已去，即運到那覇，幾日而死。衣服等物，亦以解送】
〔康熙〕二十年辛酉，爲年頭使事，遣阿氏伊舎堂親方守淨。六月十二日到薩州，十月十二日囘國。
本年〔康熙二十年〕，爲慰問將軍家綱公薨事，遣金氏上間親方安時。七月到薩州，轉達書翰於江府。十二月十五日囘國。
本年〔康熙二十年〕，爲慶賀將軍綱吉公膺襲封事，遣正使尚氏名護王子朝元、副使毛氏恩納親方安治。六月二十三日到薩州，隨太守公。翌年四月初六日，到江府。六月二十三囘到薩州。八月二十二日，朝元病卒。安治十月初十日囘國。
〔康熙〕二十一年壬戌，爲年頭使事，遣向氏大城親方朝誠。六月初九日到薩州，翌年九月二十五日囘國。
本年〔康熙二十一年〕，爲賀高輪翁主出嫁事，遣尚氏大里王子朝亮。六月十一日到薩州，翌年九月二十五日囘國。
本年〔康熙二十一年〕，爲「預奏冊封諸事，以全典禮」事，遣翁氏稻嶺親方盛方。六月初六日到薩州，翌年四月初七日囘國。
本年〔康熙二十一年〕，爲稟報進貢使囘國事，遣耳目官毛氏識名親雲上安依、存留通事蔡應瑞高良通事親雲上。七月到薩州，十月囘國。【時都通事鄭弘良染病，不能上國】
〔康熙〕二十二年癸亥，爲年頭使事，遣顧氏久志親方助豐。五月十一日到薩州，翌年十一月初九日囘國。
本年〔康熙二十二年〕，爲賀菊三郎公弘目事，遣向氏浦添按司朝式。六月十七日到薩州，九月二十七日囘國。
本年〔康熙二十二年〕，爲「謝將軍優待使臣，且寄賜品物」事，遣毛氏野嵩親方安平。六月初五日到薩州，轉達書翰於江府。十月囘國。
本年〔康熙二十二年〕，爲慰問並弔祭眞修院薨事，遣夏氏幸地親方賢道。五月十七日到薩州，九月二十五日囘國。
本年〔康熙二十二年〕，爲慰問並弔祭菊三郎公令堂薨事，遣向氏名嘉眞親方朝衆。六月十三日到薩州，九月二十五日囘國。
本年〔康熙二十二年〕，爲慰問酒井靱負佐殿夫人【綱久公女】薨事，遣翁氏當山親雲上忠祐。六月十七日到薩州，十月初一日囘國。
本年〔康熙二十二年〕，爲捷報冊封使來臨事，先遣雍氏平田親雲上興治到薩州。九月二十五日囘國。
本年〔康熙二十二年〕，爲稟報諭祭、開讀等禮全竣事，遣向富名腰親方朝成。因無順風，翌年三月十七日到薩州，十月初一日囘國。
〔康熙〕二十三年甲子，爲年頭使事，遣馬氏與那原親方良義。七月十五日到薩州，翌年十月二十七日囘國。
本年〔康熙二十三年〕，爲謝「禮待勅使者，原出太守公之恩」事，遣向氏豊見城王子朝良。七月十八日到薩州，十一月初十日囘國。
本年〔康熙二十三年〕，爲賀「菊三郎公元服，改稱又三郎」事，遣毛氏喜屋武親方盛勝。七月到薩州，十一月囘國。
本年〔康熙二十三年〕，爲慰問將軍綱吉公儲君薨事，遣毛氏保榮茂親方盛定。七月十八日到薩州，轉達書翰於江府。十一月初十日囘國。
本年〔康熙二十三年〕，爲稟明壬戌年中國商物價貴事，遣夏氏安里親方賢弘。七月十八日到薩州，十月二十五日囘國。【當遣進貢使毛氏小祿親雲上盛聖稟報此事，而價銀甚貴。由是，令賢弘以爲稟明】
〔康熙〕二十四年乙丑，爲年頭使事，遣向氏摩文仁親方朝喜。六月初八日到薩州，翌年十月十五日囘國。
本年〔康熙二十四年〕，爲稟報謝恩使囘國事，遣法司王舅毛氏池城親方安憲、都通事曾黃砂邊親雲上。八月二十五日到薩州，十月二十七日囘國。
本年〔康熙二十四年〕，爲進香泰清院公十三年囘忌事，遣章氏安谷屋親雲上正盛到薩州。十月二十七日囘國。
〔康熙〕二十五年丙寅，爲年頭使事，遣向氏今歸仁親方朝位。五月二十六日到薩州，翌年十一月初七日囘國。【翌年，當中納言公五十年囘忌期。此時向氏朝位染病，藏役留氏屋我築登之親雲上平守，以便進香】
本年〔康熙二十五年〕，爲賀綱貴公移居下屋敷事，遣毛氏具志頭親方安敦。五月到薩州，十月十五日囘國。
本年〔康熙二十五年〕，爲賀又三郎公入覲事，遣蔡氏玻名城親方由政。五月十九日到薩州，十一月十五日囘國。
本年〔康熙二十五年〕，爲捷報小貢船去年擱破八重山事，先遣牛氏仲本親雲上秀盈。正月十九日到薩州。本年囘國。
本年〔康熙二十五年〕，爲稟明小貢船擱破八重山事，遣阿氏伊舎堂親方守淨。五月二十六日到薩州，十月十五日囘國。
本年〔康熙二十五年〕，爲稟報進貢使囘國事，遣耳目官向氏仲田親雲上朝重。五月二十七日到薩州，十一月初七日囘國。【去年，朝重等公務全竣，將開船囘國。而無六日順風，逗留福州怡山院地方，今番歸國。由是今年赴薩州】
〔康熙〕二十六年丁卯，爲年頭使事，遣向氏玉城親方朝恩。五月二十七日到薩州，翌年十一月初四日囘國。
康熙二十七年戊辰，爲年頭使事，遣向氏名嘉眞親方朝衆。六月到薩州，翌年十月十七日囘國。
本年〔康熙二十七年〕，爲賀光久公告老致仕事，遣馬氏國頭按司正美。六月初六日到薩州，十一月初六日囘國。
本年〔康熙二十七年〕，爲慶賀綱貴公承祧事，遣尚氏金武王子朝興。六月初六日到薩州，十月初三日，病卒。
本年〔康熙二十七年〕，爲賀太守公陞少將事，遣向氏越來按司朝意。六月初六日到薩州，十一月初四日囘國。
本年〔康熙二十七年〕，爲賀虎徳殿誕生事，遣向氏平安座親雲上朝由。六月初六日到薩州，十一月初四日囘國。
本年〔康熙二十七年〕，爲捷報中國船飄到勝連郡濱島事，先遣藏役戴氏石川築登之親雲上元仍。四月到薩州，至庚午十一月囘國。
本年〔康煕二十七年〕，爲「解送飄到宮古島異國人六名並飄來物件」事，遣溫氏佐敷親雲上紹基、梅氏長濱親雲上宗親、祝氏竹田築登之親雲上長良、醫生蔡氏淳意政憙，同與力染郷市左衞門，七月初八日到薩州。本月十七日，即授異國人並飄來物件於長崎使。十一月初四日囘國。
〔康熙〕二十八年己巳，爲年頭使事，遣徐氏濱比嘉親方宗淨。六月十五日到薩州，翌年十月二十九日囘國。
本年〔康熙二十八年〕，爲賀虎安殿誕生事，遣毛氏松堂親雲上盛福。六月十五日到薩州，十月十五日囘國。
本年〔康熙二十八年〕，爲稟報進貢使囘國事，遣耳目官向氏越來親雲上朝盛。六月二十二日到薩州，十月十三日囘國。
〔康熙〕二十九年庚午，爲年頭使事，遣毛氏小祿親方盛聖。六月二十八日到薩州，翌年十月十三日囘國。
本年〔康熙二十九年〕，爲「賀吉貴公元服並陞修理大夫」事，遣向氏大里按司朝彜。六月二十八日到薩州，十一月初三日囘國。
本年〔康熙二十九年〕，爲賀吉貴公定婚事，遣翁氏安室親方盛盈。六月二十九日到薩州，十月二十九日囘國。
本年〔康熙二十九年〕，爲賀吉貴公出痘事，遣毛氏伊野波親方盛平。七月初一日到薩州，十月三十日囘國。
本年〔康熙二十九年〕，爲賀薩州翁主出嫁事，遣向氏奧間親雲上朝棋。六月到薩州，十月三十日囘國。
本年〔康熙二十九年〕，爲稟報進貢使囘國事，遣耳目官毛氏福地親雲上盛命。六月二十八日到薩州，十月三十日囘國。
〔康熙〕三十年辛未，爲年頭使事，遣馬氏伊計親方良教。七月二十六日到薩州，翌年十月二十四日囘國。
〔康熙〕三十一年壬申，爲年頭使事，遣向氏仲田親方朝重。六月初四日到薩州，翌年十月十六日囘國。
本年〔康熙三十一年〕，爲朝覲事，尚益公佐敷王子到薩州。禮式全竣，翌年冬囘國。
本年〔康熙三十一年〕，爲賀薩州翁主出嫁事，遣尚氏北谷王子朝愛。六月初四日到薩州，翌年十月十六日囘國。【兼任尚益公大保】
本年〔康煕三十一年〕，爲恭候光久公貴恙事，遣向氏眞榮里親雲上朝涼。六月初四日到薩州，十一月初一日囘國。
本年〔康熙三十一年〕，爲護送飄到八重山異國人二名事，遣向氏仲村渠親雲上朝絮，同附衆椎原彌右衞門、李氏川上築登之親雲上喜孝、醫生紹益、與那國與人。六月初三日到薩州，十一月囘國。
本年〔康熙三十一年〕，爲稟報進貢使囘國事，遣耳目官溫氏森山親雲上紹基。六月二十八日到薩州，十月二十七日囘國。
〔康熙〕三十二年癸酉，爲年頭使，兼賀愛壽公誕生事，遣章氏野國親方正恆。七月初七日到薩州，翌年十月二十日囘國。
本年〔康熙三十二年〕，爲問安尚益公佐敷王子在薩州事，遣向氏高志保親雲上朝乘。五月初十日到薩州，九月十九日囘國。
〔康熙〕三十三年甲戌，爲年頭使事，遣孟氏佐邊親方衆茂。五月二十九日到薩州，翌年十月二十二日囘國。
本年〔康熙三十三年〕，爲賀吉貴公婚禮事，遣向氏羽地按司朝字。五月三十日到薩州，十月十五日囘國。
本年〔康熙三十三年〕，爲謝尚益公佐敷王子入覲蒙禮待甚優事，遣法司毛氏識名親方安依。五月二十八日到薩州，十月十五日囘國。
本年〔康熙三十三年〕，爲稟報進貢使囘國事，遣耳目官馬氏田場親雲上良象。六月二十五日到薩州，十月十五日囘國。
〔康熙〕三十四年乙亥，爲年頭使事，遣溫氏森山親方紹基。六月十八日到薩州，翌年十一月初六日囘國。
本年〔康熙三十四年〕，爲慰問光久公薨事，先遣向氏屋嘉比親雲上朝楷。五月十七日到薩州，十月二十五日囘國。
本年〔康熙三十四年〕，爲慰問並弔祭光久公薨事，遣向氏伊江按司朝嘉、圓覺寺蘭田長老。六月十九日到薩州，十月二十五日囘國。
本年〔康熙三十四年〕，爲稟報遣發中國銀兩於那覇爲賊所盜事，遣馬氏宇地原親雲上良屋。六月十九日到薩州，十月二十五日囘國。
本年〔康熙三十四年〕，爲進香寛陽院公【光久公】一周忌事，遣毛氏野里親雲上安常。六月到薩州，翌年三月二十三日囘國。
〔康熙〕三十五年丙子，爲年頭使事，遣毛氏佐渡山親方安村。七月十三日到薩州，翌年十月十八日囘國。
本年〔康熙三十五年〕，爲賀綱貴公陞中將事，遣尚氏恩納王子朝寄。六月二十二日到薩州，十一月初六日囘國。
本年〔康熙三十五年〕，爲賀吉貴公入部事，遣向氏具志川按司朝宜。六月二十三日到薩州，十一月初六日囘國。
本年〔康熙三十五年〕，爲進香寛陽院公三年囘忌事，遣毛氏中座親雲上盛富。七月二十日到薩州，翌年閏三月十四日囘國。
本年〔康熙三十五年〕，爲捷報運送貨物和船逢火災事，遣麻氏野崎築登之親雲上眞往到薩州。十一月初六日囘國。
本年〔康熙三十五年〕，爲稟明運送貨物和船逢火災事，遣毛氏富盛親方盛命。八月二十一日到薩州，十一月十六日囘國。
本年〔康熙三十五年〕，爲稟報進貢使囘國事，遣耳目官翁氏佐久眞親雲上忠祐。七月十五日到薩州，十一月初六日囘國。
本年〔康熙三十五年〕，爲慰問麑府城囘祿事，先遣向氏今歸仁親雲上麻哲。八月二十四日到薩州，十一月初六日囘國。
〔康熙〕三十六年丁丑，爲年頭使，兼賀徳慈公誕生事，遣馬氏浦添親方良意。六月初九日到薩州，翌年十一月初九日囘國。
本年〔康熙三十六年〕，爲稟明元祿銀中國難用事，遣馬氏宮平親方良教、正議大夫蔡應瑞高良親雲上。六月初十日到薩州，十月十七日囘國。
本年〔康熙三十六年〕，爲慰問麑府城囘祿事，遣毛氏太古廻親方盛明。六月十一日到薩州，十月十八日囘國。
本年〔康熙三十六年〕，爲進香泰清院公二十五年囘忌事，遣馬氏與那原親雲上良昌。六月初九日到薩州，十月十八日囘國。
本年〔康熙三十六年〕，爲謝飄到難人令琉球直送中國事，遣向氏摩文仁親雲上朝暢。六月十三日到薩州，十月十八日囘國。
〔康熙〕三十七年戊寅，爲年頭使事，遣文氏桃原親方常孝。七月二十八日到薩州，翌年十一月初三日囘國。
本年〔康熙三十七年〕，爲稟報進貢使囘國事，遣耳目官毛氏池城親雲上安倚。七月十三日到薩州，十一月初八日囘國。
本年〔康熙三十七年〕，爲稟報「飄到八重山異國人，並飄到到久米島朝鮮人，附搭貢船，以送福建」事，遣東氏高安親雲上政幸，同西銘築登之親雲上、川平與人、久米島宇江城大屋子。六月初一日到薩州，十月十七日囘國。
〔康熙〕三十八年己卯，爲年頭使事，遣毛氏富盛親方盛命。七月初三日到薩州，翌年十月十八日囘國。
本年〔康熙三十八年〕，爲賀上野本堂告成事，遣向氏津嘉山親方朝虞。七月初三日到薩州，十一月初三日囘國。
〔康熙〕三十九年庚辰，爲年頭使事，遣翁氏佐久眞親方忠祐。六月初八日到薩州，翌年十一月初二日囘國。
本年〔康熙三十九年〕，爲進香寛陽院公七年囘忌事，遣翁氏稻嶺親雲上盛淳。六月初六日到薩州，翌年二月初六日囘國。
本年〔康熙三十九年〕，爲稟報進貢使囘國事，遣耳目官毛氏野里親雲上安常。六月到薩州，十月十八日囘國。
〔康熙〕四十年辛巳，爲年頭使事，遣金氏與古田親方安洪。五月到薩州，翌年十月二十四日囘國。
本年〔康熙四十年〕，爲賀龜姫翁主【綱貴公女】定婚事，遣毛氏澤岻親方盛昌。六月初五日到薩州，十一月初二日囘國。
〔康熙〕四十一年壬午，爲年頭使事，遣馬氏與那原親方良昌。六月十九日到薩州，翌年十月二十四日囘國。
本年〔康熙四十一年〕，爲請増貢船所帶銀兩【時改爲元銀，故遣使以請】事，遣翁氏具志堅親方盛武。六月二十日到薩州，十月二十一日囘國。
本年〔康熙四十一年〕，爲稟報接貢船未囘事，遣毛氏安里親雲上清忠。七月初四日到薩州，十月二十四日囘國。
〔康熙〕四十二年癸未，爲年頭使事，遣毛氏嵩原親方安滿。六月初三日到薩州，翌年十一月十一日囘國。
本年〔康熙四十二年〕，爲慰問江府芝並買添及田町等屋敷囘祿事，遣毛氏伊良皆親雲上盛誠。五月到薩州，十月初三日囘國。
本年〔康熙四十二年〕，爲稟明接貢船破于洋中，而貨物飄到薩州甑浦事，遣翁氏富盛親雲上盛富。八月初七日到薩州，十月二十四日囘國。
〔康熙〕四十三年甲申，爲年頭使事，遣夏氏安里親方賢清。七月十九日到薩州，翌年八月二十九日囘國。
本年〔康熙四十三年〕，爲賀鍋三郎公弘目事，遣尚氏美里王子朝禎。八月初三日到薩州，十一月十一日囘國。
本年〔康熙四十三年〕，爲賀綱貴公移從御本丸宅事，遣章氏宜野灣親方正房。七月二十七日到薩州，十一月十一日囘國。【綱貴公在江府薨，正房無行使禮】
本年〔康熙四十三年〕，爲稟報進貢使囘國事，遣耳目官毛氏小波津親雲上安之。七月二十六日，那覇開船，破船而死。
本年〔康熙四十三年〕，爲慰問綱貴公薨事，先遣向氏富名腰親雲上朝興。因無順風，翌年五月二十三日到薩州，十月二十二日囘國。
康熙四十四年乙酉，爲年頭使事，遣向氏喜舎場親方朝正。五月到薩州，翌年十一月初九日囘國。
本年〔康熙四十四年〕，爲慰問並弔祭綱貴公薨事，遣向氏浦添按司朝卓、圓覺寺徳叟長老。五月二十九日到薩州，十一月十一日囘國。
本年〔康熙四十四年〕，爲慶賀吉貴公承祧事，遣尚氏越來王子朝寄。五月二十九日到薩州，翌年四月初八日囘國。
本年〔康熙四十四年〕，爲賀吉貴公陞少將事，遣向氏豊見城按司朝匡。五月二十九日到薩州，十一月初八日囘國。
本年〔康熙四十四年〕，爲賀吉貴公改稱薩摩守事，遣向氏平敷屋親方朝姿。五月二十九日到薩州，十一月十三日囘國。
本年〔康熙四十四年〕，爲進香泰清院公三十三年囘忌事，遣向氏石嶺親雲上朝理。五月二十九日到薩州，十一月二十三日囘國。
本年〔康熙四十四年〕，爲進香太玄院公【綱貴公】一周忌事，遣向氏上與那原親雲上朝克。五月二十九日到薩州，十一月二十二日囘國。
〔康熙〕四十五年丙戌，爲年頭使事，遣馬氏浦添親方良意。七月十二日到薩州，翌年，愼修院及蘭室院當二十五年囘忌期，良意以便進香。十一月二十日囘國。
本年〔康熙四十五年〕，爲賀將軍賜殽吉貴公事，遣向氏前川親方朝邑。七月初七日到薩州，十一月初八日囘國。
本年〔康熙四十五年〕，爲謝貢船飄到土佐國涜煩睿慮事，遣向氏今歸仁親雲上朝哲。七月初十日到薩州，十一月初九日囘國。
本年〔康熙四十五年〕，爲進香寛陽院公十三年囘忌事，遣向氏松本親雲上朝資。七月初七日到薩州，翌年二月十六日囘國。
本年〔康熙四十五年〕，爲進香太玄院公三年囘忌事，遣毛氏伊野波親雲上盛祥。六月到薩州，十一月初八日囘國。
本年〔康熙四十五年〕，爲慰問並弔祭龜姫翁主【綱貴公女】薨事，遣毛氏熱田親方盛守。六月二十一日到薩州，十一月初九日囘國。
本年，爲稟報進貢使囘國事，遣正議大夫蔡肇功牧志親雲上。六月到薩州，十一月初九日囘國。【時耳目官溫氏紹長有眼病，不能上國】
〔康熙〕四十六年丁亥，爲年頭使事，遣翁氏永山親方盛武。七月初五日到薩州，翌年十一月初三日囘國。
本年〔康熙四十六年〕，爲賀吉貴公移居御本丸宅事，遣毛氏保榮茂親方盛祐。七月初五日到薩州，十一月二十日囘國。
本年〔康熙四十六年〕，爲賀滿姫翁主【吉貴公女】定婚事，遣向氏摩文仁親方朝暢。七月初五日到薩州，十一月十九日囘國。
本年〔康熙四十六年〕，爲賀滿姫翁主【綱貴公女】定婚事，遣向氏仲田親方朝在。七月初五日到薩州，十一月十九日囘國。
本年〔康熙四十六年〕，爲稟明貢船到遲事，遣欽氏米次親雲上清門。八月那覇開洋。到大島，因無順風，轉寄書翰於島傳，以達薩州。清門自彼島而囘國。
本年〔康熙四十六年〕，爲訃聞尚純公中城王子薨事，先遣昌氏世名城親雲上政秀。三月二十七日到薩州，九月十六日囘國。
〔康熙〕四十七年戊子，爲年頭使事，遣翁氏稻嶺親方盛淳。六月初三日到薩州，翌年十一月初七日囘國。
本年〔康熙四十七年〕，爲謝「吉貴公命在番奉行伊地知八郎兵衞問候王躬欠安」事，【舊年，王有病，聞於薩州】遣東氏高安親雲上政幸。六月初一日到薩州，十一月初一日囘國。
本年〔康熙四十七年〕，爲謝吉貴公命在番奉行伊地知八郎兵衞弔祭先世子尚純公事，遣毛氏安慶名親雲上安乘。六月二十九日到薩州，十一月初五日囘國。
本年〔康熙四十七年〕，爲稟報進貢使囘國事，遣耳目官馬氏宮平親雲上良康。六月二十七日到薩州，十一月初一日囘國。


