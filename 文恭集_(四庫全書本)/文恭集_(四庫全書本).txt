　　御製題胡宿文恭集
　　久曽割裂得全難四庫捜羅為復完〈是書亦散見永樂大典中經詞臣採輯復成完本者〉如此立朝有本末可教遺帙聴彫殘既經呈覽斯予事自與發潛令彼安通集原應俾鈔録至文乃合命鐫刋教坊致語寧忠告道院青詞實異端〈胡宿文筆頗佳允宜刋以傳世第集中兼及道場青詞殊乖正道且代教坊致語及為內中侍御賀詞則尤為瑣狎自當存其正者刊行全集鈔存可耳〉去取之間繫旌癉示茲大畧付儒官
　　乾隆乙未仲春








　　欽定四庫全書　　　　集部三
　　文恭集　　　　　　　　別集類二〈宋〉
　　提要
　　〈臣〉等謹案文恭集五十巻補遺一巻宋胡宿撰宿字武平常州晉陵人天聖二年進士厯官兩浙轉運使召修起居注知制誥由翰林學士拜樞宻副使以太子少保致仕文恭其諡也事蹟具宋史本傳宿立朝以㢘直著而學問亦極該博當時文格未變尚沿四六駢偶之習而宿於是體尤工所為朝廷大製作典重贍麗追蹤六朝其五七言律詩波瀾壯濶聲律鏗訇亦可彷彿盛唐遺響陳氏書錄解題載宿集七十巻久無傳本近人編北宋名賢小集所輯僅寥寥數篇厲鶚撰宋詩紀事捜羅至博所錄宿詩亦祇從志乗掇拾未窺全豹至金元好問選唐詩鼔吹誤編入宿詩二十餘首説者遂以為唐末之人爵里未詳今考好問所錄諸詩大半在文恭集內且其中有和朱況一首其人為胡氏之婿與宿同籍常州具見所撰李太夫人行狀確鑿可據好問乃不能考證舛錯至此亦可知金元之間其集已罕覯矣今惟永樂大典分採入各韻下者裒而錄之計詩文一千五百餘首雖未必盡合原目而篇帙較富已可什得其八九謹以類編次釐為五十巻庶俾藝林好古之士得以復見完書其有永樂大典失採而散見於他書者則別加搜輯為補遺一巻附之於後焉乾隆四十三年九月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀


　　欽定四庫全書　　　　　集部三
　　文恭集目録　　　　　　別集類二〈宋〉
　　巻一
　　賦五首
　　五言古詩十八首
　　七言古詩一首
　　巻二
　　五言律詩九十一首
　　巻三
　　五言律詩二十一首
　　七言律詩五十首
　　巻四
　　七言律言七十六首
　　巻五
　　七言律詩二十七首
　　五言排律十九首
　　巻六
　　五言排律三十一首
　　五言絶句二首
　　七言絶句八首
　　巻七
　　奏議十八首
　　巻八
　　奏議九首
　　狀十一首
　　議二首
　　巻九
　　表十三首
　　巻十
　　表十九首
　　巻十一
　　表十五首
　　笏記五首
　　巻十二
　　外製三十二首
　　巻十三
　　外製四十二首
　　巻十四
　　外製九十五首
　　巻十五
　　外製四十六首
　　巻十六
　　外製二十六首
　　巻十七
　　外製四十八首
　　巻十八
　　外製七十一首
　　巻十九
　　外製五十三首
　　巻二十
　　外製四十二首
　　巻二十一
　　外製四十九首
　　巻二十二
　　內製十二首
　　巻二十三
　　內製十四首
　　巻二十四
　　內製三十一首
　　巻二十五
　　內製五十首
　　巻二十六
　　內製四十九首
　　巻二十七
　　內製九十首
　　巻二十八
　　帖子詞五十二首
　　上樑文三首
　　巻二十九
　　策問六首
　　頌銘二首
　　論辨二首
　　序賛三首
　　巻三十
　　書啟十首
　　巻三十一
　　書啟二十七首
　　巻三十二
　　書啟三十三首
　　巻三十三
　　書啟三十首
　　巻三十四
　　書啟二十九首
　　巻三十五
　　記九首
　　巻三十六
　　誌銘二首
　　巻三十七
　　誌銘三首
　　巻三十八
　　誌銘四首
　　巻三十九
　　碑表塔銘三首
　　巻四十
　　行狀二首
