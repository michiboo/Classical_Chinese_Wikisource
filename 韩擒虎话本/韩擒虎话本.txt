敦煌變文集•卷二•韓擒虎話本
　　會昌帝臨朝之日，不有三寶，毀坼（拆）迦藍，感得海內僧尼，盡總還俗迴避，說其中有一僧名號法華和尚，家住邢州，知主上無道，遂復裹經題，真（直）至隨州山內隱藏，權時系一茅菴，莫不朝朝轉念，日日看經。感得八個人，不顯姓名，日日來聽。或朝一日，有七人先來，一人後到。法華和尚心內有宜（疑），發言便問：「啟言老人，住居何處？姓字名誰？每日八人齊來，君子因何後到？」老人答曰：「某等不是別人，是八大海龍王，知和尚看一部法華經義，□回施功德，與我等水族眷屬，例皆同沽福利。某等眷屬並無報答，恐和尚有難，特來護助，失來莫怪後到。為隋州楊堅，限百日之內，合有天分，為戴平天冠不穩，與換腦蓋骨去來。和尚若也不信，使君現患生腦疼次無人醫療。某等弟兄八人別無報答，有一合（盒）龍膏，度與和尚。若到隨州使君面前，已（以）膏便塗，必得痊差（瘥）。若也得教（效），事須委囑，限百日之內，有使臣詔來，進一日亡，退一日則傷。若已（以）後為君，事復再興佛法，即是某等願足。且辭和尚去也。」道游（由）言訖，忽然不見。
　　法華和尚見龍王去後，直到隨州衙門。門司入報，「外頭有一僧，善有妙術，口稱醫療，不感（敢）不報。」使君聞語，遂命和尚昇廳而坐。發言相問，是某體患生腦疼，檢盡藥方，醫療不得。知道和尚現有妙術，若也得教（效），必不相負。法華和尚聞語，逐（遂）袖內取出合（盒）子，已（以）龍仙膏往頂門便塗。說此膏未到頂門一半也無，才到腦蓋骨上，一似佛手捻卻。使君得教（效），頂謁再三，啟言和尚：「雖自官家明有宣頭，不得隱藏師僧，且在某衙府迴避，乞（豈）不好事。」法華和尚聞語，億（憶）得龍王委囑，不感（敢）久住。啟言使君：「限百日之內，合有天分。若有使臣詔來，進一日亡，退一日傷，即是貧道願足。若也已後為君，事須再興佛法。且辭使君歸山去也。」使君見和尚去後，心內由（猶）自有疑，遂書壁為記。
　　前後不經所（數）旬，裹（果）然司天太監，夜官（觀）虔（乾）象，知隨州楊堅限百日之內，合有天分，具表奏聞。皇帝攬表，似大杵中心，遂差殿頭高品直詣隨州宣詔。使君蒙詔，不感（敢）久住，遂與來使登徙（途）進發，迅速不停，直至長安十里有餘常樂驛安下。殷（憩）歇才定。使君忽思量得法華和尚委囑，限百日之內，合有天分，進一日亡，退一日傷。是我今朝現（見），必應遭他毒手。思量言訖，遂命天使同共商量，後來日朝現（見）。天使唱喏，具表奏聞。皇帝攬表，大悅龍顏。唯有楊妃滿目流淚。皇帝亦見，宣問皇后：「緣即罪楊堅一人，不干皇后之事。」楊妃拜謝，便來後宮，心口思量：「阿耶來日朝近（覲），必應遭他毒手。我為皇后，榮得兮（奚）為，不如服毒先死，免見使君受苦。」思量言訖，香湯沐浴，改換衣裝，滿一杯藥酒在鏡台前頭，皇后重梳嬋嬪（蟬鬢），載（再）畫娥媚（蛾眉）。整梳裝之次，鏡內忽見一人，回故（顧）而趣，員（原）是聖人，從坐而起。皇帝宣問：「皇后梳裝如常，要酒何用？」楊妃蒙問，系（喜）從天降，啟言聖人：「但臣妾梳裝，須飲此酒一盞，一要軟發，二要貯顏。且徒（圖）供奉聖人，別無餘事。」皇帝聞語，喜不自身（勝），皇后上（尚）自貯顏，寡人飲了也莫端正。」楊妃聞語，連忙捧盞，啟言陛下：「臣妾飲時，號目（曰）發裝酒。聖人若飲，改卻酒名，喚即甚得，號曰萬歲杯，願聖人萬歲、萬萬歲！」皇帝不知藥酒，捻得便飲。說者酒未飲之時一事無，才到口中，腦烈（裂）身死。楊妃亦見，拽得靈衤親（櫬），在龍床底下。權時把敷壁遮攔。便來前殿，遂差內使一人，直到宣詔楊堅。使君蒙詔，一似大杵中心，不感（敢）為（違）他宣命，當時朝現（見），直詣閤門，所司入奏。楊妃聞奏，便令賜對。使君得對，趍過簫牆，拜舞吋呼萬歲。楊妃亦見，處分左右：「冊起使君，便賜上殿。」楊堅舉目忽見皇后，心口思量：「是我今日莫逃得此難。」思量言訖，便上殿來。楊妃問言：「阿耶莫怕，主上龍歸倉海，今日便作萬乘軍（君）王。」楊堅聞語，猶自疑或（惑）。「若也不信，行到龍床底下，見其靈衤親，方可便信。」楊堅啟言皇后：「某緣力微，如何即是。」皇后問言：「阿耶朝廷與甚人訴（素）善？」「某與左右金吾有分。」皇后聞言，緣二人權綰總在手頭，何憂大事不成。遂來前殿，差一人宣詔左右金吾上將軍胡朗。二人蒙詔，直至殿前，忽見楊堅，心內有疑。皇后宣問：「將軍知道，與使君有分。主上已龍歸倉海，今擬冊立使君為軍（君），卿意者何？」朗啟言皇后：「冊立則得，爭況合朝大臣，如何即是？」皇后問言：「將軍今夜點檢御軍五百，須得闊刃陌刀，甲幕下埋伏。阿奴來日，前朝自幾（己）宣問，若也冊立使君為軍（君），萬事不言。一句參差，殿前總殺。別立一作大臣，乞（豈）不好事。」將軍唱喏，遂點檢御軍五百，甲幕下埋伏乞（訖）。後來日前朝，應是文武百寮大臣總在殿前。皇后宣問：「主上以（已）龍歸倉海，今擬冊立隨州楊使君為乾坤之主，卿意者何？」道猶言訖，拂袖便去。應是文武百寮大臣不冊（測）涯濟（際），心內疑或（惑），望殿而趣，見一白羊身長一丈二尺，張齖（牙）利口，便下殿來，哮吼如雷，擬吞合朝大臣。眾人亦見，便知楊堅合有天分，一齊拜舞，吋呼萬歲。遂乃冊立，自稱隨文皇帝。感得四夷歸順，八蠻來降。
　　時有金璘陳王，知道楊堅為軍（君），心生不負（服）。宣詔合朝大臣，總在殿前，當時宣問：「阿奴今擬興兵，收伏狂秦，卿意者何？」時有鎮國上將軍仕蠻奴越班走出奏而言曰：「臣啟陛下，且願拜將出師，剪戮後，收下西秦，駕行便去。」陳王聞語，衣（依）卿所奏，遂拜簫磨呵周羅侯二人為將，收伏狂秦。二人受宣，拜舞謝恩，領軍四十餘萬，登途進發。不經旬日，直至鍋口下營憩歇。二將商量，兩道行軍，各二十餘萬。簫磨呵打宋、卞、陳、許，周羅侯收安、伏、唐、鄧。寄（既）入界守（首），鄉村百姓具表聞天，皇帝攬表，似大杵中心。遂搥鍾（鍾）擊鼓，聚集文武百寮大臣，總在殿前。皇帝宣問：「阿奴無得（德），檻（濫）處為軍（君），今有金璘陳叔古（寶）便生為（違）背，不順阿奴，今擬拜將出師剪戮，甚人去得？」時有左勒將賀若弼越班走出，啟言陛下：「臣願請軍去得。」賀若弼才請軍之次，有一個人不恐。是甚人？是即大名將是韓熊男，幼失其父，自訓其名號曰衾虎，心生不分（忿），越班走出，臣啟陛下：「蹄觥小水，爭福大海滄波；賈（假）饒螻蟻成墔（堆），儺（那）能與天為患。臣願請軍，克日活擒陳王進上，感（敢）不奏。」皇帝聞語，亦見衾虎年登一十三歲，妳腥未落，有日大胸，今阿奴何愁社稷！擬拜韓衾虎為將，恐為阻著賀若弼。擬二人總拜為將，殿前上（尚）自如此，領兵在外，必爭人我。卿二人且歸私地（第），後來日前朝，別有宣至。乞（迄）後來日前朝，合朝大臣總在殿前，遂色金鑄印，拜弟楊素為都招罰使，弟（第）二拜賀若弼為副知節，第三韓衾虎為行營馬步使。三人受宣，拜舞謝恩，走出朝門，領軍三十餘萬，登途進發，迅速不停，直到鄭州。有先峰（鋒）馬掬（探）得簫磨呵領軍二十餘萬，陳留下營，具事由回報。上將軍楊素聞語，當處下營，昇棖而坐。遂喚二將，總在面前，遂問二將：「隨文皇帝殿前有言，請軍（君）克收金璘。如今賊軍府迫，甚人去得？若也得勝回過，具表奏聞。」將軍才問，韓衾虎越班便出，啟言將軍：「衾虎去得。」「要軍多少？」「要馬步軍三萬五千。」便令交付。
　　衾虎得兵，進軍便起，迅速不停。來到中謀（中牟）境上，屯軍便住。衾虎昇帳而坐，遂喚一官健只在面前，載（再）三處分：「公解探事，一取將軍處分，探得軍機，速便早回，與公重賞。」官健唱喏。丐（改）換衣裝，作一百姓裝裹，擔得一栲栳饅頭，直到簫磨呵寨內，當時便賣。探得軍機，即便回來。到將軍帳前唱喏便報。衾虎問言：「官健，軍機若何？」官健祗對：「馬軍是海眼皂旗，步人是紅旗，勝字田心，大開寨門，一任百姓，來往買賣。」衾虎聞語，便知簫磨呵不是作家戰將。自故（古）有言：「軍慢即將妖，主慢即國傾。」道由言訖，處分兒郎，丐（改）換旗號，夜至黃昏，登途便起。去簫磨呵寨廿餘里，偷路而過，迅速不停。來到金璘江岸，虜劫舟舡，領軍便過。到得南岸，應是舟舡，溺在水中，遂卻繼自家旗號，顯起衾虎之名。引軍打劫，直到石頭店。人戶告級（急），具表奏聞。陳王攬表，似大杵中心。遂搥鍾（鍾）打鼓，聚集文武百豨（寮）大臣，總在殿前。陳王宣問：「阿奴無得（德），檻（濫）處稱尊。今有隨駕兵仕到來，甚人敵得？」陳王裁（才）問，時有三十年名將鎮國任蠻奴越班走出，臣啟大王：「不知隨駕兵事多少？緣衾虎領軍三萬五千，臣願請軍三萬五千，不肖（消）展陣開旗，聞蠻奴之名，即便降來。」陳王聞語，便交點檢，物（勿）令遲滯。蠻奴遂領軍三萬五千，直到衾虎陣面，一齊簸旗大啖（喊），色（索）隨駕兵事交戰。衾虎亦見，領軍便來，高聲便問：「上將姓字名誰，官居何為（位）？」將軍祗對：「某姓任名蠻奴，官職鎮國大將軍。」衾虎聞言，滿目淚流。億（憶）得「亡父委囑：『若也已後為將，到金璘之日，有一名將任蠻奴與阿耶同堂學業，傳筆抄書。見面之時，切須存其父子之禮。』誰知今日相逢！」思量言訖，遂乃前來啟言將軍：「但衾虎三扙在身，拜跪不得，乞將軍不怪。」蠻奴聞語，即次便是韓熊男，心口思量：「父不得與子交戰。」問言衾虎：「收軍卻回，蠻奴奏上陳王差使，私同作一禮義之國，乞（豈）不好事！」衾虎聞語，心生不分（忿）。啟言將軍：「但某面辭隨文皇帝之日，克收金璘。一事未成，回去須得三般之物，進上隨文皇帝，即便卻回。」蠻奴聞語：「弟（第）一要何物？」衾虎答曰：「某弟一。要陳家地理山河，人戶數目，即便卻回。」蠻奴聞言：「此緣小事，後某奏上陳王。」蠻奴問言：「弟二要何物？」衾虎答曰：「某弟二，要兵馬庫藏，賞設三軍，即便卻回。」蠻奴問：「弟三要何物？」衾虎答言：「某弟三，要陳叔保手（首）進上隨文皇帝，即便卻回。」蠻奴聞言，知子無禮，忽然大怒。衾虎亦見，拔劍便赫，問言將軍：「但衾虎手內之劍，是隨文皇帝殿前宣賜，上含霜雪，臨陣交豐（鋒），不識親疏。」蠻奴聞語，回馬遂排一左掩右夷陣，色（索）隨駕兵士交戰。衾虎亦見，破顏微笑，問言諸將：「還識此陣？」諸將例皆不識。但衾虎雖在幼年，也曾博攬（覽）亡父兵書。「此是左掩右移（夷）陣，見前面津口紅旗，下面總是鹿巷，李（里）有硇勾搭索，不得打著，切須既（記）。」當見右夷陣上，人緣（員）教（較）多，前頭總是弓弩。衾虎有令：「簸旗大啖（喊），旗亞齊入，若一人退後，斬剎（殺）諸將，莫言不道！」言訖，簸旗大啖（喊），一齊便入，此陣一擊，當時瓦解。蠻奴領得戰殘兵士，便入城來。陳王聞語，大怒非常，處分左右，令交託（拖）入。橫拖到（倒）拽，直至殿前。責而言曰：「叵耐遮（這）賊，臨陣交鋒，識認親情，壞卻阿奴社稷。敗軍之將，腰令難存，亡國大夫，罪當難赦，拖出軍門，斬了報來。」任蠻奴不分（忿），冊起頭稍「合負大王萬死，乞載（再）請軍，與隨駕兵士交戰。」陳王聞語，念見名將即大功訓（勛），處分左右，放起頭稍。蠻奴拜舞謝恩，奏而言曰：「臣願請軍，敬（敢）與隨駕兵士交戰，得勝回過，冊立大王，面南稱尊，不是好事！」陳王聞語，便交點檢在城兵士，便令交割。蠻奴領軍，心生不分（忿），從城排一引龍出水陣，直至隨駕兵士陣前，簸旗大啖（喊），便索交戰。衾虎亦見，破顏微笑，或遇諸將，「蠻奴是即大名將，乍舒（輸）心生不分（忿），從城排一大陣，識也不識？」諸將啟言將軍：「但某即知用命，不會兵書，將軍若何。」衾虎聞語，「但某雖自年幼，也覽亡父兵書，若逢引龍出水陣，須排五虎擬山陣。」道由言訖，此陣便圓。緣無將來頭（投），心生疑或（惑）。回觀此陣，虎無爪齖（牙），爭恐猛利，遂抽衙（壓）隊弓箭五百人，已（以）安爪衙（牙）。排此陣是甚時甚節？是寅年、寅月、寅日、寅時。此陣既圓，上合天地。蠻奴亦見，失卻隨駕兵士，見遍野總是大蟲，張齖（牙）利口，來吞金璘。蠻奴心口思微（惟）：「若逢五虎擬山之陣，須排三十六萬人倫槍之陣，擊十日十夜，勝敗由未知。我把些子兵士，似一斤之肉，入在虎齖（牙），不螻咬嚼，博唼之間，並乃傾盡。我聞公（功）成者去，未來者休，不如搗（倒）弋（戈）卸甲來降。」思量言訖，莫不草繩自縛，黃麻半（絆）肘，直到將軍馬前。衾虎亦見，處分左右，冊起蠻奴，「具狄（敵）者煞，來頭（投）便是一家，容某奏上隨文皇帝，請作叔父恩養，即是衾虎願足。」道由言訖，領軍便入城遲（池）。陳王見隨駕兵士到來，遂乃波逃入一枯井，神明不助，化為平地。將士亦見，當下擒將，把在將軍馬前，責而言曰：「叵耐遮（這）賊心生為倍（違背），效（攪）亂中圓（原），今日把來，有甚李（理）說。」陳王備側（被責），度（杜）口無詞。遂陷居（車）而再（載），同朝隨文皇帝，迅速不停，直到新安界守（首）。有先逢（鋒）使探得周羅侯領軍二十餘萬，疑（擬）劫本主。衾虎聞言，遂命陳王側（責）而言曰：「是（事）君為陪（違背），於天不祐，先斬公手（首），在（再）居中營，後周羅侯交戰。」陳王聞語，啟言將軍：「容某修書與周羅侯降來，乞（豈）不好事。」衾虎聞語，便令修書。陳王書曰：「阿奴本任金璘之日，地管五十餘州，三百餘縣，握萬里山河，權軍百萬，便擬橫行天下，自號稱尊。不知衾虎兵士到來一擊，當時瓦解，當下擒將，賈（假）饒卿雖自權軍，不得與隨駕交戰。若也心中疑或（惑），於天不祐。今陳王書到周羅侯手內開坼。」修書寄必（既畢），遂差一小將直至周羅侯寨內送書。羅侯得書，滿目淚流，心口思量：「我主上由（猶）自擒將，假饒得勝回弋（戈），公（功）歸何處？」思量言訖：「大凡男子，隨幾（機）而變，不如降他。」先送二十萬軍衣甲，然後草繩自縛，直到將軍馬前，啟而言曰：「某緣是敗君（軍）之將，死活二徒（途），伏乞將軍一降。」衾虎聞言：「或遇將軍，具狄（敵）者煞，來頭（投）便是一家。」既得主將二人，登途進發，星夜不停，同朝隨文皇帝。皇帝覽表，大悅龍顏，便令賜對。衾虎得對，先進上主將二人，然後迻過簫牆，拜舞吋呼萬歲。皇帝亦見，大悅龍顏，賜卿且歸私地（第）憩歇。後（候）楊素到來，別有宣至。衾虎拜舞謝恩，走出朝門，私宅憩歇。前後不經旬日，楊素戰簫磨呵得勝回過，直詣閤門。所司入奏，皇帝聞奏，便令賜對。楊素得對，趍過簫牆，拜舞吋呼萬歲。皇帝亦見，遂詔合朝大臣，總在殿前，色金鑄印，遂拜韓衾虎為開國公，姚（遙）守陽州節度。第二拜楊素東涼留守。第三賜賀若弼錦采羅綾，金銀器物。三將受宣，拜舞謝恩，走出朝門，各歸私地（第）。
　　前後不經旬日，有北蕃大下嬋（單）於遂差突厥守（首）領為使，直到長安，遂色（索）隨文皇帝交戰。皇帝聞語，聚集文武百寮大臣，總在殿前，皇帝宣問：「嬋（單）於色（索）寡人交戰，卿意者何？」皇帝才問，蕃使不識朝疑（儀），越班走出，臣啟陛下：「蕃家弓箭為上，賭射只在殿前。若解微臣箭得，年年送供（貢），累歲稱臣。若也解箭不得，只在殿前，定其社稷。」皇帝聞奏，即在殿前，遂安社（射）墮（垛），畫二鹿，便交賭射。蕃人已見，喜不自昇（勝），拜謝皇帝，當時便射。箭發離弦，勢同僻（劈）竹，不東不西，恰向鹿齊（臍）中箭。皇帝亦見，宣問大臣：「甚人解得？」時有左勒將賀若弼，臣願解箭。皇帝聞語，衣（依）卿所奏。賀若弼此時臂上捻弓，腰間取箭，答（搭）闊（括）齊弦，當時便射。箭起離弦，不東不西，同孔便中，皇帝亦見，大悅龍顏，應是合朝大臣，一齊拜舞，吋呼萬歲。時韓衾虎亦見箭不解，不恐拜舞，獨立殿前。皇帝宣問：「卿意者何？」衾虎奏曰：「臣願解箭。」皇帝聞語，衣（依）卿所奏。衾虎拜謝，遂臂上捻弓，腰間取箭，答（搭）闊（括）當弦，當時便射。箭既離弦，世（勢）同雷吼，不東不西，去蕃人箭闊（括）便中，從檊至鏃，突然便過，去射墮十步有餘，入土三尺。蕃人亦見，驚怕非常，連忙前來，側身便拜。衾虎亦見，責而言曰：「叵耐小獸，便意生心，擾亂中園（原），如今殿前，有何理說。」蕃將聞語，驚怕非常，當時便辭，登徒（途）進發。隨文皇帝亦見，遂差韓衾虎為使和蕃。衾虎受宣，拜舞謝恩，面辭聖人，與蕃將登途進發。
　　前後不經旬日，便到蕃家解守（界首）。單于接得天使，昇帳而坐，遂喚三十六射鵰王子，總在面前處分：「緣天使在此，並無歌樂，蕃家弓箭為上，射鵰洛（落）雁，供養天使。」王子唱喏，一時上馬，忽見一雕從北便來，王子亦見，當時便射，箭既離弦，不東不西，況雕前翅過。單于亦見，忽然大怒，處分左右，把下王子，便擗腹取心，有挫我蕃家先祖。天使亦見，仿（方）便來救，啟言蕃王：「王子此度且放。但某願請弓箭，射鵰供養單于。」單于聞語，遂度與天使弓箭。衾虎接得，思微（惟）中間，忽有雙鵰，爭食飛來。衾虎亦見，喜不自勝，祗揖蕃王，當時來射。衾虎十步地走馬，二十步把臂上捻弓，三十步腰間取箭，四十步搭闊（括）當弦，拽弓叫圓，五十步翻身倍（背）射，箭既離弦，世（勢）同僻（劈）竹，不東不西，況前雕咽喉中箭，突然而過，況後雕僻（劈）心便著，雙鵰齊落馬前。蕃王亦見，一齊唱好。天使接世（勢）便赫：「但衾虎弓箭少會些些，隨文皇帝有一百二十栺（指）捴射燕（雁），都盡總好手。」蕃王聞語，連忙下馬，遙望南朝拜舞，吋呼萬歲。拜舞既了，遂揀馬百疋（匹），明駝千頭，骨咄羦羝麋鹿麝香，盤纏天使。衾虎便辭，登途進發。前後不經旬日，便達長安，直詣閤門。所司入奏，皇帝聞語，便令賜對。衾虎得對，趍過簫牆，拜舞吋呼萬歲。皇帝亦見，喜不自昇（勝），遂賜衾虎錦采羅紈，金銀器物，美人一對。且歸私地（第）憩歇，一月後別有進旨。衾虎拜武（舞）謝恩，便來私宅憩歇。
　　前後不經兩旬，忽覺神賜（思）不安，眼瞤耳熱，心口思量，昇廳而坐，由未定，惚（忽）然十字地烈（裂），湧出一人，身披黃金鎖甲，頂戴鳳翅，頭毛（牟）按三丈頭低，高聲唱喏。衾虎亦見，當時便問：「公是甚人？」神人答曰：「某緣（原）是五道將軍。」「何來？」「夜來三更奉天苻（符）牒下，將軍合作陰司之主。」衾虎聞語：「或遇五道大神，但某請假三日，得之已府（否）？」五道大神啟言將軍：「緣鬼神陰司，無人主管，一時一克（刻）不得。」衾虎聞語，惚（忽）然大怒，問：「你屬甚人所管？」「某屬大王所管。」衾虎側（責）言：「不緣未辭本王，左脅下與一百鐵棒。」五道將軍聞語，□（哧）得甲（浹）貝（背）汗流。臣啟大王：「莫道三日，請假一月已來總得。」衾虎處分五道將軍：「速去陰司檢鬼神，後弟（第）三日祗候。」五道將軍唱喏影（隱）滅身形。衾虎見五道將軍去後，遂寫表聞天，具事由奏上隨文皇帝。皇帝攬表，驚訝非常，宣詔衾虎，直到殿前。「緣朕之無得（德），濫處稱尊，不知將軍作陰司之主，阿奴社稷若何？」衾虎奏曰：「臣啟陛下，若有大難，但知啟告，微臣必領陰軍相助。」皇帝聞奏，遂詔合朝大臣內宴三日，只在殿前與衾虎取別。恰到第三日整歌歡之此（次），忽有一人著紫，忽見一人著緋，乘一朵黑雲，立在殿前，高聲唱喏。衾虎亦見，「殿前立著甚人？」當時祗對：「某緣二人是天曹地府，來取大王，更無別事。」衾虎聞語：「且賜酒飯管領，且在一邊。」二人唱喏，各歸一面。衾虎且與聖人取別，面辭合朝大臣，來入自宅內，委囑妻男，合宅良賤，且辭去也。道由言訖，便奔床臥，才著錦被蓋卻，摸馬舉鞍，便昇雲霧，來到隋文皇帝殿前，且辭陛下去也。皇帝亦見，滿目淚流，遂執盞酹酒祭而言曰。畫本既終，並無抄略。（原文至此完）
