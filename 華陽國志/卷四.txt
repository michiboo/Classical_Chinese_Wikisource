
寧州，晉泰始六年初置，蜀之南中諸郡，庲降都督治也。南中在昔，蓋夷越之地，錢、《函》二本脫蓋字，重越字。滇、濮、句町、夜郎、葉榆、桐師、嶲唐，侯王國以十數，〔或椎髻耕田，有邑聚，或〕編髮、「左衽」隨畜遷徙，舊本唯「隨畜」下六字，只能表嶲、昆明，即葉榆民俗，若夜郎、滇、濮、句町、則明明為定居之民。故依《西南夷傳》改。莫能相雄長。此下舊有嶲唐小注。刪。周之季世，楚「威」〔頃襄〕舊刻皆同《史》、《漢》、《西南夷傳》作威。顏師古《漢書》注牂柯郡引《華陽國志》作「頃襄王時」（《後漢書》同）。廖本注謂：「蓋顏師古因秦奪楚黔中郡地在頃襄王時，改而引之也。」顧觀光《校勘記》云：「廖說誤也。《史記正義》，《藝文》七十一，《書鈔》百三十八，《御覽》百六十六，又七百七十一，並引作頃襄王。必《華陽國志》古本如此，後人依《史》、《漢》改耳」。今按：杜佑《通典》百八十七已駁威王時之說，謂「恐《史記》謬誤，班生因習便書。范曄所記詳考，為正」。清黔人莫與儔《莊蹻考》徵引詳贍，論斷允當。謂「杜氏以《史》、《漢》威王時為非，《後書》頃襄王時為正」。茲更詳攷參合，定《常志》原作「頃襄王」，依譙周《古史攷》，不取《史記》。《范史》遵用《常志》，而後人更從《史》、《漢》改易作威王也，當改還。參看附錄《莊蹻入滇攷》。王遣將軍莊蹻泝沅水出且蘭以伐夜郎，植牂柯，各本作，牂柯，字不同，音義同。此依錢、廖本。繫船於是。繫，廖本注云「當作椓，下同」。船，劉、李，《函海》作舡。下同。且蘭既克，劉、張、吳、何、王、浙本並作剋。廖本作克。夜郎又降，而秦奪楚黔中地，無路得反，遂留王滇池。此段「夜郎又降」句以上，亦是常氏用《古史攷》文。《范史》遵之。《史記》言楚威王時有誤；謂「使將軍莊蹻將兵，循江上略巴、蜀、黔中以西」則不誤。說詳附錄《莊蹻入滇考》。緣此是常氏本文，故不改。蹻，楚莊王苗裔也。顧觀光云：「此又誤。《書鈔》、《御覽》並云：遂留之，號為莊王。」按：不得以此為舊刻又誤。以牂柯繫船，因名且蘭為牂柯國。張、吳、何、王本以字下脫牂柯字。《藝文》、《御覽》並雲「以且蘭有椓船牂柯處，乃改其名為牂柯」，引而變其文也。「分侯支黨，傳數百年秦並蜀，通五尺道，置吏主之。漢興，遂不賓。」「傳數百年」句有誤，承莊蹻言，無數百年；承且蘭言，亦非允當；謂夜郎竹王，則不當著於此處。審此上二十四字，當是述夜郎國文，茲移下。
有竹王者，興於遯水。〔先是〕據《太平御覽》九百六十二引文補二字。有一女子浣於水濱。有三劉本作一。節大竹流入女子足閒，推之不肯去，聞有兒聲。取持歸，破之，得一男兒。〔養之。〕《范史》有「歸而養之」句。疑下養字脫亂。長「養」有才武，遂雄夷「狄」〔濮〕，南中無狄名。而多濮屬。故依後文夷濮字改狄為濮。氏以竹為姓。張、吳、何、王本刪氏字，他各本有。浙本於氏字下擠刻一世字，蓋據盧校本添。顧廣圻校稿亦兩標氏與世字，意疑氏當作世也。《范史》作「以竹為姓」，《水經注》則作「氏竹為姓」。一刪氏字，一刪以字，合而觀之，正足見常氏原文為「氏以竹為姓」五字。氏字為不可少，當讀如「氏以竹，後世為姓」，省後世字，氏與姓有別，說在注。捐所破竹於野，成竹林，今竹王祠竹林是也。王與從人嘗止大石上，命作羹，從者「曰」〔白〕舊刻盡作曰，《水經注》與《後漢書‧夜郎傳》注引《華陽國志》文皆作白。白，啟事也。無水，王以劍擊石，水出，今〔竹〕廖本注云：《後漢書‧夜郎傳》注引有竹字，茲補。王水是也，破石錢本等作竹。存焉。後漸驕恣，〔分侯支黨，傳數百年。秦並蜀，通五尺道，置吏主之。漢興，遂不賓。〕移上文二十四字於此，上承竹王，下接漢事，義理通貫，格塞俱解矣。武帝使張騫至大夏國，見邛竹、蜀布，問所從來，曰：「吾賈人從身毒國得之。」身毒國，蜀之西國，今永昌〔徼外〕是也，徼外二字舊傳寫脫，然不可少，茲逕補。騫以白帝。東越攻南越，大行王恢救之。恢使番陽令唐蒙曉喻李本作諭。南越，南越人食有「蒟」〔枸〕醬，當依《史記》作枸醬，說詳附錄《蜀枸醬考》。蒙問所從，曰「牂柯來。」蒙亦以白帝，因上書曰：「南越地東西萬里，名為外臣，實一州主，今以長沙、豫章往，水道多絕，難行。竊聞夜郎精兵可得十萬，若「從番禺」此三字不當有，《史》、《漢》無之。若常氏增語，亦當雲「若從夜郎」。浮船牂柯，出其不意，此制越之一奇也。可通夜郎道，為置吏主之。」帝乃拜蒙中郎將，《史》、《漢》、《西南夷傳》作「郎中將」。發巴、蜀兵千人，奉幣帛，《史》、《漢》有「食重萬人」字，無「奉幣帛」字。見夜郎侯，《史》、《漢》有「多同」字。喻以威德，為置吏。《史》、《漢》作「約為置吏、使其子為令」。旁小邑皆貪漢繒帛，以為道遠，漢終不能有也，故皆且聽命。《史》、《漢》此下有「還報乃以為犍為郡」句。司馬相如亦言：西夷邛笮，蜀之後園，可置為郡。帝「既感邛竹，又甘蒟醬」，此八字當衍。於史文為贅疣，於史事亦不通，與常氏語法亦不類。應是梁陳文士傳鈔者妄增。乃拜為中郎將，往喻意，此下當有亦字。皆聽命。「後西南夷數反，發運役，費甚多，相如知其不易也，乃假巴蜀之論以諷帝，且以宣指使「使」廖本作便。於百姓」。此三十六字亦贅文，應是後人用《相如傳》妄增，當刪。〔蒙〕卒開僰門通南中，原脫蒙字，而多贅文，直如相如開通僰門。唐蒙以南入道不通，斬僰道令，乃斬石通閣道，見《犍為郡序》。後乃為都尉，與下文合。故當補蒙字。相如持節開越嶲，按道侯韓說開益州。武帝轉拜唐蒙為都尉，開牂柯，以重幣喻告諸種侯王，侯王服從。因斬竹王，置牂柯郡，以吳霸為太守。及置越嶲、朱提、益州「四」郡。四郡文甚明。「及」下三郡，不當贅以四字，否則當雲「為四郡」矣。後夷濮阻城，咸怨訴竹王非血氣所生，求立後嗣，霸表封其三子列侯。死，配食父祠。今竹王三郎神是也。
昭帝始元元年，益州廉頭、姑繒，〔牂柯、談指同並〕六字依《漢書‧昭帝紀》補。等二十四縣民反。水衡都尉呂破奴《漢書‧昭帝紀》作破胡，《通鑑》同，《西南夷傳》於此水衡都尉不具名，下文乃雲「呂辟胡」，《通鑑》始元四年同。今按：《百官公卿表》始元元年云：「水衡都尉呂辟胡，五年為雲中太守。」是此年之呂破奴，即「後三歲」之「都尉呂辟胡」也。破與辟音近，義亦通，奴與虜，古亦同音義，並可通用。蓋班氏、常氏取材於兩種資料而未會通所致。募吏民及發犍為、蜀郡奔命擊破之。後三歲，姑繒復反。「都尉呂辟胡」〔破奴〕擊之，敗績。舊本皆作「都尉呂辟胡擊之」，遂與上文歧為二人。茲攷係一人，班氏、常氏字異耳，後人又依《班史》改此為五字也。明年，遣大鴻臚田廣明等，大破之。斬首、捕虜五《昭紀》作三萬人，獲畜產十餘萬頭。《昭紀》作「五萬餘頭」。「富埒中國」四字唐突，無謂，不知何人妄竄，《班史》紀傳與《漢紀》均無此語。封「其」〔鉤町〕渠帥亡波為鉤町王，以〔其〕助擊反者故也。舊本其字無上文可指，茲依《班史》改正。廣明賜爵邑。
成帝時，夜郎王興與鉤町王禹，漏臥侯愈，更相攻擊。帝錢、《函》本作命。使太劉李本作大，亦當讀如太音。中大夫〔蜀郡〕依《漢書‧王商傳》補郡貫。張匡宋刻避諱缺末筆。持節和解之。鉤町、夜郎王不服，乃刻木作漢使《漢書》作吏。射之。大將軍王鳳薦金城司馬蜀郡陳立為牂柯太守。何劉、李二本作阿。霸為中郎將廖本此下有小注云「當有誤」，而無說。查何霸郫縣人，司空何武兄也，《先賢志》有讚與小傳，雲「為屬國中郎將」。《士女目錄》無屬國字。蓋「屬國」為出征戎狄時加銜字，可省也，《成帝紀》未載此役事，《西南夷傳》載之，無何霸文，《通鑑》同，蓋常氏取《益郡耆舊何霸傳》增入。《通鑑》繫此役於河平二年，《考異》云：「《西南夷傳》但云河平中。而胡旦《漢晉春秋》雲在此年十一月。」是《益都耆舊》與《漢晉春秋》皆曾載此役，常氏不專取《漢書》也。出益州。立既到郡，單至夜郎〔且同亭〕依《漢書》補此三字，明其非至夜郎國邑之夜郎縣治。召興。興與邑君〔數十人，率從〕數千人來見立，舊脫五字，便成邑君數千之多。茲依《漢書》文義補。立責數，斬興，邑君皆悅服。興妻父翁指，與興子〔邪務〕依《漢書》補子名。恥，復反。立討〔平〕之。威震南裔。此文較《漢書‧西南夷傳》過省，又刪去王莽時南中騷亂事。茲於陳立事只補一平字，另參《兩漢書》與《通鑑》補王莽時南中事。
〔王莽定諸王之號，四夷稱王者皆更為侯。〕用《通鑑》文，在始建國元年。〔王邯怨怒不附，莽諷柯大尹周歆〕《西南夷傳》作周欽，《通鑑》從《莽傳》作歆。〔詐殺邯。邯弟承，起兵殺歆，州郡擊之，不能服。〕《通鑑》文，在始建國四年。〔蠻夷愁擾，盡反，復殺益州大尹程隆。莽遣平蠻將軍馮茂，發巴、蜀、犍為吏士，賦斂取足於民以擊之。〕《通鑑》天鳳元年。〔茂擊句町，士卒疾疫，死者什六七。賦斂民財，什取五，州境虛耗而不克。徵還，下獄死。更遣寧始將軍廉丹，與庸部牧史熊，大發天水、隴西騎士，廣漢、巴、蜀、犍為吏民十萬人，轉輸者合二十萬人擊之。始至，頗斬首數千，其後軍糧前後不相及，士卒飢疫。莽徵丹、熊，丹、熊願調度，必克乃還。復大賦斂。粵嶲蠻夷任貴亦殺太守枚根反。〕《通鑑》天鳳三年。〔丹等久不能克，益州郡夷棟蠶、若豆等起兵殺太守，姑復夷大牟等亦皆叛，殺略吏人。莽召丹還，更遣大司馬護軍郭興、庸部牧李曄，擊若豆等。〕《通鑑》天鳳六年。《後漢書‧滇傳》敘棟蠶、若豆反在廉丹出軍前。此從《通鑑》。〔又遣國師和仲、曹放助郭興擊鉤町，皆不能克〕《通鑑》地皇二年。〔而還。〕末二字用《後漢書‧南蠻‧滇傳》補。蓋因山東兵起召還。「平帝末」三字舊有，當衍，自王莽居攝至地皇十餘年間益州太守三被叛夷殺害，何能文齊能存，且有政化。《後漢書》於「連年不克而還」下即雲「以廣漢文齊為太守」，所據當實。《先賢梓潼士女》謂「文瀕，字子奇」，《目錄》作「文齊」。「孝平帝末，以城門校尉為犍為屬國，遷益州太守。」是其平帝末是作犍為屬國都尉，王莽末乃為益州太守，傳寫者妄加此三字也。梓潼文齊為益州太守，公孫述時，拒郡不服。光武「稱」帝以南中有義，此下，張、吳、何、王、浙本有小注，依《後漢書‧滇傳》補文齊治績三十七字。續此脫文。查常氏述文齊治績，在《先賢志》於此當略。故只補下五字，以結文意。且所補五字下提行另起。〔封齊成義侯。〕封在光武稱帝後十八年。舊衍稱字也。
益州西部，金、銀、寶貨之地。居其官者，皆富及十世。孝明帝初，廣漢鄭純獨尚清廉，毫毛不犯。夷漢歌詠，表薦無數。上自三司，下及卿士，莫不嘆賞。明帝嘉之，因以為永昌郡，拜純太守。章帝時，蜀郡王阜《後漢書‧滇傳》訛作追。《東觀記》亦作阜。為益州太守，治化尤異：神馬四匹出滇池河中，甘露降，白烏見，始興文學，漸遷其俗。安帝「永初中，漢中、陰平、廣漢羌反，征戰連年」十五字，非南中事，此不當有，故刪。元初四年，益州、永昌、越嶲諸夷封離等反，眾十餘萬，多所殘破。益州刺史張喬遣從事蜀郡楊竦將兵討之。竦先以詔書告諭，告諭不從，方略滌討。凡殺虜三萬餘人，獲生口千五百人，財物四「千」〔十〕餘萬，《後漢書邛傳》作「資財四千餘萬，悉以賞軍士」。廖本據以改此十字為千。今按四千餘萬過於誇大難信，故《通鑑》刪此句不用，當如舊本。降、赦夷三十六種，舉劾姦、貪長吏九十人，黃綬六十人。諸郡皆平。竦以傷死，故功不錄。自是後，少寧五十餘年。迄靈帝熹平中，蠻夷復反，擁沒益州太守雍陟。遣御史中丞朱龜，將並、涼勁兵討之，不克。朝議不能征，欲依朱崖錢寫作。吳、何本作崔。故事棄之。太尉掾巴郡李顒獻陳方策，以為可討。帝乃拜顒益州太守，與刺史龐芝伐之，徵龜還。顒將巴郡板楯軍討之，皆破，陟得生出。〔顒卒〕後，依《滇傳》補二字。復「更」叛，梓潼景毅為益州太守，〔討定之。〕依《滇傳》刪更字，補「討定之」三字。承喪亂後，民夷困餓，米一錢寫作升，張、吳、何、王、浙本作斗，劉、《函》、廖本作，《後漢書‧滇傳》作斛，《先賢志》亦作。千錢，〔民〕皆離散。舊脫民字。當補。毅至，安集後，米一八錢。
建安十九年，劉先主定蜀，遣安遠將軍、南郡鄧方，以朱提太守、庲降都督治南昌縣。輕財果毅，夷漢敬其威信。何、王本只「以鄧方治南昌，夷漢敬其威信」十二字承定蜀下。脫二十二字。他各本不脫。浙本原脫，後用兩行擠刻補足。方「亡」〔卒〕，舊本作為。廖本改作亡。顧觀光《校勘記》云：「原作卒。」《李恢傳》作卒。先主問代於治中從事建寧李恢，對曰：「「西」〔先〕舊本作西。依《漢書‧充國傳》及《三國志‧李恢傳》改先零。零之役，趙充國有言：「莫若老臣。」」先主遂用恢為都督，治平夷縣。先主薨後，越嶲叟帥高定元殺郡將「軍」焦璜，舊衍軍字，漢人習稱太守為郡將，常兵（郡兵）統率於太守也。舉郡稱王以叛。益州大姓雍闓亦殺太守正元豐本作鄭。昂，更以蜀郡張裔為太守。闓假鬼教曰：「張「裔」《三國志‧裔傳》無此裔字，常氏增，當衍。府君，如瓠壺，外雖澤，「而」內實粗，劉、李、《函》本作。錢、張、吳、何、王本作粗。廖本從裔本傳作麤。殺「之」不可，縛與吳。」顧廣圻校稿雲「七字句。東漢人語每如此」。今按：巫語例為三言，四言。《三國志》加而字，與令字，變為散文，常氏又變「不足殺」三字為「殺之不可」四字，省其令字，足知巫原語是三言三韻十八字，故刪存原語。於是執送裔於吳。吳主孫權遙用闓為永昌太守；遣故劉璋子闡為益州刺史，處交、益州際。牂柯郡丞朱提朱褒領太守，恣睢，丞相諸葛亮以初遭大喪，未便加兵，遣越嶲太守巴西龔祿住安上縣，遙領郡；從事蜀郡常頎行部南入；以都護李嚴書曉喻闓。闓答曰：「愚聞天無二日，土無二王。今天下派分，正朔有三，遠人惶惑，不知所歸。」其傲慢如此。頎至牂柯，收郡主簿考訊姦。褒因「煞」〔殺〕此從錢寫本，他各本作煞。頎為亂。益州夷復不從闓，闓使建寧孟獲說夷叟曰：「官欲得烏狗三百頭、膺前盡黑，●腦三，按字書無●字。疑字當作鷈。《玉篇》：「含毒蛇也。」音叡。蚊鷈無腦，毒蛇則有腦，而難致也。「斷」〔斲〕廖本作斷。下同。木構元豐本作構。嘉泰本作●。三丈者三千枚，汝能得不？」夷以為然，皆從闓。「斷」〔斲〕木堅剛，性委曲，高不至二丈，故獲以欺夷。
建興三年春，亮南征。「自安上」由水路〔自安上〕舊刻此三字誤倒，無論安上是今何地，皆當在山中，不可能水路入越嶲，唯水路可至安上，轉陸入越嶲耳。入越嶲。別遣馬忠伐牂柯，李恢向益州。以犍為太守廣漢王士為益州太守。高定元自旄牛、錢寫本作旄頭。定笮、卑水多為壘守。亮欲俟定元軍眾集合，並討之，軍卑水。定元部曲殺雍闓及士「庶」等，士，謂益州太守王士。舊傳寫者忽之，衍庶字也。廖本注云，「當衍二字」，意謂士等二字，然等字固當有，謂王士從人。孟獲代闓為主。李本作王。亮既斬定元，「而」馬忠破牂柯，〔而〕上而字，當移此。李恢敗字當作困。於南中。夏五月，亮渡瀘，進征益州。生虜孟獲，置軍中，問曰：「我軍如何？」獲對曰：「恨不相知，公易勝耳。」亮以方務在北，而南中好叛亂，宜窮其詐。乃赦獲，使還合軍，更戰。凡七虜、七赦。獲等心服，夷、漢亦思反善。亮復問獲，獲對曰：「明公，天威也！邊民長不為惡矣。」秋，遂平四郡。改益州為建寧，以李恢為太守，加安漢將軍，領交州劉本作「川」。刺史，移治味縣。分建寧、越嶲置雲南郡，以呂凱為太守。又分建寧、牂柯置興古郡，以馬忠為牂柯太守。移南中勁卒、青羌萬餘家於蜀，為五部，所當無前，劉、錢、《函》、廖本作「無當無前。」「軍」號〔為〕飛〔軍〕。劉、錢、《函》、廖本作「軍號飛」，三字下注一闕字，從嘉泰本也。張佳胤改刻為此四字，依元豐本也。吳、何、王諸本從之，浙本原同張本，又復剜改從嘉泰本。分其羸弱配大姓焦、錢、《函》二本訛作集。雍、婁、爨、舊皆作●，廖改。孟、量、毛、李為部曲，置五部都尉，號五子。故南人言四姓五子也。以夷多剛很，舊各本作狠，廖本改。不賓大姓富豪；乃勸令出金帛，聘策惡夷為家部曲，得多者奕世襲官。於是夷人貪貨物，以漸服屬於漢，成夷漢部曲。亮收其俊傑建寧爨習，朱提孟琰及獲為官屬，習官至領軍，琰，輔漢將軍，獲，御史中丞。出其金、銀、丹、漆，耕牛、戰馬，給軍國之用，都督常用重人。舊本皆作「常重用人」。錢寫作「常重用其人。」茲依廖本，作「常用重人」。
李恢卒後，以蜀郡太守犍為張翼為都督。翼持法嚴，不得殊俗和。夷帥劉冑反，徵翼，以馬忠為代。忠未至，翼脩攻戰方略、資儲。群下懼。翼曰：「吾方臨戰場，豈可以絀退之故，廢公家之務乎？」忠至，承以滅冑。「蜀賜翼爵關內侯。」此十餘年後追論討劉胄功事，當衍。忠在南，柔遠能「爾」〔邇〕，廖本訛作爾。甚垂惠愛，官至鎮南大將軍。卒後，南人為之立祠，水旱禱之。以蜀郡張表為代，加安南將軍。又以犍為楊「義」〔羲〕舊皆作義。廖本注云「當作羲」，是，即《三國志》楊戲。為參軍，副貳之。表後，以南郡閻宇為都督，南郡霍弋錢、《函》本作戈，下仍作弋。為參軍。弋甚善參毗之禮，遂代宇劉本誤守。為監軍、安南將軍。撫和異俗，為之立法施教，輕重允當，夷晉安之。《函海》注云：「按，西南夷以中國為晉」。及晉世，因仍其任。時交趾劉、李本作阯。不附，假弋節遙領交州刺史，得以便宜選用長吏。今吳、何、王本作令。官和解夷人及適音謫，古字通。罰之，皆依弋故事。弋卒，子在「龔」〔襲〕舊本作龔，廖本注「當作襲」，茲逕改。領其兵，和諸姓。
晉「以」巴西太守吳靜，在官數年，撫卹失和。軍司鮮于嬰表徵靜還。「嬰」李本無。因〔以嬰〕代之。舊各本以字誤在上，嬰字誤在前，又下空格，並誤。泰始六年，《晉書‧武帝紀》與《通鑑》皆作「七年」。以益州大，分南中四郡為寧州，嬰為刺史。〔治雲平。〕《晉書‧地理志》：寧州，統雲南、興古、永昌、建寧四郡，郡首雲南，縣首雲平。據補。咸寧五年，尚書令衛瓘奏兼併州郡，太康「三」〔五〕年，舊本皆作「三年」。《通鑑》作「五年」。雲據《華陽國志》，則是宋刻誤作三，原本固作五年也。罷寧州。當連太上十四字為句，舊誤於郡下空格，茲上連。置南夷〔府〕，舊脫府字，依《蜀中廣記》引《華陽國志》文補，下文亦正作「南夷府」，謂南夷校尉府也，府字不可脫。以天水李毅為校尉，持節統兵，鎮南中，統五十八部夷族都監行事。每夷供貢南夷府，入牛金旃馬；動以萬計；皆豫作「忿恚」〔念羨〕致校尉官屬。其供郡、縣亦然。南人以為饒。自四姓子弟仕進，必先經都監。
夷人大種曰昆，小種曰叟，皆曲頭，木耳環，鐵元豐本作銀。裹結。無大侯王，如汶山、漢嘉夷也。夷中有桀、黠、能言議屈服種人者，謂之「耆老」，便為主。便字，張、吳、何、王本作使，非。浙本剜改作便。論議好譬喻物，謂之《夷經》。今南人言論，雖學者，亦半引《夷經》。與夷為姓廖本注云「當作婚」。曰「遑耶。」諸姓廖本注云「當有婚字」。為「自有耶」。世亂、犯法，輒依之藏匿。或曰：有為官所法，夷或為「報」〔執〕仇。各舊本皆作執仇。顧廣圻校雲「此報字之誤。」廖本逕改作「報仇」。茲仍遵舊。與夷至厚者，謂之「百世遑耶」，恩若骨肉。「為其逋逃之藪。」審上下文，此為贅句。當是後人傳鈔者衍。故南人輕為禍變，恃此也。其「速」〔俗〕舊本皆作俗，廖本作速。徵巫鬼，好詛盟，投石結草，官常以盟詛要之。諸葛亮乃為夷作圖譜：《太平御覽》卷七十五引此文，無譜字。先畫天地，日月，君長，城府，次畫神龍；龍生夷，及牛馬《御覽》引此下有字。羊；後畫部主吏，乘馬幡蓋，巡行安卹；又畫《御覽》引有夷字。牽牛負酒、齎金寶詣之之象，以賜夷。夷甚重之，許致生口直。又與瑞錦、鐵券，今皆存。每刺史、校尉至，齎以呈詣。動亦如之。
毅後，永昌呂祥為校尉。祥後數〔年〕「人」，舊本皆作「數人。」查自太康五年罷寧州，以天水李毅為校尉，至太安元年，廣漢李毅任內毛詵等叛亂，中間只十七年，已閱李毅、呂祥兩任。以晉世南中官吏一般任職年數較久推斷，不至於更閱數人乃至廣漢李毅，當作「祥後數年」乃合。「數年」，則校尉失名者只合一人而已。「李」廣漢〔李毅〕舊皆脫毅名，作「李廣漢」三字，當是舊時傳鈔者或於兩李毅同官而妄改。此廣漢李毅，後文甚明，故逕改易。從雲南、犍為郡守為校尉。久之，建寧太守巴西杜俊、朱提太守梓潼雍約，懦鈍無治，政以賄成。俊奪大姓鐵官令毛詵、中郎李叡張本作●，吳何本作督，下同。部曲，致詵弟耐罪。《函海》有小注云「耐即耏也」。意謂耏罪是半髡之刑。今按：耐耏兩字古通，是一種小罪輕刑，薙髮而存其須。然亦為「忍耐」，可作人名解。朱提大姓太中大夫李猛有才幹，弟為功曹，分當察舉，而「俊」舊本有俊字。當衍。約受都尉雷逢賂，舉逢子炤、孝廉，不禮猛，猛等怨之。此下元豐本空四格、錢、《函》、廖本空格。茲連。太安元年秋，詵、叡「猛」廖本注「當衍」。逐俊以叛。猛貽之書曰：「昔魯侯失道，季氏出之。天之愛民，君、師所治。知足下追踵古人，見賢思齊。足下箕帚，枉慚吾郡。」亦逐約，應之作亂。眾〔各〕舊脫各字，依《通鑑》補。數萬。毅討破之，斬詵首。叡走依遑耶五「蔡」〔苓〕元豐本作「丘芩」。劉、錢、《函》本作「丘蔡。」張、吳、何、王、浙本作「五茶」。廖本作「五蔡」，《通鑑》卷八十五引作五苓。茲從《通鑑》。夷帥錢、《函》二本作師。於劉本作子。陵承。猛箋降曰：「生長遐荒，不達禮教，徒與李雄和光合勢。雖不能營師五丈，略地渭濱；此下當有猶字脫。冀北斷褒斜，東據永安。退考靈符，晉德長久，誠非狂夫所能幹。輒表革面，歸罪有司。」毅惡其言，遂誘殺之。此下錢、《函》、廖本空格。茲提行張、吳、何、王、浙本有行字。當衍。
部永昌從事江陽孫辨，上南中形勢：「七郡斗絕，晉弱夷強。加其土人屈塞。應復寧州，以相鎮慰。」冬十一月丙戌，詔書復置寧州。增統牂柯、益州、朱提，合七郡，〔毅〕為刺史。加龍驤將軍，進封成都縣侯。舊脫毅字。當有。
〔太安〕二年，於陵承詣毅，請恕叡罪，毅許之。叡至，群元豐本作郡。下以為詵、叡破〔亂〕廖本無亂字。州土，必殺之，毅不得已，許諾。及叡死，於陵承及詵、猛遑耶怒，扇動謀反，奉建寧太守巴西馬「恢」〔義〕原作「馬恢」。按《三國志‧馬忠傳》：「子脩嗣。」裴註：「脩弟恢。恢子義，晉建寧太守。」時距忠卒已五十餘年。當是義。為刺史，燒郡。偽發，毅方疾作，力出軍。初以救「恢」〔義〕，及聞其情，乃殺「恢」〔義〕。夷愈強盛，破壞郡縣，沒錢、《函》本作役。吏民。會毅疾甚，軍連不利，晉民或入交州，或入永昌、牂柯，半亦為夷所困虜。夷因攻圍州城。時治味縣，後詳。毅但疾元豐本作疾，廖本同。嘉泰本作病，劉、錢、《函》本同。張本改併，吳、何、王、浙本同。力固孤城，病篤不能戰討。時李特、李雄作亂益州，而所在有事，救援莫至。張、吳、何、王本作致。毅上疏陳謝：「不能式遏寇虐，疾與事遇，使虜遊魂。兵穀既單，器械窮盡，而求救無望，坐待殄斃。若必不垂矜憂，乞請大使，及臣尚存，加臣錢本作以。《函海》作。重罪。若臣已死，〔必〕廖本無必字，據劉本等補。陳屍為戮。」積四年，張、吳、何、王本無此三字。光熙元年春三月，毅薨。子釗任洛，還赴。到牂柯，路塞。停住交州。文武以毅女秀明達有父才，遂奉領州事。秀初適漢嘉太守廣漢王載。載將家避地在南，故共推之，又以載領南夷龍驤參軍。秀獎勵戰討，食糧已盡，人但「樵」〔焦〕元豐本作樵，廖本同，嘉泰本作焦，劉、錢、《函》本同，張、吳、何、王、浙本作茹，當作焦。草、炙鼠為命。秀伺夷怠緩，輒出軍掩破。首尾三年，釗乃得達。丁喪，文武復逼釗領州府事。毅故吏毛孟等詣洛求救，至欲自刎，懷帝乃下交州，使救助之。以釗為平寇將軍，領南夷護軍。遣御史趙濤，贈毅少府，諡曰威侯。元豐本作「武侯」，錢、《函》本同，《函海》注云：「劉、吳、何、李本並作威侯」，各他本亦俱作「威侯。」交州刺史吾彥，遣子威遠將軍咨以援之。
朝廷《函海》作庭。以廣漢太守魏興王遜為南夷校尉、寧州刺史，代毅。自永嘉元年受除，四年乃至。遙舉建寧董敏《王遜傳》作「董聯」。為秀才。郡久無太守，功曹周悅行郡事，輕敏，不下其板。遜至，怒，殺悅。悅弟秦臧長周昺，合夷叟謀：以趙濤父混舊本同《王遜傳》作混，廖本改渾。昔為建寧，有德惠，欲殺遜樹濤。遜誅之，並殺濤。夷晉莫不惶懼。表釗為朱提太守，治南廣，禦〔李〕雄。時荒亂後，倉無張、吳、何、王本作斗。粟，眾無一旅，官民虛「弱」〔竭〕，廖本作弱繩紀弛廢。遜惡衣菜張、吳、何、王、浙本作萊。食，招集〔民〕夷。「民」舊作夷民。茲倒，斷句。夷徼厭亂，漸亦返善。勞來不怠。數年克復。以五「茶」〔苓〕此處，劉、錢，《函》本作荼。張、吳、何、王、浙本仍作茶。顧廣圻校稿雲「五苓」批「癸酉」二字。廖本亦仍作茶，注云「當作苓」。夷昔為亂，首圖討之；未有致罪。會夷發夜郎莊王墓。遜因此，遂討滅之。及討惡獠剛夷數千落。《王遜傳》作「征伐諸夷，俘馘千計。」威〔震〕南方。官至平西、安南將軍，又兼益州刺史，加散騎常侍，封褒中伯。而嚴猛太過，多所誅鋤。犍為太守朱提雷炤、流民陰貢、平樂太守董霸，破牂柯、平夷、南廣，北降李雄。建寧爨量，與益州太守李、舊本皆作「易」。顧廣圻校云：「後作」。廖本逕改。梁水太守董慬，保興古盤南以叛。張、吳、何、王本倒作「盤以南」。〔李〕雄遣叔父驤破越嶲，伐元豐本作代，廖本同。寧州。遜使督護雲南姚岳《晉書‧王遜傳》作姚崇。距錢寫作拒，義同。驤於堂張、吳、何、王本作螳。螂縣。違遜指授，雖大破之，驤不獲。
太興四年，遜發病薨。州人推〔遜〕中子堅領州事。原脫遜字，依《晉書‧遜傳》補。
永昌元年，按《晉書‧王遜傳》當作「泰寧三年」。晉朝更用零陵太守南陽尹奉為寧州刺史、南夷校尉，加安西將軍。奉威刑緩鈍，政治不理。咸和八年，遂為雄弟壽所破獲。南中盡為雄所有。惟牂柯謝恕不為壽所用，此下劉、李、錢本空五字，示舊刻有墨巴脫文。《函海》空一格他本連。〔壽破之。壽去〕依《李雄志》補五字。遂〔復〕保郡「獨」為晉。按，牂柯治故且蘭，近晉湘州。故恕易進退。舊脫五字後，被傳寫者改竄，紊亂。就文理言，獨當為復字訛，並在遂下。官至撫夷中郎將、寧州刺史、冠軍〔將軍〕。舊脫「將軍」字，是寫校疏忽。「是歲，咸和八年也。」上已記「咸和八年」，此七字當衍。
牂柯郡，漢武帝元鼎「二」〔六〕年開。《前漢‧地理志》作「元鼎六年開」。本書《蜀志》作「元封元年分犍為置牂柯郡」即元鼎六之次年。蓋因伐南越開牂柯，次年乃置郡。廖本注云「二當作六。」茲逕改。屬縣，漢十七，戶「六」〔二〕萬。《前漢志》戶二萬四千二百一十九。舉成數當為二萬。此作六者，蓋傳鈔中與「元鼎六」字互易。茲並訂正。及晉，縣四，廖本注云「當作八」戶五千。《晉書‧地理志》牂柯郡「縣八，戶一千二百」。據《太康簿》也。此係用尹奉降蜀時簿。時蜀民南流者多，故四縣戶增。去洛五千六百一十里。郡上值天井，故多雨潦。張、吳、何、王、浙本皆作獠，意屬下句。非是。《說文》潦，「雨大貌」。牂柯郡民族複雜，不可以僚族一種代表之。下所指亦非獠俗特點。故當從劉、錢、《函》、廖本作潦字。俗好鬼巫，多禁忌。「畬」〔●〕舊皆作畬、《說文》「三歲治田也。」與此文義不合。字當從佘，詩車切。音奢。《集韻》「火種也」。謂燒山而種，今雲「火地」。山為田。無蠶桑。頗尚學書。少威「棱」〔儀〕。錢本作儀，是。多懦怯。寡畜產，雖有僮僕，方諸郡為貧。王莽更名牂柯曰同亭。郡不服。會公孫述「時」〔據〕各本作時。廖本注云：「當作據。李依《後漢書》誤改耳。」茲逕改。「三」〔巴〕蜀，舊皆作「三蜀。」述所據兼巴、蜀、漢中。不只三蜀。三當是巴字訛。廖註：「句絕。」大姓龍、傅、尹、董氏與功曹謝暹保郡，聞「漢」漢字衍。世祖在河北，光武於更始三年稱帝於河北，世祖是廟謚，追記得用之。乃遠使使由番禺江出，奉貢漢朝。世祖嘉之，號為義郎。明、章之世，毋斂人尹珍，字道真，以生遐裔，未漸庠序，乃遠從汝南許叔重受五經。又師事應世叔學圖緯，通三材。劉本作才。還以教授。於是南域始有學焉。珍以經術選用，歷尚書丞、郎，荊州刺史。「而世叔為司隸校尉。師生並顯。」此十二字，當是後人批註語，傳寫者誤入正文。非牂柯事也。平夷傅「保」〔寶〕，元豐亦作保，錢本作寶，是。夜郎尹貢，亦有名德，歷尚書郎、長安令，巴郡太守、彭城相，傅寶字紀圖，巴郡太守，見《士女目錄》。尹貢無攷，應是官彭城相者。二人官職合敘，亦有前後。則先作尚書郎是寶，作長安令是貢。號南州人士。郡特多阻險，錢本作嶮。有延江、霧赤、煎水為池衛。少有亂，惟朱褒見誅。其郡守垂功名者，前有吳霸、陳立，後有漢中張亮則、廣漢劉寵、犍為費詩、巴西馬忠，皆著勳烈。晉元帝世，太守建寧孟才以驕暴無恩，郡民王清、范朗元豐本作郎。吳、何本作期。逐出之。逐，劉本作遂。刺史王遜怒，分鄨半廖本注云，「當作平。下當有夷字」。今按：「鄨半」者，當時習慣表示延江流域北部地區之稱。晉牂柯郡八縣。夜郎、談指屬盤江流域，餘六縣屬延江流域。鄨與平夷二縣在延江北，餘四縣在延江南。時人謂延江以北為鄨半也。分夜郎郡不言縣名，則此亦不當舉鄨與平夷。如舉縣名則當先郡治平夷，不當先鄨。故知廖本注非也。為平夷郡，夜郎以南為夜郎郡。此下廖本注云：「當有但字。」茲依《漢中郡》例，補「郡但」二字。〔郡但〕四縣。
萬壽縣　　郡治。有萬壽山。沮，廖本注云「當衍」，非。此地名。說在注釋。本有鹽井，漢末時，夷民共詛盟不開。今三郡皆無鹽。
且蘭縣〔音沮。〕舊各本有此二字。廖本刪去，注云「舊校雲音沮。」以為是小注誤入正文。茲仍舊本。漢曰故且蘭。有柱蒲錢寫本訛作蘭。關「也」。〔有赤霧、煎水，入沅。〕《前漢志》，故且蘭有沅水。《後漢志》注引《地道記》曰：「有瀋水。」王先謙校《水經注》說，沈當作沅，是也。上文有「霧赤、煎水為池衛」，考在縣境，故補。
廣談縣〈此下張、吳、何、王、浙本連「毋歛」，不空。〉
毋斂縣有剛「火」〔水〕也。廖本注云：「火當作水，見《漢書‧地理志》。」茲逕改。劉、李本存上也字，刪此也字。茲存此也字，刪上也字。
平夷郡，晉元帝顧廣圻校本於眉上批「愍，癸酉」三字。意謂當作「愍帝。」茲不改。建興李本作武，他各本作興，廖本注云「當作武」，茲不改。元年置。《水經注》亦作建興元年，則《常志》固作建興。建興雖愍帝年號，時元帝已以瑯邪王加安東將軍都督揚州諸軍事，鎮建業。寧州王遜依怙之，與元帝同用建興年號，晉南方州晉皆只知元帝，不知愍帝，故《常志》從李釗諸人語如此，非錯謬也。屬縣二。戶千。李、吳、何、王本倒作「千戶。」下同。〔去建康，水，一萬三千里。〕用《宋書‧州郡志》補。
平夷縣　郡治。有●津，安樂水。山出茶、蜜。
鄨縣故犍為郡城也。不狼山，出鄨水，入「沅」〔延〕。《前漢志》宋槧已訛作沅，《常志》本作延，後人謬從誤本《漢志》改作沅也，茲改還作延。又錢寫本此下有水字。有野生薜，可食。大姓王氏。
夜郎郡，〔故〕夜郎國也。〈各舊本脫故字，當補。〉屬縣二。戶千。〔去建康，水，一萬三千里。〕依《宋書‧州郡志》補。
夜郎縣郡治。有遯水，通「廣」鬱林。廖本注云：「《後漢書‧夜郎傳》注引無廣字。」茲逕刪。有竹王三郎祠，甚有靈響也。張、吳、何、王、浙本無也字，他各本有，當衍。
談指縣〔出丹。〕用《後漢志》文補二字。〔不津江，有瘴氣。〕用《後漢‧郡國志》劉昭注引《南中志》文補。張、吳、何、王、浙本有小注云：「《漢書》談指縣出丹。」脫後字也。《函海》本亦有小注云：「《後漢志》引此有「有不津江江有瘴氣」八字。」意謂劉昭所引是常氏此篇。顧廣圻校批云：「彼注所引《南中志》當另是一書。」意指是譙周《南中志》或魏完《南中志》。然常氏此書亦多有引自舊有典籍，如譙周之《南中志》處，劉昭所引《南中志》縱非出於常氏，亦可用以補常氏所闕也。
晉寧郡，本「益州」〔滇國〕也。舊作「益州。」審下文，當是「滇國」二字，傳抄者妄改之。元鼎初〔置吏，分〕屬柯、越嶲。舊有脫，不成文理。審係初未置郡，但以滇王與其屬邑置吏分屬二郡，補三字。「漢武帝」元封二年，叟反，上元鼎未舉帝稱，柯郡已言「漢武帝元鼎」也。此句自不當更贅「漢武帝」三字。應是淺人旁註，被誤入正文。故刪。《後漢書‧光武紀》建武十九年注引此文有武帝字，亦注引時加，非常文所固有。又其叟下有夷字，亦注引時衍也。遣將軍郭昌討平之。因開為郡，治滇池上，號曰益州。時尚未置十三部刺史。元鼎五年初置部刺史、改梁曰益，遂同郡名。漢屬縣二十四，戶二十萬。唐百川校本塗去十，並箋云：「《班志》戶二萬九千。」今按《班志》：「戶八萬一千四百九十六。」《續漢志》：「戶二萬九千三十六。」唐誤。又《班志》所記，為元始二年簿。此雲二十萬，蓋據元封開郡時賬。因昭帝時益州夷亂用兵，多所屠戮，故戶口轉少。後漢又屢亂，故更轉少也。晉縣七，戶萬。去洛五千六百里。《續漢志》同。《宋書‧ 州郡志》云：「去建康，水，一萬三千七百里。」多於平夷七百里，從江道海道不同。「司馬相如」韓說初開，得牛、馬、羊屬三十萬。舊本皆有「司馬相如」四字，查《相如傳》，人死於元封前，亦未嘗入滇。常氏上文，固言「相如持節開越嶲，按道侯韓說開益州。」明此四字係淺人妄為傅益。非常文所有。漢乃募、徙死罪及奸豪實之。郡土大平敞，原田。句。疑原上有「美好」字。多長松皋。疑當倒作「皋多長松」。有鸚鵡、孔雀、鹽池、田、漁之饒，金、銀、畜產之富。俗奢豪，難撫御，惟文齊、王阜、景毅、李顒及南郡董和為之防檢，後遂為善。蜀建興三年，丞相亮之南征，以郡民字當作人。李恢為字當作領。時恢仍為庲降都督，兼領郡。太守，改曰建寧，治味縣。寧州「別」建，〔分西七縣別立〕為益州郡。舊作「寧州別建為益州郡」。茲依《晉書‧地理志》補五字，並移別字在下，以通文意。後太守李，《南中總序》作「李易」。恢孫也，與〔梁水〕「前」太守《總序》作梁水太守董慬，劉李本作僅。建「興」〔寧〕錢本作寧，是。爨量共叛。《晉書‧明帝紀》作「梁州（水）太守爨亮、益州太守李，以興古叛，降於李雄。」寧州刺史王遜此下當有「討平之」字。表改益州為晉寧郡。
滇池縣　　郡治，故滇「國」〔邑〕也。舊傳寫訛邑為國，並改上文滇國為益州，茲並改正。有澤水，「週」〔周〕錢本作周，是。迴錢寫作圍。二百〔餘〕里。《史記‧西南夷傳》：「蹻至滇池，地方三百里。」《班史》刪去地字，承池字雲「方三百里」。《後漢‧郡國志》注引《南中志》雲「池周二百五十里。」《范史‧滇傳》云：「有池周回二百餘里。」《水經注》卷三十六雲「周三百里許」，顧廣圻校本據改二字作三。今按：古人惟目測，不能定準。近世實測滇池周岸回曲二百二十四公里，即約四百五十里。《范史》實用《常志》文。舊本蓋脫餘字。所出深廣，下流淺狹，如倒流，故曰滇池。《漢書‧西南夷傳》注引作「澤下流淺狹，狀如倒池，故曰滇池。」長老傳言：池中有神馬，《初學記》二十九，《太平御覽》八百九十七，並引作「神馬四匹出滇池河中。」當是參用他書別文所衍。或交焉，《藝文類聚》引作「與家馬交」。即生駿駒。劉、李本與上焉字均作馬。錢、《函》本此亦作馬。俗稱之曰「滇池駒」，日行五百里。〔有黑〕水神祠「祀」。原有脫、衍。廖本注云：「當有「有黑」二字，見《漢書‧地理志》。」顧觀光校勘本云：「祠下衍祀字，並依《漢志》刪。」亦有溫泉，如越嶲溫水。又有白蝟山，山無石，惟有此二字，《御覽》引作「而多」。蝟也。
同勞縣〔漢舊縣。〕
同安縣
連然縣有鹽泉，南中共仰之。
建伶〈劉、錢、《函》本作令。〉縣
毋單縣〔漢舊縣，屬柯郡。建興中度。〕據《水經注》。〔有丹。〕
秦臧縣〔漢舊。〕
建寧郡治，故庲降都督屯也，南人謂之「屯下」。屬縣晉〔初十七〕，晉字下舊有脫亂。茲依《晉書‧地理志》補三字。「太安二年」四字是後人側注於「益州」者，再傳鈔者誤入正文。平樂郡分出在建興元年，非在太安。分「為」〔置〕益州、平樂二郡〔後〕，「合」縣十三。舊鈔妄有衍奪，後人未校，改置作為，改後作合以適誤文。宋刻更緣誤文改字，遂益謬亂。明人寫本每以後作後，宋刻因形似合而謬改也。戶萬。去洛五千六百三十九里。有五部都尉，四姓及霍家部曲。
味縣　郡治。《函海》注云：「按曹學佺《名勝志》引此作夷叟。」有明月社，夷、晉不奉官，則官與共盟於此社也。
「牧」〔升〕麻縣〈廖本升字作牧。〉　山出好升麻。有塗水。張佳胤注云：「按《漢書》為「收靡」。李奇曰：靡音麻。《晉書》建寧郡有牧麻。」吳、何、王、浙本並有此小注。
同樂縣　大姓爨舊各刻本作。氏。
穀昌縣　漢武帝將軍郭昌討夷，平之；因名郭昌，以威夷。孝章時改為穀昌也。
同瀨縣〈《漢書》作「銅瀨」。古同、銅字通。〉〔談虜山迷水所出，東至談入溫水。〕依《漢書‧地理志》補。劉昭《續漢志注》引《地道記》作「銅虜山，米水所出。」前後錄音字異也。所引為《元康地道記》即《隋書‧經籍志》所云《元康三年地記》。張嘉胤引此文作《漢書地道記》。而函海小注引何本，又誤米水為采水，並有訛誤。《水經注》亦作迷水。
雙柏縣〔出銀。〕用《後漢‧郡國志》文補。
存縣　雍闓反，結壘於縣山，繫馬宋刻與錢寫本、張、吳、何、王本作「柳。」《函》、廖本作「」。，繫馬柱，見《先主志》。柱生成林；今夷言「無雍梁〔林。」梁，夷〕言馬也。舊各本俱脫林梁夷三字。茲依《水經注》引補。顧觀光校本依《太平御覽》引作「今夷言無梁林。無梁，夷言馬也。」蓋衍後無字。
昆澤縣〔有溫水。〕依《水經注》補。
漏江縣〔有漏江。〕依《水經注》文補。九十里出蠙口。《水經注》作蝮口。
談槁〈《後漢志》作稿，從禾。劉、錢、《函》本作豪，訛。〉縣　有濮獠。《函海》本脫縣字，有小注云：「何本作●。前後漢、晉書並作槁。」
伶丘〈張、吳、何、王、浙本作泠丘。《晉書‧地理志》作冷丘。〉縣主獠。
脩雲縣
「新定」〔俞元〕縣舊作新定縣。廖本注云「當作俞元縣」茲逕改。〔在河中洲上。〕據《郡國志注》引文補。《水經注》云：「縣治龍池洲。」〔南池〕《前漢志》云：「池在南。」《水經注》逕稱「南池」。〔橋水所出，東至毋單入溫水。懷山出銅。〕據《前漢志》補此十七字。懷山，《後漢志》作裝山。當是字本作褱，傳寫訛作裝。
平樂郡，元帝建興元年，顧廣圻校稿改元帝為愍帝。廖本注興字「當作武」，並無取。元帝睿於懷帝初以瑯邪王鎮建業。懷帝被擄，中原無君，睿仍稱永嘉六年。踰年懷帝已死，愍帝以秦王承稱晉帝，建元建興。睿亦用建興年號，於勢實不相屬。在江左人視之，自是元帝之建興也。平樂郡是刺史王遜析置，正建興初，亦非建武。刺史〔王遜〕割建寧〔之〕此與王遜二字，並依廖本注補。原無說明。考當是。新定、興遷二縣，顧廣圻校云：「建寧有新定，無興遷。」今按：興遷，永嘉中因僑民立也。說在註釋。新立平樂、三沮二縣，合四縣為「一」郡。郡上顧廣圻校稿及廖本俱添有「一」字。無取。後太守建寧董霸叛降李雄，郡縣遂省。寧州北屬，雄復為郡，以朱提李壯為太守。此下，劉、張、吳、何、王本逕接朱提郡。錢、《函》、廖本提行。顧廣圻校稿云：「平樂四縣全脫去。」廖本注云：「此下脫文未詳。」茲補四縣名。並考。
〔新定縣郡治。有大澤。〕用草海意補。
〔興遷縣〕
〔平樂縣〕
〔三沮縣〕
朱提郡，本犍為南部，孝武帝元封二年置，屬縣四。建武後，省為犍為屬國。至建安二十年，鄧方為都尉，先主因易名太守。屬縣五，戶八千。去洛五千三百里。先有梓潼文齊，初為屬國。穿龍池溉稻田，為民興利，「亦」〔民〕舊各本脫民字。當有。亦字可省。為立祠。大姓朱、魯、雷、興、仇、遞、高、李，亦有部曲。其民好學，〔地〕濱犍為，號多士人，為寧州冠冕。
朱提縣　郡治。〔山出好銀。〕依兩漢《地誌》及《食貨志》補。
堂〈何、王本作螳。〉螂〈《漢志》作琅。〉縣　因山名也。出銀、鉛、白銅、〔銅〕、雜藥。有堂螂附子。唐百川校箋雲「螂當作狼。」謂《晉志》、《宋志》並作狼也。今按：地名譯自夷語者，但存其語音，無定字。金石文字作「堂琅」者多。
南秦縣　自僰道、南廣，有八亭，道通平夷。
漢陽縣　有漢水，入張、吳、何、王本無入字。延江。
南昌縣　故都督治。有鄧安遠城也。
南廣郡，蜀延熙中置，以蜀郡常竺為太守。蜀朝召竺，入為侍中，巴西令狐衷代之。此下，錢、《函》、廖本有空格。建武「九」〔元〕各本皆作九，茲從李本。年省。按惠帝、元帝皆曾改元建武亦各只一年。舊各本皆作九年。獨李本作元年而無說。廖本九下注云「當有誤」，亦無說。楊守敬《三國郡縣表攷證》云：「當是泰始九年省」，蓋謂「建」當作「晉」，晉武帝即位之九年即泰始九年，於文帝字可省也。《晉書》錄《泰康地誌》朱提郡五縣中有南廣，別無南廣郡。是泰康時已省郡存縣之證。然，常氏降江左後，悉改其書中蜀年號從晉，對核審慎，無舍年號而稱晉武之例。泰始九年猶未平吳，於蜀事多仍舊慣，無省郡之必要。惟惠帝建武元年（三０四）李雄入成都，羅尚敗屯巴郡，蜀民大流徙，南廣淪沒，乃有省郡可能。是作建武元年省者是。楊說與作建武九年者皆非也。元帝世，刺史王遜移朱提〔郡〕治「郡」南廣。舊各本郡治二字倒。茲改正。太守李釗數破雄，殺「賊」〔其〕大將樂初。常氏不稱雄軍為賊。當是原文作其，傳寫訛。後刺史尹奉卻郡還舊治。及雄定寧州，復置郡，以興古太守朱提李播為太守。屬縣四。戶千。自僰道至朱提，有水、步李本作部道。水道有黑水及羊官水，至險難行。步道度錢、《函》本作渡。他各本作度。三津，亦艱阻。故行人為語曰：「猶顧廣圻校稿依《水經注》三十六改作楢。溪、赤木，盤蛇七曲。盤羊、烏櫳，氣與天通。看都濩「訿」〔泚〕，據錢寫本改。住柱呼錢、《函》二本作乎。訛。尹。元豐本作伊。他各本同《水經注》作尹。庲降賈子，左儋七里。」又有牛叩頭，馬搏《函海》注云：「李本誤摶。脫一頰字。」廖本亦云「脫一頰字，見《水經注》」茲逕補。〔頰〕阪。其險如此。土地無稻田、蠶桑，多蛇、蛭、虎、狼。俗妖巫，〔惑〕「惑」字廖本無，據錢本等補。禁忌，多神祠。
南廣縣　郡治。漢武帝太初元年置。有鹽官。
臨何〈本作鹽。〉利縣〔有土鹽。〕
常遷縣
新興縣
永昌郡，古哀牢國。哀牢，山名也。其先有一婦人，名曰沙「壼」〔壺〕，錢、劉、李本作壺。音胡。他明清刻本作壼，音閫。今本《後漢書》作壹。顧廣圻校雲「《水經注》卅七作臺」，所據朱、趙本也。官本亦作壹。樊綽《蠻書》卷三：「貞元中，獻書於劍南節度使韋皋，自言本永昌沙壺之源也。」足見唐時傳說與古本《後漢書》俱作「沙壺」。今本《後漢書》作壹與《水經注》作臺皆字訛也。下文並正。依哀牢山下居，以捕魚自給。忽於水中觸此下廖本多一有字。「有」一沈木，遂感而有娠。度十月，產子男十人。後沈木化為龍，出謂沙「壼」〔壺〕曰：「若劉、李、廖三本作若。他明清本同《後漢書》作君。為我生子，今在乎？」而九子驚走。惟一小子不能去，「陪」〔倍〕龍坐。舊各本皆作陪龍坐。《後漢書》、《水經注》字皆作背。倍與背古義通。小子畏見龍而不能去，故背龍而坐。龍就之相親，則非陪龍坐也。應是舊寫訛倍為陪，刻本沿訛。下兩陪字同。龍就而舐之。沙「壼」〔壺〕與《後漢書》作鳥，廖本注云「當作鳥」謂夷語也。言語，以龍與陪坐，當作「與龍倍坐」。舊刻緣訛陪字而倒。因名曰元隆，《後漢書》、《水經注》並作「九隆。」廖本注云「當作九」。茲不取。猶漢言「陪」〔倍〕坐也。謂龍謂沙壺，笑其子倍坐，因以元隆為名。沙「壼」〔壺〕將元隆居龍山下。元「龍」〔隆〕廖本誤隆為龍，據劉本改。長大，才武。後九兄曰：「元隆能當作翕。與龍言，而黠，有智，天「之」〔所〕所，廖本作「之」。據劉本改。貴也。」共推以為王。當作長。時哀牢山下，復有一夫一婦產十女，元隆兄弟妻之。由是始有人民。皆象之：衣後著十尾，臂、脛刻紋。元隆死，世世相繼；分置小王；往往邑居，散在溪谷；絕域荒外，山川阻深，生民以來，未嘗通中國也。南中昆明祖之，昆明上，當有嶲字。故諸葛亮為其國譜也。此句，疑是後人贅入。亮未嘗至永昌，不能為之譜。後人有哀牢圖，託於亮也。孝武時，通博南山，度蘭「倉」〔滄〕廖本依《後漢書》改作倉。下同。水、「耆」●元豐本與廖本作耆。溪，置嶲唐、不韋二縣。徙南越相呂嘉子孫宗族實之，因名不韋，以彰其先人〔之〕惡。依劉昭《郡國志》注引文補之字，並斷句。行人歌之曰：「漢德廣，開不賓。渡當作度。博南，越蘭津。渡蘭「倉」〔滄〕。為他人。」渡蘭「倉」〔滄〕水以取哀牢地。哀牢轉衰。至世祖建武二十三年，王扈栗舊本有小注云：「《後漢》作賢栗。」遣兵乘箄船劉、李、《函海》本作舡。南攻鹿茤。鹿茤民弱小，將為所擒，會天大震雷，疾風暴雨，水為逆流，箄船沈沒，溺死者數千人。後扈栗復遣六王攻鹿茤。鹿茤王迎戰，大破哀牢軍，殺其六王。哀牢人埋六王，夜，虎掘而食之。哀牢人驚怖，引去。扈栗懼，謂耆老曰：「哀牢略徼，自古以來，初不如此。今攻鹿茤，輒被天誅。中國有受命之王乎？是何天祐之明也！漢威甚神。」即遣使詣越嶲太守，願率種人歸義奉貢。世祖納之，以為西部屬國。其地東西三千里，南北四千六百里；有穿「」〔鼻〕舊作「穿胸」，依《後漢書‧哀牢傳》改。「襜」〔儋〕廖本作襜。耳種，閩、越濮，鳩獠。其渠帥皆曰王。孝明帝永平十二年，哀牢「柳」〔抑〕狼《後漢書》作柳貌。廖本改作柳狼。遣子奉獻。明帝乃置郡，以蜀郡鄭純為太守。屬縣八。戶六萬。去洛六千九百里。寧州之極西南也。有閩濮、鳩獠、僄越、裸濮、身毒之民。土地沃腴，〔宜五穀。出銅、錫、〕六字原落在後。茲移還。出字下綰十五種土產。黃金、光珠、虎魄、翡翠、孔雀、犀、象、蠶、桑、綿、絹、采帛、文繡。又有貊獸，食鐵；猩猩獸，能言，其血可以染朱罽。有大竹，名濮竹，節相去一「丈」〔尺〕，舊各本與《後漢書》俱作丈。場終《哀牢傳》本作尺，見《康熙字典》引。常氏用楊終文，不當作丈。應是《范史》夸言之。舊刻又依《范史》改耳。受一斛許。斛亦當是字之訛。有錢、《函》二本作其。梧廖本小注云當衍。桐廖本小注云：「當作橦。下同。蜀都賦曰，布有橦花也。李依《後漢書》誤改也。」茲仍舊本。木，其華舊皆作花，廖本作華。柔如絲，民績以為布，幅廣五尺以還，張、吳、何、王本無以還二字，張佳胤妄刪也。浙本剜補。潔白不受污，俗名曰「桐華布」，此華字各本同。以覆亡人，然後服之，及張、吳、何、王、浙本作乃。賣與人。有「闌」〔蘭〕廖本作闌。干細布，蘭廖本此字仍作蘭。干獠言紵字當作薴。也，織成，文如綾錦。又有罽、旄、帛、疊、水精靃、琉璃、軻蟲、蚌劉、李作●。珠。「宜五穀，出銅錫」吳、何、王、浙本重出字。《函海》注云：「本作山出。」非。太守著名績者，自鄭純後，有蜀郡張化、常員，巴郡沈稚、黎彪，然顯者猶鮮。章武初，郡無太守，值諸郡叛亂，功曹呂凱奉郡丞蜀郡王伉保境此下宋明刻本及《函海》、廖本並空格。茲連下文「六年」為句。自章武初至建新三年丞相亮南征，正六年也。章武無六年。六年。丞相亮南征，高其義，表曰：「不意永昌風俗〔敦直〕依《三國志‧呂凱傳》補。乃爾。」以凱為雲南太守，伉為永昌太守，皆封亭侯。李恢遷濮民數千落於雲南、元豐本雲南字皆作雲。建寧界，以實二郡。凱子祥，太康中獻光珠五百斤，錢寫作觔。還臨本郡，遷南夷校尉。祥子，失名，錢寫本空一格。裴注引《蜀世譜》亦失名。元康末為永昌太守。值南夷作亂，閩濮反，乃南移永壽，去故郡千里，遂與州隔絕。呂氏世官領郡，於今三世矣。大姓陳、趙、〔謝〕、楊氏。廖本脫謝姓一字，他各本有。
不韋縣　故郡治。〔出鐵。〕依《後漢志》補。
比蘇縣　〔有鹽。〕依《後漢‧哀牢傳》「課鹽文」補。
哀牢縣　〔故哀牢王邑。〕依《後漢志》補。原作「故牢王國。」
永壽縣　今郡治
嶲唐縣　〔故益州西部都尉治。〕據《後漢志》注引《古今注》補。有周水，周，《函海》注云「李本作嶲，《後漢志》注引作同水。」《前漢志》固作周水。從徼外來。
雍鄉縣
南里〈元豐本與廖本作涪。〉縣　有翡翠、孔雀。
博南縣〔西〕山張佳胤依《後漢志注》引文補西字。吳、何、王、浙本並有。他各本無之。高四十里，《後漢書》李賢注，劉昭《郡國志》注並引《華陽國志》作三十里。元豐本四字寫作。顧觀光校本逕改作三十里。越之，得蘭滄水。有金沙，以「火」〔水洗取〕，舊各本俱訛水為火，脫洗取字。廖本依《續漢志》注指出。茲逕改。融之，為黃金。劉昭注引無之字。有光珠穴，出光珠。此下顧觀光校本云：「《御覽》八百三引，「珠有黃珠、白珠、青珠、碧珠」，蓋此處有缺文。」有虎魄，能吸芥。又有珊瑚。
雲南郡，蜀建興三年置，屬縣七。〔晉縣九。〕增雲平、永寧二縣見《晉志》。據補。〔分置河陽郡後，縣五。〕依下文補八字。戶萬。去洛六千三百四十三里。本雲元豐本作雲。「川」〔山〕地。舊寫刻本皆作雲川。《水經注》卷三十三作「本雲山縣地」。朱箋雲「《華陽國志》作川。」趙一清本逕改作川。然《方輿紀要》引《水經注》，字亦作山。據此，知酈氏原引《常志》不誤。今作川者為後人鈔寫之訛。雲山謂今之雞腳山也，漢雲南縣因以為名，原稱雲山縣也。有熊李本作點。倉山，上有神鹿，一身兩頭，食毒草。有上方、下方夷。亦出〔桐〕華布原脫桐字，據上文補。廖本注「當有橦字」。孔雀常以二字當作六。月來翔，月餘而去。土地有稻田、蓄牧，但不蠶桑。
雲南縣　郡治。〔咸寧五年，分置雲平縣，〕據《宋志》補。〔為刺史治。〕依《晉志》補。〔後省併。〕據《宋志》補。
葉〈《函海》注云「《後漢志》注、《晉書》作楪。」〉榆縣　〔葉榆澤在東，〕用《前漢志》文補。有河洲。疑原作「在河洲上」，如河陽縣例。傳鈔者緣下三縣文，改作有河洲也。
遂久縣　有繩水「也」。此下錢、《函》、廖本有也字，當衍。張、吳、何、王、浙本並有小注云：「按，《廣志》曰有縹碧石，有綠碧。」蓋張嘉胤語。
弄〈張、吳、何、王本同《後漢志》作梇。〉棟縣　有無血水。「水出連山」。此四字，錢寫本作小註。李本作注，在書頭。元豐、張、吳、何、王、浙、廖本作大字正文。按《前漢志》「東農山，毋血水出。」《後漢志註》引《地道記》雲「連山無血水所出。」是此四字為後人用《地道記》旁註語也。
蜻〈《兩漢書》、《晉書》、《宋書》、《齊書》各志作青。〉蛉縣　有鹽官、濮水。《前漢志》作僕水。〔禺〕同「出」山，《前漢志》「則禺同山」《後漢志》作「禺同山。」舊各本《常志》作同出山。廖本注云「當作出禺同三字」意連濮水為句，山字下屬。查僕水不出禺同山。舊脫禺衍出字耳。有碧雞、金馬，光影劉李本作景。錢寫作彩。倏忽，民多見之；有山神。漢宣帝遣諫議大夫蜀郡王褒祭之，欲致雞、馬。褒道病卒，故不宣著。
其縣二別為郡。「縣二」，謂蜀漢七縣中河陽、姑復二縣也。
河陽郡，刺史王遜分雲南置。屬張、吳、何、王本訛作蜀。縣四。戶千。顧廣圻校批雲「脫屬縣三。」茲查補。
河陽縣郡治。在河中源洲上「也」。洲，張、吳、何、王本作州。也字，錢、《函》、廖本有，他各本無。《函海》小注云「原無也字」，當衍。
〔姑復縣〕依《晉志》補。〔有鹽池澤。〕用《前漢志》文補。依《後漢志注》易鹽字。〔本姑繒夷邑也。〕意補。說在注釋。
〔永寧縣〕依《晉志》補。
〔邪龍縣〕依《晉志》補。
梁水郡，刺史王遜分〔興古〕置。「在興古之盤南」。《南中志總序》言爨量「保興古盤南」。謂興古郡盤江之南。本書興古七縣，自漢興與勝休外，五縣皆在盤南。梁水郡在興古西，非在興古之盤南也。此六字，當是舊之讀者謬緣《總序》所加之旁註，被寫入正文。當刪。又，此下廖本注云「當有脫」，是矣。按常氏文例，新郡敘列舊郡之後。獨此郡自興古分出而敘在興古之前。且興古原自牂柯益州分置，乃不敘列牂柯晉寧郡後，而敘於永昌、雲南郡後。此必由於李氏置交州，州治梁水，領三郡，故常氏如此敘列。推此下文，必脫有置省交州事。或《李蜀書》所有，常於入江左後刪去之，遂並刪縣、戶、與去洛道里。茲按書例所當有，攷訂補還。〔屬縣七。〕原只存三縣，茲依《宋書‧州郡志》攷補為七。〔戶三千。〕依《晉志》與《宋志》合推。說在註釋。〔去洛七千里。〕依鄰郡去洛道里推訂。〔大興中，爨量保盤南以應李雄。梁水太守董慬附之。雄遣李驤援量。敗還。咸和八年，再遣李壽取寧州。因以量據地置交州。爨深為刺史，治梁水。咸康中，蜀有內難，晉取蜀交州。殘存只數縣。李壽即位，省交州，仍為郡。〕依本書文意綴補。
梁水縣　郡治。有振山，出銅。
賁古縣　山出銀、廖本無銀字，他本有。銅、鉛、「鐵」〔錫〕。山字上，張、吳、何、王本有采字。浙本剜空。按《班志》：「北，采山出錫。西，羊山出銀、鉛。南，烏山出錫。」《續志》「采山出銅、錫。」未及羊山，烏山。非二山已無礦也。《常志》通諸山言之，故無采字。張嘉胤依《續志》加采字，非矣。又鐵非珍貴產品，在南中例不稱舉。此區產錫極富，著於《兩漢志》，迄今猶有「錫都」之目。《常志》不能無錫。錫、鐵音易混，當是傳鈔音訛。茲逕改。
西隨縣張、吳、何、王、浙本有小注云：「按《地道記》曰：麋水，西受徼外，至麋泠入斷龍谿。」援《續志》注語。實則《班志》舊文，應劭引之耳。又《班志》與《續志》注皆作「尚龍谿」，張引作「斷龍谿」，亦誤。
〔毋棳縣〕《宋書‧州郡志》雲「劉氏改曰西豐。晉武帝太始五年復為毋棳。」則兩晉世固當有也。茲據以補。
〔進乘縣〕《前漢志》作進桑，屬牂柯郡。雲「南部都尉治。有關」。《續志》與《晉志》、《宋志》並作進乘。宋屬梁水郡。茲據以補。下二縣同。
〔新豐縣〕
〔建安縣〕
興古郡，建興三年置，屬縣十一。〔分置梁水、西平郡後，縣七。〕《晉志》興古郡十一縣。見於《漢志》者十縣。漢興一縣亦當是蜀新立。晉置梁水、西平二郡，割去四縣，只存七縣，如《常志》。戶四萬，為七縣數。故補。戶四萬。去洛五千八百九十里。多「鳩」獠、濮。鳩獠，特多在永昌。興古不當有，更何能多？《常志》恆泛稱越僚為獠，越濮為濮。惟永昌特稱閩濮、鳩獠，明其非一般越獠與濮也。此鳩字，應是傳寫者緣永昌郡文而衍。茲刪正。特有瘴氣。自梁水、興古、西平三郡少穀，有桄榔木，可以作，以牛酥酪食之，人民資以為糧。欲取其木，先當祠祀。
〔宛〕溫縣舊脫宛字，廖本已補。　　郡治。元鼎二〈字當作六。〉年置。〔有盤江。〕據《續漢志》注引《地道記》補。
律高縣　西有石空廖本注云「當作室」。山，出錫。東南有李本作盤。張、吳、何、王本作。劉、錢、《函》本同《漢志》作「」。顏注「音呼鶪反」。町山，出錫。《兩漢志》並作「出銀鉛」。廖本注云：「當作銀、鉛。」茲不改，說在註。
鐔封縣　有溫水。
句町縣　故句町王國「名」也。名字當衍。或是邑字訛。亦當刪。其置，自濮王。姓毋。漢時受封迄今。
漢興縣
勝〈《宋志》作騰。〉休縣　有河水「也」。劉李本無也字。張、吳、何、王本有小註二十三字，與《續漢志》註同。蓋張嘉胤所加。注釋更引訂。
都唐縣舊各本倒作唐都縣。茲依廖本改。《晉志》作。故名都夢縣。此處，舊刻訛作「雲夢縣」。茲從廖本改。
西平郡，刺史王遜時，爨量保盤南，遜出軍攻討，不能克。「巳」〔及〕廖本作巳，據錢本改。遜薨後，寇掠州下，吏民患之。刺史尹奉，重募徼外夷，刺殺量，而誘降李。盤南平，奉以功進安西將軍，封「前」〔遷〕陵伯；舊本皆作遷陵伯。元豐本遷作前，廖本從訛。乃割興古「雲南」之盤錢、《函》二本作。江、來如、吳、何本作南如。南零三縣〔合漏臥〕為郡。舊刻誤衍「雲南」二字，脫「合漏臥」三字。又全脫屬縣。茲攷訂補正。
〔漏臥縣郡治〕攷補說明在註。
〔盤江縣〕
〔來如縣〕
〔南零縣〕
右寧州，統郡十四，縣六十八。〈當雲「七十六縣」。舊傳寫者各就所據本脫去數改變其總數也。〉
咸熙元年，吳交趾郡吏呂興殺太守孫靖，《晉書‧陶璜傳》作「孫諝」。內附魏。魏拜興安南將軍。時南中監軍霍弋，表遣建寧爨谷為交趾太守，率牙《函海》作衙。門將「軍」舊本衍。建寧董元、毛炅、孟幹、孟通、爨熊、《晉書》作能。下同。李松、王素《晉書》作業。等，領部曲以「討」〔援〕舊本作討，訛。當作援。之。谷未至，興已為功曹李統所殺。泰始元年，谷等逕至郡，撫和初附。無幾，谷卒。晉更用馬忠子融代谷。融卒。遣犍為楊稷代之，加綏遠將軍。又進諸牙門皆雜號將軍，封「吳」侯。舊本皆倒吳字在上。〔吳〕交州刺史劉峻、《晉書》作俊。大都督脩則領軍，〔前後〕依《通鑑》引文補。三攻稷，皆為稷所敗。鬱林、九真皆附稷。稷表遣將軍毛炅、董元等攻合浦。戰於古城，大破吳軍，殺峻、則。稷因表炅為鬱林太守，元為九真太守。元病亡，更以益州王素代之。數攻交州諸郡。泰始七年春，吳王孫皓遣大都督薛珝、交州刺史陶璜帥「二十萬」軍，興扶嚴惡夷，合十萬，伐交趾。合扶嚴夷軍，才十萬，則上文「二十萬」三字當衍。稷遣炅及將軍建寧孟岳等禦之。戰於封溪。眾寡不敵，炅等敗績。僅以身還交趾，固城自守。破敗之後，眾才劉、李、錢、《函》本作裁。張、吳、何、王本作纔。廖本作才。千人；並新附可有四千；男女萬餘口。陶璜圍之。杜塞蹊徑。救援不至。雖班糧張、吳、何、王本作量。約食，猶不供繼。至秋七月，城中食盡，病、餓死者大半。交趾人廣野將軍王約，反應陶璜，以梯援外。吳人遂得入城。得稷等，皆囚之。即斬稷長史張登、將軍孟通及炅，並交趾人邵暉等二千餘人。受皓詔：傳稷秣陵。故梏何、王本作皓。別有翻本作致。稷及孟幹、爨熊、李松四人於吳。通四遠消息。按謂露布傳告四方。稷至合浦，發病歐血死。傳首秣陵。棄其屍喪於海。幹、松、熊至吳，將加斬刑；或說皓：「宥免幹等，可以勸邊將。」皓原之。欲徙付臨海郡。初，稷等私誓：不能死節，困辱虜手，若蒙未死，必當思求北歸。稷既路死，幹等恐北路轉遠，以吳人愛蜀側竹弓弩，言能作之。皓轉付部，為弓工。《晉書‧陶璜傳》作「留付作部」。作部，謂工藝官署。九年，幹自吳逃返洛陽。松、熊為皓所殺。初，晉武帝以稷為交州刺史，大封。此下疑脫拜字。半道，稷城陷；或傳降，故不錄。幹至，表狀，乃追贈交州刺史。封松、熊後嗣侯焉。
古城之戰，毛炅手殺脩則。則子允隨陶璜。璜以炅壯勇，欲赦之。《函海》本作殺之。而允必「欲」求殺炅，炅亦不屈於璜。璜怒，乃裸身囚結面縛〔之〕，於文當有之字。劉本縛訛縳。呵曰：「晉兵賊！」炅亦烈聲呵曰：「吳狗！何等為賊？」吳人生割其腹。允割其肝，罵曰：「虜腹。」《三國志‧孫皓傳》注引《華陽國志》作：「允割其心肝。罵曰庸復作賊。」炅罵不斷曰：「尚欲斬汝孫皓，汝父何死狗也。」吳人斬之。武帝聞而矜哀，吳、何、王本同裴注引作哀矜。劉、張、錢、《函》、廖本作矜哀。即詔炅子襲爵。封諸子三人關內侯。九真太守王素，以交趾敗，與董元、牙門王承等欲還南中，為陶璜別將衛濮所獲。功曹李祚，見交趾民殘害，還，遂劉、李本作逐。率吏民保郡為晉。祚舅黎晃為吳將，攻伐祚，不下；數遣人解喻，〔欲〕降之。祚答曰：「舅自吳將。祚自晉臣。惟力是視矣。」邵暉子「允」胤，先為父使詣洛，拜奉車都尉。比還。暉敗亡。胤依祚固守。求救南中。南中遙為之援。〔踰時乃拔。〕依《晉書‧陶璜傳》補四字。〔南中〕諸姓，得世有部曲。弋遣之南征。因張、吳、何、王本作固。以功相承也。舊各本皆以「諸姓」上連「為之援」句。只廖本插注云「當有脫」茲補六字。完成結語，為一節。
十五
譔曰：《函海》作「讚曰」。南域處邛笮劉本作。五夷之表，不毛閩濮之鄉，固九服之外也；而能開土列郡，爰建方州，踰博南，越蘭滄，遠撫西垂，漢武之跡可謂大業。然，要荒之俗，不與華同，安邊撫遠，務在得才。故高祖思猛士作歌，孝文想頗、牧咨嗟。斯靜禦之將，信王者所詳擇《函海》作釋。也。馬、霍、王、尹，得失之際，足以觀矣。交趾雖異州部，事連南中，故並志焉。
