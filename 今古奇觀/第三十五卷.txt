
　　　　天上烏飛兔走，人間古往今來。昔年歌管變荒台，轉眼是非興敗。

　　　　須識鬧中取靜，莫因乖過成呆。不貪花酒不貪財，一世無災無害。
　　話說江西饒州府餘干縣長樂村有一小民叫做張乙。因販些雜貨於縣中，夜深投宿城外一邸店，店房已滿，不能相容。間壁鎖下一空房卻無人住。張乙道：「店主人何不開此房與我？」主人道：「此房中有鬼，不敢留客。」張乙道：「便有鬼，我何懼哉！」主人只得開鎖，將燈一盞、掃帚一把交與張乙。張乙進房，把燈放穩，挑得亮亮的，房中有破床一張，塵埃堆積，用掃帚掃淨，展上鋪蓋，討些酒飯吃了，推轉房門，脫衣而睡。夢見一美色婦人衣服華麗，自來薦枕。夢中納之。及至醒來，此婦宛在身邊。張乙問是何人。此婦道：「妾乃鄰家之婦，因夫君遠出，不能獨宿，是以相就。勿多言，又當自知。」張亦不再問。天明，此婦辭去，至夜又來，歡好如初。如此三夜。
　　店主人見張客無事，偶話及此房內曾有婦人縊死，往往作怪，今番如太平了。張乙聽在肚裏。至夜，此婦仍來，張乙問道：「今日店主人說這房中有縊死女鬼，莫非是你？」此婦並無慚諱之意，答道：「妾身是也！然不禍於君，君幸勿懼。」張乙道：「試說其詳。」此婦道：「妾乃娼女，姓穆，行廿二，人稱我為廿二娘。與餘干客人楊川相厚，楊許娶妾歸去，妾將私財百金為助。一去三年不來，妾為鴇兒拘管，無計脫身。挹鬱不堪，遂自溢而死。鴇兒以所居售人，今為旅店。此房，昔日妾之房也，一靈不泯，猶依棲於此。楊川與你同鄉，可認得麼？」張乙道：「認得。」此婦道：「今其人安在？」張乙道：「去歲已移居饒州南門，娶妻開店，生意甚足。」婦人嗟歎良久，更無別語。又過了二日，張乙要回家，婦人道：「妾願始終隨君，未識許否？」張乙道：「倘能相隨，有何不可。」婦人道：「君可製一小木牌，題曰：『廿二娘神位。』置於篋中。但出牌呼妾，妾便出來。」張乙許之。婦人道：「妾尚有白金五十兩埋於此床之下，沒人知覺，君可取用。」張掘地，果得白金一瓶，心中甚喜。過了一夜。
　　次日張乙寫了牌位，收藏好了，別店主而歸。到於家中，將此事告與渾家。渾家初時不喜，見了五十兩銀子，遂不嗔怪。張乙於東壁立了廿二娘神主，其妻戲往呼之，白日裏竟走出來，與妻施禮。妻初時也驚訝，後遂慣了，不以為事。夜來張乙夫婦同床，此婦亦來。也不覺床之狹窄。過了十餘日，此婦道：「妾尚有夙債在於郡城，君能隨我去索取否？」張利其所有，一口應承。即時顧船而行，船中供下牌位，此婦同行同宿，全不避人。不則一日，到了饒州南門。此婦道：「妾往楊川家討債去。」張乙方欲問之，此婦倏已上岸。張隨後跟去，見此婦竟入一店中去了。問其店，正楊川家也。張久候不出。忽見楊舉家驚惶，少頃哭聲振地。問其故，店中人云：「主人楊川向來無病，忽然中惡，九竅流血而死！」張乙心知廿二娘所為，嘿然下船，向牌位苦叫，亦不見出來了。方知有夙債在郡城，乃楊川負義之債也。有詩歎云：
　　　　王魁負義曾遭譴，李益虧心亦改常。
　　　　請看楊川下梢事，皇天不佑薄情郎。
　　方才說穆廿二娘事，雖則死後報冤，卻是鬼自出頭，還是渺茫之事。如今再說一件故事，叫做《王嬌鸞百年長恨》，這個冤更報得好，此事非唐非宋，出在國朝天順初年。廣西苗蠻作亂，各處調兵征剿，有臨安衛指揮王忠所領一枝浙兵違了限期，被參降調河南南陽衛中所千戶，即日引家小到任。王忠年六十餘，止一子王彪，頗稱驍勇，督撫留在軍前效用。到有兩個女兒，長曰嬌鸞，次曰嬌鳳；鸞年十八，鳳年十六。鳳從幼育於外家，就與表兄對姻，只有嬌鸞未曾許配。夫人周氏原系繼妻，周氏有嫡姐嫁曹家，寡居而貧，夫人接他相伴甥女嬌鸞，舉家呼為曹姨。嬌鸞幼通史書，舉筆成文。因愛女慎於擇配，所以及笄未嫁，每每臨風感歎，對月淒涼。惟曹姨與鸞相厚，知其心事，他雖父母亦不知也。一日清明節屆，和曹姨及侍兒明霞後園打鞦韆耍子，正在熱鬧之際，忽見牆缺處有一美少年，紫衣唐巾，舒頭觀看，連聲喝采！慌得嬌鸞滿臉通紅，推著曹姨的背急回香房。侍女也進去了。生見園中無人，逾牆而入，鞦韆架子尚在，餘香彷彿，正在凝思，忽見草中一物，拾起看時，乃三尺線繡香羅帕也，生得此如獲珍寶、聞有人聲自內而來、復逾牆而出、仍立於牆缺邊。看時，乃是侍兒來尋香羅帕的。生見其三回五轉，意興已倦，微笑而言：「小娘子，羅帕已入人手，何處尋覓？」侍兒抬頭見是秀才，便上前萬福道：「相公想已檢得，乞即見還，感德不盡！」那生道：「此羅帕是何人之物？」侍兒道：「是小姐的。」那生道：「既是小姐的東西，還得小姐來討，方才還他。」侍兒道：「相公府居何處？」那生道：「小生姓周，名廷章，蘇州府吳江縣人，父親為本學司教，隨任在此，與尊府只一牆之隔。」原來衛署與學宮基址相連，衛叫做東衙，學叫做西衙。花園之外就是學中的隙地。侍兒道：「貴公子又是近鄰，失瞻了。妾當稟知小姐，奉命相求。」廷章道：「敢聞小姐及小娘子大名？」待兒道：「小姐名嬌鸞，主人之愛女，妾乃貼身侍婢明霞也。」廷章道：「小生有小詩一章，相煩致於小姐，即以羅帕奉還。」明霞本不肯替他寄詩，因要羅帕入手，只得應允。廷章道：「煩小娘子少待。」
　　廷章去不多時，攜詩而至，桃花箋疊成方勝。明霞接詩在手，問：「羅帕何在？」廷章笑道：「羅帕乃至寶，得之非易，豈可輕還？小娘子且將此詩送與小姐看了，待小姐回音，小生方可奉壁。」明霞沒奈何，只得轉身。只因一幅香羅帕，惹起千秋長恨歌。
　　話說鸞小姐自見了那美少年，雖則一時慚愧，卻也挑動個「情」字；口中不語，心下躊躇道：「好個俊俏郎君，若嫁得此人，也不枉聰明一世。」忽見明霞氣忿忿的入來，嬌鸞問：「香羅帕有了麼？」明霞口稱怪事：「香羅帕卻被西衙周公子收著，就是牆缺內喝采的那紫衣郎君。』」嬌鸞道：「與他討了就是。」明霞道：「怎麼不討，也得他肯還！」嬌鸞道：「他為何不還？」明霞道：「他說』小生姓周，名廷章，蘇州府吳江人氏。父為司教，隨任在此。與吾家只一牆之隔。既是小姐的香羅帕，必須小姐自討。』」嬌鸞道：「你怎麼說？」明霞道：「我說』待妾稟知小姐，奉命相求。』他道有小詩一章，煩吾傳遞，待有回音，才把羅帕還我。」明霞將桃花箋遞與小姐。嬌鸞見了這方勝，已有三分之喜，拆開看時，乃七言絕句一首：
　　　　帕出佳人分外香，天公教付有情郎；
　　　　殷勤寄取相思句，擬作紅絲入洞房。
　　嬌鸞若是個有主意的，拼得棄了這羅帕，把詩燒卻，分付侍兒，下次再不許輕易傳遞，天大的事都完了。奈嬌鸞一來是及瓜不嫁、知情慕色的女子。二來滿肚才情不肯埋沒，亦取薛濤箋答詩八句：
　　　　妾身一點玉無暇，生自侯門將相家。
　　　　靜裏有親同對月，閑中無事獨看花。
　　　　碧梧只許來奇鳳，翠竹那容入老鴉。
　　　　寄語異鄉孤另客，莫將心事亂如麻。
　　明霞捧詩方到後園，廷章早在缺牆相候。明霞道：「小姐已有回詩了，可將羅帕還我。」廷章將詩讀了一遍，益慕嬌鸞之才，必欲得之，道：「小娘子耐心，小生又有所答。」再回書房，寫成一絕：
　　　　居傍侯門亦有緣，異鄉孤另果堪憐。
　　　　若容鸞鳳雙棲樹，一夜簫聲入九天。
　　明霞道：「羅帕又不還，只管寄什麼詩？我不寄了。」廷章袖中出金簪一根道：「這微物奉小娘子，權表寸敬，多多致意小姐。」明霞貪了這金簪，又將詩回復嬌鸞。嬌鸞看罷，悶悶不悅。明霞道：「詩中有甚言語觸犯小姐？」嬌鸞道：「書生輕薄，都是調戲之言。」明霞道：「小姐大才，何不作一詩罵之，以絕其意。」嬌鸞道：「後生家性重，不必罵，且好言勸之可也。」再取薛濤箋題詩八句：
　　　　獨立庭際傍翠陰，侍兒傳語意何深。
　　　　滿身竊玉偷香膽，一片撩雲撥雨心。
　　　　丹桂豈容稚子折，珠簾那許曉風侵。
　　　　勸君莫想陽臺夢，努力攻書入翰林。
　　自此一倡一和，漸漸情熱，往來不絕，明霞的足跡不斷後園，廷章的眼光不離牆缺。詩篇甚多，不暇細述。時屆端陽，王千戶治酒於園亭家宴。廷章於牆缺往來，明知小姐在於園中，無由一面，侍兒明霞亦不能通一語，正在氣悶。忽撞見衛卒孫九，那孫九善作木匠，長在衛裏服役，亦多在學中做工。廷章遂題詩一絕封固了，將青蚨二百賞孫九買酒吃，托他寄與衙中明霞姐。孫九受人之託，忠人之事，伺候到次早，才覷個方便，寄得此詩於明霞。明霞遞於小姐，拆開看之，前有敘云：「端陽日園中望嬌娘子不見，口占一絕奉寄：
　　　　配成彩線思同結，傾就蒲觴擬共斟。
　　　　霧隔湘江歡不見，錦葵空有向陽心。」
　　後寫「松陵周廷章拜稿」。
　　嬌娘看了，置於書幾之上。適當梳頭，未及酬和。忽曹姨走進香房，看見了詩稿，大驚道：「嬌娘既有西廂之約，可無東道之主，此事如何瞞我？」嬌鸞含羞答道：「雖有吟詠往來，實無他事，非敢瞞姨娘也。」曹姨道：「周生江南秀士，門戶相當，何不教他遣媒說合，成就百年姻緣，豈不美乎？」橋鸞點頭道：「是。」梳洗已畢，遂答詩八句：
　　　　深鎖香閨十八年，不容風月透簾前。
　　　　繡衾香暖誰知苦？錦帳春寒只愛眠。
　　　　生怕杜鵑聲到耳，死愁蝴蝶夢來纏。
　　　　多情果有相憐意，好倩冰人片語傳。
　　廷章得詩，遂假託父親周司教之意，央趙學究往王千戶處求這頭親事。王千戶亦重周生才貌，但嬌鸞是愛女，況且精通文墨，自己年老，一應衛中文書筆劄都靠著女兒相幫，少他不得，不忍棄於他鄉，以此遲疑未許。廷章知姻事未諧，心中如刺，乃作書寄於小姐，前寫「松陵友弟廷章拜稿：
　　　自睹芳容，未寧狂魄。夫婦已是前生定，至死靡他。媒妁傳來今日言，為期未決。遙望香閨深鎖，如唐玄宗離月宮而空想嫦娥；要從花圃戲遊，似牽牛郎隔天河而苦思織女。倘復遷延於月日，必當夭折於溝渠。生若無緣，死亦不瞑。勉成拙律，深冀哀憐。詩曰：
　　　　未有佳期慰我情，可憐春價值千金。悶來窗下三杯酒，愁向花前一曲琴。人在瑣窗深處好，悶回羅帳靜中吟。孤淒一樣昏黃月，肯許相攜訴寸心？」
　　嬌鸞看罷，即時復書，前寫「虎衙愛女嬌鸞拜稿：
　　　　輕荷點水，弱絮飛簾。拜月亭前，懶對東風聽杜宇；畫眉窗下，強消長晝刺鴛鴦。人正困於妝台，詩忽墜於香案。啟觀來意，無限幽懷。自憐薄命佳人，惱殺多情才子。一番信到，一番使妾倍支吾；幾度詩來，幾度令人添寂寞。休得跳東牆學攀花之手，可以仰北斗駕折桂之心。眼底無媒，書中有女。自此衷情封去劄，莫將消息間來人。謹和佳篇，仰祈深諒！
　　詩曰：
　　　　秋月春花亦有情，也知身價重千金。
　　　　雖窺青瑣韓郎貌，羞聽東牆崔氏琴。
　　　　癡念已從空裏散，好詩惟向夢中吟。
　　　　此生但作乾兄妹，直待來生了寸心。」
　　廷章閱書讚歎不已，讀詩至末聯，「此生但作乾兄妹」，忽然想起一計道：「當初張珙申純皆因兄妹得就私情。王夫人與我同姓，何不拜之為姑？便可通家往來，於中取事矣！」遂託言西衙窄狹，且是喧鬧，欲借衛署後園觀書。周司教自與王千戶開口。王翁道：「彼此通家，就在家下吃些見成茶飯，不煩饋送。」
　　周翁感激不盡，回向兒子說了。廷章道：「雖承王翁盛意，非親非故，難以打攪。孩兒欲備一禮，拜認周夫人為姑，姑侄二家，庶乎有名！」周司教是糊塗之人，只要討些小便宜，道：「任從我兒行事。」廷章又央人通了王翁夫婦，擇個吉日，備下彩緞書儀，寫個表侄的名刺，上門認親，極其卑遜，極其親熱。王翁是個武人，只好奉承，遂請入中堂，教奶奶都相見了。連曹姨也認做姨娘，嬌鸞是表妹，一時都請見禮。王翁設宴後堂，權當會親。一家同席，廷章與嬌鸞暗暗歡喜，席上眉來眼去自不必說，當日盡歡而散。姻緣好惡猶難問，蹤跡親疏已自分。
　　次日王翁收拾書室，接內侄周廷章來讀書。卻也曉得隔絕內外，將內宅後門下鎖，不許婦女入於花園。廷章供給自有外廂照管。雖然搬做一家，音書來往反不便了。嬌鸞松筠之志雖存，風月之情已動。況既在席間眉來眼去，怎當得園上鳳隔鸞分。愁緒無聊，郁成一病，朝涼暮熱，茶飯不沾。王翁迎醫問卜，全然不濟。廷章幾遍到中堂問病，王翁只教致意，不令進房。廷章心生一計，因假說：「長在江南，曾通醫理。表妹不知所患何症，待侄兒診脈便知。」王翁向夫人說了，又教明霞道達了小姐，方才迎入。
　　廷章坐於床邊，假以看脈為由，撫摩了半晌。其時王翁夫婦俱在，不好交言，只說得一聲保重，出了房門，對王翁道：「表妹之疾是抑鬱所致，常須於寬敞之地散步陶情，更使女伴勸慰，開其鬱抱，自當勿藥。」王翁敬信周生，更不疑惑，便道：「衙中只有園亭，並無別處寬敞。」廷章故意道：「若表妹不時要園亭散步，恐小侄在彼不便，暫請告歸。」王翁道：「既為兄妹，復何嫌阻？」即日教開了後門，將鎖鑰付曹姨收管，就教曹姨陪侍女兒，任情閑耍，明霞伏侍，寸步不離，自以為萬全之策矣！
　　卻說嬌鸞原為思想周郎致病，得他撫摩一番，已自歡喜。又許散步園亭，陪伴伏侍者都是心腹之人，病便好了一半。每到園亭，廷章便得相見，同行同坐。有時亦到廷章書房中吃茶，漸漸不避嫌疑，挨肩擦背。廷章捉個空，向小姐懇求，要到香閨一望。嬌鸞目視曹姨，低低向生道：「鎖鑰在彼，兄自求之。」廷章已悟。
　　次日廷章取吳綾二端，金釧一副，央明霞獻與曹姨。姨問鸞道：「周公子厚禮見惠，不知何事？」嬌鸞道：「年少狂生，不無過失，渠要姨包容耳！」曹姨道：「你二人心事我已悉知，但有往來，決不洩漏！」因把鑰匙付與明霞。鸞心大喜，遂題一絕，寄廷章云：「暗將私語寄英才，倘向人前莫亂開；今夜香困春不鎖，月移花影玉人來。」廷章得詩，喜不自禁。是夜黃昏已罷，譙鼓萬聲，廷章悄步及於內宅，後門半啟，捱身而進。自那日房中看脈出園上來，依稀記得路徑，緩緩而行。但見燈光外射，明霞侯於門側。廷章步進香房，與鸞施禮，便欲摟抱。鸞將生擋開，喚明霞快請曹姨來同坐。廷章大失所望，自陳苦情，責其變卦，一時急淚欲流。鸞道：「妾本貞姬，君非蕩子。只因有才有貌，所以相愛相憐。妾既私君，終當守君之節；君若棄妾，豈不負妾之誠。心矢明神，誓同白首，若不苟合，有死不從。」說罷，曹姨適至，向廷章謝日間之惠。廷章遂央姨為媒，誓諧伉儷，口中咒願如流而出。曹姨道：「二位賢甥，既要我為媒，可寫合同婚書四紙，將一紙焚於天地，以告鬼神；一紙留於吾手，以為媒證；你二人各執一紙，為他日合巹之驗。女若負男，疾雷震死；男若負女，亂箭亡身。再受陰府愆，水墮酆都之獄。」生與鸞聽曹姨說得痛切，各各歡喜，遂依曹姨所說，寫成婚書誓約。先拜天地，後謝曹姨，姨乃出清果醇醪，與二人把盞稱賀。三人同坐飲酒，直至三鼓。
　　曹姨別去，生與鸞攜手上床，雲雨之樂可知也。五鼓，鸞促生起身，囑咐道：「妾已委身於君，君休負恩於妾。神明在上，鑒察難逃。今後妾若有暇，自遣明霞奉迎，切莫輕行，以招物議。」廷章字字應承，留戀不舍。鸞急教明霞送出園門。是日鸞寄生二律云：
　　　　昨夜同君喜事從，芙蓉帳暖語從容；
　　　　貼胸交股情偏好，撥雨撩雲興轉濃。
　　　　一枕鳳鸞聲細細，半窗花月影重重。
　　　　曉來窺視鴛鴦枕，無數飛紅撲繡絨。（其一）

　　　　衾翻紅浪效綢繆，乍抱郎腰分外羞。
　　　　月正圓時花正好，雲初散處雨初收。
　　　　一團恩愛從天降，萬種情懷得自由。
　　　　寄語今宵中夕夜，不須欹枕看牽牛。（其二）
　　廷章亦有酬答之句。自此鸞疾盡愈，門鎖竟弛。或三日、或五日，鸞必遣明霞召生，來往既頻，恩情愈篤。如此半年有餘，周司教任滿，升四川峨眉縣尹。廷章戀鸞之情，不肯同行，只推身子有病，怕蜀道艱難；況學業未成，師友相得，尚欲留此讀書。周司教平昔縱子，言無不從。起身之日，廷章送父出城而返。

　　鸞感廷章之留，是日邀之相會，愈加親愛。如此又半年有餘。其中往來詩篇甚多，不能盡載。廷章一日閱邸報，見父親在峨眉不服水土，告病回鄉。久別親闈，欲謀歸覲，又牽鸞情愛，不忍分離。事在兩難，憂形於色。鸞探知其故，因置酒勸生道：「夫婦之愛，瀚海同深，父子之情高天難比。苦戀私情而忘公義，不惟君失子道，累妾亦失婦道矣！」曹姨亦勸道：「今日暮夜之期，原非百年之算。公子不如暫回故鄉，且覲雙親。倘於定省之間即議婚姻之事，早完誓願，免致情牽。」廷章心猶不決。嬌鸞教曹姨竟將公子欲歸之情對王翁說了。此日正是端陽，王翁治酒與廷章送行，且致厚贐。廷章義不容已，只得收拾行李。是夜，鸞另置酒香閨，邀廷章重伸前誓，再訂婚期，曹姨亦在坐。千言萬語，一夜不睡。臨別，又問廷章住居之處。廷章道：「問做甚麼？」鸞道：「恐君不即來，妾便於通信耳。」廷章索筆寫出四句：
　　　　思親千里返姑蘇，家住吳江十七都；
　　　　須問南麻雙漾口，延陵橋下督糧吳。
　　廷章又解說：「家本吳姓，祖當裏長督糧，有名督糧吳家，周是外姓也。此字雖然寫下，欲見之切，度日如歲。多則一年，少則半載，定當持家君柬帖，親到求婚。決不忍閨閣佳人懸懸而望。」言罷，相抱而泣。將次天明，鸞親送生出園，有聯句一律：
　　　　綢繆魚水正投機，無奈思親使別離。　（廷章）
　　　　花圃從今誰待月？蘭房自此懶圍棋。　（嬌鸞）
　　　　惟憂身遠心俱遠，非慮文齊福不齊。　（廷章）
　　　　低首不言中自省，強將別淚整蛾眉。　（嬌鸞）
　　須臾天曉，鞍馬齊備。王翁又於中堂設酒，妻女畢集，為上馬之餞。廷章再拜而別。鸞自覺悲傷欲泣，潛歸內室，取烏絲箋題詩一律，使明霞送廷章上馬，伺便投之。章於馬上展春云：
　　　　同攜素手並香肩，送別那堪雙淚懸。
　　　　郎馬未離青柳下，妾心先在白雲邊。
　　　　妾持節操如薑女，君重綱常類閔騫。
　　　　得意匆匆便回首，香閨人瘦不禁眼。
　　廷章讀之淚下，一路上觸景興懷，未嘗頃刻忘鸞也。
　　閒話休敘。不一日，到了吳江家中，參見了二親，一門歡喜，原來父親與同里魏同知家議親，正要接兒子回來行聘完婚。生初時有不願之意，後訪得魏女美色無雙，且魏同知十萬之富，妝奩甚豐，慕財貪色，遂忘前盟。過了半年，魏氏過門，夫妻恩愛，如魚似水，竟不知王嬌鸞為何人矣！但知今日新妝好，不顧情人望眼穿。卻說嬌鸞一時勸廷章歸省，是他賢慧達理之處。然已去之後，未免懷思。白日淒涼，黃昏寂寞；燈前有影相親，帳底無人共語。每遇春花秋月，不覺夢斷魂勞。捱過一年，杳無音信。忽一日明霞來報導：「姐姐可要寄書與周姐夫麼？」嬌鸞道：「那得有這方便？」明霞道：「適才孫九說臨安衛有人來此下公文。臨安是杭州地方，路從吳江經過，是個便道。」嬌鸞道：「既有便，可教孫九囑咐那差人不要去了。」即時修書一封，曲敍別離之意。囑他早至南陽，同歸故里，踐婚姻之約，成終始之交。書多不載，書後有詩十首。錄其一云：
　　　　端陽一別杳無音，兩地相看對月明。
　　　　暫為椿萱辭虎衛，莫因花酒戀吳城。
　　　　遊仙閣內占離合，拜月亭前問死生。
　　　　此去願君心自省，同來與妾共調羹。
　　封皮上又題八句：
　　　　此句煩遞至吳衙，門面春風足可誇。
　　　　父列當今宣化職，祖居自古督糧家。
　　　　已知東宅鄰西宅，猶恐南麻混北麻。
　　　　去路逢人須借問，延陵橋在那村些？
　　又取銀釵二股為寄書之贈。書去了七個月，並無回耗。時值新春，又訪得前衛有個張客人要往蘇州收貨。嬌鸞又取金花一對，央孫九送與張客，求他寄書。書意同前。亦有詩十首。錄其一云：
　　　　春到人間萬物鮮，香閨無奈別魂牽。
　　　　東風浪蕩君尤蕩，皓月團圓妾未圓。
　　　　情洽有心勞白髮，天高無計托青鸞。
　　　　衷腸萬事憑誰訴？寄與才郎仔細看。
　　封皮上題一絕：
　　　　蘇州咫尺是吳江，吳姓南麻世督糧，
　　　　囑咐行人須著意，好將消息問才郎。
　　張客人是志誠之士，往蘇州收貨已畢，齎書親到吳江。正在長橋上問路，恰好周廷章過去，聽得是河南聲音，問的又是南麻督糧吳家，情知嬌鸞書信，怕他到彼，知其再娶之事。遂上前作揖通名，邀往酒館三杯。拆開書看了，就於酒家借紙筆，匆匆寫下回書，推說父病未痊，方待醫藥，所以有誤佳期。不久即圖會面，無勞注想。書後又寫：「路次借筆不備，希諒！」張客收了回書，不一日，回到南陽，付孫九回復鸞小姐，鸞拆書看了，雖然不曾定個來期，也當畫餅充饑，望梅止渴。過了三四個月，依舊杳然無聞。嬌鸞對曹姨道：「周郎之言欺我耳！」曹姨道：「誓書在此，皇天鑒知！周郎獨不怕死乎？」忽一日，聞有臨安人到，乃是嬌鸞妹子嬌鳳生了孩兒，遣人來報喜，嬌鸞彼此相形，愈加感歎，且喜又是寄書的一個順便，再修書一封托他。這是第三封，亦有詩十首。末了章云：
　　　　叮嚀才子莫蹉跎，百歲夫妻能幾何？
　　　　王氏女為周氏室，文官子配武官娥。
　　　　三封心事煩青鳥，萬斛閒愁鎖翠蛾。
　　　　遠路尺書情未盡，相思兩處恨偏多！
　　封皮上亦寫四句：
　　　　此書煩遞至吳江，糧督南麻姓字香。
　　　　去路不須馳步問，延陵橋下暫停航。
　　鸞自此寢廢餐忘，香消玉減，暗地淚流，懨懨成病。父母欲為擇配，嬌鸞不肯，情願長齋奉佛。曹姨勸道：「周郎未必來矣，毋拘小信，自誤青春。」嬌鸞道：「人而無信是禽獸也。甯周郎負我，我豈敢負神明哉？」光陰荏苒，不覺已及三年。嬌鸞對曹姨說道：「聞說周郎已婚他族，此信未知真假。然三年不來，其心腸亦改變矣。但不得一實信，吾心終不死！」曹姨道：「何不央孫九親往吳江一遭，多與他些盤費。若周郎無他更變，使他等候同來，豈不美乎？」嬌鸞道：「正合吾意，亦求姨娘一字，促他早早登程可也。」當下橋鸞寫就古風一首。其略云：
　　　　憶昔清明佳節時，與君邂逅成相知。
　　　　嘲風弄月通來往，撥動風情無限思。
　　　　侯門曳斷千金索，攜手挨肩遊畫閣。
　　　　好把青絲結死生，盟山誓海情不薄。
　　　　白雲渺渺草青青，才子思親欲別情。
　　　　頓覺桃臉無春色，愁聽傳書雁幾聲。
　　　　君行雖不排鸞馭，勝似征蠻父兄去。
　　　　悲悲切切斷腸聲，執手牽衣理前誓。
　　　　與君成就鸞鳳友，切莫蘇城戀花柳。
　　　　自君之去妾攢眉，脂粉慵調發如帚。
　　　　姻緣兩地相思重，雪月風花誰與共？
　　　　可憐夫婦正當年，空使梅花蝴蝶夢。
　　　　臨風對月無歡好，淒涼枕上魂顛倒。
　　　　一宵忽夢汝娶親，來朝不覺愁顏老。
　　　　盟言願作神雷電，九天玄女相傳遍。
　　　　只歸故里未歸泉，何故音容難得見？
　　　　才郎意假妾意真，再馳驛使陳丹心。
　　　　可憐三七羞花貌，寂寞香閨思不禁。
　　曹姨書中亦備說女甥相思之苦，相望之切。二書共作一封。封皮亦題四句：
　　　　蕩蕩名門宰相衙，更兼糧督鎮南麻；
　　　　逢人不用停舟問，橋跨延陵第一家。
　　孫九領書。夜宿曉行，直至吳江延陵橋下，猶恐傳遞不的，直候周廷章面送。廷章一見孫九，滿瞼通紅。不問寒溫，取書納於袖中竟進去了。少頃教家童出來回復道：「相公娶魏同知家小姐，今已二年。南陽路遠，不能復來矣！回書難寫，仗你代言。這幅香羅帕乃初會鸞姐之物，並合同婚書一紙，央你送還，以絕其念。本欲留你一飯，誠恐老爹盤問嗔怪。白銀五錢權充路費，下次更不勞往返！」孫九聞言大怒，擲銀於地不受，走出大門，罵道：「似你短行薄情之人，禽獸不如！可憐負了鸞小姐一片真心，皇天斷然不佑你！」說罷，大哭而去。路人爭問其故，孫老地數一數二的逢人告訴。自此周廷章無行之名播於吳江，為衣冠所不齒。正是：
　　　　平生不作虧心事，世上應無切齒人。
　　再說孫九回至南陽，見了明霞，便悲泣不已。明霞道：「莫非你路上吃了苦？莫非周家郎君死了？」孫九隻是搖頭，停了半晌，方說備細，如此如此：「他不發回書，只將羅帕婚書送還，以絕小姐之念。我也不去見小姐了。」說罷，拭淚歎息而去。明霞不敢隱瞞，備述孫九之語。嬌鸞見這羅帕，已知孫九不是個謊話，不覺怨氣填胸，怒色盈面。就請曹姨至香房中，告訴了一遍。曹姨將言勸解，嬌鸞如何肯聽！整整的哭了三日三夜，將三尺香羅帕反覆觀看，欲尋自盡。又想道：「我嬌鸞名門愛女，美貌多才。若嘿嘿而死，卻便宜了薄情之人。」乃製絕命詩三十二首及《長恨歌》，一篇云：
　　　　倚門默默思重重，自歎雙雙一笑中。
　　　　情惹遊絲牽嫩綠，恨隨流水縮殘紅。
　　　　當時只道春回准，今日方知色是空。
　　　　回首憑欄情切處，閒愁萬里怨東風。
　　餘詩不載，其，《長恨歌》略云：
　　　　《長恨歌》，為誰作？題起頭來心便惡。
　　　　朝思暮想無了期，再把鸞箋訴情薄。
　　　　妾家原在臨安路，麟閣功勳受恩露；
　　　　後因親老失軍機，降調南陽衛千戶。
　　　　深閨養育嬌鸞身，不曾舉步離中庭。
　　　　豈知二九災星到，忽隨女伴妝台行。
　　　　鞦韆戲蹴方才罷，忽驚牆角生人話；
　　　　含羞歸去香房中，倉忙尋覓香羅帕。
　　　　羅帕誰知入君手，空令梅香往來走。
　　　　得蒙君贈香羅詩，惱妾相思淹病久。
　　　　感君拜母結妹兄，來詞去簡饒恩情。
　　　　只恐恩情成苟合，兩曾結髮同山盟。
　　　　山盟海誓還不信，又托曹姨作媒證。
　　　　婚書寫定燒蒼穹，始結於飛在天命。
　　　　情交二載甜如蜜，才子思親忽成疾。
　　　　妾心不忍君心愁，反勸才郎歸故籍。
　　　　叮嚀此去姑蘇城，花街莫聽陽春聲。
　　　　一睹慈顏便回首，香閨可念人孤另。
　　　　囑咐殷勤別才子，度舊憐新任從爾。
　　　　那知一去意志還，終日思君不如死！
　　　　有人來說君重婚，幾番欲信仍難憑。
　　　　後因孫九去復返，方知伉儷諧文君。
　　　　此情恨殺薄情者，千里姻緣難割捨。
　　　　到手恩情都負之，得意風流在何也？
　　　　莫論妾愁長與短，無處箱囊詩不滿。
　　　　題殘錦劄五千張，寫禿毛錐三百管，
　　　　玉閨人瘦嬌無力，佳期反作長相憶。
　　　　枉將八字推子平，空把三生卜《周易》。
　　　　從頭-一思量起，往日交情不虧汝。
　　　　既然恩愛如浮雲，何不當初莫相與？
　　　　鶯鶯燕燕皆成對，何獨天生我無配。
　　　　嬌鳳妹子少二年，適添孩兒已三歲。
　　　　自慚輕棄千金軀。伊歡我獨心孤悲。
　　　　先年誓願今何在？舉頭三尺有神忯。
　　　　君往江南妾江北，千里關山遠相隔。
　　　　若能兩翅忽然生，飛向吳江近君側。
　　　　初交你我天地知，今來無數人揚非。
　　　　虎門深鎖千金色，天教一笑遭君機。
　　　　恨君短行歸陰府，譬似皇天不生我。
　　　　從今書遞故人收，不望回音到中所。
　　　　可憐鐵甲將軍家，玉閨養女嬌如花。
　　　　只因頗識琴書味，風流不久歸黃沙。
　　　　白羅丈二懸高梁，飄然眼底魂茫茫。
　　　　報導一聲嬌鸞縊，滿城笑殺臨安王。
　　　　妾身自愧非良女，擅把閨情賤輕許。
　　　　相思債滿還九泉，九泉之下不饒汝。
　　　　當初寵妾非如今，我今怨汝如海深。
　　　　自知妾意皆仁意，誰想君心似獸心！
　　　　再將一幅羅鮫綃，殷勤遠寄郎家遙。
　　　　自歎興亡皆此物，殺人可恕情難饒。
　　　　反覆叮嚀只如此，往日閒愁今日止。
　　　　君今肯念舊風流，飽看嬌鸞書一紙。
　　書已寫就，欲再遣孫九，孫九咬牙怒目，決不肯去。正無其便，偶值父親痰火病發，喚嬌鸞替他檢閱文書。嬌鸞看文書裏面有一宗乃勾本衛逃軍者，其軍乃吳江縣人。鸞心生一計，乃取從前倡和之詞並今日《絕命詩》及《長恨歌》匯成一帙，合同婚書二紙，置於帙內，總作一封，入於官文書內，封簡上填寫「南陽衛掌印千戶王投下直隸蘇州吳江縣當堂開拆」，打發公差去了，王翁全然不知。
　　是晚，嬌鸞沐浴更衣，哄明霞出去烹茶，關了房門，用杌子填足，先將白練掛於樑上，取原日香羅帕，向咽喉扣住，接連白練，打個死結，蹬開杌子，兩腳懸空，煞時間，三魂漂渺，七魄幽沉，剛年二十一歲。始終一幅香羅帕，成也蕭何敗也蕭何！明霞取茶來時，見房門閉緊，敲打不開，慌忙報與曹姨。曹姨同周老夫人打開房門看了，這驚非小，王翁也來了，闔家大哭，竟不知什麼意故。少不得買棺殮葬。此事閣過休題。
　　再說吳江闕大尹接得南陽衛文書，拆開看時，深以為奇，此事曠古未聞。適然本府趙推官隨察院樊公祉按臨本縣。闕大尹與趙推官是金榜同年，因將此事與趙推官言及。趙推官取而觀之，遂以奇聞報知樊公。樊公將詩歌及婚書反覆詳味，深惜嬌鸞之才而恨周廷章之薄倖，乃命趙推官密訪其人，次日，擒拿解院，樊公親自詰問。廷章初時抵賴，後見婚書有據，不敢開口。樊公喝教重責五十收監。行文到南陽衛查嬌鸞曾否自縊，不一日文書轉來，說嬌鸞已死。樊公乃於監中弔取周廷章到察院堂上，樊公罵道：「調戲職官子女，一罪也；停妻再娶，二罪也；因奸致死，三罪也。婚書上說：『男若負女，萬箭亡身。』我今沒有箭射你，用亂棒打殺你，以為薄倖男子之戒！」喝教合堂皂快齊舉竹批亂打，下手時宮商齊響，著體處血肉交飛，頃刻之間化為肉醬。滿城人無不稱快。周司教聞知，登時氣死。魏女後來改嫁。向貪新娶之財色，沒恩背盟，果何益哉！有詩歎云：
　　　　一夜恩情百夜多，負心端的欲如何？
　　　　若雲薄倖無冤報，請讀當年《長恨歌》。
