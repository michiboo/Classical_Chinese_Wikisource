　　欽定四庫全書
　　易緯稽覽圖卷上　　　　漢　鄭康成　註推天元甲子之術
　　置天元已來年數以六十去之不滿六十者以甲子始數筭盡之上所得之日即生嵗之卦諸變皆如卦十所年嵗月朔日辰直子日者即主今月之卦今日辰直五子之日即是今日之卦也諸改變異並與嵗同占至嵗之卦當隨太嵗而移之行一子終則反始無有窮也〈年至今隨己亥三十六年矣〉
　　推易天地人之元術
　　先置天元太初癸巳元年一百九十萬八千八百五十三嵗乃始太初元年已來載數至所求年嵗上以六十除之不滿六十者以從甲子所數筭盡者之上即今嵗用事〈已上冩出一紙本經易緯無之此於三備上錄出以廣本耳其所冩三備並從前立卦者皆不冩以縁此本有更不能再出故此本兩存耳從後即是易緯本經非三備所有也〉易天地人道元至宋元嘉元年一百九十萬六千三百八十算外從元年至今大唐上元二年乙亥又積三百三十八年〈按以上推衍天元嵗數乃後世術士所加非易緯本經據馮椅引中興舘閣書目有李淳風續注易緯其一推天元甲子之術其二推易天地人之元術與此相合疑即出淳風續注本也原本此文與甲子卦起中孚句相連屬乃傳冩淆混黃震日抄謂此書言至今大唐上元二年乙亥卦起中孚亦悞連正文讀蓋南宋冩本已然今退二字書之以別於正文〉
　　甲子卦氣起中孚〈卦氣陽氣也中孚卦名也中者和也孚者信也經言中孚豚魚言庶人養也舉庶人言之其所養微也言微陽生於坎而為雷聲尚未聞於人而知於律厯俞助作也若言天子出耕諸侯當而耕也故以言之　按後漢書郎顗𫝊注引此文作卦氣起中孚原本脫氣字今補入又注文自雷聲尚未聞於人以下文義與上不合似非本注據郎顗𫝊注所引甲子卦氣起中孚六日八十分之七二語本連屬成文而此本後文隂還雨隂威色注內陽生於坎氣尚微云云皆言卦起起中孚之義與此注所養微云云詞義符合當為此注原文無疑其下即與六日八十分之七句相接太陽一二云云恐亦非本經次第蓋舊時𫝊冩錯互遂併正文而亂之今既無別本可證未敢釐定姑仍舊文而附識所疑於此〉太陽一二以上自雷雷聲〈太陽謂一月大壯一二者陽爻在上雷聲盛聞於人得自雷其卦中是消息臣強君弱雷從觧起　按此文自雷雷聲義不可通而郎顗𫝊引孔子曰雷之始𤼵大壯始君弱臣強從觧起與此注相合疑正文亦有脫誤〉當雷不雷太陽弱〈春分之後當雷不雷君弱於道徳也　按此文亦郎顗𫝊所引〉不當雷而雷太陽弱〈秋分之後不當雷而雷此君弱干度誅罰不行邪臣䟦扈於下陽氣放洩則雷冬行亂冬傷陽也〉不少陽為雷上侵之比也〈離卦九三用事而雷臣欲侵其君之否也　按正文不字疑衍文〉先白乃當雷〈至秋分日色先白則知秋分後必當雷不雷者刺其君春分之後雷秋分之後不當雷若反雷必逆也〉降隂下迎隂起合和而陽氣用上薄之則為雷〈陽氣風也〉雷有聲名曰雷有光名曰電〈按此句舊本混入注文今訂正〉迎隂獨起陽上薄之其電炎炎也漫漫也其電淳淳也〈此君臣不和之象也〉隂陽和合其電燿燿也其光長而雷殷殷也〈此君臣道和謂三氣合也三氣者降氣下迎隂氣起風氣上薄之和合電為之雷空虛有賢人之當其實者也故曰殷殷也　按孫㲄古微書引此文作為電煇煇也未詳所據〉非太平而雜卦以其度效一辰則可矣〈雜卦九三上六決溫九三上九微溫六三上九決寒六三上六微寒曰七分中一辰效則可也　按九三上六舊本作九三上九九三上九舊本作六三上九今據後注文改〉唯消息及四時卦當盡其日〈寒溫之氣消息盡六日七分四時七十三分也〉太平之時太隂用事〈謂從否至臨也〉而少陽卦當效時至則於效分上一時〈雜卦用事至於三爻三初九三上六決溫九三上九微溫臨分上辰也　按注三爻下三初二字疑衍文〉非太平以其卦分效則可〈以其六日七分一分效則可矣〉未可責時至立效也太陽用事〈謂從泰至遯〉少隂卦爻亦如之〈雜卦用事效六三上九決寒六三上六微寒亦如效少陽也〉凡形體不相應〈形謂白濁清凈可得而見故言形體者以身體寒濁也不相應者溫不清凈寒白濁也〉皆有其事而不成也其在位者有徳而不行也〈徳者帝王之道其在位者廢而不行故不相應之道也〉有貌無實〈白濁清凈效寒溫不效此佞人之類也〉有實無貌〈寒溫效白濁清凈不效此賢者之類屈道仕也〉故言從其類也上為貌也寒溫為實〈白濁清凈其上貌寒溫者是為實〉溫為尊寒為卑〈溫喻君寒喻臣君當施生臣當奉命尊卑等也〉故尊見卑益自尊卑見尊益自卑則寒溫決絶矣〈九三應上六六三應上九則寒溫決絶可知〉兩尊兩卑無所別〈君臣道卑不能相使〉則寒溫微不絶決〈六三應上六寒不絶決難別知也　按注六三原本作九三今據後注文改〉隂陽升所謂應者地上有隂而天上有陽曰應〈六三應上九寒相應寒溫白濁〉俱隂曰罔〈六三應上六兩隂無相見之意故無應者天欎然而罔也〉地上有陽而天上有隂曰應〈九三應上六隂陽相應清凈寒溫　按地上有陽十一字原本混入注文今訂正〉俱陽曰罔〈九三應上九兩陽無相見之意曰罔罔故為亡也〉小畜乾位比〈比九三陽爻故言比〉然息之卦當勝雜卦也〈九三俱當溫乾之溫當有不效者至衝事𤼵矣盛氣行也何以夷狄來朝消息效四時效乃來朝也一曰少陽卦不效為水太溫甚者為旱為秋榮冬雪少隂不效為旱為賊為兵雖消息及四時卦效各盡其日息卦主祿消卦主刑四時四方主刑兵故曰左右前後　按後文上有隂百二十日為雨注內勝小畜溫也五字似當為此處本注而錯入彼注者其自消息效四時效以下乃論卦效之騐與正文不相應似又當在後文左為右前為後之下而簡錯在此也〉降陽為風〈上九用事卦效後一百二十日降為卒風其不效也後九十一日降為災風天惡氣不得上天中九十一日為災風其隂不時卦四方生形也故曰降陽必為其風　按注文其隂不時句疑有脫誤生形疑當作主刑〉降隂為雨〈上九用事卦效後一百二十日降隂為雨　按註上九用事九疑作六〉昇氣上降氣微〈君弱臣強不得以時昇降昇氣喻君降氣喻臣也〉是故陽還其風必暴〈君弱臣強君令不得行降氣積後一百三十日內隂得同類並下故薄故必暴也〉隂還其雨亦暴〈臣強君弱君澤不得行降氣道積後一百三十日內得同類並下故薄也一曰昇降氣為隂陽卦昇於九三六三寒溫過暴疾起時降氣而上也降氣盛至十日七日近三日四日其降也有鳴風之　發屋折木之風是一百三十日故曰還也按正文還字之上原本脫隂字今據後文補入〉降陽之風動不鳴條〈動搖萬物和適不迅疾鳴條也〉降隂之雨潤不破塊〈潤澤和適不疾沛破塊　按孫㲄古微書引此文與降隂為雨句相屬疑以上四語本俱在降陽為風降隂為雨二語之下或有倒簡耳〉還風者善令還也〈還暴也君出善令蓋者若百姓君弱臣強還而不行陽氣道積不以時降後得同類並下故暴也故曰令還也〉隂還雨隂威色〈還暴隂陽生於坎氣尚微寒溫未知萬物變形律氣先得中孚卦氣乃信愛而飬之故言卦氣起中孚也　按正文隂威色疑當作隂威也又注與正文不相應俱應為簡首卦氣起中孚句注文蓋因陽生於坎四字相近錯誤在此而反佚其本注耳〉六日八十分之七〈六以𠉀也八十分為一日之七者一卦六日七分也　按自此文以下至左為右前為後皆論卦氣之法應依漢書注所引與卦氣起中孚句相從卷中錯簡頗多今但隨文致疑未敢擅改〉而從〈從得一卦〉四時卦十一辰餘而從〈四時卦者謂四正卦坎離震兊四時方伯之卦也十一辰餘者七十三分而從者得一之卦也〉坎常以冬至日始效〈坎北方卦名微陽所生卦效為夷不侵以溫效為四夷來侵也〉復生坎七日〈復卦各生坎七日復時一陽生於隂之下陽氣交故經言七日來復一正之者也〉消息及雜卦𫝊相去各如中孚〈消息六日七分四時卦七十三分〉太隂用事如少陽卦之效也一辰其隂效也盡日〈大隂謂消也從否卦至臨為太隂雜卦九三為少陽之效雜卦九三行於太隂之中效微溫一辰其餘皆當隨太隂為寒其隂效也盡日為雜卦六十三行於太隂中盡六日七分也　按正文少陽原本作少隂一辰原本一隂今俱據文改正〉太陽用事而少隂卦之效也一辰其陽也盡日〈太陽謂消息也從泰卦至遯為太陽雜卦六三行於太陽之日中效微寒一辰其餘皆當隨太陽為溫效盡六日七分也　按注文謂消息也消字衍又微寒原本作微陽今據文改正〉消息及四時卦各盡其日〈消息盡六日七分四時盡七十三分〉卦身效弱也〈五弱於道徳〉四時卦身效為兵〈以寒侵為兵氣所起兵所致也以溫為夷狄相攻之道也〉左為右前為後〈東方為左西方為右南方為前北方為後一百二十日降為卒雨其有陽一百二十日而風謂上九用事後一百二十日降為卒風　按注中一百二十日以下云云俱應在後文上有隂百二十日為雨句下彼注中上六用事後五字當在此注二百二十日降為卒雨九字之上自其有陽至而風十字復當為正文謂上九至卒風十五字復當為注文疑𫝊冩者以後字文相同而錯誤在此又混正文入注遂不可辨耳〉諸卦氣溫寒清濁各如其所〈諸卦謂六十四卦也氣謂用事所當效氣溫寒清濁各如其所者九三上九清濁微九三上六當溫其微白濁故名各如之其所也説寒則當白濁則凈消此四時氣𠉀也各當得其正也〉侵消息者〈溫卦以溫侵寒卦以寒侵〉或隂専政或隂侵陽〈陽者君隂者臣臣専君政事亦隂侵陽臣謀殺其君亦隂侵陽也　按後漢書郎顗傳注引此文作隂専政舊本訛隂為陽今據改〉侵之比先蒙〈蒙之比非一也先蒙者臣將欲侵其君亂氣而起霧冐之故先蒙　按陸徳明釋文引稽覽圖雲無以教天下曰蒙今本內無此語或即此處佚文也〉三則震〈消息比三卦蒙盡六日七分則震者地動隂正蒙也隂不靜臣氣盛故地動故曰三則震〉専政者言隂為之雖正不得専也猶當歸之於陽〈臣當為而後為之復行之也〉専之一則震〈臣専君政甚則非其必待三也一則震矣甚者一卦六日以寒隂加以還風而溫蒙侵消息後九十日則震還矣以風雨止時為期〉侵甚則蝕矣其加寒溫〈食非必待三時也一侵則食矣其加溫寒謂春夏寒大過秋冬溫疾風𤼵屋折木太陽無光有影無形　按侵甚則蝕矣其加寒溫九字當為正文原本混入注中今訂正〉原其劇易〈一則震一則蝕易乃三震三日乃蝕故曰原其劇易之道也〉賊隂逆霣者霜〈賊隂者言人忍壊賊治人也逆者非其時霣者從上也霜者霜以非時殺物無霜而殺物亦賊之隂〉故陽虐之應旱霣霜以殺萬物萬物終嵗不復生〈君行暴虐誅殺暴罪天應其行旱霜殺萬物則終嵗不復生也　按虐原本訛作唐注中又訛作虎今並據文改〉隂假威之應亦旱霣霜而殺物〈假威者言君使臣按問則臣反假君威而殺之心也天應其行亦旱霜殺萬物不言終嵗不復生何庻㡬君能覺悟誅之也君所殺下無復望故言終嵗不復生也　按心也心字疑衍文〉至霣霜時根生榮不死〈至九月剝用事時當霣霜殺萬物今不霣霜萬物皆復榮不死也〉斯陽假與隂威之烈責隂假威誅〈按責字疑賊字之訛〉而隂不能誅好行大虐則旱霣霜好行小虐則水害物離各如之〈按離字疑當作雜卦字〉當霜霣者法廢〈九月剝用事當霣霜殺物化成今不霣者也〉陽無得則旱害物隂僣陽亦旱害物〈按後漢書郎顗傳引此文得作徳蓋徳得古字通又隂字原本訛作陽今據傳文改正〉觀其政以別之陽之以木為災也於春夏水而殺萬物隂作之以水為害也於秋冬降隂不行〈君施不行〉而迎隂獨起為雨雨少必殺旱異者旱之而不害物也斯祿去公室福由下施故陽雖不施而隂通行之徳以成物也水異者而不害物也〈按水異者下據文疑脫水字〉斯陽欲誅而不能故降陽不時雨併合也降陽見南迎隂見北北不能雨白直黒而後雨或先迎而後降隂不下時迎隂不起承陽迎隂氣乆隂不雨亂氣雲之起也觀本所起卦人為之〈按此氣本從何卦起所從起卦人所為也降雲之隂君謀臣之隂迎雲之隂臣謀君之隂也〉太陽霓出地上少陽時並而聲微〈太陽正月泰卦霓出地上者陽散始出霓與地平少陽得時並而當雷少陽謂泰卦也用事於正月泰氣得用並臣強作威者使臨作反皆盜賊誅殺暴罪威行於下君得不降氣道積以時降後得同類並下故暴〉其入消息日圍〈雜卦用事以風雨若寒溫入消息卦一二分一二日盡後見此前後名曰求雜卦用事以寒溫若暴風雨徑出入消息卦一二分若一二侵徑出消息下□雜卦名曰陵此皆臣侵之象漸也先犯之君不覺悟則圍君復不覺悟則侵此臣威令行也氣所𤼵陵所止共謀者也氣消息卦中出歴雜卦名曰乗及諸侯卦以寒溫風雨而尊卑侵相乘皆如此故曰消息日圍也〉觀本所起卦人為之〈觀寒溫若風雨本從何卦所起卦人為之也〉一則圍三年〈一圍後消息常不效三年則日蝕之兆也〉以風雨濟止時為期〈晝止則晝蝕夜止則夜蝕　按濟即霽字周禮太卜注引洪範曰濟曰圛〉晝則為蝕既暮則為星亡之蝕〈晝不蝕既暮不星亡不能成災為異而已矣〉三則圍〈三蝕三既若三星亡則圍者亡已滅之象也河出圖洛出書更有所命也〉還風雨起消息則陽誅罰妄〈還風雨起於消息卦中者君妄誅罰無罪〉消息居卦中卦而已不分則他卦為之〈還風雨自居卦分中則君自所為也出即分他卦人教君為主消息所為無害物也卦人教君為之則風雨害物以此別之一日還風從公入消息者臣率君為非也從消息入侯卦者君率臣為非上侵下侵等卦　按正文息字上據注當有消字原本脫今補入〉上有隂百二十日為雨〈上六用事後勝小畜溫也　按此與上下文不相類注中勝小畜溫之語義亦不倫今覈其文與上左為右前為後注內二百二十日降為卒雨云云詞義相連蓋本為一節錯誤在此以致首尾舛互當為正文雲上有隂百二十日為雨注云上六用事後一百二十日降為卒雨又正文雲其有陽二百二十日而風注云謂上九用事後一百二十日降為卒風文意明白自無可疑又注內勝小畜溫也五字當屬前小畜乾位比息之卦當勝雜卦注內之文錯出於此〉別相侵則一實氣不以貎〈寒溫為實白濁清凈為貌別相侵以白濁清淨也〉有實無貎屈道人也〈有寒溫無白濁清淨此賢者屈道仕於不肖之君也　按屈道仕三字原本作屬壯今據後漢書郎顗傳注所引文改正〉有貎無實佞人也〈有白濁清淨無寒溫比佞人以便巧仕於世也賢者有美道上屈不肖君但無實氣效耳佞人無美道可以便巧仕故但貎氣效之　按原本注文便巧仕下脫於世二字今據郎顗傳注増入〉消息無為屈故無效也〈消息至尊無上但效寒溫不效貎氣也説消息上無所屈但貎皆相應也故無貎矣〉剝隂氣上達霣霜以降〈剝九月之卦隂氣上達於五霜始降副殺萬物〉寒氣以殺萬物成刑〈寒氣當殺落萬物嵗成熟其長大而刑之萬物成也〉不至則太隂不強霜不以時降萬物必有不成刑者則有傷年之災〈此君弱刑罰法度廢不行之象也傷年者傷霜當傷生物也一曰太隂不強則其日蝕微則其旱為霜𤼵於衝日其無赤但霜　按霜不以時降以下十九字與上文霣霜以降云云相對當為正文原本混入注中今訂正〉十一月微溫比十月〈十月離卦九三上六效溫如十月之氣也　按上六當作上九〉其決溫比九月〈九三六二效溫如九月氣　按六二當作上六〉三月微寒比二月以決寒比正月〈三月雜卦六三上六微寒如二月之氣六三上九決寒如正月之氣按原本正文微下脫寒字今據文増入〉冬至之後三十日極寒〈三十日後大寒過正〉
　　〈為實〉夏至日之後三十日極溫〈三十日後大溫過正為實〉仲春之後微溫卻三十日〈仲春者春分也〉決溫卻六十日〈至夏至也微者則知於身決絶者可知　按據注決溫上當有脫文〉冬寒過甚有所害亦賊隂也賊隂亦為圍蝕於正陽〈蝕者月蝕隂侵陽臣殺君之應　按原本賊隂俱作則隂今辨訛改正〉正陽者二月至四月陽氣用事時也三月之末四月之本〈於是蝕日者世子所殺也〉或二月之末三月之末四月之本〈於是蝕日人君所殺也蝕必以怒上者傷君蝕於下者傷民下也〉蝕日月相薄之日在前後各鄉隂之地侵之或不從隂所來者有行事師不載太平時隂陽和合風雨咸同海內不偏地有阻險故風有遲疾雖太平之政猶有不能均同也唯平均乃不鳴條故欲風於亳亳者陳留也〈按自太平時以下隋書王劭𫝊引其文原本以太平二字入正文而時隂陽以下俱混入小注今據劭𫝊改正又亳者陳留原本作亳有陳離今亦據王劭𫝊改正〉蟲食木實曰髙〈謂食木顛〉斯割下啖上之異食心曰內下比掩惡適足以害民食外曰莘食下曰根斯教令煩擾不任職也以政別之〈各以蟲所居別知其吏　按此九字當為注原本混入正文今訂正〉非真而直〈按此四字疑有誤〉蟲子生人畜生人也其非人也必害良臣〈愛命者小人也故必害良臣也蟲子生人者言隂以更生陽其非人也者物蟲子生人支體有不具者若人生六畜物也然必害良臣猶紫奪朱　按蟲子生人者以下當為注原本混入正文今改正〉噬嗑反則有口實之變治道得則隂物變為陽物〈蔥變為韭亦是按隋書王劭傳引此文又引鄭康成注有此六字原本脫今補入〉其反也則陽物變為隂物祐斷復生若以死象生〈按漢書五行志引京房易𫝊有斷枯復生之語則祐斷當作枯斷〉葦生不過一嵗竹生不過四嵗他物比之竹葦九禁為人辟也木知比也〈按此四句當有脫誤〉日食之比隂得陽蒙之比也隂冐陽也〈蒙氣也比非一也邪臣謀覆冐其君先霧從夜昏起或從夜半或平日君不覺悟日中不觧遂成蒙君復不覺悟下為霧也　按此注文見於後漢書郎顗𫝊注內原本全脫今補入又原本正文脫日字陽字又也字訛耶冐字訛謂今並據郎顗𫝊注改正〉黃之比知善不舉青白之比疑也黒之比不掩惡也白之比弱也赤之比色元也〈按元字疑誤〉霓之比無徳以色親也〈霓邪氣也隂無徳以好色得親幸於陽也　按後漢書楊賜𫝊引此文稱中孚經又引鄭注云雲原本全脫今補入〉震之比隂不靜風逆之比隂假作也旱之比隂潛陽起也寒燠之比亂水比隂賞誅逆霣霜之比隂假威霧之比隂亂陽〈臣亂其君政事〉黒一日黃滿五日赤三日〈皆太陽色蒙亦然也〉過乃為異象八十二日變下為青白霧〈白者象物氣白也青者象㓜雜任事象於消息者一日後六日霧極六日為三十六日霧雜卦各以日〉君不覺後七十二日變為赤黃君復不政三年蝕於正陽〈二三四也　按君不覺三字原本混入注文今訂正〉蝕一辰〈蝕者日蝕辰者辰開〉寒燠水旱一時風雨逆霣𤼵旬中象者氣也象氣起而太陽強而眀者陽覺寤其危悖辱異乃行黃之色悖如麴塵白青之色如縹〈太陽色白青狀如縹青也按原本如縹上脫色字今據文増〉黒之異在日中分分也〈黒色分分在日中惡見臣有戒殺君不過三日　按分分疑當作雰雰漢書五行志雰氣寒是也〉白之色白而不照其色悖〈太陽白無明但陽體存悖悖狀如廢〉赤之色煇煇也〈太陽色無明赤然但體在赤中〉赤不過為疾病其色眀者無能也霓者氣也霓氣起在日側其色赤青白黃在日旁震者地動也〈陽不靜之象〉風之為異東西南北嘿無度〈按嘿字疑有誤〉其逆者觸也水者雨也雨或不生寒者非其寒也燠溫也其時節溫也逆霣者旱霜一曰賊隂也雺者霧也一曰乆隂不雨霧之比也陽感天不旋日諸侯不旋時大夫不過期〈陽者天子為善一日天立應以善為惡一日天立應以惡諸侯為善一時天立應以善為惡一時天立應以惡大夫為善一嵗天立應以善為惡一嵗天亦立應以惡一説雲不旋日立應之不過時三辰間不過期從今日至明日也陽即指天子也　按後漢書郎顗𫝊引此文稱中孚𫝊又引鄭註云云原本全脫今增入〉凡異所生災所起各以其政變之則除其不可變則施之亦除〈改其政者謂失火令則行水令失土令則行木令失金令則行火令則災除去也不可變謂殺賢者也施之者死者不可復生封祿其子孫使得血食則災除也　按郎顗𫝊註引鄭注有此文原本全脫今補入又按原本政訛卦除訛隂今並據郎顗𫝊註改正〉祿之除也無以成三必敗或不改不祿而災曰除者〈按以上文有脫誤〉觀本所起以知存亡〈有此災異不改祿三不祿天更光明隂陽和列星不失度乃賢者時政也明天之意去此卿來者常故得政卦人存常不無失者卦人亡　按此註文有脫誤〉於中録　於七經〈按黃震日抄稱通卦騐有於七經於河洛之目於理無所考今通卦騐並無此目其文反見稽覽圖又不言於河洛而言於中錄似是題篇之名而義不可曉今姑仍舊文〉乾十一月小君賢臣佐上天下有作謀九錄之文天下風雨揠禾威政復聖人自西北立
　　坤六月有女子任政一年𫝊為復五月有貧之從東北來立大起土邑西北地動星墜陽衛〈按隋書王劭𫝊引此文而為之釋曰坤六月者坤徳在未六月建未一年𫝊為復者復是坤之一世卦陽氣初生五月貧之者貧之當為真人字之誤也原本任訛作滛邑訛作色又脫立字今並據劭𫝊改正〉
　　屯十一月神人從中山出趙地動北方三十日千里馬數至〈按隋書王劭𫝊引此文而釋之曰屯十一月神人從中山出者此卦動而大亨作趙地動者中山為趙地以神人將去故變動千里馬者屯卦震下坎上震於馬作足坎於馬為羙脊也原本月上脫一字又脫地動二字今並據劭𫝊改正〉
　　蒙正月天下東北經顔色陽國水大溢陽泉
　　需四月常從西北方進陽來名來公東海移北三里夏雨寜　陽隂二十三日易君三年
　　訟三月下與上訟爭設行三月河水不流三有徳者祀之水乃西行兵甲事河十年有大水古訟牛出領北山東北
　　師四月師動兵臨晉及謀於呉兵還太山東南西北二十民死驚死生之憂三官地動大星下民驚於水元師坤下故受流坤師號曰躋戒秋分
　　比四月骨肉之親爭周文王武當有女子立六年三死小畜四月多風雨少民苦有三牛青三角出東南河海之濵杜衛侍兵之矣
　　履六月人民清係扁逆賞八尺二寸戒並易樂少雨西北神絶祝日在貴人
　　泰十月天生死女子用政八九年中子要有未疵代之兵起西北東南三年觧天乆隂賢趙陵為佐典日再中食戒
　　否六月天下分為國足無賢人政亂大風揚名三陽晉書山趙秦承之兩月民盡見之
　　同人七月　炎帝與天同光其趙起及困未開上守下為民賊天下馬數下山東三年天下大樂戒充煩戒之六年雨未黃龍下東北
　　大有四月天下甘露神雀出咸陽名上百獸官撫其上安
　　謙十二月地大喊列名肥西南有壤壊山侵道大通天均光三日去有兵一年死女子家
　　豫二月天氣神⻱出室三牧侯一年東海濟南垣上戊巳莫見九曹政不均三出
　　隨二月四年天下地中有雷在王庭國家大驚易君如有出蟲在市中白虹貫日蝕三
　　蠱四月六年二月有外國來見神於國王以殺名臣見其年並禹折木疾水兵西方
　　臨三月三年兵謀隂言從事南隂池是頭後有衝骨西方名牧卉夏屬
　　觀八月外國從西方來龍物王呂女後大亂受法乗馬天下皆傷大風女子貴
　　噬嗑五月小人任政獄訟象衆兵大行備矣至二有名屍屍
　　賁八月師國家本呂上二月死有神徃來王合神獸戰下東海
　　剝九月小人復君子三年大道　通丁正吉東北西南復十一月初氣元有年死君二年小邦王為正月六年大得削王復及國其祠武夷天下臨不雨九月觧旡妄九月天下無雲而雷三十日之外雷行夜從西南正東北位濟邑有中國周用上宮武在第
　　大畜八月天徳明王侯人去城十二年天下大昌女子立政三年去此地大神獸來見至堂三年大獸出東北臺邑河邑
　　頥十二月有君王自敵三年葵邱興臨養民年西南有懐山立三國去禹髙官故遺人馬生角六年三日並出大過十二月子旡下父去死東野澤海濵若壊在咸市衆民西臺上地中及年天下憂衆死者
　　習坎十一月不凍二破燕壊齊小國外不節賢人於西來佐王年之大昌
　　離五月天下大旱女子滛男子滛各持其兵外鄉三年盡小兒出十二年合鄉邑在南西端倉邑
　　咸五月者天子去小人老是得天下之元易官西南華為重重代六年昌大維來見
　　恆六月小人勝君子奪其愛六年天下魁若代成曰烏卬郡鳴邑上是年百川及行盡不通　遯卦
　　大壯三月小人用事君子奪之女子為政九年後後來立五帝出五帝出白帝見黒山北
　　晉四月有明蒐之王喜進出用者衆天下東行西南北侯至列先四年
　　明夷十二月赤大生屬陽若陽若在邑東百三十里五帝弟中國生大㧞七月大水出其下見
　　家人五月小家子出之井山之陽宗室亂孤人刑冠政堂當生蓬蒿四年復
　　睽十二月始王易服邑國子南大滛四月大行殊髙陽元武王之起南方
　　蹇十二月大鳥在蛟龍戱深淵北王天下命生元武樂三大山變易
　　觧二月大旱下民東北邱䑓二年元受易刑名嗣絶三年王嗣民司無名民思
　　損十二月兵賊重三年自與天下小逆流大鳥下其邑天蒙北背白出西北方
　　益十月上下相益民年天下疾龍起邑東南維北軍山東於上大風壊屋
　　夬五月天下四月人生在邑北替邑城南水上江河逆三月小人用事
　　姤五月天下女盡堂正一女五夫王家滛天下不治三年
　　萃九月天下聚衆相謀兵起車馳人驟來人西方白色天下昌其見陽生堂下
　　升十二月女子守十年下邑東北來立易變政治天地有心士衆賢爭養不死二侯三人女子殺之正北左行第一
　　困九月小人來君子去小國破賢人亡兵行諸免之生六年不義血兵刄小起東北取立死
　　井四月水衆通出地涼東兵河梁大名在北方白懐絶爰漢家禍
　　革六月五榖傷及草木旱熱赤地千里大官炊火鼎五月吳人君天與延年齒東北中庻人王髙徳之震二月大海濯地至水之洫於上度得起天年女立政八年
　　艮十二月君臣仁兵行三月地動其年旱有人從東北來長眉僂周鄭
　　漸二月有侯少仁彊有外兵四方不死地變有大鳥東南歸
　　歸妹十一月成威立王二十七婦及小國與神水芒成湯兵豐空無人大憂死小人無兵革
　　旅傷旱憂秋冬旱兵憂死泰
　　巽四月春生火風折木傷五榖風死秋風死
　　兊八月立秋女子榮其家蔑大將養任易君二世夷四圖來歸偏水大出東同齊南不分
　　渙五月有諸侯離邑為民欲得將兵水復旱金䥫貴髙者興晉千邑武侯
　　節六月安國有惡君天下鳥多白兔緯拘見天下日泉神路天下大山出蒙之處有移河不死
　　中孚十二月人君之世安寜中孚女子亂世於外天不信地數動中國祖絶嗣上君驚於兵北夷衛隗
　　小過正月小過洫於中兵起於夷南故邑牛䍧歸鄉侯不勝是年有大水死王三人東北大動晝昏日再中北方有貴人子走於紂
　　既濟九月年大水地臨三年不絶六世多血
　　未濟有故都破水國來兵四年九月有分國陽殊邑〈按以上依六十四卦次序各為之辭蓋即毖緯之文語多艱深不可曉而訛脫尤甚據王劭稱貧之二字為真人之誤則知自隋以前其書已有差錯今既無別本可證姑仍舊文録之〉


　　欽定四庫全書
　　易緯稽覽圖卷下　　　漢　鄭康成　注
　　小過蒙益漸泰〈寅〉需隨晉解大壯〈夘〉豫訟蠱革夬〈辰〉旅師比小畜乾〈已〉大有家人井咸姤〈午〉鼎豐渙履遯〈未〉恆節同人損否〈申〉巽萃大畜賁觀〈酉〉歸妹無妄明夷困剝〈戌〉艮既濟噬嗑大過坤〈亥〉未濟蹇頥中孚復〈子〉屯謙暌升臨〈丑〉　坎〈六〉震〈八〉離〈七〉兊〈九〉
　　已上四卦者四正卦爲四象毎歳十二月每月五月〈按月字當作卦〉卦六日七分每朞三百六十六日每四分〈按六日當作五日四分當作四分日之一〉
　　甲寅伏羲氏至無懐氏五萬七千八百八十二年　神農五百四十年　黃帝一千五百二十年　少昊四百年　顓頊五百年　帝嚳三百五十年　堯一百年舜五十年　禹四百三十一年　殷四百九十六年周八百六十七年　秦五十年
　　已上六萬三千六百一十二年庚戌年四百九十一年算上　右總六萬四千一百三年相基加二年〈按基當作朞〉推軌當日　術曰置軌以其歳之日除之得軌不盡日每分即日之分也
　　推折當日　術曰以二十四除折數所得是日軌折皆當歳之折有餘如上
　　復一　　　　　十三　　　　　二十五
　　臨二　　　　　十四　　　　　二十六
　　泰三　　　　　十五　　　　　二十七
　　大壯四　　　　十六　　　　　二十八
　　夬五　　　　　十七　　　　　二十九
　　乾六　　　　　十八　　　　　三十
　　姤七　　　　　十九　　　　　三十一
　　遯八　　　　　二十　　　　　三十二
　　否九　　　　　二十一　　　　三十三
　　觀十　　　　　二十二　　　　三十四
　　剝十一　　　　二十三　　　　三十五
　　坤十二　　　　二十四　　　　三十六
　　〈按以上三十六數周而復始原本於觀剝坤下全脫今補入〉
　　震三十七
　　巽三十八
　　坎三十九
　　離四十
　　艮四十一
　　兊四十二
　　〈已上勾者是勘銘軌加之本經並無只有單數不勾耳○按此條乃後人標識之辭原本混入正文今姑存其舊而用細字夾注以別之〉
　　右易姓四十二消息三十六　六子在其數合八十四戒各有所繫而出之
　　純徳有七其三法天其四法地〈天三者三六十八地四者四六二十四〉六十四卦策術曰陽爻九〈以四時乘之得三十六〉隂爻六〈以四時乘之得二十四〉　軌術曰陽爻九七〈各以四時乘之而並倍之得一百二十八〉隂爻八六〈各以四時乘之而並倍之得一百一十二〉假令乾六位老陽爻九〈四時乘之四九三十六〉以三十六乘六爻得二百一十六少陽爻七〈以四時乘之四七二十八○按二語應作夾注原本混入正文今改正〉以二十八乘之六爻得一百六十八已上二數合得三百八十四因而倍之有七百六十八假令坤六位老隂爻六〈四時乘之四六二十四〉以二十四乘六爻得一百四十四少隂爻八〈四時乘之四八三十二〉以三十二乘之六爻得一百九十二已上二數合得三百三十六因而倍之有六百七十二　乾坤二軌數合有一千四百四十〈他卦隨隂陽爻倍之〉凡陽爻用六十四為法乘得倍之凡隂爻用五十六爲法乗得數倍之　推一百九十二爻術曰置六十四卦折半有三十二以六乘之得陽爻一百九十二隂爻亦一百九十二合二數得三百八十四　又法六爻以八乘之得四十八又八乘四十八得三百八十四爻也
　　從伏羲天元甲寅已來至大唐貞元年乙亥積二百七十六萬一千二百二十算至元和年三月二百七十六萬一千二百三十一算〈按此文至唐元和年當亦後人所加今退二字附書之〉
　　一乾〈世戍初子〉坤〈世酉初未〉
　　二合折〈三百六十〉　分各乾〈二百一十六〉　　坤〈一百四十四〉二軌合〈一千四百四十〉分各乾〈七百六十八〉　　坤〈六百六十二〉
　　二屯〈世寅初寅〉　蒙〈世戍初巳〉
　　二合折〈三百三十六〉分各屯〈一百六十八〉　　蒙〈一百六十八〉二軌合〈一千四百八〉分各屯〈七百四〉　　蒙〈七百四〉
　　三需〈世申初辰〉　訟〈世午初夘〉
　　二合折〈三百八十四〉分各需〈一百九十二〉　　訟〈一百九十二〉二軌合〈一千四百七十四〉分各需〈七百三十七〉　訟〈七百三十七〉
　　四師〈世午初午〉　比〈世夘初丑〉
　　二合折〈三百十二〉　分各師〈一百五十六〉　　比〈一百五十六〉二軌合〈一千三百七十六〉分各師〈六百八十八〉　比〈六百八十八〉
　　五小畜〈世子初申〉履〈世申初亥〉
　　二合折〈四百八〉分各小畜〈二百四〉　　履〈二百四〉
　　二軌合〈一千五百四〉分各小畜〈七百五十二〉　履〈七百五十二〉
　　六泰〈世辰初戍〉　否〈世夘初酉〉
　　二合折〈五百六十〉　分各泰〈二百八十〉　　　否〈二百八十〉
　　二軌合〈一千四百四十〉分各泰〈七百二十〉　　　否〈七百二十〉
　　七同人〈世亥初子〉大有〈世辰初未〉
　　二合折〈四百八〉分各同人〈二百四〉　大有〈二百四〉二軌合〈二千五百四〉分各同人〈七百五十二〉　大有〈七百五十二〉
　　八謙〈世亥初寅〉　豫〈世未初巳〉
　　二合折〈三百一十二〉分各謙〈一百五十六〉　　豫〈一百五十六〉二軌合〈一千三百七十六〉分各謙〈六百八十八〉　豫〈六百八十八〉
　　九隨〈世辰初辰〉　蠱〈世酉初夘〉
　　二合折〈三百六十〉　分各隨〈一百八十〉　　　蠱〈一百八十〉
　　二軌合〈一千四百四十〉分各隨〈七百二十〉　　　蠱〈七百二十〉
　　十臨〈世夘初午〉　觀〈世未初丑〉
　　二合折〈三百三十六〉分各臨〈一百六十八〉　　觀〈一百六十八〉二軌合〈一千四百八〉分各臨〈七百四〉　　觀〈七百四〉
　　十一噬嗑〈世未初申〉賁〈世夘初亥〉
　　二合折〈三百六十〉　分各噬嗑〈一百八十〉　　賁〈一百八十〉
　　二軌合〈一千四百四十〉分各噬嗑〈七百二十〉　　賁〈七百二十〉
　　十二剝〈世子初戍〉復〈世子初酉〉
　　二合折〈三百一十二〉分各剝〈一百五十六〉　　復〈一百五十六〉二軌合〈一千三百七十六〉分各剝〈六百八十八〉　復〈六百八十八〉
　　十三無妄〈世午初子〉大畜〈世寅初未〉
　　二合折〈三百八十四〉分各無妄〈一百九十二〉　大畜〈一百九十二〉二軌合〈一千四百九十二〉分各無妄〈七百四十六〉大畜〈七百四十六〉
　　十四頥〈世戍初寅〉大過〈世亥初巳〉
　　二合折〈三百六十〉　分各頥〈一百六十八〉　　大過〈一百九十二〉二軌合〈一千四百四十〉分各頥〈七百四〉　大過〈七百三十六〉
　　十五坎〈世子初辰〉離〈世子初夘〉
　　二合折〈三百六十〉　分各坎〈一百六十八〉　　離〈一百九十二〉二軌合〈一千四百四十〉分各坎〈七百四〉　　離〈七百三十六〉
　　十六咸〈世申初午〉恆〈世酉初丑〉
　　二合折〈三百六十〉　分各咸〈一百八十〉　　　恆〈一百八十〉
　　二軌合〈一千四百四十〉分各咸〈七百二十〉　　　恆〈七百二十〉
　　十七遯〈世午初申〉大壯〈世午初亥〉
　　二合折〈三百八十四〉分各遯〈一百九十二〉　　大壯〈一百九十二〉二軌合〈一千四百七十二〉分各遯〈七百三十六〉　大壯〈七百三十六〉
　　十八晉〈世酉初戍〉明夷〈世丑初酉〉
　　二合折〈三百三十六〉分各晉〈一百六十八〉　　明夷〈一百六十八〉二軌合〈一千四百八〉分各晉〈七百四〉　　　明夷〈七百四〉
　　十九家人〈世丑初子〉睽〈世丑初未〉
　　二合折〈三百八十四〉分各家人〈一百九十二〉　睽〈一百九十二〉二軌合〈一千四百七十二〉分各家人〈七百三十六〉睽〈七百三十六〉
　　二十蹇〈世申初寅〉解〈世辰初巳〉
　　二合折〈三百三十六〉分各蹇〈一百六十八〉　　解〈一百六十八〉二軌合〈一千四百八〉分各蹇〈七百四〉　　　解〈七百四〉
　　二十一損〈世丑初辰〉益〈世辰初夘〉
　　二合折〈三百六十〉　分各損〈一百八十〉　　　益〈一百八十〉
　　二軌合〈一千四百二十〉分各損〈七百二十〉　　　益〈七百二十〉
　　二十二夬〈世酉初午〉姤〈世酉初丑〉
　　二合折〈四百八〉　分各夬〈二百四〉　　　姤〈二百四〉
　　二軌合〈一千五百四〉分各夬〈七百五十二〉　　姤〈七百五十二〉
　　二十三萃〈世巳初申〉升〈世丑初亥〉
　　二合折〈三百三十六〉分各萃〈一百六十八〉　　升〈一百六十八〉二軌合〈一千四百八〉分各萃〈七百四〉　　　升〈七百四〉
　　二十四困〈世寅初戍〉井〈世戍初酉〉
　　二合折〈三百六十〉　分各困〈一百八十〉　　　井〈一百八十〉
　　二軌合〈一千四百四十〉分各困〈七百二十〉　　　井〈七百二十〉
　　二十五革〈世亥初未〉鼎〈世亥初寅〉
　　二合折〈三百八十四〉分各革〈一百九十二〉　　鼎〈一百九十二〉二軌合〈一千四百七十二〉分各革〈七百三十六〉　鼎〈七百三十六〉
　　二十六震〈世戍初寅〉艮〈世寅初巳〉
　　二合折〈三百三十六〉分各震〈一百六十八〉　　艮〈一百六十八〉二軌合〈一千四百八〉分各震〈七百四〉　　　艮〈七百四〉
　　二十七漸〈世申初午〉歸妹〈世丑初夘〉
　　二合折〈三百六十〉　分各漸〈一百八十〉　　　歸妹〈一百八十〉二軌合〈一千四百四十〉分各漸〈七百二十〉　　　歸妹〈七百二十〉
　　二十八豐〈世申初午〉旅〈世辰初丑〉
　　二合折〈三百六十〉　分各豐〈一百八十〉　　　旅〈一百八十〉
　　二軌合〈一千四百四十〉分各豐〈七百二十〉　　　旅〈七百二十〉
　　二十九巽〈世夘初申〉兊〈世未初亥〉
　　二合折〈三百八十四〉分各巽〈一百九十二〉　　兊〈一百九十二〉二軌合〈一千四百七十二〉分各巽〈七百三十六〉　兊〈七百三十六〉
　　三十渙〈世巳初戍〉節〈世巳初酉〉
　　二合折〈三百六十〉　分各渙〈一百八十〉　　　節〈一百八十〉
　　二軌合〈一千四百四十〉分各渙〈七百二十〉　　　節〈七百二十〉
　　三十一中孚〈世未初子〉小過〈世午初未〉
　　二合折〈三百六十〉　分各中孚〈一百八十〉　　小過〈一百八十〉二軌合〈一千四百四十〉分各中孚〈七百三十六〉　小過〈七百四〉
　　三十二既濟〈世亥初寅〉未濟〈世未初巳〉
　　二合折〈三百六十〉　分各既濟〈一百八十〉　　未濟〈一百八十〉二軌合〈一千四百四十〉分各既濟〈七百二十〉　　未濟〈七百二十〉
　　其下初合六十四卦流轉
　　推之術　置天元甲寅巳來至受命以三十二除之餘不足除者從乾坤始數算外主卦而取世隂陽斷之世陽從陽〈陽爻三十六〉世隂從隂〈隂爻二十四〉陽從九除隂從六除啇得數陽以三乘之隂以二乘之因而半之即是忌耳毎取卦月乘之
　　假令賁卦世在初十一月卦世屬陽陽爻三十六以九除之商得四以三乘之得十二因而半之是忌耳　假令遯卦世在三六月卦世屬隂隂之爻二十四以六除之商得四以二乘之得六因而半之是忌耳〈按以上二節闡明世卦推算之法當是後人所附益今退二字書之〉
　　推厄法　以入位年數除之軌合數算盡厄也　甲乙饑　丙丁為旱　戊己為中興　庚辛為兵　壬癸為水〈按此節別見後文疑有重出〉
　　父相甲寅景雲元年庚戍積六萬四千三年算上至開元九年辛酉加上十一年算上以三十二除之不盡三名入位年合入需軌卦隂爻二十四以六除之商得四二乘之得八因而半之四是忌需卦軌合數一千四百七十二以入位年三至甲寅加四算七除需合數除二　從父相庚申命之得辛兵推子厄用父軌凡子受位但不得別立軌乃可救災耳甲寅先天元年壬子積六萬四千五年算上至開元九年辛酉加九算上三十二除之餘五十盡五合入小畜軌卦〈十一月〉陽爻三十六以九除之啇得四以三乘之十二因而半之得六忌〈按上推算至唐開元九年亦唐時術士所加也〉
　　右六十四卦流轉注十二之辰〈按此句為總題折軌三十六卦位之文不應在此處蓋後人以他文闌入遂將原文移向後耳〉
　　乾初子坤初未陽爻折數一爻三十六計六千九百一十二陽爻軌數一爻一百二十八計二萬四千五百七十六隂爻折數一爻二十之四計四千六百八隂爻軌數一爻一百一十二計二萬一千五百四隂爻又合折一萬一千五百二十合二軌四萬一千八十於易即位年數術曰已上各三十二乘之即得其數乘軌折之數世屬陽卦者以九除之以三乘之所得因而半之則是即位期也能過此者三乘所半之數即終矣世屬隂卦者以六除之以二乘之所得因而半之則得即位期也能過此者加所得即中期也復能過此者以二乘所半之數即終矣以九除之皆盡無餘者陽以三乘所則其年當數也以九六除之有餘者以所得乘之陽得正位増九於所乘隂得正位増六於所乘則是位之數也用陽日者屬陽卦用隂日者屬隂卦
　　乾初以六乘者謂姤也隂失位在初坤初以九乘者謂復也陽得正位在初震兊離之象隂所乘之數也巽艮之象四所乘之數是即位之時年數也卦軌軌陽爻六七以四時乘之各倍之爻百二十八隂爻八六以四時乘之各倍之爻百十二必用即位年以即位時太歳呼之盡算之上則位之終歳也算外是未入之年孔子曰終始之義在外內焉進退在二年觀其政以別知其泰延與否也
　　推之術曰置天元甲寅以來數至受命位之年數以三十二數除之不足除者以乾坤始數算未即得主歳之卦知直事之爻在何辰謂乾直事於十一月子左行陽辰六坤直事於六月未右行隂辰六隂陽交錯行於十二辰一歳十二月而周也當以即主立時月為政故曰知直事之爻在何辰也所屬隂陽爻者也陽爻三十六隂爻二十四者皆世所屬隂陽者也推之法〈隂卦〉推世之所屬隂卦者假令即位之年得遁卦七月申也遯六月二隂爻隂爻二十四以六除之得四以二乘之得八因而半之得四則即位之期也能過此者所乘八歳之中期也復能過此者三乘所半十二歳終矣隂得正位増六於所乘為三十六年終矣　推之法〈陽卦〉推世之所屬陽卦者假令即位之年得賁卦十月亥也賁初陽爻三十六以九除之得四以三乘之得十二因而半之則得六則是即位之期也能過此者如所乘得一十則中期也復能過此者三乘所半六得十八年終矣陽得正位増九以所乘為五十四巽艮之家四所乘得三十六遠期算天元甲寅歳以來至宋髙祖劉裕禪晉歳在庚辰號為永初元年凡得積年二百七十六萬八百四十七年算上以三十二〈半六十四卦得三十二以為法〉除之不盡十五入坎離軌以宋辛酉至周宣帝宣政元年戊戌歳有一百五十八年元嘉元年即當魏氏世祖太武皇帝始光元年以三十二除之不盡七命之入大有軌一本雲不盡十三為入無妄大畜軌六月未也六月位隂爻八以四乘之八得三十二以六除之得五餘不盡二以二乘之得十因而半之得五初忌能過此者如所乘得十復能過此者三乘所半五得十五終矣不忌失位隂増八終二十三除之得四十七丙午歳天下憂重侵逼也有餘福也　假令失位陽者四七二十八以九除之得三餘不盡一以三乘所得九因而半之得四有餘則是即位初期能過此者得九中期也増復能過此者得十三年終矣下期失位陽七於所乘得四十二厄所遭有餘算福之也　假令得位隂在六四六二十四以六除之得四無餘以二乘之得八因而半之得四初忌能過此者得八中忌復能過此者得十二終矣下忌得位隂増六於乘得三十六厄所遭也　假令得位陽在九四九三十六九除之得四無餘以三乘之得十二因而半之得六六初忌能過此者中忌也復能過此者得十八忌終也得位陽増九於所乘得九五十四忌所遭也〈按以上自推之術以下皆後人因卦軌之義而闡衍其法故推至南北朝年數非易緯本文也〉
　　推厄所遭法　以入位年數餘軌數算盡厄所遭　甲乙爲饑　丙丁爲旱　戊己爲中興　庚辛爲兵　壬癸爲水　元算爲月〈按此文已見前此處疑見或亦後人所引耳〉
　　〈宋軌七百三十六庚申歳至今甲子歳宋元嘉元年甲子宋髙祖第二息文帝義隆年號為入位五年以五除軌數上所得積周一百四十七餘所一厄所遭也　丙寅歳入位七年以七除軌數上得積周一百五軌命得庚寅主兵其年起兵荊州謝晦也　癸未歳入位二十四年以除軌數上得積周三十餘十六不盡以庚申命之得乙亥乙主饑其年河南大饑豫州人相食　甲申歳入位二十五年除軌數上積得二十九餘不盡十一以庚申命之得庚午庚主兵馬其年九州發兵征蠻　乙酉歳入位二十六年除軌數上得積周二十八不盡八以庚申命之得丁夘丁主旱其年大旱不收荳麥豫州禾粟皆旱死　丙戌歳入位二十七年除軌數上得積周二十七餘不盡七以庚申命之得丙丙主旱其年淮北二州春旱不能種稻　丁亥歳入位二十八年除軌數上積周三十六餘不盡八以庚申命之得丁夘丁主旱其年大旱　戊子歳入位二十九年除軌數上得積周二十五不盡十一以庚申命之得庚午庚主兵其年大兵己丑歳入位三十年除軌數上得積周二十四餘不盡十六以庚申命之得乙亥乙主饑其年荒糴貴　庚寅歳入位三十一年除軌數上得積周二十三不盡二十三以庚申命之得壬壬主水其年徐兗州大水官軍因勢汎舟至滑臺虜走後果失利也　辛夘歳入位三十二年除軌即算死所遭也以不盡法二十三於上方除餘三十二以庚申命之得辛夘辛主兵其年魏兵至江淮　壬辰歳入位三十三年除軌數上得積周二十餘不盡以庚申命之得己巳己主中興　癸巳歳入位三十四年除軌數上得積周二十一餘不盡二十二以庚申命之得辛巳辛主兵其年二月二十日甲子東宮大逆○按以上宋軌取宋文帝在位年數依法推算穿鑿無謂文義亦不倫蓋為後人淺陋者所加今改用細字附註〉
　　推軌之術　以天元甲寅已來至今受命位之年以三十二除之餘不盡從乾坤始數算則得主歳之卦知直事之辰在何辰以甲寅年至大唐先天元年壬子積二百七十六萬一千一百三十九以三十六〈或雲以十二〉除之積八萬六千二百八十五周不盡十九入家人睽軌至元和十四年合二百七十六萬一千二百三十六元和十五年庚午〈或雲庚子〉積二百七十六萬一千二百四十七法陽爻以老陽數乘之隂爻以老隂數乘之隨六爻隂陽多少乘訖並之為分各數倍分各為折合數也〈按上推軌之術與前文畧同而重複錯見者蓋前為南北朝術士所𤼵明而此推至元和十五年則又唐人所附益也〉
　　中孚純坎公丨初六　冬至十一月中廣漠風
　　解純震丨　　初九　春分二月中明庶風
　　咸純離丨　　初九　夏至五月中凱風〈按乾元序制記作景風〉賁純兊丨　　初九　秋分八月中閶闔風
　　屯侯丨　　　九二　小寒十二月節
　　豫□　　　　六二　清明三月節
　　鼎□　　　　六二　小暑六月節
　　歸妹□　　　九二　寒露九月節
　　升公□　　　六三　大寒十二月中日在坎
　　革□　　　六三　穀雨三月中日在震
　　履□　　　九三　大暑六月中日在離
　　困□　　　六三　霜降九月中日在兊
　　小過侯□　六四　立春正月節條風
　　旅□　　　九四　立夏四月節〈按此下當脫溫風二字〉
　　恆□　　　九四　立秋七月節涼風
　　艮□　　　九四　立冬十月節〈按此下當脫不周風三字〉
　　漸公□　　九五　雨水正月節
　　小畜　　　　六五　小滿四月中
　　損　　　　　六五　處暑七月中
　　大過　　　　九五　小雪十月中
　　需侯　　　　上六　驚蟄三月節
　　大有　　　　上六　芒種五月節
　　巽　　　　　上九　白露八月節
　　未濟　　　　上六　大雪十月節
　　〈按以上以四正卦爻配二十四氣其說亦見於乾元序制記當是易緯本文〉
　　冬至日在坎　　春分日在震
　　夏至日在離　　秋分日在兊
　　易緯是類謀以此四正之卦卦有六爻爻主一氣餘六十卦卦主六日七分八十分日之七正歳三歳六十五日四分日之一六十而一周乾象以中孚當十一月六十中氣後十五日准兩卦強可得十二月餘少三日當取十二月卦日也右各以六日於決次乃不可簡取其孤如此非是驗也以易緯推之無勞更算二十四氣以成五日七分正五日准四分之一未消息即為善矣〈按以上亦當為後人所加〉
　　八百諸侯正月　侯三月　侯五月　侯七月　侯九月　侯十一月小過立春　豫清明　大有芒種　恆立秋　歸妹寒露　未濟大雪
　　初六　　一日　　　　六二　　六日
　　九三　　十一日　　　九四　　十六日六五　　二十一日　　上六　　二十六日
　　二十七大夫蒙正月　大夫訟三月　　大夫家人五月大夫節七月　　大夫無妄九月　　大夫蹇十一月初六　　二日　　　九二　　七日
　　六三　　十二日　　六四　　十七日
　　六五　　二十二日　上九　　二十七日
　　九卿益正月　　九卿蠱三月　　　九卿井五月九卿同人七月　九卿明夷九月　　九卿頥十一月初九　　三日　　　六二　　八日
　　六三　　十三日　　六四　　十八日
　　九五　　二十三日　上九　二十八日
　　三公漸正月　　三公革三月　　三公咸五月三公損七月　　三公困九月　　三公中孚十一月
　　初六　　四日　　　六二　九日
　　九三　　十四日　　六四　十九日
　　九五　　二十四日　上九　二十九日
　　天子泰正月　　天子夬三月　　天子姤五月天子否七月　　天子剝九月　　天子復十一月初九　　五日　　　九二　　十日
　　九三　　十五日　　六四　　二十日
　　六五　　二十五日　上六　　三十日
　　右是六陽月三十卦直事日依氣定日主一爻
　　八百諸侯二月　侯四月　侯六月　侯八月　侯十月　侯十二月需驚蟄　旅立夏　鼎小暑　巽白露　艮立冬　屯小寒初九　　一日　　　九二　　六日
　　九三　　十一日　　六四　　十六日
　　九五　　二十一日　上六　二十六日
　　二十七大夫隨二月　大夫師四月　大夫豐六月大夫萃八月　　　大夫既濟十月　大夫謙十二月
　　初九　　二日　　　九二　七日
　　九三　　十二日　　六四　十七日
　　九五　　二十二日　上六　二十七日
　　九卿晉二月　　九卿比四月　　九卿渙六月九卿大畜八月　九卿噬嗑十月　九卿暌十二月
　　初六　三日　　　六二　八日
　　六三　十三日　　九四　十八日
　　六五　二十三日　上九　二十八日
　　三公解二月　三公小畜四月　三公履六月
　　三公賁八月　三公大過十月　三公升十二月
　　初六　四日　　　九二　九日
　　六三　十四日　　九四　十九日
　　六五　二十四日　上九　二十九日
　　天子大壯二月　天子乾四月　　天子遯六月天子觀八月　　天子坤十月　　天子臨十二月
　　初九　　五日　　　九二　十日
　　九三　　十五日　　九四　二十日
　　六五　　二十五日　上六　三十日
　　〈按上文各卦圖俱取五徳首一卦六爻依日配之以例其餘原本多有脫落錯誤今各依本卦補入至筞數亦有脫者未敢妄補姑仍其舊〉
　　應已上盡卦爻日並上一同
　　右是六隂月三十卦直事日依氣定日主一爻
　　候六甲子日中寒暑風雨記其日占𤼵時方來萬不失一　幽冀起坎初六候之　兗鄭坎六四候之　青齊震初九候之　徐魯震九四候之　揚呉越離初九候之　涼益衛兊初九候之　並雍秦兊九四候之　推四正寒不侵公者夷兵若和氣者解入方伯寒氣凶和吉風盛雨者坐刑殺霧將死若有和氣王相三十日當沴妖氣為賊盜
　　右是六隂卦月三十卦直事日依氣定日主一爻〈按此句已見前此處重出〉
　　艮遊魂中孚雲豚魚吉利渉大川利貞孚信也兩隂在內亦以五以中和之氣候之兩隂猶民於君在上矣臣在下候行中正之道政教信於民故謂之中孚兩隂者三辰在亥為豕爻失正故變而為小名言豚四辰在丑為鱉鱉魚之微者爻為正變以其大節言魚三體兊為澤四值天淵二五皆坎爻如水水以水度浸澤所養故吉㸦體是震震為木二爻巽為風木在水上而風行之濟大川象君能濟於難也
　　〈按以上乃鄭氏易義之文毛詩無羊篇正義亦引此文惟缺首尾數語而正義自浸澤以下尚有五亦以水灌淵則魚利豚魚以喻小民也而為明君賢臣恩意所供養故吉云云此亦缺而未載疑脫落也稽覽圖內有此文者蓋後人以此書專論卦氣起中孚之義故引鄭氏易說附入以相闡𤼵並非易緯本文今退二字附書之其字之脫誤則依詩䟽互為校定雲〉
