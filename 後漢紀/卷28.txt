春正月癸酉，大赦天下。即拜袁紹為後將軍，使持節冀州牧，封邟鄉侯。沮授說紹曰：「公累世輔弼，世濟忠義。今朝廷播越，宗廟毀壞，觀諸州郡，外托義兵，內懷相擒，未有存主┰民者也。今且州域粗定，宜迎大駕，安宮鄴都，挾天子而令諸侯，畜士馬以討不庭，誰能禦之？」紹說，將從之。郭圖、淳於瓊曰：「漢室陵遲，為日久矣，今欲興之，不亦難乎！且今英雄據有州郡，動眾萬計，所謂秦失其鹿，先得者王。今迎天子以自近，動輒表聞，從之則權輕，違之則拒命，非計之善也。」授曰：「今迎朝廷，至義也。又於時宜，大計也。若不早圖，必有先之者。權不失機，功在速捷，其孰圖之！」紹不能從。是時以年不豐，民食不足，詔賣廄馬百餘匹，禦府大司農出雜繒二萬匹與馬直，賜公卿已下及貧民不能自存者。李傕曰：「我邸閣儲跱少。」乃不承詔，悉載置其營。賈詡曰：「此乃上意，不可拒也。」不從。李傕、郭汜、樊稠各自以有功，爭權欲鬥者數矣。賈詡每以大體責之，雖內不能善，外相含容。初，樊稠擊馬騰等，李利戰不甚用力，稠叱之曰： 「人慾截汝父頭，何敢如此，我不能斬卿邪？」利等怒，共譖之於傕。傕見稠勇而得眾心，亦忌之。
二月，李傕殺右將軍樊稠、撫軍中郎將李象，由是諸將皆有疑心。傕數設酒請汜，或留汜止宿，汜妻懼（傕）與傕婢妾私而奪己愛，思有以離間之。會傕送饋，妻乃以豉為藥。汜將食，妻曰：「食從外來，儻或有故？」遂摘藥示之，曰：「一（捷）〔棲〕無兩雄，我固疑將軍信李公也。」他日傕複請汜，大醉，汜疑傕藥之，絞糞汁飲之乃解。於是遂相疑，治兵相攻矣。上使侍中、尚書和傕、汜，不從，乃謀迎天子幸其營，夜有亡者告傕。
三月丙寅，傕使兄子李暹將數千兵圍宮，以車三乘迎天子。太尉楊彪曰：「自古帝王，無在人家者。舉事當合天心，諸君作此，非是也。」暹曰：「將軍計定矣。」於是天子一乘，貴人伏氏一乘，黃門侍郎賈詡、左靈一乘，其餘諸臣皆步。司徒趙溫、司空張喜聞有急，自其府出隨。乘輿既出，兵入殿中，掠宮人禦物。是日，天子幸傕營，又徙禦府金帛乘輿器服置其營，遂放火燒宮殿官府居民悉盡。天子複使公卿和傕汜，汜又留太尉楊彪、司空張喜、尚書王隆、光祿勳劉淵、街尉士孫瑞、太僕韓融、廷尉宣璠、大鴻臚榮邰、大司農朱儁、將作大匠梁邵、屯騎校尉薑宣等。
夏四月，郭汜饗公卿，議攻李傕，楊彪曰：「群臣共鬥，一人劫天子，一人質公卿，此可行乎？」汜怒，欲刃之。中郎將楊密諫汜，乃止。朱儁素剛直，遂發病死。儁字公偉，會階上虞人。少好學，為郡功曹。太守徐珪為州所誣奏，郡吏謀賂宦官，儁曰：「明府為州所枉，不思奮命，而欲行賂以穢清政，是有君無臣也。今州自有髒汙而求郡纖介，抱罪誣人，儁具知之，請詣京都，無以賂為也。」珪曰：「卿之智情我所知也，今州奏已去，恐無及也。」儁曰：「操所作章，疾馬兼追，足以先州。且尋郵推之，州書可得矣。」珪曰：「善。」儁即夜發輕騎數十人分伺，州書果得而鈔絕之。儁得獨至京師上書，告刺史罪，章即下，乃徵刺史，珪事得解。刺史家聞，使刺客分遮道欲殺儁。儁知，乃從洛陽尉司馬珍自匿，變服而去。珪大悅，儁由是顯名。舉孝廉，為尚書郎，遷蘭陵令。光和初，交址賊梁龍等攻郡縣，以儁治蘭陵有名，即拜交址刺史。儁上書求過本郡募兵，天子許之，得以便宜從事。將家兵二千人，並郡所調合五千人，分兩道至州界，斬蒼梧太守陳紹，遣使喻以利害，降者數萬人，乃勒兵擊斬龍，旬月盡定。封都亭侯，賜黃金五十斤。甲午，立皇後伏氏。後琅邪東武人也。父完，深沉有大度，舉孝廉，稍遷五官中郎將、侍中，以選尚陽安長公主。主，桓帝女也，生五男一女：長男德，次雅，次後，次均，次尊，次朗。後以選入掖庭為貴人，完遷執金吾。於是李傕召羌胡數千人，先以禦物繒彩與之，許以宮人婦女，欲令攻郭汜。羌胡知非正，不為盡力。郭汜與傕中郎將張苞、張寵等謀攻傕。丙申，兵交及帝殿前，又貫傕左耳。楊奉於外距汜，汜兵退，張苞、張寵因以所領兵詣汜。是日，傕複移乘輿幸北塢門，內外隔絕，諸侍臣皆有饑色，帝求米五斛、牛骨五具以賜左右。傕曰：「禦脯上飯，何用米為？」乃與腐牛骨，皆臭不可食。帝大怒，欲責詰之，侍中楊琦上封事曰：「傕邊鄙之人，習於夷風，今又自知所犯悖逆，常有怏怏之色，欲轉車駕幸黃白城以舒其憤。臣願陛下宜恕忍之，未可顯其罪也。」上納之。初，傕屯黃白城，故謀欲徙，傕以司徒趙溫不與己同，乃內溫塢中。溫聞傕欲移乘輿黃白城，與傕書曰：「公前托為董公報仇，然實屠陷王城，殺戮大臣，天下不可，家見而戶喻也。今爭睚眥之隙，以成千鈞之仇，民在塗炭，各不聊生，曾不改悟，遂成禍亂。朝廷仍下明詔，欲令和解，詔命不行，恩澤日損，而複欲轉乘輿黃白城，此老夫所不解也。於易：『一過為過，再為涉。三而弗改，滅其頂，凶。』不如早共和解，引軍還屯，上安萬乘，下全生民，豈不幸甚！」傕大怒，欲遣人害之。其弟應，溫故吏也，諫之數日，乃止。帝聞溫與傕書，問侍中常洽曰：「傕不知臧否，溫言大切，可為寒心。」洽曰：「李應以解之矣。」上乃悅。傕信鬼神，晝夜祭祀，為董卓設坐，三牲祠之。祠畢，過問帝起居，因求入見。傕帶三刀，執一刀。侍中見傕，亦帶刀入侍，值傕數汜之罪，上麵答之。傕出喜曰：「陛下賢主也。」傕曰：「侍中皆持刀，欲圖我乎？」侍中曰：「軍中自爾，國家之故事也。」傕乃安。
閏月己卯，遣謁者僕射皇甫麗和傕、汜。麗先詣汜，汜從命；又詣傕，傕不聽，曰：「我有誅呂布之功，輔（功）政四年，三輔清淨，國家所知也。郭多，盜馬虜耳，何敢欲與吾等邪！必誅之。君觀吾方略士眾足辦郭多不？多又劫質公卿，所為如是，而君苟欲左右之邪？」汜一名多。麗曰：「昔有窮後羿恃其善射，不思患難，以至於斃。近者董公強，將軍所知也，內有三公以為主，外有縱橫以為黨，呂布受恩而反，圖之斯須之間，身首異處，此有勇而無謀也。今將軍身為上將，抱鉞持節，子孫親族荷國寵榮。今汜質公卿，而將軍脅主，誰輕重乎？張濟與郭多、楊定有謀，又為冠帶所附。楊奉，白波帥耳，猶知將軍所為非是，將軍雖寵之，猶不輸力也。」傕不從，嗬遣麗。麗曰：「傕不從詔，亂語不順。」侍中胡邈，傕所薦也，謂麗曰：「李將軍於卿，非常也。又皇甫公為太尉，將軍力也。是言何謂乎？」麗曰：「吾累世受恩，又常在帷幄。君辱臣死，就為李傕所殺，誌無顧也。」上懼傕，聞麗言，敕麗令去。傕遣虎賁王昌呼麗欲殺之，昌諷麗令去。還曰：「臣追之不及。」辛巳，車騎將軍李傕為大司馬。是夏，陶謙病死，劉備在徐州，曹操欲襲之。荀彧曰：「昔高祖保關中，光武據河內，皆深根固本以製天下。進可以勝敵，退足以堅守，雖有困敗，而終濟大業。將軍本以（袞）兗州首事，平山東之難，百姓歸心悅服。且河、濟，天下之要地也，人雖殘壞，猶易以自保，是亦將軍之關中、河內也。若不先定之根本，將何寄乎？今破李封、薛簡，若兵東擊陳宮，宮必不敢西顧，乘其間而收熟麥，約食畜穀，一舉而布可破也。布破，然後南結揚州，共討袁術，以臨淮、泗。若舍布而東，多留兵則不足用，少留兵則民皆保城，不得樵採。布乘虛寇暴，民心益危，雖甄城、範、衛可全，其餘非公之有，是無兗州也。若徐州不定，將軍安所歸乎？且陶謙雖死，徐州未易亡，彼懲往年之敗，將愧而結親，相為表裏。今東方皆已收麥，必堅壁清野，以待將軍，將軍攻之不拔，掠之無所獲，不出十日，則十萬之眾未戰而自困也。前討徐州，威罰實行，其子弟念父兄，必人人自守而無降心，就能破之，尚不可有也。事故有棄此取彼者，以大易小可也，以安易危可也，唯一時之勢，不患本之不固可也。今三者莫利，願將軍熟慮之。」操乃止，複定兗州。
六月，侍中楊琦、黃門侍郎丁衝、鍾繇、尚書左丞魯充、尚書郎韓斌與傕將楊奉、軍吏楊帛謀共殺傕，會傕以他事誅帛，奉將所領歸汜。庚午，鎮東將軍張濟自陝至，欲和傕、汜，遷乘輿幸他縣，使太官令狐篤、綏民校尉張裁宣喻十反。汜、傕許和，質其愛子。傕妻愛式，和計未定。而羌胡數來闕省問曰：「天子在此中邪？李將軍許我宮人美女，今皆何所在？」帝患之，使侍中劉艾謂宣義將軍賈詡曰：「卿前奉職公忠，故仍升榮寵。今羌胡滿路，宜思方略。」詡乃召大帥飲食之，許以封賞，羌胡乃引去，傕由此單弱。於是尚書王複言和解之意，計以士眾轉少，從之。不以男，各女為質，封為君，食邑。複以汜從弟濟、從子繡、傕從弟桓為質。
秋七月甲子，車駕出宣平門，汜兵數百人前曰：「此天子非也？」左右皆將戟欲交，侍中劉艾前曰： 「是天子也！」使參乘高舉帷，「諸兵何敢逼至尊邪！」汜兵乃卻，士眾皆稱萬歲。夜到霸陵，從者皆饑，張濟賦給各有差。傕出屯河陽。丙寅，以張濟為驃騎將軍，封平陽侯，假節開府如三公。郭汜為車騎將軍，假節。楊定為後將軍，封列侯。董承為安集將軍。追號乳母呂貴為平氏君。郭汜欲令車駕幸高陵，公卿及濟以為宜幸弘農，大會議之不決。詔尚書郭浦喻汜曰：「朕遭艱難，越在西都。感惟宗廟靈爽，何日不歎！天下未定，厥心不革。武夫宣威，儒德合謀。今得東移，望遠若近，視險如夷。弘農近郊廟，勿有疑也。」汜不從。上曰：「祖宗皆在洛陽，靈懷皇後宅兆立，未遑謁也。夢想東轅，日夜以冀臨河，誰謂其廣，望宋不謂其遠，而汜複欲西乎？」遂終日不食。浦曰：「可且幸近縣。」
八月甲辰，車駕幸新豐。張濟諷尚書徵河西太守劉玄，欲以所親人代之。上曰：「玄在郡連年，若有治理，迨遷之；若無異效，當有召罰。何緣無故徵乎？」尚書皆謝罪。上既知濟所諷也，詔曰：「濟有援車駕之功，何故無有表而私請邪？一切勿問。」濟聞之免冠徒跣謝。後將軍楊定請侍中尹忠為長史，詔曰： 「侍中近侍，就非其宜，必為關東所笑。前在長安，李傕專政。今朕秉萬機，豈可複亂官爵邪？」時上年十五，每事出於胸懷，皆此類也。丙子，郭汜等令車駕幸郿。侍中種輯、城門校尉眾在汜營，密告後將軍楊定、安集將軍董承、興義將軍楊奉令會新豐，定等欲將乘輿還洛陽。郭汜自知謀泄，乃棄軍入南山。是月，曹操圍張超於雍丘。超曰：「救我者唯臧洪乎？」眾曰：「袁、曹方穆，而洪為紹所用，必不敗好招禍，遠來赴此。」超曰：「子源天下義士，必不背本也，但恐見禁製，不相及耳。」逮洪聞之，果徒跣號泣，並勒所令；又從袁紹請兵，欲救超，而紹終不聽，超遂族滅。洪由是怒紹，絕不與通。紹興兵圍之，不能下。紹使洪邑人陳琳以書喻洪，洪答曰：「隔闊相思，發於寤寐。幸相去步武之間耳，而以趣舍異規，不得相見，其為悵恨，難為心哉！仆小人也，本因行役，遂竊大州，恩深分厚，寧樂今日自還接刃？每登城勒兵，望主人之旗鼓，感故友之周旋，撫弦搦矢，不覺流涕之覆麵也。當受任之初，自謂究竟大事，共尊王室也。豈寤天下不悅，本州見侵，郡將遘戹，請師見拒，辭行被拘，使洪故君有羑裏之厄。洪謀計棲遲，喪忠孝之名，杖策攜背，虧交友之分，揆此二者，與其不得已喪忠孝之名，與虧交友之道，輕重殊塗，親疏異畫，故便收淚告絕，用命此城，正以君子之違不適讎國故也。吾聞之：義不背親，忠不違君。昔晏嬰不降誌於白刃，南史不曲筆以求生，故身著圖象，名垂後世。況仆據金城之固，驅士民之力，散三年之畜以為一年之資。但懼秋風揚塵，伯珪馬首南向，北鄙告倒懸之急，股肱奏乞歸之記耳。主人宜反旌退師，治兵鄴垣，何久辱盛怒，暴威於吾城下哉！行矣孔璋！足下徼利於境外，臧洪受命於君親，吾子託身於盟主，臧洪策名於長安。子謂餘身死而名滅，仆亦笑子生而無聞焉。悲哉！本同而末異，努力努力，夫複何言！」紹見洪書，知無降意，增兵急攻之。城中穀盡，外無強救。洪自度必不免，呼吏士謂曰：「袁氏無道，所圖不軌，且不救洪郡將，義不得不死。念諸君無事，宜與此禍，可先城未敗，將妻子不出。」吏士皆垂泣曰：「明府與袁氏本無怨隙，今一朝為郡將之故，自致殘困，吏民何忍當舍明府去也？」男女七八千人相枕而死，莫有離叛。城陷，紹素親洪，施帷幔大會諸將，見洪，謂曰：「臧洪何相負若此！今日服未？」供據地瞋目曰： 「諸袁事漢，四世五公，可謂受恩。今王室衰弱，無輔翊之急，欲因際會，希冀非望，多殺忠良，以立奸威。洪親見呼張陳留為兄，則洪府君亦宜為弟，同共戮力，為國除害，何有擁眾而觀人屠滅！惜力不能推刃為天下報仇，何謂服乎？」紹本愛洪，意欲服而原之，見洪辭切，終不為用，乃殺之。
冬十月戊戌，汜黨夏育、高碩等欲共為亂，脅乘輿西行。侍中劉艾見火起不止，曰：「可出幸一營以避火難。」楊定、董承將兵迎天子幸楊奉營。上將出，夏育等勒兵欲止乘輿，楊定、楊奉力戰破之，斬首五千級。壬寅，行幸華陰。寧輯將軍段煨具服禦及公卿已下資儲，欲上幸其營。煨與楊定有隙，迎乘輿不敢下馬。侍中種輯素與定親，乃言段煨欲反。上曰：「煨屬來迎，何謂反？」對曰：「迎不至界，拜不下馬，其色變也，必有異心。」於是太尉楊彪、司徒趙溫、侍中劉艾、尚書梁紹等曰：「段煨不反，臣等敢以死保，車駕可幸其營。」董承、楊定言曰：「郭汜來，在煨營。」詔曰：「何以知之？」文禎、左靈曰：「弘農督郵知之。」因脅督郵曰：「今郭汜將七百騎來入煨營。」天子信之，遂露次於道南。丁未，楊奉、董承、楊定將攻煨，使種輯、左靈請帝為詔，上曰：「王者攻伐，當上參天意，下合民心，司寇行刑，君為之不舉，而欲令朕有詔邪？」不聽。輯固請，至夜半，猶弗聽。奉乃輒攻煨營。是夜有赤氣貫紫宮。定等攻煨十餘日，不下。煨供給禦膳、百官，無有二意。司隸校尉管邰以為不宜攻煨，急應解圍，速至洛陽。定等患之，使楊奉請為己副，欲殺之。帝知其謀，不聽，詔使侍中尚書告喻之，定等奉詔還營。李傕、郭汜悔令車駕東，聞定攻段煨，相招共救之，因欲追乘輿。楊定聞傕、汜至，欲還藍田，為汜所遮，單騎亡走。是時張濟複與傕、汜合謀，欲留乘輿於弘農。
十二月，行幸弘農。濟、汜、傕追乘輿。衛將軍楊奉、射聲校尉沮儁力戰，乘輿僅得免。儁被創墜馬，傕謂左右曰：「尚可活否？」儁罵之曰：「汝等凶逆，逼劫天子，使公卿被害，宮人流離，亂臣賊子，未有此也！」傕乃殺之。儁時年二十五，其督戰訾置負其屍而瘞之。濟等抄掠乘輿物及秘書典籍，公卿已下婦女死者不可勝數。壬申，行幸曹陽。傕、汜、濟並力來追，董承、楊奉間使至河東，招故白波帥李樂、韓暹、胡才及匈奴右賢王去卑，率其眾來，與傕等戰，大破之，斬首數千級。詔使侍中史恃、太僕韓融告張濟曰：「朕惟宗廟之重，社稷之靈，乃心東都，日夜以冀。洛陽丘墟，靡所庇蔭，欲幸弘農，以漸還舊。諸軍不止其競，遂成禍亂，今不為足，民在塗炭。濟宿有忠亮，乃心王室，前之受命來和傕、汜，元功既建，豈不惜乎！濟其廩給百官，遂究前勳。昔晉文公為踐土之會，垂勳周室，可不勉哉！」於是董承等以新破傕等，可複東引。詔曰：「傕、汜自知罪重，將遂唐突，為吏民害。可複待韓融還，乃議進退。」承等固執宜進。庚申，車駕發東。董承、李樂衛乘輿，胡才、楊奉、韓暹、匈奴右賢王於後為距。傕等來追，王師敗績，殺光祿勳鄧淵、廷尉宣璠、少府田芬、禦史鄧聘、大司農張義。是時司徒趙溫、太常王絳、衛尉周忠、司隸校尉管郃為傕所遮，欲殺之，賈詡曰：「此皆大臣，卿奈何害之也？」傕乃止。李樂曰：「事急矣，陛下宜禦馬！」上曰：「不可。舍百官而去，此何辜哉？」弗聽。是時虎賁羽林行者不滿百人，傕等繞營叫呼，吏士失色，各有分散之意。李樂懼，欲令車駕禦船過砥柱，出孟津。詔曰：「千金之子，坐不垂堂。孔子慎馮河之危。此所謂安居之道乎？」太尉楊虎曰：「臣弘農人也。自此東有三十六灘，非萬乘所當登也。」宗正劉艾曰：「臣前為陝令，知其險。舊故有河師，猶有傾危，況今無師。太尉所慮是也。」董承等以為宜令劉太陽使李樂夜渡，具船舉火為應。上與公卿步出營，臨河欲濟，岸高十餘丈，不得下。議欲續馬轡係帝腰。時後兄狀德扶後，一手挾絹十匹。董承使符節令孫儼從人間斫後，左靈曰：「卿是何等人也？」以刀捍之，殺旁侍者，血濺後衣。伏德以馬轡不可親腰，以絹為輦，下校尉向弘居前，負帝下至河邊。餘人皆匍匐下，或有從岸上自投，冠幘皆壞。既至河邊，士卒爭赴舟，董承、李樂以戈擊披之。帝乃禦船，同舟渡者皇後、貴人、郭、趙二宮人、太尉楊彪、宗正劉艾、執金吾伏完、侍中種輯、羅邵、尚書文楨、郭浦、中丞楊眾、侍郎趙泳、尚書郎馮碩、中官僕射狀德、侍郎王稠、羽林郎侯折、衛將軍董承、南郡太守左靈、府史數十人。餘大官及吏民不得渡甚眾，婦女皆為兵所掠奪，凍溺死者不可勝數。衛尉士孫瑞為傕所殺。傕見河北有火，遣騎候之，適見上渡河，呼曰：「汝等將天子去邪？」董承懼，射之，以被為幔。既渡，幸李樂營。河東太守王邑來貢獻，勞百官。丁亥，幸安邑。王邑賦公卿以下綿絹各有差，封邑為列侯。庚子，拜胡才為征北將軍，領並州牧；李樂為征西將軍，領涼州牧；韓暹為征東將軍，領幽州牧。皆假節開府如三公。遣太僕韓融至弘農與傕、汜連和，還所掠宮人、公卿百官及乘輿車駕數乘。是時蝗蟲大起，歲旱無穀，後宮食棗菜。諸將不能相率，上下亂，糧食盡。於是安東將軍楊奉、衛將軍董承、征東將軍韓暹謀以乘輿還洛陽。乙卯，建義將軍張陽自野王來，與董承謀迎乘輿還洛陽。拜安國將軍，封晉陽侯，假節開府如三公。袁術自以依據江、淮，帶甲數萬，加累世公侯，天下豪傑無非故吏，以為袁氏出陳、舜之後，以黃乘赤，得運之次。時沛相陳珪，故太尉球弟之子也。術與珪俱公族子孫，少交遊，書與珪曰：「昔秦失其政，天下群雄爭而取之，兼智勇者卒受其福。今世紛擾，複有瓦解之勢，誠英雄有為之時也。與足下舊交，豈肯左右之乎？若集大事，子為吾心膂。」珪答書曰：「昔秦末世，肆暴恣情，虐流天下，毒被生民，民不堪命，故遂土崩。今雖季世，未有秦苛暴之亂也。曹將軍神武，應期興複典刑，掃平凶慝，清定海內，信有徵矣。足下當戮力同心，匡翼漢室，而陰謀不軌，以身試禍，豈不痛哉！若迷而知反，尚可以免。吾備舊知，請陳至情，雖逆於耳，骨肉之恩也。」天子之敗於曹陽，術會其眾謀曰：「劉氏微弱，海內鼎沸。吾家四世公輔，百姓所歸，欲應天順民，於諸君意何如？」眾莫敢對。主簿閻象進曰：「昔周自後稷、文王積德累功，三分天下，猶服事殷。明公雖奕世克昌，未若有周之盛。漢室雖微，未有殷紂之暴。」術默然不悅，遂造符命，置百官焉。
