永元元年夏六月，竇憲、耿秉自〔朔〕方（朔）出塞三（十）〔千〕裏，斬首大獲，銘燕然山而還。即拜憲為大將軍，封武陽侯，食邑二萬戶。耿秉為（筭）〔美〕陽侯。憲讓不受，還〔京〕師（京）。於是竇篤為衛尉，景執金吾，瑰光祿勳。尊太后母比陽主為長公主，益比陽〔湯〕沐邑二千（石）〔戶〕。憲等驕奢，不遵法度，唯瑰恭儉自守。尚書何（敝）〔敞〕上封事曰：「臣聞忠臣憂世，譏刺貴臣，至以殺身滅家而（由）〔猶〕為之者何？誠君臣義重，情不能已也。臣見國之將危，家之將凶，皆有所由，較然易知，不可不察也。昔鄭莊不防段叔之禍也，後更滋蔓。竇憲兄弟（尊）〔專〕朝，虐用百姓，殺戮盈溢，鹹曰段叔、州吁將生於漢也。是臣前連上便宜，承陳得失，非為嫉妒憲等也。誠欲絕其綿綿，塞其涓涓，上不欲皇太后損文母之號，（況）〔使〕陛下有失教之議，下使憲等得保其福。然臧獲之謀，上安主父，下存主母，（由）〔猶〕不免於嚴怒，況臣微末，敢竭愚忠哉！然臣累世蒙恩，位典機密，每念厚德，忽然忘生。雖知言必夷滅，誠不忍目見禍至，故敢書寫肝膽，舒度愚情。駙馬都尉瑰忠孝愛主，最自修整，聞瑰比自申陳，願抑損家權，退身避賢。宜順其意，斯誠宗廟之至計，竇氏之大福也。」敞辭旨切直深，為憲等所怨。濟南王康，光武之子也，最為尊重，而驕奢太甚，於是左遷敞為濟南王太傅。司隸校尉司空蔡、河南尹王調，洛陽令李阜，皆竇氏之黨也，（秉）〔乘〕憲之勢，枉法任情。尚書僕射樂恢奏免蔡等，外以清京都，內欲繩外戚，由是為憲等所（滅）〔忌〕。瑰常欲往候恢，使人先言恢，恢謝而絕之。憲兄弟怒其異己，常欲陷害之。恢妻諫恢曰：「古有容身之道，何必以言取怒？」歎曰：「何忍素餐立人朝乎！」乃上疏曰：「臣聞百王之失，鹹以陰盛淩陽，而權移於下；大臣專朝，而勢去公室。未有君德休明而臣下闚，主一其柄而社稷傾危者。先帝早棄天下，況陛下富於春秋，今諸舅執政，外戚盈朝，非所以寧王室，示天下也。夫天地不交則眾生夭傷，君臣失序則萬民受殃，政失不救其弊不測，當今所急，上宜以義自割，下宜以謙自別。四舅保爵土於子孫，皇太后永無慚於宗廟，誠計之上者。」書禦不省。恢乃乞骸骨，詔授恢為騎都尉。憲風郡縣使迫脅恢，恢遂飲藥而死。天下聞之，皆以為（怨）〔冤〕。恢字伯奇，京兆長陵人也。父為吏，得罪於令，令將殺之。恢年十二，伏寺門外啼泣，不舍晝夜。令嘉其孝，赦其父罪。恢事博士焦貺，貺為河東太守，恢隨之官，閉廬專精，不與掾吏交。後（況）〔貺〕有事被考，諸生皆係獄，恢皎然得免。恢為人廉潔抗厲，衡陽侯陰就聞，以禮請之，恢絕不答。杜陵人楊正嚐毀惡恢，然舉正子為孝廉。恢善潁川〔杜〕安（王），（王）〔安〕上書，得為巴郡太守。遣使貽恢書，恢不就，答之曰：「幹主求祿，非平生操也。」其不念舊惡，恥交進趨，皆此類也。何敞既（傳）〔傅〕濟南，盡心輔道，歲餘，遷為汝南太守。敞常疾俗吏苛刻以要名譽，為政務崇寬和。立春日，乃召督郵還府，複遣吏案行屬縣，顯孝行，舉仁義。由是郡中翕然，百姓化之。其歸養老母、推財相讓者數百人。秋七月，會稽山崩。本誌稱：劉向（日）〔曰〕：「山，陽，君也；水，臣也。君道崩壞，百姓失所。」竇太后攝政，竇憲專權之應也。
二年春正月，大赦天下。夏，耿秉出塞，至涿邪山，與北單於相遇，大戰，破之。秉字伯初，國之子也。魁梧有才略，善說司馬法，為將常為士卒先，休息不部陳，然遠（斤）〔斥〕候。〔明〕要誓，士卒爭為致死。秉薨，諡壯侯。南單於聞秉薨，舉國發喪，（劈）〔剺〕麵流血，得外國心如此。秉弟夔，壯勇有氣力，以軍功拜騎都尉，（常）〔嚐〕以精騎八百〔出塞於金微山，斬關氏、名王以下〕，自漢軍〔所〕未至，封栗邑侯。五月丙辰，立皇弟惠為〔濟〕北（海）王，開為河間王，瑕為城陽王；立故淮南（聞）〔頃〕王丙子惻為常山王，故齊王晃子忍為齊王，北海王睦子威為北海王。車師遣使奉獻。六月庚辰、封竇憲為武陽侯，篤偃侯，景汝陽侯，瑰夏陽侯。憲獨不受封。辛卯，中山王焉薨，諡曰簡王。光武時，諸王皆就國，焉以郭后少子，故留京師。至永平初，乃就國，詔賜羽林右騎為虎賁，又令上官屬子弟以為官騎。焉皆上疏辭讓，詔曰：「諸侯出境，必有武備，夾穀之會，司馬以從。夫有文事必有武備，所以重蕃也。王無辭焉。」是夏，月氏王謝將七萬騎攻班超。超眾大恐，超曰：「月氏兵雖多，千里逾蔥嶺，何足憂哉！但當收穀堅守，饑窮自降，不過數十日決矣。」謝攻超，不能下，抄掠無所得。超度其糧盡，必從龜茲求食，乃遣數千兵伏東界要之。謝果遣騎齎金銀珠玉往龜茲，伏兵遮擊，盡殺之，遣持所斬以示謝。謝大驚，即遣使請罪，願得生歸。超縱遣之。月氏震怖，歲歲奉貢。秋七月，大將軍竇憲出屯涼州。九月，匈奴北單於遣使款塞，願朝見。憲中護軍班固迎單於，單於為南單於所破，遠遁（漢）〔漠〕北，固至私渠海而還。於是北單於地空。憲欲自為功，乃立降者鹿蠡王阿修為單於，因置中郎將領護軍，如南單於故事。事下公卿，太尉宋由、太常丁鴻、（少）〔大司農〕尹睦識以為阿修誅君之子，又與鮮卑、烏丸為父兄之仇，不可立。南單於先帝所置，今首破北虜，新建大功，宜令並領降眾，以終先帝破北成南之策。議未定，安懼憲計遂行，複獨上封事曰：「臣聞功有難圖不可豫見者，事有較然易料不疑者，臣謂懼守正執平者。臣請以先帝旨意明之：光武皇帝本所以立南單於者，欲以安南定北，分匈奴之勢也。孝明皇帝欲褎成先帝之功，故赫然發怒，命將征伐。陛下奉承洪業，大開疆宇，大將軍遠出籍勝，此誠宣明祖宗餘誌之弘勳也。自南單於歸德已來，四十餘年矣。三帝（績）〔積累〕以遺陛下，孳孳所成也。今南單於屯建大謀，深入匈奴，空盡（其廬）〔北虜〕，屯之大功也。輟而不圖，改立新降，以一朝之計，違三代之業，背先祖，棄舊恩，非計之長也。夫言行，君子之樞機；賞罰，治國之綱紀。論語曰：『言忠信，行篤敬，雖蠻貊之邦行矣。』今失信封南一屯，則百蠻不敢複保誓矣。阿修誅君子，於春秋之義所不當立；而烏丸、鮮卑新殺北單於，情莫不忿惡其仇。今而立之，則失意而懷怒矣。兵、食可（易）〔廢，信不可去〕。且漢故事，供給南單於費值歲一億九千餘萬。今北廬彌遠，其費過倍，是所以空盡天下也。」詔下其議於憲，更相難十餘條。憲負恃貴勢，言辭驕慢。安終不移，上卒從安議。
三年春正月甲子，皇帝加元服，儀用新禮。賜王公、列侯在京師者黃金，將、大夫、郎吏帛，及天下男子爵各有差；鰥、寡、孤、獨、貧不能自存者人帛一匹。酺飲五日。係囚亡命贖罪，各有差。擢曹裒為射聲校尉。尚書張敏奏裒擅製禮儀，破亂聖術，宜加削誅。上寢其奏。是後眾人不能信裒所製，又會禮儀轉迨，遂寢而不行。【袁宏曰：夫禮（也）〔者〕，治心軌物，用之人道〔者〕也（者）。其本所由，在於愛敬，自然發於心誠而揚於事業者。聖人因其自然而輔其性情，為之節文，而宣以禮物，於是有尊卑親疏之序焉。推而長之，觸類而申之，天地鬼神之事，莫不備矣。古者民人淳樸，（至）〔製〕禮至簡，汙樽抔飲，可以盡歡於君親；蕢桴土鼓，可以致敬於鬼神。將之以誠，雖微物而可重獻之，由心雖蒲質而可薦。此蓋先王製禮之本也。中古損益，教行文質。範金合土而棟（比）〔宇〕之製麗矣，繪採集色而衣裳之度彰矣，比聲諧音而金石之品繁矣。夫簡樸不足以周務，故備物以致用；卑素不足以崇高，故富〔有〕以成業。此又先王用禮之意也。夫尊卑長幼不得而移者也，器服製度有時而變者也。小則凶荒殊典，大則革伏異禮，所以隨用合宜，易民視聽者也。此又先王變禮之旨也。是故王者之興，必先製禮，損益隨時，然後風教從焉。故曰「殷因於夏禮，所損益可知也；周因於殷禮，所損益可知也。」漢興撥亂，日不暇給，禮儀製度闕如也。賈誼曰：「夫立君臣，等上下，使綱紀有序，六親和睦，此非天之所設也。人之〔所為〕，不修則壞。宜定製度，興禮樂，（後）〔使〕諸侯軌道，百姓素樸。」乃草具儀，寢而不行。後之學者，董、劉之徒，亦言禮樂之用，而不能詳備其製度。夫政治綱紀之禮，哀樂死葬之節，有異於古矣。而言禮者，必證於古。古不可用，而事各有宜，是以人用其心，而家殊其禮，起而治之，不能紀其得失者，無禮之弊也。曹裒父子，慨然發憤，可謂得其時矣。然裒之所撰，多案古式，建用失宜，異於損益之道，所以廢而不修也。】冬十月，幸長安，祠園陵。詔令大將軍憲與車駕會長安。時尚書見憲，皆欲釋仗稱萬歲。尚書令韓棱曰：「枉道事人臣，非所以立身也，且禮無為人臣稱萬歲之製。」左右皆慚，遂已。十二月，龜茲、姑墨、溫宿國皆降，乃以班超為西域都護，徐幹為長史，複置戊己校尉。唯焉耆、須尉黎以前殺都護陳睦，不內附。
四年春正月，龜茲王遣子奉獻。三月，司徒袁安薨。是時天子幼弱，外戚擅權，安每朝會，及在朝廷議國家，未嚐不慷慨流涕於言色，自天子及朝中大臣皆倚安。會病薨，朝野痛惜焉。初，安妻早卒，葬鄉裏。臨終遺令曰：「備位宰相，當陪山林，不得歸骨舊葬。若母先在祖考墳壟，若鬼神有知，當留供養也；其無知，不煩徙也。」諸子不敢違。子賞車騎校尉，京（屬）〔蜀〕郡太守，敞司空；京子湯官至公輔。初，安辟廬江周榮，與語，甚器之，每預大議。及奏論竇憲，憲客徐齮脅之曰：「子為袁公腹心，排大（夫）〔臣〕，竇氏刺客今至矣，子宜備之。」榮曰：「榮乃江淮孤生，蒙先帝大恩，備宰士正，為竇氏所害，誠所甘心。常敕妻子，蒼卒遇飛禍，無得殯斂，冀以區區腐身以悟朝廷。」及竇氏敗，榮召為顯官，至尚書、郡守，有孫曰景，至太尉。四月丁丑，太常丁鴻上封事曰：「臣聞日者陽之精，守實不虧，君之象也；月者陰之精，盈（數）〔縮〕有常，臣之表也。故日蝕者，陰陵陽；月盛者，下驕盈也。變不虛生，各以類應。遠觀往古，近察漢興，傾危之禍，靡不由茲。故三桓專魯，陳氏擅齊，六卿分晉，呂族覆漢，哀、平之末，廟不血食，此皆失其權柄，以勢假人者也。故有周公之親，無其德不得行其勢。伏見大將軍竇憲，雖敕身自約，不敢僭差，然天下遠近皆惶怖承旨，小大望風，莫不影從。寵極則驕，驗見於天，雖欲隱諱，神昭垂象。閑者月滿不虧，此大臣驕溢之應也。陛下未悟，故天重見誡，日有蝕之，誠宜畏慎以防其禍也。詩雲：『畏天之怒，不敢戲豫。』夫疏岩絕崖之水，由於涓涓；幹雲蔽日之木，起於毫末。（有）前事之不忘，後事之明鏡。宜因大變，匡正其失，以塞天意。」上深納之。丙辰，京師地震。是時竇氏驕橫，威震海內，其所置樹，皆名都大郡，乘勢賦斂，爭相（路）〔賂〕遺，州郡望風，天下騷動，競侵陵小民，掠奪財物，攻亭毆吏，略人婦女，暴虐日甚，百姓苦之。又擅檄緣邊郡突騎善射有（財）〔材〕力者，二千石畏威不敢不送。司徒袁安、太尉任隗及有司數奏劾，皆寢。初，憲女婿射聲郭舉、衛尉鄧疊，母（兄）〔元〕出入禁中，謀圖不軌。上漸覺之，與清河王慶圖其事，使慶求外戚傳，因與中官鄭眾密謀之。眾勸上亟行其誅，上曰：「憲在外，恐變生，不可。」是月，憲還京師，（象由）〔眾白〕太后，帝當謹護璽綬。庚申，上幸北宮，詔公卿百官，使執金吾衛南、北宮。詔收憲大將軍印綬，封憲為親軍侯；篤、景、瑰皆就國；郭舉、鄧疊下獄誅。上以太后故，不欲極其獄，乃守憲等，選能相以逼迫之。憲、篤、景皆自殺，宗族免歸本郡。河南尹張酺上疏曰： 「臣愚以為竇氏之事，宜下理官，與天下共平其罪，恐後世不見其事。竇氏盛時，群臣莫不阿附，唯恐在後，皆以憲為尹、呂，比鄧夫人於父母。及陛下發雷電之怒，皆以為罪不容誅，何前後之相背也？賴聖朝明達析其中。伏見夏陽侯瑰前為光祿勳，每與臣相見，常有勵節竭忠庶幾之心，檢敕賓客，未（常）〔嚐〕犯法。臣聞王政有三宥之義，故蔡叔流言，周公原本而誅。臣愚以為可黜瑰爵關內侯，還京師竭忠，供養比陽主，以優屬垂示厚德。」上感酺言，徙瑰為長沙侯。於是何敞、班固免歸家。敞子與瑰善，固黨於竇氏也。初，固不教兒子，兒子負固勢，不遵法度，吏民苦之。洛陽令種（競）〔兢〕嚐出，固奴幹車（籲）〔訶〕，奴（辭）〔醉〕罵辱（競競）〔兢，兢〕大怒，畏憲，不敢發，心銜之。及憲賓客皆（披）〔被〕係，兢因此捕係固，遂死獄中。韶遣責兢，而主者（極）〔抵〕罪。固字孟堅；彪之子也。初，世祖問竇融在西州時，每所上章奏，誰與恭之。融對曰：「皆班彪所為也。」世祖雅聞彪名，將召之。會彪舉茂才，除令，以病免。後應三公之命，輒謝病去。複以司徒掾望都長，所曆二縣皆為吏民所愛。彪既才高，而專心文史之間。司馬遷著史記，自太初已後闕而不錄，其後好事者或頗綴錄其〔時〕事（時），然多鄙俗，不足以繼其書。彪乃采前人遺事，旁貫異聞，作後傳數十篇，因斟酌前史而譏正其失。略曰：「唐、虞、三代，詩、書所及，世有史官，以司典籍，至於諸侯，國自有史。故孟子曰：『（楚）〔晉〕之乘，（晉）〔楚〕之檮杌，魯之春秋，其事一也。』定、哀之間，魯君子左丘明論集其文，作左傳三十篇，又撰異同號曰國語二十篇，由是乘、檮杌之事遂闇，而左氏、國語獨彰。又有記錄黃帝以來至春秋時帝王、公、侯、卿大夫，號世本，十五篇。春秋之後，七國並爭，秦並諸侯，則有戰國策三十二篇。漢定天下，大夫陸賈記錄時功，作楚漢春秋九篇。學武之世，太史令司馬遷采左氏、國語，刪世本、戰國策，據楚、漢列國時事，上自黃帝，下訖獲麟，作本紀、世家、列傳、書、表凡百三十篇，而十篇缺焉。遷之所記，從漢元至武帝則紀其功，至其摭經傳，分散數家之事，甚多疏略，務欲以多聞廣博為功，論議淺而不篤。其論術學，則崇黃、老而薄五經；序貨殖，則輕仁義而羞貧窮；尊遊俠，則賤守節而貴俗功，此其大弊傷道，所以遇極刑之咎也。然善述事，辯而不華，質而不野，文質相稱，蓋良史之才也。誠令遷依五經之法言，同聖人之是非，意亦庶幾矣。夫百家之書，猶可法也。若左氏、國語、世本、戰國策、楚漢春秋，太史公書，今之所以知古，後之所由觀前，聖人之耳目也，焉可闕哉！」固九歲能屬文，五經百家之言，無不究覽。其學無常師，又不為章句，訓詁通而已。性多愛，不以所長傲物，人皆重之。弱冠早孤，固以唐、虞、三代，詩、書所及，世有典籍。故雖堯之盛，必有典、謨之篇，然後冠德百王。漢紹堯運以建帝業，六世史臣乃追述功德，私作本紀，編於百王之末，廁於秦、項之列，太初以後，闕而不錄，故采撰前紀，綴集所聞，以述漢書。元起高祖，終於孝平、王莽之誅，十有二世，二百三十年，綜其行事，旁貫五經，上下洽通，凡百篇。未成，明帝初，人有上書言固私改史記者，詔收固京兆獄，悉斂家書封上。是時扶風人蘇朗偽言圖讖事，下獄死。固弟超〔恐固〕為郡所誣，乃詣關上書，具陳固著述意，會郡亦封上固書。天子甚奇，徵詣校書部，除蘭台令史，（舉雎）〔與前睢〕陽令陳宗（故）長陵令尹敏、司隸從事孟異共作世祖本紀及世祖功臣、平林、新市、公孫述二十八篇，奏之。帝乃複使成前書，自永平始，研精積思二十餘年，至建初中，其書乃成。世甚重其書，學者靡不諷誦焉。自為郎後，遂見親近，賞賜恩寵優渥。章帝好文章，逾益進幸，數入讀書禁中，或連日逮夜。每行巡狩，輒獻上賦頌，朝廷時有大議，令固問難於前，然位不過郎。固雖篤誌於學，以述作為務，然好傅會權寵，以文自通。其序事不激詭，不抑亢，贍而不穢，詳而有體，使讀之者亹而不厭，亦良史之才也。至於排死節，否正直，以苟免為通，傷名教也。史遷之作，皆推之於談。彪經序其謀，略以舉矣，而固盡有功，豈不勝哉！竇氏既廢，天子追覽前議，嘉袁安之忠，知宋由之不正也，乃策免由。秋七月己丑，太尉宋由有罪自殺。八月，司空任隗薨。〔隗〕字仲和，光之子。初，光濟世祖於信都，封〔阿〕陵侯。光薨，隗襲爵。隗好黃、老，清靜少欲，以功臣子行異於眾，擢為（勇）〔虎〕賁中郎將，稍遷九卿三公。隗玄默守直，不求名譽，然內行仁義，世人以此服之，帝亦雅重焉。竇憲之專政，朝臣莫違，隗與袁安屢抗異議，於是天子追思隗忠，擢子屯為步兵校尉。辛丑，大司農尹睦為太尉，太傅鄧彪以老病罷，太尉睦代錄尚書事。冬十月己亥，宗正劉方為司空。
五年春正月己亥，大赦天下。辛卯，立皇弟萬歲為宋王。二月，戊戌，詔有司省內外廄馬及上林池圃，悉以假貧民。甲寅，太傅鄧彪薨。竇氏之專權，彪守己而已。禦史中丞周紆，國之司直也，屢忤竇氏，彪（常）〔嚐〕以事奏免紆，世以此譏之，然修禮教。戊午，隴西地震。三月庚寅，遣使分行貧民，開倉振廩。夏六月丁酉，郡國雨雹大如雞子。冬十月辛未，太尉尹睦薨。十一月己丑，太僕張酺為太尉。
六年春正月，永昌夷獻犀象。司徒丁鴻〔薨。鴻〕字孝公，潁川定陵人也。父綝，從世祖征伐有功，封潁陽侯。鴻年十二，事太常桓榮，十六而章句通，布衣荷擔，不遠千里，質問異義，是以能成其名。初，綝從上時，鴻獨與弟盛居，困苦饑寒，（帝）〔常〕憐盛，有委國誌。及綝薨，既葬，鴻掛縗絰於塚廬而逃去，留書與盛曰：「鴻貪經書，不顧恩義，生不供養，死不飯唅，皇天先祖，並所不祐，身被大病，上不任為蕃輔，下不（言）〔能〕守土。先上病狀，辭爵封於仲公，章寢不報。謹（身）〔自〕放棄，求良醫，如遂不瘳，永歸溝壑。」始鴻與九江人鮑俊友善，俊遇於東海，鴻佯狂不識俊。俊乃止而誚讓之曰：「有昔伯庚、吳劄亂世權行，故得申誌。漢有舊製，春秋不以家事廢王事，故與衛輒之（子）〔立〕。今以兄弟私恩而絕父不滅之基，未可謂智也。」鴻感悟，垂泣歎息，而還就國，教授楊州，稱之。鮑俊亦上書具言鴻至行，明帝甚（言）〔然〕之。詔徵鴻，召見，說文（候）〔侯〕一篇，賜禦衣及綬，廩食公車，與博士同禮。頃之，拜侍中，徙封魯陽侯。【華嶠曰：論語稱夫子溫良恭儉讓以得之，行首平？故嚐請論之：孔子曰：「太伯其可謂至德也已矣，三以天下讓，民無德而稱焉。」孟子曰：「聞伯夷之風者，貪夫廉，懦夫有立誌。」然則太伯出於不苟得，未始有於讓也。是以太伯稱賢人，後之人慕而殉之。夫有殉則激詭生而取與妄矣。（故）〔至〕夫鄧彪、劉愷讓其弟以取義，使弟非服而己享其名，其於義不亦薄乎！又況乎於有國之紀，而使將來者妄舉措哉！古之君子，立言非將以啟天下之方悟者，立行非獨善其身，將以訓乎哉！原丁鴻之心，其本主於忠愛，何其終悟而從義也！以此殆知其殉尚異於數世也。】二月乙未，司空劉方為司徒，太常張奮為司空。三月丙寅，〔詔三公、二千石〕舉賢良方正，直言極諫之士各一人。六月初伏日，（閑）〔閉〕關。秋七月，京都旱。司空張奮上疏曰： 「歲比不登，人食不足，今複旱，秋稼未立，陽氣垂盡，日月迫促。夫國以民為本，以穀為命，政之急務，憂之重者也。臣恩尤深厚，受職過任，夙夜憂惶，章奏不能序心，願（封）〔對〕中常侍口陳得失。」上即引見。明日，車駕親幸洛陽寺，省錄囚徒，於是大雨三（月）〔日〕。南單於安國為左賢王。〔師子〕次當為單於，時數輕兵出塞，斬獲有功，故國中皆敬師子而不附安國，安國由是內病師子。匈奴降者異時居塞外，數為師子所掠，故亦怨之。安國乃委計降者，使圖師子。安國既為（嚴）〔單〕於，師子為左賢王，覺知安國之謀，乃陰為之備。每會議事，召師子，輒稱病不往，安國益忿。是時中郎將杜崇使安國，安國心不平，因上書告崇。崇敕西河太守令斷〔其章〕，安國欲自訴不得。而崇與度遼將軍朱徽上言：「南單於安國疏遠舊胡，親近新降，欲殺左賢王師子。宜徵西河、〔安〕定、上郡兵以為之備。」公卿處議聽崇，遂發郡兵。南單於聞漢兵起，因舉兵〔欲〕誅師子。〔師子〕聞之，悉將眾入曼柏城。單於圍守之，殺傷甚多。於是杜崇、朱徽將兵〔赴之〕，而單於為其（胥）〔骨〕都侯所殺，師子為單於。既而天子知杜崇、朱徽之侵擾匈奴也，乃誅崇、徽。
七年春三月，班超發龜茲等八國兵七萬人討焉耆、尉黎二國。超遣人慰諭二國：「欲改過向善者，當遣大人來迎。」焉耆王廣與國中議曰：「先王前殺陳都護，今超都護將大兵來，故且作降重獻遺，令無入國。」北支本匈奴人，舉國敬信之，乃遣奉牛酒迎超。超聞焉耆取信北支，遂反縛，責曰：「汝匈奴侍子，（恃）〔持〕焉耆（擁）〔權〕，今都護來，王不以時迎，皆汝罪也。」（悉）〔欲〕斬之。或謂超曰：「可便殺。」超曰：「非汝所及。此人權重於王，今未入其國而殺之，（疑）遂令自〔疑〕，設備守險，遑得到其城哉！」因責讓加賞賜遣〔之〕。北支還，曰：「都護不疑我國矣。」廣乃與大人迎超於尉黎，奉上金銀、奴婢、牛馬，超受馬以給軍，餘總悉還之。超到焉耆，去城二十里，〔營〕大澤中。超乃揚聲欲重賜王以下，明日置酒，悉召諸國王。焉耆王廣、尉黎王況與支等四十一人詣超，其國相腹久等十七人逃，不至。超怒曰：「腹久何故不到，焉耆欲複反邪？」遂叱吏收廣、況等於都護陳睦故城斬之，更立〔元孟〕為王。持廣、況首詣京師，因大縱兵抄掠。超留焉耆半歲，西域遂平。上嘉超，封超為定遠侯。夏四月辛亥朔，日有蝕之。秋九月辛卯，京都地震。
八年春三月己丑，立皇后陰氏。賜天下男子爵各有差；鰥、寡、孤、獨、貧下不能自存者粟，人五斛。後，原庶侯識曾孫也。祖父永，明帝時為侍中，親幸左右，異寵。後近，故有異寵。父綱為屯騎校尉。八月辛酉，令天下死罪減一等，徙邊戍；亡命贖罪各有差。九月，京都蝗蟲。冬十月，北海王〔威〕有罪自殺，國除。十二月丁巳，南宮宣室災。
