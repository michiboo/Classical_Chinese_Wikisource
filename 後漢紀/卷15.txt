延平元年春正月癸卯，光祿勳梁鮪為司徒。三月甲申，葬孝和皇帝於（順）〔慎〕陵。初，（是）〔賜〕周、馮貴人歸園。太後詔曰：「朕與貴人托配後庭，十有餘年。上天不弔，先帝早棄天下，孤心煢煢，無所瞻仰。貴人當以舊（歸）典分〔歸外〕園（外），相戀之情，感增悲歎，燕燕之詩，曷能喻焉？其賜貴人〔王〕青蓋車，〔采飾輅〕驂馬各一〔駟〕，黃金四十斤，雜彩三千匹。」初，和帝宮人吉成，成禦者（誌）〔恚〕恨成，乃為桐人書太後姓字埋之，事下掖庭考驗，皆以吉成所為。太後獨念吉成我待之有恩，雖下賤猶人托賴，上在時〔未〕嚐〔未〕聞有惡言，今我遇過於平常，何緣生此，不合人情。即自呼見，反覆實（劾）〔覈〕，果其禦者所為。夏四月，虎賁中郎將鄧騭為車騎將軍。初，騭與同郡袁良為布衣之交，及騭當路，欲延良共議世事，良謝而絕之。司空陳寵薨。寵字昭公，沛國（佼）〔洨〕人也。曾祖父鹹，成、哀間以律令為尚書，常誡子曰：「為人議法，當依於輕，雖有百金之利，慎無案人也。」王莽之誅何武、鮑宣，鹹乃歎曰：「易稱『君子見機而作，不俟終日。』吾可逝矣。」即乞骸骨。莽篡位，召鹹為掌寇大夫，謝病不肯應。時鹹三子皆在位，乃悉令去官，父子相與歸田，斂家中律令文書壁藏之。寵父躬，複以律令為廷尉監。寵少習家法，辟（太尉）〔司徒〕鮑昱府。是時三府掾屬以不肯親事為高，專務交遊。寵嚐以事君之義當供所職，以佐政治，何得但出入養虛。故獨勤心於事，數為昱陳當世治化。昱高其能，使掌天下獄訟，所平決無不壓伏。寵以律訟多錯，不良吏得生因緣，致〔輕〕重，乃為撰科條辭訟比例，使事類相從，以塞奸源，其後公府奉以為法。寵雖傳文法，然兼通經籍，奏議溫邃，號為名相。子忠，字伯〔始〕，傳家業才能，甚有聲譽。五月辛卯，大赦天下。壬辰，河東（恆）〔垣〕山崩。六月丁未，太常尹勤為司空。詔曰：「自夏已來，陰雨過節，思惟愆失，深自克責。新遭大憂，接以未和，徹膳擯服，庶有益焉。其減太官、上方諸服禦靡麗難成之物。」丁卯，詔免掖庭宮人六百餘人，皆為庶人。尚敏上疏，陳興廣學校曰：「臣聞五經所以治學為人，〔五〕經不修，世道陵遲，學校不弘，則人名行不廣。故秦以坑儒而滅，漢以崇學而興，〔所〕以（苟）〔罔〕羅天下，（絕）〔統〕理陰陽，彌綸治道，而示民軌則也。光武中興，修（膳）〔繕〕太學，博士得（其）〔具〕五人，五經各敘其義，故能化澤沾洽，天下和平。自頃以來，五經頗廢，後進之士，趣於（交）〔文〕俗，宿儒舊學，無與傳業。是俗吏繁熾，儒生寡少。其在京師，不務經學，競於人事，爭於貨賄。太學之中，不聞談論之聲；從橫之下，不睹講說之士。臣恐五經、六藝浸以陵遲，儒林學肆於是廢失。所以製禦四夷者，以有道德仁義也。傳曰：『王者之臣，其實師也。』言其道德可師也。今百官伐閱，皆以通經為名，無一人能稱。孔子曰：『無而為有，虛而為盈，難乎有恆矣。』自今官人，宜令取經學者，公府孝廉皆應詔，則人心專一，風化可淳也。」於是詔曰：「易稱『天垂象，聖人則之』。又雲『聖人之情見於辭』。然則文章之作，將以幽讚神明，變暢萬物。秦燔詩書，禮毀樂崩。大漢之興，拾而弘之。至乎元康、五鳳之間，英豪四集，文章煥炳，六經之學，於斯為盛。自頃已來，學者怠惰，遂以陵遲，宜令公卿、中二千石各舉隱逸大儒碩德高操，以勸後進。」初，陳留李充三徵不至，由是徵充為博士，俄遷侍中。（軍）〔車〕騎將軍鄧騭屈己禮之，嚐設酒饌請充及朝大夫，酒酣，騭曰：「幸得托椒房，位上將，幕府初開，欲延天下英俊，君其（未）〔以〕聞。」 充曰：「將軍誠能招延俊騭，以光本朝，不為難矣，但患不為耳。」因說海內隱士，頗不合。騭舉炙啖充，曰：「君宜及溫食之。」充受炙擲地，曰：「說士之樂甘於啖炙！」遂拂衣而出。侍中張孟諫曰：「聞足下麵折鄧將軍以（護）〔讜〕言，責之過矣，非所以光祚子孫，誠不為足下取此。」充曰：「大丈夫居世，貴行其誌耳。『我躬不閱，遑恤我後』，何能為子孫計！」由是不為權貴所容。遷左中郎將，年八十三，後為三老、五更，天子賜機杖，訪以國政。秋七月辛亥，帝崩崇德殿。初，清河王慶子（祐）〔祜〕生而有神光、赤它之異，年十歲，善史書，喜經傳。和帝甚器之，號（日請）〔曰「諸生」〕，賞賜恩寵異於諸子。和帝崩，殤帝在抱，太後詔留清河邸以為儲副。及殤帝崩，群臣皆為屬意平原王勝。太後以前不立勝，恐為患，與車騎將軍騭、虎賁中郎將悝等定策禁中。其夜，使〔騭〕持節以青〔蓋〕車（蓋以）迎（祐）〔祜〕於清河邸，癸丑，立為長安侯。太後詔曰：「先帝聖德淑茂，早棄天下。朕撫育幼帝，日月有望，遭家不造，仍罹凶禍。朕惟平原王素被錮疾，念宗廟之重，思繼嗣之統，長安侯（祐）〔祜〕稟性忠孝，小心翼翼，年已十三，嶷然有成人之體，禮：『昆弟之子，猶子也。』其以（祐）〔祜〕為孝和皇帝嗣，即皇帝位。」自延平初，鄧騭兄弟常在禁中，至是乃就第。丙寅，葬孝殤皇帝於慷陵。己亥，隕石於陳留。冬，西域諸國反，都護任（上）尚〔上〕書求救，遣騎都尉班雄、校尉梁堇將五千人出塞。會尚自疏勒還，與懂共保龜茲，溫宿、姑墨二國將數萬人圍慬月餘。慬擊破之，斬首數萬級，道不通，僅遂留龜茲。初，西域自武帝時始通三十（大）〔六〕國，其俗頗率著城郭田畜，地在匈奴之西，烏孫之南。〔南〕北有（太）〔大〕山，中央有河，東西六（十）〔千〕餘裏，東則接漢，阨以玉門、陽關。出西域有兩道：從鄯善傍南山北（渡）〔陂〕河西行至莎車，為南道；南道西逾蔥嶺則出大月氏、安息。〔自〕車師前王庭隨北山，陂河西行至疏勒，為北道；北道西逾蔥嶺則出大宛、康〔居〕、奄蔡焉（耆）。匈奴強盛，常屬役匈奴。宣帝神爵中，漢置西域都護，王莽時數遣五威（德）〔將〕軍出西域。（覃）〔車〕師諸國貧困，由是故叛。而諸都護李宗抄暴南道，（攻）〔改〕其國號，以疏勒為世善，姑墨為積善，或易置王侯，於是西域與中國遂絕。和帝永元中，西域都護班超遣掾甘英臨大海而還，具言蔥嶺西諸國地形風俗，而班勇亦見記其事，或與前史〔異〕，然近以審矣。自燉煌西出玉門、陽關，涉鄯善，通伊吾五千里，自伊吾通車師前部高昌壁，北通後部五百里，是匈奴、西域之門也。伊吾地宜五穀、桑麻、蒲萄。其北有柳中，皆膏腴之地。故與匈奴爭車師、伊吾（虛）之地，以製西域。故自鄯善國治泥城，去洛陽七千一百里。北通車師前、後王及（車）〔東〕且彌、（旱）〔卑〕陸、蒲類、（條）〔移〕支是為車師六國，北與匈奴接。前部西通〔焉〕耆北道，後部西通烏係。漢欲隔絕西域、匈奴，必得車師，屯田伊吾。焉耆治河南城，去洛陽八千二百里，東南與山離國接。其餘危須、尉黎、龜茲、姑墨、溫宿、疏勒、休修、大宛、康居、大月氏、安息、大秦、烏弋、罽賓、莎車、於闐、且彌諸國轉相通，是（秦）為西域。大月（城）〔氏〕去洛陽萬六千三百七十里，其東南數千里通天竺，天竺一名身毒，俗與月氏同，臨大水，西通大秦。從月氏南至西晦，東至盤越國，皆身毒地。又有別城數十置王，而皆總名身毒。（氏）〔其〕俗修浮圖，道不伐殺，弱而畏戰。本傳曰：西域（郭）〔國〕俗造浮圖，本佛道，故大國之眾內數萬，小國〔數〕千，而終不相兼並。及內屬之後，漢之奸猾與無行好利者岸守其中，至東京時，作謀茲生，轉相吞滅，習俗不可不慎，所以動之哉。西域之遠者，安息國也，去洛陽二萬五千里。北與康居，南與烏弋、山離相接，其地方數（百）〔千里〕。西至條支，馬行六（千）〔十〕日，臨海，暑熱卑（溫）〔濕〕，出師子、犀牛、犁牛、孔雀、〔大雀，大雀〕卵大如甕，與西海接。自安息西關西至阿蠻國三千四百里。自阿蠻西至斯賓國，渡河西南至於羅國有九百六十里，安息西界極〔矣〕。其南乘海，乃通大秦，或數月歲雲。大秦國一名黎軒，在海西，漢使皆自烏弋還，莫能通條支者。甘英逾懸度、烏弋山離抵條支，臨大海，欲渡，人謂英曰：「（漢）〔海〕廣大，水鹹苦不可食。往來者逢善風，時三月而渡；如風遲，則三歲，故入海者皆齎三歲糧。海中善使人思上戀慕，數有死亡者。」英聞之乃止，具問其土風俗。大秦地方數千〔裏〕，四百餘城。小國役屬者數（千戶）〔十。石〕為城郭，（別）〔列〕置郵亭，皆堊塈之。有松柏諸木百草。民俗力田作，種植樹蠶桑。國（土）〔王〕髡頭而衣文繡，乘輜軿白蓋（山中）〔小車〕，出入擊鼓，有旌旗幡幟。起宮室，以水精為柱及餘食器。王所治城周環百餘裏，王有五宮，各相去十里。平旦至一宮聽事，止宿；明旦複至一宮；五日一遍而複還。常使一人持囊隨王車，民欲有言事者即以書投囊中。王至宮，散省分理其枉直，各有官曹。又置三十六相，皆會乃議事。王無常人，國中有災異，風〔雨〕不時（節），輒放去之，而更求賢人以為王，〔受放〕者終無怨。多金、銀、真珠、珊瑚、琥珀、琉璃、金縷罽繡、雜色綾、塗布。又有細布，或言水羊毛、野蠶繭所作。會諸香煎以為蘇合。凡外國諸珍異皆出馬。以金〔銀為錢〕，銀錢十當金錢一。與天竺、安息交市於海中，其利十倍。其民質直，市無二價。穀食常賤，國內富饒。鄰國使到其界首者，乘驛詣王都，至則廩以金錢。及安帝元初中，日南塞外擅國獻幻人，能變化吐火，自支解，又善跳丸，能跳十丸。其人曰：「我海西人。」則是大秦也。自交州外塞擅國，諸蠻夷相通也；又有一道與益州塞外通大秦。人皆粗長大平正，若中國人，故雲外國之大秦，而其（中）國常自言是〔中〕國一別。其王常欲通使於漢奉貢獻，而安息欲以漢繒彩與之交市，故遮不得令通。及桓帝建初中，王安都遣使者奉獻象牙、犀角、玳瑁，始一通焉。其長老或傳言：「其國西有弱水，近日入所矣。」又雲：「從安息陸道繞海北行出〔海〕西至大（海）〔秦〕，人相連屬，十里一亭，三十里一（署）〔置〕，終無盜賊驚，而有猛虎、師子遮食行者，不有百餘人，齎（其）〔兵〕器，輒害之，不得過。」又言：「旁國渡海飛橋數百里。」所出奇異玉石諸物，多譎怪不經，故不述雲，西南極矣。山離還，自條支東北通烏弋山離，可百餘日行。而烏弋山離、罽賓、莎車、於寘、寧彌諸國相接，遠者去洛陽二萬一千里，近者萬餘裏焉。十二月甲子，清河王慶薨，諡曰孝王。慶善為威容，進止可觀，自被廢黜，常居慎，密在宮省，語不及外。和帝為太子，與慶相親，入則共室，出則同輿。及即位，政之大小與慶議之。慶逾益畏慎，夙夜戰栗，每當朝會，輒服候。且常謂左右曰：「我誠一國王，車馬器物亦足已矣。」內以論議，外與說左右，其一絕名此，皆此類也。初，宋貴人塚上無祠堂，慶每露祭，未嚐不流涕。和、殤二帝崩，慶常居倚廬，哭泣哀慟，遂以發病。病困，謂舅宋衍曰：「清河（上）〔土〕地下濕，欲乞骸骨於貴人塚傍，下棺而已。朝廷大恩，猶當有屋宇，子母並食，魂靈不暴露，死複何恨！」乃上書求葬於樊濯中貴人塚旁，不聽。慶將薨，歎曰：「不惜死也，但恨不見上為貴人報讎耳。」因泣不能自勝，左右皆流涕。既薨，使司空持節護喪事，賜龍旗九旒，虎賁百人，儀比東海恭王。分清河封慶小子為廣川王。
