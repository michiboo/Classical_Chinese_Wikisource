　　欽定四庫全書　　　　　子部一
　　西山讀書記目録　　　　儒家類
　　卷一
　　天命之性
　　卷二
　　氣質之性
　　性命
　　命
　　性情
　　心性
　　性情心
　　卷三
　　心
　　卷四
　　志
　　志氣
　　氣
　　意
　　思
　　念慮
　　情
　　治情
　　卷五
　　元亨利貞
　　仁義禮智信
　　卷六
　　仁〈上〉
　　巻七
　　仁〈下〉
　　卷八
　　義
　　義利
　　禮
　　智
　　信
　　卷九
　　仁義
　　仁禮
　　仁智
　　仁孝
　　智仁禮
　　勇
　　卷十
　　禮義
　　禮樂
　　智禮
　　智聖
　　禮義信
　　信義禮
　　德禮
　　忠信
　　善信
　　順信
　　卷十一
　　父子
　　卷十二
　　君臣
　　卷十三
　　夫婦
　　卷十四
　　長幼
　　朋友
　　卷十五
　　道
　　德
　　德行
　　德業
　　卷十六
　　才德
　　道德
　　中
　　卷十七
　　一
　　極
　　誠
　　卷十八
　　敬〈上〉
　　卷十九
　　敬〈下〉
　　卷二十
　　學
　　卷二十一
　　師道
　　教法
　　小學大學
　　小學
　　卷二十二
　　大學
　　卷二十三
　　易要指
　　書要指
　　詩要指
　　卷二十四
　　禮要指
　　春秋要指
　　語孟要指
　　詩禮樂
　　六經之教
　　六經之指
　　卷二十五
　　讀書之序
　　讀書之法
　　廣大學一
　　廣大學二
　　廣大學三
　　卷二十六
　　廣大學四
　　卷二十七
　　廣大學五
　　廣大學六
　　卷二十八
　　堯舜禹湯文武傳授
　　孔子顔曾傳授
　　卷二十九
　　孔門諸子之學
　　卷三十
　　子思孟子傳授
　　荀楊董文中子之學
　　韓子之學
　　周子二程子傳授
　　卷三十一
　　邵子張子之學
　　程張門人之學
　　朱子傳授
　　張氏呂氏之學
　　卷三十二
　　聖賢氣象
　　君子善人有恆之分
　　君子小人之分
　　卷三十三
　　處貧賤
　　處富貴
　　處患難
　　處死生
　　安義命
　　審輕重
　　卷三十四
　　進退
　　仕隱
　　辭受
　　卷三十五
　　吾道異端之辨〈上〉
　　卷三十六
　　吾道異端之辨〈下〉
　　卷三十七
　　隂陽
　　天地之形體
　　卷三十八
　　天地之道
　　天地之心
　　乾坤
　　五行
　　卷三十九
　　日月星辰
　　雷霆風雨之屬
　　卷四十
　　鬼神
　　〈臣〉等謹案西山讀書記四十巻宋真徳秀撰陳振孫書録解題謂西山讀書記有甲乙丙丁甲言情理中述治道末言出處大抵本經史格言而述以己意今但有甲三十七卷丁二卷乙丙未見故載於文獻通考者僅三十九卷今世所傳明時舊刋本甲丁二記卷數與書録解題合中多乙記二十二卷前有開慶元年德秀門人湯漢序稱讀書記惟甲乙丙為成書甲乙二記先刋行乙記上即大學衍義乆進於朝其下未及繕寫而徳秀沒漢從其子仁夫鈔得釐為二十二卷而刋之福州據此則丙記原書本闕乙記為湯漢所續刋振孫惟見初行之本故止於甲丁二記也甲記自論天命之性至論鬼神各分標目前有綱目一篇具詳論次先後之㫖乙記載虞夏以來名臣賢相事業畧仿編年之體前亦有綱目一篇謂訖於五閏而書中至唐李德裕而止蓋撰次未完者丁記上卷皆論出處大義下卷分處貧賤處患難處生死安義命審輕重諸目與上卷互相發明德秀大學衍義羽翼聖經推闡已無遺藴此書乃分類詮録以為下學上達之本故自身心性命天地五行以及先儒授受源流無不臚析名言緒論徴引極多皆有裨於研究至於致治之法衍義所未及詳者則於乙記中備著其事俾古今興衰治忽之故犁然可睹足便觀覽體用兼該之學於此更可見一斑矣乾隆四十二年三月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀





　　西山讀書記原序
　　西山先生讀書記惟甲乙丁為成書甲丁二記近年三山學官已刋行乙記上則大學衍義是也其下卷未及繕寫而先生沒藁藏於家學者罕見之漢來建安請於先生之嗣子仁夫右司傳鈔以來手自校定釐為二十二卷將欲刋之倉臺適福之郡文學吳塵編蠧簡久蟄屋壁乃今出而流布使夫有志於尊主庇民者讀是書蚤正而素講一日當大任據千載而施四事真儒之效庶幾復見於天下是則先生佐王之學與天地相終始豈非其平日至大至公之心也哉綱目訖於五季而藁本僅至李文饒止今不敢輒補之又元藁間有附註別説者乃漢一時所見先生未及有所去取今皆削之觀於初藁者其無所疑雲峕開慶改元十月初吉門人番陽湯漢謹書


　　讀書記綱目
　　性命者義理之源故以為編之首性之發為情而心則統乎性情者也故性之次曰心曰情此三者一編之綱領也其目則曰仁義禮智信者天命之性也父子君臣夫婦長幼朋友者率性之道也故五常之次五典繼之人所共由之謂道得之於己之謂徳其實非有二也故五典之次道徳繼之曰中曰一曰極曰誠胥是道也而異其名故以次於道徳之後士之求道入徳將何所自始亦曰學而已矣敬者學之本根故列於學之首其泛言學次之曰師道曰教法又次之曰小學曰大學又次之以聖賢為師而辨君子小人之所以分與吾道異端之所以異皆學之事故以次於大學之後隂陽造化之理其略已見前性命篇其未備者復列於此以為編之終焉門人番陽湯漢再識

