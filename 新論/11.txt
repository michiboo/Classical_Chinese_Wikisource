人抱天地之體，懷純粹之精，有生之最靈者也。是以貌動於木，言信於金，視明於火，聽聰於水，思睿於土。五行之用，動靜還與神通。貌恭則肅，肅時雨若；言從則乂，乂時暘若；視明則哲，哲時燠若；聽聰則謀，謀時寒若；心嚴則聖，聖時風若。金木水火皆載於土，雨晹燠寒皆發於風，貌言視聽皆生於心。〈蕭吉《五行大義》卷四第十九《論治政》。案《尚書洪範》：「初一曰五行，次二曰敬用五事。一五行：一曰水，二曰火，三曰木，四曰金，五曰土。二五事：一曰貌，二曰言，三曰視，四曰聽，五曰思。又八，曰雨，曰暘，曰燠，曰寒，曰風，曰時。曰休徵：曰肅時雨若，曰乂時暘若，曰哲時燠若，曰謀時寒若，曰聖時風若。」君山本此以貌言視聽思比之於雨湯燠寒風之分。取五事應於五行，大意言天人相似而人爲最靈。〉五聲各從其方，春角、夏徵、秋商、冬羽，宮居中央而兼四季，以五音須宮而成，可以殿上五色屏風諭而示之。望視則青赤白黃，各各異類，就視則皆以其色為地，五〈一作四。〉色文飾之。其欲〈孫本無其字。〉為四時五行之樂，亦當各以聲為地，而用四聲文〈孫本無文字。〉飾之，猶彼五色屏風矣。〈《北堂書鈔》卷一百三十二服飾部、《太平御覽》卷七百一服用部。〉
五福：壽、富、貴、安樂、子孫衆多。〈《意林》卷三。案《洪範》：「五福：一曰壽，二曰富，三曰康寧，四曰攸好德，五曰考終命。」〉
齊桓公行見麥〈《初學記》、宋本作夌。〉邱人，問其年幾何？曰︰「八十三矣。」〈孫本作年。〉公曰︰「以子之壽祝寡人乎？」答曰︰「使主君甚壽，金玉是賤，以人爲寶。」〈《太平寰宇記》卷十二《河南道十二》。又《初學記》卷八州郡部引齊桓公見麥邱人一句。〉
五藏。〈《出三藏記集》卷第十二梁釋僧佑《世界記目録序》雲︰「世主蒙昧，莫詳厥體，是以憑惠獨慮，閟六合之相持；桓譚距問，率五藏以爲喻雲。」〉
二儀之大，可以章程測也；三綱之動，可以圭表測也。〈《文心雕龍輯注》卷五《章表》第二十二。〉
余爲郎，典漏刻，燥濕寒溫輒異度，故有昏明晝夜。晝日參以晷景，夜分參以星宿，則得其正。〈《北堂書鈔》卷一百三十儀飾部、《初學記》卷二十五器物部，又《太平御覽》卷二天部。〉
通曆數家算法推考其紀，從上古天元已來，訖十一月甲子夜半朔冬至，日月若連璧。〈《初學記》卷四歲時部。《歲華紀麗》卷四引末一句。〉
王者造明堂辟雍，所承天行化也。〈《初學記》卷九帝王部，《太平御覽》卷五百三十三禮儀部。〉
天稱明故命曰明堂，爲四面堂，各從其色，以倣四方。上圓法天，下方法地，八窗法八風，四達法四時，九室法九州，十二坐法十二月，三十六戶法三十六雨，七十二牖法七十二風。〈劉昭《續漢志》八《祭祀志》中，又《初學記》卷十三禮部，《藝文類聚》卷三十八禮部。〉
王者作圓池，如璧形，實水其中，以環〈《御覽》作圜。〉壅之，名〈《御覽》作故。〉曰辟雍。言其上承天地，以班教令，流轉王道，周〈《御覽》作終。〉而復始。〈《藝文類聚》卷三十八禮部，《太平御覽》卷五百三十四禮儀部。〉
商人謂路寢爲重屋，商於虞、夏稍文，加以重檐四阿，故取名。〈《玉海》卷九十五郊祀。阮元《揅經室集‧明堂論》（見《清經解》卷一千六百九）引《御覽》。阮元云：「此誤以國中南之路寢爲部外四面堂之路寢也。」〉
言太山之上有刻石，凡千八百餘處，而可識知者，七十有二。〈《初學記》卷九帝王部，《太平御覽》卷五百三十六禮儀部，《說郛》卷五十九無首言字，刻石作石刻。〉
四瀆之源，河最高而長，從高注下，水流激峻，故其流急。〈《水經注》卷一《河水》注，又《藝文類聚》卷九水部曰︰「其流激浚，故爲平地災害。」〉
夏禹之時，鴻水浡潏。〈《文選》卷十二木玄虛《海賦》注。〉
王平仲雲︰「《周譜》言︰『定王五年，河徙故道，〈《水經注‧河水五》道作瀆。〉今所行處，非禹所穿。』」〈《意林》卷三。〉
大司馬張仲議〈孫本作義。〉曰：「河水濁，一石水，六斗泥，而民競決河溉田，令河不通利。至三月桃花水至，則決，以其噎不泄也，可禁民勿復引河。」〈《太平御覽》卷六十一地部、吳淑《事類賦》注卷六地部。〉
魏三月上祀，農官讀《法》，《法》曰︰「耒無十其羽，鋤無泥其塗。春田如布平以宜；夏田如鶩；秋田惕惕，如寇來不可測；冬田吳、越視。上上之田收下下，女則有罰；下下之田收上上，女則有賞。」〈董說《七國考》卷二。〉
漢宣〈《御覽》作定，此據《文選》注。〉以來，百姓賦斂一歲爲四十餘萬萬，吏俸用其半，餘二十萬萬藏於都內爲禁錢。〈一本作財。〉少府所領園地作務之八十三萬，〈宋本、《御覽》下重萬字。〉以給宮室供養諸賞賜。〈《太平御覽》卷六百二十七治道部，《文選》卷三十六王元長《水明九年策秀才文》注。〉
王莽時置西海郡，〈案《王莽傳》：居攝元年，西羌怨莽奪其地作西海郡。孫本作四海郡，有訛誤。〉令其吏皆百石親事，（一曰爲四百石）二歲而遷補。〈《續漢志》二十八《百官志五》注。〉
餘年十七，爲奉車郎中，〈孫本作七十，所據乃誤本。〉衛殿中小苑西門。〈《太平御覽》卷二百十五職官部。〉
譚謂揚子曰：〈孫本作桓謂揚雄曰。〉「君〈孫本君作吾。〉之爲黃門郎，居殿中，數見輿輦，玉瑵、華芝及鳳皇、三蓋之屬，皆玄黃五色，飾以金玉翠羽珠絡錦繡茵席者也。」〈《北堂書鈔》卷一百四十一車部。《續漢志》二十九《輿服志上》注、又《文選》卷一班孟堅《西都賦》注云︰「乘車、玉爪、華芝及鳳凰、三蓋之屬。」玉瑵作玉爪。又《後漢書‧班固傳》注亦引此二句，又《文選》卷二十二顏延年《游曲河後湖詩》注同，又卷五十七《宋孝武宣貴記誄》注引「乘輿鳳凰蓋飾以金玉」二句，卷十六潘安仁《寡婦賦》注引「君數見乘輿錦綉茵席」一句。〉
王莽起九廟，以銅爲柱甍，帶〈一本作大。〉金銀錯鏤其上。〈《太平御覽》卷五百三十一禮儀部。〉
楚之郢〈案《北堂書鈔》孫本從陳禹謨，郢作鄂。〉都，車轂擊，民肩摩，市路相排突，號為朝衣鮮〈《御覽》作新。〉而暮衣弊也。〈《北堂書鈔》卷一百二十九衣冠部，又《太平御覽》卷七百七十六車部，誤「車掛轂」。「排突」作「交號」。又嚴本引民作［民缺𠄌］，蓋據唐人傳鈔避諱。〉
宋康王爲無頭之冠以示勇。〈《太平御覽》卷六百八十四服章部，《山堂肆考》徵集第四十四卷。〉
吳衣冠於裸川。〈任昉《述異記》卷上引桓譚《新論》，下雲「海上有裸人鄉」。〉
宓犧之制杵臼，〈一本作舂。〉萬民以濟，及後人加功，因延力借身重以踐碓，而利十倍杵舂。又復設機關，用驢驘〈《說郛》作騾。〉牛馬及役水而舂，其利〈《說郛》作力。〉乃且〈一本無乃且。〉百倍。〈《太平御覽》卷八百二十九資產部，又卷七百六十二器物部曰︰「伏羲制杵臼之利，後世加巧，因借身以踐碓，而利十倍。」「復設機關，用驢驘牛馬及役水而舂，其利百倍。」〉
孔子問屠牛曰：「屠牛有道乎？」曰：「刺必中解，割必中理，盤筋則引，終葵而椎。」〈《太平御覽》卷七百六十二器物部引桓譚上事。〉
莊王爲車，銳上斗下，號曰「楚車」。〈董說《七國考》卷八。〉
雖不見古路車，亦數聞師之說，但素輿而蒲茵也。〈《淵鑑類函》卷三百八十七車部。〉
排斥曰「批抵」，〈《書敘指南》卷六引桓譚。〉斥無益客曰「罷遣常客」，〈同上卷六引。〉負喧曰「偃曝」。〈同上卷九引。〉
扶風邠亭，本太王所居，有夜市，古詞鐵馬牙旗穿夜市。〈《山堂肆考》卷二十七。〉
