　　欽定四庫全書
　　御選唐宋文醇序
　　不朽有三立言其一言之無文行而不逺若是乎言之文者乃能立於後世也文之體不一矣語文者説亦多矣羣言淆亂衷諸聖當必以周孔之語為歸周公曰言有序孔子曰辭逹而已矣無序固不可以逹欲逹其辭而失其序則其為言奚能雲粼波折而與天地之文相似也然使義則戔戔而言有枝葉妃青嫓白雕琢曼辭則所謂八代之衰已其咎同歸於無序而不逹抑又有進焉文所以足言而言固以足志其志已荒文將奚附是以孔子又曰言有物夫序而逹逹而有物斯固天下之至文也已昌黎韓愈生周漢之後幾五百年逺紹古人立言之軌則其文可謂有序而能逹者然必其言之又能有物如布帛之可以暖人菽粟之可以飽人則李瀚所編七百篇中猶且十未三四況昌黎而下乎甚矣文之至者不易得也明茅坤舉唐宋兩朝中昌黎栁州廬陵三蘇曽王八大家薈萃其文各若干首行世迄今操觚者膾炙之本朝儲欣謂茅坤之選便於舉業而弊即在是乃復増損之附以李習之孫可之為十大家欲俾讀者興起於古毋祗為發䇿決科之用意良美矣頋其識之未衷而見之未當則所去取與茅坤亦未始徑庭朕讀其書嘉其意而亦未嘗不懲其失也夫十家者謂其非八代駢體雲爾駢句固屬文體之病然若唐之魏鄭公陸宣公其文亦多駢句而辭逹理詣足為世用則駢又奚病日月麗乎天天之文也百糓草木麗乎土地之文也化工之所為有定形乎哉化工形形而不形於形而謂文可有定形乎哉頋其言之所立者何如耳勅幾之暇偶取儲欣所選十家之文録其言之尤雅者若干首合而編之以便觀覽夫唐宋以來名儒碩士有序有物之嘉言固不苐十人已矣雖然嘗鼎一臠亦足以知道腴之可味況已斟其雉膏哉
　　乾隆戊午秋九月御筆
　　凡例
　　一各家之文有經
　　聖祖仁皇帝御評者用黃書恭載篇首以昭異代儒臣千
　　古之至榮
　　一朱子韓文考異採取古人之語居多然未著其姓氏既難根尋且已多經朱子繩削者故並錄為朱子評語
　　一文之短長抑揚髙下及起伏照應本無定法所謂天機至則律呂自調耳古今人評此者並不錄恐印定後人眼目也
　　一是編所采古今人評䟦及詩文論説在唐為栁宗元李商隠孫樵在宋為穆修歐陽修司馬光呂公著蘇軾蘇轍石介黃庭堅王安石王定國邵伯溫伊川程子朱子呂祖謙真徳秀洪邁周必大葉夢得葉適黃震陳善朱弁王應麟王明清劉克荘徐度謝枋得在元為虞集在明為邱濬胡居仁楊慎
　　唐順之林希元茅坤姜寳王慎中王世貞李廷機王志堅黃道周陳子龍徐孚逺凌安國凌安世在本朝為張英勵杜訥李光地儲欣蔡世逺皆取其於文有所發明者但積巻浩瀚奚能遍覽就目之所及錄之雲耳其文中所載姓名字蹟有須考者間採錄本史以備叅詳
　　一各家文凡書序論記等各以類編惟蘇軾上書奏狀對䇿諸篇以年月先後編次縁軾進諫自有次第故不與諸家一例也
　　一是編始雖取材於儲欣選本復有欣本所遺而不可不採者亦並錄入通計十之二





　　乾隆三年九月初九日奉
　　㫖開列校刻諸臣職名
　　監造
　　議政大臣辦理藩院尚書事務兼理總管內務府和碩莊親王〈臣〉允　祿
　　校對
　　經筵講官內閣學士兼禮部侍郎〈臣〉張　照
　　校刋
　　翰　　林　　院　　　編　　修〈臣〉朱良裘
　　〈臣〉董邦達
　　翰　　林　　院　　檢　　討〈臣〉吳　泰
　　〈臣〉唐進賢
　　〈臣〉萬松齡
　　翰　　林　　院　庶　吉　士〈臣〉帥家相
　　〈臣〉馮　祁
　　〈臣〉吳　紱
　　監造
　　內務府南苑郎中兼佐領加六級紀錄八次〈臣〉雅爾岱內務府武備院郎中兼佐領加六級紀錄四次〈臣〉永　保內務府織染局員外郎加三級〈臣〉李之綱
　　內　務府　廣儲司司庫加二級〈臣〉三　格武　　英　　殿　　監　　造〈臣〉西　寜
　　〈臣〉恩　克
　　武　英　殿　委　署　主　事〈臣〉永　忠








cq=593
　　欽定四庫全書　　　　　集部八
　　御選唐宋文醇目録　　　　總集類
　　昌黎韓愈
　　巻之一〈雜著〉
　　原毀
　　對禹問
　　雜説一
　　雜説二
　　雜説三
　　雜説四
　　讀荀
　　讀鶡冠子
　　讀儀禮
　　讀墨子
　　獲麟解
　　進學解
　　師説
　　守戒
　　巻之二〈雜著〉
　　五箴〈五首並序〉
　　釋言
　　伯夷頌
　　後漢三賢贊〈三首〉
　　鄆州谿堂詩
　　爭臣論
　　張中丞傳後敘
　　愛直贈李君房別
　　圬者王承福傳
　　太學生何蕃傳
　　巻之三〈書〉
　　答竇秀才書
　　答尉遲生書
　　上宰相書
　　答崔立之書
　　答李翊書
　　答李翺書
　　上張僕射書
　　與崔羣書
　　與衛中行書
　　巻之四〈書　啓　序〉
　　與馮宿論文書
　　答劉正夫書
　　答陳生書
　　答呂毉山人書
　　與鄂州桞中丞書〈第二首〉
　　上留守鄭相公啓
　　送竇從事序
　　送孟東野序
　　上巳日燕太學聽彈琴詩序
　　送陳宻序
　　送李願歸盤谷序
　　送董邵南序
　　贈崔復州序
　　贈張童子序
　　巻之五〈序〉
　　送區冊序
　　送王秀才序
　　送浮屠文暢師序
　　送髙閑上人序
　　送殷員外序
　　送楊少尹序
　　送石處士序
　　送溫處士赴河陽軍序
　　送鄭尚書序
　　送水陸運使韓侍御歸所治序
　　石鼎聨句詩序
　　巻之六〈記　議　狀　表〉
　　汴州東西水門記
　　燕喜亭記
　　藍田縣丞㕔壁記
　　新修滕王閣記
　　禘祫議
　　論淮西事宜狀
　　論今年權停舉選狀
　　論佛骨表
　　為裴相公讓官表
　　巻之七〈順宗實録　祭文　哀辭〉
　　順宗實録紀張萬福陸贄陽城
　　祭田橫墓文
　　祭郴州李使君文
　　祭河南張員外文
　　祭栁子厚文
　　祭侯主簿文
　　祭馬僕射文
　　祭鄭夫人文
　　祭十二郎文
　　獨孤申叔哀辭
　　巻之八〈碑〉
　　平淮西碑
　　南海神廟碑
　　栁州羅池廟碑
　　衢州徐偃王廟碑
　　袁氏先廟碑
　　曹成王碑
　　巻之九碑〈銘　墓誌銘〉
　　魏博節度觀察使沂國公先廟碑銘
　　江南西道觀察使贈左散騎常侍太原王公神道碑銘
　　唐故相權公墓碑
　　殿中少監馬君墓誌
　　考功員外盧君墓銘
　　李元賓墓銘
　　施先生墓銘
　　唐故江西觀察使韋公墓誌銘
　　巻之十〈墓誌銘　雜文〉
　　試大理評事王君墓誌銘
　　故幽州節度判官贈給事中清河張君墓誌銘
　　貞曜先生墓誌銘
　　栁子厚墓誌銘
　　南陽樊紹述墓誌銘
　　鱷魚文
　　送窮文
　　毛穎傳
　　河東栁宗元
　　巻之十一〈賦　雜著〉
　　解祟賦
　　平淮夷雅〈二篇〉
　　晉文公問守原議
　　桐葉封弟辯
　　捕蛇者説
　　説車贈楊誨之
　　宋清傳
　　種樹郭槖駞傳
　　梓人傳
　　童區寄傳
　　巻之十二〈雜著〉
　　誡懼箴
　　憂箴
　　師友箴
　　答問
　　敵戒
　　謗譽
　　咸宜
　　鞭賈
　　序棊
　　伊尹五就桀贊
　　梁丘據贊
　　武岡銘
　　劍門銘
　　夀州安豐縣孝門銘
　　巻之十三〈書〉
　　與劉禹錫論周易九六説書
　　答元饒州論春秋書
　　答元饒州論政理書
　　與友人論文書
　　與呂恭書
　　答韋中立論師道書
　　答嚴厚輿論師道書
　　報袁君陳秀才避師名書
　　巻之十四〈書　啓〉
　　答韋珩示韓愈相推以文墨事書
　　報崔黯秀才書
　　與韓愈論史官書
　　與史官韓愈致段秀實太尉逸事書
　　與太學諸生喜詣闕留陽城司業書
　　答周君巢書
　　與楊京兆憑書
　　賀趙江陵宗儒辟符載啓
　　巻之十五〈序　論〉
　　愚溪詩序
　　同吳武陵贈李睦州詩序
　　送南涪州量移澧州序
　　送徐從事北游序
　　送婁圖南秀才遊淮南將入道序
　　送崔子符罷舉詩序
　　送從弟謀歸江陵序
　　送澥序
　　封建論
　　巻之十六〈論　記〉
　　守道論
　　四維論
　　辨侵伐論
　　永州新堂記
　　嶺南節度使饗軍堂記
　　諸使兼御史中丞壁記
　　四門助教㕔壁記
　　永州萬石亭記
　　始得西山宴遊記
　　鈷鉧潭記
　　鈷鉧潭西小丘記
　　至小丘西小石潭記
　　袁家渴記
　　石渠記
　　石澗記
　　小石城山記
　　巻之十七〈記　議　碑〉
　　遊黃溪記
　　興州江運記
　　零陵三亭記
　　零陵郡復乳穴記
　　邕州馬退山茅亭記
　　栁州山水近治可遊者記
　　永州龍興寺東丘記
　　駮復讐議
　　箕子碑
　　栁州文宣王新修廟碑
　　巻之十八〈祭文　墓表　墓誌銘　狀　碣雜文〉弔萇叔文
　　弔屈原文
　　祭井文
　　又祭崔簡神柩歸上都文
　　唐故給事中皇太子侍讀陸文通先生墓表故秘書郎姜君墓誌
　　故襄陽丞趙君墓誌
　　覃季子墓銘
　　段太尉秀實逸事狀
　　國子司業陽城遺愛碣
　　唐故御史周君碣
　　乞巧文
　　隴西李翺
　　巻之十九〈賦　雜著〉
　　幽懷賦
　　復性書上
　　復性書中
　　復性書下
　　陸歙州述
　　髙愍女碑
　　楊烈婦傳
　　巻之二十〈書　奏狀　行狀〉
　　答獨孤舍人書
　　答王載言書
　　薦所知於徐州張僕射書
　　百官行狀奏
　　故正議大夫行尚書吏部侍郎上柱國賜紫金魚袋贈禮部尚書韓公行狀
　　關東孫樵
　　巻之二十一〈賦　雜著　書　祭文　雜文〉大明宮賦
　　讀開元雜報
　　孫氏西齋録
　　書何易於
　　書田將軍邊事
　　書褒城驛壁
　　與髙錫望書
　　與王霖秀才書
　　祭梓童帝君文
　　乞巧對
　　廬陵歐陽修
　　巻之二十二〈賦　雜著　書〉
　　紅鸚鵡賦
　　藏珠於淵賦
　　明用
　　書梅聖俞稾後
　　桑懌傳
　　上范司諫書
　　上杜中丞書
　　答吳充秀才書
　　巻之二十三〈書〉
　　與髙司諫書
　　與尹師魯第一書
　　答陜西安撫使范龍圖辭辟命書
　　與石推官第一書
　　與石推官第二書
　　答宋咸書
　　答刁景純學士書
　　與樂秀才第一書
　　與張秀才第二書
　　巻之二十四〈序〉
　　帝王世次圖序
　　後序
　　外製集序
　　詩譜補亡後序
　　集古録目序
　　韻總序
　　蘇氏文集序
　　梅聖俞詩集序
　　送徐無黨南歸序
　　巻之二十五〈序　䇿問　論〉
　　送王聖紀赴扶風主簿序
　　送田畫秀才寧親萬州序
　　送楊寘序
　　送王陶序
　　問進士策一
　　問進士䇿〈四首之四〉
　　泰誓論
　　本論
　　巻之二十六〈論　記〉
　　為君難論上
　　為君難論下
　　吉州學記
　　峴山亭記
　　豐樂亭記
　　醉翁亭記
　　偃虹亭記
　　王彥章畫像記
　　仁宗御飛白記
　　伐樹記
　　巻之二十七〈狀　䟽〉
　　議學狀
　　論杜衍范仲淹等罷政事狀
　　論史館日厯狀
　　論茶法奏狀
　　論選皇子䟽
　　巻之二十八〈上書〉
　　通進司上皇帝書
　　凖詔言事上書
　　論包拯除三司使上書
　　巻之二十九〈劄子〉
　　論乞令百官議事劄子
　　論美人張氏恩寵宜加裁損劄子
　　論澧州瑞木乞不宣示外廷劄子
　　請駕不幸溫成廟劄子
　　論臺諫官唐介等宜早牽復劄子
　　論逐路取人劄子
　　論刪去九經正義中䜟緯劄子
　　論議濮安懿王典禮劄子
　　巻之三十〈祭文　碑銘〉
　　祭尹師魯文
　　祭蘇子美文
　　祭石曼卿文
　　資政殿學士戶部侍郎文正范公神道碑銘太尉文正王公神道碑銘
　　巻之三十一〈碑銘　墓表〉
　　鎮安軍節度使同中書門下平章事贈太師中書令程公神道碑銘
　　觀政殿學士行兵部尚書西京留守贈司空兼侍中晏公神道碑銘
　　石曼卿墓表
　　連處士墓表
　　胡先生墓表
　　瀧岡阡表
　　巻之三十二〈墓誌銘〉
　　尚書兵部員外郎知制誥謝公墓誌銘資政殿學士尚書戶部侍郎簡肅薛公墓誌銘
　　翰林院侍讀學士右諫議大夫楊公墓誌銘太子太師致仕杜祁公墓誌銘
　　故霸州文安縣主簿蘇君墓誌銘
　　巻之三十三〈墓誌銘〉
　　端明殿學士蔡公墓誌銘
　　孫明復先生墓誌銘
　　黃夢昇墓誌銘
　　尹師魯墓誌銘
　　徂徠石先生墓誌銘
　　睂山蘇洵
　　巻之三十四〈雜著〉
　　權書心術篇
　　權書法制篇
　　權書孫武篇
　　權書六國篇
　　衡論重逺篇
　　衡論廣士篇
　　巻之三十五〈雜著　書　序　論〉
　　名二子說
　　送石昌言使北引
　　上富丞相書
　　上歐陽內翰第一書
　　上歐陽內翰第四書
　　上韓舍人書
　　蘇氏族譜
　　春秋論
　　巻之三十六〈論　記〉
　　洪範論序
　　洪範上
　　洪範中
　　洪範下
　　洪範後序
　　嚳妃論
　　明論
　　辨姦
　　蘇氏族譜亭記
　　張益州畫像記
　　木假山記
　　巻之三十七〈狀　上書〉
　　議修禮書狀
　　上皇帝書
　　睂山蘇軾
　　巻之三十八〈賦　雜著〉
　　赤壁賦
　　後赤壁賦
　　屈原廟賦
　　灔澦堆賦
　　黠鼠賦
　　日喻
　　問養生
　　叔孫通不能致二生
　　狄山論匃奴和親
　　張九齡不肯用張守珪牛仙客
　　和歸去來兮辭
　　書韓魏公黃州詩後
　　三槐堂銘
　　巻之三十九〈書〉
　　上文侍中論𣙜鹽書
　　上韓樞宻書
　　與謝民師推官書
　　與李方叔書
　　與王庠書
　　謝張太僕撰先人墓碣書
　　答張文潛縣丞書
　　巻之四十〈書　尺牘　序〉
　　答李廌書
　　上執政乞度牒賑濟因修廨宇書
　　上呂僕射論浙西災傷書
　　答䖍倅俞括奉議書
　　與滕逹道第二十二首
　　與李公擇第十一首
　　與王庠第五首
　　鳧繹先生詩集序
　　范文正公文集序
　　江子靜字序
　　巻之四十一〈論〉
　　禮以養人為本論
　　既醉備五福論
　　詩論
　　禮論
　　論閏月不告朔猶朝於廟
　　宋襄公論
　　伊尹論
　　周公論
　　巻之四十二〈論〉
　　荀卿論
　　韓非論
　　留侯論
　　賈誼論
　　鼂錯論
　　續歐陽子朋黨論
　　屈到嗜芰論
　　巻之四十三〈論〉
　　論養士
　　論魯隠公
　　論隠公里克李斯鄭小同王允之
　　論管仲
　　論周東遷
　　論商鞅
　　論始皇漢宣李斯
　　論項羽范増
　　巻之四十四〈記〉
　　超然臺記
　　寳繪堂記
　　睂山逺景樓記
　　石鐘山記
　　衆妙堂記
　　喜雨亭記
　　中和勝相院記
　　李氏山房藏書記
　　巻之四十五〈上書　狀〉
　　上皇帝書
　　議學校貢舉狀
　　諫買浙燈狀
　　上神宗皇帝書
　　巻之四十六〈上書〉
　　再上皇帝書
　　擬進士對御試䇿
　　代張方平諫用兵書
　　代滕甫論西夏書
　　巻之四十七〈狀〉
　　論河北京東盜賊狀
　　論浙西災傷第一狀
　　論積欠狀
　　論綱梢欠折利害狀
　　朝辭赴定州論事狀
　　巻之四十八〈劄子〉
　　述災沴論賞罰及修河事繳進歐陽修議狀劄子
　　乞郡劄子
　　論邊將隠匿敗亡憲司體量不實劄子乞免五榖力勝稅錢劄子
　　乞校正陸贄奏議上進劄子
　　巻之四十九〈祭文　碑〉
　　祭歐陽文忠公文
　　表忠觀碑
　　宸奎閣碑
　　潮州韓文公廟碑
　　司馬溫公神道碑
　　巻之五十〈碑〉
　　富鄭公神道碑
　　睂山蘇轍
　　巻之五十一〈書　序　䇿　論　記〉
　　上洪州孔大夫論徐常侍墳書
　　元祐㑹計録序
　　古今家誡序
　　臣事策第一道
　　三宗
　　六國論
　　漢文帝
　　漢景帝
　　東軒記
　　武昌九曲亭記
　　黃州快哉亭記
　　巻之五十二〈記　論事　狀〉
　　遺老齋記
　　齊州閔子廟記
　　制置三司條例司論事
　　論臺諫封事留中不行狀
　　乞罷左右僕射蔡確韓縝狀
　　乞誅竄呂惠卿狀
　　乞招河北保甲充役以弭盜賊狀
　　巻之五十三〈狀　上書　祭文〉
　　論西事狀
　　陳州為張安道論時事書
　　自齊州囬論時事書
　　為兄軾下獄上書
　　代三省祭司馬丞相文
　　南豐曾鞏
　　巻之五十四〈雜著　書　序〉
　　書魏鄭公傳
　　與孫司封書
　　謝杜相公書
　　寄歐陽舍人書
　　福州上執政書
　　新序目録序
　　列女傳目録序
　　禮閣新儀目録序
　　巻之五十五〈序〉
　　戰國䇿目録序
　　徐幹中論目録序
　　先大夫集後序
　　范貫之奏議序
　　館閣送錢純老知州詩序
　　送李材叔知栁州序
　　送江任序
　　送趙宏序
　　序越州鑑湖圖
　　敘盜
　　巻之五十六〈論　記〉
　　唐論
　　墨池記
　　南軒記
　　思政堂記
　　宜黃縣學記
　　筠州學記
　　撫州顔魯公祠堂記
　　徐孺子祠堂記
　　越州趙公救葘記
　　巻之五十七〈疏　議　墓誌銘〉
　　熙寧轉對疏
　　為人後議
　　講官議
　　救災議
　　贈職方員外郎蘇君墓誌銘
　　臨川王安石
　　巻之五十八〈雜著　書　序　記　祭文墓誌銘〉原過
　　進說
　　傷仲永
　　讀孟嘗君傳
　　讀孔子世家
　　與趙卨書
　　答段縫書
　　上田正言書
　　答韶州張殿丞書
　　周禮義序
　　詩義序
　　書義序
　　靈谷詩序
　　芝閣記
　　遊襃禪山記
　　祭范潁州文
　　祭曽博士易占文
　　廣西轉運使蘇君墓誌銘
　　臣等謹案唐宋文醇五十八巻乾隆三年
　　御選製序頒行自明茅坤取唐韓愈栁宗元宋歐陽修蘇洵蘇軾蘇轍曽鞏王安石之文為八大家而初學之士人奉一編用為橅法逮
　　國朝儲欣乃頗為増損又益以李翺孫樵之文為十大家學者見聞稍廓矣而持擇去取未能盡當則欣譏坤以便於舉業而流𡚁在是者欣之所輯𡚁亦如之夫文自昌黎起八代之衰為其去排偶苶弱之習而返之於先秦兩漢之遺法也唐宋文人林立而獨取此十家意亦良是
　　皇上幾餘典學文參訓誥復以撡觚之士鮮所嚮方乃取欣所選本芟其猥雜補其遺漏於是十家之菁華盡顯而為文之榘矱悉正矣其文有經
　　聖祖仁皇帝御評者則用黃色書載篇首
　　皇上御評則朱書篇後至古今人評跋及詩文論説於文有所發明者亦別色附錄於後而姓名事蹟有資考核者間亦及之用以
　　昭示藝林洵足為萬世學者之正鵠矣乾隆四十
　　五年十月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀

