

　　後主名煜，字重光。本名從嘉，及嗣立改焉。嗣主第六子，太子冀同母弟。初封安定郡公，周師入淮甸，遷神武都虞侯、沿江巡撫，因獵於野。時周世宗怒不割淮南地，帥眾將渡江征建康。見白氣貫空，使覘之，乃後主與眾獵焉。嘆曰：「彼有人焉，未可圖也。」遂止。嗣主聞之，因立爲後，以吳王參政。
　　嗣主南遷洪州，遂立爲太子監國。嗣主殂，遂即位，尊母鍾氏爲太后，立妃周氏爲皇后，封諸弟爲王，百官皆加職。罷諸郡屯田歸州縣，委所屬宰簿與常賦俱徵。隨所租入十分錫一，謂之「率分」，以爲祿廩，諸朱膠牙稅亦然。由是公無遺利，而屯田佃民絕公吏之撓刻，獲安業焉。
　　乾德二年，始用鐵錢，以十當銅之一。初嗣主即位，征伐頻起。先主德昌，泉布既竭，遂議鑄唐國錢。其眉曰「唐國通寶」，約一千重三斤十二兩。至數年而弊作。百姓盜鑄，幾至一觔余，以一文置水上浮而不沉。雖嚴禁不止。至是有鐵錢之議。既行至數年，物價漸增。諸郡之民復盜鑄者頗多而輕小，環外芒刺不及官場圓淨。國家雖以法繩之，犯者配遠郡，民罹之者益眾而不止。又先主世不概括定民產，自正斛上別輸三斗於官，廩受鹽二斤謂之鹽米，百姓便之。及世宗克准南，鹽貨遂艱，官無可支，至今輸之猶爲定製。以林仁肇爲南都留守守南昌尹。冬，建州節度使陳晦卒，時後主罔恤政務，曉於禁中臥聽內道場童行撞鍾。有節數喜而召之，當剃度爲僧。而童子奸猾，對曰：「不敢獨受恩澤，願陛下如佛慈悲廣覃，諸郡於是普度焉。」是歲十月二日，後主納國。開寶三年冬，後主因校獵於青龍山，還大理寺，親錄囚系，多獲原宥。給事中蕭儼、中書侍郎韓熙載等彈奏，稱獄訟必申有司，囹圄之中非車駕所宜至。請省司罰內帑錢三百萬充軍資庫用。
　　三年夏太白日見，至秋方沒。又二日相觸，時人以視見之。是歲韓熙載卒。天王使至，諷後主入朝，煜不應詔。初流言共謂北使竊伺後主匡餞至船，必載之北度。自是後主懼不敢登使者船。秋撫州齊王景達卒。遣弟宜春王從謙入朝京師。冬有商人上密事，請竊往江陵焚燒北朝所造樓船戰艦數千艘，乞割符驗。
　　後主懼事泄，不敢聽。於是商人遁去。下令貶損制度，下書稱教。改中書省爲左右內司府，尚書爲會府，御史台爲司憲府，翰林爲弘文館，樞密院爲光政院。降諸王爲郡公。初，台閣殿各有螭吻。自乾德後天王使至則去之，使還復用，至是遂除。
　　四年冬，南都留守南昌尹林仁肇卒，遇鴆也。誅內史舍人潘佑，戶部侍郎李平以侍衛親軍，都虞候申令堅爲吉州刺史。
　　六年，遣次弟鄧王從益朝京師，尋遣回，諭後主入朝。六年冬，王師濟江，克池州。以天德軍都虞候杜真率師御之。敗績於當塗。
　　遂戒嚴城守。下令去開寶之號，公私牘籍稱甲戍歲，募民獻納緡粟以裨國用，而署之以爵秩。時獻者頗多，袁州萍鄉制置使劉茂忠破潭師於境內。
　　八年春，有彗星孛於東方。初，亙中天，其末曲向北，時謂之掃星。迨曉至亭午短如帚焉。城將陷沒，越人攻丹徒。命同德軍都虞候廬絳督舟師出援之。是歲閱民爲司徒。初，先主之世既爲量民田以奠科賦。自二緡以上家出一卒，號爲義師。中有別籍分居又出一卒，謂之新生擬軍，至民間有新置物產者亦出一卒，謂之新擬軍。又於客戶內有三丁者抽一卒，謂之國軍，後改爲扳山軍。使物力戶爲之將校董之。
　　又嗣主之世許諸郡民劃競渡船。每至端午，官給彩，俾兩兩較其殿最，勝者加以銀碗，謂之打標，皆籍其名。至是盡搜爲卒，謂之凌波軍。率民間傭奴贅婿，謂之義勇軍。又募豪民皆自備緡帛軍服兵器，招集無賴亡命輩，謂之自在軍。民應之者益多矣。王師圍急，乃竊降蠟書招百姓。自老弱外能被執者謂之排門軍。凡十三等名，遣赴邊境及登城把守，建康城陷方罷歸農。
　　其將校起發入京師，數年放還鄉里。夏，誅神衛統軍都虞候皇甫繼勛。秋，洪州節度使朱令贇自潯陽湖口帥水陸諸軍將校援建康。進次虎鐏洲，與王師合戰，眾皆潰，令贇死之。初，後主以大兵圍近，歷年百姓疫死，士卒乏食，俾陳喬作降款，與太子出降。使行人與約詰。旦至午未決，尋城陷。都招討使曹彬既入，後主出拜於宮門。彬曰："何故負約！"後主無辭，唯言人心不一故也。遂令左右奉璽緩上彬。彬覆命後主作書委諭諸郡令以城歸順。唯江州不從。其裨將胡則殺刺史監軍使，遂據城叛。先鋒曾翰帥眾攻之。師老而疲，至明年冬，食盡方陷，遂屠其城。王師既入建康，唯後主官門不入。時升元寺閣數層，高可十餘丈。梁時爲瓦棺閣。豪民富商之家避難於上，迨千餘人，爲越人所焚，一旦而熄。彬乃使監守後主與二弟太子而下登舟赴闕，百司官屬僅千艘，將發，號泣之聲淘於水陸。
　　既行，後主於舟中泣數行下，因命筆自賦詩云：「江南江北舊家鄉，三十年來夢一場。吳苑宮門今冷落，廣陵台殿已荒涼。雲籠遠岫愁千片，雨打孤舟淚萬行。兄弟四人三百口，不堪間坐細思量。」既至汴口，欲登禮普光寺。左右諫止，後主怒而大罵，曰："吾自少被汝輩禁制，都不自由。今日家國俱亡尚如此耶"登之拳而禮，嘆念久之，散施衣物緡帛。至京師乃面縛御璧，群臣輿襯，以見太祖。太祖以後主拒命勞師，然念稱藩入貢二十餘年，乃赦之。後主與臣寮素服徒步。太祖御乾元殿乃告曰："汝爲江南國主已乎。"煜見左右班列儀衛嚴肅，股慄久之，不能對。尋命赦罪，賜冠帶，遣就館。封違命侯，授左千牛衛上將軍。太宗登極，改封隴西公。太平興國三年秋，後主因疾，上宣翰林醫視藥，中使慰諭者數四，翌日而殂。在偽位十五年，年四十二，贈太師，追封吳王，給賜含襚.彌厚遣中使護喪事。
　　初後主既違朝旨拒命不行，嘗謂人曰："他日王師見討，孤當躬擐戎服，親篤士卒，背城一戰，以存社稷。如其不獲，乃聚室自焚，終不作他國之鬼。"太祖聞之，謂左右曰："此措大見語耳，徒有其口，必無其志。渠能如是，孫皓、叔寶不爲降虜矣。"至是果然。後主自少俊邁，喜肄儒學，工詩，能屬文，曉悟音律。姿儀風雅，舉止儒措，宛若士人。
　　酷信浮圖之法，垂死不悟。常於禁中聚僧尼，署寺宇於中。常所聚徒數百人。朝退與後頂僧伽帽，衣袈裟，轉誦佛書，手不暫釋，拜跪頓首，至爲疣贅，親爲桑門，削作廁簡子試之，腮頰有少澀滯者，再爲治之。其手常抄，乃學佛握印而行。百官士庶則而效之。由是建康城中寺院僧徒迨至萬余，親給廩米，帑藏緡帛以供之。常召募有道士爲僧者與之二金。往往有貪苟而爲者。僧犯奸，有司具牘還俗。後主乃曰："僧人姦淫，本圖還俗。今若從之，是縱其欲。勒令禮佛三百拜，免其刑。"
　　北朝聞之陰選少年有經葉口辨者往化之。後主崇奉，謂之一佛出世，號爲小長老。朝夕與論六根、四諦、天堂、地獄、循環、果報，又說令廣施剎梵，營造塔像，身被紅羅銷金三事。後主讓其太奢，乃曰："陛下不讀《華嚴經》，爭知佛富貴"自是襟懷氵敞恍，兵機守御之謀，慌然而弛，囷廩漸虛，財用益竭。
　　又使後主於牛頭山大起蘭若僅千間，聚徒千眾。旦暮設菜食，無非異方珍饌，一日食之不盡，明旦再具，謂之"折倒"，時議謂"折倒"爲煜自讖。及大兵至，後爲營署。北朝又俾僧於采石磯下草庵，自雲"少而草衣木食"，後主使齎供獻，佯爲不受，乃陰鑿穴及壘石爲塔，闊數圍，高迨數丈，而夜量水面。
　　及王師克池州而浮梁，遂至，系於塔穴且渡，南北不差毫釐。
　　師徒合圍，乃召小長老議其拒守，對曰："臣僧當搖退之。"
　　於是登城大呼，而周麾兵乃小卻。後主喜，令僧俗兵士，念誦救苦觀音菩薩，滿城沸涌，未幾，四面矢石雨下，士民傷死者眾。後主復使言之，託疾不起，及誅皇甫繼勛之後，方疑無驗，乃鴆而殺之。時城中有僧數千表乞披堅執銳出城鬥戰，後主不從，曰："不可毀他教法。"宰相湯說、吏部尚書徐鉉之徒但順非文過，尸祿希旨，曾不一言諫諍。坐待王師，陰伺敗亡，隨作系虜。韓熙載諛佞苟容，嘗上疏云："諸佛慈悲，尚容悔過。"言多此類，任成禍胎，見危是幸。迨盧絳出水戰，生獲裨校及甲士百人，其校身狀魁岸，容貌甚武，將見後主，或告之曰："若對官家，善爲詞說，必免其禍。"校乃抗聲："彼則一國主，何官家之有。"既見喏而不拜，後主喜而且懼。因問："北師中似汝輩者幾"對曰："國主若悟，誠宜趨降，爲一城生民延命，苟不如是，旦夕之中適爲魚肉。如吾輩者幾萬，何足問之"後主默然無斷，久之令出，爲閽人所刺，乃大呼曰："死不得其地矣。"余甲士皆重傷，後主哀之給飲食藥餌治之。迨愈引見，各紿曰："官家如佛慈悲，好生惡殺，臣等無以爲報答。願逾城竊斬北師以謝生成。"乃夜縱之，迨旦皆割馘而至。後主喜之，賞賜有加。於是再遣之，而不復至矣。後主不知賊取城外百姓耳獻焉。故城中虛實之狀皆被測之。諸郡有斷死獄者當先奏牘，既詳覆無疑，乃於佛前炷香爇燈以達旦爲驗，若火滅則從之，如燃則貨死。富商大賈有犯法者乃賂左右內人，竊續之而獲宥者多矣。其爲人朦昧若此，不亡何俟。
　　初北朝兵將興，吉州子城上有神現頭如車輪，額上有珠光爍如月，軍民皆看，數日而沒。今俗呼爲天王樓。又建康城外沿江排大樓航皆有將軍之號，忽一艘且吼如人，聞於十數里。後主乃降杖決之。又見鳧雁自北而飛，迨千群至城側叫嘯悲鳴，遺糞於城屋及女牆上，皆白而臭月余乃止。城中士庶衣碧服染，時須經宿露則愈鮮，時呼之爲"天水碧。"廬陵曾氏將娶婦，忽化爲女，後嫁之生子焉。又有海形如大堤，長數十丈，至於潯陽。值冬水涸，不能旋，每每噞喁，水自腦而出，或雲海神取其珠矣。迨死，人食其肉，多者至，卒以脅骨爲橋，脊骨爲臼。者，鯉之類也。既死則國亡。其怪讖多若是。煜之君臣皆顓蒙不悟其妖。
　　宜春王從謙，嗣主第九子，後主之母弟。幼而聰悟，好學有文詞，未弱冠有能詩之名。嗣主嘗於苑中與宰相奕，而從謙侍側，嗣主命之賦《觀棋詩》，從謙乃命筆立賦曰："竹林二君子，盡日意沉吟。相對終無語，爭先各有心。恃強終有失，守分固無侵。若算機謀處，滄溟想未深。"嗣主覽之驚嘆，令頒示百寮以爲規誡。士流爭寫，紙價動於建康。及後主嗣，立封王。開寶中天王詔後主入朝，煜未行乃遣從謙奉朝貢。既至，敷奏無失禮節。太祖優恩，封之爲充王，賜第宅錫賚頗厚，恩及藩戚。未幾侍上，上從容謂之曰："卿可貽書與國主，令入朝奉，朕當大駕抵宋毫而迎，封之以大府，所謂彼此遭逄，自無失時。"從謙對曰："臣兄以庸菲之才嗣守宗廟，陛下垂覆載之恩許之入朝，寔千載一遇，必須奉詔。"太祖因賜酒食緡帛而罷，及從謙爲書使至建康諭以上意，而後主爲陳喬等所制，乃不從。及平建康，後主入朝。太宗詰以不從從謙之旨，拒命勞師，後主懼乃偽對以不聞其命。太宗怒，遂降從謙於南班。
　　既以家國喪亡，爵秩貶損，妃御不存，默默不自安，遂臥疾而卒。初從謙奉使宮口，質而不返其妃每哭詣，後主無以計，每聞使至，必避之而已。兵未起以思慕不已而成疾，卒。
　　後主後周氏，司徒宗之少女。前後之妹，少以姻戚往來宮中。後主見其美姿容乃納之。前後疾將殛，忽見後入，乃問妹妹幾時至宮來，後時年幼不知嫌疑，即以實對曰："既數日矣。"後怒，遂面壁而臥，至死不顧。後既殂，常入禁中，至納爲後，乃成禮而已。將納彩，後主令交鵝被以繒彩使御書，極於侈靡。及親迎，民庶觀者咸登於屋，有墜瓦而死。其夕燕群臣，韓熙載而降皆爲詩以諷焉，而後主不之譴。自是士庶婚姻寢成風俗，及後主封違命侯，後封妃，太平興國三年後主殂，未幾後亦卒。
中文簡化字是中華人民共和國自1956年後，以及新加坡自1969年後，所規定施行的漢字簡化制度。
請按照本是傳統漢字的原文對本文進行校對，並且特別注意一簡對多繁及異體字的情況。但是，如果不能校對原文，請不要簡單地使用機器或者人工轉換，以免帶來不必要的麻煩。

