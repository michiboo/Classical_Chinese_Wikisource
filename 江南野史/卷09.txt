
○汪臺符胡無龜張翊劉洞林仁肇
汪臺符者，歙郡人。少好學，博貫經籍，善為文章，不逐浮末，有王佐榷霸之才。見唐末天下苦於兵戰，遂居鄉裏，執耒力於田穡。先主輔政，移鎮金陵，遂詣上書陳民間利害之說，有《九患書》上，為宋齊丘所詛。每論議私底訾。臺符謂「雖有其言，必無其行」。先主猶豫未之果信。齊丘始字超亞。臺符貽書訐之曰：「聞足下齊先聖，以立名超亞聖而稱字」。齊立慚而改為子嵩，後使人誘其飲酒，夜縛其口，沈石城下。先主聞而籲嘆久之，頗憾焉。洎昪元年中，更定民田諸般物產高下，各為三等私額，民獲均輸，令為定製。及使民糴請鹽，罷其科徵，別借薄征。商旅貨鬻則收，不則聽往。舟無力。郡縣奚胥而有限以致民生。數十年，小康者皆出自臺符胡之言焉。
胡元龜，世為廬陵人，居永新。少有俊才，常候本邑宰，宰見其風貌環傑而禮趨生獷，欲窮其藝學。因新畫屏為戲珠龍，乃曰：「請子詠之」。元龜執簡造次而成，因諷宰受貽去：「翻身騰白浪，探瓜攫明珠」。宰晝為設飲饌，盡歡而罷。後有人為宰發之，宰怒，使人追捕，欲若之，元龜亡入金陵。會吏曹徐郎以賓館之。未幾，郎為子娶親迎之，夕畢，命寮屬設箋管。徐有同舍郎在坐，問曰：「今夕詩相為誰」答曰：「有螺江故造士焉」。即大咍，以題試之。元龜援毫裂箋，不刻而成，即覽之，頷而已。元龜以回文詩嘲之，郎辭以賦題，又連飛數章譏切，皆以回文體，郎一辭不措，偽醉而去。由是眾慕之。
徐薦於宋齊丘，遂射策入官，授文房院副使。迨數年歸寧省。
天威都虞候張巒征桂林班師，與元龜有故。訪其第，親拜其母，留數日宴飲而去。入授撫州臨川令，頗著政績。時齊王景達出鎮，而元龜朔望起居，頗有慢色。又嘗淩辱王府公侯，嗣主知之，將代之。有訟其婦者，元龜目之，乃曲道兩離之，自娶而與去。訟主詣金陵發之。按窮其事，免官。徙廣陵數年。會赦，求敘理，不報。遂著《叛臣怨詞》三十首，皆傳俗口。國家聞而鴆之，死年方殆強仕矣。
張翊，其先京兆人，世綿官緒。唐末授任番禺，屬劉隱。
將據交廣，棄官北還。至潭衡間，馬氏已有潭灃。挈家亡入江南，至廬陵禾川，見廬陵沃壤，乃貨囊探以易產畋而居焉。及翊，兄弟長力先業，能屬文。入廣陵先主輔政以射策，中第授武騎尉。先主移鎮金陵，隨渡江。見知宋齊丘，署府中從事。
嗣主代立，例受慶恩，求以寧親，授處州觀察判官、西昌令。
假道還，裏人榮之。在任多著政績，然性偏躁恃才，靡有寬恕，好狎侮同寮，淩暴左右，被鴆而卒。昔往禾山有大舜二妃廟，邑中紫陽觀新興佛閣碑誌皆翊所撰。其文宛麗，今猶存焉。弟惟彬，幼以通誦二經中童子，迨成人，授蘄州黃梅尉，周世宗下淮南，起為武昌崇陽簿，復入選授廬陵令，既代未行而金陵陷，疾作而卒。
劉洞世居建陽，少遊學入廬山，師事陳貺學詩，精究其術。
貺卒，而洞猶居二十年。長五言詩。後主立，以詩百餘篇，因左右獻之。後主素聞其名，喜而覽之，其首篇乃《石城懷古》詩雲：「石城古岸頭，一望思悠悠。幾許六朝事，不禁江水流。
」後主掩卷，為之改容，遂不復讀其餘者。洞羈旅二年，俟召對，不報，遂南還廬陵。與同門夏寶松相善。為唱和儔侶。然洞之詩格清而意古，語新而理粹。常自謂得閬仙之遺態，但恨不與同時言詩也。或曰：「先生道既如是，仍為善於寶松乎」
答曰：「吾為汨汨揚波而已。」為處州節度使陳德誠知重。及金陵將危，洞乃為七言詩，大榜路旁，雲：「千里長江皆渡馬，十年養士得何人」又雲：「翻憶潘卿章奏內，陰陰日暮好沾巾。」蓋潘估表有雲：「家國陰陰如日，將暮也。」開寶中卒於吉陽山，其遺集行於世。
林仁肇世為建陽人，仕郡為禪將。兄仁翰為福州王延羲內兒，謂之南廊承旨。先福州連重遇殺延羲立朱文進為主，以拒建州。王延政時仁翰殺重遇與文進以城降。仁肇少勇顏，膂力絕人，與陳鐵齊名。身長六尺余，姿貌壯偉。在建州立戰功。
陷，歸金陵。嗣主見而奇之，署為將。周師攻淮甸，仁肇出援壽春，與劉仁贍相應攻襲大寨，斬俘甚眾。及復濠州水寨，累有戰功，授淮南營屯應援使。周師於正陽且浮橋而渡，仁肇率勇敢之士，載□葶乘風潛至，將燒絕橋道，為返風所拒，火不及發，合戰退，惟仁肇乘單騎而殿。周駙馬都尉張永德猿臂善射，癸無不斃，人皆神之。自岸見而射之。其所親乃喝曰：「這漢中口矣。」仁肇格去之。永德曰：「不知何良將也，未易可圖。」及割地，以前官鎮潤州，頗有功能，善撫養士卒。復鎮武昌。迨周世宗朝，李重進據揚州不順，太祖征平之。既而淮南無屯戍，諸郡所守不過千人。仁肇密說後主曰：「今宋朝前年征蜀，今取交廣，還往數千里，師必罷斃。請假以兵數萬北渡，直抵壽春，分據正陽。因其思舊之民，累年之粟取復淮甸，勢如轉九。縱彼求救，亦一二矣。臣當據淮對壘而禦之。
復請臣起兵之日，聞於北朝，言臣據兵竊叛。茍事成功，濟國家受利；不利則請族臣家，以明陛下之不二。」後主懼其無功，徒勞社稷。乃不從。開寶中以仁肇為南都留守南昌尹。太祖欲平江南患仁肇勇略，私於仁肇左右，竊取其存神。俟江南朝貢至以示其使曰：「汝以斯圖何如」對曰：「此似神，本國林仁肇。」因曰：「仁肇且將至矣。」又使微指其空館曰：「斯仁肇之第也。」後主聞之，不知其榷。遽使鴆殺之。不二年，王師渡江。仁肇少有風疾，其息氣頗穢，時謂之肺掩不正。及遇鴆，而家人疑其不穢，尋病而卒。
