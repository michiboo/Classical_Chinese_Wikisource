
【天下樂】〔小旦上〕一夜西風枕簟涼。那堪兩地歷風霜。泥金未報勞相望。還看旄頭光不光。
【二犯傍妝臺】論邊疆。張弛呼吸介存亡。那匈奴呵。族類多蜂和蟻。心性狠虎和狼。休道是白登曾此圍高帝。獯鬻猶然屈太王。我那兒呵。騑騑駟馬。愁他道長。紛紛矢石。愁他戰場。盼不到功收玁狁早還鄕。〔雜上〕
【不是路】路入平陽。報捷騰歡意氣揚。塡街巷。奉衞夫人與二老爺的命。到俞家宅內報捷的。匆匆暫且繫絲繮。入華堂。〔見介雜〕稟夫人得知。二老爺恭喜已中賢良科第一名。因此衞夫人差來報捷的。〔小旦〕聞言色喜如春盎。如今難弟難兄棣萼芳。〔雜〕稟上夫人。二老爺已遷在衞府暫居。專待夫人到京賀喜。〔小旦〕愁眉放。喜他母子相偎傍。〔雜〕更有恩從天降。〔小旦〕還有甚麼恩從天降。
【前腔】騎返西涼。猶喜枌楡尙未荒。爭先往。今朝意氣自飛揚。到門牆。〔見介小旦〕呀。官人你回來了。〔生〕滯疆場。幸兒一鼓匈奴喪。我因此翩翩返故鄕。〔小旦〕眞良將。鷹揚尙父還須讓。賞應無上。賞應無上。
【短拍】兄弟聯芳。兄弟聯芳。經文緯武。向長途氣槪軒昂。車馬賁相望。但過路處人欽仰。只見花迎驛騎。盼雲樹遙指五雲鄕。
【尾聲】師旋迎得親歸養。骨肉團圓晝錦堂。這段相逢逈異常。
