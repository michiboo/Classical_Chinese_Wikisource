
【夜行船】〔小旦小生上小旦〕四日塗山離大禹。到今日蝶夢頻迷。〔小生〕膝下依違。斑衣嬉戲。〔小旦〕貪看明珠旖旎。
【二郞神】長吁氣。憶那日文鴛遠去。屈指程途應幾許。為甚麼靑鸞信杳。倂頻年鴻雁音稀。多應是梗斷萍飄岐路迷。祇教我母子空閨依倚。〔向小生介〕掌中珠。問何日崢嶸。頭角堪奇。〔末冠帶雜隨上〕
【臨江梅】枉道平陽槐樹低。椿庭不遠東西。迢遙魂夢自依依。欲整斑衣。暫卸戎衣。
【紅衲襖】弟和兄骨肉隨。沒有表裏親兒與妻。又沒有宗支遠向他州寄。怎得兒郞今從故國歸。敢是姓名同蹤跡疑。敢是你別離深誤把門庭記。眞個是馬牛風遠漫不相干也。你好從容辨是非。
【前腔】應賢科入帝畿。是奉官差為小吏。我母親是府中侍女。他明珠自歎沈淵晦。偶然見了父親。便良驥翻生伏櫪悲。因此上效于飛私與期。〔小生〕卻又為甚麼兩下分散的。〔末〕是我舅舅衞靑呵。拆連枝遭嫌忌。別後經年誕得區區也。我母親歲月淒涼志不移。
【前腔】苦呱呱父親在襁褓離。我眼巴巴望不見鱗鴻至。寒衣欲寄無由寄。只落得弄玉時將涕泗垂。〔末〕我母親也是這等樣。困騰騰鎖翠眉。病懨懨身憔悴。〔小旦〕既如此。一向怎麼你不來。〔末〕臨行阿母纔吐衷腸也。何幸今朝拜母儀。
【前腔】椒房中親瞻些日月輝。玉堂中已做了貂蟬貴。〔小旦〕你做甚麼樣官。〔末〕朝廷拜孩兒做嫖姚校尉。如今同母舅衞靑統兵北伐。朝廷欲試安兵績。校尉今從大將麾。〔小生〕哥哥。如今兵馬屯在那裏。〔末〕暗行雲列羽旗。似轟雷動鼓鼙。而今都向郊外蜂屯也。微服尋來白板扉。
【大迓鼓】朝廷詔四馳。好暫違烏鳥。速上公車。母親。你生涯權且娛桑梓。泥金佇看棘圍馳。賢弟。你竟到長安。侯門寄居。
【前腔】〔小旦〕我歡情不自持。喜鴛行有伴。更雛鳳高飛。淑媛令子難為繼。行看干城良將鎮華夷。〔末〕孩兒軍旅羈身。就此拜別。不久旋師。同車載歸。
【尾聲】〔小旦〕連城良璧今重會。〔末〕欣聚首又惜分離。〔小生〕但願仙侶同歸晚節怡。
