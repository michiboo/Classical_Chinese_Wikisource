
【宜春樂】〔旦上〕離鸞怨。別鳳悲。我守空閨甘心待伊。減香消翠。廿年流徹相思淚。只愁伊雁字難通。誰料他鴛儔重締。〔作悶坐介生上〕昔日悲離別。今朝喜唱隨。〔見旦悶坐介〕呀。夫人。我和你正好向花前月底。及時行樂。相賞依違。
【金落索】懷君去不歸。險化山頭石。我志效羅敷。一醮難更易。誰知你東牀喜見招。戀新姬。閃得我秋月春花抱慘悽。如君蕩性原漂梗。恨我癡心獨守株。〔生〕夫人。卑人如忘了你的恩義。天地不容。〔旦〕哎。說甚麼恩和義。山盟海誓總虛脾。罷罷。你既有了那人。不消來見我的面。〔作推生介合〕再休言夫唱婦隨。〔生〕怎休言夫唱婦隨。〔旦〕只索與你再分離。
【前腔】非桑間暗與期。濮上私相配。結就朱陳。是慈母殷勤意。乘龍女壻招。為門楣。誰料停妻再娶妻。況他是侯門侍女身卑賤。苟合于飛禮法違。怎做得尊和貴。我寧甘一死。難居側室亂倫彝。
【前腔】〔生〕閒爭是與非。長舌原階厲。卻教我身似鳬鷗。汎汎無依倚。衞姬。衞姬。我霍仲孺微時。雖虧你看顧。也得後妻安頓此身。況且我流落邊關。若不回時。只恐你終啣黃鵠哀。淚空垂。冷落鴛幃日易西。〔旦暗點頭介生〕俞姬。俞姬。霍仲孺雖受領你些家私。若非前妻。不要說我不能勾有今日。就是霍光孩兒。那討得有尙主的僥倖來。宮闈寵幸還相仗。你便做姊妹排行不甚低。〔小旦暗點頭介生顧內見旦小旦介〕罷罷。我大丈夫怎麼到受婦人之氣。不如埋名隱姓。逃入深山裏去。也討個自在。將塵囂避。家緣一任兩兒持。
【劉潑帽】〔生〕黃金萬兩非為貴。願從今春滿庭闈。禎祥自古生和氣。〔合〕夫唱妻隨。行看取芝蘭瑞。
【前腔】〔旦〕有緣千里重相會。喜刑於家室相宜。忍敎骨肉成乖戾。〔合前〕
【前腔】〔小旦〕同居豈可懷猜忌。守三從四德良規。琴調瑟弄相和美。
