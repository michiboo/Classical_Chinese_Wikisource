
【燕歸梁前】〔淨上〕誰道雲霄路未通。依奴虜。幸遭逢。吹噓倘許共攀龍。當結草。報無窮。
【燕歸梁後】九重新沐椒房寵。叨近侍。主恩隆。從今朝野識英雄。雷雨沛。化神龍。
【玉芙蓉】鸞坡鶴禁中。將舜日堯天捧。戴蟬冠佩玉。帷幄從容。〔淨〕你今朝且享千鍾俸。他日還期萬戶封。〔合〕君恩重。願邊陲建功。虜名王長驅直搗幕南空。
【前腔】〔淨〕你天高傍袞龍。日表依飛鳳。論才推弼輔。禮合尊崇。只是卑人還要賴大人吹噓。便是刑餘未合為時用。噓植還須借順風。
