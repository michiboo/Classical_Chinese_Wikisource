
【一翦梅】〔末戴束髮冠上〕頭戴金冠服皂貂。自負人豪。志在雲霄。
【宜春令】慈恩重。養育勞。念椿庭何緣寂寥。追求無計。我這衷腸難向傍人道。試看他惜玉含顰。多應為離鸞傷抱。我待要問母舅呵。須防冒犯嫌疑。失歡非小。〔外冠帶雜隨上〕
【一翦梅】一時鳳詔下丹霄。官拜衡茅。光賁衡茅。
【宜春令】東西寺。左右曹。近臣榮慚非譽髦。侍從帷幄。萬機喉舌將何效。你休猜做似舅賢甥。只愁我濫竽廊廟。須知汗馬功勳。或堪圖報。
【前腔】〔外〕你精三略。諳六韜。養由基穿楊技高。憑着虎頭燕頷。是桓桓大將英雄貌。料伊家早歲封侯。勝當年白頭垂釣。今朝似刃發硎。漸舒光耀。
