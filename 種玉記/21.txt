
【風入松慢】〔外上〕裝嚴早入九重城。初落殘星。〔末〕侍中出納天王命。猶難寢處安寧。〔淨〕北闕車聲交集。東方曙色微明。
【風入松】才非吉甫誤提兵。借天王推轂威靈。〔淨〕桓桓大將操兵柄。管此去單于繫頸。馬到處燕然勒名。〔合〕建偉伐。報朝廷。
【前腔】〔末〕登壇誰道一軍驚。料匈奴氣奪先聲。只慮小子年未老成。事不諳練。區區汗馬何能勝。〔淨〕嫖姚與元帥呵論骨相封侯前定。管此去胡塵掃淸。〔合〕分茅土。錫弓旌。
【粉蝶兒】幼子從征。此別不堪孤另。
【惜奴嬌】欲訴離情。怕猿聞腸斷。搵淚呑聲。你父親叫做霍仲孺。是平陽英俊。為吏給事侯庭。〔末〕原來在平陽府為吏。〔旦〕他雖藏名。似寳劍塵埋精光映。我那時方為賤婢。歎前程空悲哽。偶然拾翠行。天遣花前相遇。遂把比翼聯成。
【前腔】回程。破愛分情。恨暌違念載。消息沈沈。〔末〕這等怎麼不寫書去請父親到來。〔旦〕數年前我因朝廷要將我和番。我曾着書童到平陽去。叫他往邊上一會。一去杳然。竟不知下落了。衡陽峯側。可惜雁字無憑。〔末〕母親。既有此事。何不早說與孩兒得知。也好去覓個下落。〔旦〕難明。不是兒今當權柄。便說與那名兒成畫餅。〔末〕倘或孩兒尋見父親。將甚麼取信。〔旦遞玉縧與末介〕你好掌上擎。這是他當年留別。甚日得再續姻盟。
【沈醉東風】聽娘言不勝涕零。恨只恨母舅平白地剖開鸞鏡。那些個手足之情。如今我父親呵。便久孤鴛枕。料難忘當年情分。孩兒此去。將大軍暫停。把嚴親奉迎。那時纔免孩兒不孝爹娘的罪名。
【川撥棹】且寬心等。管椿萱榮晚景。〔旦〕願孩兒捷報神京。願孩兒捷報神京。且破匈奴。三犁虜庭。〔合〕樹功名。盡子情。報親恩。遂母心。
【尾聲】〔旦〕黃雲白草豺狼徑。冒險臨危重此生。〔末〕我忠孝須當兩盡情〔末下旦〕
