
【粉蝶兒】〔外上〕膽氣豪粗。拚與區區為伍。
【泣顏回】切莫按昆吾。論同胞休戚相須。事關帷簿。欲噴人口血先汙。況仲孺是崢嶸丈夫。你令妹呵。五花鸞誥三公婦。他們的福分既定。你怎生害得他。便視他為釜內游魚。也應憐屋上棲烏。
【前腔】〔外〕慚予。當事慮全疎。只為男兒俠氣。隱忍非夫。非君諫阻。險些兒骨肉遭屠。〔淨〕卑人聞得仲孺吏役。不久就滿。滿時你假以他事。稟過曹侯。發回原籍。既斷他往來之路。又全你兄妹之情。豈不一舉兩得。〔外〕妙計妙計把他驅歸閭里。分明扯碎他姻緣簿。祇圖個玉潔冰淸。那顧他鳳隻鸞孤。
