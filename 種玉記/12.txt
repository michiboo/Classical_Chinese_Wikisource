
【破陣子】〔丑扮夷虜衆上〕直搗九重宮闕。踏平萬里長城。馬度玉關塵障日。風遞胡笳人避兵。行看大業成。
【普天樂】統貔貅。申軍令。整干戈。尊王命。列旌旗。列旌旗五色霞明。向中原虎鬭龍爭。〔合〕呀。仗神威取勝。長驅不暫停。聽馬前哈喇。千里血染猩猩。〔衆喊行介〕
【前腔】金鼓催。如雷震。士民逃。如雲奔。任狼煙。任狼煙連照西京。怎當咱破竹軍聲。〔合前〕
