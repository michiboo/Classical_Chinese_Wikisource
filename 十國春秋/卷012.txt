　　糝潭漁者，不知所從來。太阻初起廬州，稱八營都知兵馬使，巡警至糝潭，憩於江岸，有漁父鼓舟直至前，饋魚數頭，曰：「此猶公子孫，鱗次而霸也。」因四指曰：「是皆公之山川。」太祖異之，將遺以物，不顧而去。

　　張軍師者，史失其名，雅善占筭。景福元年六月，孫儒圍太祖於宣州，前一日，軍師語太祖曰：「明日當大水，亭午儒授首矣。」時烈日曦赫，儒兵方張甚，軍中頗嗤其言。及詁旦，西北有雲，大如箕，漸漸彌漫，俄而澍雨，大水暴作。儒謂衆曰：「城中大水，將及我諸營，自顧無相救也。」頃之，水深丈餘，城內徑出兵邀擊儒營，因獲儒斬之。軍師言遂驗。
　　錢亮，江淮布衣也，人皆稱爲錢處士。天祐中寓居昇州，宿楊姓家。中夜忽起曰：「地下兵馬相鬨，雲接令公，聒我不得眠。」人莫之測。明日徐溫至金陸，時無有豫知者。江淮異人録又云：處士止金陵楊某家。初，吳以金陵爲州，築城西臨江，東至潮購，處士指城西荒蕪之地，勸楊市之。及建爲都邑，所市地正值繁會之處，遂製層樓爲酒肆焉。又常見一人，謂之曰：「爾天罰將及。」其人告以昨棄食溝中，處士曰：「爾亟取穢者滌之而食，可免罪。」俄而雷電大震，其人如其言，雷電遂息。
　　又語人曰：「金陵王氣復興，當有申生子應運於此。」及徐知誥爲昇州刺史，亮謁之，退謂左右曰：「建業之地，復興帝都，卽郡侯是也。」後溫徙知誥於潤，因廣修廨署，闊布城隍，期己當之。亮曰：「此故修道主也。」至南唐禪代，先主實生於戊申，與亮言合，封亮爲霸國先生。時有圖亮之貌者，亮見曰：「吾反不若此，常對聖人。」未幾，一僧取圖置誌公塔中，已而南唐先主復取入宮，陳於內寢，其言遂驗。亮又善爲讖語，說將來事，末年言李氏之祚曰「髣髴之間倍」。蓋楊氏有淮南四十六年，而李氏三十九年，髣髴不遠也。或謂楊氏自改元至易姓止二十年，故云倍之耳。
　　董紹顏，善能知人。常詣鄂州節度使李簡，簡出諸子視之。時平頭小兒何敬沬侍側，紹顏曰：「諸子皆有功名，然不若平頭極貴也。」後敬沬累授節鎮，爲時名將。徐溫鎮潤州，令炤顏徧閱牙內將校，有藍彥思者，遙謂曰：「若多言，或中也。」炤顏曰：「君勿言，郎君非終者。」彥思曰：「軍校死於鋒刃，吾事也。」紹顏曰：「汝寧能好鋒刃死乎？」未幾，州有火災，牙兵盛造木桶以貯水，軍人因持桶刀作亂，彥思遂死於難。
　　李攻，天祐時爲舒州倉官。自言少時因病遂見鬼，爲人言禍福多中。高祖初襲位，大將張顥操廢立之權，威震中外。攻時宿於鷺山司命真君廟，翼日與道士崔綽然輩偕行。方數武，忽止同行於道側，自蔽大樹窺之，曰：「向見一人，栓桔甚嚴，吏卒數十人衛之，是必爲真君所考召也。」問爲誰，良久乃言曰：「張顥也。」不匝月，而顥果誅死。左雄武統軍李宗造開元寺成，大會文武僧道於寺中。既罷，攻復謂綽然曰：「向二吏繫坐中客而去，其人當不永矣。」言其容貌、衣服，則州練巡官陳絳也；未幾，降暴卒。其神驗皆斯類。
　　柳翁，饒州人。常乘小舟釣鄱陽江中，姿子亦不見其飲食，凡山川深遠與水族之類，無不周知。鄱人有漁釣者，咸諮訪後行。天祐中，呂師造爲驍州刺史，修城掘壕，至城北則雨，止役則晴。或問翁，翁曰：「此下龍穴也，震動其土，則龍出穴而雨矣。掘之不已，霖雨行將爲患。」已而畚鍤及數丈，其下霧氣衝人，不可入，果霖雨連旬不止。呂氏諸子將網魚於鄱陽江，召問翁，翁指南岸一處：「今日惟此有魚，然有一小龍在焉。」是日果大獲，舟中以瓦器貯之。中有鱓魚長二尺許，雙目精明，繞器而行，草魚皆翼從之。將至北岸，遂失所在。
　　黃冠道人，無名氏，自雲鍾離人也。高祖改元開國時，廣陵殷盛，士庶駢闐，道人狀如病狂，手持一竿，竿首懸一木，刻爲鯉魚形，行歌於市曰：「盟津鯉魚肉爲角，濠梁鯉魚金刻鱗。盟津鯉魚死欲盡，濠梁鯉魚始驚人。」又云：「橫排三十六條鱗，箇箇圓如紫磨真。爲甚竿頭挑著定，世問難遇識魚人。」其類此意者凡數十章，時人莫能曉。後徐知誥禪代，復姓李氏，其言始應。
　　虔州少年，不詳其姓氏。高祖時，虔州將鍾某之廣陵，道經太和戍，遇少年，求同往，鍾許之。會屠肆有豕首，欲市之，而不攜一錢，少年曰：「小事易易耳。」及還，已出豕首袖中，因解囊中錢，復償其直。及至廣陵，有輕俠數人來逆旅，少年指青衣者曰：「此必今夕爲盜耳。」鍾未之信。中夜聞穴壁聲，伺其引首過竇，急持之，卽青衣客也。居無何，忽謂鐘曰：「不可久處。」趣之歸。鍾如其言，逮至白沙，而朱瑾被殺，廣陵果大擾焉。
　　劉通微，精衛數，素爲宋齊丘所知。乾貞初，徐知誥執政柄，徐溫將佐忌之，屢請以溫子知詢爲代，中外岌岌，人無固志。齊丘夜召通微同宿，而徵其事。坐久，聞鼓聲，通微投袂起曰：「子嵩，事必中變，政事僕射安若秦山，不足多慮也。彼懷惡志者，行當受禍。金鼓之聲撕撕然，殆有大喪與？」夕未曙，捷步至，白溫死矣。
　　褚雅字元道，錢唐人。武義時，來隱於茅山。樂施輕財，拯物無厭。營田既穫，以與貧者。與人共居，常旦起灑掃，取水以給釆薪之人。夏月移瓜，恣人來取，當時暑，行道無暍者，人咸以爲難。
　　申漸高，不知何地人。事睿帝爲樂工，常吹三孔笛，賣藥於廣陵市。乾貞時，按籍編括，而關司斂率尤繁，商人苦之。會都城亢旱，中書令徐知誥謂左右曰：「近郊頗得雨，都城不雨，何也，得非刑獄有冤乎？」漸高作諧語進曰：「雨畏抽稅，不敢入京耳。」知誥大笑，明日下教，弛額外稅，信宿大雨霑洽。太和中，閱誥與弟知詢不相能，一日，手金巵引鴆賜知詢曰：「願弟壽千歲。」知詢心疑之，取它器均酒之半，跽進曰：「與兄分享五百歲。」知誥色變，左右莫知所從。慚高舞袖升堂，掠二酒併飲之，懷金巵趣出。知誥密遣人以良藥解之，已腦潰卒。
　　徐仲寶，長沙人。順義時爲舒城令，已又改樂平令，皆有能名。仲寶在舒城日，與家人見白氣斜飛而去，中若有物。仲寶婦以手攫之，得玉峽蝶一枚，製作精工，人莫能測。及在樂平，家人復於廁竈鼠穴中得錢甚多，仲寶帥人掘其處，深數尺，有白雀飛出，止於庭樹，共下獲錢至百萬，錢盡，白雀乃去。當時傳爲異事。
　　朱延壽妻王氏，當太祖以計召延壽，詭言欲與以揚州，延壽信之，將行，王曰：「今若得揚州，成宿志，是興衰在時，非繫家也。然此行吉凶未可知，願日發一介慰我。」一日，介不至。王曰：「事可知矣。」乃部分僮僕，授兵器。方闔扉，而捕騎至，遂出私帑施民，發百燎焚壽州牙舍，曰：「我誓不以皎然之軀，爲讎人所辱！」赴火死。
　　張訓妻，故劍俠也，未詳其所由來。太祖常在宣洲，給諸將鎧甲，訓得故敝者，不如意。妻謂之曰：「此不足介意，第司徒不知耳。」明日，太祖問訓曰：「爾所得甲如何」訓以告，乃易之。後太祖移鎮揚州，常賜諸將馬，訓所得復駑弱不任，形於顏色，妻復言如前。明日，太祖又問之，訓以爲言，太祖曰：「爾家事神邪？」訓曰：「無之。」太祖曰：「吾頃在宣州，賜諸將甲，是夜夢一婦人衣真珠衣告予曰：『公賜張訓甲甚敝，當易之。』今賜諸將馬，復夢前珠衣婦人告予曰：『張馬非良馬。』其故何哉？」訓亦莫之測。
　　訓妻有衣麓，常自敵閉，不爲人所見。會妻出，訓竊放之，得珠衣一襲，異焉。及妻歸，顧謂訓：「君啟吾衣麓，何也？」先是，妻每食，必待訓，一日，訓歸，妻已先食，語訓曰：「今日嘗異味，遲君者數矣。」俄發飯，訓見蒸人首一具，心惡之，欲殺其妻。妻逆知訓意，曰：「君欲負我邪，然君方爲數郡刺史，我不能殺君。」因指一女使曰：「殺我，必先殺此婢；不爾，君必不免。」訓遂殺妻及其婢。
