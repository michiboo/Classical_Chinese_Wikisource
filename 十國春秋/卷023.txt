　　嚴續字興宗。父可求，爲吳相。續年十餘歲，以父廕補千牛備身，遷秘書郎。列袓以女妻之。少長富貴，性恭恪，循循如也。烈袓受吳禪，官兵部侍郎、尚書左丞。元宗卽位，進禮部尚書、中書侍郎。
　　時宋齊丘專國，公卿多附之，惟續持正不爲屈。翰林學士常夢錫數言齊丘姦黨，元宗謂夢錫曰：「吾觀大臣中惟嚴續中立，然才短，恐不能勝其黨，卿宜助之。」夢錫退，諭旨於續，續善遇之，而不盡用其言，卒爲黨人所排。夢錫罷宣政院，續亦出爲池州刺史。江文蔚揚言於朝曰：「嚴續，國之勳戚，位爲大臣。今以不附憸邪，橫遭斥逐，則餘可知矣。」於是羣黨迫公論，召還，復拜中書侍郎、兼三司使，已又出爲奉化軍節度使。數年，仍入知尚書省，遂爲門下侍郎、同平章事。割地後，罷爲少傅。元宗南遷，拜左僕射，使輔太子居守。
　　後主立，改司空，同平章事。續自以肺腑，盡忠不貳，然寡學識，聽用多非其人，不能稱職。或作《螃蠏賦》以譏之。〈一雲賦乃江文蔚所作，畧曰：「外視多足，中無寸腸。口裹雌黃，每失途於相沫；胸中戈甲，常聚衆以橫行。」〉是時以軍興，百官政事往往歸樞密院，續言多不見用。求罷，拜鎮海軍節度使。逾年，稱疾歸，卒於私第，年五十七。諡曰懿。
　　初，續以少貴倦學，頗事遊謔，〈《南唐近事》云：嚴續相公歌姬，唐鎬給事通犀帶，皆一代之尤物。而夜相府有呼盧之會，唐適預焉。嚴命出妓解帶，較勝於一擲，六骰數巡，唐彩大勝，唐乃酌酒，命美人歌一曲以別相君。宴罷，拉而偕去，相君悵然遣之。〉見輕同列，因力教羣從子弟，砥礪儒業，諸子及孫舉進士者累累不絕。晚歲尤屈身下士。壽春人劉奐，性方言直，續薦爲監察御史、起居舍人，時論善之。續疾革時，與賓客譚論如平時。後主使內夫人問之，續遺託國事，辭氣慷慨，言不及私，歷陳羣臣邪正，某當退、某當進者，凡若干人。

　　常夢錫字孟圖，扶風人，或曰京兆萬年人也。岐王李茂貞不貴文士，故其俗以狗馬、馳射、博弈爲豪。夢錫少獨好學，善屬文，累爲秦、隴諸州從事。茂貞死，子從儼襲父位，承制補寶鷄令。
　　後唐長興初，從儼入朝，以夢錫從。及鎮汴，爲左右所譖，遂南奔。烈袓輔吳，召置門下，薦爲大理司直，隨至金陵，改觀察推官；及受禪，擢殿中侍御史，徙禮部員外郎。每從容奏事，烈袓以爲有識量，益見獎遇，遂直中書省，參掌詔命，進給事中。時以樞密院隸東省，故機事多委焉。
　　夢錫重厚方雅，多識故事，數言：「朝廷因楊氏霸國之舊，尚法律，任俗吏，人主親決細事，煩碎失大體，宜修復舊典，以示後代。」烈袓納其言，頗議簡易之伕。又言宋齊丘、陳覺姦邪，馮延巳、魏岑並小人，不宜左右春官。元宗居藩邸，有過失，夢錫輒盡言規正無所撓。始雖不悅，終以諒直多之。及卽位，首召見慰勉，欲用爲翰林學士，齊丘黨惡其不附己，坐封駮制書，貶池州判官。未幾，齊丘出鎮，召爲戶部郎中，遷諫議大夫，卒以爲翰林學士。復置宣政院於內庭，以夢錫專掌密命。而魏岑已爲樞密副使，善迎合，外結馮延巳等，相爲表裏。夢錫終日論諍，不能勝。罷宣政院，猶爲學士如故，乃稱疾縱酒，希復朝會。〈《南唐近事》云：夢錫爲翰林學士，剛直不附，貴近側目。或謂曰：「公罷直私門，何以爲樂？」席曰：「垂幃痛飲，面壁而已。」蓋馮、魏擅權之際也。〉
　　鍾謨、李德明分掌兵、吏諸曹，以夢錫人望，言於元宗，求爲長吏以自重，除戶部尚書、知省事。夢錫恥爲小人所推薦，固辭不得，惟署牘尾，無所可否。夢錫無子，以婿王繼沂理家務。或言繼沂亂內，夢錫一日盡出妻妾，奏黜繼沂於虔開，室爲之一空。會延巳爲相，因文致其罪，貶饒州團練副使。夢錫時以醉得疾，元宗憐之，留處東都留守。周宗力勸夢錫止酒治疾，從之，得少瘥。召爲衛尉卿，改吏部侍郎，復爲學士。交泰元年，方與客坐談，忽奄然卒，年六十一。死後裁逾月，齊丘黨與敗，元宗歎曰：「夢錫平生欲去齊丘，恨不使見之。」贈右僕射，諡曰康。
　　夢錫文章典雅，有承平之風；歌詩亦清麗，然絕不喜傳於人。剛褊少恕，恆以直言忤物。常與元宗苦言延巳浮誕，不可信，元宗曲爲辨解。夢錫詞窮，乃頓首曰：「大姦似忠，陛下若終不覺悟，家國將爲墟矣！」元宗不答，而心善之。及割地降號後，公卿在坐，有言及周以爲大朝者，夢錫笑曰：「羣公常言致君堯、舜，何故今日自爲小朝耶！」〈《釣磯立談》云：上巳日，朝貴出秦淮游謙，坐中有詆大朝事者，夢錫睜目戟手曰：「諸公平時每言致君如堯、舜，今返自爲小朝耶！」今從《南唐書》。〉衆皆默然散去。每公卿會集，往往暗嗚大叱，驚其坐人，以故不爲時所親附。然既歿，皆以正人許之，雖其仇讎，不敢訾也。

　　論曰：嚴續以正自持，不附私黨，雖才詘於德，庶幾末流之底柱焉。常夢錫負氣剛峭，侃侃弗撓，中主業知其人，而屢經顛躓，未展鴻猷，昔人所以致歎於郭公也。
　　蔣廷栩，爲人廉介不苟。昇元時，烈袓召文武官觀內藏，命隨意取金帛以去，百官重載歸，廷栩獨手持一縑，餘無所取，時人以此多之。終尚書郎。
　　姚景{{annotate|孫氏《職官分記》作「景鍾」。始事劉金爲廄卒，金暇日至廄中，見景晝暝，有二赤蛇蟠景面，少頃，入鼻竅而寤。金由是奇之，引爲裨將，妻之以女。居數年，烈袓重其爲人，使典親兵，歷制置使、刺史，拜清淮軍節度使。壽春爲江、淮重鎮，民不堪供億之苦，景至，一切罷去。澣衣敝冠，漠然古風。初，吏請家諱，景大署牘尾曰「諱贓吏」。於是屬僚皆勵廉隅，貪墨者稍稍斂跡。景嘗登城，見其長子導從甚盛過市，市人廢業辟路，召其子杖之。未幾，卒於鎮。
　　陳起，蘄州人。性剛經，尤惡妖異。昇元中，以進士起家爲黃梅令。時縣境獨木村有妖人諸佑，〈諸音查，佑一作祐。〉挾左道，自言數世不食肉，能使富者貧，貧者富，俚民稍稍從之。初有徒數十人，積數年，從者至數百，男女無別，號曰「行辱」，夜行晝伏，取貲於盜。相與倡言，佑有神術，能升虛空，入水火。州縣亦憚之，不敢問。起到官，邑人畢賀，佑獨偃蹇不至。起乃按戶籍，取佑爲里正，不服，嫚言曰：「吾斷令頭！」起告巡檢使周鄴出兵捕佑等，獲之，沃以豕血，佑迄不能神，皆執縛。搜其家，得乘輿服器，遂斬之。鄴欲宥其婦女、童稚，起曰：「此皆瀆亂人倫，不可使有遺育。」乃併斬之。起由是知名，官至監察御史，卒。

　　賈崇少勇果，俗謂之賈尉遲。事烈袓，積官至侍衛都虞候。元宗嗣立，詔齊王景遂總庶政，惟魏岑、查文徽得奏事，餘非召不得見。崇叩閤請見曰：「臣事先朝三十年，見先帝所以成功業者，皆用衆賢之謀，故孜孜詢察下情，猶患壅隔。今陛下始卽位，所委何人，而頓與臣下練絕。臣老矣，不得復奉顏色。」因嗚咽流涕。元宗感悟，命坐賜食，遂收所下詔。
　　未幾，擢神武統軍，已而爲東都屯營使，周師未及境，盡焚其井邑，棄壘而歸。元宗責其奔潰之由，且曰：「朝野謂卿爲賈尉遲，朕甚賴卿，一旦敵兵未至，棄甲宵遁，何施面目至此耶？」崇叩首言：「朱元既叛，大軍失律，城孤氣奪，無數旅以禦要害，雖真尉漣，亦無所施其勇。惟陛下裁之。」以杵旨釋罪，長流撫州。

　　論曰：蔣廷栩寶不貪之風，姚景履儉約之節，可雲清矣。陳起殄滅祆類，與西門豹投巫何異焉？賈崇排閤直諫，義形於色，而棄師宵遁，卒以辱國，何前後之不相伴耶？
　　公乘鎔，相州人。先世有錫爵公乘者，遂以爲字焉。元宗卽位，命鎔與伴送使陳植航海修好於契丹。明年，鎔進蠟書於元宗曰：「臣鎔自去年六月離罌岫，七月至鎮東關，遣王朗奉表契丹。九月，乃有番官彝離畢部牛車百餘乘及鞍馬沿路置頓。十月至東京，留三日，契丹主遣閑廄使王廷秀稱詔勞問，兼述泰寧王、燕王九月同行大事。兀欲卽世，母妻併命。又遼東以西，水潦壞道數百里，車馬不通，今年方至幽州，館於愍忠寺。先迎御容人官，言先欲見唐皇帝面。乃引見如舊儀，間國書中機事，臣卽述奕世歡好，當謀分裂之事。契丹主喜，問復有事否。臣曰：『軍機別有密書。』契丹主接至袖問，乃云：『吾與唐皇帝一如先朝往來。』因置酒合樂， 又諭臣曰：『使人泛巨海而至，不自意變起骨肉，道路有聞，亦憂恐。』手斟一玉鍾酒先自啜，乃以勸臣令飲釂，自旦至日鋪始罷。自時數遣使宣勞，三日一賜食。謹遣王朗責骰號子歸聞奏。」「骰號子」，不知何等語也。時以鎔有古使臣風。

　　王仲連，北方人也。仕烈袓爲御史，元宗時改左散騎常侍。元宗常謂曰：「自古及今，江北文人不及江南之盛。」仲連對曰：「誠如聖諭，陛下聖袓元元皇帝降於毫州真源縣，文宣王生於兗州曲阜縣，亦不爲少矣。」元宗有愧色。仲連後官少府監。
