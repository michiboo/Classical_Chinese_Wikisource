太紀史氏，家世齊魯，或雲雁門史建瑭族姑也。唐僖宗時，太祖納之，生烈祖、高祖，己而封武昌郡君。烈祖嗣王位，尊爲太夫人。及紀祥之變，嚴可求假太夫人教，令諸將宜無負楊氏，高祖遂得立。未幾，徐溫暴張顥弒君罪，詣西官白其事，太夫人恐懼泣曰：「吾兒幼沖，禍難如此，願保百口歸廬州，公之惠也。」溫曰：「顥弒逆，不可不誅，太夫人宜自安。」武義元年，尊爲太妃；無何，薨。按九國志：渥母史氏封武昌郡君，渥嗣位後尊爲太夫人。通鑑又云：隆演尊母爲太妃。一雲讓皇尊爲皇太后者，非也。
夫人朱氏，本國節度使延壽姊。少以黠慧侍太祖，會延壽被誅，並夫人出之。朱氏，唐封燕國夫人，制曰：全燕列壤，大國疏封，式示寵榮，以旌賢淑。
太后王氏，睿帝其所出也。武義二年六月，睿帝卽王位，尊爲太妃；未幾稱帝，尊爲皇太后。乾貞二年八月殂。
讓皇后王氏，初事睿帝爲德妃，太和五年九月冊立爲後。及南唐受禪，睿帝殂於丹楊官，後不知所終。
臨川王濛，太祖第三子。五國故事雲第十六。九國志曰：濛字志龍，常持節冊徐溫大丞相，溫見曰：「此子瞻顧特異，恐難其下。」武義元年，封廬江郡公。時徐溫秉政，濛內不能平，居恆撫膺歎曰：「我國家竟爲它人所有乎！」溫聞而惡之。是冬，出爲楚州團練使；明年，徙舒州。及高祖卽世，濛以次當立，而溫不欲長君，且忌濛，乃奉睿帝嗣吳王位。未幾，睿帝稱尊號，進濛席山王。明年，改封臨川，累加陽武軍節度使，兼中書令。
已而齊王知誥將謀受禪，遣人告濛藏匿亡命，擅造兵器，以搆其罪，降爲歷陽鄘曆，令守衛軍使王宏帥兵二百，幽之和洲。居二年，濛知國將亡，遂破壁殺宏，溫子勒兵攻濛，濛射殺之，引二騎詣廬州隱勝節度使周章畫策，爲沐子弘祚所執，已見殺於採石，追廢爲悖逆庶人。濛妻子在和州，悉爲侍衛軍使郭悰所殺。南唐昇元元年，追封臨開王，諡曰靈，以禮改葬。
新安公潯，太祖第五子也。高祖開吳國，封郡公，尋卒。
德化王澈，太祖第六子也。武義元年，封鄱陽郡公。睿帝卽皇帝位，封平原王，已又徙封德化。 不知所終。又按實賓録云：楊行密有一子，病瘠，鄉里號爲「不語楊家」。未知爲太祖第幾子，附記於此。
論曰：語雲「芳蘭當戶，不得不鉏」，其濛之謂乎，一奮而死，邦家淪喪，所由過於江夏諸王貪生者遠矣。
席陽生盼，廣阻子也。初名繼明，武義時封廬陵郡公，已而改今名。乾貞元年，封南陽王。南唐禪代，降爲公。
太子漣，睿帝長子也。乾貞二年，封江都王。太和初，立爲皇太子。天祚中，納齊王知誥女爲妃。及南唐受禪，降封弘農郡公，領平盧章節度使，兼中書令。已又改康化軍節度使。昇元四年，漣謁平陵還，至竹篠口，維舟大醉，一夕暴薨。或曰左右承唐主指，實置之死也。追封弘農王，諡曰靖。
江夏王璘，睿帝第二子也。乾貞初，與宜春、南陽諸王同封，累加太尉。禪代時，奉璽綬於齊，南唐主遷官增邑，降封爲郡公。
宜春王璆，睿帝第三子。乾貞初，封王宜春。不知所終。
建安王珙，睿帝兄子也。初封南昌郡公，乾貞元年，進封爲王。南唐受禪，降珙等十二人爲公，或作「十一人」。珙領康化軍節度使，兼中書令。居無何，稱疾罷官，歸永寧吉終焉。
宜陽王璪，亦睿帝從子。天祚元年，璪資冊寶冊徐知誥爲齊王，及南唐禪代，降封郡公。
太子妃李氏，齊王知誥第四女也。賢明溫淑，容儀絕世。天祚中，冊立爲皇太子漣妃。及南唐受禪，宋齊丘請離其昏，唐先主不許，封永興公主。妃自以爲吳家冢婦，而國亡，中懷憤絕，聞人呼公主，輒悲傷流涕，左右爲之慘戚。諸兄多惡之。唐先主曰：「內夫家而外父家，婦人之德也，何罪之有！」已而從太子漣至池州。漣既薨，妃還居金陵官，終身鎬素，斥去容飾，不茹葷血。自稱未亡人，焚香對佛誓曰：「願兒生生世世莫作有情之物！」年二十四歲，無疾坐亡，有光如剪，長丈餘，自口而出，凡五夕始滅。至斂，溫軟如生。唐先主悼痛，詔李建勳勒碑宮中，紀其異雲。
論曰：婦人內夫家，義之正也。史言妃聞呼公主，必流涕而辭，其志操亦何異黃皇室主邪，良可哀矣！
睿帝女上饒公主
土饒公臣者，睿帝愛女也。太和末，下嫁左僕射徐景遷，會景遷死，公主亦繼亡。南唐禪代，追封景遷爲高平郡王，公主爲燕國君，諡曰貞莊。
