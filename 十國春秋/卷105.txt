睿宗名鈞，初名承鈞，世祖次子也。以後唐天成元年丙戌生。幼而潁異，性孝謹，頗好學，工書。太祖既晏駕，承鈞謂服喪以日易月，非禮也。始行三年喪禮。
奉表於遼，自稱曰男遼主述律。答之以詔，呼爲兒皇帝。遣驃騎大將軍知內傳省事劉承訓冊命承鈞爲天子，更名鈞，時年二十九也。仍稱乾祐，不改元。
乾祐八年春，二月庚子朔，日食。庚申遣使如遼，請加上天順皇帝尊號，不許。夏六月丁未，蜀主遣使，約主兵攻周，許之。
乾祐九年夏，四月，葬神武皇帝於交城北山，上廟號。六月甲子，遣使於遼，議軍事。是冬，服除。改明年爲天會元年。
天會元年春正月，已丑朔，大赦。以子繼恩爲太原尹，翰林學士衛融爲中書侍郎，同平章事內客省使叚常爲樞密使，侍衛都指揮使蔚進掌親軍。潛結江南川爲外援。夏五月辛卯，遣使供方物於遼。秋七月初立七廟於高祖，舊第號顯聖宮。冬十朋癸亥，麟州刺使楊崇訓，舉城降。周周以爲麟州防禦使。十一月，遼遣大同節度使侍中，高勲，將兵會李存，環擊周至潞州城下而還。帝知契丹不足恃而不敢遽絕，贈勲甚厚。十二月，唐使者陳處堯自契丹來，遊太原。帝厚禮之，留數日北還。
天會二年，春正月，丙子，周建雄節度使楊廷璋敗我兵於隰州城下。時周隰州刺史孫議暴卒，廷璋檄都監閑廄使，李謙溥權知州事。未機，我兵至攻城，久不下。廷璋潛與謙約，各募死士百人襲我營。我兵驚潰遂解，還。夏六月壬子，周昭儀節度使李筠，寇石會關，遂拔六寨。乙卯，丑，再遣使如遼。十二月，庚辰，又遣使如遼。是冬，國中大雪。國人唱曰：「生怕赤真人，都來一夜春。」
天會三年，夏四月，戊戌，遼以南京留守蕭思溫爲兵部都總管，擊周師。是月周攻契丹，拔益津，凡橋淤口三關。遼主遣使來告急。五月，乙巳朔，周師陷瀛、莫二州。帝諭發兵撓周邊，遣使日馳七百裏。會周王南歸乃止。庚戌，周李重進，將兵出土門寇。巳巳，敗我兵於百井，斬首二千餘級。六月，周李筠入寇，陷遼州，獲我刺史張丕。辛巳，周楊廷璋侵邊，降我堡寨十三。是月，周主殂，梁王宗訓。立冬十一月，遼師謀會我兵，攻周鎮、定二州。
天會四年，春正月，乙巳，周禪位於宋，宋改元建隆。夏四月，周昭儀節度使李筠起兵拒宋，遂殺澤州刺史，據其城。已而遣牙將劉繼衝，判官孫孚，奉表稱臣。執其監軍周光遜，閑廄使李廷玉送於我乞兵爲援。帝欲謀於遼，繼衝述筠意請無用契丹兵。帝即率本國兵自將出團柏谷，羣臣餞於汾水僕射。趙華獨言筠舉事，輕易未可爲恃。帝至於太平驛，封筠西平王。筠見帝儀衛不備，非如王者，心甚悔。因自陳受郭氏恩，不敢愛死。帝與周世仇，亦不悅其說，遂使宣徽使盧贊監其軍。筠心益不平，與贊多不協，乃留長子守節，居潞而自引衆南向。帝聞贊與筠異，遣平章事衛融和解之。是月，遣河陽節度使范守圖，將兵援筠。夏五月，乙亥，朔，日有食之。癸卯，宋將石守信敗李筠於長平。壬子，以潞州歸附，遣使告遼。丁巳，宋帝新征筠。丁卯，宋石守信、高懷德大破筠兵，盧贊死焉。筠走保澤州，宋帝列柵圍之。六月辛未，澤州陷，李筠赴火死，衛融被執。宋帝以鐵撾擊融首，不死，釋之。帝懼，引師歸。乙酉，宋帝攻潞州。丁亥，李守節以潞州降宋。甲午，宋將折德扆，敗我兵於沙谷砦。是月，宋兵圍石州。帝遣使告遼，詔阿刺率四部來援。復命蕭思溫以三部兵助之。秋九月，壬寅，宋昭儀節度使李繼勲寇平遙縣，俘獲甚衆。十月乙酉，宋晉州兵馬鈐轄，荊罕儒襲汾州死焉。
天會五年，冬十二月，乙未，李繼勲大敗我兵，執遼州刺史傳廷彥及其弟勲。
天會六年，春二月，我兵侵晉、潞二州，爲宋守將所敗。三月，宋詔我降人徙家於邢、洺，計口給粟。夏四月，宋命郭進控西山，武守琪戌。晉州李謙溥守隰州以備我師。是月，太原民潛逃降宋者四百七十人。秋七月，捉生指揮使路貴等十一人降宋。宋並補內殿直。
天會七年，春二月，遣使如遼，言我國欲巡邊徼，乞張聲援。秋七月，宿衛殿直，行首王隱、劉紹、趙鸞等謀亂事，覺，伏誅。辭連樞密使叚常出，常爲汾州刺史，
