　　馮宏鐸，泗州漣永人也。善騎射，侃侃若儒者。與里人張雄同爲武寧軍偏將，並見疑於節度使時溥。二人懼禍，乃合兵三百度江，壁白下，取蘇州據之，稍稍嘯會，戰艦千餘，兵五萬，乃自號天成軍。
　　鎮降節度使周寳之敗，奔常州，聞高駢將徐約兵銳甚，誘使擊雄，與之蘇州。雄與宏鐸匿衆海中，使別將趙暉據上元，資以舟械。寳兵散，多降暉，衆至數萬。雄卽以上元爲西州，欲治臺城爲府，旌旗衣服，僭擬王者。太祖圍揚州，畢師鐸厚賷寶幣以啗雄，與連和。雄率軍浮海屯東塘。時秦彥在揚州，以僕射告身授雄，又以尚書告身授宏鐸。已而不戰，解兵歸。暉數剽江道，雄擊殺之，坑其衆，自屯上元。大順初，唐以上元爲昇州，詔授雄刺史。未幾，卒。雄善馭衆，人多思之，爲立廟。
　　景福二年，宏鐸代爲刺史。乾寧二年，舉州附太祖。久之，表授武寧軍節度使。
　　宏鐸外雖納好，然倚兵艦完利，謀取潤州，遣客尚公迺進說太祖，太祖不從。會大將田頵在宣州募工治艦，陰圖宏鐸，宏鐸介宣、揚之問，益內疑不自安。而州數有怪，大風發屋，巨木飛舞。州人駭曰：「州且易主矣！」師鐸乃帥軍南嚮以襲頵，頵逆戰於曷山，宏鐸大敗，收殘士欲入海。太祖懼復振，遣人迎犒東塘，好謂曰：「勝負，用兵常事也。今衆尚彊，一戰之衂，何苦自棄海島？吾府雖隘，足容君，使將吏各得其所。若欲揚州，我且禳公。」宏鐸舉軍盡哭。太祖從十餘人，搖飛艫，常服，不持兵，入其軍，執手慰勉，遂以宏鐸歸，表爲淮南節度副使，宏鐸由是不復叛。
　　朱瑾，宋州下邑人，唐天平節度使宣之從父弟也。瑾少從宣居暉州，補軍校，倜儻有大志。兗州節度使齊克讓其爲人，以女妻之。瑾行親迎，乃選壯士爲輿夫，伏兵於輿中，夜至兗，兵發，遂鹵克讓，自稱留後。唐禧宗卽拜瑾奉寧軍節度使。
　　瑾與宣已破秦宗權於汴州，朱全忠責瑾誘宣武軍卒以歸，遣朱珍攻瑾，取曹州，又攻濮州，而全忠自攻宣於鄆。瑾兄弟往來相救，凡十餘年，大小數十戰，與全忠屢相勝敗。全忠得宣將賀瓌、何懷寳及瑾兄瓊，乃將瓊等至兗城下，告瑾曰：「汝兄敗矣，今瓊等已降，不如早自歸。」瑾偽曰：「諾。」乃遣牙將胡規持書幣詣軍門請降。全忠悅，自就延壽門與瑾語。瑾曰：「願得瓊來，送符印。」全忠信之，遣客將劉捍送瓊至。瑾伏壯士蘆懷進橋下，單騎迎瓊，揮手語捍曰：「請瓊獨來。」瓊前，懷進突出禽之，遂閉門，責瓊先降，斬之，擲其首城外。瓊江南野史作珙，今從五代史。全忠度不可下，遂留兵圍之而去。
　　瑾嬰城自守，而宣亦敗於鄆州，乃乞師於河東。河東將李承嗣、史儼以騎兵五千救之。全忠已破宣還，急趣兗。瑾城中食盡，與承嗣等掠食豐、沛間。汴兵奄至，瑾將康懷貞等以城降。瑾引麾下兵走沂州，沂州刺史尹處賓不納；次走海州，汴兵急追之，遂同承嗣、儼奔太祖。淮南人壯之，呼其小字爲宋愍哥。
　　太祖聞瑾來，大喜，逆之高郵，解玉帶贈之，表瑾領武寧軍節度使，以爲行軍副使。而瑾妻竟爲全忠所得，後爲尼。時我兵多淮人，淮人輕弱，不任戰，得瑾勁騎，而兵益振。是歲，汴將葛從周、龐師古攻壽州，太祖用瑾大破其兵於清口，斬師古。累表瑾行營副都統，領平廬軍節度使，同中書門下平章事。
　　太祖薨，烈祖及高詛相繼立，皆年少，徐溫與其子知訓專政，畏瑾，欲除之，瑾亦時時謀殺知訓。常以月旦遣愛妾候知訓，知訓強通之，妾歸自訴，瑾殊不平，屢勸高祖誅徐氏以去國患，高祖不能爲。既而知訓惡瑾位加己之上，以泗州建靜淮軍，出瑾爲節度使，瑾益恨之。將行，召之夜飲。明日，知訓過瑾謝，瑾復置酒自捧觴，命寵妓以歌侑酒，且獻所愛馬爲壽。知訓喜，瑾延之升堂，呼其妻出拜。知訓方答拜，瑾以笏擊踣之，伏兵自戶突出，殺之。初，瑾以二惡馬繫庭中，知訓入而釋馬，使相踶嗚，故外人莫聞其變。瑾攜其首馳示高祖曰：「今日爲吳除患矣！」高祖懼，以衣掩面曰：「舅自爲之，瑾與太祖夫人同姓，故呼爲舅。此事非吾敢知！」遽起入內。謹忿然曰：「婢子！不足與成大事。」以知訓首擊柱，提劍而出，府門已闔，因逾垣，折其足。瑾顧路窮，大呼曰：「吾爲萬人去害，而一身死之！」遂自刎。
　　徐知誥在潤州，聞亂，以兵趣廣陵，族瑾家。瑾妻陶氏臨刑而泣，其妾曰：「何爲泣乎，今行見公矣！」陶氏收淚，欣然就戮。聞者哀之。陶，故傳陽公雅之女也。瑾名重江淮，人畏之；其死也，屍之金陵北門，路人私共瘞之。是時民多病瘧，皆取其墳上土，以水服之，雲病輾愈，更易新土，漸成高墳。徐溫等惡之，發其屍，投於雷工塘。後溫病，夢瑾挽弓射之。溫懼，網其骨葬塘側，立祠其上。先是，瑾常患疽，醫工視之，色懼。瑾曰：「但理之，吾非以病死者！」於是果然。卒年五十二。韻府云：瑾兵黥雙雁於頰，號「雁子都」。
　　李承嗣，雁門人，故河東驍將也。爲汴兵所逼，同史儼從朱瑾南奔，太祖署爲淮庸行軍副使。是時汴將葛從周屯壽州，龐師古營清口，侵淮，淮人大恐。太祖欲先趣壽州，承嗣言不如先向清口，師古敗，從周自走，此制敵之上策也。已而果如所料。太祖置酒高會，賞承嗣錢萬縉，表領鎮海軍節度使。
　　天復二年，太祖引兵攻汴，以承嗣權知淮南軍府事，境內無擾，承嗣之力也。高祖時，改淮南行軍副使，參頂軍府之事，已出爲楚州刺史。太祖待承嗣及儼甚厚，第舍、姬妾咸擇其尤者賜之，故二人爲太祖父子盡力，屢立功，竟先後死，不復歸。儼累官滌州刺史。
　　承嗣常與淮南副使陸洎友善。天祐二年九月，承嗣過洎，洎因言夕夢騎兵召至一大府，署曰陽明府，入門，趣階下，一紫衣秉筠取書，宣云：「洎三世爲人慈孝，可陽明府侍郎，判九州都監事，來歲季秋十有七日蒞任。」隨遣騎送歸。明年九月，承嗣復詣洎，曰：「君比當上事，何無恙也？」洎曰：「府中已辦，詰朝當行。」承嗣曰：「吾素以長者重君，今無乃近妄乎？」洎曰：「惟君與我有緣，它日必當卜鄰。」承嗣嘿然去。俄而洎卒，葬於茱萸灣。後數年，承嗣葬於洎墓之北，其言遂驗。
　　禪，承嗣少子也。和雅練達，有父風。居廣陵宣平里中。一日晝寢，庭前有白蝙蝠繞庭而飛，家童輩以帚撲之，不能中，久之出戶外，忽不見。是年禪妻卒，輀車出入之路，卽飛翔所膩處也。人咸異之。
　　彭彥章，廬陵人，吉州刺史𤣳之弟也。天祐初，彥章爲袁州刺史，與撫州危全諷等連兵攻洪州。大將周本既擊敗全諷，遂乘勝攻袁州，執彥章以歸，高祖署爲百勝軍使。武義元年，吳越兵自東洲入寇，命彥章與裨將陳汾拒之。已而戰浪山江，彥章師敗績，汾擁兵不之救，彥章死焉。高祖爲誅汾，籍沒家貲，命以其半賜彥章家，稟其妻子終身。
　　李儼，唐宰相張濬少子也。初名休，一名播。仕昭宗，起家校書郎，歷官左金吾將軍。天復二年，賜今姓名，以爲江淮宣諭使，賫御札自巫峽問道潛行，拜太祖東面行營都統、中書令，進爵吳王，以討朱令忠。已而全忠克鳳翔，又殺濬於長水，儼遂留廣陵，不敢歸。
　　儼在廣陵，太祖甚尊崇之，待以王人之禮。始至時，太祖建制敕院，凡國有封拜，輒先告於儼，然後下。太祖卽世，諸將復詣儼承制授烈祖爲弘農郡王。久之，貧困無所依，寓居海陵，頗與朱瑾交好。徐知訓之死也，徐溫疑儼通謀，遂被殺，國人寃之。按《九國志》云：「李儼本左僕射張濬之少子，名播。起家校書郎。昭宗賜其姓名，來使，欲徵兵復讐。行密與全忠書云：「選張述於諫省，俾銜命於敵藩。授秩執金，賜編屬籍。」李吳蜀書張格傳云：弟休，仕唐爲御史，奉使揚州。聞長水之禍，改姓名日李儼。今以九國志爲允。
　　趙匡凝字光儀，蔡州人也。父德諲，事秦宗權爲申州刺史，宗權反，德諲攻下襄陽，已而以山南東道七州降朱全忠，全忠表爲行營副都統，河陽、保義、義昌三節度行軍司馬，會其兵以攻蔡，破之，德諲功多。未幾，卒，匡凝因自立。
　　時成汭死，雷彥恭襲取荊南，匡凝遣其弟匡明逐彥恭。全忠表匡凝荊襄節度使，以匡明爲荊南留後。是時唐衰，藩鎮不復奉朝廷，獨匡凝兄弟貢賦不絕。
　　匡凝爲人，氣貌甚偉，性方嚴，喜自修飾。頗好學問，聚書數千卷，爲政有威惠。汴人攻兗州，朱瑾求救於河東，河東將李承嗣、忠儼將兵救瑾，瑾敗，與承嗣等俱南奔。晉王李克用遣人以書幣假道於匡凝來聘，求歸承嗣等。晉王使者爲汴人所得，全忠大怒。是時汴兵已破兗州，遣氏叔琮、康懷貞等攻匡凝。叔琮取泌、隨二州，懷貞取鄧州。匡凝懼，請盟，乃止。全忠已弒昭宗，將謀代唐，畏匡凝兄弟不從，遣使告之。匡凝對使者流涕答曰：「受唐恩深，不敢妄有它志。」全忠遣楊師厚攻之，而自以兵殿漢北。匡凝戰敗，以輕舟奔太祖。師厚進攻荊南，匡明遂奔於蜀。
　　匡凝至廣陵，太祖見之戲曰：「君在鎮時，輕車重馬，歲輸於梁，今敗乃歸我乎？」匡凝曰：「僕世爲唐臣，歲時職貢，非輸賊也。今以不從賊之故，力屈歸公，惟公生死之耳。」太祖厚遇之。及太祖薨，烈祖稍不禮之。烈祖方宴食青梅，匡凝顧烈祖曰：「勿多食，發小兒熱。」諸將以爲倨慢，遷匡凝梅陵，後爲徐溫所殺。匡明卒於蜀。
　　鍾匡時，洪州高安人。父傳，爲鎮南軍節度使。會危全諷、韓師德等分據諸州，傳皆不能節度，以兵攻之，稍聽命。獨全諷守撫州不可下，乃自率兵攻其城。城中夜火起，諸將請急攻之，傳曰：「吾聞君子不追人之危。」乃掃地祭天，嚮城再拜，祝曰：「全諷不降，非民之罪，願天止火。」全諷聞之，明日，乃亦聽命，請以女妻匡時。傳居江西三十餘年，累官太保、中書令，封南平王。
　　天祐三年，傳卒，匡時自稱留後，請命於唐。全諷曰：「聽鍾郎爲節度三年，吾將自爲之。」已而傳養子延規與匡時爭立，乞兵烈祖，烈祖遣秦裴等攻匡時。匡時敗，被執，歸於廣陵。未幾，全諷起兵江西，謀復鍾氏故地。全諷爲大將周本所敗，江西遂入於境內。
　　雷彥恭，武貞節度使滿之子也。滿據朗州，引沅水塹其城，上爲長橋，爲不可攻之計。又鑿深池，府中客有過者，召宴池上，指池水曰：「蛟龍、水怪，皆窟於此，蓋水府也。」酒酣，取坐上器擲池中，因裸而入，取其器嬉水上，久之乃出，治衣復坐，意氣自若。其無賴剽掠，固天性然也。
　　天祐初，滿卒，彥恭嗣爲節度使，附於太祖。亦常攻劫，爲荊湖患。已而楚王馬殷發兵攻彥恭，彥恭恃塹爲阻，逾年不能破。五年夏，楚兵陷朗州，彥恭以輕舟來奔，高祖以爲淮南節度副使。楚人禽其弟彥雄等十人送梁，斬於汴市，澧、朗遂入於楚。彥恭後卒廣陵。
　　譚全播，南康人也。常與同邑廬光稠雅相愛，光稠狀貌雄偉，無它材能，而全播勇敢有識畧，然獨奇光稠爲人。唐末，羣盜起南方，全播謂光稠曰：「天下洶洶，此真吾等之時，無徒守此貧賤爲也。」乃相與聚兵爲盜。衆推全播爲主，全播曰：「諸軍徒爲賊乎，而欲成功也？若欲成功，當得良帥。盧公堂堂，真君等主也。」衆陽諾之。全繙怒，拔劍擊木，三斬之，曰：「不從吾令者，如此木！」衆懼，乃立光稠爲帥。
　　是時王潮攻陷巔南，全播攻潮，取其虔、韶二州，又遺光稠弟光陸攻朗州。光陸好勇而輕進，全播戒其持重。不聽，度其必敗，乃爲奇兵，伏其歸路。光陸果敗走，潮人迫之，全播以伏兵邀擊，大敗之，遂取潮州。是時劉隱起南海，擊走光陸，以兵數萬攻韶州。光稠大懼，謂全播曰：「虔、韶皆公取之，今日非公不能守也。」全播曰：「吾知劉隱，易與爾。」乃選精兵萬人，伏山谷中，陽治戰地於城南，告隱戰期，以老弱五千挑戰。戰酣偽北，隱急追之，伏兵發，隱遂大敗。光稠第戰功，全播悉推諸將，光稠心益賢之。
　　天祐六年，光稠來附於高祖，亦以虔、韶二州請命於梁。梁太祖爲置百勝軍，以光稠爲防禦使，兼匱楚開通使；又建髖南章，以爲留後。未幾，光稠病，以符印屬全播，全播不受。光稠卒，全播立其子延昌而事之。延昌好遊獵，其將黎球閉門拒延昌，延昌見殺，球因謀殺全播。全播懼，稱疾不出。已而梁拜球防禦使，球暴病死，其將李彥圖自立。全播益懼，遂稱疾篤，杜門自絕。彥圖疑之，使人硯其動靜，全播陽爲病劇狀以自免。彥圖死，州人相率詣全播第，叩門請之，全播乃起，遣使請命於梁，拜防禦使。
　　全播治虔州七年，有善政。高祖遺劉信攻破虔國，獲全播於虔州，遂以之歸廣陵，命爲右威衛將軍，領百勝軍節度使。未幾卒，年八十五。
