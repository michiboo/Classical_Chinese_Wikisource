　　李金全，其先吐谷渾人。事唐明宗爲廝養，以驍勇善騎射，常從征伐，積功至刺史。天成中，官龍武節度使，務爲貪暴。罷歸，獻馬數百匹，居數日，又獻。明宗謂曰：「卿馬何多邪？卿在涇州治狀如何，乃以馬爲事乎？」晉高袓時爲安遠軍節度使。
　　金全素戇直，不奈煩劇，中門使〈《五代史》作「左都押衙」。〉胡漢榮稍稍用事，以貪橫聞。高袓徵漢榮還闕，欲治其罪，金全將護不遣。《五代史》云：高袓選廉吏賈仁沼代之，且召漢榮。漢榮教金全留己而不遺，金全客龐令圖諫曰：「仁沼昔事王晏球，晏球攻王都於戶山，都遣善射者登城射晏球，中兜牟，仁沼從後引射善射者，一發而斃。晏球求其人，欲厚賞之，仁沼退而不言，此天下之忠臣也。都敗，晏球遣仁沼獻捷於京師，凡所賜與甚厚，悉以分故人、親戚之貧者，此天下之廉士也。爲人如此，豈有爲人謀而不善者乎？宜納仁沼而遣漢榮。」漢榮聞之，夜使人殺令圖而酩仁沼，仁沼舌壞而死。
　　高袓疑金全有他志，乃以馬全節代之，且召金全還，將有處分。〈馬令《南唐書》云：賈仁沼二子欲詣闕訴父冤，漢榮懼，給告曰：「邸吏劉珂密遣人馳報朝廷，召公有異處分。」〉金全懼，遣從事張諱本表歸附。烈袓納之，命鄂州屯營使李承裕、段處恭帥兵三千逆金全，陳於城外，俟金全出，殿之。金全行至泌川，《五代史》使作「汊川」。引領北望，涕泣而訣。
　　承裕等無安州之夕，輒違命大掠城中，得金帛不可計。及還，晉將安審暉〈一作「輝」〉追及於馬蝗谷，〈馬令《南唐書》作「馬黃谷」。〉處恭死於陳，承裕帥餘兵扼雲夢橋，復爲審暉所敗，執而殺之。金全至，拜天成統軍，出爲鎮海軍節度使。
　　漢隱帝時，李守貞以河中叛，來乞師，魏岑、查文徽建議往赴。時劉彥貞以攻取自任，元宗欲藉金全宿將威望，以爲北面行營招討使，救河中，彥貞副之，文徽爲監軍使，岑爲沿淮巡檢使。師出沭陽，次沂州，金全曰：「諸君以河中在何處，而欲自此轉戰以前耶？勢必不能及，徒爲國主事耳。」方會食帳中，候騎告北兵數百並澗，皆贏弱，諸將欲掩擊之，金全下令曰：「敢言過澗者斬！」及暮，伏兵四起，旗幟蔽日，金鼓聲聞十餘里，諸將乃服金全善料敵。逾月，保海州，遂引歸。金全曰：「吾全師而還，不得爲無功矣。」拜右衛聖統軍，領義成軍節度使，兼侍中。
　　保大八年，卒於金陵，〈《金陵志》：李順公墓在上元縣鄉七里鋪，高越撰碑文。〉年六十多。內寵子女凡三十二人。朝遺少府監王仲連持節冊贈中書令，諡日順。

　　盧文進字大用，范陽人也。初爲劉守光騎將，己而降後唐莊宗，拜蔚州〈一作壽州。〉刺史，莊宗以屬其弟存矩。存矩時爲新州團練使，統山後八軍，知文進有女少而艷，求爲側室，文進不得已與之，而內常切齒，欲甘心焉。因與亂軍襲殺存矩，攻新、武二州，不克，奔契丹，娶契丹公主，爲其平州刺史。
　　明宗時，復率衆數萬歸唐，仕至安遠節度使。晉高組立，與契丹約爲父子，文進懼不自安，且本燕人，尚氣，不能屈於晉，乃決計歸吳，遂殺其行軍司馬馮知非、〈《五代史》作「馮知兆」，馬令《南唐書》作「姚知兆」，今從陸游《南唐書》。〉副使杜重貴，送款烈袓。
　　時烈袓輔吳爲齊王，將受禪，乃遣將袓全恩以兵二千迎之。文進居數鎮，頗有善政，兵民愛之。其將行也，從數騎按營壘，別其裨將李藏機等，將士皆拜泣爲訣。烈袓以文進爲天威統軍、寧國節度使，改鎮海軍節度使。委任賓佐，政績甚美。潤州市大火，文進使馬步救之，益熾，文進怒，自出府門斬馬步使，傳聲火止。〈《九國志》云：使召馬步使，將斬之；聲至，火卽滅。〉人皆異之。召還，授左衛上將軍，兼中書令，封范陽郡王，奉朝請，猶給藩鎮俸。居無何，卒。
　　文進身長七尺，狀貌偉然。自其奔契丹，時數引契丹掠幽薊境，又教契丹以中國織絍工作，無不備，由是契丹益強。及其南奔，始晦跡，務恭謹，禮接文士，謙謙若不足。其所談論，衹朝廷儀制，臺閣故事，而口未常言兵。馮延巳素惡文進，文進亦於延巳不少下，歿後延巳誣以陰事，盡收文進諸子，欲籍其家。營田判官高越，文進女夫也，乃上書訟文進冤，指延巳過惡，詞氣甚厲。時延巳方用事，人頗壯之。元宗怒，以越屬吏，貶蘄州司士參軍，而盧氏亦賴以得全。
　　先是，次文進新州，不利，夜走墜塹，一躍而出，遲明視之，故黑龍潭也，絕岸數丈，深不可測。又常有大蛇徑至坐問，引首及膝，文進取食飼之而去，由是自負，反復南北，終無挫衂焉。文進在金陵時，爲客言往陷契丹，常獵於郊，遇晝晦如夜，星象燦然，大駭，偶得一土人問之，曰：「此謂之笪日，何足異，頃自當復。」良久，果如其言，日方午也。又曾至無定河，見人經骨大如柱，長可七尺，皆異事雲。

　　論曰：李金全、盧文進，故北方之虎臣，負釁來歸，咸稱名將，乃援師不進，全軍而還，倘兵法所云「知彼知己」，非與？至文進奏績宣、潤，折節禮賢，抑亦可謂善保功名者矣。
　　孟堅，始事閩爲建州裨將，驍勇多智曇。與閩景宗有隙，堅知其必敗，會查文徽討王氏之亂，堅降焉，文徽卽以兵付之，出奇鏖擊，所向有功。及馮延魯攻福洲，堅亦在兵問。俟越援兵自海道至，阻悼不得登岸。延魯不知兵，急於破敵，欲斂兵誘而蹙之，堅諫曰：「吳越兵進退俱不能，方致死於我，使得至平地，未見可勝也。」延魯大言曰：「吾自擊之，無預君事！」吳越兵得平地，果不可制。李宏義兵自城中出，盡銳夾擊，延魯大敗，棄軍遁，堅力戰以死。

　　陳誨，建安人。始生數月，足陘能履，父異之，因小字阿鐵。及長，這捷有勇力，時人呼爲陳鐵。事閩富沙王爲將。保大初，元宗遣將攻建州，傅其城，誨數出挑戰。先鋒橋使王建肘克外郛，擒降，將斬之，已解衣伏鑽，忽脫身絕馳，追者數十百輩，莫能及，自歸於大將查文徽。文徽駭異，用爲戰棹指揮使，領故部曲。
　　已而從攻輻劂，馮延魯敗走，諸營皆潰，死者萬計，委軍實戎器不可勝計，晦獨殿後，收所棄金帛二十萬以歸。
　　文徽鎮建州，誨爲劍州刺史。諜者告吳越戍兵棄褔州遁歸，文徽暗而貪功，卽率誨俱進。誨以戰艦入閩江，適秋雨，水暴漲，一夕七百里抵城下，與吳越水軍遇，遂戰於江中。誨素善水，役入江，鑿吳越樓船，沉之，仍以木作蛟龍形湧於江面。吳越兵驚潰，乃大呼擊之．禽其將馬先進、葉仁安，降鄭彥華，始知福州未常有變。城中多誨親故，方遣問使招之，文徽勒步騎繼至。福州僞迎，文徽傳令入城，誨以所聞告，且曰：「僕，閩產也，豈不能料閩人之情。閩人謨信，〈閩音以無信爲謨信。〉未可速進。宜先立寨整衆，俟所招親故來，得其實，徐圖之。」文徽曰：「狐疑且生變，乘機據城，上策也。」麾兵遽入。誨料爲必敗，植旗嗚鼓，列兵江干以須之。文徽入，果被執。誨全軍還劍州，獻先進於金陵，釋彥華等，用爲將。
　　褔州兩交兵，皆大敗塗地，誨在兵問獨有功，號名將，遂遷永安軍節度使，〈《南唐近事》云：陳誨嗜鴿，馴養千餘隻。誨自南劍牧拜建州觀察使，去郡前一月，羣鴿先之富沙舊所，無孑遺矣。又常因早衙，有一鴿投誨之懷袖中，爲鷹鸇所擊，故誨感之，自是不復食鴿。〉兼侍中。〈《江南野史》云：後累至同平章事。〉訓兵積穀，隱然爲大鎮。常破福州兵於南臺江，軍聲大震。由是朝廷委以南方，而名其軍曰「忠義」。
　　周兵入淮南，誨遣子德誠率鎮兵赴難。誨在鎮十餘年，多薦舉儒學，甄升將校，時議多之。後主初，引疾求罷，乃以其弟賺爲留後，召誨還都。後主親臨其弟，視問慰勞。建隆三年七月卒，封閩國公，諡忠烈。閩之亂，士民幾殲，惟誨之宗族益盛，諸子悉至顯官，當世榮焉。
　　德誠少好學，才兼文武，有能詩名。周師南侵，元宗遺潘承祐詢泉、建召募勇，承祐奏言陳誨子德賊有材畧可用，因命德誠引卒數千赴壽春。時諸將戰多不利，惟德誠出入堅敵，未嘗少挫鋒銳，斑師日，特旌其軍日「百勝」以榮之。拜和州刺史，有政績。後與叔父謙繼領建州節旄，世稱其有父風雲。

　　林仁肇，建陽人。〈閩臣林仁翰弟。〉剛毅多力，身長六尺餘，姿貌偉岸，文身爲虎形。事閩爲裨將，與陳鐵齊名，軍中謂之林虎子。〈一作「虎兒」。〉閩亡，未有所附。會周攻淮南，潘承祐薦之，拔爲將，率偏師援壽州，攻城南大寨，有功，又破濠州水柵，擢淮南屯營應援使。
　　時周人正陽浮橋初成，扼援師道，仁肇率政死士千人，以舟實薪芻，乘風舉火焚橋。周駙馬都尉張永德來爭，會風回，火不得施，勢少卻。永德鼓譟乘之，南軍遂敗，仁肇獨騎回殿。永德故猿臂，善射，引弓射之，矢至仁肇所，輒爲格去。永德大駭曰：「敵有人，未可逼也。」〈陸游《南唐書》作「此壯士，不可逼也」。〉舍之歸。及割地許平，元宗以爲鎮海軍節度使，已而移鎮武昌。
　　開寳時，李重進舉兵揚州，宋討平之，而淮南諸郡所守各不過千人，仁肇密言於後主曰：「宋淮南諸州戍守單弱，而連年出兵，滅西蜀，平關廟，今又取嶺表，往返數千里，師旅罷敝，此在兵家爲有可乘之勢。請假臣兵數萬，出儔春，波訛、唯，據匪鷓，因其思舊之民，累年之栗，復取淮向，勢如轉丸。臣起兵日，仍馳聞北朝，言臣據兵竊叛，事成歸國，否則請族臣，以明陛下無二。」後主驚曰：「無妄言，宗社斬矣！」未幾，以仁肇爲南都留守、南昌尹。
　　仁肇素起家行伍，雖任將帥，恆與士卒均食同服，以故多得士心。又與皇甫繼勳、朱令贇輩不協，因搆仁肇求援宋朝，欲自王江西，而宋太袓忌仁肇名，亦賂其侍者，竊取仁肇像懸別室。〈《南唐書》云：令人密往武昌僧院，竊仁肇畫象歸。〉時南楚國公從善質於汴，引從善觀之，曰：「仁肇行且降，先持此爲信耳。」〈《江南野史》云：太袓欲平江南，患仁肇勇畧，私於仁肇左右竊取其存神，俟江南朝貢至，以示其使曰：「汝以斯圖何如？」對曰：「此似本國林仁肇。」因曰：「仁肇且將至矣。」〉又指空館曰：「將以此賜仁肇。」後主聞之，不知其行間也，潛使人酖仁肇。仁肇少罹風疾，有口過，醫工雲怯得之肺掩不正。及遇酖，而口穢頓減，翼日卒。
　　初仁肇見知於陳喬，雅器重之，曰：「令仁肇將外，喬居中掌機務，國土雖蹙，未易圖也。」至仁肇死，喬曰：「事勢如此，而殺忠臣，吾不知死所矣！」爲嗟嘆累日。

　　皇甫暉，魏州人。初事唐、晉，事具《五代史》。契丹人中原，暉時爲密州刺史，與棣州〈馬令《南唐書》作秦州。〉刺史王建俱南奔，元宗遺舟楫迎之。將至，念本起兇賊，懼不爲時所容，至秦淮赴水求死，舟人亟援出之，自言如履大石。入朝，歷歙州刺史、神衛軍都虞候、奉化軍節度使，加同中書門下平章事。
　　周師攻淮南，爲北面行營應援使，會劉彥貞、姚鳳兵以行。彥貞舉動躁撓，人測其必敗；暉獨持重，部分甚整，士亦樂爲用，周人頗憚之。及彥貞敗死，暉、鳳退保清流關。周世宗親帥衆盡銳攻壽州，而分兵襲清流。暉陳山下，周兵出山後邀擊，暉大敗，猶收兵，且戰且行，入滁州。滁州刺史王紹顏已委城遁，暉無所歸，方斷橋自守。周兵涉水，逾城而入，執暉、鳳，送壽州行在。〈按《史𥴠左編》：李璟命大將皇甫暉、監軍姚鳳提兵十萬扼滁州。宋太袓以周軍數千與暉過於清流關隘路，周師大敗，暉整全師入憩滁州城下。會翔日再出，太袓兵聚關下，且虞暉兵再至，因問計於村中趙學究。學究卽普也。學究曰：「我有奇計，所謂因敗爲勝，轉禍爲福者。今關下有徑路，人無行者，雖牌軍亦不知之，乃山之背也。可以直抵城下，方阻西澗，水大漲之時，彼必爲我既敗之後，無敢躡其後者。誠能由山背小路率兵浮西澗水至城下，斬關而入，彼方戰勝而驕，解甲休衆，心不爲備，可以得志。」太袓卽今誓師，夜出小路行，三軍跨馬浮西澗以迫城。暉果不爲備，奪門以入。既入，暉始聞之，率親兵擬甲，與太袓巷戰，三縱而三擒之，既而主帥被擒雲。與《南唐書》所載小異，附記於此。〉
　　暉見世宗曰：「臣力憊，欲暫坐。」及坐，曰：「欲暫臥。」不俟命而臥，神色自若，仰而言曰：「暉自俱貝州卒伍起兵佐李嗣願，遂成唐莊宗之禍；後率衆投江南，位兼將相。前後南北二朝，大小數十戰，未常敗。而今日見擒者，乃天贊大朝之盛，亦南北勇怯不敵耳。」〈《史𥴠左編》又云：暉言：「今日見擒於趙點檢者，乃天贊趙點檢，豈臣所能及。」因盛稱宗太袓之神武。〉世宗賜以金帶、鞍馬。 數日，創甚，暉不肯治而死。〈周拜姚鳳左屯衛將軍。〉後滁人感暉意，一日輒五時嗚鐘以資薦暉雲。子繼勳。

　　繼勳少從暉兵間，爲偏將。滁州之役，暉力戰甚急，繼勳欲遁，暉操戈擊之，弗及，遂逸。以父死難，擢將軍，歷池、饒二州刺史，以吏事稱，入爲神衛統軍都指揮使。一作諸軍都虞候。時諸老將死亡畧盡，繼勳年尚少，且無戰功，徒以家世，遂拜大將軍。貲產優贍，名園甲第，冠絕金陵。多畜聲使，厚自奉養，珠翠環列，擬於王者。
　　開寳中，宋師傅城，繼勳保惜富貴，無效死之意，第欲後主亟降。《宋史》云：繼勳姪紹傑亦以繼勳故爲巡檢。繼勳令紹傑入見，陳歸命之計，會有風雹，又密陳滅亡之兆。聞諸軍敗績， 則怡愉竊喜。偏裨有募死士謀夜出奮擊者，輒鞭而囚之。由是軍情忿患，百姓切齒。繼勳自度罪惡日聞，希復進見，後主召議事，亦辭以軍務不至。又內結傳詔使，一切軍情皆蒙蔽不奏。及後主登城，見宋師旌旗壘柵，彌褊四郊，始大駭失色，誘繼勳入官，責其疏言不用命狀，遂以屬吏。方出官門，軍士雲集，衡割之，頃刻而盡。《宋史》雲姪紹傑亦被誅，煜皆赦其妻子。

　　論曰：孟堅、陳誨、林仁肇，皆閩故將也，先後歸唐，行間效力，豈非所云楚材晉用邪？然誨以功名顯，堅以血戰亡，而仁肇傾心謀國，反用間死。夫固有幸不幸哉！皇甫暉以亂卒位刺史，拔身南奔，滁州之敗，義不求生，庶幾可爲晚蓋者矣。
　　
　　李平本姓名曰楊訥，少爲嵩山道士，與汝陰布衣舒元共學數年，業成，同遊蒲中，客於河中節度使李守貞。守貞叛漢，使兩人懷表問行乞師於金陵，元宗出師數萬爲之聲援。甫出境而守貞死，兩人無所復命，且元宗遇之厚，因留事元宗，而訥始自稱李平，元亦易姓朱，皆以爲尚書郎。
　　吳越侵常州，平言己有武畧，因以爲將，固辭。遷衛尉少卿，使領偏師巡江北。周兵取蘄州，不能有，復棄而歸，乃以平爲刺史。朱元叛，元宗以平本與元同來，慮其不自安，召還都，使者失指，械平以歸。元宗大驚，慰勉之，拜永安軍節度使。召爲衛尉卿。
　　初，潘佑防好老、莊，平爲道士時，習神仙修養之說，而動多怪妄，常言仙人神鬼，與通接，佑因與遊，且交好。平又稍稍言佑父處席今已爲仙官，而己與佑亦名在仙籍。家置靜室，人莫能窺。後主時，佑既獲用，平亦上書請復井田法，豪民有買貧戶田者，勒令還之。又依《周禮》，造民籍，復造牛籍，課民種桑。後主本好古務農，甚悅其言，使判司農寺。平亟於成功，施設無漸，人不以爲便，後主亦中悔，罷之。而佑歷詆一時公卿，獨薦平可大用，請以判司會府，羣議益不平。會佑以直諫得罪，因坐以與平淫祀鬼神事，繫平大理獄，縊死獄中，妻子徙虔州。明年，宥其家，廩給之。

　　朱元，穎川沈丘人，《江南野史》作蒲津人。卽舒元也。少惆黨，辨捷彊記，通《左氏春秋》。元既與李平留事元宗，以駕部員外郎待韶文理院。數上書論事，言今幸中原多故，苟支歲月，非所以爲國，當取湖湘、閩越、錢塘以固根本，且請專任軍旅，以次討定。用事者嫉其言，共譖之，以爲遠人謀握兵，包藏莫測，遂罷待詔。元失意，與平時時縱酒不事事，朝廷亦優容之。
　　保大末，周師入淮南，元請對言兵事，元宗大悅，命從齊王景達救壽州。元善嫵士卒，與同甘苦，每臨戰誓衆，辭旨慷慨，流涕被面，聞者皆有奮志。初復舒、和、蘄州，以功加淮南北面行營應援都監，繼與邊鎬、許文稹柵紫金山，軍聲頗振，益柵且及壽州。元恃功，時或違景達節制。監軍使陳覺素與元有隙，且妬其能，屢表元本學術縱橫，不可信，不宜付以兵柄。元宗乃命楊守忠代之。守忠至元帥府，景達檄元計事。元憤恨欲自殺，其客宋洎曰：「大丈夫何往不富貴，何必爲妻子死乎！」遂舉寨萬餘人降周，〈《江南野史》云：元將叛，其裨將時庭厚死不從，元殺之。至紫金山戰，遂以所部降於世原。〉由是諸軍皆潰，鎬、文稹、守忠皆被擒。事聞，元宗大怒，族其家。元在江南，娶查文徽女爲妻，文徽累表乞其命，元宗署疏尾曰：「只斬元妻，不知查女。」竟坐戮。文徽以珠裯覆屍於市，哭之隕絕，觀者垂涕。
　　元歸周，復姓舒。世宗愛其驍果，以爲蔡州團練使。其母猶在沈丘，遂迎養焉。宋太袓受禪，遷汀州防禦使，改白皮兵馬都監。太平興國二年卒，年五十五，贈武秦軍節度使。
　　次子知雄，歷官供備庫使、知處州。滇原時請入道，隱嵩山，賜號崇元大師，常獻《字母圖》，有詔褒獎。

　　論曰：李平、朱元負才知兵，近世之能臣也。然平酷嗜左道，元義昧和衷，以斯免禍，難矣！譖人罔極，或死或奔，蓋不能不爲二人慨雲。
