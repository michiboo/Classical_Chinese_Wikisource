　　王崇文字光廂，吳功臣綰之子也。爲人重厚儒雅，博綜經史。以門第婿於義袓，出爲歙、吉二州刺史。廬陵民尚氣喜訟，以先止爲怯，號難治，崇文一以援治之，不少貸，訟爲衰息。遷百勝軍節度使。建州初平，以崇文爲永安軍節度使，所在安輯，民忘其亂。福州之役，雖爲大將，然罪在陳覺輩，元宗置崇文弗問。頃之，移鎮廬州。入爲神武侍御統軍，復出鎮鄂州，治亦如初。
　　崇文自開國來三十年問，出更藩任，內典禁兵，位兼將相，終始富貴，而平居裒衣博帶，與士大夫譚宴，風度蕭散，時人親重之。臨武昌日，方閱騎士於鞠場，傍古屋數十問崩壞，聲震數里，聞者莫知所爲，崇文指揮使令，訖事不失常度，竟亦不問。
　　後主立，上疏歷陳朝政，或諫曰：「公名位既崇，地屬勳舊，盡言賈怨，在古人不免，況嗣君新服，嫌問易生，謂宜少默。」崇文不爲止。後主亦賜書褒答，加中書令，未拜而卒。

　　王彥儔，蔡州上蔡人也。少爲州軍校，後唐同光末，諸郡多亂，彥儔亦樂禍思奮，會同列六人者來與謀曰：「天下徇徇，能者得富貴，我輩不可後人。」彥儔許諾，紿曰：「今夕吾直府中，公等可持兵來，吾亦衷甲爲內應。」既夜，六人如約至，彥儔伏劍盡斬之，持其首叩帳門，呼刺史曰：「姦盜竊發，幸伏其罪矣。請公亟號令以安衆心。」刺史驚喜出，彥儔又斬之，乃委罪於六人，自領州事。唐兵來討，彥儔自計不能守，匿妻子於村舍，奉父母南奔。烈袓輔吳，以爲都押牙，歷和州刺史，始遣問使迎妻子來歸。
　　彥儔有政績，善撫境，以報最，入拜天威統軍。自以發跡兇亂，於是務爲小心謹恪。烈袓嘉之，常升堂拜其父。元宗時，擢康化軍節度使。時給事中席廖陽用直諫左遷判官，彥儔待之盡禮，如在朝廷，人士稱之。居數年，卒於鎮。

　　何敬洙，廣陵人。軀貌短陋，而越捷有力。幼遇亂，吳楚州刺史李簡得之，給事左右。簡性殘忍，僕廝有小過，率置之死。敬洙與其伍手搏階下，有持簡所寶硯過者，戲曰：「誰敢破此？」敬洙時被酒，厲色曰：「死生有命！」乃一擲碎之。翼旦，簡視事，退聞硯毀，詰主者，具以實對，卽命擒至，皆謂必死矣。簡妻素奇敬洙，匿之堂奧。旬日，簡謂已逃去，亦置不問。會有烏逐簡而噪，避之輒隨至，大怒曰：「恨何敬洙不在此！」敬洙善射，命中無所遺，故思之。語未畢，敬洙挾朱彈鐵丸拜於前，拜起，一發斃之。簡大喜，不復治毀硯事。有董紹顏者，善相衛，簡使視諸子，曰：「雖皆善，然無及公者。」獨指敬洙曰：「此奇相也，殆過公。」簡由是益愛之，及長，用爲軍校。
　　簡卒，事烈袓爲裨將，進天威軍都虞候。建州之役，爲行營招討步軍都指揮使，會查文徽進討，敬洙堅謂閩地僻陋，不足勞大兵，文徽開譬之，不得已而行。及平建州，敬洙功最諸將，然以功推王建封，無吝色。拜楚州團練使。
　　敬洙自以初事李簡於是州，尤自感勵，常微服游里巷，察民疾苦。有科條，輒先爲經畫，民不知勞。坐聽事，與賓坐譚讌，民有訴事者，立引入，親自剖折曲直，皆厭服而出。
　　保大八年，楚馬希萼來附，且乞師，元宗命敬洙援之，遷武昌軍節度使。〈《南唐近事》云：建隆初，何敬洙自江西移鎮鄂渚，下車之日，小亭中見一鳥顧何而嗚，何曰：「昔日全吾之命，得非爾乎？」乃取食物，自置諸掌。鳥翻然而下，食何掌中。〉周侵淮南，命武安節度使王逵領所部州師入江南境。逵奉周詔行，且遣部將潘叔嗣爲先鋒，取鄂州長山寨，殺三千人。元宗命敬洙清野入保。敬洙格詔出城，除地爲戰場，曰：「敵至，吾與兵民俱死於此。大丈夫豈能惴惴閉門自守耶！」會叔嗣自長山回戈襲朗州，逵狼狽而去，人重其決。加鎮國將軍、中書令。
　　後主嗣位，以病足，乞解官，授右衛上將軍，封萬國公，致仕。〈《南唐近事》作太師致仕。〉給全俸，門第列戟。乾德二年二月卒，年七十七。後主廢朝三日，命樞密使、中書侍郎朱鞏持節冊贈鄂州大都督、左衛上將軍，諡威烈。

　　柴克宏，吳功臣再用子也。以父廕爲郎將，遷宣州巡檢使，改泗州刺史，罷歸爲龍武軍都虞候。克屠好施予，不事產業，故家常窮空；然性豪舉，博弈縱酒，自若也。
　　時元宗自謂唐後，欲規取中原，復舊業，羣臣多爲大言，以迎合主意。克宏雖職當偏裨，而未常一語及軍旅，人亦不以爲知兵，以故久不遷。久之，出爲撫州刺史。
　　會淮南交兵，吳越伺間侵常州，克宏乃請效死行陳。元宗嘉其志，授右衛將軍，遣與右衛將軍、袁州刺史陸孟俊同救常州。時精兵悉在江北，克宏所將裁羸卒數千，樞密副使李徵古給戈甲皆朽鈍。克宏入白徵古曰：「卒已非素練，得器械堅利，猶可用，奈何所給乃此等？」徵古素輕其爲人，饅罵之，見者皆忿。克宏知徵古狂生不足較，怡然不爲少動。至憫州，徵古終不快，奏召克宏歸，以神武衛統軍朱匡業代之。燕王弘冀獨爭克宏可任，卒遣行。〈一雲克宏母自表子可爲將，李徵古抑之；母又言克宏有父風，苟不勝任，分甘孥戮，元宗始用焉。〉
　　克宏至常州，徵古猶馳使趣其歸，克宏按劍起曰：「吾刻日破敵，爾何爲者，必錢氏姦人也！」命斬之。使者告以受李樞密命來，克宏曰：「軍容在我，李樞密來，吾亦斬之！」遂斬使者以徇。是時常州有隋將陳杲仁祠，夜夢杲仁見告曰：「吾帥陰兵助公。」及戰，有二黑犉衝突吳越兵，吳越兵轍披靡，克宏乃勒兵繼進，大破之，俘馘甚衆。自保大來，邊事大起，克敵之功，莫先克宏者。克宏奏封杲仁爲武烈大帝。〈按常州志：杲仁字世威，晉陵人。生梁太清朝，舉進士，仕隋官監察御史。大業五年，被詔討賊，平洞寇於長白山。九年，勦樂伯通叛衆十萬。累授銀青光祿大夫。義寧間，東陽婁世幹叛，奉詔斬之，拜大司徒。沈法興陰與李子通謀據晉陵，杲仁娶於沈，偵知其謀，法興置鴆酒殺之。後人憐其忠，建祠祀焉。 卽今所爲甘露寺也。〉元宗拜克宏奉化軍節度使。復上疏請援壽春。行至泰興，發瘍，數日卒。諡曰威烈。
　　克宏治宣州，初至，城塹皆煙圯不治，吏雲自田頵、王茂章、李遇相繼叛，無敢爲守備者。克宏笑曰：「時移事異，安有是哉！」大加營繕。厥後吳越兵至，賴以得全，郡人德之。

　　論曰：崇文度量宏雅，有儒將風。彥儔恪慎小心，而優禮謫臣，尤人所難也。敬洙以廝養致位上公，當其奮臂擲研時，氣槩已越人遠矣。柴克宏奏效行間，常州之役，相傳其母表子可任，智寧出趙奢妻下耶！
　　邊鎬，昇州人。初生時，父夢宋永嘉守謝𤴤運來謁，願託爲父子，已而貌類夢中，因小字曰康樂。長事烈袓爲通事舍人，以通敏稱。
　　保大初，循州賊張遇賢度嶺襲虔州，節度使賈浩閉門登陴，不敢出。遇賢據白雲洞，衆十餘萬。元宗遣洪州營屯都虞候嚴思率所部討之，鎬爲監軍。虔有書生白昌裕，沉密有謀，鎬引與定計，刊木開道，襲白雲洞，賊衆遂潰，其裨將李台執之以降。策功遷洪州營屯諸軍都虞候。
　　二年，查文徽以樞密副使出師攻建州，詔鎬爲行營招討、供撫饒信歙等州諸指揮都虞候，從文徽行。然衆栽數千，戰敗退舍。元宗聞之，遣何敬洙、袓全恩、姚奉來援。敬洙與鎬奪其險要，自崇安進次赤嶺，與健兵方相持爲背水陳，文徽使騎繞出建兵後，與敬洙、鎬夾擊，大破之，遂取建州，降王延政，復取鐔州。事平，諸將皆爭功，鎬獨無一言。
　　七年，楚馬氏兄弟相攻，希萼雖勝而尤無道。元宗知楚難方殷，以鎬爲信州刺史，領屯營兵，兼湖南安撫使，駐袁州萍鄉，有警許便宜從事。楚人果復廢立，鎬自萍鄉帥師入潭州，〈陸游南唐書云：馬希崇率弟姪輩出降，臨下馬稱詔勞之；希萼亦來見，鎬以禮遺。〉遷馮氏之族及文武將吏於金陵。時湖南饑饉，鎬大發廩賑之，楚人大悅。先是，元宗欲取湖南，以鎬多藝，常使詐爲僧遊長沙，弄鈸行乞，盡得其虛實，至是用爲將，竟平湖南。進鎬武安軍節度使。會南漢潘崇徹攻郴州，鎬出兵爭之，敗績，遂失郴州。〈鎬懼南漢寇邊未已，請除道、全二州刺史。詔以廖偃爲道州刺史，張巒權知全州。〉未幾而孫朗之亂作。
　　朗故奉節軍校也，初成師朗來歸，以其所部爲奉節軍，從鎬入楚，廩給薄於楚之降卒，偶語怨望，而糧料使王紹顏每給料輒刻削之。朗與諸卒洶洶，欲殺紹顏，紹顏匿困下得免。官屬請斬紹顏以謝將士，鎬不聽。朗乃謀殺鎬及紹顏，夜率所部焚府門，火輒不發，良久，傳漏者覺之以告，鎬出牙兵與鬬，亟令吹角以亂之。朗等以爲將旦，斬關奔朗州，盡以潭州虛實告團眉。言素懷叛志，得朗大喜，遣王逵、周行逢來攻長沙。時戲下多稱官忠順，鎬不爲備，及言兵已拔益陽，遂狼狽遁走，竟喪楚地。坐削官，流饒州，它將棄城者皆斬。湘中謠言「馬去不用鞭」，至是而驗。
　　鎬御下無法，初平建州，兵所齒獲，惟以全活爲務，閩人德之。且行師常載佛事以行，人皆謂之「邊羅漢」。及克湘潭，市不改肆，口飯沙門以希福，時人稱「邊佛子」，又稱「邊菩薩」。繼後政出多門，優柔不斷，紀綱頹弛，遂號爲「邊和尚」。
　　十四年，周師入犯，齊王景達爲元帥，出兵援壽州，起鎬爲大將，偕許文稹從行。會朱元叛去，諸軍皆潰，鎬與文稹被執，周世宗命爲右千牛衛上將軍。及割淮南請盟，乃歸鎬。元宗不置而不用，後卒金陵。

　　王建封，上元人。少從軍，以任俠驍勇知名。保大時，取建州，建封爲先鋒橋道使，焚建州外郛，克之，閩王延政降。何敬洙功最諸將，建封忿曰：「我縱火先登，諸軍乃能入，我功當第一！」敬洙因推之，具以聞諸朝，第賞，拜信州刺史，人皆多敬洙而薄建封。
　　未幾，陳覺、馮延魯、魏岑攻福州李宏義，圍之，敗吳越援兵，福州援絕危蹙，且拔矣，而覺、延魯、岑各欲功在己，不相應接，偏裨莫肯用命，故未克。覺奏請建封濟師，建封率五千人會之，破福州版寨，入東武門。而建封亦與諸將爭功，遽斂兵先退，宏義乘之，軍復敗，遂潰而歸。元宗深銜建封，顧方治覺等擅興師，未及治也。建封內不自安，元宗乃召爲天威軍都虞候，付以親軍。建封自是泰然，恃恩僭侈，無復忌憚。
　　戶部員外郎范沖敏疾魏岑、鐘謨、李德明用事，訹建封上書歷詆岑等，請更用正人。元宗遂發怒，謂建封握兵柄，敢幹國政，謀進退朝臣，漸不可長，流池州，未至殺之，棄沖敏於市。岑長見沖敏爲厲，請道士上章訴天，數月，岑竟死。
　　建封故武人，不識文義。族子有著動植疏者，其載鴒事，譌寫「鴿」爲「人日烏」，建封據爲故事，每人日開筵，必首進之，聞者無不竊笑。

　　劉崇俊字德修，楚州山陽人。袓金，父仁規，世典濠州。崇俊繼之，盡反仁規之政，人懷其惠。居數年，漸專恣不扶，多畜不逞，使過淮剽掠獲美女、良馬以自奉。元宗升濠州爲定遠軍，拜崇俊節度使，以其子節尚太寧公主。然元宗亦惡其爲人。會壽州姚景死，崇俊厚賂權貴，求兼領壽州。元宗陽若不解其意，命移鎮壽州，而遣楚州刺史劉彥貞馳入濠州代之。崇俊自悼失計，頗革心循抉度。未幾，得疾卒，年四十。贈太尉，諡曰威。

　　劉彥貞，吳功臣信第四子也。以父任爲大理評事，遷屯田員外郎。父喪，起復將軍，連刺海、楚二州。善騎射，矢不虛發，軍中號曰劉一箭。吏事亦以強濟見稱。遷定遠軍節度使，移壽州，始黷貨自殖，市肆不問貧富，槩出資貸之，而收其贏。州有安豐塘，溉田萬頃，以故無凶歲，彥貞託以浚城壕，決水入壕中，民田皆涸，而督賦益急，皆賣田去。彥貞擇尤膏腴者，以下價售之，乃復瀦塘水如初，歲入不可勝計。時國家用事者多貪墨，彥貞廣賂遺，以釣聲譽，於是魏岑等交口推爲一面長城。在位久，疑當受代，輒妄造邊遽，以固其位。久之，入爲神武統軍。

　　周師侵淮南，拜北面行營都部署，帥三萬人援壽州。次壓呢鎮，兵車旗幟亙數百里，戰艦街尾，蔽淮而上。周將軍殷慮師斷浮橋，腹背受敵，燒營退保正陽。彥貞雖名將家子，生長富貴，初不嫻兵事，裨將武彥暉、張延翰、成師朗皆鬬將，無籌畧，見周師退，以爲怯，謂追之可大獲，戰士未及朝食，卽督以進。遇周將李重進掠正陽東，彥貞置陳，橫布拒馬，聯貫利刃，以鐵繩維之，刻木爲猛獸攫拏狀，飾以丹碧，立陳前，號撻馬牌；又以革囊貯鐵羨藝布於地。周兵見而知其怯，一鼓而戰，彥貞師大敗，師閉等皆被鹵，彥貞死焉。
　　初彥貞鼓行，劉仁贍曰：「未戰而奔，必有伏兵，我師遇之，無遺類矣！」前軍張全約亦曰：「未交戰而敵退，不可追也。」彥貞曰：「若輩何知，沮吾事者斬！」至是果敗。惟全約帥所部奔壽州。淮南喪地千里，其敗實自彥貞始，雖死國事，議者不與也。交泰元年，贈中書令，諡曰壯，不復録其孤。

　　朱匡業，吳軍國節度使延壽子也。延壽以謀叛誅，匡業時尚幼。稍長，嗜酒使氣。烈袓輔吳，拔爲軍校，積功至諸軍都虞候。昇元中，出爲歙州刺史，有政績，改建州留後；還朝，授神衛統軍。
　　周侵淮南，中外震駭，盜乘間多竊發，以匡業爲內外巡檢使，嚴而無私，犯令無所貸，四郊肅然，夜戶不閉。正陽喪師，朱元叛，元宗議親征，召匡業及統軍劉存中〈《南唐近事》作「存忠」，今從陸游《南唐書》。〉問方畧，匡業輒對曰：「運數之興，天地皆助；大事若去，雖英雄亦無如之何。」〈《南唐近事》載匡業對語云：「時來天地皆同力，運去英雄不自由。」〉存中從旁贊之。杵旨，貶匡業撫州團練使，流存中饒州。後主襲位，召拜神武統軍，加中書令，卒。
　　匡業妻鍾民，有膽畧，匡業酷畏之。常醉後恣意殺人，無敢見者，鍾褰幃一呼，懾然而止。有子崇俊，短陋羸瘠，而妙於騎擊，馳突若神，先匡業死。

　　論曰：邊鎬、王建封號稱一時能將，而皆有初鮮終，何哉？二劉繼鎮濠州，其事蹟畧同焉。至彥貞師衂正陽，固自取之也。朱匡業戇言獲戾，未竟厥用，要與希旨取容者異矣。
