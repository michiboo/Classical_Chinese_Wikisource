睿帝名溥，冊府元龜作「浦」，今從五代史。太祖第四子也。五國故事又雲第十七。武義元年，封丹陽郡公。五國故事作丹陽王，非。二年，宣帝既薨，六月戊申，溥卽吳王位，尊母王氏日太妃。秋七月，改昇州大都督府爲金陵府，拜徐溫金陵尹。冬十二月，金陵城成，建紫極官於冶城故址。
順義元年春正月，王遣使勸晉王稱帝。
二月，改元，赦境內。
三月，歸錢鎰於吳越，吳越亦遣李濤來歸。是月，以濤爲右雄武統軍。
夏五月丙戌朔，梁改元龍德。
六月乙卯朔，日有食之。
冬十月，除院勸王南郊，或言：「禮樂未備，且唐祀南郊，其費巨萬，今未能辦。」溫曰：「安有王者而不事天乎，吾聞事天貴誠，多費何爲，唐每郊祀，啟南門，灌其樞，用脂百斛，此乃季世奢泰之弊，又安足法！」甲子，王祀天於南郊，配以太祖。乙丑，御天興樓，大赦。拜徐溫太師，嚴可求右僕射；加徐知誥同平章事，領江州觀察使。尋以江州爲奉化軍，以知誥領節度使。徵壽州團練使崔太初爲右雄武大將軍。
順義二年□月，命官興版簿，定租稅，厥田上上者每頃稅錢二貫一百文，中田一頃稅錢一貫八百文，下田一頃稅錢一貫五百文，皆輸足陌見錢，若見錢不足，許依市價折以金銀，並計丁口課調，亦科錢以爲率守。員外郎宋齊丘上策曰：「江、淮之地，自唐季以來，爲戰爭之所。今兵革乍息，甿黎始安，而必率以見錢，折以金銀，斯非民耕桑可得也，將興販以求之，是教民棄本而逐末耳。乞虛升時價，悉收穀帛本色爲便。」
是時絹每匹市價五百文，紬六百文，綿每兩十五文；請匹絹升爲一貫七百文，紬爲二貫四百文，綿爲四十文，皆足錢。又請蠲丁口錢。朝議喧然沮之，以爲如此則縣官歲失錢億萬計。齊丘曰：「安有民富而國家貧者邪？」乃致書於徐知誥，謂：「明公總百官，理大國，督民見錢與金銀，求國富庶，所謂擁篲救火，撓水求清，慾火滅水清，可得乎？」知誥得書曰：「此勸農上策也。」卽行之。自是不十年問，野無閒田，桑無隙地。按通鑑：天祐十五年，知誥以宋齊丘爲謀主。先是，吳有丁口錢，又計畝輸錢，致錢重物輕，民甚苦之。齊丘以爲錢非耕桑所得，使民輸錢，是教之棄本逐末也，請蠲丁口錢，自餘稅悉輸穀帛，鈾絹匹直千錢者當稅三千。知誥從之。由是江、淮間曠土肅闢，桑拓滿野，國以富彊。今從許載吳唐拾遺録，採入順義年中。
是歲，以同泰寺之半置臺城千福院，改瓦官寺爲昇元寺，一作吳興寺。閣爲昇元閣。大封王躬乂爲海軍統帥王建所弒，建自立爲王，復稱高麗。
順義三年夏四月己巳，晉王卽皇帝位，國號唐，改元同光。
冬十月辛未朔，日有食之。己卯，梁亡。戊戌，唐以滅梁來告，始稱韶，我國不受；唐主隨易書，用敵國禮，曰「大唐皇帝致書於吳國主。」按來聘者爲引進副使楊彥詢。王遣司農卿盧蘋獻金器二百兩、銀器三千兩、羅錦一千二百疋、龍腦香五斤、龍鳳絲鞍一百事於唐。又遺使張景報聘，稱「大吳國主上書大唐皇帝」，辭禮如牋表。徐知誥以王命遣滁州刺史下稔巡霍丘，因代鍾泰章爲壽州團練使，左遷泰章饒州刺史。時有告泰章侵市官馬，故有是命。已而徐溫言：「吾非泰章，死張顥久矣，今日富貴，安可負之？」命知誥爲子景通娶其女以解之。
冬十二月甲申，復遣盧蘋獻方物於唐，上唐太后金花、銀器、衣段。是時嚴可求預料唐主之言，教蘋應對；既至，皆如可求所料。唐主歷問我國大臣，尤多周本，以爲忠勇。江表志云：嚴球爲相，王慎辭奉使北朝。球在病請告，烈祖授以論答，凡數百事，皆中機務，更就球宅訪之，球覽畢稱美，請更添數事，「北朝問黑雲長劍多少，來時及五十指揮皆在都下，柴再用不曾赴鎮」。既而果首問黑雲長劍並柴再用，所云，慎辭依前致對。按志所載，卽此事之譌也，誤以嚴可求爲球，盧蘋爲王慎辭。
順義四年春三月，王遣右衛上將軍許確進賀郊天銀二千兩、錦綺羅一千二百疋、細茶五百斤、象牙四株、犀角十株於唐。
夏四月丙寅，遣使獻唐方物。
秋八月，遣右威衛將軍雷峴獻新茶於唐。
九月壬寅，以唐太妃喪，獻慰禮銀絹二千。
冬十月，王如油沙觀樓船，太學博士王穀上書請改白沙爲迎鑾，畧曰：「日月所經，星辰盡爲黃道；鑾輿所止，井邑皆爲赤縣。」王命更其名曰迎鑾鎮。徐溫自金陵來朝。
十二月，遣賀正使王權進唐金花、銀器、綿絲千段，洎太后禮物。
是歲，徐溫建興教寺於石頭城。
順義五年夏四月癸亥朔，日有食之。
六月，鎮海節度判官、楚州團練使陳彥謙卒。
冬十二月，吳越王鏐遺使者沈瑫以受唐玉冊、封吳越國王來告，王以其國名相同，與之絕。
閨月乙卯，遣雷峴獻賀正禮幣於唐。
是歲，唐遣諫議大夫薜昭文使福州，假道王西，鎮南節度使劉信宴於郊次，信宿而去。是時，唐遣通事舍人薜仁謙，凡三聘於我。
順義六年春二月辛亥，遣右驍衛將軍蘇虔獻金花、銀器、錦綺於唐。
三月，以左僕射、同平章事徐知誥爲侍中，右僕射嚴可求兼門下侍郎、同平章事。
夏四月丙午，唐主砠，李嗣源卽皇帝位。甲寅，改元天成。是月，王遺使獻新茶於唐。
五月丁卯，詔爲同光王輟朝七日。
秋七月，北海前進士韓熙載來歸。熙載上行止狀云：「熙載本貫齊州，隱居嵩岳，雖叨科第，且晦姓名。今則慕義來朝，假身爲賈，既及彊境，合貢行藏。愚聞釣巨鱉者不投取魚之餌，斷長鯨者非用割雞之刀，是故有經邦治亂之才，可以踐股肱輔弼之位。得之則佐時成績，救萬姓之焦熬，失之則遁世藏名，臥一山之蒼翠。某妄思幼稚，便異諸童，竹馬蒿弓，固罔親於好弄；杏壇槐里，寧不倦於修身。但勵志以爲文，每棲身而學武。得麟經於泗水，寧怪異圖；授豹畧於邳圯，方酣勇戰。占惟奇骨，夢以生松。敢期墜印之文，上娩擔簦之路。於是櫻龍頜，編虎鬚，繕獻捷之師徒；築受降之城壘。爭雄筆陣，決勝詞鋒。運陳平之六奇，飛魯連之一箭。場中勃敵，不攻而自立降旗；天下鴻儒，遙望而盡摧堅壘。橫行四海，高步出羣。姓名遽列於姻霄，行止遂離於塵俗。且口有舌而手有筆，腰有劍而袖有鎚。時方亂離，跡猶飄廷。徒以衛精韜喜，氣激雲霓，箕口張而陰電搖，怒吻發而暑雷動。神騙鬼殿，天蓋地車。閱霹靂於雲中，未爲蹻捷；喝摴蒲於筵上，不是口豪。蘊機權而自有英雄，仗勁節而豈甘貧賤。但攘袂叱咤，拔劍長嗟，不偶良時，孰能言志，既逢昭代，合展壯圖。伏聞大吳肇基，聿修文教，聯顯懿於中土，走明恩於外方。萬邦咸貞，四海如砥。燮和天地，巖廊有禹、穓、皋、陶；灑掃姻塵，藩翰有韓、彭、衛、霍。豈獨漢稱三傑，周舉十人。凝王氣於神都，吐祥光於丹闕。急賢共理，侔漢氏之懸科；待旦旁求，類周人之設學。而又鄰邦接畛，敵境連封，一條雞犬相聞，兩岸馬牛相望。彼則待之以力，數年而頻見傾亡；此則禮之以賢，一坐而更無騷動。由是見盛衰之勢，審吉凶之機，得不上順天心，次量人事。且向陽背暗，捨短從長，聖賢所圖，古今一致。然而出青山而裹足，渡長江而棄糯，派遙終赴於天池，星遠須環於帝座。是攜長策，來詣大朝。伏惟司空，楚劍倚天，秦松發地，言雄武則平窺絳灌，語兵機則高掩孫吳。經受素王，書傳玄女，莫不鞭撻宇宙，驅役風雷。勞愁積而䏶肉生，憤氣激而臂蠻起，一怒而豺狼竄攝，再呼而神鬼愁驚。鎚蠻鼓而簸朱旗，雷奔電走；掉燕鎚而揮白刃，斗落星飛。命將拉龍，使兵合虎，可以力平鯨海，可以拳擊鱉山。破堅每自於先登，敵無不克；策馬常時於後殿，功乃非矜。國家賴如股肱，邊境用爲堡璋。勳藏盟府，名鏤景鐘。今則化舉六條，地方千里，示之以寬猛，化之以溫恭。繕甲兵而耀武成，綏戶口而卹農事。漫灑隨車之雨；洗活嘉田；輕搖逐扇之風，吹消殄氣。可謂仁而有斷，謙而逾光，賢豪向義以歸心，姦宄望風而屏跡。佇見秉施仗鈛，列土分茅。修我貢以勤王，控臨四海；率諸侯而定霸，彈壓八方。遐邇具瞻，威名洽著。況復設庭燎以待士，開雪宮以禮賢，前席請論共韜鈴，危坐願聞於興廢。古今英傑，孰可比方，某才越通洩，已觀至化，及陳上謁，罔棄讀才。是敢輒迷行藏，鋪盡毫幅。況聞烏有鳳，魚有龍，草有芝，泉有醴，斯皆嘉瑞，出應昌期。某處士倫，謬知人理，是以副明君之獎善，恢聖代之樂賢。昔婁敬布衣，上言於漢祖；曹翽草澤，陳謀於魯公。失范增而項氏不興，得呂望而周朝遂霸。使遠人之來格，實至德之克昭。謹具行止如前，伏請淮式。順義六年七月歸口進士韓熙載狀。」
八月乙酉朔，日食。
是歲，追爵大丞相徐溫四代祖考，立廟於金陵。
乾貞元年春正月，馬軍都指揮使柴再用戎服入朝，爲御史所彈，再用恃功不服。徐知誥陽於便殿通起居，退而自劾，王優詔不許，知誥固請奪俸一月，以肅朝綱。
三月，唐劉訓、楚許德勳會兵侵荊南，南平王季興乞師於我，王遣水軍援之。
夏四月，遺雷峴進白金、羅綺於唐，修重午之禮。
五月，南平王季興請舉鎮來附，徐溫曰：「洛陽去江陵不遠，唐人襲之甚易，我拆流救之甚難。夫臣人而勿之救，能無槐乎！」乃受其貢物，聽其稱藩於唐。
秋八月己卯朔，日有食之。
九月，遣使如唐獻應聖節，金器百兩，金花銀器千兩，雜色綾錦千疋。
冬十月丁亥，唐主至榮陽，民問訛言唐主自將入寇。唐宣武節度判官孫晟來奔，江南録作孫忌，今從周世宗實録及通鑑。徐知誥客之。
辛丑，大丞相、都督中外諸軍事、諸道都統、鎮海寧國節度使、兼中書令、東海王徐溫卒。先是，溫子行軍司馬、忠義節度使、同平章事知詢數欲代知誥執政，嚴可求、徐玠亦以爲請，溫以知誥孝謹不忍，謂知詢曰：「汝曹不如也。」陳夫人亦曰：「知誥乃貧賤時養之，奈何富貴棄之！」五國故事云：徐溫常入覲於王，至知誥之第，侍奉彌謹。初更，溫睡覺，見有侍於狀前者，問之，曰知誥，溫因遺其休息，知誥不退，及再寤，又見之，乃曰：「汝自有政事，不當如此以廢公家務。」知誥乃退。及溫中夕而興，見一女子侍立，問之，日知誥新婦，亦勞而遣之。它日，謂諸子曰：「事在二哥矣，當善事之。」可求等言之不已。會溫欲帥諸藩鎮入朝，勸王稱帝，將行，有疾，乃遣知詢奉表勸進，因留代知誥執政。知誥草表，欲求洪州節度使，俟旦上之，是夕溫凶問至，乃止。知詢亟歸令陵。王贈溫齊王，諡曰忠武。
十一月庚戌，王御文明殿卽皇帝位，追尊孝武王曰武皇帝，景王日景皇帝，宣王日宣皇帝，廟號高祖。甲子，大赦，改元。丙子，尊太妃王氏日皇太后，以徐知詢爲諸道副都統、鎮海寧國節度使兼侍中，加徐知誥都督中外諸軍事，封潯陽公。陸游漲涎瀚游以知誥領江州時封潯陽侯，今從馬令南唐書。未幾，改豫章公。
是月，唐臣安重誨議乘徐溫之死來入寇，且問舉大號之罪，唐主不從。
十二月，帝立兄廬江公濛爲常山王，弟鄱陽公澈爲平原王，兄子南昌公珙爲建安王。
乾貞二年春正月丁巳，帝立皇子璉爲江都王，磷爲江夏王，璆爲宜春王，宣帝子廬陵公玢爲南陽王，封東海爲廣德王，江瀆廣源王，淮瀆長源王，馬當上水府寧江王，釆石中水府定江王，金山下水府鎮江王。
二月丁丑朔，日食。庚辰，遣通事舍人劉傳忠使於唐，唐臣安重誨以我國抗禮，遣使窺覘，拒不受，遂與之絕。
夏四月，遣右雄武軍使苗璘、靜江統軍王彥章攻楚岳州。丙戌，平君山，進軍荊江口。丁亥，與楚人戰於道人磯，我師大敗，璘、彥章皆被執。戊戌，徙封常山王濛爲臨川王。
五月，遣使求和於楚，楚以苗璘、王彥章來歸。
六月辛巳，南平王季興復請稱藩，帝進季興爵秦王。
秋八月乙未，大赦。
閏月，皇太后殂。先是，潤州有氣如虹，五彩奪目，有首如驢，長數十丈，環聽事而立，行三周而滅。占曰：「廳中將有哭聲，然非州府之咎也。」至是以國哀發喪於此堂，遂應之。
九月辛巳，荊南敗楚兵於白田，獲其岳州刺史李廷規等三十四人來獻俘。
冬十二月丙辰，秦王季興薨。帝以其子從誨爲荊南節度使兼侍中。
太和元年秋八月，武昌節度使兼侍中李簡以疾求還江都；癸丑，卒於採石。徐知詢表薦簡子彥德繼任，徐知誥以龍武統軍柴再用代之。
冬十月，知詢與知誥爭權，召知誥詣金陵除父溫喪，知誥稱帝命不許。是時知詢握兵據上流，行多驕恣，吳越王璆遺知詢金玉鞍勒、器皿，皆飾以龍鳳；知詢不復爲嫌，竟乘用之。路振九國志以爲錢弘佐所遺，非也。由是意輕知誥，內相猜忌。知詢典客周庭望說知詢曰：「公誠能捐寶貨以結朝中勳舊，使皆歸心於公，則彼誰與處！」知詢從其言，使庭望如江都諭意。庭望與知誥親吏周原善，密輸款於知誥，亦以知誥陰謀告知詢。宗常語庭望：「人言侍中有七事，宜亟來朝謝。」至是廷望歸。
十一月，知詢入朝，知誥誣其有反狀，留之不遺，遷統軍，領鎮海軍節度使，禽廷望斬之，遣右雄武都指揮使柯厚徵金陵兵還江都瀉，知誥始專國政。以徐知鍔爲金陵尹。壬辰，帝加尊號日睿聖文明光孝皇帝，大赦，改元。
十二月，加徐知誥兼中書令，領寧國軍節度使。
太和二年春正月，徙封平原王澈爲德化王。
二月乙卯，唐改元長興。
三月癸酉，立王子江都王璉爲皇太子。荊南高從誨遣使告絕，表言墳墓在陝州，恐唐人致討，我兵援之不及。帝遣兵擊荊南，不能克。
夏六月癸巳朔，日有食之。
秋八月己亥，海州都指揮使王傳拯叛降唐，團練使陳宣死之。按五代史明宗紀：長興元年八月戊申，海州將王傳拯殺其刺史陳宣，叛於吳來降。與通鑑小異，今悉從通鑑。先是傳拯有威名，得士心，會宣罷歸，徐知誥許以傳拯代之；既而復遣宣還海州，徵傳拯還江都。傳拯怒，以爲宣實毀之，遂帥麾下入辭，因斬宣，焚掠城郭，帥其衆五千出奔。知誥曰：「是吾過也。」免其妻子。唐漣水制置使王巖將兵入海州，遂以威衛大將軍知海州事。傳拯季父輿爲光州刺史，傳拯遣間使至輿所，輿執之以聞，因乞罷歸；知誥以輿爲控鶴都虞候。時政在徐氏，典兵宿衛者尤難其人，知誥以輿重厚慎密，故用之。
冬十月丙辰，左僕射、同平章事嚴可求卒。按江表志以可求譌爲球，言球常宿楚山上，有詩云：「淮船分皚點，江市聚蠅聲。」南唐烈祖性嚴忌，宋齊丘因而興諧，以竹籠盛之沉江口。此言不足信也。
是月，徐知誥以其長子大將軍景通爲兵部尚書、參政事。知誥將出鎮金陵故也。以徐延休爲江都少尹。 九國志云：李昇輔政，庶事詳悉，因謂延休曰：「府中白事，見少尹署事，更不復省也。」
太和三年春二月，徐知誥欲以中書侍郎、內樞使宋齊丘爲相，齊丘自以資望淺薄，陽退讓爲高，謁歸洪州葬父，因入九華山，止於應天寺，啟求隱居。帝下韶徵之，知誥亦以書招之，皆不至。知誥復遣子景通敦諭，始還朝，除右僕射致仕，更命應天寺曰徵賢寺。
秋九月，鎮海節度使徐知詢命句容令黃鸞重建靈寶院於茅山。賜紫道士王棲霞靈寶院記曰：靈寶院者，梁天監歲貞白陶先生宏景所創也。始本昭真其號焉。紫陽觀卽長史宅界於東， 小茅嶺雷平山列於南， 鍾山西朝焉，良常北衛焉，其餘聖槩羣阜，若衆星之環拱，不可殫論。先是迥臺層漢，悠閣匝雲，秘三洞璚文，集丹丘羽客，門人周仙君子良勤修。於是崇習玄風，鍊金石身，騰煙霞轍，時移代敻，瓦木之功寢泯。及唐大和中，太尉贊皇李公，每瞻遺躅，屢搆遐緣。門師道士孫智清復討前址，再建是院，尋諸舊號，須曰靈寶。爾後既偶兵焰，盡致煨燼，荊棘相森，凡材圍長，狐兔往焉，芻蕘往焉，弗芟弗薙，歷五十載矣。棲霞冑叨素業，幼專不息，雖童丱獲名，而屢厄兵難，跡不遑處，遺棄殆空，斷梗杳伯。自北徂南，幸託玄化，遐欽玆境，聿諧所適。乃勵畚鍤，忘蹔勞，砌壇植松，結茆庇拙，紉蘭餌木，願言終遁。俄奉先齊王旨，再琯再籥，是埏是鎔。泊我公移鎮是邦，自以風痹，厥躬告從。谷隱公遂捨俸錢一百萬，俾於舊基，別崇利有。稟命之際，亹亹勉勵，夙夜匪懈，思竭克勤，冀荷恩教。噫！事難謀始，智寡周防。且虎視非一雀之圖，而雀終噪；蟾盈非片雲可同，而雲或掩。時哉理非□也非。台曜覽幽，幾止終廢。由是度揆經營，月期日就，博邀執斷，量材取制，牆茨必襄，圖蔓必薙。平瓦礫以等阜，昇豺狼而斷羣。力工約萬，綿歲靡期。削劂督奇，丹�□妙。造正殿三問，中塑靈寶天尊，景崇砌壇三級，三門三問，環統廊應一十六問，並茸壞整頹，降真堂續連於內，重新沼池，再築垣牆。東北隅卽忠義太保公之季弟，先於舊閣落建瑞像殿三問兩廈，中塑羊角山應現老君，西南隅向日三官堂三問，塑像岌岌其狀，亭亭其勢，金碧其飾，輪奐其映。瓦疊鴛翠，甍差鳳翹。眸容禮而若眄，侍衛瞻而乍愕。旌幟翻翻，雲鶴耕耕。對佯崛起，異疑飛來。非我公願力斯應，象教斯感，卽荒蔮之域，安教諸壯麗乎？是使真風永布，靈致值芬，配天地而齊壽，總山川而介福。噩噩烈烈，可久可大。棲霞智慚絕妙，才非迷作，蓋受恩於始，受命於此，竭誠竭慮，迨玆成功，聊實紀於質文，呈台覽而刊於將來也。時太和三年重光單閼歲九月乙酉朔九日癸巳謹記。
是月，鎮南節度使、同平章事徐知諫卒，以其兄知詢代之，賜爵東海郡王。
冬十一月甲申朔，日食。是月，太尉、中書令徐知誥表稱輔政歲久，請歸老金陵；帝乃以知誥爲鎮海、寧國諸軍節度使，鎮金陵，餘官如故，總録朝政如徐溫故事。加其子兵部尚書、參政事景通爲司徒、向平章事，知中外左右諸軍事，留江都輔政！以內樞使、同平章事王令謀爲左僕射兼門下侍郎，以宋齊丘爲右僕射兼中書侍郎，並同平章事兼內樞使，以佐景通。賜德勝節度使張崇爵清河王。
十二月癸亥，知誥至金陵。
太和四年春二月，徐知誥作禮賢院於府舍，聚圖書以延士大夫，孫晟、陳覺多與密議。秋八月，知誥廣金陵城周圍二十里。
冬十一月，拜知誥大丞相、太師，加領德勝軍節度使，諸道都統如故；知誥辭丞相、太師。
是歲，鍾山之陽積飛蝗尺餘厚，有數千僧白晝聚首，啗之盡。
太和五年夏五月，宋齊丘勸除觔鰭徙帝都金陵，知誥乃營宮城於金陵。
秋七月，閩建州土豪吳光帥衆來奔，且請兵。
九月甲戌朔，立德妃王氏爲皇后。
是月，唐吏部侍郎張文寳使杭州，舟壞，泊於天長，帝厚禮之，資以從者儀服錢幣數萬。文寳辭曰：「本朝與吳久不通問，既非賓客，又非君臣，今拜嘉命，何辭以謝！」乃獨受飲食，餘悉返之。帝嘉其有體，命移文吳越，俾得境上迎候。文寳竟達命杭州而還。辛丑，徐知誥以國中水火屢災，兵民困苦，安可獨樂，悉縱遺侍妓，取樂器焚之。
冬十一月，信州刺史蔣延徽擅引兵會吳光攻建州。
是歲，進封徐知誥爲東海王。按知詢既賜爵東海，知誥又封此地，不應一時有兩東海王，今姑從歐陽史吳世家。封東嶽三郎爲雄武將軍，建廟金陵。或雲南唐昇元中事，今從薜史。
太和六年春正月，徐知誥治私第於金陵。乙未，遷居之，虛府舍以待車駕。
是月，蔣延徽擊閩兵於浦城，敗之，進圍建州，會知誥召延徽歸，延徽聞福州及吳越兵將至，隨引兵還。閩人追擊之，我師大敗，死亡無算，遂歸罪於都虞候張重進，斬之。知誥貶延徽爲右威衛將軍，遣使求好於閩。
閏月，唐安州王任全等謀殺安遠節度使符彥超以降於我，事敗，爲副使李端所殺。
二月，都押牙周宗以遷都爲未便，語放知誥曰：「主上西遷，公復須東行，不惟勞費甚大，且違衆心。」時國人多不欲遷都者。丙子，帝使宋齊丘如金陵，論知誥罷遷都之議。
是月，周宗諷帝禪位於知誥，齊丘請斬除以謝，帝命黜宗爲池州團練副使。已而，鎮海節度副使李建勳、行軍司馬徐玠復陳知誥功業，宜早從民望，知誥召宗復爲押牙，齊丘由是作意。己卯，詔知誥還居府舍。甲申，金陵大火；乙西，又火。知誥疑有變，勒兵自衛。
夏四月甲戌，唐潞王稱皇帝；乙酉，改元清泰。
五月，鎮南節度使、守中書令、東海王徐知詢卒。是時江西館驛巡官黃極子婦生男子，一首兩身相背，四手四足。連昌縣民家生牛，每一足更附一足，投之江中，翼日浮水上。南昌新義里地陷，長數十步，廣者數丈，狹者七八尺。人以爲知詢實應之。
六月丙子，降封昭武節度使、兼中書令、臨川王濛爲歷陽公，徐知誥命控鶴軍使王宏將兵二百幽之和州。
秋七月，知誥召宋齊丘還金陵，以爲諸道都統判官，加司空，給南園居之，不令預國事。
冬十月，加知誥大丞相、尚父、嗣齊王、九錫，辭不受。
十一月，知誥召其子司徒、同平章事景通還金陵，爲鎮梅廖國節度副大使、諸道都統、判中外諸軍事，以次子牙內馬步都指揮使、海州團練使景遷爲左右軍都軍使、左僕射、參政事，留江都輔政。是月，加王令謀司徒。
是歲，故東海王徐溫諸孫景運建報先院於金陵。
天祚元年春三月，加徐景遷太保、同平章事、知左右軍事，徐知誥令尚書郎陳覺輔之。
夏六月，德勝節度使兼中書令柴再開卒。
秋八月，潤州團練使徐知諤荒縱無度，徐知誥怒之，或曰：「忠武王最愛知諤，而以後事傳公。借使知諤有能名，於公何利？」知誥待之加厚。
九月，帝加尊號曰睿聖文明光孝應天宏道廣德皇帝。丙申，大赦，改太和七年爲天祚元年。
冬十月，加中書令徐知誥尚父、太師、大丞相、天下兵馬大元帥，進封齊王，備殊禮，以昇、潤、宜、池、歙、常、江、饒、信、海十州爲齊國；知誥辭尚父、丞相，殊禮不受。
天祚二年春正月，徐知誥始建大元帥府，以幕職分判吏、戶、禮、兵、刑、工部及鹽鐵。
三月，知誥以其子景通爲大尉、副元帥，宋齊丘、徐玠爲元帥府左、右司馬。
夏四月，荊南高從誨奉牋勸知誥卽帝位。
六月辛酉，太保、同平章事徐景遷以疾罷，命其弟景遂代爲門下侍郎、參政事。
冬十一月癸巳，詔齊王知誥置百官，以金陵府爲西都。按歐陽史吳世家：天祚二年，以金陵爲西都，廣陵爲東都。五國故事云：徐氏將移楊氏之祚，以昇州爲大吳西都，揚爲東都。非也，蓋西都改於天祚二年，而東都則知誥受彈後改雲。丁酉，契丹立石敬塘爲天子於柳林，國號晉，改元天福。
十二月辛丑，唐安遠節度使盧文進棄鎮來奔。
是月，徐知誥以鎮南節度使太尉兼中書令李德誠、德勝節度使兼中書令周本位望隆重，欲使帥衆推戴，本曰：「我受先王大恩，恨不能救楊氏危，忍爲此乎！」其少子弘祚強之，不得已，與德誠率諸將入江都，陳知誥功德，又詣金陵勸進。宋齊丘謂德誠子建勳曰：「尊公，太祖元勳，今日掃地矣！」十國紀年雲宋齊丘遺宗信書，令宗信諷止德誠勸進。於是江都官多妖，帝曰：「吳祚其終乎！」左右曰：「此天意，非人事也。」
是歲，立韓將軍廟金陵城西，報功也。失其名。高麗與新羅、百濟戰，大敗之。
天祚三年春正月乙卯，日食，初出三分，至卯復。太子璉納齊王知誥女爲妃。
是月，閩、吳越皆遣使勸進知誥，知誥始建齊國，立宗廟、社稷，改金陵爲江寧府，牙城曰宮城，廳堂日殿，以左、右司馬宋齊丘、徐玠爲左右丞相，馬步判官周宗爲內樞判官，周廷玉爲內樞使，自餘百官皆如天子之制。置騎兵八軍，步兵九軍。
二月，以盧文進爲宣武軍節度使兼侍中。戊子，帝使宜陽王璪如西都，冊命齊王知誥，知誥受冊，赦境內。冊王妃曰王后。
三月，齊王知誥立其子景通爲王太子，固辭不受。尊考忠武王溫曰太祖武王，妣明德太妃李氏日王太后。壬申，更名誥。
夏五月，齊王儲欲取中原，遣使汎海通好於喫陽，以美女、珍玩結之，契丹主亦遺使來報聘。
六月，諸道副都統徐景遷卒。
秋七月，晉右衛大將軍尹暉謀叛，事泄將奔於我，爲人所殺。厝安州威和指揮使王暉大掠本州來奔，部將胡進邀殺之。是月，同平章事王令謀如金陵勸齊王誥受禪，誥讓不受。
八月甲子，歷陽公濛殺守衛軍使王宏，亡抵廬州周本，本子弘祚執送江都，齊王誥遺使迎殺於釆石，稱詔廢爲悖逆庶人，絕屬籍。侍衛軍使郭悰殺濛妻子於和州，誥諉罪於悰，坐貶池州。是月，帝下詔禪位於齊，李德誠復詣金陵勸進，宋齊丘不署表。
九月癸且，王令謀卒。丙寅，命江夏王璘奉璽綬於齊。
冬十月乙酉，齊主遣右丞相徐玠奉冊詣帝，稱受禪老臣誥謹拜稽首上皇帝尊號曰高尚思玄弘古讓皇帝。按歐楊氏五代史、馮令陸游南唐書、陳霆唐餘紀皆作高尚思玄弘古讓皇帝，惟通鑑作讓皇，無「帝」字，今從諸書之稱。又五國故事作高尚思玄崇古讓皇帝，以「弘」爲「崇」，疑宋人因廟諱而改也。官室、乘輿、服御皆如故，宗廟、正朔、徽章、服色悉從吳制。己丑，齊主表請改江都官殿名，皆於仙經內取之。帝常服羽衣，習辟穀術。丙申，帝以齊主上表，致書辭之，齊主謝而不改。
昇元二年，帝屢請徙官。五月，齊生改潤州牙城爲丹楊宮，以李建勳充迎奉讓皇使，徙帝居丹楊宮；一作「丹陽」。命馬思謙爲丹楊宮使，以嚴兵守衛之。五國故事載楊溥渡江賦詩，畧曰：「姻凝楚岫愁千點，雨滳吳江淚萬行。兄弟四人三百口，不堪端坐細思量。」又江表志言讓皇常賦詩：「江南江北舊家鄉，三十年來夢一場。吳苑官闈今冷落，廣陵臺榭亦荒涼，」云云。按南唐書，此李後主詩也，後人誤以爲吳睿帝作。
冬十一月辛丑，帝砠，年三十八歲。是日，有使命來徙所，帝方誦佛書於樓上，使者趨前，帝以香爐擲之，俄而報晏駕矣。按九國志云：溥能委運受終，不罹篡弒之禍，深於機者也。江表志云：讓皇既遷，數年未卒，每有枯楊生枝葉，及五歲，有中使賜衫笏，加官，卽日而終。薜史、唐餘書皆雲溥禪位逾年而幽卒，歐陽史但云卒。十國紀年曰：辛丑，唐人弒讓皇。五國故事云：營室於茆山，遷溥居之；及將過弒，使者前趨，俄而見害。今取十國紀年諸家之說。齊主廢朝二十七日，追諡曰睿皇帝，葬平陵。
六年，唐遷其宗族於泰州，號永寧宮，令刺史褚仁規嚴兵防護，絕不通人。十國紀年云：唐人遷讓皇之族於泰州，號永寧宮，守衛甚嚴，不敢與國人通昏姻，久而男女自爲匹偶。歐陽五代史云：李昇遷溥子孫於海陵，久而男女自爲匹偶，國人多哀憐之。通鑑考異云：讓皇子及五歲，遺中使拜官賜服，卽日而卒。
顯隱三年，周世宗征淮南，下詔撫安楊氏子孫，唐元宗聞之，遣園苑使尹廷範江南野乘作延範。迎置京口。時道路己亂，廷範慮有變，執其二弟、六十餘人殺之，以其婦女渡江。元宗大怒，腰斬廷範，罵曰：「小人以不義之名累我」楊氏遂絕。周先鋒都部署劉重進得其玉硯、馬腦椀、翡翠瓶以獻。
太祖以唐景福元年再入揚州，至天祚三年爲南唐所篡，蓋晉天福二年也。歷傳四主，凡四十六年。 舊唐書、舊五代史皆雲大順二年入揚州，至被篡，四十七年。今據徐鉉吳録、龔穎運歷圖所紀。鉉與穎故仕江南，稽考宜得實也。
論曰：楊氏自紀祥等之亂，祭則弘農，政由東海，大權久爲它人竊矣。逮平陵越次以立，號爲共主，若贅疣然，改元稱尊，徒擁虛器，卒假禪讓之名，致移鼎祚之實。跡其由來，良非一日，勢使然也，要豈睿帝之罪哉！

