世祖姓劉名旻，高祖之母弟也。同為章懿皇后所出。
初名崇。為人美鬚髯，目重瞳子。少無賴，嗜灑好博，常黥為卒。
高祖事晉，為河東節度使，署崇馬步都指揮使。高祖即帝位，除太原尹，未幾，遷北京留守，同中書門下平章事。
隱帝時，改河東節度使，累加兼書書令。隱帝年少，政在大臣，郭威為樞密使，有大功，而與崇素不相能。崇與屬吏鄭珙謀，乃罷上供征賦，籍民為兵以自固。
乾祐三年，隱帝遇弒，崇業謀舉兵。會樞密使威反狀已白，而隱帝諸大臣不即推尊之故，未敢即立。謬請立崇子贇為嗣。是時，人皆知威非實意，而崇獨私心喜曰：「吾兒為帝，吾又何求？」乃罷兵。
威少賤，黥其頸上為飛雀，世謂之郭雀兒。至是見崇使者具道所以立贇之意，因自指其頸以示使者，曰：「自古豈有雕青天子，幸公無以我為疑。」崇益喜，信以為然。
太原少尹李驤勸其以兵下太行，控孟津俟變。崇大罵驤離間父子，命牽出斬之，並殺其妻。以其事白於太后，以明無他。已而，威果代漢，是為周太祖。降封贇湘陰公。
崇遣牙將李䛒奉書於周，求贇歸太原。周主報以湘陰比在宋州，今方取歸，京師必令得所，公勿憂。但能同力相輔，當加王爵，永鎮河東。崇知贇不得歸，始有自立意。
乾祐四年春，正月戊寅，帝即位於晉陽，仍用乾祐年號。所有者，並汾、忻、代、嵐、憲、隆、沁、遼、麟、石諸州之地。以節度判官鄭珙為中書侍郎，觀察判官趙華為訊問侍郎，並同平章事，以次子承鈞為侍衛親軍都指揮使，太原尹以節度副使李存瓌為代州防禦使，裨將張元徽為馬步軍都指揮使，陳光裕為宣徽使。
是日，周殺湘陰公贇於宋州。帝以地狹民貧，祭祀祖禰，畧如家人禮，不建宗廟。月奉，宰相百緡，節度使三十緡，其餘簿有資給。
是時，遼將潘耀尼稱君，命遺書皇子承鈞。帝令承鈞復書，言本朝淪亡，紹襲帝位，願循晉室故事求援北朝，許之。
丙戍，發兵屯陰地，黃澤、團柏。丁亥，以承鈞為招討使，與副招討使白從暉、都監李存瓌將兵萬人侵周。晉州帝聞湘公死，大慟哭，為李驤立嗣，歲時祭之。
二月戊戍，我兵五道攻晉州。周節度使王晏閉城不出。承鈞令將士蟻附登城，晏伏兵奮擊，我師敗績。副兵馬使安元寶隆周。
癸卯，移軍攻隰州。周濕州刺史許遷遣步軍都指揮使孫繼業迎擊於長壽村，執我牙將程筠，殺之。未幾，我兵簿州城，攻數日不克，遂引還。
丁巳，遣通事舍人李䛒至於遼，遼主烏雲與帝約為父子之國，使伊喇摩哩來報聘。
己卯，周遣敗卒二百六十餘人還太原，各賜衫袴巾履。
夏四月，遼遣使來告，周使田敏約，歲輸錢十萬緡。帝命宰相鄭珙以厚賂謝遼，自稱姪皇帝致書於叔天授皇帝。
五月辛未，珙卒於遼。
甲戍，定難節度使李彛殷稱番於我。
六月，遼主遣燕王蘇頁、政事令高勳冊命帝為大漢神武皇帝，妃為皇后。又以黃騮九龍、十二稻玉帶報聘，帝更名旻。
秋七月，翰林學士衛融等詣遼謝冊禮，且請兵。
九月，招討使李存瓌自團柏擊周，遼欲引兵來會，與諸將議於九十九泉。諸將皆不欲南行，遼主強之。
癸亥，行次新州之西，火神淀燕王蘓頁及偉王之子太寧主烏孫作亂，殺其君烏雲。
丁卯，齊王蘇頁代立，上尊號曰天順皇帝，改元應厯。自火神淀入幽州，遣劉承訓來告哀。帝命樞密直學士王得中如遼，賀即位，復以叔父事之，請兵以擊晉州。隨遣使如遼行弔禮。
冬十月辛卯，周潞州巡檢使陳思讓敗我兵於虒亭。
甲辰，遼遣彰國節度使蕭禹厥，率兵五萬來會，帝帥兵二萬出陰地關攻晉州。
丁未，軍於城北，三面置寨。周巡檢使王萬敢、龍捷，都指揮使彥超、虎捷，指揮使何徽共拒之。
十二月乙巳，王峻引兵救晉州。晉州南有蒙阬，最險峻，憂我兵據之。是日，聞前鋒已度蒙阬，喜曰：「吾事濟矣！」
帝攻晉州久不克，會大雪，我軍乏食，契丹兵思歸。聞峻至，燒營宵遁。峻入晉州，乃遣行營都指揮使仇弘超等將兵追於霍邑，縱兵奮擊，我兵大敗，墜崖谷死者無算。
周將藥元楅曰：「劉旻悉發其眾，挾契丹而來，志吞晉絳。今氣衰力憊，狼狽而遁，不乘此剪撲，必為後患！」王峻遣使止之，遂解去。
http://ctext.org/library.pl?if=gb&file=96110&by_title=%E5%8D%81%E5%9C%8B%E6%98%A5%E7%A7%8B&page=11
