　　王稔，廬州人也。中和三年，太祖爲廬州刺史，聞州人王勗賢，召欲用之，固辭；問其子弟，曰：「子僭好學慎密，可任以事；弟子稔，有氣節，可爲將。」太祖因召僭置門下，而以稔爲騎將，後積功累官滁州刺史。
　　順廉三年，有言鍾泰章在壽州侵市官馬者，睿帝命稔巡霍匠，代泰章爲壽州團練使，俄遷節度使。未幾，自壽州罷歸揚都，爲統軍。一日，坐聽事，與客語，忽有小赤蛇自屋墜地，向稔而蟠。稔令以器覆之，良久發視，惟一蝙蝠飛去。是年稔加同平章事，咸以爲其應也。
　　骨言，唐骨儀之後也。高祖用兵江西，以言爲行營都虞候。言驍勇果毅，雅善治兵。時危仔昌舉信州請降，高祖以張景思代之，命言率兵五十人送景思入境。仔昌聞言兵至，棄州奔吳越。言偕景思入信州，從容經畫，人服其有定亂才。
　　陳祐，少有勇力，高祖署爲黑雲部將。天祐十年，錢傳瓘等帥吳越兵入寇常州，徐溫將兵拒之，至無鍚，祐白於溫曰：「彼謂我遠來罷倦，未能決戰。今乘其無備，請以部下兵擊之，傳瓘可禽也。」乃引兵繞它道出吳越兵之後，溫由是以大軍薄其前，內外夾攻，吳越兵大敗，斬獲無筭。已而擢爲大將，鎮潤州。會牙將周郊作亂，祐帥衆討平之，有功，累官□□□□卒。
　　陳紹，宛丘人。驍果善戰，勇而多謀。歷官至左驍衛大將軍。梁將王景仁入犯，紹從徐溫將兵禦之。溫遇景仁於趙步，戰小卻，景仁擁師乘之，將及於隘，諸吏士皆失色，紹忽援槍大呼曰：「誘敵太深，可以進矣！」躍馬還鬬，左右衝突，衆兵隨之，摧鋒陷陳，當者辟易，梁兵乃退。溫拊其背曰：「非子之智勇，吾幾困矣。」賜金帛加等，紹悉以分麾下。又戰霍丘，梁兵大敗，遂聚梁屍爲京觀，是役爲高祖時戰功第一。未幾，叛走吳越。武義元年，陳璋敗吳越兵於香灣，徐溫愛其勇，募生獲紹者賞錢百萬。指揮使崔彥章應募鹵歸，溫復使之典兵。
　　方從訓，父虔爲太祖守將，總兵戍寧國以備兩浙，已而爲吳越所禽，從訓遂代虔守寧國，頗以杆禦著功。子孫世爲寧國人。
　　蔣延徽者，太祖婿也，與臨川王濛素相善，中書令徐知誥頗畏忌之。太和時官信州刺史。會建州土豪吳光爲閩臣薛文傑所逼，帥衆萬人來奔，且請兵。延徽幸其功，不俟朝命，轍引兵會攻建州，已而敗閩兵於浦城，遂圍建州。城垂克矣，知誥恐得城後延徽奉濛以圖興復，遣使趣之歸。閩人乘勢追之，師敗，延徽左遷右威衛大將軍。
　　王壇，故孫儒隊將也。儒敗，率其黨三千人奔睦州陳晟，晟頗疑之，處於外城。未幾，壇同三河鎮將陳嚴攻婺州，婺州刺史蔣環奔會稽，壇遂有其地。已而與東陽鎮將王永相攻，吳越武肅王時爲鎮海鎮東節度使，諭其罷兵，不從，興師討之。光化三年，師敗，奔宜州，田頵用爲親將。頵敗，壇降於太祖，除淮南節度副使。天祐九年，出爲宣州制置使，數李遇不朝之罪。居數年，卒。
　　張崇，慎廳人也。官至廬州觀察使。天祐十三年，光州將王言作亂，崇不俟命引兵討定，高祖獎賚有加。久之，擢德勝軍節度使；武羲改元，加安西大將軍。崇居官好爲不法，士庶苦之。常入覲廣隆，廬人意其改任，皆相幸曰：「渠伊不復來矣！」崇歸聞之，計口徵「渠伊錢」。明年，再入覲，人多鉗口不敢言，惟捋髭相慶。歸，又徵「持髭錢」。其貪縱多此類。會廬江民訟縣令受賕，侍御史知雜事楊廷式欲並崇按之，徐知誥謝之而止。未幾，領武寧軍節度使，已又仍鎮廬洲。太和三年，賜爵清河王。崇在廬州，厚以貨結權要，由是常得還鎮，爲民患者二十餘年。
　　張宣字阪陶。少從太祖爲軍校，隸大將柴斐。斐愛人戢下，諸將化焉，惟宣頗肆暴戾，部下苦之。劉信圍虔州，虔人乞師於楚，信遣宣及高審思分兵禦之，大敗楚師。累遷諸軍都虞候，徙左街使，皆以嚴酷爲理。最後領武昌軍節度使，置地室以鞠罪人，罪無問大小，入之則無全活。久之境內大治，道不拾遺。會雪中炭肆有鬬者，録問之，言市炭一秤，而輕不及數。宣使秤之，信然，乃斬幫炭者，梟首鬻炭於市，由是炭率以十五斤爲秤，而售者無敢輕重。南唐昇元中卒。
　　崔太初，雄西人。事太祖父子，官至壽州團練使，在官頗以誅求苛刻爲事。順義元年，罷爲右雄武大將軍。先是，徐溫聞太初失民心，欲徵至廬陸，徐知誥曰：「壽州邊隅大鎮，恐爲變。」溫怒曰：「崔太初不能制，如它人何！」卒徵之。
　　曹筠，仕高祖爲馬軍指揮使。衣錦軍之役，筠叛奔吳越，徐溫厚遇其妻子，且招之曰：「吾使汝不得志而去，汝無以妻子爲念。」武義元年，吳越兵敗於香灣，筠防乘勢復歸，溫自數昔日不用筠防言者三，而不問筠去來之罪，歸其田宅，復其軍職。未幾，筠內媿卒。
　　李戴，唐平章事蔚從孫也。唐末，舉進士第。爲人簡畧，無威儀。唐亡來奔，授起居郎，因家於廣陵。子貽業，見《南唐春秋》。
　　盧擇，醴泉人。仕烈祖爲中書舍人。高祖時，進吏部尚書。是時政在徐氏，擇充位而已，無所短長。後以病卒。
　　楊迢，唐茂孝敬之之孫也。仕烈祖、高祖，至駕部員外郎。武義元年，遷給事中，終於其職。
　　徐善，洪州人也。秦裴拔洪州，善有女弟檀殊色，爲軍校所得，強納幣焉，已竟挾之去。善詣廣陵，白其事。是時烈祖府庭甚嚴，布衣遊士經歲不得一見，而善始至白沙，烈祖夜夢神告曰：「江西秀才徐善見公，今在白沙逆旅矣。其人良士也，且有情事未申，宜厚遇之。」烈祖旦卽遣騎迎善，既至，禮遇優渥，因具述女弟被掠狀，烈祖命購贖歸善。歙州刺史陶雅聞而異之，辟善爲從事。高祖時，官中書舍人。
　　盧蘋，洛陽人。博學，善應對。歷官至司農卿。順義三年，唐以滅梁來告，睿帝命蘋使於唐。嚴可求預度唐朝所問，密書數事，授之以行，最後復增黑雲都長劍多少及五十指揮使在都下諸條。蘋平唐，悉依可求疏記次第以應。唐莊宗大喜，餽賚加等，遣蘋歸。蘋還，言唐主荒於遊畋，嗇財拒諫，內外皆怨，不數年亡矣。已而果如蘋所說。
　　楊彥伯，新淦人也。唐時童子科及第。已而從昭宗至鳳翔，走還鄉里。吉洲刺史彭𤣳厚遇之，累攝縣邑。天祐中，江西平，彥柏仕於高祖，累官戶部侍郎。睿帝時，臨軒策命齊王知誥，詔彥伯攝門下侍郎行事。
　　初，彥伯謁選長安，一夕，抵華陰旅舍，有店嫗能知方來休咎。彥伯將行，忽失所著履，詰責童僕甚喧。嫗曰：「將行而失鞵，事不諧矣。京國有亂，爾當備歷百艱。君爵祿皆在江淮，官至門下侍郎。」彥伯未之信也。至是思其言，忽忽不樂，數月卒。
　　賈潭爲人有器度，不與物競。高祖時歷官至兵部尚書。潭常見嶺南節度使獲一橘，大如升，破之得小赤蛇，長數寸，亦異事雲。
