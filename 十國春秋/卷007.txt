　　劉信，兗州中都人也。初爲羣盜，戰敗奔廣陵，事太祖，數有功，太祖遇之厚。常召信計事，醉不能言，太祖鏝罵之，信卽仗一劍棄去。左右請追之，太祖曰：「信豈負我者邪！醉而去，醒當復來。」明日，果至。累官至鎮南軍節度使。
　　天祐十五年，王祺攻虔州譚全播，久不下，會祺病，高祖命信充虔州行營招討使代之。信晝夜急攻，不能克，使人說全播，取質納賂而還。時徐溫同平章事，怒曰：「信以十倍之衆，攻一城不得，而反用說客降之，何以威敵國？」笞其使者而遣之曰：「吾以笞信也。」且授信子英彥兵三千，謂：「若父居上游之地，統雄兵，不能克敵，是反也。汝可以此兵往，與父同反。」又使昇州內指揮使朱景瑜與之俱，曰：「全播守卒皆農夫，饑窘逾年，妻子在外，重圍既解，相賀而去。聞大兵再往，必皆逃遁，全播所守者空城耳。往必克之。」信大惶懼，濟師，遂破虔州。人有誣信逗留，陰縱全幡，將反者。信聞之，因自獻捷，至金陵見溫。溫與信博，信斂骰子，厲聲祝曰：「劉信背吳，願爲惡彩！苟無二心，當成渾花。」溫遽止之。 一擲六子皆赤，溫慚，自以巵酒飲信，然終疑之。已而楚攻荊南，荊南來求救，命信帥步兵趣潭州，荊南兵解去。武義元年，加征南大將軍。
　　唐莊宗滅梁，遣諫議大夫薜昭文使閩，假道洪開，信燕勞之，謂昭文曰：「皇帝知有信否，口昭文曰：「主上新平河南，未熟公名。」信曰：「漢有韓信，吳有劉信，一等人也。君還語天子，當來較射於淮上。」因指牙旗鎞首，百步外舉酒屬昭文曰：「幸而中此，願爲我飲！」一發中之。未幾，唐師伐蜀，溫急召信至廣陵，以爲左統軍，託以內備，而實奪其地。居無何，卒。南唐受禪，以舊故贈太師。
　　長子彥英，事高祖，掌親兵；第四子彥貞，仕南唐，有傳。
　　呂師造，揚州人。從太祖起淮南，爲部將。天復元年，李陋闈攻杭州，浙將顧全武列八寨以待之，鯉颺使師楚伏兵青山下，陽退兵以誘全武。伏發，全武被執。天祐初，復從周章援靨圓刺史陳璋，會浙兵來取閑關，師楚謂沐曰：「敵去我咫尺，而陳不動，是輕我也。必擊之。」沐雖不盡用其言，是日中道破所軍，師造實與有力焉。未幾，充南面都統軍使，攻蘇州，無功。已又從周本南伐，敗苑玫於上高，遷池州團練使。久之，楚寇鄂州，高祖命師造爲水陸行營應援使以拒楚師。未煩，楚師解去，改饒州刺史。
　　師造歷事太祖父子，南北征伐，多在行問，所嚮輒摧鋒排陳。累官光祿大卿、檢校太保、兼御史大卿。師造在池州日，頗事聚斂。常嫁女於揚都，資裝甚厚）使家人送之。夜拍竹篠江上，有道人忽躍人舟中，穿舟而過，楚其所經，火卽大發，復越後舫，火亦從之。惟一老婢，髮尺餘，人與舟了無所損，道士亦復不見，人咸異之。
　　王綰，合肥人。仕太祖，爲漣水防遏使，遷海州副使。天復中，青州王師隴以訢、密內叛，乞師太祖。太祖遣臺濛及館將兵援之。已拔密州，將進攻沂州，城謀者偵城中盡偃旗息鼓，館謂：「此不可擊也。」諸將堅欲攻之，綰不能止，乃設伏林問以待。頃之，攻訢者果不克，敵兵乘勢追之，館伏發，得以濟師。其用兵多此類。武義元年，加鎮東大將軍，已遷百勝軍節度使，卒。
　　王茂章，廬州合肥人也。幼從太祖起淮南，常侍左右，爲親校。爲人驍果剛悍，質畧無威儀。臨敵務以身先士卒，太祖壯之。
　　梁王全忠遣從子友寧攻王師範於青州，師範乞兵太祖，太祖遣茂章帥步騎七千救之。師範以兵背城爲兩柵，友寧夜擊共一柵，柵中告急，趣茂章出戰，茂章按兵不動。友寧已破一柵，連戰不已。遲明，茂章度友寧兵已困，乃出戰，大敗之，遂斬友寧，以其首報太祖。是時梁王全忠方攻鄆中，聞友寧死，以兵二十萬倍道而至。茂章閉壘示怯，伺汴兵怠，毀柵而出，驅馳疾戰。戰酣退坐，召諸將飲酒，已而復戰。全忠登高望見之，得青州降人，問飲酒者爲誰，曰：「王茂章也。」全忠歎曰：「使吾得此人爲將，天下不足平矣！」汴兵又敗，茂章軍還，汴兵急追之。茂章度不可走，遣裨將李虔裕以衆一旅設覆於山下以待之，留軍不行，解鞍而寢。虔裕疾呼曰：「追兵至矣！官速走！虔裕以死遏之。」茂章曰：「吾亦戰於此也。」虔裕三請，茂章乃行，而虔裕卒戰死，汴兵以故不能及，茂章得全軍以歸。
　　茂章累官潤州團練使。太祖薨，烈祖自宣州入立，以茂章代守其地。烈祖之去宣州也，欲取帷幕及親兵以行，一云：襲位後，反求宣州故時物。茂章惜不與。烈祖怒，既襲王位，以兵攻之。茂章奔於杭州，吳越武肅王以爲鎮東節度副使，避梁王全忠家諱，梁王曾祖名茂琳。更其名曰景仁。已而領寧國節度使。未幾，梁王稱帝，素知景仁名，遺人召之。景仁問道歸梁，路過撫州，危全諷方與我治兵相攻，乃陳兵與景仁登城望之。景仁曰：「我素事吳，吳兵三等，如公此衆，可當其下將爾。非得益十萬不可。」而全諷卒以此敗，人皆稱景仁爲知兵。
　　景仁既至汴，仍以爲寧國軍節度使，加同中書門下平章事。久之，未有以用，使參宰相班，奉朝請而已。居數年，粱太祖以爲北面招討使，與晉人戰，大敗於柏鄉。梁太祖曰：「吾亦知之，蓋韓勍、李思安輕汝爲客，而不受節度爾。」梁末帝立，以景仁爲淮南招討使，使攻廬、壽。軍過獨山，山有武皇帝祠，景仁再拜號泣而去。戰於霍山，梁兵敗走，景仁殿而力戰，以故梁兵不甚敗。景仁歸汴，病疽卒，贈太師。
　　米志誠，事太祖爲牙校，勇敢有膂力。時朱瑾以善槊名，志誠以善射名，軍中同推爲驍將。安仁義叛，與王茂章執仁義於潤州。久之，爲都押牙。襲梁穎州，不能下。高祖時，充行營都指揮使，敗楚將苑玫有功。已又同柴再用破劉崇景等於萬勝岡，累遷秦寧軍節度使。朱瑾之殺徐知訓也，志誠從十餘騎至天興門，問瑾所向，聞瑾已死，乃引歸。徐溫疑其助瑾，必欲殺之。嚴可求懼事不克，詐稱袁州大捷，召將吏入賀，伏甲禽志誠斬之，並其諸子。以裨將從劉存攻杜洪於鄂州。
　　苗璘，不知其世系。太祖時，以裨將從劉存攻杜洪於鄂州。時汴將曹延祚等將兵援洪，兵勢頗盛。有降卒言汴軍虛實，謂鄆軍易與爾，開道軍未易當也。璘乃帥敢死士自擊開道軍，破之，鹵其將士三百人，狥鄂州城外。洪氣沮，遂以此敗。乾貞初，累官右雄武軍使，同靜江軍使王彥章攻楚岳州，與楚將許德勳戰於道人磯，師敗，爲楚所執。未幾，求和於楚，復歸國，病卒。
　　論曰：劉信、呂師造、王綰，皆桓桓如虎如貔之臣也。王茂章有專閫才，而不竟其用，畏禍出亡，事非得已。米志誠橫罹屠戮，刑匪其罪，東海之惡，可勝數邪！若苗璘者，鄂州之役，其功固不可沒雲。
　　
　　周本，舒州宿松人，漢南郡太守瑜之後。瑜葬宿松，卽墓爲祠，子孫居其旁者猶數十家。本少孤貧，有膂力，常獨格虎，殺之。初爲宣州節度使趙鍠將，勇冠軍中。太祖既破鍠，獲本釋之，卽隸帳下爲牙將。每奮躍先登，攻堅摧鋒，蒙犯矢石，身無完膚；戰罷，輒自燒鐵烙其創，飲啗言笑自若。累遷至淮南馬步軍使。
　　兩浙將陳璋據衢州歸款，爲浙兵所困，不得出。太祖遺本迎璋，既至，浙人解圍出璋，而列兵不動，本遂以璋還。裨將呂師造以浙兵近而不動，請擊之，本曰：「吾受命迎陳璋君，陳君至，吾事訖矣，何戰爲？且彼近而不動，必有以待我也，擊可勝乎？待其先動，擊未晚也。」頃之，浙人躡我軍，至中道宿。夜半，本陽驚，棄輜重走，而設伏於旁。浙人果急追，伏發，前後夾擊，盡殲其衆。
　　天祐六年，撫州刺史危全諷率諸州兵十萬來寇洪州，屯象牙潭，楚人圍高安以援全諷。江西守將劉威警書至，高祖謀可將者於列官，嚴可求薦本，時本方帥軍攻蘇州不能下，恥之，稱疾臥家。可求自往強起本，本曰：「姑蘇之役，非彼彊我弱也，徒以我將帥權輕，下皆存命，故無功。今必見用，勿置副貳乃可。」許之。得精兵七千，晨夜兼行。高祖初命其解高安圍，本曰：「楚人非欲取高安，第爲全諷聲援爾。今先敗全諷，楚人必棄高安走，何足擊哉！」乃馳至象牙潭，亟擊之，大破其軍，禽全諷，楚人亦遁。吉州刺史彭𤣳、信州刺史危仔昌皆棄城去，江西之地始定。
　　本之初至也，卽揮兵進，劉威欲留宴犒，不許。或曰：「敵兵盛，宜審觀形勢，何速如此？」本曰：「賊衆加我十倍，使我兵知之戰，先奪氣矣。急乘其鋒用之，乃可有功。」已而果如所料。高州奇其能，遂用爲信州刺史。居數年，閩、楚、吳越將兵二萬來攻信州，信州兵不滿數百，逆戰不利。吳越兵圍之數匝，本命啟關，張虛幕於門內，召僚佐登城，數作樂宴飲。飛矢雨集，畧不爲動。吳越疑有伏兵，解圍去。其臨陳決策，多此類也。
　　唐莊宗入洛，高祖遣司農卿盧頻往聘，還，言唐主問我國名將存否，而本預焉，由是召入爲雄武統軍。俄出鎮壽州，改德勝軍節度使。後加安西大將軍、太尉、中書令、西平王。本不知書，然能尊崇儒士，遇僚屬以禮，士民愛之。性樸拙，無它才，惟軍旅之事若生知者。
　　齊王誥將受禪，徐玠、周宗等以本及李德誠名位隆重，諷之使率羣臣勸進。本已昏老，其少子弘祚懼家禍，代署表上之。本初不知，猶謂所親曰：「我受吳室厚恩，老矣，復能推戴異姓乎？」臨川王濛既降爵爲公，廢居和州，聞將傳禪，乃殺監守者，與親信．陶騎走詣本，本卽欲出見之，弘祚固執不可，本怒曰：「我家郎君也，奈何不使我一見！」弘祚拒閉中門，令外執濛告之，濛遂誅死。本隨衆至建康勸進，由是愧恨屬疾，數月卒，年七十七。本晚好飲酒，樂施予。或謂：「公春秋高，宜少儲積，爲子孫計。」本曰：「吾繫芒層事武皇帝，位至將相，何人所遺乎？」既死，太常準令廢朝三日。南唐先主以本舊將，宜講求優典。禮官言前朝常爲盼陽王郭子儀廢朝五日，命卽用其禮。諡曰恭烈，葬給鹵簿。
　　本刺史信州時，入覲揚都。一夕遇私諱日，獨宿外舍，張燈而寐未熟，聞室中有聲，視之見火爐冉冉而上，直抵於室，良久乃下，飛灰勃然。明日，浮埃覆物，亦無它怪。廣陵人傳爲異事。
　　鄴，本長子也。少驍勇，從本徵討，有戰功。本在信州，畧地至建州，道徑險呃，被圍垂困。鄴躍馬救之，手刃數十人，翼本而出，建人駭懼潰去。及臨川王濛被執，歎憤逾月。國人以此稱其有義。已而仕南唐，典親軍，累官滁州刺史、廬州節度使。暴猛狠戾，常蓄飛揚之志，南唐先主以本故，特優容之。昇元六年卒。
　　李德誠，廣陵人也。一雲西華人。少事宣州節度使趙鍠爲給使。太祖攻宜州，鍠既敗，左右皆散，惟德誠與韓球從之不去，城中復推立裨將周進思拒太祖。鍠使德誠入城，說進思降。將行，暴得疫疾，委頓不克往，乃改命球。球至進思所，進思斬之，擲其首城外，德誠是日卽愈，人咸異之。鍠死，太祖義其人，妻以宗女。常從征討，積功爲江南馬步軍使。
　　與諸將圍安仁義於潤州，諸將每見仁義臨城督戰，必嫚罵之，德誠獨否。及城陷，仁義操弓矢坐城上，忽見德誠至，曰：「汝見我不失禮，且有奇相，它日必大貴，吾以爲汝功。」因擲弓矢就執。太祖卽拜德誠潤州刺史。未幾，徙江州，已轉撫州節度使。武義元年，加平南大將軍、中書令；頃之，改百勝軍節度使。太和中，又爲鎮南軍節度使。
　　南唐受禪，拜太師，封南平王，進封趙王。德誠事楊氏最久，至南唐爲佐命臣，首率百官勸進。初無大功勞，特以際會至高位，富貴壽考，世罕及者。然爲人謙恭沉厚，終始如一。自洪州覲金陵，南唐先主遣內夫人逆勞於道，百官斑謁於都門。人對日，朝堂設次以待。昇元四年卒，年七十八。南唐先主廢朝五日，諡曰忠懿。有子二十八人：建勳爲相，建封爲將，妻楊氏，封滕國君，當世榮焉。初，南唐信王景達先娶德誠女，先主復姓，有司以同姓非禮，先主制曰：「南平主，國之元老，昏不可離。信王妃可氏南平。」亦異數雲。
　　王安，廬州廬江人。少事太祖，隸戲下。太祖常臨戰，升高冢望敵，安捧唾壺侍側。左右皆注目前視，忽有武士持矟徑趣太祖，莫能禦者。安置壺於地，引弓射之，一發而殪，徐納弓弢中，復捧壺立，色不變。太祖喜，撫其背曰：「汝器度如此，它日必富貴。一積功至袁州刺史。南唐禪代，用爲百勝軍節度使。虔州與嶺南地接，南漢使者往來，節度使當燕勞問遺，而安名犯漢主祖諱，南唐先主乃更賜名會。昇元五年卒，年七十有三。
　　王輿，或作璵。鎮東大將軍綰之弟也。初爲小校，從周本攻危全諷。臨戰，本視賊水柵，部分諸將，指旁山頭一小營，謂輿日：「爾往爲我取彼。」輿唯唯，不卽往。本曰：「爾憚往邪？」輿曰：「公必不以輿爲不武，請得此柵攻之，舍而趣彼何爲！」本大喜，曰：「爾亦知此爲必爭之地邪？」乃命之。輿乘輕舟，襲破其前鋒，遂排柵入，諸軍繼進，賊大潰。積功遷至諸軍都虞候。
　　睿帝時，甚見倚任，久乃出爲光州刺史。先是，兄綰子傳拯爲降海都指揮使，叛附唐，聞輿在光州，遣使通問。輿執其使以聞，因求罷郡，進控鶴都虞候。已爲左宣威統軍，歷鎮海節度留後、金吾衛大將軍。
　　南唐禪代，輿從睿帝至潤州。移鎮鄂州，雅與監軍甄廷堅不相得。會廷堅被誣告有二志，南唐先主遣使械廷堅。屬吏未至，輿刺知之，密告廷堅，因爲謀曰：「今獨可卽日歸闕待罪，毋與中使遇。」廷堅恐懼，不暇爲它謀，遂從其計，獲免，由是人推其長者。中主時，加同平章事。保大二年卒，年七十四。
　　輿少從軍攻潤州，爲巨弩所射，中右耳，矢自左耳出，復中旁一人，猶立死，輿扶歸營，臥百餘日，故無恙，至老不聵。又攻穎州，夜夢道士告之曰：「但有流星下墜，能避，當富貴。」及倚營門，驅士卒登城，城上機石發，中營門，及鎧之半，皆糜碎，而輿不傷。輿曰：「所夢流星是也。」世莫不奇之，輿亦頗以此自負。
　　論曰：周本、李德誠俱楊氏勛臣，位刊通顯，或則抱除廣流涕之心，或則效范雲勸進之術，述雖不殊，而其志亦畧異焉。王安以器度稱，王輿以長厚見，歷仕二姓，功績爛然，要未可與南平同日語矣。
