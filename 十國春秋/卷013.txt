　　田頵字德臣，廬州合肥人。安仁義者，沙陀之叛將也。頵粗通書傳，沉果有大志。與太祖生同里，約爲兄弟。應州募屯邊，稍稍遷軍將。太祖據廬州，頵從之，謀畧爲多。攻趙鍠於宣州，鍠出東溪，乘暴流以逸，阻水解甲，謂追騎不能及。頵乘輕船追之，鍠驚，遽見禽。太祖表頵爲馬步軍都虞候。會仁義從秦宗衡寇淮南，孫儒既殺宗衡，仁義來奔太祖。太祖大喜，屬以騎兵，使在頵右，兩人名冠軍中，交相得也。共攻常州，鹵刺史江陵。
　　居無何，儒畧地南來，頵等屯丹陽。儒火揚州，壁廣德，頵破其屯，與戰，頵走。太祖怒，奪其兵。或諫太祖曰：「強敵傅壘，不用頵，非計也。」太祖乃復將頵。儒畏仁義名，陽貽書通好以疑太祖。太祖待仁義益厚，署行軍副使，卒用二人功禽儒，乃遂表仁義爲潤州刺史，頵爲宣州留後。已而授頵寧國軍節度使，累遷檢校太保、中書門下平章事，除仁義州練使，平檢校太保。
　　頵已平馮宏鐸，至揚州謝太祖，左右求貲不已，獄吏亦有請，頵怒曰：「吏覬吾入獄邪！」又求池、歙爲巡屬，不許。頵始怨，將還，指府門曰：「吾不復入此！」是時兩浙將徐綰叛，越王錢繆入杭州逐綰，綰屯靈隱山迎頵，頵遣客何饒一作「曉」詣鏐曰：「王宜退保會稽，無爲虛屠士衆也。」鏐曰：「軍中小叛常然，公爲人長，奈何助逆邪？」頵攻北門，鏐登城與語，射中麾下。頵築壘，絕往來道。鏐患之，出今幣十轝，募能奪地者。陳璋以死士三百，免冑馳擊，奪其地。頵攻城，未能克，將濟江絕西陵，爲浙將所卻，圍益急。鏐於是遣其子傳繚求昏於太祖，且告之曰：「頵得志，爲患必大。請以子爲質，願召還頵。」太祖使人謂頵曰：「不還，我遣人代守宣州。」頵不從。浙人輸錢二百萬緡犒軍，又請以王子傳罐出質，頵乃與綰引兵還。然內怨太祖與浙人，因移書太祖曰：「侯王守方，以奉天子，臂百川不朝于海，雖狂奔澶漫，終爲涸土，不若順流無窮也。東南揚爲大，刀布金玉積如阜，願公上天子常賦，頵請悉儲特，單車以從。」太祖答曰：「貢賦由汴而達，適足資敵爾。」於是頵絕太祖，大募兵。
　　昇州刺史李神福爲太祖言頵必叛，宜早爲計，太祖不可。頵遣使通好於梁王朱全忠，全忠喜，屯宿州須變。頵有良將康儒者，與頵議多不合，太祖特授儒廬州刺史以問之。頵以儒爲貳於己，族其家。儒曰：「田公亡無日矣。」
　　天復三年八月，頵遂與仁義同舉兵反。頵攻昇州，刼神福妻息，厚養之。神福方與劉存攻鄂州，太祖召之討頵，頵遣其將王壇等逆之，又遣李臯遺書神福曰：「公家在此，苟從我，當分土而王。」神福斬臯，謝絕之，遂敗壇兵于吉陽，頵乃自將來戰。神福瀕水，堅壁不戰，請太祖以兵塞頵走道。時仁義焚東塘以襲常州，常州刺史李遇出戰，壯廉知其有備，遂引軍卻。而伏兵發，轉戰至宋岡，仁義立二幟，解甲而息，追兵莫敢嚮，仁羲復入潤州。太組潛令王茂章、李德誠等圍之。軍中推朱瑾槊、米志誠射，皆爲第一，而仁義常以射自負，曰：「志誠之弓，不當瑾槊之一；瑾槊之十，不當仁義弓之一。」每與茂章等戰，必命中而後發，以此外軍畏之，不敢近。太祖亦遣使謂日；「吾不忘公功，能自歸，當復爲行軍副使，但不可處兵。」仁義猶豫未決。
　　先是，太祖得神福檄，趣臺濛，泣語曰：「人常告頵必反，我不忍負人，頵果負我。吾思爲將者非公莫可。」濛頓首謝，率騎度江，一戰於廣德，再戰於黃池，三戰於宣州城下，橋陷，頵爲濛所殺，年四十六。其下猶鬭，示以頵首，乃潰。蓋是年十一月也。仁義守潤州，百端攻之不下，茂章乘其怠，穴地而入。仁義以家屬保城樓，兵不敢登，召德誠曰：「汝可以委命。」且以愛妾贈之，乃抵弓矢就縛，斬於廣陵，蓋後頵死一年雲。
　　始頵以傳瓘歸，戰不勝，輒欲殺之，賴頵母殷氏及頵婦弟郭從師護免。及城下之戰，曰：「今日不勝，必殺錢郎。」已而頵死，不及禍。頵傳首揚州，太祖泣下，以庶人禮葬之，赦其母，並葬康儒。
　　頵居恆畜死士數百人，號曰「爪牙都」，所向無前，得其死力。又善爲治，通利商賈，民愛之。尤善遇士，以是杜苟鶴等多爲之用。頵將作亂時，向暮有鳥色如雉而大，尾有火光，如散星狀，自外飛入，止戟門不見。翼日府中大火，曹局皆盡，惟甲兵存焉，頵資之以起事。仁義初欲降，其子固以爲不可，乃止，至是子亦斬揚州市。
　　朱延壽，舒城人。事太祖破秦彥、畢師鐸、趙鍠、孫儒，功居多。太祖欲以寬恕結人心，而延壽敢殺。時揚州多盜，捕得者，太祖輒賜所盜物遣之，戒曰：「勿使延壽知也。」已而陰許延壽殺之。
　　初壽州刺史高彥溫舉州降於汴，太祖襲之，諸將憚城堅不可拔，延壽一鼓而拔其城，卽表爲淮南節度副使。汴兵猶屯壽春，延壽以新軍出，每旗五位爲列，命黑雲都隊長李厚將十旗擊西偏，不勝，將斬之，已又益五旗，殊死戰，汴兵引去。於是取黃、蘄、光三州，以功遷壽州團練使。
　　唐紹宗在鳳翔，詔延壽圍蔡，以分汴人之勢，擢奉國軍節度使。汴兵每至延壽境，延壽開門不設備，而不敢逼。延壽用法嚴，常以寡鬭衆，不勝，反者必盡戮之。 一日，與汴人戰，遣二百人持大劍斫陳，有一人應留者請行，延壽以違命立斬焉。
　　田頵之叛，遣使詣延壽布腹心，延壽陰約曰．「公有所爲，我願執鞭。」頵與安壯儀及延壽既謀絕太祖，太祖心疑之，而未有以發，乃陽爲目疾，每接延壽使者，必錯亂其所見以示之。常行，故獨柱而仆，太祖夫人朱氏，延壽姊也，掖之，太祖泣曰：「吾業成而喪其目，是天廢我也。吾兒子皆不足以任事，得三舅代我，無憂矣。」遣辨士趣召之。延壽疑，不肯赴。朱夫人遣婢報之，故延壽疾走揚州。至，則太祖迎之寢門，刺殺之，黜朱夫人。先是，延壽於浴室中窺見牖外二人，青面朱髮，執公牒二函，一人曰：「我受命來取。」 一人曰：「我亦受命來取。」俄而不見。是年遂被殺。
　　張顥，蔡人也。初以驍勇事秦隴曬，已而從孫儒，儒敗，又歸太祖。太祖厚遇之，使將兵戍廬州。蔡儔叛，顥更爲之用。及太祖攻廬州，圍急，顥又瑜城來降，太祖復置之親軍，署爲左牙指揮使。烈祖嗣位，以顥與徐溫專政，心頗不平。顥與溫不自安，共謀弒烈祖，而顥以左牙兵行逆，遂詐稱烈祖暴薨。已而顥欲自立，嚴可求以計止之，顥氣沮，事具烈祖本紀中。未幾，溫令鍾泰章除顥，顥伏誅，並及其黨。

　　徐溫字敦美，海州朐山人也。沉毅寡言，罕與人交，衆中凜然可畏，人目之日徐瞋。會唐末大亂，以販靈爲盜。太祖起合肥，隸部下。時太祖勁兵數萬，號其軍爲「黑雲長劍」，所與舉事者劉威、陶雅之徒，稱三十六英雄，惟溫未常有戰功。太祖之入宣州也，諸將爭取金帛，溫獨據米囷，爲粥以食饑者，太祖已心異之。及太祖欲殺朱延壽等，溫稍稍以計進，事成，遷右牙指揮使，始預謀議。太祖病，出長子渥爲宣州觀察使，卽烈祖也，溫私致慇懃，烈祖涕泣，謝溫而行。太祖病甚，平生舊將皆以戰守在外，而溫居帳下，遂預立嗣之功。
　　初，烈祖鎮宣州，命指揮使朱思勍、范思從、陳繙將親兵三千，及入立，惡溫與張顥典牙兵，召思勍等以自衛。而溫、顥忌之，陽使三將從擊江西，誣以謀叛，誅焉。烈祖內不平。一日，溫與顥驟擁牙兵，露刃入庭中，數烈祖所親信十餘人罪，曳下斬之。烈祖由是失政，而心憤未能發。溫、顥不自安，共遺羣盜縊烈祖於寢室。久之，溫與顥復有隙，使鍾秦章殺顥。高祖時，慍遂專政，乃自以淮南行軍副使領昇州刺史，留廣陵，而以假子知誥爲昇州防遏使，治舟師於金陵。
　　大將李遇怒溫跋扈，出鰻言，溫使柴再倆族阻於宣州。太祖舊將，人人皆自疑，溫因偽下之，恭謹如見太祖，諸將乃安。天祐八年，溫領鎮海軍節度使、同平章事。十年，遣招討使李儔攻吳越，裨將曹荺往奔，溫問遣人語荺曰：「吾用汝爲將，汝軍有求，吾不能給，是吾過也。」赦荺妻子不誅，厚遇之。是秋，吳越攻常州，溫戰於無鷗，荺感前言，奔歸，遂敗吳越兵。
　　十二年，高祖封溫齊國公兼侍中，充水陸馬步諸軍都指揮使、兩浙都招討使，始就鎮潤州，以昇、潤、常、宣、歙、池六州爲巡屬。溫城昇州，建大都督府。十四年，徙治之，以子帥訓輔政於廣陵，而大事溫遙決之。知訓爲朱瑾所殺，知誥自潤州先入，遂得政。
　　十六年，溫請高祖稱皇帝，不許；又請卽吳國王位，乃許，遂建國，改元，拜溫大丞相、都督中外諸軍事、諸道都統、鎮海軍國等軍節度使，守太尉、兼中書令，進爵東海郡王。高祖既薨，溫越次立睿帝。順義十年，溫又請睿帝卽皇帝位，未許而溫病死，年六十六，追封齊王，諡曰忠武。天祚三年，齊王知誥尊爲太祖武王，及受禪，諡武皇帝。已而南唐復李姓，廟號義祖，名其墳日定陵。
　　溫目不知書，使人讀獄訟之詞而決之，皆中情理。尤喜爲智詐殘狠，然雅善用人，頗得國人之心。先是，劉威爲左右所潛，溫幾欲討之，威詣溫布心腹，卽遣之還鎮不疑。劉信以說客降譚全幡，侃陽怒以激之，而虔州頓平。其能御將士，多此類也。又絕有器度，常自迎鑾鎮還至百家灣，暴風起，舟人相顧失色，溫乃徐袒楊，以帛繫養孫景通之首，顧謂妾御曰：「吾善游，倘溺不暇相救，幸保此子。」言訖，風浪漸息。
　　溫居恆好服白袍子，知誥每遇溫誕生日，必以獻。會坐客有諂溫者，曰：「白袍不如黃袍好。」知誥遽斥之，謂溫曰：「令公忠孝之德，朝野所仰，一旦或諂佞之說聞於中外，無乃頓損夙望乎？願令公無惑其言。」溫雖頷之，而心實未忘竊位也。蓋知誥以己非其嫡，慮溫急於取國，不得嗣，故以是爲言云。
　　溫妻白氏、李氏，夫人陳氏。李故知誥養母，南唐昇元元年十二月上尊諡曰明德皇后。合葬定陵，附太廟。白氏，宋理宗時追封爲仁壽仙妃，明成祖加封淑善仙妃，慮宗加封安寧護國恭靖元君，賜廟額曰洪恩。子知訓、知詢、知誨、知諫、知證、知鍔六人；知證、知諤見《南唐春秋》。
　　知訓，慍長子也。 按宋齊丘呼知訓爲三郎，似非長子，今姑從馬氏南唐書。少學兵法，不能竟，尤喜劍士角觗之戲。估溫權勢，多爲不法。溫出鎮潤州，留知訓輔政，朝廷譽之，稱爲昌華相公。平日陵辱諸將，對高祖無君臣禮。高祖幼儒，常飲酒樓上，命優人高貴卿侍酒。知訓爲參軍，高祖鶉衣量髻爲蒼鵲。知訓因使酒罵坐，語侵高祖，高祖愧恥泣梯，而知訓愈狎侮之，左右扶高祖起去，知訓殺一吏乃止。李德誠有女樂，知訓求之，德誠曰：「此輩皆有所生，且復年長，不足以接貴人，俟求少妙者進之。」知訓對德誠使者言曰：「吾殺德誠，並取其妻，亦易爾。」
　　初學兵於朱瑾，瑾力教之，後因索馬於瑾，瑾不與，遂不相能。夜遣壯士刺瑾，瑾手刅數人瘞舍後，知訓隱而不問。未幾，出瑾爲靜惟節度使。知訓過瑾，瑾殺之，事具瑾傳。先是，宿衛將李球、馬謙作亂，挾高祖登樓，取庫兵以誅知訓，陳於門橋，知訓與戰，頻卻，瑾適自外來，以一騎前視其陳，曰：「是不足爲也。」因反顧一麾，外兵爭進，斬球、謙，亂兵悉潰。瑾故有德於知訓，及其凶終，國人皆謂曲在知訓。

　　知詢，溫第二子也。溫養子知誥既操國柄，成權寖盛，金陵行軍司馬徐玠諷溫曰：「居中輔政之重，不宜假於他人，當以親子代之。」溫卽遣知詢入覲，謀代知誥秉鈞。會溫暴死，知詢奔還金賸，拜諸道副都統、鎮海寧國等軍節度使、兼侍中、輔國大將軍、檢校太尉、守中書令、金陵尹。
　　知詢素暗懦，遇諸弟頗薄，玠知其必敗，反持其短，輸誠於知誥。由是知詢內爲諸弟所搆，外爲玠所賣，而不知也。自以控強兵，居重地，去知誥如舉手易耳。慍喪未終，屢請知誥來金陵。知誥有心計，陰使人趣其入朝，俄知詢至廣陵，知誥疏其罪狀，謫授統軍，領鎮海軍節度使。知詢面數知誥曰：「先王之喪，若爲人子，而不親臨，反罪我邪！」知誥曰：「聞爾懸劍待我，我亦不憚，獨追於君命，不得往也。爲人臣而畜乘輿，非反何！」周廷望者，知詢親吏也，常偽貢款於師儲，亦時刺知誥之謀以告知詢。及入朝廷，望諫止，不從；既行，廷望曰：「公有往日，而無還日。」涕泣再拜送之。至是，師詢以廷望之言質知誥，知誥曰：「以爾所爲告我者，卽廷望也。」遂取廷望斬之。
　　知詢既失金陵，往時幕府皆散去，獨李建勳一人隨之。及至潤州，常會僚佐，談宴終日，永絕顧望。未幾，移鎮洪州，賜爵東海郡王。一雲封武陵王，疑是改封，未審是非。太加六年，卒，諡曰康。

　　知誨，溫第三子也。知詢繼溫守金陸，所爲多不道。知誨時時伺其陰事以告義兄知誥。知詢之敗，知誨搆之爲多，知誥甚德之，後以爲鎮南軍節度使。
　　知誨先娶太祖功臣呂師造女，非嫡出，以是常切齒呂氏，因醉，刺殺之。妻以不良死，數爲厲，知誨心惡之，延名僧誦梵經爲陳因果，呂氏忽見形曰：「吾不解此，但報冤爾。」及鎮江西歲餘，呂氏不復見，知誨喜甚。有家人自淮南來，道遇呂氏乘綵舟而至，招家人曰：「爲我謝相公，善自愛，我今它適矣。」且貽繡履與知誨。已而家人至江西，首語其事，方陳履，知誨熟視未畢，輒見呂氏在側，曰：「爾謂我真不來邪！」頃之，知誨暴卒。
　　子景楚、景遊。南唐受禪，待知誨後特優。

　　知諫，溫第四子也。幼爽悟，喜文墨。徐氏諸子，知諫最爲雅循。初，知訓輔國政，無所醞藉，溫留知諫陰助之。諸將常惡知訓陵己，而以知諫爲長者。溫假子知誥自潤州入覲，知訓會飲山光寺，縱飲號呼，意在以醉飽過殺知誥，知諫陰洩之知誥，知誥獲免。太和改元，知諫領鎮南軍節度使、同平章事。三年九月，卒於官。先是，知誥誘知詢入朝，知諫實與其謀，及知詢代鎮供圓，遇其喪於塗，撫棺泣曰：「弟用心如此，我亦無憾，然何面目見先王於地下乎！」聞者傷之。
