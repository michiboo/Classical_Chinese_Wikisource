
【西地錦】〔生上〕愁重曉來未起。忘餐失寢因渠。楊花無力隨風。分明自不支持。
【前腔】曉過書齋探視。多應悶掩門兒。金釵敲戶輕輕的。此情猶恐人知。
【降黃龍】相國行祠。寄居蕭寺。苦因喪事。孤兒幼女。孤兒幼女盡欲從軍而死。張生。此時伸志。遣尺書興師疾至。方顯得文章有用。天地無私。
【前腔】若非是。翦殺賊寇。險些個滅門絕戶。俺一家兒。鶯鶯君瑞。在危急許配雄雌。夫人。背盟推託。卻以兄妹爲之。把婚姻一時打滅。頓成拋棄。
【袞】一個潘郞鬢有絲。杜韋娘非舊時。一個帶圍寬淸減了小腰肢。一個睡昏昏不待觀經史。一個意懸懸懶去拈針指。一個筆下寫幽情。一個絃上傳心事。兩下裏都一樣害相思。
【二袞】潤破紙窗兒。潤破紙窗兒。俏聲兒窺視。見他和衣初睡起。前襟有摺䘭。孤眠滋味。淒涼情緖。這瘦臉兒不是悶死是害死。
【三袞】我把金釵敲門扇兒。金釵敲門扇兒。〔生〕是誰。〔貼〕我是散相思五瘟使。〔生〕呀。原來是紅娘姐。拜揖。〔貼〕張先生萬福。小姐想着伊。使紅娘來探取。〔生〕小姐使你來。有甚麼說話來。〔貼〕道風淸月朗。聽琴佳趣。到如今念千番張殿試。
【四袞】〔貼〕他若見了書。他若見了詞。顚倒廢神思。他拽紮起麵皮。憑誰寄言語。他道這妮子。敢胡行事。當面的嗤嗤的扯爲碎紙。
【五袞】饞窮酸餓鬼。饞窮酸餓鬼。賣弄有家私。莫不爲圖謀。我特來到此。怕有情人。乖劣性子。你只說道可憐見隻身己。
【一封書】〔貼〕看他慇懃處可喜。拂花箋打稿兒。先寫幾句寒溫序。後題着五言八句詩。不移時。可知之。曡做同心方勝兒。張生呵。忒風流。忒煞思。忒聰明。忒浪子。
【皂羅袍】顚倒寫鴛鴦兩字。方信道在心爲志。紅娘姐。你去到小姐面前用意些。看喜怒其間覷個意兒。〔貼〕我自有道理。放心學士。自當處置。言談之際。作個道理。只說彈琴那人敎傳示。
【南郊醉扶歸】〔貼〕將偸香手准備折桂枝。休敎淫詞兒汚了龍蛇字。藕絲兒縛定鵾鵬翅。黃鶯兒奪了鴻鵠志。休因翠幃錦帳一佳人。誤了你玉堂金馬三學士。
【尾聲】〔貼〕從敎宋玉愁無二。瘦損了這相思樣子。百歲歡娛全憑這張紙。
