
【卜算子】〔生上〕月掛柳梢頭。漏斷人初靜。千古風流指下生。付與知音聽。
【滿江紅】〔旦〕拋卻金針。離繡閣黃昏時節。見碧天如洗。一輪明月。〔貼〕花影滿階秋露冷。銀河萬里光澄徹。〔合〕慇懃同到小園中。把名香爇。
【梁州序】晴空雲斂。冰輪初湧。風掃殘紅。無數香階堆擁。好似悶懷千種。那人呵。只落得心中作念。口內閒題。夢裏相和哄。今日華堂開綺席。意朦朧。卻敎我翠袖慇懃捧玉鍾。〔合〕愁似織。和誰共。雙蛾蹙損春愁重。魚得水。甚時同。
【漁燈兒】〔旦〕莫不是步搖得寳髻玲瓏。〔貼〕不是。〔旦〕莫不是裙拖得環珮叮咚。〔貼〕不是。〔旦〕莫不是鐵馬在簷前驟風。〔貼〕也不是。〔旦〕莫不是金鉤雙控。咭叮噹敲響簾櫳。
【前腔】〔旦〕莫不是梵王宮夜撞金鐘。〔貼〕不是。〔旦〕莫不是疎竹蕭蕭曲檻中。〔貼〕也不是。〔旦〕莫不是牙尺翦刀聲相送。〔貼〕也不是。〔旦〕莫不是漏聲長滴響壺銅。〔貼〕一發不是了。你且聽着。〔旦做聽介〕呀。我只道甚麼響。卻原來近西廂誰理絲桐。
【錦漁燈】其聲壯似鐵騎刀鎗冗冗。其聲輕似落花流水溶溶。其聲高似風淸月朗鶴唳空。其聲低似兒女語小窗中。
【錦上花】〔旦〕他那裏思不窮。我這裏意已通。嬌鸞雛鳳失雌雄。他那裏曲未終。我這裏意轉濃。爭奈伯勞飛燕各西東。〔貼〕姐姐。滿懷心腹事。〔旦〕盡在不言中。
【錦中拍】這的是令他人耳聰。訴自己情衷。知音者芳心自動。感懷者斷腸悲痛。這一篇與本宮。始終。不同。一字字更長漏永。一聲聲衣寬帶鬆。別恨離愁番做一弄。張生呵。越敎人越知重。
【錦後拍】〔旦驚介〕只見他走將來氣沖沖。怎不敎人恨匆匆。嚇得人怕恐。嚇得人怕恐。早是不曾轉動。女孩兒直恁響喉嚨。謹摩弄。我欲將他攔縱。只恐夫人行把我來廝葬送。
【尾聲】〔旦〕只說道夫人時下有些喞噥。好共歹不着他脫空。怎肯輕拋下風流志誠種。
〔旦貼下生弔場介〕那壁廂俏然。想是小姐去也。琴童過來。收拾進去。〔丑上收介〕敢問官人。這件東西板上有索。零零落落。被人盤問。有口難答。官人若不敎我。一似夢中搖鐸。〔生〕你原來還不曉得。我說與你知道。這是金徽玉軫。蛇腹斷紋。龍池鳳沼。仙人背。玉女腰。焦尾雁足。〔丑〕下面這一塊是甚麼。〔生〕這是底板。〔丑〕上面這幾條是甚麼。〔生〕是絃。〔丑〕底板是樹皮鋸的。絃是牛脊筋做的。許多零零碎碎。敎我如何記得。〔生〕你若難記。我編成一首詩與你念何如。〔丑〕這等好記。〔生〕金徽玉軫伴絃調。焦尾低垂雁足蹺。未向龍池尋變化。且臨鳳沼弄波濤。風流肌骨仙人背。窈窕形軀淑女腰。〔生住口介丑〕官人。再沒有了。〔生〕是沒有了。琴上的都做盡了。〔丑〕怎麼只有六句。又不成絕句。又不成律詩。待小人湊上二句。〔生〕這等到好。你說來我聽。〔丑〕官人把前面六句再念一遍。〔生照前念介丑〕
