
【菊花新】〔旦上〕描罷鴛鴦離繡牀。不知門外又斜陽。移蓮步出蘭房。情默默。意徉徉。
【鎖南枝】尙書子。白面郞。〔旦〕原來也是宦門之子。〔貼〕姓張名珙住洛陽。〔做想介〕二十三歲正年芳。正月十七子時養。〔旦〕誰着你去問他。〔貼〕誰去問他。他還說小生並不曾娶妻。又問小姐常出來麼。我說便出來怎麼。他說吿小娘。作主張。若是見鶯鶯。和他訴衷腸。
