
【秋夜月】〔淨上〕心性囂。慣使風流鈔。柳陌花街常時樂。偎紅倚翠追歡笑。只愁易老。只愁易老。
【梨花兒】我家累代是公卿。自我生來欠老成。終日奔波不暫停也麼嗏。風流態度人皆敬。
【風入松】你賣弄仁者能仁。倚仗身裏出身。到如今官上加官。不敎你親上做親。你又不曾通媒問。如何的便結婚姻。
【前腔】〔貼〕河橋飛虎那將軍。叛蒲東劫掠人民。統賊兵半萬來侵境。要鶯鶯做壓寨夫人。那時慌遽之時。夫人和長老商議。拍手高叫。兩廊不問僧俗。有能退得賊兵者。便將鶯鶯妻之。忽有遊客張生應聲而出。我有退兵之策。夫人大喜。請問其策安在。張生雲。我有一故人白馬將軍。見統十萬之衆。鎭守蒲關。我修書一封。着人報去。必來救我。果然書至兵來。其困卽解。若不是那張生善修書。誰去請白馬將軍。
【急三鎗】他書到。施號令。精兵至。掃滅盡。那煙塵。老夫人將小姐甘心許。言而有信。因此上不敢慢於人。〔淨〕我素不聞他名。你這小妮子賣弄他許多。我有甚麼不如他處。〔貼〕你又便駡我。你一分他値百餘分。這螢火怎比月輪。高低遠近都休論。我拆白道字與你辨淸渾。〔淨〕這小妮子曉得甚麼拆白道字。你說與我聽。〔貼〕張君瑞肖字邊着個立人。你是個木寸馬戶屍巾。〔淨〕這小妮子駡我是村馿𡰯。我祖代是相國之子。到不如個窮秀才。窮的只是窮。做官到底做官。〔貼〕他憑着師友務本。你倚着父勢欺人。這廝喬立議論。官人的只合做官人。窮民到底是窮民。卻不道將相出寒門。〔淨〕這都是姑夫的遺囑。我擇日牽羊擔酒上門去。要他成親。看姑娘怎麼樣發付我。〔貼〕如何硬。做眷姻。不親的。強諧秦晉。〔淨〕我不怕他不肯。〔貼〕訕觔。發村。使狠。甚的個善溫存。〔淨〕姑娘若堅執不肯。我着二三十人上門。強搶上轎。扛到下處。脫了衣。過了一宿恁明日急趕將來。還你一個婆娘去便了。〔貼〕你須是鄭相國親舍人。須不是孫飛虎莽軍。喬嘴臉腌臢身分。少不得有家難奔。〔淨〕這小妮子眼見得受了招安也。我也不對你說。明日定要娶。定要娶。〔貼〕不嫁你。不嫁你。〔淨〕正是郞君俏佳人有心。你喝一聲我聽。〔貼笑介〕看你這般頑嘴臉呵。不喝采怎生忍。
