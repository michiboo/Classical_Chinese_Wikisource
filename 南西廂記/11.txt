
【賀聖朝】〔淨扮孫飛虎上〕統領強兵爲寇。不圖拜將封侯。殺人放火逞兇謀。肯落他人機後。
【豹子令】〔淨〕聞說蒲東一寺門。一寺門。崔家少女號鶯鶯。號鶯鶯。豔質方纔年二八。擄歸山寨做夫人。〔合〕點精兵。安排器械便登程。
【前腔】〔衆〕果有嬌姿美貌人。美貌人。驀然說起動人心。動人心。大王免得撬腳坐。小卒免得曲腰行。〔合前〕
【前腔】〔淨〕本是朝中一武臣。一武臣。今來山寨做強人。做強人。只爲有功不陞賞。算來誰肯辦赤心。〔合前〕
