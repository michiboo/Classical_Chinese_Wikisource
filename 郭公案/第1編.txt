　　浦城縣北鄉九日街，有一鄉民劉知幾，因郡知府命他為北京解戶，解銀五鞘入京。劉知幾因缺盤纏，托保立批與本鄉富戶曾節，借出紋銀一百兩，前去過京。知幾領得銀來，遂別家中，到府押鞘，前往京去交納。來往耽擱一年。舊年八月出門，今年八月始回。且喜平安無事，入府繳了批文。適家中時年大熟，遂將田上稻穀糶銀一百三十兩，竟到曾宅，完納前債。曾節喜其老誠，留之酒飯。忽值劉家著人來叫知幾回家幹場急事，又值曾節被縣中催去完糧甚緊，兩在忙迫之中，曾亦忘寫受數，劉亦忘取借批，兩下就此拜別。不想過了數年，曾節在帳簿中尋出劉知幾親筆借批，陡然昧起心來，即時著家人到劉家索前銀，說他逋欠多年，怎麼不還。知幾見他家人來說，一時忘記。
　　少間忖得，即答曰：「債無重取，罪無重科。前年本利盡數完納，止因你家主往縣事迫，我又歸家甚緊，故未上簿，未取原批。此乃人心天理，爾去拜上家主，昧心事做不得，頭上有青天！」家人只得回去報知主人。曾節又著人來取。劉知幾見他再來，遂閉門不理，說道：「爾家曝了天理，就是知縣上門，我亦不該重還。」那家人無奈，亦只得歸去，報與主人知道。曾節初時只說：「劉不記憶。」誰知弄假成真，遂具狀告於浦城縣朱大尹臺下：
　　朱大尹接了狀詞，細看一遍，即票差承刑前去拘得劉知幾，前來對理。知幾見拘，即寫下狀，赴縣訴曰：
　　朱大尹看了訴辭，即叫曾節到堂對理。曾節曰：「小人全賴此銀活命，今被劉知幾盡行騙去，一家等斃。望乞老爺申冤！」
　　劉知幾曰：「小人彼年八月，委實本利全還。只是曾節見無受數，尚存批文，故來重取。」大尹曰：「借銀既是實，則欠銀亦是實。但或還本還利，必有一欠，未必兩還。爾莫昧心！」曾節曰：「莫說本錢，就是這幾年連利錢，分文也不肯還。」知幾辯曰：「焉有一百餘兩銀，借五年並不提起？」曾節曰：「焉有還了銀子，不取批文，不寫受數，並不憑一中人？」兩下爭辯起來。朱大尹大怒，即將劉知幾責打十板，押出要還前銀。
　　劉知幾延了半月，只是不還。曾節又來催狀。朱大尹怒曰：「鄉間有此刁民！」拿劉知幾到衙，又打十板，罵曰：「莫說曾節之銀你不肯還，就是我押你出去，你亦延挨半月！」吩咐手下：「把這狗才監起追給。」劉知幾聽得要監，乃告知縣曰：「限小的出去三日，辦銀來還。」大尹准限。劉知幾走出衙前，思量半晌，自忖只有府中郭四府，善能為民申冤。即時搭舡下府，明日五鼓即寫狀，到理刑館郭爺處去告：
　　郭爺將狀從頭至尾詳閱數次，問曰：「你果借銀還銀，從實說來，我好斷理。」劉知幾曰：「小的借銀經今五年，若是未還，豈得到今不取？只為當時事忙，未討得受數，未取得借批，釀成此禍。縣中朱爺一時被他瞞過，望青天老爺代小的申得此冤，萬代感恩！」郭爺曰：「爾不要弔謊。」劉曰：「小的弔謊，就該萬死。」郭爺曰：「也憑不得爾，且把收監。」禁子帶劉入監去了。郭爺即吩咐承發房寫下一紙拿強盜窩主牌票，說道：「本府已拿得劫人強盜周同、蔣異，供得窩主係浦成三十九都曾節，金銀財物悉藏曾家。仰該縣速拘犯人，連贓解府聽審。承差捕盜游信。」游信當堂領得此牌，就帶三四跟隨逕到縣堂下了公文。
　　朱大尹看了來文，說道：「曾節原是富戶，怎麼幹這勾當？莫非這人果反？前日劉知幾一場公事，卻不是我誤他？」
　　乃即發縣差兩個，同府差四五人執票逕到曾節家中。游信問曰：「誰是曾節？」曾節答曰：「小老便是。」游信取出鐵鏈，登時鎖了。曾節不知來頭，乃曰：「愚老平昔無事幹犯府上，長官何事鎖我？」游信取出牌來，望曾節面上一擲。曾節取牌一看，見是強盜扳他窩主，乃對公差曰：「這是白日黑天！但官差吏差，來人不差。」即整酒款待，府差每人打發一兩，縣差每人三錢。即收拾家中生放銀兩及流水逐日帳簿，同差人逕赴縣中。
　　知縣發牌，起解入府。游信進館稟曰：「拿得窩主犯人到了。」
　　郭爺叫帶人來。郭爺一見曾節，連說：「好個窩主！看此人橫惡，不消三推六問，取贓上來，驗過便是。」曾節哭訴曰：「小的銀雖有數兩，卻是自己經營得的。原有流水簿兩扇記載逐日出入，並無絲毫外來之財。望老爺觀簿，便知端的。」郭爺曰：「拿上簿來。」先觀出簿，從頭詳查。見內一行載道：「癸酉年八月十一日，劉知幾解糧上京，借去紋銀一百兩正作盤纏，憑中葉文。」又觀入簿，尋至內中一行，又載道：「甲戊年八月初三日，收劉知幾本利紋銀一百三十兩，大小六錠，知幾自交無中。」郭爺觀罷，將簿發與曾節，叫手下取粗板過來，將曾節打下二十。打到十五，曾節忍痛不過，喊曰：「小的委實不是窩主，爺爺忍把屈棒打死良民！」郭爺曰：「你不是窩主？」叫禁子取前日那強盜來對辭。
　　禁子取得劉知幾來到，曾節見了知幾，便伺曰：「爾是強盜，爾自承當。何得妄扳我做窩主？」
　　知幾曰：「爾不是窩主，怎麼昔年還了你一百三十兩銀子，爾平白在朱爺處結告，更與我取？」曾節曰：「那時有借無還，我來告爾。」郭爺曰：「這個老畜生，益發該死。爾那出入簿，俱載明白，何得昧心騙人？本該重打，看爾老面，罪卻不饒。」
　　曾節情知理虧，低頭畫招。郭爺笑曰：「這刁老畜生，我若不把窩主扳爾，殺死爾也不認。」即援筆判曰：
　　建安縣大州園范達，以磨豆腐營生。一母一妻，勤苦持家。
　　三口只是安分度日，並無嗟怨。一日，年至十二月二十六日五鼓，其妻陳氏呼之起曰：「人家俱在備辦過年物件，我知爾雖貧，亦要早起，做幾作豆腐去賣。倘攢得分毫，亦好買些柴米過年。」達聽妻言，即來往河下挑水做豆腐。天尚黑暗，走到水邊，卻在人糞邊腳踏著一銀包，將之舉起，約有兩斤多重。
　　達想：「此是誰人早起淨手掉落在此，且待他來時還他。」候了多時，不見有人，乃挑水歸家。放下水桶，將銀報與母、妻。
　　其母王氏曰：「我等小心做生意，尚討不得吃。這銀子一定是什麼客人歸去，起早失落在此。客人這銀子是一家性命。爾若拿了他的，他尋不見銀子，或是赴水自盡，或是一家埋怨。爾可速將此銀，送在原處去還他。」
　　范達聽母之言，連忙執銀走到原處。只見一客人走在那裡啼哭尋銀。范達向前問曰：「客官為甚啼哭？」那客人曰：「我是徽州人汪元，在家將田典得三十兩本錢，打漆在你府中賣。昨日收得本利銀四十餘兩，包作一包，清早起來大便，一時遺失，不知下落。若有人拾得，我情願與他平分。」范達曰：「爾銀是甚麼包的？」汪元曰：「我銀是青絹包袱包的。」范達曰：「我才見人拾去，你肯分一半與他，我便引你去見。」范達乃領汪元到家，便報母親曰：「我尋得失銀客人來了。」一時轟動，兩邊鄰里俱來觀看。范達即拿銀出來，對汪元曰：「憑眾人在此，我也不要你平分，你只把四兩與我做本錢也罷。若我日後做得好時，這四兩亦奉還你。」汪元不得銀到手，即時許諾。范達遞過銀子，汪元便將銀收起說道：「這銀俱是整錠，難以鑿開。我店在臨江門，你同我到店中，取銀與爾。」眾人見汪元欺心，大家罵他：「你這客人好不知禮！先前許分一半，如今連四兩亦不肯秤。若到爾店中，我想一分也無。今日我眾人在此，范達亦是一片好心，你可將銀拿出來，剪四兩與他。」
　　汪元陡然變色曰：「范達與我討銀，干你眾人何事？」眾人不忿，揪倒汪元，亂打一頓。汪元翻轉臉皮，反喊叫地方說范達搶他客本八十兩，欺凌孤客。
　　大家扭到府上，正值邵廉知府坐堂。汪元即口告曰：「小人徽州客人汪元，販漆在爺臺發賣，得銀八十五兩。年終促歸甚急，五更獨自出門，陡撞惡棍范達挑水，撞倒他水，扭身亂打，乘渾搶去漆銀罄空。彼時喊叫地方，追出原銀一包，只得四十五兩，餘有四十，吞歸不吐。眾人偏證無銀。自忿財命相連，若無前銀，一家俱死。萬乞天臺作主，殄惡追銀。」
　　邵爺聽了口詞，乃問范達曰：「爾怎麼搶去他的銀？」范達曰：「小人五鼓上河邊挑水，天黑未明，在人糞堆上腳踏著一絹包，不知銀有幾多重。彼時只在等候交還。候久不見人，挑水歸家復來尋人。偶見汪元啼哭尋銀，小的即認拾得，汪元即許分一半。領元到家交還。元得銀入手，先許四兩，後分文不與。眾見不平，將他亂打是實。今不與銀，反陷搶奪。望乞做主，究申冤枉。」汪元曰：「范達一片假辭！哪有人拾得銀子，肯平空認帳送還？」范達曰：「小的本是好意送還，反遭冤陷。」邵爺曰：「此銀一定是爾偷他的。如今還他四十，則那四十不消問了。若是拾得，怎肯拿出？爾速去取那四十還他，免受刑法。」范達曰：「小人委實拾得這包銀子盡數還他，哪有八十？」邵爺怒曰：「狗才不打不招！」即時喝令皂隸重責二十。
　　范達有屈無處伸，打得皮開肉綻，叫苦連天。汪元曰：「望老爺念小的異鄉人氏可憐，追銀不得，不得還鄉。」邵爺曰：「范達爾這強盜，好好把銀還他！」范達曰：「小的真個一釐未得，把甚還他？」邵爺曰：「且把這狗才監起，明日再問。汪元推在外面伺候。」
　　范達家中母親、妻子聽得兒子打了二十，又監禁在監。思量無計，婆媳乃頭頂黃錢，雙雙滿街拜天呼屈，說道：「我只有一個兒子，要他活命。今日監了，坑我三口活活餓死！」一邊拜一邊哭。看看拜到大中寺前，忽撞著郭四府老爺來，婆媳迴避不及。郭爺叫皂隸帶那婦人前來問他。王氏、陳氏跪在轎前，將拾銀情由細訴一遍。郭爺知其冤枉，乃吩咐王氏曰：「你不必拜，我去放你兒子回來。」婆媳磕頭去了。
　　郭爺乃親到堂上，單請范達一場公事去問。邵公畏郭公，即在監中取出范達送入館去。郭爺坐館，細問范達緣由。范達細把始末緣由，從頭至尾明訴一遍。郭爺密吩咐曰：「霎時取那客人來問，爾也要受些刑法，就認偷了他銀，去家變賣妻子還他。爾將妻子送開一日，我這裡把四十兩銀與你拿去，你說賣妻子來的。那時且看他怎麼理由說。」吩咐已定，即出牌喚汪元聽審。
　　汪元入到館中，郭爺問曰：「范達怎麼搶了你銀？」汪元曰：「小的賣漆銀八十五兩，廿六日五鼓趕回家去。突撞范達河邊挑水，嗔小的撞傾他水，因此扭住小人亂打，便搶去客本一空。小的趕至家不放，眾人勸解，只還本銀四十五兩，餘有四十，定然不還。小的銀命相連，故此結告邵爺，得蒙追給。今蒙爺爺提問，又是青天開眼。」郭爺叫取出范達來問。
　　取得范達到臺，郭爺罵曰：「你怎麼搶了客人銀子？」范達曰：「小人拾得他銀一包是實，彼時他許與我平分，後賺銀入手，一釐也不分與小的，兩鄰不肯，將他打了數下。他便在大爺處誣告小的，望老爺推情。」郭爺曰：「想爾賣豆腐為由入他店中，見他出去大便，你便帶來是實。還他一半也是實，還有那半怎麼不還？狗才好膽！」范達曰：「小的原未偷他的。」郭爺曰：「賊骨頭，不打不招！禁子將夾棍夾起！」范達見夾，即忙招曰：「小的情願去家賣妻子賠他。」汪元曰：「我只要我原銀，哪裡要你賣妻子！」郭爺曰：「皂隸可押范達到家取銀來還汪元。」
　　皂隸押范達到家，密把郭爺事情與母、妻說了一遍。母曰：「既是如此，爾可速行。」乃將妻子寄去別家，故意在家推延。
　　汪元又催郭爺曰：「范達去了一日，並不取銀來還小的，明是欺負老爺。」郭爺叫該值皂隸過來。丁申向前，郭爺即批手：
　　丁申走到范家，只見皂隸已押范達出門，乃同帶見郭爺。郭爺罵曰：「狗才怎麼去了許久？」范達曰：「小的變賣妻子，得銀十四兩，後又在各親戚家揭借，共湊四十兩，因此耽擱。」郭爺曰：「拿銀上來。」叫吏對過，足足重四十兩。
　　郭爺曰：「我若不用刑，爾便騙了汪元之銀。叫汪元補領來領去。」汪元即時補領狀來。
　　郭爺發銀與汪元，因問曰：「此銀是爾的不是？」汪元曰：「青天爺爺！此銀果係小的賣漆之銀。」郭爺曰：「此銀范達說是他賣妻子之銀，怎麼說就是你原銀？只怕不是你的，看錯了。」
　　汪元曰：「小人手中之銀，怎麼會錯。」郭爺始起身大罵曰：「這等欺心畜生！我郭爺之銀，你也思量騙去，莫說范達爾不騙他。這銀是我內庫取來之糧銀，你也認作你的。這等可惡，叫皂隸選大號粗板過來，與我重責三十！」汪元情知理虧，啞口無言，低頭受刑。
　　皂隸打了三十，郭爺叫：「汪元，取前所失之銀過來付與范達。」吩咐范達曰：「此銀合該你的。你拿去做本錢，我批執照與你。」范達接了銀與執照，拜謝而去。郭爺叫抬一面大枷過來，將汪元枷號一月，以儆後來欺心之人。乃援筆判曰：
　　崇安縣九都石灰街葉毓，種田營生，積有家貲近萬，五十無子。其妻張氏單生一女，名玉蘭，年方十八，不忍出嫁，乃央媒人顧寬招贅同都黃土罏游乾第三子游吉為婿。擇定十月十七日過門成親。吉雖女婿，葉毓夫婦待之猶如親子，略無形跡。
　　一日，葉毓有一通房婢女名喚月梅，頗有姿色，毓乃乘酒興牽之強合。月梅欣然受之，遂覺有孕，迨至十月生一男子。毓夫婦心中甚喜，三日湯餅會，大開筵宴，賓朋滿座，賀禮盈門，因取名葉自芳。只有玉蘭夫婦，不喜父養兒子，心中常存妒忌，幾欲謀害，每被家人看破，不敢下手。一日，葉毓年至六十二歲，得病將終，乃對孺人張氏商議曰：「自芳母子年俱幼稚，我若過世，有爾尚在，此家事他還不敢獨佔。若是他日你亦死了，誰人與自芳母子作是主張？」張氏曰：「我今正為此事日夜憂慮。自古女生外向，他夫婦終是不顧我們。」毓曰：「我今有個計較，明日你去托得鄰人王正岳、秦韜二人來我家，我寫個撥約，將家財盡數與女婿掌管，自芳一毫不要與他。但內中暗藏字義，他日子大，必然與姐夫結告官府，那時清官辨出，豈不省得使他郎舅相戕。」張氏曰：「爾的主意甚善。」及至天明，張氏乃命月梅整起酒筵，著人請鄰親王正岳、秦韜來家，乃把要分撥家私之情由說與二人知道。王、秦二人曰：「他日有我在世，小官定然無事。」二人牀前說罷，遂出庭前。張氏命女婿陪酒，王、秦二人曰：「你令岳分撥家財與你掌理，叫我二人作證。」游吉曰：「霎時分家，千萬便言多分些與我，我當厚謝。」王、秦二人曰：「謹領教。」葉毓乃叫張氏取紙筆到他牀上，叫月梅扶起，乃執筆撥約曰：崇安縣九都二圖葉毓，止因五十以前無子，正妻張氏，止有一女玉蘭，招贅同都游吉為婿，生則事奉，死則殯葬。
　　迨至五十三歲，娶妾月梅在身，特產一子葉自芳為傳代之血。此僅可語繼續，而不得與我出嫁之女招贅之婿並論。
　　今有傳代之田四百頃、瓦房五十七間、金子三百兩、銀子一千三百兩，什物、家財等項，悉付女婿前去管業，外人不得爭占所有。幼子葉自芳，出世既遲，生年又晏，合族鄰右，不得以子道、婿道並論。已撥家財婿自收執全與幼子無乾女婿之事，悉遵前約為照。
　　葉毓寫罷，吩咐遺囑，叫張氏拿與王、秦二人看罷，游吉接過從頭讀過數次，見丈人盡數分撥與己，心中不勝歡喜，遂取了王、秦花押，當席收了。王、秦作別回去。不想葉毓既立了撥約，知大事已定，遂叫女婿同女兒近牀吩咐曰：「我今諒無生理！爾夫婦務要孝順丈母，勤謹持家。月梅母於若是長進，爾把隻眼看他；若不長進，隨他自去過活。」游吉曰：「小婿必待他有始有終。小舅若是長大，我還分半家財與他。」葉毓曰：「那家財是爾本分內的，決不可與他。只是如今，我生前還積有銀五十兩在此，賢婿可收三十，這二十把與他子母也罷。」
　　游吉曰：「一並把與小舅。」月梅只受二十，張氏叫游吉收去三十。不覺過了一日，葉毓一氣不來，已歸大夢。游吉感丈人厚恩，哭之極哀，大為厚斂，葬祭盡禮。玉蘭亦感父親之恩，其待月梅子母視昔日尤加厚一分。謀妒之心，夫婦至此盡釋。
　　張氏見女兒、女婿改變心腸，亦覺葉氏有後，幾度與月梅同坐，敘及己與丈夫所處之事，月梅感德不淺。
　　迨至數年，自芳漸已長成。在學攻書，眾學生都笑他靠姐夫討飯吃，白白一個大家，不能管理。自芳不知其故，歸問其母。其母與大娘私下備說其詳，叮嚀他權且隱忍，不要說破。
　　自芳心性聰明，即會其意。後到學中，任人取笑，只作不知。
　　不想再過一年，張氏亦壽終正寢。自芳來治孝成禮，游吉遂不用他來理孝事。玉蘭說：「自芳，你自去讀書，這不干爾之事。」自芳曰：「妻分大小，子無嫡庶。雖非生母，實係我嫡母。何敢不來治喪！」玉蘭說：「我的母，要爾拜她做甚？好不羞人！」自芳曰：「爾游家人，怎管得我葉家事！」玉蘭曰：「依你這等說，這家是你的？」自芳曰：「不是我的，是哪個的。」玉芳曰：「你這丫頭小種養的，你骨頭才硬，便來作怪！」自芳曰：「我有父母養我，要你養我？」只見姐弟兩個大鬧起來。
　　游吉在孝堂聽得，說道：「你兩人爭些什麼？」玉蘭將自芳言語告訴丈夫一遍。游吉曰：「自芳，你不得無理，你父死後哪見你來。今日你便來胡講，若不看當日先人分上，將你母子一頓亂打，趕你出去，且看你在哪裡去安身？」自芳聽得游吉之罵，也不回言，即出門去了，竟至縣中寫狀，往本縣魏良靜大尹處去告游吉。行到縣前，只見大尹坐堂，葉自芳即手執狀辭，告曰：
　　魏大尹看了狀辭，即命承行發牌，差鄒陵領牌前去，提游吉及鄰右來審。游吉見提，亦寫訴狀，奔縣訴曰：
　　魏爺看罷訴狀，即叫兩家同鄰右來審。魏爺問游吉曰：「自芳怎麼告你吞並家財？」游吉曰：「小的是葉毓招贅上門養老女婿。禍因岳丈臨死，將家財分撥。見自芳出自通房，恐非真正血脈，故把田產、屋舍、家私，憑中王正岳、秦韜盡付小的，算計價錢止值三百兩。當付銀五百兩與自芳母親，折作家業。誰想他母子蕩廢殆盡，今日故捏趕逐，虛情哄爺爺。」
　　魏爺曰：「葉自芳，你這小小年紀，敢來告此假狀！哪個教你？」自芳曰：「當日父親臨死時，怕游吉害死小的，絕了宗嗣，故把田產悉撥與他，以塞惡獸貪心。父親死時，止遺銀五十兩，小的止得二十，餘三十游吉當父親面前親手拿去。哪有五百兩銀與小人？望老爺審問鄰右。」魏爺即喚鄰右來問。誰知王正岳、秦韜兩人俱死，今只是二人之子，不知前面來歷，乃曰：「葉毓原有揆與父親，原有花押，乞老爺追看撥契便知端的。」魏爺叫取撥約上來。誰知游吉欺心，即將撥約另寫過，竊取王、秦花押在上。魏爺一看撥約，便問鄰右曰：「此是你父親花號不是？」二人仔細一看，說道：「這是父親親筆花號。」
　　魏爺聽了口辭，即叫自芳曰：「你父說游吉代你頂戶當差，送他夫婦過世，故憑鄰右將家產盡撥與他，故不與你干涉，爾何得冒爭？況你父寫得明白，你若再來纏擾，我要重重責你！」
　　自芳哭曰：「此撥約是游吉假寫的。」魏爺曰：「鄰右認得他父親花號，你反說是假！」喝令皂隸責打十板。自芳叫屈起來。魏爺叫：「趕將出去，任你哪裡告來。」一起人犯俱發放畢。游吉歸到家中，歡天喜地，置酒謝了鄰人。玉蘭即翻轉臉皮，把月梅趕出，不容入門。自芳哭到家來，見母在門外啼哭，自芳備將官府不准之事，一一報知母親。母曰：「是你失於計較，你父我收有他字跡在，如今再不要入縣去告，府中郭爺清廉，我這裡有簪一對五錢重，你可拿去做盤纏，我權在秦韜媽媽家借住幾日。」自芳帶了父親親筆跡，搭舡逕到府中。適值郭爺在朝天門送官，即具狀告曰：
　　郭爺接了葉自芳狀，帶回館中審問明白，遂行牌縣中，提得游吉一干人犯，到府親問。游吉訴曰：「小的丈人葉毓，五十無子，招贅小人為婿，養生送死，頂戶當差。年至五十三歲，與通房生自芳，毓疑非真血脈，故把家產不撥與他，原有撥批存照。魏爺審問明白。」郭爺叫取撥約上來，游吉又將假的呈上去。郭爺叫自芳來看：「此是你父真字不是？」自芳曰：「父寫遺囑小的年幼，小的今帶有父親筆跡數紙在此。」郭爺展開一看，全然不同。郭爺曰：「怎麼是兩樣字跡？」游吉曰：「丈人臨死手顫難寫，故此與生前字不同。」郭爺想：「不同只是生熟，怎麼筆法大異？」郭爺故意罵自芳曰：「這事糊塗，我這裡難明。」自芳哭訴曰：「爺爺若不肯理，小的母子死無葬身之地。」郭爺曰：「你要我問，拿這拔約抄去，問你母親明白再來。」丟下撥約與自芳抄。自芳知郭爺意思，只推說：「小的不會寫字。」郭爺曰：「自芳不會寫字，游吉替他抄去。」
　　游吉不知是計，拿筆連真帶草抄了，遞與自芳。郭爺叫：「拿上來，我看詳細。」一認，字雖有真有草，筆勢卻是一樣。
　　乃指游吉大罵曰：「這等狗才，你自假寫撥約，欺死瞞生。」
　　吩咐皂隸，重責二十。游吉初不肯認，郭爺吩咐：「與我夾起來！」游吉心忖：「我丈人撥約，亦未把與自芳，拿出何妨？」
　　即叫曰：「爺爺息怒！小的拿出真的，爺爺觀看。」復在懷中取出丈人親筆撥約遞上。郭爺從頭看了一遍，笑曰：「你那丈人就是神見，內中說『不得與我出嫁之女、招贅之婿並論』，又曰『全與幼子，無乾女婿之事。悉遵前約』。他怕你謀害他子，故把此約穩你之心。你出嫁、招人之人，安得占他家業、金銀？葉自芳你上來，我吩咐你，你看父親、嫡母面上，田撥百畝，屋撥三間，家私每十分撥一分，金銀各撥一百與他，以念骨肉之親。」葉自芳曰：「爺爺公斷。小的萬代感恩！」郭爺曰：「我將這撥約批作執照與你。所撥之產業，亦明批在上。」用印鈐記，付與葉自芳收執，仍立案存照。判曰：
　　建安縣吉陽街湯墩湯聘尹，屢世殷富。因為無子，娶妾何氏，止生一子，名喚湯隆。剛才三歲，湯聘尹一旦死去，壽止三十六歲。何氏與大娘葉氏，共哺孤兒，撐持家業。先夫在日，蓄有祖田八百畝。每冬，葉氏叫家奴湯旺催取各莊苗租，變銀完納錢糧。各處租穀無欠，只有順昌地方萬全坑有田二百四十畝，離家遠，屢年未曾取足。葉氏每見收到萬全坑租，不勝忿怒。
　　適有王孫街刁民王虎，立心甚險，為謀詭譎，亦買得有田七畝，在彼與湯聘尹之田疊疊相連。王虎遂欲吞為己業，乃設巧計，來哄葉氏曰：「萬全一路，田土甚瘦，百姓狡猾無比，佃戶拖欠，乃為常事。若遇天一乾旱，便升合不與，年年捱欠，不奈他何。我今有田八十餘畝在彼地方，逐年亦虛破錢糧，受多少嘔氣。去取只是逃躲，告縣便托人情。千方百計，亦只忍氣。況爾家主不在，爾乃寡婦孤兒，如何徵得租起！不如以田佃於我們，年年替爾取租，完納錢糧，豈不甚妙。」葉氏被他巧計所哄，遂以萬全坑租田二百四十畝，盡租與王虎，苗租果然收得完足。及過三年，王虎往囑各田佃戶曰：「前者葉寡婦以田租我，收苗准息，今已俱賣與我。爾眾佃戶，各要立佃批與我，然後給表約，方許諸人去佃。將來租穀俱要送至我莊，明白交還，不得短少升合。」各佃戶不知其謀，遂信此言是實。
　　此時王虎外收佃戶之租，內納葉氏之苗，眾佃戶自後聽命惟謹，蓋惟知王虎是他田主，而不知湯隆之為田主也。
　　不覺奄忽便過二十餘載，葉氏已故，王虎遂偽造契書，用茶染紙成淡黃顏色，相似遠年舊紙，以為告狀之本，遂不納湯隆之租。湯隆著家人往王宅取討，王虎曰：「我家有田數百頃，哪有餘力佃別人之田？」湯隆知得，遂不向王虎取租，乃親自到萬全坑去取。眾佃戶曰：「我只知此田是王虎收租，哪見你來？」遂各不理。湯隆復到王虎家中，請問明白。王虎曰：「往日我租你家田，當還你租穀，故不敢少。今你令堂已將前田二百四十畝，一概賣與我，當時田價未完，故權納三年租穀，補准息錢。今價已完足，田是我家的，豈復再納爾家租乎？」
　　湯隆曰：「我家只把田租與你，代收租穀，何曾賣與你？你若不還我租穀，我去郭爺處告你！」王虎曰：「莫說郭爺，就是皇帝處去告，我決不怕你！」湯隆忍氣不過，遂寫下狀詞，竟赴府中郭爺處去告：
　　郭爺接了湯隆狀詞，反覆翻閱，細思此必王虎之奸，遂出牌拘王虎。虎思湯隆雛弱無力，此必積歇劉雲教唆他告狀。遂將金銀賂干證，安排衙門、吏書、門皂，乃始入府訴狀：
　　郭爺准了訴狀，遂呼對理。湯隆曰：「王虎做小的家總佃，只代收租，小的交他租銀，已經一十九載，今一旦冒稱買到小的田主，平白占產，情理何堪？」王虎曰：「小人有契書執照，隆母葉氏親手花押，親手受價。中見人等俱存可證。賣產二十餘年，今日何得聽人教唆，強來爭業？」
　　郭爺一看契書，紙張顏色俱黃，即知王虎所造假契，干證人等俱是買囑來的。全不動問，惟問湯隆曰：「爾既收他有十九年租穀，亦有日記、苗簿，可拿來看。」隆即以前後所記租簿呈上。郭爺見簿上逐年記載租穀、銀數明白，知隆是實。乃罵王虎曰：「湯隆之母，何曾賣田與你？你只代他作總佃，收租銀而已。」王虎曰：「遠年買田，舊契可證。隆母雖亡，中人可證。」郭爺曰：「選過粗板，把王虎著實打四十板。」復罵曰：「爾能謀占隆田二百四十畝，豈不能以數十金，買賂干證來證？你說舊契可證，此契只是近日偽造，不是二十年前的。湯隆二十年之簿，爾看顏色何如！」又叫書手何清，取過二十年前案卷紙色來對。只見外面堆塵則黃，內中尚白，恰與湯隆之簿一樣顏色。王虎假契，紙色內外俱黃，乃是用茶染的，故知其為偽造。遂叫取夾棍夾起。
　　王虎初不肯認，喝令重敲一百，若不招認，再加嚴刑，必欲重夾。中人陳嵩見王虎偽造契書是真，已被郭爺識破，不必代他受刑，遂不待夾，即自招曰：「小的原日並未曾與他作中，特因王虎許謝銀二十兩，買我作證。望乞老爺超活。」郭爺曰：「陳嵩未敢欺瞞，乃釋放不究。」即擬王虎欺占田業，杖一百、徒三年，追田給還湯隆管業。判曰：
　　弋陽縣有一做馬尾帽客人路十九，在於福寧州南街做帽多年，積得有二十多兩本錢。因店主艾俊有一女子，年方十八，未曾許聘他人。見路十九勤勵，肯做生意，年亦止二十四歲。
　　俊妻秦氏心甚愛之，乃與隔壁呂榮商議曰：「我看這路師父，一雙好手藝，他家中又無妻子，我欲招他為女婿。央爾替我作伐，何如？」呂榮答曰：「既媽媽愛他，我便與你去說。」乃至店上，對路十九說曰：「爾自十七八歲在我這裡，今日長成了，生意又好，爾家店主媽有一令愛，要招你為女婿，你意如何？」
　　路十九曰：「出鄉人賤，她女怎肯嫁我？」呂榮曰：「委的是實。」路十九曰：「既她肯招我，不知要幾多聘禮？」呂榮曰：「她既招你，必不計較。」路十九笑曰：「爾去說來。」呂榮即入裡面去說。秦氏曰：「我只要他十兩銀子，打些首飾，妝扮女兒便是。他不消費用。」只見艾俊亦喜招他，遂叫呂榮：「爾快去說，今日日子吉利。」呂榮出店與路十九說，只要銀十兩。
　　路十九有銀二十餘兩在身，遂將一半遞與呂榮，托他送作禮儀。
　　呂榮送與艾俊夫婦，遂安擇成親酒禮，邀請兩鄰諸親六眷，與女兒合巹交杯，成其親事。
　　自後路十九在艾家，敬奉二老，孝順妻子，和睦鄰里，一連三年，買賣興旺。忽值家中信到，報道家中父母病重，要他帶妻子同歸，相見公婆一面，再來事岳丈。路十九得信，日夜啼哭，只是要歸。丈人、丈母亦留他不住，遂打發他夫婦歸去。
　　時路十九妻子已生一子，年方一歲，亦帶同歸。河下遂僱了一隻快舡，別了岳丈諸人，逕望福州進發。來到福州停舡在岸，路十九上岸，買些零碎貨物歸去。正買了貨，遇著蘭溪一個算命先生徐二十，背個包袱，要搭舡上建寧，走到舡邊。艄公圖他舡錢，遂許搭他。路十九見是一人，亦不阻擋。乃開了舡，望上水而進。
　　誰想徐二十是個奸險、油嘴光棍，朝暮在舡，與路十九答話，又替他抱兒子，連艾氏亦不防嫌，或同坐敘話，或同食茶飯。十九知他會算命，遂將妻子八字，與他推算。又將丈人一家八字，與他推算。徐二十既得其年月，遂究問其丈人家及艾氏姓名，路十九是無心人，但事一一對他說及。後兒子吃乳，艾氏胸前亦不遮掩。
　　迨至旬日，舡至建寧通都橋下，徐二十卻翻了臉皮，手中抱了兒子，要艾氏同他上去歸家。艾氏不知來歷，徐二十便將大拳打來，便把路十九揪住說：「你怎麼奸我妻子，哄弄她變了心腸，是何道理？」喊叫地方，地方俱來究問緣故。路十九說：「這個浙江人，搭我舡的，今日騙我妻子，說是他的。」徐二十曰：「這個是江西人，平白在舡，哄弄我妻子與之通姦，如今遂不睬我。」地方曰：「難憑你二人說。府中郭爺決訟，極是明白。」即將二人送至府中。
　　適值郭爺坐館，地方即帶二人進稟曰：「小的是通都橋地方，見這兩人在舟中廝打，爭取妻子，喊叫地方，小人恐怕打傷人命，故此解到爺爺臺下申究。」郭爺問曰：「爾二人怎麼相爭？」徐二十訴曰：「小的是浙江蘭溪人氏，在福建福寧州做客。娶得艾氏為妻，三年生子丑兒，年已歲半。不料此人亦在福寧州作客，終日在店，往來甚密，妻子被他哄奸。在舟又搭我舡，妻子益發與他相好，合作一路，反把小人來打，不認我為夫。平空騙去，情理何堪？望乞老爺作主，萬代感恩。」路十九訴曰：「小人弋陽人氏，在於福寧州作帽營生，積銀二十餘兩，贅入艾俊家為婿，憑媒呂榮說合，夫妻已經三載，子已歲半。前日因父病重促歸，討舡逕至福州，上岸買貨。回遇此光棍，稱能算命，舡家利其舡錢，搭他同舡，小人不自提防，舟中無分爾我。今至爺臺，不料他起此歹心，白騙我妻。有此不法，從古未聞。懇乞爺爺撈救小人，懲治刁棍，萬代感激！」
　　郭爺曰：「據你兩人口詞，江刁浙詐，實難准信。且從舟中拘得婦人來問。」不一時間，拘得婦人到臺。郭爺問曰：「兩夫爭妻，爾可從實說來。」艾氏曰：「小婦人憑媒呂榮，嫁與路十九為妻，經過三載。聞得家中公婆有病，回歸看視。來至福州，冤遇此光棍搭舡，旬日之間，言語無忌，飲食同席。不想到此，陡然說是他妻子，平空黑天，望乞老爺審察。」徐二十哭告曰：「小的妻子，三年與路十九心情厚了，故不認小的。爺爺且把一小事來證，此婦若是路十九的，他說婦人身上哪裡有疤痣？」
　　路十九曰：「我妻結髮三年，哪裡有甚疤痣？」徐二十曰：「小的妻子左乳下有一黑痣為記，乞爺爺究驗。」郭爺著門子一看，艾氏左乳下果有個黑痣。徐二十即將婦人罵曰：「我拋家做客，明婚正娶，取爾歸家，接紹宗支，爾反愛上別人，拋開親夫，是何道理？」路十九與艾氏都說光棍不過，放聲大哭起來，只叫：「爺爺作主！」
　　郭爺思想半晌，叫把三人監作三處。即吩咐承發房，寫關文到福寧州，將艾俊夫婦及男艾節、媒人呂榮，俱到臺下。郭爺升堂，叫先取出路十九與艾氏出來。艾氏夫婦一見父母、兄弟人等，相抱大哭，十分傷情，說道中途遇光棍來歷之事。郭爺又叫取出徐二十來。二十認不得艾氏父母，一直走到堂上跪下。郭爺笑曰：「你的丈人來了，想你嫌他女兒養漢，故此不瞅不睬。不然，他一家哭做一團在那裡，你怎的不顧看？」徐二十自忖失了打點，連忙下去，扯住丈人啼哭。不想扯錯了，把呂榮扯住，連叫丈人。郭爺仔細觀看，忍笑不住，叫皂隸一齊帶將上來。郭爺罵曰：「你這光棍，丈人也認不得，敢說艾氏是你妻子？」叫取過粗板子來，將徐二十重打三十板。
　　徐二十尚辯說：「艾俊亦愛了路十九，故不認小人。」郭爺曰：「你把呂榮叫作丈人，哪是丈人不認你？」叫取短夾棍過來，將徐二十夾起，重敲三百榔槌，要他招認。徐二十還強辯不認。郭爺曰：「這等刁棍，你敢抗拒我！」叫把腦箍上了，將沸湯煮過鐵鏈過來，把二十衣服剝了。禁子抬得一桶滾水煮得鐵鏈來到，郭爺叫把二十身上纏住。禁不用鐵鏈鏈在二十身上。彼時二十頭上是腦箍，腳裡又夾，身上又纏，熬刑不過，只得叫：「小的情願招罪，望爺爺寬刑。」郭爺曰：「要你招了，我才放你。」
　　二十乃招曰：「小的算命營生，不合福州搭路十九舡，見他夫婦意思慇懃，內外無忌，將他一家年命推算，故探出名姓。因他兒子吃乳，得知他疤痣，即起歹心，意圖白騙。蒙爺爺明燭。所供是實。」郭爺叫放了他刑，遂用好言發放路十九等一干人歸去，再吩咐路上仔細，切記不要和歹人同行。路十九一家大小磕頭而去。
　　郭爺甚怒徐二十，叫禁子取過大枷，將二十枷於通衢，限三個月為期，方解還原籍。因執筆判曰：
　　壽寧縣五福街，有一村人家姓毛，亦有三百人煙。有毛榮、毛華兄弟二人，專一販鹽為生。一日出外販鹽，毛榮妻姚氏生一子五歲，毛華妻陳氏生一子半歲，正當八月天道，棉花正熟，適逢丈夫皆不在家，姆嬸二人乃各抱兒子，去到埂地收撿棉花。
　　此埂乃在河邊，離家一里路。陳氏將兒把衣服盛起，安在埂上，令姚氏之子看顧，姆嬸二人發狠撿花。
　　只見一隻小舡蕩攏岸邊，有兩個客人上岸，問二婦借茶濕口。二婦對云：「未曾帶來。」那客人即取自己所食燒餅付與姚氏之子。其子接過便吃，客人又取幾個付與二婦，說道：「我要去五福街屯鹽。」二婦聽得，低聲答曰：「我家丈夫正去販鹽，今夜必定回來，二位財主就在我家去歇便是。」二客曰：「既你家官人有鹽，我要得二三十兩，便在你家去買。」二婦只說是真。又把一個燒餅與姚氏兒子，又把一個付與姚氏，說道：「餅在舟中，未曾多帶，此是爾府中來的，且是一分銀子止買得四片。」姚氏、陳氏只說是實，姆嬸遂分開食之。一食入口，登時被暈倒在地上。二客拋了她倆兒子，各背一婦，放於舟中，順流而下，連夜撐到延平。客人略將些溪水灌入口中，二婦醒來，見是客人騙在舡，二婦即時放死放生。客人狠將起來，用大挽手將婦毒打。二婦受刑不過，只得隱忍屈從，被他奸宿。
　　將至十日，已到福州，遂買衣服將二婦梳洗，扮作娼家，放在洪塘街上接客。
　　二婦丈夫彼日將暮歸來，經過埂上，只見二子在那裡啼哭尋母。毛榮、毛華放下鹽擔，抱起兒子到家中，門已鎖上，未見妻在。及問鄰舍，俱言姆嬸兩人下午去地收棉，各抱兒子同去，至今未回。毛榮兄弟慌了，若說是老虎咬去，又無血跡；若說是跌落河中，並無人見。天色已晚，兄弟哭回家中。天早又各處去尋討，寂無蹤跡。毛榮兄弟無奈，請近寺和尚做功課超度。
　　過了一年，姚克廉在書坊販得書籍，往福州發賣。舡灣洪塘，上岸往娼家戲耍。行至一衚衕，仔細一看，認得是姐姐姆嬸兩個，即裝做在她家歇夜，共包兩個，房錢銀六錢一晚。誰知那客人是湖州東鄉人王際明、趙成讓在此開娼。姚克廉人在姐姐房內，先時作喧嘩，唱曲行令、擲骰飲酒，待至更盡，忘八睡去，姚克廉哭曰：「姐姐怎麼遭此不幸，同嬸嬸在這裡做此勾當？」姚氏把先前事備細對兄弟說了一遍。彼時，姆嬸一牀，姚克廉獨睡一牀。待至天明，克廉對姐姐曰：「爾切不可說破！我到福州就去告來，拿這忘八。」三人約會已了，克廉起來梳洗，食早作別。回至船中，將舡直抵省城，將書發人鋪中已畢，即具狀到按察司周爺處投告：
　　周憲臺接得姚克廉狀詞，從頭一看，乃叫廉向前審曰：「爾果見姐不曾？」廉曰：「小的昨晚親在他家假歇，與姐、嬸商議一晚，今方奔告爺臺。」周爺曰：「你是壽寧縣人，就批建寧府郭推官去問。」姚曰：「若批郭爺，青天開眼。」周爺即將狀詞及人解到郭爺處。郭爺看了狀，乃問姚克廉曰：「你曾洪塘走了消息不曾？」廉曰：「小人密不通風，只是姐姐得知。」
　　郭爺即行牌到洪塘，拘王際明、趙成讓及鄰右陶松、范大章來館究問。王際明得知消息不好，即將二婦寄在漳州海口周林富戶家藏起，卻移兩個別家娼婦在原處；又將銀二十兩買了鄰舍竇呈、彭貴之心；將銀十兩買了本妓忘八塗婁之心。打點端正，遂請一干人犯，同館差來到建寧府理刑廳上。王際明取出訴狀訴曰：
　　郭爺看罷訴狀，叫鄰人竇呈上前問曰：「姚克廉告王際明之事，從實說來。」竇呈曰：「前月克廉在州賣書，乘醉來洪塘嫖院，嫌際明接待稽延，即把院內什物罄空打碎。際明怕觸客人，仍將一姐與他陪宿。小人隔鄰親來賠話。不想天早又告周爺臺下，批來老爺究問。原宿一姐，尚在洪塘。」郭爺曰：「彭貴怎麼說？」彭貴所說亦與竇呈無異。郭爺曰：「再拘娼婦來到，便見明白。」公差承牌，不日就拘得兩個娼婦到臺。郭爺叫克廉問曰：「這是你宿的娼婦不是？」克廉曰：「當日是我姐姐，小的痛哭一晚，哪裡見此二婦？」那一姐曰：「你逞醉撒潑，來我家把什物盡行打破，我又相陪爾宿，肉麵來證，還說假事？」郭爺叫把婦人拶起。禁於用刑，二婦著實忍住，只是不說。郭爺叫：「且把各人犯監禁起，明日再問。」
　　到晚，郭爺復取出姚克廉私下審曰：「你實見爾姐姐，與她商議未曾？」廉曰：「姐姐骨肉同胞，受這冤辱，望爺爺作主。」郭爺仍叫廉去監中坐住。乃遣兩名親隨捕盜馬如彪、章明，裝作客人前到洪塘訪察，就在王際明對門娼家去嫖。飲酒之間，乃問娼婦蘭娥、菊娥曰：「你對門先有兩個好婦人，今日怎麼都不見，在哪裡去？」蘭娥低聲答曰：「那忘八欺心，將麻藥騙得壽寧兩個姆嬸來此接客。前日，婦人兄弟到這賣書看見，即具狀。按察司批四府郭爺處問。忘八買囑兩鄰及他同鄉，忘八先把兩個婦人寄在海口富戶周林家住，卻將塗忘八兩個娼婦買去抵搪。世間豈有此欺心異事！」馬如彪得知在心，徉作不知，只管飲酒猜枚，擲骰作樂，歇了一晚。天早還了歇錢，二人逕奔建寧。見了郭爺，將忘八際明之事報知。
　　郭爺即起文書，差八名快手，到漳州說道：「福州強盜王際明，劫得壽寧毛榮金銀及婦女，俱寄在海口周林家中。」漳州知府丁永祚見是按察司詞訟，發郭四府審問，即差本府皂隸四名，同前快手俱到海口周家去。府差認得周林，即叫曰：「丁爺有牌在此。」周林聽得丁爺牌到，心中猶豫，不知是什麼干係，連忙請眾公差上廳坐定。吃罷茶後，請牌看。郭爺快手罵曰：「老不知死，按察司牌票，這等易看！」兩人走上面前，便打兩掌，取出鐵鏈來鎖。周林見鎖，心中慌了，便吩咐家中宰豬相待。酒飯中間，周林再三求牌一看。快手劉夫取出牌來，周林細讀一遍：建寧府理刑廳，蒙按察司周爺批據，本府壽寧縣姚克廉狀告強盜劫擄事。拿得強盜王際明等，供招財帛、婦女真贓，俱寄海口周林窩藏，理合拿究。今差捕盜劉夫等，速拿窩主及財物、婦女，到廳對理。毋違。
　　周林見牌票，乃對劉差曰：「我原不知王際明為盜。他委實將兩個婦人及衣銀數事寄在我家。今既扳我作窩主，只得對理。」即打發府差銀四兩，本府皂隸銀八錢，即日將婦人、衣銀一齊起身，解到建寧府來見郭爺。劉夫稟曰：「今解得周林等到了。」郭爺叫放出姚克廉來認。克廉一見姐姐，上前扯住，兩下大哭。郭爺叫姚氏、陳氏且在外面俟候。復取出際明及鄰右、娼婦、克廉來審。王際明諸人，仍舊是前日之言，遂不更改。郭爺曰：「姚克廉真是與此婦歇宿？」竇呈曰：「委實無假。」娼婦曰：「同睡一夜，怎麼敢謊。」郭爺曰：「只怕是謊。」
　　王際明曰：「若是謊，甘當死罪。」郭爺曰：」外面取姚、陳二婦過來。」際明聽說姚、陳名字，心中不勝驚恐。
　　二婦來到臺前，見了王、趙二賊，亦不怕法，上前揪住，用口把二賊臉上連咬幾口，哭訴曰：「小婦人良家之女，本存節操，遭此二賊用麻藥拐走，打作娼婦，彼時即欲自盡，止為未見丈夫兒子，故此隱忍到此。今得爺爺申究，終身不忘大恩！」
　　訴罷啼哭不止。郭爺聞說，不覺淚下，叫取粗板子將王、趙二賊各責四十；鄰右竇呈等各責三十。王、趙該擬用毒殺人之律，問發陝西丹衛充軍；竇呈等人受賂偏證，擬杖一百，徒三年，追贓發配大安驛擺站；其二娼婦判與姚氏、陳氏為婢，叫克廉帶婦歸家。遂命各犯畫招已畢，克廉、姚、陳二氏磕頭謝恩而去。郭爺即判曰：
