{{header哭苗員外呈張參軍〈（苗公即參軍舅氏。）〉|title=|section=|author=司空曙|times=唐|type=詩|from=全唐詩/卷292|previous=|notes= }}思君寧家宅，久接竹林期。
嘗值偷琴處，親聞比玉時。
高人不易合，弱冠早相{知。
試藝臨諸友，能文即我師。
淩寒松未老，先暮槿何衰。
季子生前別，羊曇醉後悲。
壽堂乖一慟，奠席阻長辭。
因瀝殊方淚，遙成墓下詩。
