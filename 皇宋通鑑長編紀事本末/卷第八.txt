益毀之，鬱鬱不得志，普子承宗娶燕國長公主女。承宗適知潭州受詔歸闕成婚，禮未逾月，多遜白，遣歸仕，普由是憤怒。會如京，使柴禹錫等告秦王廷美驕恣，將有陰謀竊發，上詔問普，普對曰：『臣願備樞軸以察姦變。』退，復密奏臣開國舊臣，為權倖所沮，因言昭憲顧命及先朝自愬之事。上於宮中訪得普前所上章，並發金櫃，遂大感悟，即留承宗京師，召普謂曰：人誰無過，朕不待五十已知四十九年非矣。
辛亥，以普為司徒兼侍中，始太祖傳位於上昭憲顧命也。或曰昭憲及太祖本意蓋欲上復傳之廷美，而廷美復傳之德昭，故上即位亟命廷美尹開封，德昭授貴州防禦使。實稱皇子，皆緣昭憲太祖意也。德昭既不得其死，德芳相繼天絕，廷美始不自安，浸有邪謀。他日，上嘗以傳國意訪之趙普，普曰：『太祖已誤，陛下豈容再誤耶』於是普復入相，廷美遂得罪。凡廷美所以得罪，則普為之也。

王禹稱《遺事》云：太祖孝於太后，友愛兄弟，曠古未有。萬機之暇召晉王、秦王。秦王，上弟也，宣祖第三子，名廷美，亦杜後所生。今本傳言王是太祖乳母所生，非也。其有旨哉及皇子，南陽王德昭、東平王德芳皆上子也。及皇姪、公主等共宴太后閣中，酒酣，上白太后曰：『臣百年後傳位於晉王，令晉王百年後傳位於秦王。』後大喜曰『：吾久有此意，而不欲言之。吾欲萬世之下，聞一婦人生三天子，不謂天生孝子成吾之志。』令晉王、秦王起謝之。既而後謂二王曰：『陛下自布衣事周室，常以力戰圖功，萬死而遏一生，方致身為節度使。及受天命，將逾一紀，無日不征，無月不戰，歷近艱危，方成帝業。汝輩無勞，安坐而成丕緒，豈不知幸乎？後各不得有負陛下。吾不知秦王百年後將付何人？』秦王曰：『願立南陽王德昭。』後又喜曰：『是矣，是矣！然則陛下有此意，吾料之亦天意也。他日各不得踰，踰者罪同大逆，天必殛之！』上又令皇子德昭謝皇太后。太后又謂上曰：『可與吾呼趙普來，令以今日之約作誓，書與汝兄弟，傳而收之，仍令擇日告天地宗廟，陛下可以行之否？』上即時如太后旨，召趙普入宮，令製文。普辭，以素不能為文，遂召陶穀為文。別日，令趙普告天地宗廟，而以誓畫宣付晉王收之。上崩，興國初，今上立書傳秦王收之，後秦王謀不軌，王幽死，書後入禁中，不知所以。上子南陽王尋亦坐事，逼令自殺，傳襲之約絕矣。按禹稱《遺事》既與國史不同，要不可信，然廷美尹開封，德昭授貴州防禦使，頗與太祖傳位之跡略同，鞏昭憲及太祖意或如此，故司馬記聞亦云太后欲傳位二弟，蓋當時多有是說也，今兩存之。所云趙普請使陶穀草誓書收入禁中，南陽王尋亦坐事逼令自殺，此尤誤不知。德昭自殺乃太平四年八月，德芳死乃六年三月，而廷美七年三月始罷開封尹也。大抵遺事言多鄙近不似。禹稱所為或出於怨家仇人，肆口謗訕，託名禹稱，故不可據信，然亦不可全棄也。兩存其說則祖宗盛德自著，後世必知其誣矣。又雲廷美乃祖宗母弟，則於昭憲，顧命時已辨之江休。復《嘉祐雜志》云：祖宗口口各相去十數歲，生與遺事略同定明，當時多有是說也。   皇宋通鑑長編紀事本末三  7
