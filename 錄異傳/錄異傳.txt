[南朝宋]佚名《錄異傳》
周時尹氏，貴盛。五世不別，會食數千人。遭饑荒，羅鼎焦糜，已上亦見《書鈔》一百四十四《初學記》二十六《困學紀聞》二十啜之，聲聞數十里。《御覽》八百五十九三人入鑊取焦糜，深，故不見也。《書鈔》一百四十四
魏安厘王曰：「寡入得如鵠之飛，視天下如莽也。」吳客有隱遊者，聞之，作木雕而獻之。王曰：「此有形無用者也。夫作無用之器，世之奸民也。」召遊者加刑焉。遊者曰：「臣聞大王之好飛也，故敢獻雕；安知王之惡此也。可謂知有用之用，未寤無用之用矣。」乃取而騎之，遂翻然而飛去，莫知所之。《御覽》九百十六
秦文公時，雍州南山有大梓樹。《初學記》引有州字大作文，文公伐之，輒有大風雨，樹生合不斷時。有一人病，夜往山中，聞有鬼語樹神曰：「秦若使人被髮，以朱絲繞樹伐汝，汝得不困耶？」《御覽》引作憂否樹神無言。明日，病人語聞。公如其言伐樹，樹斷，有一青牛出，走入灃水中。其後牛復出。使騎擊之，不勝；有騎墮地復上，發解，牛畏之，入水不出；故置髦頭騎《御覽》引有騎字因此也。《寰宇記》三十《御覽》四十四《初學記》八《史記·秦本紀·正義》引《錄異傳》雲「秦文公時，雍南山有大梓樹，文公伐之，輒有大風雨，樹生合不斷。時有一人病，夜往山中，聞有鬼語樹神曰：『秦若使人被髮，以朱絲繞樹伐汝，汝得不因耶？』樹神無言．明日，病人語聞，公如其言伐樹，斷，中有一青牛出，走入豐水中．其後牛出豐水中，使騎擊之，不勝．有騎墮地復上，發解，牛畏之，入不出，故置髦頭．漢、魏、晉因之．武都郡立怒特祠，是大梓牛神也」．』按：今俗畫青牛障是．
吳王夫差小女曰玉，年十八。童子韓重，年十九。玉悅之，私交信問，許為之妻。重學於齊魯之間，屬其父母使求婚。王怒不與。玉結氣死，葬閶門外。三年重歸，詰問其父母，父母曰：「王大怒，女結氣死，已葬矣。」重哭泣哀慟，具牲幣往吊，玉從墓側形見，謂重曰：「昔爾行之後，令二親從王相求，謂必克從大願；不圖別後遭命奈何。」玉左顧宛頸而歌曰：「南山有烏，北山張羅。誌欲從君，讒言孔多。悲結生疾，沒命黃壚；命之不造，冤如之何？羽族之長，名為鳳凰；一日失雄，三年感傷。雖有眾鳥，不為匹雙。故見鄙姿，逢君輝光。身遠心近，何嘗暫忘。」歌畢，歔欷涕流，不能自勝。要重還冢。重曰：「死生異道，懼有尤愆，不敢承命。」玉曰：「死生異路，吾亦知之；然一別永無後期；子將畏我為鬼而禍子乎？欲誠所奉，寧不相信！」重感其言，送之還冢。玉與之飲宴三日三夜，盡夫婦之禮。臨出，取徑寸明珠以送重，曰：「既毀其名，又絕其願，復何言哉！時節自愛！若至吾家，致敬大王。」重既出，遂詣王自說其事。王大怒曰：「吾女既死，而重造訛言，以玷穢亡靈。此不過發冢取物，托以鬼神。」趣收重。重脫走至玉墓所，訴玉。玉曰：「無憂！今歸白王。」玉妝梳忽見王驚愕悲喜，問曰：「爾何緣生？」玉詭而言曰：「昔諸生韓重來求玉，大王不許；今名毀義絕，自致身亡。重從遠還，聞玉已死，故賫牲幣詣冢弔唁，感其篤終，輒與相見，因以珠遺之，不為發冢，願勿推治。」夫人聞之，出而抱之，正如煙然。《廣記》三百十六
伍子胥恨吳王，驅水為濤，今會稽錢塘丹徒，皆立子胥祠，欲止其濤也。《事類賦註》六
漢武帝時，蒼梧賈雍為豫章太守，有神術。出界討賊，為賊所殺，失頭。雍上馬還營。營中咸走來視雍。雍胸中語曰：「戰不利，為賊所傷。諸君視有頭為佳，無頭佳乎？」吏泣曰：「有頭佳。」雍曰：「不然，無頭亦佳。」言畢遂死。《御覽》三百六十四又三百七十一
漢時大雪積地丈餘。洛陽令身出按行，見人家皆除雪出，有乞食者。二句《初學記》《御覽》引有至袁安門，無有行路。謂安已死。令人除雪入戶，見安僵臥。問何以不出。安曰：「大雪人皆餓，不宜幹人。」令以安為賢，舉孝廉。《書鈔》七十九《類聚》二《初學記》二《御覽》十二又四百二十六《事類賦註》三
袁安葬其母，逢二書生，語其葬地，遂至四世五公。《書鈔》九十二又九十四其後公路年十八，驕豪，故常飯乳，二字依《御覽》八百五十引補食蜜飯；諸女以絳為地道，遊行其上；葬地所致也。《御覽》五百五十六
劉照，建安中為河間太守。婦亡，埋棺於府園中。遭黃巾賊，照委郡走。後太守至，夜夢見一婦人，往就之。後又遺一雙鎖，太守不能名。婦曰：「此萎蕤鎖也。以金縷相連，屈申在人，實珍物。吾方當去，故以相別。慎無告人！」後二十日，照遣兒迎喪，守乃悟云云。兒見鎖，感慟不能自勝。《廣記》三百十六
吳左中郎廣陵相胡熙，字元先。女名中，許嫁當出，而欻有身。女亦不自覺。熙父信嚴而有法，乃遣熙妻丁氏殺之。欻有鬼語腹中，音聲嘖嘖，曰：「何故殺我母？我某月某日當出。」左右驚怪，以白信。信自往聽，乃舍之。及產兒，遺地則不見形，止聞兒聲在於左右。及長大，言語亦如人。熙妻別為施帳，時自言當見形，使姥見。熙妻視之，在丹帷裏，前後釘金？，好手臂，善彈琴，時問姥及母所嗜，欲為得酒脯棗之屬以還。「母坐作衣，兒來抱膝緣背，數戲中不耐之意。」竊怒曰：「人家豈與鬼子相隨？」即於傍怒曰：「就母戲耳，乃罵作鬼子。今當從母指中，入於母腹，使母知之。」中指即直而痛，漸漸上入臂髀，若有貫剌之者，須臾欲死。熙妻乃設饌祝請之，有頃而止。《廣記》三百十七
吳赤烏三年，句章民揚度至餘姚。夜行，有一少年持琵琶求寄載。度受之。鼓琵琶作數十曲；曲畢，乃吐舌擘目，以怖度而去。復行二十里許，又見一老父寄載，自雲姓王名戒，因復載之。謂曰：「鬼工鼓琵琶，甚哀。」戒曰：「我亦能鼓。」即是向鬼，復擘眼吐舌，度怖幾死。《御覽》五百八十三
吳時嘉興倪彥思，忽有鬼魅在家，能為人語，飲食如人，惟不見形。二句《御覽》引有思乃延道士逐之。酒肴既設，道士便擊鼓，二句《御覽》引有召請諸神；魅乃取伏虎於神坐上，吹作角聲，以亂鼓音。有頃，道士忽覺背中冷，驚起解衣，乃伏虎也。《書鈔》一百三十五《御覽》七百十二
吳人費季，客賈去家，與諸賈人語曰：「吾臨行就婦求金？，婦與之，吾乃置戶楣上，忘向婦說。」妻夢見季死，前金？在戶上。妻取得發哀。一年，季卻還。《御覽》七百十八
隆安中，吳縣張君林，忽有鬼來助其驅使。林家甑破無可用，鬼乃撞盆底穿以當甑。《御覽》七百五十七
會稽山陰賀瑀，字彥琚，曾得疾，不知人，惟心下尚溫。居三日乃蘇。云：吏將上天見官府。府君居處甚嚴。使人將瑀入曲房。房中有層架，其上有印及劍；使瑀取之，惟意所好。瑀短不及上層，取劍以出。問之，「子何得也？」瑀曰：「得劍。」吏曰：「恨不得印，可以驅策百神。今得劍，惟使社公耳。」疾既愈，每行，即見社公拜謁道下。《書鈔》引作疾愈，果有鬼來白事，自稱社公。瑀深惡之。《廣記》三百八十三《書鈔》八十七《初學記》十三
烏程丘友，《書鈔》引作丘支死經一日半，復得生。雲將去上天。入大廨舍，見一人著紫幘而坐。已上亦見《書鈔》一百二十七或告友，爾祖丘孝伯也，今作主錄，告人○。友不應。今使人遣之，友得還去。出門見其祖父母紫一足，在門外樹後。一月亡。《廣記》三百八十三
昔廬陵邑子歐明，《御覽》二十九引作區明者，從客過。類林作從賈客道經彭澤湖，輒以船中所有多少已上八字類林作每以珍寶投湖中，雲以為禮。積數年後，類林作復過見湖中有大道，道上多風塵，有數吏單衣乘車馬來○，雲是青洪君使要。明知是神，然不敢不往。須臾遙見有府舍門下吏卒，明以上十二字據類林引補甚怖問吏，恐不得還。吏曰：「無可怖！青洪君以君前後有禮，故要君；必有重送，君皆勿收，獨求如願爾！」去，果以繒帛送，明辭之。乃求如願。類林作必有厚遺然勿取但求如願耳明既見青洪君君問所須明曰欲求如願神大怪，明知之，意甚惜；不得已，呼如願使隨去。如願者，青洪君婢也，常使之取物。明將如願歸，所欲輒得之，數年大富。已上略見《初學記》十八引類林雜說八意漸驕盈，不復愛如願。歲朝雞一鳴，呼「如願。」如願不起。明大怒，欲捶之。如願乃走。明逐之於糞上。糞上有昨日故歲掃除聚薪，如願乃於此得去。明不知，謂逃在積薪糞中，乃以杖捶使出。久無出者，乃知不能。因曰：「汝但使我富，不復捶汝。」今世人歲朝雞鳴時，轉往捶糞，雲使人富也。《御覽》四百七十二又五百《海錄碎事》二略引雲有商人過清明湖見清明君末作今人正旦以細繩系偶人投於糞壤中雲令如願
文翁者，廬江人。為兒童時，乃有神異。及長，當起歷下陂以作田，文翁盡日斫伐柴薪，以為陂塘。其夜，忽有數百頭野豬，以鼻載土著柴中，比曉成塘。《御覽》七十四
有王更生者，為漢中太守郡。界有袁氏廟，靈響。更生過廟祭，去而遺其刀。遣小史李高還取刀。高見刀在廟床上。高進取去，仰見座上有一君，著大冠袍衣，頭鬢半白，謂高曰：「可取去。如言不道，後吾當祐汝。」高還，如言不道。後高仕為郡守，當復遷為郡。高時年已六十餘；祖高者百餘人。高乃道：「昔為更生小吏，見遣至廟，取所遺刀，見廟神，使吾莫道，至今不敢道，然心常以欺君為慚。」言畢，此刀立刺高心下，須臾死。《御覽》三百四十五
隗昭者，《御覽》一引作陰鴻壽亭民，善於易。臨終書板授其妻曰：「吾亡後，當大荒窮，雖爾，而慎莫賣宅！到後五年春，當有詔使來頓此亭，姓龔。此人負吾金，卿以此板往責之，勿違言也！」言訖而卒。四字《御覽》引有後果大困欲賣宅者數矣，憶夫言輒止。到期日，有龔使者果止亭中，妻遂賫板往責使者。使者執板，惘然不知所以，乃言曰：「我平生不踐此處，何緣爾耶？」妻曰：「夫臨亡手書板，見命如此，不敢妄也。」已上四句《御覽》引有使者沈吟良久而寤，謂曰：「賢夫何能？」妻曰：「亡夫善於易，而未曾為人卜也。」使者曰：「噫，可知矣！」乃顧命侍者，取蓍而筮之，卦成抵掌，嘆曰：「妙哉！隗昭生含明隱跡，而莫之聞，可謂鏡窮達而洞吉凶者也。」於是告昭妻曰：「吾不相負金也。賢夫自有金耳。乃知亡後當蹔窮，故藏金以待泰平。所以不告兒婦者，恐金盡而困無已也。知吾善易，故書板以寄意耳。金有五百斤，盛以青甒，《御覽》引作罌一作鉼覆以銅柈，埋在堂屋東頭，去壁一丈，入地九尺。」妻還掘之，皆如卜焉。《類聚》八十三《御覽》七百二十八又八百十一
嘉興令吳士季者，曾患瘧，乘船經武昌廟過，遂遣人辭謝，乞斷瘧鬼焉。既而去廟二十餘里，寢際，忽夢塘上有一騎追之，意甚疾速。見士季，《御覽》引作夢見塘上有一人乘馬追呼行太急來至季船乃下馬與一吏共入船。後縛一小兒將去。既而瘧疾遂愈。《御覽》引作夢覺瘧即斷《廣記》三百十八《御覽》七百四十三
宏老一作宏公《廣記》引作邵公下同吳興烏程人，患瘧經年不差。二字《廣記》引有宏後獨至田舍，瘧發，有數小兒或騎公腹，或扶公手腳。公因陽瞑，忽起捉得一兒，遂化成黃鷁，余者皆走。公乃縛以還家。？縣窗上，雲明日當殺食之。比曉，失鷁處。公瘧遂斷。於時人有得瘧者，但呼《御覽》引一作依宏公，便瘧斷。《御覽》九百二十五又七百四十三《廣記》三百十八
陳世母黃氏，亡後還家，但聞聲世忽亡斧。黃言，問家奴福盜之。《御覽》七百六十三
謝邈之為吳興郡，帳下給使鄒覽，乘樵船在部伍後。至平望亭，夜雨，前部伍頓住。覽露船無所庇宿，顧見塘下有人家燈火，便往投之。至，有一茅屋中有一男子，年可五十，夜織薄。別床有小兒，○十歲。覽求寄宿，此人欣然相許。小兒啼泣歔欷，此人喻止之，不住啼，遂至曉。覽問何意。曰：「是仆兒。其母當嫁，悲戀故啼耳。」將曉，覽去，顧視不見向屋，唯有兩冢。草莽湛深。行逢一女子乘船，謂覽曰：「此中非人所行，君何故從中出？」覽具以所見告之。女子曰：「此是我兒。實欲改適，故來辭墓。」因哽咽至冢，號啕，不復嫁。《廣記》三百十八
江巖常到吳采藥。及富春縣清泉山南，遙見一美女，紫衣，獨踞石而歌，聲有碣石之音。巖往來及數十步，女輒去，惟見所踞石耳。如此數日，巖乃擊破石。從石中得一紫玉，長一尺。後不復見女。《御覽》八百五《事類賦註》九
邴浪者，安樂人，行到松茲縣九田山，見一鳥，形如雉而色正赤，集山巖石上，鳴聲如吹笙。浪即射中之，鳥仍入石穴中。浪遂鑿石，得一赤玉，狀如鳥形。《御覽》八百五
婦人帶宜男草，生兒。《御覽》九百九十六
