　　欽定四庫全書　　　　經部一
　　易俟　　　　　　　　易𩔖
　　提要
　　〈臣〉等謹案易俟十八卷
　　國朝喬菜撰萊字石林寳應人康熙己未召試博學鴻詞官至翰林院侍讀是書襍采宋元以後論易諸家舊說而㕘以己意前列諸圖不主邵子河洛先天後天方圓橫直之説於變卦亦不取虞翻以下諸家而取來知徳之反對其解經多推求人事證以古今之治亂得失如謂履卦六三為成卦之主而引莽卓安史解咥人之凶謂三百八十四爻惟離九四最凶而引燕王旦建成元吉髙煦為証謂小畜九三為小人籠絡君子而引溫體仁文震孟近事為説葢㕘取於伊川易傳誠齋易傳之間不為杳㝠之談者雖未必一一盡合而理闗法戒勝於空言天道心體遁入老莊者多矣惟觀卦六四象下備引顧炎武方音之説則非未見音學五書者而象傳協韻仍從吳棫之舊則為不可解耳經文用王弼之本惟解上經下經而繫詞以下則一槩闕如葢宗㫖主於隨爻闡義故餘不及焉非脫佚也乾隆四十三年九月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　〈臣〉　陸　費　墀








　　欽定四庫全書
　　易俟圖　　　　　　　翰林侍讀喬萊撰














　　萊按大傳曰古者庖羲氏之王天下也仰則觀象於天俯則觀法於地觀鳥獸之文與地之宜近取諸身逺取諸物於是始作八卦以通神明之徳以類萬物之情河圖者鳥獸之文而已大傳曰河出圖洛出書聖人則之則河圖者觀鳥獸之文而已儒者舍仰觀俯察近取逺取之道謂伏羲本河圖以畫卦亦惑已孔子曰鳳鳥不至河不出圖是河圖之出與鳳鳥之至同為祥瑞而已鳳可不時而至圖亦可不時而出何必因作易而始出哉孔子曰五十以學易可以無大過矣文言釋爻辭皆言理不言象學者可知所從事矣乃不究心於進退存亡吉凶悔吝之故求之荒忽不可知之圖不謂之惑不可也金華宋先生論河圖洛書詳因附錄於後〈或問於宋濓曰闗子明雲河圖之文七前六後八左九右洛書之文九前一後三左七右四前左二前右八後左六後右邵堯夫雲圓者星也厯紀之數其肇於此乎方者土也畫州井地之法其昉於此乎是皆以十為河圖九為洛書唯劉長民所傳獨反而置之則洛書之數為十河圖之數為九矣朱子發深然其説厯指序其源流以為濮上陳摶以先天圖傳种放放傳穆脩脩傳李之才之才傳邵雍放以河圖洛書傳李漑漑傳許堅堅傳范諤昌諤昌傳劉牧脩以太極圖傳周敦頤敦頤傳程顥程顥其解易大傳大槩祖長民之意至於新安朱元晦則又力詆長民之非而遵闗邵遺説且引大戴禮書二九四七五三六一八之言以證洛書以為大傳既陳天地五十有五之數洪範又明言天乃錫禹洪範九疇則九為洛書十為河圖夫復何疑其説以經為據似足以破長民之惑臨卭魏華父則又疑元晦之説以為邵子不過曰圓者河圖之説方者洛書之文且戴九履一之圖其象圓五行生成之圖其象方是九圓而十方也安知邵子不以九為圖十為書乎朱子發張文饒精通邵學而皆以九為圖十為書朱以列子為證張以邵子為主乾鑿度張平子傳所載太乙下行九宮法即所謂戴九履一者則是圖相傳已久安知非河圖也及靖士蔣得之著論以先天圖為河圖五行生成數為洛書戴九履一圖為太乙下行九宮華父則又以為劉取太乙圖為河圖誠有可疑先天圖卦爻方位縝宻亭當乃天地自然之數此必為古書無疑乃僅見於魏伯陽參同陳圖南爻象卦數猶未甚白至邵而後大明得之定為河圖雖未有明證而僕亦心善之則是華父雖疑元晦之説而亦無定見也新安羅端良嘗出圖書示人謂建安蔡季通傳於青城山𨼆者圖則陰陽相合就其中八分之則為八卦書則畫井又於方圈之內絶與前數者不𩔖江東謝枋得又傳河圖於異人頗祖於八卦而坎離中畫相交流似於方士抽坎填離之術近世儒者又有與太極圖合者即河圖之説又有九十皆河圖而有一合一散之異洛書既曰書而決非圖之説夫圖書乃儒者之要務若數者之不同何也濂應之曰羣言不定質諸經聖經言之雖萬載之逺不可易也其所不言者固不強而通也易大傳曰河出圖洛出書聖人則之書顧命篇曰河圖在東序論語子罕篇曰河不出圖其言不過如是而已初不明言其數之多寡也言其數之多寡者後儒之論也既出後儒宜其紛紜而莫之定也夫所謂則之者古之聖人但取神物之至著者而畫卦陳範苟無圖書吾未見其止也故程子謂觀兎亦可以畫卦則其他從可知矣初不必泥其圖之九與十也不必推其即太乙下行九宮法也不必疑其為先天圖也不必究其出於青城山隠者也不必實其與太極圖合也唯劉歆以八卦為河圖班固以洪範初一至次九六十五字為洛書本文庶㡬近之蓋八卦洪範見之於經其㫖甚明若以今之圖書果為河洛之所出則數千載之間孰傳而孰受之至宋陳圖南而後大顯邪其不然也昭昭矣或曰子之所言善則善矣若鄭康成據春秋緯文所謂河以通乾出天苞洛以流坤吐地符河龍圖發洛龜書感河圖有九篇洛書有六篇者將果足信乎濂曰龜山楊中立不云乎聖人但言圖書出於河洛何嘗言龜龍之兆又何嘗言九篇六篇乎此蓋康成之陋也此所以啓司馬君實及歐陽永叔之辨而並大傳疑非夫子之言也或雲楊雄覈靈賦雲大易之始河序龍馬洛貢龜書長民亦謂河圖洛書同出於伏羲之世程子亦謂聖人見河圖洛書而畫八卦然則孔安國劉向父子班固以為河圖授羲洛書錫禹者皆非歟濂曰先儒固嘗有疑於此揆之於經其言皆無明驗但河圖洛書相為經緯八卦九章相為表裏故蔡元定有雲伏羲但據河圖以作易則不必預見洛書而已逆與之合矣大禹但據洛書以作範則亦不必追考河圖而已暗與之符矣誠以此理之外無復他理也不必寘疑於其間也或曰世傳龍圖序謂出於圖南若河圖由圖南而𫝊當以龍圖解河圖可也而容城劉夢吉力辨其偽焉何哉濂曰龍圖序非圖南不能作也是圖南之學也而非大易河出圖之本㫖也八卦之設不必論孤陰與寡陽也不必論已合之位與未合之數也或曰然則易之象數舍河圖將何以明之濂曰易不云乎大衍之數五十其用四十有九又曰乾之䇿二百一十有六坤之䇿百四十有四此固象數之具於易然也不必待河圖而後明也或者無辭以對濂因私記其説而與知易者證焉〉















<經部,易類,易俟,易俟圖>
　　震川歸先生曰易圖非伏羲之書也此邵子之學也邵子曰一分二二分四四分八八分十六十六分三十二三十二分六十四如根之有幹幹之有枝愈大則愈少愈小則愈繁也後之儒者引大傳易有太極是生兩儀兩儀生四象四象生八卦為據指大𫝊為圖説歸先生曰因𫝊而後有圖非傳為圖説也萊按歸先生之言是也使橫圖而果為伏羲畫也則八分十六十六分三十二三十二分六十四孔子之傳且詳言之矣不應至四象生八卦而止也況此圖邵子得之李挺之挺之得之穆伯長伯長得之陳希夷授受固有據也希夷以前伏羲以後孰傳而孰受之耶考邵氏經世書辨惑曰陳搏字圖南亳州真源人唐末進士厯五季亂隠華山宋太宗賜號希夷先生其易學主意言象數四者不可闕一具見於聖人之經不煩文字解説止有一圖寓陰陽消長之數與卦之生變圖亦非創意所作孔子繫辭述之明矣觀此則因傳而有圖不其然歟
<經部,易類,易俟,易俟圖>
　　邵子方圓圖皆從橫圖來規而圓之以象天也矩而方之以象地也其圓圖分橫圖自乾至震之卦左旋而列於左分橫圖自巽至坤之卦右旋而列於右其位則乾南坤北離東坎西艮西北兌東南震東北巽西南其序則乾一兌二離三震四巽五坎六艮七坤八其左旋者列乾於一〈澤天諸卦以次列焉〉列兌於二〈列天澤履於一諸卦次兌而列焉餘倣此〉列離於三列震於四其右旋者曰巽曰坎曰艮曰坤而五六七八之位如左旋例以故乾坤復姤適居上下之中合於乾盡午中坤盡子中離盡卯中坎盡酉中陽生子中極於午中陰生午中極於子中之義而節氣之流行寓焉其方圖割橫圖為八居圓圖之內象地在天中也其一層乾與坤斜對否泰者天地之交也合否泰之斜對而成四隅是四隅皆天地之蟠際也其二層兌與艮斜對咸損者山澤之交也合咸損之斜對而成四隅是天地之內皆山澤之流峙也其三層離與坎斜對既濟未濟者水火之交也合旣濟未濟之斜對而成四隅是天地之內皆水火之升降也其四層震與巽斜對恆益者風雷之交也合恆益之斜對而成四隅是天地之內皆雷風之鼓盪也而由內達外又合於雷動風散雨潤日暄艮止兌説乾君坤藏之義圓圖則八卦之上各加八卦方圖則八卦之下各加八卦











<經部,易類,易俟,易俟圖>
　　邵子先天方位圖言對待之體也天上地下日東月西山鎮西北澤注東南風起西南雷動東北大傳天地定位云云也其後天方位圖言流行之用也春而夏夏而秋秋而冬冬而復春五氣順布四時行焉大傳帝出乎震云云也萊按帝出乎震云云孔子列東西南北方位與文王西南得朋〈巽離坤兌也〉東北䘮朋〈乾坎艮震也〉方位合乃天地間一定方位非文王易置之而有此方位也天地定位云云孔子言八卦相錯而已原未言及方位也邵子乾南坤北離東坎西艮西北兌東南震東北巽西南與文王方位不合是邵子改文王方位也不曰邵子改文王方位反曰文王改伏羲方位是不可不辯〈堯峰汪氏曰邵子所謂伏羲之圖不知所本此先天之學所以見非先儒也朱子既主邵子而他日又有康節説伏羲八卦近於穿鑿附㑹之疑後之學者可以審所從矣○南雷黃氏曰易者範圍天地之書也廣大無所不備故九流百家之學俱可竄入焉自九流百家借之以行其説而於易之本意反晦矣漢儒林傳孔子六傳至菑川田何易道大興余不知田何之説何如也降而焦京世應飛伏動爻互體五行納甲之變無不具者吾讀李鼎祚易解一時諸儒之説穢蕪康莊使觀象玩占之理盡入於淫瞽方枝之流可不悲夫有魏王輔嗣出而注易得意忘象得象忘言日時嵗月五氣相推悉皆擯落多所不闗庶㡬潦水盡而寒潭清矣顧論者謂其以老莊解易試讀其注簡當而無浮義何曽籠落𤣥㫖故能逺厯於唐發為正義其廓清之功不可冺也然而魏伯陽之參同契陳希夷之圖書逺有端緒世之好奇者卑王註之淡薄未嘗不以別傳私之逯伊川作易傳收其崑崙旁薄者散之於六十四卦中理到語精易道於是而大定矣其時康節上接种放穆修李之才之傳而創為河圖先天之説是亦不過一家之學耳晦庵作本義加之於開卷讀易者從之後世頒之學宮初猶兼易傳並行久而止行本義於是經生學士信以為羲文周孔其道不同所謂象數者又語焉而不詳將夫子之韋編三絶者須求之賣醬⿰桶之徒而易學之榛蕪蓋仍如焦京之時矣自科舉之學一定世不敢復議稍有出入其説者即以穿鑿誣之夫所謂穿鑿者必其與聖經不合者也摘發傳註之訛復還經文之舊不可謂之穿鑿也河圖洛書歐陽子言其怪妄之尤甚者且與漢儒異趣不特不見於經亦且不見於傳先天之方位明與出震齊巽之文相背而晦翁反致疑於經文之卦位生十六生三十二卦不成卦爻不成爻一切非經文所有顧可謂之不穿鑿乎晦翁雲談易者譬之燭籠添得一條骨子則障了一路光明若能盡去其障使之統體光明豈不更好斯言是也奈何添入康節之學使之統體皆障乎世儒過視象數以為絶學故為所欺餘一一疏通之知其於易本了無干涉而後反求之程傳或亦廓清之一端也〉











　　〈萊〉按此圖在邵子四圖之外蓋截橫圖之半也邵子曰一分二二分四四分八八分十六十六分三十二三十二分六十四猶根之有幹幹之有枝也可得而截其半耶曷為乎截其半也大傳曰易有太極是生兩儀兩儀生四象四象生八卦其八分十六十六分三十二三十二分六十四孔子未之言也又曰八卦成列象在其中矣因而重之爻在其中矣是八卦旣成之後重而為六十四非一筆畫去遂有六十四也據橫圖之説則一筆畫去不至六十四不止也而八卦成列之義何以稱焉儒者欲彌縫其説截橫圖之半指為伏羲八卦次序者此也





















　　〈萊〉按大傳曰乾為天故稱乎父坤為地故稱乎母震一索而得男故謂之長男巽一索而得女故謂之長女坎再索而得男故謂之中男離再索而得女故謂之中女艮三索而得男故謂之少男兌三索而得女故謂之少女此伏羲畫卦之次序也因指邵子橫圖為伏羲所畫遂指伏羲次序為文王次序嗟乎大傳載八卦次序多矣如乾健也坤順也震動也巽入也坎陷也離麗也艮止也兌説也又乾為馬坤為牛震為龍巽為雞坎為豕離為雉艮為狗兌為羊又乾為首坤為腹震為足巽為股坎為耳離為目艮為手兌為口皆以乾坤震巽坎離艮兌為次序未有以乾兌離震巽坎艮坤為次序者又雷以動之風以散之雨以潤之日以暄之艮以止之兌以説之乾以君之坤以藏之雖列乾坤於六子之後而六子之次序如故也其不以乾坤震巽坎離艮兌為次序者則有動萬物者莫疾乎雷撓萬物者莫疾乎風燥萬物者莫熯乎火説萬物者莫説乎澤潤萬物者莫潤乎水終萬物始萬物者莫盛乎艮此以帝出乎震方位為次序終未有以乾兌離震巽坎艮坤為次序者以乾兌離震巽坎艮坤為次序者乃邵子之學非伏羲之易也善乎歸先生曰儒者不敢以文王之易為伏羲之易而乃以伏羲之易為邵子之易也
　　〈萊〉按邵子之外張仲純劉長民之徒以圖説易者紛紛矣象若艱深理本膚淺雖推而演之要不免於附㑹穿鑿之失邵子詩曰須知一本能雙幹始信千孫與萬孫此橫圖之㫖也又曰乾遇巽時為月窟地逢雷處見天根此圓圖之㫖也又曰天地定位否泰反類山澤通氣咸損起義雷風相薄恆益見意水火相逮旣濟未濟此方圖之㫖也惟因傳有圖故不謬於聖人非諸家穿鑿附㑹者比然於羲文周孔之易不無毫釐之差況其他乎吾儒論易折衷於孔子而已凡孔子所不言者可勿論也其連山歸藏互體五行納甲飛伏之説雖鈎深索隠於易未必無合然皆易之流非易之道也若夫主卜筮之説謂孔子之易非文王之易據邵子之圖謂文王之易非伏羲之易余小子不能無惑焉






　　序卦反對圖
　　䷀〈有天地然後〉
　　䷁〈萬物生焉〉
　　〈也穉之物也蒙者蒙蒙以之受故蒙必〉䷂〈生物盈天地之間者惟萬物故受之以屯屯者盈也屯者物
　　之始生也訟以之受故訟〉䷄〈有必食飲物穉不可不養也故受之以需需〉
　　〈者飲食之道也也比者比比以之受〉䷆〈故比所有必衆訟必有衆起故受之
　　以師師者衆也履以之受故〉䷈〈禮有後然畜物比必有所畜〉
　　〈故受之以小畜否以之受故〉䷊〈通終以可不物履而泰然後安故受〉
　　〈之以泰泰者通也有大以之受故焉〉䷌〈歸必物者同人與物不可以終〉
　　〈否故受之以同人䂊以之受故〉䷎〈䂊必謙能而大有有大者不可〉
　　〈以盈故受之以謙也事者蠱蠱以之受〉䷐〈故事有必者人隨喜以〉
　　〈䂊必有隨故受之以隨觀以〉䷒〈之受故觀可後然大物有事而後可〉
　　〈大故受之以臨臨　者大也也飾者賁賁〉䷔〈以之受故已而合苟以可不物可觀而後有所合故受之以噬嗑噬者合也〉䷖〈復以之受故下返上窮剝盡終以可不
　　物致飾然後亨則盡矣故受之以〉䷘〈剝剝者剝也畜大以之受故〉
　　䷚〈畜可後然妄無有復則不妄矣故受
<經部,易類,易俟,易俟圖>〉






　　六十四卦惟乾坤坎離頤大過中孚小過無反對之義瞿唐來氏謂之錯其反對之卦謂之綜








　　雜卦反對圖
　　䷀乾剛
　　䷁坤柔
　　憂師䷇比樂
　　䷒臨觀之義或與或求
　　著而雜蒙䷂屯見而不失其居
　　也止艮䷲震起也
　　䷨損益盛衰之始也
　　也災妄無䷙大畜時也
　　䷬萃聚而升不來也
　　䷎謙輕而豫怠也
　　也色無賁䷔噬嗑食也
　　䷹兌見而巽伏也
　　也飭則蠱䷐隨無故也
　　也反復䷖剝爛也
　　也誅夷明䷢晉晝也
　　䷯井通而困相遇也
　　也久恆䷞咸速也
　　也止節䷺渙離也
　　也難蹇䷧解緩也
　　也內人家䷥暌外也
　　䷋否泰反其類也
　　也退則遯䷡大壯則止
　　也親人同䷍大有衆也
　　也新取鼎䷰革去故也
　　䷽小過過也
　　䷼中孚信也
　　也旅寡親䷶豐多故也
　　䷝離上而
　　䷜坎下也
　　也處不履䷈小畜寡也
　　也親不訟䷄雷不進也
　　䷛大過顛也
　　䷫姤遇也柔遇剛也
　　䷴漸女歸待男行也
　　䷚頤養正也
　　䷾旣濟定也
　　䷵歸妹女之終也
　　䷿未濟男之窮也
　　䷪夬決也剛決柔也君子
　　道長小人道憂也
　　萊按大過顛也以下不取反對之義先儒疑其錯簡有因為易置者是殆不然音韻旣葉對待復工結出剛決柔君子決小人之義乃作易本㫖豈錯簡乎況曰雜卦次序且不拘矣變動何不可耶



　　卦變之非
　　易中剛乗柔進上下往來之義先儒謂卦之變也論卦變者亦紛紛矣虞翻曰賁自泰來程子非之曰安有乾坤變而為泰泰復變而為賁之理乾坤變為六子八卦變為六十四皆由乾坤之變也朱子據邵子橫圖之説謂乾坤無生卦之理執乾一兌二次序坤且居八又安能變而為六子耶朱子非程子者如此而朱子卦變則一陰一陽之卦從復姤來二陰二陽之卦從臨遯來三陰三陽之卦從否泰來四陰四陽之卦從大壯觀來五陰五陽之卦從夬剝來童溪王氏曰八卦成列因而重之而內外上下往來之義已備乎其中自八卦旣重之後又烏有內外上下往來之義乎汴水趙氏曰震坎艮二陽之卦也巽離兌四陰之卦也若二陽之卦自臨來四陰之卦自觀來則六十四卦生八卦矣〈萊〉按程子非虞翻之説而程子之説朱子非之朱子非程子之説而朱子之説先儒又非之先儒非朱子之説而剛來柔進上下往來之義終未有以得其是也明蜀人來知徳者字矣鮮舉嘉靖時鄉試始學易釡山中六年無所得入求谿深山中數年悟易象又數年悟文王序卦孔子雜卦又數年始悟卦變之非曰自孔子沒而易亡二千年矣儒者篤信諸家傳注而不參証孔子十翼之言宜其長夜至今日也其以某卦自某卦變者虞翻之言也先儒昧反對之義不察其非如訟之剛來得中謂自遯來失之千里矣需訟反對之卦也需之五來而為訟之二也雜卦曰需不進也訟不親也推之他卦莫不皆然其發先儒未發如此以易學薦授翰林院待詔堯峯汪氏編儒林傳列歸太僕後萊以反對之説証剛來柔進上下往來之義皆合因圖列於後




<經部,易類,易俟,易俟圖>
<經部,易類,易俟,易俟圖>
<經部,易類,易俟,易俟圖>
<經部,易類,易俟,易俟圖>
<經部,易類,易俟,易俟圖>
　　一卦變六十四卦圖〈餘倣此〉
　　䷀乾〈乾為本卦順變至坤後同〉
　　䷫姤䷌〈同人〉䷉履䷈〈小畜〉䷍〈大有〉䷪夬
　　䷠遯䷅訟䷸巽䷱鼎䷛〈大過〉
　　䷘〈無妄〉䷤〈家人〉䷝離䷰革
　　䷼〈中孚〉䷥暌䷹兌
　　䷙〈大畜〉䷄需䷡〈大壯〉
　　䷋否䷴漸䷷旅䷞咸
　　䷺渙䷿〈未濟〉䷮困
　　䷑蠱䷯井䷟恆
　　䷩益䷔〈噬嗑〉䷐隨
　　䷕賁䷾〈旣濟〉䷶豐
　　䷨損䷻節䷵〈歸妹〉䷊泰
　　䷓觀䷢晉䷬萃
　　䷳艮䷦蹇䷽〈小過〉
　　䷃蒙䷜坎䷧解䷭升
　　䷚頤䷂屯䷲震䷣〈明夷〉䷒臨
　　䷖剝䷇比䷏豫䷎謙䷆師䷗復
　　〈坤為本卦逆變至乾後同〉䷁坤












　　易俟圖
<經部,易類,易俟>
