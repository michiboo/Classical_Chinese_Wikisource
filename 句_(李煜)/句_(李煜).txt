全唐詩 卷八
迢迢牽牛星
杳在河之陽
粲粲黃姑女
耿耿遙相望 〈（《癸辛雜集》）〉

鶯狂應有恨
蝶舞已無多〈（落花。《老學菴筆記》云：此未久亡國。）〉

揖讓月在手
動搖風滿懷〈（詠扇。《石林燕語》：宋太祖嘗因曲宴使煜誦其得意詩，舉此，太祖曰：「好一箇學士。」）〉

病態如衰弱
厭厭向五年

〈以下《律髓注》：〉

衰顔一病難牽復
曉殿君臨頗自羞

冷笑秦皇經遠略
靜憐姬滿苦時巡

鬢從今日添新白
菊是去年依舊黃

〈以下《翰府名談》：〉

萬古到頭歸一死
醉鄉葬地有高原〈（煜歲暮乘醉，書此於牖，醒而見之，大悔，不久謝世。）〉

人生不滿百
剛作千年畫〈（《野客叢談》）〉

日映仙雲薄
秋高天碧深〈（《海錄碎事》）〉

烏照始潛輝
龍燭便爭秉

〈以下《孔帖》〉

凝珠滿露枝

遊颺日已西
肅穆寒初至

九重開扇鵠
四牖炳燈魚

羽觴無算酌

傾盌更爲壽
深卮遞酬賓
