（凡十六類）
論曰︰夫脈者，醫之大業也。不深究其道，何以為醫者哉。是以古之哲醫，寤寐俯仰，不與常人同域，造次必於醫，顛沛必於醫，故能感於鬼神，通於天地，可以濟眾，可以依憑。
若與常人混其波瀾，則庶事墮壞，使夫物類將何仰焉。由是言之，學人必當屏棄俗情，凝心於此經曰︰診脈之法，常以平旦，陰氣未動，陽氣未散，飲食未進，經脈未盛，絡脈調勻，氣血未亂，故乃可診有過之脈。切脈動靜而視精明，察五色，觀五臟有餘不足，六腑強弱，形之盛衰，可以此參伍，決生死之分也。
又曰︰平脈者，皆於平旦。先診寸口，初重指切骨，定畢便漸舉指，與皮毛相得，於輕重之間，隨人強弱肥瘦，以意消息進退舉按之宜。稱其浮沉諸類應於四時五行，與人五臟相應，輕重相薄，尋狀論寒暑得失。
凡人稟形，氣有中適，有躁靜，各各不同。氣脈流動，亦各隨其性情，故一呼脈再至，一吸脈再至，呼吸定息之間複一至，合為五至，此為平和中適者也。春秋日夜正等，無餘分時也。其餘日則其呼而脈至多，吸而脈至少，或吸而脈至多，呼而脈至少，此則不同，如冬夏日夜長短之異也。凡氣脈呼吸法，晝夜變通效四時。然於呼吸定息應五至之限，無有虧僻，猶晷刻與四時有長短，而歲功日數無遺也。若人有羸有壯，其呼吸雖相壓遏，而晝夜息度隨其漏刻，是謂︰呼吸象晝夜，變通效四時。
夫診脈，當以意先自消息，壓取病患呼吸以自同，而後察其脈數，計於定息之限，五至者為平人，若有盈縮，尋狀論病源之所宣也。
問曰︰何為三部脈？答曰︰寸、關、尺也。凡人修短不同，其形各異，有尺寸分三關之法，從肘腕中橫紋至掌魚際後紋，卻而十分之而入取九分，是謂尺。從魚際後紋卻還度取十分之一，則是寸。寸十分之而入取九分之中，則寸口也。此處其骨自高，故云︰陰得尺內有一寸，陽得寸內九分，從寸口入卻行六分為關分，從關分又入六分為尺分。
又曰︰從魚際至高骨卻行一寸，其中名曰寸口。從寸口至尺，名曰尺澤，故曰尺寸。寸後尺前名曰關，陽出陰入以關為界，如天地人為三界，寸主射上焦頭及皮毛，竟手上部。關主射中焦腹及腰中部。尺主射下焦小腹至足下部。此為三部法，象三才天地人，頭腹足為三元也。夫十二經皆有動脈，獨取寸口以決五臟六腑死生吉凶之候者，何謂也？然寸口者，脈之大會，手太陰之動脈也。人一呼脈行三寸，一吸脈行三寸，呼吸定息脈行六寸。人一日一夜凡一萬三千五百息，脈行五十度，周於其身，漏水下百刻，榮衛行陽二十五度，行陰亦二十五度為一周。故五十度而複會於手太陰。太陰者，寸口也，即五臟六腑之所終始，故法取於寸口。人有三百六十脈，法三百六十日也。
初持脈如三菽之重與皮毛相得者，肺部。（金秋三月庚辛之氣。） 如六菽之重與血脈相得者，心部。（火夏三月丙丁之氣。）如九菽之重與肌肉相得者，脾部。（土旺四季，季夏六月戊己之氣。） 如十二菽之重與筋平者，肝部。（木春三月甲乙之氣。）按之至骨，舉之來疾者，腎部。（水冬三月壬癸之氣。） 心肺俱浮，何以別之？然浮而大散者，心也。（象火浮散。）浮而短澀者，肺也。（象金浮澀。）腎肝俱沉，何以別之？然牢而長者，肝也。（如木生苗吐穎。） 濡而大，舉指來實者，腎也。（濡弱如水舉重勝船。）脾者中州，故其脈在中，是陰陽之脈也。（《千金翼》雲︰遲緩而長者，脾也。）
浮脈，舉之有餘，按之不足。（浮於指下。） 沉脈，舉之不足，按之有餘。（重按之乃得。）澀脈，細而遲，往來難且散，或一止複來。（一曰浮而短，一曰短而止，或如散。）滑脈，往來前卻，流利展轉，替替然與數相似。（一曰浮中如有力，一曰漉漉如欲脫。） 洪脈，極大在指下。（一曰浮而大。）細脈，小大於微，常有但細耳。微脈，極細而軟，或欲絕，若有若無。（一曰小也，一曰手下快，一曰薄，一曰按之如欲盡絕。）弦脈，舉之無有，按之如張弓弦狀。（一曰如張弓弦，按之不移。又曰浮緊乃為弦也。） 緊脈，數如切繩狀。
（一曰如轉索之無常。） 遲脈，呼吸三至，來去極遲。（一曰舉之不足，按之盡牢。一曰按之盡牢，舉之無有。） 數脈，去來促急。（一曰一息脈六七至，一曰數者進之名。） 緩脈，去來亦遲，小快於遲。（一曰浮大而軟，陰與陽同等。） 弱脈，極軟而沉，細按之欲絕指下。
（一曰按之乃得，舉之即無。）動脈，見於關上，無頭尾大如豆，厥厥動搖。伏脈，極重指著骨乃得。（一曰關上沉不出，名曰伏。一曰手下裁動，一曰按之不足，舉之無有。）芤脈，浮大而軟，按之中央空，兩邊實。（一曰指下無，兩旁有。 軟脈，極軟而浮細。一曰按之無有，舉之有餘。一曰細小如軟。《千金翼》軟作濡。）虛脈，遲大而軟，按之不足隱指，豁豁然空。 實脈，大而長，微強，按之隱指， 然。（一曰沉浮皆得。） 促脈，來去數，時一至。結脈，往來緩，時一止複來，脈結者生。 代脈，來數中止，不能自還，因而複動。脈代者死。 散脈，大而散，散者氣實血虛，有表無裡。革脈，有似沉伏實，大而長，微弦。（《千金翼》以革為牢。） 弦與緊相類。軟與弱相類。 浮與芤相類。（又曰浮與洪相類。）微與澀相類。 沉與伏相類。緩與遲相類。（又曰軟與遲相類。） 革與實相類。（《翼
心部在左手關前寸口。（亦名人迎。） 肝部在左手關上。 腎部在左手關後尺中。
肺部
脈法贊雲︰
心肝出左，脾肺出右。腎與命門，俱出尺部。魂魄穀神，皆見寸口。左主司官，右主司府。左大順男，右大順女。關前一分，人命之主。左為人迎，右為氣口。神門決斷，兩在關後。人無二脈，病死不愈。諸經損減，各隨其部。三陰三陽（一雲按察陰陽，）誰先誰後，陰病治官，陽病治府（府，外也。）奇邪所舍，如何捕取。審而知之，針入病癒。脈有三部，陰陽相乘。榮衛氣血，而行人躬。呼吸出入，上下於中。因息游布，津液流通。隨時動作，效象形容。春弦秋浮，冬沉夏洪。察色觀脈，大小不同。一時之間，變無經常。屍寸參差，或短或長。上下乖錯，或存或亡。病輒改易，進退低昂。心迷意惑，動失紀綱。願為縷陳，令得分明。（師曰）子之所問，道之根源。脈有三部，尺寸及關。榮衛流行，不失衡銓。腎沉心洪，肺浮肝弦。此自常經，不失銖分。出入升降，漏刻周旋。水下二刻，脈一周身。旋複寸口，虛實見焉。變化相乘，陰陽相干。風則浮虛，寒則緊弦。沉潛水蓄，支飲急弦。動弦為痛，數洪熱煩。設有不應，知變所緣。三部不同，病各異端。太過可怪，不及亦然。邪不空見，終必有奸。審察表裡，三焦別分。知邪所舍，消息診看。料度腑臟，獨見若神。
脈數在腑。 脈遲在臟。 脈長而弦，病在肝。（《脈經》作出於肝。） 脈小血少，病浮，病在肺。 脈大而堅（扁鵲雲︰小而緊，）病在腎。脈滑者，多血少氣。 脈澀者，少血多氣。脈大者，血氣俱多。 又雲脈來大而堅者，血氣俱實。 脈小者，血氣俱少。又雲︰脈來細而微者，血氣俱虛。脈沉細滑疾者熱。 脈遲緊為寒。（《脈經》雲︰洪數滑疾為熱，澀遲沉細為寒。） 脈盛滑緊者，病在外熱。 脈小實而緊者，病在內冷。脈小弱而澀，謂之久病。 脈浮滑而疾，謂之新病。 脈浮滑，其人外熱風走刺有飲，難治。 脈沉而緊，上焦有熱，下寒，得冷即便下。脈沉而細，下焦有寒，小便數，時苦絞痛，下利重。 脈浮緊且滑直者，外熱內冷，不得大小便。 脈洪大緊急，病速進在外，苦頭發熱癰腫。脈細小緊急，病速進在中，寒為疝瘕積聚，腹中刺痛。 脈沉重而直前絕者，病血在腸間。 脈沉重而中散者，因寒食成 。脈直前而中散絕者，病消渴。（又雲︰病浸淫瘡。） 脈沉重，前不至寸口徘徊絕者，病在肌肉遁屍。 脈左轉而沉重者，氣微，陽在胸中。脈右轉出不至寸口者，內有肉 。 脈累累如貫珠不前，有風寒在大腸，伏留不去。 脈累累如止不至，寸口軟者，結熱在小腸膜中，伏留不去。脈直前左右彈者，病在血脈中 血也。 脈後而左右彈者，病在筋骨中也。 脈前大後小，頭痛目眩。 脈前小後大，胸滿短氣。上部有脈，下部無脈，其人當吐，不吐者死。 上部無脈，下部有脈，雖困無所苦。 夫脈者，血之府也。 長則氣治。 短則氣病。數則煩心。 大則病進。上盛則氣高。 下盛則氣脹。 代則氣衰。 細（《太素》作滑）則氣少。 澀則心痛，渾渾革革至如湧泉，病進而危。
弊弊綽綽其去如弦絕者死。 短而急者，病在上。 長而緩者，病在下。 沉而弦急者，病在內。 浮而洪大者，病在外。脈實者，病在內。 脈虛者，病在外。 在上為表，在下為裡。 浮為在表，沉為在裡。 滑為實為下。（又為陽氣衰。） 數為虛為熱。 浮為風為虛。
動為痛為驚。 沉為水為實。（又為鬼疰。） 弱為虛為悸。 遲則為寒。 澀則少血。 緩則為虛。 洪則為氣。（一作熱。）緊則為寒。 弦數為瘧。瘧脈自弦，弦數多熱，弦遲多寒。 微則為虛。 代散則死。 弦為痛痺。（一作浮，為風疰。） 偏弦為飲。 雙弦則脅下拘急而痛，其人澀澀惡寒。脈大寒熱在中。 脈伏者霍亂。 安臥脈盛，謂之脫血。 凡亡汗，肺中寒，飲冷水，咳嗽，下利，胃中虛冷，此等其脈並緊。浮而大者，為風，又為中風頭重鼻寒。 浮而緩者，皮膚不仁，風寒入肌肉。 滑而浮散者，癱瘓風。 滑為鬼疰。
澀而緊痺病。 浮洪大長者，風眩癲疾。 大堅疾者，癲病。 弦而鉤，脅下如刀刺，狀如蜚屍，至困不死。 緊而急者遁屍。洪大者，傷寒熱病。浮洪大者，傷寒，秋吉春成病。 浮而滑者，宿食。 浮滑而疾者，食不消脾不磨。 短疾而滑，酒病。 浮而細滑，傷飲。遲而澀，中寒有 結。 快而緊，積聚有擊痛。弦急，疝瘕小腹痛，又為癖病（一作痺病。） 遲而滑者，脹。 盛而緊者，脹。 弦小者，寒 。沉而弦者，懸飲內痛。 弦數，有寒飲，冬夏難治。 緊而滑者，吐逆。小弱而澀，胃反。 遲而緩者，有寒。 微而緊者，有寒。 沉而遲者，腹臟有冷病。微弱者，有寒少氣。 實緊，胃中有寒，若不能食，時時利者，難治。（一作時時嘔稽難治。） 滑數，心下結熱盛。 滑疾，胃中有熱。 緩而滑，曰熱中。
沉而急，病傷暑，暴發虛熱。 浮而絕者，氣病。大而滑者，短氣。 浮短者，其人肺傷諸氣微少，不過一年死，法當咳嗽。 沉而數，中水，冬不治自愈。短而數，心痛心煩。 弦而緊，脅痛，臟傷有瘀血。（一作有寒血。） 沉而滑，為下重，亦為膂痛。脈細而滑，按之虛，因急持直者，僵仆從高墮下，病在內。微浮者，秋吉冬成病。 微數，雖甚不成病，不可勞。 浮滑疾緊者，以合百病久易愈。陽邪來見浮洪。 陰邪來見沉細。 水穀來見堅實。 脈來乍大乍小，乍長乍短者，為祟。脈來洪大裊裊者，祟。脈來沉沉澤澤，四肢不仁而重者，土祟。脈與肌肉相得，久持之至者，可下之。 弦小緊者，可下之。 緊而數，發寒熱，必下乃愈。弦遲者，宜溫藥。 緊數者
諸浮、諸沉、諸弦、諸緊、諸澀、諸滑，若在寸口，膈以上病（頭部）。若在關上，胃以下平寸口脈主對法︰
手寸口脈滑而遲，不沉不浮，不長不短，為無病，左右同法。寸口太過與不及，寸口之脈中手短者，曰︰頭痛。中手長者，曰︰足脛痛。中手促上擊者，曰︰肩背痛。 寸口脈沉而堅者，病在中。寸口脈浮而盛者，曰︰病在外。 寸口脈沉而弱者，曰︰寒熱及疝瘕，小腹痛。（熱，一作氣，又作中。） 寸口脈沉而弱，發必墮落。寸口脈沉而緊，苦心下有寒時時痛，有積邪。寸口脈沉而滑者，胸中有水氣，面目腫，有微熱，為風水。寸口脈沉大而滑，沉即為血實，滑即為氣實，血氣相搏，入臟即死，入腑即愈。寸口脈沉，胸中短氣。 寸口脈沉而喘者，寒熱。寸口脈浮而滑者，頭中痛。寸口脈浮大，按之反澀，尺中亦微而澀，故知有滯氣宿食。寸口脈弦而緊，弦即衛氣不行，衛氣不行，即惡寒水流走腸間。寸口脈緊或浮，膈上有寒，肺下有水氣。 脈緊上寸口者，中風，風頭痛亦如之。
（《翼》雲︰亦為傷寒頭痛。） 脈弦上寸口者，宿食。降者頭痛。 寸口脈弦大，婦人半產漏下，男子亡血失精。寸口脈微而弱，微則惡寒，弱則發熱，當發不發，骨節疼煩；當煩不煩，與極汗出。 寸口脈微而弱，氣血俱虛，男子吐血，婦人下血，嘔汁出。寸口脈動而弱，動即為驚，弱即為悸。 寸口脈緩而遲，緩即為虛，遲即為寒，虛寒相搏，則欲溫食，食冷即咽痛。寸口脈遲而緩，遲則為寒，緩即為氣，寒氣相搏，則絞而痛。 寸口脈遲而澀，遲即為寒，澀為少血。 脈來過寸入魚際者，遺尿。脈出魚際，逆氣喘息。寸口脈實者，心勞。 寸口脈 如羹上肥，陽氣微。 連連如蜘蛛絲，陰氣衰。兩手前部陽絕者，苦心下寒毒，喙中熱。寸口脈偏絕，則臂僻不遂，兩手俱絕者，不可治。 寸口脈來暫大暫小者，陰絡也，苦陰風痺，應時自發，身洗洗也。寸口脈來暫小暫大者，陽絡也，苦皮膚病，汗出惡寒，下部不仁。寸口脈浮，中風發熱頭痛，宜服桂枝湯、葛根湯，針風池、風府，向火炙身，摩治風膏，覆令汗出。 寸口脈緊，苦頭痛，是傷寒，宜服麻黃湯發汗，針眉沖、顳，摩傷寒膏。 寸口脈微，苦寒為衄，宜服五味子湯、麻黃茱萸膏，令汗出。寸口脈數，為吐，以有熱在胃脘熏胸中，宜服藥吐之，及針胃脘，服除熱湯。 若傷寒七八日至十日，熱在中間煩滿而渴者，宜服知母湯。寸口脈洪大，胸脅滿，宜服生薑湯、白薇丸，亦可紫菀湯下之。針上脘、期門、章門。寸口脈緩，皮膚不仁，風寒在肌肉，宜服防風湯，以藥敷熨之佳。灸諸治風穴。 寸口脈滑，陽實，胸中壅滿，吐逆，宜服前胡湯，針太陽、巨闕瀉之。寸口脈弦，心下，微頭痛，心下有水氣，宜服甘遂丸，針期門瀉之。寸口脈弱，陽氣虛弱，自汗出，宜服茯苓湯、內補散，將適飲食消息，勿極勞，針胃脘補之。寸口脈澀，是胃氣不足，宜服乾地黃湯，自養調和飲食，針胃脘（一作三裡）補之。寸口脈芤，吐血。微芤者，衄血。空虛去血故也。宜服竹皮湯、黃土湯，灸膻中。 寸口脈伏，胸中逆氣痛，胸中有水氣，宜服澤漆湯，針巨闕瀉之。寸口脈軟弱，自汗出，是虛損病，宜服乾地黃湯、薯蕷丸、內補散、牡蠣散，並粉身，針太沖補之。寸口脈遲，上焦有寒，心痛，咽酸，吐酸水，宜服附子湯、生薑湯、茱萸丸，調和飲食以暖之。寸口脈實，即生熱在脾肺，嘔逆氣塞。虛則生寒在脾胃，食不消化。熱宜服竹葉湯、葛根湯，寒宜服茱萸丸、生薑湯。寸口脈細，發熱嘔吐，宜服黃芩龍膽湯。吐不止，宜服橘皮桔梗湯，及灸中府
平關脈主對法︰
關上脈浮而大，風在胃中，張口肩息，心下澹澹，食慾嘔。 關上脈微浮，積熱在胃中，嘔吐蛔蟲，心健忘。關上脈滑而大小不均，必吐逆，是為病方欲來，不出一二日複欲發動，其人慾多飲，飲即注利。如利止者生，不止者死。關上脈緊而滑者，蛔動。關上脈弦而長（《翼》作大），有痛如刀刺之狀，在臍左右上下。（《脈經》雲︰有積在臍左右上下。）關上脈澀而堅，大而實，按之不減有力，為中焦實，有伏結在脾肺氣塞，實熱在胃中。
關上脈 大，而尺寸細者，其人必心腹冷積， 瘕結聚，欲熱飲食。 關上脈時來時去，乍大乍小，乍疏乍數者，胃中寒熱羸劣，不欲飲食，如瘧狀。關上脈浮，腹滿不欲食，浮為虛滿，宜服平胃丸、茯苓湯、生薑前胡湯，針胃脘，先瀉後補之。關上脈緊，心下苦滿痛，為實，宜服茱萸當歸湯，加大黃二兩佳。（《脈經》雲︰又大黃湯兩治之佳。）針巨闕，下脘瀉之。關上脈微，為胃中冷，心下拘急，宜服附子湯、生薑湯、附子丸，針巨闕補之。 關上脈數，胃中有客熱，宜服知母湯（一作丸）、除熱湯，針巨闕、上脘瀉之。關上脈緩，不欲食，此脾胃氣不足，宜服平胃丸、補脾湯，及針章門補之。關上脈滑，胃中有熱，滑為熱實氣滿，故不欲食，食即吐逆，宜服朴硝麻黃湯、平胃丸，（一作紫菀湯、人參大平胃丸。）
針胃脘瀉之。關上脈弦，胃中有冷，心下厥逆。脈弦胃氣虛，宜服茱萸湯，溫調飲食，針胃脘補之。關上脈弱，胃氣虛，胃中有客熱。脈弱為虛熱作病，且說雲︰有熱不可大攻之，熱去即寒起，宜服竹葉湯，及針胃脘補之。關上脈虛細，腹滿，宜服生薑湯、茱萸蜀椒湯、白薇丸，針灸三脘。 關上脈澀，血氣逆冷。脈澀為血虛，宜服乾地黃湯、四補散，針足太沖上補之。關上脈芤，大便去血，宜服生地黃並生竹皮湯，灸膈俞。若重下去血，針關元，甚者服龍骨丸。（關元一作巨闕。）關上脈伏，有水氣溏泄，宜服水銀丸，針關元，利小便，止溏泄便止。 關上脈洪，胃中熱，必煩滿，宜服平胃丸，針胃脘，先瀉後補之。關上脈沉，心下有冷氣，苦滿吞酸，宜服白薇丸、茯苓丸、附子湯，針胃脘補之。關上脈軟，苦虛冷，脾虛氣弱，重下病，宜服赤石脂湯、女萎丸，針關元補之。關上脈遲，胃中寒，宜服桂枝丸、茱萸湯，針胃脘補之。關上脈實，胃中痛，宜服梔子湯、茱萸烏頭丸，針胃脘補之。 關上脈牢，脾胃氣塞，盛熱，即腹滿響響，宜平尺脈主對法︰
尺脈浮者，客陽在下焦。 尺脈弱者，下焦冷，無陽氣，上熱沖頭面。 尺脈弱寸強，胃絡脈傷。 尺脈偏滑疾，面赤如醉，外熱則病。 尺脈細微，溏泄冷利。（《素問》雲︰
尺寒脈細，謂之後泄。） 尺脈虛小，足脛寒，痿痺腳疼。 尺脈澀，下血不利多汗。（《素問》雲，尺澀脈滑，謂之多汗。） 尺脈沉而滑者，寸白蟲。 尺脈細而急者，筋攣痺，不能行。 尺脈大者，熱在脬中，小便赤痛。 尺脈粗而熱者，謂之熱中，腰胯疼，小便赤熱。
尺脈按之不絕，婦人血閉。與關相應和滑者，男子氣血實。婦人即為妊娠。 尺脈來而斷絕者，男子小腹有滯氣，婦人月水不利。尺寸俱軟弱，內慍熱，手足逆冷，汗出。 尺寸俱沉，關上無有者，苦心下喘。尺寸俱沉，關上若有，苦寒心下痛，陰中冷，腳痺。尺寸俱微，少心力，不欲言，氣血不足，其人腳弱短氣。 尺寸俱數，手足頭面有熱。俱遲，有寒，手足頭面有冷風。尺脈浮，下熱風，小便難。宜服瞿麥湯、滑石散，針橫骨、關元瀉之。 尺脈緊，臍下痛，宜服當歸湯，灸天樞，針關元補之。尺脈微，厥逆，小腹中拘急，有寒氣，宜服小建中湯，針氣海。 尺脈數，惡寒，臍下熱痛，小便赤黃，宜服雞子湯，白魚散，針橫骨瀉之。尺脈緩，腳弱下腫（一本無此四字），小便難，有餘瀝，宜服滑石湯、瞿麥散，針橫骨瀉之。尺脈滑，氣血實，經脈不利，宜服朴硝煎大黃湯，下去經血，針關元瀉之。尺脈弦，小腹疼，小腹及腳中拘急，宜服建中湯、當歸湯，針氣海瀉之。尺脈弱，氣少發熱骨煩，宜服前胡湯、乾地黃茯苓湯，針關元補之。尺脈澀，足脛逆冷，小便赤，宜服附子四逆湯，針足太沖補之。尺脈芤，下焦虛，小便去血，宜服竹皮生地黃湯，灸丹田、關元。 尺脈伏，小腹痛疝，水穀不化，宜服大平胃丸、桔梗丸，針關元補之。 尺脈沉，腰背痛，宜服腎氣丸，針京門補之。尺脈軟，腳不收，風痺（一本無此五字），小便難，宜服瞿麥湯、白魚散，針關元瀉之。 尺脈牢，腹滿陰中急，宜服葶藶茱萸丸，針丹田、關元、中極。尺脈遲，下焦有寒，宜服桂枝丸，針氣海、關元瀉之。 尺脈實，小腹痛，小便不禁，宜服當歸東加大黃一兩，利其大便
人病有積有聚有穀氣（谷一作系）。夫積者，臟病，終不移也。聚者，腑病，發作有時，展轉痛移，為可治也。穀氣者，脅下牽痛，按之則愈，愈而複發，夫病已愈不得複發，發即為穀氣也。
諸積大法，脈來細軟附骨者，為積也。寸口結者，積在胸中。 微出寸口，積在喉中。 關上結者，積在臍旁。 微下關者，積在小腹。 尺中結，積在氣沖。上關上，積在心下。 脈出在左，積在左。脈出在右，積在右。 脈兩出，積在中央，各以其部處之。 寸口沉而橫者，脅下及腹中有橫積痛。脈弦，腹中急痛，腰背痛相引，腹中有寒疝瘕。 脈弦緊而細微者， 也。 夫寒痺 瘕積聚之脈狀，皆弦緊。
若在心下，即寸弦緊。 在胃脘，即關弦緊。 在臍下，即尺弦緊。 一雲︰關脈長弦，有積在臍左右上下。 又脈 法。左手脈橫， 在左。 右手脈橫，在右。 脈頭大在上，頭小在下。 又一法，橫脈見左，積在右；見右，積在左。偏得洪實而滑，亦為積。 弦緊，亦為積，為寒痺，為疝痛。內有積不見脈，難治。見一脈相應，為易治。 諸不相應，為不合治也。 左手脈大，右手脈小，上病在左脅，下病在左足。右手脈大，左手脈小，上病在右脅，下病在右足。 脈弦而伏者，腹中有 不可轉也，必死不治。 脈來細沉而直者，身有癰腫，腹中有伏梁。脈來沉而虛者，泄注也。 脈來小沉實者，胃中有積聚，不可下，食即吐。
弦為少陽，緩為陽明，洪為太陽，三陽也。微為少陰，遲為厥陰，沉為太陰，三陰也。
脈有一陰一陽，一陰二陽，一陰三陽。有一陽一陰，一陽二陰，一陽三陰。如此言之，寸口有六脈俱動耶。然《經》言︰如此者，非有六脈俱動也，謂浮、沉、長、短、滑、澀也。凡脈浮、滑、長者，陽也。沉、澀、短者，陰也。所以言一陰一陽者，謂脈來沉而滑也。一陰二陽者，脈來沉滑而長也。一陰三陽者，謂脈來浮滑而長，時一沉也。所以言一陽一陰者，謂脈來浮而澀也。一陽二陰者，謂脈來長而沉澀也。一陽三陰者，謂脈來沉澀而短，時一浮也，各以其經所在，言病之逆順也。
脈有陽盛陰虛，陰盛陽虛，何謂也？然浮之損小，沉之實大，故云︰陰盛陽虛。 沉之損小，浮之實大，故曰︰陽盛陰虛，是謂陰陽虛實之意也。凡脈浮、大、數、動、長、滑，陽也。沉、澀、弦、弱、短、微，陰也。陽病見陰脈者，逆也，主死。陰病見陽脈者，順也，主生。關前為陽，關後為陰。陽數即吐，陰微即下。陽弦則頭痛，陰弦則腹痛，依陰陽察病也。 又尺脈為陰，陰脈常沉而遲。寸關為陽，陽脈但浮而速。尺脈上不至關為陰絕，寸脈下不至關為陽絕，陰絕而陽微，死不治。 呼為表屬腑，吸為裡屬臟。陽微不能呼，陰微不能吸。 呼吸不足，胸中短氣。弱反在關，濡反在巔。微在其上，澀反在下。微即陽氣不足，沾熱汗出。澀即無血，厥而且寒。諸腑脈為陽，主熱。諸臟脈為陰，主寒。陽微則汗，陰浮自下。（《脈經》作陰微。） 陽數，口生瘡。陰數加微，必惡寒煩擾，而不得眠。陽芤吐血（《脈經》作陽數則吐血。） 陰芤下血（《脈經》作陰澀則下血）。無陽則厥，無陰則嘔。寸口脈浮大而疾者，名曰陽中之陽，病苦煩滿身熱，頭痛，腹中熱，寸口脈沉細者，名曰陽中之陰，病苦悲傷不樂，惡聞人聲，少氣，時汗出，陰氣不通（不通一作並），臂不能舉。（《巢氏病源》作臂偏不舉。）尺脈沉細者，名曰陰中之陰，病苦兩脛酸疼，不能久立，陰氣衰，小便餘瀝，陰下濕癢。尺脈滑而浮大者，名曰陰中之陽，病苦小腹痛滿，不能溺，溺即陰中痛，大便亦然。 尺脈牢而長，關上無有，此為陰乾陽，其人苦兩脛重，小腹引腰痛。寸口壯大，尺中無有，此為陽干陰，其人苦腰背痛人有三虛三實者，何謂也？然有脈之虛實，有病之虛實，有診之虛實。脈之虛實者，脈來濡者，虛。牢者，實也。病之虛實者，出者為虛，入者為實。言諸者為虛，不言者為實。
緩者為虛，急者為實也。診之虛實者，癢者為虛，痛者為實。外痛內快為外實內虛，內痛外快為內實外虛，故曰︰虛實也。 問曰︰何謂虛實？答曰︰邪氣盛則實，精氣奪則虛。何謂重五實。 脈細皮寒，氣少，泄痢注前後，飲食不入，為五虛也。
何以知人露臥得病，陽中有陰也。何以知人夏月得病，諸陽入陰也。 何以知人春得病，無肝脈也。無心脈，夏得病。無肺脈，秋得病。無腎脈，冬得病。無脾脈，四季之月得病。
病患五臟已奪，神明不守，聲嘶者死。 病患循衣縫，譫語者，不可治。 病患陰陽俱絕，掣衣掇空，妄言者，死。病患妄語錯亂，及不能語者，不治。熱病見此可治。病人陰陽俱絕，失音不能言，三日半死。 病患兩目 有黃色起者，其病方愈。病患面黃目青者，不死。青如草滋，死。 病患面黃目赤者，不死。赤如 血，死。 病患面黃目白者，不死。白如枯骨，死。病患面黃目黑者，不死。黑如炱者，死。 病患面目俱等者，不死。
病患面黑目青者，不死。 病患面青目白者，死。 病患面赤目青者，六日死。 病患面黃目青者，九日死，是謂亂經。飲酒當風，邪入胃經，膽氣妄泄，目則為青，雖有天救，不可複生。 病患面赤目白者，十日死。 憂恚思慮，心氣內索，面色反好，急求棺槨，十日死。病患面白目黑者死，謂榮華已去，血脈空索。 病患面黑目白者，八日死，腎氣內傷，病因留積。 病患面青目黃者，五日死。病患著床，心痛短氣，脾竭內傷，百日複愈，能起彷徨因坐於地，其立倚床，能治此者，可謂神良。病患面無精光，若土色，不受飲食者，四日死。病患目無精光，及牙齒黑色者，不治。 病患耳、目、鼻、口有黑色起入於口者，必死。 病患耳目及顴頰赤者，死在五日中。病患黑色出於額上發際，下直鼻脊兩顴上者，亦死在五日中。病患及不病患黑色若白色起入目及鼻口者，死在三日中。病患及健人面忽如馬肝色，望之如青，近之如黑者，死。 病患面黑目直視，惡風者，死。 病患面黑唇青者，死。 病患面青唇黑者，死。病患面黑，兩脅下滿，不能自轉側者，死。 病人目回回直視，肩息者，一日死。 病患陰結陽絕，目精脫恍惚者，死。 病患陰陽絕竭，目眶陷者，死。病患眉系傾者，七日死。 病患口如魚口，不能複閉，而氣出多不返者，死。 病患口張者，三日死。 病患唇青人中反者，三日死。 病患唇反人中滿者，死。病人唇口忽乾者，不治。 病患唇腫齒焦者，死。 病患齒忽變黑者，十三日死。 病患舌卷卵縮者，必死。 病患汗出不流，舌卷黑者，死。病患發直者，十五日死。 病患發如干麻，善怒者，死。 病患發與眉沖起者，死。 病患爪甲青者，死。 病患爪甲白者，不治。
病患手足爪甲下肉黑者，八日死。 病患榮衛竭絕，面浮腫者，死。 病患卒腫，其面蒼黑者，死。 病患手掌腫無紋者，死。病患臍腫反出者，死。病患陰囊莖俱腫者，死。 病人脈絕，口張足腫者，五日死。病患足趺腫，嘔吐頭重者，死。 病患足趺上腫，兩膝大如斗者，十日死。 病患臥遺屎不覺者死。病患屍臭者，不可治。 肝病，皮白，肺之日庚辛死。 心病，目黑，腎之日壬癸死。 脾病，唇青，肝之日甲乙死。 肺病，頰赤目腫，心之日丙丁死。腎病，面腫唇黃，脾之日戊己死。 青欲如蒼璧之澤，不欲如藍。 赤欲如帛裹朱，不欲如赭。 白欲如鵝羽，不欲如鹽。 黑欲如重漆，不欲如炭。黃欲如羅裹雄黃，不欲如黃土。
病患肝絕，八日死，何以知之？面青但欲伏眠，目視不見人，汗（一作泣）出如水不止。
（一曰、二日死。） 病患膽絕，七日死，何以知之？眉為之傾。 病患筋絕，九日死，何以知之？手足爪甲青，呼罵不休。（一曰︰八日死。）病患心絕，一日死，何以知之？肩息回視立死。（一曰︰目亭亭二日死。） 病患腸（雲小腸）絕，六日死，何以知之？發直如干麻，不得屈伸，自汗不止。病患脾絕，十二日死，何以知之？口冷足腫，腹熱臚脹、泄利不覺，出無時度（一曰︰五日死。）病患胃絕，五日死，何以知之？脊痛，腰中重，不可反複。（一曰︰腓腸平九日死。）病患肉絕，六日死，何以知之？耳干舌腫，溺血，大便赤泄。（一曰︰足腫九日死。）病患肺絕，三日死，何以知之？口張，但氣出而不還。（一曰︰鼻口虛張短氣。） 病患大腸絕，不治，何以知之？泄利無度，利絕則死。病患腎絕，四日死，何以知之？齒為暴枯，面為正黑，目中黃色，腰中欲折，自汗出如流水。（一曰︰人中平七日死。
）病患骨絕，齒黃落，十日死。 諸浮脈無根者皆死，以上五臟六腑為根也。
春三月木旺，肝脈治當先至，心脈次之，肺脈次之，腎脈次之，此為王相順脈也。到六月土旺，脾脈當先至而反不至，反得腎脈，此為腎反脾也，七十日死。何謂腎反脾？夏火旺，心脈當先至，肺脈次之，而反得腎脈，是謂腎反脾。期五月、六月，忌丙丁。 脾反肝，三十日死。何謂脾反肝？春肝脈當先至，而反不至，脾脈先至，是謂脾反肝。期正月、二月，忌甲乙。腎反肝，三歲死。何謂腎反肝？春肝脈當先至，而反不至，腎脈先至，是謂腎反肝。期七月、八月，忌庚辛。腎反心，二歲死。何謂腎反心？夏心脈當先至，而反不至，腎脈先至，是謂腎反心。期六月，忌戊己。
此中不論肺金之氣，疏略未諭，指南又推五行，亦頗顛倒，待求別錄上。
凡療病，察其形貌、神氣、色澤、脈之盛衰，病之新故，乃可治之。 形氣相得，色澤以浮，脈從四時，此為易治。 形氣相失，色夭不澤，脈實堅甚，脈逆四時，此為難治。
逆四時者，春得肺脈，夏得腎脈，秋得心脈，冬得脾脈，其至皆懸絕澀者，曰逆。春夏沉澀，秋冬浮大，病熱，脈靜泄痢，脈大脫血，脈實病在中，脈堅實病在外，脈不實，名逆四時，皆難療也。凡四時脈皆以胃氣為本，雖有四時王相之脈，無胃氣者難瘥也。何為胃氣？脈來弱而滑者是也，命曰易治。
脈一動一止，二日死。（一《經》雲︰一日死。） 脈二動一止，三日死。 脈三動一止，四日死，或五日死。 脈四動一止，六日死。脈五動一止，七日死，或五日死。 脈六動一止，八日死。脈七動一止，九日死。 脈八動一止，十日死。脈九動一止，九日死。又雲︰十一日死。（一《經》雲︰十三日死，或立春死。） 脈十動一止，立春死。（一《經》雲︰立夏死。）脈十一動一止，立夏死。（一《經》雲︰夏至死。又雲︰立秋死。） 脈十二動、十三動一止，立秋死。（一《經》雲︰立冬死。）脈十四動、十五動一止，立冬死。
（一《經》雲︰立夏死。） 脈二十動一止，一歲死，或立秋死。 脈二十一動一止，二歲死。脈二十五動一止，二歲死。（一《經》雲︰一歲死。又雲︰立冬死。） 脈三十動一止，二歲死，或三歲死。 脈三十五動一止，三歲死。脈四十動一止，四歲死。 脈五十動一止，五歲死。 不滿五十動一止，五歲死。五行氣畢，陰陽數同，榮衛出入，經脈通流，晝夜百刻，五德相生。脈來五十投而不止者，五臟皆受氣，即無病也。脈來四十投而一止者，一臟無氣，卻後四歲春草生而死。 脈來三十投而一止者，二臟無氣，卻後三歲麥熟時而死。脈來二十投而一止者，三臟無氣，卻後二歲桑椹赤而死。 脈來十投而一止者，四臟無氣，歲中死，得節不動，出清明死，遠不出穀雨死矣。脈來五動而一止者，五臟無氣，卻後五日而死。 脈一來而久住者，宿病在心，主中治。脈二來而久住者，病在肝，枝中治。脈三來而久住者，病在脾，下中治。 脈四來而久住者，病在腎，間中治。脈五來而久住者，病在肺，枝中治。五臟病，虛盛人可治，氣全故也。
扁鵲曰︰夫相死脈之氣，如群鳥之聚，一馬之馭，系水交馳之狀，如懸石之落，出筋之上，藏筋之下，堅關之裡，不在榮衛，伺候交射不可知也。脈病患不病，脈來如屋漏、雀啄者死。（屋漏者，其來即絕而止。時複起而不相聯續也。雀啄者，脈來數而疾絕止，複頓來也。）又《經》言︰得病七八日，脈如屋漏、雀啄者死。（脈彈人手，如黍米也。）脈來如彈石，去如解索者死。（彈石者，闢辟急也。解索者，動數而隨散亂，無複次緒也。）脈困，病患脈如蝦之游，如魚之翔者死。（蝦游者，苒苒而起，尋複退沒不知所在，久乃複起，起輒遲而沒去速也。魚翔者，似魚不行，而但掉尾動頭身搖，而久住者是也。） 脈如懸薄卷索者死，脈如轉豆者死，脈如偃刀者死，脈涌涌不去者死。 脈忽去忽來，暫止複來者死，脈中侈者死，脈分絕者死。（上下分散也。）脈有表無裡者死，《經》名曰︰結，去即死。
何為結？脈在指下如麻子動搖，屬腎，名曰結，去死近也。脈五來不複增減者死，《經》名曰︰代。何謂代？脈五來一止也。脈七來是人一息，半時不複增減，亦名曰︰代。正死不疑。《經》言︰病或有死，或有不治自愈，或有連年月不已，其死生存亡，可切脈而知之耶。設病者閉目不欲見人，脈當得肝脈，弦急而長。若反得肺脈浮短而澀者死。病若開目而渴，心下牢者，脈當得緊實而數，反得沉滑而微者死。 病吐血鼽衄者，脈當得沉細，而反得浮大牢者死。病若譫言妄語，身當有熱，脈當洪大，而反得手足四逆，脈反沉細微者死奈何？然病若頭痛目痛，脈反短澀者死。 病若腹痛，脈反浮大而長者死。病腹脈反沉而滑利者死。病四肢厥逆，脈反浮大而短者死。 病耳聾，脈反浮大而澀雲︰脈大者生，沉細遲者難治。） 病目□□，脈反大而緩者死。左有病右有病而左痛，下有病而上痛，上有病而下痛，此為逆。逆者死，不可治。脈來微細而絕者，人病當死。脈來沉而絕濡，浮而不止推手者，半月死。（一作半日。） 人病脈不病者生。 脈病患不病者死。 人病屍厥，呼之不應，脈絕者死。 脈當大反小者死。肥人脈細小如絲欲絕者死。羸人脈躁者死。 人身澀而脈來往滑者死。人身滑而脈來往澀者死。 人身小而脈往來大者死。 人身大而脈來往小者死。人身短而脈來往長者死。 人身長而脈來往短者死。 尺脈上應寸口太遲者半日死。（《脈經》雲︰尺脈不應寸時如馳，半日死。）診五臟六腑十二經脈皆有相反，有一反逆，即為死候也。
凡診脈，當視其人大小短長，及性氣緩急，脈之遲速大小長短，皆如其人形性者吉，反之者凶。 診傷寒熱盛，脈浮大者生，沉小者死。 傷寒己得汗，脈沉小者生，浮大者死。
溫病三四日以下不得汗，脈大疾者生，脈細小難得者死，不治。 溫病時行大熱，其脈細小者死。（《脈經》雲︰時行作穰穰。）溫病下利，腹中痛甚者死，不治。 溫病汗不出，出不至足者死。 厥逆汗出，脈堅強急者生，虛緩者死。熱病二三日，身體熱，腹滿頭痛，食飲如故，脈直而疾者，八日死。 四五日頭痛腹痛而吐，脈來細強，十二日死。八九日頭不疼，身不痛，目不赤，色不變，而反利，脈來牒牒，按之不彈手時大，心下堅，十七日死。熱病七八日，脈不軟（一作喘）不散（一作數者），當喑，喑後三日汗不出者死。 熱病七八日，其脈微細，小便不利，加暴口燥、脈代、舌焦枯黑者死。熱病未得汗，脈盛躁疾，得汗者生，不得汗者難瘥。熱病已得汗，脈靜安者生，脈躁者難治。熱病脈躁盛而不得汗者，此陽氣之極也，十死不治。熱病已得汗，脈常躁盛，此陰氣之極也，亦死。（《太素》作陽極。） 熱病已得汗，常大熱不去者，亦死。（大，一作專。）熱病已得汗，熱未去，脈微躁者，慎不得刺治也。 熱病發熱甚者，其脈陰陽皆竭，慎勿刺，不汗出，必下利。診人被風不仁痿蹶，其脈虛者生。（《巢氏病源》雲︰虛數者生。）堅急疾者死。 診癲病，虛則可治，實則死。又雲︰脈實堅者生，脈沉細小者死。癲病脈搏大滑者，久久自已，其脈沉小急實，不可治，小堅急亦不可療。 診頭痛目痛，久視（一作卒視）無所見者死。診人心腹積聚，其脈堅強急者生，虛弱者死。又實強者生，沉者死。 其脈大，腹大脹，四肢逆冷，其人脈形長者死。腹脹滿便血，脈大時絕極下血，脈小疾者死。 心腹痛，痛不得息，脈細小遲者生，堅大疾者死。 腸 便血，身熱則死，寒則生。 腸下白沫，脈沉則生，浮則死。 腸 下膿血，脈懸絕則死，滑大則生。 腸 之屬身熱，脈不懸絕滑大者生，弦澀者死，以臟期之。 腸下膿血，脈沉小流連者生，數疾且大有熱者死。 腸 筋攣，脈小細安靜者生，脈浮大緊者死。洞泄，食不化，下膿血，脈微小者生，緊急者死。泄注，脈緩時小結者生，浮大數者死。 蝕陰疰，其脈虛小者生，緊急者死。咳嗽脈沉緊者死，浮直者生。浮軟者生，小沉伏匿者死。 咳嗽羸瘦，脈形堅大者死。 咳脫形發熱，脈小堅急者死。 肌瘦下脫形，熱不去者死。咳而嘔，腹脹且泄，脈弦急欲絕者死。 吐血、衄血，脈滑小弱者生，實大者死。汗出若衄，脈小滑者生，大躁者死。 唾血，脈緊強者死，滑者生。吐血而咳上氣，其脈數有熱，不得臥者死。 傷寒家咳而上氣，脈數散者死。謂其人形損故也。 上氣喘息低昂，脈滑，手足溫者生，脈澀，四肢寒者死。上氣面浮腫肩息，其脈大不可治，加利必死。（一作又甚。） 上氣注液，其脈虛寧寧伏匿者生，堅強者死。
寒氣上攻，脈實而順滑則生，實而逆澀則死。（《太素》雲︰寒氣暴上，脈滿實，何如？曰︰實而滑則生，實而逆則死。其形盡滿何如？曰︰舉形盡滿者，脈急大堅，尺滿而不應，如是者，順則生，逆則死。何為順則生，逆則死？曰︰所謂順者，手足溫也。所謂逆者，手足寒也。） 消渴脈數大者生，細小浮短者死。癉，脈實大，病久可治，弦小堅急，病久不可治
病脹閉，其脈浮大軟者生，沉細虛小者死。 水病腹大如鼓，脈實者生，虛者死。 卒中惡，吐血數升，脈浮大疾快者生，沉細數者死。卒中惡，腹大四肢滿，脈大而緩者生，浮而緊者死，緊細而微者亦生。 病瘡，腰脊強急瘈瘲 者，皆不可治。 寒熱瘈瘲，其者死。金瘡血出太多，其脈虛細者生，數實大者死。 金瘡出血，脈沉小者生，浮大者死。
斫瘡出血一二石，脈來大者，二十日死。 斫刺俱有病多少血出不自止斷者，脈止脈來大者，七日死。 從高頓仆，內有血，腹脹滿，其脈堅強者生，小弱者死。人為百藥所中傷，脈洪大而速（《脈經》作遲）者生，微細者死。 人病甚而脈不調者，難瘥。 人病甚而脈洪者，易瘥。人陰陽俱結者，見其上齒如熟小豆，其脈躁者死。（結一作竭。） 人內外俱虛，身體冷而汗出，微嘔煩擾，手足厥逆，體不得安靜者死。脈實滿，手足寒頭熱，春秋生，冬夏死。 老人脈微，陽羸陰強者生，脈焱大加息者死。陰弱陽強，脈至而代，奇月而死。尺脈澀而堅，為血實氣虛，其病腹痛逆滿，氣上行，此為婦人胞中絕傷，有惡血，久成結瘕，得病以冬時，黍 赤而死。尺脈細而微者，血氣俱不足，細而有力者，是穀氣不足，病得節輒動，棗葉生而死，此病秋時得之。左手寸口脈偏動，乍大乍小不齊，從寸口至關，關至尺三部之位，處處動搖，各異不同，其人病在仲夏得之，此脈桃花落而死。（花一作葉。）右手寸口脈偏沉伏，乍小乍大，朝來浮大，暮夜沉伏。浮大即太過，上出魚際。沉伏即下不至關中，往來無常，時時複來者，榆葉（一作莢）落而死。右手尺部脈三十動一止，有頃更還，二十動而一止，止而複來，來逆如循直木，如循張弓弦， 然如兩人共引一索者，至立春而死。（《脈經》作立冬死。）
凡三部脈大都欲等，只如小人、細人、婦人脈小軟，小兒四五歲者，脈呼吸八至細數吉。（《千金翼》雲︰人大而脈細，人細而脈大。人樂而脈實，人苦而脈虛，性急而脈緩，性緩而脈躁，人壯而脈細，人羸而脈大，此皆為逆，逆則難治，反此為順，順則易治。凡婦人脈欲常濡弱於丈夫，小兒四五歲者，脈自快疾，呼吸八至也。）三部脈或至或不至，冷氣在胃中，故令脈不通。 三部脈虛，其人長病得之死。虛而澀，長病亦死。虛而滑亦死，虛而緩亦死，虛而弦急，癲病亦死。三部脈實而長，長病得之死，實而滑，長病得之生，卒病得之部脈羸非其人，病得之死。 三部脈粗，長病得之死，卒病得之生。三部脈細而軟，長病得之生。細而數亦生，微而緊亦生。 三部脈微而伏，長病得之死。 三部脈軟，長病得之不治自愈，治之反死，卒病得之生。三部脈浮而結，長病得之死。 三部脈芤，長病得之生。 三部脈弦而數，長病得之生，卒病得之死。 三部脈革，長病得之死，卒病得之生。
三部脈堅而數如銀釵股，蠱毒必死。數而軟，蠱毒病得之生。 三部脈 如羹上肥，長病得之死，卒病得之生。三部脈連連如蜘蛛絲，長病得之死，卒病得之生。 三部脈如霹靂，長病得之死。 三部脈如角弓，長病得之死。 三部脈累累如貫珠，長病得之死。三部脈如水淹然流，長病不治自愈，治之反死。 三部脈如屋漏，長病十四日死。（《脈經》雲︰
十日死。） 三部脈如雀啄，長病七日死。 三部脈如釜中湯沸，朝得暮死，夜半得日中死，日中得夜半死。 三部脈急切，腹間病，又
