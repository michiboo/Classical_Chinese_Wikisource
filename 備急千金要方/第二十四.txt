（凡八類）
（論一首 方三十九首）
論曰︰凡人跋涉山川，不諳水土，人畜飲啖，誤中於毒，素不知方，多遭其斃，豈非枉橫耶。然而大聖久設其法，以救活之。正為貪生樂藥，忽而不學，一朝逢遇，便自甘心，竟不識其所以。今述神農黃帝解毒方法，好事者，可少留意焉。
治諸食中毒方︰
飲黃龍湯及犀角汁，無不治。飲馬尿亦良。
治飲食中毒煩懣方︰
以苦參三兩， 咀，以酒二升半，煮取一升，頓服，取吐愈。
治食百物中毒方︰
掘廁旁地深一尺，以水滿坑中，取廁籌七枚燒令煙，以投坑中，乃取水汁飲四五升，即愈。急者不可得，但掘地著水，即取飲之。
又方 服生韭汁數升。
又方 含貝子一枚，須臾吐食物瘥。
治食六畜肉中毒方︰
各取六畜干屎為末，水服佳。若自死六畜肉毒，水服黃柏末方寸匕，須臾複與服佳。
又方 燒小豆一升為末，服三方寸匕，神良。
又方 水服灶底黃土方寸匕。
治食生肉中毒方︰
掘地深三尺，取下土三升，以水五升，煮土五六沸，取上浮清者，飲一升立愈。
治食牛肉中毒方︰
野狼牙燒灰，水服方寸匕，良。（一作豬牙。）
又方 溫湯服豬脂良。
又方 水煮甘草汁飲之。
治食牛馬肉中毒方︰
飲人乳汁良。
治食馬肉血洞下欲死方︰
豉（二百粒） 杏仁（二十枚）
上二味， 咀，蒸五升米下，飯熟搗之，再服令盡。
又方 飲蘆根汁即解。
治生食馬肝毒殺人方︰
牡鼠屎（二七枚，兩頭尖者是）。以水研飲之，不瘥更作。
治食野菜馬肝肉諸脯肉毒方︰
取頭垢如棗核大吞之，起死人。
又方 燒狗屎灰，水和絞取汁，飲之立愈。
又方 燒豬骨為末，水服方寸匕，日三服。
治食百獸肝中毒方︰
頓服豬脂一斤佳。亦治陳肉毒。
治食狗肉不消心中堅，或腹脹口乾大渴，心急發熱，狂言妄語，或洞下方︰
杏仁一升合皮研，以沸湯三升和，絞取汁，分三服，狗肉完片皆出即安，良驗。
治食豬肉中毒方︰
燒豬屎為末，水服方寸匕。犬屎亦佳。
治漏脯毒方（張文仲雲︰茅室漏水沾脯，為漏脯）︰
搗韭汁服之良，大豆汁亦得。
治郁肉濕脯毒方（張文仲雲︰肉閉在密器中，經宿者為郁肉）︰
燒狗屎為末，水服方寸匕，凡生肉、熟肉皆不用深藏密蓋不泄氣，皆殺人。又肉汁在器中密蓋氣不泄者，亦殺人。
治脯在黍米中毒方︰
陳曲一兩，鹽二撮，以水一升煮，服之良。
治牛肝諸脯毒，及餅 中毒方︰
取貝子為末，水服如豆佳，不瘥更服。
人以雉肉作餅，因食吐下治方︰
以犀角為末，服方寸匕，得安甚良。
治食鵝鴨肉成病，胸滿面赤，不下食者方︰
服秫米泔良。
治食魚中毒方︰
煮橘皮停極冷，飲之立驗。（《肘後》雲︰治食魚中毒，面腫煩亂者）。
治食魚中毒面腫煩亂，及食鱸魚中毒欲死者方︰
銼蘆根舂取汁，多飲良，並治蟹毒。亦可取蘆葦茸汁飲之。
治食魚 及生肉在胸膈中不化，吐之不出，便成 瘕方︰
濃朴（三兩） 大黃（二兩）
上二味，以酒二升，煮取一升，頓服之。
治食魚 不消方︰
大黃（三兩，切） 朴硝（二兩）
上二味，以酒二升，煮取一升，頓服之。（仲景有橘皮一兩。《肘後方》雲︰治食豬肉遇冷不又方 舂馬鞭草飲汁一升，即消。生薑亦良。（《肘後方》雲︰亦宜服諸吐藥。）
又方 鮐魚皮燒灰，水服。無完皮，以壞刀裝取之。（一名鮫魚皮，《古今錄驗》治食魚傷毒。）
又方 魚皮燒灰，水服方寸匕。
又方 魚鱗燒灰，水服方寸匕。食諸鮑魚中毒，亦用之。
治食蟹中毒方︰
冬瓜汁服二升，冬瓜亦可食。
治食諸菜中毒方︰
甘草 貝齒 胡粉（等分）
上三味，治下篩，水服方寸匕。小兒尿、乳汁共服二升，亦好。
治食樹菌中毒方︰
人屎汁服一升良。
治食諸菌中毒方︰
掘地作坑，以水沃中，攪令濁，澄清飲之。（名地漿。）
（論一首 方十二首 解毒品味二十八條）
論曰︰甘草解百藥毒，如湯沃雪，有同神妙。有人中烏頭、巴豆毒，甘草入腹即定。中藜蘆毒，蔥湯下咽便愈。中野葛毒，土漿飲訖即止。如此之事，其驗如反掌，要使人皆知之。
然人皆不肯學，誠可嘆息。方稱大豆汁解百藥毒，余每試之，大懸絕不及甘草，又能加之為甘豆湯，其驗尤奇。有人服玉壺丸，治嘔不能已，百藥與之不止，藍汁入口即定。如此之事，皆須知之，此成規更不須試練也。解毒方中條例極多，若不指出一二，學人不可卒知，餘方例爾。
石藥毒 用白鴨屎、人參汁。
雄黃毒 用防己。
鐵粉毒 用磁石。
石毒 用大豆汁、白鵝膏。
防葵毒 用葵根汁。
大戟毒 用菖蒲汁。
桔梗毒 用白粥。
甘遂毒 用大豆汁。
躑躅毒 用梔子汁。
雞子毒 用醇醋。
馬刀毒 用清水。
野芋毒 用土漿、人糞汁。
杏仁毒 用藍子汁。
百藥毒 用甘草、薺 、大小豆汁、藍葉根、實汁。
金銀毒 用水銀服數兩即出，或雞子清及屎白燒豬脂和服，水淋雞屎汁煮蔥汁。
芫花毒 用防己、防風、甘草、桂汁。
野葛毒 用雞子清、葛根汁、甘草汁、鴨頭、熱血、豬膏、雞屎、人屎。
藜蘆毒 用雄黃，溫湯煮蔥汁。
烏頭、天雄、附子毒 用大豆汁、飴糖、防風、遠志、棗肉。
射罔毒 用藍汁、大小豆汁、竹瀝、大麻子汁、藕汁、薺汁、六畜血、貝齒屑、蚯蚓屎。
半夏毒 用生薑汁及煮乾薑汁。
莨菪毒 用薺 、甘草、犀角、蟹汁、升麻。
野狼毒毒 用杏仁、藍汁、白蘞、鹽汁、木占斯。
巴豆毒 用黃連煮汁、大豆汁、菖蒲汁、生藿汁（《肘後》雲︰小豆藿）煮寒水石汁。
蜀椒毒 用葵子汁、蒜汁、豉汁、桂汁、人尿、冷水、土漿、雞毛燒吸煙及水調服。
斑蝥、芫青毒 用豬膏、戎鹽、大豆汁、藍汁、巴豆、鹽湯煮豬膏。
服藥過劑悶亂者 用水和胡粉、水和葛粉、地漿、豉汁、 荷汁、粳米瀋、乾薑、黃連、飴糖、藍汁 吞雞子黃上解毒諸藥，一例中有數味者，但得一味即是，不必悉具。
解一切毒藥發不問草石，始覺惡即服此方︰
豉（二升） 生麥門冬 蔥白（各八兩）
上三味，以水七升，煮取二升半，分三服。
解諸毒方。
雞腸草（三分） 薺 升麻（各四分） 芍藥 當歸 甘草（各一分） 坌土（一分） 藍子（一合）
上八味，治下篩，水服方寸匕，多飲水為佳。若為蜂、蛇等毒蟲所螫，以針刺螫上，血出，著藥如小豆許於瘡中，令濕瘥。若為射罔箭所中，削竹如釵股長一尺五寸，以綿纏繞，水沾濕，取藥納瘡中，隨瘡深淺令至底止，有好血出即休。若服藥有毒，水服方寸匕，毒解痛止愈。
解毒藥散方︰
薺 （一分），藍（並花，二分）
上二味，七月七日取藍，陰乾搗篩，水服方寸匕，日三。
又方 取秦燕毛二七枚，燒灰服。
解一切毒方︰
母豬屎水和服之。又水三升三合和米粉飲之。
解鴆毒及一切毒藥不止煩懣方︰
甘草 蜜（各四分） 粱米粉（一升）
上三味，以水五升煮甘草，取二升，去滓，歇大熱，納粉湯中，攪勻調，納蜜更煎，令熟如薄粥，適寒溫飲一升。
治食莨菪，悶亂如卒中風，或似熱盛狂病，服藥即劇方︰
飲甘草汁、藍青汁即愈。
治野葛毒已死口噤者方︰
取青竹去兩節，柱兩脅臍上，納冷水注之，暖即易，須臾口開，開即服藥立活，唯須數易水。
治鉤吻毒困欲死、面青口噤，逆冷身痺方︰（《肘後方》雲︰鉤吻、茱萸、食芹相似，而薺 八兩 咀，以水六升，煮取三升，冷如人體，服五合，日三夜二。凡煮薺，唯令濃佳。
又方 煮桂汁飲之。
又方 啖蔥涕佳。（蔥涕治諸毒。）
治腹中有鐵方︰
白折炭刮取末，以井花水服三錢，不過再服。
（論三首 証十八條 方三十七首）
論曰︰人不服石，以庶事不佳，惡瘡疥癬，溫疫瘧疾，年年常患，寢食不安，興居常惡，非只己事不康，生子難育，所以石在身中，萬事休泰，要不可服五石也。人年三十以上可服石藥，若素肥充亦勿妄服。四十以上必須服之。五十以上三年可服一劑，六十以上二年可服一劑，七十以上一年可服一劑。
又曰︰人年五十以上，精華消歇，服石猶得其力。六十以上轉惡，服石難得力。所以常須服石，令人手足溫暖，骨髓充實，能消生冷，舉措輕便，複耐寒暑，不著諸病。是以大須服之。凡石皆熟煉用之。凡石之發，當必惡寒頭痛心悶，發作有時，狀如溫瘧，但有此兆，無過取冷水淋之，得寒乃止。一切冷食唯酒須溫，其諸解法備如後說。其發背疽腫（方見二十二卷中）。
又曰︰凡服石人，慎不得雜食口味，雖百品具陳，終不用重食其肉，諸雜既重，必有相賊，積聚不消，遂動諸石，如法持心，將攝得所。石藥為益，善不可加。餘年三十八九嘗服五六兩乳，自是以來深深體悉，至於將息節度，頗識其性，養生之士宜留意詳焉。然其乳石必須土地清白光潤，羅紋鳥翮一切皆成，乃可入服。其非土地者，慎勿服之，多致殺人。甚於鴆毒、紫石、白石極須外內映澈，光淨皎然，非爾亦不可服。寒石五石更生散方，舊說此藥方，上古名賢無此，漢末有何侯者行用，自皇甫士安以降，有進餌者，無不發背解體，而取顛覆。余自有識性以來，親見朝野仕人遭者不一，所以寧食野葛，不服五石，明其有大大猛毒，不可不慎也。有識者遇此方即須焚之，勿久留也。今但錄主對以防先服者，其方已從煙滅，不複須存，為含生害也。
凡鐘乳對術又對栝蔞，其治主肺上通頭胸，術動鐘乳，胸塞短氣。鐘乳動術，頭痛目疼。又鐘乳雖不對海蛤，海蛤能動鐘乳，鐘乳動則目疼短氣。有時術動鐘乳，直頭痛胸塞，然鐘乳與術為患不過此也。雖所患不同，其治一也。發動之始，要有所由，始覺體中有異，與上患相應，宜速服此方。
蔥白（半斤） 豉（二升） 甘草（三兩） 人參（三兩《外台》用吳茱萸一升。）
上四味，先以水一斗五升，煮蔥白作湯，澄取八升，納藥煮取三升，分三服，才服便使人按摩搖動，口中嚼物，然後仰臥，覆以暖衣，汗出去衣，服湯，熱歇即便冷，淘飯燥脯而已。若服此不解，複服甘草湯。
甘草（三兩） 桂心（二兩） 豉（二升） 蔥白（半斤）
上四味，合服如上法。若服此已解，肺家猶有客熱餘氣，複服桂心湯。
桂心 麥門冬（各三兩） 人參 甘草（各二兩） 豉（二升） 蔥白（半斤）
上六味，合服如前法。（此方與次後散發身體生瘡，麥門冬湯分兩小異。）
硫黃對防風，又對細辛，其治主脾腎通主腰腳。防風動硫黃，煩熱腳疼腰痛，或嗔忿無常，或下利不禁。防風、細辛能動硫黃，而硫黃不能動彼，始覺發便服此方。
杜仲（三兩） 枳實 甘草 李核仁（各二兩） 香豉（二升） 梔子仁（十四枚）
上六味，合服如上法。若不能解，複服大麥奴湯。
大麥奴（四兩） 甘草 人參 芒硝 桂心（各二兩） 麥門冬（半斤）
上六味，合服如上法。若服已解，脾腎猶有餘熱氣或冷，複服人參湯。
人參 乾薑 甘草 當歸（各一兩） 附子（一枚）
上五味，合服如上法。
白石英對附子，其治主胃通主脾腎。附子動白石英，煩熱腹脹。白石英動附子，嘔逆不得食，或口噤不開，或言語難，手腳疼痛。始覺宜服此湯方。
生麥門冬（四兩） 甘草 麻黃（各二兩） 豉（二升）
上四味，合服如上法，不解再服大黃湯。
（若煩，加細辛五兩）
大黃（三兩） 豉（二升） 甘草（二兩） 梔子仁（三十枚）
上合服如上法，頻服得下便止，不下服盡。若熱勢未除，視瞻高而患渴者，複服栝蔞根湯。
栝蔞根 大麥奴（各四兩） 甘草（二兩） 豉（二升） 蔥白（半斤）
上五味，合服如上法，稍稍一兩合服之，隱約得一升許，便可食少糜動口。若已解，胃中有餘熱，複服芒硝湯。
芒硝 桂心（各二兩） 李核仁（二十一枚） 白朮（一兩） 大棗（二十枚） 甘草 通草（各三
上七味，合服如上法。若腹脹，去芒硝，用人參二兩
紫石英對人參，其治主心肝通主腰腳。人參動紫石英（《外台》作細辛，人參）痛，或驚悸不得眠臥，恍惚忘誤，失性發狂，昏昏欲眠，或憒憒喜嗔，或瘥或劇，乍寒乍熱，或耳聾目暗。又防風雖不對紫石英，而能動防風（《外台》雲︰防風雖不對紫石英，為藥中有人參，緣防風動人參，轉相發動令人心痛煩熱）。令人頭項強，始覺服此方。（《外台》黃湯。）
人參 白朮（各三兩） 甘草（《外台》無） 桂心（各二兩） 細辛（一兩） 豉（三升）
上六味，合服如上法。若嗔盛加大黃、黃芩、梔子各三兩。若忘誤狂發猶未除，複服後列第一生麥門冬湯。
生麥門冬 蔥白（各半斤） 甘草（三兩） 人參（一兩） 豉（二升）
上五味，合服如上法，溫床暖覆，床下著火，口中嚼物使身稍汗一日便解。若心有餘熱，更服參桂湯。
人參 防風 甘草（各三兩） 桂心（二兩） 白朮 生薑（各一兩）
上六味，合服如上法。
赤石脂對桔梗，其治主心通主胸背。桔梗動石脂，心痛寒噤，手足逆冷，心中煩悶。
赤石脂動桔梗，則頭痛目赤，身體壯熱。始覺發宜溫清酒飲之，隨能否，須酒勢行則解，亦可服此方。
大麥熬令汗出燥止，勿令大焦，舂去皮，細搗絹篩，以冷水和服之。（《翼方》雲︰炒去皮，淘淨蒸令熟，曝乾，熬令香為末）。
石無所偏對，其治主胃，發則令人心急口噤，骨節疼強，或節節生瘡。始覺發即服此方。（《外台》雲︰服麥門冬湯）。
蔥白（半斤） 豉（二升） 甘草（二兩）
上三味，以水六升，煮取二升半，分三服，若散發身體卒生瘡，宜服後方。
生麥門冬（五兩） 甘草（三兩） 桂心（二兩） 人參（一兩半） 蔥白（半斤） 豉（二升）
上六味，服如解鐘乳湯法。
術對鐘乳，術發則頭痛目疼，或舉身壯熱，解如鐘乳法。
附子對白石英，亦對赤石脂。附子發則嘔逆手腳疼，體強骨節痛，或項強面目滿腫。發則飲酒服 自愈。若不愈，與白石英同解。
桔梗對赤石脂，又對牡蠣，又對茯苓。桔梗發則頭痛目赤，身體壯熱。牡蠣發則四肢壯熱，心腹煩悶極渴。解法並與赤石脂同。茯苓發則壯熱煩悶，宜服此方。
大黃 黃芩 梔子仁（各三兩） 蔥白（切） 豉（各一升）
上五味， 咀，以水六升，煮取二升半，分三服。
海蛤對栝蔞，海蛤先發則手足煩熱，栝蔞先發則噤寒清涕出。宜服此方。
栝蔞根 甘草（各二兩） 大黃（一兩） 梔子仁（十四枚）
上四味，合煎服如解鐘乳法。
初熱先用暖水，後用冷水，浴時慎不可洗頭垂沐，可二三升灌之。凡藥宜浴便得解即佳。如不瘥，可余治之。
發動者雲︰草藥氣力易盡，石性沉滯獨主胃中，故令數發。欲服之時，以絹袋盛散一匕，著四合酒中，塞其口一宿後，飲盡之。其酒用多少，將御節度自如舊法。
治食宿飯、陳臭肉及羹宿菜發者方。
梔子（三七枚） 豉（三升） 甘草（三兩）
上三味， 咀，以水八升，煮取三升，分三服。方可加人參、蔥白。
治因失食發及飲酒過醉發者方。
蔥白（一升） 豉（二升） 乾薑（五兩） 甘草（二兩）
上四味， 咀，以水七升，煮取三升，分三服。不解宜服︰
人參 白朮 甘草（各三兩） 乾薑（二兩）
上四味， 咀，以水六升，煮取三升，分三服。
治因嗔怒太過發者方。
人參 枳實 甘草（各九分） 白朮 乾薑 栝蔞根（各六分）
上六味， 咀，以水九升，煮取三升，分三服。若短氣者，稍稍數飲。（《千金翼》雲︰主散發氣逆，心腹絞痛不得氣息，命在轉燭者）。
情色過多發，宜服黃 湯。（方本闕。）將冷太過發，則多壯熱，以冷水洗浴，然後用生熟湯五六石灌之，已，食少暖食，飲少熱酒，行步自勞。
將熱太過發，則多心悶，時時食少冷食。若夏月大熱時發動，多起於渴飲多所致，水和少 服之，不瘥複作，以瘥為度。
若大小便閉塞不通，或淋瀝溺血，陰中疼痛，此是熱氣所致，用此法即愈
其法先以冷物熨小腹已，次以熱物熨之，又以冷物熨之。若小便數，此亦是取冷所為，暖調理自愈。
治藥發下利者方︰
干服豉即斷，能多益佳。
凡服散之後，忽身體浮腫，多是取冷過所致治之方。
檳榔三十枚搗，以水八升，煮取二升，分二服。
治凡散發瘡腫方︰
蔓菁子（熬） 杏仁 黃連 胡粉（各一兩） 水銀（二兩）
上五味，別搗蔓菁子，杏仁如膏，以豬脂合研，令水銀滅塗上，日三夜一。
治散發赤腫者方︰
生地黃（五兩） 大黃（一兩） 生商陸（三兩） 杏仁（四十枚）
上四味，切，醋漬一宿，豬膏一升，煎商陸令黑，去滓摩腫上，日三夜一。
治散發生細瘡者方︰
黃連 芒硝（各五兩）
上二味， 咀，以水八升，煮黃連，取四升，去滓納芒硝令烊，漬布貼瘡上，數數易
換，多少皆著之。
治散發瘡痛不可忍方︰
冷石（即滑石）三兩，治下篩，粉瘡上，日五六度，即燥，須臾痛亦定。
治服散忽發動方︰
乾薑五兩， 咀，以水五升，煮取三升，去滓納蜜一合，和絞頓服，不瘥重作。
解散除熱方。
白鴨通（五升，沸湯二斗半淋之，澄清取汁二斗） 豉（三升） 麻黃（八兩） 梔子仁（二十枚）
上七味，五味 咀，以鴨通汁煮取六升，去滓納豉煮三沸，分服五合。若覺體冷小便快，止後服。若熱猶盛，小便赤促，服之不限五合，宜小勞，當漸進食，不可令食少，但勿便多耳。
治盛熱實，大小便赤方。
升麻 大黃 黃連 黃柏 甘草（各三兩） 黃芩（四兩） 芍藥（六兩） 梔子仁（十四枚） 竹
上十一味， 咀，以水三斗，先煮鴨通、竹葉，取一斗二升，去滓澄清，取一斗，次納藥，煮取三升，分三服。若上氣者，加杏仁五合，腹滿加石膏三兩。
治藥發熱困方（《翼方》雲︰凡散數發熱無賴下去之。又雲︰諸丹及金石等同用之）。
黍米三升作糜，以成煎豬脂一斤和，令調，宿不食，旦空腹食之，令飽，晚當下藥神良。
不盡熱發，更合服之。
又方 肥豬肉（五斤） 蔥白 薤（各半斤）
上三味，合煮，治如食法，宿不食，旦服之令盡，不盡，明日更服。
又方 治壓藥發動數數患熱困，下之之方。
以豬腎脂一具，不令中水，以火炙，承取汁，適寒溫一服三合，每日夜五六服，多至五六升，二日稍隨大便下。
又方 作肥豬肉 一升，調如常法，平旦空腹頓服令盡，少時腹中雷鳴，鳴定藥隨以器盛取，用水淘石。不盡，更作如前服之。
（論一首六條 方二十首）
論曰︰蠱毒千種，種種不同，或下鮮血，或好臥暗室，不欲光明，或心性反常，乍嗔乍喜，或四肢沉重，百節酸痛，狀貌說不可盡。亦有得之三年乃死，急者一月或百日即死。其死時，皆從九孔中或於脅下肉中出去，所以出門常須帶雄黃、麝香、神丹諸大辟惡藥，則百蠱、貓鬼、狐狸、老物精魅永不敢著人。養生之家大須慮此。俗亦有灸法，國中蠱於心下捺便大炷灸一百壯，並主貓鬼亦灸得愈。又當足小趾尖上灸三壯，當有物出。酒上得者有酒出，飯上得者有飯出，肉菜上得者有肉菜出，即愈，神驗，皆於灸瘡上出。
凡中蠱毒，令人心腹絞痛，如有物嚙，或吐下血皆如爛肉，若不即治，蝕人五臟盡乃死矣，欲驗之法，當令病患唾水。沉者是蠱，不沉者非蠱也。
凡人患積年，時複大便黑如漆，或堅或薄或微赤者，是蠱也。
凡人忽患下血，以斷下方治更增極者，此是中盅者也。凡卒患血痢或赤或黑，無有多少，此皆是蠱毒。粗醫以斷痢藥處之，此大非也。
世有拙醫，見患蠱脹者，遍身腫滿，四肢如故，小便不甚澀，以水病治之。延日服水藥，經五十餘日望得痊癒，日複增加，奄至殞歿，如此者不一。學人當細尋方意，消息用之，萬不失一。醫方千卷，不盡其理，所以不可一一備述。
凡人中蠱，有人行蠱毒以病患者，若服藥知蠱主姓名，當使呼喚將去。若欲知蠱主姓名者，以敗鼓皮燒作末，飲服方寸匕，須臾自呼蠱主姓名者，可語令去則愈。又以蛇涎合作蠱藥著飲食中，使人得瘕病。此一種積年乃死，療之各自有藥。江南山間人有此，不可不信之。
治百蠱，吐血傷中，心腹結氣，堅塞咽喉，語聲不出，短氣欲死，飲食不下，吐逆上氣，去來無常，狀如鬼祟，身體浮腫，心悶煩疼寒戰，夢與鬼交狐狸作魅，卒得心痛，上叉胸脅痛如刀刺，經年累歲，著床不起，悉主之方。
雄黃 椒目 巴豆 莽草 芫花 真珠（即丹砂。《外台》作木香） 鬼臼 礬石 藜蘆（各四分） 附子（五分） 獺肝（一分） 蜈蚣（二枚） 斑蝥（三十枚）
上十三味為末，蜜和更搗二千杵，丸如小豆，先食飲服一丸。餘密封勿泄藥氣，十丸為一劑。如不中病，後日增一丸，以下痢為度，當下蠱種種，狀貌不可具述，下後七日將息，服一劑，三十年百病盡除，忌五辛。
治百病，若中惡氣，心腹脹滿，不得喘息，心痛積聚臚脹疝瘕，宿食不消，吐逆嘔，寒熱瘰癧蠱毒，婦人產後餘疾方。
蜈蚣（一枚） 丹砂（即真珠） 附子 礬石（一作 石） 雄黃 藜蘆 鬼臼（各一分） 巴豆（二分）
上八味，為末，蜜丸如麻子，一服二丸，日一服，傷寒一二日服一丸，當汗出，綿裹兩丸塞耳中。下利服一丸，一丸塞下部。蠱毒服二丸，在外膏和摩病上。在膈上吐，在膈下利，有治人得藥雜蠱方︰
斑蝥（六枚） 桂心 藜蘆（各如指大） 釜月下土（如彈丸大）
上四味，治下篩，水服一錢匕下，蟲蛇蝦蟆蜣螂毒俱出。
治蠱疰，四肢浮腫，肌膚消索，咳逆腹大如水狀，死後轉易家人。一名蠱脹方。（《小品》名雄黃丸。）
雄黃 巴豆 莽草 鬼臼（各四兩） 蜈蚣（三枚）
上五味，為末，蜜和搗三千杵，丸如小豆，密封勿泄氣，宿勿食，平旦空腹服一丸，一炊久不知，更加一丸，當先下清水，次下蟲長數寸，及下蛇，又下 雞子或白如膏，下後作蔥豉粥補之，百種暖將息。
治中蠱毒，腹內堅如石，面目青黃，小便淋瀝，病變無常處方。（《肘後》、《古今錄驗》俱雲︰用鐵精、烏雞肝和丸，如梧子，酒服三丸，日再。甚者不過十日。《千金》用後湯，疑誤。）
羊皮（方五寸） 犀角 芍藥 牡丹 黃連（各一兩） 荷（四兩半） 梔子仁（七枚）
上七味， 咀，以水九升，煮取三升，分三服。（葛氏、崔氏俱無牡丹、芍藥、梔子，有
治蠱毒百病，腹暴痛飛屍惡氣腫方。
犀角（屑） 鬼臼（屑） 桂心（末） 羚羊角屑（各四錢匕） 天雄 莽草 真珠（即丹砂） 雄黃（各一兩） 貝子（五枚，燒） 蜈蚣（五節） 巴豆（五十枚） 麝香 射罔（各如雞子黃大，一枚）
上十三味，為末，蜜丸如小豆，服一丸，日二，含咽，不知少增之。卒得腹滿蜚屍，服如大豆許二丸。若惡氣腫，以苦酒和塗上，絳囊盛藥系左臂，辟不祥鬼疰蠱毒。可以備急。
治蠱毒方︰
茜根 荷根（各三兩）
上二味， 咀，以水四升，煮取二升，頓服。（《肘後》雲︰治中蠱吐血，或下血如爛肝者，自知蠱主姓名）。
又方 皮灰 亂髮灰（各一方寸匕） 生麻子汁（五升） 桃根皮（向陽者） 槲樹背陰白皮（各五兩）
上五味，先煮桃根、槲皮取濃汁一升，和麻子汁、髮灰等令勻，患人宿少食，旦服一大升，須臾著盆中，以雞翎 吐水中如牛涎犢胎，及諸蟲並出。
又方 槲樹背陰白皮一大握長五寸，水三升，煮取一升，空腹服即吐蟲出，亦治中蠱下血。
又方 皮灰水服方寸匕，亦出蟲。
又方 大戟 斑蝥 五月五日桃白皮（各四分。《必效方》雲︰取東引者火烘之。）
上三味，治下篩，旦空腹以水一鐘，服八捻。用二指相著如開，頓服之。若指頭相離取藥太過，恐能損人。（《肘後方》雲︰服棗核大不瘥，十日更一服。《必效方》雲︰服半方寸匕
治蛇蠱方（蛇毒入菜果中，食之令人得病，名曰蛇蠱）︰
大豆末以酒漬，絞取汁，服半升。
治諸熱毒或蠱毒，鼻中及口中出血，醫所不治方︰
取人屎尖七枚燒作火色，置水中研之，頓服即愈，亦解百毒時氣熱病之毒，服極神驗。
治蠱吐下血方︰
櫸皮（廣五寸，長一尺） 蘆荻根（如足大趾，五寸。《短劇方》用薔薇根）
上二味， 咀，以水二升，煮取一升，頓服，極下蠱。
治中蠱下血，日數十行者方︰
巴豆（二七枚） 芫青 藜蘆 附子 礬石（各二分）
上五味，為末，別治巴豆，合和相得，以綿裹藥如大豆許，納下部中，日三瘥。
又方 苦瓠一枚，以水二升，煮取一升，稍稍服之，當下蠱及吐蝦蟆，蝌蚪之狀，一月後乃盡。（《肘後方》雲︰用苦酒二升煮。）
治下血狀如雞肝，腹中絞痛難忍者方。
茜根 升麻 犀角（各三兩） 桔梗 黃柏 黃芩（各二兩） 地榆 白 荷（各四兩）
上八味， 咀，以水九升，煮取二升半，分三服，此蠱利血用之。
又方 桔梗 犀角（等分）
上二味，為末，酒服方寸匕，日三。不能自服，絞口與之，藥下心中當煩，須臾自靜，有頃下，服至七日止，可食豬脾臟自補養。治蠱下血如雞肝，日夜不解欲死者，皆可用。
治腸蠱，先下赤後下黃白沫，連年不瘥者方︰
牛膝一兩捶散切，以醇清酒一升漬一宿，平旦空腹服之，再服便愈。
治萬病蠱毒風氣寒熱方。
烏頭 甘草 芎 黃芩 桂心 藜蘆 附子（各四兩） 白蘞 桔梗 半夏 前胡 麥門冬 柏子仁（各六兩）
上十三味，咀，以曲十斤，秫米一斛，如醞酒法，藥以絹囊盛之，沉於瓮底，酒熟去糟，還取藥滓，以青布袋盛，沉著酒底，泥封，秋七日，冬十日，夏五日。空腹服一合，日三，以知為度。因藥有毒，故以青布盛之。服勿中止。二十日大有病出，其狀如漆。五十日即悉愈。婦人年五十，被病連年，腹中積聚，冷熱不調，時時切痛繞臍絞急，上氣胸滿，二十餘年，服藥二七日，所下四五升即愈。又有女人病偏枯絕產，服二十日，吐黑物大如刀帶，長三尺許，即愈，其年生子。又有女人小得癲病，服十八日，出血二升半愈。有人被杖，崩血內瘀，臥著九年，服藥十三日，出黑血二三升愈。有人耳聾十七年，服藥三十五日，鼻中出血三升，耳中出黃水五升而愈。古方雲︰熹平二年，北地太守臣光上，然此偏主蠱毒。
有人中蠱毒者，服無不愈。極難瘥者，不過二七日。所有效莫不備出。曾有一女人年四十餘，偏枯羸瘦不能起，長臥床枕，耳聾一無所聞，兩手不收，已經三載。餘為合之，遂得平複如舊。有人中蠱毒而先患風，服茵芋酒傷多，吐出蠱數十枚遂愈，何況此酒而不下蠱也。嘉其功效有異常方，故具述焉。
（論一首 方十五首）
論曰︰有天生胡臭，有為人所染臭者。天生臭者難治，為人所染者易治。然須三年醋，敷礬石散勿止，並服五香丸，乃可得瘥。勿謂一度敷藥即瘥，只一敷時暫得一瘥耳。（五香丸見前第六卷中。）凡胡臭人通忌食蕓薹、五辛、治之終身不瘥。
治胡臭方。
鍛石（一升） 楓香（一作沉香） 丁香 薰陸香 青木香（各二兩） 礬石（四兩） 橘皮 陽起石（各三兩）
上八味，治下篩，以綿作篆子粗如指，長四寸，展取藥篆上，以絹囊盛著腋下，先以布揩令痛，然後夾之。
又方 以三年苦酢和鍛石敷之。
治胡臭方︰
辛夷 芎 細辛 杜蘅 本（各二分）
上五味， 咀，以醇苦酒漬一宿，煎取汁敷之，欲敷取臨臥時，以瘥為度。
又方 青木香 附子 鍛石（各一兩） 礬石（半兩）
上四味，為散，著粉中，常粉之。
又方 赤銅屑以酢和銀器中，炒極熱布裹熨腋下，冷複易。
又方 槲葉切三升，以水五升，煮取一升，洗腋下，即以白苦瓠燒令煙出熏之，數數作用。
又方 辛夷 細辛 芎 青木香（各四分）
上四味，治下篩，熏竟粉之。
又方 馬齒菜一束搗碎，以蜜和作團，以絹袋盛之，以泥紙裹濃半寸曝乾，以火燒熟，破取，更以少許蜜和使熱，勿令冷，先以生布揩之，夾藥腋下，痛久忍之不能，然後以手勒兩
又方 牛脂 胡粉（等分）
上二味，煎令可丸，塗腋下一宿即愈，不過三劑。
又方 伏龍肝作泥敷之。
治漏腋，腋下及足心手掌陰下股裡，常如汗濕臭者方。
干枸杞根 干薔薇根 甘草（各半兩） 商陸根 胡粉 滑石（各一兩）
上件藥，治下篩，以苦酒少少和塗，當微汗出，易衣複更塗上，不過三著便愈，或一年複發，發複塗之。
又方 水銀 胡粉（《外台》作粉霜）
上二味，以面脂研和塗之，良驗。
又方 鍛石（三升） 銀屑（一升，一作銅屑）
上二味，合和，絹囊盛，汗出粉之佳。
又方 黃礬石燒令汁盡，治為末，以絹袋盛粉之即瘥。
又方 正旦以尿洗腋下，神妙。
（方十三首 灸法三首）
肛門主肺，肺熱應肛門，熱則閉塞，大便不通，腫縮生瘡兌通方︰
白蜜三升，煎令燥，冷水中調可得為丸，長六七寸，納肛門中，倒向上，頭向下，少時取烊，斯須即通洞泄。
肛門主大腸，大腸寒應肛門，寒則洞泄，肛門滯出方。
豬肝（一斤，熬令燥） 黃連 阿膠 芎 （各二兩） 艾葉（一兩） 烏梅肉（五兩）
上六味，治下篩，溫清酒一升，服方寸匕，半日再服。若不能酒，與清白米飲亦得。
又方 磁石（四兩） 桂心（一尺） 皮（一枚）
上三味，治下篩，飲服方寸匕，日一服即縮，慎舉動及急帶衣，斷房室周年乃佳。（《肘後方》雲︰治女人陰脫出外，用鱉頭一枚，為四味）。
治肛門滯出方。
故屋東壁土（一升，研） 皂莢（三挺，各長一尺二寸）
上二味，先搗土為散，挹粉肛頭出處，次取皂莢炙暖更遞熨，取入則止。
又方 鱉頭 故敗麻履底（各一枚）
上二味，燒鱉頭搗為散，敷肛門滯出頭，次將履底按入，即不出矣。
又方 女萎一升，以器中燒，坐上熏之即入。
治脫肛方 蒲黃二兩，以豬脂和敷肛上，納之二三度愈。
治腸隨肛出轉廣不可入方︰
生栝蔞根為粉，以豬脂為膏溫塗，隨手抑按，自得縮入。
治積冷利脫肛方︰
枳實一枚石上磨令滑澤，鑽安柄，蜜塗，炙令暖熨之，冷更易，取縮入止。
又方 鐵精粉納上，按令入即愈。
治脫肛歷年不愈方︰生鐵三斤，水一斗，煮取五升去鐵，以汁洗，日再。
又方 鱉頭一枚燒令煙絕，治作屑，以敷肛門上進，以手按之。
又方 炙故麻履底按令入，頻按令入，永瘥。
病寒冷脫肛出，灸臍中，隨年壯。脫肛歷年不愈，灸橫骨百壯。又灸，龜尾七壯。（龜尾
（方十三首 証一條 灸法十首）
治石癭、氣癭、勞癭、土癭、憂癭等方︰
海藻 海蛤 龍膽 通草 昆布 石（一作礬石） 松蘿（各三分） 麥曲（四分） 半夏（二
上九味，治下篩，酒服方寸匕，日三。禁食豬、魚、五辛、生菜，諸難消之物。十日知，二十日愈。
又方 小麥面（一升） 海藻（一兩） 特生 石（十兩）
上三味，以三年米醋漬小麥面，曝乾，各搗為散合和，服一方寸匕，日四五服，藥含極乃咽之。禁薑、五辛、豬、魚、生菜、大吹、大讀誦、大叫語等。
又方 昆布 松蘿 海藻（各三兩） 海蛤 桂心 通草 白蘞（各二兩）
上七味，治下篩，酒服方寸匕，日三。
又方 海藻 海蛤（各三兩） 昆布 半夏 細辛 土瓜根 松蘿（各一兩） 通草 白蘞龍膽（各二兩）
上十味，治下篩，酒服方寸匕，日二，不得作重用方。
又方 昆布二兩，洗切如指大，醋漬含咽，汁盡愈。
又方 海藻（一斤，《短劇》作三兩） 小麥曲（一斤）
上二味，以三年醋一升，溲麵未，曝乾，往反醋盡，合搗為散，酒服方寸匕，日三服。
忌努力。（崔氏雲︰療三十年癭瘤。）
又方
菖蒲 海蛤 白蘞 續斷 海藻 松蘿 桂心 蜀椒 倒掛草 半夏（各一兩） 神曲（三
上十二味，治下篩，以牛羊髓脂為丸如梧子，日服三丸。
取鹿靨以佳酒浸令沒，炙乾納酒中，更炙令香，含咽汁，味盡更易，盡十具愈
治二三十年癭瘤，及骨瘤、石瘤、肉瘤、脂瘤、膿瘤、血瘤，或息肉大如杯杆升斗，十年不瘥，致有漏潰，令人骨消肉盡，或堅或軟或潰，令人驚悸，寤寐不安，身體瘈瘲縮，愈而複發方。
烏賊骨 石硫黃（各一分） 鐘乳 紫石英 白石英（各二分） 丹參（三分） 琥珀 附子 胡燕屎 大黃 乾薑（各四分）
上十一味，治下篩，以韋囊盛，勿泄氣。若瘡濕即敷，若瘡干豬脂和敷，日三四，以乾為度。若汁不盡，至五劑十劑止，藥令人不痛。若不消，加芒硝二兩佳。
治癭瘤方︰
昆布 桂心（各一兩） 逆流水柳須（一兩） 海藻 乾薑（各二兩） 羊靨（七枚，陰乾）
上六味，為末，蜜丸如小彈子大，含一丸咽津。
又方 礬石 芎 當歸 大黃 黃連 黃芩 白蘞 芍藥（各二分） 吳茱萸（一分）
上九味，治下篩，雞子黃和塗故細布上，隨瘤大小濃薄貼之，干則易，著藥熟當作膿脂細細從孔中出，須探膿血盡，著生肉膏。若膿不盡，複起如故。
治癰瘤潰漏及金瘡、百瘡方。
當歸 附子 甘草 白芷 芎 （各一兩） 薤白（二兩） 生地黃（三兩）
上七味， 咀，以豬脂三升半，煎白芷黃去滓，稍以敷之，日三。
又方 狗屎、 雞子敷之，去膿水如前方說，敷生肉膏取瘥。（方見前二十二卷癰疽
癭惡氣，灸天府五十壯。（《千金翼》雲︰又灸胸堂百壯。）
癭上氣短氣，灸肺俞百壯。
癭勞氣，灸沖陽，隨年壯。
癭氣面腫，灸通天五十壯。
癭，灸天瞿三百壯，橫三間寸灸之。又灸中封，隨年壯。（在兩足趺上曲尺宛宛中。）
諸癭，灸肩 左右相對宛宛處，男左十八壯，右十七壯，女右十八壯，左十七壯，或再三取瘥止。又，風池百壯，挾項兩邊。又，兩耳後發際一百壯。又，頭沖（一作頸沖。）頭沖在伸兩凡肉瘤勿治，治則殺人，慎之。（《肘後方》雲︰不得針灸。）
（論二首 方二十五首 灸法四首）
論曰︰ 有四種，有腸 、卵脹、氣 、水 。其腸 、卵脹難瘥，氣
蜘蛛（熬） 桃仁（各五十枚） 桂心 蒺藜子 地膚子 澤瀉 防風 五味子 橘皮 茯苓
上十六味，為末，蜜丸如梧子大，服十丸，稍加至三十丸。
陰，灸足大趾下理中十壯，隨腫邊灸之。（《肘後方》雲︰灸足大趾第二節下橫紋正男兒，先將兒至碓頭祝之曰︰坐汝令兒某甲陰囊，故灸汝三七壯，灸訖便牽小兒令雀頭下向著囊縫，當陰頭灸縫上七壯，即消已驗，艾炷 簪頭許。大凡男，當騎碓軸以莖伸置
論曰︰有人自少至長，陰下常有干癬者，宜依癬方主之。有五勞七傷而得陰下癢濕，搔之黃汁出者，宜用補丸散主之，仍須敷藥治之。亦有患妒精瘡者，以妒精方治之。夫妒精瘡者
治虛熱、石藥發熱，當露臥冷濕傷肌，熱聚在裡變成熱，及水病腫滿，腹大氣急，大小便不利，腫如皮紙盛水，晃晃如老蠶色，陰莖堅腫，為瘡水出，此皆腎熱虛損，強取風陰，濕傷脾胃故也，治之之法，內宜依方服諸利小便藥，外以此湯洗四肢竟，以蔥白膏敷之，別以豬蹄湯洗莖上方。
蒺藜子 蔥心青皮 赤小豆（各一升） 菘菜子（二升） 蒴 （五升） 巴豆（一枚，連皮殼
上六味， 咀，以水二斗，煮取八升，以淋洗腫處。
治服石發熱，因勞損熱盛當風露臥莖腫方。
豬蹄（一具） 蒴 （三升） 蒺藜子（一升，碎） 葶藶子（半斤） 黃柏（五兩）
上五味， 咀，以水一斗，煮取三升，冷浴陰莖，日三。
蔥白 菘菜子 葶藶子 蒴 根 蒺藜子 丹參（各半升） 豬膏（五升）
上七味， 咀，煎如煎膏法，去滓用之。
治男子陰腫大如升斗核痛，人所不能療者方︰
雄黃（一兩，研） 礬石（二兩，研） 甘草（一尺，切）
上三味，以水五升，煮減半，洗腫痛處。（《集驗方》無礬石，只二味。）
治陰腫皮癢方︰
熬桃仁令香為末，酒服方寸匕，日三。
有人陰冷，冷氣漸入陰囊腫滿恐死，日夜疼悶（《外台》作夜即痛悶），不得眠方︰
取生椒擇令淨，以布帛裹著丸囊，令濃半寸，須臾熱氣通，日再易，取消瘥止。
又方 搗莧菜根敷之。
又方 以釜月下土，雞子白和敷之。
又方 醋和熱灰熨之。
又方 車前子為末飲之。
又方 醋和面熨之。
又方 煮大薊根汁，服一升，日三，不過三劑愈。
治陰腫痛方︰
灸大敦三壯。
治卒陰痛如刺，汗出如雨方︰
小蒜 韭根 楊柳根（各一斤）
上三味，合燒，以酒灌之，及熱以氣蒸之即愈。
治陰痛方︰
甘草（末） 石蜜（等分）
上二味，和乳塗之。
治妒精瘡方︰
用銀釵綿裹以臘月豬脂熏黃，火上暖，以釵烙瘡上，令熱，取干槐枝燒 塗之。
又方 麝香 黃礬 青礬（等分）
上三味，為末，小便後敷上，不過三度。
治陰蝕瘡方︰
蒲黃（一升） 水銀（二兩）
上二味，研成粉，小便後即敷之，瘥止。
又方 野狼牙兩把（切），以水五升，煮取一升，溫洗之，日五度。
又方 肥豬肉五斤，水三斗，煮令極爛，去肉，以湯令極熱便以漬瘡中，冷即愈。
治陰蝕生瘡或癢方︰
雄黃 礬石（各二分） 麝香（半分）
上三味，為末，粉瘡上即瘥。
治陰惡瘡方︰
蜜煎甘草末塗之。（葛氏雲︰此見有人患莖頭腫坎下瘡欲斷者，以豬肉湯漬洗之，並黃柏、黃連末塗之）。
治男女陰瘡方︰
石硫黃為末，以敷瘡上。
治男女陰癢生瘡方︰
嚼胡麻敷之佳。
治陰下生瘡，洗湯方︰
地榆 黃柏（各半斤）
上二味， 咀，以水一斗五升，煮取六升，去滓適冷暖便洗瘡，日再。或只煮黃柏汁洗亦佳。
