（凡八類）
（論一首）
論曰︰腎主精。腎者，生來精靈之本也。為後宮內官則為女主，所以天之在我者德也，地之在我者氣也，德流氣薄而生者也，故生來謂之精。精者，腎之藏也。耳者腎之官，腎氣通於耳，耳和則能聞五音矣。腎在竅為耳，然則腎氣上通於耳，下通於陰也。左腎壬，右腎癸，循環玄宮，上出耳門，候聞四遠，下回玉海，挾脊左右，與臍相當，經於上焦，營於中焦，衛於下焦，外主骨，內主膀胱。腎重一斤一兩，有兩枚。神名□，□主藏精。號為精臟。隨節應會，故云腎藏精，精舍志，在氣為欠，在液為唾。腎氣虛則厥逆，實則脹滿，四肢正黑。虛則使人夢見舟船溺人，得其時夢伏水中若有畏怖。腎氣盛則夢腰脊兩解不相屬，厥氣客於凡腎臟象水，與膀胱合為腑。其經足少陰，與太陽為表裡，其脈沉，相於秋，旺於冬。
冬時萬物之所藏，百蟲伏蟄，陽氣下陷，陰氣上升，陽氣中出，陰氣冽為霜，遂不上升，化為霜雪。猛獸伏蟄，蜾蟲匿藏，其脈為沉，沉為陰在裡，不可發汗，發汗則蜾蟲出，見其霜雪。陰氣在表，陽氣在裡，慎不可下，下之者傷脾。脾土弱即水氣妄行。下之者如魚出水，蛾入湯，重客在裡，慎不可熏。熏之逆客，其息則喘，無持客熱，令口爛瘡。陰脈且解，血散不通，正陽遂厥，陰不往從，客熱狂入，內為結胸，脾氣遂弱，清溲痢通。
冬脈如營。冬脈者，腎也，北方水也，萬物之所以合藏也。故其氣來沉以搏，故曰營，反此者病。何如而反？其氣來如彈石者，此謂太過，病在外。其去如數者，此謂不及，病在中。太過則令人解 脊脈痛而少氣不欲言，不及則令人心懸如病飢， 中清，脊中痛，少腹滿，小便變赤黃。
腎脈來喘喘累累如勾，按之而堅曰平，冬以胃氣為本。腎脈來如引葛，按之益堅曰腎病。腎脈來發如奪索，闢辟如彈石曰腎死。
真腎脈至搏而絕，如以指彈石闢辟然，色黃黑不澤毛折乃死。冬胃微石曰平，石多胃少曰腎病，但石無胃曰死石，而有勾曰夏病，勾甚曰今病。凡人以水穀為本，故人絕水穀則死，脈無胃氣亦死。所謂無胃氣者，但得真臟脈不得胃氣也。所謂脈不得胃氣者，肝不弦腎不石也。
腎藏精，精舍志，盛怒不止則傷志，志傷則善忘其前言，腰脊痛不可以俯仰屈伸，毛悴色夭，死於季夏。
足少陰氣絕則骨枯。少陰者，冬脈也，伏行而濡滑骨髓者也。故骨不濡，則肉不能著骨也。骨肉不相親，即肉濡而卻。肉濡而卻，故齒長而垢，發無澤。發無澤者骨先死，戊篤已死，土勝水也。
腎死臟浮之堅，按之亂如轉丸益下入尺中者死。
冬腎水旺，其脈沉濡而滑曰平。反得微澀而短者，是肺之乘腎，母之歸子，為虛邪，雖病易治。反得弦細而長者，是肝之乘腎，子之乘母，為實邪，雖病自愈。反得大而緩者，是脾之乘腎，土之克水，為賊邪大逆，十死不治。反得浮大而洪者，是心之乘腎，火之凌水，為微邪，雖病即瘥。
左手關後尺中陰絕者，無腎脈也。苦足下熱，兩髀裡急，精氣竭少，勞倦所致，刺足太陽治足少陰右手關後尺中陰絕者，無腎脈也。苦足逆冷上搶胸痛，夢入水見鬼，善魘寐，黑色物來掩人上，刺足太陽治陽。右手關後尺中陰實者，腎實也。苦骨疼腰脊痛，內寒熱，刺足少陰治陰。
腎脈沉細而緊，再至曰平，三至曰離經病，四至脫精，五至死，六至命盡，足少陰脈也。
腎脈急甚，為骨痿癲疾，微急為奔豚沉厥，足不收不得前後緩甚為折脊，微緩為洞下。
洞下者，食不化，入咽還出。大甚為陰痿，微大為石水起，臍下以至少腹腫垂垂然上至胃脘，死黑花。澀甚為大癰，微澀為不月水、沉痔。腎脈搏堅而長，其色黃而赤，當病折腰。其軟而散者，當病少血。黑脈之至也，上堅而大。有積氣在少腹與陰，名曰腎痺，得之沐浴清水而臥。
扁鵲曰︰腎有病則耳聾，腎在竅為耳，然則腎氣上通於耳。五臟不和，則九竅不通，陰陽俱盛不得相營，故曰關格。關格者，不得盡期而死也。
腎在聲為呻，在變動為，在志為恐。恐傷腎，精氣並於腎則恐，臟主冬病，在臟者取之井。
病先發於腎，少腹腰脊痛脛酸，一日之膀胱，背膂筋痛，小便閉。二日上之心，心痛。
三日之小腸脹。四日不已死。冬大晨夏晏晡。
病在腎，夜半慧日乘，四季甚，下晡靜。假令腎病中央，若食牛肉及諸土中物得之。不者，當以長夏時發，得病以戊己日也。
凡腎病之狀，必腹大脛腫痛。喘咳身重，寢汗出。憎風虛，即胸中痛，大腹小腹痛清厥，意不樂，取其經足少陰太陽血者。
腎脈沉之而大堅，浮之而大緊，苦手足骨腫厥而陰不興。腰脊痛少腹腫，心下有水氣，時脹閉時泄，得之浴水中，身未乾而合房內，及勞倦發之。
腎病其色黑，其氣虛弱，吸吸少氣，兩耳苦聾，腰痛時時失精，飲食減少，膝以下清，其脈沉滑而遲少，為可治，宜服內補散，建中湯，腎氣丸、地黃煎。春當刺湧泉，秋刺複溜，冬邪在腎，則骨痛陰痺。陰痺者，撫之而不得，腹脹腰痛，大便難，肩背頸項強痛，時眩，取之湧泉、崑崙，視有血者盡取之。
有所用力舉重，若入房過度，汗出如浴水，則傷腎。
腎中風（闕） 腎中寒（闕）
腎水者，其人腹大臍腫，腰痛不得溺，陰下濕如牛鼻頭汗，其足逆寒，大便反堅（一雲面腎脹者，腹滿引背央央然，腰髀（一作痺）並痛。）
腎著之病，其人身體重，腰中冷如冰狀（一作如水洗狀，一作如坐水中，形如水狀），反不渴，小便自利，食飲如故，是其証也，病屬下焦，從身勞汗出，衣裡冷濕，故久久得之。
腎著之為病，從腰以下冷，腰重如帶五千錢。
診得腎積，脈沉而急，苦脊與腰相引痛，飢則見，飽則減。少腹裡急，口乾咽腫傷爛，目□□，骨中寒，主髓厥善忘，色黑也。
腎之積名曰奔豚，發於少腹上至心下，如豚奔走之狀，上下無時，久久不愈，病喘逆骨痿少氣。以夏丙丁日得之，何也？脾病傳腎，腎當傳心，心適以夏旺。旺者不受邪，腎複欲還脾，脾不肯受，因留結為積，故知奔豚以夏得之。腎病，手足逆冷，面赤目黃，小便不禁，骨節煩疼，少腹結痛，氣沖於心，其脈當沉細而滑，今反浮大，其色當黑而反黃，此是土之克水，為大逆，十死不治。
羽音人者，主腎聲也。腎聲呻，其音瑟，其志恐，其經足少陰，厥逆太陽則營衛不通。
陰陽翻祚，陽氣內伏，陰氣外升，升則寒，寒則虛，虛則厲風所傷，語音謇吃，不轉偏枯，腳偏跛蹇。若在左則左腎傷，右則右腎傷，其偏枯風體從鼻而分半邊至腳。緩弱不遂，口亦欹，語聲混濁，便利仰人，耳偏聾塞，腰背相引，甚則不可治，腎瀝湯主之。方在第八卷中。
又呻而好恚，恚而善忘，恍惚有所思，此為土克水，陽擊陰，陰氣伏而陽氣起。起則熱，熱則實，實則怒，怒則忘，耳聽無聞，四肢滿急，小便赤黃，言音口動而不出，笑而看人。此為邪熱傷腎，甚則不可治。若面黑黃耳不應，亦可治。
腎病為瘧者，令人淒淒然腰脊痛宛轉，大便難。目 然身掉不定，手足寒，恆山湯主之，（方在第十卷中）。若其人本來不吃，忽然謇吃而好嗔恚，反於常性，此腎已傷，雖未發覺已是其候見。人未言而前開口笑，還閉口不聲，舉手閘極腹（一作把眼），此腎病聲之候也。
虛實表裡，浮沉清濁，宜以察之，逐以治之。
黑為腎，腎合骨黑如烏羽者吉。腎主耳，耳是腎之餘。其人水形相比於上羽黑色，大頭曲面，廣頤小肩，大腹小手，足發行，搖身下，尻長背延延也。不敬畏，善欺殆，人戮死，耐秋冬，不耐春夏，春夏感而生病，主足少陰。污污然耳大小高下濃薄偏圓，則腎應之。正黑色小理者，則腎小，小即安難傷。粗理者，則腎大，大則虛，虛則腎寒，耳聾或鳴，汗出，腰痛不得俯仰，易傷以邪。耳高者則腎高，高則實，實則腎熱，背急綴痛，耳膿血出。或生肉塞耳，耳後陷者則腎下。下則腰尻痛不可以俯仰，為狐疝。耳堅者則腎堅，堅則腎不受病，不病腰痛。耳薄者則腎脆，脆則傷熱，熱則耳吼鬧，善病消癉。耳好前居牙車者則腎端正。
端正則和利難傷，耳偏高者則腎偏欹。偏欹則善腰尻偏痛。凡人分部骨陷者，必死不免。挾膀胱並太陽為腎之部，骨當其處陷也，而臟氣通於內外，部亦隨而應之。沉濁為內，浮清為外。若色從外走內者，病從外生部處起。若色從內出外者，病從內生部處陷。內病前治陰後
治陽，外病前治陽後治陰。陽主外陰主內，凡人生死休否，則藏神前變形於外。人腎前病，耳則為之焦枯。若腎前死，耳則為之□黑焦癖。若天中等分暮色應之，必死不治。看應增損斟酌賒促，賒不出四百日內，促則旬日之間。腎病少愈而卒死，何以知之？曰︰黃黑色點如拇指應耳，此必卒死。腎絕四日死，何以知之？齒為暴黑，面為正黑，目中黃，腰中欲折，白汗出如流，面黑目青（一作白），腎氣內傷，病因留積，八日當亡，是死變也。面黃目黑不死，黑如死。吉凶之色，天中等分左右發色不正，此是陰陽官位，相法若不遭官事而應死也。其人面目帶黃黑連耳左右，年四十以上百日死。若偏在一邊，最凶必死。兩邊有，年上無，三年之內禍必至矣。
冬水腎脈色黑，主足少陰脈也。少陰何以主腎？曰︰腎者主陰，陰水也，皆生於腎，此脈名曰太沖。凡五十七穴，冬取其井滎。冬者水始治，腎方閉，陽氣衰少，陰氣堅盛，太陽氣伏沉，陽脈乃法，故取井以下陰氣逆取滎以通（《素問》作實）陽氣。其脈本在內踝下二寸，應其筋起於小趾之下，入足心，並太陰之筋而斜走內踝之下，結於踵，與太陽之筋合而上結於內輔下，並太陰之筋而上循陰股，結於陰器，循脊內挾膂，上至項，結於枕骨，與太陽之筋合。
其脈起於小趾之下，斜趨足心，出然骨之下，循內踝之後，別入跟中以上 內，出 中內廉，上股內後廉，貫脊屬腎絡膀胱。其直者，從腎上貫肝膈入肺中，循喉嚨挾舌本。其支者，從肺出絡心注胸中，合足太陽為表裡，太陽本在跟以上五寸中，同會於手太陰。
其足少陰之別名曰大鐘，當踝後繞跟別走太陽。其別者並經上走於心包，下貫腰脊，主腎生病。病實則膀胱熱，熱則閉癃，癃則陽病，陽脈反逆大於寸口再倍。其病則口熱舌乾，咽腫上氣，咽乾及痛煩心，心痛黃癉，腸，脊骨內後廉痛。痿厥嗜臥，足下熱而痛，灸則強食而生災，緩帶被發，大杖重履而步。虛則膀胱寒，寒則腰痛，痛則陰脈反小於寸口，其病則飢而不欲食，面黑如炭色，咳唾則有血，喉鳴而喘，坐而欲起，目□□無所見，心懸若冬三月者，主腎膀胱黑骨溫病也。其源從太陽少陰相搏，蘊積三焦，上下壅塞，陰毒內行，臟腑受客邪之氣，則病生矣，其病相反。若腑虛則為陰毒所傷，裡熱外寒，意欲守火而引飲，或腰中痛欲折。若臟實則陽溫所損，胸脅切痛，類如刀刺，不得動轉，熱彭彭。若服冷藥過瘥而便洞瀉，故曰黑骨溫病也。扁鵲曰︰灸脾肝腎三俞，主治丹金毒黑溫之病，當依源為理，調臟理腑，清濁之病不生矣。
（脈八首 方四首 灸法一首）
腎實熱
左手尺中神門以後脈陰實者，足少陰經也。病苦舌燥咽腫，心煩咽乾，胸脅時痛，喘咳汗出，小腹脹滿，腰背強急，體重骨熱，小便赤黃，好怒好忘，足下熱疼，四肢黑，耳聾，名曰腎實熱也。（《脈經》雲︰腎實熱者，病者膀胱脹閉，小腹與腰脊引痛。）
右手尺中神門以後脈陰實者，足少陰經也。病苦痺身熱心痛，脊脅相引痛，足逆熱煩，名曰腎實熱也。
治腎實熱小腹脹滿，四肢正黑，耳聾，夢腰脊離解及伏水等氣急方。
芒硝 茯苓 黃芩（各三兩） 生地汁 菖蒲（各五兩） 磁石（八兩，碎如雀頭） 大黃（一升
上十味 咀，以水九升，煮七味取二升半，去滓，下大黃納藥汁中更煮，減二三合，去大黃，納生地汁，微煎一二沸，下芒硝，分為三服。
治腎熱好怒好忘，耳聽無聞，四肢滿急，腰背轉動強直方︰
柴胡 茯神（《外台》作茯苓） 黃芩 澤瀉 升麻 杏仁 大青 芒硝（各二兩） 磁石（四兩） 羚羊角（一兩） 地黃 淡竹葉（各一升）
上十二味 咀，以水一斗，煮取三升，去滓，下芒硝，分為三服。
治腎熱，小便黃赤不出，出如梔子汁，或如黃柏汁，每欲小便莖頭即痛方︰
榆白皮（切） 冬葵子（各一升） 車前草（切，一升） 滑石（半斤碎） 子芩 通草 瞿麥（各三兩） 石韋（四兩）
上八味 咀，以水二斗，先煮車前草取一斗，去滓，澄清，取九升，下諸藥，煮取三升五合，去滓，分四服。
腎膀胱俱實
左手尺中，神門以後，脈陰陽俱實者，足少陰與太陽經俱實也。病苦脊強反抑戴眼，氣上搶心，脊痛不能自反側，名曰腎與膀胱俱實也。
右手尺中，神門以後，脈陰陽俱實者，足少陰與太陽俱實也。病苦癲疾，頭重與目相引，痛厥欲走，反眼，大風多汗，名曰腎與膀胱俱實也。
腎虛寒
右手尺中，神門以後，脈陰虛者，足少陰經也。病苦心中悶，下重足腫不可以按地，名曰腎虛寒也。
右手尺中，神門以後，脈陰虛者，足少陰經也。病苦足脛小弱，惡寒，脈代絕時不至，足寒，上重下輕，行不可按地，小腹脹滿，上搶胸痛引脅下，名曰腎虛寒也。
治腎氣虛寒陰痿，腰脊痛，身重緩弱，言音混濁，陽氣頓絕方︰
蓯蓉 白朮 巴戟天 麥冬 茯苓 甘草 牛膝 五味子 杜仲（各八兩） 車前子 乾薑（各五兩） 生地（五斤）
上十二味治下篩，食後酒服方寸匕，日三。
治腎風虛寒方︰
灸腎俞百壯，對臍兩邊向後挾脊相去各一寸五分。
腎膀胱俱虛右手尺中，神門以後，脈陰陽俱虛者，足少陰與太陽經俱虛也。病苦小便利，心痛背寒，時時小腹滿，名曰腎膀胱俱虛也。
右手尺中，神門以後，脈陰陽俱虛者，足少陰與太陽經俱虛也。病苦心痛，若下重不自收篡反出，時時苦洞泄，寒中泄，腎與心俱痛，名曰腎膀胱俱虛也。
（論一首 方五首）
論曰︰凡腎勞病者，補肝氣以益之，肝旺則感於腎矣。人逆冬氣，則足少陰不藏。腎氣沉濁，順之則生，逆之則死；順之則治，逆之則亂；反順為逆，是為關格，病則生矣。
治腎勞實熱，小腹脹滿，小便黃赤，未有餘瀝，數而少，莖中痛，陰囊生瘡 梔子仁 芍藥 通草 石韋（各三兩） 石膏（五兩） 滑石（八兩） 子芩（四兩） 生地 榆白皮 淡竹葉（切各一升）
上十味 咀，以水一斗，煮取三升，去滓，分三服。
治腎勞熱，陰囊生瘡方。
麻黃根 石硫黃（各三兩） 米粉（五合）
上三味治下篩，安絮如常用粉法搭瘡上，粉濕更搭之。
治腎勞熱妄怒，腰脊不可俯仰，屈伸煮散方︰
丹參 牛膝 葛根 杜仲 乾地黃 甘草 豬苓（各二兩半） 茯苓 遠志 子芩（各一兩十八銖） 五加皮 石膏（各三兩） 羚羊角 生薑 橘皮（各一兩） 淡竹茹（雞子大）
上十六味治下篩為粗散，以水三升，煮兩方寸匕，綿裹之時時動，取八合為一服，日二治虛勞，陰陽失度，傷筋損脈，噓吸短氣，漏溢瀉下，小便赤黃，陰下濕癢，腰脊如折，顏色隨落方（隨一作墮）︰
萆 麥冬 生地 桂心 杜仲 棗肉（各一升
上六味 咀，以酒一斗五升，漬三宿，出曝乾複漬，候酒盡取干治下篩，食後酒服方寸匕，日二。
治腎勞虛冷，乾枯憂恚內傷，久坐濕地則損腎方︰
秦艽 牛膝 川芎 防風 桂心 獨活 茯苓（各四兩） 乾薑（一作乾地黃） 麥冬 地骨皮（各三兩） 側子 杜仲（各五兩） 石斛（六兩） 丹參（八兩） 五加皮（十兩） 薏苡仁 （一兩） 大麻子（二升）
上十七味 咀，以酒二斗漬七日，每服七合，日三服
（論一首 方十八首 灸法十二首）
論曰︰凡精極者，通主五臟六腑之病候也。若五臟六腑衰，則形體皆極，眼視而無明，齒焦而發落。身體重則腎水生，耳聾行步不正。凡陽邪害五臟，陰邪損六腑。陽實則從陰引陽，陰虛則從陽引陰。若陽病者主高，高則實，實則熱，眼視不明，齒焦發脫，腹中滿滿，則歷節痛痛，則宜瀉於內。若陰病者主下，下則虛，虛則寒，體重則腎水生，耳聾行步不正。
邪氣入內，行於五臟則咳，咳則多涕唾，面腫氣逆，邪氣逆於六腑，淫虛厥於五臟，故曰精極也。所以形不足溫之以氣，精不足補之以味。善治精者，先治肌膚筋脈，次治六腑。若邪至五臟，已半死矣。扁鵲曰︰五陰氣俱絕不可治，絕則目系轉，轉則目精奪，為志先死，遠至一日半日，非醫所及矣。宜須精研以表治裡，以左治右，以右治左，以我知彼，疾皆瘥矣。
治精極實熱，眼視無明，齒焦發落，形衰體痛，通身虛熱方。
竹葉（切二升） 黃芩 茯苓（各三兩） 甘草 麥冬 大黃（各二兩） 生薑（六兩） 芍藥（四兩）
上九味 咀，以水九升，煮取三升，去滓，分三服。
治精極，五臟六腑俱損傷虛熱，遍身煩疼，骨中 痛煩悶方︰
生地汁（二升） 麥冬汁 赤蜜（各一升） 竹瀝（一合） 石膏（八兩） 人參 川芎桂心甘草 黃芩 麻黃（各三兩） 當歸（四兩）
上十二味 咀，以水七升，煮八味取二升，去滓，下地黃等汁，煮取四升，分四服，日三夜一。
治五勞六極，虛羸心驚， 弱多魘亡陽方︰
茯苓（四兩） 甘草 芍藥 桂心 乾薑（各三兩） 遠志 人參（各二兩） 大棗（五枚）
上八味 咀，以水八升，煮取三升，分三服。
治虛勞少精方︰
鹿角為末，白蜜和丸如梧子大，每服七丸，日三服，十日。大效。
又方 漿水煮蒺藜子令熟，取汁洗陰二十日，大效。
治虛勞，諸氣不足，夢泄失精方。
棘刺 乾薑 菟絲子（各二兩） 天冬 烏頭 小草 防葵 山藥 萆 細辛 石龍芮 枸杞子 巴戟天 葳蕤 石斛 濃朴 牛膝 桂心（各一兩）
上十八味為末，蜜丸如梧子大，酒服五丸，日二服。（深師以蜜雜雞子白各半和丸，苦患風痿痺氣，體不便，熱煩滿，少氣消渴，加葳蕤、天冬、菟絲子。身黃汗，小便赤黃不利，加石龍芮、枸杞子。關節腰背痛，加萆、牛膝。寒中氣脹，時泄數唾嘔吐，加濃朴、乾薑、桂心。陰囊下濕精少，小便餘瀝，加石斛，皆以意增之。《古今錄驗》以乾地黃代乾薑，以麥冬代天冬，以杜仲代山藥，以柏子仁代枸杞子，以蓯蓉代葳蕤，用治男子百病，小便過多失精）。
治夢中泄精，尿後餘瀝及尿精方︰
人參 麥冬 赤石脂 遠志 續斷 鹿茸（各一兩半） 柏子仁 丹參 韭子（各一兩六銖）
上十四味為末，蜜丸如梧子大，酒服二十丸，日再，加至三十丸。
治虛損小便白濁夢泄方︰
菟絲子 車前子 韭子（各一升） 礬石 當歸（各二兩） 川芎 附子（各三兩） 桂心（一兩）
上八味為末，蜜丸如梧子大，酒服五丸，日三。
又方 大棗（五十枚） 韭子（五合） 黃耆 人參 甘草 乾薑 當歸 龍骨 半夏 芍藥
上十味為末，蜜丸如梧子大，酒服五丸，日三服。
治房室過度，精泄自出不禁，腰背不得屈伸，食不生肌，兩腳苦弱方。
韭子（一升） 甘草 桂心 紫石英 禹余糧 遠志 山萸肉 當歸 天雄 紫菀 山藥 細辛 茯苓 僵蠶 菖蒲 人參 杜仲 白朮 乾薑 川芎 附子 石斛 天冬（各一兩半） 蓯蓉 黃耆 菟絲子 乾地黃 蛇床子（各二兩） 大棗（五十枚） 牛髓 乾漆（四兩）
上三十一味為末，牛髓合白蜜、棗膏合搗三千杵，丸如梧子大，空腹服十五丸，日再，加至二十丸。
治小便失精及夢泄精方。
韭子 麥冬（各一升） 菟絲子 車前子（各二合） 川芎（三兩） 白龍骨（三兩）
上六味治下篩，酒服方寸匕，日三。不止，稍增。甚者，夜一服。（《肘後》用澤瀉一兩半）。
治大虛勞，夢泄精，莖核微弱，氣血枯竭，或醉飽傷於房室，驚惕忪悸，小酸棗仁（二合） 澤瀉 人參 芍藥 桂心（各一兩） 黃耆 甘草 茯苓 白龍骨 牡蠣（各二兩）
上十二味 咀，以水九升，煮取四升，一服七合，日三。若不能食，小腹急，加桂心六兩。
治夢泄失精方︰韭子一升治下篩，酒服方寸匕，日再服，立效。
治虛勞尿精方︰韭子（二升） 稻米（三升）
上以水一斗七升，煮如粥，取汁六升，分三服。精溢同此。
治失精羸瘦，酸削少氣，目視不明，惡聞人聲方。
韭子（二升） 粳米（一合）
上二味於銅器中合熬，米黃黑乘熱，以好酒一升投之，絞取汁七升，每服一升，日三服，盡二劑。
又方 石榴皮（《外台》作柘白皮） 桑白皮（切，各五合）
上二味，以酒五升，煮取三升，分三服。
又方 干膠（三兩）
上研末，以酒二升和，分三服，溫服，瘥止。（一方用鹿角膠。
治失精多睡目□□方。
羊骨（一具） 飴糖（半斤） 生地 白朮（各三斤） 大棗（二十枚） 桑皮 濃朴（各一兩） 阿
上十五味 咀，以水五斗，煮羊骨，取汁三斗，去骨，煮藥約取八升，下飴令烊，平旦服一升，後旦服一升。
虛勞尿精，灸第七椎兩旁各三十壯。
又灸第十椎兩旁各三十壯。
又灸第十九椎兩旁各二十壯。
又灸陽陵泉、陰陵泉各隨年壯。夢泄精，灸三陰交二七壯，夢斷神良。（內踝上大脈，並丈夫夢失精及男子小便濁難，灸腎俞百壯。
男子陰中疼痛，溺血精出，灸列缺五十壯。
失精，五臟虛竭，灸屈骨端五十壯。陰上橫骨中央，宛曲如卻月，中央是也。此名橫骨男子虛勞失精，陰上縮，莖中痛，灸大赫三十壯。穴在屈骨端三寸。
男子虛勞失精，陰縮，灸中封五十壯。
男子腰脊冷疼，溺多白濁，灸脾募百壯。
男子失精，膝脛疼痛冷，灸曲泉百壯。穴在膝內屈紋頭。
（論一首 方一首 灸法二首）
論曰︰骨極者，主腎也。腎應骨，骨與腎合。又曰︰以冬遇病為骨痺，骨痺不已，複感於邪，內舍於腎，耳鳴見黑色，是其候也。若腎病則骨極，牙齒苦痛，手足疼，不能久立，屈伸不利，身痺腦髓酸。以冬壬癸日中邪傷風，為腎風。風歷骨，故曰骨極。若氣陰，陰則虛，虛則寒，寒則面腫垢黑，腰脊痛不能久立，屈伸不利。其氣衰則發墮齒槁，腰背相引而痛，痛甚則咳唾甚。若氣陽，陽則實，實則熱，熱則面色隱曲，膀胱不通，牙齒腦髓苦痛，手足，耳鳴色黑，是骨極之至也。須精別陰陽，審其清濁，知其分部，視其喘息。善治病者，始於皮膚筋脈，即須治之。若入臟腑，則半死矣。
扁鵲雲︰骨絕不治， 而切痛，伸縮不得，十日死。骨應足少陰，少陰氣絕則骨枯。發無澤，骨先死矣。
治骨極，主腎熱病，則膀胱不通，大小便閉塞，顏焦枯黑，耳鳴虛熱方。
大黃（切，別漬水一升） 黃芩（各三兩） 梔子（十四枚） 甘草（一兩） 芒硝（二兩）
上五味 咀，以水四升，先煮黃芩、梔子、甘草，取一升五合，去滓，下大黃，又煮兩沸，下芒硝，分三服。
腰背不便，筋攣痺縮，虛熱閉塞，灸第二十一椎，兩邊相去各一寸五分，隨年壯。
小便不利，小腹脹滿虛乏，灸小腸俞，隨年壯。
（論一首 方六首 針灸法一首）
論曰︰骨虛者，酸疼不安好倦。骨實者，苦煩熱。凡骨虛實之應，主於腎膀胱。若其腑臟病，從骨生。熱則應臟，寒則應腑。
治骨實苦酸痛煩熱方︰
葛根汁 生地汁 赤蜜（各一升） 麥冬汁（五合）
上四味和攪，微火煎三四沸，分三服。
治骨虛酸疼不安好倦，主膀胱寒方。
虎骨一具，通炙令黃焦，碎如雀頭大，釀米三石，曲四斗，水三石，如常釀酒法，所以加水曲者，其骨消曲而飲水，所以加之也。酒熟封頭，五十日開，飲之。
治骨髓中疼方︰
虎骨（四兩） 芍藥（一斤） 生地（五斤）
上三味 咀，以清酒一斗，漬三宿，曝乾複入酒中，如此取酒盡為度，搗篩，酒服方寸匕，日三。
治骨髓冷疼痛方︰
取地黃取一石汁，酒二斗，相攪重煎，溫服，日三。補髓。
治虛勞冷骨節疼痛無力方︰
豉（二升） 地黃（八升）
上二味，兩度蒸曝乾為散，食後以酒一升，進二方寸匕，日再服。亦治虛熱。
又方 天冬為散，酒服方寸匕，日三，百日取瘥。
又方 灸上廉七十壯，三裡下三寸是穴。
（論一首 方十六首 導引法一首 針灸法七首）
論曰︰凡腰痛有五︰一曰少陰，少陰腎也，十月萬物陽氣皆衰，是以腰痛。二曰風痺，風寒著腰，是以腰痛。三曰腎虛，役用傷腎，是以腰痛。四曰 腰，墜墮傷腰，是以腰痛。
五曰取寒眠地，為地氣所傷，是以腰痛，痛不止引牽腰脊皆痛。〔（，音會。）巢會《病源》雲︰卒然傷腰致痛，謂之 。
治腎脈逆小於寸口，膀胱虛寒，腰痛胸中動，四時通用之方。
杜仲 乾薑（各四兩，一作乾地黃） 萆 羌活 細辛 防風 川芎 秦艽 烏頭天雄 桂心 川椒（各三兩） 五加皮 石斛（各五兩） 栝蔞根 地骨皮 續斷 桔梗 甘草（各
上十九味 咀，以酒四斗，漬四宿，初服五合，加至七八合，日再。通治五種腰痛。
又方 桑寄生 牡丹皮 鹿茸 桂心（等分）
上四味治下篩，酒服方寸匕，日三。
又方 單服鹿茸與角亦愈。
治腎虛腰痛方︰
萆 白朮 桂心（各三分） 牡丹皮（二分）
上四味治下篩，酒服方寸匕，日三。亦可作湯，服之甚良。
又方 附子（二分） 桂心 牡丹皮（各一兩）
上三味治下篩，酒服一刀圭，日再。甚驗。
腎著之為病，其人身體重，腰冷如坐水中，形如水狀，反不渴，小便自利，食飲如故，是其証也。從作勞汗出，衣裡冷濕，久久得之，腰以下冷痛，腰重如帶五千錢者方（《古今錄驗》名甘草湯）
甘草（二兩） 乾薑（三兩） 茯苓 白朮（各四兩）
上四味 咀，以水五升，煮取三升，分三服。腰中即溫。
腎著散方︰
杜仲 桂心（各三兩） 甘草 乾薑 牛膝 澤瀉（各二兩） 茯苓 白朮（各四兩）
上八味治下篩為粗散，一服三方寸匕，酒一升，煮五六沸，去滓，頓服，日再。
治腰疼不得立方︰
甘遂 桂心（一作附子） 杜仲 人參（各二兩）
上四味治下篩，以方寸匕納羊腎中，炙令熟，服之。
治腰痛方︰
萆 杜仲 枸杞根（各一斤）
上三味 咀，好酒三斗，漬之納罌中密封頭，於銅器中煮一日，服之無節度，取醉。
補之之方。
杜仲（二兩） 石斛（二分） 乾薑 乾地黃（各三分）
上四味為末，蜜丸如梧子大，酒服二十丸，日再。
治腰痛並冷痺方。
凡參 杜仲 牛膝 續斷（各三兩） 桂心 乾薑（各二兩）
上六味為末，蜜丸如梧子大，每服二十丸，日再夜一，禁如藥法。
腰背痛者，皆是腎氣虛弱，臥冷濕當風得之。不時速治，喜流入腳膝，或為偏枯冷痺緩弱疼重。若有腰痛攣，腳重痺急，宜服之。（方見前八卷偏風門）。
治腰脊苦痛不遂方︰
大豆三斗（熬一斗，煮一斗，蒸一斗），酒六斗，瓮一口，蒸令極熟，豆亦熟納瓮中封口，秋冬二七日，於瓮下作孔，出取，服五合，日夜二三服。
又方 地黃花為末，酒服方寸匕，日三。
又方 三月三日收桃花，取一斗一升，井花水三斗，曲六升，米六斗炊之，一時釀熟，去糟，酒服一升，日三服。若作食飲，用河水。禁如藥法，神良。
又方 鹿角去上皮取白者，熬令黃為末，酒服方寸匕，日三。特禁生魚，餘不禁。角
新者，良。陳者，不任服。角心中黃處亦不中服。大神良。
又方 羊腎為末，酒服二方寸匕，日三。
治丈夫腰腳冷不遂，不能行方︰
上醇酒三斗。水三鬥合著瓮中，溫漬腳至膝，三日止。冷則瓮下常著灰火勿使冷。若手足煩者，以小便三升盆中，溫漬手足。
正東坐將手抱心，一人於前據躡其兩膝，一人後捧其頭，徐牽令偃臥，頭到地，三臥三
腰 痛，宜針決膝腰勾畫中青赤路脈，出血便瘥。
腰痛不得俯仰者，令患人正立，以竹柱地度至臍，斷竹乃以度背脊，灸竹上頭處，隨年壯。灸訖藏竹，勿令人知。
腰痛，灸腳跟上橫紋中白肉際十壯，良。
又灸足巨陽七壯（巨陽在外踝下）。
又灸腰目 七壯在尻上約左右是。
又灸八 及外踝上骨約中。
腰卒痛，灸窮骨上一寸七壯，左右一寸各灸七壯。
（論一首 方五十九首）
論曰︰補方通治五勞六極，七傷虛損。五勞五臟病，六極六腑病，七傷表裡受病。五勞者，一曰志勞，二曰思勞，三曰憂勞，四曰心勞，五曰疲勞。六極者，一曰氣極，二曰血極，三曰筋極，四曰骨極，五曰髓極，六曰精極。七傷者，一曰肝傷善夢，二曰心傷善忘，三曰脾傷善飲，四曰肺傷善痿，五曰腎傷善唾，六曰骨傷善飢，七曰脈傷善嗽。凡遠思強慮傷人，憂恚悲哀傷人，喜樂過度傷人，忿怒不解傷人，汲汲所願傷人，戚戚所患傷人，寒暄失節傷人。故曰五勞六極七傷也。論傷甚眾，且言其略，後方悉主之。
治五勞七傷，小腹急痛，膀胱虛滿，手足逆冷，食飲苦吐酸痰，嘔逆，泄下少氣，目眩耳襲，口焦，小便自利方。
膠飴（八兩） 黃耆 乾薑 當歸（各三兩） 人參 半夏 橘皮 芍藥 甘草（各二兩）附子（一兩） 大棗（十五枚）
上十一味 咀，以水一斗，煮取三升半，去滓，下膠飴，烊沸，分四服。（深師有桂心六兩，生薑一斤。無橘皮、乾薑。
又方 治虛損少氣，腹脹內急拘引小腹至冷，不得屈伸，不能飲食，寒熱頭疼，手足逆冷，大小便難，或複下痢，口乾，夢中泄精，或時吐逆恍惚，面色枯瘁，又複微腫，百節疼酸方。
附子 濃朴（各一兩） 人參 甘草 桂心 當歸 茯苓（各二兩） 麥冬 黃耆 龍骨（各三
上十五味 咀，以水一斗二升，煮取四升，去滓，納飴糖，每服八合，日三夜一。咳者，加生薑一倍。
又方 治五勞七傷，小腹急，臍下膨，兩脅脹滿，腰脊相引，鼻口乾燥，目暗□□。憒憒不樂，胸中氣急逆不下食飲，莖中策策痛，小便黃赤，尿有餘瀝，夢與鬼神交通，去精，驚恐虛乏方。
飴糖（八兩） 黃耆 遠志 當歸（《翼方》無） 澤瀉（各三兩） 芍藥 甘草 人參 龍骨
上十一味 咀，以水一斗，煮取二升半，去滓，納飴糖令烊，一服八合，消息又一服。（深師無飴糖、遠志、澤瀉、龍骨，有桂心六兩，半夏一升，附子一枚）。
治男女因積勞虛損，或大病後不複常苦四肢沉滯，骨肉酸疼，吸吸少氣，行動喘，或小腹拘急，腰背強痛，心中虛悸，咽乾唇燥，面體少色，或飲食無味，陰陽廢弱，悲憂慘戚，多臥少起，久者積年，輕者百日，漸至瘦削，五臟氣竭，則難可複振治之之方。
甘草（一兩） 桂心 生薑（各三兩） 芍藥（六兩） 膠飴（一升） 大棗（十二枚）
上六味 咀，以水九升，煮取三升，去滓，納膠飴，每服一升，日三服，間三日，複作一劑，後可與諸丸散。（仲景雲︰嘔家不可服。《肘後》雲︰加人參、黃耆各二兩佳。若患痰滿
治虛勞裡急諸不足方。
黃 生薑 桂心（各三兩） 甘草（二兩） 芍藥（六兩） 大棗（十二枚） 飴（一升）
上七味咀，以水一升，煮取三升，去滓，納飴，溫服一升，日三。間日再作嘔者，加生薑。腹滿者，去棗加茯苓四兩，佳。（仲景、《古今錄驗》並同深師，治虛勞腹滿食少，小便多者無飴，有人參二兩，半夏一升。又治大虛不足，小腹裡急勞寒拘引臍，氣上沖胸，短氣，言語謬誤，不能食，吸吸氣乏悶亂必效。治虛勞，下焦虛冷不甚渴，小便數者，有人參、當歸各二兩。若失精加龍骨、白蘞各一兩。《古今錄驗》治虛勞裡急，小腹急痛，氣引胸脅或心痛短氣者，以乾薑代生薑，加當歸四兩）。
治大勞虛羸劣，寒熱嘔逆，下焦虛熱，小便赤痛，客熱上熏頭目，及骨前胡（二兩） 黃耆 白芍 當歸 茯苓 桂心（各二兩） 甘草（一兩） 人參 半夏 白糖（各六兩） 生薑（八兩）
上十一味 咀，以水一斗二升，煮取四升，去滓，納糖，分四服。
治虛勞少氣，心胸淡冷，時驚惕，心中悸動，手足逆冷，體常自汗，五臟六腑虛損，腸鳴風濕，營衛不調百病，補諸不足，又治風裡急方。
黃 人參 橘皮 當歸 桂心 細辛 前胡 芍藥 甘草 茯苓 麥冬（各一兩） 半夏（二兩半） 生薑（五兩） 大棗（二十枚）
上十四味 咀，以水二斗，煮取四升，每服五合，日三夜一。（深師無橘皮、細辛、前胡、甘草、麥冬，有烏頭三兩，川椒二兩，遠志二兩。胡洽、崔氏有烏頭五枚、川椒一兩，崔氏樂令大黃 湯即此。）
治虛勞不足，四肢煩疼，不欲食，食即脹，汗出方。
黃 麥冬 桂心 白芍（各三兩） 人參 當歸 細辛 甘草 五味子（各一兩） 前胡（六
上十四味 咀，以水一斗四升，煮取三升，每服八合，日二服。（深師治虛乏，四肢沉重，或口乾吸吸少氣，小便利，諸不足，無麥門冬、五味子、細辛、前胡，有桑螵蛸二十枚。
治丈夫虛勞，風冷少損，或大病後未平複而早牽勞，腰背強直，腳中疼弱，補諸不足者，無五味子、細辛，有遠志、橘皮各二兩，蜀椒一兩，烏頭三枚。《短劇》治虛勞少氣，小便過多者，無五味子、細辛、人參、前胡、茯苓、半夏，有黃芩一兩，地黃二兩，以水九升，煮取三升。治虛勞胸中客氣寒冷癖痞，宿食不消吐噫，脅間水氣或流飲腸鳴，食不生肌肉，頭痛，上重下輕，目□□忽忽，去來躁熱，臥不得安，小腹急，小便赤，餘瀝，臨事不起，濃朴二兩。胡洽治五臟內傷者，無麥門冬、五味子、當歸、細辛、前胡、茯苓，名大黃 湯。
《延年秘錄》主補虛損，強腎氣者，無麥門冬、五味子、細辛、前胡、有防風、川芎各三兩。
治虛勞寒，飲在脅下，決決有聲，飲已如從一邊下決決然也，有頭並沖皮起，引兩乳內痛，裡急，善夢失精，氣短目□□，忽忽多忘方。
川椒（二合） 半夏（一升） 生薑（一斤） 甘草（二兩） 人參（三兩） 飴糖（八兩）
上六味 咀，以水一斗，煮取三升，去滓，納飴，溫服七合。裡急拘引加芍藥、桂心各三兩。手足厥，腰背冷加附子一枚。勞者加黃 一兩。
治五勞七傷，虛羸不足，面目黧黑，手足疼痛，久立腰疼，起即目眩，腹中懸急，而有絕傷外引四肢方︰
生薑 芍藥 乾地黃 甘草 川芎（各五兩） 大棗（三十枚）
上六味 咀，以水六升，漬一宿，明旦複以水五升，合煮取三升，分三服。藥入四肢百脈，似醉狀是效。無生薑用乾薑二兩，酒漬一宿用之。常行此方神妙。
治虛勞損羸乏，咳逆短氣，四肢煩疼，腰背相引痛，耳鳴面黧黯，骨間熱，小便赤黃，心悸目眩，諸虛乏方。
羊腎（一具） 桂心（一兩） 人參 澤瀉 五味子 甘草 防風 川芎 地骨皮 黃耆 當歸
上十六味咀，以水一斗五升，先煮腎，取一斗，去腎入藥，煎取三升，分三服。可常服之。（《廣濟》治虛勞百病，無人參、甘草、川芎、當歸、芍藥、元參、生薑，有蓯蓉三兩，牛膝、五加皮各二兩。胡洽治大虛傷損，夢寤驚悸，上氣肩息，腎中風濕，小腹裡急引腰脊，四肢常苦寒冷，大小便澀利無常，或赤或白，足微腫，或昏僻善忘者，無澤瀉、防風、黃耆、元參、磁石、骨皮，有黃芩一兩，麥冬、地黃、遠志各三兩，大棗二十枚。崔氏
治腎臟虛勞所傷補益者，無川芎、元參、骨皮、磁石，有黃芩、遠志各二兩，乾地黃三兩，麥冬四兩，大棗二十枚。治五勞六極八風十二痺，補諸不足者，無澤瀉、甘草、防風、芍藥、元參、骨皮、生薑、五味子，有附子、丹皮各一兩，地黃一兩半，牡荊子，菖蒲桑螵蛸各二兩《近效方》除風下氣，強腰腳，明耳目，除痰飲，理營衛，永不染時疾。諸風者，無當歸、芍藥、磁石，有獨活，牛膝各一兩半，麥冬二兩，丹參五兩，為煮散，分作二十四帖，每帖入生薑一分，杏仁十四枚，水三升，煮取一升）。
又方 羊腎（一具，切，去脂，以水一斗六升，煮取一斗三升） 大棗（二十枚） 桑皮（六兩） 五味子 黃耆 蓯蓉 巴戟天 防風 秦艽 澤瀉 人參 桂心 山藥 丹參 遠志 茯苓
上二十二味 咀，納腎汁中，煮取三升，分三服。相去如人行五裡再服。
治大虛不足，小便數，噓吸焦 引飲，膀胱滿急，每年三伏中常服三劑，於方中商量用之。
羊腎（一具） 麥冬 骨皮 人參 石斛 栝蔞根 乾地黃 澤瀉 桑皮（一作桑寄生）五味
上十七味 咀，以水一斗五升，先煮腎，取一斗二升，去腎納藥，煮取三升，去滓，分三服。（《短劇》無石斛、栝蔞、骨皮、桑皮、茯苓。有川芎、川連、龍骨各二兩，螵蛸二十枚。
又治腎氣不足，消渴引飲，小便過多，腰背疼痛者，無石斛、栝蔞、桑皮、骨皮、甘草，有川芎二兩，黃芩、芍藥各一兩，桑螵蛸二十枚，雞 皮一兩。崔氏治臟損虛勞，李子豫增損者，無石斛、栝蔞、骨皮、桑皮，有黃 、黃芩、芍藥、防風各二兩。
治左脅氣沖膈上滿，頭上有風如蟲行，手中頑痺，鼻塞，腳轉筋不能伸縮，兩目時腫痛方︰
豬腎（一具） 防風 川芎 橘皮 澤瀉 桂心 石斛（各一兩） 半夏 茯苓 丹參 通草 生薑（各二兩） 乾地黃（三兩）
上十三味 咀，以水一斗半，煮腎，減三升，去腎下藥，煮取二升七合，去滓，分三服。
治五臟虛竭短氣，咳逆傷損，悒鬱不足，下氣通津液方。
五味子 桂心 人參 甘草（各一兩） 麥冬 小麥（各一升） 生薑（八兩） 粳米（三合） 薤白 枸杞根白皮（各一升）
上十味 咀，以水一斗二升，煮取三升，每服一升，日三。口燥先煮竹葉一把，水減一升，去葉納諸藥，煮之。（《翼方》無生薑）。
治虛損短氣，咽喉凝唾不出如膠塞喉方。
麥冬（五兩） 人參 茯苓（各半兩） 前胡（三兩） 芍藥 甘草 地黃 桂心（各一兩） 大棗（三十枚）
上九味 咀，以水九升，煮取三升，分溫三服。
車前子（三兩） 防風 桂心（各二兩） 巴戟 丹參 鹿茸 地黃 枸杞根皮 五加皮（各五兩）
治男子五勞七傷，胸中逆滿，害食乏氣嘔逆，兩脅下脹，小腹急痛，宛轉欲死，調中平臟理絕傷方。
人參 當歸 白芍 甘草 桂心 麥冬 白糖 生薑（各二兩） 前胡 橘皮 川椒 茯苓 五味子（各一兩） 枳實（三兩） 大棗（十五枚）
上十五味咀，以東流水一斗五升，漬藥半日，用三年陳蘆梢煎，取四升，納糖複煎數沸，服一升。二十以下，六十以上者，服七八合。雖年盛而久羸者，亦服七八合，日三夜一．不爾，藥力不接，則不能救病，要用勞水陳蘆，不則，水強火盛猛，則藥力不出也。貞觀初有人患羸瘦殆死，餘處此方一劑，即瘥。如湯沃雪，所以記錄之。
治男子五勞六絕。其心傷者，令人善驚，妄怒無常。其脾傷者，令人腹滿喜噫，食竟欲臥，面目萎黃。其肺傷者，令人少精，腰背痛，四肢厥逆。其肝傷者，令人少血，面黑。
其腎傷者，有積聚，小腹腰背滿痺，咳唾，小便難。六絕之為病，皆起於大勞脈虛，外受風邪，內受寒熱，令人手足疼痛，膝以下冷，腹中雷鳴，時時泄痢，或閉或利，面目腫，心下憒憒，不欲語，憎聞人聲方。
地黃 菟絲子 山萸肉 地麥（各五兩） 遠志 巴戟天（各半兩） 麥冬 五味子 甘草 人參 蓯蓉 石斛 茯苓 桂心 附子（各一兩半）
上十五味治下篩，酒服方寸匕，日三，加至三匕。
治大風，四肢不收不能自反覆，兩肩疼痛，身重脛急筋腫不能行，時寒時熱，足 如刀刺，身不能自任，此皆得之飲酒。中大風露，臥濕地，寒從下入，腰以下冷，不足無氣。
子精虛，脈寒，陰下濕莖消，令人不樂恍惚時悲，此方除風輕身益氣，明目強陰，令人有子補不足方。
石斛（十分） 牛膝（二分） 杜仲 附子（各四分） 柏子仁 松脂 石龍芮 雲母粉 芍藥
上十六味治下篩，酒服方寸匕，日二。陰不起倍菟絲子、杜仲。腹中痛倍芍藥。膝中痛倍牛膝。背痛倍萆 。腰中風倍防風。少氣倍柏子仁。蹶不能行倍澤瀉。隨病所在倍三分，亦可
治虛勞百病方。
羊腎（一具陰乾） 茯苓（一兩半） 五味子 巴戟 萸肉 石龍芮 桂心 牛膝 甘草 防風 乾薑 細辛（各一兩） 地黃（二兩） 人參 鐘乳粉 菟絲子 石斛 丹參 肉蓯蓉 附子（
上二十味治下篩，合鐘乳粉和攪，更篩令勻，平旦以清酒服方寸匕，稍加至二匕，日再又方 治男子五勞七傷，八風十二痺，無有冬夏，悲憂憔悴，凡是病皆須服之方。
羊腎（一具陰乾） 濃朴 茯苓 五味子 巴戟 桂心 石龍芮 山萸肉 細辛 人參 石斛 女萎 牡荊子 芍藥 白蘞 乾漆 礬石 龍膽 川芎 蓯蓉續斷 白朮 菊花 川椒 遠志 黃耆 澤瀉 萆 黃芩（各一兩） 乾薑 附子 防風 菖蒲 牛膝（各一兩半） 桔梗（二兩半） 山藥 秦艽（各二兩）
上三十七味治下篩，酒服方寸匕，日三。忌房室。
又方 羊腎（一具陰乾） 石龍芮 續斷 桔梗 乾薑 菖蒲 山萸肉 茯苓（各二兩）濃朴 五味子 巴戟天 桂心 細辛 人參 石斛 女萎 牡荊子 芍藥白蘞 龍膽 川芎 蓯蓉 川椒 白朮 菊花 黃耆 萆 附子 天雄 烏頭 牛膝 山藥（一兩半） 秦艽 石（各一兩，一作礬石） 遠志（二兩半）乾漆（三兩）
上三十六味治下篩，酒服方寸匕，日三。
（此比前方無澤瀉、黃芩、防風，有烏頭、天雄，餘俱同）。
補丈夫一切病，不能具述方。
山藥 荊實（一方用枸杞子） 續斷（一方用遠志） 茯苓（一方用茯神） 牛膝 菟絲子 巴戟 杜仲（各一兩） 蓯蓉 （一兩） 五味子 山萸肉（一方用防風） 蛇床子（二分）
上十二味治下篩，酒服方寸匕，日三夜二。惟禁酸、蒜，自外無所忌。服後五夜知覺，十夜力生，十五夜力壯如盛年，二十夜力倍。若多忘，加遠志、茯苓。體澀，加柏子仁服三劑，益肌肉。亦可為丸，服三十丸，日二夜一，以頭面身體暖為度。其藥和平不熱，調五臟，久
補五勞方︰
五月五日采五加莖，七月七日采葉，九月九日取根，治下篩，服方寸匕，日三。常服去風勞，妙。
治五勞六極七傷虛損方︰
蓯蓉 白龍骨 陽起石 續斷 天雄（各七分） 五味子 牡蠣 蛇床子 地黃 天冬桑
上十七味治下篩，酒服方寸匕，日三服。
治五勞七傷，虛羸無氣力傷極方。
鐘乳（六兩，無論粗細，以白淨無赤黃黑為上，銅鐺中可盛三兩汁，並取粟粗糠二合許，納鐺中煮五六沸，乃納乳煮，水欲減又添如故。一 時出，以暖水淨淘之，曝乾，玉 研不作
鹿角（白者） 白馬莖（別研） 硫黃（別研） 鐵精 石斛 人參 磁石 桂心 僵蠶（各一兩） 蛇床子（三兩）
上十味為末，以棗膏和搗三千杵，酒服三十丸如梧子，日再。慎房室及生冷醋滑雞豬陳敗。
治傷損乏少氣力虛勞百病，令人力強，飲食去風冷。（方見十七卷，肺臟
主益氣調中補絕，令人嗜飲食除熱方。
生地黃三十斤，細切曝乾，又取生者三十斤，搗汁漬之，令相得，出曝乾，複如是九番曝，搗末，食後酒服方寸匕，勿令絕。
治風勞毒冷，百治不瘥補虛方。
鐘乳 紫石英 白石英 白朮 桔梗 防風（各五分） 栝蔞根 人參 川椒 乾薑 附子
上十六味治下篩，酒服方寸匕，日三。行十數步至五十步以上，服此大佳。少年勿用。
自余補方通用，老少皆宜，冬日服之。（《翼方》名更生散，不用紫石英、川椒、杜仲、茯苓，用赤石脂，為十三味）。
黃帝問五勞七傷於高陽負，高陽負曰︰一曰陰衰，二曰精清，三曰精少，四曰陰消，五曰囊下濕，六曰腰（一作胸）脅苦痛，七曰膝厥痛冷不欲行，骨熱，遠視淚出，口乾腹中鳴，時有熱，小便淋瀝，莖中痛，或精自出，有病如此，所謂七傷。一曰志勞，二曰思勞，三曰心勞，四曰憂勞，五曰疲勞，此謂五勞。黃帝曰︰何以治之？高陽負曰︰石韋丸主之。
石韋 細辛 石 遠志 茯苓 澤瀉 菖蒲 杜仲 蛇床子 蓯蓉 桔梗 牛膝 天雄山萸肉 柏子仁 續斷 山藥（各二兩） 防風 赤石脂（各三兩）
上十九味為末，取棗膏如蜜，和丸如梧子，酒服三十丸，日三。七日愈，二十日百病除，常服良。（崔氏無 石，茯苓、澤瀉、桔梗、山藥，有栝蔞根二兩半）。
治腎氣虛損，五勞七傷，腰腳酸疼，肢節苦痛，目暗□□，心中喜忘，恍惚不定，夜臥多夢，覺則口乾，食不得味，心常不樂，多有恚怒，房室不舉，心腹脹滿，四體疼痺，口吐酸水，小腹冷氣，尿有餘瀝，大便不利方悉主之，人服延年不老，四時勿絕，一年萬病除愈方。
杜仲 巴戟（各六分） 人參 五加皮 五味子 天雄 牛膝 防風 遠志 石斛 山藥 狗脊（各四分） 地黃 蓯蓉（各十二分） 鹿茸（十五分） 菟絲子 茯苓（各五分） 覆盆子 石龍芮（各八分） 萆 蛇床子 石南（各三分） 白朮（三分） 天冬（七分）
上二十四味為末，蜜和丸如梧子，酒服十丸，日三。有風加芎、歸、黃耆、五加皮、石南、獨活、天雄、茯神、白朮、柏子仁各三分。有氣加濃朴、枳實、橘皮各三分。冷加乾薑、桂心、吳茱萸、附子、川椒、細辛各三分。泄精加韭子、白龍骨、牡蠣、鹿茸各三分。泄痢加赤石脂、龍骨、黃連、烏梅肉各三分。春依方服。夏加地黃五分，黃芩三分，麥冬四分，冷則去此，加乾薑、桂心、川椒各三分，若不熱不寒，亦不須增損，直爾服之。三劑以上，即覺庶事悉佳。慎酸蒜膾陳臭大冷醉吐，是外百無所慎。稍加至三十丸，不得增，常以此為度。
治諸虛勞百損方。
山藥（二兩） 蓯蓉（四兩） 五味子 菟絲子 杜仲（各三兩） 牛膝 山萸肉 地黃 澤瀉茯神（一作茯苓） 巴戟 赤石脂（各一兩）
上十二味為末，蜜丸如梧子，食前酒服二十丸，加至三十丸，日再。無所忌，惟禁醋蒜陳臭等物。服七日後，令人健，四肢潤澤，唇口赤，手足暖，面有光彩，消食，身體安和，音聲清朗，是其驗也。十日後長肌肉，其藥通中入腦鼻，必酸疼，勿怪。若求大肥，加燉煌石膏二兩。失性健忘加遠志一兩。體少潤澤加柏子仁一兩。（《古今錄驗》有白馬莖二兩，為十六味。治丈夫五勞七傷，頭痛，目眩，手足逆冷，或煩熱有時，或冷痺骨疼腰髖不遂，食雖多不生肌肉，或少食而脹滿，體澀無光澤，陽氣衰絕，陰氣不行，此藥能補十二經脈，起陰陽，通內製外，安魂定魄，開三焦，破積聚，濃腸胃，消五臟邪氣，除心內伏熱，強筋練骨，輕身明目，除風去冷，無所不治，補益處廣，常須服餌為佳，七十老人服之尚有非常力，況
治男子女人虛損傷絕，頭目眩，骨節煩疼，飲食減少，羸瘦百病方。
山藥 附子（《古今錄驗》作茯苓） 人參 澤瀉（各八分） 天冬 地黃 黃芩 當歸（各十分） 乾漆 杏仁 阿膠（各二分） 白朮白蘞（《古今錄驗》作防風） 芍藥 石膏 前胡（各三分） 桔梗 乾薑 桂心（各四分） 大黃（六分） 五味子（十六分）甘草（二十分）大豆卷（五分。《
上二十四味為末，蜜和棗膏，搗三千杵，丸如梧子，酒服五丸，日三。漸增至十丸。（仲景無丸如彈丸，每服一丸，以一百丸為劑。）
治虛勞不足，大渴欲飲水，腰痛，小腹拘急，小便不利方。
地黃（八兩） 萸肉 山藥（各四兩） 丹皮 茯苓 澤瀉（各三兩） 桂心 附子（各二兩）
上八味為末，蜜丸如梧子大，酒服十五丸，日三。加至二十五丸。（仲景雲︰常服去附子，加五味子。姚公雲︰加五味子三兩，蓯蓉四兩。張文仲加五味子、蓯蓉各四兩。《肘後方》用地黃四兩，澤瀉、附子各一兩，餘各二兩）。
治虛勞腎氣不足，腰疼陰寒，小便數，囊冷濕，尿有餘瀝，精自出，陰痿不起，忽忽喜悲方。
地黃（八分） 遠志 防風 乾薑 牛膝 麥冬 葳蕤 山藥 石斛 細辛 骨皮 甘草 附子 桂心 茯苓 山萸肉（各四分） 蓯蓉（六分） 鐘乳粉（十分） 羊腎（一具）
上十九味為末，蜜丸如梧子，酒服十五丸，日三。稍加至三十丸（《古今錄驗》無遠志、防風、乾薑、葳蕤、牛膝、骨皮、甘草、鐘乳，有狗脊一兩，黃 四兩，人參三兩，澤瀉、乾薑各二兩，大棗一百枚）。
又方 治男子婦人勞損虛羸，傷寒冷乏力，無所不治方。
石斛（二兩） 紫菀 牛膝 白朮（各五分） 麻仁（一分） 人參 當歸 茯苓 川芎 大豆卷（一具）
上十八味為末，蜜丸如梧子，酒服十丸，日再，漸增之。（一方有蓯蓉六分。
又方 此方勝胡公腎氣丸及五石丸。
地黃 茯苓 元參（各五兩） 澤瀉 山藥 山萸肉 桂心 芍藥（各四兩） 附子（三兩）
上九味為末，蜜丸如梧子，酒服二十丸，加至三十丸，以知為度。（《翼方》有丹皮四兩）
又方 治腎氣不足羸瘦日劇，吸吸少氣，體重耳聾目暗百病方。
桂心（四兩） 地黃（一斤） 澤瀉 薯蕷 茯苓（各八兩） 丹皮（六兩） 半夏（二兩）
上七味為末，蜜丸如梧子，酒服十丸，日三服。
治五勞七傷，諸虛不足，腎氣虛損，目視□□，耳無所聞方。
黃 乾薑 當歸 羌活（一作白朮） 川芎 甘草 茯苓 細辛 桂心 烏頭 附子防
上十九味為末，以棗膏與蜜為丸如梧子大，酒服十五丸，日二，加至三十丸。一方無川芎、乾薑、當歸、羌活，為十五味。（《古今錄驗》無羊腎，有羌活、鐘乳、紫石英、石硫黃、赤石脂、白石脂、礬石各二分，名五石黃 丸）。
又方 療虛勞方。
黃 鹿茸 茯苓 烏頭 乾薑（各三分） 地黃 當歸 桂心 川芎（各四分） 杞白皮 菟
上十五味為末，蜜丸如梧子，平旦酒服十丸夜十丸，以知為度，禁如藥法。
治五勞七傷，氣不足，陰下濕癢或生瘡，小便數，有餘瀝，陰頭冷疼，精自出，小腹急，繞臍痛，膝重不能久立，目視漠漠，見風淚出，脛酸精氣衰微，臥不欲起，手足厥冷，調中利食方。
蓯蓉 牛膝 山藥（各六分） 續斷 萸肉 大黃（各五分） 遠志 澤瀉 天雄 柏子仁 菟絲 人參 防風 栝蔞根 杜仲 石斛 川連 白朮 甘草 石 當歸（各一兩） 桂心 石南
上三十一味為末，蜜丸如梧子，酒服五丸，日三，加至二十丸。
治五勞七傷補益方。
酸棗仁 柏子仁 薏苡仁 菟絲子 枸杞子 蛇床子 子 地膚子 烏麻子 牡荊 子地黃 山藥 桂心（各二兩） 蓯蓉 菊花子（各三兩） 五味子（二兩）
上十六味為末，蜜丸如梧子，酒服二十丸，日三夜一。
治五勞七傷，補五臟除萬病方。
人參 石斛 當歸 杜蒙 石長生 石韋 白朮 遠志 蓯蓉 巴戟 紫菀 茯苓 天雄 附子 乾薑 蛇床子 牛膝 牡蠣 牡丹 甘草 柏子仁 山藥 阿膠 地黃 五味子（各
上二十六味為末，蜜丸如梧子，酒服三丸，日三。
治五勞七傷六極，強力行事舉重，重病後骨髓未滿房室，所食不消胃氣不平
麥冬（三斤） 地黃 石韋（各一斤） 紫菀 五味子 蓯蓉 甘草 阿膠 杜仲 遠志 茯苓 天雄（各半斤）
上十二味為末，蜜丸如梧子，食上飲若酒服十丸，日三，加至二十丸。
治五勞七傷百病方。
地黃（八兩） 乾薑 當歸 石斛 蓯蓉 天冬 白朮 甘草 人參 芍藥（各六兩） 紫菀大黃 黃芩（各五兩） 防風（四兩） 杏仁 茯苓（各三兩） 白芷（一兩） 麻仁（半兩） 川椒（三升）
上十九味為末，白蜜、棗膏和丸如彈子，空腹服一丸，日三十日效。
治五勞七傷，每事不如意，男子諸疾方。
赤石脂 山萸肉（各七分） 防風 遠志 栝蔞根 牛膝 杜仲 山藥（各四分） 菖蒲 續斷 天雄 柏子仁 蓯蓉（二分） 石韋（二分） 蛇床子（六分）
上十五味為末，蜜、棗膏和丸如梧子大，空腹服五丸，日三服，十日知。久服不老。加菟絲子四分佳。
補益方。
鹿角 白馬莖（一作鹿莖） 石斛 山藥 地黃 人參 菟絲子 防風 蛇床子（各五分）山萸肉 杜仲 赤石脂 澤瀉 乾薑（各四分） 石龍芮 遠志（各三分） 五味子 巴戟天 牛膝（
上二十一味為末，蜜丸如梧子，酒服三十丸，日二。忌米醋。（一方無乾薑、五味子。
補虛益氣，治五臟虛勞損傷陰痺，陰下濕癢或生瘡，莖中痛，小便餘瀝，四肢噓吸，陽氣絕，陽脈傷方。
蓯蓉 山藥（各五分） 蛇床子 遠志（各四分） 菟絲子（六分） 天雄（八分） 五味子山萸
上九味為末，蜜丸如梧子，酒服二十丸，日二，加至二十五丸。
治五勞七傷六極，臟腑虛弱，飲食不下，顏色黧黯，八風所傷，補虛益氣，進食資顏色長陽方。
地黃 茯苓 天雄（各七分） 蛇床子（六分） 桂心 麥冬（各五分） 遠志 蓯蓉 杜仲甘草（各十分） 五味子（四分） 阿膠 棗肉（各八分）
上十三味為末，蜜丸如梧子，酒服二十丸，日再，加至三十丸。常服彌佳。
治虛勞不起，囊下癢，汗出，小便淋瀝，莖中數痛，尿時赤黃，甚者失精，劇苦溺血，目視□□，見風淚出，莖中冷，精氣衰，兩膝腫不能久立，起則目眩補虛方︰
蛇床 細辛 天雄 大黃 柏子仁 菟絲子、杜仲 茯苓 防風 萆 菖蒲 澤瀉（各四分） 遠志 牛膝（各六分） 栝蔞根（三分） 萸肉 桂心 蓯蓉 山藥 川椒 石葦 白朮（各
上二十二味為末，蜜丸如梧子，酒服十五丸，日再，漸加至五十丸。十五日身體輕，三十日聰明，五十日康健複壯。
治五勞七傷羸瘦，補益，令人充健方。
覆盆子 菟絲子（各十二分） 蓯蓉 鹿茸 巴戟 白龍骨 茯苓 天雄 白石英 五味子 續斷 山藥（各十分） 地黃（八分） 遠志 乾薑（各六分） 蛇床子（五分）
上十六味為末，蜜丸如梧子，酒服十五丸，日再。細細加至三十丸。慎生冷陳臭。（張文仲無龍骨、鹿茸、天雄、續斷、白石英，有石斛、白朮、桂心、枸杞子、人參、柏子仁、澤瀉各六分，牛膝、細辛各四分，赤石脂、甘草各八分，山萸五分。）
治五勞七傷，虛羸無力傷極方︰
菟絲子 五味子（各二兩） 蛇床子（一兩）
上三味為末，蜜丸如梧子，每服十丸，日三，禁如常法。
乾漆 柏子仁 山萸肉 酸棗仁（各一兩）
上四味為末，蜜丸如梧子，每服二七丸，加至二十丸，日二。
治風冷，補虛弱，亦主百病方。
地黃 山藥 牡蠣 天雄 蛇床子 遠志 杜仲 鹿茸 桂心 五味子 鹿銜草 石斛 車前子 菟絲子 蓯蓉 雄雞肝 未連蠶蛾（等分）
上十七味合搗為末，蜜丸如小豆大，酒服三丸，加至七丸，日三夜一。禁如常法。須令常有藥氣大益，人服藥十日以後，少少得強。
崔平世治五勞七傷方︰
鐘乳粉 萆 （各一分） 巴戟 菟絲子 蓯蓉（各二分） 乾薑（三分，一作乾地黃）
上六味為末，蜜丸如梧子，酒服七丸，日三服訖，行百步服酒三合，更行三百步，胸中熱定，即食干飯，牛羊兔肉任為羹，去肥膩。餘不忌。
明目益精長志倍力，久服長生耐老方︰
遠志 茯神 細辛 菟絲子 木蘭 續斷 人參 菖蒲 龍骨 當歸 川芎 茯苓（各五分）
上十二味為末，蜜丸如梧子，服十丸，日二夜一。滿三年益智。
療丈夫虛勞冷骨中疼痛，陽氣不足，陰下疥（一作痛）熱方。
磁石 石斛 澤瀉 防風（各五兩） 杜仲 桂心（各四兩） 天雄 桑寄生 天冬 黃（各
上十二味 咀，以酒四斗浸漬，服三合，漸加至五合，日再服。亦可單漬磁石服之。
治男女五勞七傷，消枯羸瘦，風虛痼冷，少氣力，無顏色，不能動作，口苦咽燥，眠中不安，惡夢驚懼百病方。
白石英（碎如米，以醇酒九升，銅器中微火煎，取三升，以竹篦攪勿住手，去滓澄清） 紫石英（製同上，各一斤） 地黃（一斤） 白蜜（三斤） 酥（一斤）桃仁（三斤） 石斛（五兩） 柏子仁 遠志 茯苓 山萸肉 人參 麥冬 桂心 乾薑 五味子 白朮 蓯蓉 甘草 天雄白芷 細辛 川芎 黃耆 防風山藥（各二兩）
上二十四味治下篩，納煎中，如不足加酒取足為限，煎令可丸，丸如梧子大，酒服二十丸，日三，稍加至四十丸為度。無藥者，可單服煎。令人肥白充實。
取當年新角連腦頂者為上，看角根有斫痕處亦堪用，退角根不平者是不堪。諸麋角丸方，凡有一百一十方，此特出眾方之外，容成子羔服而羽化。夫造此藥取角五具，或四具、三具、二具、一具為一劑，先去尖一大寸，即各長七八寸，取勢截斷，量把鎊得，即於長流水中以竹器盛懸，浸可十宿。如無長流水處，即於淨盆中滿注水浸，每夜易換，即將出，削去皺皮，以利鎊，鎊取白處至心即止，以清粟米泔浸兩宿，初經一宿即干，沃去舊水，置新絹上曝乾淨擇，去惡物、粗骨皮及鎊不勻者，即以無灰美酒，於大白瓷器中浸經兩宿，其酒及器物隨藥多少，其藥及酒俱入淨釜中，初武火煮一食久後，即著文火微煎，如蟹目沸，以柳木篦長四尺闊三指者徐攪之，不得住手，困則易人，時時更添美酒，以成煎為度。煎之皆須平旦下手，不得經兩宿，仍看屑消似稀膠，即以牛乳五大升，酥一斤，以次漸下後藥。
麋角（一條，炙令黃為散，與諸藥同製之） 檳榔 通草 秦艽 人參 甘草 菟絲子 肉蓯蓉（各二兩）
上搗為散，如不要補，即不須此藥共煎，又可一食時候，藥似稠粥即止，火少時歇熱氣，即投諸藥散相和，攪之相得，仍待少時漸稠粘堪作丸，即以新器盛貯，以眾手一時丸就如梧子大。若不能眾手丸，就旋暖漸丸亦得之。如粘手，著少酥塗手。其服餌之法，空腹取三果漿下之。如無三果漿，酒下亦得。初服三十丸，日加一丸至五十丸為度，日二服。初服一百日內，忌房室，服經一月，腹內諸疾自相驅逐，有微痢勿怪。漸後多泄氣，能食，聰耳明目，補心神安臟腑，填骨髓，理腰腳，能久立，髮白更黑，貌老還少。患氣者加枳實、青木香，準前各一大兩。若先曾服丹石等者，即以三黃丸食上壓令宣洩。如飲酒食麵，口乾，鼻中氣粗，眼澀，即以蜜漿飲之即止，如不止，加以三黃丸使微利。諸凡如此一度發動已後，方使調暢服，至二百日，面皺自展光澤。一年，齒落更生，強記身輕，若風日行數百裡。二年，常令人肥飽少食，七十以上卻成後生。三年，腸作筋髓，預見未明。四年，常飽不食，自見仙人，三十以下服之不輟顏，一定而不變。其藥修合須淨室中，不得令女人、孝子、雞犬等見。婦人服之亦佳。
治五臟虛勞，小腹弦急脹熱方︰
灸腎俞五十壯，老少損之。若虛冷可至百壯，橫三間寸灸之。
