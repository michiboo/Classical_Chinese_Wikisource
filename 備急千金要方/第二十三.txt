（凡五類）
（論一首 方八十三首 灸法十六首）
論曰︰夫九漏之為病，皆寒熱瘰癧在於頸腋者，何氣使生？此皆鼠 寒熱之毒氣，堤留於脈而不去者也。鼠之本，皆根在於臟，其末上出於頸腋之下，其浮於脈中，而未著於肌肉，而外為膿血者易去。去之奈何？曰︰請從其末，引其本，可使衰去而絕其寒熱。審按其道以予之，徐往來以去之，其小如麥者，一刺知，三刺已。決其死生，奈何？曰︰反其目，視其中，有赤脈從上下貫瞳子，見一脈一歲死，見一脈半一歲半死，見二脈二歲死，見二脈半二歲半死，見三脈三歲死。赤脈不下貫瞳子者，可治也。
凡項邊、腋下先作瘰癧者，欲作漏也。宜禁五辛酒麵，及諸熱食。凡漏有似石癰累累然作子，有核在兩頸及腋下，不痛不熱，治者皆練石散敷其外，內服五香連翹湯下之。（二方並見二十二卷癰疽門）。已潰者治如癰法。諸漏結核未破者，火針針使著核結中，無不瘥者。何謂九漏？一曰野狼漏，二曰鼠漏，三曰螻蛄漏，四曰蜂漏，五曰蚍蜉漏，六曰蠐螬漏，七曰浮沮漏，八曰瘰癧漏，九曰轉脈漏。
治野狼漏始發於頸腫，無頭有根，起於缺盆之上，連延耳根腫大。此得之憂恚，氣上不得下，其根在肝。（一作肺）。空青主之，商陸為之佐方。
空青 腦（各二分） 肝（一具） 商陸 獨活 黃芩 當歸 乾薑 婦人蓐草 鱉甲 斑
上十六味，治下篩，酒服方寸匕，日三服，十五日服之。
治鼠漏始發於頸，無頭尾，如鼷鼠，使人寒熱脫肉。此得之食有鼠毒不去，其根在胃。
以狸骨主之。知母為之佐方。
狸骨 知母 桂心 鯪鯉甲 山龜殼 雄黃 甘草 乾薑（等分）
上八味，治下篩，飲服方寸匕，日三，仍以蜜和納瘡中，無不瘥者。先灸作瘡，後以藥敷之。已作瘡，不用灸。
治鼠漏方︰
用蛇虺所吞鼠燒末，服方寸匕，日二，不過三服，此大有驗，但難得耳，並敷瘡中佳。
又方 死鼠（一枚，中形者） 亂髮（如雞子大，一枚）
上二味，以臘月豬脂煎，令消盡膏成，分作二分。一分稍稍塗瘡，一分稍稍酒服之瘥。
鼠子當從瘡中出，良。
治鼠漏，瘡瘥複發及不愈，出膿血不止方。
以不中水豬脂， 咀生地黃，納脂中，令脂與地黃相淹，和煎六七沸。其瘡先用桑灰汁洗去惡汁，次以地黃膏敷上，日一易。
治螻蛄漏，始發於頸項狀如腫。此得之食瓜果，實毒不去，其根在大腸。荏子主之。
桔梗為之佐方。
荏子 龍骨（各半兩） 附子（一兩） 蜀椒（百粒） 桂心 桔梗 乾薑 礬石 獨活芎（
上十味，為末，以棗二十枚合搗，醋漿和丸，如大豆，溫漿下五丸，加至十丸。
治蜂漏，始發於頸瘰癧，三四處俱相連以潰。此得之飲流水，中有蜂毒不去，其根在脾。雄黃主之，黃芩為之佐方。
雄黃 黃芩（各一兩） 蜂房（一具） 茴香 吳茱萸 乾薑（各半兩） 蜀椒（二百粒） 鱉甲（
上八味，治下篩，敷瘡口上，日一度，十日止。
治蚍蜉漏，始發於頸，初得之如傷寒。此得之食中有蚍蜉毒不去，其根在腎。 石主之，防風為之佐方。
石 防風 知母 雌黃 桃白皮 乾地黃 獨活 青黛 斑蝥 白芷 松脂（一作柏脂） 芍藥 海藻 當歸（各二分） 白朮 皮（各四分） 蜀椒（百粒）
上十七味，治下篩，飲服一錢匕，日三。
治蠐螬漏，始發於頸下無頭尾，如棗核塊累移在皮中，使人寒熱心滿。此得之喜怒哭泣，其根在心。礬石主之，白朮為之佐方。
礬石 白朮 空青 當歸（各二分） 細辛（一兩） 皮 斑蝥 枸杞 地膽（各一分） 干烏腦（三大豆許）
上十味，為末，以醋漿服方寸匕，日三。病在上側輪臥，在下高枕，以便藥流下。
治浮沮漏，始發於頸如兩指，使人寒熱欲臥。此得之憂愁思慮，其根在膽。地膽主之，甘草為之佐方。
地膽 雄黃 乾薑 續斷 石決明 根 龍膽草（各三分） 甘草（一分） 細辛（二分） 大黃（半分）
上十味，治下篩，敷瘡，日四五度。（《古今錄驗》無雄黃，有硫黃）。
治瘰癧漏，始發於頸有根，初苦痛，令人寒熱。此得之因新沐濕結發，汗流於頸所致，其根在腎。雌黃主之，芍藥為之佐方。
雌黃 芍藥 茯苓 續斷 乾地黃 空青 石 乾薑 桔梗 蜀椒 恆山 虎腎 狸肉 烏腦 斑蝥 礬石（各一分） 附子（一兩）
上十七味，為末，蜜丸，如大豆，酒服十丸，日二。
治轉脈漏，始發於頸，濯濯脈轉，苦驚惕身振寒熱。此得之因驚臥失枕，其根在小腸。
（《集驗》作心。）斑蝥主之，白芷為之佐方。
斑蝥 白芷 綠青 大黃（各二分） 升麻 鐘乳 甘草 防風 地膽 續斷 麝香 石
上十七味為末，蜜丸如大豆，酒服十丸，日二。勿食菜，慎房室百日。（《外台》無大黃
治九漏方︰
空青 商陸 知母 狸骨 桔梗 防風 荏子 礬石 黃芩 白芷 芍藥 甘草 雌黃白朮 石 地膽 斑蝥 雄黃（等分
上十八味，為末，蜜丸如大豆，以酢服三丸，三十日知，四十日愈，六十日平複。百日內慎房室。（一方為散，酢服一刀圭，日二服，老小減半）。
又方 皮（半枚） 鯪鯉甲 樗雞（各四枚） 鶴骨（六分） 蜥蜴 蜈蚣（各一枚） 蜀椒 附子 當歸 蜂房 桂心 地榆 通草 乾漆 牡丹皮 薏苡仁 蒺藜子 漏蘆（一作蘆） 龍膽（一作龍骨） 土瓜（各二分） 斑蝥（四分） 蛇床子 苦參 大黃 蛇蛻皮 雄黃茹 細辛
上二十八味，為末，酒服五分匕，以知為度，日一服。
又方 斑蝥（七枚） 皮 真珠 雄黃（各一分）
上四味，治下篩，酒服半錢匕，日三。
又方 未成煉松脂，填瘡孔滿，日三四度，七日瘥，有神驗。
又方 斑蝥（二七枚） 雄黃 桂心 犀角（各一兩）
上四味，為末，酒服一錢匕，日二服，病從小便出。
又方 馬齒莧（陰乾） 臘月燭燼（等分）
上二味，為末，以臘月豬脂和其瘡，先以暖泔清洗淨，拭乾後，以藥敷，日三。
又方 干牛屎 幹人屎（等分）
上二味，搗，先以綿幕瘡上，綿上著屎，蟲聞屎氣即出。若癢即以綿去之，更別取屎及綿著其上如前，蟲盡乃止。
又方 苦瓠四枚，大如盞者，各穿一孔如指大，置湯中煮數沸，取一竹筒，長一尺，一頭納瓠孔中，一頭注瘡孔，冷則易之。
治一切漏方︰
斑蝥（四十枚） 豉（四十九枚） 芫青（二十枚） 生大豆黃 地膽（各十枚） 蜈蚣（一寸半） 犀角 牛黃（各棗核大）
上八味，為末，蜜丸，如梧子大，飲服二丸，須臾多作酸漿粥，冷凍飲料之。病從小便出，視尿盆中如有蟲形狀，又似膠汁，乃病出也。間日一服，飲粥如常。小弱者，隔三、四日。
侯無蟲出，瘡漸瘥。特忌油膩，一切器物皆須灰洗，乃作食。（崔氏雲︰治九漏，初服藥夜少食，明旦服二丸，至七日。甚虛悶，可煮食蔓菁菜羹，其餘脂膩酸物果子之類，並不得食。
人強
又方 煮鹽花，以面擁病上，納鹽花面匡中，濃二寸，其下以桑葉三重籍鹽，候冷熱得所可忍，冷則無益，熱則傷肉，一日一度，候瘰癧根株勢消則止。若已作瘡者，搗 谷為末
又方 槲背陰白皮三十斤，銼碎，以水一石，煮取一斗，去滓，煎如糖。又取都廁上雄雌鼠屎各十四枚燒，令汁盡為末，納煎中。又溫酒一升，投煎中合攪之。羸人服半升，當有蟲出。
又方 霜下瓠花，曝乾為末，敷之。
又方 搗土瓜根敷之，燥則易，不限時節。
又方 死蛇去皮肉取骨，為末，合和封瘡上。大痛以杏仁膏摩之，痛止。
又方 死蛇和臘月豬脂合燒，為末，納孔中。
又方 燒死蜣螂為末，醋和塗之。又死蛇灰醋和，敷之。
又方 故布裹鹽，如彈丸大，燒令赤，為末，酒服之。
又方 服白馬屎汁一升。
又方 豬脂一升，酒五合，煎沸，頓服之。
又方 水研杏仁服之。
又方 鹽、面，和燒灰，敷之。
又方 正月雄狐屎陰乾，搗末，水和服。
治漏作瘡孔方︰
用露蜂房為末，以臘月豬脂和，敷孔中。
治漏發心胸以下者方︰
松脂 武都雄黃（各三兩）
上二味，和為塊，刀子刮為散，飲服一方寸匕，日二。不瘥，更合。
治漏方︰
落鐵屑 狗頰車連齒骨（炙） 虎屎 鹿皮（帶毛，燒為灰）
上四味，等分，治下篩，以豬脂和，納瘡中，須臾即易，日五六度。
治一切冷 方︰
用人所吐蛔蟲燒灰，先用甘草湯洗去瘡惡，然後著灰，無不瘥。慎口味。
治鼠 腫核痛，未成膿者方︰
以柏葉敷腫上，熬鹽著葉上熨之，令熱氣下，即消。
治風漏及鼠漏方︰
赤小豆 白蘞 黃耆 牡蠣（等分）
上四味，為末，酒服方寸匕，日三。
治螻蛄 方︰
先以泔清煮槲葉，取汁洗瘡，拭乾，次以槲葉灰納瘡中。
治蜂 方論︰
初生狀如桃而癢，搔之則引大如雞子，如覆手者。熬鹽熨之三宿，四日不瘥，至百日成，其狀大如四五寸，石廣三寸，中生蜂作孔，乃有數百。以石硫黃隨多少燃燭燒，令汁出，著瘡孔中，須臾間見蜂數十，蜂盡乃瘥。
治蜂 方︰
以人屎、蛇蛻灰、臘月豬膏和敷之。
又方 鴉頭燒灰敷之。
又方 取蜂窠燒灰，臘月豬脂和敷孔中。
治蟻漏孔容針，亦有三四孔者方︰
用 皮、肝、心燒灰，為末，酒服一錢匕。
又方 死蛇腹中鼠，以臘月豬脂煎，候焦去滓，敷之。
又方 取大，燒耕 土令赤，以苦酒浸 土時合壁土故熱，以 著壁土上，展轉令熱，敷瘡上。
又方 鯪鯉甲二七枚，燒末，以豬脂和，敷瘡上。
又方 半夏一枚搗末，以鴨脂和敷上。
治瘰癧橫闊作頭狀若杏仁形，亦作瘰癧方︰
雄雞糞燒灰，臘月豬脂和封之。
治蜣螂 方︰
用牛屎燒灰，臘月豬脂和敷之。
又方 蜣螂丸（即蜣螂所食之屎）為末敷之。
又方 干牛屎為末敷之，癢即撥卻，更濃封，瘥乃止。
又方 熱牛屎塗之，數易，應有蜣螂出。
治蚯蚓 方︰
雞屎 蚯蚓屎（等分）
上二味，為末，用壯豬下頜髓和敷之。
治蠍 五六孔皆相通者方︰
搗茅根汁，著孔中。
治蝦蟆 方︰
用五月五日蛇頭及野豬脂，同水衣封之。
治蛇 方︰
用蛇蛻皮燒灰，臘月豬脂和封之。
治蛙 方︰
用蛇腹中蛙燒灰封之。
治顛當 方︰
搗土瓜根敷瘥。慎口味。
治雀 方︰
取母豬屎燒灰，臘月豬脂和敷上，當有蟲出如雀形。
治膿 方︰
以桃花為末，豬脂和封之。
治石 兩頭出者，其狀堅實，令人寒熱方︰
以大鈹針破之，次用鼠粘葉二分為末，和雞子白一枚，封之。
又方 搗槐子，和井花水封之。
又方 搗生商陸根，捻作餅子如錢大，濃三分，安漏上，以艾灸餅上，干易之，灸三四升艾，瘥。（《外台》灸瘰癧。）
又方 七月七日日未出時取麻花，五月五日取艾等分，合搗作炷，用灸瘡上百壯，（《外台》灸瘰癧）。
九漏，灸肩井二百壯。漏，灸鳩尾骨下宛宛中七十壯。諸漏，灸周遭四畔，瘥。諸惡漏中冷息肉，灸足內踝上各三壯，二年六壯。寒熱胸滿頸痛，四肢不舉，腋下腫，上氣，胸中有音，喉中鳴，天池主之。寒熱頸頜腫，後溪主之。寒熱酸痛，四肢不舉，腋下腫，馬刀，喉痺，髀膝脛骨搖，酸痺不仁，陽輔主之。寒熱頸腋下腫，申脈主之。胸中滿，腋下腫，馬刀，善自嚼舌頰，天牖中腫，寒熱，胸脅、腰、膝外廉痛，臨泣主之。寒熱頸腫，丘墟主之。腋下腫，馬刀肩腫，吻傷，太沖主之。寒熱頸瘰癧，大迎主之。
治鼠漏及瘰癧方。
白牛皮 白馬屎 白豬屎 白羊屎 白雞屎（各一升） 漏蘆（二斤）
上六味，各於石上燒作灰，研篩，以豬膏一升三合，煎亂髮一兩半，令極沸盡消，乃納諸末，微火上煎五六沸，藥成，去瘡痂，以鹽湯洗淨，帛拭乾，敷此膏。若無痂，亦須湯洗，日
治寒熱瘰癧及鼠 方。
曾青 荏子 礬石（一作 石） 附子（各半兩） 栝蔞根 露蜂房 當歸 防風 芎黃 黃芩 狸骨 甘草（各二兩） 細辛 乾薑（各一兩） 斑蝥
上十七味，治下篩，酒服一方寸匕，日再。
又方 治寒熱瘰癧方。
土瓜根 連翹 龍膽 黃連 栝蔞根 苦參 芍藥 恆山（各一兩）
上八味，為末，酒服五分匕，日三。（《翼方》及《外台》有狸骨一枚。《翼》一方有當歸，無栝蔞、恆山。）
治身體有熱瘰癧，及常有細瘡，並口中生瘡方。
薔薇根（三兩） 黃耆 黃芩 鼠李根皮 栝蔞根 芍藥 苦參 石龍芮 防風（一作防己） 白蘞 龍膽（各一兩） 梔子仁（四兩）
上十二味，為末，蜜丸，如梧子大，飲服十五丸，日再。（《冀方》有黃柏一兩。）
治瘰癧方︰
用白僵蠶，治下篩，水服五分匕，日三服，十日瘥。
又方 狸頭一枚炙，搗篩，飲服方寸匕，日二。
又方 故履內氈替燒末五匕，和酒一升，平旦向日服之，強行須臾吐鼠出，三朝服。
又方 狸頭蹄骨等炙黃，搗篩為散，飲服一錢匕，日再。
又方 貓兩眼陰乾燒灰，井花水服方寸匕，日再。
又方 干貓舌為末，敷瘡上。
又方 野狼屎灰敷之。
又方 狐頭、狸頭灰敷之。
又方 五月五日取一切種種雜草，煮取汁洗之。
又方 貓腦 莽草（等分）
上二味，為末，著 孔中。
灸漏方︰
葶藶子（一合） 豉（一升）
上二味，和搗，令極熟作餅子，如大錢，濃二分許，取一枚當瘡孔上，作大艾炷如小指大，灸餅上，三炷一易，三餅九炷，隔三日，複一灸。（《外台》灸瘰癧，《古今錄驗》雲︰
不灸瘰癧方︰
一切瘰癧在項上，及觸處但有肉結，凝似作 及癰癤者，以獨頭蒜截兩頭留心，大作艾炷一切瘰癧，灸兩胯裡患 處宛宛中，日一壯，七日止，神驗。又灸五裡、人迎各三十壯。又灸耳後發際直脈七壯。又灸患人背兩邊腋下後紋上，隨年壯。
（論三首 方二十九首灸法二首）
論曰︰卒得腸癰而不曉其病候，愚醫治之錯則殺人。腸癰之為病，小腹重而強，抑之則痛，小便數似淋，時時汗出，複惡寒，其身皮皆甲錯，腹皮急，如腫狀，其脈數者，小有膿也。（《巢氏病源》雲︰洪數者，已有膿也。）其脈遲緊者，未有膿也。甚則腹脹大，轉側聞水聲，或繞臍生瘡，或膿從臍中出，或小便出膿血。
問曰︰宮羽林婦病，醫脈之，何以知婦人腸中有膿，為下之即愈。師曰︰寸口脈滑而數，滑則為實，數則為熱。滑則為榮。數則為衛。衛數下降，榮滑上升，榮衛相干，血為濁敗，小
大黃（四兩） 牡丹（三兩） 芒硝（二兩） 瓜子（一升） 桃仁（五十粒）
上五味，咀，以水五升煮取一升，頓服，當下膿血。（《金匱》方用牡丹一兩，瓜子半升，芒硝二合。《刪繁》方用瓜子半升，芒硝半合。劉涓子用硝石三合，雲︰腸癰之病，小腹痞堅，或在膀胱左右，其色或白，堅大如掌熱，小便欲調時自汗出，其脈遲堅者，未成膿，可下之，當有血。脈數膿成不複，可下。《肘後》名瓜子湯。）
牡丹 甘草 敗醬 生薑 茯苓（各二兩） 桔梗 薏苡仁 麥門冬（各三兩） 丹參 芍藥（各四兩） 生地黃（五兩）
上十一味， 咀，以水一斗，煮取三升，分三服，日三。
又方 薏苡仁一升 牡丹 桃仁（各三兩） 瓜瓣（二升）
上四味， 咀，以水六升，煮取二升，分二服。（姚氏不用桃仁，用李仁。崔氏有芒硝二兩，雲︰腹中 痛，煩滿不安，或脹滿不下飲食，小便澀。此病多是腸癰，人多不識。婦人產凡腸癰，其狀兩耳葉紋理甲錯，初患腹中苦痛，或繞臍有瘡如粟皮熱，便膿血出似赤白下，不治必死方︰
以馬蹄灰，雞子白和塗，即拔毒氣，不過，再塗瘥。
又方 以瓜子三升搗末，水三升，煮取一升半，分三服。
又方 以馬牙燒灰，雞子和塗，乾即易。
灸腸癰方︰
屈兩肘，正灸肘頭銳骨各百壯，則下膿血，即瘥。
論曰︰產後宜勤擠乳，不宜令汁蓄積，蓄積不去，便結不複出，惡汁於內，引熱溫壯結堅牽掣痛，大渴引飲，乳急痛，手不得近，成妒乳，非癰也。急灸兩手魚際各二十七壯，斷癰脈也。不複惡手近乳，汁亦自出，便可手助迮捋之，則乳汁大出，皆如膿狀。內服連翹湯，外動經年月名為妒乳。婦人飲兒者，乳皆欲斷，世謂苟抄乳是也，宜以赤龍皮湯及天麻湯洗之，敷二物飛烏膏，及飛烏散佳。若始作者，可敷黃芩漏蘆散，及黃連胡粉散並佳。
槲皮切三升，以水一斗，煮取五升，夏冷用之，冬溫用之，分洗乳，亦洗諸敗爛久瘡，洗竟敷膏散。
用天麻草，切，五升，以水一斗半，煮取一斗，隨寒熱分洗乳，以殺癢也。此草葉如麻，冬生夏著花，赤如鼠尾花也。亦洗浸淫黃爛熱瘡，癢疽濕陰蝕，小兒頭瘡，洗竟敷膏散。
傾粉（是燒硃砂作水銀上、黑煙是也，一作湘粉）。 礬石（各三兩）
上二味，為末，以甲煎和如脂，敷乳瘡，日三敷之。作散者，不須和。汁自著者，可用散。其諸熱瘡、黃爛瘡、浸淫汁癢、丈夫陰蝕癢、濕瘡、小兒頭瘡、月蝕、口邊肥瘡、 瘡等，並皆主之。
黃連（二兩） 胡粉（二兩半） 水銀（一兩）
上三味，為末相和，軟皮果熟搜之，自能和合，縱不得成一家，亦得水銀細散入粉中也，以敷乳瘡、諸濕瘡，黃爛肥瘡等。若干，著甲煎為膏。
治妒乳乳生瘡方︰
蜂房 豬甲中土 車轍中土（各等分）
上三味，為末，苦酒和敷之。
治婦人乳生瘡，頭汁出疼痛不可忍者方。
鹿角（二分） 甘草（一分）
上二味，治下篩，和以雞子黃於銅器中，置溫處，炙上敷之，日再，即愈。
治妒乳方︰
以葵莖灰搗篩，飲服方寸匕，日三，即愈。（《集驗方》直搗為散，不為灰。）
又方 燒自死蛇為灰，以豬脂和塗，大良。
以蒲橫度口，以度從乳上行，灸度頭二七壯。
論曰︰產後不自飲兒，並失兒無兒飲乳，乳蓄結癰，不飲兒令乳上腫者，以雞子白和小豆散敷乳房，令消結也。若飲兒不泄者，數捻去之，亦可令大孩子含水使口中冷，為嗍取滯乳汁吐去之，不含水漱去熱，喜令乳頭作瘡，乳孔塞也。
凡婦人多患乳癰，年四十以下治之多瘥，年五十以上慎勿治，治之多死，不治自得終天年。
治妒乳乳癰方。
連翹 芒硝（各二兩） 芍藥 射干 升麻 防已 杏仁 黃芩 大黃 柴胡 甘草（各三
上十一味， 咀，以水九升，煮取二升五合，分三服。
治乳癰方︰
麥門冬（一升） 黃芩 芍藥 茯苓（各二兩） 桑寄生 人參 黃耆 防風 甘草（各三兩） 飴糖（八兩） 大棗（五枚）
上十一味， 咀，以水一斗，煮取三升，去滓，納糖，一沸，分四服。
又方 先服前湯，五日後服此丸即愈方。
天門冬（五兩） 澤蘭（五分） 大黃（十分） 升麻（六分） 羌活 桑寄生 防風 人參 黃 乾地黃 白芷 通草（各二分） 黃芩 枳實 五味子 茯神 天雄 芎 當歸（各一分）
上十九味為末，蜜丸，酒服二十丸，日二，加至四十丸。
治乳癰始作方（《廣濟方》雲︰治乳癰大堅硬，赤紫色，衣不得近，痛不可忍者）︰
大黃 楝實 芍藥 馬蹄（各等分）
上四味，治下篩，飲服方寸匕，取汁出瘥。（《廣濟方》雲︰酒服方寸匕，覆取汗，當睡
又方 黃芩 白蘞 芍藥（等分）
上三味，為末，以漿水飲服半錢匕，日三。若左乳汁結者，即捋去右乳汁，若右乳汁結者，可捋去左乳汁。（《短劇》雲︰治妒乳。）
又方 鹿角治下篩，以豬脂上清汁，服方寸匕，不過，再服，亦可醋漿水服。
治婦人乳腫痛，除熱方。
蒺藜子 大黃（各一兩） 敗醬（一分） 薏苡仁 桂心 人參 附子 黃耆 黃連 雞骨 當歸 芍藥 枳實 通草（各三分）
上十四味，為末，蜜丸，和梧子大，未食飲服三丸，不知益，至五丸，日三，無所忌。
一方無大黃，敗醬、黃連、通草為散，酒服方寸匕。
治乳癰，除惡肉方。
蓯蓉 鐵精 桂心 細辛 黃芩 芍藥 人參 防己（一作防風） 當歸 芎 乾薑（各二分） 甘
上十二味，治下篩，酒服方寸匕，日三夜一，服藥十日，膿血出多勿怪。
又方 生地黃（三升） 芒硝（三合） 豉（一升）
上三味，合搗，敷上，熱即易之，取瘥止。一切乳癰皆用之。（一方單用地黃敷之。
治乳癰方︰
大黃 鼠屎（新者，各一分） 黃連（二分）
上三味為末，以黍米粥清和，敷乳四圍，痛止即愈。無黍米，即粟米，粳米亦可。
又方 大黃 莽草 生薑（各二分） 伏龍肝（十二分）
上四味，搗為末，以酢和塗，乳痛即止。
又方 取蔥白搗敷之，並絞汁一升，頓服即愈。
治乳癰二三百日，眾療不瘥，但堅紫色，青柳根熨方︰
以柳根削取上皮，搗令熟，熬令溫，盛著練囊中，熨乳上，乾則易之，一宿即愈。
治妒乳乳癰腫方︰
取研米槌二枚，炙令熱，以絮及故帛 乳上，以槌更互熨之瘥止，已用立效。
治乳癰堅方︰
以水罐中盛醋泔清，燒石令熱納中沸止，更燒如前，少熱納乳漬之，及冷更燒石納漬，不過三度燒石愈。
（論一首 方二十六首 灸法二首）
論曰︰夫五痔者，一曰牡痔，二曰牝痔，三曰脈痔，四曰腸痔，五曰血痔。牡痔者，肛邊如鼠乳，時時潰膿血出。牝痔者，肛腫痛生瘡。脈痔者，肛邊有瘡癢痛。腸痔者，肛邊核痛，發寒熱。血痔者，大便清血，隨大便污衣。又，五痔有氣痔，寒溫勞濕即發，蛇蛻皮主之。牡痔生肉如鼠乳在孔中，頗出見外，妨於更衣，鱉甲主之。牝痔（《集驗》作酒痔）從孔中起，外腫五六日自潰出膿血， 皮主之。腸痔更衣挺出，久乃縮，母豬左足懸蹄甲主之。
脈痔更衣出清血，蜂房主之。五藥皆下篩等分，隨其病倍其主藥為三分，旦以井花水服半方寸匕。病甚者，旦暮服之，亦可四五服。禁寒冷、食豬肉、生魚、菜、房室，唯食干白肉。
病瘥之後百日，乃可通房內。又用藥導下部，有瘡納藥瘡中，無瘡納孔中。又用野葛燒末，刀圭納藥中，服藥五日知，二十日若三十日愈。痔痛
治五痔眾醫所不能愈者方︰
秦艽 白芷 濃朴 紫參 亂髮 紫菀（各一兩） 雷丸 本（各二兩） 石南 蟲（各半
上十三味，合搗下篩，以羊髓脂煎和丸，如梧子大，空腹飲下十五丸，日二。若劇者，夜一服。四日肛邊癢止，八日膿血盡，鼠乳悉瘥。滿六十日，終身不複發。久服益善，忌魚、豬肉等。
治燥濕痔，痔有雄雌皆主之方。
槐子 乾漆 秦艽 吳茱萸根白皮（各四兩） 白芷 桂心 黃芩 黃耆 白蘞 牡蠣 龍骨 雷丸 丁香 木香 蒺藜子 附子（各二兩）
上十六味，為末，蜜丸，如梧子大，飲服二十丸，日三。（《千金翼》無白蘞。深師無黃。雲︰治苦暴有乾燥腫痛者，有崩血無數者，有鼠乳附核者，有腸中煩癢者，三五年皆殺人主。忌飲酒及作勞，犯之即發）。
治五痔十年者方。
槐子（三斤） 白糖（二斤） 礬石 硫黃（各一斤） 大黃 乾漆 龍骨（各十兩）
上七味，以四味搗篩，其二種石細切，及糖納銅器中，一石米下蒸之，以綿絞取汁以和藥末，並手丸如梧子大，陰乾，酒服二十丸，日三，稍增至三十丸。
治同前。
槐子（二斗） 槐東南枝（細銼，一石） 槐東南根（細銼，三石）
上三味，納大釜中，以十六斛水，煮取五斛澄取清，更煎取一石六斗，炊兩斛黍米，上曲二十斤釀之，攪冷調，封泥七日，酒熟取清飲適性，常令小小醉，合時，更取滓煮取汁，淘米及洗器不得用水，忌生水故也。
又方 塗熊膽，取瘥止神良，一切方皆不及此。
又方 七月七日多采槐子，熟搗取汁，納銅器中，重綿密蓋，著宅中高門上，曝二十日以上，煎成如鼠屎大，納穀道中，日三。亦主 及百種瘡。
又方 取生槐白皮十兩，熟搗，丸，如彈丸，綿裹納下部中，此病宜常食扁竹葉及煮羹粥，大佳。
又方 取鯉魚腸三具，以火炙令香，綿裹納穀道一食久，蟲當出食魚腸，數數易之，盡三具瘥。一方炙腸令香，坐上蟲出，經用有效。
又方 虎頭 犀角
上二味，為末，和不中水豬脂，大如雞子，塗瘡上取瘥。
治五痔及脫肛方︰
槐白皮（二兩） 豬脂（半斤） 漆子（十枚） 桃仁（十枚） 巴豆（七粒） 薰草（一作薰黃） 辛
上十味， 咀，煎三上三下，去滓，以綿沾膏塞孔中，日四五過，蟲死瘥，止癢痛大佳。
治五痔方︰
皮（方，三指大，切） 熏黃（如棗大，末） 熟艾（如雞子大）
上三味，穿地作孔調和，取便熏之，口中熏黃煙氣出為佳。火氣消盡即停，停三日，將息
又方 取槐根煮洗之。
又方 用桃根煮洗之。
治五痔方︰
散瘀祛毒。 皮三味熏痔透毒，槐根取其化，桃根取其散血，皆外治法也。
治痔方（亦治漏）。
皮（一具） 礬石 當歸 連翹 乾薑 附子 續斷 黃耆 （各二兩） 槐子（三兩） 乾地黃（五兩）
上十味，為末，蜜丸，如梧子大，飲服十五丸，日再，加至四十丸。（《集驗方》無礬石、地黃）。
又方 治崩中及痔方。
皮 人參 茯苓 白芷 禹余糧 乾地黃 槐耳 續斷（各三兩） 蒲黃 黃耆 當歸 艾葉 橘皮 白蘞 甘草（各二兩） 白馬蹄（酒浸一宿，熬黃） 牛角 （各四兩） 鰻鱺魚頭（二十枚） 豬懸蹄甲（二十一枚，熬）
上十九味，為末，蜜丸，如梧子大，酒服二十丸，日再，稍加。
治痔方︰ 槐耳赤雞一斤 （即槐 ）為末，飲服方寸匕，日三。
又方 蒲黃水服方寸匕，日三。（《外台》雲︰治腸痔每大便常有血者。）
又方 桑耳作羹，空腹飽食之，三日食佳。
治痔下血及新產漏下方︰
附子 礬石（各一兩）
上二味，為末，白蜜丸，如梧子大，酒服二丸，日三，稍加，不過數日便斷。百日服之，終身不發。（《崔氏方》有乾薑一兩。）
治外痔方（亦治惡瘡、 瘡）︰真珠 雄黃 雌黃（各一兩） 竹茹（三兩） 豬膏（一斤）
上五味，為末，納豬膏中和調，又切亂髮半雞子大和，東向煎三上三下，發焦出，其痔先用鹽湯洗，拭乾後敷之。
治痔下部出膿血有蟲，旁生孔竅方︰
以槐白皮一擔銼，納釜中煮，令味極出，置大盆中，適寒溫坐其中，如浴狀，蟲悉出，冷又易之，不過二三度瘥。
治穀道癢痛，繞緣腫起裡許欲生肉突出方︰
大豆（三升，以水七升，急火煮取四升） 槐白皮（三升） 甘草（三兩）
上三味，以豆汁煮取二升，浸故帛敷之，冷則易，日三五度。
治穀道癢痛痔瘡方。
槐皮 楝實（各五兩，《外台》作塵豉） 白芷（二兩） 當歸（三兩） 桃仁（六十一枚） 甘
上七味， 咀，以成煎豬膏一斤，微火煎白芷色黃，膏成取摩瘡上，日再，並導下部。（《刪繁》無當歸，治腎勞虛，或酒醉當風，所損腎臟，病所為肛門腫生瘡。因酒勞傷發瀉清血，肛門疼痛，蜂房膏）。
治穀道痛方︰
菟絲子熬黃黑，和雞子黃敷之，日二度。
又方 杏仁熬令黃，搗作脂敷之。
治大便孔卒痛，如鳥啄方︰
大、小豆各一斗和搗，納二袋中蒸，令極熱，更互坐之瘥。
久冷五痔便血，灸脊中百壯。五痔便血失屎，灸回氣百壯，穴在脊窮骨上。
（論二首 方六十七首 灸法四首）
論曰︰凡瘡疥，小秦艽散中加烏蛇肉二兩主之。黃 酒中加烏蛇脯一尺，亦大效。（《千金翼》雲︰黃 酒中加烏蛇脯一尺，烏頭、附子、茵芋、石南、莽草各等分。大秦艽散中加之亦大效。小小疥瘙，十六味小秦艽散亦相當。黃 酒見前七卷中）。
凡諸疥瘙，皆用水銀、豬脂研，令極細，塗之。
治凡有瘡疥，腰胯手足皆生疵疥者方︰
栝蔞根（四兩） 薔薇根 雀李根皮 黃連 黃柏 芍藥（各三兩） 黃耆 黃芩 當歸 苦
上十三味，為末，蜜丸，如梧子大，以薔薇飲服二十丸，日三，加至三十丸，瘥乃止。
若干疥、白癬勿服。（《千金翼》雲︰癰疽皆可服之。）
治寒熱瘡及風疥、諸雜瘡方︰
韭根 礬石 雄黃 藜蘆 瓜蒂 胡粉（各一分） 水銀（三分）
上七味，以柳木研水銀使盡，用豬脂一升煮藜蘆、韭根、瓜蒂三沸，去滓，納諸藥和調，令相得即成，以敷之神良。（《救急方》以此用治癬瘡。
治一切惡瘡疥癬、疽漏 方。
茹 野狼牙 青葙 地榆 藜蘆 當歸 蓄 羊蹄根（各二兩） 蛇床子 白蘞（各六分） 漏蘆（二分）
上十一味，搗，以苦酒漬一宿，明旦以成煎豬膏四升煎之，三上三下，膏成絞去滓，納後藥如下。
雄黃 雌黃 硫黃 礬石 胡粉 松脂（各二兩） 水銀（三兩）
上七味，細研，看水銀散盡，即傾前膏中，以箸十隻攪數百遍止，用瓷器密貯，勿令泄氣。煎膏法，取微火熬，急則不中用。敷藥不可近眼及陰。先研雄黃等令細，俟膏小冷，即和攪敷之。
治疥疽諸瘡方︰
水銀 胡粉（各六兩） 黃連 黃柏（各八分） 薑黃（十分） 礬石 附子 蛇床子 苦參（各三
上九味，水銀、胡粉別研如泥，餘為末，以成煎豬膏合和研，令調敷之。（《翼方》無薑黃。）
治久疥癬方︰
丹砂 雄黃 雌黃（劉涓子無） 亂髮（洗淨） 松脂 白蜜（各一兩） 茹（三兩） 豬脂（二
上九味，先煎發，令消盡，納松脂、白蜜，三上三下，去滓，納諸末更一沸止，敷之。
（《翼方》用蠟，不用蜜。）
又方 水銀 礬石（一作 石） 黃連（一作雄黃） 蛇床子（各一兩）
上四味，為末，以豬脂七合和攪，不見水銀為熟，敷之。（一方加藜蘆一兩，又雲 茹
治諸瘡疥癬，久不瘥者方︰
水銀（一斤） 臘月豬脂（五升）
上二味，以鐵器中壘灶，用馬通火七日七夜，勿住火，出之，停冷取膏，去水銀不妨別用，以膏敷一切瘡，無不應手立瘥。（《千金翼》用水銀粉和豬脂塗之。）
又方 特牛尿 羊蹄根（各五升）
上二味，以牛尿漬羊蹄根一宿，日曝乾複納尿中，取盡止，作末，敷諸瘡。（《千金翼》雲︰和豬脂用更精。）
又方 拔取生烏頭十枚，切煮汁，洗之瘥。
論曰︰凡諸瘡癬，初生時或始痛癢，即以種種單方救之，或嚼鹽塗之，又以谷汁敷之，又以蒜墨和敷之。（《翼方》以蒜作酥。）又以薑黃敷之，又以鯉魚 摻敷之，又以牛李子汁敷之。若以此救不瘥，乃以前諸大方治之。
治細癬方︰
蛇床子 白鹽（一作白堊） 羊蹄根（各一升） 赤葛根 苦參 菖蒲（各半斤） 黃連莽草
上八味， 咀，以水七升，煮取三升，適寒溫洗身，如炊一石米頃為佳，澄清後，當微溫用之，滿三日止。
又方 以羊蹄根於石上，苦酒磨敷之，欲敷先刮瘡，以火炙乾後，敷四五遍。（《翼方》雲︰搗羊蹄根，著瓷器中，以白蜜和，臨用先刮瘡，令傷敷之，如炊一石米，又拭去，更以三年大醋和塗之。若瘡處不傷，即不瘥）。
又方 羊蹄根五升，以桑柴灰汁煮四五沸以洗之。凡方中用羊蹄根，皆以日未出時采之佳。
又方 菖蒲末五斤，以酒五升漬釜中蒸之，使味出，先絕酒一日，每服一升，或半升
又方 干荊子燒中央，以器承兩頭取汁，刮瘡令傷，塗之。
治癬方︰
取煎餅熱拓，不限多少，日一遍，良。亦治浸淫瘡。
又方 淨洗瘡，取醬瓣、雀屎和敷之，瘥止。（《翼方》雲︰取醬和尿塗之。）
又方 水銀、蕪荑和酥敷之。
又方 日中午搗桃葉汁敷之。
又方 搗刺薊汁敷，並服之。
又方 燒蛇蛻一具，酒調服之。
又方 服地黃汁佳。
又方 服驢尿良。
又方 搗羊蹄根和乳塗之。
又方 醋煮艾塗之。
又方 搗莨菪根，蜜和敷之。（《翼方》無根字。）
治濕癬肥瘡方︰
用大麻 敷之，五日瘥。
治癬久不瘥者方︰
取自死蛇燒作灰，以豬脂和塗即瘥。
治小兒癬方︰
以蛇床子搗末，豬脂和敷之。
治瘙癢方︰
以水銀和胡粉敷之。
治身體瘙癢，白如癬狀者方︰
楮子（三枚） 豬胰（一具） 鹽（一升） 礬石（一兩）
上四味，以苦酒一升合搗，令熟拭身，日三。
治 易方︰
以三年醋磨烏賊骨，先以布摩肉，令赤敷之。
又方 醋磨硫黃塗上。（《集驗方》磨硫黃、附子，使熟，將臥以布拭病上，乃以藥敷之）。
又方 取蜣螂搗爛塗之，當揩令熱封上，一宿瘥。
又方 白蘞 薰陸香
上二味，為末，揩上，井水服之。
又方 硫黃 雌黃 槲皮（燒，等分） 蛇蛻（一具）
上四味，搗篩，以清漆合和，薄塗白處。欲塗時，先以巴豆半截拭白處，皮微破，然後敷之，不過三兩度。
又方 硫黃 水銀 礬石 灶墨（等分）
上四味，搗末，納坩子中，以蔥涕和研，臨臥敷病上。
治白癜風，及二百六十種大風方。
當歸（七分） 石南（六分） 附子 躑躅 秦艽 菊花 乾薑 防風 雄黃 丹砂 麝香斑蝥（各十六分） 蜀椒 連翹 鬼箭羽（各一分） 石長生知母（各八分） 鬼臼（十一分） 人參 王不留行 石斛 天雄 烏頭 獨活 防己 莽草（各十二分） 水蛭（百枚） 蜈蚣（三枚） 虻蟲 地膽（各十枚）
上三十味，諸蟲皆去足翹，熬炙令熟為散，酒服方寸匕，日再。其病入發，令髮白，服之百日愈，發還黑。
又方 天雄 白蘞 黃芩（各三兩） 乾薑（四兩） 附子（一兩） 商陸 躑躅（各一升）
上七味，治下篩，酒服五分匕，日三。
又方 酒服生胡麻油一合，日三，稍稍加至五合。慎生冷、豬、雞、魚、蒜等。百日服五斗瘥。
治白癜方︰
礬石 硫黃（等分）
上二味，為末，醋和敷之。
又方 平旦以手掉取韭頭上露塗之，極效。
又方 取羅摩草煮汁拭之，亦揩令傷 白汁塗之。
又方 鍛石松脂酒主之。（方見卷末。）
又方 以蛇蛻皮熬，摩數百過，棄置草中。
又方 樹空中水洗桂末，唾和塗之，日三。
又方 以水銀數數拭之，令熱即消，瘥乃止。
治凡身諸處白駁漸漸長似癬，不瘥方︰
取鰻鱺魚脂塗之。先揩病上使痛，然後塗之。
又方 灸左右手中指節去延外宛中三壯，未瘥報之。
治皮中紫赤疵痣，去靨穢方︰
乾漆 雌黃 礬石（各三兩） 雄黃（五兩） 巴豆（十五枚） 炭皮（二斤）
上六味，治下篩，雞子白和塗，故帛貼病上，日二易。
治赤疵方︰
用京墨、大蒜、鱔血合塗之。
治贅疵痣方︰
雄黃 硫黃 真珠 礬石 巴豆 茹 藜蘆（各一兩）
上七味，治下篩，以真漆合和如泥，以塗點病上，須成瘡及去面 皮中紫，不耐漆人不得用，以雞子白和之。
去疣目方︰
松柏脂合和塗之，一宿失矣。
又方 以石硫黃揩六七遍。
又方 以杏仁燒令黑，研膏塗上。
又方 以豬脂癢處揩之，令少許血出，即瘥。
又方 苦酒漬鍛石六七日，滴取汁點疣上小作，疣即落。
又方 取牛口中涎，數塗自落。
又方 著艾炷疣目上，灸之三壯即除。
（論一首 方十首）
論曰︰惡疾大風有多種不同，初得雖遍體無異，而眉發已落。有遍體已壞，而眉須儼然。有諸處不異好人，而四肢腹背有頑處，重者手足十指已有墮落。有患大寒而重衣不暖，有尋常患熱，不能暫涼。有身體枯槁者，有津汁常不止者，有身體干癢徹骨，搔之白皮如麩，手下作瘡者。（《外台》作卒不作瘡。）有瘡痍荼毒重疊而生，晝夜苦痛不已者，有直置頑鈍不知痛癢者。其色亦有多種，有青、黃、赤、白、黑、光明、枯暗。此候雖種種狀貌不同，而難療易療，皆在前人不由醫者，何則？此病一著，無問賢愚，皆難與語，何則？口順心違，不受醫教，直希望藥力，不能求已，故難療易療，屬在前人，不關醫藥。予嘗手療六百餘人，瘥者十分有一，莫不一一親自撫養，所以深細諳委之。姑與其語，覺難與語不受入，即不須與療，終有觸損，病既不瘥，乃勞而無功也。又神仙傳，有數十人皆因惡疾而致仙道何者？皆由割棄塵累，懷穎陽之風，所以非止瘥病，乃因禍而取福。故余所睹病者，其中頗有士大夫，乃至有異種名人，及遇斯患，皆愛戀妻孥，系著心髓不能割捨，直望藥力，未肯近求諸身，若能絕其嗜欲，斷其所好，非但愈疾，因茲亦可自致神仙。余嘗問諸病患，皆雲自作不仁之行，久久並為極猥之業，於中仍欲更作雲。為雖有悔言而無悔心，但能自新，受師教命，食進藥餌，何有不除。余以貞觀年中，將一病士入山，教服松脂，服至百日，須眉皆生。由此觀之，唯須求之於己，不可一仰醫藥者也。然有人數年患身體頑痺，羞見妻子，不告之令知，其後病成，狀貌分明，乃雲犯藥卒患，此皆自誤，然斯疾雖大，療之於微，亦可即瘥。
此疾一得，遠者不過十年皆死，近者五六歲而亡。然病者自謂百年不死，深可悲悼。一遇斯疾，即須斷鹽，常進松脂，一切公私物務釋然皆棄，猶如脫屐。凡百口味，皆須斷除，漸漸斷谷，不交俗事，絕乎慶吊，幽隱岩谷，周年乃瘥。瘥後終身慎房事，犯之還發。茲疾有吉凶二義，得之修善即吉，若還同俗類，必是凶矣。今略述其由致，以示後之學人，可覽而思焉。
豆治惡疾方︰
用細粒烏豆，擇取摩之皮不落者，取三月四月天雄烏頭苗及根，淨去土勿洗，搗絞取汁，漬豆一宿，漉去，曝乾，如此七番。始堪服，初服三枚，漸加至六七枚，日一服。禁房室、豬
治萬病，癰疽癩疹癬，風痿骨肉疽敗，百節痛、眉毛髮落，身體淫淫躍躍痛癢、目痛爛，耳聾齒齲，痔 方。
天雄 附子 茵芋（《外台》作 草） 躑躅 細辛 烏頭 石南 乾薑（各一兩） 蜀椒 防風 菖蒲（各二兩） 白朮 獨活（各三兩）
上十三味，治下篩，酒服方寸匕，日三，勿增之。
治惡疾方。
野狼毒 秦艽（等分）
上二味，治下篩，酒服方寸匕，日三，服五十日愈。
又方 煉松脂投冷水中二十遍，蜜丸，服二丸，遇飢即服之，日三。鼻柱斷離者，二百日服之瘥。斷鹽及雜食、房室。又以天門冬酒，服百日愈。
主生毛髮鬚眉，去大風方。
鍛石（一石，水拌濕蒸，令氣足） 松脂成煉（十斤，為末） 上曲（一斗二升） 黍米（一石）
上四味，先於大鍋中炒鍛石，以木札著灰中，火出為度，以枸杞根銼五斗，水一石五斗，煮取九斗，去滓，以淋鍛石三遍澄清，以鍛石汁和漬曲，用汁多少一如釀酒法，訖封四七日開服，常令酒氣相及為度，百無所忌，不得觸風，其米泔及飯糟，一事以上，不得使人、畜、犬、鼠食之，皆令深埋卻，此酒九月作，二月止。恐膈上熱者，服後進冷飯三五口壓之。
婦人不能飲食，黃瘦積年及蓐風，不過一石即瘥。其松脂末初 釀酒，攤飯時均散著飯上，待飯冷乃投之，此酒、飯宜冷，不爾即醋，宜知之。
治大風，眉發落，赤白癩病，八風十二痺，筋急肢節緩弱，飛屍遁注水腫，癰疽疥癬惡瘡，腳攣手摺，眼暗洞泄，痰飲宿 寒冷方︰
曲（二十五斤） 商陸根（二十五斤 馬耳切之）
上二味，合於瓮中，水一斛漬之，炊黍米一石，釀如家法，使曲米相淹三 畢，密封三七日，開視曲浮酒熟，澄清溫服三升，輕者二升。藥發吐下為佳。宜食軟煮飯，牛、羊、鹿肉羹。禁生冷醋滑，及豬、犬、雞、魚等。
治風身體如蟲行方︰
用鹽一斗，水一石煎減半，澄清溫洗浴三四遍，並療一切風。
又方 以淳灰汁洗面，不過一月。
又方 以大豆漬飯漿水，旦旦溫洗面，洗頭發，不淨加少面，勿以水濯之，不過十度
又方 成煉雄黃，松脂等分，蜜和丸。如梧子大，飲下十丸，日三，服百日愈。慎酒、肉、鹽、豉等。
