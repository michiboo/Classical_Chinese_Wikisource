（凡四類）
（方十四首）
小兒出胎二百許日，頭身患小小瘡，治護小瘥，複發，五月中忽小小咳嗽，微溫和治之，因變癇，一日二十過發，四肢縮動，背脊□□，眼反，須臾氣絕，良久複蘇，已與常治癇湯，得快吐下，經日不間，爾後單與竹瀝汁，稍進，一日一夕中合進一升許，發時小疏，明日與此竹瀝湯，得吐下，發便大折，其間猶稍稍與竹瀝汁。
竹瀝（五合） 黃芩（三十銖） 木防己 羚羊角 白朮（各六銖，一作白蘚） 大黃（二兩） 茵芋（三銖） 麻黃 白薇 桑寄生 萆 （一方無） 甘草（各半兩）
上十二味 咀，以水二升半，煮取藥減半，納竹瀝，煎取一升，分服二合，相去一食久。進一服。
治小兒中冷及傷寒暴嗽，或上氣咽喉鳴氣逆，或鼻塞清水出方。
紫菀 杏仁 黃芩 當歸 甘草 橘皮 青木香 麻黃 桂心（各六銖） 大黃（一兩）
上十味 咀，以水三升，煮取九合，去滓，六十日至百日兒一服二合半，一百日至二百日兒一服三合。
治小兒風冷入肺，上氣氣逆，面青，喘迫咳嗽，晝夜不息，食則吐不下方。
五味子 當歸（各半兩） 麻黃 乾薑 桂心 人參 紫菀 甘草（各一兩） 款冬花 細辛（各三銖）大黃（一兩半）
上十一味 咀，以水二升半，煮取九合，去滓，兒六十日至百日一服二合半，一百日至二百日一服三合，其大黃別浸一宿下。（一方無款冬花、大黃，有大棗三枚。）
治小兒大人咳逆短氣，胸中吸吸，呵出涕唾，嗽出臭膿方︰
燒淡竹瀝，煮二十沸，小兒一服一合，日五服。大人一升，亦日五服。不妨食，息乳哺治小兒寒熱咳逆，膈中有乳癖，若吐不欲食方︰
乾地黃（四兩） 麥冬 五味子 蜜（各半斤） 大黃 硝石（各一兩）
上六味 咀，以水三升，煮取一升，去滓，納硝石、蜜，煮令沸，服二合，日三，胸中當有宿乳汁一升許出。大者服五合。
治小兒咳逆，喘息如水雞聲方。
射干 麻黃 紫菀 甘草 生薑（各一兩） 半夏（五枚） 桂心（五寸） 大棗（二十枚）
上八味 咀，以水七升，煮取一升五合，去滓，納蜜五合，煎一沸，分溫服二合，日三。
又方 半夏（四兩） 紫菀 桂心 生薑 細辛 阿膠 甘草（各二兩） 蜜（一合） 款冬花（二兩）
上九味 咀，以水一斗，煮半夏取六升，去滓，納諸藥煮取二升五合，五歲兒服一升，二歲兒服六合，量兒大小多少加減之。
治大人小兒咳逆上氣方。
杏三升，熟搗如膏，蜜一升為三份，以一份納杏仁搗，令強，更納一份搗之如膏，又納一份搗熟止，先食已含咽之，多少自在，日三，每服不得過半方寸匕，則利。
又方 半夏（二斤去皮，河水洗六七度完用） 甘草（四兩） 白礬（一斤研末） 丁香縮 砂草蔻 川升麻（各四兩）
上七味，以好酒一斗與半夏拌，和勻同浸，春冬三七日，夏秋七日，密封口，日足取出，用冷水急洗，風吹乾，每服一粒，嚼破，用薑湯下，或乾吃，候六十日乾方得服。（疑非孫思邈方。）
治少小嗽方。
生薑（七兩） 乾薑（四兩） 桂心（二兩） 甘草 款冬花 紫菀（各三兩） 杏仁 蜜（各一斤）
上合諸藥為末，微火上，煎取如飴 。量其大小多少與兒含咽之，百日小兒如棗核許，日四五服，甚有驗。
治小兒嗽，晝瘥夜甚，初不得息，不能複啼方。
款冬花 紫菀（各一兩半） 桂心（半兩） 伏龍肝（六銖）
上為末，蜜和如泥，取如棗核大 敷乳頭令兒飲之，日三敷之，漸漸令兒飲之。
治小兒暴冷嗽，及積風冷嗽，兼氣逆鳴方。
菖蒲 烏頭 杏仁 礬石 細辛 皂莢（各六銖） 款冬花 乾薑 桂心 紫菀（各十八銖）川椒（五銖） 吳茱萸（六合）
上十二味為末，蜜丸如梧子，三歲兒飲服五丸，加至十丸，日三。兒小以意減之，兒大以意加之。暴嗽數服便瘥。
治少小十日以上至五十日，卒得謦咳，吐乳，嘔逆，暴嗽，晝夜不得息方。
桂枝（半兩） 甘草（二兩半） 紫菀（十八銖） 麥冬（一兩十八銖）
上四味 咀，以水二升，煮取半升，以綿著湯中，捉綿滴兒口中，晝夜四五過與之。節乳哺。
治少小卒肩息上氣，不得安，此惡風入肺方。
麻黃（四兩） 甘草（一兩） 桂心（五寸） 五味子（半斤） 半夏 生薑（各二兩）
上六味 咀，以水五升，煮取二升，百日兒服一合，大小節度服之，便愈。
（方三十首 灸法一首）
治小兒身熱頭痛，飲食不消，腹中脹滿，或小腹絞痛，大小便不利，或重下數起，小兒無異疾，惟飲食過度，不知自止，哺乳失節，或驚悸寒熱，惟此丸治之不瘥，更可重服。
小兒欲下，是其蒸候；哺食減少，氣息不快，夜啼不眠，是腹內不調；悉宜用此丸，不用它藥，數用神驗。
千金不傳方︰（臣億等詳序例中凡雲，服紫丸者即前變蒸篇十四味者是也。雲服紫丸不下者，服赤丸，赤丸瘥快，病重者當用之，方中並無赤丸，而此用硃砂，又力緊於紫丸，疑此即赤丸也。）
巴豆 蕤核仁（各十八銖） 麥冬（十銖） 甘草（五銖） 硃砂 甘遂（各二銖） 牡蠣蠟（各八銖）
上八味以湯熟洗巴豆，研，新布絞去油，別搗甘草、甘遂、牡蠣、麥門冬下篩訖，研蕤核仁令極熟，乃納散更搗二千杵。藥燥不能丸，更入少蜜足之。半歲兒服如荏子一雙，一歲二歲兒服如半麻子一雙，三四歲者服如麻子二丸，五六歲者服如大麻子二丸，七歲八歲服如小豆二丸，九歲十歲微大於小豆二丸，常以雞鳴時服，至日出時不下者，熱粥飲數合即下，丸皆雙出也。下甚者，飲以冷粥即止。
治小兒胎中宿熱，乳母飲食粗惡辛苦，乳汁不起兒，乳哺不為肌膚，心腹痞滿，萎黃瘦
瘠，四肢痿 繚戾，服之可令充悅方︰
芍藥 柴胡（各二兩） 大黃 人參（各一兩）乾薑（如熱以枳實代） 甘草（各半兩） 鱉甲 茯苓（各一兩半）
上八味為末，蜜丸如大豆，服一丸，一歲以上乳服三丸，七歲兒服十丸，日二。
治小兒宿乳不消，腹痛驚啼方。
牛黃（三銖） 附子（一枚） 真珠 巴豆 杏仁（各一兩）
上五味搗附子、真珠為末，下篩，別搗巴豆、杏仁令如泥，納藥及牛黃搗一千二百杵，藥成，若乾入少蜜足之。百日兒服如粟米一丸，三歲兒服如麻子一丸，五六歲兒服如胡豆一丸，日二，先乳哺了服之，膈上下悉當微轉，藥完出者病癒，散出者更服，以藥完出為度。
治小兒宿食癖氣痰飲，往來寒熱不欲食，消瘦方。
芒硝 大黃（各四兩） 半夏 甘遂（各二兩） 代赭（一兩） 巴豆（二百枚） 杏仁（一百二十枚）
上七味為末，別搗巴豆杏仁治如膏，旋納藥末搗三千杵，令相和合，強者納少蜜。百日兒服如胡豆一丸，過百日至一歲服二丸，隨兒大小以意節度，當候兒大便中藥出為愈，若不出，更服如初。
治八歲以上兒熱結痰實，不能食，自下方︰
白芍 梔子 知母 大黃（各二兩） 柴胡（一兩六銖） 升麻 黃連 黃芩（各二兩半） 竹葉（切一升半） 桔梗（一兩半） 細辛（十五銖）
上十一味 咀，以水六升，煮取一升八合，去滓，分四服，十歲兒為三服。一本有枳實、杏仁各一兩半，無桔梗、黃連。
治十五以下兒熱結多痰，食飲減，自下方︰
大黃 柴胡 黃芩 枳實（各一兩十八銖） 升麻 白芍 知母 梔子（各二兩半） 生薑（十八銖） 杏仁（二兩） 竹葉（切，一升半）
上十一味 咀，以水六升半，煮取二升，十歲至十五者分三服。
治小兒結實，乳食不消，心腹痛方。
牛黃 太山甘遂（各半兩） 真珠（六銖） 杏仁 芍藥 黃芩（各一兩） 巴豆（十八銖）
上七味為末蜜丸，一歲兒飲服如麻子二丸，但隨大小加減之。
治少小癖實壯熱，食不消化，中惡忤氣方。
牛黃 濃朴 茯苓 桂心 白芍 乾薑（各半兩） 麥曲 柴胡 大黃 鱉甲 枳實 川芎（各一兩）
上十二味為末，蜜丸如小豆大，日三服，以意量之。
治小兒心下痞，痰癖結聚，腹大脹滿，身體壯熱，不欲哺乳方。
芫花 黃芩（各一兩） 大黃 雄黃（各二兩半）
上四味為末，蜜和更搗一千杵，三歲兒至一歲以下服如粟米一丸，欲服丸納兒喉中，令母與乳。若長服消病者，當以意消息與服之，與乳哺相避。
治小兒痰實結聚，宿癖羸露，不能飲食方。
真珠（半兩） 麥冬（一兩） 蕤仁（二百枚） 巴豆（四十枚）
上四味為末蜜丸，期歲兒服二丸如小豆大，二百日兒服如麻子二丸，漸增以知為度，當下病赤黃白黑葵汁，下勿絕藥，病盡下自止。久服使小兒肥白，甚驗。
治少小腹中結堅，脅下有疹，手足煩熱方。
鱉甲 白芍 大黃（各三十銖） 茯苓 柴胡 乾薑（各二十四銖） 桂心（六銖） 蟲蠐螬（各二十枚）
上九味以末蜜和，服如梧子七丸，漸漸加之，以知為度。
治小兒痞氣，脅下腹中有積聚堅痛方。
鱉頭（一枚） 甘皮（半兩） 虻蟲 蟲 桃仁（各十八銖）
上五味為末蜜丸，服如小豆二丸，日三，大便不利，加大黃十八銖，以知為度。
治小兒羸瘦，宜常服不妨乳方︰
甘草五兩為末蜜丸，一歲兒如小豆十丸，日三，服盡即更合。
治小兒五六日不食，氣逆方。
桂心 人參（各半兩） 橘皮（三兩） 黍米（五合） 成籜薤（五兩）
上五味 咀，以水七升先煮藥，煎取二升，次下薤米，米熟藥成，稍稍服之。
治少小胃氣不調，不嗜食生肌肉方。
乾地黃 大黃（各一兩六銖） 茯苓（十八銖） 當歸 柴胡 杏仁（各半兩）
上六味為末，以蜜丸如麻子大，服五丸，日三。
治少小脅下有氣內痛，喘逆氣息難，往來寒熱，羸瘦不食方。
馬通中粟（十八銖） 杏仁 紫菀 細辛（各半兩） 五味子 石膏 秦艽 半夏 茯苓（各六銖）
上九味為末蜜丸，服如小豆十丸，日三，不知加至二十丸。
治少小腹脹滿方︰
燒父母指甲灰，乳頭上飲之。
又方 韭根汁和豬脂，煎細細服之。
又方 車轂中脂和輪下土如彈丸，吞之立愈。
又方 米粉、鹽等分，炒變色，腹上摩之。
治小兒胎寒□啼，腹中痛，舌上黑，青涎下方（一名黑丸）。
當歸 野狼毒（各九銖） 吳茱萸（一作杏仁） 川椒（各半兩） 細辛 乾薑 附子（各十八銖） 巴豆（十枚） 豉（七合）
上九味搗八種下篩，秤藥末令足，研巴豆如膏，稍稍納藥末，搗令相得，蜜和，桑杯盛，蒸五升米飯，下出搗一千杵，一月兒服如黍米一丸，日一夜二，不知稍加，以知為度，亦治水癖。
治小兒胎寒□啼，驚癇腹脹，不嗜食，大便青黃，並大人虛冷內冷，或有實不可吐下方。
腹內溫為治小兒忽患腹痛，夭矯汗出，名曰胎寒方︰
煮梨葉濃汁七合，可三四度飲之。
治小兒暴腹滿欲死方。
半夏隨多少，微火炮之，搗末，酒和服如粟米粒大五丸，日三，立愈。
治小兒霍亂吐痢方︰
人參（一兩） 濃朴 甘草（各半兩） 白朮（十八銖）
上四味 咀，以水二升二合，煮取半升，六十日兒服一合，百日兒分三服，期歲兒分二服，中間隔乳服之。乳母忌生冷油膩等。一方加乾薑一分或加生薑三分。
治毒氣吐下，腹脹逆害乳哺方。
藿香（一兩） 生薑（三兩） 青竹茹 甘草（各半兩）
上四味 咀，以水二升，煮取八合，每服一合，日三，有熱加升麻半兩。
治孩子霍亂已用立驗方︰
人參 蘆籜（各半兩） 扁豆藤（二兩） 倉米（一撮）
上四味 咀，以水二升，煮取八合分溫服。
又方 人參（一兩） 木瓜（一枚） 倉米（一撮）
上三味 咀，以水煮分服，以意量之，立效。
治小兒霍亂方︰
牛涎灌口中一合。
又方 研尿滓，乳上服之。
治少小吐痢方︰
亂髮（半兩燒灰） 鹿角（六銖）
上二味為末，米汁服一刀圭，日三服。
治小兒癖，灸兩乳下一寸各三壯。
（論一首 方六十三首 灸法一首）
治小兒熱毒癰疽，赤白諸丹毒瘡癤方。
漏蘆 連翹（《肘後》用白薇） 白蘞 芒硝（《肘後》用芍藥） 甘草（各六銖） 大黃 一兩 升麻 枳實 麻黃 黃芩（各九銖）
上十味咀，以水一升半，煎取五合，兒生一日至七日取一合分三服，八日至十五日取一合半分三服，十六日至二十日取二合分三服，二十日至三十日取三合分三服，三十日至四十日取五合分三服（《肘後》治大人各用二兩，大黃三兩。以水一斗煮取三升，分三服，其丹毒須針 去血，《經心錄》無連翹有知母、芍藥、犀角各等分）。
治小兒風熱毒腫，腫色白，或有惡核瘰癧，附骨癰疽，節解不舉，白丹。
走竟身中，白疹瘙不已方。
青木香 薰陸香 雞舌香 沉香 麻黃 黃芩（各六銖） 大黃（二兩） 麝香（三銖） 連翹海藻 射干 升麻 枳實（各半兩） 竹瀝（三合）
上十四味 咀，以水四升煮藥減半納竹瀝，煮取一升二合，兒生百日至二百日一服三合，二百日至期歲一服五合。（一方不用麻黃。）
治小兒無故寒熱，強健如故，而身體頸項結核瘰癧，及心脅腹背裡有堅核不痛，名為結風氣腫方。
連翹 桑白皮 白頭翁 牡丹 防風 黃柏 桂心 香豉 獨活 秦艽（各一兩） 海藻（半兩）
上十一味為末，蜜丸如小豆，三歲兒飲服五丸，加至十丸，五歲以上者以意加之。
治丹毒大赤腫，身壯熱，百治不折方︰
寒水石（十六銖） 石膏（十三銖） 藍青（十二銖，冬用乾者） 犀角 柴胡 杏仁（各八銖） 知母（十銖） 甘草（五銖） 羚羊角（六銖） 芍藥 黃芩（各七銖） 梔子（十一銖） 竹瀝（一升） 生葛汁（四合澄清） 蜜（二斤）
上十五味 咀，以水五升並竹瀝煮，取三升三合，去滓，納杏仁脂、葛汁蜜微火煎，取二升，一二歲兒服二合，大者量加之。
治小兒丹腫及風毒風疹方。
麻黃（一兩半） 獨活 射干 甘草 桂心 青木香 石膏 黃芩（各一兩）
上八味 咀，以水四升，煮取一升，三歲兒分為四服，日再。
又方 治小兒惡毒丹及風疹方。
麻黃 升麻 葛根（各一兩） 射干 雞舌香 甘草（各半兩） 石膏（半合）
上七味 咀，以水三升，煮取一升，三歲兒分三服，日三。
治小兒數十種丹方。
大黃 甘草 當歸 川芎 白芷 獨活 黃芩 芍藥 升麻 沉香 青木香 木蘭皮（各一兩） 芒硝（三兩）
上十三味 咀，以水一斗二升，煮取四升，去滓，納芒硝，以綿 湯中，適寒溫拓之，乾則易之，取瘥止。
治小兒溺灶丹，初從兩股及臍間起，走入陰頭，皆赤方︰
桑根皮切一斗，以水二斗，煮取一斗，以洗浴之。
治小兒丹毒方︰
搗慎火草，絞取汁塗之，良。其丹毒方具在別卷（第二十二卷）。
治小兒赤游腫，若遍身，入心腹，即能殺人方︰
搗伏龍肝為末，以雞子白和敷，干易之。
又方 白豆末水和敷之，勿令乾。
治小兒半身皆紅赤，漸漸長引者方︰
牛膝 甘草
上二味 咀，合得五升，以水八升，煮三沸，去滓，和伏龍肝末敷之。
治小兒身赤腫起者方︰
熬米粉令黑，以唾和敷之。
又方 伏龍肝 亂髮灰
上二味為末，以膏和敷之。
治小兒猝腹皮青黑方︰
以酒和胡粉敷上，若不急治，須臾便死。
又 灸臍上下左右，去臍半寸，並鳩尾骨下一寸，凡五處各三壯。
治小兒著風熱， 堅如麻豆粒，瘡癢搔之，皮剝汁出，或遍身頭面，
常青木香（九銖） 麝香（六銖） 雞舌香 薰陸香 沉香 防風 秦艽 漏蘆（各半兩） 升麻黃芩 白蘞 麻黃（各一兩） 枳實（一兩半） 大黃（一兩十八銖）
上十四味 咀，以水五升，煮取一升八合，兒五六歲者一服四五合，七八歲者一服六合，十歲至十四五者加大黃半兩，足水為一斗，煮取二升半，分三服。
治小兒火灼瘡，一身盡有如麻豆，或有膿汁，乍痛乍癢方︰
甘草 白芍 白蘞 黃芩 黃連 黃柏 苦參（各半兩）
上七味為末，以蜜和敷之，日二夜一，亦可作湯洗之。
治小兒上下遍身生瘡方︰
芍藥 川連 黃芩（各三兩） 苦參（八兩） 大黃（二兩） 蛇床子（一升） 黃柏（五兩） 菝（一斤）
上八味 咀，以水二斗，煮取一斗，以兒洗浴。
治小兒瘡初起， 漿似火，瘡名 瘡，亦名爛瘡方︰
桃仁熟搗，以面脂和敷之，亦治遍身赤腫起。
又方 馬骨燒灰敷之。
治小兒熱瘡方。
水銀 胡粉 松脂（各三兩）
上三味以豬脂四升煎松脂，水氣盡，下二物攪令勻不見水銀以敷之。
浴小兒身上下百瘡不瘥方。
苦參（八兩） 地榆 川連 王不留行 獨活 艾葉（各五兩） 竹葉（二升）
上七味 咀，以水三斗，煮取一斗以浴兒瘡上，浴訖敷黃連散。
治三日小兒頭面瘡起，身體大熱方︰
升麻 柴胡 石膏（各六銖） 甘草 當歸（各十二銖） 大黃 黃芩（各十八銖）
上七味 咀，以水四升，煮取二升分服，日三夜一，量兒大小用之。
治小兒頭面身體悉生瘡方︰
榆白皮隨多少曝令燥，下篩，醋和塗綿以敷瘡上，蟲自出，亦可以豬脂和塗之。
治小兒病風瘙癢痛如疥，搔之汁出，遍身 如麻豆粒，年年喜發，面目虛肥，手
足乾枯，毛髮細黃，及肌膚不光澤，鼻氣不利，此則少時熱盛極，體當風，風熱相搏所得也，不早治之，成大風疾方。
枳實（一兩半） 菊花 蛇床子 防風 刺蒺藜 白薇 浮萍（各一兩） 天雄 麻黃 漏蘆（各半兩）
上十味為末，蜜丸如大豆許。五歲兒飲服十丸，加至二十丸，日二。五歲以上者隨意加之。兒大者可為散服。
治小兒風瘙癮疹方︰蒴 防風 羊桃 石南 秦椒 升麻 苦參 茵芋 芫花（一雲茺蔚） 刺蒺藜 蛇床子 枳實 礬石（各一兩）
上十三味 咀，以漿水三斗，煮取一斗，去滓，納礬令小沸，浴之。
又方 牛膝末酒服方寸匕，漏瘡多年不瘥，搗末敷之，亦主骨疽癲疾瘰癧絕妙。
主丹及癮疹入腹殺人方。
澤蘭 川芎 附子 茵芋 本 莽草 細辛（各十二銖）
上七味 咀，以水三升，煮取一升半，分四服，先與此湯，然後作餘治。
論曰︰小兒頭生小瘡，浸淫疽癢，黃膏出不生痂，連年不瘥者，亦名妒頭瘡，以赤龍皮湯及天麻湯洗之，內服漏蘆湯，外宜敷飛烏膏散，及黃連胡粉、水銀膏散，（方具見別卷。）
治小兒一切頭瘡，久即疽癢不生痂方。
藜蘆 黃連 雄黃 黃芩 松脂（各二兩） 礬石（五兩） 豬脂（半斤）
上七味為末，煎令調和，先以赤龍皮天麻湯洗訖敷之。（赤龍皮即槲皮。）
治小兒頭瘡，經年不瘥方︰
松脂 苦參 黃連（各一兩半） 大黃 胡粉（各一兩） 黃芩 水銀（各一兩六銖） 礬石（半兩） 蛇床子（十八銖）
上九味為末，以臘月豬脂和研，水銀不見敷之。
又方 取屋塵末和油瓶下滓，以皂莢湯洗敷之。
又方 發中生瘡頂白者，皆以熊白敷之。
小兒頭瘡方︰
胡粉（一兩） 川連（二兩）
上二味為末，洗瘡去痂拭乾敷之即瘥，更發如前敷之。
又方 胡粉 連翹（各一兩） 水銀（半兩）
上三味，以水煎連翹，納胡粉、水銀和調敷之。
又方 白松脂 胡粉（各二兩） 水銀（一兩） 豬脂（四兩）
上四味合煎，去滓，納水銀粉調敷之，大人患同。
治小兒頭瘡方。
苦參 黃芩 川連 黃柏 甘草 大黃 川芎（各一兩） 蒺藜子（三合）
上八味 咀，以水六升，煮取三升，漬布拓瘡上，日數過。
治小兒禿頭瘡方︰
取雄雞屎陳醬汁、苦酒和，以洗瘡了敷之。
又方 芫花臘月豬油和如泥，洗去痂敷之，日一度（《千金翼》治白禿）。
治小兒頭禿瘡方︰
葶藶子細末，先洗敷之。
又方 不中水蕪青葉燒灰，和豬脂敷之。
治小兒頭禿瘡，無發苦癢方︰
野葛（末） 豬脂 羊脂（各一兩）
上三味合煎，令消待冷以敷之，不過三上。
治少小頭不生發，一物楸葉方︰
楸葉搗取汁敷頭上，立生。
治小兒頭不生發方︰
燒鯽魚灰末以醬汁和敷之。
治小兒 瘡方︰
塚中鍛石濃敷之，良。
又方 燒桑根灰敷之，並燒烏羊角作灰，相和敷之。
治小兒 疽方︰
丹砂 大黃（各三十銖） 雄黃 漆頭 茹 雌黃（各二十四銖） 礬石 莽草（各十八銖） 川連（三十六銖）
上八味 咀，以豬脂一升三合，微火煎，三上三下膏成，去滓，下諸石末攪凝敷之。
治小兒惡瘡方︰
熬豉令黃為末，敷瘡上，不過三敷愈。
治小兒疽極，月初即生，常有黃水出方︰
以醋和油煎令如粥，及熱敷之，二日易，欲重敷，則以皂莢湯洗瘡，仍敷之。
治小兒月蝕瘡，隨月生死方︰
以胡粉和酥敷之，五日瘥。
治月蝕九竅皆有瘡者方︰
燒蚯蚓屎末，和豬膏敷之。
治小兒浸淫瘡方︰
灶中黃土 髮灰
上二味各等分為末，以豬脂和敷之。
治小兒黃爛瘡方︰
四交道中土 灶下土
上二味各等分為末敷之。亦治夜啼。
又方 燒艾灰敷之。
又方 燒牛屎敷之，亦可滅瘢。
治小兒疥方︰
燒竹葉為灰，雞子白和敷之，日三，亦治□瘡。
又方 燒亂髮灰和臘月豬脂敷之。
又方 以臭酥和胡粉敷之。
治小兒頭面瘡疥方︰
麻子五升為末，以水和絞取汁，與蜜和敷之。若有白犬膽敷之，大佳。
治小兒濕癬方︰
枸杞根搗末，和臘月豬脂敷之。
又方 桃青皮搗末，和醋敷之，日二。
又方 煎馬尿洗之。
又方 燒狗屎灰和豬脂塗之。
又方 揩破以牛鼻上津敷之。
治小兒身上生赤疵方︰
取馬尿洗，日四五度。
治小兒身上有赤黑疵方︰
取狗熱屎敷之，皮自卷落。
治小兒疣目方︰
以針及小刀子決目四面，令似血出，取患瘡汁黃膿敷之，莫近水三日，即膿潰根動脫落。
（方一百十一首 灸法十三首）
治小兒臍中生瘡方︰
桑汁敷乳上，使兒飲之。
又方 飲 羊乳及血。
治小兒風臍遂作惡瘡，歷年不瘥方︰
取東壁土敷之，大佳。若汁不止，燒蒼耳子粉之。
又方 干蠐螬蟲末粉之，不過三四度瘥。
治小兒臍不合方︰
取車轄脂燒灰，日一敷之。
又方 燒蜂房灰為末敷之。
治小兒臍中生瘡方︰
燒甑帶灰和膏敷之。
治小兒臍赤腫方︰
杏仁（半兩） 豬頰車髓（十八銖）
上二味先研杏仁如脂，和髓敷臍中腫上。
治小兒臍汁不止，兼赤腫方。
以白石脂細研，熬令微暖以粉臍瘡，日三四度。
治小兒鵝口，不能飲乳方︰
鵝屎汁瀝兒口中。
又方 黍米汁塗之。
又方 取小兒父母亂髮洗淨，纏桃枝沾取井花水，東向向日以發拭口中白乳，以置水中七過瀝洗，三朝作之。
治小兒心熱，口為生瘡，重舌鵝口方︰
柘根銼五升，無根弓材亦佳，以水五升，煮取二升，去滓，煎取五合，細細敷之，數次良。
治口瘡白漫漫方︰
先以父淨發拭口，次取桑汁塗之。
治重舌舌強，不能收唾方︰
鹿角末如大豆許安舌下，日三四度。亦治小兒不能乳。
又方 取蛇蛻燒末，以雞毛沾醇醋點藥，掠舌下愈。
治小兒重舌方︰
取田中蜂房燒灰，和酒塗喉下愈。
又方 衣魚塗舌上。
又方 灶月下黃土末，苦酒和塗舌上。赤小豆末醋和塗舌上。
又方 黃柏以竹瀝漬取，細細點舌上，良。
治重舌方︰
灸行間，隨年壯，穴在足大趾歧中。又灸兩足外踝上三壯。
治小兒舌上瘡方︰
蜂房燒灰，屋間塵各等分，和勻敷之。
又方 桑白汁塗乳，與兒飲之。
又方 羊蹄骨中生髓和胡粉敷之。
治舌腫強滿方︰
滿口含糖醋良。
又方 飲 羊乳即瘥。
治小兒口瘡不得吮乳方︰
大青（十八銖） 黃連（十二銖）
上二味 咀，以水三升，煮取一升二合，一服一合，日再夜一。
又方 蜜（二斤） 甘草（如指大三寸） 臘月豬脂（一斤）
上三味合煎相得，含如棗大，稍稍咽之，日三。
又方 礬石如雞子大，置醋中，塗兒足下二七遍愈。
治小兒燕口，兩吻生瘡方︰
燒髮灰和豬脂敷之。
治小兒口下黃肌瘡方︰
取 羊髭燒灰，和臘月豬脂敷之。角亦可用。
治口旁惡瘡方︰
亂髮灰 故絮灰 黃連 乾薑
上四味等分為散，以粉瘡上，不過三遍。
治口噤，赤者心噤，白者肺噤方︰
雞屎白棗大，綿裹，以水一合煮二沸，分再服。
治小兒口噤方︰
鹿角粉 大豆末
上二味等分，和乳塗乳上飲兒。
又方
驢乳 豬乳（各二升）
上二味合煎得一升五合，服如杏仁許，三四服瘥。
治小兒猝中風，口噤不下一物方。
雀屎如麻子丸之，飲下即愈，雞屎白亦佳。
治小兒口中涎出方 以白羊屎納口中。
又方 以東行牛口中沫塗口中及頤上。
又方 桑白汁塗之瘥。
治小兒卒毒腫著喉頸，壯熱妨乳方︰
升麻 射干 大黃（各一兩）
上三味 咀，以水一升五合，煮取八合，一歲兒分三服，以滓敷腫上，冷更暖，以敷，大兒以意加之。
治小兒喉痛，若毒氣盛，便咽塞，並治大人咽喉不利方。
升麻 生薑 射干（各二兩） 橘皮（一兩）
上四味 咀，以水六升，煮取二升，去滓，分三服。
治小兒喉痺腫方︰
魚膽二七枚以和灶底土塗之，瘥。
治小兒喉痺方︰桂心 杏仁（各半兩）
上二味為末，以綿裹如棗大，含，咽汁。
治小兒解顱方︰
熬蛇蛻皮為末，和豬頰車中髓敷頂，日三四度。
又方 豬牙頰車髓敷囟上瘥。
治小兒腦長解顱不合，羸瘦色黃，至四五歲不能行方。
半夏 生薑 川芎（各一升） 細辛（三兩） 桂心（一尺） 烏頭（十枚）
上六味 咀，以醇苦酒五升漬之， 時，煮三沸，絞去滓，以綿一片浸藥中，適寒溫以熨囟上，冷更溫之，複熨如前，朝暮各三四熨乃止，二十日可愈。
治小兒解顱，生蟹足敷方︰
生蟹足 白蘞（各半兩）
上二味搗末，以乳汁和敷顱上，立愈。
治小兒解顱，三物細辛敷方︰
細辛 桂心（各半兩） 乾薑（十八銖）
上三味為末，以浮汁和敷顱上，干複敷之，兒面赤即愈。
治小兒囟開不合方︰
防風（一兩半） 柏子仁 白芨（各一兩）
上三味為末，以乳和敷囟上，日一，十日知，二十日即愈。
又方 取豬牙車骨煎取髓，敷囟上愈。
小兒囟陷方︰
灸臍上下各半寸，及鳩尾骨端，又足太陰各一壯。
治小兒狐疝傷損生 方︰
桂心（十八銖） 白朮（一兩十八銖） 地膚子（二兩半）
上三味為末，以蜜和丸，白酒服如小豆七丸，日三，亦治大人。
又方 芍藥 茯苓（各十八銖） 防葵（一作防風） 大黃（各半兩） 半夏 桂心 川椒（各六銖）
上七味為末，蜜和服如大豆一丸，日五服，可加至三丸。
治小兒陰偏大，又卵核堅 方。
黃柏 香豉 牡丹 防風 桂心（各二兩）
上五味為末，蜜丸如大豆，兒三歲飲服五丸，加至十丸。兒小以意酌量著乳頭上服之。
治小兒卵腫方︰
取雞翅六莖燒灰服之，隨卵左右取翮（《古今錄驗》雲，治陰大如斗。）
治小兒氣 方︰
土瓜根 芍藥 當歸（各一兩）
上三味 咀，以水二升，煮取一升，取五合，日二。
又方 三月上除日取白頭翁根搗碎，隨偏處敷之，一宿作瘡，二十日愈。
治氣 方︰
灸足厥陰大敦，左灸右，右灸左，各一壯。
治小兒陰瘡方︰
以人屎灰敷之，又狗屎灰，又狗骨灰，又馬骨灰，皆可敷之。
治小兒歧股間連陰囊生瘡，汁出，先癢後痛，十日五日自瘥，或一月或半月複發，連年不瘥方︰
灸瘡搔去痂，帛拭令乾，以蜜敷，更溲麵作燒餅，熟即以餳塗餅上熨之，冷即止，再度瘥。
治小兒陰腫方︰
狐莖炙搗末，酒服之。
又方 灸大敦七壯。
又方 斫桑木白汁塗之。
又方 搗蕪菁敷上。
又方 搗垣衣敷上。
又方 以衣中白魚敷之。
又方 豬屎五升水煮沸，布裹安腫上。
治小兒陰瘡方︰
取野狼牙濃煮汁洗之。
又方 黃連、胡粉等分，以香脂油和敷之。
治小兒核腫，壯熱有實方︰
青木香 甘草 石膏 甘遂（各十八銖） 麝香（三銖） 大黃 前胡（各一兩） 黃芩（半兩）
上八味 咀，以水七升 煮取一升九合，每服三合，日四夜二。
治小兒積冷久下瘥後餘脫肛不瘥，腹中冷，腫中疼痛不得入者方。
鱉頭（二枚炙令焦） 磁石（四兩） 桂心（三兩） 小 皮（一枚炙令焦）
上四味為末，蜜丸如大豆，兒二歲至五歲，服五至十丸，日三。兒大以意加之。
小兒脫肛方︰
灸頂上旋毛中三壯，即入。
又 灸尾翠骨三壯。
又 灸臍中隨年壯。
治小兒疳濕瘡方︰
鐵衣著下部中，即愈。
又方 灸第十五椎挾脊兩旁七壯，未瘥加七壯。
治小兒疳瘡方︰
以豬脂和胡粉敷之。五六度
又方 嚼麻子敷之，日六七度。
又方 羊膽二枚和醬汁於下部灌之。豬脂亦佳。
治濕瘡方︰
濃煎地榆汁，洗浴，每日二度。治小兒久痢膿濕 方︰
艾葉五升，以水一斗，煮取一升半，分為三服。
斷小兒熱，下黃赤汁沫，及魚腦雜血，肛中瘡爛坐 生蟲方。
川連 柏皮 苦參 鬼臼 獨活 橘皮 芍藥 阿膠（各半兩）
上八味為末，以藍汁及蜜丸如小豆，日服五丸至十丸（冬無藍汁，可用藍子一合，舂蜜和丸）。
治小兒蛔蟲方︰
削楝木上蒼皮，以水煮取汁飲之，量大小多少，為此有小毒。
治小兒羸瘦有蛔蟲方︰
蘆二兩，以水一升，米二合，煮取米熟去滓，與服。
又方 蓄三兩水一升，煮取四合，分服之，搗汁服亦佳。
又方 桃白皮（三兩） 東引吳茱萸根白皮（四兩）
上二味 咀，以酒一升二合，漬之一宿，漸與服取瘥。
又方 取豬膏服之（一雲治蟯蟲）。
又方 搗槐子納下部中，瘥（一雲治蟯蟲）。
又方 楝實一枚納孔中（一雲治蟯蟲）。
治寸白蟲方︰
東行石榴根一把，水二升，煮取三合，分服。
又方 桃葉搗，絞取汁，服之。
治小兒三蟲方︰
雷丸 川芎
上二味各等分為末，服一錢匕，日三。
治大便竟出血方︰
鱉頭一枚炙令黃黑為末，以飲下五分匕，多少量兒大小，日三服。
治小兒尿血方︰
燒鵲巢灰井花水服之，亦治夜尿床。
又方 灸第七椎兩旁各五寸，隨年壯。
治小兒遺尿方︰
瞿麥 石韋 龍膽 皂莢 桂心（各半兩） 雞腸草 人參（各一兩） 車前子（一兩六銖）
上八味為末蜜丸，每食後服如小豆大五丸，日三，加至六七丸。
又方 小豆葉搗汁服。
又方 燒雞腸為末，漿水服方寸匕，日三。
又方 灸臍下一寸半，隨年壯。
又方 灸大敦三壯，亦治尿血。
治小兒熱毒入膀胱中，忽患小便不通，欲小便則澀痛不出，出少如血，須臾
地膚子 瞿麥 知母 黃芩 枳實 升麻 葵子 豬苓（各六銖） 通草 海藻 橘皮（各三銖） 大黃（十八銖）
上十二味 咀，以水三升，煮取一升，一日至七日兒服一合，為三服，八日至十五日兒一合半為三服，十六日至二十日兒二合為三服，四十日兒以此為準，五十日以上七歲以下以意加藥益水。
小兒淋方︰
車前子一升水二升，煮取一升，分服。
又方 煮冬葵子汁服之。
又方 取蜂房、亂髮燒灰，以水服一錢匕，日再。
治小兒小便不通方︰車前草（切，一升） 小麥（一升）
上二味以水二升，煮取一升二合，去滓煮粥服，日三四。
又方 冬葵子一升，以水二升，煮取一升分服，入滑石末六銖。
治小兒 方︰
蜥蜴一枚燒末，酒服之。
治小兒吐血方︰
燒蛇蛻皮為末，以乳服之，並治重舌。
又方 取油三分，酒一分，和之，分再服。
治小兒鼻塞生息肉方︰
通草 細辛（各一兩）
上二味搗末，取藥如豆，著綿纏頭納鼻中，日二。
治小兒鼻塞不通，濁涕出方︰
杏仁（半兩） 川椒 附子 細辛（各六銖）
上四味 咀，以醋五合漬藥一宿，明旦以豬脂五合煎，令附子色黃，膏成去滓，冷更以塗絮導鼻孔中，日再，兼摩頂。
治小兒 耳方︰
末石硫黃以粉耳中，日一夜一。
治小兒耳瘡方︰
燒馬骨灰敷之。
又方 燒雞屎白，筒中吹入。
治小兒齒落久不生方︰
取雄鼠屎二七枚，以一屎拭一齒根處，盡此止，二十一日即生（雄鼠屎頭尖）。
治小兒四五歲不語方︰
末赤小豆，酒和敷舌下。
又方 灸足兩踝各三壯。
治小兒不能乳方︰
雀屎四枚為末，著乳頭飲兒，兒大十枚。
治小兒落床墜地，如有瘀血，腹中陰陰，寒熱不肯乳哺，但啼哭叫喚方。
蒲黃 麥冬 大黃 黃芩（各十銖） 甘草（八銖） 芒硝（七銖） 黃連（十三銖）
上七味 咀，以水二升，煮取一升，去滓納芒硝，分三服，消息視兒羸瘦半之，大小便血即愈，忌冷食。
治小兒食不知飢飽方︰
鼠屎二七枚燒為末，服之。
治小兒食土方︰
取肉一斤繩系曳地，行數裡勿洗，火炙與食。
治小兒噦方︰
生薑汁 牛乳（各五合）
上二味煎取五合，分二服。
又方 取牛乳一升，煎取五合，分五服。
治小兒 方︰
灶中灰鹽等分，相和熬，熨之。
治小兒誤吞針方︰
取磁石如棗核大，或吞或含，其針立出。
治小兒誤吞鐵等物方︰
艾蒿一把銼，以水五升，煮取一升半，服之即下。
治小兒蠷 咬繞腹匝即死方︰
搗蒺藜葉敷之，無葉，子亦可。
又方 取燕窠中土豬脂和敷之，乾則易之。
