（凡八類）
夫養性者，欲所習以成性，性自為善，不習無不利也。性既自善，內外百病自然不生，禍亂災害亦無由作，此養性之大經也。善養性者則治未病之病，是其義也。故養性者，不但餌藥餐霞，其在兼於百行，百行周備，雖絕藥餌足以遐年。德行不充，縱服玉液金丹未能延壽。故老子曰︰善攝生者，陸行不遇虎兕，此則道德之指也，豈假服餌而祈遐年哉。聖人所以製藥餌者，以救過行之人也。故愚者抱病歷年而不修一行，纏沒齒終無悔心。此其所以歧和長逝，彭跗永歸，良有以也。嵇康曰︰養生有五難，名利不去為一難，喜怒不除為二難，聲色不去為三難，滋味不絕為四難，神慮精散為五難。五者必存，雖心希難老，口誦至言，咀嚼英華，呼吸太陽，不能不回其操，不夭其年也。五者無於胸中，則信順日躋，道德日全，不祈善而有福，不求壽而自延，此養生之大旨也。然或有服膺仁義，無甚泰之累者，抑亦其亞歟。
黃帝問於岐伯曰︰余聞上古之人，春秋皆度百歲，而動作不衰。今時之人，年至半百而動作皆衰者，時代異耶？將人失之也？岐伯曰︰上古之人，其知道者，法則陰陽，和於術數，飲食有節，起居有常，不妄作勞，故能形與神俱，而盡終其天年，度百歲乃去。今時之人則不然，以酒為漿，以妄為常，醉以入房，以欲竭其精，以耗散其真，不知持滿，不時御神，務避之有時，恬澹虛無，真氣從之，精神內守，病安從來。是以其志閑而少欲，其心安而不懼，其形勞而不倦，氣從以順，各從其欲，皆得所願。故甘其食，美其服，樂其俗，高下不相慕，故其民曰朴，是以嗜欲不能勞其目，淫邪不能惑其心，愚智賢不肖不懼於物，合於道數，故皆能度百歲而動作不衰者，以其德全不危也。是以人之壽夭在於撙節，若消息得所，則長生不死，恣其情慾，則命同朝露也。岐伯曰︰人年四十而陰氣自半也，起居衰矣。年五十體重耳目不聰明矣。年六十陰痿，氣力大衰，九竅不利，下虛上實，涕泣俱出矣。故曰︰知之則強，不知則老。故同出名異，智者察同，愚者察異。愚者不足，智者有餘。有餘則耳目聰明，身體強健，年老複壯，壯者益理。是以聖人為無為之事，樂恬淡之味，能縱欲快志，得虛無之守，故壽命無窮，與天地終。此聖人之治身也。
春三月此為發陳，天地俱生，萬物以榮，夜臥早起，廣步於庭，被發緩形，以使志生，生而勿殺，與而勿奪，賞而勿罰，此春氣之應，養生之道也。逆之則傷肝。夏為寒為變，則奉長者少。
夏三月此為蕃莠，天地氣交，萬物華實，夜臥早起，毋厭於日，使志無怒，使華英成秀，使氣得泄，若所愛在外，此夏氣之應，養長之道也。逆之則傷心。秋為 瘧，則奉收者少，冬至重病。
秋三月此為容平，天氣以急，地氣以明，早臥早起，與雞俱興，使志安寧，以緩秋刑，收斂神氣，使秋氣平，毋外其志，使肺氣清，此秋氣之應，養收之道也。逆之則傷肺。冬為飧泄，則奉藏者少。
冬三月此為閉藏，水冰地坼，無擾乎陽，早臥晚起，必待日光，使志若伏若匿，若有私意，若已有得，去寒就溫，毋泄皮膚，使氣亟奪。此冬氣之應，養藏之道也。逆之則傷腎。
春為痿厥，則奉生者少。
天有四時五行，以生長收藏，以寒暑燥濕風。人有五臟，化為五氣，以生喜怒悲憂恐，故喜怒傷氣，寒暑傷形，暴怒傷陰，暴喜傷陽。故喜怒不節，寒暑失度，生乃不固，人能依時攝養，故得免其夭枉也。
仲長統曰︰王侯之宮，美女兼千。卿士之家，侍外家數百。晝則以醇酒淋其骨髓，夜則房室輸其血氣，耳聽淫聲，目樂邪色，宴內不出，游外不返。王公得之於上，豪傑馳之於下，及至生產不時，字育太早，或童孺而擅氣，或疾病而構精，精氣薄惡，血脈不充，既出胞臟，養護無法，又蒸之以綿纊，爍之以五味，胎傷孩病而脆，未得堅剛，複縱情慾，重重相生，病病相孕，國無良醫，醫無審術，奸佐其間，過謬常有，會有一疾，莫能自免。當今少百歲之人者，豈非所習不純正也。
抱朴子曰︰或問所謂傷之者，豈色慾之間乎？答曰︰亦何獨斯哉。然長生之要，其在房中，上士知之，可以延年除病，其次不以自伐。若年當少壯，而知還陰丹以補腦，采七益於長俗。（一作谷）者，不服藥物，不失一二百歲也，但不得仙耳。不得其術者，古人方之於凌杯以盛湯，羽苞之蓄火，又且才所不逮而強思之傷也，力所不勝而強舉之傷也，深憂重恚傷也，悲哀憔悴傷也，喜樂過度傷也，汲汲所欲傷也，戚戚所患傷也，久談言笑傷也，寢息失時傷也，挽弓引弩傷也，沉醉嘔吐傷也，飽食即臥傷也，跳走喘乏傷也，歡呼哭泣傷也。陰陽不交傷也積傷至盡，盡則早亡，盡則非道也。故養性之士，唾不至遠，行不疾走，耳不極聽，目不極視，坐不久處，立不至疲，臥不至。先寒而衣，先熱而解。不欲極飢而食，食不可過飽。不欲極渴而飲，飲不欲過多。不欲啖生冷，不欲飲酒當風，不欲數數沐浴，不欲廣志遠願，不欲規造異巧。冬不欲極溫，夏不欲窮涼，不欲露臥星月，不欲眠中用扇，大寒大熱、大風大霧皆不得冒之。五味不欲偏多，故酸多則傷脾，苦多則傷肺，辛多則傷肝，鹹多則傷心，甘多則傷腎，此五味克五臟五行，自然之理也。凡言傷者，亦不即覺也，謂久則損壽耳。是以善攝生者，臥起有四時之早晚，興居有至和之常製，調利筋骨有俯仰之方，祛疾閑邪有吐納之術，流行營衛有補瀉之法，節宣勞逸有與奪之要。忍怒以全陰，抑喜以養陽。
然後先服草木以救虧缺，後服金丹以定無窮，養性之理盡於此矣。
夫欲快意任懷，自謂達識知命，不泥異端，極情肆力，不勞持久者，聞此言也，雖風之過耳，電之經目，不足喻也。雖身枯於留連之中，氣絕於綺紈之際，而甘心焉，亦安可告之以養性之事哉，非唯不納，乃謂妖訛也，而望彼信之，所謂以明鑒給 瞽，以絲竹娛聾夫者也。
魏武與皇甫隆令曰︰聞卿年出百歲，而體力不衰，耳目聰明，顏色和悅，此盛事也。所服食施行導引，可得聞乎？若有可傳，想可密示封內。隆上疏對曰︰臣聞天地之性，唯人為貴。人之所貴，莫貴於生。唐荒無始，劫運無窮。人生其間，忽如電過，每一思此，罔然心熱，生不再來，逝不可追，何不抑情養性以自保。惜今四海垂定，太平之際又當須展才布德當由萬年。萬年無窮，當由修道，道甚易知，但莫能行。臣嘗聞道人蒯京已年一百七十八，而甚丁壯，言人當朝朝服食玉泉、琢齒，使人丁壯有顏色，去三蟲而堅齒。玉泉，口中唾也。
朝嵇康曰︰穰歲多病，飢年少疾，信哉不虛。是以關中土地，俗好儉嗇，廚膳餚饈，不過菹醬而已，其人少病而壽。江南嶺表，其處饒足，海陸 餚，無所不備，土俗多疾而人早夭。
北悶，赤露眠臥，宿食不消，未逾期月，大小皆病，或患霍亂腳氣脹滿，或寒熱瘧痢惡核疔腫，或癰疽痔漏，或偏風猥退，不知醫療以至於死。凡如此者，比肩皆是，唯雲不習水土，都不知病之所由。靜言思之，可為太息者也。學人先須識此，以自誡慎。
抱朴子曰︰人之一身，猶一國之象也。胸腹之位，猶宮室也。四肢之列，猶郊境也。骨節之分，猶百宮也。神猶君也，血猶臣也，氣猶民也，知治身則能治國也。夫愛其民，所以安其國。惜其氣，所以全其身。民散則國亡，氣竭則身死。死者不可生也，亡者不可存也。
是以至人消未起之患，治未病之疾。醫之於無事之前，不追於既逝之後。夫人難養而易危也，氣難清而易濁也，故能審威德所以保社稷，割嗜欲所以固血氣，然後真一存焉，精神守焉，百病卻焉，年壽延焉。
真人曰︰雖常服餌而不知養性之術，亦難以長生也。養性之道，常欲小勞，但莫大疲及強所不能堪耳。且流水不腐，戶樞不蠹，以其運動故也。養性之道，莫久行久立，久坐久臥，久視久聽。蓋以久視傷血，久臥傷氣，久立傷骨，久坐傷肉，久行傷筋也。仍莫強食，莫強酒，莫強舉重，莫憂思，莫大怒，莫悲愁，莫大懼，莫跳踉，莫多言，莫大笑。勿汲汲於所欲，勿懷忿恨，皆損壽命。若能不犯者，則得長生也。故善攝生者，常少思少念，少欲少事，少語少笑，少愁少樂，少喜少怒，少好少惡，行此十二少者，養性之都契也。多思則神殆，多念則志散，多欲則志昏，多事則形勞，多語則氣乏，多笑則臟傷，多愁則心懾，多樂則意溢，多喜則忘錯昏亂，多怒則百脈不定，多好則專迷不理，多惡則憔悴無歡。此十二多不除，則營衛失度，血氣妄行，喪生之本也。唯無多無少者，得幾於道矣。是知勿外緣者，真人初學之法也。若能如此者，可居瘟疫之中無憂疑矣。既屏外緣，會須守五神（肝、心、脾、肺、腎），從四正（言、行、坐、立）。言最不得浮思妄想，心念欲事，惡邪大起。故孔子曰︰思無邪。嘗習黃帝內視法，存想思念，令見五臟如懸磬，五色了了分明勿輟也。仍於每旦初起面向午，展兩手於膝上，心眼觀氣，上入頂下達湧泉，旦旦如此，名曰迎氣。常以鼻引氣，口吐氣，小微吐之，不得開口，複欲得出氣少，入氣多。每欲食，送氣入腹，每欲食氣為主人也。
凡心有所愛，不用深愛，心有所憎，不用深憎，並皆損性傷神，亦不可用深贊，亦不可用深毀，常須運心於物平等，如覺偏頗，尋改正之。居貧勿謂常貧，居富勿謂常富，居貧富之中，常須守道，勿以貧富易志改性，識達道理，似不能言。有大功德，勿自矜伐。美藥勿離手，善言勿離口，亂想勿經心，常以深心至誠，恭敬於物。慎勿詐善，以悅於人。終身為善，為人所嫌。勿得起恨，事君盡禮。人以為諂，當以道自平其心，道之所在，其德不孤。
勿言行善不得善報，以自怨仇。居處勿令心有不足，若有不足，則自抑之。勿令得起，人知止足。天遺其祿，所至之處，勿得多求，多求則心自疲而志苦，若夫人之所以多病，當由不能養性。平康之日，謂言常然，縱情恣欲，心所欲得，則便為之，不拘禁忌，欺罔幽明，無所不作，自言適性，不知過後一一皆為病本，及兩手摸空，白汗流出，口唱皇天，無所逮及，皆以生平粗心不能自察，一致於此。但能少時內省身心，則自知見行之中皆長諸，將知四百四病，身手自造，本非由天。及一朝病發，和緩不救，方更誹謗醫藥無效，神仙無靈。故有智之人，愛惜性命者，當自思念，深生恥愧，戒勒身心，常修善事也。
至於居處，不得綺糜華麗，令人貪婪無厭，乃患害之源。但令雅素淨潔，無風雨暑濕為佳。衣服器械，勿用珍玉金寶，增長過失，使人煩惱根深。廚膳勿使脯肉豐盈，當令儉約為佳。然後行作鵝王步，語作含鐘聲，眠作獅子臥（右脅著地，坐腳也），每日自詠歌雲，美食須熟嚼，生食不粗吞，問我居止處，大宅總林村。胎息守五臟，氣至骨成仙。又歌曰︰日食三個毒，不嚼而自消。錦繡為五臟，身著糞掃袍。
修心既平，又須慎言語。凡言語誦讀常想聲在氣海中（臍下也）。每日初入後，勿言語誦讀，寧待平旦也。旦起當專言善事，不當先計較錢財。又食上不得語，語而食者，常患胸背痛。亦不用寢臥多言笑，寢不得語言者，言五臟如鐘磬，不懸則不可發聲。行不得語，若欲語須住腳乃語，行語則令人失氣。冬至日，只可語不可言。自言曰言，答人曰語。言有人來問，不可不答，自不可發言也，仍勿觸冷開口大語為佳。
言語既慎，仍節飲食。是以善養性者，先飢而食，先渴而飲。食慾數而少，不欲頓而多，則難消也。當欲令如飽中飢，飢中飽耳。蓋飽則傷肺，飢則傷氣，鹹則傷筋，酸則傷骨，故每學淡食，食當熟嚼，使米脂入腹，勿使酒脂入腸。人之當食，須去煩惱（暴數為煩，侵觸為惱）。如食五味必不得暴嗔，多令神氣驚，夜夢飛揚。每食不用重肉，喜生百病，常須少食肉，多食飯及少菹菜，並勿食生菜、生米、小豆、陳臭之物。勿飲濁酒、食麵，使塞氣孔。勿食生肉傷胃，一切肉須煮爛停冷食之，食畢當漱口數過，令人牙齒不敗口香。熱食訖，以冷酢漿漱口者，令人口氣常臭，作齒病。又諸熱食鹹物後，不得飲冷酢漿水，喜失聲成屍咽。凡熱食汗出，勿當風，發痙頭痛，令人目澀多睡。每食訖，以手摩面及腹，令津液通流。食畢當行步躊躇，計使中數裡來，行畢使人以粉摩腹上數百遍，則食易消，大益人，令人能飲食無百病，然後有所修為為快也。飽食即臥，乃生百病，不消成積聚。飽食仰臥成氣痞，作頭風。觸寒來者，寒未解食熱，成刺風。人不得夜食，又雲夜勿過醉飽。食勿精思。
為勞苦事，有損餘，虛損人，常須日在巳時食訖，則不須飲酒，終身無乾嘔。勿食父母本命所屬肉，令人命不長。勿食自己本命所屬肉，令人魂魄飛揚。勿食一切腦，大損人。茅屋漏水墮諸脯肉上，食之成瘕病。暴肉作脯不肯乾者。食之害人。祭神肉無故自動，食之害人。
飲食上蜂行住，食之必有毒，害人。腹內有宿病勿食鯪鯉魚肉，害人。濕食及酒漿臨上看視不見人物影者，勿食之，成卒注。若已食腹脹者，急以藥下之。每十日一食葵，葵滑，所以通五臟壅氣，又是菜之主，不用合心食之。又飲酒不欲使多，多則速吐之為佳，勿令至醉，即終身百病不除。久飲酒者，腐爛腸胃，漬髓蒸筋，傷神損壽。醉不可以當風，向陽令人發狂，又不可當風臥，不可令人扇涼，皆得病也。醉不可露臥及臥黍穰中，發癩瘡。醉不可強食，或發癰疽，或發喑，或生瘡。醉飽不可以走車馬及跳躑。醉不可以接房，醉飽交接，小者面咳嗽，大者傷絕臟脈損命。凡人飢欲坐小便，飽則立小便，慎之無病。又忍尿不便，膝冷成痺，忍大便不出，成氣痔。小便勿努，令兩足及膝冷。大便不用呼氣及強努，令人腰痛目澀，宜任之佳。凡遇山水塢中出泉者，不可久居，常食作癭病。又深陰地冷水不可飲，必作 瘧。
飲食以調，時慎脫著。濕衣及汗衣皆不可久著，令人發瘡及風瘙。大汗能易衣佳，不易者急寒霍亂，食不消頭痛。
脫著既時，須調寢處。凡人臥，春夏向東，秋冬向西，頭勿北臥，及牆北亦勿安床。凡欲睡，勿歌詠，不祥起。上床坐先脫左足，臥勿當舍脊下。臥訖勿留燭燈，令人魂魄及六神不安，多愁怨。人頭邊勿安火爐，日久引火氣，頭重目赤睛及鼻乾。夜臥當耳勿有孔，吹入即耳聾。夏不用露面臥，令人麵皮濃，善成癬，或作面風。冬夜勿覆頭，得長壽。凡人眠，勿以腳懸踏高處，久成腎水及損房。足冷勿順牆臥，風吹入人，發癲及體重。人臥勿□
床懸腳，閉口，口開即失氣，且邪惡從口入，久而成消渴及失血色。屈膝側臥，益人氣力。勝正偃臥，按孔子不屍臥，故曰︰睡不厭蹙，覺不厭舒。凡人舒睡，則有鬼痛魔邪。凡眠先臥心後臥眼，人臥近前急喚。夜夢惡不須說，旦以水面東方 之，咒曰︰惡夢著草木，好夢成寶玉。即無咎矣。
又夢之善惡並勿說為吉。
衣食寢處皆適，能順時氣者，始盡養生之道。故善攝生者，無犯日月之忌，毋失歲時之和。一日之忌，暮無飽食，一月之忌晦無大醉，一歲之忌暮無遠行，終身之忌暮無燃燭行房。
暮凡氣冬至起於湧泉，十一月至膝，十二月至股，正月至腰，名三陽成。二月至膊，三月至項，四月至頂。純陽用事，陰亦仿此。故四月、十月不得入房，避陰陽純用事之月也。每冬至日於北壁下濃鋪草而臥，雲受元氣。每八月一日以後，即微火暖足，勿令下冷無生意，常欲使氣在下，不欲泄於上。春凍未泮，衣欲下濃上薄，養陽收陰，繼世長生。養陰收陽，禍至滅門。故云︰冬時天地氣閉，血氣伏藏，人不可作勞出汗，發泄陽氣，有損於人也。又雲︰冬日凍腦，春秋腦足俱凍，此聖人之常法也。春欲晏臥早起，夏及秋侵夜乃臥早起，冬欲早臥晏起，皆益人。凡冬月忽有大熱之時，夏月忽有大涼之時，皆勿受之。人有患天行時氣者，皆由犯此也，即須調氣息，使寒熱平和，則免患也。每當臘日，勿歌舞，犯者必凶。
常於
凡人居止之室，必須周密，勿令有細隙，致有風氣得入。小覺有風，勿強忍，久坐必須急急避之，久居不覺，使人中風。古來忽得偏風，四肢不隨，或如角弓反張，或失音不語者，皆由忽此耳。身既中風，諸病總集邪氣得便遭此致卒者，十中有九，是以大須周密，無得輕之，慎焉慎焉。所居之室，勿塞井及水瀆，令人聾盲。
凡在家及外行，卒逢大飄風豪雨震電昏暗大霧，此皆是諸龍鬼神行動經過所致，宜入室閉戶，燒香靜坐，安心以避之，待過後乃出，不爾損人。或當時雖未苦，於後不佳矣。又陰霧中亦不可遠行。
天竺國按摩。此是婆羅門法。
兩手相捉扭捩，如洗手法。兩手淺相叉，翻覆向胸。兩手相捉共按左右同。以手如挽此是開胸法，左右同。如拓石法，左右同。以手反捶背上，左右同。兩手據地縮身曲脊，向上三舉。兩手抱頭宛轉上，此是抽脅。大坐斜身偏欹如排山，左右同。大坐伸兩腳，即以一腳向前虛掣，左右同。兩手拒地回顧，此虎視法，左右同。立地反拗身三舉。兩手急相叉，以腳踏手中，左右同。起立以腳前後虛踏，左右同。大坐伸兩腳用當相手勾所伸腳著膝中以手按之，左右同。
上十八勢，但是老人日別能依此三遍者，一月後百病除，行及奔馬，補益延年，能食，眼明輕健，不複疲乏。
兩手捺，左右捩身二七遍。兩手捻，左右扭肩二七遍。兩手抱頭，左右扭腰二七遍。
左右挑頭二七遍。兩手托頭三舉之。一手抱頭，一手托膝三折，左右同。一手托頭，一手托膝，從下向上三遍，左右同。兩手攀頭下向，三頓足。兩手相捉頭上過，左右三遍。兩手相叉，托心前，推卻挽三遍。兩手相叉，著心三遍。曲腕築肋挽肘，左右三遍。左右挽，前右拔，各三遍。舒手挽項，左右三遍。反手著膝，手挽肘，覆手著膝上，左右亦三遍。手摸肩，從上至下使遍，左右同。兩手空拳築三遍，兩手相叉反複攪，各七遍。外振手三遍，內振三遍，覆手振亦三遍。摩扭指三遍。兩手反搖三遍。兩手反叉，上下扭肘無數，單用十呼。兩手上聳三遍。兩手下頓三遍。兩手相叉頭上過，左右申肋十遍。兩手拳反背上，掘脊上下三遍。（掘，揩之也。）兩手反捉，上下直脊三遍。覆掌搦腕內外振三遍。覆掌前聳三遍。
覆掌兩手相叉交橫三遍。覆掌橫直，即聳三遍。若有手患冷，從上打至下，得熱便休。
舒左足，右手承之，左手捺腳聳上至下，直腳三遍，右手捺腳亦爾。前後捩足三遍。左捩足，右捩足，各三遍。前後卻捩足三遍。直腳三遍。扭三遍。內外振腳三遍。若有腳患冷者，打熱便休。扭以意多少，頓腳三遍。卻直腳三遍。虎據，左右扭肩三遍。推天托地左右三遍。左右排山負山拔木，各三遍。舒手直前，頓申手三遍。舒兩手兩膝各三遍。舒腳直反，頓申手三遍。捩內脊外脊，各三遍。
彭祖曰︰道不在煩，唯能不思衣食，不思聲色，不思勝負，不思曲直，不思得失，不思榮辱。心無煩，形勿極，而助之以導引，行氣不已，亦可得長年，千歲不死。凡人不可無思，當以漸遣除之。彭祖曰︰和神導氣之道，當得密室，閉戶安床暖席，枕高二寸半，正身偃臥，瞑目，閉氣於胸膈中，以鴻毛著鼻上而不動，經三百息，耳無所聞，目無所見，心無所思，如此則寒暑不能侵，蜂蠆不能毒，壽三百六十歲，此鄰於真人也。每旦夕（旦夕者，是陰陽轉換之時。凡旦五更初暖氣至，頻頻眼閉，是上生氣至，名曰︰陽息而陰消。暮日入後冷氣至，凜凜然時乃至，床坐睡倒，是下生氣至，名曰︰陽消而陰息。且五更初暖氣至，暮日入後冷氣至，常出入天地日月山川河海人畜草木一切萬物體中，代謝往來，無時休息。一進一退，如晝夜之更迭，如海水之潮汐，）是天地消息之道也面向午展兩手於腳膝上，徐徐按捺肢節，口吐濁氣，鼻引清氣。（凡吐者去故氣，亦名死氣，納者取新氣，亦名生氣，故《老子經》雲︰玄牝之門，天地之根，綿綿若存，用之不勤，言口鼻天地之間可以出納陰陽死生之氣也。）良久，徐徐乃以手左托右托，上托下托，前托後托，瞑目張口，叩齒摩眼，押頭拔耳，挽發放腰，咳嗽，發陽振動也。雙作只作，反手為之，然後掣足仰振，數八十九十而止。仰下徐徐定心，作禪觀之法，閉目存思，想見空中太和元氣，如紫雲成蓋，五色分明，下入毛際，漸漸入頂。如雨初晴，雲入山透皮入肉，至骨至腦，漸漸下入腹中，四肢五臟皆受其潤，如水滲入地若徹，則覺腹中有聲然，意專思存，不得外緣，斯須即覺元氣達於氣海，須臾則自達於湧泉，則覺身體振動，兩腳蜷曲，亦令床坐有聲拉拉然，則名一通。一通二通乃至日別得三通五通，則身體悅懌，面色光輝，鬢毛潤澤，耳目精明，令人食美，氣力強健，百病皆去，五年十歲，長存不忘，得滿十萬遍，則去仙不遠矣。人身虛無，但有游氣，氣息得理，即百病不生。若消息失宜，即諸 竟起。善攝養者，須知調氣方焉。調氣方療萬病大患，百日生眉鬚，自餘者不足言也。
凡調氣之法，夜半後日中前，氣生得調。日中後夜半前，氣死不得調。調氣之時，則仰臥床，鋪濃軟，枕高下其身平，舒手展腳，兩手握大拇指節，去身四五寸，兩腳相去四五寸，數數叩齒，飲玉漿，引氣從鼻入腹，足則停止，有力更取，久住氣悶，從口細細吐出盡，還從鼻細細引入。出氣一如前法，閉口以心中數數，令耳不聞，恐有誤亂，兼以手下籌，能至千則去仙不遠矣。若天陰霧惡風猛寒，勿取氣也，但閉之。若患寒熱及卒患癰疽，不問日中，疾患未發前一食間即調，如其不得好瘥，明日依式更調之。若患心冷病，氣即呼出。若熱病，氣即吹出。若肺病即噓出，若肝病即呵出，若脾病即唏出，若腎病即出。夜半後八十雞鳴，七十二平旦，六十三日出，五十四辰時，四十五巳時，三十六欲作此法，先左右導引三百六十遍。病有四種，一冷痺，二氣疾，三邪風，四熱毒。若有患者，安心調氣，此法無有不瘥也。凡百病不離五臟，各有八十一種疾，冷熱風氣計成四百四病，事須識其相類，善以知之。心臟病者，體冷熱。相法，心色赤，患者夢中見人著赤衣，持赤刀杖，火來怖人。
療法，用呼吹二氣，呼療冷，吹治熱。肺臟病者，胸背滿脹，四肢煩悶。相法，肺色白，患者喜夢見美女美男，詐親附人，共相抱持，或作父母兄弟妻子。療法，用噓氣出。肝臟病者，憂愁不樂，悲思喜頭眼疼痛。相法，肝色青，夢見人著青衣，捉青刀杖，或獅子、虎、野狼來恐怖人。療法，用呵氣出。脾臟病者，體上游風習習，遍身痛煩悶。相法，脾色黃，通土色，夢或作小兒擊歷人邪猶人，或如旋風團欒轉。治法，用唏氣出。腎臟病者，體冷陰衰，面遍，細呼十遍，呼法，鼻中引氣入，口中吐氣出，當令聲相逐呼字而吐之。熱病者，用大吹五十遍，細吹十遍。吹如吹物之吹，當使字氣聲似字。肺病者，用大噓三十遍，細噓十遍。
肝病者，用大呵三十遍，細呵十遍。脾病者，用大唏三十遍，細唏十遍。腎病者，用大 五十遍，細 三十遍。此十二種調氣法，若有病依此法恭敬用心，無有不瘥，皆須左右導引三百六
（論一首 法七首 方十八首）
論曰︰凡人春服小續命湯五劑，及諸補散各一劑。夏大熱，則服腎瀝湯三劑。秋服黃等丸鉤吻之殺人，不信黃精之益壽。但識五穀之療飢，不知百藥之濟命。但解施瀉以生育，不能閉固以頤養，故有服餌方焉。曰︰夫欲服食，當尋性理所宜，審冷暖之適，不可見彼得力也。夫人從少至長，體習五穀，卒不可一朝頓遺之。凡服藥物為益遲微，則無充飢之驗，然積年不已，方能骨髓填實，五穀居然而自斷。今人多望朝夕之效，求目下之應，腑臟未充，便以絕粒，穀氣始除。藥未有用，又將御女，形神與俗無別，以此致弊，可不怪哉。服餌大體皆有次第，不知其術者，非止交有所損，卒亦不得其功，故服餌大法，必先去三蟲，三蟲既去，次服草藥，好得藥力，次服木藥，好得力訖，次服石藥。依此次第，及得遂其藥性，庶事安穩，可以延齡矣。
生地黃汁三斗，東向灶葦火煎三沸，納清漆二升，以荊匕攪之，日移一尺，納真丹（鉛粉，三兩），複移一尺，納瓜子末三升（即冬瓜子），複移一尺，納大黃末三兩，微火勿令焦，候可丸，丸如梧子大，先食服一丸，日三，濁血下鼻中，三十日諸蟲皆下，五十日百病癒，面色有光澤。
又方 漆（二升） 大黃（六兩） 蕪菁子（三升，末） 酒（一升半）
上四味，以微火合煎，令可丸，如梧子大，先食服三丸，十日濁血下出鼻中，三十日蟲
皆爛下，五十日身光澤，一年行及奔馬，消息四體安穩，乃可服草藥。
天門冬曝乾，搗下篩，食後服方寸匕，日三，可至十服。小兒服尤良，蜜丸服之益善，唯多彌佳。
又方天門冬搗取汁，微火煎，取五斗，下白蜜一斗，胡麻炒為末二升，合煎，攪勿息手，可丸即止火，下大豆黃末，和為餅，徑三寸，濃半寸，一服一枚，日三，百日以上得益，此方最上、妙包眾方。一法釀酒服，始傷多無苦，多即吐去病也。（方見第十六卷小腸腑門。）蒯道人年近二百，而少常告皇甫隆雲︰但取天門冬，去心皮，切，干之，酒服方寸匕，日三，令人不老，補中益氣，愈百病也。久服令人長生，氣力百倍，治虛勞絕傷，年老衰損羸瘦，偏枯不遂，風濕不仁，冷痺心腹積聚，惡瘡癰疽腫癩疾，重者周身膿壞，鼻柱敗爛，服之皮脫蟲出，顏色肥白。此無所不治，亦治陰痿、耳聾、目暗。久服白髮黑，齒落生，延年益命，入水不濡。服二百日後，恬泰疾損拘急者緩，羸劣者強，三百日身輕，三年走及奔馬，又三年心腹痼疾皆去。
生地五十斤搗，絞取汁，澄去滓，微火上煎，減過半，納白蜜五升，棗脂一升，攪令相得可丸乃止。每服如雞子一枚，日三，令人肥白。
又方 地黃十斤細切，以醇酒二斗漬三宿出，曝乾，反複納漬，取酒盡止，加甘草、巴戟強力無病延年。
作熟乾地黃法︰
采地黃，去鬚、葉及細根，搗絞取汁以漬肥者，著甑中，蒸之一時出，曝燥，更納汁中又蒸，至汁盡止，曝乾之。亦可直切蒸之半日，數以酒灑之，使周匝至夕出，曝乾，可搗蜜丸服之。
種地黃法︰
先擇好地黃赤色虛軟者，深耕之，臘月逆耕凍地彌好。擇肥大好地黃根切，長四五分至一二寸許，一斛可種一畝。二三月種之，作畦畔相去一尺，生後隨鋤壅，數耘之，至九月十月，視其葉小衰乃掘取，一畝得二十許斛。擇取大根水淨洗，其細根乃剪頭尾輩，亦洗取之，日曝令極燥，乃以竹刀切長寸餘許蒸之，從旦至暮，當黑不盡黑者，明日又擇取蒸之，先時已搗其細碎者取汁，銅器煎之如薄飴，遂以地黃納汁中，周匝出，曝乾又納，汁盡止，率百斤，生者令得一二十斤。取初八月九月中掘者，其根勿令太老，強蒸則不消盡，有筋脈。初以地黃納甑中時，先用銅器承其下，以好酒淋地黃上，令匝汁後下入器中，取以並和煎汁佳。
黃精一石，去鬚毛，洗令淨潔，打碎蒸，令好熟，壓得汁，複煎去游水，得一斗，納乾薑末三兩，桂心末一兩，微火煎，看色鬱鬱然欲黃，便去火待冷，盛不津器中，酒五合和，服二合，常未食前，日二服。舊皮脫，顏色變光，花色有異，鬢發更改。欲長服者，不須和酒，納生大豆黃，絕穀食之，不飢渴，長生不老。
取黑皮真檀色烏麻，隨多少水拌令潤，勿過濕，蒸令氣遍，即出曝乾，如此九蒸九搗，去上皮，未食前和水若酒服二方寸匕，日三，漸漸不飢絕穀，久服百病不生，常服延年不老。
柏子仁二升，搗令細，醇酒四升漬，攪如泥，下白蜜二升，棗膏三升，搗令可丸，入干地黃末、白朮末各一升，攪和丸如梧子，每服三十丸，日二服，二十日萬病皆愈。
七月七日采松子，過時即落不可得。治服方寸匕，日三四。一雲︰一服三合，百日身輕，三百日行五百裡，絕穀久服升仙。渴飲水，亦可和脂服之。若丸如梧子大，服十
百煉松脂下篩，以蜜和納桶中，勿令中風，日服如博棋子一枚（博棋長二寸，方一寸），日三，漸漸不飢，延年。亦可醇酒和白蜜如餳，日服一二兩。凡取松脂，老松皮自有聚脂者最第一，其根下有傷折處，不見日月者得之，名曰︰陰脂，彌良。
以日入時，破其陰以取其膏，破其陽以取其脂，脂膏等分，食之可以通神靈。鑿其陰陽為孔，令方五寸，深五寸，還以皮掩其孔，毋令風入，風入則不可服。以春夏時取之，取訖封塞勿泄，以泥塗之。東北行丹砂穴有陰泉水可飲此，弘農車君以元封元年入此山食松脂，十六年夏下居長安東市，在上谷牛頭谷時往來至秦嶺上，年常如三十者。
松脂七斤，以桑灰汁一石煮脂三沸，接置冷水中凝，複煮之，凡十遍，脂白色可服。衡州東南攸縣界有松脂，與天下松脂不同。
茯苓十斤，去皮，酒漬密封下，十五日出之，取服如博棋，日三，亦可屑服方寸匕。凡餌茯苓，皆湯煮四五沸，或以水漬六七日。
茯苓（五斤，灰汁煮十遍，漿水煮十遍，清水煮十遍）。松脂（五斤，煮如茯苓法，每次煮四十遍）。白蜜（三斤，煎，令沫盡） 生天門冬（五斤，去心皮，曝乾作末） 蠟 牛酥（各三斤，煉三十遍）。
上六味，各搗篩，以銅器重湯上，先納酥，次蠟，次蜜，消訖，納藥，急攪勿住手，務令大均，納瓷器中，密封勿令泄氣。先一日不食，欲不食先須吃好美食，令極飽，然後絕食，即服二兩，二十日後服四兩，又二十日後八兩，細丸之，以咽得下為度。第二度服以四兩為初，二十日後八兩，又二十日二兩。第三度服以八兩為初，二十日二兩，又二十日四兩。合一百八十日，藥成自後服三丸將補，不服亦得恆以酥蜜消息之，美酒服一升為佳。合藥須取四時王相日，特忌刑、殺、厭及四激、休廢等日，大凶，此彭祖法。
（《千金翼》名︰凝靈膏）
茯苓（淨，去皮） 松脂（各二十四斤） 松子仁 柏子仁（各十二斤）
上四味，依法煉之，松、柏仁不煉，搗篩，白蜜二斗四斤，納銅器中湯上，微火煎一日一夕，次第下藥，攪令相得，微火煎七日七夜，丸如小棗，每服七丸，日三。欲絕穀頓服取飽，即得輕身明目不老。（此方後一本有茯苓酥、杏仁酥、地黃酥三方，然諸本並無。又《千金翼》中已有，今更不添錄。）
主養性遐齡。
枸杞根切一石，水一石二斗，煮取六升，澄清，煎取三升，以小麥一斗乾淨，擇納汁中，漬一宿，曝二，往返令汁盡，曝乾搗末，酒服方寸匕，日二。一年之中，以二月、八月各合一劑，終身不老。
枸杞根一百二十斤切，以東流水四石煮一日一夜，取清汁一石，漬曲一如家醞法，熟取清，貯不津器中，納乾地黃末二升半，桂心、乾薑、澤瀉、蜀椒末各一升，商陸末二升，以絹袋貯，納酒底，緊塞口，埋入地三尺，堅覆上，三七日，平曉開之，其酒赤如金色，旦空腹服半升，十日萬病皆愈，三十日瘢痕滅，惡疾人以水一升和酒半升，分五服愈。（《千金翼》雲︰若欲服石者，取河中青白石如棗、杏大者二升，以水三升，煮一沸，以此酒半合置中，須臾即熟可食。）
（療萬病）
上白雲母二十斤薄擘，以露水八斗作湯，分半洮洗雲母，如此再過，又取二斗作湯，納芒硝十斤，以雲母木器中漬之，二十日出，絹袋盛，懸屋上，勿使見風日，令燥，以水漬，鹿皮為囊，揉之從旦至日中，乃以細絹下篩滓，複揉令得好粉五斗，餘者棄之，取粉一斗納崖蜜二斤，攪令如粥，納生竹筒中薄削之，漆固口，埋北垣南岸下，入地六尺，覆土，春夏四十日，秋冬三十日，出之，當如澤為成。若洞洞不消者，更埋三十日出之。先取水一合，納藥一合，攪和盡服之，日三，水寒溫盡自任，服十日，小便當變黃，此先療勞氣風疹也。二十日腹中寒癖消，三十日齲齒除，更新生，四十日不畏風寒，五十日諸病皆愈，顏色日少。久服不已，長生神仙，吾自驗之，所以述錄。
鐘乳一斤不問濃薄，但取白淨光色好者任用。先泥鐵鐺可受四五斗者為灶，貯水令滿，去口三寸，納乳著金銀瓷□中，乃下鐺中，令水沒□上寸餘，勿使出水也。微火燒，日夜不絕，水欲竭即添暖水，每一周時，輒易水洗鐺並洮乳，七日七夜出之，淨洮干，納瓷缽中，少著水研之，一日一夜，急著水攪令大濁，澄取濁汁，其乳粗者自然著底。作末者，即自作濁水，經宿澄取其粗著底者，準前法研之。凡五日五夜，皆細逐水作粉。好用澄煉取曝乾，即更於銀缽中研之二日，候入肉水洗不落者佳。
治虛羸不足，六十以上人瘦弱不能食者，百病方。
上黨人參 石斛 乾薑（各三分） 鐘乳粉（成煉者，三兩）
上四味，搗三味下篩，與乳合和相得，均分作九帖。平旦空腹溫醇酒服一帖，日午後服一帖，黃昏後服一帖，三日後準此服之。凡服此藥法，皆三日一劑，三日內只用一升半飯，一斤肉。肉及飯唯爛，不得服蔥、豉。問曰︰何故三日少餐勿得飽也？答曰︰三夜乳在腹中熏補臟腑，若此飽食，即推藥出腹，所以不得飽食也。何故不得生食？由食生即損藥力，藥力既損，脂肪亦傷，所以不得食生食也。何故不得食蔥、豉？蔥、豉殺藥，故不得食也。三日服藥既盡，三日內須作羹食補之，任意所便，仍不用蔥，豉及硬食也。三日補訖，還須準式服藥如前，盡此一斤乳訖，其氣力當自知耳，不能具述。一得此法，其後服十斤，任意所便可知也。
雲母粉（一斤） 茯苓（八兩） 鐘乳粉 柏子仁 人參 續斷 桂心（各七兩） 菊花（十五兩） 乾地黃（十二兩）
上九味，為末，生天門冬十九斤，取汁溲藥，納銅器中，蒸一石（《太清經》雲一斤，）二斗黍米下，米熟曝乾為末，先食飲服方寸匕，日一，旦服，無毒。三日力倍；五日血脈充盛；七日身輕；十日面色悅澤，知慮聰明；十五日行及奔馬，力作不知；二十日耳目聰明，力不複當；三十日夜視有光（《太清經》作︰三十五日；）七十日白髮盡落，故齒皆去。更取二十一匕，白蜜和搗三百杵，丸如梧子大。此仙人隨身常所服藥也，入山日吞七丸，絕穀不飢。余服此方以來，將逾三紀，頃面色美而悅之，疑而未敢措手，積年詢訪，屢有名人曾餌得力，遂常服之一如方說，但能業之不巳，功不徒棄耳。（《太清經》無人參，有白朮四兩。《千
旦起目不開洗面，令人目澀失明饒淚。清旦常言善事，勿惡言，勿聞惡事，勿嗔怒，勿叱咄呼，勿嗟嘆，勿唱奈何，勿立膝坐而交臂膝上，勿令發覆面，皆不祥。勿舉足向火，勿對灶罵詈，凡行立坐勿背日吉，勿面北坐久思，不祥。起凡欲行，常存魁綱在頭上，所向皆吉。若征戰，存斗柄在前以指敵吉。勿面北冠帶凶，勿向西北唾，犯魁綱神凶。勿咳唾，唾不用遠，成肺病，令人手足重，及背痛、咳嗽。勿向西北大小便，勿殺龜蛇，勿怒目視日月，善令人失明。行及乘馬不用回顧；凡過神廟，慎勿輒入，入必恭敬，不得舉目恣意顧瞻，亦不得返首顧視神廟。見龍蛇，勿與心驚怪，亦勿注意瞻視。忽見鬼怪變異之物，即強抑之勿怪。又路行於眾中見殊妙美女，慎勿熟視而愛之，此當魑魅之物，無問空山曠野，稠人廣眾之中，皆亦如之。凡山水有沙虱處，勿在中浴，害人。欲渡者，隨驢馬後急渡，不傷人。
有水弩處，射人影即死。欲渡水者，以物打水，其弩即散，急渡不傷人。諸山有孔穴，入采寶者，唯三月、九月，余月山閉氣交，犯之死。凡空腹不用見屍臭氣入鼻，舌上白起，口常臭，欲見屍者，皆須飲酒見之，能辟毒。遠行觸熱，途中逢河勿洗面，生烏 。
論曰︰人生四十以下，多有放恣，四十以上，即頓覺氣力一時衰退，衰退既至，眾病蜂起，久而不治，遂至不救。所以彭祖曰︰以人療人，真得其真。故年至四十，須識房中之術。
夫房中術者，其道甚近，而人莫能行。其法一夕御十人，閉固而已，此房中之術畢矣。兼之藥餌，四時勿絕，則氣力百倍，而智慧日新。然此方之作也，非欲務於淫佚，苟求快意，務存節欲，以廣養生，此房中之微旨也。是以人年四十以下，即服房中之藥者，皆所以速禍，故年未滿四十者，不可與論房中之事，欲心未止，兼餌補藥，倍力行房，不過半年，精髓枯竭，唯向死近。少年極須慎之。四十以上，常固精養氣不耗，可以不老。又餌雲母，足以愈疾延年，勿服泄藥，常餌補藥大佳。凡御女之道，不欲令氣未感動，陽氣微弱即以交合，必須先徐徐調和，使神和意感良久，乃可令得陰氣推之，須臾自強，所謂弱而內迎，堅急出之，進退欲令疏遲，情動而止，不可高自投擲，顛倒五臟，傷絕精脈，致生百病。但數交而慎密者，諸病患皆愈。能百接而不施瀉者，長年矣。凡人精少則病，精盡則死，不可不思，不可不慎。數交而一瀉，精氣隨長，不能使人虛也。若不數交，交而即瀉，則不得益，瀉之精氣自然生長，但遲微，不如數交接不瀉之速也。凡人習交合之時，常以鼻多納氣，口微吐氣，自然益矣。交會畢蒸熱，是得氣也，以菖蒲末三分、白粱粉敷摩令燥，既使強盛，又濕瘡不生也。凡欲施瀉者，當閉口張目，閉氣，握固兩手，左右上下縮鼻取氣，又縮下部及吸腹，小偃脊膂，急以左手中兩指抑屏翳穴，長吐氣並琢齒千遍，則精上補腦，使人長生。若精妄出，則損神也。《仙經》曰︰令人長生不老。先與女戲，飲玉漿。玉漿口中津也。使男女感動，以左手握持，思存丹田中有赤氣，內黃外白，變為日月，徘徊丹田中，俱入泥垣，兩半合成一因，閉氣深納勿出但入，上下徐徐咽氣，情動欲出，急退之，此非上士有智者不能行也。其丹田在臍下三寸。泥垣者在頭中對，兩目直入內思，作日月想，合徑三寸許，兩半放形則一，為日月相者也。雖出入仍思念所作者勿廢，佳也。又曰︰男女俱仙之道，深納勿動，精思臍中赤色大如雞子形，乃徐徐出入，情動乃退，一日一夕可數十為定，令人益壽。
男女各息意共存思之，可猛念之。御女之法能一月再泄，一歲二十四泄，皆得二百歲，有顏色，無疾病，若加以藥，則可長生也。人年二十者，四日一泄，三十者八日一泄，四十者十六日一泄，五十者二十日一泄，六十者閉精勿泄，若體力猶壯者，一月一泄。凡人氣力自有強盛過人者，亦不可抑忍，久而不泄，致生癰疽。若年過六十，而有數旬不得交合，意中平平者，自可閉固也。昔貞觀初有一野老，年七十餘，詣余曰︰數日來陽氣益盛，自思氣血已衰，何有此盛，未知垂老有此，為善惡耶？余答之曰︰是大不祥，子獨不聞膏火乎，夫膏火之將竭也，必先暗而後明，明止則滅，今足下年邁桑榆，久當閉精息欲，茲忽春情猛發，豈非反常耶。竊謂足下憂之，子其勉歟，後四旬發病而死，此其不慎之效也。如斯之輩非一，且疏一人，以勖將來耳。所以善攝生者，凡覺陽事輒盛，必謹而抑之，不可縱心竭意以自賊也。若一度製得，則一度火滅，一度增油。若不能製，縱情施瀉，即是膏火將滅，更去其油，可晚而自保，猶得延年益壽。若年少壯而能行道者，神仙速矣。或曰年未六十，當閉精守一為可爾否，曰︰不然，男不可無女，女不可無男。無女則意動，意動則神勞，神勞則損壽。若念真正無可思者，則大佳長生也。然而萬無一有，強抑鬱閉之，難持易失，使人漏精尿濁，以致鬼交之病，損一而當百也，其服食藥物，見本卷服篇中。御女之法，交會者當避丙丁日，及弦望晦朔，大風大雨大霧大寒大暑雷電霹靂，天地晦冥，日月薄蝕，虹霓地動，若御女則損人神不吉，損男百倍，令女得病，有子必癲痴頑愚，喑啞聾聵，攣跛盲眇，多病短壽，不孝不仁。又避日月星辰，火光之下，神廟佛寺之中，井灶圊廁之側，塚墓屍柩之旁，皆所不可。夫交合如法，則有福德，大智善人降托胎中，仍令性行調順，所作和合，家道日隆，祥瑞競集，若不如法，則有薄福愚痴惡人來托胎中，仍令父母性行兇險，所作不成，家道日否，殃咎屢至，雖生成長，家國滅亡。夫禍福之應，有如影響，此乃必然之理，可不再思之。若欲得子者，但待婦人月經後一日、三日、五日，擇其王相日，生氣時夜半後乃施泄，有子皆男，必壽而賢明高爵也；以月經絕後二日、四日、六日施泄，有子必女；過六日後勿得施泄，既不得子，亦不成人。黃帝雜禁忌法曰︰人有所怒，血氣未定，因以交合，令發癰疽。又不可忍小便交合，使人淋莖中痛，面失血色。及遠行疲乏來入房，五勞虛損，少子。
且婦人月事未絕而與交合，令人成病，得白駁也。水銀、鹿脂不可近陰，令陰痿縮。
