（凡五類）
仲景曰︰人體平和，唯須好將養，勿妄服藥。藥勢偏有所助，令人臟氣不平，易受外患。夫含氣之類，未有不資食以存生，而不知食之有成敗，百姓日用而不知，水火至近而難識，余。
《河東衛汛記》曰︰扁鵲雲；人之所依者，形也。亂於和氣者，病也。理於煩毒者，藥也。濟命撫危者，醫也。安身之本，必資於食。救疾之速，必憑於藥。不知食宜者，不足以存生也。不明藥忌者，不能以除病也。是故食能排邪而安臟腑，悅神爽志以資血氣。若能用食平釋情遣疾者，可謂良工。長年餌老之奇法，極養生之術也。夫為醫者，當須先洞曉病源，知其所犯，以食治之。食療不愈，然後命藥。藥性剛烈，猶若御兵。兵之猛暴，豈容妄發，發用乖宜，損傷處眾。藥之投疾，殃濫亦然。高平王熙稱︰食不欲雜，雜則或有所犯，有所犯者，或有所傷，或當時雖無災苦，積久為人作患。又食啖餚，務令簡少。魚肉果實取益人者，而食之。凡常飲食，每令節儉。若貪味多餐，臨盤大飽，食訖覺腹中膨脹短氣，或至暴疾，仍為霍亂。又夏至以後迄至秋分，必須慎肥膩餅 酥油之屬，此物與酒漿、瓜果理極相妨。夫在身所以多疾者，皆因春夏取冷太過，飲食不節故也。又魚諸腥冷之物，多損於人，斷之益善。乳酪酥等常食之，令人有筋力膽干，肌體潤澤。卒多食之，亦令臚脹泄利，漸漸自已。
黃帝曰︰五味入於口，各有所走，各有所病。酸走筋，多食酸令人癃，不知何以然？少俞曰︰酸入胃也，其氣澀以收也。上走兩焦，兩焦之氣澀，不能出入，不出即流於胃中，胃中和溫，即下注膀胱，膀胱走胞，胞薄以軟，得酸則縮卷，約而不通，水道不利，故癃也。
陰者積（一咸走血，多食咸令人渴，何也？答曰︰咸入胃也，其氣走中焦，注於諸脈。脈者血之所走也，與咸相得即血凝，凝則胃中汁泣，汁泣則胃中乾渴。（《甲乙》雲︰凝則胃中汁注之，注之則胃中竭。）渴則咽路焦，焦故舌乾喜渴。血脈者中焦之道也。故咸入胃走於血。（皇甫士安雲︰腎合三焦之脈，雖屬肝心，而為中焦之道，故咸入而走血也。）
辛走氣，多食辛令人慍心，何也？答曰︰辛入胃也。其氣走於上焦，上焦者受使諸氣，而榮諸陽者也。薑韭之氣熏至榮衛，不時受之，卻溜於心下，故慍慍痛也。辛味與氣俱行，故辛入胃而走氣，與氣俱出，故氣盛也。
苦走骨，多食苦令人變嘔，何也？答曰︰苦入胃也，其氣燥而涌泄，五穀之氣皆不勝苦。苦入下脘，下脘者三焦之道，皆閉則不通，不通故氣變嘔也。齒者骨之所終也，故苦入胃而走骨，入而復出。齒必黧疏。（皇甫士安雲︰水火相濟，故骨氣通於心。）
甘走肉，多食甘令人惡心，何也？答曰︰甘入胃也，甘氣弱劣，不能上進於上焦，而與谷俱留於胃中，甘入則柔緩，柔緩則蛔動，蛔動則令人惡心。甘氣外通於肉，故甘走肉，則肉多粟起而胝。（皇甫士安雲︰其氣外通於皮，故曰甘入走皮矣。皮者肉之蓋，皮雖屬肺，與肉連體，故甘潤肌肉並於皮也。）
黃帝問曰︰谷之五味所主，可得聞乎？伯高對曰︰夫食風者則有靈而輕舉，食氣者則和靜而延壽，食穀者則有智而勞神，食草者則愚痴而多力，食肉者則勇猛而多嗔。是以肝木青色宜酸，心火赤色宜苦，脾土黃色宜甘，肺金白色宜辛，腎水黑色宜咸。內為五臟，外主五行，色配五方。
五臟所合法︰肝合筋，其榮爪。心合脈，其榮色。脾合肉，其榮唇。肺合皮，其榮毛。腎合骨，其榮發。
五臟不可食忌法︰多食酸則皮槁而毛夭，多食苦則筋縮而爪枯，多食甘則骨痛也發落，多食辛則肉胝而唇寒，多食咸則脈凝泣而色變。
五臟所宜食法︰肝病則食麻、犬肉、李、韭。心病宜食麥、羊肉、杏、薤。脾病宜食稗米、問》雲︰肝色青宜食甘，粳米，牛肉、棗、葵皆甘。心色赤宜食酸，小豆，犬肉、李、韭皆酸。肺色白宜食苦，麥、羊肉、杏、薤皆苦。脾色黃宜食咸，大豆、豕肉、栗、藿皆咸。
腎色黑宜食辛，黃黍、雞肉、桃、蔥皆辛。）
五味動病法︰酸走筋，筋病勿多食酸。苦走骨，骨病勿多食苦。甘走肉，肉病勿多食甘。辛走氣，氣病勿多食辛。咸走血，血病勿多食咸。
五味所配方︰
米飯甘（《素問》雲︰粳米甘） 麻酸（《素問》雲︰小豆酸） 大豆咸 麥苦 桃辛 棗 甘李酸 栗咸 杏苦 黃黍辛 葵甘 韭酸 藿咸 薤苦 蔥辛 牛甘 犬酸 豕咸 羊苦雞辛。
五臟病五味對治法︰肝苦急，急食甘以緩之。肝欲散，急食辛以散之，用酸瀉之，禁當風。心苦緩，急食酸以收之。心欲軟，急食咸以軟之，用甘瀉之，禁溫食、濃衣。脾苦濕，急食苦以燥之。脾欲緩，急食甘以緩之，用苦瀉之，禁溫食飽食，濕地濡衣。肺苦氣上逆息者，急食苦以瀉之。肺欲收，急食酸以收之，用辛瀉之，禁無寒飲食、寒衣。腎苦燥，急食辛以潤之，開腠理，潤致津液通氣也。腎欲堅，急食苦以結之，用咸瀉之，無犯 □，無熱衣、溫食。是以毒藥攻邪，五穀為養，五肉為益，五果為助，五菜為充。精以食氣，氣養精以榮色。形以食味，味養形以生力。此之謂也。神藏有五，五五二十五種。形藏有四方、四時、四季、四肢。共為五九四十五，以此輔神，可長生、久視也。精順五氣以為靈也，若食氣相惡，則傷精也。形受味以成也，若食味不調，則損形也。是以聖人先用食禁以存性，後製藥以防命也。故形不足者溫之以氣，精不足者補之以味，氣味溫補以存形精。岐伯曰︰
陽為氣，陰為味，味歸形，形歸氣，氣歸精，精歸化，精食氣，形食味，化生精，氣生形。
味傷形，氣傷精。精化為氣，氣傷於味。陰味出下竅，陽氣出上竅。味濃者為陰，味薄者為陰之陽。氣濃者為陽，氣薄者為陽之陰。味濃則泄，薄則通流。氣薄則發泄，濃則閉塞。壯火之氣衰，少火之氣壯。壯火食氣，氣食少火。壯火散氣，少火生氣。味辛甘發散為陽，酸苦涌泄為陰。陰勝則陽病，陽盛則陰病。陰陽調和，則平安。春七十二日省酸增甘以養脾氣，夏七十二日省苦增辛以養肺氣，秋七十二日省辛增酸以養肝氣，冬七十二日省咸增苦以養心氣，季月各十八日省甘增咸以養腎氣。
檳榔，味辛溫澀無毒，消穀逐水，除淡，殺三蟲，去伏屍，治寸白。
豆蔻，味辛溫澀無毒，溫中，主心腹痛，止吐嘔，去口氣臭。
蒲桃，味甘辛平無毒，主筋骨濕痺，益氣倍力強志，令人肥健。作酒常飲益人，逐水利小便。
覆盆子，味甘辛平無毒，益氣輕身，令發不白。
大棗，味甘辛熱滑無毒，主心腹邪氣，安中養脾氣，助十二經，平胃氣，通九竅，和百藥，補中益氣，強志，治腸 。生棗︰多食令人熱渴，氣脹。苦寒熱羸瘦者，彌不可食，傷人。
藕實，味甘苦寒無毒，食之令人心歡，止渴去熱，補中養神，益氣力，除百病。生根寒，止熱渴，破留血。
雞頭實，味甘平無毒，主濕痺腰脊膝痛，補中，除暴疾，益精氣，強志意，耳目聰明。
芰實，味甘辛平無毒，安中，補五臟，不飢輕身。
栗子，味鹹溫無毒，益氣，濃腸胃，補腎氣。生食之良，治腰腳不遂。
櫻桃，味甘平澀，調中益氣，令人好顏色，美志意。
橘柚，味辛溫無毒，主胸中瘕熱逆氣，利水穀，下氣，止嘔咳，除膀胱留熱停水，破五淋，利小便，治脾不能消穀，卻胸中吐逆霍亂，止瀉利，去寸白，久服去口臭。一名橘皮，陳久者良。
梅實。味酸平澀無毒，下氣除熱煩滿，安心，去青黑痣惡疾。止下利好唾口乾，利筋脈，多食壞人齒。
柿，味甘寒澀無毒，通鼻耳氣，主火瘡、金瘡，止痛。
木瓜實，味酸鹹溫澀無毒，主濕痺氣，霍亂大吐下後腳轉筋不止。
榧實，味甘平澀無毒，主五痔，去三蟲，殺蠱毒鬼疰惡毒。
甘蔗，味甘平澀無毒，下氣和中，補脾氣，利大腸，止渴去煩，解酒毒。
軟棗，味苦冷澀無毒，多食動宿病，益冷氣，發咳嗽。
芋，味辛平滑無毒，寬腸胃，充肌膚，滑中。
杏仁，味甘苦溫冷而利有毒，主咳逆上氣，腸中雷鳴，喉痺下氣，產乳金瘡，寒心奔豚，驚癇，心下煩熱，風氣去來，時行頭痛，解肌，消心下急，殺狗毒。其一核兩仁者害人，去之。扁鵲雲︰杏仁不可久服，令人目盲，眉發落，動一切宿病。
桃仁，味苦甘辛平無毒，破瘀血、血閉瘕邪氣，殺小蟲，治咳逆上氣，消心下硬，除卒暴聲血，破 瘕，通月水，止心痛。
李仁 味苦平無毒，主僵仆躋瘀血骨痛。實︰味苦酸微溫澀無毒，除固熱，調中，宜心，不可梨，味甘微酸寒澀有毒，除客熱氣，止心煩，不可多食，令人寒中金瘡，產婦勿食，令人萎困寒中。
林檎，味酸苦平澀無毒，止渴好唾，不可多食，令人百脈弱。
柰子，味酸苦寒澀無毒，耐飢，益心氣，不可多食，令人臚脹，久病患食之，其病尤甚
安石榴，味甘酸澀無毒，止咽燥渴，不可多食，損人肺。
枇杷葉，味苦平無毒，主 不止，下氣。
胡桃，味甘冷滑無毒，不可多食，動痰飲。令人惡心，吐水吐食。
枸杞葉，味苦平澀無毒，補虛羸，益精髓。
瓜子，味甘平寒無毒，令人光澤好顏色，益氣，除胸滿。一名白瓜子，即冬瓜子也。白
冬瓜，味甘微寒無毒，除小腹水脹，利小便，止消渴。
越瓜，味甘平無毒，不可久食，益腸胃。
胡瓜，味甘寒有毒，不可多食，動寒熱，多瘧病，積瘀血熱。
凡瓜，味甘寒滑無毒，去渴，多食令陰下癢濕生瘡，髮黃膽，黃帝雲︰九月勿食被霜瓜，向冬發寒熱及溫病。初食時，即令欲吐也。食竟心內作停水不能自消，或為反胃。凡瓜入水沉者，食之得冷病，終身不瘥。
冬葵子，味甘寒無毒，主五臟六腑寒熱羸瘦，破五淋，利小便，婦人乳難血閉，葉，甘寒滑無毒，宜脾，久食利胃氣，其心傷人。黃帝雲︰霜葵陳者，生食之動五種流飲，飲盛則吐水。凡葵菜和鯉魚 食之害人。
莧菜實，味甘寒澀無毒，主青盲白翳，明目除邪氣，利大小便，去寒熱，殺蛔蟲。一名馬莧，即馬齒莧菜也，治反花瘡。
小莧菜，味甘大寒滑無毒，可久食，益氣力，除熱。不可共鱉肉食，成鱉瘕，蕨菜亦成鱉瘕。
苦菜，味苦大寒滑無毒，主五臟邪氣，厭谷，胃痺，腸，大渴熱中，暴疾惡瘡。
薺菜，味甘溫澀無毒，利肝氣和中，殺諸毒。其子主明目，目痛淚出。其根主目澀痛。
芫菁及蘆菔菜，味苦冷澀無毒，利五臟，輕身益氣。蕪菁子，明目，九蒸曝，療黃膽，利小便。根，主消風熱毒腫，不可久食，令人氣脹。
菘菜，味甘溫澀無毒，久食通利腸胃，除胸中煩，解消渴。
芥菜，味辛溫無毒，歸鼻，除腎邪，大破咳逆，下氣，利九竅，明目聰耳安中。其子味辛，辛亦歸鼻有毒，主喉痺，去一切風毒腫。
苜蓿，味苦平澀無毒，安中，利人四體，可久食。
荏子，味辛溫無毒，主咳逆下氣，溫中補髓。其葉主調中，去臭氣。
蓼實，味辛溫無毒，明目溫中，解肌耐風寒，下水氣面目浮腫，卻癰疽。其葉辛，歸舌，治大小腸邪氣，利中益志。黃帝雲︰蓼食過多有毒，發心痛，婦人月水來，不用食蓼及蒜，喜蔥實，味辛溫無毒，明目補中，莖白，主傷寒寒熱，骨肉碎痛，能出汗，治中風面目浮腫，喉痺不通，安胎，殺桂。其青葉歸目，除肝中邪氣，安中利五臟，殺百藥毒。根須主傷寒頭痛。蔥中涕及生蔥汁止尿血，解藜蘆及桂毒。黃帝雲︰食生蔥即啖蜜，變作下利，食燒蔥並啖蜜，壅氣而死。正月不得食生蔥，令人面上起游風。樓蔥除瘴氣惡毒，久食益膽氣，強志
薤，味苦辛溫滑無毒，主金瘡瘡敗，能生肌肉，除寒熱，去水氣，溫中，散結氣，利產婦，病患諸瘡，中風寒水腫，生搗敷之。鯁骨在咽不下者，食之則去。黃帝雲︰薤不可共牛肉作羹食之，成瘕。韭亦然。
韭，味辛酸溫澀無毒，安五臟，除胃中熱，病患心腹有痼冷者，食之必加劇。其子主夢泄精尿色白。根煮汁以養發。
白 荷，味辛微溫澀無毒，主中蠱及瘧病。搗汁服二合，日二。生根主諸瘡。
紫蘇，味辛微溫無毒，下氣，除寒中。其子尤善。
雞蘇，味辛微溫澀無毒，主吐血，下氣。一名水蘇。
胡荽子，味酸平無毒，消穀，能復食味。葉，不可久食，令人多忘。華佗雲︰胡荽菜患
胡臭
海藻，味鹹寒滑無毒，主癭瘤結氣，散頸下硬核痛。
昆布，味鹹寒滑無毒，下十二水腫，癭瘤結氣， 瘡，破積聚。
茼蒿，味辛平無毒，安心氣，養脾胃，消痰飲。
白蒿，味苦辛平無毒，養五臟，補中益氣，長毛髮。
吳葵，一名蜀葵，味甘微寒滑無毒，花定心氣，葉除客熱，利腸胃，不可久食，鈍人志性，若食之被狗嚙者，瘡永不瘥。
藿，味鹹寒澀無毒，宜腎，主大小便數。去煩熱。
香，味辛微溫主霍亂腹痛吐下，散水腫煩心，去熱。
甜瓠，味甘平滑無毒，主消渴惡瘡，鼻口中肉爛痛。扁鵲雲︰患腳氣虛脹者，不得食之，患永不除。
味甘寒滑無毒，主消渴熱痺，多食動痔病。
落葵，味酸寒無毒，滑中散熱實，悅澤人面。
蕺，味辛微溫有小毒，主蠷 尿瘡，多食令人氣喘，不利人腳，多食腳痛。
葫，味辛溫有毒，治 瘡，除風邪，殺蠱毒氣，獨子者最良。黃帝雲︰生葫合青魚酢食之，令人腹內生瘡，腸中腫，又成疝瘕，多食生葫行房，傷肝氣，令人面無色。
小蒜，味辛溫無毒，主霍亂腹中不安，消穀理胃氣，溫中除邪痺毒氣。黃帝雲︰食小蒜啖生魚，令人奪氣，陰核痛。
蒼耳子，味苦甘溫。葉，味苦辛微寒澀有小毒，主風頭寒痛，風濕痺，四肢拘急攣痛，去惡肉死肌，膝痛溪毒，久服益氣，耳目聰明，強志輕身。黃帝雲︰戴甲蒼耳不可共豬肉食，害食茱萸，味辛苦大溫無毒，陳久者良，閉口者有毒，不可用。止痛下氣，除咳逆，去五臟中寒冷，溫中，諸冷實不消。其生白皮主中惡腹痛，止齒痛。其根細者，去三蟲寸白。賊風中人，口僻不能語者，取茱萸一升，去合口者，好豉三升，二物以清酒煮四五沸，取汁冷，服蜀椒，味辛大熱有毒，主邪氣，溫中下氣，留飲宿食，逐皮膚中寒冷，去死肌濕痺痛，心下冷氣，除五臟六腑寒，百骨節中積冷，溫瘧大風，汗自出者，止下利散風邪。合口者害人，其中黑子有小毒，下水。
乾薑，味辛熱無毒，主胸中滿，咳逆上氣，溫中止漏血出汗，逐風濕痺，腸 下利，寒冷腹痛，中惡霍亂，脹滿，風邪諸毒，皮膚間結氣，止唾血。生者尤良。
生薑，味辛微溫無毒，主傷寒頭痛，去痰下氣，通汗。除鼻中塞，咳逆上氣。止嘔吐，去胸膈上臭氣，通神明。
堇葵，味苦平無毒，久服除人心煩急，動痰冷，身重懈惰。
蕓薹，味辛寒無毒。主腰腳痺。若舊患腰腳痛者，不可食，必加劇。又治游腫丹毒。
竹筍，味甘微寒無毒，主消渴，利水道，益氣力，可久食。患冷人，食之心痛。
野苣，味苦平無毒，久服輕身少睡，不可共蜜食之，作痔。
白苣，味苦平無毒，益筋力，不可共酪食，必作蟲。
茴香菜（茴當作 ），味苦辛微寒澀無毒，主霍亂，辟熱，除口氣。臭肉和水煮，下少許，即無臭氣，故曰茴香。醬臭末中亦香。其子主蛇咬瘡久不瘥者，搗敷之。又治九種 。
蕈菜，味苦寒無毒，主小兒火丹，諸毒腫，去暴熱。
扁竹葉，味苦平澀無毒，主浸淫疥瘙疽痔，殺三蟲，女人陰蝕。扁鵲雲︰煮汁與小兒冷服，治蛔蟲。
菜，味苦酸冷澀無毒，益筋力，去伏熱，治五種黃病。生搗絞汁，冷服一升，日二。
黃帝雲︰五月五日勿食一切菜，發百病。凡一切菜，熟煮熱食。時病瘥後，食一切肉並蒜，食竟行房，病發必死。時病瘥後未健，食生青菜者，手足必青腫。時病瘥未健，食青菜竟行房
薏苡仁，味甘溫無毒，主筋拘攣不可屈伸，久風濕痺，下氣。久服輕身益力。其生根，下三蟲。《名醫》雲︰薏苡仁除筋骨中邪氣不仁，利腸胃，消水腫，令人能食。
胡麻，味甘平無毒，主傷中虛羸，補五內，益氣力，長肌肉，填髓腦，堅筋骨，療金瘡，止痛，及傷寒溫瘧大吐下後，虛熱睏乏。久服輕身不老，聰耳明目，耐寒暑，延年。
白麻子，味甘平無毒，宜肝，補中益氣，肥健不老。治中風汗出，逐水利小便，破積血風毒腫，復血脈，產後乳餘疾。
飴，味甘微溫無毒，補虛冷，益氣力，止腸鳴、咽痛，除唾血，卻卒嗽。
大豆黃卷，味甘平無毒，主久風濕痺，筋攣膝痛，除五臟胃氣結積，益氣止毒，去黑痣面，潤澤毛皮，宜腎。
生大豆，味甘平冷無毒，生搗醇酢和塗之，治一切毒腫，並止痛。煮汁冷服之，殺鬼毒，逐水脹，除胃中熱，卻風痺傷中、淋露下瘀血。散五臟結積內寒，殺烏頭三建，解百藥毒。
不赤小豆，味甘鹹平冷無毒，下水腫，排膿血。一名赤豆。不可久服，令人枯燥。
青小豆，味甘鹹溫平澀無毒，主寒熱熱中消渴，止瀉利，利小便，除吐逆，卒 下腹脹滿。黃帝雲︰青小豆合鯉魚 食之，令人眼黃，五年成干 病。
大豆豉，味苦甘寒澀無毒，主傷寒頭痛寒熱，辟瘴氣惡毒，煩躁滿悶，虛勞喘吸，兩腳疼冷，殺六畜胎子諸毒。
扁豆，味甘微溫無毒，和中下氣。其葉平，主霍亂吐下不止。
蕎麥，味酸微寒無毒，食之難消，動大熱風。其葉生食動刺風，令人身癢。黃帝雲︰作面和豬、羊肉熱食之，不過八九頓，作熱風，令人眉須落，又還生仍稀少。涇以北多患此疾大麥，味鹹微寒滑無毒，宜心，主消渴，除熱，久食令人多力健行。作 溫，消食和中。熬末令赤黑，搗作，止瀉利，和清酢漿服之，日三夜一。
小麥。味甘微寒無毒，養肝氣，去客熱，止煩渴咽燥，利小便，止漏血唾血，令女人孕必得，易作曲，主小兒病食不消，下五痔蟲，平胃氣，消穀止利。
青粱米，味甘微寒無毒，主胃痺熱中，除消渴，止瀉利，利小便，益氣力，補中輕身長年。
黃粱米，味甘平無毒，益氣和中，止瀉利。
白粱米，味甘微寒無毒，除熱益氣。
粟米，味鹹微寒無毒，養腎氣，去骨痺熱中，益氣。
陳粟米，味苦寒無毒，主胃中熱消渴，利小便。
丹黍米，味苦微溫無毒，主咳逆上氣霍亂，止瀉利，除熱，去煩渴。
白黍米，味甘辛溫無毒，宜肺，補中益氣。不可久食，多熱，令人煩。
陳廩米，味鹹酸微寒無毒，除煩熱，下氣調胃，止泄利。
米，味苦微溫無毒，主寒中，下氣，除熱。
秫米，味甘微寒無毒，主寒熱，利大腸，治漆瘡。
酒，味苦甘辛大熱有毒，行藥勢，殺百邪惡氣。黃帝雲︰暴下後飲酒者，膈上變為伏熱。扁鵲雲︰久飲酒者，腐腸爛胃，潰髓蒸筋，傷神損壽。醉當風臥，以扇自扇成惡風，飽食訖多飲水及酒，成痞僻。
稷米，味甘平無毒，益氣安中，補虛和胃宜脾。
粳米，味辛苦平無毒，主心煩，斷下利，平胃氣，長肌肉，溫中。
糯米，味苦溫無毒，溫中，令人能食，多熱，大便硬。
酢，味酸溫澀無毒，消癰腫，散水氣，殺邪毒血暈。扁鵲雲︰多食酢，損人骨，能理諸藥，消毒熱。
鹽，味鹹溫無毒，殺鬼蠱邪注毒氣，下部 瘡，傷寒寒熱，能吐胸中痰，止心腹卒痛，堅肌骨。不可多食，傷肺喜咳，令人膚色黑，損筋力。扁鵲雲︰鹽能除一切大風疾痛者，炒熨之。黃帝雲︰食甜粥竟食鹽即吐，或成霍亂。
人乳汁，味甘平無毒，補五臟，令人肥白悅澤。
馬乳汁，味辛溫無毒，止渴。
牛乳汁，味甘微寒無毒，補虛羸，止渴，入生薑、蔥白，止小兒吐乳，補勞。
羊乳汁，味甘微溫無毒，補寒冷虛乏少血色，令人熱中。
驢乳，味酸寒無毒，主大熱黃膽，止渴。
豬乳，味平無毒，主小兒驚癇。
馬牛羊酪，味甘酸微寒無毒，補肺臟，利大腸。黃帝雲︰食甜酪竟，即食大酢者，變作血瘕及尿血。華佗雲︰馬牛羊酪，蚰蜒入耳者，灌之即出。
沙牛及白羊酥，味甘微寒無毒，除胸中客氣，利大小腸，治口瘡。
牛酥，味甘平無毒，去諸風濕痺，除熱，利大便，去宿食。
醍醐，味甘平無毒，補虛，去諸風痺，百煉乃佳，甚去月蝕瘡，添髓補中填骨，久服增年。
熊肉，味甘微寒無毒，主風痺不仁，筋急五緩。若腹中有積聚，寒熱羸瘦者，食熊肉，病永不除。其脂治與肉同，又去頭瘍、白禿、面，食飲嘔吐。熊、豬二脂，不可作燈，其煙氣入人目失明，不能遠視。
羊角，味酸苦溫微寒無毒，主青盲，明目，殺疥蟲，止寒泄心畏驚悸，除百節中結氣，及風傷蠱毒吐血，婦人產後餘痛。燒之，殺鬼魅，辟虎野狼。久服安心益氣輕身。勿令中濕有毒。
青羊膽汁，冷無毒，主諸瘡，治青盲，明目。肺，治嗽止渴。肝，補肝明目。心，主憂恚，膈中逆氣。腎，補腎氣虛弱，益精髓。肉，味苦甘大熱無毒，主暖中止痛，補中益氣力。
生脂，止下利脫肛，去風毒，婦人產後腹中絞痛。肚，治胃反，主虛羸，小便數，止虛汗。
凡一切羊蹄甲中有珠子白者，名羊懸筋，食之令人癲。白羊黑頭，食其腦作腸癰。羊肚共飯飲常食，久之成反胃，作噎病。羊腦、豬腦，男子食之損精氣少子。青羊肝和小豆食之，令人目少明。一切生羊肝共椒食之，破人五臟，小兒彌忌。凡六畜五臟，著草自動搖，及得鹽，酢不變色，墮地不汗，又與犬，犬不食者，皆有毒，殺人。六月勿食羊肉，傷人神氣。
沙牛髓，味甘溫無毒，安五臟，平胃氣，通十二經脈，理三焦約，溫骨髓，補中，續絕傷，益氣力，止泄利，去消渴，皆以清酒和，暖服之。肝，明目。膽，可丸百藥。肉，主消渴，止唾涎出，安中益氣力，養脾胃氣。不可常食，發宿病。自死者，不可食。
黑牯牛尿，味苦辛微溫平無毒，主水腫，腹腳俱滿者，利小便。獨肝、牛肉食之殺人。
牛肉共豬肉食之，必作寸白蟲。一切牛、馬乳汁及酪共生魚食，成魚瘕。
馬心、主喜忘，肺主寒熱莖痿。肉，味辛苦平冷無毒，主傷中除熱下氣，長筋強腰脊。
黃帝雲︰白馬自死，食其肉害人。白馬玄頭，食其腦令人癲，白馬鞍下烏色徹肉裡者，食之傷人五臟。下利者，食馬肉必加劇。白馬青蹄肉不可食。一切馬汗氣及毛不可入食中害人。
諸食馬肉心煩悶者，飲以美酒則解，白酒則劇。五月勿食馬肉，傷人神氣。
野馬陰莖，味酸鹹溫無毒，主男子陰痿縮少精。肉，辛平無毒，主人馬癇，筋脈不能自收，周痺肌不仁。病死者，不任用。
驢肉，味酸平無毒，主風狂，愁憂不樂，能安心氣。病死者，不任用。
狗陰莖，味酸平無毒，主傷中，丈夫陰痿不起。腦，主頭風痺，下部 瘡，瘡中息肉，肉味酸鹹溫無毒，宜腎，安五臟，補絕傷勞損。犬自死不出舌者，食之害人。犬春月多狂，若鼻
豚卵，味甘溫無毒，除陰莖中疼，驚癇，鬼氣蠱毒，除寒熱奔豚，五癃邪氣攣縮。一名豚顛，陰乾勿令敗。豚肉，味辛平有小毒，不可久食，令人遍體筋肉碎痛乏氣。母豬蹄煮汁服之下乳汁，甚解石藥毒。腦，主風眩。心，主驚邪憂恚，虛悸氣逆，婦人產後中風，聚血氣驚恐。腎，除冷利，理腎氣，通膀胱。肝，主明目。肺，主凍瘡痛癢。肚，補中益氣，止渴斷暴利虛弱。腸，主消渴小便數，補下焦虛竭，肉間脂肪，主煎諸膏藥，破冷結，散宿血，解斑蝥、芫青毒。豬洞腸，主洞腸挺出血多者，豬肉，主狂病多日不愈。凡豬肉，有小毒，補腎氣虛弱，不可久食，令人少子精，發宿病，弱筋骨，閉血脈，虛人肌肉，有金瘡者，食之瘡尤甚。豬血，主卒下血不止。美酒清者和炒服之，又主中風絕傷，頭中風眩，及諸淋露奔豚暴氣。黃帝雲︰凡豬肝肺共魚食之作癰疽。豬肝共鯉魚腸、魚子食之，傷人神，豚腦，損男子陽道，臨房不能行事，八月勿食豬肺及飴，和食之至冬發疽。十月勿食豬肉，損人神氣。
鹿頭肉，平，主消渴，多夢妄見，生血治癰腫。莖筋，主勞損。蹄肉、平、主腳膝骨中疼痛，不能踐地。骨，主內虛，續絕傷，補骨，可作酒。髓，味甘溫，主丈夫、婦人傷中脈絕，筋急痛，咳逆，以酒和服。腎、主補腎氣。肉，味苦溫無毒，補中強五臟，益氣力。肉生者，主中風口僻不正，細細銼碎，以敷僻上。華佗雲︰ 和生椒搗敷之，使一人專看，正則急去之，不爾復牽向不僻處。角，主輕身益氣力，強骨髓，補絕傷。黃帝雲︰鹿膽白者，食其肉害人。白鹿肉不可和蒲白作羹食，發惡瘡。
獐骨，微溫無毒，主虛損泄精。肉，味甘溫無毒，補益五臟。髓，益氣力，悅澤人面。
獐無膽，所以怯弱多驚恐。
麋脂，味辛溫無毒，主癰腫惡瘡死肌寒熱，風寒濕痺四肢拘攣不收，風頭腫氣，通腠理柔皮之作痼疾。
虎肉，味酸無毒，主惡心欲嘔，益氣力，止多唾，不可熱食，壞人齒。虎頭骨，治風邪，眼睛，主驚癇也。
豹肉，味酸溫無毒，宜腎，安五臟，補絕傷，輕身益氣，久食利人。
狸肉，溫無毒，補中輕身益氣，亦治諸注。黃帝雲︰正月勿食虎、豹、狸肉，傷人神損壽。
兔肝，主目暗。肉，味辛平澀無毒，補中益氣止渴。兔無脾，所以能走。蓋以屬二月建卯木位也，木克土，故無脾焉。馬無脾，故亦能走也。黃帝雲︰兔肉和獺肝食之三日必成遁屍。共白雞肝，心食之，令人面失色，一年成癉黃。共薑食，變成霍亂。共白雞肉食之，令人血氣不行。
生鼠，微溫無毒，主 折，續筋補骨，搗敷之，三日一易。
獺肝，味甘有小毒，主鬼疰蠱毒，卻魚鯁，止久嗽，皆燒作灰酒和服之。獺肉，味甘溫無毒，主時病疫氣，牛馬時行病。皆煮取汁，停冷服之，六畜灌之。
狐陰莖，味甘平有小毒，主女子絕產，陰中癢，小兒陰卵腫。肉並五臟及腸肚，味苦微寒有毒，主蠱毒寒熱，五臟痼冷，小兒驚癇，大人狂病見鬼。黃帝雲︰麝肉共鵠肉食之作瘕，野豬青蹄不可食，及獸赤足者不可食。野獸自死北首伏地不可食。家獸自死共 汁食之成疽瘡。一切禽獸自死無傷處不可食。
丹雄雞肉，味甘微溫無毒，主女人崩中漏下赤白帶，補虛溫中。黃雌雞肉，味酸鹹平無毒，主傷中消渴，小便數而不禁，補益五臟絕傷，五勞，益氣力。雞子黃，除熱火灼爛瘡。
卵白汁，主目熱赤痛，除心下伏熱，止煩滿咳逆。婦人產難，胞衣不出，生吞之。白雄雞肉，味酸微寒無毒，下氣去狂邪，安五臟，傷中消渴。烏雄雞肉，味甘溫無毒，補中，止心痛。
黑雌雞肉，味甘平無毒，除風寒濕痺，五緩六急，安胎。黃帝雲︰有六趾四距玄雞白頭及野鳥死不伸足爪，此種食之害人。雞子白共蒜食之，令人短氣。雞子共鱉肉蒸食之害人。雞肉、獺肉共食，作遁屍。注藥所不能治。食雞子啖生蔥變成短氣，雞肉、犬肝腎共食害人。生蔥共雞犬肉食，令人穀道終身流血。烏雞肉合鯉魚肉食，生癰疽。雞、兔、犬肉和食必泄利。
野雞肉共家雞子食之成遁屍，屍鬼纏身，四肢百節疼痛。
雉肉，味酸微寒無毒，補中益氣，止泄利，久食令人瘦。嘴，主蟻 。
白鵝脂，主耳卒聾，消以灌耳。毛，主射工水毒。肉，味辛平，利五臟。
肪，味甘平無毒，主風虛寒熱。肉，補虛乏，除客熱，利臟腑及水道。
鴛鴦肉，味苦微溫無毒，主 瘡。清酒浸之，炙令熱以敷上，亦炙服之。又治夢思慕者雁肪，味甘平無毒，主風攣拘急偏枯，血氣不通利。
石蜜，味甘平微寒無毒，主心腹邪氣驚癇痙，安五臟，治諸不足，益氣補中，止腹痛，解諸蜜蠟，味甘微溫無毒，主下利膿血，補中續絕傷，除金瘡，益氣力，不飢。白蠟，止久泄瘥後重見血者，補絕傷，利小兒。
魚，味甘無毒，主百病。
鰻鱺魚，味甘大溫有毒，主五痔，殺諸蟲。
鱔魚肉，味甘大溫，黑者無毒，主補中養血，治沈唇，魚（徒河反），平無毒，主少氣吸吸，足不能立地。
烏賊魚骨，味鹹微溫無毒，主女子漏下，赤白經汁，血閉，陰蝕腫痛，寒熱 瘕無子，驚氣入腹，腹痛環臍，丈夫陰中痛而腫，令人有子。肉，味酸平無毒，益氣強志。
鯉魚肉，味甘平無毒，主咳逆上氣，疸黃止渴。黃帝雲︰食桂竟食鯉魚肉，害人。腹中宿瘕病者，食鯉魚肉害人。
鯽魚，味甘平無毒，主一切瘡，燒作灰和醬汁敷之，日二。又去腸癰。凡魚赤鱗者，不可食。魚無腮不可食。
鱉肉，味甘平無毒，主傷中益氣，補不足，療腳氣。鱉腹下成王字，不可食，鱉肉和芥子醬食之損人。鱉三足食之害人。鱉肉共莧、蕨菜食之作鱉瘕。
蟹黃生者，解結散血，愈漆瘡，養筋益氣。黃帝雲︰蟹目相向足斑者，食之害人，十二月勿食蟹鱉，損人神氣。
