（凡四類）
（方八十七首 針灸法十首）
治卒死無脈，無他形候，陰陽俱竭故也。治之方︰
牽牛臨鼻上二百息，牛舐必瘥，牛不肯舐，著鹽汁塗面上，即牛肯舐。
又方 牛、馬屎絞取汁飲之。無新者，水和乾者亦得。（《肘後方》雲︰乾者以人尿解之，此扁鵲法）。
又方 炙熨斗熨兩脅下。（《備急方》雲︰又治屍厥。）
針灸法︰
針間使各百餘息，又灸鼻下人中，一名鬼客廳。（《肘後方》雲︰又治屍厥。）
治魘死不自覺者方︰
慎燈火，勿令人手動，牽牛臨其上即覺。若卒不能語，取東門上雞頭為末，以酒服之。
治卒魘死方︰
搗韭汁灌鼻孔中。劇者灌兩耳。（仲景雲︰灌口中。）
治鬼魘不悟方︰
伏龍肝為末，吹鼻中。
又方 皂莢為末，如大豆許，吹鼻中，嚏則氣通，起死回生。（《集驗方》雲︰治中惡。）
辟魘方︰
雄黃如棗大，系左腋下，令人終身不魘。（女系右腋。）
又方 灸兩足大趾叢毛中各二七壯。（《肘後》雲︰華佗法，又救卒死中惡。）
治中惡方︰
蔥心黃刺鼻孔中，血出愈。（《肘後方》雲︰使目中血出佳。崔雲︰男左女右）。
又方 大豆二七粒為末，雞子黃並酒相和，頓服。
又方 使人尿其面上可愈。（《肘後方》雲︰此扁鵲法）。
又方 灸胃脘五十壯愈。
治中惡並蠱毒方︰
冷水和伏龍肝如雞子大。服之必吐。
又方 豬脂二升溫，頓服之。
又方 車 脂如雞子大，酒服。
治卒忤方（此病即今人所謂中惡者，與卒死、鬼擊亦相類，為治皆參取而用之）︰
鹽八合，以水三升，煮取一升半，分二服，得吐即愈。（《備急方》雲︰治鬼擊。）若小便不通，筆頭七枚燒末，水和服之即通。
又方 犢子屎半盞，酒三升，煮服之。亦治霍亂。（《肘後方》治鬼擊。）
又方 書墨為末，水服一錢匕。
又方 臘月野狐腸燒末，以水服方寸匕。死鼠灰亦佳。
灸法︰
治卒忤死，灸手十指爪下各三壯，餘治同上方。（《備急方》雲︰治卒死而張目反折者。
又灸人中三壯，肩井百壯，間使七壯，巨闕百壯。
治卒感忤鬼擊，飛屍諸奄，忽氣絕無複覺，或已死絞，口噤不開，去齒下湯，湯入口不下者，分患人發左右捉踏肩引之，藥下複增，取盡一升，須臾立蘇方。
麻黃（三兩） 桂心（二兩） 甘草（一兩） 杏仁（七十枚）
上四味， 咀，以水八升，煮取三升，分三服。（仲景方桂不用。）
治卒中鬼擊，及刀兵所傷，血漏腹中不出，煩滿欲絕方︰
雄黃粉一刀圭，酒服，日三，血化為水。
治鬼擊病方︰
鬼擊之病，得之無漸，卒著人如刀刺狀，胸脅腹內絞急切痛，不可抑按，或即吐血，或口鼻血出，或下血，一名鬼排。
雞屎白（如棗大） 青花麻（一把）
上二味，以酒七升，煮取三升，熱服，須臾發汗，若不汗，熨斗盛火炙兩脅下，使熱汗出愈。
又方 艾如雞子大三枚，以水五升，煮取二升，頓服。
又方 吹醋少許鼻中。
灸人中一壯立愈，不瘥更灸。又灸臍上一寸七壯，及兩踵白肉際取瘥。又灸，臍下一寸三壯。
治五絕方（夫五絕者，一曰自縊，二曰牆壁壓迮，三曰溺水，四曰魘寐，五曰︰產乳絕）。
半夏一兩，細下篩，吹一大豆許，納鼻中即活。心下溫者，一日亦可治。
治自縊死方︰
凡救縊死者，極須按定其心，勿截繩，手抱起徐徐解之。心下尚溫者，以氍毹覆口鼻，令兩人吹其兩耳。
又方 強臥，以物塞兩耳，竹筒納口中，使兩人痛吹之，塞口旁無令氣得出，半日得噫，噫即勿吹也。
又方 搗皂莢、細辛末如胡豆大，吹兩鼻中。
又方 刺雞冠血出，滴著口中即活。男雌女雄。
又方 雞屎白如棗大，酒半盞，和灌口及鼻中佳。
又方 皂莢為末，以蔥葉吹入兩鼻中，逆出更吹。
又方 樑上塵如大豆許，各納一小竹筒中，四人各捉一筒，同時吹入兩耳兩鼻即活。
又方 尿鼻、口、眼、耳中、並捉頭發一撮如筆管大，掣之立活。
又方 雞血塗喉下。
又方 藍青汁灌之。
又方 灸四肢大節陷大指本紋，名曰地神，名七壯。
治熱 方︰
取道上熱塵土以壅心上，少冷即易，氣通止。
又方 令 人仰臥，以熱土壅臍上，令人尿之，臍中溫即愈。
又方 可飲熱湯，亦可納少乾薑、橘皮、甘草煮飲之，稍稍咽，勿頓使飽，但以熱土及熬灰土壅臍上佳。
又方 濃煮蓼，取汁三升飲之即愈，不瘥更灌。
又方 開死人口令通，以暖湯徐徐灌口中，小舉死人頭，令湯入腹，須臾即蘇。
又方 使人噓其心令暖，易人為之。
又方 抱狗子若雞，著心上熨之。
又方 屋上南畔瓦熱熨心，冷易之。
又方 灌地漿一盞，即愈。
又方 地黃汁一盞服之。
又方 水半升和面一大抄服之。
治落水死方︰
以灶中灰布地，令濃五寸，以甑側著灰上，令死者伏於甑上，使頭小垂下，炒鹽二方寸匕，納竹管中，吹下孔中，即當吐水，水下因去甑，下死者著灰中壅身，使退場門鼻即活。
又方 掘地作坑，熬數斛灰納坑中，下死人覆灰，溫徹即易，勿令大熱爆人，灰冷即易，半日即活。
又方取大甑傾之，死人伏其上，令死人口臨甑中，燃葦火二七把燒甑中，當死人心下，令煙出小入死人鼻口中，鼻口中水出盡則活，火盡複益之。常以手候死人身及甑，勿令甚熱，當令火氣能使死人心下，足得暖。卒無甑者，於岸側削地如甑，空下如灶，燒令暖，以死人著上。亦可用車轂為之，勿令隱其腹，令死人低頭水得出，並炒灰數斛令暖，以粉其身，濕更易。
又方 埋死人暖灰中，頭足俱沒，唯開七孔。
又方 倒懸死人，以好酒灌鼻中，又灌下部。又醋灌鼻亦得。
又方 灶中灰二石埋死人，以頭至足，出七孔即活。
又方 綿裹皂莢納下部中，須臾出水。
又方 裹鍛石納下部中，水出盡即活。
又方 倒懸解去衣，去臍中垢，極吹兩耳起乃止。
又方 熬沙覆死人，面上下有沙，但退場門、鼻、耳、沙冷濕即易。
又方 屈兩腳著生人兩肩上，死人背向生人背。即負持走行，吐出水便活。
又方 解死人衣，灸臍中。凡落水經一宿猶可活。
治冬月落水，凍四肢直，口噤，尚有微氣者方︰
以大器中熬灰使暖，盛以囊敷其心上，冷即易，心暖氣通，目得轉，口乃開，可溫尿粥稍稍吞之即活。若不先溫其心，更持火炙身，冷氣與火爭即死。
治凍爛瘡方︰
豬後懸蹄以夜半時燒，研細篩，以豬脂和敷，亦治小兒。
治入水手足腫痛方︰
搗生胡麻敷之。
治酒醉中酒，恐爛五臟方︰
以湯著槽中漬之，冷複易，夏亦用湯。
又方 搗茅根汁，飲三升。
又方 凡醉不得安臥不動，必須使人搖轉不住，特忌當風席地，及水洗飲水交接。
治飲酒頭痛方︰
竹茹五兩，以水八升，煮取五升，去滓令冷，納破雞子五枚，攪勻更煮二沸，飲二升，使盡瘥。
治飲酒腹滿不消方︰
煮鹽湯以竹筒灌大孔中。
治飲酒中毒方︰
煮大豆三沸，飲汁三升。
又方 酒漬干椹汁服之。
治酒病方︰
蔥白 豉（各二升）
上二味，以水四升，煮取二升頓服。
治飲酒房勞虛受熱，積日不食，四月中熱飲酒不已，酒入百脈，心氣虛，令人錯謬失常方︰
芍藥 人參 白薇 栝蔞根 枳實 知母（各二兩） 甘草（一兩） 生地黃（八兩） 酸棗 仁
上十味， 咀，以水一斗，煮取三升，分三服。
治連月飲酒，咽喉爛，舌上生瘡方︰
大麻仁（一升） 黃芩（二兩，《肘後》、《千金翼》方俱作黃柏。）
上二味，為末，蜜和丸含之。
治酒醉不醒方︰
飲葛根汁一斗二升，取醒止。（《肘後》雲︰治大醉連日煩毒不堪。）
飲酒令人不醉方︰
柏子仁 麻子仁（各二兩）
上二味，治下篩為一服，進酒三倍。
又方 葛花 小豆花（等分）
上二味，合為末，服三方寸匕，飲時仍進葛根汁、芹汁及枇杷葉飲，並能倍酒。
又方 九月九日菊花為末，臨飲服方寸匕。
又方 小豆花葉陰乾百日，為末服之。
又方 五月五日取井中倒生草枝陰乾，為末，酒服之。
飲酒令無酒氣方︰
干蔓菁根二七枚，三遍蒸，為末，取兩錢許，酒後水服。
治惡酒健嗔方︰
空井中倒生草燒灰飲之，勿令知。
又方 取其人床上塵和酒飲之。
斷酒方︰
柳花 臘月鼠頭灰
上二味，等分，為末，黃昏時酒服一杯。
又方 白豬乳汁一升飲之，永不飲酒。
又方 鸕 屎燒灰，水服方寸匕，永斷。
又方 蠐螬干搗末，和酒與飲，永世聞酒名即嘔，神驗。
又方 刮馬汗和酒與飲，終身不飲。
又方 虎屎中骨燒末，和酒與飲。
又方 白狗乳汁酒服之。
又方 臘月馬腦和酒服之。
又方 驢駒衣燒灰，酒飲方寸匕。
（論六首 方一百二十七首 灸法二首）
治因熱逐涼睡熟，有蛇入口中挽不出方︰
以刀破蛇尾，納生椒二三枚，裹著，須臾即出。（《肘後方》雲︰艾灸蛇尾即出。若無火，以刀周匝割蛇尾，截令皮斷，乃將皮倒脫即出。）
治蛇入口中，並七孔中者︰
割母豬尾、頭瀝血，著口中即出。
又方 以患人手中指等截三歲大豬尾，以器盛血，傍蛇瀉血口中，拔出之。
治卒為蛇繞不解方︰
以熱湯淋之，無湯令人尿之。
治蛇蠍螫方︰
服小蒜汁，滓敷上。（《肘後方》雲︰治蝮蛇螫。）
又方 熟搗葵取汁服之。
治蛇嚙方︰
人屎濃塗，帛裹即消。
治蛇毒方︰
消蠟注瘡上，不瘥更消注之。
又方 以母豬耳中垢敷之。（《肘後方》雲︰牛耳中垢亦可敷之。）
治蝮蛇毒方︰
以射罔塗腫上，血出即愈。
又方 生麻、楮葉合搗，以水絞去滓漬之。
又方 令婦人尿瘡上。
又方 末薑敷之，乾即易。
又方 雞屎二七枚燒作灰，投酒中服之。
又方 以面圍上，令童男尿著中，燒鐵令赤，投中，冷複燒著，二三度瘥。
又方 雄黃為末敷之，日一易。
又方 鹽四兩，水一斗，煮十沸，沸定以湯浸，冷易之。
又方 紫莧搗取汁，飲一升，以滓封瘡上，以少水灌之。
又方 梳中垢如指大長一寸，尿和敷之。
又方 取合口椒同葫荽苗等分搗敷，無不瘥。
又方 用銅青敷瘡上。
又方 搗大蒜和胡粉敷之。
又方 嚼大豆葉塗之良。
又方 豬脂和鹿角灰塗之。
又方 炙梳汗出熨之。
治諸蛇毒方︰
雄黃 乾薑（各等分）
上二味，為末，和射罔著竹筒中帶行，有急用之。
入山草辟眾蛇方︰
雄黃 乾薑 麝香（各等分）
上三味，搗為粗末，以小絳袋盛帶之，男左女右，蛇毒塗瘡。（《集驗方》雲︰如無麝香，以射罔和代之。《救急方》雲︰以蜜和為膏，敷螫處良。）
又方 常燒 羊角使煙出，蛇則去矣。
治蛇螫人瘡已愈，餘毒在肉中淫淫痛癢方︰
大蒜 小蒜（各一升）
上二味，合搗，以熱湯淋汁，灌瘡大良。
治蛇骨刺人毒痛方︰
鐵精如大豆許，納管中，吹入瘡中良。
又方 燒死鼠為末敷之。
治眾蛇螫方︰
灸上三七壯，無艾以火頭稱瘡孔大小 之。
治虎咬瘡方︰
濃煮葛根汁，洗十數遍，及搗為散，以葛根汁服方寸匕，日五，甚者夜二。
又方 青布急卷為繩，只一物，燒一頭燃，納竹筒中，注瘡口熏之妙。
又方 煮鐵令濃洗瘡。
又方 嚼生栗子塗之良。
辟虎法︰
凡入山燒水牛、 羊角，虎、野狼、蛇皆走。
論曰︰凡見一切毒螫之物，必不得起惡心向之，亦不得殺之。若輒殺之，於後必遭螫毒，治亦難瘥，慎之慎之。
治蠍毒方︰
凡蠍有雌雄，雄者痛只在一處，雌者痛牽諸處。若是雄者，用井底泥塗之，溫則易。雌者用當瓦屋溝下泥敷之。若值無雨，可用新汲水從屋上淋下取泥。
又方 取齒中殘飯敷之，又豬脂封之，又射罔封之，又 砂和水塗上立愈。
治蠍螫方︰
若著手足，以冷水漬之，水微暖即易之。著餘處者，冷水漬，故布 之，少暖則易。
又方 生烏頭為末，唾和敷之。
治蜂螫毒方︰
取瓦子摩其上，唾二七遍，置瓦子故處。
治蜂螫方︰
豬脂 蜜（各半升） 蠟（二兩）
上三味，和煎如膏，候冷以塗之。
又方 燒蜂房為末，豬膏和塗之。（《肘後方》雲︰先煮蜂房洗之，又燒塗之。）
又方 酥脂塗之立愈。
又方 燒牛屎灰，以苦酒和塗之。
又方 齒垢塗之。
又方 醇醋沃地，取泥塗之。
又方 嚼鹽塗之。
又方 以人尿新者洗之。
又方 尿泥塗之。
論曰︰凡蠷 蟲尿人影著處，便令人病瘡，其狀身中忽有處痛如芒刺，亦如刺蟲所螫後，熱，劇者連起竟腰脅胸。治之法，初得之磨犀角塗上，止其毒，治如火丹法，余以武德中六月得此疾，經五六日覺心悶不佳，以他法治不愈，又有人教畫地作蠷 形，以刀子細細盡取蠷腹中土，就中以唾和成泥塗之，再塗即愈，方知天下萬物相感，莫曉其由矣。
治蠷 尿方︰
羊髭燒灰，臘月豬脂和封之。
又方 搗豉封之。
又方 醋和胡粉塗之。
治蠷 尿瘡方︰
燒鹿角為末，以苦酒和敷瘡上，已有汁者，燒道旁弊蒲蓆敷之。
又方 槐白皮半斤切，以苦酒二升漬半日，刮去瘡處以洗，日五六遍，仍以赤小豆末以苦酒和敷之，燥複易。小兒以水和。
又方 嚼大麥以敷之，日三。
又方 燕窠中土，以豬脂和敷之。
又方 熟嚼梨葉，以水和塗，燥複易之。
又方 馬鞭草熟搗爛以敷上，燥則易之。
又方 取吳茱萸東行根下土，醋和塗之。
治三種射工蟲毒方︰
論曰︰江南有射工毒蟲，一名短狐，一名蜮。其蟲形如甲蟲（《外台》雲︰正黑，狀如大飛生），無目，利耳，有一長角在口前如弩，以氣為矢，因水勢以射人，人聞其在水中鉍鉍作聲，要須得水沒其口，便以口中毒射人，此蟲畏鵝，鵝能食之，其初見証有似傷寒，先惡寒噤，寒熱筋急，亦似中屍，便口噤不能語，朝旦小蘇，晡夕輒劇，寒熱悶亂是其証也。
如得三四日急治之，治稍遲七日死。射著人影者，不即作瘡，但惡寒噤 。自非其地之人不知其証，便謂傷寒，每多誤治，及成瘡似蠷尿，亦似瘭疽瘡。射工中瘡有三種，其一種瘡正黑如 子，皮周邊悉赤，或衣犯之如有芒刺痛。其一種作瘡久久穿，或晡間寒熱。其一種如火灼起，似此者最急，數日殺人，中人頭面，又急腰以上去人心近多死，腰以下稍緩，不治亦死
治射工中人寒熱，或發瘡在一處，有異於常者方︰
取鬼臼葉一把，漬苦酒中，熟搗
又方 取生吳茱萸莖葉一握，斷去前後取中，熟搗，以水二升，煮取七合，頓服。
又方 取葫荽切貼瘡，灸七壯。
又方 取蜈蚣大者一枚，火炙治為末，苦酒和敷瘡上。
又方 取赤莧菜熟搗，絞取汁，每服一升，日四五服。
又方 取白雞屎白者三枚，湯和塗中毒處。
又方 升麻（三兩） 烏扇根 犀角（各二兩）
上三味， 咀，以水四升，煮取一升半，去滓，分再服，相去如一炊頃，盡更作。
治射工中人三種瘡方︰
升麻（三兩） 烏扇根（三兩）
上二味， 咀，以水三升，煮取一升適寒溫盡服，滓敷瘡上。
治射工中人已有瘡者方︰
取芥子搗爛，苦酒和，濃塗瘡上，半日痛便止。
又方 取野狼牙葉，冬取根搗令熟，敷所中處，又飲四五合汁。
治江南毒氣惡核，射工中人暴腫生瘡方。
甲香 犀角 鱉甲 升麻 薰陸香 丁香 沉香 烏 青木香 川連 黃芩 羚羊 角甘草 牡蠣（各四分） 吳茱萸（三分） 黃柏（六分）
上十六味，治下篩，中射工毒及諸毒皆水服方寸匕，日二，並以水和少許洗之，仍以雞子白和塗腫上，干則易。
治射工惡核，卒中惡毒方。
野葛（一升） 巴豆 烏頭 川椒（各半升） 茵芋 躑躅 附子 丹砂（各一兩） 雄黃大黃（各一兩）
上十味，治下篩，以不中水豬膏三斤，煎三上三下，去滓納丹砂、雄黃末，攪至凝，似棗核大，摩痛上，勿近眼，凡合各膏，皆無令產婦、女人、小兒、雞犬、六畜見之，唯宜清淨。
治沙虱毒方︰
斑蝥二枚熬一枚，熬為末，服一大枚，又燒一枚燒令煙絕，為末著瘡中。
又方 大蒜十枚，合皮安熱灰中炮，令熱，去皮刀斷蒜頭，取熱著毒處。
又方 麝香 大蒜
上二味，合搗，以羊脂和著小筒中帶，欲用取敷瘡上。
又方 雄黃 硃砂 恆山（各等分）
上三味，取五月五日日中時，令童子合之，取敷瘡上。
治石蛭方（山中陰濕草木上石蛭著人，則穿嚙人肌膚，行人肉中，浸淫墳起如蟲行道之凡行山路草木中，常以臘月豬膏和鹽塗腳脛及足趾間趺上，及著鞋襪，蛭不得著人也。
已著者，灸斷其道即愈。
治水毒方︰
論曰︰凡山水有毒蟲，人涉水之時，中人似射工而無物，其初得之，惡寒，微頭痛，目眶疼，心中煩懊，四肢振，腰背百節皆強，兩膝痛，或翕翕而熱，但欲眠睡，旦醒暮劇，手足逆冷至肘膝，二三日腹中生蟲，蝕人下部，肛中生瘡，不痛不癢，令人不覺。不急治，過六七日下部出膿潰，蟲上食人五臟，熱盛毒煩，下利不禁，八九日雖良醫不能治矣。其毒有陰陽之異，覺得之，急早視其下部，若有瘡正赤如截肉者，為陽毒最急，若瘡如鯉魚齒者，為陰毒猶小緩，要皆殺人，不過二十日也。欲知是中水與非者，當作五六升湯，以小蒜五升切，投湯中，消息，勿令大熱，去滓以浴之。是水毒，身當發赤斑，無是者非也。
治人急中水毒，手足指冷，或至肘膝者方。
吳茱萸（一升） 生薑（切，一升半） 犀角 升麻 橘皮（各二兩） 烏梅（十四枚）
上六味， 咀，以水七升，煮取二升，分二服。
又方 浮萍草曝乾為末，酒服方寸匕。
又方 梅葉、桃葉搗，絞取汁三升許，或干以少水絞取汁飲之。小兒不能飲，以汁敷乳頭與之。
又方 搗蒼耳汁，服一升，又以綿裹杖沾汁導下部，日三瘥。
又方 搗蓼一把，以酒和，絞取汁一升飲之，不過三服瘥。（《外台》、《肘後》作梨葉）
又方 搗鹽一把，水解以塗浴面目身體令遍。
又方 搗蛇莓根為末，以飲之，並導下部，生者用汁。凡夏月行，常多 此藥屑入水，以方寸匕投水上流無所畏，又辟射工。凡洗浴以少許投水盆中，即無毒。
治貓鬼野道病歌哭不自由方︰
五月五日自死赤蛇燒作灰，以井花水服方寸匕，日三。
又方 臘月死貓頭燒灰，水服一錢匕，日二。
針灸方見別卷中。
治貓鬼，眼見貓狸及耳雜有所聞方︰
相思子 蓖麻子 巴豆（各一枚） 硃砂末（二銖） 蠟（四銖）
上五味，合搗為丸，先取麻子許大含之，即以灰圍患人，前頭著一斗灰火，吐藥火中沸，即畫火上作十字，其貓鬼並皆除矣。
治蜘蛛咬毒方
人屎敷，又油澱敷，又炮薑貼之，又猢猻屎敷之。
又方 麻油和胡粉如泥塗上，乾則易之。
治馬嚙人及踏人作瘡毒腫熱痛方︰
馬鞭稍（二寸長） 鼠屎（二七枚）
上二味，合燒為末，以豬膏和塗之立愈。（《外台方》雲︰治遂成瘡爛，經久不愈者。《肘後方》雲︰用馬鞭皮燒末，豬膏和塗）。
治馬嚙人陰卵脫出方︰
推納入，以桑皮細作線縫之，破烏雞取肝，細銼以封之，且忍勿小便即愈。
治犬馬嚙，及馬骨刺傷人，及馬血入舊瘡中方︰
取灰汁熱漬瘡，常令汁器有火，數易汁，勿令爛人肉，三數日漬之。有腫者，炙石熨之，日二消止。
治馬血入瘡中方︰
服人糞如雞子大，複以糞敷瘡上。
又方 取婦人月水敷之神良。
治剝死馬，馬骨傷人，毒攻欲死方︰
即取馬腸中屎塗之大良。
治馬汗馬毛入人瘡中，腫痛欲死方︰
以水漬瘡，數易水便愈。又以鍛石敷之。
又方 飲醇酒取醉即愈。
又方 燒雞毛翎末，以酒服方寸匕。
又方 以沸湯令得所浸洗之，即瘥。
論曰︰凡春末夏初，犬多發狂，必預防之。防而不免者，莫出於灸，百日之中一日不闕者，方得免難。若初見瘡瘥痛定，即言平複者，此最可畏，大禍即至，死在旦夕。凡狂犬咬人著訖，即令人狂，精神已別，何以得知？但看灸時，一度火下，即覺心中醒然惺惺了了。
方知咬已即狂。此病至重，世皆輕之，不以為意，坐是死者，嘗年有之。吾初學醫，未以為業。有人遭此，將已見問吾，了不知報答，是以經吾手而死者不一，自此銳意學之，一解以來，治者皆愈，方知世無良醫，枉死者半，此言非虛，故將來學人非只此法，餘一方皆須沉思留心作意，殷勤學之，乃得通曉。莫以粗解一二種法，即謂知訖，極自誤也。
凡犬咬人，七日輒應一發，三七日不發則脫也。要過百日乃得免耳。每到七日輒當搗韭汁飲一二升，又當終身禁食犬肉、蠶蛹，食此即發，死不可救矣。瘡未愈之間，禁食生魚及諸肥膩冷食，但於飯下蒸魚，及肥器中食便發。不宜飲酒，能過一年乃佳。（《集驗方》雲︰若重發者，生食蟾蜍絕良，亦可燒炙食之，不必令其人知，初得嚙毒便為之，則於後不發也）。
治 犬毒方︰
頭發 皮（各等分）
上二味，燒灰水和飲一杯服之。口噤者，折齒納藥。
又方 搗地榆，絞取汁塗瘡，無生者可取乾者，以水煮汁飲之，亦可末服，為方寸匕，日三，兼敷上，過百日止。
又方 搗韭絞取汁，飲一升，日三，瘡愈止，亦可治癒後複發者。
又方 刮虎牙若骨，服方寸匕。（《短劇方》雲︰刮野狼牙或虎骨末服，已發狂如 犬者服即愈）。
又方 燒虎骨敷瘡及熨。又微熬杏仁搗研，取汁服之良。又取燈盞殘油灌瘡口，皆禁酒、豬魚肉、生菜。
又方 用韭根一握，故梳二枚，水二升，煮取一升，頓服。
又方 桃東南枝白皮一握，水二升，煮取一升，分二服，吐出犬子。
又方 取 犬腦敷上後，不複發。
又方 蝦蟆灰以粥飲服之。
又方 服莨菪子七枚，日一。
又方 梅子末，以酒服之。
又方 以豆醬清塗之，日三四。
治狂犬嚙人方︰
蛇脯一枚，炙去頭，搗末，服五分匕，日三。又燒末納瘡孔中。
又方 搗莨菪根和鹽敷，日三。
又方 青布浸汁，服三升。
又方 取驢尿一二升飲之。
治凡犬嚙人方︰
熬杏仁半升令黑，研成膏敷之。
又方 取灶中熱灰以粉瘡，帛裹系之。
又方 鼠屎為末，臘豬膏和敷之。（《外台方》雲︰鼠一枚，豬膏煎敷之。）
又方 飲生薑汁一升。（《短劇方》雲︰治狂犬咬）。韭汁亦佳。（《外台方》雲︰亦治已瘥後複發者。）
又方 水洗瘡任血出，勿止之，水洗不住，取血自止，以綿裹之瘥。
又方 以沸湯和灰壅瘡上。
又方 燒犬尾為末，敷瘡，日三。
又方 以頭垢少少納瘡中。
又方 火炙蠟以灌瘡中。
又方 以熱牛屎塗之佳。
又方 以苦酒和灰塗瘡中。
凡 犬所嚙未盡其惡血毒者，灸上一百壯，已後當日灸一壯，若不血出，刺出其血，百日灸乃止。禁飲酒及豬犬肉。
治豬嚙方︰
松脂煉作餅上貼之。
又方 以屋溜中泥塗。
（論一首 方九十二首）
論曰，凡被打損，血悶搶心，氣絕不能言可擘開口，尿中令下咽即醒，又墮車落馬，及車輾木打已死者，以死人安著，以手神掩其口鼻眼上，一食頃活，眼開與熱小便二升。
治被打擊，頭眼青腫方︰
炙肥豬肉令熱，拓上。（《肘後方》雲︰治血聚皮膚間不消散者。）
又方 牆上朽骨，唾於石上研磨塗之。乾即易。
又方 炙豬肝貼之。
又方 新殺羊肉。乘熱封之。
又方 大豆黃為末，水和塗之。
治被打傷破，腹中有瘀血方︰
蒲黃（一升） 當歸 桂心（各二兩）
上三味，治下篩，酒服方寸匕，日三夜一。
又方 劉寄奴 延胡索 骨碎補（各一兩）
上三味， 咀，以水二升，煎取七合，複納酒及小便各一合，溫熱頓服。
又方 蟲 虻蟲 水蛭（各三十枚） 桃仁（五十枚） 桂心（二兩） 大黃（五兩）
上六味， 咀，以酒水各五升，煮取三升，分五服。
又方 生地黃汁三升，酒一升半，煮取二升七合，分三服。（《肘後方》治從高墮下，瘀血脹心，面青短氣欲死。）
又方 莨菪子為末敷瘡上。
治被打腹中瘀血，並治婦人瘀血，化血為水方。
白馬蹄燒令煙盡，搗篩，酒服方寸匕，日三夜一。
治被毆擊損傷聚血，腹滿煩惱悶方︰
豉一升，以水三升，煮三沸，分再服，不瘥重作。更取麻子煮如豉法，不瘥，更煮豉如上法。
治有瘀血，其人喜忘，不欲聞人聲，胸中氣塞短氣方︰
甘草（一兩） 茯苓（二兩） 杏仁（五十枚）
上三味 咀以水二升，煮取九合，分二服。
治從高墮下，傷折疾痛，煩躁啼叫不臥方︰
取鼠屎燒末，以豬膏和塗痛止，急裹之。
治從高墮下，及為木石所迮，或因落馬，凡傷損血瘀凝積，氣絕欲死，無不治之方︰
取淨土五升蒸令溜，分半，以故布數重裹之，以熨病上勿令大熱，恐破肉，冷則易之，取痛止即已。凡有損傷，皆以此法治之神效。已死不能言者，亦治。
治墮車馬間，馬鞍及諸物隱體肉斷方︰
以酢和曲塗之。
治落馬墮車，諸傷腕折臂腳痛不止方。
當歸 桂心 蜀椒 附子（各二分） 澤蘭（一分） 芎 （六分） 甘草（五分）
上七味，並熬令香。治下篩，酒服方寸匕，日三。凡是傷損皆服之，十日愈，小兒亦同。（《救急方》雲︰治墮馬落車被打傷，腕折叫喚痛聲不絕，服此散呼吸之間不複大痛，十三日骨筋相連。）
治腕折方。
黃 白芍（各三兩） 當歸 乾地黃 附子 續斷 桂心 乾薑 通草（各二兩） 大黃（一上十二味治下篩，先食酒服五分匕，日三。（《千金翼》無大黃）。
治折骨斷筋方︰
乾地黃 當歸 羌活 苦參（各等分）
上四味，治下篩，酒服方寸匕，日三。
治腕折骨損，痛不可忍方︰
以大麻根及葉搗汁，飲一升。無生麻，煮乾麻汁服，亦主墜墮撾打瘀血，心腹滿短氣。
治被傷筋絕方︰取蟹頭中腦及足中髓熬之，納瘡中筋即續生。
治腕折四肢骨碎，及筋傷蹉跌方︰
生地不限多少熟搗，用敷所損傷處。（《肘後方》雲︰《短劇方》爛搗熬之，以裹傷處，以
治四肢骨碎筋傷蹉跌方︰
以水二升，漬豉三升，取汁服之。
治同前。
鹿角搗篩，灑服方寸匕，日三。
又方 筋骨傷初破時，以熱馬屎敷之無瘢。
又方 大豆二升，水五升，煮取二升，以醇酒六七升合和豆汁服之，一日盡，如湯沃雪。（《肘後方》雲︰治墮迮瘀血，無大豆，用小豆亦佳。）
又方 羊腦（一兩） 髮灰 胡粉 胡桃脂（各半兩）
上四味，搗和調如膏敷上，以生布裹之。
治頭破腦出，中風口噤方︰
大豆一升熬去腥，勿使太熟，搗末，熟蒸氣遍合甑下盆中，以酒一斗淋之，溫服一升，覆取汗，敷杏仁膏瘡上。
黑大豆淋酒，即大豆紫湯法。
治被傷風入四體，角弓反張，口噤不能言，或產婦墮胎，凡得此者，大重不過五劑。（方見第三卷婦人產後中風門。）
治丈夫從高墮下傷五臟，微者唾血，甚者吐血，及金瘡傷經崩中皆主之方。
阿膠 艾葉 乾薑（各二兩） 芍藥（三兩）
上四味， 咀，以水八升，煮取三升，去滓納膠令烊，分二服，羸人分三服。兼主女人產後崩傷下血過多，虛喘腹中絞痛。下血不止者，服之悉愈。
治男子傷絕，或從高墮下傷五臟，微者唾血，甚者吐血及金瘡傷經者方。
阿膠 艾葉 甘草 當歸 芎 （各二兩） 乾薑（一兩） 芍藥 地黃（各三兩）
上八味， 咀，以水八升，煮取三升，去滓納膠令烊，分再服，羸人分三服，此湯治婦人產後崩傷下血過多，虛喘欲死，腹中急痛，下血不止者神良。
治為兵杖所加，木石所迮，血在胸背及脅中，痛不得氣息方。
青竹茹 亂髮灰（各如雞子大，二枚）
上二味，於炭火上炙令焦燥，合搗下篩，酒一升，煮三沸，一服盡之，三服愈。
治墮馬落車，顛仆崩血，腹滿短氣方︰
大豆五升，以水一斗，煮取二升，去豆，一服令盡，劇者不過三作。
治墮落車馬間，心腹積血，吐唾無數方︰
干藕根為末，以酒服方寸匕，日三。如無，取新藕搗汁服之。
治從高墮下，落大木車馬間，胸腹中有血，不得氣息方。
桃仁（十四枚） 大棗（二十枚） 大黃 硝石 甘草（各一兩） 蒲黃（一兩半）
上六味， 咀，以水三升，煮取一升，絞去滓，適寒溫服盡之，當下，下不止，漬麻汁一杯，飲之即止。
又方 治腹中瘀血，痛在腹中不出，滿痛短氣，大小便不通方。
桃仁 蟲（各三十枚） 荊芥（五分） 大黃 芎 （各三兩） 當歸 桂心 甘草（各二兩） 蒲黃（五兩）
上九味 咀，以水一斗，煮取三升，分三服。
又方 治墮落瘀血方。
桃仁（五十枚） 水蛭 虻蟲（各二十枚） 甘草 桂心 當歸（各二兩） 芒硝（三兩） 大黃（
上八味， 咀，以水八升，煮取三升，絞去滓，適寒溫，服一升，日三。（深師方無芒硝。）
治腕折瘀血方︰
桃仁（四十枚） 亂髮（一握） 大黃（如指節大一枚）
上三味，以布方廣四寸，以繞亂髮燒之， 咀桃仁、大黃，以酒三升，煮取一升，頓服，血盡出。
（《肘後方》雲︰仲景治墜馬及一切筋骨損方，用大黃三兩，緋帛如手大燒灰，亂發如雞子大燒灰，久用炊單布一尺燒灰，桃仁四十九枚，去皮尖熬，敗蒲蓆一握，長三寸切，甘草一枚如中指節，上七味，以童子小便量多少煎湯，成納酒一大盞，次下大黃，去滓分溫三服，先別銼敗蒲蓆半領煎湯以浴，衣被重覆，服藥斯須通利數行，痛楚立瘥。利及浴水赤勿怪，即瘀血也。）
又方 桃仁（六十枚） 大黃（六兩） 桂心（二兩）
上三味， 咀，以酒六升，煮取三升，分三服，當下血瘥。
治從高墮下，有瘀血方。
蒲黃（八兩） 附子（一兩）
上二味，為末，酒服方寸匕，日三，不知增之，以意消息。
又方 治腕折瘀血方。
蒲黃（一升） 當歸（二兩）
上二味，治下篩，先食酒服方寸匕，日三。
又方 虻蟲（二十枚） 牡丹（一兩）
上二味，治下篩，酒服方寸匕，血化為水。（《備急方》雲︰主久宿血在諸骨節及外不去者又方 取 草汁飲之，子亦可服。
又方 凡被打及產後惡血，一切血皆煮續骨木汁二升飲之。
從高墮下崩中方︰
當歸 大黃（各二分）
上二味，治下篩，酒服方寸匕，日三。
治杖瘡方︰
鍛石（七斤） 新豬血（一升）
上二味，和丸，熟燒之破，更丸，燒三遍止，為末敷上。
又方 釜月下土為細末，以油和塗訖，臥羊皮上。
又方 服小便良。
治竹木刺在皮中不出方︰
羊屎燥者燒作灰，和豬脂塗刺上，若不出重塗，乃言不覺刺出時（一雲用干羊屎末。
又方 薔薇灰水服方寸匕，日三，服十日刺出。
又方 酸棗核燒末服之。
又方 鑿柄燒灰酒服，二寸匕。
又方 頭垢塗之即出。
治刺在肉中不出方︰煮山瞿麥汁飲之，日三瘥止。
又方 用牛膝根莖生者並搗，以敷之即出。瘡已合，猶出也。
又方 白茅根燒末，以膏和塗之，亦治瘡因風致腫者。
又方 鹿角燒末，以水和塗之立出，久者不過一夕。
又方 嚼白梅以塗之。（《肘後方》用烏梅。）
又方 嚼豉塗之。
又方 溫小便漬之。
治久刺不出方︰
服王不留行即出，兼取根為末貼之。
治惡刺方︰
苦瓠開口，納小兒尿，煮兩三沸浸病上。
又方 莨菪根水煮浸之，冷複易，神方也。
又方 李葉、棗葉合搗，絞取汁點上即效。
又方 濃煮大豆汁漬，取瘥。
治惡刺，並狐尿刺方︰
以烏父驢尿漬之。
又方 溫白馬尿漬之。
治因瘡腫痛劇者，數日死或中風寒，或中水，或中狐尿刺主之方︰
燒黍穰，牛馬屎，生桑條，取得多煙之物燒熏，汁出愈。
又方 熱蠟納瘡中，新瘡亦善。
又方 以鳧公英草摘取根莖白汁塗之，多塗為佳，瘥止。
治瘡中水腫方︰
胡粉 炭 白灰 （各等分）
上二味，脂和塗瘡孔上，水出痛止。
治手足卒中刺，中水毒方︰
搗韭及藍青置上以火炙，熱徹即愈。
治瘡因風致腫方︰
櫟木根皮一斤濃煮，納鹽一把漬之。
治破傷風腫方︰
濃塗杏仁膏，燃麻燭遙灸之。
治因瘡腫痛者，皆中水及中風寒所作腫，入腹則殺人方︰
溫桑灰汁漬，冷複溫之，當令熱，神秘。
治刺傷中風水方︰
服黑牛熱尿，一服二升，三服即止。
又方 蠟一兩熱炙熨，薄裹上，令水出愈。
又方 魚目燒灰敷之。
又方 熱煮韭拓之。
又方 刮箭羽下漆塗之。
治瘡犯露腫方（凡八月九月中刺，手足犯惡露腫，殺人不可輕）︰
生桑枝三枚，納 灰中推引令極熱，斫斷，正以枝頭著瘡口上，熱盡即易之，盡三枚則瘡自爛，仍取薤白搗，綿裹著熱灰中，使極熱，去綿取薤白敷瘡上，以布帛急裹之，若有腫者，便取之，用薤白最佳。
治漆瘡方︰
生柳葉三斤細切，以水一斗五升，煮取七升，適寒溫洗之，日三。（《肘後方》雲︰老柳
又方 以磨石下滓泥塗之，取瘥止，大驗。
又方 濃煮鼠查葉以洗瘡上，亦可搗葉取汁塗之。
又方 爛搗七姑草封之。（《救急方》用七姑草和芒硝塗之）。
又方 取豬膏塗之。
又方 貫眾為末以塗上，干以油和之即愈。
又方 蓮葉燥者一斤，以水一斗，煮取五升，洗瘡上，日二。
又方 羊乳汁塗之。
又方 礬石著湯中令消，洗之。
又方 芒硝五兩湯浸以洗之。
又方 宜啖豬肉嚼 谷塗之。
（論二首 方六十九首）
論曰︰凡火燒損，慎勿以冷水洗之，火瘡得冷，熱氣更深轉入骨，壞人筋骨難瘥。初被火燒，急向火更炙，雖大痛強忍之。一食久即不痛，神驗。治火燒悶絕不識人，以新尿冷凍飲料之，及冷水和蜜飲之，口噤撬開與之，然後以下方治之。
治火瘡方︰
梔子（四十枚） 白蘞 黃芩（各五兩）
上三味， 咀，以水五升，油一升合煎，令水氣歇，去滓待冷，以淋之，令溜去火熱毒，則肌得寬也。作二日，任意用膏敷，湯散治之。
又方 熬油麻為末，和梔子仁塗之，唯濃為佳，若已成瘡者，燒白糖灰粉之，即燥立瘥。
治火燒瘡方︰
死鼠頭一枚，以臘月豬膏煎，令消盡，以敷，乾即敷之瘥，亦治小兒火瘡。
治火瘡敗壞方︰
柏白皮切，以臘月豬膏合淹相得，煮四五沸，色變去滓，敷瘡上。（《肘後方》雲︰用桃
又方 柏白皮 蛇銜 生地黃 梔子仁 黃芩 苦竹葉（各一分）
上六味， 咀，以羊髓一斤半煎三上三下，去滓，冷以敷之。（《藥驗方》用生地黃四兩）
又方 以榆白皮嚼熟塗之。
治湯沃人肉爛壞方︰
杏仁 附子（各二兩） 甘草（一兩） 羊脂（五兩） 松脂（雞子大）
上五味， 咀，以不中水豬膏五兩煎，塗之。
灸及湯火所損，晝夜啼呼，止痛滅瘢方︰
羊脂 松脂（各二分） 豬膏 蠟（各一分）
上四味，取松脂破銚中，切脂嚼蠟著松明上，少傾微火令滓皆消，以杯承汁敷之。
治灸瘡方︰
甘草 當歸（各一兩） 胡麻（《外台》用胡粉） 羊脂（各六分）
上四味， 咀，以豬膏五合煎，去滓敷之。
又方 松脂（五兩） 蠟（三兩）
上二味，合煎塗紙貼之，日三。
又方 取車 脂塗上。
又方 凡灸瘡不瘥，日別灸上六七壯自瘥。
治灸瘡腫痛急方︰
搗灶下黃土，以水和煮令熱漬之。
治灸瘡中風冷腫痛方︰
但向火炙之，瘡得熱則瘡快至痛止，日六七，炙愈。
治灸瘡生肉止痛方。
薤白 當歸（各二&兩） 白芷（一兩） 羊髓（一斤）
上四味， 咀合煎，以白芷色黃藥成，去滓敷之，日三。
又方 治灸瘡膿壞不瘥方。
薤白（一握） 胡粉 鍛石（各一兩） 臘月豬膏（一升）
上四味，先煎薤白令黃去之，綿裹鍛石煎數沸去之，次入胡粉納膏中，令調塗故布貼上，日三。
又方 鍛石一兩，搗篩，豬脂和令相得，微火煎數沸，以暖湯先洗瘡訖，以布裹灰熨瘡上，三過，便以藥貼瘡上，灸之，又搗薤敷之。
又方 白蜜（一兩） 烏賊骨（二枚，一方作一兩）
上二味，相和塗之。
治針灸瘡血出不止方︰
燒人屎灰敷之。
又方 死蜣螂為末，以豬膏和塗之。
論曰︰治金瘡者，無大小冬夏。及始初傷血出。便以右灰濃敷裹之，即止痛，又速愈，若瘡甚深，未宜速合者。納少滑石，令瘡不時合也。凡金瘡出血，其人必渴，當忍之，啖燥食並肥膩之物以止渴，慎勿鹹食，若多飲粥及漿，犯即血動溢出殺人。又忌嗔怒、大言笑、思想、陰陽行動、作勞、多食酸鹹，飲酒熱羹、輩，瘡瘥後猶爾，出百日半年乃可複常也。
治金瘡大散方︰
五月五日平旦，使四人出四方，各於五裡內采一方草木莖葉，每種各半把，勿令漏脫一事。日正午時細切，碓搗並鍛石極爛熟，一石草斷一斗鍛石，先鑿大實中桑樹令可受藥，取藥納孔中，實築令堅，仍以桑樹皮蔽之，以麻搗鍛石極密泥之，令不泄氣。又以桑皮纏之使牢，至九月九日午時取出，陰乾，百日藥成搗之，日曝令乾，更搗，絹篩貯之。凡一切金瘡傷折出血，登時以藥封裹治使牢，勿令動轉，不過十日即瘥，不腫不膿，不畏風。若傷後數日始得藥，須暖水洗令血出，然後敷之，此藥大驗。平生無事宜多合，以備倉卒，金瘡之要無出於此，雖突厥質雄黃末未能及之。（《肘後方》雲︰用百草心，五月五日作，七月七日出。）
又方 燒乾梅為炭，搗末，敷之一宿即瘥，亦治打傷。
又方 磁石搗末敷之，止痛斷血。
又方 取桑白汁塗，桑白皮裹之，或鍛石封之妙。
又方 麻葉三斤，以水三升熟煮，取二升為一服。
又方 飲麻子汁數升。（《短劇方》雲︰治毒箭所傷。）
又方 蚯蚓屎以水服方寸匕，日三。
又方 杏仁、鍛石為細末，以豬脂和封之。（亦主犬、馬、金瘡大良。）
治金瘡血出不止方︰
煮桑根十沸，服一升即止。
又方 搗車前汁敷之，血即絕，連根取用亦效。
又方 柳絮封之。
又方 以蜘蛛幕貼之，血即止。
又方 飲人尿五升愈。
治金瘡出血多，虛竭方。
蓯蓉 芍藥 甘草（各四兩） 蜀椒（三兩） 乾薑（三兩） 當歸 芎 桂心 黃芩吳茱
上十四味，治下篩，酒服方寸匕，日三。
又方 當歸（三兩） 乾薑（三分） 芍藥 辛夷（各五分） 甘草（二分）
上五味，治下篩，酒服方寸匕，日三，夜一。
牡丹皮為末，水服三指撮，立尿出血。
還自取瘡中血著杯中，水和服之愈。
又方 蒲黃（二兩） 七月七日麻勃（一兩）
上二味，為末，酒服一錢匕，日三夜二。
治金瘡腹中瘀血方。
大麻子（三升） 大蔥白（二十枚）
上使數人各搗令熟，著水九升，煮取一升半，頓服，若血出不盡，腹中有膿血，更合服，當吐膿血。
治金瘡方。
黃耆 當歸 芎 白芷 乾薑 黃芩 芍藥 續斷（各二兩） 附子（半兩） 細辛 （一兩） 鹿茸（三兩）
上十一味，治下篩，先食酒服五分匕，日三，稍增至方寸匕。
治金瘡煩滿方︰
赤小豆一升，以苦酒漬之。熬令燥，複漬，滿三日，令色黑，服方寸匕，日三。
治金瘡苦痛方︰
楊木白皮熬令燥，為末，服方寸匕，日三，又以敷瘡愈。
治金瘡苦刺痛不可忍，百治不瘥者方︰
蔥一把以水三升，煮數沸，取漬洗止痛良。
治金瘡煩痛，大便不利方︰
大黃 黃芩
上二味，為末，蜜和為丸，如梧子大，先食服十丸，日三。
治金瘡中筋骨方。
續斷（五兩） 細辛 蛇銜 地榆 乾地黃（各四兩） 當歸 芍藥 芎 蓯蓉（各三兩） 人參 甘草 附子（各二兩） 乾薑 蜀椒 桂心（各一兩半）
上十五味，治下篩，酒服一方寸匕，日三。
治金瘡腸出方︰
磁石 滑石 鐵精（各三兩）
上三味，為末，粉腸上，後用磁石末，飲服方寸匕，日五夜二，腸即入。
又方 取人屎干為末，粉腸即入。
治被傷腸出不斷者方（《肘後方》雲︰治腸出欲燥，而草土著腸者）︰
作大麥粥取汁洗腸推納之，常研米粥飲之，二十日稍稍作強糜，百日後可瘥。
治金瘡、火瘡、灸瘡不能瘥者方。
生地（一升切，搗絞取汁三合）。 薰陸香 松脂 杏仁 蠟（各二兩） 羊腎脂（五合） 烏
上八味，先下蠟，微火令消，次納羊脂令消，次下油，次下松脂，次下杏仁，次下薰陸，次下生地汁，次下石鹽，以微火煎，令生地汁水氣盡，以綿濾停凝，一切諸瘡初傷皆用敷之，日三夜二，慎生冷、豬、雞、魚肉。此膏治瘡法，先除惡肉不著痂，先從內瘥，乃至平複無痂，不畏風，不膿，大妙。
治金瘡血出不止方︰
蒲黃（一斤） 當歸（二兩）
上二味，治下篩，酒服方寸匕，日二。
又方 取蔥葉炙取汁，塗瘡上即止。若為婦人所驚者，取婦人中衣火炙令熱，以熨瘡
又方 取豉三升熱湯漬，食頃絞去滓，納蒲黃三合，頓服，及作大豆紫湯服之。（方見第二卷婦人門）。
治金瘡箭在肉中不出方︰
白蘞 半夏（等分）
上二味，治下篩，酒服方寸匕，日三。瘡淺十日出，瘡深二十日出，終不住肉中。
治箭鏃及諸刀刃在咽喉胸膈，諸隱處不出者方︰
丹皮（一分） 白鹽（二分，《肘後》作白蘞）
上二味，治下篩，以酒服方寸匕，日三服出。
治卒中箭不出，或肉中有聚血方︰
取女人月經布燒灰屑，酒服之。
又方 取栝蔞汁塗瘡上即出。
又方 酒服瞿麥末方寸匕，日三，瘥。
又方 煎地黃汁作丸服之，百日箭出。
又方 多飲葛根汁，並治一切金瘡。
又方 搗葛根汁飲之。又葛白屑熬黃，敷瘡止血。
又方 煮蘆根汁，飲三升。
又方 貝齒末服一錢匕。
又方 雄黃為末敷之，當沸汁出愈。
又方 納鹽臍中灸之。
治中射罔箭方︰
藍子（五合） 升麻（八兩） 王不留行 甘草（各四兩）
上四味，治下篩，冷水服二方寸匕，日三夜二。又以水和塗瘡，干易之。
治毒箭所中方︰
搗藍汁一升飲之，並敷瘡上。若無藍，取青布漬絞汁飲之，並淋瘡中，鏃不出，搗死鼠肝塗之。
治針折入肉中方︰
刮象牙為末，水和，聚著折針上即出。
又方 以鼠腦塗之。
又方 磁石吸鐵者，著上即出。
