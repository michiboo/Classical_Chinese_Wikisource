
（凡五類）
論曰︰考諸經方往往有腳弱之論，而古人少有此疾。自永嘉南渡，衣纓士人，多有遭者。
嶺表江東，有支法存、仰道人等，並留意經方，偏善斯術；晉朝仕望，多獲全濟，莫不由此二公。又宋齊之間，有釋門深師師道人述法存等諸家舊方為三十卷，其腳弱一方近百餘首。
魏周之代，蓋無此病，所以姚公《集驗》殊不殷勤，徐王撰錄未以為意。特以三方鼎峙，風教未一，霜露不均，寒暑不等，是以關西、河北不識此疾。自聖唐開辟，六合無外。南極之地，襟帶是重，爪牙之寄，作鎮於彼，不習水土，往者皆遭。近來，中國士大夫雖不涉江表，亦有居然而患之者，良由今代天下風氣混同，物類齊等所致之耳。然此病發初得先從腳起，因即脛腫，時人號為腳氣。深師雲︰腳弱者即其義也。深師述支法存所用永平山敷、施連、范祖耀、黃素等諸腳弱方，凡八十餘條，皆是精要；然學人尋覽，頗覺繁重，正是方集耳，猝欲救急，莫測指南。今取其所經用灼然有效者，以備倉猝，餘者不複具述。
論何以得之於腳。問曰︰風毒中人，隨處皆得，作病何偏著於腳也？答曰︰夫人有五臟，心肺二臟，經絡所起在手十指；肝腎與脾三臟，經絡所起在足十趾。夫風毒之氣，皆起於地。地之寒暑風濕皆作蒸氣，足常履之，所以風毒之中人也必先中腳；久而不瘥，遍及四肢腹背頭項也；微時不覺，痼滯乃知。經雲︰次傳、間傳是也。
論得已便令人覺不。凡腳氣病，皆由感風毒所致。得此病，多不令人即覺。會因它病，一度乃始發動。或奄然大悶，經三兩日不起，方乃覺之。諸小庸醫，皆不識此疾，漫作餘病
治之，莫不盡斃，故此病多不令人識也。始起甚微，食飲嬉戲，氣力如故。惟猝起腳屈弱不能動，有此為異耳。黃帝雲︰緩風濕痺是也。
論風毒相貌。夫有腳未覺異，而頭項臂膊已有所苦，有諸處皆悉未知，而心腹五內已有所困。又風毒之中人也，或見食嘔吐憎聞食臭，或有腹痛下痢，或大小便秘澀不通，或胸中沖悸、不欲見光明，或精神昏憒，或喜迷忘、語言錯亂，或壯熱頭痛，或身體酷冷疼煩，或覺轉筋，或腫不腫，或腿頑痺，或時緩縱不隨，或複百節攣急，或小腹不仁，此皆腳氣狀貌也，亦云風毒腳氣之候也。其候難知，當須細意察之，不爾必失其機要。一朝病成，難可以理，婦人亦爾。又有婦人產後，春夏取涼，多中此毒，宜深慎之。其悶熱掣 、驚悸心煩、嘔吐氣上，皆其候也。又但覺臍下冷痞，然不快，兼小便淋瀝，不同生平，即是腳氣之候。頑弱名緩風，疼痛為濕痺。
論得之所由。凡四時之中，皆不得久立、久坐濕冷之地；亦不得因酒醉汗出，脫衣、靴、襪當風取涼，皆成腳氣。若暑月久坐、久立濕地者，則濕熱之氣蒸人經絡，病發必熱，四肢酸痛煩悶。若寒月久坐、久立濕冷地者，則冷濕之氣上入經絡，病發則四體酷冷轉筋。若當風取涼得之者，病發則皮肉頑痺，諸處動，漸漸向頭。凡常之日，忽然暴熱，人皆不能忍得者，當於此時必不得頓取於寒以快意也，卒有暴寒複不得受之，皆生病也。世有勤功力學之士，一心注意於事，久坐行立於濕地，不時動轉，冷風來擊，入於經絡，不覺成病也。
故風毒中人，或先中手足十指，因汗毛孔開，腠理疏通，風如急箭，或先中足心，或先中足趺，或先中膝以下 脛表裡者。若欲使人不成病者，初覺即灸所覺處二三十壯，因此即愈，不複發也。黃帝雲︰當風取涼，醉已入房，能成此疾。
論冷熱不同。問曰︰何故得者有冷有熱？答曰︰足有三陰三陽，寒中三陽，所患必冷；暑中三陰，所患必熱，故有表裡冷熱不同。熱者治以冷藥，冷者療以熱藥，以意消息之。脾受陽毒即熱頑，腎受陰濕即寒痺。
論因腳氣續生諸病。雖患腳氣，不妨乳石動發，皆須服壓石藥療之。夫因患腳氣續生諸病者，則以諸藥對之。或小便不利，則以豬苓、茯苓及諸利小便藥治之；大便極堅者，則以五柔麻仁丸等治之；遍體腫滿成水病者，則取治水方中諸治水之藥治之。餘皆效此，更無拘忌。
論須療緩急。凡小覺病候有異，即須大怖畏，決意急治之勿緩。傷緩氣上入腹，或腫或不腫，胸脅逆滿，氣上肩息，急者死不旋踵，寬者數日必死，不可不急治也。但看心下急氣喘不停，或自汗數出，或乍寒乍熱，其脈促短而數，嘔吐不止者皆死。
論虛實可服藥不可服藥。凡腳氣之疾，皆由氣實而死，終無一人以服藥致虛而殂。故腳氣之人，皆不得大補，亦不可大瀉，終不得畏虛，故預止湯不服也，如此者皆死不治也。
論看病問疾人。世間大有病患親朋故舊交遊來問疾，其人曾不經一事，未讀一方，自騁了了，詐作明能談說異端。或言是虛，或道是實；或雲是風，或雲是蠱；或道是水，或雲是痰，紛紜謬說，種種不同。破壞病患心意，不知孰是；遷延未定，時不待人；然致禍，各自散走。是故大須好人及好名醫，識病深淺，探賾方書，博覽古今，是事明解者。看病不爾，大誤人事，竊悲其如此者眾，故一一顯析，具述病之由狀，令來世病者讀之以自防備也。但有一狀相應，則須依方急治，勿取外人言議，自貽憂悔；但詳方意，人死不難莫信他言，以自誤也。余嘗為人撰門冬煎。（方見十二卷膽腑門，名天門冬煎。）此方治腳氣大有驗，病者須用之論脈候法。凡腳氣雖複，診候多塗，而三部之脈，要須不違四時者為吉，其逆四時者勿治。餘如脈經所說，此中不複具載。其人本黑瘦者易治，肥大肉厚赤白者難愈；黑人耐風濕，赤白不耐風；瘦人肉硬，肥人肉軟，肉軟則受疾至深，難愈也。
論腫不腫。凡人久患腳氣不自知別，於後因有他疾發動，治之得瘥後，直患嘔吐而複腳弱，余診之，乃告為腳氣。病者曰︰某平生不患腳腫，何因名為腳氣。不肯服湯。余醫以為石發，狐疑之間，不過一旬而死。故腳氣不得一向以腫為候，亦有腫者，有不腫者。其以小腹頑痺不仁者，腳多不腫。小腹頑後不過三五日，即令人嘔吐者，名腳氣入心，如此者死在旦夕。凡患腳氣到心難治，以其腎水克心火故也。
論須慎不慎。凡腳氣之病，極須慎房室，羊肉牛肉，魚蒜蕺菜菘菜蔓菁瓠子，酒麵酥油乳糜，豬雞鵝鴨。有方用鯉魚頭，此等並切禁，不得犯之。並忌大怒。惟得食粳粱粟米，醬豉蔥韭薤椒薑橘皮，又不得食諸生果子酸醋之食，犯者皆不可瘥。又大宜生牛乳生栗子矣。
論善能治者幾日可瘥。凡腳氣病，枉死者眾。略而言之，有三種︰一覺之傷晚，二驕狠恣傲，三狐疑不決，此三種正當枉死之色。故世間誠無良醫，雖有良醫，而病患有性靈堪受入者，更複鮮少，故雖有騏驥而不遇伯樂，雖有尼父而人莫之師，其為枉橫亦猶此也。今有病者，有受入性依法，使余治之，不過十日，可得永瘥矣；若無受入性者，亦不須為治，縱令治之，恐無瘥日也。非但腳氣，諸病皆然。良藥善言，觸目可致，不可使人必服；法為信者施，不為疑者說。
論灸法。凡腳氣，初得腳弱便速灸之，並服竹瀝湯。灸訖可服八風散，無不瘥者。惟急速治之，若人但灸而不能服散，服散而不灸，如此者半瘥半死。雖得瘥者，或至一二年複更發動。覺得便依此法速灸之，及服散者治十十愈。此病輕者登時雖不即惡，治之不當，根源不除，久久期於殺人，不可不精以為意。初灸風市，次灸伏兔，次灸犢鼻，次灸膝兩眼，次灸三裡，次灸上廉，次灸下廉，次灸絕骨。凡灸八處，第一風市穴，可令病患起，正身平立。垂兩臂直下，舒十指掩著兩髀，便點當手中央指頭髀大筋上是，灸之百壯，多亦任人。輕者不可減百壯，重者乃至一處五六百壯。勿令頓灸，三報之佳。第二伏兔穴，令病患累夫端坐，以病患手夫掩橫膝上，夫下旁與曲膝頭齊上旁側夫際當中央是，灸百壯，亦可五十壯。
第三犢鼻穴，在膝頭蓋骨上際外骨邊平處，以手按之得節解則是。一雲在膝頭下近外三骨箕踵中動腳以手按之得窟解是，灸之五十壯，可至百壯。第四膝眼穴，在膝頭骨下兩旁陷者宛宛中是。第五三裡穴，在膝頭骨節下一夫附脛骨外是，一雲在膝頭骨節下三寸，人長短大小當以病患手夫度取，灸之百壯。第六上廉穴，在三裡下一夫，亦附脛骨外是，灸之百壯。第七下廉穴，在上廉下一夫，一雲附脛骨外是，灸之百壯。第八絕骨穴，在腳外踝上一夫，亦云四寸是。凡此諸穴，灸不必一頓灸盡壯數，可日日報灸之，三日之中，灸令盡壯數為佳。
凡病一腳則灸一腳，病兩腳則灸兩腳，凡腳弱病皆多兩腳。又一方雲如覺腳惡，便灸三裡及絕骨各一處。兩腳惡者，合四處灸之，多少隨病輕重。大要雖輕不可減百壯，不瘥速以次灸之，多多益佳。一說灸絕骨最要。人有患此腳弱不即治，及入腹，腹腫大上氣，於是乃須大法灸，隨諸輸及諸管開節腹背盡灸之，並服八風散，往往得瘥。諸管輸節解法，並在第二十九卷中。覺病入腹，若病患不堪痛，不能盡作大灸，但灸胸心腹諸穴，及兩腳諸穴，亦有得好瘥者。
凡量一夫之法，覆手並舒四指對度四指上中節上橫過為一夫。夫有二種，有三指為一夫者，此腳弱灸以四指為一夫也。亦依支法存舊法。梁丘、犢鼻、三裡、上廉、下廉、解溪、太沖、陽陵泉、絕骨、昆倉、陰陵泉、三陰交、足太陰、複溜、然谷、湧泉、承山、束骨等，此一十八穴，舊法多灸百會、風府。五臟六腑俞募頃來，灸者悉覺引氣向上，所以不取其法。氣不上者可用之。其要病已成恐不救者，悉須灸之。其足十趾去趾奇一分，兩足凡八穴，曹氏乃曰八沖，極下氣有效。其足十趾端名曰氣端，日灸三壯，並大神要。其八沖可日灸七壯。氣下即止。病者非深相委悉，慎勿為人灸之。慎之。凡灸八沖艾炷須小作之。
論服湯藥色目。風毒之氣入人體中，脈有三品，內外証候相似，但脈有異耳。若脈浮大而緩，宜服續命湯兩劑應瘥。若風盛宜作越婢湯加白朮四兩。若脈浮大緊轉快，宜作竹瀝湯。
若病患脈微而弱，宜服風引湯，此人脈多是因虛而得之。若大虛短氣力乏，可其間作補湯，隨病冷熱而用之。若未愈，更服竹瀝湯。若病患脈浮大而緊快，此是三品之中最惡脈也。或沉細而快者，此脈正與浮大而緊者同是惡脈，浮大者病在外，沉細者病在內，治亦不異，當消息以意耳。其形尚可，而手腳未容至弱，數日之中，氣上即便命終。如此之脈，往往有人得之，無一存者。急服竹瀝湯，日服一劑。切要湯勢常令相及，勿令半日之中空無湯也。此湯竹汁多，服之若不極熱，輒停在胸心，更為人患，每服當使極熱。若服竹瀝湯得下者必佳也。若已服三劑竹瀝湯，病及脈勢未折而苦脹滿，可以大鱉甲湯下之；湯勢盡而不得下，可以丸藥助湯令下，下後更服竹瀝湯，趣令脈勢折氣息料理便停服。三十二物八風散佳。凡初得病便摩野葛膏，日再，頑痺腳弱都愈乃止。若服竹瀝湯脈勢折如未病時，氣力轉勝腳，故未能行，體力充足，然後漸微行步。病重者瘥，後半年始能扶人行耳。既覺脈及體內瘥，但當勤服八風散，勿以腳未能行，輕加余治，未必全得益，更生諸惡失此諸治也。猥人邊亦勿行野葛膏。有人聞竹瀝湯雲，恐傷腰腳者，即勿與治。宜知此法，此皆人無受入性，不可與醫故也，不為疑者說此之謂也。竹瀝湯有三首，輕者服前方，重者以次第後方。此風毒乃相注易病患，宜將空缺服小金牙散，以少許塗鼻孔耳門，病困人及新亡人喜易人強健人，宜將服之。亦以塗耳鼻乃可臨近亡人及視疾者，絳囊帶一方寸匕男左女右臂上，此散毒宜從少為始。（金牙散方在十四卷膽腑門）。病患惟宜飲赤小豆散，冬服側子金牙酒續命湯。治風毒，病初得，似時行毒病，而脈浮緩，終不變快，此不治。或數日而死，或十日而死，或得便不識人，或發黃，或發斑，或目赤，或下部穿爛者，此最急得之。即先服續命湯一劑，須服葛根湯麻黃湯下之。若此不折，更與續命湯兩三劑必瘥。此病大急常令湯勢相接，不可使半日缺湯即便殺人。（續命湯方見十卷諸風門。）
治兩腳痺弱，或轉筋皮肉不仁，腹脹起如腫，按之不陷，心中惡，不欲食或患冷方。
竹瀝（五升） 甘草 秦艽 葛根 黃芩 麻黃 防己 細辛 桂心 乾薑（各一兩） 茯苓（三兩） 防風 升麻（各一兩半） 附子（二枚） 杏仁（五十枚）
上十五味 咀，以水七升合竹瀝，煮取三升，分三服，取汗（《千金翼方》無茯苓、杏仁，有白朮一兩）
治猝中風，口噤不能言，四肢緩縱，偏痺攣急，風經五臟，恍惚恚怒無常，手足不隨方。
竹瀝（一斗四升） 獨活 芍藥 防風 茵芋 甘草 白朮 葛根 細辛 黃芩 川芎（各二兩） 桂心 防己 人參 石膏 麻黃（各一兩） 生薑 茯苓（各三兩） 烏頭（一枚）
上十九味 咀，以竹瀝煮取四升，分六服，先未汗者取汗，一狀相當即服。
治風毒入人五內，短氣，心下煩熱，手足煩疼，四肢不舉，皮肉不仁，口噤不能言方。
竹瀝（一斗九升） 防風 茯苓 秦艽（各三兩） 當歸 黃芩 人參 川芎 細辛 桂心甘草 升麻（千金翼作通草） 麻黃 白朮（各二兩） 附子（二枚） 川椒（一兩） 葛根（五兩） 生薑（八兩）
上十八味 咀，以竹瀝煮取四升，分五服，初得病即須摩膏，日再，痺定止（千金翼無麻黃川椒生薑）。
治惡風毒氣，腳弱無力，頑痺，四肢不仁，失音不能言，毒氣沖心。有人病者，但一病相當即服此第一服，次服第二、第三、第四方。
麻黃（一兩） 大棗（二十枚） 茯苓（三兩） 杏仁（三十枚） 防風 白朮 當歸 升麻 川芎 芍藥 黃芩 桂心 麥冬 甘草（各二兩）
上十四味 咀，以水九升清酒二升合，煮取二升半，分四服，日三夜一，覆令小汗，粉之，莫令見風。
獨活（四兩） 乾地黃（三兩） 生薑（五兩） 葛根 桂心 甘草 麻黃 芍藥（各二兩）
上八味 咀，以水八升清酒二升合，煎取二升半，分四服，日三夜一。腳弱，特忌食瓠子、蕺菜，犯之一世治不愈。
並治諸氣咳嗽，逆氣嘔吐方。
濃朴 川芎 桂心 乾地黃 芍藥 當歸 人參（各二兩） 黃耆 甘草（各三兩） 吳茱萸（二升） 半夏（七兩） 生薑（一斤）
上十二味 咀，以水二斗煮豬蹄一具，取汁一斗二升，去上肥，納清酒三升合，煮取三升，分四服，相去如人行二十裡久。
獨活（四兩） 茯苓 甘草（各三兩） 升麻（一兩半） 人參 桂心 防風 芍藥 當歸 黃耆 乾薑 附子（各二兩） 大豆（二升）
上十三味 咀，以水九升清酒三升合，煮取三升半，分四服，相去如人行二十裡久，更進服。
治腳痺，並治毒氣上沖心胸，嘔逆宿癖，積氣疝氣，一病相當即服此方。
防風 麻黃 川芎 人參 芍藥 當歸 茯苓 半夏 甘草 橘皮（各一兩） 鱉甲 生薑桂心（各二兩） 杏仁（一兩半） 赤小豆（一升） 貝子 烏梅（各五枚） 大棗（二十枚） 吳茱萸（五合） 犀角 羚羊角（各半兩） 薤白（十四枚）
上二十二味 咀，以水一斗，煮取三升，分三服，一日令盡。一方用水一斗二升，間食糜。一方半夏三兩，隨時用。
治腳痺方。
獨活（四兩） 當歸 防風 茯苓 芍藥 黃耆 葛根 人參 甘草（各二兩） 大豆（二升） 附子（一枚） 乾薑（三兩）
上十二味 咀，以水一斗清酒二升合，煮取三升，分三服。
治風痺腳弱方。
麻黃（六兩） 石膏（八兩） 白朮（四兩） 大附子（一枚） 生薑（三兩） 甘草（二兩） 大棗（十五枚）
上七味 咀，以水七升先煮麻黃，再沸掠去沫，入諸藥煮取三升，分三服，覆取汗（胡洽方只五味；若惡風者加附子一枚，多痰水者加白朮四兩）。
治腳弱神驗方︰
防己 川椒 細辛 桂心 麻黃 石膏 獨活 防風 黃芩 茵芋 葛根 川芎 芍藥 甘草（各一兩） 生薑 茯苓（各三兩） 烏頭（二枚）
上十七味 咀，以竹瀝一斗煮取四升，分六服，令一日一夜服盡，其間可常作赤小豆飲。有人腳弱先服常用竹瀝湯四劑，未覺增損作此方，後覺得力。又雲脈沉細快，風在內者作此湯也。
治兩腳疼痺腫，或不仁拘急，屈不得行方。
麻黃 石膏 獨活 茯苓（各二兩） 吳茱萸 附子 秦艽 細辛 桂心 人參 防風川芎 防己 甘草（各一兩） 乾薑（一兩半） 白朮（三兩） 杏仁（六十枚）
上十七味 咀，以水一斗六升，煮取三升，分三服，取汗。
治腳弱風毒，攣痺氣上，及傷寒惡風，溫毒，山水瘴氣熱毒，四肢痺弱方
鱉甲（二兩） 防風 麻黃 白朮 石膏 知母 升麻 茯苓 橘皮 川芎 杏仁 人參 犀角 青木香 雄黃（各半兩） 大棗（二十枚） 貝齒 烏頭（各七枚） 生薑（三兩） 薤白（十四枚） 麝香（三銖） 赤小豆（三合） 吳茱萸（五合）
上三十一味 咀，以水二斗，煮取四升，分六服，相去十裡久，得下止。一方用大黃半兩，畏下可只用六銖。一方用羚羊角半兩，毒盛可用十八銖（胡洽有山茱萸半升為三十二味。千金翼無知母升麻橘皮川芎人參當歸玉竹）
治身體虛脹如微腫，胸心痞滿，有氣壯熱，小腹厚重兩腳弱方。
鱉甲 黃芩 升麻 麻黃 羚羊角 桂心 杏仁（各三兩） 前胡（四兩） 烏梅（二十枚） 薤白（三十枚）
上十味 咀，以水一斗，煮取二升七合，分三服，此常用。若體強壯欲須利者，加大黃二兩。
治腳弱，舉體痺不仁，熱毒氣入臟，胸中滿塞不通，食即嘔吐方。
獨活 麻黃 犀角（各三兩，一方用羚羊角） 半夏（一升） 大棗 烏梅（各二十枚） 桂心 鱉甲 升麻 橘皮 枳實 甘草 吳茱萸 大黃（各一兩） 生薑 石膏（各六兩） 貝齒（七枚）
上十七味 咀，以水一斗四升，煮取四升，分五服，日三夜二，不瘥至三劑必瘥。
治腳氣初發，從足起至膝脛骨腫痛者方︰
取蜱麻葉切搗蒸薄裹之，日二三易即消，蜱麻子似牛蜱蟲故名蜱麻也，若冬月無蜱麻取蒴根搗研，和酒糟三分根一分，合蒸熱，及熱封裹腫上，如前法，日二即消。亦治不仁頑痺（此方非湯，不當見此，然以前後三方俱出蘇長史，更不分出。）若腫毒已入 至小腹脹，小便澀少者方︰
取烏特牛尿一升，一服，日二，取消乃止。（《千金翼》雲，羸瘦人二分尿一分牛乳合煮，乳浮結乃服之。）若腫已消仍有此候者，急服此湯方（蘇長史方神驗︰）
麻黃 射干 人參 茯苓 防己 前胡 枳實（各二兩） 半夏 犀角 羚羊角 青木香 橘皮 杏仁 升麻（各一兩） 生薑（五兩） 獨活（三兩） 吳茱萸（一升）
上十七味 咀，以水一斗二升，煮取四升，分五服，相去二十裡久，中間進少粥，以助胃氣。此湯兩日服一劑，取病氣退乃止，以意消息之。若熱盛喘煩者，加石膏六兩、生麥冬一升，去吳茱萸。若心下堅加鱉甲一兩。
夫腳氣之病，先起嶺南，稍來江東，得之無漸。或微覺疼痺，或兩脛腫滿，或行起澀弱，或上入腹不仁，或時冷熱，小便秘澀，喘息氣沖喉，氣急欲死，食嘔不下，氣上逆者，皆其候也，若覺此証先與犀角旋複花湯方（方列後。）
犀角 旋複花（各二兩） 橘皮 茯苓 生薑（各三兩） 大棗（七枚） 香豉（一升） 紫蘇莖葉（一握）
上八味 咀，以水八升，煮取二升七合，分三服，相去十裡久服之，以氣下小便利為度。（崔氏名小犀角湯，如其不下服後大犀角湯。）
療腳氣毒沖心變成水，身體遍腫，悶絕欲死方。
犀角 旋複花 防己 白朮 桂心 橘皮 黃芩 生薑 桑白皮 前胡 茯苓（各二兩） 香豉（一升） 大棗（十枚） 紫蘇莖葉（一握）
上十四味 咀，以水九升，煮取二升七合，分三服，相去十裡久，取下氣為度。若得氣下，小便利，腳腫即消，能食。若服湯竟不下，氣急不定，仍服後犀角麻黃湯。（崔氏又以白前代白朮，無防己、黃芩、桑白皮名旋複花湯。）
犀角 麻黃 防風 獨活 （崔氏用茯苓） 防己 川芎 白朮 羚羊角（崔氏用附子） 當歸 黃芩（各二兩） 石膏（四兩） 生薑 甘草 杏仁（崔氏用細辛） 桂心（各
上十五味 咀，以水二斗煮麻黃，去沫取汁八升，下藥煎取三升，分三服，相去十裡久，服訖，覆取汗。若不瘥，五日後更服一劑，取汗同前。
治腳氣入腹，困悶欲死，腹脹方（蘇長史方。）
吳茱萸（六升） 木瓜（兩顆切）
上二味，以水一斗三升煮，取三升，分三服，相去如人行十裡久，進一服。或吐或汗或利或大熱悶，即瘥（此起死回生方。）
小風引湯
治中風，腰腳疼痛弱者方（胡洽名大風引湯。）
獨活 茯苓 人參（各三兩） 防風 當歸 甘草 乾薑 石斛（各二兩胡洽作黃 ） 附子（一枚） 大豆（二升）
上十味 咀，以水九升酒三升，煮取三升，分四服，服別相去如人行十裡久（胡洽雲︰名小風引湯。刪繁方無石斛，以療肉極寒、肌肉變、舌萎，名曰惡風腰痛腳弱。）
風濕相搏，骨節煩疼，四肢拘急不可屈伸，近之則痛，自汗出而短氣，小便不利，惡風不欲去衣，或頭面手足時時浮腫方。
附子（二枚） 桂心（四兩） 白朮（三兩） 甘草（二兩）
上四味 咀，以水六升，煮取三升，分三服，微汗愈。大汗煩者，一服五合。體腫者加防己四兩。悸氣，小便不利加茯苓三兩，既有附子，今加生薑三兩。
治腳弱風毒實及嶺南瘴氣面腫，乍寒乍熱似瘧狀，腳腫氣上心悶，咳嗽癱緩頑痺方︰
麻仁 升麻 麻黃 射干 菖蒲 芒硝 甘草 大黃（各半兩） 豉（三合）
上九味 咀，以水六升，煮取二升半納芒硝，又煎三沸，分三服。微利一二行解毒熱，有腫滓敷之，凡覺氣滿輒服一劑佳。
治風虛勞損挾毒，腳弱痛痺或不隨，下焦虛冷，胸中微有客熱，心虛驚悸不得眠，食少失氣味，日夜數過心煩迫不得臥，小便不利，又時複下。湘東王至江州，王在嶺南病悉如此極困篤，餘作此湯令服，即得力。病似此者，服無不瘥，隨宜增損之方。
黃 甘草 芍藥 麥冬 人參 肉蓯蓉 乾地黃 赤石脂 茯神 地骨白皮 當歸 遠志 磁石 枳實 防風 龍骨（各一兩） 桂心 川芎（各二兩） 生薑（四兩） 五味子（三合） 大棗（三十枚） 白羊腎（一具） 半夏（一升）
上二十三味 咀，以水二斗煮羊腎，取汁一斗二升納諸藥，煮取四升，分五服。不利下者除龍骨赤石脂，小便澀以赤茯苓代茯神加白朮三兩，多熱加黃芩一兩，遺溺加桑螵蛸二十枚（胡洽方無黃 、肉蓯蓉、赤石脂、地骨皮、磁石、枳實、防風、龍骨、半夏，有黃芩為十五味。）
治腳氣風毒，熱氣上沖頭面，面赤矜急，鼻塞去來，來時令人昏憒，心胸恍惚。或苦驚悸，身體戰掉，手足緩縱。或酸痺頭目眩重，眼反鼻辛，熱氣退場門中。或患味甜，諸惡不可名狀者方。
石膏 龍膽 升麻 芍藥 貝齒 甘草 鱉甲 黃芩 羚羊角（各一兩） 橘皮 當歸（各二兩）
上十一味 咀，以水八升，煮取三升，分三服。
治腳氣上入腹，腹急上沖胸，氣急欲絕方。
半夏（一升） 桂心（八兩） 乾薑（五兩） 甘草 人參 細辛 附子（各二兩） 川椒（二合）
上八味 咀，以水一斗，煮取三升，分三服。初稍稍進，恐氣沖上，格塞不得下，小小服，通人氣耳。
治風冷腳痺疼痛，攣弱不可屈伸方。
烏頭 細辛 川椒（各一兩） 甘草 秦艽 附子 桂心 芍藥（各二兩） 乾薑 茯苓 防風 當歸（各三兩） 獨活（四兩） 大棗（二十枚）
上十四味 咀，以水一斗二升，煮取四升，分五服，若熱毒多服益佳。
治腳弱，風熱上入心腹，煩悶欲絕方。
半夏 生薑（各四兩） 黃耆 甘草 當歸 人參 濃朴 獨活 橘皮（各一兩） 枳實 麻黃 乾地黃 芍藥（各二兩） 桂心（三兩） 貝子（七枚） 大棗（二十枚）
上十六味 咀，以水一斗二升，煮取三升六合，分四服，日三夜一。
治腳弱體痺不仁，毒氣上入臟，胸中滿塞不通，食輒吐失味方。
獨活 甘草 石膏（各三兩） 羚羊角 犀角（各半兩） 麻黃 防風 當歸 升麻 橘皮 吳茱萸 桂心 半夏 鱉甲（各二兩） 枳實（一兩） 生薑（六兩） 大棗（二十枚） 貝齒（七枚） 烏頭（二兩一作烏梅十枚）
上十九味 咀，以水一斗四升，煮取四升，一服一升。若有少虛熱者，加乾地黃二兩。
治腳弱上氣，昔宋湘東王在南州患腳氣困篤，服此湯大得力方。
紫蘇子 半夏（各一升） 前胡 濃朴 甘草 當歸（各一兩） 橘皮（三兩） 大棗（二十枚） 生薑（一斤） 桂心（四兩）
上十味 咀，以水一斗三升，煮取二升半，分五服，日三夜二。
附子湯
治濕痺緩風，身體疼痛如欲折，肉如錐刺刀割方。
附子（三枚） 茯苓 人參 甘草 桂心 芍藥（各三兩） 白朮（四兩）
上七味 咀，以水八升，煮取三升，分三服。
治肢體虛風微痙發熱，肢節不隨，恍惚狂言，來去無時，不自覺悟。南方支法存所用。
多得力溫和，不損人，為勝於續命、越婢、風引等湯。羅廣州一門，南州士人常用，亦治腳弱，甚良方。
防風 麻黃 秦艽 獨活 生薑 半夏（各二兩） 當歸 遠志 甘草 防己 人參 黃芩 升麻 芍藥（各一兩） 石膏（半兩） 麝香（六銖）
上十六味 咀，以水一斗三升，煮取四升，一服一升，初服濃覆取微汗，亦當兩三行下，其間相去如人行十裡久。更服有熱加大黃二兩。先有冷心痛疾者，倍用當歸，加桂心三兩，不用大黃。（一方用白朮一兩）。
治腳弱，舉身浮腫，反胃，食穀吐逆，胸中氣結不安而寒熱，下痢不止，小便難，服此湯即益。亦服女曲散，利小便腫消，服大散摩膏有驗方。
甘草 人參（各一兩） 半夏（一升） 桂心 川椒（各三兩） 小麥（八合） 大棗（二十枚） 生薑（八兩） 吳茱萸（二升）
上九味 咀，以水一斗三升煮小麥，取一斗，去小麥，納諸藥煮取三升，分六服（女曲散見第十五卷第八篇中）。
恆山甘草湯
若寒熱日再三發，可服此方。
恆山（三兩） 甘草（一兩半）
上二味 咀，以水四升，煮取一升半，分三服，相去五裡久一服。
治腳痺弱，氣滿身微腫方。
丹參 牛膝 桑白皮 杏仁 升麻 茯苓 豬苓（各四兩） 犀角 黃芩 橘皮 防己 白前 澤瀉 桂心 秦艽（各三兩） 生薑 李根白皮（各二兩） 大麻仁（一升）
上十八味搗粗篩，以水一升半，納散方寸匕，煮取七合輕絹濾去滓，頓服日再。夏月熱不得服丸散，此煮散頃年常用，大驗。
治腰髂不隨，兩腳攣腫方︰
川椒四升，以水四斗，煮取二斗半，瓮盛，下著火暖之，懸板為橋，去湯二寸許，以腳踏板柱腳坐，以綿絮密塞，勿令泄氣。若疲即出，入被以粉摩之一食久，更入瓮，常令瓮下火不絕，勿使湯冷。如此消息，不過七日得伸展，並腫亦消。
（例一首 方七首）
例曰︰大法春秋宜服散。
治風虛面青黑土色不見日月光。腳氣痺弱準經面青黑主腎，不見日月光主肝，宜補腎
治肝方。
菊花（三兩） 石斛 天雄（各一兩半） 人參 附子 甘草（各一兩六銖） 鐘乳 山藥 川斷 黃耆 澤瀉 麥冬 遠志 細辛 龍膽 秦艽 石韋 菟絲子 牛膝 菖蒲 杜仲茯苓 乾地黃 柏子仁 蛇床子 防風 白朮 乾薑 萆 山茱萸（各一兩） 五味子 烏頭
上三十三味治下篩，酒服方寸匕，日三，不效加至二匕。
治諸緩風濕痺腳弱方
巴戟肉 黃耆 桂心 細辛 天雄 萆 肉蓯蓉 牡荊子 山藥 菊花 葳蕤 山萸 秦艽 黃芩 石斛 白朮 礬石 濃朴 龍膽 人參 蜀椒（各半兩）附子 五味子（各十八銖） 菖蒲 茯苓 牛膝（千金翼作乾薑） 烏喙 遠志（各一兩） 桔梗（三十銖） 川芎 白蘞 芍藥（各六銖）
上三十二味治下篩，酒服半寸匕，日三。未驗，稍增令微覺。（胡洽無桔梗）
治風虛腳弱，手足拘攣，疼痺不能行。腳趺腫上膝，小腹堅如繩約，氣息常如憂恚，不能食飲，皆由五勞七傷，腎氣不足，受風濕故也，此方悉主之。
石斛 附子 天雄 桂心 獨活 天冬（各一兩） 秦艽 烏頭 人參 乾薑 當歸 防風杜仲（各三十銖） 山萸 莽草 桔梗 細辛 麻黃 前胡 五味子（各十八銖） 川椒 白芷 白朮（各半兩）
上二十三味治下篩，酒服方寸匕，日再服，不知稍增至二匕，虛人三建皆炮，實人亦可生用。風氣者本因腎虛，既得病後，毒氣外滿則灸泄其氣，內滿則藥馳之，當其救急，理必如是。至於風消退，四肢虛弱，餘毒未除，不可便止，宜服此散。推陳致新，極為良妙，此既人情可解，無可疑焉（三建皆炮者天雄附子烏頭，若虛人乾薑亦宜）
治風無久新卒得不知人，四肢不仁，一身盡痛，偏枯不隨，不能屈伸，灑灑寒熱，頭目眩，或口面 僻方。
秦艽 乾薑 桔梗 附子（各一兩） 天雄 當歸 天冬 人參 白朮 川椒（各十銖） 烏頭 細辛（各十八銖） 甘草 白芷 山萸肉 麻黃 前胡 防風 五味子（各半兩）
上十九味治下篩，酒服方寸匕，日三，若老人少服之。（胡洽方無天冬、前胡，有莽草、桂心、防己、萆 、白蘞、黃 為二十三味）
治一切風及大風，腳弱風痺方。薰陸法亦同。
松脂三十斤，以棕皮袋盛系頭，鐺底布竹木，置袋於上，以石五六顆壓之，下水於鐺中令滿，煮之。膏浮出得盡以後量，更二十沸，接置於冷水中，易袋洗鐺更煮，如此九遍。藥成搗篩為散，以粗羅下之，用酒服一方寸匕，日二。初和藥以冷酒，藥入腹後飲熱酒，行藥以知為度。如覺熱即減，不減令人大小便秘澀。若澀宜食蔥羹。仍自不通宜服生地黃汁，微取泄利。除忌大麻子以外無所禁。服松脂三十日後，即覺有驗，兩腳似有水流下是效。如恐秘澀，和一斤松脂、茯苓與棗栗許大酥即不澀，服經一百日後，腳氣當愈。
治風濕疼腰腳不隨方。
防風 茯苓 菊花 細辛 川椒 乾薑 雲母 蓯蓉 人參 乾地黃 附子 石斛 杜仲遠志 菟絲子 天雄 萆 桂心 牛膝 蛇床子 白朮 薯蕷 巴戟 菖蒲 川斷 山萸（各一兩） 五味子（半兩）
上二十七味治下篩，酒服方寸匕，日再。
治冷風腳跛偏枯，半身不隨，晝夜呻吟，醫所不治方。
吳茱萸 乾薑 白蘞 牡荊（千金翼作牡桂） 附子 天雄 狗脊 乾漆 薯蕷 秦艽 防風（各半兩）
上十一味治下篩，先食服方寸匕，日三。藥入肌膚中淫淫然，三日知，一月瘥。
（例一首 方十七首）
例曰︰凡合酒皆薄切藥，以絹袋盛藥納酒中，密封頭，春夏四五日，秋冬七八日，皆以味足為度。去滓服酒，盡後其滓搗，酒服方寸匕，日三。大法冬宜服酒，至立春宜停。
治風虛氣滿，腳痛痺攣，弱不能行方。
石斛 丹參 五加皮（各五兩） 側子 秦艽 杜仲 山萸 牛膝（各四兩） 桂心 乾薑 羌活 川椒 橘皮 黃耆 白前 川芎 茵芋 當歸（各三兩） 苡仁（一升） 防風（二兩）鐘乳（八兩，搗碎別絹袋盛，系大藥袋內）
上二十一味 咀，以酒四斗漬三日，初服三合，日再，稍稍加以知為度。
烏麻五升微熬搗碎，以酒一斗漬一宿，隨所能飲之，盡更作甚良。
治風虛勞損，腳疼冷痺羸瘦攣弱不能行方。
鐘乳（八兩） 丹參（六兩） 石斛 杜仲 天冬（各五兩） 牛膝 防風 黃耆 川芎 當歸（各四兩） 附子 桂心 秦艽 乾薑（各三兩） 山萸肉 苡仁（各一升）
上十六味 咀，以清酒三斗漬之三日，初服三合，日再，後稍加之，以知為度。
治緩急風，四肢不隨，行步不正，口急及四體不得屈伸方。
菖蒲（五十斤） 枸杞根（一百斤）
上二味細銼，以水四石，煮取一石六斗，去滓，釀二斛米酒，熟稍稍飲之。
治骨髓疼痛，風經五臟方。
虎骨一具，炭火炙令黃色，槌刮取淨搗研，得數升清酒六升漬五宿，隨性多少稍飲之。
《易》雲︰虎嘯風生，龍吟雲起。此亦有情與無情相感，治風之效，故亦無疑。
治胃脘冷不能飲食，耳目不聰明，四肢有氣，冬臥腳冷，服此酒十日後，目既精明，體又充壯方。
八月三日，取蓼曝燥，把之如五升大，六十把水六石，煮取一石，去滓，以釀酒如常法。隨多少飲之，已用訖效甚速。
治風虛痰癖，四肢偏枯，兩腳弱，手不能上頭。或小腹縮痛，脅下攣急，心下有伏水，脅下有積飲，夜喜夢，悲愁不樂，恍惚善忘，此由風虛五臟受邪所致。或久坐腰痛，耳聾猝起，眼眩頭重。或舉體流腫疼痺，飲食惡冷，澀澀惡寒，胸中痰滿，心下寒疝，藥皆主之。
及婦人產後餘疾，風虛積冷不除者方。
黃 附子 川椒 防風 牛膝 細辛 桂心 獨活 白朮 川芎 甘草（各三兩） 秦艽烏頭（《集驗》用山藥三兩） 大黃 葛根 乾薑 山萸肉（各二兩） 當歸（二兩半）
上十八味咀，少壯人無所熬煉，虛老人微熬之，以絹袋盛，清酒二斗漬之，春夏五日，秋冬七日。可先食服一合，不知可至四五合，日三服。此藥攻痺甚佳，亦不令人吐悶。小熱宜冷凍飲料食，大虛加蓯蓉二兩，下利加女萎三兩，多忘加石斛菖蒲紫石英各二兩，心下多水者加茯苓人參各二兩、薯蕷三兩。酒盡，可更以酒二斗重漬滓。服之不爾可曝滓搗。下酒服方寸匕，不知稍增之，服一劑得力，令人耐寒冷補虛，治諸風冷神良。
治風虛腳疼痿弱，氣悶不自收攝兼補方。
黃 秦艽 川椒 乾薑 獨活 白朮 川芎 蓯蓉 細辛 牛膝（各三兩） 葛根 當歸（各三兩半） 甘草（三兩） 山萸 桂心（各二兩） 菖蒲（二兩半） 柏子仁 天雄 鐘乳防風（各二兩） 大黃（一兩） 烏頭（三兩） 石斛（二兩） 石南（一兩） 附子（三兩）
上二十五味咀，無所熬煉，清酒三斗漬之。先食服一合，不知可至五合，日三。以攻痺為佳，大虛加蓯蓉，下利加女萎，多忘加菖蒲，各三兩。（胡洽有茯苓二兩，澤瀉三兩，人參、茵芋、半夏、栝蔞、芍藥各一兩，無秦艽、川芎、牛膝、蓯蓉、甘草、葛根、當歸、菖蒲、鐘乳、大黃，為二十二味，名大黃 湯）
治大風頭眩重，目瞀無所見，或仆地氣絕半日乃蘇，口 噤不開，半身偏死，拘急痺痛，不能動搖，歷節腫痛，骨中酸疼，手不能上頭，足不得屈伸，不能躡履，行欲傾跛，皮中動淫淫如有蟲啄，疹癢搔之生瘡，甚者狂走，有此諸藥皆主之方。
茵芋 烏頭 石南 附子 細辛 獨活 防風 川椒 女萎 卷柏 桂心 天雄 秦艽 防己（各一兩） 躑躅（二兩）
上十五味 咀，少壯人無所熬煉，虛老人薄熬之，清酒二斗漬之，冬七日，夏三日，春秋五日。初服一合，不知加至二合，寧從少起，日再，以微痺為度。（胡洽無川椒、獨活、卷柏，為十二味）
治瘴癘毒氣中人，風冷濕痺，口 面戾，半身不遂，手足拘攣，歷節腫痛，甚者小腹不仁，名曰腳氣，無所不治方。
金牙（一斤） 側子 附子 天雄 人參 蓯蓉 茯苓 當歸 防風 黃耆 山藥 細辛 桂心 萆 葳蕤 白芷 桔梗 黃芩 遠志 牡荊子 川芎 地骨皮五加皮 杜仲濃朴 枳實 白朮 牛膝 丹參（各三兩） 獨活（半斤） 茵芋 石南 狗脊（各二兩） 磁石（十兩） 薏苡仁 麥冬（各一升）生石斛（八兩） 蒴 （四兩） 生地黃（切二升）
上三十九味 咀，以酒八斗漬七日，溫服一合，日四五夜一。石藥細研，別絹袋盛，共藥同漬。藥力和善，主治極多，凡是風虛四體小覺有風 者，皆須將服之，無所不治也。服者一依方修合，不得輒信人言，浪有加減。
治虛損，通順血脈，極補下氣方。
鐘乳 石斛 蓯蓉（各五兩） 附子 甘菊（各二兩）
上五味 咀，以清酒三斗漬，服二合，日再，稍增至一升。
治四肢風，手臂不收，髀腳疼弱，或有拘急攣縮屈指，偏枯痿， 小不仁頑痺者悉主之方。
秦艽 天冬 五加皮 牛膝 附子 桂心（各三兩） 巴戟肉 杜仲 石南 細辛（各二兩）
上十二味 咀，以酒二斗漬之，得氣味，可服三合，漸加至五六合，日三夜一。
治腳弱風虛，五勞七傷萬病皆主之方。
生白朮洗淨一石五斗（搗取汁三斗煎取半） 濕荊二十五束，束別三尺圍各長二尺五寸徑頭二寸（燒取瀝三斗煎取半）青竹三十束束別三尺圍各長二尺五寸徑一寸（燒取瀝三斗煎取半） 生地黃根五大斗粗大者（搗取汁三斗煎取半）生五加根（三十六斤淨洗訖銼於大釜內以水四石煎之，去滓澄清取汁七斗，以銅器中盛大釜內，水上煎之，取汁三斗五升，其煎諸藥法，一準五加例。）
上件白朮等五種藥，總計得汁九斗五升，好糯米一石五斗，上小麥曲八斤，曝乾為末，以藥汁六斗漬曲五日，待曲起，第一投淨淘米七斗，令得三十遍。下米置淨席上，以生布拭之，勿令不淨，然後炊之。下 以餘藥汁浸，調強弱更蒸之，待上痂生然後下於席上，調強弱冷熱如常釀酒法，醞之瓮中密蓋頭。三日後第二投更淘米四斗，一如前法投之，三日後即加藥如下。
桂心 甘草 白芷 細辛 防風 當歸 麻黃 川芎（各六兩） 附子（五兩） 牛膝（九兩） 乾薑 五加皮（各一斤）
上十二味 咀訖，第三投以米四斗淨淘如前法，還以餘汁澆 重蒸，待上痂生下置席上，調冷熱如常釀法，和上件藥投之，三日外然後嘗甘苦得中訖，密封頭二七日，乃壓取清酒。
一服四合，日再服，細細加，以知為度。溫酒不得過熱，慎生冷醋滑豬鯉魚蒜牛肉等。
主治腳弱十二風痺不能行，服更生散數劑，及眾治不得力，服此一劑便能遠行，不過兩劑方。
松葉六十斤 咀，以水四石，煮取四斗九升，以釀五斗米如常法。別煮松葉汁，以漬米並 飯，泥釀封頭七日發，澄飲之取醉，得此力者甚眾，神妙。
治腳氣方︰
好豉三斗蒸一石米，下曝乾，如是三上，以酒五斗漬七日，去滓飲，惟醉為佳。酒盡更以二斗半漬之，飲之如初。
治風濕痺不仁，腳弱不能行方。
側子 牛膝 丹參 山萸 蒴 根 杜仲 石斛（各四兩） 防風 乾薑 川椒 細辛 獨活 秦艽 桂心 川芎 當歸 白朮 茵芋（各三兩） 五加皮（五兩） 薏苡仁（一升）
上二十味 咀，絹袋盛，清酒四斗漬六宿。初服三合，稍加以知為度，患目昏頭眩者彌精。
（例一首 方八首）
例曰︰凡作膏常以破除日，無令喪孝、污穢產婦、下賤人、雞犬、禽獸見之，病在外火炙摩之，在內溫酒服如棗核許。
治百病。中風惡氣及頭面諸病，青盲風目爛 管翳、耳聾鼻塞、齲齒齒根挺痛及癰痔瘡癬疥等方。
吳茱萸 川椒 川芎 白朮 前胡（崔氏作白前） 白芷（各一升） 附子（三十銖） 桂心當歸 細辛（各二兩）
上十味 咀，淳苦酒於銅器中，淹浸諸藥，一宿以成。煎豬膏十斤，炭火上煎三沸，三
上三下，白芷色黃為候。病在腹內，溫酒服，如彈丸，一枚，日三。目痛取如黍米納兩 中，以目向風，無風可以扇扇之。諸瘡痔齲齒耳鼻百病主之，皆以膏敷，病在皮膚炙手摩病上，日三。（《肘後》九味無桂心）
治百病久風，頭眩鼻塞，清涕淚出，霍亂吐逆，傷寒咽痛，脊背頭項強，偏枯拘攣。
或緩或急或心腹久寒，積聚疼痛，咳逆上氣，往來寒熱，鼠漏瘰癧，歷節疼腫，關節盡痛，男子七傷，臚脹腹滿，羸瘦不能飲食，婦人生產餘疾諸病， 疥，惡瘡癰腫陰蝕，黃膽，發背馬鞍牛領瘡腫方。
當歸 栝蔞根 乾地黃 甘草 川椒（各六兩） 半夏（七合） 桂心 川芎 細辛 附子（各四兩） 黃芩 桔梗 天雄 藜蘆 皂莢（各一兩半） 濃朴烏頭 莽草 乾薑 人參 黃連 寄生 川斷 戎鹽（各三兩） 黃野葛（二分） 生竹茹（六升） 巴豆（二十枚） 石南 杏仁（各一兩） 豬脂（三斗）苦酒（一斗六升）
上三十一味 咀，諸藥以苦酒漬一宿，以豬脂微火上煎之，三下三上，膏成。病在內以酒服如半棗，以外摩之，日三。
治鼻中干灌之並摩服方。
川椒（五合） 皂莢 黃芩 石南 黃連 雄黃 桂心 藜蘆（各三銖） 白朮 川芎 大黃澤瀉（各七銖） 烏頭 川斷 莽草 人參（各五銖） 半夏 當歸（各十二銖） 干地黃（十一銖） 葳蕤 細辛（各十銖） 附子 桔梗（各二銖） 乾薑（六銖） 戎鹽（杏子大一枚）
上二十五味 咀，以苦酒一斗漬之，羊髓一斤，為東南三隅灶，納諸藥，炊以葦薪。作三聚新好土，藥沸即下，置土聚上，三沸三下訖，藥成，以新布絞去滓。病在外火炙摩之，在內溫酒服如棗核，日三，後稍益，以知為度。
治百病。傷寒咽喉不利，頭項強痛，腰脊兩腳疼，有風痺濕腫難屈伸，不能行步，若風頭眩鼻塞，有附息肉生瘡，身體隱疹風瘙，鼠漏瘰癧，諸疽惡瘡，馬鞍牛領腫瘡，及久寒結堅在心，腹痛胸痺，煩滿不得眠飲食，咳逆上氣，往來寒熱，婦人產後餘疾，耳目鼻口諸疾悉主之。亦曰太一神膏方。
川椒 升麻（切各一升） 附子（三兩） 巴豆 川芎（各三十銖） 杏仁（五合） 狸骨細辛（各一兩半） 白芷（半兩） 甘草（二兩） 白朮（六兩）
一方用當歸三兩。
上十二味 咀，苦酒淹漬一宿，以豬脂四斤微火煎之，先削附子一枚，以繩系著膏中，候色黃膏成，去滓。傷寒心腹積聚，諸風腫疾，頸項腰脊強，偏枯不仁，皆摩之，日一。
癰腫惡瘡鼠漏瘰癧，炙手摩之。耳聾，取如大豆灌之。目痛，炙緲縹。白翳如珠當瞳，視無所見，取如糜米敷白上，令其人自以手掩之，須臾即愈，便以水洗，視如平複，且勿當風，三十日後乃可行。鼻中痛，取如大豆納鼻中並以摩之。齲齒痛，以綿裹如大豆著痛齒上咋之。
中風面目鼻口，僻以摩之。若晨夜行辟霜霧，眉睫落數數以鐵漿洗，用膏摩之。
治風濕痛痺，四肢 弱，偏跛不仁，並癰腫惡瘡方。
大黃 黃芩 莽草 巴豆 野葛 牡丹 躑躅 芫花 川椒 皂莢 藜蘆 附子（各一兩）
上十二味 咀，以苦酒漬藥一宿以成，煎豬膏三斤，微火煎三沸一下，另納白芷一片，三上三下，白芷色黃，藥成去滓，微火炙手摩病上，日三。
治惡風毒腫，疼痺不仁，瘰癧惡瘡，癰疽腫脛，腳弱偏枯百病方。
野葛 犀角 蛇銜 莽草（外台作茵芋） 烏頭 桔梗 升麻 防風 川椒 乾薑 鱉甲 雄黃 巴豆（各一兩） 丹參（三兩） 躑躅花（一升）
上十五味 咀，以苦酒四升漬之一宿以成，煎豬膏五斤，微火煎三上三下，藥色小黃去滓，以摩病上。此方不可施之猥人，慎之（胡洽無丹參躑躅，有細辛，又蘇恭以白芷、防己、吳茱萸、附子、當歸代巴豆、雄黃、蛇銜、防風、鱉甲）
蒼梧道士陳元膏
主一切風濕骨肉疼痛痺方。
當歸 細辛 川芎（各一兩） 桂心（五寸） 天雄（三十枚） 生地（三斤） 白芷 （一兩半）
上十二味 咀，以地黃汁漬藥一宿，煎豬肪去滓，納藥煎十五沸去滓，納丹砂末熟攪，用火炙手摩病上，日千遍瘥（胡洽有人參、防風各三兩，附子三十枚，雄黃二兩，為十五味。《肘後》、《千金翼》有附子二十二銖，雄黃二兩半，大醋三升，為十五味。崔氏與《千金翼》同。）
治猝中風毒，腹中絞刺痛，飛屍入臟，及魘寢寐不寤，屍厥奄忽不知人，宿食不消。溫酒服如棗核大，得下止。若毒氣甚，咽喉閉塞不能咽者，折齒納蔥葉口中，以膏灌蔥葉中令下。病腫者向火摩腫上。若歲中多溫，欲省病及行霧露中，酒服之，納鼻中亦得方。
川椒 當歸 雄黃 丹砂（各二兩） 烏頭 巴豆（各一升） 薤白（一斤） 莽草（四兩）
上八味咀，以苦酒三升漬一宿，用豬脂五斤，東向灶葦薪火煎之，五上五下，候薤白黃色絞去滓。研雄黃丹砂如粉，納之攪至凝乃止，膏成盛不津器中，諸蜈蚣蛇蜂等毒者，以膏置瘡上，病在外悉敷之摩之。以破除日合〔一方用 石一兩蜈蚣二枚，是名八毒膏（《肘後》不用巴豆、莽草，名五毒膏。）〕
