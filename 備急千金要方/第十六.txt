（凡十類）
（論一首）
論曰︰胃腑者，主脾也。口唇者，是其候也。脾合氣於胃，胃者水穀之腑也。號倉庫守內嗇吏，重二斤十四兩。迂曲屈伸長二尺六寸，大一尺五寸，徑五寸。受水穀三斗五升。其中當留谷二斗，水一斗五升。廣大頸張胸，五穀乃容而滿，上焦泄氣出其精微，剽悍滑疾下焦下溉泄諸小腸。此腸胃所受水穀之數也。平人則不然，胃滿則腸虛，腸滿則胃虛，更滿更虛。氣得上下，五臟安定，血脈和利，精神乃居，故神者水穀精氣也。五臟不足調於胃，故腸胃之中，當留谷二斗四升，水一斗一升，故人一日再至後（《甲乙》作圊），後二升半，一日中五升，七日五七三斗五升，而留水穀盡。故平人不飲不食七日而死者，水穀精氣津液皆盡，故七日而死矣。
右手關上陽絕者，無胃脈也。若吞酸頭痛胃中有冷，刺足太陰治陰，在足大趾本節後一寸。
右手關上陽實者，胃實也。若腸中伏伏（一作幅幅）不思食，得食不能消，刺足陽明治陽，在足上動脈。脈浮而芤，浮則為陽，芤則為陰。浮芤相搏，胃氣生熱，其陽則絕。
趺陽脈浮大者，此胃家微虛煩。圊必日再行，動作頭痛重熱氣朝者屬胃。
胃脈搏堅而長，其色赤，當病折髀。其軟而散者，當病食痺。髀痛病先發於胃，脹滿五日之腎，少腹腰脊痛，脛酸。三日之膀胱，背膂筋痛，小便閉。五日上之心脾，心痛閉塞不通，身痛體重（《靈樞》雲︰上之心），三日不已死。冬夜半後，夏日。
胃病者，腹 脹，胃脘當心而痛，上支兩脅膈咽不通，飲食不下，下取三裡。
飲食不下膈塞不通，邪在胃脘。在上脘則抑而刺之。在下脘則散而去之。
胃脹者，腹滿胃脘痛，鼻聞焦臭，妨於食，大便難。
胃瘧令人旦病也，善飢而不能食，食而支滿腹大，刺足陽明太陰，橫脈出血。
胃中有癖食冷物者，痛不能食，食熱則能食，脾前受病移於胃，脾咳不已，嘔吐長蟲。
厥氣客於胃，則夢飲食。
診得胃脈病形何如？曰︰胃脈實則脹，虛則泄。脾應肉，肉 堅大者胃濃。肉 麼者胃薄。肉 小而麼者胃不堅。肉 不稱其身者胃下，胃下者脘約。肉 不堅者胃緩。肉 無小果累標緊者胃急。肉 多小果累者胃結，胃結者，胃上脘約不利。
扁鵲雲︰足太陰與陽明為表裡，脾胃若病實，則傷熱，熱則引水漿常渴。虛則傷寒，寒則苦飢常痛。發於風水，其根在胃，先從四肢起，腹滿大，通身腫。（方見治水篇中。
胃絕不治五日死，何以知之？舌腫，溺血，大便赤泄。
足陽明之脈起於鼻交 中，旁約太陽之脈，下循鼻外入上齒中，還出挾口環唇，下交承漿，卻循頤後下廉，出大迎，循頰車，上耳前，過客主人，循發際至額顱。其支者，從大迎前下人迎，循喉嚨，入缺盆，下膈屬胃絡脾。其直者，從缺盆下乳內廉，下挾臍，入氣街中。
其廉，下足跗，入中趾內間。其支者，下膝三寸，而別以下入中趾外間。其支者，別跗上，入大趾間，出其端也。
是動則病淒淒振寒，善伸數欠，顏黑。病至□人與火，聞木音則惕然而驚，心動欲獨閉，是主血所生病者，狂瘧溫淫，汗出鼽衄，口唇緊，頸腫喉痺，大腹水腫，膝臏腫痛，循膺乳氣街股伏兔外廉足跗上皆痛，中趾不用。氣盛則身以前皆熱，其有餘於胃則消穀善飢，溺色黃，氣不足則身以前皆寒，胃中寒則脹滿。盛者則人迎大三倍於寸口，虛者則人迎反小於寸口也。
（脈二首 方三首 灸法一首）
胃實熱
右手關上脈陽實者，足陽明經也。病苦頭痛（《脈經》作腹中堅痛而熱），汗不出如溫瘧，唇口乾，善噦，乳癰，缺盆腋下腫痛，名曰胃實熱也。
梔子仁 射干 升麻 茯苓（各二兩） 芍藥（四兩） 白朮（五兩） 赤蜜 生地汁（各一升）
上八味 咀，以水七升，煮取一升半，去滓，下地黃汁，煮兩沸，次下蜜，煮取三升，分三服，老少以意加減。
胃中熱病，灸三裡三十壯，穴在膝下三寸。
胃虛冷
右手關上脈陽虛者，足陽明經也。病苦脛寒不得臥，惡風寒灑灑，目急，腹痛虛鳴（《外台》作耳虛鳴），時寒時熱，唇口乾，面目浮腫，名曰胃虛冷也。
治少氣口苦，身體無澤方。
柏子仁 防風 細辛 桂心 橘皮（各二兩） 川芎 吳茱萸 人參（各三兩） 甘草 （一兩）
上九味 咀，以水一斗，煮取三升，分為三服。
補胃虛寒，身枯絕，諸骨節皆痛方。
人參 甘草 細辛（各六分） 麥冬 桂心 當歸（各七分） 乾薑（二兩） 遠志（一兩） 吳茱萸（二分） 川椒（三分）
上十味治，下篩，食後，溫酒服方寸匕。
（論一首）
論曰︰喉嚨者，脾胃之候也。（重十二兩，長一尺二寸，廣二寸。其層圍十二重，應十二時）。主通利水穀之道，往來神氣。若臟熱，喉則腫塞氣不通，烏 膏主之（方見第六卷中）。
若腑寒，喉則耿耿如物，常欲窒癢痺涎唾。母薑酒主之（方見第六卷中）。熱則開之，寒則通之，不熱不寒，依臟調之。
（脈二首 方十三首 灸法三首）
寸緊尺澀，其人胸滿不能食而吐。吐止者為下之，故不能食。設言未止者，此為胃反，故尺為之微澀。
趺陽脈浮而澀，浮即為虛，澀即傷脾，脾傷即不磨。朝食暮吐，暮食朝吐，宿穀不化，名為胃反。趺陽脈緊而澀，其病難治。
治胃虛反食下喉便吐方︰
人參（一兩） 澤瀉 甘草 桂心（各二兩） 橘皮 乾薑（各三兩） 茯苓（四兩） 竹茹（五兩）
上九味 咀，以水八升，煮取三升，一服七合。日三夜一，已利者去大黃。
治胃反吐逆不消，食吐不止方︰
人參 桂心 澤瀉（各二兩） 茯苓（四兩） 橘皮 甘草 黃耆 （各三兩） 大黃（一兩半） 生薑（八兩） 半夏（一升） 麥冬（三升）
上十一味 咀，以水一斗二升，煮取三升二合，一服八合，日三夜一。羸人六合。已利去大黃。
治反胃而渴方︰
茯苓 澤瀉 半夏（各四兩） 桂心 甘草（各二兩）
上五味 咀，以水五升，煮取二升，分三服。（一方入生薑四兩。
治胃反朝食暮吐，食訖腹中刺痛，此由久冷方︰
橘皮（三兩） 甘草 濃朴 茯苓 桂心 細辛 杏仁 竹皮（各二兩） 檳榔（十枚） 前胡（八兩） 人參（一兩） 生薑（五兩）
上十二味 咀，以水一斗三升，煮取三升，分為三服。（一方有甘皮二兩。
又方 橘皮（三兩） 人參 白朮（各二兩） 桂心（一兩） 川椒（一百二十枚） 薤白（一握）
上六味 咀，以水二升漬一宿，納羊肚中縫合，以三升水煮，水盡出之，決破去滓，分三服。
又反胃大驗方︰
前胡 生薑（各四兩） 橘皮（三兩） 阿膠（一兩） 大麻仁（五合） 桂心（三寸） 甘草（五寸） 吳茱萸（四合） 大棗（十枚）
上九味 咀，以水三升，酒二升，煮取一升七合，分三服。
華佗治胃反為病，朝食暮吐，心下堅如杯升，往來寒熱，吐逆不下食，此為關上寒所作，將成肺痿，治之之方︰
真珠 丹砂 雄黃（各三兩） 朴硝（五兩） 乾薑（十累）
上五味為末，蜜和丸如梧子大。先食服三丸。若小煩者，飲水自解，然無所忌。神良無比。（一方用桂心一兩。）
治胃反食即吐方︰
搗粟米作面，水和作丸楮子大七枚，爛煮，納醋中，細細吞之，即下便已。面亦得用之
治胃反不受食，食已即嘔吐方。
半夏（三升） 白朮 白蜜（各一升） 人參（二兩） 生薑（三兩）
上五味 咀，用水五升，和蜜揚之二三百下，煮取一升半，分三服。
治胃反食即吐出，上氣方︰
蘆根 茅根（各二兩，切細）
上二味以水四升，煮取二升，頓服之。得下，良。
又方 飲白馬尿即止。
又方 燒雞 灰，酒服。男雄女雌。
又方 淘小芥子曝乾為末，酒服方寸匕，日三。
灸兩乳下各一寸，以瘥為度。
又臍上一寸，灸二十壯。
又灸內踝下三趾稍斜向前有穴三壯（《外台秘要》雲︰三趾作一趾也）。
治醋咽方︰
曲末（一斤） 地黃（三斤）
上二味合搗日乾，酒服三方寸匕，日三。
治噫醋咽方︰
吳茱萸（半斤） 生薑（三兩） 人參（二兩） 大棗（十二枚）
上四味 咀，以水六升，煮取二升，先食服一升，日再。
食後吐酸水方。
乾薑 食茱萸（各二兩）
上二味治，下篩，酒服方寸匕，日二。胃冷服之驗。
（論一首 脈一首 方二十四首）
（灸法十五首）
夫吐家，脈來形狀如新臥起，陽緊陰數。其人食已即吐，陽浮而數亦為吐。寸口脈緊而芤，緊即為寒，芤即為虛，寒虛相搏，脈為陰結而遲，其人即噎。關上數，其人則吐。趺陽脈微而澀，微即下利，澀即吐逆，穀不得入。趺陽脈浮者，胃氣虛也。寒氣在上，憂氣在下，二氣並爭，但出不入，其人即嘔而不能食，恐怖如死，寬緩即瘥。嘔而脈弱，小便複利，身有微熱，見厥難治。
論曰︰凡服湯嘔逆不入腹者，先以甘草三兩，水三升煮取二升，服之，得吐。但服之不吐，益佳。消息定，然後服餘湯，即流利更不吐也。凡嘔者多食生薑，此是嘔家聖藥。
治逆氣心中煩悶，氣滿嘔吐氣上方（一名小茯苓湯）。
半夏（一升） 生薑（一斤） 茯苓 桂心（各五兩）
上四味 咀，以水八升，煮取二升半，分三服。若少氣加甘草二兩。
治諸嘔噦，心下堅痞，膈間有水痰，眩悸（方見後十八卷，大腸腑痰）
治寒熱嘔逆少氣，心下堅聚膨 滿不得食，寒熱消渴補不足方。
前胡 生薑（各二兩） 甘草 朴硝（湯成下） 大黃（別浸，各三兩） 茯苓 半夏 麥冬
上十六味 咀，以水一斗二升，煮取六升，分四服。
治嘔吐，四肢痺冷，上氣腹熱，三焦不調方︰
前胡 川芎 甘草 當歸 石膏 人參 桂心 橘皮（各二兩） 芍藥（三兩） 半夏（四兩） 生薑（五兩） 大棗（三十枚）
上十二味 咀，以水一斗三升，下黃芩三兩合煮，取三升，分三服。（一方不用黃芩。
治嘔吐不止方。
小麥（一升） 人參 濃朴（各四兩） 茯苓（三兩） 甘草（一兩） 青竹茹（二兩） 薑汁（三合）
上七味 咀，以水八升，煮取三升，去滓，分三服。
治嘔而膈上寒方。
豬苓 茯苓 白朮（各三兩）
上三味治下篩，以飲服方寸匕，日三。渴者多飲水。
治嘔逆胃氣虛邪，風熱，不下食並皆治之方。
犀角 人參（各三兩） 薤白（五兩） 粟米（一合）
上四味 咀，以水五升，煮至二升下米，煮令米熟，分四服，相去人行七裡久，進一服。
治嘔噦方︰
人參（一兩） 大麻子（八合，一作胡麻仁） 橘皮（一分） 枇杷葉（八兩）
上四味 咀，以水一斗煮枇杷葉，取五升下藥，煮取三升納麻仁，稍飲之。
治氣厥嘔噦不得息方︰
豉（一升） 半夏（八兩） 生薑（二兩） 人參 前胡 桂心 甘草（各一兩）
上七味 咀，以水九升，煮取三升，分為三服。
又方 豉（一升） 橘皮（二兩） 生薑 甘草（各一兩） 附子（一枚） 大棗（十五枚）
上六味 咀，以水九升，煮取三升，分為三服，日三。
治乾嘔噦若手足厥冷者方。
橘皮（四兩） 生薑（半斤）
上二味 咀，以水七升，煮取三升，分三服，不止，更合服之。
治乾嘔吐逆，吐涎沫者方。
半夏 乾薑（等分）
上二味為散，取方寸匕，漿水一升半，煮取七合，頓溫服之，日三。
治食已即吐方。
大黃（四兩） 甘草（二兩）
上二味 咀，以水三升，煮取一升半，分再服。
治春夏時行傷寒，寒傷於胃，胃冷變 方︰
橘皮 桂心 葛根（各二兩） 白茅根（一升）
上四味 咀，以水六升，煮取三升，分三服，數進，服盡更合。有熱去桂。
治傷寒後噦，乾嘔，不下食方︰
生蘆根 青竹茹（各一升）粳米（三合） 生薑（一兩）
上四味 咀，以水五升，煮取二升，分三服。不止，服三劑。
又方 蘆根（切一升） 橘皮 通草（各三兩） 粳米（三合）
上四味 咀，以水四升，煮取一升半，分三服。
治病患乾嘔方︰
取羊乳汁，飲一杯。
治噦方︰
煮豉三升，飲汁佳。
又方 空腹服薑汁一升。
又方 煮蘆根濃汁，飲之。
治惡心方︰
苦瓠穰並子一升碎，以酒水三升，煮取一升，頓服。須臾吐，並下如蝦蟆衣三升。
又方 服童子小便百日，佳。
又方 麻子一升，熬令香熟，搗，取酒三升，熟研，濾取一升，飲盡，日二服。服盡一石瘥。
治食飲輒吐方︰
頓服生熟湯三升，即止。
乾嘔不止，粥食湯藥皆吐，灸手間使三十壯。若四厥，脈沉絕不至者，灸之便通病患乾嘔，灸心主尺澤佳。
又法，灸乳下一寸，三十壯。
治噦，灸承漿七壯，炷如麥大。
又灸臍下四指七壯。
吐逆嘔不得食，灸心俞百壯。
吐嘔逆不得下食，今日食明日吐者，灸膈俞百壯。
吐變不得下食，灸胸堂百壯。
吐逆不得食，灸巨闕五十壯。
吐逆食不止，灸胃脘百壯，三報。
吐逆飲食卻出，灸脾募百壯，三報（章門穴也）。吐嘔宿汁吞酸，灸神光一名膽募百壯，三吐逆霍亂吐血，灸心主五十壯。噫噦膈中氣閉塞，灸腋下，聚毛下，附肋宛，宛中五十壯。
噫噦嘔逆，灸石關百壯。
（論一首 方三十五首）
治胸中久寒嘔逆逆氣，飲食不下，結氣不消方（《古今錄驗》雲︰五噎者，氣噎、憂噎、勞噎、食噎、思噎。氣噎者，心悸，上下不通，噫噦不徹，胸脅苦痛。憂噎者，天陰苦厥逆，心下悸動，手足逆冷。勞噎者，苦氣膈，脅下支滿，胸中填塞，手足逆冷，不能自溫。食噎者恚嗔怒，寒氣上入胸脅所致也。）
乾薑 川椒 食茱萸 桂心 人參（各五分） 細辛 白朮 茯苓 附子（各四分） 橘皮（六
上十味為末，蜜丸如梧子大，酒服三丸，日三。不止，稍加至十丸。
又方 治五種之氣皆令人噎方。
人參 半夏 桂心 防風（一作防葵） 小草 附子 細辛 甘草（各二兩） 紫菀 乾薑 食茱萸 芍藥 烏頭（各六分） 枳實（三兩）
上十四味為末，蜜丸如梧子大，酒服五丸，日三。不止，加至十五丸。烏頭與半夏相反，但去一味合之。
治噎聲不出方。
竹皮（一用竹葉） 細辛（各二兩） 甘草 生薑 通草 人參 茯苓 桂心 麻黃 五味子（各一兩）
上十味 咀，以水一斗，煮竹皮減二升，去竹皮下藥，煮取三升，分三服。
治飲食輒噎方（《集驗》名半夏湯）。
乾薑 石膏（各四兩） 人參 桂心 栝蔞根（《集驗》作桔梗各二兩） 甘草（一兩）半夏小麥（各一升） 吳茱萸（二升） 赤小豆（三十粒）
上十味 咀，以酒五升，水一斗，煮棗二十枚，去滓合煮，取三升，分三服。
治胸滿氣噎方。
半夏（八兩） 生薑（六兩） 桂心（三兩） 大棗（三十枚）
上四味 咀，以水八升，煮取三升，分五服，日三，夜二。
治氣噎不通，不得食方。
羚羊角 通草 橘皮（各二兩） 吳茱萸 濃朴 乾薑（各三兩） 烏頭（五枚）
上七味 咀，以水九升，煮取三升，分三服，日三。
又方 杏仁 桂心（各三兩）
上二味為末，蜜丸如棗大，稍稍咽之。臨食先含彌佳。
治卒噎方︰
滿口著蜜食之即下。
又方 刮舂杵頭細糠，含之即下，神驗。
治諸噎方︰
常食干粳米飯即不噎。
又方 末火炭蜜丸如彈子大，含，少少咽即下。
又方 老牛涎如棗核大，納水中飲之，終身不複噎。
論曰︰凡療病者，皆以其類。至如治 之法，豈宜以鸕 治骨，狸虎治魚 ？至於竹篾
治諸 方︰
以鹿筋漬令濡，合而索之，大如彈丸，以線系，持筋端吞之入喉，推至 處，徐徐引之，著筋出。
又方 以竹篾刮令滑淨綿裹，納咽中，令至 處，可進退引之， 即隨出。
又方 用綿二兩，以蜜煎使熱，外敷 所在處，灼瓠以熨綿上。若故未出，複煮一段綿代用，並以皂莢屑少少吹鼻中，使得嚏 出。
又方 薤白，煮令半熟，小嚼之。以線系薤中央，捉線吞薤下喉至 處牽引， 即出矣
治 咽方︰
虎骨末或狸骨，服方寸匕
又方 服瞿麥末方寸匕。
治魚骨 方︰
鸕 屎，服方寸匕。
又方 服橘皮湯。
又方 服沙糖水。
又方 魚網燒灰，服方寸匕。（《必效方》雲︰取魚網覆頭，立下）。
治骨鯁在喉，眾治不出方︰
取飴糖，丸如雞子黃大，吞之，不去更吞。漸大作丸，可至十丸。
又方 燒虎野狼屎服之。
又方 吞豬膏如雞子，不瘥更吞。
治食中吞發，咽不去繞喉方︰
取亂髮燒灰，酒服一錢匕。
治吞錢方︰
艾蒿五兩，以水五升，煮取一升，頓服即下。
又方 服蜜二升即出。
又方 末火炭，酒服方寸匕，水服亦得。
治吞金銀釵環方︰
白糖二斤，一頓漸漸食之，多食亦佳。
誤吞環及指 方︰
燒雁毛二七枚末，服之。鵝羽亦得。
誤吞釵方︰
曝韭令萎，蒸熟勿切，食一束即出。或生麥葉筋縷如韭法，皆可用，但力意多食自消。
誤吞銅鐵方︰
燒銅弩牙令赤，納酒中，飲之立愈。
誤吞釘針及箭鏃方︰
但多食豬脂肥肉令飽，自裹出。
誤吞針方︰
取懸針磁石末，飲服方寸匕即下（《古今錄驗》雲︰吞針在喉中，而服磁末入腹。若含磁石於口中，吸針而出）。
（論一首 方八首 灸法十一首）
論曰︰病者腹滿，按而不痛者為虛，按之痛者為實也。夫腹中滿不減，減不足言，此當下之。舌黃，未下者下之，黃自去。腹滿時減複如故，此為寒，當得溫藥。腹滿口中苦乾燥，腹趺陽脈微弦，法當腹滿不滿者，必下部閉塞，大便難，兩下疼痛，此虛寒氣從下上也。當以溫藥服之，取瘥。腹滿轉痛來趨小腹，為欲自下利也（一雲︰腹中痛，若轉氣下趨小腹，為欲自利）。
治胃氣不平，時脹咳，不能食方。
附子 當歸 濃朴 人參 橘皮 芍藥 甘草（各一兩） 乾薑（五分） 川椒（三合）
上九味 咀，以水九升，煮取三升，分三服。
治胃中虛冷，腹滿塞下氣方。
半夏（一升） 大棗（二十枚） 甘草 附子 當歸 人參 濃朴 茯苓 枳實（各二兩） 桂心
上十二味 咀，以水一斗，煮取三升，分二服。
治腹中寒氣脹滿，腸鳴切痛，胸脅逆滿嘔吐方。
附子（一枚） 半夏 粳米（各半升） 甘草（一兩） 大棗（十枚）
上五味 咀，以水八升煮米，熟去滓，每服一升，日三服（《集驗方》加乾薑二兩）。
治腹滿發熱數十日，脈浮而數，飲食如故方。
濃朴（半斤） 大黃（四兩） 陳枳實（大者五枚）
上三味 咀，以水一斗二升，煮取五升納大黃，煎取三升，去滓，服一升。腹中轉動者勿服，不動者更服。一方加芒硝二兩。
治腹滿氣脹方。
濃朴（半斤） 甘草 大黃（各三兩） 大棗（十枚） 枳實（五枚） 桂心（二兩） 生薑（五兩）
上七味 咀，以水一斗，煮取五升，去滓，納大黃，煮取四升，服八合，日三。嘔逆者加半夏五合。利者去大黃。寒多者加生薑至半斤。
治久寒胸脅逆滿，不得食方。
吳茱萸 半夏 小麥（各一升） 甘草 人參 桂心（各二兩） 生薑（八兩） 大棗（二十枚）
上八味 咀，以酒五升，水三升，煮取三升，分三服。
治虛羸胸膈滿方。
桂心 生薑（各一斤） 半夏（一升） 黃耆 （四兩）
上四味 咀，以水一斗半，煮取五升，分五服，日三夜二。
治男子卒勞內傷，汗出中風，腹脹大，飢食不下，心痛，小便赤黃時白，大便不利方︰
大黃 葶藶 寒水石 苦參 黃連 栝蔞根（等分）
上六味為末蜜丸，以豉汁和飲服，如梧子大二丸，日三，加至十丸。
臚脹脅腹滿，灸膈俞百壯，三報。
胸滿心腹積聚痞痛，灸肝俞百壯，三報。
脹滿水腫，灸脾俞隨年壯，三報。
腹中氣脹引脊痛，多飲食，身羸瘦，名曰食晦，先取脾俞，後取季脅。
臟腑積聚脹滿，羸瘦不能飲食，灸三焦俞，隨年壯。
脹滿雷鳴，灸大腸俞百壯，三報。
脹滿氣聚寒冷，灸胃脘百壯，三報。穴在鳩尾下三寸。
腹滿脹繞臍結痛，堅不能食，灸中守百壯。穴在臍上一寸。一名水分。
脹滿瘕聚滯下痛冷，灸氣海百壯。穴在臍下一寸。忌不可針。
脹滿氣如水腫狀，小腹堅如石，灸膀胱募百壯。穴在中極臍下四寸。
脹滿腎冷瘕積泄利，灸天樞百壯。穴在臍旁相對，橫去臍兩旁各二寸。
（論一首 脈一條 方二十首 灸法一首 附寒疝骨蒸）
論曰︰凡人中寒者喜欠，其人清涕出。發熱色和者善嚏，凡瞻病者，未脈望之，口燥清涕出善嚏欠。此人中寒，其人下痢，以裡虛故也。欲嚏不能，此人腹中痛。凡寒脈沉弦，脈雙弦者寒也。弦脈狀如張弓弦，按之不移。脈弦數者，當下其寒。脈雙弦而遲者，心下堅。
脈大而緊者，陽中有陰可下之。右手寸口脈弦者，即脅下拘急而痛，其人澀澀惡寒。師曰︰
遲者為寒，澀為無血。寸口脈微，尺中緊而澀。緊即為寒，微即為虛，澀即為血不足，故知發汗而複下之。（大露宿丸主寒冷百病方，在第十七卷中）。
主寒冷積聚方。
石 桂心 附子 乾薑（各二兩）
上四味為末，蜜丸如梧子大，每服十丸，日三。後稍加之。
又方 治遇冷氣，心下結緊嘔逆，寒食不消，並主傷寒，晨夜觸寒冷惡氣方。
石 桂心 附子 烏頭（各四兩）
上四味為末，蜜丸如胡豆大，以酒服三丸，日三，加至十丸。藥耐寒，忌熱食，近火。
宜冷凍飲料食。
（方見第十七卷肺臟氣極門）。
治痼冷風，眩，寒中，手足冷，胃口寒，臍下冷，百病，五勞七傷。第一令人能食，二強盛，三益氣，四有子神驗方︰
大豆（三升半） 生地（十五斤取汁） 烏頭（一百五十枚）
上三味，以除日咀烏頭，以酒一斗半，和生地汁浸烏頭至破日絞去滓，納豆藥汁中，至除日出曝之，有汁更浸曝之，至汁盡藥成。初服從二豆起，可至二十豆，酒服之。有病空腹服，無病食後服，四時合，並得二月三月為上時，藥令人能食，益氣，強盛，有子，髮白反黑，齒落重生，先病熱人不可服。
治心腹痼冷，百治不瘥方︰曲末（三升） 白朮（五兩） 乾薑 桂心（各三兩） 川椒吳茱萸
上六味治，下篩，以米飲服方寸匕，日二。不過五劑，諸冷頓瘥，無忌，空腹服之。
治積年冷病方︰川椒（二兩） 香豉（一升）
上二味，搗椒為末，和豉更搗三千杵，丸如彈丸大，食前酒服七丸，日再。
治諸冷極，醫所不治方︰
馬藺子九升，淨治去土，空腹服一合，日三。飲及酒下之，服訖須臾以食壓之，取瘥乃止。
治寒氣厥逆方。
茯苓 桂心（各四兩） 細辛（一兩） 烏頭 附子（各二兩） 射罔（如棗大一枚）
上六味為末，納真珠為色，蜜丸如麻子，空腹酒服一丸，日再夜一。不知，加至二丸，以知為度。（一方用半夏四兩而不用桂。）
治胸滿有氣心腹中冷方。
半夏（一升） 桂心（四兩） 生薑（八兩）
上三味 咀，以水七升，煮取二升，一服七合，日三服。
溫中下氣方。
生薑（一斤） 甘草（三兩） 桂心（四兩）
上三味 咀，以水六升，煮取一升半，一服五合，日三服。
治虛羸 氣欲絕方。
甘草 五味子 生薑（各二兩） 人參（一兩） 吳茱萸（一升）
上五味 咀，以水四升，煮茱萸令小沸，去滓納藥，煮取一升六合，分二服，服數劑
治久寒不欲飲食數十年 飲方。
吳茱萸（八合） 硝石（一升） 生薑（一斤）
上三味，以酒一斗水解令得二斗，煮藥，取四升，服二升，病即下，去勿更服也。初下如泔，後如污泥。若如沫滓，吐者，更可服。養如乳婦法。
治心胸中大寒大痛，嘔不能飲食，飲食下咽自知偏從一面，下流有聲，決決然。若腹中寒氣上沖皮起，出見有頭足上下而痛，其頭不可觸近方。
川椒（二合） 乾薑（四兩） 人參（二兩） 膠飴（一升）
上四味 咀，以水四升，煮取二升，去滓，納飴，微火煮令得一升半，分三服。服湯如一炊頃，可飲粥二升許，更服，當一日食糜，更服之。
治脅下偏痛發熱，其脈緊弦，此寒也。當以溫藥下之之方。
大黃（三兩） 附子（三枚） 細辛（二兩）
上三味 咀，以水五升，煮取二升，分再服。
論曰︰寸口脈弦而緊，弦則衛氣不行，衛氣不行即惡寒。緊則不欲飲食，弦緊相搏即為寒疝。趺陽脈浮而遲，浮即為風虛，遲即為寒疝。凡瘦人繞臍痛必有風冷，穀氣不行而反下之，其氣必沖。不沖者，心下則痞。
主寒疝繞臍苦痛發即自汗出，手足厥寒，其脈沉弦者方（仲景名二物烏頭煎）。烏頭大者五枚熬黑不切，以水三升，煎取一升，去滓納白蜜二斤，煎令水氣盡得二升，強人服七合，羸人五合。一服未效，明日更服，每日只一服，不可再也。
治寒疝腹中痛逆冷，手足不仁，若一身盡痛，灸剌諸藥不能治方。
秋干烏頭（實中者五枚除去角） 白蜜（一斤）
上二味以蜜煎烏頭，減半去滓，以桂枝湯五合解之，令得一升許，初服二合，不知，更進三合，複不知，加至五合。其知者，如醉狀，得吐者，為中病也。
桂枝湯方見傷寒門中（《外台》方以水二升半煮桂，提取一升和蜜合煎一升許，服）。
論曰︰凡人患大熱皆須候脈，若大大熱者，不得一準方用藥，皆準病用藥。大熱不可那者，當兩倍三倍。大大熱者，乃至十倍用之，乃可製之爾。有人苦熱不已，皆由服石所致。
種種服餌不能製止，惟朴硝煎可以定之。（武德中有貴高人師市奴謂之金石凌非也，此方直用二硝寒水石、石膏可也，即不勞金） 有金者，貴高人所加也。
朴硝（一斤） 芒硝（半斤） 石膏 金（各二兩） 寒水石（四兩，如無石鹽代之）
上五味先納二硝於八升湯中攪令消，以紙密封一宿，取清納銅器中，別搗寒水石、石膏，碎如豆粒，以絹袋盛之，納汁中，以微火煎，候其上有沫起，以箸投中。著箸如凌雪凝白急下瀉貯盆中，待凝取出，烈日曝乾。積熱困悶不已者，以方寸匕，白蜜一合和冷水五合，攪和令消，頓服之，日三，熱定即止之。
治胃間熱，熱病後不除，煩悶，口中乾渴方。
寒水石 硝石 赤石脂 栝蔞根 龍骨 牡蠣 黃芩 甘草（各五分） 知母 石膏 桂心
上十二味 咀，以水七升，煮取三升，分四服，日三夜一（諸本只有四石）。
治五心熱，手足煩疼，口乾唇燥，胸中熱方。
竹葉 小麥（各一升） 知母 石膏（各三兩） 茯苓 黃芩 麥冬（各二兩） 人參 （一兩半） 栝蔞根 半夏 甘草（各一兩） 生薑（五兩）
上十二味 咀，以水一斗二升，煮竹葉、小麥，取八升，去滓納藥，煮取三升，分三服，老少分五服。
治胸中客熱，心一下煩滿氣上，大小便難方。
半夏（一升） 生薑（八兩） 前胡（四兩） 茯苓 白朮（各五兩） 杏仁 枳實（各三兩） 人參 黃芩（各二兩） 甘草（一兩）
上十味 咀，以水九升，煮取三升，分三服。胸中大熱者，沉冷服之。大小便澀者，加大黃三兩。一方用梔子仁二兩，為十一味。
治氣結胸中，熱在胃脘，飲食嘔逆渴方。
前胡 枳實 桂心 大黃 寒水石 知母 甘草（各一兩） 硝石 栝蔞根 石膏（各二兩）
上十味 咀，以水一斗，煮取三升，分三服。
治熱氣手足心煩熱如火方︰
竹葉（二升） 枳實（三兩） 青葙子 白前（各一兩） 吳茱萸 黃芩（各二分） 栝蔞根 麥冬（各二兩） 生薑（六兩） 前胡（一作芍藥） 半夏（各五兩）
上十一味 咀，以水八升，煮取二升，分三服。
治熱方。
地黃汁（四升三合） 茯神 知母 葳蕤（各四兩） 栝蔞根（五兩） 竹瀝（三合，一用竹葉） 薑汁 白蜜 麥冬汁 鮮骨皮（各二升） 石膏（八兩）
上十一味 咀，以水一斗二升，先煮諸藥，取汁三升，去滓，下竹瀝、地黃、麥冬汁，微火煎四五沸，下蜜、薑汁，微火煎，取六升，初服四合，日三夜一。加至六七合。四月五月作
治積熱方︰
枳實 黃芩 大黃 黃連 芒硝（各二兩）
上五味為末，蜜丸如梧子大，空心酒服三十丸，加至四十丸，日一服。
治膈上熱方︰
苦參（十兩） 元參（五兩） 麥冬（三兩） 車前子（二兩）
上四味末，蜜丸如梧子大，一服十五丸，日二服。
治客熱結塞不流利方。
大黃 葶藶（各三兩） 香豉（三合） 杏仁 巴豆（各三分）。
上五味為末，蜜丸如梧子大，每日飲服二丸，以利為度。
治骨蒸羸瘦，煩悶短氣，喘息鼻張，日西即發方︰
龍膽 川連 栝蔞根（各四分） 芒硝（二分） 梔子（十枚） 苦參 大黃 黃芩 芍藥 青葙子（各二兩）
上十味為末，蜜丸如梧子大，飲服二丸，日二，以知為度。（一方無苦參以下，只五味）
治骨蒸方︰
天靈蓋如梳大，炙令黃碎，以水五升，煮取二升，分三服。起死人神方。
又方 水服芒硝一方寸匕，日二服，神良。
