（凡六類）
（論一首方二十九首 証十五首灸法一首）
論曰︰夫稟形之類，須存攝養。將息失度，百病萌生。故四時代謝，陰陽遞興。二氣更相擊怒，當是時也，必有暴氣。夫暴氣者，每月之中，卒然大風大霧，大寒大熱，若不時避，人忽遇之，此皆入人四體，頓折皮膚，流注經脈，遂使腠理壅隔，營衛結滯，陰陽之氣不得宣洩，變成癰疽疔毒，惡瘡諸腫。至於疔腫，若不預識，令人死不逮辰。所以養生之士須早識此方，凡是瘡痍無所逃遁。
凡療疔腫，皆刺中心至痛。又刺四邊十餘下，令血出，去血敷藥，藥氣得入針孔中。若不達瘡內，療不得力。
又其腫好著口中頰邊舌上，見赤黑如珠子，磣痛應心是也。是秋冬寒毒久結皮中，變作此疾，不即療之，日夜根長，流入諸脈數道，如箭入身捉人不得動搖。若不慎口味房室，死不旋踵。經五六日不瘥，眼中見火，神昏口乾心煩，即死也。
一曰麻子疔，其狀肉上起頭，大如黍米，色稍黑，四邊微赤多癢，忌食麻子及衣麻，勿入麻田中行。
二曰石疔，其狀皮肉相連，色烏黑如黑豆，甚硬，刺之不入肉內隱隱微疼，忌瓦礫磚石之屬。
三曰雄疔，其狀 頭黑，四畔仰瘡 漿起，有水出，色黃大如錢孔形高，忌房室。
四曰雌疔，其狀瘡頭稍黃，向裡 亦如灸瘡，四畔 漿起，心凹色赤，大如錢孔，忌房室。
五曰火疔，其狀如湯火燒灼，瘡頭黑，四邊有 漿起，如赤粟米，忌火炙爍。
六曰爛疔，其狀色稍黑有白斑，瘡中潰潰則有膿水流出，瘡形大小如匙面，忌沸熱食爛臭物。
七曰三十六疔，其狀頭黑浮起，形如黑豆，四畔起大赤色，今日生一，明日生二，後日生三，乃至十，若滿三十六，藥所不能治，如未滿三十六者可治，俗名黑 。忌嗔怒蓄積愁恨。
八曰蛇眼疔，其狀瘡頭黑皮上浮，生形如小豆，狀似蛇眼，大體硬，忌惡眼看，並嫉妒人見之及毒藥。
九曰鹽膚疔，其狀大如匙面，四畔皆赤，有黑粟粒起，忌食咸物。
十曰水洗疔，其狀大如錢形或如錢孔大，瘡頭白裡黑，汁出中硬，忌飲漿水，水洗渡河。
十一曰刀鐮疔，其狀瘡闊狹如薤葉大，長一寸，左側肉黑如燒爍，忌刺及鐮刀切割鐵刀所傷，可以藥治。
十二曰浮漚疔，其狀瘡體曲圓少許不合，長而狹如薤葉大，內黃外黑，黑處刺不痛，內黃處刺之則痛。
十三曰牛拘疔，其狀肉 起，掐不破。
上十三種瘡，初起必先癢後痛，先寒後熱，熱定則寒，多四肢沉重、頭痛、心驚、眼花，若大重者則嘔逆，嘔逆者難治。其麻子疔一種始末惟癢。所忌者不得犯觸，犯觸者即難療。其浮漚疔、牛拘疔二種，無所禁忌，縱不療亦不能殺人，其狀寒熱與諸疔同，皆以此方療之，萬不失一。欲知犯觸之狀，但脊強，瘡痛極甚不可忍者是也。
治十三種疔方︰
用枸杞，其藥有四名︰春名天精，夏名枸杞，秋名卻老，冬名地骨。春三月上建日采葉，夏三月上建日采枝，秋三月上建日采子，冬三月上建日采根。凡四時初逢建日，取葉子枝根等四種並曝乾。若得五月五日午時合和大良，如不得依法采者，但得一種亦得，用緋繒一片以裹藥，取匝為限，亂髮雞子大，牛黃梧子大，反鉤棘針二十七枚為末，赤小豆七枚末，先於緋上薄布亂髮，以牛黃末等布上曝，即卷緋繒作團，以發作繩，十字縛之，熨斗中急火熬令沸，沸定後自乾，即刮取搗為末，絹篩以一方寸匕，取枸杞四味合搗，絹篩取二匕和合前一匕，共為三匕令相得，又分為二份，早晨空腹酒服一份，日二。
凡是疔腫皆用治之方。
牡蠣（九兩爛者） 鐘乳 枸杞根皮（各二兩） 白石英（一兩） 桔梗（一兩半） 白薑石（一斤，軟黃者）
上六味各搗，絹篩合和令調，先取伏龍肝九升為末，以清酒一斗二升攪令渾，澄清取二升和藥捻作餅子，大六分，濃二分，其濁滓仍置盆中，布餅於籠上，以一幅紙藉盆上，以泥酒氣蒸之，仍數攪令氣散發，經半日，藥餅子干，納瓦坩中，一重紙，一重藥遍布，勿令相著，以泥密封三七日，干以紙袋貯置干處舉之。用法以針刺瘡中心深至瘡根，並刺四畔令血出，以刀刮取藥如大豆許納瘡上。若病重困日夜三四度，輕者一二度著，重者二日，根爛始出。輕者一日半日爛出，當看瘡浮起，是根出之候。若根出已爛者，勿停藥仍著之，藥甚安穩，令生肌易。其病在口咽及胸腹中者，必外有腫異相也。寒熱不快，疑是此病，即以飲或清水和藥如二杏仁許服之，日夜三四服，自然消爛或以物剔露根出，即瘥。當看精神，自覺醒悟。合藥以五月五日為上，七月七日為次，九月九日，臘月臘日皆可。若急須藥，他日亦得。修合須清淨燒香，不得觸穢，無令孝子、不具足人、產婦、六畜雞犬等見之。凡有此病者，忌房室、豬牛雞魚、生韭蔥蒜、芸苔胡荽葵、酒醋、面等。若犯諸忌而發動者，取枸杞根湯和藥服並如後方，其二方本是一家，智者評論以後方最是真本。
薑石（二十五兩） 牡蠣（十兩，崔氏作七兩） 茯苓（三兩） 枸杞根皮（四兩）
上四味各搗篩合和，先取新枸杞根合皮切六升，水一斗半，煎取五升，去滓，納狗屎（崔氏雲尿）二升，攪令調，澄取清和前藥熟搗，捻作餅子陰乾。病者以兩根刃針當頭直刺瘡，痛徹拔針出，刮取藥末急納瘡孔中，勿令歇氣，並遍封瘡。頭上即脹起，針挑根即出。重者，半日以上即出，或已消爛。根挑不出亦自瘥，勿憂。其病在內者，外當有腫相應，並皆惡寒發熱，以水半盞，刮取藥如梧子大五枚和服之，日夜三服，即自消也。若須根出，服藥經一日，以雞羽剔吐，即隨吐根出。若不出，根亦自消爛。在外者，亦日夜三度敷藥，根出後常敷勿住，即生肉易瘥。若犯諸忌而發動者，取枸杞根合皮骨切三升，以水五升，煮取二升，去滓，研藥末一錢匕，和枸杞汁一盞服之，日二三服。並單飲枸杞汁彌佳。又以枸杞汁攪白狗屎，取汁服之更良。合訖即可用，不待干。所言白狗屎是狗食骨，其屎色如鍛石，故言白狗屎也。如預製取，五月五日、七月七日、九月九日、臘月臘日尤良神驗。或有人忽喉中痛，乍寒乍熱者，即是其病，當即以此療之。無故而痛，惡寒發熱者，亦是此病，但依前服之，立瘥。前後二方同是一法，其用相同，亦主癰疽，甚效。
治疔腫病，忌見麻勃，見之即死者方︰
胡麻 燭燼 針砂（等分）
上三味為末，以醋和敷之。
又方 鍛石（三分） 馬齒菜（二分）
上二味搗，以雞子白和敷之。
鍛石乃壯火之餘烈，善破陰毒惡瘡。《本經》有疽瘍瘙熱惡瘡死肌之治。馬齒菜散血消腫；雞子白清氣解熱，能使疔腫外出。勿以賤而忽諸。
又方 針刺四邊及中心，塗雄黃末立愈，神效。（一雲塗黃土）。
又方 鼠新坌土，以小兒尿和敷之。
又方 鐵衣未，以人乳汁和敷之立愈。
又方 小豆花為末，敷之瘥。
又方 以人屎尖敷之，立瘥。
又方 以四神丹一枚，當頭上安，經宿根即出矣。
治一切疔切疔腫疔腫方︰
用蒼耳根莖苗子，但取一色燒為灰，醋泔澱和如泥塗上，乾即易，不過十度，根即拔，神良。余以貞觀四年，忽口角上生疔腫達耳，予令？十日不瘥。余以此藥塗之，得愈。以後常作此藥以救人，無不瘥者，故特論之以傳後人。疔腫方千首，皆不及此，雖齊州榮姥方亦不能勝此物之造次易得也。
又方 取鐵漿，每飲一升，立瘥。
又方 臘月豬脂以面和，封上瘥。
又方 蒺藜子一升燒灰，釅醋和，封上經宿便瘥。或針破頭，封上更良。
又方 皂莢子取仁作末敷之，五日內瘥。
韓光，治疔腫人也。貞觀初，衢州徐使君訪得此方。
用艾蒿一擔燒作灰，於竹筒中淋取汁，以一二合和鍛石如面漿，以針刺瘡中至痛，即點之，點三遍，其根自拔，亦大神良。貞觀中用治三十餘人，得瘥。故錄之。
魚臍疔瘡，似新火針瘡，四邊赤中央黑，可針刺之，若不痛即殺人，治之方︰
以臘月魚頭灰和髮灰等分，以雞溏屎和敷上。此瘡見之效否即殺人。（《外台》不用髮灰，用雞子清和敷）。
又方 以寒食餳敷之良。若硬者，燒灰塗貼即瘥。
治魚臍瘡，頭白腫痛不可忍者方︰
先以針刺瘡四畔，搗白苣汁，滴著瘡孔內。
又方 水獺屎敷，大良。
治赤根疔方
熬白粉令黑，蜜和敷之良。
又方 以新坌鼠壤，水和塗之，熱則易。
又方 馬牙齒搗末，臘月豬脂和敷之，根即拔。燒灰用亦可。
犯疔瘡方︰
蕪菁根 生鐵衣（等分）
上二味和搗，以大針刺作孔，複削蕪菁根如針大，以前生鐵衣塗上刺孔中，又塗所搗者封上，仍以方寸匕，緋帛塗貼上。有膿出即易，須臾，拔根出立瘥。忌油膩、生冷、醋滑、五辛、陳臭、粘食。
又方 刺瘡頭及四畔令汁盡出，搗生栗黃敷上，以面圍之，勿令黃出，從旦至午，根拔矣。
又方 以面圍瘡如前法，以針亂刺瘡，銅器煮醋令沸，瀉著面圍中令容一盞，冷則易之，三度，根即出。
又方 取蛇蛻皮如雞子大，以水四升，煮三四沸，去滓，頓服，立瘥。
又方 燒蛇蛻皮灰，以雞子清和塗瘥。
又方 取蒼耳苗搗，取汁一二升服之，滓敷上，立瘥。
灸掌後橫紋後五指，男左女右，七壯即瘥。已用得效。疔腫灸法雖多，然此一法甚驗，
（脈七首 論一首 方八十七首)
脈數身無熱即有內癰。
諸浮數脈，當發熱，而反洗洗惡寒，若有痛處，當結為癰。
脈浮而數，身體無熱，其形默默，胃中微燥，不知痛處，其人當發癰腫。
脈微而遲必發熱，脈弱而數，此為振寒，當發癰腫。
凡脈滑而數，滑則為實，數則為熱。滑即為營，數即為衛。營衛相逢，即結為癰。熱之所過，即為癰膿。身有痛處，時時苦有瘡。
問曰︰寸口脈微而澀，法當亡血若汗出。設不汗，當云何？答曰︰若身有瘡，被刀器所傷，亡血之故也。
趺陽脈滑而數，法當下重少陰。脈滑而數，婦人陰中生瘡。
論曰︰夫癰疽初發至微，人皆不以為急，此實奇患，惟宜速治。稍遲緩即病成。以此致禍者不一。但發背，外皮薄為癰。外皮濃者，為疽，宜急治之。
凡癰疽始發，或似小癤，或複大痛，或複小痛，或發如米粒大白膿子，此皆微候，宜善察之，見有小異，即須大驚忙，急為攻治及斷口味，速服諸湯，下去熱毒。若無醫藥處，即灸當頭百壯。其大重者，灸四面及中央二三百壯，數灸不必多也。複敷以冷藥種種救療，必速瘥也。
凡用藥貼，法皆當瘡頭處開孔，令瀉熱氣。亦當頭以火針針入四分即瘥。
凡癰疽、瘤、石癰、結筋、瘰癧，皆不可就針角。針角者，少用不致禍也。
凡癰，無問大小，已覺即取膠如手掌大，暖水浸令軟，看大小當頭上開一孔如錢眼大，貼腫上令相當，須臾乾急。若未有膿者，即定不長。已作膿者，當自出。若以鋒針當孔上刺出膿，大好，至瘥乃洗去膠。
凡腫，根廣一寸以下名癤，一寸以上名小癰，如豆粒大者名 子，皆始作。急服五香連翹湯下之，數劑取瘥乃止。
凡癰，高而光大者不大熱，其肉正平無尖而紫者，不須攻之。但以竹葉黃 湯申其氣耳。肉正平為無膿也，癰卒痛，以八味黃散敷之。大癰七日，小癰五日。其自有堅強者，寧生破，發乳。若熱手不可近者，先內服王不留行散，外摩發背膏。若背生破無苦，在乳宜令極熟候手按之，隨手即起者，瘡熟也，宜針之，針法要得著膿，以意消息，胸背不過一寸。
斟量不得膿，即與食肉膏散著銳頭，納癰口中，如體氣熱歇，即服木占斯散。五日後癰欲著痂者，即服排膿風塞散。
凡癰，破之後便綿欲死，內寒外熱（缺文），腫有似癰而非者，當以手按腫上無所連，乃是風毒耳，勿針之。但服升麻湯，外摩膏。破癰口當令上留三分，近下一分針之。務令極熱，熱便不痛。破後敗壞不瘥者，作豬蹄湯洗之，日二度。夏用二日，冬用六七日。用湯半劑亦可。凡癰壞後有惡肉者，宜豬蹄湯洗去穢，次敷食肉膏散，惡肉淨後，敷生肉膏散，及摩四邊，令好肉速生。當斷絕房室，忌風冷，勿自勞煩，俟筋脈平複，乃可任意耳。緣新肉易傷，傷則裡潰，潰則重發，發則難救，慎之慎之，白痂最忌。
凡諸暴腫，一一不同，無有近遠，皆服五香連翹湯。刺去血，以小豆末敷之。其間數數以針刺去血。若失療已潰爛者，猶服五香湯及漏蘆湯下之。隨熱多少依方用之，外以升麻湯拓洗熨之，摩升麻膏。（二方俱見後丹毒篇）。若生息肉者，以白 茹散敷之，青黑肉去淨即停止，好肉生敷升麻膏。如肌不生敷一物黃散。若敷白 茹，青黑惡肉不盡者，可用漆頭 茹散半錢和白 茹散三錢，稍稍敷之。其散各取當色單搗下篩，成散用之。此數法（《集驗》用治緩疽）。
或身中忽有痛處，如遭打撲之狀，各曰氣痛。痛不可忍，遊走不住，發作有時，痛則小熱，痛定則寒，此皆由冬時受溫氣，至春暴寒，風來折之，不成溫病，乃作氣痛。宜先服五香連翹湯，摩丹參膏。又以白酒煎楊柳皮及暖熨之。有赤氣點點者，即刺出血也。其五香連翹湯及小竹瀝湯可服數劑。勿以一劑未瘥便止，以謂藥無效，即禍至矣。中間將白薇散佳。
又有氣腫痛，其狀如癰腫，無頭虛腫色不變，但皮急痛，不得手近，亦須服此五香湯，次白針瀉之，次與蒺藜散敷之。
胸中痛短氣者，當入暗室中，以手中指捺左眼，視若見光者，胸中有結癰。若不見光者，是經雲︰氣宿於經絡中，血氣俱澀不行，壅結為癰疽也。又言︰熱之所作，其後為癰，又陽氣溱集，寒化為熱，熱盛則肉腐為膿也。由人體有熱，被寒冷搏之而脈凝結不行，熱氣壅結成癰疽。方有灸法，亦有溫治法。以其中冷未成熱之時，其用冷藥貼敷之。治熱已成，以消熱令不成膿也。赤色腫有尖頭者，藜蘆膏敷之。一雲醋和蚌蛤灰塗，乾則易之。
余平生數病癰疽，得效者即記之。考其病源，多是藥氣所作，或有上世服石，遂令子孫多有此疾。食中尤不宜食麵，及酒蒜，及慎溫床濃被。能慎之者，可得終身無他，此皆躬自驗之，故特論之也。
治一切惡核瘰癧、癰疽、惡腫患方。
青木香 沉香 丁香 薰陸香 麝香 連翹 射干 升麻 獨活 寄生 通草（各二兩） 大黃（三兩）
上十二味 咀，以水九升，煮取四升，納竹瀝三升煮，更取三升，分三服，取快利。（《肘後》有紫葛、甘草、無通草。治惡肉惡脈、惡核風結腫氣痛。《要籍喻義》有黃 、甘草、芒硝各六分。《千金翼》雲︰未瘥，中間常服佳。與小兒篇方小異）。
治癰疽發背方。
黃蓍 甘草 黃芩 芍藥 麥冬（各三兩） 當歸 人參 石膏 川芎 半夏（各二兩） 生薑 大棗
上十四味 咀，以水一斗二升，先煮取竹葉，取一斗，去滓，納藥，煮取三升，分四服，相去如人行二十裡久，日三夜一。
黃 川芎 大黃 黃連 芍藥 莽草 黃芩 梔子仁（等分
上八味治下篩，雞子白和如泥，塗故帛上，隨腫大小敷之，干則易。若已開口，封瘡上，須開頭令歇氣。
治癰腫不能潰，困苦無賴方。
王不留行子（三合，《千金翼》作一升） 龍骨 當歸（各二兩） 野葛皮（半分） 乾薑 桂心（各一兩） 栝蔞根（六分）
上七味治下篩，食後溫酒服方寸匕，日三。以四肢習習為度，不知稍加之，令人安穩，不》雲︰治癰疽及諸雜腫已潰，皆服之。）
治癰疽發背，婦人乳癰、諸癤未潰者，便消不消者，令速潰疾愈方。
木占斯 人參 乾薑（一雲乾地黃） 桂心 細辛 濃朴 敗醬 防風 栝蔞根 桔梗 甘草（各一兩）
上十一味治下篩，酒服方寸匕。藥入咽覺流入瘡中。若癰疽灸之不能發壞者，可服之。
未壞者去敗醬。已發膿者，納敗醬。服藥日七八，夜二三，以多為善。若病在下，當膿血出，此為腸癰也。病在裡痛者，服此即不痛。長服治諸瘡及疽痔，已潰便早愈，醫人不知用此藥。發背無有治者，若始覺背上有不好處而渴者，即勤服之。若藥力行，覺渴止便消散。若雖已壞，但日夜服勿住藥，腫自消散不覺。欲長服者，當去敗醬。婦人乳癰，宜速服此。一方無桂心，名木占斯散，主癰疽堅結。若已壞者，速愈。未壞者，使不成癰便消。（張文仲無桂心。劉涓子云︰此是華佗方）。
治大瘡熱退，膿血不止，瘡中肉虛疼痛方。
防風 茯苓 白芷 桔梗 遠志 甘草 人參 川芎 當歸 黃耆 （各一兩） 濃朴（二兩） 桂心（二分） 附子（二枚） 赤小豆（五合，酒浸熬之）
上十四味治下篩，酒服方寸匕，日三夜一。
治癰疽發背方。
豬蹄（一具，治如食法） 黃耆 黃連 芍藥（各三兩） 黃芩（二兩） 薔薇根 野狼 牙根（各八兩）
上七味 咀，以水三斗，煮豬蹄令熟，澄清取二斗，下諸藥，煮取一斗，去滓，洗瘡，一食頃，以帛拭乾，貼生肉膏，日二。如痛加當歸、甘草各二兩。
又方 治癰疽發十指，或起膀胱，及發背後生惡肉者方。
豬蹄（一具，治如食法） 當歸 芎 芍藥 大黃 黃芩 獨活 莽草（各一兩）
上八味 咀，以水三斗，煮豬蹄取八升，去滓，納諸藥，取四升，去滓，漬瘡兩食頃洗，拭乾敷麝香膏。
治癰疽及發背諸惡瘡，去惡肉方。
麝香 茹（一作真珠） 雄黃 礬石（各一兩）
上四味治下篩，以豬膏調和如泥塗之，惡肉盡止，卻敷生肉膏。
大黃 川芎 莽草 真珠 雌黃 附子（生用各一兩） 白蘞 礬石 黃芩 茹（各二兩） 雄黃（半兩）
上十一味 咀，以豬脂一升半，煎五六沸，去滓，納 茹、礬石末，攪調敷之瘡中，惡肉盡乃止。
治癰腫，惡肉不盡者方︰蒴 灰 鍛石（《肘後》作白炭灰）
上二味各淋取汁，合煎如膏，膏成敷之，食惡肉，亦去黑子。此藥過十日不中用。
又方 生地黃汁煎如膠，作餅子貼之，日四五度。
食惡肉散方。
漆頭 茹 硫黃 丹砂 麝香 馬齒礬 雄黃 雌黃 白礬（各二兩）
上八味治下篩，以粉之，吮食惡肉。（《翼方》敷貼，無白礬、雌黃，有藜蘆。雲︰亦作膏和敷之，又處療癰疽篇無丹砂。《廣濟方》療癰腫膿潰，瘡中有紫肉，破不消，以此散摻或內蝕之）。
茹 礬石 雄黃 硫黃（各二分
上四味治下篩，納瘡中，惡肉盡即止，不得過好肉。
治癰疽、發背壞後生肉方。
生地黃（一斤） 辛夷（二兩） 獨活 當歸 大黃 黃耆 川芎 白芷 芍藥 黃芩 續斷（各一兩） 薤白（五兩）
上十二味 咀，以臘月豬脂四升，煎取白芷、黃下之，去滓，敷立瘥。
又方 乾地黃（三兩） 甘草 當歸 白芷 蓯蓉 蜀椒 細辛（各二兩） 烏喙（六分，生用） 蛇銜（一兩） 薤白（二十莖）
上十味 咀，以醋半升漬一宿，次日以豬膏三斤，煎令沸三上三下，膏成塗之，立瘥
治癰疽金瘡敗壞者方。
蛇銜 當歸（各六分） 乾地黃（三兩） 黃連 黃耆 黃芩 大黃 續斷 蜀椒 芍藥 白芨 川芎 莽草 白芷 附子 甘草 細辛（各一兩） 薤白（一把）
上十八味 咀，醋漬二宿，以臘月豬脂七升煎，三上三下，醋盡下之，去滓，取敷，日二夜一。（崔氏有大戟、獨活各一兩，無地黃、黃耆、黃連、續斷、白芨、川芎、白芷、甘草）。
治熱毒氣卒腫，痛結作核，或似癰癤而非使人頭痛、寒熱氣急者，數日不除殺
青木香 藿香 薰陸香 沉香 丁香（各二兩）
上五味 咀，以水五升，煮取二升，分三服。不瘥更作，並以滓敷腫上。（《千金翼》以麝香代藿香）。
下之之方。
漏蘆 白芨 黃芩 麻黃 白薇 枳實 升麻 芍藥 甘草（各二兩） 大黃（三兩）
上十味咀，以水一斗，煮取三升，分為三服，快下之，無藥處單用大黃亦得。（《肘後》雲︰治癰疽、丹疹、毒腫、惡肉。《千金翼》無白薇。劉涓子無芍藥，有連翹，治時行熱毒變作赤色，癰疽、丹疹、毒腫及目赤痛生障翳。若熱盛者，可加芒硝二兩。《經心錄》無白薇，作知母、犀角、芒硝各二兩）。
丹參 蒴 莽草 蜀椒 躑躅（各二兩） 秦艽 獨活 白芨 牛膝 菊花己（各一兩）
上十二味 咀，以醋二升，漬一宿，夏半日。如急用便煎豬脂四升，煎令醋氣歇，慢火煎，去滓，用敷患處，日五六度。（《肘後》雲︰用防風不用防己，治惡肉、惡核、瘰、風結諸腫。雲︰此膏亦可服）。
治氣痛方。
淡竹瀝（一升） 射干 杏仁 獨活 枳實 白朮 防己 防風 秦艽 芍藥 甘草 茵芋茯苓 黃芩 麻黃（各二兩）
上十五味 咀，以水九升，煎取半，下竹瀝，取三升，分四服。
白薇 防風 射干 白朮（各六分） 麻黃 秦艽 當歸 防己 烏頭 青木香 天門 冬枳實 獨活 葳蕤 山茱萸（各四分） 柴胡 白芷（各三分） 莽草 蜀椒（各
上十九味治下篩，以漿水服方寸匕，日三，加至二匕。
治氣腫痛方︰
上用蒺藜子一升，熬黃為末，以麻油和如泥，炒令焦黑，敷故熟布上，如腫大小，勿開孔貼之。無蒺藜以赤小豆為末，和雞子如前敷，乾即易，妙。
治赤色腫，有尖頭者方。
藜蘆（二分） 黃連 礬石 雄黃 松脂 黃芩（各八分）
上六味為末，以豬脂三升煎令熔，調和敷上 癬頭瘡極效。又治淺瘡，經年抓搔癢處成孔者。
治癰排膿止痛，利小便方。
瞿麥（一兩） 芍藥 桂心 赤小豆（酒浸熬） 麥門冬 川芎 黃耆 當歸 白蘞（各二兩）
上九味為末，先食，酒下方寸匕，日三。
（《翼方》有細辛、苡仁、白芷，不用桂心、麥門冬、白蘞，治諸癰潰及未潰瘡中疼痛，膿血不絕而不可忍者）。
治癰腫令自潰，長肉方。
薏苡仁 桂心 白蘞 當歸 蓯蓉 乾薑（各二兩）
上六味治下篩，先食，溫酒服方寸匕，日三夜二。
治癰疽潰後膿太多，虛熱方。
黃 麥門冬（各三兩） 生薑（四兩） 五味子（四合） 川芎 茯苓 桂心（各二兩） 大棗（二十枚）
上八味 咀，以水一斗半，煮取四升，分六服。（《翼方》有遠志、人參、當歸各二兩，甘草六兩）。
治凡是癰疽，皆宜服之方。
赤小豆（醋浸一升，熬） 人參 甘草 瞿麥 當歸 豬苓 黃芩（各二兩） 白蘞 薏仁黃（各三兩） 防風（一兩） 升麻（四兩）
治癰疽膿血內漏，諸漏敗壞，男發背女乳房及五痔，皆宜服之方。
皮 蜂房（各一具） 地榆 附子 桂心 當歸 續斷（各五分） 乾薑 蜀椒本（各四分） 濃朴（六分）
上十一味治下篩，空腹以酒服方寸匕，日三，取瘥。加斑蝥七枚，益良。
凡患腫，皆因宿熱所致，須服冷藥，瘥後有患冷利不止者方︰
人參 龍骨 赤石脂 甘草 乾薑（各二兩） 附子（一枚）
上六味 咀，以水八升，煮取二升半，分三服。
治表裡俱熱，三焦不實，身體生瘡及發癰癤。大小便不利方。
梔子仁（二七枚） 芒硝（二兩） 黃芩 甘草 知母（各三兩） 大黃（四兩）
上六味 咀，以水五升煮減半，下大黃，取一升八合，去滓，納芒硝，分三服。
治年四十已還強壯，常大患熱，發癰疽無定處，大小便不通方（劉涓子名大黃芒硝（一兩） 升麻 黃芩（各二兩） 大黃（三兩） 梔子仁（五兩）
上五味 咀，以水五升，煮取二升四合，去滓，下芒硝，分四服，快利即止。
凡壯熱人能長服之，終身不患癰疽，令人肥悅耐勞苦方。
乾地黃（五兩） 芍藥 甘草 桂心 黃耆 黃芩 遠志（各二兩） 石斛 當歸 大黃（各三
上十五味為末，蜜丸如桐子大，酒服十丸，日三，加至二十丸。
又方 治虛熱消瘡癤方。
乾地黃（四兩） 大黃（六兩） 芍藥 王不留行 茯苓 甘草 遠志 麥門冬 人參 升麻黃芩（各三兩） 桂心（六兩）
上十二味為末，蜜和丸如梧子大，酒服十丸，日三，加至二十丸，久服令人肥健。
一方有枳實三兩（《外台》無甘草、遠志、麥門冬、人參、升麻、黃芩）。
又方 治虛勞客熱，數發癰腫瘡癤，經年不除方。
乾地黃（四兩） 黃耆 黃芩 大黃 黃連 澤瀉 細辛（各三兩） 甘草 桂心 芍藥 茯苓 乾漆（各二兩） 人參（一兩） 天冬（五兩）
上十四味為末，蜜丸如梧子大，酒服十丸，日三夜一，加至二十丸。久服延年，終身不發癰疽。凡方中用大黃薄切，五升米下蒸熟，曝乾用之，熱多倍大黃。（《要籍喻義》不用澤瀉）。
補虛除熱，散乳石毒癰癤痔疾，悉宜服之方。
生地黃隨多少，三搗三壓，取汁令盡，銅器中，湯上煮，勿蓋覆令泄氣，得減半，出之，布絞去粗滓，再煎令如餳，丸如彈丸許，酒服，日三，勿加，百日癰疽永不發。
治虛勞，輕身益氣，令人有力，一切癰疽永不發方。
枸杞三十斤銼，葉生至未落可用莖，葉落至未生可用根，以水一石，煮取五斗，去滓澱，將滓更入釜與水依前，煮取五斗，並前澄清去澱，釜中煎，取二斗許，更入小銅鍋子煎如餳止，或器盛。重湯煮更好。每日旦服一合半，日再，漸加。
治風濕體痛，不能飲食，兼癰疽後補虛羸方︰
薔薇根 枸杞根（各一百斤） 生地黃 食蜜（各十斤）
上四味 咀，先以水煮二根令味濃，取二斛去澱，次納地黃煮令爛，絞去滓，微火煎令如粥，次納蜜和令相得，每食後服如彈丸許。
拓腫方︰
大黃 黃芩 白蘞 芒硝（各三分）
上四味 咀，以水六升，煮取三升汁，以故帛四重蘸汁中，以拓腫處，乾即易之，無度數，晝夜為之。
又方 青木香 犀角 大黃 梔子仁 紫檀香 升麻 黃芩 羚羊角 黃連 甘草 芒硝 射干 黃柏 白蘞（各二兩） 地黃汁（五合） 麝香（二分研入）
上十六味 咀，以水五升，煮取二升少冷，以故帛兩重蘸湯中，拓腫處，乾即易之，日夜數百度。
又方 治頸項及胸背有大腫赤發，即封之令不成膿方。
朴硝（五兩） 香豉 生地汁（各半斤）
上三味合搗，煮令地黃爛熟，敷腫處，濃二分，日三四易，至瘥止，此兼治一切腫。
又方 治癰腫痛煩悶方。
用生楸葉十重貼之，以帛裹令緩急得所，日二易。止痛兼消腫蝕膿，甚良，勝於他物。
如冬月先收乾者，臨用時以鹽潤之。亦可薄削楸皮用之。
又方 治大人小兒癰腫方。
用生豬腦子敷紙上貼之，乾則易之，日三度。
又方 芥子為末，湯調，敷紙上貼之。（《千金翼》以豬膽和塗之）。
又方 白薑石末，蒜和搗，敷上。
又方 搗馬鞭草，敷上即頭出。
灸兩足大□趾歧中立瘥，仍隨病左右。
治癰始覺腫令消方︰
大黃 通草 葶藶 莽草（各等分）
上四味為末，以水和敷上，乾則易之。
又方 以莨菪末，三指撮，水和服之，日三。神良。
治癰方︰
以芫花為末，膠和如粥敷之。
治癰疽發腹背陰匿處，通身有數十癰者方︰
取干牛屎燒灰，治下篩，以雞子白調塗之，干複易。
若已結膿使聚長方︰
栝蔞根為末，苦酒和敷，燥複易，赤小豆亦佳。
治癰有膿令潰方︰
用雞羽三七枚燒末，服之即潰。
又方 人乳和面敷上，比曉膿血盡出，不用手近。
治癰腫發背初作，及經十日以上，腫赤 熱毒氣盛，日夜疼痛，百藥不效方︰
雞子（一枚） 新出狗屎（如雞子大）
上二味攪和，微火煎令稀稠得所，捻作餅子，於腫頭堅處貼之，以紙貼上，以帛抹之，時時看視，覺餅子熱即易，勿令轉動及歇氣，經一宿定。如多日患者，三日貼之，一日一易，至瘥止。此方穢惡不可施之貴勝，然其愈疾一切諸方皆不可及，自外諸方還複備員設儀注而已。學人當曉此方，以備諸急爾。
治諸漏惡瘡，一十三般疔腫，五色游腫，癰癤毒熱，狐刺蛇毒，狂犬蟲野狼六畜所傷不可識者，二十年漏金瘡，中風，皆以此膏貼之，惡膿盡即瘥。止痛生肌，一貼不換藥，惟一日一度拭去膏上膿再貼之，至瘥止。
生烏麻油（一斤） 黃丹（四兩） 蠟（四分）
上三味，以臘日前一日從午，納油銅器中微火煎至明旦，看油減一分，下黃丹消盡，下蠟令沫消，藥成，至午時出。惟男子合之。毋令小兒、女子、六畜等見。
治諸腫貼方︰
紫葛（十分） 大黃（五分） 青木香（一分） 元參 白蘞 黃芩 黃連 榆白皮 升麻 由跋
上十一味治下篩，以生地黃汁和如泥，敷腫上，干則易。無地黃汁以米醋和之。
治癰腫方。
松脂（一斤半） 豬脂（一合半） 黃芩 黃連 黃耆 大黃 當歸 芍藥 川芎
上八味 咀，合二脂，微火煎，三上三下，綿絞去滓，火炙敷紙上，隨腫大小貼之，日三易，即瘥。
又方 松脂（一斤） 豬脂（半斤） 白蠟（四兩） 大黃（一兩） 黃芩 黃連 黃柏 當歸 芍藥 川芎 細辛 白芷 防風 莽草 白蘞（各半兩）
上十五味 咀，先煎二脂、白蠟令烊，次納諸藥，煎三上三下，以綿及布絞，注水中為餅，取少許火炙之，敷油紙上貼瘡處。（《翼方》有黃 一兩）。
治癰疽痔漏，惡瘡、膿血出，皆以此方導之。
生梧桐白皮 生桑白皮 生柏白皮 生青竹茹 生龍膽草（各五兩） 蜂房 皮 蛇蛻皮（各一具） 雄黃 雌黃（各一兩） 蜀椒 附子 川芎（各五分）
上十三味 咀，以三年苦酒二斗浸一宿，於炭火上炙乾搗，下細篩，以豬脂二升半，微火煎令相得如飴，以新白瓷器盛著水中，隨病深淺敷之，並以清酒服如棗核大，日一。
治癰疽、痔漏、惡瘡、婦人妒乳、漆瘡方︰
野葛 芍藥 薤白 當歸 通草（各二分） 附子（一分）
上六味 咀，醋浸半日，先煎豬脂八合，令煙出，納亂髮二分令消盡，下之待冷，又納松脂八分，蠟二分，更著火上和，次納諸藥煎令沸，三上三下，去滓，以故帛敷藥貼腫上，乾即
治諸色癰腫、惡瘡瘥後有瘢痕方。
安息香（一作女萎） 礬石 野狼毒 羊躑躅 烏頭 附子 野葛 白芷 烏賊骨 皂莢 天雄 芍藥 川芎 赤石脂 大黃 當歸 莽草 石膏 乾地黃 地榆 白朮 續斷 鬼臼 蜀
上二十六味搗末，用成煎豬脂四斤，和煎，三上三下，以好鹽一大匙下之，膏成須服者，與服。須摩者，與摩，勿近目處。忌妊娠人。若滅瘢，以布揩令傷敷之。若鼻中息肉，取如大豆納鼻中。如瘀血者，酒服如棗核大。痔漏者，以綿裹如梅子大納下部。中風者，摩患上取瘥。崩中亦納之。其滅瘢，取少許和鷹屎白敷之，取臘日合之神效。（《翼方》有 石一兩）。
治膿潰後，瘡不合方︰
燒鼠皮一枚為末，敷瘡孔中。
又方 熟嚼大豆敷之。
又方 炒烏麻令黑熟搗，敷之。
又方 牛屎敷之，乾即易。
又方 燒破蒲蓆灰，臘月豬脂和，納孔中。
治癰癤久不瘥方︰
用馬齒菜搗汁煎，敷之。
治癰潰後膿不斷，及為諸物刺傷瘡不瘥方︰
石硫黃粉
上一味，取箸一莖， 碎頭，少濕，納硫黃中以刺瘡孔，瘡瘥為度。
治癰肉中如眼，諸藥所不效者方︰
取附子削令如棋子安腫上，以唾貼，以火炙之，令附子欲焦，複唾濕，以火炙之，如是三度，令附子之熱氣徹內即瘥。此法極妙。
治癰有堅如石核者，複大色不變，或作石癰方。
粗理黃石（一斤） 鹿角（半斤燒） 白蘞（三兩）
上三味，以醋五升，燒石赤納醋中不限數，以醋減半止，細搗末，以餘醋和如泥，濃敷之，乾即易，取消止，盡更合。諸漏及瘰癧，其藥悉皆用之。仍火針針頭破敷藥。又單磨鹿角、半夏末和敷之，不如前方佳也。
治石癰堅如石，不作膿者方︰
生商陸根熟搗敷之，乾即易，取軟為度。
又治濕漏諸癰癤。
又方 蜀桑根白皮陰乾搗末，烊膠，酒和藥敷腫，根即拔。
又方 莨菪子為末，醋和敷瘡，根即拔。
又方 蛇蛻皮貼之，經宿便瘥。
又方 櫟子一枚，以醋於青石上磨之，以塗腫上，干更塗，不過十度，即愈。
又方 樑上塵 葵根莖灰（等分）
上二味以醋和敷之，即瘥。
又方 當上灸百壯，石子當碎出。如不出，益壯數乃佳。凡發腫至堅有根者，名曰石癰。
治惡毒腫或著陰卵，或著一邊，疼痛攣急，引小腹不可忍者，一宿殺人方︰
取茴香草搗汁，飲一升，日三四服，滓敷腫上。冬月闕生者，根亦可用。
治風勞毒腫，疼痛攣急，或牽引小腹及腰髀痛方︰
用桃仁一升研，以酒三升攪和，頓服之。濃衣被蓋令汗，不過三劑瘥。
治腳腫向上至腹，即殺人者方︰
用赤小豆一斗，以水三斗煮令爛，出豆以汁浸腳至膝，每日一度，瘥止。若已入腹不須浸，但煮豆食之。忌鹽菜米麵等。渴飲汁，瘥乃止。
治毒腫無定處，或赤色惡寒，或心腹刺痛煩悶者，此是毒氣深重所致方︰
麻子 赤小豆（各五升） 生商陸（三升） 附子（二兩） 射干（三兩） 升麻（四兩）
上六味 咀，以水四斗，先煮四味，取二斗半，去滓，次研麻子碎，和汁煮一沸，去滓，取汁煮豆爛，其汁每服五合，日二夜一。當利小便為度，腫退即瘥，並食豆。
治一切腫毒，疼痛不可忍者方︰
取蓖麻子熟搗，敷之即瘥。
治諸瘡著白痂複發方︰
大蒜 鼠屎 香墨（等分）
上三味為末，敷之日三。
治癤子方︰
凡癤無頭者，吞葵子一枚，不得多服。
又方 生椒末 釜下土（等分）
上二味為末，醋和塗之。（《翼方》有曲末，為三味）。
又方 狗頭骨 蕓薹子（等分）
上二味為末，醋和敷之。
又方 以鼠粘根葉貼之。
又方 雀屎水和敷之。
又方 燒葛蔓灰封上，自消。牛糞灰封之亦佳。
（論一首 方十五首）
論曰︰凡發背皆因服食五石寒食更生散所致，亦有單服鐘乳而發者，有上世服之者，其候率多於背兩胛間。初起如粟米大，或痛或癢，仍作赤色。人初不以為事，日漸長大，不過十日遂至於死。其臨困之時，已闊三寸，高一寸，瘡有數十孔，以手按之，諸孔中皆膿出。
尋時失音，所以養生者，小覺背上癢痛有異，即火急取淨土水和如泥，捻作餅子，濃二分，闊一寸半，以粗艾大作炷，灸泥餅子貼著瘡上灸之，一炷一易餅子。若粟米大時，可灸七餅即瘥。如榆莢大，灸七七餅炷即瘥。如錢大，可日夜灸之，不限炷數，仍服五香連翹湯。（方見本卷癰疽門中。）及鐵漿諸藥攻之乃愈。又法，諸發背未作大膿，可以冷水射之，浸石令冷熨之，日夜不住，瘥止。此病忌面酒五辛等。亦有當兩肩上發者。
凡服石人，皆須勞役四體無令自安，如不爾者，多有發動。亦不得隨便恣意取暖，稱已適情，必須遺欲以取寒凍。雖當時不寧，於後在身多有所益，無發動之慮耳。
凡腫起背胛間，頭白如黍粟，四邊相連，腫赤黑，令人悶亂，即名發背也。禁房室、肉酒、面蒜。若不灸治，即入內殺人。若灸當瘡上七八百壯。有人不識，多作雜腫治者皆死。
治發背及癰腫已潰未潰方︰
用香豉三升少與水和，熟搗成如薄泥，依腫作餅子，濃三分以上，有孔勿覆孔中，布豉餅以艾列其上灸之使溫，溫而熱勿令破肉，如熱痛即急易之，患當減，快得安穩，一日二度灸之。如先有瘡孔，孔中得汁出瘥。
治癰疽發背已潰、未潰及諸腫毒方︰
栝蔞根 榆白皮 胡燕窠 鼠坌土（各等分）
上四味為末，以女人月經衣水洗，取汁和如泥封腫上，乾即易。潰者，四面封之，已覺即封，從一日至五日令瘥。
治發背，背上初欲結癰方︰
大黃 升麻 黃芩 甘草（各三兩） 梔子（三七枚）
上五味 咀，以水九升，煮取三升，分二服，取快利便止，不利更進。
治癰疽發背已潰，排膿生肉方。
當歸 桂心（各二兩） 人參 川芎 濃朴 防風 甘草 白芷 桔梗（各一兩）
上九味治下篩，酒服方寸匕，日三夜二。未瘥更服勿絕。（《外台》無防風、甘草、白芷）
又方 治癰疽發背方。
蜀椒 乾薑 黃芩 人參（各二分） 桂心（一分） 白蘞 甘草 附子 防風（各一兩）川芎（二兩） 小豆（一合半）
上十一味治下篩，酒服方寸匕，日三夜二。
治癰疽發背及小小瘰癧方。
李根皮（一升） 栝蔞根 半夏（各五兩） 通草 白蘞 桔梗 濃朴 黃芩 附子（各一兩） 甘草 當歸（各二兩） 葛根（三兩） 桂心 芍藥（各四兩） 川芎（六兩）
上十五味治篩，酒服方寸匕，日三。瘡大困者，夜再服之。曾有人患骨從瘡中出，兼有三十餘癰癤，服此散瘥。
治髮背癰腫，經年瘥後複發，此因大風或結氣在內，經脈閉塞至夏月以來出攻於背，久不治，積聚作膿血為瘡內漏方。
山茱萸 五味子 茯苓 乾薑（各一分） 甘草 石斛 人參 桂心 芍藥（各三分） 巴戟天 麥門冬 乾地黃 肉蓯蓉 遠志（各八分） 當歸 石韋 川芎（各四分） 附子（二分）地膽
上二十味治下篩，酒服方寸匕，日三夜一。稍加之。長服終身不患癰癤。
治髮背方︰
用亂髮灰，酒服方寸匕，亦治瘭疽。
又方 豬脂敷上，日四五度，亦治發乳。（《救急方》雲︰取豬羊脂切作片，冷水浸貼上，暖易之，五六十片，瘥。若初貼，少許即寒，寒定好眠甚妙）。
又方 三年醋滓，微火煎令稠，和牛脂敷上。
又方 豬狗牙燒灰，醋和敷上，日三四易。
又方 燒古蚌灰，以雞子白和敷之，日三易。
又方 飲鐵漿二升，取利，（見本論中）。
又方 蛇頭灰醋和敷，日三易。
又方 燒鹿角灰，醋和敷之，日四五易。
（論一首 方三十八首）
論曰︰丹毒，一名天火，肉中忽有赤如丹塗之色，大者如手掌，甚者遍身有癢有腫，無定色。有白丹者，肉中腫起，癢而複痛，微虛，腫如吹狀，癮疹起也。有雞冠丹者，赤色而起，大者如連錢。小者如麻豆粒狀，肉上粟粟如雞冠肌理也，一名茱萸丹。有水丹者，由遍體熱起，遇水濕搏之結丹，晃晃黃赤色，如有水在皮中，喜著股及陰處。此雖小疾，不治令人至死。
升麻 白薇（《肘後》作白蘞） 漏蘆 連翹 芒硝 黃芩（各二兩） 蛇銜 枳實（各三兩） 蒴 （四兩） 梔子（四十枚）
上十味微搗，以水三升，浸半日，以豬膏五升煎，令水氣盡，去滓，膏成敷上。諸丹皆用之，及熱瘡腫上，日三。（《經心錄》無枳實，以治諸毒腫）。
治丹毒方。
升麻 漏蘆 芒硝（各二兩） 黃芩（三兩） 蒴 （五兩） 梔子（二十枚）
上六味 咀，以水一斗浸良久，煮取七升冷，以故帛染汁拓諸丹毒上，常令其濕，拓後須服飲並漏蘆湯方，並見前癰腫條中，服之立瘥。（《短劇》用治丹疹，赤毒腫）。
丹方︰
水苔 生蛇銜 生地黃 生菘菜（即芸苔） 蒴 菜 慎火草 五葉藤 豆葉 浮萍
以上取一味，單搗塗之。
大黃 梔子 黃芩 芒硝
以上取一味，下水和用。
上十三味或搗成末，單用一味立瘥。
又方 凡天下極冷，無過於藻菜，但有患熱毒腫並丹等，取渠中藻菜細切，熟搗敷之，濃三分，乾即易。
治諸丹神驗方︰
以蕓薹菜熟搗，濃封之，隨手即消。餘熱氣未愈，但三日內封之，瘥止。縱干亦封之不歇，以絕本。余以貞觀七年三月八日於內江縣飲多，至夜睡中覺四體骨肉疼痛，至曉頭痛目眩，額左角上如彈丸大腫痛，手不得近，至午時至右角，至夜諸處皆到，目遂閉合不得開，幾致殞斃，縣令周公以種種藥治不瘥，經七日餘，自處此方，其驗如神，故疏之以傳來世雲耳。
治五色油丹方（俗雲油腫，若犯者多致死，不可輕之）︰
縛母豬枕頭臥，甚良。
又方 牛屎塗之，乾即易。
治赤流腫丹毒方︰
取榆根白皮為末，雞子白和敷。（《翼方》又用雞子白和蒲蓆灰敷）。
又方 搗大麻子，水和敷之。
又方 煎羊脂摩之，得青羊脂最良。（《集驗》雲︰治人面目身體卒赤黑丹起，如疥狀，不治日劇遍身，即殺人也）。
治小兒丹毒方︰
搗馬齒莧一握，取汁飲，以滓敷上。
又方 搗赤小豆五合，水和取汁，飲一合良。滓塗五心。
又方 濃煮大豆汁塗之良，瘥後亦無瘢痕。
又方 臘月豬脂，和釜下土敷之，乾即易。
治小兒五色丹方︰
用豬槽下爛泥敷之，乾即易（《集驗》治卒赤黑丹）。
又方 搗蒴 葉敷之。
又方 服黃龍湯二合，並敷患上佳。
治小兒白丹方︰
燒豬屎灰，以雞子白和敷之良。
治小兒赤丹方︰
搗蕓薹葉，汁服三合。滓敷上良（《翼》雲︰蕓薹末以雞子白和塗之）。
治小兒赤丹斑駁者方︰
以唾和胡粉，從外向內敷之。
又方 銅鐵屎，以豬脂和敷之。
又方 以屋塵，臘月豬脂和敷之。
治小兒火丹赤如朱，走皮中方︰以醋和豉研敷之。
又方 鯉魚血敷之，良。
又方 搗荏子敷之。
又方 豬屎水和，絞取汁，服少許良。
治小兒天火丹，肉中有赤如丹色，大者如手，甚者遍身，或痛或癢或腫方︰
赤小豆二升為末，以雞子白和如薄泥敷之，乾即易便瘥。一切丹並用此方皆瘥。
又方 生麻油塗之。
治小兒骨火丹，其瘡見骨方︰
搗大小蒜，濃敷之，著足踝者是。
治小兒殃火丹毒，著兩脅及腋下者方︰
用伏龍肝為末，油和敷之，干則易。若入腹及陰，以慎火草取汁用之。
治小兒尿灶丹，初從兩股起及臍間，走入陰頭，皆赤色者方︰
桑白皮切二升，以水二升，煮取汁，浴之良。
又方 燒李根為灰，以田中流水和，敷之良。
治小兒朱田火丹，病一日一夜即成瘡，先從背起，漸至遍身，如棗大正赤色者方。
濃煮棘根汁洗之。已成瘡者，赤小豆末敷之。未成瘡者，雞子白和小豆末，敷之。
治小兒天灶火丹，病自髀間起，小兒未滿百日，陰頭赤腫血出方︰
伏龍肝搗末，以雞子白和敷之，日三良。
又方 鯽魚肉（銼五合） 赤小豆末（三合）
上二味和搗，少水和，敷之良。
治小兒野火丹，病通身皆赤者方︰
用油塗之。
治小兒茱萸丹，病初從背起，遍身如細纈，一宿成瘡者方︰
用赤小豆為末，以粉之。如未成瘡者，雞子白和敷之。
治小兒廢灶火丹，初從足趺起，正赤色者方︰
以棗根煮汁，沐浴五六度良。
（論一首 方二十九首 灸法一首）
論曰︰《素問》雲︰風邪客於肌中則肌虛，真氣發散又被寒搏，皮膚外發腠理開毫毛，淫氣妄行之則為癢也。所以有風疹瘙癢，皆由於此。又有赤疹者，忽起如蚊蚋啄，煩癢極者，重沓壟起，搔之逐手起。又有白疹者，亦如此。赤疹熱時即發，冷即止。白疹天陰冷即發。
白疹宜煮礬石汁拭之，或煮蒴，和少酒以浴之良。（姚氏以治赤疹。或煮石南汁拭之良，餘一切如治丹方法。）
治六十四種風，淫液走入皮中如蟲行，腰脊強直，五緩六急，手足拘攣，癮疹搔之作瘡，風屍身癢，卒面目腫起，手不得上頭，口噤不能言方（方見第八卷風懿篇中。此方但是癮疹，悉服之瘥）。
治風瘙癮疹，心迷悶亂方︰
天雄 牛膝 桂心 知母（各四分） 栝蔞根 白朮（各五分） 防風（六分） 人參 乾薑 細辛（各三分）
上十味為末，酒服半錢匕，加至一匕為度。
治瘙癢皮中風虛方︰
枳實（三升） 松葉（切一升） 獨活 蓯蓉 黃耆 秦艽（各四兩） 丹參 蒴 （各五兩）
上八味 咀，以酒二斗浸六宿，每服二合，日二，稍加之。
又方 大豆三升，酒六升，煮四五沸，每服一盞，日二。
又方 牛膝為末，酒下方寸匕，日三。並治骨疽癩病及 。
又方 芥子為末，漿服方寸匕，日三。
又方 白朮為末，酒服方寸匕，日三。
治小兒患癮疹入腹，體腫強而舌乾方︰
蕪菁子為末，酒服方寸匕，日三。
治風瘙癮疹方︰
白朮（三兩） 戎鹽 礬石（各半兩） 黃連 黃芩 細辛 芎 茵芋（各一兩）
上八味 咀，以水一斗，煮取三升洗之，日三，良。
又方 馬藺子 蒴 礬石 茺蔚子 蒺藜子 茵芋 羊桃 扁竹（各二兩）
上八味 咀，以漿水二斗，煮取一斗二升，納礬石洗之，日三。
又方 蒴 防風 羊桃 石南 茵芋 芫花 蒺藜 礬石（各一兩）
上八味 咀，以漿水一斗，煮取五升，去滓，納礬石令小沸，溫浴之。
又方 蛇床子（二升） 防風（二兩） 生蒺藜（二兩）
上三味 咀，以水一斗，煮取五升拭患上，日三五遍。
治癮疹癢痛方︰
大黃 升麻 黃柏 當歸 防風 芍藥 黃芩 青木香 甘草（各二兩） 楓香（五兩）芒硝（一兩） 地黃汁（一升）
上十二味 咀，以水一斗，煮取三升半，去滓，下芒硝令消，帛染拓病上，一炊久，日四五度。
治舉體癢痛如蟲嚙，搔之皮便脫落作瘡方︰
蒺藜子（三升） 蛇床子 茺蔚子（各二升） 大戟（一斤） 大黃（二兩） 礬石（三兩） 防風（
上七味 咀，以酒四升，水七升，煮取四升，去滓，納礬石，以帛染拭之。
治風瘙腫瘡癢在頭面，拓洗方︰
大黃 芒硝（各一兩） 莽草（半兩，一雲甘草三兩） 黃連（一兩半） 黃芩（二兩） 蒺藜子（五合）
上六味 咀，以水七升，煮取三升，去滓，下芒硝，以帛染拓洗之，日一度，勿近
治身體赤癮疹而癢，搔之隨手腫起方︰莽草（半兩） 當歸 芎 大戟 細辛 芍藥 芫花 川椒 附子 躑躅（各一兩） 豬膏（二升半）
上十一味 咀，酒漬一宿，豬膏煎之，候附子色黃膏成，去滓，敷病上，日三。
治風熱赤疹，搔之隨手作瘡方。
青羊脂（四兩） 甘草 芍藥（各三兩） 寒水石 白芷 白芨 黃芩 防風 黃耆 升麻（各
上十二味 咀，先以水八升，煮石膏，竹葉，取四升，去滓，浸諸藥，以不中水豬脂二升合煎，膏成敷病上，良。
治癮疹，百療不瘥者方︰黃連（切） 芒硝（各五兩）
上二味以水六升，煮取半，去滓洗之，日四五度。
治風瘙癮疹，心迷悶亂方︰巴豆二兩，以水七升，煮取三升，以故帛染汁拭之。大人小兒以意加減。
又方 礬石二兩為末，酒三升漬令消，以帛染拭病上。
又方 吳茱萸一升，酒五升，煮取一升半，帛染拭病上。
治風瘙癮疹方 酪和鹽熟煮摩之，隨手即消，良。
又方 鍛石淋取汁洗之，良。
又方 白芷根葉煮汁洗之。
治癮疹百療不瘥者方︰景天一升，一名慎火草，細搗取汁敷上，熱炙手摩之，日三度，瘥。
治暴氣在表攻皮上癮疹作瘡方︰
槐枝葉煮洗之。
治小兒患癮，疹八腹，體腫強而舌乾方︰蠶沙二升，水二升煮，去滓，洗之，良。
又方 車前子為末，粉之，良。
又方 鹽湯洗過，以蓼子 敷之。
又方 灸曲池二穴，小兒隨年壯。發即灸之，神良。
（論一首十四條 方九十三首 灸法四首）
論曰︰瘭疽者，肉中忽生點子如豆粒，小者如黍粟，劇者如梅李，或赤、或黑、或青、或白，其狀不定，有根不浮腫，痛傷之應心，根深至肌，經久便四面悉腫，黯熟紫黑色，能爛壞筋骨。若毒散，逐脈入臟殺人。南人名為拓著毒濃肉處，即割去之。亦燒鐵烙之，令焦如炭。或灸百壯。或飲葵根汁，或飲藍青汁，若犀角汁及升麻汁、竹瀝黃龍湯等諸單方治，專去其熱取瘥。其病喜著十指，故與代指相似，人不識之，呼作代指，不急治，亦逐脈上入臟殺人。南方人得之，皆斬去其指。初指頭先作黯，後始腫赤黑黯， 痛入心是也。
代指者，先腫熱痛，色不黯，緣爪甲邊結膿。劇者，爪皆脫落。此謂之代指病也。但得一物，冷藥汁拓漬之佳。若熱盛服漏蘆湯，（方見本卷癰疽門）及拓漬之。敷升麻膏（方見本卷丹毒門）亦可。針去血，不妨洗漬塗膏也。複有惡肉病者，身上忽有肉如赤豆粒，突出便長，推出如牛馬乳，上如雞冠狀，不治自長出不止，亦不痛癢，此由春冬時受惡風入肌脈中，變成此疾，治之宜服漏蘆湯，外燒鐵烙之，日日為之，令焦盡，即以升麻膏敷上，積日乃瘥。
又有赤脈病者，身上忽有赤脈絡起隴聳如死蚯蚓之狀，視之如有水在脈中，長短皆逐脈所處，此由春冬受惡風入絡脈中，其血肉瘀所作也，宜五香連翹湯（方見本卷癰疽門）及竹瀝等治之。刺去其血仍敷丹參膏（方見本卷癰疽門）。亦用白雞屎塗之良。
惡核病者，肉中忽有核累累如梅李核，小者如豆粒，皮肉疼痛壯熱惡寒是也。與諸瘡根瘰結筋相似。其瘡根瘰癧因瘡而生，是緩無毒。惡核病卒然而起有毒，若不治入腹，煩悶殺人，皆由冬月受溫風，至春夏有暴寒相搏，氣結成此毒也。但服五香湯主之（方見本卷癰疽門）。又以小豆末敷之，亦煮湯漬時時洗之，消後以丹參膏敷之，令餘核盡消。凡惡核初似被射工毒無常定處，多惻惻然痛，或時不痛。人不痛者即不憂，不憂則救遲，救遲則殺人，是以宜早防之。尤忌食雞、魚、豬、牛、馬、驢等肉。其疾初如粟米，或似麻子，在肉裡而堅似，長甚速。初得多惡寒，須臾即短氣，取吳茱萸半斤作末，水一升和，絞取汁，頓服，以滓凡□病喜發四肢，其狀赤脈起如編繩，急痛壯熱。其發於足，喜從起至踝，亦如編繩，故云□病也。發於腎，喜著腋之下，皆由久勞熱氣盛為濕涼所折，氣結筋中成此病也。若不急治，其久潰膿，亦令人筋攣縮也。若不消潰，其熱氣不散，多作趺病，漏蘆湯主之。瀉後鋒針數針去惡血，氣針瀉其根，核上敷小豆末，取消為度。又用治丹法治之。又用治癰三味甘草散敷之（無方）。若潰，敷膏散一如癰法。
惡核□病瘭疽等，多起嶺表，中土鮮有，南方人所食雜類繁多，感病亦複不一，仕人往彼深須預防，防之無法，必遭其毒，惟五香湯、小豆散（即麻子小豆散，本卷癰疽門），吳茱萸皆其要藥。
凡附骨疽者，以其無破（《外台》作故）附骨成膿，故名附骨疽。喜著大節解中，丈夫、產婦喜著中，小兒多著脊背。大人急著者，先覺痛不得動搖，按之應骨痛，經日便覺皮肉漸急，洪腫如肥狀是也。小兒才手近便大呼，即是肢節有痛候也。大人緩著者，先覺肌烘烘然，經日便覺痛痺不隨。小兒四肢不能動搖，亦如不隨狀。看肢節解中，若有肌烘烘處，不知是附骨疽。令遍身成腫不至潰，體皆有青黯，大人亦有不別，呼為賊風風腫，不知是疽也。
凡又夏秋露臥，為冷所折，風熱伏結而作此疾。急者熱多風少，緩者風多熱少。小兒未知取風冷，何故而有此疾？由其血盛肌嫩為風折之，即使凝結故也。凡初得附骨疽，即服漏蘆湯下之。敷小豆散得消。可服五香連翹湯（方見本卷癰疽門中）。
凡賊風，其人體卒無熱，中暴風冷，即骨解深痛不廢轉動，按之應骨痛，久即結痛，或結瘰癧，其附骨疽久即腫而結膿，以此為異。若治附骨作賊風，則增益病深膿多。若治賊風作附骨，則加風冷，遂成瘰癧偏枯攣曲之疾也。療之之效，皆在善始耳。此非天下至精，其孰能與於此。若候附骨與賊風為異者，附骨之始，未腫但痛而已。其賊風但痛不熱，附骨則其上壯熱，四體乍寒乍熱，小便赤，大便澀而無汗，若得下卻熱並開發腠理，便得消也。縱不消盡，亦得浮淺近外。凡賊風，但夜痛，骨不可按抑，不得回轉，痛處不壯熱，亦不乍寒乍熱，覺身體索索然，冷欲得熱熨，痛處即小寬，時複有汗出，此為賊風証也。宜針灸熨爆。
服又有風熱毒相搏為腫，其狀先腫上生瘭漿，如火灼處，名曰風熱毒，治之一如丹法。
又有洪燭瘡，身上忽生瘭漿，如沸湯灑。劇者遍頭面，亦有胸脅腰腹腫緩，通體如火湯灼瘭起者是也。治之法，急服漏蘆湯下之，外以升麻膏敷之。其敷升麻膏若無效，一依敷丹方。
凡熱瘡起，便生白膿黃爛，瘡起即淺，但出黃汁名肥瘡。
浸淫瘡者，淺，搔之，蔓延長不止。瘙癢者，初如疥，搔之轉生汁，相連者是也。
瘡者，初作亦如肥瘡，喜著手足，常相對生，隨月生死，痛癢坼裂，春夏秋冬隨瘥劇者是也。
有久癰餘瘡，敗為深疽者，在脛間喜生瘡中水惡露寒凍不瘥，經年成骨疽，亦名瘡。深爛青黑，四邊堅強，中央膿血汁出，百藥不瘥，汁潰好肉處皆虛腫，亦有碎骨出者，可溫赤龍皮湯漬（方見二十三卷腸癰篇）。夏月日日洗，冬月四日一洗。青肉多可敷白茹散（方見本卷癰疽門中）。食去惡肉，可三日一敷之止。後長敷家豬屎散（方見本卷癰疽門），得瘥止。取豬屎燒灰作末如粉，至瘡中令滿，白汁出吮去，隨更敷之瘥止。若更青肉，複著白茹散，如前法家豬屎散取平複。
凡骨疽百藥不瘥者，可瘡上以次灸之，三日三夜便瘥。如瘡不瘥，瘥而複發，骨從孔中出者，名為骨疽，取先死烏雌雞一隻，去肉取骨，熬焦如炭，取三家牛 木刮取屑，三家甑□
治瘭疽秘方︰
射干 甘草 枳實 升麻 乾地黃 黃芩（各八分） 麝香（二分） 前胡（三分） 犀角（六分） 大黃（十分）
上十味 咀，以水九升，煮取三升，下大黃一沸，去滓，納麝，分三服，瘥止。亦不限劑數（《外台》無黃芩）。
治瘭疽著手足肩背、累累如米起色白，刮之汁出，瘥後複發方︰
黃 （六分） 升麻（四分） 款冬花（二分） 附子 苦參（《范汪》無） 赤小豆（各一分）
上六味為末，酒服方寸匕，稍加，日三服。
治瘭疽諸疽，十指頭 赤癢痛方。
白芷 大黃 芎 黃芩 黃連 甘草 細辛 本 當歸 藜蘆 莽草（各一兩）
上十一味 咀，以水二斗，先煮豬蹄一具，取一斗煮藥，取五升浸瘡，即瘥。
又方 灶屋塵 灶突塵 釜下土（各一斤）
上三味合研令勻，以水一斗煮三沸，取汁洗，日三四度。
治瘭疽著手足肩背，忽發累累如赤豆，剝之汁出方︰
又方 剝去瘡痂，以溫醋泔清洗之，以胡燕窠和百日男兒屎如膏，敷之。
又方 臘月糖晝夜連浸數日，乃愈。
鯽魚（一枚，長三寸者） 亂髮（如雞子大） 豬脂（一升）
上三味，煎為膏敷之。
治瘭疽浸淫多汁，日漸大方︰
黃連（二兩） 胡粉 甘草 茹（各二分）
上四味治下篩，以粉瘡上，日三四度。
又方 青木香 滑石 龍骨（各三兩） 胡粉（一兩） 米粉（一升）
上五味為末，稍粉病上，日三。
又方 蕪菁子熬搗碎，帛裹展轉敷上良。
又方 麻子熬作末，摩上良。
又方 酒和面敷之。
又方 以豬膽敷之良。
又方 亂髮灰服方寸匕，日三。亦治發背。
又方 蕓薹菜煮取汁一升服之，並食干熟蕓薹數頓，少與鹽醬。冬月研子，水和服之
又方 枸杞根並葵根葉煮汁，煎令如飴，隨意服之。
治疽潰後方︰
以鹽湯洗拭了，燒皂莢灰粉上，良。
又方 牛耳中垢敷之良。
又方 樑上塵和車 中脂敷之。
又方 生麻油滓，綿裹布瘡上，蟲出。
又方 以沸湯灌瘡中三四遍（湯一作餳）。
治疽似癰而小有異，膿如小豆汁，今日去明日滿者方︰
用蕓薹熟搗，濕布袋盛之，埋熱灰中更互熨之，不過二三度安瘥，冬用乾者。
又方 皂莢煎湯洗瘡拭乾，以柏皮為末敷，勿令作痂。
治風疽方（凡腳 及曲 中癢，搔則黃汁出是也，灸法見後）︰
以青竹筒一枚，徑一寸半，長三尺，中著大豆一升，以糠、馬屎二種燒取火，當竹筒中燒之，以器承兩頭取汁，先以泔清和鹽，熱洗瘡了，即塗豆汁，不過三度，極效。
又方 嚼胡麻敷，以綿裹之，日易神良。
治石疽，狀如痤癤而皮濃方︰
搗穀子敷之。亦治金瘡。
治久癰瘡敗，壞成骨疽方︰
用龍骨末，粉瘡四面，濃二分。以膏著瘡中，日二易。蟲出如發，盡愈。膏方如下。
大蝦蟆（一枚自死者） 亂髮（如雞子大） 豬脂（一斤）
上三味，取二味納脂中煎，略消盡，下待冷，更納鹽一合攪和，充前用。
治瘡久不瘥，瘥而複發，骨從孔中出，名骨疽方︰
以豬膽和楸葉搗，封之。
又方 搗白楊葉末，敷之。
又方 搗蕪菁子敷之，帛裹，日一易。
又方 穿地作坑，口小裡大，深二尺，取干雞屎二升，以艾及荊葉搗碎，和雞屎令可燃火，坑中燒之，令煙出，納疽於坑中熏之，以衣擁坑口，勿泄氣，半日當有蟲出，甚效。
治附骨疽方︰
槲皮燒為末，飲服方寸匕。
又方 新剝鼠皮如錢孔大，貼腫上，即膿出。已潰者，取豬脊上脂，貼之。
治疽卒著五指，筋急不得屈伸方︰
灸踝骨中央數十壯，或至百壯。
治久疽方︰
用鯽魚一枚，破腹勿損，納白鹽於腹中，以針縫之，入銅器中火上煎，令乾作末，敷疽瘡中。無膿者，以豬脂和敷上，小痛毋怪也，十日瘥。
又方 灸間使後一寸，隨年壯，立瘥。
治浸淫瘡方（瘡表裡相當名浸淫瘡）。
苦瓠（一兩） 蜂房 蛇蛻（各半兩） 大豆（半合） 樑上塵（一合）
上五味治下篩，以粉為粥和敷紙上，貼之，日三。（《古今錄驗》無大豆。）
又方 煎餅乘熱拓之。亦治細癬。
又方 豬牙車骨年久者，槌破燒令脂出，熱塗之。
又方 苦楝皮若枝，燒作灰敷上，乾者以豬脂和塗之。並治小兒禿瘡及諸惡瘡。
治 瘡方︰
用醋一升溫令沸，以生薤一把納中，封瘡上，瘥為度。
又方 搗桃葉和鯉魚 糝封之。亦可以 敷上。
又方 炒臘月飴糖敷之。
又方 燒故履系為末，敷之。
又方 燒松根取脂塗之。
治燥 方︰
用醋和灰塗之。
又方 以熱牛屎塗之。
治濕 方︰
燒干蝦蟆和豬脂敷之。
治 疥百療不瘥方︰
楝實（一升） 桃皮 苦參 地榆根（各五兩）
上四味 咀，以水一斗，煮取五升，溫洗之，日一度。治久 疥濕瘡，浸淫日廣，癢不可堪，搔之黃汁出。
瘥後複發方︰
用羊蹄根淨去土，細切，熟熬，以醋和，熟搗，洗淨瘡敷上，一時頃，以冷水洗之，日一度。又陰乾作末，癢時搔則汁出，以粉之，又以生蔥根揩之。（《千金翼》無蔥字。）
治一切 瘡（凡腳 及曲 中癢，搔則黃汁出，是名風疽）︰
灸足大指歧間二七壯。
又灸大趾頭亦佳。
治諸瘡因風致腫方︰
燒白芋灰溫湯和，濃三分敷瘡上，乾即易，五六度瘥。
又方 櫟根皮三十斤銼，以水三斛，煮令熱，下鹽一把，令的的然熱浸瘡，當出膿血，日日為之瘥止。
治惡露瘡方︰
搗薤葉敷瘡口，以大艾炷灸藥上，令熱入內即瘥。
治惡瘡方︰
礬石 松脂 亂髮 蠟（各二分） 豬膏（四兩）
上五味煎發候消，納礬石，次納松脂，次納蠟，去滓，先刮洗瘡令淨，然後用藥塗之，日二三。不痛久瘡，時愈新瘡、遲愈 、疥、癢瘡、頭禿者，皆即愈生發。
又方 燒扁竹灰和楮白汁塗之。
又方 羊屎、麻根燒煙斷膏和封上。有汁者，乾敷之。
又方 以面一升作餅大小覆瘡，灸上令熱，汁出盡瘥。
治惡瘡似火爛洗湯︰
用白馬屎曝乾，以河水和煮十沸，絞出汁洗之。
治惡瘡，其大如錢，名曰馬疥瘡︰
以水漬自死蛇一頭，令爛去骨，以汁塗之，隨瘥。
治惡瘡十年不瘥似癩方︰
蛇蛻皮一具燒為末下篩，豬脂和敷。醋和亦得。
又方 苦瓠一枚，碎煮汁洗之，日三度。又煎以塗癬甚良。當先以泔淨洗乃塗，三日
又方 燒 豬屎敷之。
又方 鹽湯洗搗地黃葉貼之。
又方 燒莨菪子為末敷之。
又方 燒鯽魚灰和醬清敷之。
治惡瘡方。
雄黃 雌黃 芎 升麻 烏頭 防己 竹灰 黃連 黃柏 水銀（各二兩） 胡粉（一分） 蠟（三兩） 杏仁（三十枚） 巴豆（二十枚） 松脂 亂髮（各一雞子大）
上十六味 咀，以豬膏三升急煎，令髮消，去滓，停小冷，入真珠三錢匕，攪令相得以敷之。凡用膏，先淨洗瘡拭乾，乃敷上，敷訖以赤石脂、黃連散粉之。（《翼方》無竹灰、水銀
治種種諸瘡不愈者方︰
水銀（一兩） 黃連（二兩） 經墨（三分）
上三味治下篩，以不中水豬脂和敷上，不過二三度瘥，神良。若欲多作任人，水銀大須熟研。其藥惟不治金瘡。
治反花瘡並治積年諸瘡方︰
取牛蒡根熟搗，和臘月豬脂封上，瘥止。並治久不瘥諸腫、惡瘡、漏瘡等，皆瘥。
又方 取馬齒菜搗封上，瘥止。
又方 取蜘蛛膜貼上，數易之，瘥止。
治身瘡及頭瘡不止方︰
取菖蒲為末，敷上，日三夜二。
治瘡久不瘥者方︰
蕪荑 藜蘆（各一兩） 薑黃 青礬 雄黃（各一分） 苦參 沙參（各三兩） 附子（一枚）
上八味治下篩，先以鹽汁洗瘡，去痂，干拭敷上，小兒一炊久剝去之，大人半日才剝，再敷，不過三四度愈。
治諸瘡久不瘥，並治六畜方︰用棗膏三升，水三斗，煮取一斗半，數洗取愈。
治代指方︰
用甘草二兩 咀，水五升，煮取一升半，漬之。
又方 以唾和白 砂，搜面作碗子，盛唾，次著 砂如棗許，以爪指著中，一日瘥。
又方 以毛雜黃土作泥，泥指上，濃五分，納 灰中煨之，令熱可忍，泥乾即易，不過數度瘥。
又方 刺指熱飯中二七遍。
又方 以麻沸湯漬之即愈。
又方 單煮地榆湯漬之半日。
又方 取薑黃、蔥葉煮沸漬之。
又方 以蜀椒四合，水一升，煮三沸漬之。
又方 先刺去膿血，炙魚 皮令溫，以纏裹周匝，痛止便愈。
治指痛欲脫方︰
豬脂和鹽煮令消，熱納指中，一食久住。（《翼方》和乾薑。）
治手足指掣痛不可忍方︰
用醬清和蜜，溫塗之。
又方 灸指端七壯，立瘥。
治手足指逆臚方（此緣廁上搔頭所致）︰
還坐廁上以指倒捋二七下，即瘥。
又方 真珠（一分） 乾薑（二分）
上二味搗，以粉瘡上，日三。
治手足皴裂逆臚代指方︰
酒搦豬胰洗之，慎風冷。
治冬月冒涉凍凌面目手足皴瘃，及治熱痛欲瘃方︰
用麥窠煮令濃，熱洗之。
治凍指瘃欲墮方︰
用馬屎三升，以水煮令沸，漬半日愈。
治手足皴劈硬裂，血出疼痛方︰
用豬脂著熱酒中洗之。
治手足皴痛方︰
煮茄根洗之。
又方 芎 （三分） 蜀椒（二分） 白芷 防風 鹽（各一兩）
上五味 咀，以水四升，煎取濃塗之。或豬脂煎更良。
治屍腳方（凡人腳無冬夏常拆裂者是）︰
用雞屎一升，水二升，煮數沸，停小冷，漬半日，瘥止。亦用馬屎。忌踏、酒、吐及婦人穢血。
又方 熔膠，膠干，以故帛貼上。
治割甲侵肉不瘥方︰
以 砂、礬石為末裹之，以瘥為度。
又方 搗鬼針草苗汁，鼠粘草根和臘月豬脂敷之。
