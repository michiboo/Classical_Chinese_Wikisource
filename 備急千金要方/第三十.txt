（凡八類）
論曰︰凡雲孔穴主對者，穴名在上，病狀在下，或一病有數十穴，或數病共一穴，皆臨時斟酌作法用之。其有須針者，即針刺以補瀉之，不宜針者，直爾灸之。然灸之大法，但其孔穴與針無忌，即下白針若溫針訖，乃灸之，此為良醫。其腳氣一病，最宜針之。若針而不灸，灸而不針，皆非良醫也。針灸而藥，藥不針灸，亦非良醫也，但恨下裡間知針者鮮耳，所以學人深須解用針，燔針、白針皆須妙解，知針、知藥固是良醫。
神庭 水溝 主寒熱頭痛，喘渴，目不可視。 頭維 大陵 主頭痛如破，目痛如脫。
崑崙 曲泉 飛揚 前谷 少澤 通裡 主頭眩痛。 竅陰 強間 主頭痛如錐刺，不可以動。 腦戶 通天 腦空 主頭重痛。 消濼 主寒熱痺頭痛。 攢竹承光 腎俞 絲竹 空瘈瘲脈 和 主風頭痛。（又雲︰瘈瘲脈主風頭耳後痛。） 上星 主風頭眩顏清。（又雲︰上星主風頭引頷痛。） 囟會主風頭眩，頭痛，顏清。 天牖 風門 崑崙 關元 關沖 主風眩頭痛。 合谷 五處 主風頭熱。 前頂 後頂 頷厭 主風眩偏頭痛。玉枕主頭半寒痛（《甲乙》雲︰頭眩目痛，頭半寒。） 天柱 陶道 大杼（一作本神） 孔最 後溪 主頭痛。目窗 中渚 完骨 命門 豐隆 太白 外丘通谷 京骨 臨泣 小海 承筋 陽陵泉 主頭痛寒熱，汗出不惡寒。
少澤 前谷 後溪 陽谷 完骨 小海 崑崙 攢竹 主項強急痛不可以顧。 消濼 本神 通天 強間 風府 喑門 天柱 風池 齦交 天沖，陶道 外丘通谷 玉枕 主項如拔，不可左右顧。天容 前谷 角孫 腕骨 支正 主頸腫項痛，不可顧。（又雲︰天容主頸項癰。不能言。角孫主頸頷柱滿。） 飛揚湧泉 頷厭 後頂 主頸項疼，歷節汗出。
攢竹 齦交 玉枕 主面赤 頰中痛。 上星 囟會 前頂 腦戶 風池 主面赤腫。
巨 主面惡風寒，頰腫痛。 天突 天窗 主麵皮熱。（又雲︰天窗主頰腫痛。） 腎俞 內關主面赤熱。 行間 主面蒼黑。 太沖 主面塵黑。 中渚 主顳 痛，頷顱熱痛，面赤。 懸厘主麵皮赤痛。
大敦 主目不欲視，太息。 大都主目眩。 承漿 前頂 天柱 腦空 目窗 主目眩瞑。 天柱 陶道 崑崙 主目眩，又目不明，目如脫。 腎俞 內關心俞 複溜 大泉 腕骨中渚 攢竹 精明 百會 委中 崑崙 天柱 本神 大杼 頷厭 通谷 曲泉 後頂胃俞 絲竹空 主目□□不明，惡風寒。 陽白主目瞳子痛癢，遠視□□，（昏夜無所見。） 液門 前谷 後溪 腕骨 神庭 百會 天柱 風池 天牖 心俞 主目泣出。
（又雲︰天牖主目不明，耳不聰。） 至陰 主目翳。 後溪 主 爛有翳。 丘墟 主視不精了，目翳，瞳子不見。 前谷 京骨主目中白翳。（又雲︰京骨主目反白，白翳從內始。）精明 齦交 承泣 四白 風池 巨 上星 肝俞 瞳子 主目淚出多眵，內赤痛癢，生白膚翳。照海主目痛視如見星。 肝俞 主熱病瘥後食五辛，多患眼暗如雀目。 陽白 上星 本神 大都 曲泉 俠溪 三間 前谷 攢竹 玉枕 主目系急目上插。絲竹空 前頂 主目上插 憎風寒。 承泣 主目 動，與項口相引。（《甲乙經》雲︰目不明淚出，目眩瞢，瞳子癢，遠視□□，昏夜無見，目動與項口參相引，僻口不能言，） 三間 前谷 主目急痛。 申脈 主目反上視，若赤痛從內 始。 陽溪 陽谷主目赤痛。 曲泉主目赤腫痛。陽谷 太沖崑崙主目急痛赤腫。（又雲︰太沖主下痛。） 束骨 主 爛赤。 液門 主目澀暴變。 顴 內關 主目赤黃。 二間 主 傷。
商陽 巨 上關 承光 瞳子 絡卻 主青盲無所見。期門 主目青而嘔。 風池 腦戶玉枕 風府 上星 主目痛不能視，先取，後取天牖、風池。大泉 主目中白睛青。
俠溪 主外 赤痛逆寒，泣出目癢。
神庭 攢竹 迎香 風門 合谷 至陰 通谷 主鼻鼽清涕出。 曲差 上星 迎香素 水溝 齦交 通谷，禾 風府 主鼻窒喘息不利，鼻僻多涕，鼽衄有瘡。 水溝 天牖主鼻不收涕，不知香臭。（《甲乙》雲︰鼻鼽不能息，及衄不止。）齦交 主鼻中息肉不利，鼻頭額 中痛，鼻中有蝕瘡。承靈 風池 風門 後溪 主鼻衄窒，喘息不通。 腦空竅陰 主鼻管疽發為癘鼻。 風門 五處 主時時嚏不已。 肝俞 主鼻中酸。 中脘三間 偏歷 厲兌承筋 京骨 崑崙 承山 飛揚 隱白 主頭熱鼻衄。（又雲︰中脘主鼻間焦臭。） 天柱 主不知香臭。複溜 主涎出鼻孔中痛。 京骨 申脈主鼻中衄血不止淋濼。 厲兌 京骨 前谷 主鼻中不利，涕黃。
上關 下關 四白 百會 顱息 翳風 耳門 頷厭 天窗 陽溪 關沖 液門 中渚主耳痛鳴聲。 天容 聽會 聽宮 中渚 主聾嘈嘈若蟬鳴。 天牖 四瀆主暴聾。少商 主耳前痛。 曲池 主耳痛。 外關 會宗 主耳渾渾淳淳，聾無所聞。 前谷 後溪主耳鳴，仍取偏歷、大陵。 腕骨 陽谷 肩貞 竅陰俠溪 主頷痛，引耳嘈嘈，耳鳴無所聞。 商陽 主耳中風聾鳴，刺入一分留一呼，灸三壯，左取右，
承注 四白 巨 禾 上關 大迎 顴骨 強間 風池 迎香 水溝主 僻不能言。 頰車 顴 主口僻痛，惡風寒不可以嚼。 外關 內庭 三裡 大泉（《甲乙》雲︰
口僻，刺太淵，引而下之。） 商丘 主僻噤。 水溝 齦交 主口不能噤水漿 僻。 齦交上關 大迎 翳風 主口噤不開引鼻中。 合谷 水溝主唇吻不收，喑不能言，口噤不開。 商丘 曲鬢 主口噤不開。地倉 大迎 主口緩不收，不能言。 下關 大迎 翳風主口失欠，下牙齒痛。 膽俞 商陽小腸俞 主口舌乾，飲食不下。勞宮 少澤 三間太沖 主口熱口乾，口中爛。（又雲︰勞宮主大人小兒口中腫，腥臭。） 曲澤 章門 主口乾。 太溪 少澤主咽中干，口中熱，唾如膠。 兌端 目窗 正營 耳門 主唇吻強，上齒齲痛。 光明 臨泣，主喜嚙頰。 解溪 主口痛嚙舌。 京骨 陽谷主自嚙唇。（一作頰。） 陽陵泉 主口苦，嗌仲介介然。
廉泉 然谷（《甲乙》作通谷。） 陰谷主舌下腫難言，舌 涎出。 風府 主舌緩喑不能言，舌急語難。 扶突 大鐘 竅陰 主舌本出血。魚際主舌上黃，身熱。 尺澤 主舌乾脅痛。 關沖，主舌卷口乾，心煩悶。 中沖 主舌本痛。 支溝 天窗 扶突 曲鬢 靈道主暴喑不能言。 天突主挾舌縫脈青。 複溜 主舌卷不能
厲兌 三間 沖陽 偏歷 小海 合谷 內庭 複溜 主齲齒。 浮白主牙齒痛，不能言。 大迎 顴 聽會 曲池 主齒痛惡寒。 陽谷 正營 主上牙齒痛。陽谷 液門 商陽 二間 四瀆 主下齒痛。 角孫 頰車 主牙齒不能嚼。 下關 大迎 翳風 完骨主牙齒齲痛。 曲鬢 沖陽 主齒齲。
風府 天窗 勞宮 主喉嗌痛。扶突 天突 天溪 主喉鳴暴忤氣哽。 少商 太沖 經渠 主喉中鳴。 魚際 主喉中焦乾。 水突 主咽喉腫。液門 四瀆主呼吸氣短，咽中如息肉狀。 間使 主嗌中如扼。（《甲乙》作行間。） 少沖，主咽中酸。 少府 蠡溝 主嗌中有氣如息肉狀。 中渚 支溝 內庭主嗌痛。複溜 照海 太沖 中封 主嗌干。 前谷照海 中封主咽偏腫，不可以咽。 湧泉 大鐘 主咽中痛，不可納食。 然谷 太溪主嗌內腫，氣走咽喉不能言。 風池 主咽喉僂引項攣
完骨 天牖 前谷 主喉痺，頸項腫不可俯仰，頰腫引耳後。 中府 陽交主喉痺，胸滿塞，寒熱。 天容 缺盆 大杼 膈俞 雲門 尺澤 二間 厲兌 湧泉然谷 主喉痺哽咽，寒熱。 天鼎 氣舍 膈俞 主喉痺噎哽，咽腫不得消，飲食不下。 天突 主喉痺，咽乾急。 大陵 偏歷 主喉痺嗌干。 璇璣 鳩尾主喉痺咽腫，水漿不下。 三間 陽溪主喉痺，咽如哽。 神門 合谷 風池 主喉痺。 三裡 溫溜 曲池 中渚 豐隆 主喉痺不能言。 關沖 竅陰少澤主喉痺，舌卷口乾。凡喉痺，脅中暴逆，先取衝脈，後取三裡、雲門各瀉之，又刺手小指端出血立已。
通谷 章門 曲泉 膈俞 期門 食竇 陷谷 石門 主胸脅支滿。 大杼 心俞 主胸中鬱鬱。 本神 顱息 主胸脅相引不得側。 肝俞 脾俞志室主兩脅急痛。 腎俞 主兩脅引痛。 神堂 主胸腹滿。 三間 主胸滿腸鳴。 陽溪 天容 主胸滿不得息。 期門缺盆 主胸中熱，息賁，脅下氣上。曲池 人迎 神道 章門 中府 臨泣 天池 璇璣府俞 主胸中滿。 支溝 主脅腋急痛。 腕骨 陽谷 主脅痛不得息。 豐隆 丘墟 主胸痛如刺。 竅陰主脅痛咳逆。 臨泣 主季脅下支痛，胸痺不得息。 陽輔 主胸脅痛。 陽交 主胸滿腫。 環跳 至陰 主胸脅痛無常處，腰脅相引急痛。 太白主胸脅脹切痛。（《甲乙》雲︰腸鳴切痛。） 然骨 主胸中寒，咳唾有血。 大鐘 主胸喘息脹。 膽俞章門 主脅痛不得臥，胸滿嘔無所出。 大包主胸脅中痛。 膻中 天井 主心胸痛。
膺窗 主胸脅癰腫。 華蓋 紫宮 中庭 神藏 靈墟 胃俞 俠溪 步廊 商陽 上廉 三裡 氣戶 周榮 上脘 勞宮 湧泉 陽陵泉 主胸脅柱滿。 乳根主胸下滿痛。 雲門 中府 隱白 期門 肺俞 魂門 大陵 主胸中痛。（又雲︰雲門主胸中暴逆。） 鳩尾 主胸滿咳逆。 巨闕 間使主胸中澹澹。（又雲︰間使主胸痺背相引。） 中脘 承滿 主脅下堅痛。 梁門 主胸下積氣。 大泉 主胸滿 呼、胸膺痛。 魚際 主痺走胸背不得息。關主氣短脅痛，心煩。 少沖，主胸痛口熱。 凡胸滿氣短，不得汗皆針補手太陰以出汗
支溝 太溪 然谷 主心痛如錐刺，甚者手足寒至節不息者死。（又雲︰然谷主心如懸，少氣不足以息。） 大都 太白 主暴泄，心痛腹脹，心痛尤甚。 臨泣主胸痺心痛，不得反側。（《甲乙》雲︰不得息，痛無常處。） 行間 主心痛，色蒼蒼然如死灰狀，終日不得太息。 通谷 巨闕 太倉 心俞 膻中 神府門 曲澤 大陵 主心痛。 通裡 主卒痛煩心，心中懊，數欠頻伸，心下悸而悲恐。 期門 長強 天突 俠白 中沖 主心痛短氣。 尺澤主心痛彭彭然，心煩悶亂，少氣不足以息。 腎俞 複溜 大陵 雲門 主心痛如懸。章門 主心痛而嘔。 建裡 主心痛上搶心，不欲食。少沖 主心痛而寒。大泉主心痛肺脹，胃氣上逆。 鳩尾 主心寒脹滿，不得食，息賁唾血厥，心痛善噦，心疝太息。 上脘 主心痛有三蟲多涎，不得反側。 中脘主心痛難以俯仰。（《甲乙》雲︰
身寒心疝沖冒，死不知人。） 不容 期門 主心切痛，喜噫酸。 盲門 主心下大堅。 靈道主心痛悲恐，相引瘈瘲 。 間使 主心懸如飢。商丘，主心下有寒痛。又主脾虛，令人病不樂，好太息。 凡卒心痛，汗出，刺大敦出血立已。 內關 主凡心實者，則心中暴痛，虛則心煩，惕然不能動，失智。
複溜 中封 腎俞 承筋 陰包 承山 大敦 主小腹痛。（又雲︰複溜主腹厥痛。）石門商丘 主小腹堅痛，下引陰中。 氣海 主小腹疝氣 遊行五臟，腹中切痛。 關元 委中照海 太溪 主小腹熱而偏痛。 膈俞 陰谷 主腹脹，胃脘暴痛、及腹積聚，肌肉痛。
高曲 主腹中積聚時切痛。（一名商曲。） 四滿 主腹僻切痛。 天樞 主腹中盡痛。 外陵主腹中盡痛。 崑崙 主腹痛喘暴滿。 氣沖主身熱腹痛。 腹結主繞臍痛，搶心。 沖門主寒氣滿腹中積疼淫濼。 間使主寒中少氣。 隱白 主腹中寒冷氣脹喘。 鳩尾 主腹皮痛瘙癢。 中極 主腹中熱痛。 水分 石門主小腹中拘急痛。 巨闕 上脘 石門 陰蹺主腹中滿，暴痛汗出。 行間 主腹痛而熱上柱心。心下滿。 太溪 主腹中相引痛。 湧泉主風入腹中小腹痛。豐隆 主
中極 主小腹積聚。堅如石，小腹滿。（又雲︰中極主腹中熱痛。） 通谷主結積留飲癖囊，胸滿飲食不消。 膀胱俞 主堅結積聚。 上脘主心下堅，積聚，冷脹。 胃脘 三焦俞 主小腹積聚，堅大如盤，胃脹飲食不消。三裡 章門 京門 厲兌 內庭 陰谷 絡卻崑崙 商丘 曲泉陰陵泉主腹脹滿，不得息。（又雲︰陰陵泉主腹中脹，不嗜食，脅下滿，腹中盛水脹逆，不得臥。又雲︰商丘主腹中滿響響然，不便，心下有寒痛。） 隱白主腹脹逆息。（又雲︰主腹滿喜嘔。） 尺澤 主腹脹喘振栗， 解溪 主腹大下重。（又雲︰解溪主厥氣上柱腹大。） 大鐘 主腹滿便難。 肝俞 胞盲主小腹滿。 水道 主小腹脹滿，痛引陰中。 日月 大橫 主小腹熱欲走太息。 委中 主小腹堅腫。 關元 主寒氣入腹。 懸樞 主腹中積上下行。 懸鐘主腹滿。 脾俞 大腸俞 主腹中氣脹引脊痛，食飲多而身羸瘦，名曰︰食晦。先取脾俞，後取季肋。陰市 主腹中滿，痿厥少氣。 丘墟 主大疝腹堅。 京門主寒熱 脹。 高曲主腹中積聚。 盲俞 主大腹寒疝。（《甲乙》雲︰大腹寒中。） 天樞 主腹脹腸鳴，氣上沖胸。 氣沖主腹中大熱不安，腹有大氣暴脹滿癃淫濼。 太沖 主羸瘦恐懼，氣不足腹中悒悒。 期門 主腹大堅不得息。脹痺滿，小腹尤大。 太陰 主腹滿積聚。 太溪主腹中脹腫。 沖門 主寒氣腹滿，腹中積聚疼痛。
巨闕 上脘 主腹脹，五臟脹，心腹滿 中脘 主腹脹不通疰大便堅，憂思損傷氣積聚，腹中甚痛，作膿腫往來上下。 陰交 主五臟游氣。 三裡 行間 曲泉主腹 滿。 陷谷 主腹大滿，喜噫。 沖陽 主腹大不嗜食。 五裡 主心下脹滿而痛上氣。 太白 公孫 主腹中脹食不化，鼓脹腹中氣大滿。 漏谷主腸鳴強欠，心悲氣逆，腹 滿急。 蠡溝 主數噫凡腹中熱，喜渴涎出，是蛔也。以手聚而按之，堅持勿令得移，以大針刺中脘，久持之中不動，乃出針。
凡腹滿痛不得息，正仰臥屈一膝伸一腳，並氣沖，針入三寸，氣至瀉之。
陰都 主心滿氣逆腸鳴。 陷谷 溫溜 漏谷 複溜 陽綱 主腸鳴而痛。 上廉 主腸鳴相追逐。 胃俞 主腹滿而鳴。 章門 主腸鳴盈盈然。 膺窗 主腸鳴泄注。 太白 公孫主腸鳴。 臍中 主腸中常鳴上沖心。 陰交 主腸鳴濯濯如有水聲。
豐隆 主大小便澀難。 營衛四穴 主大小便不利。 長強 小腸俞 主大小便難，淋癃。 水道 主三焦約，大小便不通。 秩邊 胞盲主癃閉下重，大小便難。 會陰 主陰中諸病，前後相引痛，不得大小便。（又雲︰主小便難，竅中熱。） 大腸俞 八 主大小便利。 陽綱主大便不節，小便赤黃，腸鳴泄注。 屈骨端主小便不利，大便泄數，並灸天樞。 勞宮主大便血不止，尿赤。 太溪 主尿黃，大便難。 中 石門 承山太沖中脘 大鐘 太溪 承筋 主大便難。（又雲︰太沖主淋不得尿，陰上痛。中脘主小腸有熱尿黃。） 崑崙 主不得大便。 肓俞 主大便乾，腹中切痛。石關 主大便閉塞，寒氣結心堅滿。 中注 浮 主小腹熱，大便堅。 上廉下廉 主小便難黃。 少府 三裡主小便不利癃。 腎俞 主小便難，赤濁骨寒熱。 橫骨 大巨 期門 主小腹滿，小便難，陰下縱。 大敦 箕門 委中 委陽 主陰跳遺，小便難。 中極 蠡溝 漏谷 承扶至陰主小便不利失精。（又雲︰承扶主尻中腫，大便直出，陰胞有寒。小便不利。） 陰陵泉 主心下滿寒中，小便不利。 關元主胞閉塞，小便不通，勞熱石淋。（又雲︰主石淋，臍下三十六疾不得小便，並灸足太陽。又雲︰主傷中尿血。） 列缺 主小便熱痛。 京門照海主尿黃，水道不通。（又雲︰主溢飲，水道不通溺黃。） 陰交 石門 委陽 主小腹堅痛引陰中，不得小便。 大陵主目赤，小便如血。 承漿主小便赤黃，或時不禁。 完骨小腸俞 白環俞 膀胱俞 主小便赤黃。 前谷 委中 主尿赤難。 陰谷主尿難，陰痿不用。 中封 行間主振寒溲白，尿難而痛。（又雲︰主癃閉，莖中痛。） 關元 湧泉 主胞轉氣淋，又主小便數。 陰陵泉 關元 主寒熱不節，腎病不可以俯仰，氣癃尿黃。氣沖主腹中滿熱，淋閉不得尿。 曲泉 主癃閉陰痿。 交信主氣淋。 然谷 主癃疝。 複溜主淋。（又雲︰主血淋。） 懸鐘 主五淋。 大敦 氣門主五淋不得尿。 通裡 主遺溺。 曲骨 主小腹脹，血癃，小便難。 關元 中府 神門 主遺尿。（《甲乙》雲︰
中府一作委中。） 陰陵泉 陽陵泉 主失禁遺尿不自知。
凡尿青、黃、赤、白、黑，青取井，黃取俞，赤取滎，白取經，黑取合。
京門 然谷 陰陵泉 主洞泄不化。 交信 主泄痢赤白漏血。 丹田 主泄痢不禁，小腹絞痛。 複溜 主腸 便膿血，泄痢後重，腹痛如 狀。脾俞主泄痢不食，食不生肌膚。
小腸俞 主泄痢膿血五色，重下腫痛。 關元 太溪 主泄痢不止。 京門 崑崙 主洞泄體痛。 天樞 主冬月重感於寒則泄，當臍痛，腸胃間游氣切痛。腹哀主便膿血，寒中食不化，腹中痛。 尺澤 主嘔泄上下出，兩脅下痛。 束骨 主腸 泄。 長強 主頭重洞泄。 太白 主腹脹，食不化喜嘔，泄有膿血。地機 主溏瘕腹中痛臟痺。 陰陵泉 隱白主胸中熱，暴泄。 太沖 曲泉 主溏泄，痢注下血。 腎俞 章門 主寒中洞泄不化。
會陽 主腹中有寒，泄注、腸 、便血。 三焦俞 小腸俞 下 意舍 章門 主腸鳴顱脹，欲泄注。 中 主腹脹飧大腸俞主腸鳴，腹 腫，暴泄。
承漿 意舍 關沖 然谷主消渴嗜飲。（又雲︰意舍主消渴，身熱，面目黃。） 勞宮 主苦渴，食不下。 曲池 主寒熱渴。 隱白 主飲渴。 行間 太沖 主嗌干喜渴。 商丘 主煩中渴。
公孫 主頭面腫。 水溝主水腫，人中滿。 胃倉 主水腫，臚脹，食飲不下，惡寒。
章門 主身潤，石水身腫。 屋翳 主身腫，皮痛不可近衣。 中府 間使 合谷 主面、腹腫。 陰交 石門主水脹水氣行皮中，小腹皮敦敦然，小便黃，氣滿。 關元 主小腹滿，石水。 四滿 然谷 主大腹石水。 關門 主身腫身重。 天樞 豐隆 厲兌 陷谷沖陽主面浮腫。（又雲︰豐隆主四肢腫身濕。） 天府 主身脹逆息不得臥，風汗身腫，喘息多唾。 氣沖 主大氣石水。 解溪 主風水，而 腫，顏黑。上廉 主風水膝腫。 三裡主水腹脹皮腫。 陷谷 列缺 主面目癰腫。（又雲︰列缺主汗出，四肢腫。） 臨泣 主腋下腫，胸中滿。 大敦主大腹腫脹，臍腹悒悒。 天牖 主乳腫，缺盆中腫。 崑崙 主腰尻腫， 跟腫。 丘墟 陽蹺 主腋下腫，寒熱，頸腫。 曲泉 主腹腫。 複溜 豐隆主風逆四肢腫。 陰谷 主寒熱，腹偏腫。 完骨 巨 主頭面氣 腫， 陽陵泉 主頭面腫。
凡頭目癰腫，留飲胸脅支滿，刺陷谷出血立已。
豐隆 主不能食。 石門 主不欲食，穀入不化。 天樞 厲兌 內庭 主食不化，不嗜食，挾臍急。 維道主三焦有水氣，不能食。 中封主身黃有微熱，不嗜食。 然谷 內庭脾俞 主不嗜食。 胃俞 腎俞 主胃中寒脹，食多身瘦羸。（又雲︰胃俞主嘔吐筋攣，食不下，不能食。）大腸俞 周榮主食下不，喜飲。 陽綱 期門 少商 勞宮 主飲食不下。 章門主食飲不化，入腹還出，熱中不嗜食，苦吞而聞食臭傷飽，身黃酸痛羸瘦。 中庭中府主膈寒，食不下，嘔吐還出。 食竇 主膈中雷鳴，察察隱隱，常有水聲。 巨闕主膈中不利。 中極 主飢不能食。 上脘 中脘 主寒中傷飽，食飲不化。
凡飲食不化，入腹還出，先取下脘，後取三裡瀉之。
凡不嗜食，刺然谷多見血，使人立飢。
商丘 幽門 通谷 主喜嘔。（又雲︰商丘主脾虛，令人病寒不樂，好太息，多寒熱，喜嘔。） 俞府 靈墟 神藏 巨闕 主嘔吐胸滿。 率谷 主煩滿嘔吐。天容 主咳逆嘔沫。胃俞 腎俞 主嘔吐。 曲澤，主逆氣嘔涎。 少商 勞宮 主嘔吐。 中庭 中府 主嘔逆吐，食下還出。 石門 主嘔吐。 陽陵泉主嘔宿汁，心下澹澹。 維道 主嘔逆不止。 大鐘 太溪 主煩心滿嘔。 絕骨 主病熱欲嘔。 隱白 主膈中嘔吐，不欲食。 魂門陽關主嘔吐不止，多涎。 膈俞主吐食，又灸章門、胃脘。 巨闕 胸堂 主吐食。 大敦主噦噫，又灸石關。 內庭 主喜頻伸數
上脘，不容 大陵 主嘔血。 胸堂 脾俞 肩俞 手心主 間使 胃脘 天樞 肝俞魚際 勞宮 太溪 主唾血吐血。 門 主衄血嘔血。 手少陰，主吐血。 委中 隱白主衄血劇不止。 大泉 神門 主唾血振寒，嘔血上氣。 行間 主短氣嘔血，胸背痛。
太沖 主面唇色白，時時嘔血，女子漏血。 湧泉 主衄血不止。 然谷 主咳唾有血。
凡內損唾血不足，外無膏澤，地五會主之，刺入三分，特忌灸。
凡唾血，瀉魚際，補尺澤。
天容 廉泉 魄戶 氣舍 扶突 主咳逆上氣喘息，嘔沫，齒噤。（《甲乙》雲︰
陽氣大逆，上滿於胸中，憤 肩息。大氣逆上喘喝，坐伏不得息，取之之廉泉。咳逆上氣魄戶及氣舍、主之。咽喉鳴喝喘息，扶突主之頭維主喘逆煩滿，嘔沫流汗。 缺盆 心俞 肝俞 巨闕 鳩尾 主咳唾血。（又雲︰鳩尾主噫喘，胸滿咳嘔。） 缺盆 膻中巨闕 主咳嗽。 期門 右手屈臂中橫紋外骨上 主咳逆上氣。（又雲︰期門主喘逆，臥不安席咳，脅下積聚。） 天府 主上氣喘不得息。 然谷天泉 陷谷胸堂 章門 曲泉 天突 雲門 肺俞 臨泣 肩井 風門 行間主咳逆。 維道 主咳逆不止。 扶突主咳逆上氣，咽中鳴喘。 魄戶 中府主肺寒熱，呼吸不得臥，咳逆上氣，嘔沫喘氣相追逐。 天池 主上氣喉鳴。 大包主大氣不得息。 肺俞 腎俞主喘咳少氣百病。 中 石門主咳逆上氣，涎出多唾。 天突 華蓋 主咳逆上氣喘暴。 紫宮 玉堂 太溪 主咳逆上氣心煩。 中 雲門 主咳逆上氣，涎出多唾，呼吸喘悸，坐不安席。俠白 主咳逆，乾嘔、煩滿。 膻中 華蓋 主短氣不得息，不能言。
步廊 安都 主膈上不通，呼吸少氣，喘息。 氣戶 雲門 天府 神門 主喘逆上氣，呼吸肩息，不知食味。 少海主氣逆，呼吸噫噦嘔。 庫房 中府 周榮尺澤 主咳逆上氣，呼吸多唾濁沫，膿血。（又雲︰中府主肺系急，咳輒胸痛。） 肩俞 主上氣。 經渠 行間主喜咳。（又雲︰經渠主咳逆上氣喘，掌中熱。） 大陵 少商 主咳逆喘。（又雲︰大陵主咳逆，寒熱發。） 勞宮 主氣逆噫不止。 大泉主咳逆胸滿，喘不得息。 三裡 主咳嗽多唾。 支溝 主咳，面赤而凡咳喘，曲澤出血立已。又卒咳逆逆氣（缺文），咳唾噫，善咳，氣無所出，先取三裡，後
章門 石門 陰交主奔豚上氣。（《甲乙》雲︰奔豚腹腫，章門主之。奔豚氣上，腹痛，莖腫，先引腰，後引小腹，腰、，小腹堅痛。下引陰中，不得小便，兩丸騫，石門主之。奔豚氣上，腹 堅痛引陰中，不得小便，兩丸騫，陰交主之。） 關元 主奔豚寒氣入小腹。 期門主奔豚上下。歸來 主奔豚卵上入，引莖痛。 中極主奔豚上搶心，甚則不得息。 天樞 主奔豚脹疝。（《甲乙》雲︰氣疝，煩嘔，面腫，奔豚。） 然谷 主胸中寒，脈代，時不至寸口，小腹脹，上搶心。
液門 主手臂痛。 巨闕 主手清。 肩貞 主手 小不舉。 陰交 主手腳拘攣。
少商 主手不仁。 列缺 主手臂身熱。 大陵 主手攣不伸。（又雲︰主手掣） 間使 主手痛。 內關 主手中風熱。 曲澤 主手青逆氣。 中沖 勞宮少沖 大泉 經渠 列缺主手掌熱，肘中痛。 前腋 主臂裡攣急，手不上舉。 尺澤 主掣痛，手不可伸。 養老主手不得上下。 神門少海 主手臂攣。內庭 主四厥手足悶。 腕骨 中渚 主五指掣，不可屈伸。曲池 主手不可舉重，腕急，肘中痛，難屈伸。（又雲︰主手不能舉。） 陽溪主臂腕外側痛不舉。心俞 肝俞 主筋急手相引。
尺澤 關沖 外關 竅陰 主臂不及頭。 前谷 後溪 陽溪 主臂重痛，肘攣。
會支溝 曲池 腕骨肘 主肘節痺，臂酸重，腋急痛，肘難屈伸。中膂俞 主腋攣。
腕骨 前谷 曲池 陽谷 主臂腕急，腕外側痛脫如拔。天井 外關 曲池主臂痿不仁。 大泉經渠 主臂內廉痛。 間使 主肘內廉痛。 巨骨 前谷主臂不舉。 肩 天宗 陽谷主臂痛。 曲池 關沖 三裡 中渚 陽谷 尺澤 主肘痛時寒。（又雲︰關沖主肘疼不能自帶衣。） 魚際 靈道 主肘攣柱滿。大陵 主肘攣腋腫。 陽輔申脈 委陽 天池臨泣 地五會 主腋下腫。
氣舍 主肩腫不能顧。 湧泉 主肩背頸項痛。 曲池 天 主肩重痛不舉。 腕骨主肩臂痛。 天井主肩痛痿痺不仁，不可屈伸，肉麻木。 肩貞 關沖 肩主肩中熱，頭不可以顧。巨骨 主肩中痛，不能動搖。 後溪 主肩 痛。 支溝 關沖 主肩臂酸重。 天宗 主肩重臂痛。 陽谷 清冷淵主肩不舉，不能帶衣。 肩外俞 主肩胛痛而寒至肘。 曲垣 主肩胛周痺。 養老 天柱 主肩痛欲折， 天牖 缺盆 神道 大杼 天突 水道 巨骨主肩背痛。 前腋 主肩腋前痛與胸相引。 膈俞 京門 尺澤 主肩背寒痙，肩胛內廉痛。 列缺主肩背寒慄，凡實則肩背熱，背汗出，四肢暴腫。虛則肩背寒慄，氣不足以息。
神道 谷中 腰俞 長強 大杼 膈關 水分 脾俞 小腸俞 膀胱俞主腰脊急強。
腰俞 膀胱俞 長強 氣沖 上 下 居 主腰痛。 志室 京門 主腰痛脊急。 小腸俞 中膂俞 白環俞 主腰脊疝痛。 次 胞肓 承筋主腰脊痛，惡寒。（又雲︰次主腰下至足不仁。） 三裡 陰市 陽輔 蠡溝主腰痛不可以顧。（又雲︰陽輔主腰痛如錘，居中腫痛不可咳，咳則筋縮急，諸節痛上下無常，寒熱。） 束骨 飛揚 承筋 主腰痛如折。 申脈 太沖陽蹺主腰痛不能舉。 崑崙 主脊強背尻骨重。 陽谷 主脊內廉痛。 委中 主腰痛挾脊至頭幾幾然。 凡腰腳重痛，於此刺出血。久痼宿疹皆立已。大鐘主腰脊痛。附分 主背痛引頭。 合陽 主腰脊痛引腹。 委陽 殷門 主腰痛得俯不得仰。 太白 行間 陰陵泉 主腰痛不可俯仰。 扶承主腰、脊、股、臀、尻、陰寒痛。
湧泉 主腰脊相引如解。（《甲乙》雲︰主腰痛，大便難。） 膈關 秩邊 京骨 主背惡寒痛，脊強難以俯仰。 京門石關 主脊 反折。（《甲乙》雲︰
崑崙 主腳如結，踝如別。 陰陵泉 主足痺痛。 京骨 承山 承筋 商丘 主腳攣（又雲︰承山、承筋主腳脛酸，腳急跟痛，腳筋急痛兢兢。） 浮白主足緩不收。 天柱行間主足不任身。（又雲︰行間主厥，足下熱。）然谷 主足不能安，脛酸不能久立。 中都 主足下熱，脛寒，不能久立，濕痺不能行。沖陽 三裡 飛揚， 複溜 完骨 仆參 主足痿失履不收。（又雲︰仆參主足跟中，踝後痛。飛揚主中痛。複溜主脛寒不能自溫。又主腳後廉急不可前卻，足跗上痛。） 京骨 然谷 腎俞 主足痛。 太溪 次 膀胱俞主足清不仁。（又雲︰大溪主手足寒至節。） 地倉 大泉 主足痿痺不能行。 光明 主痿痺坐不能起。 風府 腰俞 主足不仁。 條口 三裡 承山 承筋主足下熱，不能久立。 丘墟主腕不收，坐不得起，髀樞腳痛。 陽輔 陽交 陽陵泉 主髀樞膝骨痺不仁。 環跳束骨 交信 陰交 陰舍主髀樞中痛不可舉。 臨泣 三陰交 主髀中痛不得行，足外皮痛。 申脈 隱白 行間 主脛中寒熱。 太沖 湧泉 主脛酸。 付陽 主 外廉骨痛。 至陰主風寒從足小趾起，脈痺上下。 至陽 主脛疼，四肢重，少氣難言。 厲兌 條口三陰交 主脛寒不得臥。 內庭 環跳 主脛痛不可屈伸。 陽間 環跳承筋 主脛痺不仁。 湧泉 然谷 主凡髀樞中痛不可舉，以毫針寒而留之，以月生死為息數，立已。
風市 主兩膝攣痛，引脅拘急， 或青、或枯、或黧如腐木。 大沖 主膝內踝前痛。 中封 主少氣，身重濕，膝腫，內踝前痛。 梁丘 曲泉 陽關主筋攣，膝不得屈伸，不可以行。 犢鼻 主膝中痛，不仁。（又雲︰主膝不仁，難跪。） 解溪條口 丘墟 太白主膝股腫， 酸轉筋。 合陽 主膝股重。上廉 主風水膝腫。 陰市 主膝中寒。 伏兔主膝中寒。 俠溪 陽關 主膝外廉痛。 髀關 主膝寒不仁，痿痺不得屈伸。 光明主膝痛脛熱不能行，手足偏小。 膝關 主膝內廉痛引臏不可屈凡犢鼻腫，可灸，不可刺。若其上堅勿攻，攻之即死。
章門 主四肢懈惰，喜怒。
列缺 主四肢厥，喜笑。 曲泉 付陽 天池 肢不舉。 照海 主四肢淫濼。 五裡 三間 天搖。 複溜 豐隆 大都主風逆四肢腫。
率谷 主酒醉風熱發，兩目眩痛。（《甲乙》雲︰不能飲食，煩滿嘔吐。） 完骨 主風頭，耳後痛，煩心。（《甲乙》雲︰主足不收，失履，口僻，頭項搖瘈瘲痛，牙車急。） 天柱主風眩。 絕骨 主風勞身重。 天府 曲池 列缺 百會 主惡風邪氣，泣出喜忘。陽谷主風眩驚手卷泄風汗出，腰項急。（《甲乙》雲︰手卷作手腕痛。） 陰蹺 主風暴不知人，偏枯不能行。 解溪 主風從頭至足，面目赤。崑崙主狂易大風。 臨泣 主大風目痛。（《甲乙》雲︰目外 痛。） 付陽 主痿厥，風頭重痛。湧泉 主風入腹中。 巨闕 照海主瘈瘲引臍腹，短氣。（又雲︰照海主大風默默不知所痛，視如見星。） 間使 主頭身風熱。 商陽 主耳中風生。 關沖 主面黑渴風。 天井 神道 心俞主悲愁恍惚，悲傷不樂。（又雲︰天井主大風默默不知所痛，悲傷不樂。）命門 主瘈瘲 裡急，腰腹相引。 上關主瘈瘲 沫出，寒熱 引骨痛。 後溪主風身寒。 液門 主風寒熱。 長強 腎俞 中膂俞 主寒熱 反折。 脾俞 膀胱俞 主熱 引骨痛。 肝俞 主筋寒熱 筋急手相引。
通裡 主不能言。 魚際 主 上失氣
曲池 列缺 主身浸淫時時寒。 風市 主緩縱痿痺， 腸疼冷不仁。中瀆 主寒氣在分肉間痛苦痺不仁。 陽關 主膝外廉痛不可屈伸，脛痺不仁。 懸鐘主濕痺流腫，髀筋急瘈瘲，脛痛。 曲泉 主卒痺病引臏下節。 豐隆 主身濕。 陽陵泉 主髀痺引膝股外廉痛不仁，筋急。 絕骨主髀樞痛，膝脛骨搖，酸痺不仁，筋縮諸節酸折。 漏谷 主久濕痺不能行。 商丘 主骨痺煩滿。 臨泣 主身痺洗淅振寒。 中封主□厥身體不仁，少氣身濕重。
凡身體不仁，先取京骨，後取中封、絕骨，皆瀉之。
偏歷 神庭 攢竹 本神 聽宮 上星 百會 聽會 築賓 陽溪 後頂 強間 腦戶 絡卻 玉枕 主癲疾嘔逆。（又雲︰偏歷主癲疾多言耳鳴口僻。） 攢竹小海 後頂 強間主癇發瘈瘲，狂走不得臥，心中煩。 金門 仆參 主癲疾，馬癇。 兌端 齦交 承漿 大迎絲竹空 囟會 天柱 商丘主癲疾嘔沫，寒熱痙互引。（又雲︰承漿，大迎主寒熱淒厥，鼓頷癲痙口噤。天柱主卒暴癇眩。商丘主癇瘈瘲。） 通谷 絲竹空主風癇癲疾涎沫狂煩滿。（又雲︰通谷主心中憒憒數欠，癲心下悸，心中澹澹恐。） 解溪 陽蹺 主癲疾。上關主瘈瘲 沫出，寒熱 。 腦戶 聽會 聽宮翳風 風府 主骨酸，眩狂瘈瘲，口噤喉鳴沫出，喑不能言。 會 申脈 主癲疾腠氣。 五處 身柱 委中 委陽 崑崙 主脊 強反折，瘈瘲癲疾頭痛。（又雲︰身柱主癲疾瘈瘲，怒欲殺人，身熱狂走，妄言見鬼。崑崙主癇瘈瘲口閉不得開。） 尺澤 然谷 主癲疾，手臂不得上頭。 曲池 少澤主瘈瘲 癲疾。
列缺 主熱癇驚而有所見。 後溪 主泣出而驚。 飛揚 太乙 滑肉門 主癲疾狂吐舌。
長強 主癲疾發如狂，麵皮敦敦者不治。 溫溜 仆參 主癲疾，吐舌鼓頷，筋縮，狂言見鬼。 曲骨 陰谷 行間 主驚癇狂走癲疾。 間使主善悲驚狂面赤目黃，喑不能言。 陽溪天井 主驚瘈瘲。 完骨 主癲疾僵仆，狂瘧。 天井 小海 主癲疾 羊癇吐舌，羊鳴戾頸。 懸厘 束骨主癲疾互引，善驚羊鳴。 陽溪 陽谷 主吐舌，戾頸，妄言。 天沖 主頭痛，癲疾互引，數驚悸。 風池 聽會 複溜 主寒熱癲仆。 風府 崑崙 束骨主狂易多言不休。 天柱 臨泣 主狂易多言不休，目上反。 腦空 束骨 主癲疾，大瘦頭痛。
風府 肺俞 主狂走，欲自殺。 絡卻聽會身柱 主狂走瘈瘲 。 支正 魚際 合谷 曲池少海 腕骨 主狂言驚恐。 下廉丘墟 主狂言非常。 溫溜 液門京骨主狂仆。（又雲︰液門主喜驚妄言面赤。） 神門 陽谷 主笑若狂。（又雲︰神門主數噫，恐悸不足。） 巨闕築賓主狂易妄言怒罵。（又雲︰巨闕主驚悸少氣。） 沖陽 豐隆 主狂妄行，登高而歌，棄衣而走。 勞宮 大陵 主風熱善怒，心中悲喜，思慕 欷，喜笑不止。曲澤 大陵（《甲乙》雲︰作內關。）主心中澹澹喜驚。 陰交 氣海 大巨 主驚不得臥。（又雲︰大巨主喜驚。） 陰蹺 主臥驚，視如見鬼。 解溪主瘈瘲 而驚。 大鐘 門 主驚恐畏人，神氣不足。 然谷 陽陵泉 主心中怵惕恐，如人將捕之狀。 少沖 主太息煩滿，少氣主心痛數驚，心悲不樂。三間 合谷 厲兌 主吐舌戾頸喜驚。（又雲︰厲兌主多臥好驚。） 陰 手少陰 主氣驚心痛。
隱白 大敦 主卒屍厥不知人，脈動如故。 中極 仆參 主恍惚屍厥煩痛。 金門 主屍厥暴死。 內庭主四厥手足悶者久持之，厥熱腦痛，腹脹皮痛者，使人久持之。邪客於手足少陰、太陰、足陽明之絡，此五絡皆會於耳中，上絡左角，五絡俱竭，令人身脈動如故，其形無所知，其狀若屍。刺足大趾內側爪甲上去端如韭葉，後刺足心，後刺足中趾爪甲上各一，後取手大指內去爪甲如韭葉，後刺手心主少陰銳骨之端各一立已。不已，以筒吹其兩耳立已，不已，拔其左角發方寸燔之，飲以醇酒一杯，不能飲者，灌之立已。
百會 玉枕 主卒起僵仆，惡見風寒。 通天 絡卻 主暫起僵仆。 大杼 主僵仆不能久立，煩滿裡急，身不安席。 天府主卒中惡風邪氣，飛屍惡注，鬼語遁屍。 豐隆 主厥逆足卒青痛如刺，腹若刀切之狀，大便難煩心，狂見鬼好笑，面、四肢卒腫。 旁廷在腋下四肋間與乳相當，乳後二寸陷中，俗名注市。舉腋取之，刺入五分，灸五十壯，主卒中惡飛屍遁注，胸脅滿。九曲中府，在注市下三寸，刺入五分，灸三十壯，主惡風邪氣遁屍，內有瘀血。
魚際 陽谷 主熱病振栗鼓頷，腹滿陰痿色不變。 經渠 陽池 合谷 支溝 前谷 內庭後溪 腕骨 陽谷 厲兌 沖陽 解溪 主熱病汗不出。 孔最主臂厥熱痛汗不出，皆灸刺之，此穴可以出汗。 列缺 曲池主熱病煩心心悶，先手臂身熱瘈瘲，唇口聚鼻張目下汗出如珠。（《甲乙》雲︰兩乳下一寸堅，脅下滿，心悸。） 中沖 勞宮 大陵 間使 關沖 少沖 陽溪天 主熱病煩心心悶而汗不出，掌中熱，心痛，身熱如火，浸淫煩滿，舌本痛。（又雲︰間使主熱病煩心喜噦，胸中澹澹喜動而熱。） 勞宮主熱病三日以往不得汗，怵惕。（《甲乙》雲︰勞宮主熱病煩滿而欲嘔噦，三日以往不得汗，怵惕，胸脅不可轉側，咳滿溺赤。小便血衄不止，嘔吐血噫逆不止，嗌中痛，食不下，喜渴，口中爛，掌中熱，欲嘔。） 三間 主氣熱，身熱而喘。（《甲乙》雲︰寒熱口乾，身熱喘息，目急痛，善驚。）
曲澤 主傷寒，溫病身熱煩心口乾。（《甲乙》雲︰主傷寒，溫病心澹然，善驚，身熱心煩，口乾手清，氣逆嘔唾，肘瘈瘲搖頭顏清，汗出不過眉。） 曲池主傷寒餘熱不盡。 液門 中渚通裡 主熱病先不樂，頭痛面熱無汗。（又雲︰通裡主熱病先不樂數日。）上脘 上星 上曲差 陶道 天柱 懸厘 風池 命門膀胱俞 主煩滿汗不出。飛揚 主下部寒熱，汗不出，體重。 陶道 主汗不出，淒厥惡寒。 曲泉 主身熱頭痛，汗不出。 光明 主腹、足清，寒熱汗不出。五處 攢竹 正營 上腕 缺盆 中府 主汗出寒熱。 承漿 主汗出，血衄不止。 溫溜 主傷寒寒熱，頭痛噦衄，肩不舉。 百會 主汗出而嘔 。巨闕主煩心喜嘔（《甲乙》雲︰巨闕主心腹脹噫，煩熱善嘔，膈中不通利。） 商丘 主寒熱好嘔。 大椎 主傷寒熱甚煩嘔。列缺 主寒熱，掌中熱。 懸顱主熱病頭痛身熱。 少澤主振寒，小指不用，頭痛。 神道 關元 主身熱頭痛，進退往來。 三焦俞 主頭痛，食不下。 天井 主振寒，頸項痛。 魚際主頭痛不甚，汗出。 玉枕 大杼 肝俞 心俞膈俞 陶道 主汗不出，淒厥惡寒。 懸厘 鳩尾 主熱病偏頭痛引目外 。 膈俞中府主寒熱皮肉骨痛，少氣不得臥，支滿。（又雲︰膈俞主嗜臥怠惰，不欲動搖，身常濕，不能食。） 後溪 主身熱惡寒。 腎俞主頭身熱赤振栗，腰中、四肢淫濼，欲嘔。 肩井關沖 主寒熱淒索，氣上不得臥。 尺澤 主氣隔喜嘔鼓頷，不得汗，身痛煩心。肩貞主寒熱項歷適。（《甲乙》雲︰主耳鳴無聞，引缺盆肩中熱痛，麻木不舉。） 委中 主熱病挾脊痛。沖陽 主振寒而欠。 大都主熱病汗出且厥，足清。（《外台》雲︰汗不出厥，手足清。）太白主熱病，先頭重顏痛，心煩悶，身熱，熱爭則腰痛不可以俯仰。又熱病煩滿悶，不得臥，身重骨痛。 支正 少海主熱病，先腰脛酸，喜渴數飲食，身熱項痛而強，振寒寒熱。（《甲乙》雲︰主振寒寒熱，頸項腫，實則肘攣，頭眩痛。虛則生疣，小者痂疥。） 複溜主寒熱不安，汗出不止，風逆四肢腫。
凡熱病煩心，足寒清，多汗，先取然谷，後取太溪大指間動脈，皆先補之。
凡熱病，先腰脛酸，喜渴數飲身清，清則項痛而寒且酸，足熱，不欲言，頭痛顛顛然，先取湧泉及太陽井滎，熱中少氣厥寒，灸之熱去，灸湧泉三壯。煩心不嗜食，灸湧泉。熱去，四逆喘氣，偏風身汗而清，皆取俠溪。
凡熱病刺陷谷，足先寒，寒上至膝乃出針，身痺洗淅振寒，季脅支滿痛。凡溫病身熱，五日以上汗不出，刺大泉，留針一時取針，若未滿五日者，禁不可刺。凡好太息，不嗜食，多寒熱，汗出，病至則喜嘔，嘔已乃衰，即取公孫及井俞。實則腸中切痛，厥頭面腫起，煩心狂多飲，不嗜臥。虛則臌脹。腹中氣大滿，熱痛不嗜食，霍亂。公孫主之。
然谷 主黃膽，一足寒一足熱，喜渴。（《甲乙》雲︰舌縱煩滿。） 章門 主傷飽身黃。
太沖 主黃膽熱中喜渴。 中封 五裡 主身黃，時有微熱。（《甲乙》雲︰主不嗜食，膝內廉，內踝前痛，少氣身體重。） 脊中 主黃膽腹滿不食。 中脘大陵 主目黃振寒。 勞宮主黃膽目黃。 太溪 主黃膽。（《甲乙》雲︰止消癉喘氣，咽不能言，手足清，大便難，嗌中腫痛，唾血，口中熱，唾如膠。）脾俞 胃脘 主黃膽。（又雲︰脾俞主黃膽，喜欠不下食，脅下滿欲吐，身重不欲動。）
巨闕 關沖 支溝 公孫 陰陵泉 主霍亂。 期門 主霍亂泄注。 魚際 主胃逆霍亂。 太陰 大都 金門 仆參 主厥逆霍亂。 太白 主霍亂逆冷。解溪 主膝重腳轉筋，濕痺。 三裡 主霍亂遺矢失氣。 承筋 主瘈瘲 腳酸。（《甲乙》雲︰主霍亂脛不仁。） 大泉主眼青轉筋，乍寒乍熱，缺盆中相引痛。 金門 仆參 承山 承筋 主轉筋霍亂。 丘墟主腳急腫痛戰掉，不能久立，附筋腳攣。 竅陰 主四肢轉筋。 委中委陽 主筋急身熱。 人迎 主霍亂頭痛胸滿，呼吸喘鳴不得息。
凡霍亂泄出不自知，先取太溪，後取太倉之原。
列缺 後溪 少澤 前谷 主瘧寒熱。（又雲︰列缺主瘧熱甚。） 陽谷 主瘧，脅痛不得息。 大鐘 主多寒少熱。 太溪主熱多寒少。（《甲乙》雲︰大溪主瘧悶甚嘔，熱多寒少，欲閉戶而處，寒厥足熱。） 丘墟 主瘧振寒。（《甲乙》雲︰丘墟主腋下腫。）崑崙主瘧多汗。（《甲乙》雲︰主腰痛不能俯仰，目如脫，項如拔。） 然谷 主溫瘧汗出。
中封 主色蒼蒼然，太息振寒。 天府 主瘧病。 臨泣、主瘧日西發。 天樞 主瘧振寒，熱盛狂言。 少商 主振栗鼓頷。少海主瘧背振寒。（《甲乙》雲︰主瘧項痛引肘腋。腰痛引小腹中，四肢不舉。） 陽溪 主瘧甚苦寒咳嘔沫。 溫溜 主瘧面赤腫。 商丘 神庭上星 百會 完骨風池 神道 液門 前谷 光明 至陰 大杼 主 瘧熱。（又雲︰商丘主寒瘧腹中痛。） 陰都 少海 商陽 三間 中渚 主身熱瘧病。 太泉 大溪經渠主瘧咳逆心悶，不得臥，寒熱。 大陵 腕骨 陽谷 少沖 主瘧乍寒乍熱。 合谷 陽池俠溪 京骨 主瘧寒熱。 偏歷 主風瘧汗不出。 支正 小海主風瘧。 天井主瘧食時發，心痛悲傷不樂。 三裡 陷谷 俠溪 飛揚 主 瘧少氣。（又雲︰俠溪主瘧足痛。）飛揚主狂瘧頭眩痛 反折。 少澤 複溜崑崙 主瘧寒汗不出。 厲兌 內庭 主瘧不嗜食，惡寒。 沖陽 束骨 主瘧從腳 起。
天府 會 氣舍 主癭瘤氣咽腫。（《甲乙》雲︰天府作天窗。） 腦戶 通天 消濼 天突主頸有大氣。 通天 主癭灸五十壯。 胸堂 羊尿灸一百壯。
飛揚 主痔篡傷痛。 絕骨 主 馬刀腋腫。 天突 章門 天池 支溝 主漏。（又雲︰支溝，章門主馬刀腫 。） 商丘 複溜 主痔血泄後重。（又雲︰商丘主痔骨蝕喜魘夢。）
天窗 天突 主漏頸痛。 勞宮 主熱痔。 承筋 承扶 委中 陽谷 主痔痛腋下腫。 會陰主痔與陰相通者死。 俠溪 陽輔太沖 主腋下腫馬刀 。 竅陰 主癰疽頭痛如錐刺，不可以動，動則煩心。 大陵 支溝 陽谷 後溪 主痂疥。
曲泉 主 疝陰跳痛引臍中，不尿陰痿。（又雲︰痛引莖中。） 關元 主 疝。（又雲主暴疝痛。） 中都 主 疝崩中。中脘 主沖疝冒死不知人。 合陽中 主 疝崩中，腹上下痛及腸，陰暴敗痛。 照海 主四肢淫濼，身悶陰暴起疝。 太溪 主胞中有大疝瘕積聚，與陰相引痛。 商丘主陰股內痛氣癰，狐疝走上下引小腹痛，不可以俯仰。 肩井，傍肩解與臂相接處 主偏 。 巨闕 主狐疝。四滿主臍下疝積。（《甲乙》雲︰主胞中有血。） 臍中 石門 天樞 氣海主小腹疝氣，遊行五臟，繞臍痛，沖胸不得息。（《甲乙》雲︰臍疝繞臍痛。沖胸不得息，灸臍中、石門、天樞主之。）大敦主卒暴疝痛，陰跳上入腹，寒疝陰挺出偏大腫，臍腹中悒悒不樂，小便難而痛。灸刺之立已。左取右，右取左。
（《甲乙》雲︰照海主之。） 沖門 太陰 主疝瘕陰疝。 天樞 主氣疝嘔。 大巨 主疝偏枯。 交信 主氣癃 疝陰急，股樞膊內廉痛。 中封 主 疝癃暴痛，痿厥身體不仁。
氣沖 主 陰腫痛，陽痿莖中痛，兩丸騫痛不可仰臥。 少府 主陰痛，實時挺長寒熱，陰暴痛遺尿，偏虛則暴癢氣逆，卒疝小便不利。 大赫 然谷主精溢，陰上縮。 中極 主失精。 陰市 主寒疝下至腹腠，膝腰痛如清水，小腹諸疝，按之下至膝上伏兔中寒，疝痛腹滿痿少氣。 五樞主陰疝兩丸上下，小腹痛。 太沖 中封 地機 主 疝精不足。（又雲︰太沖主狐疝嘔厥。） 魚際 主陰濕，腹中餘疾。 陰交 石門主兩丸騫。（又雲︰石門主腹滿疝積。） 太沖 主兩丸騫縮，腹堅不得臥。 陰谷 主陰痿不用，小腹急引陰內廉痛。 會陰 主陰頭寒。行間 主莖中痛。
論曰︰膏肓俞無所不治，主羸瘦虛損，夢中失精，上氣咳逆，狂惑忘誤，取穴法，令人正坐曲脊，伸兩手以臂著膝前，令正直手大指與膝頭齊，以物支肘，勿令臂得搖動，從胛骨上角摸索至胛骨下頭，其間當有四肋三間，灸中間依胛骨之裡肋間空去胛骨容側指許摩KT膂肉之表肋間空處，按之自覺牽引胸戶中，灸兩胛中各一處至六百壯，多至千壯，當覺氣下礱礱然如流水狀。亦當有所下處，若無停痰宿疾則無所下也。若病患已困，不能正坐，當令側臥，挽上臂令前求取穴灸之。求穴大較以右手從右肩上住，指頭表所不及者是也。左手亦然，乃以前法灸之。若不能久正坐，當伸兩臂者，亦可伏衣袱上伸兩臂，令人挽兩胛骨，使相離，不爾胛骨覆穴不可得也。所伏衣袱當令大小常定，不爾則失其穴也。此灸訖後令人陽氣壯旺，當消息以自補養，取身體平複，其穴近第五椎相準望取之。（當以四椎下二分為準。）
論曰︰夫昔秦緩不救晉侯之疾，以其在膏之下，肓之上，針藥所不能及者，此穴是也。
時人拙不能求得此穴，所以宿 難遣，若能用心方便求得，灸之無疾不愈矣。
三裡︰
主腹中寒脹滿，腸鳴腹痛，胸腹中瘀血，小腹脹皮腫，陰氣不足，小腹堅，熱病汗不出。喜嘔口苦，壯熱身反折，口噤鼓頷，腰痛不可以顧，顧而有所見，喜悲上下求之。口僻乳腫，喉痺不能言。胃氣不足久泄痢，食不化，脅下柱滿，不能久立，膝痿寒熱中，消穀，苦飢腹熱，身煩狂言，乳癰，喜噫，惡聞食臭，狂歌妄笑，恐怒大罵，霍亂遺尿，失氣陽厥，淒淒惡寒頭眩，小便不利，喜噦凡此等疾，皆灸刺之，多至五百壯，少至二三百壯。
湧泉︰
主喜喘喉痺，身熱痛，脊脅相引，忽忽喜忘，陰痺腹脹，腰痛大便難，肩背頸項痛，時眩，男子如蠱，女子如阻，身體腰脊如解，不欲食，喘逆，足下清至膝，咽中痛不可納食，喑不能言，小便不利，小腹痛風入腸中癲疾，挾脊痛急，胸脅柱滿，痛衄不止，五疝，指端盡痛，足不踐地，凡此諸疾皆主之。
小腹堅痛，月水不通，刺帶脈入六分，灸五壯，在季肋端（一作下一寸八分。）漏下，若血閉不通逆氣脹，刺血海，入五分，灸五壯，在膝臏上內廉白肉際二寸半。漏血，小腹脹滿如阻，體寒熱，腹遍腫，刺陰谷，入四分，灸三壯。在膝內輔骨後大筋之下小筋之上，屈膝乃得之。（《甲乙》雲︰漏血，小便黃陰谷主之。）女子疝瘕，按之如以湯沃兩股中，小腹腫陰挺出痛，經水來下，陰中腫或癢，漉青汁如葵羹，血閉無子，不嗜食，刺曲泉，在膝內輔骨下大筋上小筋下陷中，屈膝乃得之。刺入六分，灸三壯。疝瘕按之如以湯沃股內至膝，飧泄，陰中痛，少腹痛堅，急重下濕，不嗜食，刺陰陵泉，入二分，灸三壯，在膝下內側輔骨下陷中，伸足乃得之。經逆，四肢淫濼，陰暴跳疝，小腹偏痛，刺陰蹺，入三分，灸三壯，在內踝下容爪甲。（即照海穴也。）小腹大字難，嗌干嗜飲，挾脊疝，刺中封，入四分，灸三壯，在內踝前一寸半，伸足取之。女子不字，陰暴出，經漏，刺然谷，入三分，灸三壯，在足內踝前起大骨下陷中。字難若胞衣不出，泄風從頭至足，刺崑崙，入五分，灸三壯，在足外踝後跟骨上。月事不利見赤白，而有身反敗陰寒、刺行間，入六分，灸三壯，在足大趾間動應手。月閉溺赤，脊強互引反折，汗不出，刺腰俞，入二寸，留七呼，灸三壯，在第二十一椎節下間，絕子，瘧，寒熱，陰挺出不禁白瀝，，脊反折，刺上，入二寸，留七呼，灸三壯，在第一空腰髁下一寸挾脊。赤白瀝，心下積脹，腰痛不可俯仰，刺次，入三寸，留七呼，灸三壯，在第二空挾脊陷中。 赤淫時白，氣癃，月事少，刺中，入二寸，留七呼，灸三壯，在第三空挾脊陷中。下蒼汁不禁，赤瀝，陰中癢痛引小腹，控不可以俯仰，刺腰尻交在兩胛 數發針立已。（一雲︰下。）腸鳴泄注，刺下，入二寸，留七呼，灸三壯，在第四空挾脊陷中。 赤白裡急，瘈瘲，刺五樞，入一寸，灸五壯，在帶脈下三寸。拘攣，腹滿，疝，月事不下，乳餘疾，絕子，陰癢，賁豚，上 腹堅痛，下引陰中不得小便，刺陰交，入八分，灸五壯，在臍下一寸。腹滿，疝積，乳餘疾，絕子，陰絕子，血在內不下，胞轉不得尿，小腹滿石水痛，刺關元，入二寸，灸七壯，在臍下三寸。又主引脅下脹，頭痛，身背熱，奔豚寒，小便數，泄不止。子門不端，小腹苦寒，陰癢及痛，奔豚搶心，飢不能食，腹脹經閉不通，小便不利，乳餘疾，絕子，內不足，刺中極，入二寸，留十呼，灸三壯，在臍下四寸。赤白沃，陰中乾痛，惡合陰陽，小腹 堅，小便閉，刺屈骨，入一寸半，灸三壯，在中極下一寸。月事不通，奔泄氣上下引腰脊痛，刺氣穴，入一寸，灸五壯，在四滿下一寸。胞中痛、惡血，月水不以時休止，腹脹腸鳴，氣上沖胸，刺天樞，入五分，灸三壯，去肓俞一寸半。小腹脹滿，痛引陰中，月水至則腰背痛，胞中瘕，子門寒大小便不通，刺水道，入二寸半，灸五壯，在大巨下三寸。月水不利，或暴閉塞，腹脹滿癃，淫濼身熱，乳難子上搶心，若胞不出，眾氣盡亂，腹中絞痛，不得反息，正仰臥屈一膝伸一膝，並氣沖上，針入三寸，氣至瀉之，在歸來下一寸動脈應手。產餘疾，食飲不下，奔豚上下，傷食腹滿，刺期門入四分，灸五壯，在第二肋端。乳癰，驚，痺，脛重，足跗不收，跟痛，刺下廉，入三分，灸三壯，在上廉下三寸。月水不利，見血而有身則敗，乳腫，刺臨泣，入二分，灸三壯，在足小趾，次趾間，去俠溪一寸半。女人疝及小腹腫，溏泄，癃，遺尿，陰痛，面塵黑，目下痛，漏血，刺太沖，入三分，灸三壯，在足大趾本節後二寸中動脈。 女子疝赤白淫下，時多時少，暴腹痛，刺蠡溝，入三分，灸三壯，在內踝上五寸。女子無子，咳而短氣，刺湧泉，入三分，灸三壯，在足心陷者中。 乳難，子上沖心，陰疝，刺沖門，入七分，灸五壯，在府舍下上去大橫五寸。女子不下月水，痺驚善悲不樂，如墮墜，汗不出，刺照海，入四分，灸二壯，在內踝下四分。又主女子淋，陰挺出，四肢淫濼。血不通，刺會陰，入二寸，留七呼，灸三壯，在大便前小便後。 子臟中有惡血內逆滿痛，刺石關，入一寸，灸五壯在陰都下一寸。 肓門 主乳餘疾。 三裡主乳癰有熱。 神封 膺窗 主乳癰寒熱，短氣臥不安。 乳根 主膺腫乳癰淒索寒熱，痛不可按。 太溪 俠溪主乳癰腫潰。（又雲︰俠溪主小腹堅痛，月水不通。） 大泉 主妒乳，膺胸痛。 大赫 主女子赤沃。 四滿主子臟中有惡血內逆滿痛疝。（又雲︰主胞中有血。）中極主拘攣腹疝，月水不下，乳餘疾，絕子，陰癢。氣沖 主無子小腹痛。 支溝 主女人脊忽目 赤。築賓 主大疝絕子。 陰廉 主絕產。 湧泉 陰谷 主男子如蠱，女子如阻，身體腰脊如解，不欲食。 大泉 照海主不字，陰暴出，淋漏，月水不來，多悶而心下痛。
（又雲︰照海主陰挺下血，陰中腫或癢，漉青汁若葵汁。）
本神 前頂 囟會 天柱 主小兒驚癇。 臨泣，主小兒驚癇反視。 顱息 主癇喘不得息。 然谷 主小兒臍風，口不得開，善驚。 □脈 長強 主小兒驚癇瘈瘲，多吐泄注，驚恐失精，瞻視不明眵 。懸鐘 主小兒腹滿，不能食飲。 主小兒食晦頭痛。
