（論六首 方一十五首 灸法六首 轉女為男法三首）
論曰︰夫婦人之別有方者，以其胎妊生產崩傷之異故也。是以婦人之病，比之男子十倍難療。經言，婦人者，眾陰所集，常與濕居，十四以上，陰氣浮溢，百想經心，內傷五臟，外損姿顏，月水去留，前後交互，瘀血停凝，中道斷絕，其中傷墮不可具論矣。然五臟虛實交錯，惡血內漏，氣脈損竭，或飲食無度，損傷非一，或瘡痍未愈，便合陰陽，或便利於懸廁之上，風從下入，便成十二痼疾，所以婦人別立方也。若是四時節氣為病，虛實冷熱為患者，故與丈夫同也。惟懷胎妊而挾病者，避其毒藥耳。其雜病與丈夫同，則散在諸卷中，可得而知也。然而女人嗜欲多於丈夫，感病倍於男子，加以慈戀，愛憎，嫉妒，憂恚，染著堅牢，情不自抑，所以為病根深，療之難瘥。故養生之家，特須教子女學習此三卷婦人方，令其精曉，即於倉卒之秋，何憂畏也。夫四德者，女子立身之樞機，產育者，婦人性命之長務，若不通明於此，則何以免於夭枉者哉。故傅母之徒亦不可不學，常宜繕寫一本，懷挾隨身，以防不虞也。
論曰︰人之情性皆願賢己。而疾不及人，至於學問，則隨情逐物，墮於事業，詎肯專一，推求至理，莫不虛棄光陰，沒齒無益。夫婚姻養育者，人倫之本，王化之基。聖人設教備論，厥旨後生莫能精曉，臨事之日，昏爾若愚，是則徒願賢己，而疾不及人之謬也，斯實不達賢己之趣，而妄徇虛聲以終無用。今具述求子之法，以貽後嗣，同志之士，或可覽焉。
論曰︰夫欲求子者，當先知夫妻本命，五行相生，及與德合，並本命不在子休廢死墓中者，則求子必得。若其本命，五行相剋，及與刑殺沖破，並在子休廢死墓中者，則求子了不可得，慎無措意，縱或得者，於後終亦累人。若其相生並遇福德者，仍須依法如方避諸禁忌，則所誕兒子，盡善盡美，難以具陳（禁忌法，受胎時日推旺相貴宿日法，在二十七卷中）。
論曰︰凡人無子，當為夫妻俱有五勞七傷，虛羸百病所致，故有絕嗣之患。夫治之之法，男服七子散，女服紫石門冬丸及坐藥蕩胞湯，無不有子也。
治丈夫風虛目暗，精氣衰少無子，補不足方。
五味子 鐘乳粉 牡荊子 菟絲子 車前子 菥 子 石斛 乾地黃 薯蕷 杜仲 鹿
茸遠志（各八銖） 附子炮 蛇床子 川芎（各六銖） 山茱萸 天雄 人參 茯苓 黃耆
牛膝（各三銖） 桂心（十銖） 蓯蓉（十銖） 巴戟天（十二銖）
上二十四味，治下篩，酒服方寸匕，日二，不知，增至二匕，以知為度，禁如藥法。不能酒者，蜜和丸服亦得。
（一方加覆盆子八銖，求子法一依後房中篇。
治婦人立身以來全不產，及斷緒久不產三十年者方。
朴硝 牡丹 當歸 大黃 桃仁（生用，各三銖） 細辛 濃朴 桔梗 人參 赤芍藥茯上十八味， 咀，以清酒、水各五升合煮，取三升，日三夜一，分四服，每服相去三時，更服如常，覆被取少汗。汗不出，冬日著火籠之。必下積血及冷赤膿，如赤小豆汁，本為婦人子宮內有此惡物使然。或天陰臍下痛，或月水不調，為有冷血不受胎。若斟酌下盡，氣力弱大困，不堪更服，亦可二三服即止。如大悶不堪，可服酢飯冷漿，一口即止。然恐去惡物不盡，不大得藥力，若能忍服盡大好。一日後仍著導藥。（《千金翼》不用桔梗、甘草）
治全不產及斷緒，服前朴硝湯後，著坐導藥方︰
皂莢炙 山茱萸（《千金翼》作苦瓠） 當歸（各一兩） 細辛 五味子 乾薑（各二兩） 大黃上十味為末，以絹袋盛，大如指，長三寸，盛藥令滿，納婦人陰中。坐臥任意，勿行走急，小便時去之，更安新者。一日一度，必下青黃冷汁，汁盡即止，可幸御，自有子。若未見病出，亦可至十日安之。（一本別有葶藶、砒霜各半兩），此藥為服朴硝湯恐去冷惡物出不盡，以導藥下之。值天陰冷不疼，不須著導藥。亦有著鹽為導藥者，然不如此藥。其服朴硝湯後，即安導藥，經一日外，乃服紫石門冬丸。
治全不產及斷緒方。
紫石英 天門冬（各三兩） 當歸 芎 紫葳 卷柏 桂心 烏頭 乾地黃 牡蒙（《千金翼》作牡荊，《外台》作牡蒙） 禹余糧 石斛 辛夷（各二兩） 人參 桑寄生 續斷細辛 濃朴 乾薑 食茱萸 牡丹 牛膝（各二十銖） 柏子仁（一兩） 薯蕷 烏賊 骨甘草（各一兩半）
上二十六味為末，蜜和丸如梧子大，酒服十丸，日三，漸增至三十丸，以腹中熱為度。
不禁房室，夫行不在，不可服。禁如藥法。比來服者，不至盡劑即有娠。
主令婦人有子方。
白薇 細辛 防風 人參 秦椒 白蘞（一作白芷） 桂心 牛膝 秦艽 蕪荑 沙參芍（各二十銖） 桃仁 紫石英（各一兩半） 鐘乳 乾地黃 白石英（各二兩） 鼠婦（半兩）水
蛭虻蟲（各十五枚） 吳茱萸（十八銖） 麻布叩 頭（一尺燒）
上三十二味為末，蜜和丸如梧子大，酒服十五丸，日再，稍加至三十丸，當有所去。小覺有異即停服。
又方 治婦人久無子或斷緒上熱下冷，百病皆治之方。
白薇 乾地黃 乾薑 車前子 蜀椒（各十八銖） 紫石英 本 石膏 子 卷柏（各二十銖） 赤石脂（一兩） 澤蘭 白龍骨 遠志 麥門冬 茯苓 太乙余糧（各二兩）
當歸芎 蛇床子（各一兩） 白芷 覆盆子 桃仁 人參（各一兩半） 桂心 蒲黃（各二兩半） 細辛（三兩） 橘皮（半兩）
上二十八味為末，蜜和丸如梧子大，酒服十五丸，日再，漸增至四十丸，以知為度，亦可至五十丸。慎豬雞生冷，酢滑魚蒜驢馬牛肉等，覺有娠即停。三月正擇食時，可食牛肝及心。至四月、五月不須，但不可故殺，令子短壽，遇得者大良。
治月水不利，閉塞絕產十八年，服此藥二十八日有子方。
白薇 細辛（各三十銖） 人參 杜蘅（《古今錄驗》用牡蠣） 牡蒙 濃朴 半夏 白僵蠶當歸 紫菀（各十八銖） 牛膝 沙參 乾薑 秦艽（各半兩） 蜀椒 附子 防風（各一兩半）
上十七味為末，蜜和丸如梧子大，先食服三丸，不知可增至四五丸。此藥不可常服，覺有娠即止，用之大驗（崔氏有桔梗、丹參各十八銖）。
論曰︰古者求子，多用慶雲散、承澤丸，今代人絕不用此。雖未試驗，其法可重，故述之。
治丈夫陽氣不足，不能施化，施化無成方。
覆盆子 五味子（各一升） 天雄（一兩） 石斛 白朮（各三兩） 桑寄生（四兩） 天門冬（九兩） 紫石英（二兩） 菟絲子（一升）
上九味治下篩，先食，酒服方寸匕，日三。素不耐冷者，去寄生，加細辛四兩。陽氣不少而無子者，去石斛加檳榔十五枚，良。
治婦人下焦三十六疾，不孕絕產方。
梅核仁 辛夷（各一升） 葛上亭長（七枚） 溲疏（二兩） 本（一兩） 澤蘭子（五合）
上六味為末，蜜丸如大豆，先食服二丸，日三。不知稍增之。若腹中無堅癖積聚者，去亭長，加通草一兩。惡甘者，和藥先以苦酒搜散，乃納少蜜和為丸。
治帶下百病無子。服藥十日下血，二十日下長蟲及青黃汁，三十日病除，五大黃（破如米豆，熬令黑） 柴胡 朴硝（熬） 乾薑（各一升） 芎 （五兩） 蜀椒（二兩） 茯苓（如雞子大一枚）
上七味為末，蜜和丸，如梧桐子大，先食，服七丸，米飲下，加至十丸，以知為度，五日微下。
治女人積年不孕方。
天麻 柳絮 牡丹 茯苓 乾地黃 桂心（各一兩） 五味子 桃花 白朮 芎 （各二兩） 覆盆子（一升） 桃仁（一百枚） 菟絲子 楮實子（各一升）
上十四味為末，蜜和丸如豆大，每服空心，飲苦酒下五丸，日中一服，晚一服。
治十二瘕癖及婦人帶下，絕產無子，並服寒食藥而腹中有癖者，當先服大丸下之，乃服寒食藥耳。大丸不下水穀，但下病耳。不至令人虛極。方見十一卷中。
治婦人絕產，生來未產，蕩滌腑臟，使玉門受子精方。
秦椒 天雄（各十八銖） 人參 元參 白蘞 鼠婦 白芷 黃耆 桔梗 露蜂房 白僵蠶 桃仁 蠐螬 白薇 細辛 蕪荑（各一兩） 牡蒙 沙參 防風 甘草 牡丹皮 牛膝
卷柏 五味子 芍藥 桂心 大黃 石斛 白朮（各二十銖） 柏子仁 茯苓 當歸 乾薑（各一兩半） 澤蘭 乾地黃 芎 （各一兩十八銖） 乾漆 紫石英 白石英 附子（各二兩）
鐘乳（
上四十四味為末，蜜和丸，如梧子大，酒服十丸，日再，稍加至二十丸。若有所去如豆汁鼻涕，此是病出。覺有異即停。
婦人絕子，灸然谷五十壯。在內踝前直下一寸。
婦人絕□不生，胞門閉塞，灸關元三十壯，報之。
婦人妊子不成，若墮落，腹痛，漏見赤，灸胞門五十壯，在關元左邊二寸是也。右邊二寸
婦人絕嗣不生，灸氣門穴，在關元旁三寸，各百壯。婦人子臟閉塞，不受精，疼，灸胞門五十壯。
婦人絕嗣不生，漏赤白，灸泉門十壯，三報之，穴在橫骨當陰上際。
論曰︰陰陽調和，二氣相感，陽施陰化，是以有娠，而三陰所會則多生女。但妊娠二月
名曰始膏，精氣成於胞裡。至於三月，名曰始胎，血脈不流，象形而變，未有定儀，見物而
化，是時男女未分，故未滿三月者，可服藥方術轉之，令生男也。
治婦人始覺有孕，養胎並轉女為男方。
丹參 續斷 芍藥 白膠 白朮 柏子仁 甘草（各二兩） 人參 芎 乾薑（各三十銖） 吳茱萸 橘皮 當歸（各一兩十八銖） 白芷 冠纓（燒灰，各一兩） 乾地黃（一兩半）
蕪荑
上十九味為末，蜜和丸，如梧子大，酒服十丸，日再，稍加至二十丸。
又方 取原蠶屎一枚，井花水服之，日三。
又方 取弓弩弦一枚，絳囊盛，帶婦人左臂，一法以系腰下，滿百日去之。
又方 取雄黃一兩，絳囊盛帶之，要女者，帶雌黃。
又方 以斧一柄，於產婦臥床下置之，仍系刃向下，勿令人知。如不信者，待雞抱卵時，依此置於窠下，一窠兒子盡為雄也。
（論二首 方四首 法二首）
論曰︰何以知婦人妊娠？脈平而虛者，乳子法也。經雲，陰搏陽別，謂之有子。此是血
氣和調，陽施陰化也。診其手少陰脈動甚者，妊子也。少陰，心脈也。心主血脈，又腎名胞
門、子戶，尺中，腎脈也，尺中之脈，按之不絕，法妊娠也。三部脈沉浮正等，按之無絕者，有娠也。
妊娠初時，寸微小，呼吸五至。三月而尺數也。
妊娠四月，欲知男女者，左疾為男，右疾為女，左右俱疾為產二子。又法，左手沉實為男，右手浮大為女，左右手俱沉實，猥生二男，俱浮大猥生二女。尺脈若左偏大為男，右偏大為女，左右俱大產二子，大者如實狀。又法，左手尺中浮大者男，右手尺中沉細者女。若來而斷絕者，月水不利。又法，左右尺俱浮為產二男，不然，女作男生。俱沉為產二女，不爾男作女生。又法，得太陰脈為男，得太陽脈為女，太陰脈沉，太陽脈浮。又遣妊娠人面南行遠，複呼之，左回首者是男，右回首者是女。又婦人妊娠，其夫左乳房有核是男，右乳房有核是女。
妊娠欲知將產者，懷妊離經，其脈浮，設腹痛引腰脊，為今出也。但離經者不病也。又法，欲生，其脈離經，夜半覺痛，日中則生也。
論曰︰凡婦人虛羸，血氣不足，腎氣又弱，或當風飲冷太過，心下有痰水者，欲有胎而喜病阻。所謂欲有胎者，其人月水尚來，顏色、肌膚如常，但苦沉重，憒悶不欲飲食，又不知其患所在，脈理順時平和，則是欲有娠也。如此經二月，日後便覺不通，則結胎也。阻病者，患心中憒憒，頭重眼眩，四肢沉重，懈惰不欲執作，惡聞食氣，欲啖鹹酸果實，多臥少起，世謂惡食。其至三四月日以上，皆大劇吐逆，不能自勝舉也。此由經血既閉，水漬於臟，臟氣不宣通，故心煩憒悶，氣逆而嘔吐也。血脈不通，經絡痞澀，則四肢沉重，挾風則頭目眩也。覺如此候者，便宜服半夏茯苓湯，數劑後將茯苓丸痰水消除便欲食也。既得食力，體強氣盛，力足養胎，母便健矣。古今治阻病，方有十數首，不問虛實冷熱，長少，殆死者，活於此方。
治妊娠阻病，心中憒悶，空煩吐逆，惡聞食氣，頭眩體重，四肢百節疼煩
沉重，多臥少起，惡寒，汗出，疲極黃瘦方。
半夏 生薑（各三十銖） 乾地黃 茯苓（各十八銖） 橘皮 旋複花 細辛 人參 芍藥 芎 桔梗 甘草（各十二銖）
上十二味咀，以水一斗，煮取三升，分三服，若病阻積月日不得治，及服藥冷熱失候，病變客熱煩渴，口生瘡者，去橘皮、細辛，加前胡、知母各十二銖。若變冷下痢者，去乾地黃芩六銖。餘依方服一劑得下後，消息，看氣力冷熱增損方調定，更服一劑湯，便急服茯苓丸，能食便強健也。忌生冷醋滑油膩，菘菜，海藻。
治妊娠阻病，患心中煩悶，頭眩體重，憎聞飲食氣，便嘔逆吐悶顛倒，四肢垂弱，不自勝持，服之即效。先服半夏茯苓湯兩劑，後服此方。
茯苓 半夏 桂心（熬） 乾薑 橘皮 人參（各一兩） 白朮 葛根 甘草 枳實（各二兩）不用干
治妊娠惡阻，嘔吐不下食方。
青竹茹 橘皮（各十八銖） 茯苓 生薑（各一兩） 半夏（三十銖）
上五味 咀，以水六升煮取二升半，分三服，不瘥頻作。
治妊娠嘔吐不下食方。
橘皮 竹茹 人參 白朮（各十八銖） 生薑（一兩） 濃朴（十二銖）
上六味 咀，以水七升煮取二升半，分三服，不瘥重作。
（論二首 方二十三首 禁忌一首 逐月養胎二十首）
論曰︰舊說凡受胎三月，逐物變化，稟質未定。故妊娠三月，欲得觀犀象猛獸，珠玉寶物，欲得見賢人君子盛德大師，觀禮樂鐘鼓俎豆，軍旅陳設，焚燒名香，口誦詩書，古今箴誡，居處簡靜，割不正不食，席不正不坐，彈琴瑟，調心神，和性情，節嗜欲。庶事清淨，生子皆良，長壽忠孝，仁義聰惠，無疾，斯蓋文王胎教者也。
論曰︰兒在胎，日月未滿，陰陽未備，腑臟骨節皆未成足，故自初訖於將產，飲食居處皆有禁忌。
妊娠食羊肝，令子多厄。
妊娠食山羊肉，令子多病。
妊娠食驢馬肉，令子延月。食騾肉難產。
妊娠食兔肉、犬肉，令子無音聲及缺唇。
妊娠食雞子及干鯉魚，令子多瘡。
妊娠食雞肉、糯米，令子多寸白蟲。
妊娠食椹並鴨子，令子倒出，心寒。
妊娠食雀肉並豆醬，令子滿面多 黑子。
妊娠食雀肉、飲酒，令子心淫情亂，不畏羞恥。
妊娠食鱉，令子項短。
妊娠食冰漿，絕胎。
妊娠勿向非常之地大小便，必半產殺人。
徐之才逐月養胎方︰
妊娠一月名始胚，飲食精熟，酸美受御，宜食大麥，毋食腥辛，是謂才正。
妊娠一月，足厥陰脈養，不可針灸其經（如大敦、行間、太沖、中封、五裡、中 等穴是也。）
足厥陰內屬於肝，肝主筋及血，一月之時，血行痞澀，不為力事，寢必安靜，無令恐畏。
妊娠一月，陰陽新合為胎，寒多為痛，熱多卒驚，舉重腰痛腹滿胞急，卒有所下，當預安之，宜服烏雌雞湯。
烏母雞（一隻，治如食法） 茯苓 阿膠（各二兩） 吳茱萸（一升） 麥門冬（五合）
人參 芍藥 白朮（各三兩） 甘草 生薑（各一兩）
上十味 咀，以水一斗二升煮雞，取汁六升，去雞下藥，煎取三升，納酒三升，並膠烊盡，取三升，放溫，每服一升，日三。
若曾傷一月胎者，當預服此方。
細辛（一兩） 防風（二兩） 乾地黃 白朮（各三兩） 生薑（四兩） 吳茱萸 大麥（各五合） 烏梅（一升）
上八味 咀，以水七升，煮取二升半，分三服，先食服。多寒者，倍細辛、茱萸。熱多，渴者，去之，加天花粉二兩。若有所思去大麥，加柏子仁三合。（一方有人參一兩。）
妊娠二月名始膏，無食辛臊，居處必靜，男子勿勞，百節皆痛，是為胎始結。
妊娠二月，足少陽脈養，不可針灸其經（如膽竅、邱墟、付陽、絕骨、外立、陽陵泉等穴是也。）
足少陽內屬於膽，主精，二月之時，兒精成於胞裡，當慎護驚動也。
妊娠二月始陰陽踞經，有寒多壞，不成，有熱即萎悴，中風寒，有所動搖，心滿，臍下懸
艾葉湯方
艾葉 丹參 當歸 麻黃（各二兩） 人參 阿膠（各三兩） 甘草（一兩） 生薑（六兩）
大棗（十二枚）
上九味 咀，以酒三升，水一斗煮，減半去滓，納膠煎，取三升，分三服。
（一方用烏母雞一隻，宿肥者，治如食法，割頭取血，納三升酒中相和，雞以水一斗二升
若曾傷二月胎者，當預服此方。
黃連 人參（各一兩） 吳茱萸（五合） 生薑（三兩） 生地（五兩，一方用阿膠）
上五味 咀，以酢漿七升煮取三升，分四服，日三夜一。十日一作，若頗覺不安，加烏梅一升。加烏梅者，不用酢漿，只用水耳。（一方用當歸半兩。
妊娠三月名始胎，當此之時，未有定儀，見物而化，欲生男者操弓矢，欲生女者弄珠璣，欲子美好數視璧玉，欲子賢良端坐清虛，是謂外象而內感者也。
妊娠三月，手心主脈養，不可針灸其經（如中沖、勞宮、大陵、內關、間使、 門、曲澤 妊娠三月為定形，有寒大便青，有熱小便難，不赤則黃，猝驚恐憂愁嗔怒喜頓仆，動於經脈，腹滿繞臍，苦痛，或腰背痛，猝有所下，宜服雄雞湯。
雄雞（一隻，治如食法） 黃芩 白朮 生薑（各一兩） 麥冬（五合） 芍藥（四兩）
大棗（十二枚，掰） 甘草 人參 茯苓 阿膠（各二兩）
上十一味 咀，以水一斗五升煮雞，減半，出雞納藥，煮取半，納清酒三升，並膠煎，取三升，分三服，一日令盡，當溫臥。
（一方用當歸、芎各二兩，無黃芩、生薑。
若曾傷三月胎者，當預服此方。
茯神 丹參 龍骨（各一兩） 阿膠 當歸 甘草 人參（各二兩） 大棗（二十一枚）赤小豆（二十一粒）
上九味 咀，以酢漿一斗，煮取三升，分四服，先食服，七日後服一劑，腰痛者加桑寄生二兩（深師有薤白二兩，麻子一升）。
妊娠四月始受水精，以成血脈，食宜稻粳，羹宜魚雁，是謂盛血氣以通耳目而行經絡。
妊娠四月手少陽脈養，不可針灸其經（如關沖、陽池、內關、三陽、天井、曲垣等穴是也。）手少陽內輸三焦，四月之時，兒六腑順成，當靜形體，和心志，節飲食。
妊娠四月，有寒，心下慍慍欲嘔，胸膈滿，不欲食，有熱，小便難，數數如淋狀，臍下苦急，猝風寒，頸項強痛，寒熱，或驚動身軀，腰背腹痛，往來有時，胎上迫胸，心煩不得安，猝有所下，宜服菊花湯。
菊花（雞子大，一枚） 麥門冬（一升） 大棗（十二枚） 人參（一兩半） 甘草 當
歸（各二兩） 麻黃 阿膠（各三兩） 半夏（四兩） 生薑（五兩）
上十味 咀，以水八升，煮減半，納清酒三升並膠煎，取三升，分三服，溫臥，當汗以粉粉之，護風寒四五日。
（一方用烏雌雞一隻煮水煎藥。
若曾傷四月胎者，當預服此方。
白芍 生薑（各四兩） 濃朴 枳實 生李根白皮 白朮 柴胡（各三兩） 續斷 川芎 甘草（各一兩） 當歸（一兩半） 烏梅（一升）
上二味 咀，以水一斗，煮取三升，分四服，日三夜一，八日後複服一劑。
妊娠五月始受火精，以成其氣，臥必晏起，沐浴浣衣，深其居處，濃其衣服，朝吸天光以避寒殃，其食稻麥，其羹牛羊，和以茱萸，調以五味，是謂養氣，以定五臟。
妊娠五月，足太陰脈養，不可針灸其經（如隱白、大都、公孫、商邱、三陰交、漏谷、陰陵泉等穴是也。）足太陰內輸於脾，五月之時，兒四肢皆成，無大飢，無甚飽，無食乾燥，無自炙熱，無太勞倦。
妊娠五月多熱，苦頭眩，心亂嘔吐，有寒，苦腹滿痛，小便數，猝有恐怖，四肢疼痛，寒熱；胎動無常處，腹痛悶頓欲仆，猝有所下，宜服阿膠湯。
阿膠（四兩） 人參（一兩） 生薑（六兩） 當歸 芍藥 甘草 黃芩（各二兩） 旋複花（二合） 吳茱萸（七合） 麥冬（一升）
上十味 咀，以水九升，煮藥減半，納清酒三升並膠，微火煎取三升半，分四服，日三夜一，先食服便愈，不瘥再服。
一方用烏母雞一隻，割取咽血納酒中，以水煮雞，以煎藥減半，納酒並膠煎，取三升半，分四服。
若曾傷五月胎者，當預服此方。
黃芩（一兩） 當歸 川芎 乾地黃 人參（各二兩） 甘草 芍藥（各三兩） 生薑
（六兩） 麥冬（一升） 五味子 大麻仁（各五合） 大棗（三十五枚）
上十二味 咀，以水七升，清酒五升，煮取三升半，分四服，日三夜一，七日複服一劑
妊娠六月，始受金精，以成其筋，身欲微勞，無得靜處，出遊於野，數觀走犬，及視走馬，食宜鷙鳥猛獸之肉，是謂變腠理，紉筋，以養其力，以堅背膂。
妊娠六月，足陽明脈養，不可針灸其經（如萬厲、豐隆、陰市、上下廉、三裡等穴是也。）足陽明內屬於胃，主其口目，六月之時，兒口目皆成，調五味，食甘美，無大飽。
妊娠六月，猝有所動不安，寒熱往來，腹內脹滿，身體腫，驚怖，忽有所下，腹痛如欲產，手足煩疼，宜服麥冬湯。
麥冬（一升） 人參 甘草 黃芩（各二兩） 乾地黃（三兩） 阿膠（四兩） 生薑（六兩）
上八味 咀，以水七升，煮減半，納清酒二升，並膠煎取三升，分三服，中間進糜粥。
一方用烏母雞一隻煮水以煎藥。
若曾傷六月胎者，當預服此方。
柴胡（四兩） 白朮 芍藥（一方作紫葳） 甘草 麥冬 芎 （各二兩） 生薑（六
兩） 干
地黃（五兩） 大棗（三十枚） 蓯蓉（一兩）
上十味 咀，以水一斗，煮取三升，分四服，日三夜一。中間進糜粥，勿食生冷及堅硬之物。七日更服一劑。
妊娠七月，始受木精，以成其骨，勞身搖肢，無使定止，動作屈伸，以運血氣，居處必燥，飲食避寒，常食稻粳，以密腠理，是謂養骨而堅齒。
妊娠七月手太陰脈養，不可針灸其經（如少商、魚際、列缺、尺澤、天衍等穴是也。）手太陰內屬於肺，主皮毛，七月之時，兒皮毛已成，無大言，無號哭，無薄衣，無洗浴，無寒飲。
妊娠七月，忽驚恐搖動腹痛，猝有所下，手足厥冷，脈若傷寒，煩熱腹滿，短氣，常苦頸項及腰背強，宜服蔥白湯。
蔥白（長三四寸，十四莖） 半夏 麥冬（各一升） 旋複花（一合） 黃芩（一兩） 人參（一兩半） 甘草 當歸 黃耆 （各三兩） 阿膠（四兩） 生薑（八兩）
上十一味 咀，以水八升煮減半，納清酒三升及膠煎取四升，每服一升，日三夜一。溫臥，當汗出。若不出者，加麻黃二兩，煮、服如前法。若秋後勿強責汗。
一方以黃母雞一隻，割咽取血，納酒中煮雞，取汁以煎藥。
若曾傷七月胎者，當預服此方。
杏仁 甘草（各二兩） 紫菀（一兩） 鐘乳 乾薑（各二兩） 麥冬 吳茱萸（各一升） 粳
米（五合） 五味子（五合）
上九味 咀，以水八升，煮取三升半，分四服，日三夜一，中間進食，七日服一劑。
一方用白雞一隻煮汁煎藥。
妊娠八月始受土精，以成膚革，和心靜息，無使氣極，是謂密腠理，而光澤顏色。
妊娠八月，手陽明脈養，不可針灸其經（如商陽、二間、合谷、上下廉、三裡、曲池、肩井、肩 等穴是也。）手陽明內屬於大腸，主九竅，八月之時，兒九竅皆成，無食燥物，無輒失食，無忍大起。
妊娠八月中風寒，有所犯觸，身體盡痛，乍寒乍熱，胎動不安，常苦頭眩痛，繞臍下寒，時時小便白如米汁，或青或黃，或使寒慄，腰背苦冷而痛，目□□，宜服芍藥湯。
芍藥 生薑（各四兩） 濃朴（二兩） 甘草 當歸 白朮 人參（各三兩） 薤白（切，一升）
上八味 咀，以水五升，清酒四升，合煮取三升，分三服，日再夜一。
一方用烏母雞煮汁以煎藥。
若曾傷八月胎者，當預服此方。
葵子（二升） 甘草 濃朴（各二兩） 白朮 柴胡（各三兩） 芍藥（四兩） 生薑（六兩）
大棗（二十枚）
上八味 咀，以水九升，煮取三升，分三服，日三。十日一劑。
一方用烏雌雞一隻，煮水以煎藥。
妊娠九月，始受石精，以成皮毛，六腑百節，莫不畢備，飲醴食甘，緩帶自持而待之，是謂養毛髮致才力。
妊娠九月，足少陰脈養，不可針灸其經（如湧泉、然谷、太溪、交信、築賓、複溜等穴
是也。）足少陰內屬於腎，腎主續縷。九月之時，兒脈續縷皆成，無處濕冷，無著炙衣。
妊娠九月，若猝得下痢，腹滿懸急，胎上沖心，腰背痛不可轉側，短氣，宜服半夏湯。
半夏 麥門冬（各五兩） 吳茱萸 當歸 阿膠（各三兩） 乾薑（一兩） 大棗（十二枚）
上七味 咀，以水九升，煮取三升，去滓，納白蜜八合，微火上溫，分四服，痢即止
一方用烏母雞一隻，煮汁以煎藥。
若曾傷九月胎者當預服此方。
豬腎（一具） 茯苓 桑寄生 乾薑 乾地黃 川芎（各三兩） 白朮（四兩） 麥冬（一升）
附子（中者一枚） 大豆（三合）
上十味 咀，以水一斗，煮腎令熟，去腎納諸藥，煎取三升半，分四服，日三夜一，十日更一劑。
妊娠十月，五臟俱備，六腑齊通，納天地氣於丹田，故使關節人神皆備，俟時而生。
妊娠一月始胚，二月始膏，三月始胞，四月形體成，五月能動，六月筋骨立，七月毛髮生，八月臟腑具，九月穀氣入胃，十月諸神備，日滿即產矣。宜服滑胎藥，入月即服。
養胎臨月服，令滑而易產方。
丹參（半斤） 川芎 當歸（各三兩） 蜀椒（五合，有熱者以大麻仁五合代）
上四味 咀，以清酒溲濕停一宿以成，煎豬膏四升，微火煎，膏色赤如血，膏成，新布絞去滓，每日取如棗許，納酒中服之，不可逆服。至臨月乃可服，舊用常驗。
令易生，母無疾病，未生一月，日預服，過三十日，行步動作如故，兒生墮地皆不自覺方。
甘草（二兩） 黃芩（一方用茯苓） 乾薑 吳茱萸 大豆黃卷 麻子仁 桂心 大麥
□（一方用粳米，各三兩）
主養胎，及產難顛倒胞不出，服一丸，傷毀不下，產餘病汗不出，煩滿不止，氣逆滿，以酒服一丸，良。一名保生丸方。
甘草 貝母 秦椒 大豆黃卷 乾薑 桂心 黃芩 粳米（一作糯米） 石斛 石膏（各六銖） 當歸（十三銖） 麻子（三合）
上十二味為末，蜜和丸如彈子大，每服一丸，日三，用棗湯下。
一方用蒲黃一兩。
治妊娠養胎令易產方。
大黃（三十銖，蒸） 枳實 川芎 白朮 杏仁（各十八銖） 芍藥 乾薑 濃朴（各十二銖） 吳茱萸（一兩）
上九味為末，蜜和丸如梧子大，空腹酒下二丸，日三，不知稍加之。
阿膠（八兩） 滑石（二兩） 車前子（一升）
上三味治下篩，飲服方寸匕，日再，至生月乃服。藥利九竅，不可先服。
（此篇有十章 方八十九首 灸法三首）
第一 胎動及數墮胎（方六首 灸法一首）
治妊娠二三月，上至八九月，胎動不安，腰痛已有所見方︰
艾葉 阿膠 川芎（《肘後》不用） 當歸（各三兩） 甘草（一兩）
上五味 咀以水八升，煮取三升，去滓，納膠令消，分三服，日三。
治妊娠胎動去血，腰腹痛方︰
阿膠（二兩） 川芎 當歸 青竹茹（各三兩）
上四味 咀，以水一斗半，煮銀二斤，取六升，去銀納藥煎，取二升半，納膠令烊，分三服，不瘥仍作。
一方用甘草二兩。
治妊娠胎動不安腹痛方。
蔥白（切，一升） 阿膠（二兩） 當歸 續斷 川芎（各三兩）
上五味 咀，以水一斗，先煮銀六七兩，取七升，去銀納藥，煎取二升半，下膠令烊，分三服、不瘥重作。
治妊娠胎動，晝夜叫呼，口噤唇搴及下重痢不息方。
艾葉一升 咀，以好酒五升煮取四升，去滓更煎，取一升服。口閉者格口灌之，藥下即瘥。亦治妊娠腰痛及妊娠熱病，並妊娠卒下血。
治妊娠六七月胎不安常服之方。
旋複花（一兩） 半夏 芍藥 生薑（各二兩） 枳實 濃朴 白朮 黃芩 茯苓（各三兩）
上九味 咀，以水一斗煮取二升半，分五服，日三夜二，先食服。
治妊娠數墮胎方︰
取赤小豆為末，酒服方寸匕，日二。亦治妊娠數月，月水尚來者。
又方 妊娠三月灸膝下一寸七壯。
第二 漏胞（方四首）
治妊娠下血如故，名曰漏胞，胞干便死方︰
生地黃半斤， 咀，以清酒二升，煮三沸，絞去滓服之，無時，能多服佳。（姚大夫加
黃雌雞一頭，治如食法，崔氏取雞血和藥中服之。）
治妊娠血下不止，名曰漏胞，血盡子死方︰
乾地黃，搗末，以三指撮，酒服，不過三服。
又方 生地黃汁一升，以清酒四合，煮三四沸，頓服，不止頻服。
又方 乾薑（二兩） 乾地黃（四兩）
上二味治下篩，以酒服方寸匕，日再，三服。
第三 子煩（方二首）
治妊娠常苦煩悶，此是子煩。
竹瀝（一升） 麥冬 防風 黃芩（各三兩） 茯苓（四兩）
上五味， 咀，以水四升，合竹瀝煮取二升，分三服，不瘥再作。
又方 時時服竹瀝隨多少取瘥止。
第四 心腹腰痛及脹滿方（二十首）
治妊娠心痛方︰
青竹皮一升，以酒二升煮三兩沸，頓服之。
又方 破生雞子一枚，和酒服之。
又方 白蜜（三兩） 羊脂（八兩） 青竹茹（一升）
上三味合煎，食頃服如棗核大三枚，日三。
又方 蜜一升，和井底泥，泥心下。
又方 燒棗二七枚為末，童便服立愈。
治妊娠腹中痛方︰
生地黃三斤，搗絞取汁，用清酒一升，合煎減半頓服，良。
又方 燒車 脂，納酒中服，亦治妊娠咳嗽，並難產三日不出。
又方 取蜜一升，頓服，良。
治妊娠腹中滿痛入心，不得飲食方︰
黃芩（三兩） 白朮（六兩） 芍藥（四兩）
上三味 咀，以水六升煮取三升，分三服，半日令藥盡。微下水，令易生，月飲一劑
為
治妊娠忽苦心腹痛方︰
燒鹽令赤熱，三指撮，酒服之立瘥。
治妊娠傷胎結血心腹痛方︰
取小兒尿二升，頓服之立瘥，大良。
治妊娠中惡心腹痛方︰
新生雞子二枚，破著杯中，以糯米粉和如粥，頓服。亦治妊娠猝胎動不安，或但腰痛，或胎轉搶心，或下血不止。
又方 以水三升洗夫靴，剔汁溫服。
治妊娠中蠱心腹痛方︰
燒敗鼓皮，酒服方寸匕，須臾自呼蠱主姓名。
治妊娠腰痛方︰
大豆二升，以酒三升，煮取二升，頓服之。亦治常人猝腰痛。
又方 麻子三升，以水五升，煮取汁三升，分五服，亦治心痛。
又方 香豉（二兩） 榆白皮（三兩
上二味熟搗，蜜丸如桐梧子大，服二七丸。亦治心痛。
又方 燒牛屎焦末，水服方寸匕，日三服。
又方 地黃汁八合，酒五合，合煎，分溫服。
治妊娠脹滿方︰
秤錘燒之，淬酒中服。亦治妊娠猝下血。
第五 傷寒（方一十六首）
治妊娠傷寒，頭痛壯熱，肢節煩疼方︰
石膏（八兩） 大青 黃芩（各三兩） 蔥白（切，一升） 前胡 知母 梔子仁（各四兩）
上七味 咀，以水七升煮取二升半，去滓，分五服，相去如人行七八裡久再服。
治妊娠頭痛壯熱，心煩嘔吐、不下食方︰
知母（四兩） 粳米（五合） 生蘆根（一升） 青竹茹（三兩）
上四味 咀，以水五升煮取二升半，緩緩飲之，盡更作，瘥止。
治妊娠傷寒服湯後，頭痛壯熱不歇，宜用此湯拭其身︰
麻黃（半斤） 竹葉（切，一升） 石膏末（三升）
上三味以水五升煮取一升，去滓，冷，以拭身體。又以故布 頭額胸心，燥則易之，患
瘧
治妊娠傷寒方︰
蔥白（十莖） 生薑（二兩，切）
上二味以水三升，煮取一升半，頓服取汗。
治妊娠中風寒熱，腹中絞痛，不可針灸方︰
鯽魚一頭，燒作灰，搗末，酒服方寸匕，取汗。
治妊娠遭時疾，令子不落方︰
取灶中黃土，水和塗臍，干複塗之。一方酒和塗方五寸。又泔清和塗之並佳。
又方 犬尿泥塗腹，勿令乾。
治妊娠熱病方︰
蔥白（五兩） 豆豉（二升）
上二味以水六升煮取二升，分二服，取汗。
又方 蔥白一把，以水三升煮，令熟服之，取汗，食蔥令盡。亦主安胎。若胎已死者，須臾即出。
又方 車轄脂，酒服，大良。
又方 井底泥，泥心下三寸，立愈。
又方 青羊屎，塗腹上。
又方 水服伏龍肝一雞子大。
治大熱煩悶者方︰
葛根汁二升，分三服，如人行五裡久進一服。
又方 燒大棗七枚為末，酒和服。
又方 槐實燒灰，取方寸匕，酒和服。
第六 瘧病（方二首）
妊娠患瘧方︰
恆山（二兩） 甘草（一兩） 黃芩（三兩） 烏梅（十四枚） 石膏（八兩）
上五味 咀，以酒水各一升半，合漬藥一宿，煮三四沸，去滓，初服六合，次服四合，後服二合，凡三服。
又方 恆山 竹葉（各三兩） 石膏（八兩） 粳米（一百粒，崔氏《外台》作糯米，《集驗》、《救急》作秫米）
上四味 咀，以水六升，煮取二升半，去滓，分三服。第一服取未發前一食頃服之，第過發後乃進粥食。
第七 下血（方十一首）
治妊娠忽暴下血數升，胎燥不動方︰
榆白皮（三兩） 當歸 生薑（各二兩） 乾地黃（四兩） 葵子（一升，《肘後》不用）
上五味 咀，以水五升，煮取二升半，分三服，不瘥更作服之。甚良。
治妊娠猝驚奔走，或從高墮下，暴出血數升方。
馬通汁（一升） 乾地黃 阿膠（各四兩） 當歸 艾葉（各三兩）
上五味 咀，以水五升，煮取二升半，去滓，納馬通汁及膠，令烊，分三服，不瘥重作。
治妊娠二三月，上至七八月，其人頓仆失踞，胎動不下，傷損，腰腹痛欲死，若有所見，及胎奔上搶心，短氣方。
艾葉（三兩） 阿膠 川芎 白芍 甘草 當歸（各二兩） 乾地黃（四兩）
上七味 咀，以水五升，好酒三升，合煮取三升，去滓納膠，更上火令消盡，分三服，日三，不瘥更作。
治妊娠猝下血方︰
葵子一升，以水五升，煮取二升，分三服，瘥止。
又方 生地黃切一升，以酒五升，煮取三升，分三服，亦治落身後血。
又方 葵根莖燒作灰，以酒服方寸匕，日三。
治妊娠僵仆失據，胎動轉上搶心，甚者血從口出，逆不得息，或注下血一斗五升，胎不出，子死則寒熨人腹中，急如產狀，虛乏少氣，困頓欲死，煩悶反覆，服藥母即得安，下血亦止，其當產者立生方。
蟹爪（一升） 甘草 桂心（各二尺） 阿膠（二兩）
上四味 咀，以東流水一斗煮取三升，去滓，納膠烊盡，能為一服佳，不能者食頃再服。若口急不能飲者，格口灌之，藥下便活也，與母俱生。若胎已死，獨母活也。若不僵仆，平安妊娠無有所見，下血服此湯即止。或雲桂不安胎，亦未必爾。
治妊娠胎墮下血不止方︰
丹參十二兩， 咀，以清酒五升煮取三升，溫服一升，日三。
又方 地黃汁和代赭末，服方寸匕。
又方 桑蠍蟲屎燒灰，酒服方寸匕。
治半產，下血不盡，苦來去煩滿欲死方。
香豉一升半，以水三升煮三沸，漉去滓，納鹿角末一方寸匕，頓服之，須臾血自下。
鹿
第八 小便病（方十五首 灸法一首）
治妊娠小便不利方︰
葵子（一升） 榆白皮（一把，切）
上二味以水五升煮五沸，每服一升，日三。
又方 葵子 茯苓（各一兩
上二味為末，以水服方寸匕，日三，小便利則止。（仲景雲︰妊娠有水氣，身重，小便不利，洒淅惡寒，起即頭眩。）
治妊娠患子淋方︰
葵子一升，以水三升，煮取二升，分再服。
又方 葵根一把，以水三升，煮取二升，分再服。
治妊娠小便不通利方︰蕪菁子十合為末，水和服方寸匕，日三。
治妊娠尿血方︰
黍穰燒灰，酒服方寸匕，日三。
治婦人無故尿血方︰
龍骨五兩，治下篩，酒服方寸匕，空腹服，日三，久者二十服愈。
又方 爪甲 亂髮
上二味並燒灰，等分，酒服方寸匕，日三，飲服亦得。
又方 桂心 鹿角屑 大豆黃卷（各一兩）
上三味治下篩，酒服方寸匕，日三服。
又方 取夫爪甲燒作灰，酒服之。
又方 取故船上竹茹，曝乾搗末，酒服方寸匕，日三。亦主遺尿。
治婦人遺尿不知出時方︰
白薇 芍藥（各一兩）
上二味治下篩，酒服方寸匕，日三。
又方 礬石 牡蠣（各二兩）
上二味治下篩，酒服方寸匕，亦治丈夫。
又方 胡燕窠中草燒末，酒服半錢匕，亦治丈夫。
又方 燒遺尿人薦草灰，服之瘥。
又方 灸橫骨當陰門七壯。
第九 下痢（方八首 灸法一首）
治妊娠下痢方︰
人參 黃芩 酸石榴皮（各三兩） 櫸皮（四兩） 粳米（三合）
上五味 咀，以水七升，煮取二升半，分三服。
又方 白楊皮一斤 咀，以水一大升，煮取二小升，分三服。
又方 燒中衣帶三寸為末，服之。
又方 羊脂如棋子大十枚，溫酒一升，投中頓服之，日三。
治妊娠患濃血赤滯、魚腦白滯，腹臍絞痛，不可忍者方︰
薤白（切，一升） 酸石榴皮 阿膠（各二兩） 黃柏（三兩，《產寶》作黃連） 地榆（四兩）
上五味 咀，以水七升，煮取二升半，分三服，不瘥更作。
治妊娠注下不止方︰
阿膠 艾葉 酸石榴皮（各二兩）
上三味 咀。以水七升，煮取二升，去滓納膠令烊，分三服。
治妊娠及產已寒熱下痢方︰
黃連（一升） 黃柏（一斤） 梔子（二十枚）
上三味 咀，以水五升漬一宿，煮三沸，服一升，一日一夜令盡。嘔者加橘皮一兩，生薑二兩。亦治丈夫常痢。
治婦人痢、欲痢輒先心痛腹脹滿，日夜五六十行方︰
石榴皮 曲 黃柏（一作麥 ） 烏梅 川連 艾（各一兩） 防己（二兩，一作防風）阿膠
上十味為末，蜜和丸如梧子大，飲服二十丸，日三，漸加至三十、四十丸。
治婦人水泄痢方︰
灸氣海百壯三報。
第十 水腫（方五首）
治妊娠體腫有水氣，心腹急滿方︰
茯苓 白朮（各四兩，崔氏無術） 黃芩 杏仁（各三兩） 旋複花（二兩）
上五味 咀，以水六升，煮取二升半，分三服。
治妊娠腹大，胎間有水氣方。
鯉魚（一頭，二斤） 白朮（五兩） 生薑（三兩） 芍藥 當歸（各三兩） 茯苓（四兩）
上六味 咀，以水一斗二升先煮魚，熟澄清，取八升，納藥煎，取三升，分五服。
治妊娠毒腫方︰
蕪菁根洗淨去皮，搗酢和如薄泥，勿令有汁，猛火煮之二、三沸，適性敷腫以帛急裹之，日再。寒時溫覆。非根時用子，若腫在咽中，取汁含咽之。
又方 燒 牛屎酢和敷之，干則易，亦可服方寸匕，日三。
治妊娠手腳皆腫攣急方︰
赤小豆（五升） 商陸根（一斤，切）
上二味以水三斗，煮取一斗，稍稍飲之，盡更作。一方加澤漆一斤。
（論一首八條 方二十一首 針法一首）
論曰︰產婦雖是穢惡，然將痛之時，及未產已產，並不得令死喪污穢家人來，視之則生難，若已產者則傷兒也。
婦人產乳，忌反支月。若值此月，當在牛皮上，若灰上勿令水血惡物著地則殺人。及浣濯衣水，皆以器盛，過此忌月乃止。
凡生產不依產圖，脫有犯觸，於後母子皆死，若不至死，即母子俱病，庶事皆不稱心。
若能依圖，無所犯觸，母即無病，子亦易養。凡欲產時特忌多人瞻視，惟得二三人在旁，待產訖，乃可告語諸人也。若人眾看視，無不難產。
凡產婦第一不得匆匆忙怕，旁人極須穩審，皆不得預緩預急及憂悒，憂悒則難產。若腹痛眼中火生，此兒回轉，未即生也。兒出訖，一切人及母皆忌問是男是女，兒始落地，與新汲井水五咽，忌與暖湯物，勿令母看視穢污。
凡產婦慎食熱藥、熱面，食常識此。飲食當如人肌溫溫也。
凡欲臨產時，必先脫尋常所著衣，以籠灶頭及灶口，令至密即易產也。
凡產難及子死腹中，並逆生與胞胎不出，諸篇方可通檢用之。
治產難，或半生，或胎不下，或子死腹中，或著脊及坐草數日不產，血氣上搶心，母面無顏色，氣欲絕者方︰
醇酒（二升） 白蜜 成煎豬膏（各一升）
上三味合煎取二升，分再服。不能再服，可隨所能服之。治產後惡血不除，上搶心，痛煩急者，以地黃汁代醇酒。
治產難方︰
槐枝（切，二升） 榆白皮（切） 大麻仁（各一升） 瞿麥 通草（各五兩） 牛膝（四兩）
上六味 咀，以水一斗二升，煮取三升半，分五服。
又方 吞皂莢子二枚。
又方 取廁前已用草二七枚，燒灰水調服之。
又方 令夫唾婦口中二七過立出。
又方 針兩肩井入一寸瀉之，須臾即分娩。
治產難三日不出方︰
取鼠頭燒作屑，井花水服方寸七，日三。
又方 車軸脂吞大豆許兩丸。
又方 燒藥杵令赤，納酒中飲之。
又方 燒大刀環，以酒一杯沃之，頓服即出，救死不分娩者。
治產難累日，氣力乏盡，不能得生，此是宿有病者方︰
阿膠（二兩） 赤小豆（二升）
上二味以水九升，煮豆令熟，去滓，納膠令烊，一服五合，不覺更服，不過三服即出。
又方 槐子（十四枚） 蒲黃（一合
上二味合納酒中溫服，須臾，不生再服之。水服亦得。
又方 生薑汁 生地黃汁（各半升）
上二味合煎熟，頓服之。
治產難及日月未足而欲產者方︰
知母一兩為末，蜜丸如兔屎大，每服一丸，痛不止更服一丸。
治產後心悶，是血氣上沖心所致者方。
羚羊角一枚，燒作灰，治下篩，以東流水服方寸匕，若不瘥，須臾再服。取悶瘥乃止。
又方 羊角燒作灰，以溫酒服方寸匕，不瘥須臾再進。（《備急方》以治產難）
治產乳運絕方︰
半夏一兩搗篩，丸如大豆，納鼻孔中即愈。此扁鵲法也。
又方 神曲末，水服方寸匕。亦治難產。
又方 赤小豆搗為散，東流水服方寸匕，不瘥更服。
又方 含釅醋 面即愈，凡悶即 之愈。
又方 取釅醋和產血如棗大服之。
治心悶方︰產後心悶，眼不得開，即當頂上取發如兩指大，強以人牽之，眼即開。
（論一首 方十七首）
論曰︰凡婦人產難，死生之候，母面赤，舌青者，兒死母活。母唇口青，口兩邊沫出者，母子俱死。母面青，舌赤，口中沫出者，母死子活。
治動胎及產難，子死腹中，並妊娠二兒一死一生，服之令死者出，生胎安，神驗方︰
蟹爪（一升） 甘草（二尺） 阿膠（三兩）
上三味以東流水一斗，先煮蟹爪、甘草得三升，去滓，次納膠令烊，頓服之，不能分再服，若人困拗口納藥，藥入即活，煎藥作東向灶，用葦薪煮之。
治胎死腹中方。
熟真珠（一兩） 榆白皮（切，一升）
上二味，以苦酒三升，煮取一升，頓服之立出。
治子死腹中不出方︰以牛屎塗母腹上，立出。
又方 取灶心黃土三指撮，以酒服之立出。土當著兒頭上，亦治逆生及橫生不出，手足先見者。
又方 取夫尿二升煮，令沸飲之。
又方 酢二升，拗口開灌之。
又方 吞槐子二七枚，亦治逆生。
又方 三家雞卵各一枚，三家鹽各一撮，三家水各一升，合煮，令產婦東向飲之，立
又方瞿麥一斤，以水八升煮取二升，服一升，不出再服。
治胎死腹中，乾燥著背方︰
葵子（一升） 阿膠（五兩）
上二味以水五升，煮取二升，頓服之，未出再煮服。
治妊娠未足月而胎卒死不出，其母欲死方︰
以苦酒濃煮大豆，每服一升，死胎立出。不能頓服，分再服。
一方用醇酒煮大豆，亦治積聚成瘕。
治妊娠胎死腹中，若子生，胞衣不出，腹中引腰背痛方︰
甘草（一尺） 筒桂（四寸） 雞子（一枚） 蒲黃（二合） 香豉（二升）
上五味以水六升，煮取一升，頓服之，胎胞穢惡盡去，大良。
治妊娠得病須去胎方︰
以雞子一枚，鹽三指撮和服立下。（此與阮河南療難產相同）
又方 麥芽一升為末，蜜和一升，服之立下。
又方 七月七日神曲三升，酢一升，煮兩沸，宿不食，平旦頓服之即下。
又方 大麥曲五升，酒一斗，煮三沸，去滓，分五服，令盡，當宿勿食，其子如糜，令母肥盛無疾苦。
（論一首 方十四首）
論曰︰凡產難，或兒橫生、側生，或手足先出，可以針錐刺兒手足，入一二分許，兒得痛驚轉即縮，自當回順也。
治逆生方︰
以鹽塗兒足底，又可急爪抓之，並以鹽摩產婦腹上即愈。
又方 以鹽和粉塗兒足下即順。（《子母秘錄》雲︰以鹽和胡粉。）
又方 取樑上塵如彈丸許二枚，治末三指撮，溫酒服之。
治逆生及橫生不出，手足先見者方︰
燒蛇蛻皮為末，服一刀圭，（亦云三指撮），面向東，酒服即順。
又方 取蟬殼二枚，治為末，三指撮許，溫酒服之。（崔氏《外台》、《子母秘錄》作彈丸二枚為末，酒服。）
又方 取夫陰毛二七莖，燒，以豬膏和丸如大豆，吞之，兒手即持丸出，神驗。
又方 取蛇蛻皮燒灰，豬膏和丸，向東服。
又方 以手中指取釜底墨交畫兒足下即順生。
又方 取父名書兒足下即順生。
治橫生及足先出者方︰
取樑上塵灶突墨，酒服之。
又方 取車 中脂，書兒足下及掌中。
治縱橫生不可出者方︰
菟絲子末，酒若米汁服方寸匕，即生。車前子亦好，服如上法。
又方 以若酒服灶突墨塵。
治產時子但趨穀道方 熬鹽熨之自止。
（方二十二首）
治產兒胞衣不出、令胞爛方。
牛膝 瞿麥（各一兩） 當歸 通草（各一兩半） 滑石（二兩，一作桂心二兩） 葵子（半升）
上六味 咀，以水九升，煮取三升，分三服。
治產難，胞衣不出橫倒者，及兒死腹中，母氣欲絕方︰
半夏 白蘞（各二兩）
上二味，治下篩，服方寸匕，產難一服，橫生二服，倒生三服，兒死四服。亦可加代赭、瞿麥各二兩為佳。
治胎死腹中，若母病欲下之方︰
取榆白皮細切，煮汁三升，服之即下，難生者亦佳。
又方 牛膝（三兩） 葵子（一升）
上二味以水七升，煮取三升，分三服。
又方 澤蘭葉（三兩） 滑石（五合） 生麻油（二合）
上三味以水一升半，煮澤蘭取七合，去滓，納滑石、麻油，頓服之。
治胞衣不出方︰
取小麥合小豆，煮令濃，飲其汁立出。亦治橫逆生者。
又方 瓜瓣二七枚，服之立出，良。
又方 取水煮弓弩弦，飲其汁五合，即出。亦可燒灰，酒服。
又方 取宅中所埋柱，掘出取坎底，當柱下土大如雞子，酒和服之良。
又方 墨三寸為末，酒服。
又方 取蒲黃如棗許，以井花水服。
又方 苦酒服真珠一兩。
又方 雞子一枚，苦酒一合，和飲之。
治逆生胎不出方︰
取灶屋上墨，以酒煮一兩沸，取汁飲之。
治產後胞不得出方︰
井底土如雞子中黃，以井花水和服之，立出。
治子死腹中，若衣不出，欲上搶心方︰
急取蟻蛭土三升，熬令熱，囊盛熨心下，令胎不得上搶心，良。
又方 末灶突中墨三指撮許，以水若酒調服之，立出，當著兒頭生。
又方 取夫內衣蓋井上，立出。
又方 取炊蔽當戶前燒服之。
（方二十一首）
治婦人乳無汁方。
石鐘乳 硝石（一用滑石） 白石脂（各六銖） 通草（十二銖） 桔梗（半兩、切）
上五味 咀，以水五升煮三沸，三上三下，去滓，納硝石，令烊，分服。
又方 石鐘乳 通草（各等分）
上二味為末，粥飲服方寸匕，日三。後可兼養兩兒。（通草橫心者是，勿取羊桃根色黃無益）
一方二味，酒五升，漬一宿，明旦煮沸，去滓，服一升，日三，夏冷服，冬溫服。
又方 石鐘乳（四兩） 甘草（二兩，一方不用） 漏蘆（三兩） 通草 栝蔞根（各五兩）
上五味 咀，以水一斗，煮取三升，分三服。（一雲用栝蔞實一枚）
又方 石鐘乳 通草（各一兩） 漏蘆（半兩） 桂心 甘草 栝蔞根（各六銖）
上六味治下篩，酒服方寸匕，日三，最驗。
又方 石鐘乳 漏蘆（各二兩）
上二味，治下篩，飲服方寸匕，即下。
治同前。
漏蘆 通草（各二兩） 石鐘乳（一兩） 黍米（一升）
上四味 咀，米宿漬揩撻，取汁三升，煮藥三沸，去滓。作飲飲之，日三。漏蘆散
治同前。
漏蘆（半兩） 石鐘乳 栝蔞根（各一兩） 蠐螬（三合）
上四味治下篩，先食糖水，服方寸匕，日三。
治同前。
石膏四兩研細，以水二升，煮三沸，稍稍服，一日令盡。
治同前。
麥門冬 石鐘乳 通草 理石
上四味各等分，治下篩，先食，酒服方寸匕，日三。
又方 麥門冬 通草 理石 石鐘乳 土瓜根 大棗 蠐螬
上七味等分，治下篩，食畢用酒服方寸匕，日三。
又方 母豬蹄一具，粗切，以水二斗熟煮，得五六升汁飲之，不出更作。
又方 豬蹄（二枚，熟炙，捶碎） 通草（八兩，切細）
上二味以清酒一斗浸之，稍稍飲之，不出更作。（《外台》豬蹄不炙，以水一斗煮，取四升入酒，四升更煮，飲之。）
又方 栝蔞根切一升，酒四升，煮三沸，去滓，分三服。
又方 栝蔞根 漏蘆（各三兩） 石鐘乳（四兩） 白頭翁（一兩） 滑石 通草（各二兩）
上六味，治下篩，以酒服方寸匕，日三。
又方 取栝蔞子尚青色大者一枚熟搗，以白酒一斗，煮取四升，去滓，溫服一升，日三。
黃色小者用二枚亦好。
又方 土瓜根治下篩，服半錢匕，日三。乳如流水。
治同前。
鬼箭五兩，以水六升，煮取四升，每服八合，日三。亦可燒作灰，水服方寸匕，日三。
治同前。
甘草（一兩） 通草（三十銖） 石鐘乳（三十銖） 雲母（二兩半） 屋上散草（二把，燒成灰）
上五味治下篩，食後溫漏蘆湯服方寸匕，日三，乳下止。
又方 燒死鼠作屑，酒服方寸匕，日三，立下，勿令知。
又方 燒鯉魚頭為末，酒服三指撮。
下乳汁方。
鯽魚（一尾，長七寸） 豬肪（半斤，切） 漏蘆 石鐘乳（各八兩）
上四味，切豬肪，魚不須洗治，以清酒一斗二升合煮，魚熟藥成，絞去滓，適寒溫，分五服。其間相去鬚臾，一飲令藥力相及為佳，乳即下。
