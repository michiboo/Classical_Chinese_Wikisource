
（凡八類）
（論一首五條 方二十首）
論曰︰婦人非只臨產須憂，至於產後，大須將慎，危篤之至，其在於斯。勿以產時無他，乃縱心恣意，無所不犯。犯時微若秋毫，感病廣於嵩岱，何則？產後之病，難治於餘病也。婦人產訖，五臟虛羸，惟得將補，不可轉瀉。若其有病，不須 藥。若行藥，轉更增虛，就中更虛，向生路遠。所以婦人產後百日以來，極須殷勤，憂畏勿縱心犯觸及即便行房。
若有所犯，必身反強直，猶如角弓反張，名曰蓐風，則是其犯候也。若似角弓，命同轉燭，凡百女人，宜好思之。苟或有微不慎，戲笑作病，一朝困臥，控告無所。縱多出財寶，遍處求醫，醫者未必解此。縱得醫來，大命已去，何處追尋。學人於此一方，大須精熟，不可同於常方耳。特忌上廁便利，宜室中盆上佳。
凡產後滿百日，乃可合會，不爾至死，虛羸百病滋長，慎之。
凡婦人皆患風氣，臍下虛冷，莫不由此，早行房故也。
凡產後七日內惡血未盡，不可服湯，候臍下塊散，乃進羊肉湯，痛甚切者，不在此例。
後兩三日消息可服澤蘭丸，比至盈月，丸盡為佳。不爾虛損，不可平複也。全極消瘦，不可救者，服五石澤蘭丸。凡在蓐，須服澤蘭丸補之，服法必七日外，不得早服也。
凡婦人因暑月產乳，取涼太多，得風冷，腹中積聚，百病競起，迄至於老，百方治不能瘥，桃仁煎主之。出蓐後服之，婦人縱令無病，每至秋冬，須服一兩劑，以至年內，常將服之佳。
產訖可服此方。
甘草 人參 白朮 乾薑（各一兩）
上四味為末，蜜和丸如梧子大，服十丸，稍增至二十丸，新生臟虛，所以養臟氣也。
桃仁煎
治婦人產後百疾，諸氣補益悅澤方。
桃仁一千二百枚，搗令細熟，以上好酒一斗五升，研濾三四遍，如作麥粥法，以極細為
佳，納長頸瓷瓶中，密塞以面封之，納湯中煮一伏時不停火，亦勿令火猛，使瓶口常出在湯上，無令沉沒，熟訖出，溫酒服一合，日再服，雖丈夫亦可服也。
治婦人虛羸短氣、胸逆滿悶。風氣方。
石斛 甘草 紫菀（各四兩） 桃仁（半升） 桂心（二兩） 大黃（八兩） 麥門冬（二升）
茯苓（一斤） 生地黃汁 醇酒（各八升）
上十味為末，於銅器中炭火上熬，納鹿角膠一斤，耗得一斗，次納飴三斤，白蜜三升和調，更於銅器中釜上煎，微耗，以生竹攪，無令著，耗令相得，藥成先食酒服，如彈子一丸，日三，不知稍加至二丸。一方用人參三兩。
治婦人產後欲令肥白，飲食平調方。
生地黃汁（一斗） 生薑汁 白蜜（各五升） 羊脂（二斤）
上四味，先煎地黃，令得五升，次納羊脂合煎，減半，納薑汁複煎，令減，合蜜著銅器中，
治產後百病。未產前一月，當預釀之。產訖，蓐中服之方。
地黃汁（一升） 好曲（一斗） 好米（二升）
上三味，先以地黃汁漬曲令發，準家法醞之，至熟，封七日，取清服之，常使酒氣相接，勿令斷絕，慎蒜、生冷，酢滑豬雞魚，一切婦人皆須忌之。但夏三月熱不可合，春秋冬並得合服地黃，並滓納米中炊合用之。一石、十石一準此，一升為率。先服羊肉當歸湯，三劑，乃服之佳。
治產後虛羸，喘乏，自汗出，腹中絞痛方。
肥羊肉（去脂三斤） 當歸（一兩，姚氏用蔥白） 桂心（二兩） 甘草（二兩） 芎（三兩《子母秘錄》作豉一升） 芍藥（《子母秘錄》作蔥白） 生薑（各四兩） 乾地黃（五兩）
上八味， 咀，以水一斗半先煮肉，取七升，去肉，納餘藥，煮取三升，去滓，分三服，不瘥重作（《翼方》有蔥白一斤。《子母秘錄》有胸中微熱加黃芩、麥門冬各一兩，頭痛加石膏一兩，中風加防風一兩，大便不利加大黃一兩，小便難加葵子一兩，上氣咳逆加五味子一兩。）
治產後虛羸，喘乏，乍寒乍熱，如瘧狀，名蓐勞方。
豬腎（去脂，剖一具） 香豉（綿裹） 白粳米 蔥白（各一斗）
上四味，以水三斗，煮取五升，去滓，任情服之，不瘥更作（《廣濟方》有人參、當歸各
治產後虛乏補益方。
羊肉（三斤） 黃耆 （三兩） 大棗（三十枚） 茯苓 甘草 當歸 桂心 麥門冬 乾地黃
上十味， 咀，以水二斗煮羊肉，取一斗，去肉，納諸藥，煎取三升，去滓，分三服，日三。
鹿肉湯
治產後虛羸勞損補乏方。
鹿肉（四斤） 乾地黃 甘草 芎 （各三兩） 黃耆 芍藥 麥門冬 茯苓（各二兩）人參 當歸 生薑（各二兩） 半夏（一升） 大棗（二十枚）
上十三味， 咀，以水二斗五升，煮肉，取一斗三升，去肉，納藥，煎取五升，去滓，分四服，日三夜一。
治產後虛乏，五勞七傷，虛損不足，臟腑冷熱不調方。
獐骨（一具） 遠志 黃耆 芍藥 乾薑 防風 茯苓 濃朴（各三兩） 當歸 橘皮 甘草 獨活 芎 （各二兩） 桂心 生薑（各四兩）
上十五味， 咀，以水三斗煮獐骨，取二斗，去骨，納藥煎取五升，去滓分五服。
治產後虛損，逆害飲食方
當歸（一兩半） 芍藥 人參 桂心 生薑 乾地黃 甘草（各一兩） 大棗（二十枚）
上八味， 咀，以水七升，煮取三升，去滓，分三服，日三。
治產後氣虛方
杏仁 橘皮 白前 人參（各三兩） 蘇葉 半夏（各一升） 桂心（四兩） 生薑（十兩）
麥門冬（一兩）
上九味， 咀，以水一斗二升煮取三升半，去滓，分五服。
治婦人產後上氣，奔豚、積勞、臟氣不足，胸中煩躁，關元以下如懷五千錢狀方︰
濃朴 桂心 當歸 細辛 芍藥 石膏 桔梗（各三兩） 甘草 黃芩 澤瀉（各二兩）吳茱萸（五兩，《千金翼》作大黃） 乾地黃（四兩） 乾薑（一兩）
上十三味， 咀，以水一斗二升，煮取三升，去滓，分三服，服三劑佳。
治產後七傷，虛損，少氣不足，並主腎勞寒冷補氣方。
牛乳（七升，無則用羊乳） 白蜜（一升半） 當歸 人參 獨活（各三兩） 大棗（二十枚）
上八味， 咀，諸藥以乳蜜中煮取三升，去滓，分四服。
治產後虛冷七傷，時寒熱，體痛乏力，補腎，治百病方。
紫石英 鐘乳 白石英 赤石脂 石膏 茯苓 白朮 桂心 芎 甘草（各二兩） 薤白（六兩） 人參 當歸（各三兩） 生薑（八兩） 大棗（二十枚）
上十五味，五石並為末，諸藥各 咀，以水一斗二升，煮取三升六合，去滓，分六服。若中風，加葛根、獨活各二兩，下痢加龍骨一兩。
主病如前方。
紫石英 生薑 當歸 人參 甘草（各二兩） 白石英 鐘乳（各二兩半） 茯苓 乾地黃
上十二味，三石為末， 咀諸藥，以水一斗二升煮取三升，去滓，分四服。若中風，加葛根四兩。
治婦人七傷，身體疼痛，小腹急滿，面目黃黑，不能飲食並諸虛乏不足，少氣，心悸不安方。
黃 當歸 芍藥 乾地黃 半夏（各三兩） 茯苓 人參 桂心 遠志 麥門冬 甘草 五味子 白朮 澤瀉（各二兩） 乾薑（四兩） 大棗（三十枚）
上十六味， 咀，以水一斗半，煮取三升，去滓，一服五合，日三夜一服。
治產後虛羸，盜汗，澀惡寒方。
吳茱萸三兩，以清酒三升漬一宿，煮如蟻鼻沸，減得二升許，半分之頓服一升，日再，間日再作服。亦治產後腹中疾痛。
治產後體虛，寒熱自汗出方。
豬膏 生薑汁 白蜜（各一升） 清酒（五合）
上四味，煎令調和，五上五下，膏成隨意以酒服方寸匕，（當炭火上熬）。
鯉魚湯
治婦人體虛，流汗不止，或時盜汗方。
鯉魚（二斤） 豉 蔥白（切，各一升） 乾薑 桂心（各二兩）
上五味， 咀四物，以水一斗煮魚，取六升，去魚，納諸藥，微火煮取二升，去滓，分二服。取微汗即愈，勿用生魚。
治產後風虛，汗出不止，小便難，四肢微急，難以屈伸者方。
桂枝 芍藥 生薑（各三兩） 甘草（一兩半） 附子（二枚） 大棗（十二枚）
上六味， 咀，以水七升，煎取三升，分三服。
（方十一首）
治產後胸中煩熱逆氣方。
薤白 半夏 甘草 人參 知母（各二兩） 石膏（四兩） 栝蔞根（三兩） 麥門冬（半升）
上八味， 咀，以水一斗三升，煮取四升，去滓，分五服，日三夜二，熱甚即加石膏、知母各一兩。
治產後虛煩方。
甘竹根細切一斗五升，以水二斗，煮取七升，去滓，納小麥二升，大棗二十枚，複煮麥熟三四沸，納甘草一兩，麥門冬一升，湯成去滓，服五合，不瘥更服取瘥。短氣亦服之。
治產後煩悶不安方。
人參 當歸 麥門冬 乾地黃 桂心（各一兩） 大棗（二十枚） 粳米（一升） 芍藥（四兩） 淡竹葉（三升）
上九味， 咀，以水一斗二升，先煮竹葉及米，取八升，去滓，納藥煮取三升，去滓，分三服。若煩悶不安者，當取豉一升，以水三升煮取一升，盡服之，甚良。
治產後內虛、煩熱短氣方。
甘竹茹（一升） 人參 茯苓 甘草（各一兩） 黃芩（三兩）
上五味， 咀，以水六升，煮取二升，去滓，分三服，日三。
治產後乍寒乍熱，通身溫壯，胸心煩悶方。
知母（三兩） 芍藥 黃芩（各二兩） 桂心 甘草（各一兩）
上五味， 咀，以水五升，煮取二升半，分三服。
一方不用桂心加生地。
治產後心中煩悶不解方。
生淡竹葉 麥門冬（各一升） 甘草（二兩） 生薑 茯苓（各三兩） 大棗（十四枚）小麥（五合）
上七味， 咀，以水一斗，先煮竹葉、小麥，取八升，納諸藥，煮取三升，去滓，分三服。若心中虛悸者，加人參二兩。其人食少無穀氣者，加粳米五合。氣逆者加半夏二兩。
治產後虛煩，頭痛、短氣欲絕，心中悶亂不解方。
生淡竹茹（一升） 麥門冬 小麥（各五合） 甘草（一兩） 生薑（三兩，《產寶》用干葛）
上六味， 咀，以水一斗煮竹茹、小麥，取八升，去滓，納諸藥，煮取一升，去滓，分二服，羸人分作三服，若有人參入一兩，若無人參，納茯苓一兩半亦佳。人參、茯苓皆治心煩悶及心虛驚悸，安定精神，有則為良，無自依方服一劑，不瘥更作。若氣逆者加半夏二兩
治產後虛煩，不能食，虛滿方。
赤小豆三七枚，燒作末，以冷水和，頓服之良。
治產後煩悶方。
蒲黃以東流水和方寸匕，服極良。
治產後虛熱往來，心胸煩滿，骨節疼痛及頭痛壯熱，晡時輒甚，又如微瘧方
蜀漆葉 桂心 甘草 黃芩（各一兩） 黃耆 （五兩） 知母 芍藥（各二兩） 生地黃（一斤）
上八味， 咀，以水一斗，煮取三升，分三服。治寒熱不傷人。
治產後虛熱頭痛方。
白芍藥 乾地黃 牡蠣（各五兩 桂心（三兩
上四味， 咀，以水一斗，煮取二升半，去滓，分三服，日三。此湯不傷損人，無毒，亦治腹中拘急痛。若通身發熱，加黃芩二兩。
（論一首 方三十首）
論曰︰凡產後角弓反張及諸風病，不得用毒藥，惟宜單行一兩味，亦不得大發汗，特忌
轉吐瀉利，必死無疑，大豆紫湯，產後大善。
治產後百病及中風痱痙，或背強口噤，或但煩熱，苦渴，或頭身皆重，或身癢，劇者嘔逆直視，此皆因虛風冷濕及勞傷所為方。
大豆（五升） 清酒（一斗）
上二味，以鐵鐺猛火熬豆，令極熱，焦煙出，以酒沃之，去滓，服一升，日夜數服，服
盡，更合小汗則愈。一以去風，二則消血結。如妊娠傷折，胎死在腹中三日，服此酒即瘥。
治產後百日中風痙口噤不開，並治血氣痛，勞傷，補腎方。
獨活（一斤） 大豆（五升） 酒（一斗三升）
上三味，先以酒漬獨活，再宿，若急，須微火煮之，令減三升，去滓，別熬大豆極焦，使煙出，以獨活酒沃之，去豆服一升，日三夜二。
治如前狀方。
獨活（八兩） 葛根 生薑（各六兩） 甘草（二兩）
上四味 咀，以水九升，煮取三升，去滓，分四服，微汗佳。
治在蓐中風，背強不得轉動，名曰風痙方。
甘草 乾地黃 麥門冬 麻黃（各二兩） 栝蔞根 芎 黃芩（各三兩） 杏仁（五十枚）
上九味， 咀，以水一斗五升，酒五升合煮葛根，取八升，去滓，納諸藥，煮取三升，去滓，分再服，一劑不瘥，更合良。（《千金翼》崔氏有前胡三兩）
治產後中風，口噤不能言方。
獨活 生薑（各五兩） 防風 秦艽 桂心 白朮 甘草 當歸 附子（各二兩） 葛根（三兩） 防己（一兩）
上十一味， 咀，以水一斗二升，煮取三升，去滓，分三服。
治產後中風及百病，並男子中一切風，神效方。
雞糞（一升，熬令黃） 烏豆（一升，熬令聲絕，勿焦）
上二味，以清酒三升半，先淋雞糞，次淋豆取汁，一服一升，溫服取汗，病重者凡四五日服之，無不愈。
治產後中風，發熱面正赤，喘氣頭痛方。
淡竹葉（一握） 葛根（三兩） 防風（二兩） 桔梗 甘草 人參 桂心（各一兩） 大附子（一枚） 生薑（五兩） 大棗（十五枚）
上十味， 咀，以水一斗，煮取二升半，去滓，分三服，日三，溫覆，使汗出。若頸
項強者，用大附子。若嘔者加半夏四兩。
治產後中風，背急短氣方。（《千金翼》作裡急短氣）
防風 獨活 葛根（各五兩） 當歸 芍藥 人參 甘草 乾薑（各二兩）
上八味， 咀，以水九升，煮取三升，去滓，分三服，日三。
治產後風虛，頭痛壯熱，言語邪僻方。
鹿肉（三斤） 芍藥 獨活 秦艽 黃芩 黃耆 （各三兩） 半夏（一升） 乾地黃（二兩）
桂心 芎 （各一兩） 生薑（六兩） 甘草 阿膠（各一兩） 茯苓（《千金翼》作茯神）
人參
（各四兩）
上十五味， 咀，以水二斗，煮肉得一斗二升，去肉，納藥，煎取三升，去滓，納膠令烊，分四服，日三夜一。
治產後中風方。
獨活（一斤） 桂心（三兩） 秦艽（五兩）
上三味， 咀，以酒一斗半，漬三日，飲五合，稍加至一升，不能多飲，隨性服。
治產後卒中風，發病倒悶不知人，及妊娠挾風，兼治在蓐諸疾方。
大豆（五升，炒令微焦） 葛根 獨活（各八兩） 防己（六兩）
上四味， 咀，以酒一斗二升，煮豆取八升，去滓，納藥，煮取四升，去滓，分六服，日四夜二。
治產後卒中風，發疾口噤，倒悶吐沫，瘈瘲 眩冒不知人，及濕痺緩弱，身體痙，妊娠
百病方。
紫石英（三兩） 鐘乳 赤石脂 石膏 白石英 牡蠣 人參 黃芩 白朮 甘草 栝蔞
根芎 桂心 防己 當歸 乾薑（各二兩） 獨活（三兩） 葛根（四兩）
上十八味末五石， 咀諸藥，以水一斗四升煮取三升半，分五服，日三夜二。一方有滑
石、寒水石各二兩，棗二十枚。
治產後卒中風，發疾口噤，瘈瘲 悶滿不知人，並緩急諸風，毒痺，身體痙強，及挾胎中風，婦人百病方。
紫石英 白石英 石膏 赤石脂（各三兩） 獨活 生薑（各六兩） 葛根（四兩） 桂心 芎 甘草 芍藥 黃芩（各二兩）
上十二味 咀，以水一斗二升，煮取三升半，去滓，分五服。日三夜二。
治婦人在蓐得風，蓋四肢苦煩熱，皆自發露所為，若頭不痛但煩熱，與三物黃芩湯，頭痛與小柴胡湯方。
柴胡（半斤） 黃芩 人參 甘草（各三兩） 生薑（二兩） 大棗（十二枚） 半夏（半升）
上七味， 咀，以水一斗二升，煮取六升，去滓，服一升，日三服。
黃芩 苦參（各二兩） 乾地黃（四兩）
上三味 咀，以水八升，煮取二升，去滓，適寒溫，服一升，日二，多吐下蟲。
治產後腹中傷絕，寒熱恍惚，狂言見鬼，此病中風內絕，臟氣虛所為方。
甘草 芍藥（各五兩） 通草（三兩，《產寶》用當歸） 羊肉（三斤）
上四味 咀，以水一斗六升，煮肉，取一斗，去肉納藥，煮取六升，去滓，分五服，日三夜二。
治產後中風，久絕不產，月水不利，乍赤乍白，及男子虛勞冷甚方。
羊肉（二斤） 成籜大蒜（去皮，切） 香豉（各三升）
上三味，以水一斗三升，煮取五升，去滓，納酥一升，更煮取三升，分溫三服。
治產後中風，口噤痙痺，氣息迫急，眩冒困頓，並產後諸疾方。
葛根 生薑（各六兩） 獨活（四兩） 當歸（三兩） 甘草 桂心 茯苓 石膏 人參 白朮 川芎 防風（各二兩）
上十二味 咀，以水一斗二升，煮取三升，去滓，分三服，日三。
治產後中風方。
防風 獨活（各一斤） 女萎 桂心（各二兩） 茵芋（一兩） 石斛（五兩）
上六味 咀，以酒二斗漬三宿，初服一合，稍加至三、四合，日三。
治產後中柔風，舉體疼痛，自汗出者及餘百疾方︰
獨活（八兩） 當歸（四兩）
上二味 咀，以酒八升，煮取四升，去滓，分四服，日三夜一，取微汗。（葛氏單用獨活。《短劇》加當歸。若上氣者加桂心二兩，不瘥更作。
治產後中風方。
木防己（半斤） 茵芋（五兩）
上二味 咀，以苦酒九升漬一宿，豬膏四升，煎三上三下膏成，炙手摩千遍瘥。
治產後中風流腫方。
鹽（五升，熬令赤） 雞毛（一把，燒作灰）
上二味，以水一石煮鹽作湯，納雞毛灰著湯中，適冷暖以浴，大良。又浴婦人陰冷腫痛，凡風腫，面欲裂破者，以紫湯一服瘥，神效。（紫湯是炒黑豆作者）
治產後中風頭面手臂通滿方︰
大豆三升，以水六升，煮取一升半，去豆澄清，更煎取一升。納白朮八兩，附子、獨活各三兩，生薑八兩，添水一斗，煮取五升，納好酒五升，合煎，取五升，去滓，分五服，日
三夜二，間粥頻服三劑。
治產後忽苦，心中忡悸，或志意不定，恍恍惚惚，言語錯謬，心虛所致方。
茯神（四兩） 人參 茯苓（各三兩） 芍藥 甘草 當歸 桂心（各一兩） 生薑（八兩）大棗（三十枚）
上九味 咀，以水一斗，煮取三升，去滓，分三服，日三良。
治產後忽苦心中忡悸不定，志意不安，言語錯誤，惚惚憒憒，情不自覺方。
遠志 麥門冬 人參 甘草 當歸 桂心（各二兩） 芍藥（一兩） 茯苓（五兩） 生薑（六兩） 大棗（二十枚）
上十味 咀，以水一斗煮取三升，去滓，分三服，日三。羸者分四服。產後得此，正是心虛所致。無當歸用芎，若其人心胸逆氣，加半夏三兩。
治產後暴苦心悸不安，言語錯謬，恍恍惚惚，心中憒憒，此皆心虛所致方。
茯苓（五兩） 甘草 芍藥 桂心 當歸（各二兩） 生薑（六兩） 麥門冬（一升） 大棗（三十枚）
上八味 咀，以水一斗，煮取三升，去滓，分三服，日三。無當歸可用芎。若苦心志不安，加人參二兩，亦可納遠志二兩。若苦煩悶短氣，加生竹葉一升，先以水一斗三升，煮竹葉取一斗，納藥。若有微風，加獨活三兩，麻黃二兩，桂心二兩，用水一斗五升。若頸強苦急，背膊強者，加獨活，葛根各三兩，麻黃、桂心各二兩，生薑八兩，用水一斗半。
治產後心忡悸不定，恍恍惚惚，不自知覺，言語錯誤，虛煩短氣，志意不定，此是心虛所致方。
遠志 甘草（各二兩） 人參 茯神 當歸 芍藥（各三兩） 麥門冬（一升） 大棗（三十枚）
上八味 咀，以水一斗，煮取三升，去滓，分三服，日三。若苦虛煩短氣者，加淡竹葉二升，水一斗二升，煮竹葉取一斗，納藥。若胸中少氣者，加甘草為三兩善。
治產後心虛不足，虛悸，心神不安，吸吸乏氣，或若恍恍惚惚，不自知覺者甘草 遠志 菖蒲（各三兩） 人參 麥門冬 乾薑 茯苓（各二兩） 澤瀉 桂心（各一兩） 大棗（五十枚）
上十味為末，蜜和丸如大豆，酒服二十丸，日四五服，夜再服，不知稍加。若無澤瀉，以白朮代之。若胸中冷，增乾薑。
治產後大虛，心悸，志意不安，不自覺恍惚恐畏，夜不得眠，虛煩少氣方。
人參 甘草 茯苓（各三兩） 麥門冬 菖蒲 澤瀉 薯蕷 乾薑（各二兩） 桂心（一兩）
上十味為末，以蜜棗膏和丸如梧子，未食酒服二十丸，日三夜一，不知稍增。若有遠志，納二兩佳。若風氣加當歸、獨活各三兩。亦治男子虛損心悸。
大遠志丸
治產後心虛不足，心下虛悸志意不安，恍恍惚惚，腹中拘急痛，夜臥不安，胸中吸吸少氣，內補傷損，益氣，安定心神，亦治虛損方。
遠志 甘草 桂心 茯苓 麥門冬 人參 當歸 白朮 澤瀉 獨活 菖蒲（各三兩）
薯蕷 阿膠（各二兩） 乾薑（四兩） 乾地黃（五兩）
上十五味為末，蜜和丸如大豆，未食溫酒服二十丸，日三，不知稍增，至五十丸。若大虛，身體冷，少津液，加鐘乳三兩為善。
（方二十六首）
治產後心痛，此大寒冷所為方。
蜀椒（二合） 芍藥（一兩） 當歸 半夏 甘草 桂心 人參 茯苓（各二兩） 蜜（一升）
上十味 咀，以水九升，煮椒令沸，然後納諸藥，煮取二升半，去滓，納薑汁及蜜煎
取三升，一服五合，漸加至六合，禁勿冷食。
治產後心痛方。
乾地黃 當歸 獨活 甘草 芍藥 桂心 細辛 小草（各二兩） 吳茱萸（一升） 乾薑（三兩）
上十味 咀，以水九升，煮取三升，納蜜五合重煮，分三服，日三。（胡洽不用獨活、桂心、甘草，《千金翼》不用蜜）
治產後兩脅滿痛，兼治百病方。
乾地黃 芍藥（各三兩） 當歸 蒲黃（各二兩） 生薑（五兩） 桂心（六兩） 甘草（一兩）
上八味 咀，以水一斗，煮取二升半，去滓，分三服，日三。
治產後苦少腹痛方。
芍藥（六兩） 桂心 生薑（各三兩） 甘草（二兩） 膠飴（八兩） 大棗（十二枚）
上六味 咀，以水七升，煮取四升，去滓，納飴令烊，分三服，日三。
治婦人寒疝，虛勞不足，若產後腹中絞痛方。
當歸 芍藥（各二兩，《子母秘錄》作甘草） 生薑（五兩） 羊肉（一斤）
上四味 咀，以水八升煮羊肉，熟取汁煎藥，得三升，適寒溫服七合，日三。（《金匱
要略》、胡洽不用芍藥，名小羊肉湯。）
治產後腹中疾痛方。
桃仁（半升） 芍藥 川芎 當歸 乾漆 桂心 甘草（各二兩）
上七味， 咀，以水八升，煮取三升，分三服。
治產後及傷寒，大虛上氣，腹痛兼微風方。
肥羊肉（二斤，無羊肉用獐鹿肉代） 茯苓 黃耆 乾薑（各三兩） 甘草 獨活 桂心 人參（各二兩） 麥門冬（七合） 生地黃（五兩） 大棗（十二枚）
上十一味， 咀，以水二斗，煮肉，取一斗，去肉納藥，煮取三升半，分四服，日三夜一。（《千金翼》無乾薑）
治產後腹中心下切痛，不能食，往來寒熱，中風乏氣力方。
羊肉（三斤） 當歸 黃芩（《肘後》用黃 ） 芎 防風（《肘後》用人參） 甘草（各二
上八味， 咀，以水一斗二升，先煮肉熟，減半，納餘藥，取三升，去滓，分三服，日三。（胡洽以黃 代黃芩，白朮代芍藥，名大羊肉湯。《子母秘錄》以桂心代防風，加大棗十七枚良）
治產後腰痛咳嗽方。
羊肉（四斤） 杜仲 紫菀 當歸 白朮 桂心（各三兩） 五味子 細辛 款冬花 人參
上十八味， 咀，以水二斗半煮肉，取汁一斗五升，去肉納藥，煎取三升半，去滓，分五服，日三夜二。
治產後三日腹痛，補中益臟，強氣力消血方。
羊肉（三斤） 生地黃（切，二升） 桂心 當歸 甘草 芎 人參（各二兩） 芍藥（三兩）
上八味 咀，以水二斗煮肉，取一斗，去肉納藥煎取三升，分四服，日三夜一。
治產後虛羸不足，腹中 痛不止，吸吸少氣，或苦小腹拘急，痛引腰背，不能飲食，產後一月，日得服四、五劑為善，令人力壯方。
當歸（四兩） 芍藥（六兩） 甘草（二兩） 生薑（六兩） 桂心（三兩） 大棗（十枚）
上六味 咀，以水一斗，煮取三升，去滓，分三服，一日令盡。若大虛納飴糖六兩，湯
成納之於火上暖，令飴消。若無生薑則以乾薑三兩代之。若其人去血過多，崩傷內竭不止，加地黃六兩，阿膠二兩。合八種作湯，或去滓，納阿膠。若無當歸以芎 代之。
治婦人產後虛羸及崩傷過多，虛竭，腹中絞痛方。
芎 地黃（各四兩） 芍藥（五兩） 桂心（二兩） 甘草 乾薑（各三兩） 大棗
（四十枚）
上七味， 咀，以水一斗二升，煮取三升，去滓，分三服，日三。不瘥，複作，至三劑。若有寒，苦微下，加附子三兩，治婦人虛羸少氣，傷絕，腹中拘急痛，崩傷虛竭，面目無
色
治產後虛損不足，腹中拘急或溺血，少腹苦痛，或從高墮下犯內，及金瘡血多，內傷男
子亦服之方。
當歸 續斷 桂心 芎 乾薑 麥門冬（各三兩） 芍藥（四兩） 吳茱萸（一升） 干
地黃（六兩） 甘草 白芷（各二兩） 大棗（四十枚）
上十二味 咀，以酒一斗，漬藥一宿，明旦以水一鬥合煮，取五升，去滓，分五服，日
三夜二，加黃 二兩益佳。
治產後小腹痛及猝心腹痛方。
桂心三兩，以酒三升，煮取二升，去滓，分三服，日三。
治產後腹中苦痛方。
生牛膝五兩，以酒五升，煮取二升，分二服。若用干牛膝根以酒漬一宿，然後可煮。
治產後腹中如弦，常堅痛無聊賴方︰
當歸末二方寸匕，納蜜一升煎，適寒溫頓服之。
治婦人先有寒冷，胸滿痛，或心腹刺痛，或嘔吐食少，或腫，或寒，或下痢，氣息綿
欲絕，產後益劇，皆主之方。
吳茱萸（二兩） 防風 桔梗 乾薑 甘草 細辛 當歸（各十二銖） 乾地黃（十八
銖）
上八味 咀，以水四升煮取一升半，去滓，分再服。
治產後餘疾，胸中少氣，腹痛，頭疼，餘血未盡，除腹中脹滿欲死方。
蒲黃 生地黃 生薑（各五兩） 芎 桂心（各一兩） 芒硝（一兩） 桃仁（二十枚） 大棗（十五枚）
上八味 咀，以水九升，煮取二升半，去滓，納芒硝，分三服，日三，良。
治產後疹痛引腰，腹中如錐刀所刺方。
敗醬（三兩） 桂心 芎 （各一兩半） 當歸（一兩）
上四味 咀，以清酒二升，水四升，微火煮取二升，去滓，適寒溫服七合，日三，食前
服之。（《千金翼》只用敗醬一味）
治產後腹痛方。
芎 甘草（各二兩） 蒲黃 女萎（各一兩半） 芍藥 大黃（各三十銖） 當歸（十八銖）
上十二味 咀，以水一斗，酒三升，合煮取二升，去滓，分四服，日三夜一。
治產後腹痛引腰痛拘急痛方。
獨活 當歸 桂心 芍藥 生薑（各三兩） 甘草（二兩） 大棗（二十枚）
上七味 咀，以水八升，煮取三升，去滓，分三服，服後相去如人行十裡久再進。
治產後心腹痛方。
芍藥（四兩） 黃耆 白芷 桂心 生薑 人參 芎 當歸 乾地黃 甘草（各二兩）
茯苓（三兩） 大棗（十枚）
上十二味， 咀，以酒水各五升，合煮取三升，去滓，先食服一升，日三。（《千金翼
》無人參、當歸、川芎、地黃、茯苓，為七味）
治產後腹脹痛不可忍者方︰
煮黍粘根為飲，一服即愈。
治婦人心痛方︰
布裹鹽，如彈丸，燒作灰，酒服愈。
又方 燒秤錘投酒中服亦佳。
又方 炒大豆投酒中服佳。
（方二十八首）
乾地黃湯
治產後惡露不盡，除諸疾，補不足方。
乾地黃（三兩） 芎 桂心 黃耆 當歸（各二兩） 人參 防風 茯苓 細辛 芍藥
甘草（各一兩）
上十一味 咀，以水一斗，煮取三升，去滓，分三服，日再夜一。
治產後往來寒熱、惡露不盡方。
桃仁（五兩） 吳茱萸（二升） 黃耆 當歸 芍藥（各三兩） 生薑 醍醐（百煉酥） 柴胡（各八兩）
上八味 咀，以酒一斗，水二升，合煮取三升，去滓，適寒溫，先食服一升，日三。
治產後惡露不盡，腹痛不除，小腹急痛，痛引腰背，少氣力方。
澤蘭 當歸 生地黃（各二兩） 生薑（三兩） 甘草（一兩半） 芍藥（一兩） 大棗（十枚）
上七味 咀，以水九升，煮取三升，去滓，分三服，日三。墮身欲死，服亦瘥。
治產乳餘血不盡，逆搶心胸，手足逆冷，唇乾腹脹短氣方。
甘草 芍藥 桂心 阿膠（各三兩） 大黃（四兩）
上五味 咀，以東流水一斗煮取三升，去滓，納阿膠令烊，分三服，一服入腹中，面即
有顏色，一日一夜盡此三升，即下腹中惡血一二升，立瘥。當養之如新產者。
治產後惡露不盡方。
大黃 當歸 甘草 生薑 牡丹 芍藥 （各三兩） 吳茱萸（一升）
上七味 咀，以水一斗，煮取四升，去滓，分四服，一日令盡。加人參二兩，名人參大黃湯。
治產後往來寒熱，惡露不盡方。
柴胡 生薑（各八兩） 桃仁（五十枚） 當歸 黃耆 芍藥（各三兩） 吳茱萸（二升）
上七味 咀，以水一斗三升，煮取三升，去滓，先食服一升，日三。（《千金翼》以清
酒一斗煮。）
治產後餘疾，有積血不去，腹大短氣，不得飲食，上沖胸脅，時時煩憒逆滿，手足 疼，胃中結熱方。
蒲黃（半兩） 大黃 芒硝 甘草 黃芩（各一兩） 大棗（三十枚）
上六味 咀，以水五升，煮取一升，清朝服至日中。下若不止，進冷粥半盞即止。若
不下，與少熱飲自下。人羸者半之。（《千金翼》名大黃湯而無芒硝）
治產後餘疾，惡露不除，積聚作病，血氣結搏，心腹疼痛方。
銅鏡鼻（十八銖，燒末） 大黃（二兩半） 芍藥 乾地黃 芎 乾漆 芒硝（各二兩）
亂髮（雞子大，燒） 大棗（三十枚）
上九味 咀，以水七升，煮取二升二合，去滓，納髮灰，銅鏡鼻末，分三服。
治如前狀方。
銅鏡鼻（十銖，燒末） 大黃 甘草 黃芩 芒硝 乾地黃（各二兩） 桃仁（五十枚）
上七味 咀，以酒六升，煮取三升，去滓，納鏡鼻末，分三服。亦治遁屍心腹痛，及
三十六屍疾。
治產後兒生處空，流血不盡，小腹絞痛方。
梔子三十枚，以水一斗，煮取六升，納當歸、芍藥各二兩，蜜五合，生薑五兩，羊脂
一兩，於梔子汁中煎取二升，分三服，日三。
治產後三日至七日腹中餘血未盡，絞痛強滿，氣息不通方。
生地黃（五兩） 生薑（三兩） 大黃 芍藥 茯苓 細辛 桂心 當歸 甘草 黃芩
（各一兩半） 大棗（二十枚）
上十一味 咀，以水八升，煮取二升半，去滓，分三服，日三。
治新產後有血，腹中切痛方。
大黃 乾漆 乾地黃 桂心 乾薑（各二兩）
上五味 咀，以水三升，清酒五升，煮取三升，去滓，溫服一升，血當下。若不瘥，明
旦服一升，滿三服，病無不瘥。
治產後血不去方。
麻子五升搗，以酒一斗，漬一宿，明旦去滓，溫服一升，先食服。不瘥，夜服一升，當
吐下。忌房事一月，將養如初產法。
治產後惡物不盡，或經一月、半歲、一歲方。
升麻三兩，以清酒五升漬，煮取二升，去滓，分再服，當吐下惡物，勿怪，良。
治產後惡血不盡，腹中絞刺痛不可忍方︰
大黃 黃芩 桃仁（各三兩） 桂心 甘草 當歸（各二兩） 芍藥（四兩） 生地黃
（六兩）
上八味 咀，以水九升，煮取二升半，去滓，食前分三服。
治產後漏血不止方︰
露蜂房 敗船茹
上二味等分作灰，取酪若漿服方寸匕，日三。
又方 大黃（三兩） 芒硝（一兩） 桃仁 水蛭 虻蟲（各三十枚） 甘草 當歸（各二兩）
上八味 咀，以水三升、酒二升合煮，取三升，去滓，分三服，當下血。
治產後血不可止者方︰
干菖蒲三兩，以清酒五升漬，煮取三升，分再服，即止。
治產後惡血不除，四體並惡方︰
續骨木二十兩，破如算子大，以水一斗，煮取三升，分三服。相去如人行十裡久，間食
粥，或小便數，或惡血下即瘥。此木得三遍煮。
治產後下血不盡，煩悶腹痛方︰
羚羊角（燒成炭，刮取三兩） 芍藥（二兩，熬令黃） 枳實（一兩，熬令黃）
上三味治下篩，煮水作湯，服方寸匕，日再夜一，稍加至二匕。
又方 鹿角燒成炭，搗篩，煮豉汁，服方寸匕，日三夜再，稍加至二匕，不能用豉清煮
水作湯服之。
又方 搗生藕取汁飲二升，甚驗。
又方 生地黃汁一升，酒三合和，溫頓服之。
又方 赤小豆搗散，取東流水和服方寸匕，不瘥更作。
治產後血瘕痛方︰古鐵一斤，秤錘、斧頭、鐵杵亦得，炭火燒令赤，納酒五升，稍熱服之神妙。
治婦人血瘕，心腹積聚，產乳餘疾絕生，小腹堅滿，貫臍中熱，腰背痛，小便不利，大便難，不下食，有伏蟲，臚脹癰疽腫，久寒留熱，胃脘有邪氣方︰
半夏（一兩六銖） 石膏 藜蘆 牡蒙 蓯蓉（各十八銖） 桂心 乾薑（各一兩） 烏
喙（半兩） 巴豆（六十銖，研如膏）
上九味為末，蜜丸如小豆，服二丸，日三。及治男子疝病。
治婦人血瘕痛方︰
乾薑 烏賊魚骨（各一兩）
上二味治下篩，酒服方寸匕，日三。
又方 末桂心溫酒服方寸匕，日三。
（方十九首）
治產後三日內下諸雜五色痢方。
阿膠 黃柏（各一兩） 蠟（如博棋三枚） 當歸（一兩半） 黃連（二兩） 陳廩米（一升）
上六味 咀，以水八升煮米，蟹目沸，去米，納藥，煮取二升，去滓，納膠蠟，令烊，分四服，一日令盡。
桂蜜湯
治產後餘寒下痢，便膿血赤白，日數十行，腹痛，時時下血方。
桂心 乾薑 甘草（各二兩） 附子（一兩） 蜜（一升） 當歸（二兩） 赤石脂（十兩）
上七味 咀，以水六升，煮取三升，去滓，納蜜，煎一兩沸，分三服，日三。
治產後下赤白，腹中絞痛方︰
芍藥 乾地黃（各四兩） 甘草 阿膠 艾葉 當歸（各八兩）
上六味 咀，以水七升，煮取二升半，去滓，納膠令烊，分三服。
治產後赤白下久不斷，身面悉腫方︰
大豆（微熬） 小麥 蒲黃（各一升） 吳茱萸（半升）
上四味，以水九升，煮取三升，去滓，分三服。此方神驗。亦可以水五升，酒一斗，煎
取四升，分四服。
治產後痢赤白，心腹刺痛方︰
薤白（一兩） 當歸（二兩） 酸石榴皮（三兩） 地榆根（四兩） 粳米（五合）
上五味 咀，以水六升，煮取二升半，去滓，分三服。（《必效方》加濃朴一兩，阿膠、人參、甘草、黃連各一兩半）
治產後下痢赤白，腹痛方。
當歸 龍骨（各三兩） 乾薑 白朮（各二兩） 芎 （二兩半） 甘草 白艾（熟者）
附子（各一兩）
上八味 咀，以水六升，煮取二升，去滓，分三服，一日令盡。
治產後下痢兼虛極方。
白頭翁 阿膠 秦皮 黃連 甘草（各二兩） 黃柏（三兩）
上六味 咀，以水七升，煮取二升半，去滓，納膠令烊，分三服，日三。
治產後早起中風冷，泄痢及帶下方。
鱉甲（如手大） 當歸 黃連 乾薑（各二兩） 黃柏（長一尺，廣三寸）
上五味 咀，以水七升，煮取三升，去滓，分三服，日三。（《千金翼》加白頭翁一兩
治產後虛冷下血及谷下晝夜無數，兼治產後惡露不斷方。
龍骨（四兩） 乾薑 甘草 桂心（各二兩）
上四味為末，蜜和丸，暖酒服二十丸，如梧子，日三。一方用人參、地黃各二兩。
阿膠丸
治產後虛冷洞下，心腹絞痛兼泄瀉不止方。
阿膠（四兩） 人參 甘草 龍骨 桂心 乾地黃 白朮 黃連 當歸 附子（各二兩）
上十味為末，蜜丸如梧子大，溫酒服二十丸，日三服。
治產後餘疾，寒下凍膿，裡急，胸脅滿痛，咳嗽、嘔血，寒熱，小便赤黃，大便不利方。
澤蘭 石膏（各二十四銖） 當歸 甘草 濃朴（各十八銖） 遠志（三十銖） 本 芎
（各十五銖） 乾薑 人參 桔梗 乾地黃（各十二銖） 白朮 蜀椒 白芷 柏子仁 防風山茱
白皮 麻子仁（各半升）
上二十一味， 咀，以水一斗五升，先納桑白皮，煮取七升半，去之，納諸藥，煮取三升五合，去滓，分三服。
治產後下痢方。
乾地黃（三兩） 白頭翁 黃連（各一兩） 蜜蠟（一方寸） 阿膠（手掌大，一枚）
上五味 咀，以水五升，煮取二升半，去滓，納膠、蠟令烊，分三服，日三。（《千金
翼》有乾薑一兩）
治產後忽著寒熱下痢方。
生地黃（五兩） 甘草 黃連 桂心（各一兩） 大棗（二十枚） 赤石脂（二兩） 淡
竹葉（二升，一作竹皮）
上七味 咀，以水一斗煮竹葉，取七升，去滓，納藥，煮取二升半，分三服，日三。
治產後下痢方。
藍青（熬） 附子（炮） 鬼臼 蜀椒（各一兩半） 濃朴 阿膠（炙） 甘草（各二兩） 艾
葉龍骨
上十四味為末，蜜和丸如梧子，空腹，每服以飲下二十丸。一方用赤石脂四兩。
治產後虛冷下痢方。
赤石脂（三兩） 當歸 白朮 黃連 乾薑 秦皮 甘草（各二兩） 蜀椒 附子（炮
各一兩）
上九味為末，蜜丸如梧子大，酒服二十丸，日三。（《千金翼》作散，空腹飲服方寸匕。）
治產後下痢方。
赤石脂 代赭（各三兩） 桂心（一兩）
上三味治下篩，酒服方寸匕，日三，十日愈。
治產後下痢方。麻黃 貫眾 桂心（各一兩） 細辛（二兩） 甘草 乾漆（各三兩）
上六味治下篩，酒服五撮，日再。五日愈。麥粥下尤佳。
治產後下痢方。
黃連（二兩） 黃芩 蟲 乾地黃（各一兩）
上四味治下篩，酒服方寸匕，日三，十日愈。
治產後痢方。
五色龍骨 代赭 赤石脂 黃柏根皮（蜜炙令焦） 艾（各一兩半） 黃連（二兩）
上六味治下篩，飲服方寸匕，日三。
（方九首）
治產後小便數兼渴方。
栝蔞根 麥門冬 甘草 黃連（各二兩） 人參 生薑（各三兩） 大棗（十五枚） 桑
螵
蛸（二十枚）
上八味 咀，以水七升煮取二升半，分三服。
又方 治產後渴不止方。
栝蔞根（四兩） 人參 麥門冬（各三兩） 甘草（崔氏無） 乾地黃（各二兩） 大棗（二十枚） 土瓜根（五兩，崔氏用蘆根）
上七味 咀，以水一斗二升，煮取六升，分六服。
治產後小便數方。
雞 （二十具） 雞腸（三具，洗） 乾地黃 當歸 甘草（各二兩） 濃朴 人參
（各三兩） 蒲黃（四兩，世本作麻） 生薑（五兩） 大棗（二十枚）
上十味 咀，以水一斗煮 及腸、大棗，取七升，去滓，納諸藥，煎取三升半，分三服。
治婦人結氣成淋，小便引痛上至小腹，或時溺血，或如豆汁，或如膠飴，每發欲死，食
不生肌，面目萎黃，師所不能治方︰
貝齒（四枚，燒作末） 葵子（一升） 石膏（五兩，碎滑石二兩，末）
上四味，以水七升煮二物，取二升，去滓，納二末，用豬脂一合，更煎三沸，分三服，日三，不瘥再合服，效。
石韋湯
治產後猝淋、氣淋、血淋、石淋方。
石韋 黃芩 通草 甘草（各二兩） 榆皮（五兩） 大棗（三十枚） 葵子（二升） 白朮
（《產寶》用芍藥） 生薑（各三兩）
上九味 咀，以水八升煮取二升半，分三服。（《集驗》無甘草、生薑。崔氏同《產寶
》不用薑、棗）
治產後淋澀方。
葵根（二兩） 車前子（一升） 亂髮（燒灰） 大黃 桂心 滑石（各一兩） 通草（三兩）
生薑（六兩） 冬瓜練（七合一作汁）
上九味 咀，以水七升，煮取二升半，分三服。（《千金翼》不用冬瓜練）
治產後淋方。
白茅根（一斤） 瞿麥 茯苓（各四兩） 地脈 人參（各二兩） 生薑（三兩） 桃
膠甘草
（各一兩） 鯉魚齒（一百枚）
上九味 咀，以水一斗，煮取二升半，分三服。
治產後淋方。
滑石（五兩） 通草 車前子 葵子（各四兩）
上四味治下篩，酢漿水服方寸匕，稍加至二匕。
治產後虛渴少氣力方。
竹葉（三升） 生薑 半夏（各三兩） 大棗（十四枚） 小麥（五合） 甘草 茯苓 人參（各一兩） 麥門冬（五兩）
上九味 咀，以水九升，煮竹葉、小麥取七升，去滓、納諸藥，更煎取二升半，一服
五合，日三夜一。
（方五十九首，灸法九首）
治婦人心腹積聚，氣悶脹，疝瘕，內傷瘀血，產乳餘疾及諸不足。勞氣食氣，胃滿吐逆，其病頭重結痛，小便赤黃，大下氣方。
烏頭 黃芩 巴豆（各半兩） 半夏（三兩） 大黃（八兩） 戎鹽（一兩半） 蟲 桂心苦參（各十八銖） 人參 硝石（各一兩）
上十一味為末，以白蜜、青牛膽拌和，搗三萬杵，丸如梧子，隔宿勿食，酒服五丸，安
臥須臾當下。黃者，小腹積也；青者，疝也；白者，內風也；如水者，留飲也；青如粥汁，膈上邪氣也；血如腐肉者，傷也；赤如血者，產乳餘疾也；如蟲刺者，蠱也。既下必渴，渴
飲粥湯，飢食酥糜，三日後當溫食，食必肥濃，三十日平複。
治婦人汗血、吐血、尿血、下血方。
竹茹（二升） 人參 芍藥 桔梗 芎 當歸 甘草 桂心（各一兩） 乾地黃（四兩）
上九味 咀，以水一斗，煮取三升，分三服。
治婦人自少患風，頭眩眼疼方︰
石南（一方用石韋） 細辛 天雄 茵芋（各二兩） 薯蕷 防風 貫眾 獨活 蘼蕪（各四兩） 乾薑 山茱萸（各三兩）
上十一味 咀，以酒三斗漬五日，初飲二合，日三服，後稍稍加之。
治婦人經服硫黃丸，忽患頭痛項冷，冷歇又心胸煩熱，眉骨眼 癢痛，或有時生瘡，喉中乾燥，四體痛癢方︰
栝蔞根 麥門冬 龍膽（各三兩） 大黃（二兩） 杏仁（二升） 土瓜根（八兩）
上六味為末，蜜丸，如梧子，飲服十丸，日三服，後漸加之。
治婦人患癖，按時如有三五個而作水聲，殊不得寢食，常心悶方︰
牽牛子三升治下篩，飲服方寸匕，日一服。三十服後，可服好硫黃一兩。
治婦人忽與鬼交通方︰
松脂（二兩） 雄黃（一兩，末）
上二味先烊松脂，乃納雄黃末，以虎爪攪令相得，藥成取如雞子中黃，夜臥以著熏籠中
燒，令病患取自升其上，以被自覆，惟出頭，勿令過熱，及令氣得泄也。
治婦人下焦勞冷，膀胱腎氣損弱，白汁與小便俱出方。
濃朴如手大，長四寸，以酒五升，煮兩沸，去滓，取桂一尺為末，納汁中調和，一宿勿食，旦頓服之。
治婦人小腹痛方。
茯苓（六兩） 土瓜根 芍藥（各三兩） 薏苡仁（半升）
上四味 咀，以酒三升漬一宿，旦加水七升，煎取二升，分再服。
治婦人胸滿心下堅，咽中帖帖，如有炙肉臠，吐之不出，咽之不下方。
半夏（一升） 濃朴（三兩） 茯苓（四兩） 生薑（五兩） 蘇葉（二兩）
上五味 咀，以水七升，煮取四升，分四服，日三夜一，不瘥頻服。一方無蘇葉、生薑
治婦人氣方︰
平旦服烏牛尿，日一止。
治婦人胸中伏氣方。
昆布 海藻 芍藥 桂心 白石英 款冬花 桑白皮 人參（各二兩） 柏子仁 茯苓 鐘乳（各二兩半） 紫菀 甘草（各一兩） 乾薑（一兩六銖） 吳茱萸 五味子 細辛（各一兩
半） 杏仁（一百枚） 橘皮 蘇子（各五合）
上二十味為末，蜜丸，如梧子，酒服二十丸，日再，加至四十丸。
治婦人無故憂恚，胸中迫塞，氣不下方︰
芍藥 滑石 黃連 石膏 山茱萸 前胡（各一兩六銖） 大黃 細辛 麥門冬 生薑（各一兩） 半夏（十八銖） 桂心（半兩）
上十二味為末，蜜丸如梧子，酒服二十丸，加至三十丸，日三服。
治婦人斷產方︰
蠶子故紙方一尺，燒為末，酒服之，終身不產。
治勞損產後無子，陰中冷溢出，子門閉，積年不瘥，身體寒冷方︰
防風（一兩半） 桔梗（三十銖） 人參（一兩） 菖蒲 半夏 丹參 濃朴 乾薑 紫
菀
杜蘅（各十八銖） 秦艽 白蘞 牛膝 沙參（各半兩）
上十四味為末，白蜜和丸如小豆，食後服十五丸，日三服。不知加至二十丸。有娠止，夫不在勿服之，服藥後七日方合陰陽。
治產後癖瘦，玉門冷方。
五加皮（二升） 蛇床子（一升） 杜仲（一斤） 乳床（半斤，即孔公孽） 乾地黃（二兩）
枸杞子（二升） 丹參（二兩） 乾薑（三兩） 天門冬（四兩）
上九味 咀，以絹袋子盛，酒三斗，漬三宿，一服五合，日再，稍加至十合佳。
治子門閉，血聚腹中生肉，臟寒所致方︰
乾漆（半斤） 生地黃汁（三升） 生牛膝汁（一斤）
上三味，先搗漆為散，納汁中攪，微火煎為丸，如梧子，酒服三丸，日再，覺腹中痛，食後服之。
治產後勞玉門開而不閉方︰
硫黃（四兩） 吳茱萸（一兩半） 菟絲子（一兩六銖） 蛇床子（一兩）
上四味為散，以水一升煎二方寸匕，洗玉門，日再洗。
治產後陰道開而不閉方︰
鍛石一斗熬，令燒草，以水二斗投之，適寒溫，入汁中，坐漬之，須臾複易，坐如常法，甚效。
治婦人陰脫方。
黃芩 皮 當歸（各半兩） 芍藥（一兩） 牡蠣 竹皮（各二兩半） 狐莖（一具，《千金翼》用松皮）
上七味治下篩，飲服方寸匕，日三。禁舉重、房勞，冷食。
治同前。
硫黃 烏賊骨（各半兩） 五味子（三銖）
上三味治下篩，以粉其上良，日再三粉之。
治同前。
當歸 黃芩（各二兩） 皮（半兩） 牡蠣（二兩半） 芍藥（一兩六銖）
上五味治下篩，酒服方寸匕。日三服，禁舉重良。
治產後陰下脫方︰
蛇床子一升，布裹炙熨之。亦治產後陰中痛。
又方 燒人屎為末，酒服方寸匕，日三。
又方 燒弊帚頭為灰，酒服方寸匕。
又方 鱉頭五枚燒末，以井花水服方寸匕，日三。
又方 皂莢（半兩） 半夏 大黃 細辛（各十八銖） 蛇床子（三十銖）
上五味治下篩，用薄絹囊盛，大如指，納陰中，日二易，即瘥。
又方 吳茱萸 蜀椒（各一升） 戎鹽（如雞子大）
上三味皆熬，令變色，為末，以綿裹如半雞子大，納陰中，日一易，二十日瘥。
治陰下挺出方︰
蜀椒（《廣濟方》不用） 烏頭 白芨（各半兩）
上三味為末，以方寸匕綿裹，納陰中入三寸，腹中熱易之，日一度，明旦乃複著，七日愈。
治婦人陰脫若脫肛方︰
羊脂，煎訖，適冷暖以塗上，以鐵精敷脂上，多少令調，以火炙布令暖，熨肛上，漸推納之，然後末磁石，酒服方寸匕，日三。
當歸洗湯
治產後臟中風冷陰腫痛方。
當歸 獨活 白芷 地榆（各三兩） 敗醬（《千金翼》不用） 礬石（各二兩）
上六味， 咀，以水一斗半，煮取五升，適冷暖，稍稍洗陰，日三。
又方 熟搗桃仁敷之良，日三度。
治男女陰瘡膏方。
米粉（一酒杯） 芍藥 黃芩 牡蠣 附子 白芷（各十八銖）
上六味 咀，以不中水豬膏一斤，微火上煎，三上三下，候白芷黃膏成，絞去滓，納粉
和令相得，敷瘡上，並治口瘡。
治陰中痛生瘡方︰
羊脂（一斤） 杏仁（一斤） 當歸 白芷 川芎（各一兩）
上五味為末，以羊脂和諸藥納缽中，置甑內蒸之，三升米頃藥成，取如大豆許，綿裹納陰中，日一。
治男女陰中瘡濕癢方︰
黃連 梔子 甘草 黃柏（各一兩） 蛇床子（二兩）
上五味治下篩，為細末，以粉瘡上，無汁以豬脂和塗之。深者，用綿裹納瘡中，日二。
治陰瘡方︰
蕪荑 芎 黃芩 甘草 礬石 雄黃 附子 白芷 黃連（各六銖）
上九味 咀，以豬膏四兩，合煎敷之。治陰中癢，如蟲行狀方︰
礬石（十八銖） 川芎（一兩） 丹砂（少許）
上三味治下篩，以綿裹藥著陰中，蟲自死。
治陰中癢入骨困方︰
大黃 黃芩 黃 （各一兩） 芍藥（半兩） 元參 丹參（各十八銖） 吳茱萸（三十銖）
上七
味治下篩，酒服方寸匕，日三。
又方 野狼牙兩把，以水五升，煮取一升洗，日五六度。
治男女陰蝕略盡方︰
蛤蟆 兔屎
上二味等分為末，取敷瘡上。
又方 蛇床子（一方用芎 ） 當歸 芍藥 甘草（各一兩） 地榆（三兩）
上五味 咀，以水五升，煮取二升洗，日三夜二。
又方 蒲黃（一升） 水銀（一兩）
上二味研，以粉其上。
又方 肥豬肉十斤，以水煮，取熟去肉，盆中浸之，冷易，不過三兩度。亦治陰中癢有蟲。
治女人交接輒血出方︰
桂心 伏龍肝（各二兩）
上二味為末，酒服方寸匕，立止。
治童女交接，陽道違理及為他物所傷，血出流離不止方︰
取釜底墨少許研胡麻以敷之。
又方 燒繭絮灰敷之。
又方 燒青布並髮灰敷之，立愈。
治合陰陽輒痛，不可忍方︰
黃連（一兩半） 牛膝 甘草（各一兩）
上三味 咀，以水四升，煮取二升，洗，日四度。
治婦人傷於丈夫，四體沉重，噓吸頭痛方︰
香豉 蔥白（各一升） 生地黃（八兩） 生薑（四兩） 甘草（二兩） 芍藥（五兩）
上六味 咀，以水七升，煮取二升半，分三服，不瘥重作，慎房事。（《集驗方》無生薑、甘草）
治婦人陰陽過度，玉門疼痛，小便不通方。
白玉（一兩半） 白朮 當歸（各五兩） 澤瀉 蓯蓉（各二兩）
上五味 咀，以酒一斗，煎玉五十沸，去玉納藥，煎取二升，分再服，相去一炊頃。
治動胎見血，腰痛小腹疼，月水不通，陰中腫痛方︰
蒲黃 當歸（切，各二兩） 蔥白（一斤，切） 吳茱萸 阿膠（各一兩）
上五味，以水九升，煮取二升半，去滓，納膠令烊，分三服。
治妊娠為夫所動，欲死，單行竹瀝汁方︰
取淡竹，斷兩頭節，火燒中央，器盛兩頭，得汁飲之，立效。
治傷於丈夫，苦頭痛，欲嘔，心悶方。
桑根白皮（半兩） 乾薑（二兩） 桂心（五寸） 大棗（二十枚）
上四味 咀，以水一斗，煮取三升，去滓，分三服，適衣無令汗出。
治嫁痛單行方︰
大黃十八銖，取好酒一升，煮三沸，頓服之佳。
治小戶嫁痛連日方︰
甘草（三兩） 芍藥（半兩） 生薑（十八銖） 桂心（六銖）
上四味 咀，以酒二升，煮三沸，去滓，盡服神效。
又方 牛膝五兩，以好酒三升煮取一升半，去滓，分三服。
治小戶嫁痛方︰烏賊魚骨燒為屑，酒服方寸匕，日三。
治陰寬大令窄小方︰
兔屎 乾漆（各半兩） 鼠頭骨（二枚） 雌雞肝（二枚，陰乾百日）
上四味為末，蜜丸如小豆，月初七日，合時著一丸陰頭，令徐徐納之，三日知，十日小，五十日如十五歲童女。（一本無乾漆，有礬石。）
治陰冷令熱方︰
納食茱萸於牛膽中，令滿。陰乾百日，每取二七枚，綿裹之，齒嚼令碎，納陰中，良久
熱如火。
月水不利，奔豚上下並無子，灸四滿三十壯，穴在丹田兩邊，相去各開寸半。丹田在臍
下二寸是也。
婦人胞落頹，灸臍中三百壯。
又灸身交五十壯，三報，在臍下橫紋中。
又灸背脊當臍五十壯。
又灸玉泉五十壯，三報。
又灸龍門二十壯，三報，在玉泉下，女人入陰內外之際。此穴卑今廢不針灸。
婦人胞下垂注，陰下脫，灸挾玉泉三寸，隨年壯，三報。
婦人陰冷腫痛，灸歸來三十壯，三報，挾玉泉五寸是其穴。
婦人慾斷產，灸右踝上一寸，二壯即斷。
