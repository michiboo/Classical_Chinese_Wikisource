（凡七類）
（論一首）
論曰︰小腸腑者主心也，舌是其候也。心合於小腸。小腸者受盛之腑也，號監倉吏，重二斤十四兩，長二丈四尺，廣二寸四分（《難經》、《甲乙》雲︰長二丈二尺，大二寸半，徑八分分之少半也。）後附脊，左回疊積，其注於回腸者，外傅臍上，回運環反十六曲，常留水穀二斗四升，其一斗二升是水，一斗二升是谷，應主二十四氣也。（《難經》雲十六曲，盛谷二斗四升，水六升三合，合之大半。《甲乙》雲︰受三斗三合，合之大半。）唇濃，人中長，以小腸病者小腹痛，腰脊控睪而痛時窘之，複耳前熱。若寒甚獨肩上熱及手小指，次指之間熱。若脈滑者（《脈經》作陷，《甲乙》亦同），此其候也。
小腹控睪引腰脊上沖心，邪在小腸者連睪系屬於脊，貫肝肺絡心系。氣盛則厥逆，上沖腸胃，動肝肺，散於盲，結於臍，故取之盲原以散之。刺太陰以與之，取厥陰以下之，取巨虛下廉以去之，按其所過之經以調之。
左手關前寸口陽絕者，無小腸脈也。苦臍痺，小腹中有疝瘕，主月即冷上搶心，刺手心主治陰，心主在掌後橫紋中入一分。
左手關前寸口陽實者，小腸實也。苦心下急熱痺，小腸內熱，小便赤黃，刺手太陽治陽，手太陽在手小指外側本節陷中。
小腸有寒其人下重，便膿血有熱必痔。
小腸有宿食，常暮發熱，明日複止。
小腸脹者，小腹 脹，引腹痛。
心前受病移於小腸，心咳不已，則氣與咳俱出。
厥氣客於小腸，夢聚邑街衢。
心應皮，皮濃者脈濃，脈濃小腸濃。皮薄者脈薄，脈薄者小腸薄。皮緩者脈緩，脈緩者，小腸大而長，皮薄而脈波小者，小腸小而短，諸陽經脈皆多紆屈者小腸結。
扁鵲雲︰手少陰與太陽為表裡，所以表清裡濁，清實濁虛，故食下腸實而胃虛，故腑實而不滿，實則傷熱，熱則口張，口為之生瘡。虛則傷寒，寒則便泄膿血，或發裡水，其根在小腸，先從腹起，（方見治水篇中。
小腸絕不治六日死，何以知之？發直如干麻不得屈伸，自汗不止。
手太陽之脈，是動則咽腫痛頷腫不可以顧，肩似拔， 似折，是主液所生病者，耳聾目黃，頰頷腫，項肩 肘臂外後廉痛。（經脈支別已見心臟門中。
（脈二首 方三首 灸法二首）
小腸實熱
左手寸口人迎以前脈陽實者，手太陽經也，病苦身熱，來去汗不出。心中煩滿，身重，口中生瘡，名曰小腸實熱也。
治小腸熱脹口瘡方。
柴胡 澤瀉 橘皮（一作桔梗） 黃芩 枳實 旋複花 升麻 芒硝（各二兩） 生地黃（切，一升）
上九味 咀，以水一斗煮取三升，去滓，納硝，分二服。
治小腸熱結滿不通方。
大黃 芍藥 葶藶（各二兩） 大戟 朴硝（各三兩） 巴豆（七枚） 杏仁（五十枚）
上七味為末，蜜和丸如梧子，飲服七丸，小兒服二三丸，日二。熱去，日一服。
小腸熱滿灸陰都，隨年壯，穴在挾中脘兩邊相去一寸是。小腸泄痢膿血灸魂舍一百壯，小兒減之，穴在挾臍兩邊相去各一寸又灸小腸俞七壯。
小腸虛寒
左手寸口人迎以前脈陽虛者，手太陽經也，病苦顱際偏頭痛，耳頰痛，名曰小腸虛寒也
治小腸虛寒痛，下赤白，腸滑，胸中懊 補之方︰
乾薑（三兩） 當歸 黃柏 地榆（各四兩） 黃連 阿膠（各二兩） 石榴皮（三枚）
上七味 咀，以水七升煮取二升五合，去滓，下膠煮取膠烊盡，分三服。
（論一首）
論曰︰舌者心主，小腸之候也。善用機衡能調五味也。凡有所啖，若多咸則舌脈凝而變色，多食苦則舌皮槁而外毛焦枯，多食辛則舌筋急而爪枯乾，多食酸則舌肉肥而唇揭，多食甘則舌根痛而外發落。又曰︰心欲苦，肺欲辛，肝欲酸，脾欲甘，腎欲鹹，此五味內合五臟之氣也。若臟熱則舌生瘡引唇揭赤。若腑寒則舌本縮，口噤唇青，寒宜補之，熱宜瀉之，不寒不熱依臟腑調之。
（論一首 方九首 灸法一首 食禁一首）
前卷既有頭面風方，風眩不當分出，蓋以此是徐嗣伯方，不可以餘方相雜，故此特立風眩方條，專出徐氏方焉。
徐嗣伯曰︰余少承家業，頗習經方名醫要治，備聞之矣。自謂風眩多途，諸家未能必驗，至於此術，鄙意偏所究也，少來用之，百無遺策，今年將衰暮，恐淹忽不追，故顯明証論，以貽於後雲爾。夫風眩之病起於心氣不定，胸上蓄實，故有高風面熱之所為也。痰熱相感而動風，風火相亂則悶瞀，故謂之風眩。大人曰癲，小兒則為癇，其實則一。此方療治萬無不愈，但恐証候不審或致差違，大都忌食十二屬肉。而奔豚為患，發多氣急，氣急則死不可救，故此一湯是輕重之宜，勿因此便謂非患。所治風眩湯散丸煎共有十方，凡人初發宜急與續命湯，困急時但度灸穴，便火針針之無不瘥者，初得針竟便灸最良，灸法次列於後。余業以來三十餘年，所救活者數十百人無不瘥矣，後人能曉此方，幸勿參以余術焉。
治風眩發則煩悶無知，口沫出，四體角弓，目反上，口噤不得言方。
竹瀝（一升二合） 生地黃汁（一升） 龍齒 生薑 防風 麻黃（各四兩） 防己（三兩） 石膏（七兩） 桂心（二兩） 附子（三分）
上十味 咀，以水一斗煮取三升，分三服。有氣加附子作一兩，紫蘇子五合，橘皮半兩
治氣奔急欲絕方。
吳茱萸（一升） 石膏 人參 半夏 芎 （各三分） 桂心 芍藥 生薑（各四分） 生葛根
上十二味 咀，以水七升，清酒八升，煮取三升，分三服。
治言語狂錯，眼目霍霍或言見鬼，精神昏亂方。
防己 甘草（各二兩） 桂心 防風（各三兩） 生地黃（五斤，別切，勿合藥漬，疾小輕二斤）
上五味 咀，以水一升漬一宿，絞汁，著一面取滓著竹簀上，以地黃著藥滓上。於五斗米下蒸之，以銅器承取汁，飯熟以向前藥汁合絞取之，分再服。
治心中驚悸而四肢緩，頭面熱，心胸痰滿，頭目眩冒如欲動搖方。
薯蕷 麥門冬 人參（各四兩） 芍藥 生地黃 前胡（各八分） 枳實 遠志 生薑（各三分）
上十六味 咀，取江水高舉手揚三百九十下，量取三斗煮米減一斗，納半夏複減九升，去滓，下藥煮取四升，分四服。無江水處以千里東流水代之。
服前湯後四體尚不涼，頭目眩轉，服此湯大勝，宜常服。但藥中小小消息隨冷暖耳，仍不除瘥者依此方。
防風 石膏 人參 赤石脂 生薑 龍骨 寒水石 白石脂 茯苓（各三分） 桂心（二分） 紫石
上十一味 咀，以水八升煮取三升，分三服。凡用井花水取清淨也，今用江水者無泥沙穢源泉，遠涉順勢，歸海不逆上流，用以治頭必歸於下故也。
治頭目眩冒心中煩郁，驚悸狂癲方。
薯蕷（二十八分） 甘草（二十分） 鹿角膠（《金匱》作阿膠） 大豆黃卷 桂心（各七分） 藥白朮（各六分） 柴胡 桔梗 茯苓 杏仁 川芎（各五分） 白蘞 乾薑（各三分） 大棗（一百枚取膏）
上二十二味為末，棗膏和白蜜，丸如彈丸，先食服一丸，日三。
薯蕷（二十分） 甘草（十四分） 澤瀉 人參 黃芩（各四分） 當歸 白蘞 桂心 防風 薑蜀椒（各二分，以上二十味並用搗篩）生地黃（十八斤搗絞取汁，煎令餘半） 獐鹿髓 鹿角膠（各半斤） 麻子仁（研） 蜜（各三升） 大棗（八十枚）桑根白皮（五升，忌岡上自出土者大毒，大忌近籬屋垣牆下，溝瀆邊者，皆不中用也。）
上二十七味，以清酒二斗四升煮桑白皮麻子仁大棗得一斗，去滓，次下地黃汁鹿膠髓蜜煎減半，納諸末並煎令可丸如雞子黃大，飲服一枚，日三，稍加至三丸。
治頭目眩暈屋轉旋倒方。
天雄 防風 川芎 人參 獨活 桂心 葛根（各三分） 莽草（四分） 白朮 遠志 薯蕷茯神 山茱萸（各六分）
上十三味治，下篩，先食以菊花酒服方寸匕，日三，漸加至三匕，以知為度。（菊花酒法）
治心中恍惚不定方。
上黨人參 鬼臼 鐵精 牛黃 雄黃 大黃 丹砂 菖蒲 防風（各一兩） 蜥蜴 赤足蜈蚣（各一枚）
上十一味為末，蜜丸如梧子大，用前菊花酒服七丸，日三夜一，稍加之。合藥勿用青紙，忌見婦人、青衣人、喪孝不具足人及濁穢六畜雞犬等。
其法以繩橫度口至兩邊，既得口度之寸數，便以其繩一頭更度鼻，盡其兩邊兩孔間，得鼻度之寸數，中屈之，取半，合於口之全度中屈之。先覓頭上回發當回發灸之，以度度四邊左右前後，當繩端灸，前以面為正，並依年壯多少，一年凡三灸，皆須瘡瘥。又灸壯數如前，若連灸火氣引上，其數處回發者，則灸其近當鼻也。若回發近額者亦宜灸，若指面為瘢則闕其面處，然病重者，亦不得計此也。
十二屬相肉物皆不得食，其為藥則牛黃龍骨齒用不可廢。
（論四首 方三十六首 針灸法五十八首）
論曰︰黃帝問曰︰人生而病癲疾者安所得之？岐伯對曰︰此得之在腹中時，其母數有所大驚也，氣上而不下，精氣並居，故令子發為癲疾。病在諸陽脈，且寒且熱，名曰狂，刺之虛脈，視分盡熱病已而止。病癲初發，歲一發不治，月一發不治，四五日一發，名曰癲疾，刺諸分。其脈尤寒者以針補之。病已止，癲疾始生，先不樂，頭重直視舉目赤，其作極己而煩心，候之於顏，取手太陽陽明太陰血變而已。癲疾始發，而反強，因而脊痛，候之足太陽陽明太陰手太陽血變而已。癲疾始作而引口啼呼（《甲乙》作喘悸者），候之手陽明太陽，右強者攻其左，左強者攻其右，血變而止。治癲疾者，常與之居，察其所當取之處，病至視之有過者即瀉之，置其血於瓠壺之中，至其發時血獨動矣，不動灸窮骨二十壯，窮骨者尾 也。
骨癲疾者，頷齒諸 分肉皆滿，而骨倨強直，汗出煩悶，嘔多涎沫，氣下泄不療。
筋癲疾者，身拳攣急脈大，刺項大經之本杼，嘔多涎沫，氣下泄不療。
脈癲疾者，暴仆，四肢之脈皆脹而從滿脈盡，刺之出血不滿挾項，灸太陽。又灸帶脈於腰相去三寸諸分肉本，嘔多涎沫，氣下泄不療。
治癲者，病發而狂，麵皮濃敦敦者，死不療。
凡癲發則臥地，吐涎沫無知。若強掠起如狂及遺糞者難療。
癲疾脈搏大滑久自已脈沉小急實，死不療。小牢急亦不可治，脈虛可療，實則死矣。厥成為癲疾，五臟不平，六腑閉塞之所生也。厥成為癲。故特附厥於此條也。陰衰發熱厥，陽衰發寒厥。
論曰︰黃帝問曰？厥之寒熱者何也？岐伯對曰︰陽氣衰於下則寒厥，陰氣衰於下則為熱厥。問曰︰熱厥必起於足下者何也？對曰︰陽氣起於足五趾之表，集於足下，而聚於足心，故陽盛則足下熱也。問曰︰寒厥必起於五趾而上於膝者何也？對曰︰陰氣起於五趾之裡，集於膝而聚於膝上，故陰氣盛則從五趾至膝上寒，其寒也，不從外而從內也。厥或令人腹滿，或令人暴不知人，或至半日遠至一日乃知人者何也？陰氣盛於上則下虛，下虛則腹滿，腹滿則下氣重上而邪氣逆，氣逆則陽氣亂，亂不知人。巨陽之厥，腫首，頭重，足不能行，發為仆。陽明之厥，闐疾欲走呼，腹滿不得臥，面赤而熱，妄見而妄言。少陽之厥，暴聾，頰腫而熱，脅痛，髀不可以運。太陰之厥，腹滿脹後不利，不欲食，食則嘔，不得臥。少陰之厥，舌乾，溺赤，腹滿心痛。厥陰之厥，小腹腫痛腹脹，涇溲不利，好臥屈膝，陰縮腫內（一作外）。熱盛則瀉之，虛則補之，不盛不虛以經取之。上寒下熱先刺其項，太陽久留之已則火熨項與肩胛，令熱下冷乃止，所謂推而上之者也。上熱下寒，視其虛脈而陷下於經絡者，取之氣下而止，所謂引而下之者也。刺熱厥者，留針反為寒。刺寒厥者，留針反為熱。
刺熱厥者，二陰一陽。刺寒厥者，二陽一陰。所謂二陰者，二刺陰也，所謂二陽者，二刺陽也。
論曰︰溫病熱入腎中亦為痙，小兒病癇，熱盛亦為痙。凡風喑暴屍厥及鬼魘不寤皆相似，宜察之，故經言，久厥則成癲，是以知似也。
論曰︰癲病有五︰一曰陽癲，發時如死人遺溺有頃乃解。二曰陰癲，坐初生小時臍瘡未愈，數洗浴，因此得之。三曰風癲，發時眼目相引牽縱反急強羊鳴，食頃方解，由熱作汗出當風，因以房室過度，醉飲飽滿行事，令心氣逼迫短氣脈悸得之。四曰濕癲，眉頭痛，身重，坐熱沐發濕結腦，汗未止得之。五曰馬癲，發時反目，口噤，手足相引，身皆熱，坐小時風氣腦熱不和得之。
治五癲方︰
銅青 雄黃 空青 東門上雞頭 水銀（各一兩） 豬苓 茯苓 人參 白芷 石長生白蘞 白薇（各二兩） 卷柏 烏扇（各半兩） 硫黃（一兩半）
上十五味為末，以青牛膽和著銅器中，於甑中五斗大豆上蒸之，藥成丸如麻子，先食服三十丸，日二夜一。
治風癲掣，口眼張大，口出白沫，或作聲或死，不知人方。
虎睛（一具，酒浸一宿，炙） 鬼箭羽 露蜂房（各二分） 獨活 遠志 細辛 貫眾 麝香白蘞（一作白薇） 升麻 白蘚皮（各三兩） 牛黃 防風 秦艽防葵 龍齒 黃芩 雄黃山茱萸 防己 茯苓 鐵精 鬼臼 乾地黃（一作乾薑） 人參 大黃 銀屑（各四分） 茯神 石膏 天雄
上三十二味為末，蜜丸如梧子大，酒服十五丸，日再，稍加至二十五丸，神效。
凡癲發之候，其狀多端，口邊白沫，動無常者治方︰
秦艽 人參 防葵（一作防風） 茯神（一作牡丹） 甘草（各二兩） 鉛丹（一兩） 貫眾（一枚）
上七味 咀，以水九升煮取三升半，分三服。
治風癲失性，顛倒欲死，五癲驚癇方。
雄黃 雌黃 真珠（各一兩） 鉛（二兩，熬令成屑） 丹砂（一分） 水銀（八分）
上六味為末，以蜜和搗三萬杵，丸如胡豆，先食服三丸，日二，稍加，以知為度。（《古今錄驗》雲，療五癲，牛癲則牛鳴，馬癲則馬鳴，狗癲則狗鳴，羊癲則羊鳴，雞癲則雞鳴。病五癲狂病者，臟腑相引，盈氣起寒厥不識人，氣靜瘈瘲 吐沫，久而得蘇者。）
治中風癲眩不知人，狂言舌腫出方。
麻黃 川芎 石膏 人參 防風（各三兩） 甘草 桂心 獨活（各二兩） 防己 附子當歸
上十三味 咀，以酒三升，水一鬥合煎取四升，分四服，日三夜一。
治大人風引，小兒驚癇瘈瘲，日數十發，醫所不療者方。
紫石英 滑石 白石脂 凝水石 石膏 赤石脂（各六兩） 甘草 桂心 牡蠣（各三兩）
上十二味治，下篩，為粗散，盛以葦囊，懸高涼處，欲用取三指，撮以新汲井水三升煮取一升二合，大人頓服，未百日兒服一合，未能服者以綿沾著口中，熱多者日四五服，以意消息之，（深師方只龍骨、牡蠣、乾薑、滑石、白石脂五味）。
治百二十種風癇癲驚狂發即吐沫不識人者，四月五月宜服之方︰
紫石英 芍藥 龍骨（一作黃芩） 青石脂 白蘚皮 麻黃 當歸 甘草 栝蔞根 桂心
上十三味治，下篩，為粗散，分作七裹，每以大棗十枚，水三升煮取二升半，去滓，下一裹大棗汁中煎取一升，去滓，頓服，相去七日一服，服訖即瘥。
治癲癇厥時發作方︰
防葵 代赭石 人參 鉛丹 白僵蠶 鉤藤 茯神 雷丸 虎骨 生豬齒 遠志 桂心防風（各六兩） 卷柏 茛菪子 升麻 附子 牡丹 龍齒 光明砂（各一分） 牛黃（二分）
上二十五味治，下篩，酒服方寸匕，日二，亦可為丸，良驗。
治風癲引脅牽痛，發則吐，耳如蟬鳴方。
川芎 本 茹（各五兩）
上三味 咀，納酒一斗煮取三升，頓服，羸者分三服，取大汗。
治風癲方。
鴟頭（一枚） 葶藶子 鉛丹 虎掌 烏頭 栝蔞根（各三分） 甘遂 天雄 蜀椒 大戟（各二分） 白朮（一分） 茹 鐵精（各一兩）
上十三味為末，蜜丸如梧子，酒下二丸，日三服。
又方 治癲癇瘈瘲 方。鉛丹（一斤） 飛鴟頭（二枚）
上二味為末，蜜丸，先食服三丸，日三，劇者夜一，稍加之。
又方 茛菪子三升搗篩，以酒一斗漬半日，絞去滓，湯中煎令可丸，先食服如小豆二丸，加至如梧子二丸，以知為度，額上手中從紋理中赤起是知也。無此候更服，病日發者三日愈，間日發者十日愈，五日發者二十日愈，半歲發者一月愈。
治陰虛癇妄方。
地黃（三十斤） 天門冬（十斤）
上二味搗取汁，作煎服之瘥。
通治五臟六腑大風洞泄虛弱五勞七傷，症結滯氣冷熱諸風，癲癇惡疾耳聾頭風，四肢拘攣，猥退歷節，萬病久服身輕延年，齒落更生，髮白變黑方。
天門冬搗絞取汁二斗，曲二升，曲發以糯米二斗，準家釀法造酒，春夏極冷下飯，秋冬溫如人肌之，酒熟取服一盞，常令酒氣相接，勿至醉吐。慎生冷醋滑雞豬魚蒜，特慎鯉魚及忌油膩，此是二斗汁法，一石二斗亦準此。服十日覺身體癮疹大癢，二十日更大癢，三十日漸止，此皆風氣出故也。四十日即覺身心朗然大快，五十日當風坐臥覺風不著人，身中諸風悉盡。用米法︰先淨淘米，曝乾，臨欲用時別取天門冬汁漬米，干漉炊之，餘汁拌飯，密封壓。取天門冬汁法︰淨洗天門冬，去心皮，漉去水切壓取汁，三四遍滓干乃止。此酒初熟味酸，仍作臭泔腥氣，但依式服之，久停則香美，封四七日佳。凡八九月少少合，至十月多合，擬至來年五月三十日相續服之。入四月不得合，服酒時若得散服得力更倍，速散方如下︰
散方︰天門冬去皮心，曝乾，搗作末，以上件酒服方寸匕，日三，加至三匕，久服長生，凡酒亦得服。
大人癲，小兒驚癇，灸背第二椎及下窮骨兩處，以繩度中折繩端一處是脊骨上也。凡三處畢，複斷繩作三折，令參合如「△」字，以一角注中央，灸下二角挾脊兩邊便灸之，凡五處。故畫圖法以丹注所灸五處各百壯，削竹皮為度勝繩也。猝癲灸陰莖上宛宛中三壯，得小便通即瘥。（《翼》雲，當尿孔上是穴。）又灸陰莖頭三壯。又灸足大趾上聚毛中七壯。又灸囊下縫二七壯。又灸兩乳頭三壯，又灸督脈三十壯，三報穴在直鼻中上入發際。又灸天窗百會各漸灸三百壯，炷惟小作。又灸耳上發際各五十壯。
論曰︰黃帝問曰︰有病怒狂者，此病安生？岐伯對曰︰生於陽也。曰︰陽何以使人狂？
曰︰陽氣因暴折如難決，故善怒，名曰陽厥。問曰︰何以知之？對曰︰陽明常動，太陽少陽不動不動而動大疾，此其候也。曰︰治之奈何？曰︰衰其食即已。夫食入於陰，長氣於陽，故奪其食即已，使之服以生鐵落為後飯。夫生鐵落者，下氣疾也。
論曰︰凡發狂則欲走，或自高賢稱神聖，皆須備諸火灸乃得永瘥。若或悲泣呻吟者，此為邪非狂，自依邪方治之。邪入於陽則為狂，邪入於陰則為血痺，邪入於陽傳即為癲狂，邪入於陰傳則為痛喑，陽入於陰病靜，陰入於陽病怒。
治邪氣，夢寐寤時涕泣不欲聞人聲，體中酸削，乍寒乍熱，腰脊強痛，腹中拘急不欲飲食，或因疾病之後，勞動疲極，或觸犯忌諱，眾諸不節，婦人產生之後月經不利，時下青赤白，肌體不生肉虛羸瘦，小便不利，或頭身發熱旋複解散，或一度交接，彌日困極，皆主之方。
鼉甲（七枚） 甘草 白薇（一作白芷） 貝母 黃芩（各二兩） 麻黃 白朮 芍藥（各二兩半） 防風（三兩） 凝水石 桂心 茯苓 知母（各四兩） 石膏（六兩）
上十四味 咀，以水二斗煮取四升，溫服一升，日三，夜一。
治男子沾鬼魅欲死，所見驚怖欲走，時有休止，皆邪氣所為不自絕方。
牛黃（土精） 荊實（人精） 龍骨（水精） 空青（天精） 雄黃（地精） 曾青（蒼龍精） 玉屑
上九味名曰九精，上通九天，下通九地，各一兩，治下篩，蜜丸，和如小豆，先食服一丸，日三，稍加以知為度。《翼方》雲，凡邪病當服五邪湯，九精丸瘥。
治五臟六腑血氣少，亡魂失魄，五臟覺不安，忽忽喜悲，心中善恐怖，如有鬼物，此皆發於大驚及當風從高墜下落水所致悉主之方。
雄黃 人參（各五分） 黃芩 大黃 黃柏 黃耆 細辛 桂心（各三分） 黃連 黃昏蒲
上十五味治，下篩，未食溫酒服方寸匕，日三，不知加至二匕。羸劣者更加人參五分。
一方有生黃三分。（崔氏有蜀椒五分，乾薑四分。）
治男女風邪，男夢見女，女夢見男，悲愁憂恚怒喜無常，或半年數月一發動
桂心 茵芋 天雄 菖蒲 細辛 茜根 附子 乾薑（各一兩） 白朮 桑寄生（各三兩）
上十味治，下篩，酒服方寸匕，日三。凡修合，勿令婦人雞犬及病者、病者家人知見，令邪氣
治鬼魅方。
東海鳶頭（即由跋根） 黃牙石（一名金牙） 莨菪子 防葵（各一分）
上四味治，下篩，酒服方寸匕。欲令病患見鬼加防葵一分，欲令知鬼疰者複增一分立有驗
治邪氣啼泣或歌或哭方。
禹余糧 防風 桂心 芍藥 遠志 獨活 甘草 人參 白朮 石膏 牡蠣 秦艽（各二
上十七味 咀，以水二斗煮取四升，分四服，亦可如煮散法服之。
治五邪氣入人體中，見鬼妄語，有所見聞，心悸跳動，恍惚不定方。
茯神 茯苓 菖蒲 人參（各三兩） 赤小豆（四合）
上五味 咀，以水一斗煮取二升半，分三服。
治風邪鬼氣往來發作有時或無時方。
人參 防風 烏頭 乾薑 栝蔞根（《翼》作桔梗） 澤瀉 豬脊 遠志 附子 黃芩 獨活（各五分） 秦艽 牡蠣 山茱萸 五味子 前胡 細辛 石膏 川芎 蜀椒 牛膝 甘草 石南 桂心 桑白皮 麻黃 竹皮 白朮 橘皮（各十八銖） 鬼箭羽（《翼》作澤蘭） 茯苓
上三十二味 咀，以水六升，酒六升合，煮取四升，分五服，日三夜二。
治狂邪發無常，披發大叫喚，欲殺人，不避水火方。
虎睛 鴟頭 露蜂房（各一具） 茯苓 桂心 防風（各三兩） 人參 甘草 天雄 獨活（各一兩） 石長生（六分） 楓上寄生（五分）
上十二味 咀，以水一斗二升煮取三升，分四服，日三夜一。
又方 防葵 人參 貫眾（各五兩） 防風 桂心（各三兩）
上五味 咀，以水一斗煮汁三升，分四服，稍服亦可。
治猝發狂方︰
苦參五斤為末；蜜和丸，如酸棗大，單服十丸。
治魅方︰
水服鹿角末方寸匕，日三。
又方 水服獺肝末，日三。
治狐狸諸色精魅作種種惡怪，令人恐怖，狂癲風邪方︰
雄黃（六斤） 油（一斗二升）
上二味，破雄黃如棋子並油納大鐺中，以盆合頭作灶，微火煎九日九夜，不得少時火絕，亦不是火冷須火熱，微微不絕，辟諸精魅神驗。
治風邪方︰
商陸根三十斤去皮細切，以水八斗東向灶煎減半，去滓，更煎令可丸，如梧子大，服一丸，合時勿令人見。更有莨菪方大豆紫湯，皆可取汗出佳。（莨菪方見此篇前大豆紫湯，見前三卷婦人門。）
又方 燒蝦蟆末，水服方寸匕，日三又方 水服伏龍肝末方寸匕，日三。
論曰︰凡諸百邪之病，源起多途，其有種種形相示表癲邪之端，而見其病。或有默默而不聲，或複多言而漫說，或歌或哭或吟或笑或眠，坐溝渠啖食糞穢，或裸形露體，或晝夜遊走，或嗔罵無度，或是蜚蠱精靈，手亂目急，如斯種類癲狂之人，今針灸與方藥並主治之，凡占風扁鵲曰︰百邪所病，針有十三穴，凡針先從鬼宮起，次針鬼信，次至鬼壘，又至鬼心，針至五六穴即可知矣。若是邪蠱之精便自言說，論其由男從左起針，女從右起針。若數處不言便遍穴針也，仍須依掌訣捻目而治之，萬不失一。黃帝掌訣，別是術家秘要，第一針人中名鬼宮，從左邊下針右邊出。第二針手大指爪甲下，名鬼信，入肉三分。第三針足大趾爪甲下，名鬼壘，入肉二分。第四針掌後橫紋，名鬼心，入肉半寸（即太淵穴也。）第五針外踝下白肉際足太陽，名鬼路，火針七針針三下（即申脈穴也。）第六針大椎上入發際一寸，名鬼枕，火針七針針三下。第七針耳前發際宛宛中，耳垂下五分，名鬼床，火針七針針三下。第八針承漿，名鬼市，從左出右。第九針手橫紋上三寸，兩筋間，名鬼路（即勞宮穴也。）第十針直鼻上入發際一寸名鬼堂，火針七針針三下（即上星穴也。）第十一針陰下縫灸三壯，女人即玉門頭，名鬼藏。第十二針尺澤橫紋外頭接白肉際，名鬼臣，火針七針針三下（即曲池穴也。）第十三針舌頭一寸，當舌中下縫，刺貫出舌上，名鬼封，仍以一板橫口吻安針頭令舌不得動。
以前若是手足皆相對針兩穴，若是孤穴即單針之。邪鬼妄語，灸懸命十四壯（穴在口唇裡中央弦弦者是，一名鬼祿，又以剛力決斷弦乃佳。）邪病臥瞑瞑不自知，風府主之（一名鬼穴。）邪病大喚罵走，灸十指端去爪一分（一名鬼城。）邪病大喚罵走遠，三里主之（一名鬼邪。）邪病鬼癲四肢重，囟上主之（一名鬼門，）邪病四肢重痛諸雜候，尺澤主之（尺中動脈一名鬼受。）邪病語不止及諸雜候
倉公法︰狂癇不識人，癲病眩亂，灸百會九壯。狂走掣灸玉枕上三寸，一法項後一寸灸百壯。狂邪鬼語，灸天窗九壯。狂走癲疾灸頂後二寸十二壯。或灸大幽百壯，狂言恍惚，灸天樞百壯。狂走癲癇，灸季肋端三十壯，或灸河口五十壯（穴在腕後陷中動脈是）。狂癇哭泣，灸手逆注三十壯（穴在左右手腕後六寸）。狂癲風癇吐舌，灸胃脘百壯。狂邪發無常披發大喚欲殺人，不避水火及狂言妄語，灸間使三十壯（穴在腕後五寸，臂上兩骨間亦治驚恐歌哭。）狂走喜怒悲泣，灸臣覺（一作巨攪，穴在背上胛內側反手所不及骨芒穴上捻之，痛者是也）。隨年壯。狂邪鬼語，灸伏兔百壯。悲哭鬼語，灸天府五十壯。悲泣邪語鬼忙歌哭，灸慈門五十壯。狂邪驚癇，灸承命三十壯（穴在內踝後上行三寸動脈上）。狂癲風驚厥逆心煩，灸巨陽五十壯。狂癲鬼語，灸足太陽四十壯。狂走驚恍惚，灸足陽明三十壯。狂癲癇易疾，灸足少陽，隨年壯。狂走癲厥如死人，灸足大趾三毛中九壯（一雲灸大敦）。狂走易罵，灸八會，（穴在陽明下五分。）隨年壯。狂癲驚走恍惚嗔喜，笑罵歌哭鬼語，悉灸腦戶、風池、手陽明、太陽、太陰，足陽明、陽蹺、少陽、太陰、陰蹺、足跟，皆隨年壯。驚怖心忪少力，灸大橫五十壯。狂瘋罵詈撾斫人，名為熱陽風，灸兩吻邊燕口處赤白際各一壯，又灸陰囊縫三十壯，令人正臥核卵上灸之，勿近前中卵，恐傷陽氣也。狂走刺人或欲死，罵詈不息，稱神鬼語，灸口吻頭赤白際一壯，又灸兩肘屈中五壯，又灸背胛中間三壯，報灸之（倉公法神效。）鬼魅灸入發一寸百壯，又灸間使手心各五十壯。狐魅，合手大指縛，灸合間三七壯，當狐鳴即瘥。猝狂言鬼語，以甑帶急合，縛定兩手大指便灸左右脅下對屈肋頭兩處，火齊起各七壯，須臾鬼自道姓名。乞去徐徐問之乃解其手。猝中邪魅恍惚振噤，灸鼻下人中及兩手足大指爪甲本，令艾丸半在爪上，半在肉上，各七壯，不止十四壯，炷如雀屎大。風邪灸間使隨年壯，又灸承漿七壯，又灸心俞七壯，又灸三里七壯。猝狂鬼魘，針其足大□
趾爪甲下入少許即止。
（方二十三首）
治心氣虛驚悸善忘不進食補心方。
遠志 乾薑 白朮 桂心 黃耆 紫石英（各三兩） 人參 茯苓 甘草 芎 茯神當歸 羌活 防風（各二兩） 麥門冬 半夏（各四兩） 五味子（二合） 大棗（十二枚）
上十八味 咀，以水一斗三升煮取三升半，分五服，日三夜二。
又方 治中風心氣不足，驚悸言語謬誤，恍惚憒憒，心煩悶耳鳴方。
遠志 黃耆 茯苓 甘草 芍藥 當歸 桂心（一方無） 麥門冬 人參（各二兩） 附子（一上十二味 咀，以水一斗二升煮取四升，每服八合，羸人服五合，日三夜一。
治風經五臟大虛驚悸安神定志方。
茯神 防風（各三兩） 人參 遠志 甘草 龍骨 桂心 獨活（各二兩） 白朮（一兩） 酸棗（一升） 細辛 乾薑（各六兩）
上十二味 咀，以水九升煮取三升，分三服。
又方 治風虛滿、頸項強、心氣不定不能食方。
茯神 麥門冬（各四兩） 人參 遠志 羌活 當歸 甘草 紫石英 五味子（各一兩） 半夏 黃耆 防風（各三兩） 酸棗（三升） 生薑（五兩）
上十四味 咀，以水一斗三升煮棗仁至一斗，去棗，納餘藥煎取三升半，每服七合，日三夜二。
治心氣不足，病苦驚悸汗出心中煩悶短氣，喜怒悲憂悉不自知，常苦咽喉痛，口唇黑，嘔吐血，舌本強，不通水漿方。
紫石英 人參 茯苓 遠志 當歸 茯神（深師作桂） 紫菀 甘草（各二兩） 麥門冬（一升） 赤小豆（三合） 大棗（三十枚）
上十一味 咀，以水一斗二升煮取三升，分三服。
又方 治心氣不足，多汗心煩，喜獨語多夢不自覺，咽喉痛，時吐血，舌本強，水漿不通方。
紫石英 人參 茯苓 桂心（各二兩） 麥門冬（三兩） 紫菀 甘草（各一兩） 赤小豆（二十四枚） 大棗（七枚）
上九味 咀，以水八升煮取二升半，分三服，春夏服佳。
又方 治奄奄忽忽朝瘥暮劇，驚悸，心中憧憧，胸滿不下食，陰陽氣衰，脾胃不磨，不欲聞人聲，定志下氣方。
人參 茯苓 遠志 甘草 枳實 當歸 龍齒 桔梗（各三兩） 半夏 桂心（各五兩）
上十四味 咀，以水一斗二升先煮粳米五合，令熟去滓，納諸藥煮取四升，分服八合，日三夜二。
又方 治心氣不足，心痛驚恐方。
遠志 蒲黃（一方用菖蒲） 人參 茯苓（各四兩）
上四味 咀，以水一斗煮取三升半，分三服。
又方 治心氣不足，腹背相引痛不能俯仰方。
茯神 遠志 黃芩 乾地黃 麥門冬 石膏（各四兩） 半夏 桂心 附子 生薑（各二兩） 甘草 阿膠 糖（各一兩） 大棗（三十枚）
上十四味以十二味 咀，水一斗煮取三升，去滓，納糖及膠更煎取二升二合，分三服。（此方與前心虛實篇大補心湯相重，分兩不同。）
治虛羸心氣驚弱多魘方。
茯苓（四兩） 桂心（三兩） 甘草 芍藥 乾薑 人參 遠志（各二兩） 大棗（十五枚）
上八味 咀，以水八升煮取三升，分四服，日三夜一。
治心氣虛悸，恍惚多忘，或夢驚魘志少不足方。
人參 茯苓 茯神 遠志 赤石脂 龍骨 乾薑 當歸 甘草 白朮 芍藥 桂心 紫菀防風（各二兩） 大棗（二十枚）
上十五味 咀，以水一斗二升煮取三升半，分五服，日三夜二。
治驚勞失志方︰
甘草 桂心（各二兩） 龍骨 防風 麥門冬 牡蠣 遠志（各一兩） 茯神（五兩） 大棗（二十枚）
上九味 咀，以水八升煮取三升，分二服，相去如人行九里久再進。
治心虛驚悸不定羸瘦病方。
荊瀝（三升） 茯神 白蘚皮（各三兩） 人參（二兩） 白銀（十兩，以水一斗煮取二升）
上五味 咀，以荊瀝銀汁中煮取一升四合，分三服，相去如人行十里久進一服。
又方 荊瀝（二升） 緩火煎取一升六合，分溫四服，日三夜一。
又方 單用荊瀝煮服功力尤專。
治風虛勞冷，心氣不足，善忘恐怖，神志不定方。
防風 當歸 大黃（各五分） 麥門冬（五兩） 澤瀉 大豆黃卷 白蘞（各四分） 菖蒲人參 桔梗 遠志 桂心 薯蕷 石膏（各三分） 乾薑 茯苓 紫菀（各一兩） 甘草 白朮（各十分） 附子 茯神（各二兩） 秦艽（六分） 粳米（半升） 大棗（十五枚）
上二十四味 咀，以水一斗二升先煮粳米令熟去滓，納諸藥，煮取四升分服，日三夜一。（《翼》方不用粳米，蜜丸如梧子，酒服十丸，加至二十丸。）
治心虛驚悸，夢寐恐畏方。
紫石英 茯苓 防風 人參 甘草 澤瀉（各八分） 黃耆 白朮 薯蕷 秦艽 白蘞（各六分） 麥門冬 當歸（各五分） 桔梗 大豆黃卷 柏子仁 桂心 遠志 大黃 石膏（各四分） 乾薑 蜀椒 芍藥 細辛（各三分）
上二十四味治，下篩，酒服三方寸匕，日三。（一方無紫石英、茯苓、澤瀉、乾薑，有大棗
又方 治風虛心氣驚弱恍惚失常，忽嗔恚悲志意不樂方。
紫石英 白石英 硃砂 龍齒 乾地黃（一本無） 人參 白朮 茯苓 桂心 乾薑 天雄
上十五味治，下篩，酒服兩方寸匕，日三。
治心氣不足，虛悸恐畏，悲思恍惚，心神不定惕惕然驚者方。
人參 白朮 遠志 附子 桂心 黃耆 細辛 乾薑 乾地黃 赤小豆 龍齒 防風菖蒲（各二兩） 茯苓（四兩）
上十四味治，下篩，酒服二方寸匕，日三。
治男子婦人虛損，夢寤驚悸或失精神，婦人赤白注漏或月水不利，風邪鬼疰，寒熱往來，腹中積聚，憂恚結氣諸病方。
紫石英 茯苓 菖蒲 肉蓯蓉 麥門冬 遠志 大黃 當歸 細辛 大豆黃卷 卷柏 乾薑（各五分） 人參 丹參 防風 秦艽 澤瀉（各六分） 柏子仁芍藥 石膏（各三分） 烏頭 桂心 桔梗 甘草 薯蕷 前胡 白蘞 鐵精 銀屑 牛黃（各二分） 白朮 半夏（各三分） 蟲（十二枚）乾地黃（十二分） 大棗（五十枚）
上三十五味為末，蜜棗和搗五千杵，丸如梧子，酒服五丸，日三，加至二十丸。（一本無
治同前，凡是心病悉主之方。
乾地黃（六分） 牛黃（五分，一用牛膝） 羌活 桂心 秦艽 芎 人參 遠志 麥門 冬丹砂 阿膠 甘草 大黃 紫石英 銀屑 白蘞 當歸 乾薑防風（各八分） 杏仁 蜀椒（各五分） 澤瀉 黃耆 大豆黃卷 茯苓 薯蕷 茯神 前胡 柏子仁 鐵精（各五分） 桑螵蛸（十分）
上三十二味為末，白蜜棗和丸，酒服七丸，日三，加至二十丸。
治心氣少弱，驚虛振悸，胸中逆氣，魘夢參錯謬忘恍惚方。
紫石英 硃砂 茯神 銀屑 雄黃 菖蒲 人參 桔梗 乾薑 遠志 甘草 當歸 桂心（各二兩） 防風 防己 細辛 鐵精（各一兩）
上十七味為末，蜜丸，如大豆，飲服十丸，日三，加至二十丸。（一方有茯苓二分，為十
治心氣不定，五臟不足，甚者憂愁悲傷不樂，忽忽善忘，朝瘥暮劇，暮瘥朝發狂眩方。
人參 茯苓（各三兩） 菖蒲 遠志（各二兩）
上四味為末，蜜丸，如梧子大，飲服七丸，日三。加茯神為茯神丸散，服之亦佳。
治久風虛冷，心氣不足，或時驚怖方。
紫石英（一斤） 鐘乳 防風 遠志 桂心（各四兩） 麻黃 茯苓 白朮 甘草（各三兩）
上九味 咀，以酒三斗春漬三日，每服四合，日三，亦可至醉，常令有酒氣。
（方十六首）
常服令人大聰。
龜甲 龍骨 菖蒲 遠志
上四味等分治，下篩，酒服方寸匕，日三。治多忘，令人不忘方菖蒲（二分） 遠志（七分） 茯苓 茯神 人參（各五分）
上五味治，下篩，酒服方寸匕，日二夜一，五日後智神良。
治好忘方。
菖蒲（一兩） 遠志 人參（各十分） 茯苓（二兩）
上四味治，下篩，飲服方寸匕，日三。
又方 菖蒲 遠志 茯苓（各三分） 續斷 肉蓯蓉（各二兩）
上五味治，下篩，酒服方寸匕，日三，至老不忘。
治善忘恍惚，破積聚，止痛安神定志，聰耳明目方。
菖蒲 附子 遠志 人參 桔梗 牛膝（各五分） 茯苓（七分） 桂心（三分）
上八味為末，蜜丸如梧子，一服七丸，加至二十丸，日二夜一，禁如藥法。
養命開心益智方 乾地黃 人參 茯苓（各二兩） 遠志 肉蓯蓉 菟絲子（各三兩） 蛇床子（二分）
上七味治，下篩，服方寸匕，日二，忌食兔肉，餘無忌。
天門冬（六分） 桂心 茯苓（各一兩） 乾地黃（四分） 菖蒲 遠志 石韋 五味子（各三分）
上八味治，下篩，後食酒或水服方寸匕，三十日力倍，六十日氣力強志意足。
治健忘方 天門冬 遠志 茯苓 乾地黃
上四味等分，為末，蜜丸如梧子大，酒服二十丸，日三，加至三十丸，常服勿絕。
治好忘久服聰明益智方 龍骨 虎骨 遠志（等分）
上三味治，下篩，食後服方寸匕，日二。
又方 七月七日取菖蒲酒服三方寸匕，飲酒不至醉。
又方 常以甲子日取石上菖蒲一寸九節者，陰乾百日治，下篩，服方寸匕，日三，耳目聰明不忘。（出衢州石橋寺南山。）
又方 七月七日麻勃一升，人參三兩為末，蒸令氣遍，臨夜臥服一刀圭，盡知四方之事。
又方 戊子日取東邊桃枝二七枚縛著臥床中枕之不忘。
又方 常以五月五日日未出時取東向桃枝作三寸木人，著衣帶中令人不忘。
又方 丁酉日自往市買遠志裹著衣中，角頭還作末服之不複忘。
治人心昏塞多忘易誤方
七月七日取蜘蛛網著衣領中，勿令人知，不忘。
