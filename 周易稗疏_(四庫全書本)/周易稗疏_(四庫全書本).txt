　　欽定四庫全書　　　　　經部一
　　周易稗疏　　　　　　　易𩔖
　　提要
　　〈臣〉等謹案周易稗疏四卷附考異一卷
　　國朝王夫之撰夫之字而辳號薑齋漢陽人前明舉人是編乃其讀易之時隨筆劄記故每條但舉經文數字標目不全載經文又遇有疑義乃為考辨故不逐卦逐爻一一盡為之大㫖不信陳摶之學亦不信京房之術於先天諸圖緯書襍皆排之甚力而亦不空談元妙附合老莊之㫖故言必徵實義必切理於近時易之家為最有根據其中如解訟卦鞶帶雲帶無鞶名鞶者鞶纓車飾也帶所以繫佩繸及芾者考左傳後之鞶鑑杜預訓鞶為帶文鞶字許慎亦注為大帶安得曰帶無鞶名又何天之衢梁武帝解何為荷見於經典釋文夫之雖亦以為負荷之義乃引莊子負雲氣為證而不援梁武之亦偶然失考至於舊井無禽訓禽為𫉬尤不免於穿鑿附㑹然如引禮人君至命士黃裳下士襍裳以證黃裳之美引左傳班馬證乗馬班如當讀乗為去聲引兵法前左下後右高證師左次與論帝乙非紂父王用亨於西山非文王以及臨之八月復之七日易之逆數河圖蓍䇿之辨皆具有條理卷帙雖少固不失為徵實之學焉乾隆四十六年十月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉　陸　費　墀



