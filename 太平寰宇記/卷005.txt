南三百六十里，舊三鄉，今四鄉。本陸渾地,唐先天元年十二月，割陸渾縣置伊陽縣，在伊水之南，去伊水一里。
女幾廟：在縣西三十里。
鳴皋山：在縣東三十里。鳴皋廟，則天立。
石扇山：在縣西三百里，有石如扇。
龍駒澗：在縣北十二里。
王母澗：在縣南六里。
蠻王城：在縣南五十里。新羅王子陵：在縣東北七十里，高二百尺。
元魯山墓：有碑見存，在縣北二十五里，李華文、李陽冰篆額，顏真卿書，魯山有德行，呼為四絕碑。
湯泉：在縣南一百三十里，即四眼泉。
東南三十里，舊四鄉今三鄉。郭緣生《述征記》云：「鞏縣，周之鞏伯邑。」《春秋左氏傳》：「晉師克鞏，逐王子朝。」杜預注云：「周地，河南鞏縣也。」《史記》：「周顯王二年，西周惠公封少子班於鞏，以奉王，號東周。」皇甫謐曰：「以王城為東周，以鞏為西周。」其子武公為秦所滅，秦莊襄王元年，韓獻成皋、鞏，秦界至大梁；漢以為縣，屬河南郡；晉、宋不改；李密自潁川率群盜十餘萬襲破洛口倉，因據鞏縣，仍築城，斷洛川，包南北山，周回三十里，屯營其中，後為王世充所破；縣本與成皋中分洛水，西則鞏，東則成皋，後魏始並焉。黃河西自偃師縣界流入，河於此有五社渡，又為五社津，後漢朱鮪遣賈強從五社津渡是也。
天渡山：在縣南六十里。潘岳《家風詩》所云天凌岩，謂此也。
侯山：在縣南二十五里，盧元明《嵩山記》云：「漢有王彥者隱於此，景帝累徵不出，遂就而封侯，山因為名。」後學道得成，至今指所住為王彥崖。
九山：在縣西南五十五里，《水經注》：「桐澗水流經九山東。」仲長統云：「昔密有卜成者，身游九山之上，放心不拘之鄉。」謂此山也，山際有九山廟碑，晉永康二年立，文云：九山府君太華元子之稱也。
岑原丘：在縣西南三十五里，《水經注》云：「鞏縣北有山臨河，謂之岑原，河下有穴，謂之鞏穴，言山潛通淮濟，北達於河。直穴有渚，謂之鮪渚，成公子安《大河賦》云：「鱣鱧王鮪暮春來游。」即此也。
洛汭：洛水入河之處，《水經注》云：「洛水東流經洛汭，北對琅邪渚，入於河，謂之洛口，清濁異流，皦焉殊別，亦名什谷。」《史記》：「張儀說秦王下兵三川，塞什谷之口。」是此也。一雲鞏縣鄩谷，皆是也。京相璠曰：「今鞏洛渡北有鄩谷水，東入洛，謂之下鄩，故有上鄩、下鄩，亦謂之北鄩，於是有南鄩、北鄩之稱也。
明溪水：《左傳?昭公二十二年》：「晉軍於溪泉。」杜預注云：「鞏縣有明溪泉。」又《水經注》云：「明洛泉，今俗謂之五道泉。」小平縣城：漢縣，廢城在今縣西北，有河津曰小平津，即城之隅也。
周王廟：在縣界。
鞏王廟：在縣西二十里孝義鎮西山上。大刀山神廟：在縣北八里。
青龍山：在縣西南十里。安陵與、永昌陵：並在縣西南四十里。
岐王墳：在縣西南四十里。
萬山：在縣西南六十里。
東南二百里，元九鄉。古密國也， 亦鄶國之地，《左傳》僖公二年：「諸侯伐鄭，圍新密。」漢為縣，屬河南郡；後漢卓茂理此，今縣東南三十里古密城，即漢理所，兼有茂祠尚存；晉太始二年，分河南置陽翟郡，以密縣屬焉；高齊文宣移理於今縣東四十里故密縣城為理；後周屬滎州；隋屬鄭州，大業十二年，又移於今理，即古法橋堡城； 唐武德三年於此置密州，四年廢以縣屬鄭州，隸河南府。《爾雅》曰：「山如堂者曰密，因以為名。」
方山：《山海經》云：「浮戲之山，汜水出焉。」《水經注》云：「汜水出浮戲山，世謂之方山也。」大騩山：在縣東南五十里，《水經注》云：「大騩山即具茨山也，黃帝登具茨之山升於洪堤之上，受《神芝圖》於黃蓋童子，即是山也。」莊子謂之具茨之山，潩水出於此。
馬嶺山：在縣南十五里，洧水源出於此山，故洧水在縣西南流，合汜水入河。
鄶水：《水經注》云：「澮水出鄶城西北雞絡塢下，東南流，世亦謂之鄶水。」
瀝滴泉：《水經注》云：「瀝滴泉出密縣深溪之側，懸水散注，故世以瀝滴稱。」
承雲水：《水經注》云：「出承雲山，二源雙導，世謂之東、西承雲。」
西一百五十里，舊三鄉，今四鄉。即古地名,秦、趙所會之地；漢為縣，屬弘農郡，今縣西十三里即秦趙所會，城猶存，漢為縣，理於此城西三里，今無基跡。高帝八年，複沔池中鄉民，景帝二年初城，徙萬家為縣；莽曰陜亭，《周地圖記》云：「魏賈逵為令時縣理蠡城。」又按《郡國縣道記》云：「漢沔池城與沔池水源南北相對。」 曹魏移於福昌縣西六十五里蠡城；後魏初猶屬弘農郡，大統十一年，又移於今縣理十三里故沔池縣為理，改屬河南郡；周改屬同軌郡；隋大業元年，又移於縣東二十五里新安驛置，屬熊州，十二年，複移理大塢城；唐貞觀三年，自大塢城移於今理，兼立穀州；後周廢為縣，今屬洛沔池。《史記》：「張儀說趙王曰：『莫如與秦王遇於沔池，面相見，請按兵無攻。』於是趙惠王、秦昭王相會沔池。秦王飲酒酣曰：『寡人竊聞趙王好音，請奏瑟。』趙王鼓瑟,秦御史書：『某年月日，秦王與趙王會飲，令趙王鼓瑟。』藺相如前曰：『趙王竊聞秦王善為秦聲，請奉盆缶。』秦王怒，不許，相如前進缶，因跪請，秦王不肯擊，相如曰：『五步之內，相如請得以頸血濺大王。』左右欲刃相如，相如張目斥之，秦王不懌，為一擊缶，相如顧趙御史書曰：『某年月日，秦王為趙王擊缶。』秦群臣請以趙十五城為秦王壽，相如亦請以秦咸陽為趙王壽。秦王竟酒，終不能加勝於趙，趙亦設兵以待秦，秦不敢動。
谷水：在縣南二百步。
俱利城：秦、趙二君會處，今縣西有俱利城，亦名秦趙城，東城在縣西十三里，西城在縣十四里。《水經注》：「谷水東經秦、趙二城。」《南續漢書》曰：「赤眉從沔池自利陽欲赴宜陽。」是此地，今俗謂之俱利城，於秦、趙各據一城，秦王擊缶、趙王鼓瑟，俱稱有利，名之。
千秋亭：在縣東二十里，潘岳喪子之處。《西征賦》云：「夭赤子於新安，坎路側而葬之。亭有千秋之號，人無七旬之期。」又有水曰千秋澗。
天壇山：在縣東北十八里，高五百丈，四絕如壇，後魏孝文帝西巡至此，祀天壇神。
廣陽山：在縣東北二十里，亦名澠池山。
柏王山：在縣東北一百二十里。 大媚山：在縣東北一百三十里。
谷山：在縣南八十步。
馬蹄泉：在縣界。
五戶祠：在縣北一百二十里。
禹廟：在縣西二十里。
周桓王陵：在縣東北一百二十里。
東南六十里，舊三鄉，今二鄉。古滑國也，《春秋》云：「滑伯同盟於幽。」「鄭人入滑」皆此也，秦滅之，後屬晉，漢以為縣。《輿地誌》云：「因山以名縣。」漢屬河南；莽曰中亭，至宋猶屬河南。按此前緱氏縣在今縣東南二十五里緱氏故城，後魏太和十七年省並入洛陽；東魏天平元年複以洛陽城中置緱氏縣；後建德六年又自洛陽城移於今縣北七里鉤鎖故壘置；開皇四年又移於今縣北十里洛陽故郡城；大業元年複移於今縣東南十里置，十年又移縣據公路澗西慿岸；唐貞觀十八年省。上元二年又置，今回向南近孝敬陵西置，屬洛陽不改。
洛水：西自洛陽界流入。
緱氏山：在縣東南二十里。《列仙傳》云：「王子晉見桓良曰：『告我家七月七日待我緱氏山頭。』果乘白鶴駐山顛望之，不得到，拱手謝時人而去。」山上有石室飲鶴池。按盧氏《嵩山記》云：「覆釜堆，亦名赴父堆，即緱嶺也。」
玉女山:在縣東南三十五里。
轘轅山：在縣東南四十六里，《左傳》謂：「欒盈過周，王使候出轘轅。」
杜註：關名也。按轘轅道十二曲，今置關焉。又按薛綜《注東京賦》雲:「轘轅道阪十二曲，道將去複還，故曰轘轅，漢河南尹何進所置八關，此其一也。」
半石山：在縣南十五里。按《山海經》云：「半石之山，其上有草焉，生而秀，其高丈餘，赤莖赤華而不實，其名嘉榮，服之者不畏雷霆。」
景山：在縣東北八里，曹子建《洛神賦》云：「經通谷陵景山。」即此也。
鄂嶺坡：在縣東南三十七里，《晉八王故事》云：「范陽王保於鄂坡，後於其上置關。」即此地也。
黃馬阪：在縣西北十里，戴氏《西征記》云：「次前至黃馬阪，去計索渚十里。」即此地也。
半馬澗：按盧元明《嵩山記》云：「人或雲半馬澗為百里澗，亦曰拜馬澗。」《古老傳》：「王子晉得仙而馬還，國人思之不見，乃拜其馬於此也。」上接佛光谷，下徹公路澗。
靈星塢：一名延壽城，盧氏《嵩山記》云：「此塢有道士浮丘公接太子晉登仙之所也。」
袁紹固：一名袁紹塢，在縣西南十五里，四周絕澗，甚險。《宋武北征記》云：「少室山西有袁紹固，容十萬人，一夫守險，千人莫當。」
柏谷塢：戴延之《西征記》云：「塢在川南，因原為塢，高數丈，在縣東，姚洸部將趙元所守，為檀王所破。」塢西有二寺，亦在原上。入穀數百步又有二佛，精巧美貌，有牛舂、馬簸、水碓之利。
古緱氏縣城：在縣西北六里。
鉤鏁壘：在今縣北七里，按《宋書》：「武帝西征，營軍於柏谷塢西。」 即此壘也，有三壘相連如鎖，因以為名。
公路壘：公路澗也，在縣西南三里，有壘，以袁術字公路而稱。
少林寺：後魏孝文太和十九年立，西域沙門號跋陁，有道業，深為高祖所敬信，故制於少室山陰，立少林寺以居之，供給衣食。
曹城：在縣東十里，曹操與袁術相拒，築城於此。
古滑城：在縣東一十八里，城東角有招提寺。
唐昭宗陵：在縣東北五里。
百生墓：在縣東十里，《後漢書?獨行傳》云：「周暢字伯持，性仁慈，為河東尹。永初二年夏旱，久禱無應，暢因收葬洛陽傍客死骸骨萬餘人於洛陽北，應時澍雨，歲乃登今墓，有千數皆相類，對列成行，在洛城之東，而北近洛水，即周暢之遺址也，今號百生墓。
芝田鄉：在縣北。
啟母少姨廟：在縣東門外。
王仙君廟：在縣東八十里。
百工神廟：在縣南八里岡上。
九江娘子廟：在縣南八十里。
王子喬壇：在縣東五里。
則天行宮：在縣北十里。
仙鶴觀：在縣東三里。
賀蘭溪：在縣南八里。
雙泉：在縣南十里。
恭陵、唐孝敬陵：在縣東北五里。
古仄城：在縣西北八里。
鳳鳳台：在縣東三十里佛光谷內。
武三思塚：在縣西南十五里。
東北九十里，元二鄉。本夏之綸國， 《竹書紀年》雲 「楚及秦伐鄭，圍綸氏」是也。漢置縣，屬潁川；後魏太和十三年，於綸氏城置潁陽縣，屬河內郡；後周省入堙陽縣；隋開皇六年改為武林縣，十八年改為綸氏，大業元年改為嵩陽。唐貞觀十七年廢，咸亨四年入河南、洛陽、伊闕、嵩陽等縣，又置武林縣；開元十五年九月改為潁陽縣。
大苦山：《山海經》云：「其陽狂水出焉，水多三足龜，食之無大疾，可以已腫。」
箕山：連亙郡界。
陽乾山：在縣東二十五里，按《說文》云：「潁水出陽乾山。」
八風溪：溪水南流合三交水，北岸有沙細潤可以澡濯， 隋代常進後宮，雜以香藥，以當豆屑，號曰玉女沙。」
三交水：按《水經注》：「三交水石上菖蒲一寸九節為藥最妙，服久化仙。」
古武林亭：按《水經注》云：「湮水西南流，經武林亭。」
倚箔山：在縣北十五里，望之如立箔山西北，崖下有鐘乳，隋時充貢。
太谷口：在縣西北三十五里，孫堅停兵太谷，距洛陽九十里，即此谷。
太谷故關：在縣西北四十五里，何進八關，此其一也。
一斗泉：在縣西南十五里，汲與不汲，常有一斗。
勾龍本廟：在縣北一十三里。
醴泉：在縣西四十步， 源出嶽廟下。
七姑塚：在縣西三十里。
蠻王塚：在縣南二十里。
西北一百里，舊二鄉，今三鄉。本周畿內地，召公之邑，平王東遷亦為採地，今縣西有康公祠。六國屬魏；漢為河東郡垣縣地；後魏皇興四年於此分置長平縣，屬邵州；北齊置懐州；後周武成元年州廢，改為王屋縣，因縣北十里山為名，仍於縣理置王屋郡，天和六年又於郡理立西懐州，建德六年州省，又為王屋郡；隋開皇三年罷郡，以縣屬邵州，大業三年省，以縣入河內郡；唐武德元年改為邵伯縣，後建都河洛，顯慶二年複為王屋，隸河南。
王屋山：在縣北十五里，《尚書》：「底柱析城，至於王屋山。」在縣北十五里，在河東垣縣之北，《古今地名》云：「王屋山，狀如垣形，故以名縣。」《列子》：「太行、王屋二山，方七百里，高萬仞，本在冀州之南，河陽之北。北山愚公者，年且九十，面山而居，懲山北之塞，叩石墾壤，箕畚運於渤海之尾，操蛇之神聞其不已也，告之於帝，帝感其誠，命誇娥氏負二山，一厝朔東，一厝雍南。」《神仙傳》：「甘始，太原人，善行氣，不食，服天門冬，療病不用針灸，在人間三百歲，乃入王屋山。」《茅君內傳》云：「王屋山之洞，周回萬里，名曰小有清靈之天。」
清靈洞：有垂簪峰。
天壇山：此山高登之，可以望海。
陽台觀：在縣西北八十里。
靈都觀：在縣東三十里。
齊子嶺：在縣東十二里，即宇文周與齊分境之所也。
黃河：在縣南五十里。 野王城：光武時寇恂所築。
石室：在縣西南七十里，有石室，即夫子昔與門徒講論之所，臨大河，水勢湍急，至此室五里之間，寂無水聲，似有聽講之意。
邵原：在縣西南四十里，即康公之採地也。
析城山：在縣西北六十里，峰四面其形如城，有南門焉，故曰析城。
中條山：魏王泰《地誌》云：「在縣西北九十里，東接王屋山，西入絳州垣縣界。」
邵康公廟：在縣西十五里，《輿地誌》云：「垣縣邵康公之邑。」《春秋注》云：「邵康公周太保召公奭也。」
北六十里，元三鄉。本《左氏》所謂晉陰地。漢為平陰縣，屬河南郡；按《郡國縣道記》云：「唐武德二年，黃君漢鎮柏崖，遂於柏崖東置大基縣，八年省，先天元年，以諱改名河清縣，貞觀中縣界黃河清，因以為名，後廢，至咸通中，考功郎中王本立奏再置，複隸河南府，大順元年，因干戈毀壊，移在柏崖隙地權置。」皇朝開寶元年，移在白波。
河陰故城：在縣東南三十五里，《地理記》雲:「即漢平陰縣。」《左傳》云：「晉師在平陰。」杜預注云：「今河陰縣也。」
宋東垣縣：在縣西南二十五里，《地理記》云：「東垣縣屬宋河南郡。」
柏崖城：在縣西三里，臨黃河，侯景所築，唐高祖武德二年，滑州人黃君漢以城歸，乃屬懐州，四年，移懐州於河內縣，乾元中，太尉李光弼重修，以拒史思明。
冉耕墓：在縣東南一十七里，孔子弟子也。後漢靈帝陵：在縣東南三十里，高一十二丈。
晉景帝陵：在縣南三十里，高六丈四尺。
湯王廟：在縣南三十里。
柏崖廟：在縣西北三十二里。
堯廟：在縣西南八十五里。
後漢光武廟：在縣東南七里。
貓兒山：在縣西十里。
吉水：在縣西南六十里。 滽水在縣西南六十里 。
金谷水：在縣西南六十里。
迷仙崖：在縣五十里。
歇鶴台：在縣西北三十里，王子晉、浮丘公游王屋，歇鶴於此。
小郎水：在縣西四里。
東北七十里，元三鄉。本漢舊縣，帝嚳及湯、盤庚並都之，商有三亳，成湯居南亳，即此也。至盤庚，又自河北移理於亳，殷商從此改號曰殷，故殷有天下，此為新都。故城在本縣西十里，周武王伐紂回，息偃戎師，遂名偃師。周為畿內之邑，秦屬三川，漢屬河南，即今縣理是也，晉並入洛陽，隋開皇十六年複置。
北邙山：在縣北二里。
首陽山：在縣西北二十五里，阮籍詩云：「步出上東門，北望首陽岑，下有採薇士，上有嘉樹林。」山上今有夷齊祠。按後魏正光元年夏，首陽山晚有虹飲於溪，樵人楊萬見之，良久化為一美女，乃竊告蒲津戍將宇文顯，顯取之進明帝，容貌姝美，掩於六宮。或問之，云：「我天女也，暫降人間。」帝欲逼幸，其色甚難，乃令左右擁抱，作異聲如鐘，複化為虹，經天而去，後帝尋崩。
魏文帝廟：在縣西北一十八里。
魏文帝陵：在首陽山南。
杜預墓：在首陽山南。
乾脯山：《九州島要記》云：「周敬王於此曝乾脯，因以為名。」
覆舟山：《九州島要記》云：「昔，盧世明登嵩岳，望覆舟如蟻蛭，黃河如帶。」又陶季述《京邦記》云：「周回二十里，下有林，號曰水苑是也。」
屍鄉：劉澄之《永初山川記》云：「屍鄉有石室，有仇生者居焉。」又云：「祝雞翁者，洛陽人，居屍鄉山下，養雞百餘年。」
盟津：在縣西北三十一里，河東經小平縣，俗謂之小平津，河南岸有鉤陳壘河，於斯有盟津之目，昔武王伐紂，諸侯不期而會者八百，故曰盟津，亦曰富平津。
廢北陂義堂路：此古大驛路，唐天寶七年四月，河南尹韋濟奏於偃師縣東山下開驛路通孝義橋，故此路廢矣。
曲洛：《穆天子傳》曰：「天子東游於黃澤，宿於曲洛，今縣東洛北有曲河驛，以洛水之曲為名，洛經其南。」《續齊諧記》云：晉武帝問尚書郎摯虞曰：『三日曲水，其義何指』？答曰：『漢章帝時，平原徐肇以三月初生三女，至三日俱亡，一村以為怪，乃攜之水濱盥洗，遂因水以流觴，曲水之義起於此』，帝曰：『若如所談，便非好事』，尚書郎束晢曰：『摯虞小生，不足以知此。昔召公成洛邑，因流水以泛酒，故逸《詩》云：羽觴隨波。又秦昭王三日置酒河曲，見有金人出，奉水心劍曰：令君制有西夏。及秦霸諸侯，乃因此處立為曲水祠，二漢相緣，皆為盛集。』帝曰：『善。』賜金五十斤，左遷虞為陽城令。
洛洞：劉義慶《幽明録》曰：「洛下有洞。昔有婦人推其夫下崖，乃得一穴，行百餘里，覺所踐如塵，啖之，裹以為糧。行至交州，以問張華，華云：『洛洞，仙人所處，在縣東南。』」
湯王廟：在縣東三百四十八步。
湯王陵坑：在縣東北山上八里。
湯王聖母廟：在縣西三里。
舜王廟：在縣西北二十里。
周王廟：在縣西二十五里。
薄妃廟：在縣西一十五里。
伊尹墓：在縣西北五里。
比干墓：在縣西北一十五里。
田橫墓：在縣西十里。
王弼墓：在縣南三里。
鍾繇墓：在縣東八里。
啟母少姨行廟：在縣西南二十五里。
杜預墓：在縣西北山上二十里。
割乳塚：在縣西二十五里。
