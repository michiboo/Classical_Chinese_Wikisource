　　欽定四庫全書　　　　　集部六
　　楓山集目錄　　　　　　別集類五〈明〉
　　巻一
　　奏疏
　　巻二
　　書簡
　　巻三
　　雜著
　　說
　　銘
　　傳
　　墓誌銘
　　墓表
　　祭文
　　巻四
　　序
　　碑記
　　詩
　　五七言絶句
　　五七言律詩
　　五七言長篇
　　賦
　　贊
　　〈臣〉等謹案楓山集四巻明章懋撰懋字徳懋蘭溪人楓山其號也成化丙戌舉進士第一人入翰林與莊㫤黃仲昭諫內廷張燈杖闕下謫知臨武縣改南京大理評事陞福建按察司僉事致仕家居二十餘年召為南京國子監祭酒復引去屢召不起嘉靖初即家進南京禮部尚書卒諡文懿事跡具明史本傳懋初在詞垣以直諌著名今集中第一篇即其原疏雖矯激未免太過而其意要不失於持正至其耿介絶俗清節實為過人退休家居時惟以讀書講學為事大抵恪守前賢義訓弗踰尺寸不肯為浮誇表暴之談本傳稱或諷之為文章則對曰此小技耳予弗暇有勸以著述者曰先儒之言至矣芟其繁可也蓋其㫖惟在身體力行而於語言文字之間非所留意故生平所作亦止於如此然所存皆辭意醇正有和平溫厚之風良以本篤實之操發為詞章固非獵貌巵言者所可比爾乾隆四十一年十月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官　　〈臣〉　陸　費　墀



