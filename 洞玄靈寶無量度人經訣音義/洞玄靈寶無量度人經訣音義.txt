凡持太上洞玄靈寶無量十部尊經，東向前三禮，北向立左轉東向，叩齒三十六通。思五色雲氣覆滿一室，青龍白虎，師子玄武，朱雀鳳凰，備守前後，玉女仙童，五帝神官，神仙兵馬九億萬眾，營衛左右。便搖身三過而誦經竟，當從南面下肺，禮如初。　　 
　　右出金錄簡文經。 
　　凡開靈蘊，誦經之時，皆當燒香，整具法服，禮經如法，誦呪曰： 
寂寂至無宗，虛峙劫刃阿。豁落洞玄文，誰測此幽遐。 
一入大乘路，孰計年劫多。不生亦不滅，欲生因蓮華。 
超浚三界徒，慈心解世羅。真人無上德，世世為仙家。 
　　右出太極寶訣。持生神章經亦同此上呪及法 o 
　　《太上洞玄靈寶無量度人上品妙經》者，斯乃人法雙舉，總別俱舍，太上一代之法王，道君宣經之化主。洞玄靈寶是十部之總題，無量度人為一軸之別目。太者，極大之嘉名。上者，窮高之美稱。窮高則居上無頂，極大則物莫能過。欲明聖人體貴德尊，窮理盡妙，轉迴靡測，難可思議，故云太上。洞者，虛通不滯，豁達無為，營覽清遙，顯暢遐徹。玄者，沖微邃遠，妙寂湛然，理致杳冥，幽原眇邈。靈者，精用朗掙，智照圓明，將應變盡性之宜，實慧周萬機之境。寶者，珍奇挺秀，尊貴加榮，布象則天地成形，貸炁則含生化育。無量度人者。無是不有之目，量是數極之名，度以濟彼為言，人以物類成稱。斯乃濟度天人，極無數量，凡厥昇進，俱入妙門，成就有心，使歸無相。上品妙經者，此經始於無始，最為先說，眾品之內，標之其上，元宗常湛，故曰妙經。尋斯旨趣，義含無量，就明無量，自有五意。一者體無量，二者德無量，三者威無量，四者品無量，五者音無量。體無量者，但天尊宗源久遠，本自難知，或真應兩身，權實二智，是以託名龍漢，即日無形，設號開皇，乃稱元始，隨機設教，逐病與藥，周應不窮，元乎不在，此第一體元量也。德無量者，體處元陽，恬神靜漠，口含五色，光照大千，能使受法珠中，聞經太上，此第二德無量也。威無量者，聖人懷藏日月，推定陰陽，迴山駐流，調和炁序，千千截首，制伏祆魔，萬萬翦形，邪不擾正，此第三威無量也。品無量者，若論凡物，皆有品第，即有高下少多之目，今明聖人應物隨緣，非高非下，赴機逐便，不少不多，難可以高下格量，無能以少多所得，是以無品，品則無量，此第四品元量也。音元量者，明聖人以無言之說，說則不窮，無聲之響，響則無絕，使歷劫解悟，人天曉聞，故云大梵隱語，無量之音，又雲天中之音，斯之謂也，此第五音無量也。略陳梗概，其意雲爾。 
　　右出洞元靈寶十部經序。 
　　《四極明科》曰：凡誦經，當令心目相應，目無妄視，心無異念。每使披卷言句周竟，不得中住，越略天音，三犯萬不得仙，五犯已上，死充地獄三塗五苦萬劫之中。《隱注》曰：讀經五百言，則叩齒三下，以舌舐上下脣，咽液三過，令人不極，久而聲清，不如此法，損氣勞神也。 
　　右出洞玄靈寶齋內事心業序 
　　人間多讀誦《洞玄靈寶元量度人經》，雖有祝想之訣，而罕解節度，今復具言，庶可得知。自題以下降元始正經，既是道君叔贊，宜依洞玄十部。存念內音，自須依本法。今具列之如左。 
　　讀至道言，次依下文，存思祝誦臣及甲乙。若自為，不宜云，及為人，不宜云，臣心不兼二故也。若為己及人，宜依本文。畢，引炁三十二過，須徐徐引取三十二天之炁，然後依法誦之。此正是元始元量度人存念法也。 
　　行道章，叩齒三十二通，上聞三十二天，心拜三十二過。須一一依口密誦天名，心聞諸天，一一心拜。心拜，形雖不動，隨心屈伏，如身禮也。皆先習精熟，知天所在，無令臨事致得，遲迴不次。凡存念祝誦，悉皆如此也。 
太黃皇曾天，太明玉完天，清明何童天，元臉平育天， 
元明文舉天，七曜摩夷天，虛無越衡天，太極濛翳天。 
　　右八天位係東方九炁青天，從北頭為始南行也。 
赤明和陽天，元明恭華天，曜明宗飄天，竺落皇笳天， 
虛明堂曜天，觀明端靜天，元明恭慶天，太煥極瑤天。 
　　右八天位係南方三炁丹天，從東頭起西行。 
元載孔昇天，太安皇崖天，顯定極風天，始皇孝芒天， 
太黃翕重天，無思江由天，上揲阮樂天，無極曇誓天。 
　　右八天位係西方七炁素天，從南頭為始北行。 
皓庭霄度天，淵通元洞天，翰寵妙成天，秀樂禁上天， 
無上常融天，玉隆騰勝天，龍變梵度天，平育賈奕天。 
　　右八天位係北方五黑玄天，從西頭始東行。 
誦諸天內音存念法 
　　東亶婁六十四字存念法。叩齒九通，思九色之龍導引前後，青雲九重覆匝身形，呪曰： 
赤明開圖，八炁迴真。總統元關，青帝大神。 
流化九外，纏綿我身。靈音八書，六十四篇。 
洞明天地，與我合仙。運致龍駕，上昇帝轅。 
　　呪畢，引炁九咽止。行之九年，八天各以青腰玉女、青華玉童各八人，侍衛身形，致青牙之精，生身光明，徹見虛無。萬遍道成，即得飛行，七祖同福，皆昇南宮也。 
　　南南爓六十四字存念法。叩齒三通，思朱雀鳳凰翱翔其前，絳雲三重覆匝身形，密呪曰： 
三炁徘徊，靈鳳來飛。玉音八字，爓煥紫微。 
吉日大慶，我道洞開。朱丹哺飴，仰吸靈暉。 
身生水火，絳被羽衣。登空飛步，足踐鳳梯。 
周旋八天，七祖相隨。 
　　呪畢，引炁三咽止。行之三年，八天各以太丹玉女、太陽玉童各八人，侍衛身形，降致朱丹三炁之精，反白留容，萬劫不傾，七祖超昇，上入福堂，反胎王家，即得更生。 
　　西刀利六十四字存念法。叩齒七通，思白虎師子導引左右，素雲七重覆匝身形，密呪曰： 
七炁金靈，八天尊神。白虎策輦，師子捧轅。 
七炁纏綿，鍊我成仙。身登金光，映照素雲。 
內外變化，昇入洞門。七祖出夜，九幽旋魂。 
億劫開度，隨運長存。 
呪畢引炁七咽止。行之七年，八天各以素靈玉童八人侍衛身形，降致太素七炁之精，停年留貌，萬劫童顏，慶及七祖，昇度南宮，反胎更生，世世王門。 
北玃無六十四字存念法，叩齒五通，思飛龍羽蓋蓊鬱左右，黑雲五重覆匝身形，神童玉女羽衣飛裳，侍衛前後，密呪曰： 
元天徘徊，流景上清。大有啟運，八字高明。飛元澄空，洞陰自生。五炁纏綿，灌我身形。冠帶北單，受鍊洞靈。腎府北出，內外光精。飛行三界，遊宴紫庭。七祖同慶，歡樂劫齡。七寶林中，反胎更生。長夜出離，南宮記名。黃籙白簡，世世生仙。 
　　呪畢，引炁五咽止。行之五年，八天各以太元玉童各八人，侍衛身形，降致靈滋五炁之精，還年留景，保命三清，慶及七祖，世世生仙。 
　　右出靈寶玉字經。 
　　凡持此度人經，六度存念祝誦法具件如前。 
音義 
道古 太上道君為此經序，故皆雲道言也。 始青天中 東北之天是也。 浮黎 土 音杜。 量 良去。 無鞅 於仰切，天圍限也。 鬱勃 如字。 瘖 音因，疾不言，陰之謂也。 跛 博我切，足疾也。 痾 音久，疾阿也。 痼 音沈，困久故遠之貌。 返 府遠切。 勃勃 音拂。 廓散 思幹切。 監度 上音緘。 粗悉 祖沽切。 倏 音叔。 欻 許物切。 中傷 中去。 憎 子能切。 @ 音忌。 經始出教 或雲元始出教，誤也。 藏 似郎切。 璿機 上旋下機，北斗魁四星是也。 不行 音衡。 屍 或作屍死。 喪 息依切。 威未制天 句絕。 億曾 音憎。 上 常去。 屍解 肯託形隱化，內賈身成仙也。 長役 營隻切。 斷地 徒管切。 長為 干偽切。 為帝王 音正月位同。 蓊冥 烏孔切。 使者 師事切。 大梵 日月之上八天也。 眇眇劫刃 眇茫也。 三華 平聲。 離便 方便之便。 森 所岑切。 淨霐 音泓。 大行 音衡。 度戹 音厄。 驂 音參。 監真 音緘。 應度 音響。 鬱繿 音藍。 恬懀 上音甜，下烏外切。 皇笳 音加。 宛黎 上於遠切，下力低切。 阮樂 音岳。 勃悖 音沛。 曇 音潭。 秀樂 音洛。總監 音鑒。 行元 下孟切。 今日欣慶受度 句。 擔石 多甘切。 鼓從 詞用切。 遊觀 音貫。 咸聽 音汀。 涬 胡頂切。 使天 音史。 一十五分 扶問切。 上聞諸天 或雲關字，誤也。 斬馘 古伯切，去耳之刑。 樂兮 音洛；下同。 過之 古臥切。 別真 彼月切。 懈退 古隘切。 雲嶒 音層。 易邪 以致切。 不樂 五教切。 得過 音戈。 舊格 或雲其格，誤也。 否終 音彼。 烋 音休，盛大貌。 凡有此災同氣 句。 為 音位。 毫分 符問切。 亶 丹上。 薈　 烏外切。 惒　 胡外切。 觀音　 音貫。 迴蹠　 音隻。 南爓　 音艷。 詵詵　 嚴公註雲洗洗。 推前　 音吹。 凙洛　 上鐸下郝。 緣邅　 陟連切。 蕭嵎　 音愚。 易邈 音亦。 攫　 居縛切。 東覆　 方茂切。 總監　 音鑒。 不辟　 音壁。 大量玄玄　 雲元量者，誤也。 
　　此經太上大道君受之於元始天尊，傳教於世。道君為前序、後序、中序，凡有三序焉。前序自道言昔於至東向誦經是也，中序自三界之歌章之後，此二章並是至洞明至言也是也。後序自此諸天中至大量玄玄也是也。經有二章，自元始洞玄至列言上清，且後章自元洞玉曆訖禍及七祖翁是也。其大梵隱語非其二章之數，或以經為章，隱為二章，此亦誤矣。中序云：誦經萬徧，乃能得道。洞明至言，此則隱語玄奧，不在經文二章之列可知矣。讀誦之士，當心信無疑，功滿道備，自當洞曉，人天同福，存歿沾恩，可不志哉，可不勉哉。玄門靈驗記、道門集驗記，持此經得驗記，皆有傳載，通真之士，勤而行之。
