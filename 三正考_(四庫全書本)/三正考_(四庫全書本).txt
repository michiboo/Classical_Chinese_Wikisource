　　欽定四庫全書　　　　經部五
　　三正考　　　　　　　春秋類
　　提要
　　〈臣〉等謹案三正考二卷
　　國朝吳鼐撰鼐字大年無錫人乾隆丙辰進士官工部主事春秋以周正紀時原無疑義至宋儒泥行夏之時一言遂是非蠭起明張以寧著春王正月考李濂著夏周正辨疑而經義始明鼐復取兩家之説節其繁冗益以近儒所論補所未備駁胡氏蔡氏改月不改時及諸儒時月俱不改之説以明左氏王周正月之㫖辨證極有根據其中三正通於民俗一條所引陳廷敬蔡徳晉諸説於三代諸書所紀年月差互之處一一剖其所以然更足以破疑似之見雖篇帙無多而引證詳明判百年紛紜轇轕之論於經學實深有功焉乾隆四十四年三月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉　陸　費　墀













　　三正考改時改月圖
　　夏正建寅商正建丑周正建子秦正建亥及太初正厯之後追改秦厯原委合為一圖
　　子月　夏十一〈仲冬〉　商十二〈季冬〉周正〈孟春〉　秦二〈仲　太初厯改為春　秦十一月〉丑月　夏十二〈季冬〉商正〈孟春〉周二〈仲春〉　秦三〈季太初厯改為春秦十二月〉寅月　夏正〈孟春〉　商二〈仲春〉周三〈季春〉　秦四〈孟　太初厯改為夏　秦正月〉卯月　夏二〈仲春〉　商三〈季春〉　周四〈孟夏〉　秦五〈仲　太初厯改為夏　秦二月〉辰月　夏三〈季舂〉　商四〈孟夏〉周五〈仲夏〉　秦六〈季　太初厯改為夏　秦三月〉巳月　夏四〈孟夏〉　商五〈仲夏〉　周六〈季夏〉　秦七〈孟　太初厯改為秋　秦四月〉午月　夏五〈仲夏〉商六〈季夏〉　周七〈孟秋〉　秦八〈仲　太初厯改為秋　秦五月〉未月　夏六〈季夏〉　商七〈孟秋〉　周八〈仲秋〉　秦九〈季　太初厯改為秋　秦六月〉申月　夏七〈孟秋〉　商八〈仲秋〉　周九〈季秋〉秦十〈孟　太初厯改為冬　秦七月〉酉月　夏八〈仲秋〉　商九〈季秋〉　周十〈孟冬〉　秦十一〈仲　太初厯改為冬　秦八月〉戌月　夏九〈季秋〉　商十〈孟冬〉　周十一〈仲冬〉秦十二〈季　太初厯改為冬　秦九月〉亥月　夏十〈孟冬〉商十一〈仲冬〉　周十二〈季冬〉秦正〈孟　太初厯改為春　秦十月〉
