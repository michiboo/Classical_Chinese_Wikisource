宋翰林學士李宗諤修定
會稽龍瑞觀，在縣東南一十五里，即大禹探靈寶五符治水之所。唐神龍元年置懷仙館，開元二年劫葉天師設醮而龍見，因改賜今額。
會稽山在縣東一十二里，揚州之鎮山日會稽。《山海經》云：上多金玉，下多珠石，一名衡山。輿地誌云：會稽山，一名衡山。其山有石，狀如覆闢，亦謂之覆賄山《皇覽》曰：會稽山本名苗山。《越傳》曰：禹到大越，上苗山，大會計，爵有德，封有功，因而更名苗山曰會稽。《史記封禪書》云：禹封泰山，禪會稽。黃帝《玄女兵法》日：禹問風后日：吾聞黃帝有負勝之圖，六甲陰陽之道，今在乎？風后日：黃帝藏於會稽之山，其坎深千尺，鎮以盤石。又《遁甲開山圖》日：禹治水至會稽，宿於衡嶺，宛委之神奏玉匱之書十二卷以授禹，禹未及持之，四卷飛入泉，四卷飛上天，禹得四卷，開而視之，乃《遁甲開山圖》，因以治水，訖乃緘書於洞穴。按《龜山白玉經》曰：會稽山周迴三百五十里，名陽明洞天一也。唐開元十年封四鎮為公，故會稽山為南鎮永興公。
宛委山在縣東一十五里。《遁甲開山圖》曰：禹開宛委山，得赤珪如日，白珪如月，長一尺二寸。《吳越春秋》曰：九山東南曰天柱，號宛委，承以文玉，覆以盤石，中藏金簡書，以青玉為字，編以白銀。禹東巡狩至衡山，血白馬以祭之，見赤繡衣男子，自稱元夷蒼永使者，欲得簡書，知導水之方，請齋於黃帝之嶽。禹齋，登山發石，果得其文，乃知四瀆之限，百川之理，遂周天下而盡力於溝洫矣。一名石簣山。《輿地誌》云：宛委山上有石匱，壁立干雲。升者累梯而至。
射的山在縣南一十五里。孔嘩《會稽志》云：射的山畔有石室乃仙人射堂。東峰有射的，遙望山壁有白點如射的，土人常以占穀貴賤。故語云：射的白，米斛百，射的玄，米斛千。西有石壁，室深可二丈，遙望類師子口，人謂之師子巖，即仙人射堂也。箭羽山在縣東一十六里。孔靈符《會稽記》云：此山有射的山，西南水中有白鶴為仙人取箭，因號箭羽山。
鄭洪山在縣東三十里。後漢鄭洪，字巨君，會稽山陰人也。孔靈符《會稽記》云：射的山南有白鶴山，此鶴為仙人取箭。漢太尉鄭洪嘗採薪得一遺箭，頃有人覓見，洪還之，問何所欲。洪識其神人也，日：常患若溪，載薪為難，願朝南風暮北風，後果然故若耶。溪風至今猶爾，呼為鄭公風，亦名樵風。
自龍瑞觀以下並山並見。《越州圖經》臣樞伏睹唐開元以來洎聖宋，每年春遣使，投玉簡，放金龍於陽明洞，即大禹治水藏書之穴也。方於治平年間罷此禮。臣樞又伏睹寧州真寧縣圖經載仙人之事，言唐明皇夢身在羅互與群仙會，尋訪問寧州真寧縣有羅鄉互里，乃遣使往彼求訪神仙，無所得。憂惶間遇一老人，問其所求，乃指使者日：隨我行，及前，忽見老人化為白免入地穴，使者隨而掘之，獲二十七玉仙人，人各面，前有一牌並列姓名、得道處，若鄭思遠，泰山得道；荀安禮，華山得道。並實歸京師，入內道場供養。備見事實，此粗記其略，貴亦知其大槃耳。政和四年二月，越州特奏名進士劫授濰助教。臣葉樞謹記。

