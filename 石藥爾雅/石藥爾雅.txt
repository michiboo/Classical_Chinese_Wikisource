夫《爾雅》者，古人以訓釋難尋之所作也。每想此機捷妙無以加。故朝廷用之，兼經多歷年代。余西蜀江源人也。少好道藝，性攻丹術，自弱至於知命，窮究經方，曾覽數百家論功者，如同指掌，用藥皆是隱名。就於隱名之中，又有多本。若不備見，猶畫餅夢桃，遇其經方，與不遇無剔。每噫嗟此事悵恨，無師由何意也。因見《參同契》云：未能悉究，當施直義，其理盡矣。經日：吾欲結舌不言，恐畏獲罪誅，寫情於竹帛，恐泄天之符。故知聖賢至道，玄妙之法，不欲流俗，偶然之所聞解也。故委曲其事，令上士勤而習之，使下士棄而笑之，理昭然也。但恐後學同餘苦心，今附六家之口訣，衆石之異名，象《爾雅》詞句，凡六篇，勒為一卷，令疑迷者尋之稍易，習業者誦之不難。兼諸丹所有別名。奇方異術之號，有法可營造者，條列於前。無法難作之流，具名於後。時唐元和丙戌梅彪序。
玄黃花：一名輕飛，一名鉛飛，一名飛流，一名火丹，一名良飛，一名紫粉
鉛黃花：一名黃丹，一名軍門，一名金柳，一名鉛華，一名華蓋，一名龍汁，一名九光丹
錫精：一名黃精，一名玄黃，一名飛精，一名金公華，一名黃牙，一名伏丹，一名制丹，一名黃輕，一名黃輿，一名紫粉，一名黃華，一名黃龍，一名黃池，一名河車，一名太陰，一名金精，一名金公河車，一名素丹白豪，一名假公黃
鉛精：一名金公，一名河車，一名水鍚，一名太陰，一名素金，一名天玄飛雄，一名幾黃公，一名立制太陰，一名虎男，一名黑虎，一名玄武，一名黃男，一名白虎，一名黑金，一名青金
水銀：一名汞，一名鉛精，一名神膠，一名奼女，一名玄水，一名子明，一名流珠，一名玄珠，一名太陰流珠，一名白虎腦，一名長生子，一名玄水龍膏，一名陽明子，一名河上奼女，一名天生，一名玄女，一名青龍，一名神水，一名太陽，一名赤汞 ，一名沙汞
水銀霜：一名金液，一名吳沙汞金，一名白虎腦，一名金錫虎，一名赤帝體雪，越楚名水雲銀
丹砂：一名日精，一名真珠，一名仙砂，一名汞沙，一名赤帝，一名太陽，一名硃砂，一名朱鳥，一名降陵朱兒，一名絳宮朱兒，一名赤帝精，一名赤帝髓，一名朱雀
雄黃：一名朱雀筋，一名白陵，一名黃奴，一名男精，一名石黃，一名太旬首中石，一名天陽石，一名柔黃雄，一名丹山月魂，一名深黃期，一名帝男精，一名帝男血，一名迄利迦
雌黃：一名帝女血煉者，一名玄臺月半煉者，一名黃龍血生，一名黃安煉者，一名赤廚柔
赤雌：煉者，一名帝女迴，一名帝女署生，帝女血黃，安赤廚柔雌，已上煉者玄臺丹半
石硫黃：一名黃英，一名煩硫，一名硫黃，一名石亭脂，一名九靈黃童，一名黃硇砂，一名山不住
硇砂：一名金賊，一名赤砂，一名狃砂，一名濃砂，一名白海精，一名狃砂黃，一名黃砂，一名赤狃砂
曾青：一名樸青，一名赤龍翹，一名青龍血，一名黃雲英
空青：一名青要中女，一名青油羽，一名青神羽
磁石：一名玄石拾針，一名玄水石，一名處石不拾針者，一名綠秋，一名伏石母，一名玄武石，一名帝流漿，一名席流漿
陽起石：一名白石，一名五精全陽，一名五色芙蕖，一名五精金精，一名五精陰華
理石：一名立制石與石瞻同名，一名肥石，一名不厭木
胡桐律：一名胡桐淚，一名屈原蘇
金牙：一名虎脫幽
石鍾乳：一名公乳，一名盧布，一名殷孽，一名姜石，一名乳華，一名通石，一名乳床，一名夏乳根一名殷孽根，一名孔公孽，一名逆石，一名石華
胡粉：一名錫粉，一名鉛粉，一名丹地黃，一名流丹，一名解鍚粗者，一名鵲粉，一名流丹白豪，一名白膏
白玉：一名玉札，一名純陽主，一名玄真赤玉，一名天婦，一名延婦
白青：一名魚目青
綠青：一名碧青，一名畢石，一名扁青即石綠又名銅勒
石膽：一名黑石，一名碁石，一名銅勒，一名石液，一名立制石，一名擅搖持，一名制石液
雲母：一名玄石，一名雲華五色，一名雲未赤，一名雲英青，一名雲液白，一名雲沙青，一名磷石白，一名雲膽黑，一名雲起，一名泄涿，一名雄黑，一名雨華飛英，一名鴻光，一名石銀，一名明石，一名雲梁石，一名浮雲滓
消石：一名北帝玄珠，一名昆洔梁，一名河東野，一名化金石，一名化金石生，一名水石
朴消：一名東野，一名單丹，一名海末
白礬石：一名羽澤，一名黃石，又名黃老
雞矢礬：一名玄武骨，一名赤龍翹，一名尋不見石赤者
滑石：一名石液，一名共石，一名脆石，一名蕃石，一名雷河督子，一名冷石，一名留石
紫石英，一名紫陵文質
白石脂：一名白素飛龍
白石英：一名素玉女，一名白素飛龍，一名銀華，一名水精，一名宮中玉女五色
青石脂：一名五色赤石味，一名黑石脂，一名黑石
太一禹餘糧：一名石腦，一名餘糧，一名天師食，一名山中盈脂，一名石飴餅
雞矢礬石：一名青鳥，一名齒礜，一名五色山脂
握雪礜石，一名化公石，持生礜石，一名鼠生母
太陰玄精：一名監精，一名玄明龍膏，與汞同名
太陽玄精：一名無主
凝水石：一名水石，一名寒水石，一名凌水石，一名冰石
礜石：一名白虎，一名白龍，一名制石，一名秋石，一名日礜，一名固羊，一名太石，一名鹽倉石膏，一名細石
長石：一名方石，一名土石，一名直石
青琅玕：一名石味，一名青珠，一名白碧珠
方解石：一名黃石
石黛：一名碧城飛華，一名青帝流石，一名碧陵文侯，一名青帝流池，一名帝流青
牡蠣：一名四海分居，一名石雲慈
金：一名庚辛，一名天真，一名黃金，一名東南陽日，一名男石上火
銀：一名山凝，一名白銀，一名女石下水，一名西北墮月
鍮石：一名黃石
熟銅：一名丹陽，一名赤銅
鉛白：一名丹地黃，一名金公，一名青金
白鑞：一名昆崙毗
水精珠：一名陰運，一名真珠，一名夜光明，一名蟲奉精，一名明合景
紫石英：一名西龍膏，一名浮餘，一名上白丹戎鹽，一名仙人左水，一名西戎上味，一名西戎淳味，一名石鹽，一名寒鹽，一名冰石，一名光明鹽，，一名紫女，一名上味，一名石，一名倒行神骨
代赭：一名血師，一名白善，一名白玉
鹵鹹：一名青牛落，一名石俾
大鹽：一名石鹽一名印鹽，一名海印末鹽，一名帝味，一名食鹽，一名味鹽
石鹽：一名石味
黑鹽：一名黑帝味，一名玄武味，一名玄武腦，一名北帝髓，一名北帝根
赤鹽：一名赤帝味
白鹽：一名白帝味
青鹽：一名青帝味
右四鹽，並合藥造作諸物，名聖無知。
烏頭：一名黃烏首
附子：一名烏煙，一名香附子，一名烏頭子
鬱金：一名五帝足，一名黃鬱，一名烏頭
五牙者，穀、粟、豆、黍、大麥等牙是也。又一本云：粟、黍、蕎、豆、麥也。
桑汁：一名帝女液，一名鵠頭血
蔥涕：一名空亭液
覆盆子：一名缺盆，一名龍膏，一名雲水，一名白馬汁，一名秋膠，一名義物錫
西龍膏：一名黃龍膏，一名黃澤，一名五穀孽，一名童兒禾
桑樹上露：一名上清
白露汁：一名白雲滋
蚯蚓屎：一名龍通扮，一名蚓場土，一名地龍粉，一名寒獻玉，一名土龍屎
白茅：一名白羽草
桑木：一名蠶命食
蘇膏：一名三變柔，一名三變澤生，一名谷釜生
白項蚯蚓汁：一名玄龍地強汁，一名土龍膏，一名土龍血
白僵蠶：一名蟻強子，一名白苟
白狗膽：一名瓠汁，一名陰龍瓠汁，一名陰色白狗糞，一名龍膏
狗尿：一名陰龍汁
白狗耳上血：一名白龍柒，一名陰龍膏瓠汁
黑狗糞汁：一名黑龍，一名陰龍膏
黑狗血：一名陰龍汁
牛乳汁：一名蠢蠕漿，一名首男乳
牛膽：一名陰獸當門
黃牛糞汁：一名陰獸精汁
水牛脂：一名烏衣脂，一名黑帝烏脂，一名烏帝肌
羊脂：一名味物脂
豬頂上脂：一名負革脂，一名黑龍脂，一名黑帝孫肌，一名玄生脂
豬脂：一名陰龍膏
大蟲睛：一名山君目，一名王母女爪
母豬足猴獼頭：一名封君，一名二千石腦
鸛鵲血：一名陰鳥汁
雨水汁：一名雲光液
野鵲腦：一名飛駿馬
鯉魚眼睛：一名水人目
馬糞：一名馬通，一名靈薪
蝟脂：一名猛虎脂
螢火蟲：一名後宮遊女，一名夜遊好女兒
蜂子：一名飛軍，一名飛粽
蜂：一名羅叉
蜜：一名百卉花醴，一名眾口華芝
葦麻火：一名虛消薪
鰾膠：一名麒麟竭，一名天筋縫縹
蝦蟆皮：一名龍子單衣
蛇脫皮：一名龍子衣，一名脫皮，一名蛇符弓皮
墻上草：一名土馬鬃
楸木耳：一名金酒芝，一名金商芝
章陸根：一名芬華，一名六甲父母
桃膠：一名闢側膠
竹根：一名恒生骨
松根：一名千歲老翁腦
柏根：一名太陰玉足
石苔衣：一名長生石
松脂：一名丹光之母，一名木公脂，一名丹光母，一名波羅脂
牡丹：一名兒長生
青牛苔者：一名鹹
西獸衣者：一名駝毛
石灰：一名五味，一名白灰，一名味灰，一名聖灰，一名希灰，一名染灰，一名散灰
甘土：一名白單，一名白墡，一名丹道，一名土精
黃土：一名黃牛母
赤土：一名赭堙
黃鶯頭：一名黃鳥首
莧根：一名地筋
鼎：一名天器，一名登瓦，一名陰華明蓋，一名赤色門
鐵釜：一名金匱，一名登日，一名地下釜
土釜：一名天器，一名神室，一名赤門，一名神釜，一名非赤堅，一名土鼎
陰華羽蓋：一名釜蓋，一名登瓦
陽曹萼：一名釜底
越竃：一名風爐
酢：一名左味，一名玄池，一名華池，一名玄明，一名玄水，一名弱水，一名神水，一名苦酒，一名青龍味，一名西海父母，一名醋，一名醯
銅青：一名黃龍汋
五茄皮：一名牙石
地榆：一名豚榆系
蜂：一名蜂精
砌黃：一名黃龍華，一名赤帝華精
井華水：一名五水，一名露霜，一名雪雨
鉛丹：一名黃龍羽
燭燼：一名夜光骨
桑寄生：一名水精
地黃：一名土精
黃精：一名重樓，一名免竹一名豹格，一名救窮
茯苓：一名天精
天門冬：一名大當門根
蜂子蜜：一名白葩
澤瀉：一名萬歲
末嫁女子月水：一名童女月
小兒尿：一名水精仙人水
水泡沫：一名海潮沫
五茄地榆匹：一名紫灰
肉蓯蓉：一名地精
死人血：一名文龍血
杏人：一名木落子
白昌：一名地心
持子屎：一名摩幾
鳥頭沒：一名黃附琴
人糞汁：一名玄精
紫𨥥：一名尚田丹
千尋子：一名大調汁
牡荊子：一名夢子
蝙蝠：一名伏翼
青蚨：生嶺南形如蟬也
更有子東灰，紫亭脂，此是大丹之事。
至藥，元君不許妄傳，為盟誓重，此不敢載矣。
太一金丹，太一玉粉丹，太一金膏丹，太一小還丹，還魂駐魄丹，召魂丹，太一玉液丹，華陽玉漿丹，華漿太一龍胎丹，太一三使丹，光明麗日丹，熱紫粉丹，黃丹，小神丹，安期先生丹，太一足火丹，真人蒸成丹，硫黃液丹，裴君辟祭丹，無忌丹，王君雞子丹，東方朔銀丹，石湯赤烏丹，冷紫粉丹，太一小玉粉丹，太一小金英丹，韓眾漆丹，雄黃紫油丹，劉君鳳駐年丹，五嶽真人小還丹，紫遊丹，太一赤車使者八神精起死人仙丹，太一一味硇砂丹，太一八景四藥紫漿五珠絳生丹，四神丹，艮雪丹，八石丹，八神丹，流黃丹，龍珠丹，龍虎丹，龍雀丹，五靈丹，紫蓋丹，三奇丹，朝霞丹，肘後丹，凌霄丹，羨門丹，日成丹，穀汁丹，七變丹，太黃丹，菟血丹，日丹，酒丹，棗丹，蜜丹，乳丹，椒丹，太一琅玕丹，杏金丹，紫金小還丹，石腦丹，赤石脂丹，紅槿丹，紫霞丹，石膽丹，紫蓋丹。
召魂丹：一名返魂丹，一名更生丹，一名皈命丹，一名金生丹。
無忌丹：一名豎骨丹，一名無畏丹，一名凝神丹。
紫游丹：一名步虛丹，一名舉輕丹，一名到景丹，一名華景丹，一名凌虛丹。
四神丹：一名太一神丹，一名神變丹，一名神液丹。
艮雪丹：一名水銀霜丹，一名流珠白雪丹，一名飛仙英丹，一名流珠素霜丹，一名元珠絳雪丹，一名太陽紅粉丹，一名朝霞散彩丹，一名夕月流光丹，一名傾相珠丹，一名凝階積雪丹。
五嶽真人小還丹：一名金精丹，一名仙萼丹，一名救世丹。
太一小還丹：一名太清丹，一名朝景丹，一名凝霞丹，一名落耀丹，一名絳雪丹。
太一硫黃丹：一名太陽玉粉丹。
八石丹：一名麗日丹，一名度死丹，一名濟世丹。
龍珠丹：一名曳虹丹，一名垂露丹，一名金光丹，一名吐耀丹。
還魂駐魄丹：一名駐顏丹，一名朱雀丹，一名定神丹，一名延齡丹。
八神丹：一名昭日丹，一名流霞丹，一名八精丹，一名神光丹。
華陽玉漿丹：一名陽光丹，一名玉髓丹，一名靈壽丹。
太一赤車使者八神精起死人丹：一名還神丹，一名迴命丹，一名通靈神一名再生丹。
太一小玉粉丹：一名素紹丹，一名元鶴丹，一名飛雪丹。
太一小金英丹：一名陽明丹，一名元珠丹，一名日精丹。
太一金液華丹：一名金華丹，一名天真丹，一名金仙丹，一名躡雲丹。
太一一味雄黃丹：一名赤流珠丹，一名素耀丹，一名赤耀丹，一名紅紫相間丹。
太一八景四藥紫遊玉珠生神丹：一名黃老丹，一名虛無丹，一名含漿丹，一名散華丹。
太一龍胎丹：一名持節丹，一名捧香丹，一名獻壽丹。
太一三使丹：一名捧香丹，一名持節丹，一名奔雲丹，一名控鶴丹，一名本命丹。
五靈丹：一名昇霞丹，一名凌霄丹，一名靈華丹，一名太一使者丹。
五石丹：一名五星丹，一名五精丹，一名五彩丹，一名五帝丹，一名五嶽丹，一名五霞丹，一名八仙丹。五石者，空青東、硃砂南、白礜西、磁石北、雄黃中。
太一一味硇砂丹：一名飛翼丹，一名鹽粉丹，一名素砂丹，一名定神丹，一名凝華丹。
《太清經》，《玉鳥經》，《九霄君經》，《廣成君經》，《狐剛子粉圖經》，《抱朴子金丹經》，《真人天元錄面上經》，《狐剛子河車經》，《陵陽子經》，《黃仙子經》，《稷邱子經》，《青林子訣》，《泉石子論》，《九元子訣》，《青霞子訣》，《黃帝纂要經》，《玄女錄圖中經》，《茅君金藏經》，《茅君丹陽經》，《桐柱經》，《黃老金公經》，《元君經》，《雲宮玉華經》，《四海神水記》，《八公枕中記》，《金碧潛通火記》，《玄女五符記》，《金石靈臺記》，《石壁記》，《洪寶記》，《天台石室記》，《召河伯記》，《謁上皇日月記》，《紫房虎書記》，《山嶽流傾記》，《流金火鈴記》，《落羽建青記》，《陰長生守爐記》，《迴老返嬰記》，《猛將朱兵記》，《七返靈砂歌》，《八仙歌》，《中還歌》，《三白歌》，《參同契》，《魏君訣》，《參同指歸》，《太清訣》，《衛靈訣》，《九奇訣》，《傳道訣》，《龍雀隱訣》，《登真隱訣》，《塗山訣》，《守真全生訣》，《句留訣》，《金靈訣》，《五鹽訣》，《金樓先生訣》，《甪里先生訣》，《鼓下錫黃訣》，《東林集》，《琳房集》，《丹瓊集》，《八紀集》，《契道祕錄》，《隋唐秘錄》，《白子高元圖錄》，《太清丹論》，《混成論》，《胡王冶葛論》，《金石論》，《婆落魔地神伏火論》，《五明論》，《太清太鏡》，《司馬煉師精義論》，《紀仙玄鏡》，《中還經》，《杏金經》，《青龍地經》，《龍虎丹經》，《丹家病源》，《六甲玉女訣》，《行廚金盤玉饌訣》，《黃寧訣》，《李少君訣》，《西蜀樊德先生伏火訣》，《太原胡列山人訣》，《吉章經》，《東都陳少府訣》，《王倪伏火丹砂傳》，《孫思邈經》，《揚羅開伏火丹砂傳》，《麻姑八石傳》，《蘇遊經》，《清源經》，《太山孫杓赤龍金虎歌》，《中還丹論》。
造紫河車為轉寧王金苟子法，黃轝伏火法，五石蒲樞法，安靜虛無法，造藥歸色法，令飛法，令飛者伏法，令飛者飛法，玄女如意解五屍法，造通明金虎符法，造通明九流符法，造朱雀符法，造通明青龍符法，造通明玄武符法，造黃龍表符法，造金經符法，造石精法，造乘龍符法，造五色鹽法，造五石銅法，造三精六液法，造五色鉛金法，造三十六水法，造行廚招遠法，煉雄黃法，造水法，煉五礬法，太一禹餘糧法，煉鍾乳法，煉紫石法，服玉法，鉛華法，消玉法，玉丸法，玉漿法，柔玉法，伏米法，伏金法，造金液華池法，造牡荊酒化藥法，造硃砂酒法，造理石酒法，造金粉法，造銀粉法，造銅粉法，造鐵粉法，造金膏法，造銀膏法，水銀膏法，造柔赤期法，柔黃雌法，造白河車法，赤河車法，單青河車法，造黃華法，硭硝河車法，石亭脂河車法，東野河車法，鑞河車法，紫河車法，造銅青法，五鹽法，雄雪法，雌雪法，玄女五符法，玄女白雪飛符法，造鉛白法，玄女神丹九轉法，造飛霜赤雪法，造玄黃法，作犢食法，造石灰煎法，造玄珠法，涓子菊華九變法，元子神鐵法，作水華法，土龍汋法，伏雄黃法，伏雌黃法，煉礜石法，伏空青法，造銀玄珠法，造鉛拒火法，造空亭液法，柔爍法，拒鑞法，液蠟法，造鉛華法，作灰柸法，作水柸法，造煉雌法，造炮礬法，造黃塼法，造礜華池法，九轉鉛精法，造大黃牙法，青丹牙法，漏鼎牙法，秋石牙法，苞裏流帝漿牙法，攪柳牙法，淣鉛法，縮賀法，造鳥鉛法，造黑銅法，液銀法，造鉛粉法，鍮石粉法，小還丹牙法，造黑牙法，水煉雲母粉法。
右件經方，世上並有文本，或可以資經貸利，或可以養性全生。但遇一方，並可營造。若遍留意，其途實繁。然此眾之道，雖道有優劣，但隨閑器之所入，而各尋其所好也。故水不可以乘駿駁，陸不可以駕輕舟，稻粱葅肉，終同於飽，麻紵紈䌤，終同於煖。飽煖雖一，而精麤有殊。逐甘利者，即重小丹如金。好延生者，敬大丹似寶。金寶之利，各齊其分故，具載於前矣。
黃帝九鼎丹，大仙昇霞丹，紫青仙童丹，太和龍胎丹，張真人靈飛丹，太一八景丹，馬明生白日昇天丹，金液華丹，茅君白靈丹，白雲赤雪丹，絳陵垂壁丹，七精闢惡丹，三昧消災丹，九光神景丹，流霞鮮翠丹，含暉吐耀丹，太清五色丹，北帝元珠丹，神光散馥丹，凝霜積雪丹，奔星卻月丹，墮月驚心丹，感靈降真丹，通神役使丹，九變丹，大還丹，九成丹，紫精丹。按《楚澤經》已上諸丹，並是往古得道者，出世仙丹。服之白日升天，身生羽翼，變化自在，坐有立無。藥味方法，既非塵俗所知，莫得測其至要也。自非宿有仙骨，積代累功，夢中神授者，不可得其方法也。
唐元和中西蜀人梅彪撰石藥爾雅醫方以藥石並稱爾雅止釋草木石不及焉宜彪取其隱名而顯著之也自序言眾石異名象爾雅詞句凡六篇勒為一卷而白雲霽道藏目錄作二卷疑後人附益之唐代遺書傳世者罕矣乃鈔而入諸經部秀水朱彝尊跋近從吳中得袁氏貞節堂鈔本石藥爾雅二卷複假得道藏本對勘一過並錄竹垞跋於後其卷分上下者蓋由藏本析之非後人有所附益故六篇之目與序相符但此書自宜入道家類或入醫家類經義考編入擬經而此跋雲鈔而入諸經部似屬未安夫編書當視其全體不當視其面貌若跋所云則近時周松靄大令嘗作佛爾雅後人將以之入諸經部其可乎哉至道藏中盡有儒書為彼所妄據又不可以一概論也同里吳槎客老人鑒別最精持論甚允頃聞購得此本遺書借觀因以商之未識以為然否嘉慶十五年冬陳鱣記梅氏石藥爾雅當屬修真服食之書非特無關經學亦非醫宗所急竹垞檢討殆因唐人書流傳難得又觀其序之總冒遂入之擬經簡莊孝廉駁之甚當以餘見只當列之若書錄解題神仙家龍虎金液通元論及群仙珠玉集純陽金丹訣崔公入藥鏡之類庶乎近之然而昔人言服餌金石藥日久必發丹毒餘年來略究心攝生吐納之理循繹是編而觀其敘述之秘幾如聞東方先生譚十洲三島事而不禁有望洋之嘆也辛未清明前二日免床吳騫志時年七十又九
