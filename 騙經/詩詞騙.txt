
　　唐寅，字伯虎，又字子畏，南京吳趨里人也。中弘治戊午南京解元，因事被黜之。後遂放浪不羈，流留花酒。善詩文，畫極工。與文徵明、文征仲、祝希哲等為友，皆極一時之名流也。日游平康妓家，滑稽為樂，隨口成文。有一皂隸，攜紙一張求畫。伯虎援筆，畫螺螄十餘個，題詩於上云：「不是蝤蛑不是蟶，海味之中少此名。千呼萬呼呼不出，只待人來打窟臀。」眾皆大笑。偶一日出，見縣前枷一和尚。眾人請曰：「可將此和尚作詩一首。」伯虎詢知和尚被枷緣由，援筆題於枷上曰：「皂隸官差去採茶，不要紋銀只要賒。縣裡捉來三十板，方盤托出大西瓜。」知縣送客出來見之，問是何人所作，或以伯虎對，即將和尚釋之。其捷於口才，大約類此。
　　一日，與祝希哲等十數輩，攜裝游維揚，日與妓者飲酒，聲色為樂。將及一月，資用殆盡。希哲曰：「黃金用盡，作何計策乎？」伯虎曰：「無妨！當今鹽使者，資財巨萬。我和你二人，可假扮女貞觀道士以化之。」二人即扮道士。值鹽使者升堂，二人俯伏階下，云：「女貞觀道士參見。」鹽使者大怒曰：「豈不聞御史颱風霜凜凜耶？是何道者，敢此無狀！」將撻之。二人徐對曰：「明公以小道為遊方覓食者耶？小道遍游天下，所交者皆極海內名流。即如吳邑唐伯虎、文徵明、祝希哲輩，無不與小道折節為友。凡詩詞歌賦，應口輒成。明公如不信，願奏薄技，惟明公所命。」鹽使者乃指堂下石牛為題，命二人聯詩一首。伯虎應聲即吟云：「嵯峨怪石倚雲邊，」哲云：「拋擲於今定幾年。」虎云：「台蘚作毛因雨長，」哲云：「藤蘿穿鼻任風牽。」虎云：「從來不食溪邊草，」哲云：「自古難耕隴上田。」虎云：「怪殺牧童鞭不起，」哲云：「笛聲斜掛夕陽煙。」
　　鹽使者覽畢，霽色問曰：「詩則佳矣。將欲何為？」二人曰：「頃者女貞觀圮壞。聞明公寬仁好施，願捐俸金修葺，以成勝事，亦且不朽。」鹽使者大悅，即檄吳興二縣，可給庫銀五百與之。二人見鹽使者應允，速夜赴吳興，假為道士說關節行狀，對吳興二縣云：「今有鹽使者修葺女貞觀，此系盛舉，可依數與之，不可寬緩。」吳興二縣果如數與之。二人得銀大悅，曰：「不將萬丈深潭計，安得驪龍項下珠？」復往維揚，聚交遊十數輩，於妓者家歡呼劇飲，縱其所樂。不十數日，五百之金費用殆盡。後鹽使者按臨吳興，束衣冠往女貞觀，則見其傾圯如故。召吳興二縣責之，二縣對曰：「日前唐伯虎與祝希哲從維揚來，極稱明公興此盛舉，小知縣即依數與之矣。」鹽使者悵然，知為二人所騙，但惜其才，故亦不究。
　　按：唐伯虎、祝希哲，皆海內一時名家也。但以不得志於時，遂縱於聲色，青樓酒肆中，無不聞其名。然非口若懸河，才高倚馬，何以能傾動使院？此之騙，可謂騙之善矣。獨計當今冠進賢而坐虎皮者，咸思削民脂以潤私橐，斂眾怨以肥身家，其所以騙民者何如！乃一旦反為唐、祝所騙，亦可為貪墨者一儆。但其知而不究，亦可謂有憐才之心者矣。
　　金陵陳全者，百萬巨富也。其為人風流瀟灑，尤善滑稽。凡見一物，能速成口號。嘗與本地院妓往來，唯一妓最得意。夏間瓜初出，院妓將瓜皮二片，放於門限內，詐令一人慌忙叫全云：「某姐姐偶得危病，要你一相見方瞑目。」全即乘馬速至，慌忙進門，腳踹瓜皮跌倒。眾妓鼓掌大笑云：「陳官人快做一口號，不得遲！」全即答曰：「陳全走得忙，院子安排定。只因兩塊皮，幾喪我的命。」眾妓欣然，遂會飲而罷。
　　又一日，與眾妓游湖，見新造一船。眾妓云：「速作一口號，勿遲！」全即答曰：「新造船兒一隻，當初擬采紅蓮。於今反作渡頭船，來往千千萬萬。有錢接他上渡，無錢丟在一邊。上濕下漏未曾干，隔岸郎君又喚。」眾妓皆歡然嘆服。凡遊戲口號，類如此。
　　彼時，浙江杭州有一名妓，號花不如。姿態甚佳，且琴棋詩畫，無不通曉。但身價頗高，不與庸俗往來，唯與豪俊交接。每宿一夜，費銀六七兩方得。全聞之，欲嫖此妓，因而騙之。故令十餘家丁，陸續運船到杭，彼與二三家丁先往。到花不如家，即令家人扛抬皮箱一個———下面俱系紙包磚石，上面一重，俱是紙包真銀，每十兩為一封———入花不如臥房內，當面開箱取銀，賞賜妓家諸役甚厚，奉不如白金十兩。不如與眾役俱大歡喜，以為此大財主也，所得必不資矣。不如問曰：「客官貴處？」全曰：「金陵。」又問曰：「高姓？」答曰：「姓浪。」又問曰：「尊號？」答曰：「子遂。」不如整盛席相款。子遂不去，只在彼家。過兩日，又一家人來報云：「某號船已到。」子遂云：「餘貨只放船內，但扛抬皮箱進姐姐家來。」如是者三四次，皮箱有五六個在不如臥房內矣。子遂見不如帶珠，云：「你這珠俱不好。我有大珠數百顆，個個俱圓，候此號船到，我去取與你。」
　　將及月餘，子遂欲心已足。有一家人來報云：「某號船到。」子遂對不如言曰：「此號船不比前船，俱是實落寶貨，須我自去一看，兼取大珠與你。其皮箱數個，安頓在你臥房，你須照管，我午後方能進來。但叫你家丁一人，並頭口一個，同我去。」不如遂令一人跟隨，並驢仔一個，與子遂同去。
　　行至半路，子遂慌忙言曰：「我鑰匙一把，安放在你姐姐房內，一時起身，未及帶來，你要去取來。」其人即回取。子遂云：「且止！要有我親手字去，你姐姐方肯把鑰匙交付與你。不然，取不來。」子遂乃下驢入紙店，寫一口號云：「杭州花不如，接着金台浪子遂，着了人，賠了驢。從今別後，哪得明珠？」封識與那人回。不如開封視之，知被騙矣。忙開皮箱一看，俱系磚石。子遂預令家人買舟俟候，一到河邊，即上舟回京。後不如細訪，亦知是南京陳全，然已無如之何矣。
　　按：妓家嘗是騙人，輕者喪家，重者喪身，未嘗有被人騙者；況花不如高抬身價，選揀孤老，其騙人財尤難計算。豈知有陳全之術，又有神出鬼沒者乎！賠人賠驢，悔無及矣。此雖陳全之不羈，亦足供籠絡院之一笑雲。
　　
中文簡化字是中華人民共和國自1956年後，以及新加坡自1969年後，所規定施行的漢字簡化制度。
請按照本是傳統漢字的原文對本文進行校對，並且特別注意一簡對多繁及異體字的情況。但是，如果不能校對原文，請不要簡單地使用機器或者人工轉換，以免帶來不必要的麻煩。
