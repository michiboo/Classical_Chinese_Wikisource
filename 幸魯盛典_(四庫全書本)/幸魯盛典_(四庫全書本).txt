　　欽定四庫全書　　　　　史部十三
　　幸魯盛典　　　　　　　　　政書類二〈儀制之屬〉
　　提要
　　〈臣〉等謹案
　　幸魯盛典四十卷
　　國朝襲封衍聖公孔毓圻等撰進先是康熙二十三年
　　聖祖仁皇帝臨幸闕里
　　親祀
　　孔廟行九拜之禮
　　特命留曲柄繖於廟庭復
　　親製碑文遣官勒石於
　　孔廟大成門左周公孟子諸廟咸䝉
　　製文刋石並録聖賢後裔給世官以奉祠祀鉅典矞
　　皇薄海忻舞毓圻以
　　聖天子尊師隆軌超邁古今宜勒為成書垂示來葉二十四年疏請纂修並舉進士金居敬等八人司其事得
　　㫖俞允至二十七年成書十八卷奏進䝉
　　指示應改正者二十八條及臣工詩文尚有應遴選
　　録入者
　　諭毓圻等覆加校定㑹
　　詔發帑金重建
　　廟庭
　　御製奎章摹鐫樂石尊崇之典視昔彌加毓圻等乃續事編摩増輯完備凡修成事跡二十卷藝文二十卷刋刻表
　　進即此本也洪惟我
　　聖祖仁皇帝統接羲軒心源洙泗褒崇
　　聖教典禮優隆為亙古所未有非區區管闚蠡測所可形容然文物典章毓圻等得諸見聞頗能臚具伏讀是編
　　大聖人崇儒重道之至意猶可想見其萬一是固宜蔵諸金匱以昭示無極者矣乾隆四十三年十月恭校上
　　總纂官〈臣〉紀昀〈臣〉陸錫熊〈臣〉孫士毅
　　總　校　官〈臣〉陸　費　墀










