鶴壽不知其紀也，壬辰歲，得於華亭，甲午歲，化於朱方，天其未遂吾翔寥廓邪，奚奪我仙鶴之遽也！乃裹以玄黃之幣，藏乎茲山之下，仙家無隱□□□我□故立石旌事，篆銘不朽，詞曰：
相此胎禽，浮丘著經。余欲無言，爾也何明。雷門去鼓，華表留形。義唯彷彿，事亦微冥。爾將何之，解化□□。西竹法裏，厥土惟寧，後蕩洪流，前固重扃。左取曹國，右割□□。山陰爽塏，勢掩華亭。爰集真侶，瘞爾作銘。
〈碑拓本，又汪士鋐瘞鶴銘《改》。案碑題華陽真逸撰，黃長睿《東觀餘論》、董逌《廣川書跋》以為陶隱居，胡仔《漁隱叢話》引《西清吾話》雲《道藏·陶隱居外傳》號華陽真逸。〉
