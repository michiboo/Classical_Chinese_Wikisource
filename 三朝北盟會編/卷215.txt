起紹興十五年十月其，盡日。
　　建炎元年，今上皇帝即位，以廷議與金人三鎮，責授安化軍節度副使韶州安置。公不勝忠憤，上疏及移書宰輔辨白，其略雲：元議與金人三鎮及金帛騾馬，遣使送誓書差沈晦為國信使奉今上皇帝出城至虜（改作金）營，皆是正月上旬中旬事牙是時在畿甸收拾援兵至二月一日姚平仲刦寨失利，虜（改作金）人復攻城。臣自拱州與李邈收集東南兵入援，至初二日，奉聖旨宣召，自陳州門釣上城入對被命出城面奉淵聖。聖旨明切刦寨非朝廷之間，民須要奉當時所與物止鞋帶四百條水銀鵬砂十許斤敵中五 等所用別無其他，自有奉使月日可考。若興發明剖析，恐身首異處，家族殘滅，亦未足消弭人言。疏奏不省二年詔募能使金國者公露章應詔有旨復（大中）大夫乘遞馬赴闕制曰：朕念二聖和鸞之雙，遠勤沙漠之徵憚兩河耕稼之民久困干戈之役，思得賢士往使殊方豈無忘身徇國之人？應側席救災之詔爾名實相稱文武兼資雅意論兵用合孫吳之妙高才視草夙推頗牧之奇蚤薦歷於禁塗遂參陪於樞管稍愆清議薦 丹書茲露章於公車斬將命於絕域朕嘉乃陳議慨然請行宜複次於廷紳俾來朝於蹕略當圖忠報益展素懷佇爾疾驅副予臨遣時車駕駐蹕維揚公入對上嘉獎再三欲留公公以非應詔本指。且感上知遇奮不顧身慨然請行復資政殿大學士左大中大夫棄國信使是虜（改作邊）情資政殿大不士左大中大夫充國信使時虜（改作邊）情叵測公至虜（改作金）庭被拘留始誘以富貴中迫以鼎鑊公不為屈虜（此字改作金人）亦義之不敢加害公知虜（改作敵）欲寇（改作窺）蜀遣使臣（闕） 潛告宣撫張浚欲其持重為萬全之舉。且雲：江左人錢釗傅升乃引者勿令近行在。又遣使牙楊安以樊書經文寄季弟南陽公及龍圖公常具奏今在御府虜（改作金）常遣公策公力辭不行四川宣撫司常以使臣徐福狀聞副使楊可輔來歸公復以蠟書潛言虜中（改作北庭）事上命賜家屬銀絹紹興元年有旨以公奉使日久守節不敢令福州賜錢千緡。且令守臣存恤家屬常因遣使以金帛團茶賜公制曰：男子有四方之志夙厲於遠圖行人道二國之言久勤於將命肆頒渥澤用侈光華卿頃以才猷常登樞近抗使旌於萬里不憚勤勞留異域者十年益昭忠信念其良 宜有褒錫以兼金賁之束帛加織文之纖緻分異異之甘芳特示殊私式將厚意每懷靡及方賴於咨謀有功見知尚期於來諗時紹興七年也。公留虜（改作北）庭既久雖流離困苦然忠義所激所遺家人書一語不及私嘗寄南陽公書略雲：虛中囚系異域生理殆盡困苦瀕死自古所無中遭脅迫幸全素守惟一節一心待死而已終期不負社稷念虛中遭遇主上最先眾人往日在京城外迎奉歸城中粗殫犬馬之力今日之 亦為國事分所當為夫復何憾。又寄公夫人書略雲：自離家五年幽囚困苦非人理所堪今年五十三歲鬚髮半白滿目無親衣食僅續惟期一節不負社稷不愧神明至如思念君親豈忘寤寐俯及兒女頃刻不忘度事勢決不得歸縱使得歸亦得在數年以後兀然旅館待死而已至於歌詩者不勝記其詩有曰：定鼎未應周命改登床合許宋人平。又曰：南冠終日囚軍府北雁何時到上林。又曰：傳聞已築西河館自許能肥北海羊雖一飯未嘗忘君如此公志欲就大事嘗與使事得歸者欷 別。且曰：大丈夫身拘異域不能效奇功報本朝顧乃同匹夫匹婦之為諒自經於溝瀆耶非吾志也。時中原東北豪傑之心憤為左衽（刪此三字改作起）公密以信義感發之從者如響乃以紹興乙丑與偽翰林不士高士談等同謀結集欲因虜（改作金）人拜天就刦殺之先期以蠟青來告朝廷欲為之外應秦檜懷姦無狀。且忌公功在已上繳回蠟書會事變覺公父子俱死家無噍類時年六十有七公初諱黃中後帥慶陽徽宗御筆改今名雲：子師援右朝議大夫直顯謨閣初廣平公既拘留異域虜（改作金）人將用之懼其以骨肉為念欲以家屬為請廣平公密知其意因王化使還附奏雲：如虜（改作金）人萬一有請願以沒賊（刪此二字改作甘心陷敵）為辭會秦檜當國主和議甚力虜（改作金）人以士夫北留者家屬中為請檜悉遣如約顯謨公方侍廣平夫人閑居檜諭旨監司迫遣老幼無一遺者繼。又中使促令就道顯謨公到闕具對 略雲：道路之傳以謂牙家屬既到即送鄰邦致及螻蟻之賤無補國事萬分之一然而嘗聞蘇武持節居匈奴十有九年既歸之後但見因使者致金帛贖胡婦所產子還中國以嗣其世著於信史實為中國（刪此二字）美談伏念臣父虛中中義自奮謀不及身今。若盡遣其室恐非朝廷所以矜恤之意況臣父虛中元是奉使而去以一身徇國家之急即與其他被執之人事體不同紹興七年王倫歸自金國嘗與臣謂倫來時牙父虛中托以一事附倫奏雲：若敵人來取家屬願以沒賊（刪此二字改作甘心陷敵）為言此語陛下必嘗知之以此驗之可見牙父虛中雖以一身持節在外未嘗不乃心王室而其家屬望朝廷主張之意乃先定於十年前豈欲臣母子顛躋於道路而遠徙於他邦哉！為檜所抑竟不得對全家驅迫出境聞者扼腕。嗚呼公天資忠義愛君憂國出於志誠忘身殉難終始一節不閑夷險初童貫興燕山之役朝廷以公參謀公知召禍啟釁輩家安靜之福不忍潔身自全以為高其所論諫及條上三十議在率以自治為言雖（不用）而拳拳益切逮虜（改作金）人渝盟兵逼畿甸公崎嶇戎馬閑收合散卒移檄諸道護衛陵寢應援京城繼交命使虜（此字改作金營）開諭禍福太上皇帝以歸不幸嶺表獨抗章應詔願復使絕域公精忠自矢亦可概見矣。初公嘗夢挾日以飛故有儻符他日夢尚冀反宸游之句逮拘縶虜（改作北）庭至死節之日凡十九年餐氈咬愧公能隱忍就大事天傾地覆公志莫遂事既敗全家赴互而公之志益顯嗚呼悲夫。
　　李綱《傳信錄》曰：初，宇文虛中以中書。盧溝河之敗，虛中走焉。及燕山奏功，歸為翰林學士。宣和八年秋，復從貫以行，金人犯順（改作攻汴）。虛中同貫奔還道君，以為資政大學士、京畿宣諭使。虜（改作金）騎既逼都城，虛中走宿亳閑至。是聞虜（此字改作金許）和，乃歸，上以為簽書樞密院事。故京城為之語曰：『一走而為內翰，再走而為大資，三走而為樞密。』虛中既奉三鎮詔書，至金人軍中，自以為有和戎（改作議和）之功識者。笑之。
　　朱勝非《秀水閑居錄》曰：宣和初，出師。以童貫、蔡攸為宣撫使，劉延慶為總帥，翰林學士宇文虛中叔通參謀。既至境上，虛中度事勢不可為，乃以子示貫、攸謂發罷兵，其略雲：『昨者耶律延禧失國，淳輒篡立國家，以兄弟之義不得不問。舉兵巡邊，招納其人，仍絕歲賜，是為義舉。今天宗社全，中國之恩威昭盛德於殊俗顧訁是明命恐不可緩正宜明下詔書，謂前日這役以淳篡立，今淳既亡，其國無主，幸災伐喪，非中國之義。仰邊臣按兵，不得出討，乃令雄州移文對境，喻以歲賜已到，不知交與何人，如此可黜契丹忿戾之心，寬我邊計，遷延歲月，得以為備。又於仁義恩威一舉兩一。如女真（改作金人）責我夾攻，亦當喻以元約，止謂耶律延禧無道，今彼國再易主，不伐喪，義禮所在，人情所同。雖雲夷狄（改作金人聞此）亦必心服，貫、攸不能用。叔通，靖康初副樞。
　　安成之《樞密宇文議燕保京記》曰：宣和壬寅，朝廷議取燕雲。命取樞密宇文公以本職顯謨閣待制參預軍事。公馳至河北，見沿邊匱乏，兵備缺然，兼慮女真異日強不可制，即上疏力言河。又貽書與太宰王黼、元樞鄭居中及其兄承旨，並翰林學士趙野托承旨與野，力勸黼。黼不從，遂取旨命公不得漏泄章疏。時師老無功，上有意中輟。而契丹九大五耶律淳死，國人離心。黼再主攻伐之議，鐫宇文公待制命知檀州（檀州去燕山四程）薦。公遂以修撰帥慶陽。而朝廷又有收復靈武之議，欲命高俅總其事，御筆條畫攻取之計俾公遵行又力言不可。高俅自憚其事尋已而公亦罷帥，責知亳州乙民政局歲公為翰林學士。童貫欲取雲中，（公以）雲中鬥絕一隅，縱可取亦不可守。貫之黨馬擴、李宗振等陳可取之策二疏交上。時蔡說當國，欲從貫言。公兄時為右轄，與李邦彥合謀力爭於上前。京之說不勝，遂畫旨留候。至乙巳歲十二月，金人寇（改作入）邊，燕山失守報至，中外失色。上御保和殿，召問公曰：「（悔不）用卿前日之說。」公奏：「先降罪已，良以收人心，人心部則中原決保無虞。」上命公草詔，而公先以草成詔本在懷中，即取進呈，又列更朝政數十事於詔本之後。時上欲詔書中入政事拘說紀年賢能陷於黨籍之語。大臣亦有言不須降詔。公泣涕，力請上從。公言：「詔下，人心大悅。」上曰：「卿素得陝石士心，可以資政殿大學士為宣諭使，躬往陝西，擇將召兵，以赴國難。」公以二月二十八日朝辭，出京至陝西，以檄文召種師中、姚古，令各以麾下兵赴京畿。而公親總馬忠等兵至鄭州之東，遇金人萬騎欲據鄭。公慮鄭破即絕西兵來路，遂令忠邀擊於僕射廟前，金人大敗。公又移文諸郡，及申奏朝廷，聲言陝西有兵五十萬至（二帥及諸珍至者十九萬，此先聲也）。金人莫測虛實，遂領兵下寨，不敢四齣。至今鄭人繪以及馬忠像於僕射祠中。公以丙午二月一日回至京師，時朝廷於正月中旬已講和。金人止俟得金帛犒師即還。而李綱引兵刦寨失利，無一騎還者。金人忿朝廷失約，再攻京城，西北隅幾破。雲梯四面交至，矢石如雨。城中精兵自梁方平團結五萬人破於滑州保灌領三萬敗於近畿寨失利又喪數數驅市人登城守御，不能荷戟彎弓。公憂社稷危甚，即入見淵聖於延和殿，泣（謂公）曰：「救此危急有何策？」公言：「今城中惟有禁衛，市人不可出戰。西兵至者未滿萬人，其餘計程須旬日可至。王師寡弱，城西北隅已摧毀，拒敵未有策。惟有臣以身當畿寨之事牙試冒死往說之。」上曰：「卿且奮不顧身以救國家之急。」公即欲前去自畿寨後。金人睹使人來即殺。公捐甲服朝章，以三省大程官數十，人人張蓋揚鞭喝宇文大資而出城。而金人以萬騎圍繞前驅，已有被殺者。公言：「我來計議事，汝安得殺人？」金酋（改作帥）二太子者，舊聞公名。知公至，即止兵。引公至帳前會食。公問再攻京城之事，二太子曰：「朝廷已與我和，因甚卻來畿寨？」公曰：「我招西兵至城下，西兵貪利，不知朝廷甚事。」二太子曰：「是？不是？」公曰：「人誰不畏死？我以不能止約西兵畿寨，冒死而來以明非朝廷之意。」公議論慷慨，眾感其信義，遂止攻城。令公速往奏知，公言：「今日已晚，俟來早入城。」二太子又喜公不疑，留飲至夜，對公焚攻城器具。翌日，公對延和殿言：「二太子可以信義感動，已不攻城。」今宗室諸公皆從上皇往東南，惟康邸為質於軍中，牙取聖旨，以來日試往取康邸還闕。上許之，除公簽書樞密院解所服正透犀帶以賜之。公次日再往金人寨中，力請康王還，並指名取呂頤浩等七人，謂金酋（改作人）曰：「若此事不見聽，只死在此所，誓不空歸。」反覆至數千言，金人感其意，許之。公遂與康邸及頤浩等聯轡而歸。公嘗謂今上在兄弟中英偉絕人，慮久留金人寨中，特建議親往奉迎，遂為今日社稷，大功。又慮兵久不退生變，二月七日，又取旨說金酋（改作人）趣其歸師。金酋（改作人）許以四月十日為期。公再三陳論自辰至申促至二月十日。二太子曰：「樞密不梢空，我亦不梢空。（金人以虛誕為梢空）請公初十日早親來看我退師。」二太子又說（割三鎮事公以難辭）。二太子曰：「若能固守盟約，三鎮別有商量，止要賦稅。」公有令二太子作誓書，入此十六字於書中，攜之以歸奏知，上喜甚。時二太子方還師，公亦反覆說令報知粘罕（改作尼堪）回至代州矣。而李綱之門人皆曰：「前日保京城之功，只說隴西公，今日卻歸宇文，須與埽了。」埽了之說，當時忌功語也。公初與二種及姚古商議為備御一十九事，為一冊，皆在畫一欲其樞府施行，而同列皆言：「我輩在朝，金人必不來，何必設備御？」所論率矛盾不合。公爭於上前言：「主和者不肯設備，主戰者不量力以喪師，輕視敵人如兒女子，豈不誤國？」有言官舊嘗懇公薦自代，公不語。至是，在言路又欲與其知已位亞政府者為地抗疏力底頌綿虛言無實如誣公在雲中喪師等事。公未嘗總又雲中在虜（改作北）境，距代州三百餘里。公未嘗帥太原，不知何以得此語？又謂公以口舌退金人之師致王現無功底公既力兼同列見公智略輻湊。又有退金人保京城大功妒之頗甚公孤立不勝亦懇外補，遂以資政殿大學士帥青州，朝廷降詔令三鎮邀擊金人粘罕（改作尼堪）者，復回至太原。公所議備御十九事皆不省，惟唐恪閑採其議。而何㮚慮計策行則公復用，取其策焚之，備御從此而不講。公所招宿將孫安節，乖綿不用。至三鎮邀擊，喪師金人，遂以盟約終不可信。攻太原陷澤潞，朝廷督種師中等陷沒相繼，太原以無援失守，大臣親總兵皆潰散，國威靡然。金人再犯（改作逼）京城，遂成北狩之禍，皆輕敵寡謀、妨功嫉能所致也。靖康丁未三月八日輔田安成之謹記。
　　金人兀術（改作烏珠）殂。金人李大諒《徵蒙記》曰：皇統元年，副凶帥兀術（改作烏珠）誅都元帥撻懶（改作達蘭）以割河南還大宋有逆謀，提師過河，復取河南。四年，回師謂南北行府三帥曰：『吾近因國有叛臣結連南宋，自引軍弔伐問罪於宋。大軍至亳州，思慮越淮橋，道沮遏車騎，吾心熒惑未瘊。忽淮陰二進士還來獻陳平宋國策，時吾急遣龍虎阿魯保（改作阿勒巴）二帥探路，先行韓常周騎兵至淮上。吾入盱眙，疑有重兵把路。龍虎遣使報曰：「淮南無一人一騎為備，已遣五千騎越淮，分守盱眙、黽山，把截水路，兩處造橋。」吾大喜，晝夜兼行至淮上，果橋成六坐。分步騎徑濟淮源，占據淮河，擺佈斥堠，細觀南耗，東過淮陰，南至六合，西臨昭信，晝夜不絕。因觀宋室新立黽山城寨，臨淮大勢，就山為隘。若能聚糧屯兵此地據守，吾雖鐵心未敢輕舉。但見空壁，吾心自忖：宋室空有建城立勢之心，而無聚糧據守之法。又觀二進士所陳圖策，淮南路盱眙之楚州行路窄隘，左有長淮，右臨河渠，糧道遙遠。有過邵伯至山陽人騎回，惟是獲到菱實雞頭蓮子，聞諸軍不避寒酷，踏泥打凍，決池涸港，掘藕拾菱，尋魚摸蚌。又宰殺騾馬，相兼為食，諸軍飢苦之聲不忍聞。但虛心寬諭，而已又諸將士雲：「輜重俱盡，有食奴婢者。」又多言南實力派測要回淮上。惟吾心所料，南宋既修起盱眙，此乃據山臨水大利之勢，尚無守法措置，安有智謀就吾敵也？決無渡江之理。吾獨與蕭平章計議大言，檄書於宋：「若從此約，請詣轅門計議；如敢違拒，水陸星電越江。」蕭平章南去日，視諸軍飢心嗷嗷，忘失寢食。龍虎阿魯保（改作阿勒巴）言：「若南宋受檄，猶得半軍回；若宋軍渡江，不擊自潰」吾曰：「爾論正與吾心同。」吾西望糧糗，因南聽蕭毅之信，心神不甯。如此月餘，蕭平章躍騎走報，不覺喜感天神與南使同來，議止淮為界，誓信約定。南使回，吾班師回汴。點集軍馬輜重，騾馬依稀四分，奴婢十中無六七。惜哉！軍機至此而不能決。若能決，無一人一騎得回也。吾私心用知：「但一檄書下宋取捷，乃萬世不傳之上策。」吾近因賊徒激惱氣沖，吾守順昌日箭瘡發作，遇陰風痛髓。忽承詔報，宇文國相連中外官守七十餘員，欲乘邊事未息及遷都之冗謀反，幸得萬戶司寇惟可也（改作沃赫）告首，捕獲宇文等，請即暫歸朝議事，至日宣到。皇叔都元帥遼國王危篤，親筆遺四行府帥曰：「吾天命壽短，恨不能與國同休。少年勇銳，冠絕古今。事先帝南征北討，為大元帥左都監，行營號太子軍，東游海島，南巡杭越，西過興元，北至小不到雲城。今契丹、漢兒，侍吾歲久，服心於吾。吾大慮者，南宋近年軍勢雄銳，有心爭戰。聞韓、張、岳、楊各有不協，國朝之幸。吾今危急，雖有其志，命不可保，遺言於汝，贊美葉身。後宋若敗盟，任賢用眾大舉北來，乘勢撼（改作收）中原人心，復故土如反掌，不為難矣。吾分付汝等，切宜謹守，勿忘吾戒。如宋兵勢盛，敵強擇用兵馬破之。若制御所不能，向與國朝計議，擇用（智臣）為輔，遣天水郡公桓，安坐汴京，其禮無有弟與兄爭。如尚悖心，可輔天水郡王，並力破敵一也；宋若守吾誓言，奉國朝命令，時通國信，益加和好，悅其心目，不數歲後，供須歲幣，色色往來，竭其財賦，安得不重斂於民？江南人心姦狡，既擾亂非理，其人情必作叛亂，無慮者二也；十五年後，南軍衰老，縱用賢智亦無驅使，無慮者三也。俟其失望，人心離怨，軍勢隳壞，然後觀其舉措。此際，汝宜一心選用精騎，備其水陸謀用才略，取江南如拾芥，何為難耳？爾等切記吾囑，吾昔南征，目見宋用軍器，大妙者不地神臂弓，次者重斧。外無所畏，今付樣造之。」』既死，贈大孝昭烈皇帝。
　　大諒，本貫雄州歸義縣。父成先，系雄州弓手，於宣和七年累立戰功自保義郎轉至修武郎準瀛州高陽關路安撫使司付。父統眾迎敵，又累立戰功，轉武略大夫闔門宣贊舍人。又功，轉右武大夫忠州防禦使，奉宋命統眾守援河閑，以來遭大兵圍閉。又充四城提點兼安撫司統領，累奉宋朝命令，統義兵收復山東河北京畿，穡睡群盜立功轉青州觀察使。又累與北兵戰敵，父兵寡力不敵，渡江歸宋遭權待制挾讎申父以群盜為名不能整雪分兵江西守候朝廷指揮蒙遣張俊統率大軍招收父約束以次將佐不得抗拒張俊父之忠義反成過惡恐被誅戮遂率眾歸附前齊天眷元年知鄭州宣麻除鎮海軍節度使其詞門下授鉞建旌式重兵權之寄折衝禦侮允分閫外之憂思付戎麾喜獲名將宜敷渙號顯告明庭中侍大夫安化軍承宣使鄭州守李成智識精明性資果毅戟遇強敵槊貫軍鋒弓綰二鈞矢穿鐵騎爭摧鋒陷陣之勇立斬將奪旗之功仰察天時俯觀人事拯斯民之塗炭提士眾以來歸允懷心膂之良增重牙爪之任嗚呼賈復提眾以歸漢終成定亂之功尉遲舍偽以從唐屢著擒賊之績擬予大將國配前人可特授鎮海軍節度使輔國上將軍充山東路留守東平府住從賜馬五十匹黃金三十斤自元帥死後未三載貴戚爭權果如元帥所料天德二年誅廢蕭王宗本三年。又誅斬韓常周啟等四十餘員內多有親立功者。
　　賜進士出身頭品頂戴四川等處承宣佈政使司布政使清苑許涵度校刊。
　　※卷二百十五校勘記。
　　至形於歌詩者不可勝紀（脫形字可字）出於至誠（至誤作志）卻圍城之師止三鎮之議復奉今上皇帝以歸（脫卻圍至復奉十二字今誤作太）前驅已有被矢者（矢刃二字誤作殺）欲與樞府施行（與誤作其）有逆謀提師過江（江誤作河）吾私心用知（知應用智字）。

