凡戶三等：曰民、曰軍、曰匠。民有儒、有醫、有陰陽；軍有校尉、有力士、弓鋪、兵；匠有廚役、裁縫、馬船之類。瀕海有鹽竈，寺有僧，觀有道士，畢以其業者籍人。戶以籍為斷禁，數姓合戶，附籍漏口、脫戶，許自實。
太祖當兵燹之後，戶口顧極盛，其後承平日久，反不及焉。靖難兵起，淮以北鞠為茂草，其時民數反增，於前後乃遞減，至天順間為最衰。成宏繼盛，正德以後又減。戶口所以減者，周忱謂：「投倚於豪門，或冒匠竄現京，或冒引賈四方，舉家舟居，莫可踨跡也。」
洪武二十六年，天下戶一千六十五萬二千八百七十口
明會要二十   3
