壯武：芮國公李瑾，景城伯馬榮
壯勇：渠國公吳成，邠國公吳克忠，邵陽伯馬聚，任邱伯梁成，宣城伯衛穎
壯毅：臨江侯趙馘，廬江侯何德
壯靖：綿谷伯高文
壯敏：昌甯伯趙勝
壯愍：贈都督僉事馮恩，都督同知岳懋
壯節：崇安侯譚淵
莊懿：戶部尚書譚大初，兵部尚書張鎣，刑部尚書閔圭、周瑄，工部尚書胡拱辰
莊簡：恩國公張赫，成國公朱儀，吏部尚書聞淵、陸光祖、喬宇，戶部尚書秦民悅、鄒文盛，都御史熊繡，禮部尚書李浩，兵部尚書王學夔、張悅，工部尚書王復、李浩
莊靖：魏國公徐俌，保昌伯蔣廷圭，閣臣陳文，刑部尚書魏時亮，工部尚書趙璜，都御史宋景、陳瓚，工部侍郎劉東星
莊節：右都督張可大
莊敏：黟國公陳豫，吏部尚書崔恭，戶部尚書楊鼎、許誥，刑部尚書林聰，兵部侍郎陶諧
莊毅：南甯侯毛勝，吏部尚書孫瑋，兵部尚書王竑，刑部尚書王紀
莊肅：昌國公張巒，吏部尚書胡松，副都御史婁志德
莊介：工部尚書劉一儒，山西巡撫姜洪
莊僖：新甯伯譚祐，東甯伯焦棟，刑部尚書韓邦問，都御史張永明，刑部侍朗舒化
莊裕：戶部尚書徐問
莊襄：皖國公仇成，黔國公沐崑，兵部尚書劉天和，都御史俞諫
莊敬：戶部尚書宋纁
莊和：英國公張崙
莊武：魏國公徐宏基，襄城侯李瑾，豐潤伯曹義
莊愍：都御史寇深
貞敏：吏部尚書梁夢龍
貞襄：兵部尚書徐琦、聶豹
貞愍：駙馬都尉鞏永固(福王謚，)
貞肅：刑部尚書林俊，雲南巡撫楊繼宗
襄毅：海國公吳禎，東甯侯焦禮，蒙陰伯李英，永甯伯譚廣，吏部尚書許進、楊博，戶部尚書秦紘，兵部尚書程信、項忠、王邦瑞、翁萬達、彭澤、李化龍、王崇古，都御史韓雍
襄簡：兵部尚書王軾，許國公王志
襄介：刑部侍郎段民
襄靖：滕國公顧時，蠡國公梁珤，兵部尚書吳應聘
襄敏：涇國公陳亨，臨漳伯郭義，威甯伯王越，吏部尚書李秉，戶部尚書黃鎬、周奎，兵部尚書王以旂、潘鑑、譚綸、李遂，刑部書董方，都御史李賓、鄧廷瓚，兵部侍郎張珩，戎政尚書鄭洛，刑部侍郎楊泰，工部侍郎王永和、劉丙，副都御史鄧棨、唐澤
襄惠：吏部尚書屠滽，刑部尚書洪鍾，工部尚書吳文華，戶部侍郎鄒守愚，兵部侍郎張岳
襄烈：江國公吳良
襄憲：戎政尚書張佳允
襄武：東甌王湯和，英山侯於顯，邢臺伯馮烒
襄裕：贈刑部尚書王宗沐
襄恪：鎮遠侯顧溥
襄榮：修武伯沈清
襄懋：兵部尚書胡宗憲、毛伯溫
襄愍：融國公柳升，洛南伯馮楨，工部尚書才寬，刑部侍郎丁鈜，兵部侍郎曾銑
勇襄：汝國公周武，裕國公張軏
定襄：杞國公陳德
定肅：戶部侍蕭彥
介肅：兵部尚書吳嶽，山西巡撫魏允貞
介愍：兵部侍郎馬從聘
清憲：尚寶少卿孟秋
清簡：吏部尚書孫需、孫鑨，刑部尚書樊瑩
清惠：刑部尚書耿九疇，工部尚書劉麟、吳廷舉、丁賓，副都御史張瑋(福王謚，)
清襄：兵部尚書陳道亨
清敏：吏部尚書衛承芳
清愍：副都御史孫繼魯
節愍：兵部尚書劉儁、陳洽，江西副使周憲，僉事潘宗顏，都督同知李啟光，都指揮丁碧，進士孟章明(福王謚，)，大僕丞申侍允(福王謚，)
康懿：吏部尚書陳俊，工部尚書徐貫、林廷㭿
康簡：兵部尚書李鉞，工部尚書楊守隨、崔文奎，刑部侍郎胡韶
康靖：惠安伯張偉，宣城伯衛錞，禮部尚書鄒幹
康僖：崇信伯費栻，駙馬都尉蔡震，戶部尚書王承裕，刑部尚書陸瑜、屠勳、周倫，大僕寺卿邵銳
康惠：定國公徐文璧，戶部尚書胡富，兵部尚書李承勛，刑部尚書楊志甯，工部尚書宋禮，都御史周季鳳
康介：兵部尚書郭宗皋
康穆：阜國公王鎮
康和：兵部尚書李充嗣
康順：南和伯方壽祥，廣甯伯劉泰
康毅：兵部尚書王憲
康敏：刑部尚書白昂、趙鑑
僖敏：靈壁侯湯紹宗，都御史陳鎰，戶部侍郎王鍾，副都御史周季麟
僖靖：兵部尚書廖紀
僖武：甯遠伯任禮
僖順：西河伯吳守義，溧陽伯紀廣，忠勇侯蔣信
僖愍：遵化伯吳克勤，修武伯沈榮
安節：吏部尚書袁洪愈
安簡：禮部尚書王宗彝
惠敏：副都御史龎尚鵬
惠安：刑部尚書彭韶
惠襄：西平侯沐春
孝勇：東海侯陳文
景成：樂昌侯邱廣
榮壯：宜良伯冉保，順義伯羅秉忠
榮靖：甯國公周能，端安侯王源，鎮遠侯顧仕隆，慶陽伯夏儒，安平侯方銳，刑部尚書翁溥，都督陳政
榮毅：招遠伯馬亮，兵部侍郎墨麟
榮簡：禮部尚書盛端明，駙馬都尉鄔景和
榮康：黔國公沐斌，成國公朱鳳
榮襄：郯國公孫繼宗，茌平伯吳中，沐陽伯金濂，閣臣袁宗皋，刑部尚書聶賢，左都督韓僖
榮恭：京山侯崔元
榮愍：鉅鹿侯井源
榮和：英國公張崙，昌化伯邵喜，吏部尚書汪鋐
榮僖：成國公朱輔，定國公徐光祚，會昌侯孫杲，鎮遠侯顧寰，安昌伯錢承宗，玉田伯蔣輪，安昌伯錢果，長甯伯周彧，新建伯李玉，泰和伯陳萬言，戶部尚書孫交，禮部尚書顧可學(後削，)
榮懷：遂安伯陳塤
榮願：刑部尚書朱濬
肅敏：兵部尚書餘子俊、王廷相、董漢儒，工部尚書辛自修
簡肅：吏部尚書邱橓，戶部尚書方鈍，兵部尚書潘璜，刑部尚書方良永，工部尚書黃珂，都御史張敷華、屠僑、周延
簡襄：刑部尚書陳壽
靖襄：臨武伯蕭綬，惠安伯張偉
崇武：合浦侯陳清
宣武：陝國公郭興
桓襄：永國公薛顯
桓義：臨沂侯王真
剛毅：茂國公李彬
剛勇：新泰伯張欽
威武：應城伯孫巖
威毅：黔國公吳復，漳國公王聰，彰武伯楊信
威襄：營國公郭英，優羌伯毛銳
威靖：懷柔伯施聚
威勇：甯晉伯劉聚
端肅：吏部尚書馬文升，刑部尚書趙錦，戶部尚書梁材、葛守禮，都御史顧佐
端恪：吏部侍郎何維柏。
端簡：兵部尚書劉采，刑部尚書鄭曉、林雲同、毛愷、趙參魯，副都御史朱裳
端毅：吏部尚書王恕，贈刑部尚書劉玉
端敏：兵部尚書胡世甯，刑部尚書秦金
端襄：刑部尚書王之誥
端愍：贈兵部尚書商大節
端惠：戶部尚書雍泰
端潔：吏部侍郎楊時喬
裕愍：副使顧大章
恪愍：四川副使吳景
烈愍：興文知且張振德
悼僖：襄城伯李珍。
洪武二年，常遇春卒，追贈其曾祖謚「莊簡」，祖謚「安穆」，父謚「靖懿」。謚及三代，自唐、宋以來，未之有。蓋上念遇春功高，因循元制，故有此舉耳。(《世法錄》，)
六年，帝念天下大定，諸功臣如：廖永安及俞通海、耿再成、胡大海、趙德勝、桑世傑等皆已前沒，未有謚號，乃下禮部定議。議曰：「臣謹按《謚法》，以『赴敵逢難』謚臣永安『武愍』；『殺身克戎』謚臣通海『忠烈』；『奉上致果』謚臣張德勝『忠毅』；『勝敵致強』謚臣大海『武莊』；『闢土斥境，武而不遂』謚臣再成『武壯』；『折衝禦武，壯而有力』謚臣德勝『武桓』。世傑業封永義侯，與漢世祖封寇恂、景丹相類，當即以爲謚」。詔曰：「可。」(《廖永安傳》，)
二十五年，詔：凡親王及功臣賜謚，令禮部行翰林院擬奏請旨。(《世法錄》，)
太祖時，文臣未嘗得謚。至建文，追謚待制王禕，文臣有謚自禕始。其謚小臣，亦自禕始。永樂時，謚胡廣「文穆」洪熙初，始合故臣之勞於國及侍青宮三品而上，易名者十餘人，而後文臣之謚廣。(《山別集》，)
洪熙元年，命禮部尚書呂震諭翰林，定故兵部尚書兼詹事金忠等十八人謚。內通政使賀銀謚不美，上曰：「此數人皆在先明，盡心事國；有德行重事厚表裹一致者，有涉歷艱難始終一心者；必加旌褻，庶幾禮賢厚終之道。但朕意未賞及銀。銀勞可贈官，行不應美謚。若加惡謚，又不若無謚，人不得議焉。」銀遂不謚。
成化四年四月，禮部主事陸淵之言：「刑罰雖嚴，可警於一時；爵賞雖重，不及於後世。惟美、惡之謚一定，則榮、辱之名不朽。邇者大學士陳文卒，謚曰『莊靖』。『莊靖』美謚也，陳文何以當此？跡其生平，貪歲彰聞，縱子爲惡。生逃重罰，死又竊美名，殊失古人勸懲之典。乞敕議更惡謚，以爲將來戒。」御史謝文祥亦言：「聖人制爲謚法，所以善善惡惡，以公天下後世。近陳文卒，議者妄擬謚曰『莊靖』夫睿通克服曰『莊』，慎以處位曰『靖』，以此加之文，豈惟不稱其情，後人或慕而效之，敢於肆行無忌，則天下國家尚奚賴哉？乞敕有司會議，別選惡謚相稱者加之。使天下後世曉然知陛下之大公，雖輔臣不少貸；則善者勸而惡者懼矣。」上以陳文既有過，當時不言，沒後始言。姑宥之。(《世法錄》，)
弘治四年，戶部尚書劉昭子綺奏乞贈謚。禮部覆奏。有旨：「劉昭前被劾，削太保致仕，何可復興贈謚？此後有乞恩贈謚者，禮部斟酌可否，不許一概濫請。」(王圻《通考》，)
十五年，定製：凡親王薨，行撫按；郡王病故，行本府親王及承奉長史；核勘以奏，乃議謚。文武大臣請謚：禮部請旨，行吏部、兵部考實績；禮部定三等：行業俱優者爲上，頗可者爲中，行實無取者爲下：送翰林院擬謚。有應謚而未得者，撫按科道官以聞。(《禮志》，)
嘉靖七年閏十月，給事中劉世揚奏：「工部李釒遂謚『恭敏』，士論不興。」上曰：「釒遂謚既未協公議，並贈官俱革去。今後務慎重國典，不許濫興。」
十五年，吏部侍郎霍韜疏劾尚書夏言爲大學士費宏請謚「文憲」，犯憲宗廟號，當改正。言曰：「我朝彭時、宋濂皆於正德間謚『文憲』，不避廟號。且黃福、劉大夏俱謚『忠宣』，是犯宣宗；許進謚『恭毅』，是犯武宗；楊守陳、章懋、儲謚『文懋』，是犯懿祖；必若韜言，皆當改正矣。」因上疏乞歸，上慰留之。(已上《世法錄》，)
二十二年，周怡奏：「大臣贈官、贈謚，朝廷勸徵之大典。其歷任雖久，曾經論劾者，不許奏請。已故兵部尚書張瓚，在任無一善狀，屢被疏劾。上負國恩，下遣邊患。明刑幸逃於生前，顯褫宜行於沒後。乃典禮加隆，贈謚兼備。已故南京兵部侍郎呂楠；未究厥施，宜隆恩典。乃奉明旨：『呂楠龍謚，』於勸徵之道有乖。嚴嵩竟無一言，焉用此相臣爲哉？」疏入，不納。(《春明夢余錄》，)
二十三年，禮部尚書太醫院許紳卒，其妻援洪熙中本院使蔣用文例，請謚。禮部難之。詔謚「恭僖」。
二十五年，都御史林俊上言：「刑部尚書彭韶謚『惠安』。彭韶文學經濟，正色立朝，無愧古人。其視吳訥謚『文恪』，魏驥謚『文靖』，葉盛謚『文莊』，庶幾近之。不知定議時，何取『惠安』之議？舍大錄細，不足服中外之心。」不報。
二十七年二月，給事中趙鉞言：「故禮部尚書費采謚『文通』，故總兵卻永謚『隱懷』，行履無聞，數經論列，不宜賜謚。」上曰：「謚法原有美惡，以示勸懲。今後定擬，務合公論。」(已上《世法錄》，)
石珤謚「文隱」，其門人張璁在揆地，以議大禮不合，故以「違情不拂」謚之。隆慶間改「文介」。張治亦謚「文隱」，隆慶間改「文毅」。殷士儋謚「文通」，後其家請於朝，改「文莊」。(《野獲編》，)
道士邵元節卒。禮官擬謚「榮靖」，不稱旨；再擬「文康」。帝兼用之，曰：「文康榮靖。」方士陶仲文卒，特謚「榮康惠肅」。隆慶間，皆追削。(《方伎傳》，)
王世貞曰：「方士之有謚，自世宗始。謚而四字，淫矣。方士得之，則益淫也。」
隆慶二年，副使王世貞奏：「文皇帝北伐時，同安侯霍親等，罵賊力戰以死，宜優加贈謚。徵士吳與弼、檢討陳獻章、副使李夢陽、何景明，此數臣皆宜加謚，以彰潛德。」不納。
給事中辛自論奪尚書顧可學、徐可成及侍郎朱隆禧、郭文英贈謚。以可成由黃冠，文英由工匠，可學、隆禧俱以方藥進也。(已上《春明夢余錄》，)
萬曆元年，題准：大臣應得謚者，禮部仍廣加諮詢，稽核名實。間有應謚而未經題請，及曾題請而未蒙賜謚者，不論遠近，許各該撫按及科道官從公舉奏，禮部酌議，題覆補給。若不系公舉，子孫自陳乞補謚者，不准。
十二年，題准：凡遇文武大臣應得謚號者，果系公論允服，毫無瑕疵，具請上裁。如行業平常，官品雖崇，不得概與。
二十六年十月，禮部覆按臣喬璧星本議謚。上曰：「卿等虛心詳議，應謚者准與補謚。若已謚者，果與眾議不協，方許改正追奪。毋得苛求，以傷朝廷錫予之仁。」(已上王圻《通考》，)
三十一年，禮部侍郎郭正域請嚴謚典。議奪者四人：許論、黃光升、呂本、范謙；應奪而改者一人：陳贊；補者七人：伍文定、吳悌、魯穆、楊繼宗、鄒智、楊源、陳有年。閣臣沈一貫、朱賡力庇呂本，不從其議。未幾御史張邦俊請以呂楠從祀孔廟，而論應補謚者雍泰、魏學曾等十四人。部議久之，共匯題先後七十四人，留中不發。天啟元年，始降旨俞允，又增績請者十人，而邦俊原請九人不與，正域所請伍文定等亦至是始定，凡八十四人。(《禮志》，)
儀制郎中於孔兼疏論吳時來晚節不終，不當謚「忠恪」。因請謚楊爵、陳瓚、孟秋。乃奪時來謚，而謚爵「忠介」。(《於孔兼傳》，)
天啟三年，禮部尚書林堯俞言：「謚典五年一舉。自萬歷四十五年至今，蒙恤而未謚者，九卿臺省會議，與臣部酌議。」帝可之。然是時遲速無定。六年，禮科給事中彭汝楠言：「耳目近，則睹記真。宜勿逾五年之限。」又謂：』三品以上爲當予謚。而建文諸臣之忠義，陶安等之參帷幄，葉琛等之殉行間，皆宜補謚。」事下禮部。以建文諸臣未易輕擬，不果行。(《禮志》，)溫體仁之卒也，特謚「文忠」。而文震孟、羅喻義、姚希孟、呂維祺皆不獲謚。福王時，禮部尚書顧錫疇言：「體仁得君行政，最專且久；其負先帝罪大且深。乞將『文忠』之謚或削或改，而補震孟諸臣。庶天下有所勸懲。」報可。遂補謚諸人，削體仁謚。(《顧錫疇傳》，)
福王時，從工科給事中李清言，追謚開國功臣李善長等十四人，正德諫臣蔣欽等十四人，天啟慘死諸臣左光斗等九人。而建文之弟允通、允堅、允熙，子文奎，亦皆因清疏追補。(《禮志》，)
沈德符曰：「改謚凡八人：王謚『文節』，後改『忠文』；李時勉謚『文毅』，後亦改『忠文』；張玉謚『忠顯』，改『忠武』；孫忠謚『康靖』，改『恭憲』；朱永謚『武襄』，以同父號，改『武毅』；曹鼐謚『文襄』，改『文忠』；石珤謚『文隱』，改『文介』；張治亦謚『文隱』，改『文毅』。」
王圻曰：「國初恩典，有非翰林而謚『文』者，若：劉文成基、馬文簡京、姚文敏夔、唐文襄龍、葉文莊盛、魏文靖驥、儲文懿瓘、鄭文安賜、儀文簡智、楊文恪廉、邵文莊寶、李文通奎、何文肅喬新、何文簡孟春、黃文毅孔昭、蕭文昭維楨、吳文恪訥、王文成守仁，是也。有官翰林而謚不以『文』者，如：王毅愍文、陳莊靖文、袁榮襄宗皋、劉忠愍球、楊莊敏鼎、盛榮簡端明、朱恭靖希周，是也。成、宏以後，則翰林專謚『文』，而他途不與。」(按邵寶、何孟春、王守仁、盛端明、朱希周、楊廉皆嘉靖間謚。「成、宏」應改「正、嘉」，)張志淳曰：「高皇帝跡行定謚，至不容私諸子而謚以『荒』以『愍』。文皇帝表章性理，以《謚法》系諸治道，且歷載宋儒之論。以今考之，古之用謚，美惡並也。今專美而無惡，豈人皆善，而惡謚無所於加？抑亦惡不復謚，而謚者專以掠美也？」
