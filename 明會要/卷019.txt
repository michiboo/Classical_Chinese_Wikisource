邱濬曰：「古人大宗無子，則以族人之子繼之，而不及小宗。《大明令》及《律》雖許同宗立嗣，然皆謂其人生前自立，而無死後追立之文。聖祖之意，蓋以興滅繼絕，必前代帝王功臣賢人之後，不可不使血食也。先王制禮，不下庶人。今庶人之家，若生前將昭穆相應之人，自幼鞠育者，從其自便。既死之後，告爭承繼者，無非利其財產而已。若死者係軍匠籍，雖脅之使繼，彼肯從哉？今宜敕禮官定製，若前代名人之後，或在今曾有大名顯宦者，以宗法爲主，先求繼禰小宗，次繼祖之宗，次繼曾祖之宗，次繼高祖之宗。四宗俱無人，然後及疎遠及同姓之人。若其人生前或養同宗之子，世系雖遠，而昭穆不失序，不必更求。其有鞠育之恩，氣雖不純，而心已孚故也。又凡爲人後，承父之命，方許出繼。已孤之子，不許。所以然者，『爲人後者爲之子』，既爲之子，則稱其所生爲伯叔。不承父命，而輒稱己父母爲伯叔，可乎？是貪利而忘親也。如此，則傳序既明，而爭訟亦息矣。」
田汝成《立後論》曰：「古稱爲父後者，非謂諸子皆可以爲父後也，必適子乃足以當之。適子者，大宗小宗之統也。身爲小宗之適，則五服之親，皆其所統。故適子不得後大宗，以支子可也。而漢初之詔：『賜民爲父後者爵一級，』蓋適子之謂也。古稱立後者，非謂昆弟無子，人人爲之立後也。惟大宗乃舉之。禮曰：『大宗不可絕，』故族人以支子後大宗。非大宗而立後者，蓋義舉也；於禮未之有聞也。古稱爲大宗後者，非必親昆弟之子也；有以從昆弟之子後從世父者矣，有以諸孫後祖者矣，有以諸曾孫後曾祖者矣，有以諸元孫後高祖者矣。故《禮》曰：『爲人後者斬衰三年。』不名所後爲父者，以所後不定，難以豫著其名也。後世宗法不明；而適子庶子皆稱父後。立後之義不明；而同居、異居昆弟之無子者，皆爲立後。稱謂之義不明；而爲人後者，伯父叔父皆易爲父。而以孫後祖，以無服之孫後遠祖者，禮既不行，名亦不著。非先王之本旨矣。」(已上《通典》。 )
洪武元年九月，優給陣亡將士之家。(《大政記》。 )
三年十一月己亥，設壇親祭戰沒將士。
七年八月辛丑，詔：「軍士陣沒，父母妻子不能自存者，官爲存養。」
十九年六月甲辰，詔：「將校陣亡，其子世襲加一秩。」十月，命：「官軍已亡，子女幼或父母老，皆給全俸。著爲令。」
建文三年十一月乙巳，燕王自爲文，祭南北陣亡將士。(已上《本紀》。 )
永樂七年二月己丑，遣官祭靈壁等處陣亡將士。(《大政記》。 )
七年九月甲戌，贈北征死事：李遠莒國公，王聰漳國公。
宣德三年五月辛未，贈交阯死事諸臣。
正統十四年八月己巳，䘏陣亡將士。九月甲午，祭宣府、土木陣亡將士，瘞遺骸。十二月戊辰，祭陣亡官軍於西直門外。
景泰元年三月辛亥，錄土木死事諸臣後。
成化二十年正月，䘏大同陣亡士卒。(已上《本紀》。 )
弘治十四年，秦紘總制三邊軍務，馳至固原，按行敗所；躬祭陣亡將士，掩其骼；奏錄死事指揮朱鼎等五人；恤軍士戰沒者家。(《秦紘傳》。 )
嘉靖四十二年一月，祭陣亡士卒。(《大政記》。 )
天啟三年二月乙酉，贈䘏死難博士孟承光及母孔氏、子宏略。
崇禎十五年六月，築壇，親祭死事文武大臣。(已上《本紀》。 )
明諡法：凡皇帝十七字，皇后十三字，皇妃、東宮、東宮妃二字，親王一字，郡王二字，文武大臣二字。若品官未高而侍從有勞，或死勤事，特恩賜諡者，不拘常例。(王圻《通考》。 )
定例：三品得諡，詞臣諡「文」。然亦有得諡不止三品，諡「文」不專詞臣者。或以勳勞，或以節義，或以望實。破格襃崇，用示激勸。其冒濫者，亦間有之。(《禮志》。 )
文正：閣臣李東陽、謝遷，戶部尚書倪元璐，(福王諡。 )諭德劉理順。(福王諡。 )
文貞：閣臣楊士奇、徐階、錢象坤、范景文，(福王諡。 )諭德繆昌期。(福王諡。 )
文成：誠意伯劉基，新建伯王守仁。
文忠：閣臣曹鼐、(初諡「文襄」。 )楊廷和、張孚敬、張居正、葉向高、孫承宗、賀逢聖、(皆福王諡。 )陳子壯、吳貞毓，(皆永明王諡。 )庶子馬世奇，(福王諡。 )兵部尚書堵允錫。(永明王諡。 )
文端：閣臣陳以勤、高儀、王家屏、沈鯉、方從哲、劉一燝，何如寵，(福王諡。 )吏部尚書王直、吳一鵬，禮部尚書周經、吳山，修撰、焦竑。(福王諡。 )
文定：閣臣楊溥、蔣冕、李春芳、于慎行、申時行、沈㴶、徐光啟，禮部尚書吳寬、王瓚、王道、陸樹聲，兵部尚書張邦奇，祭酒陳敬宗，都御史何瑭，吏部侍郎盛以宏。
文簡：閣臣黃淮、毛紀、許瓚、呂調陽、郭朴，禮部尚書李遜學、劉春、毛澄、孫承恩、張璧、翁正春、黃鳳翔，兵部尚書湛若水、董𤣱，吏部侍郎許思溫，禮部侍郎儀智、馬汝驥、周炳謨、劉曰寧，工部侍郎何孟春，北行部侍郎馬京，祭酒陶望齡，侍講學士穆孔暉。
文懿：閣臣呂原、翟鑾、朱賡、趙志皋，工部尚書劉宣，禮部尚書章懋，吏部侍郎楊啟元、楊守陳、儲、諸大受，贈禮部尚書翟景淳。
文肅：閣臣劉忠、趙貞吉、朱國禎、王錫爵、文震孟、(福王諡。 )呂大器，(永明王諡。 )吏部尚書王亻與，禮部尚書吳儼、王圖，刑部尚書何喬新，吏部侍郎羅圮，禮部侍郎錢習禮、謝鐸、劉瑞，贊善徐善述，與化知府岳正。
文毅：閣臣商輅、張治、(初諡「文隱」。 )張四維、何宗彥，吏部尚書倪岳，禮部尚書傅圭，修撰羅倫，工部侍郎黃孔昭，禮部侍郎郭正域，吏部侍郎趙用賢，兵部侍郎金聲。(唐王諡。 )
文憲：閣臣彭時、費宏、陳於陛，學士宋濂，贈光祿少卿楊慎。
文莊：閣臣邱濬、馬自強、張位、殷士儋，(初諡「文通」。 )吏部尚書羅欽順，戶部尚書王鴻儒，禮部尚書邵寶，歐陽德、汪俊，工部尚書王一夔，吏部侍郎葉盛、劉元震，型部侍郎吳悌，祭酒鄒守益，陳仁錫，(福王諡。 )蔡清。
文敬：處士胡居仁。文裕：禮部尚書白鉞，少詹事陸深、黃佐，吏部侍郎張元禎。
文節：閣臣廷機、李標，吏部侍郎莊，贈禮部侍郎劉應秋，修撰舒芬，沈懋學，(福王諡。 )諭德周鳳翔；(福王諡。 )編修胡守恆。文義：閣臣高。
文靖：閣臣金幼孜、嚴訥、徐溥、劉健、賈詠，吏部尚書魏驥，贊善王汝玉。
文穆：閣臣胡廣、劉吉、成基命、許國、林釺，禮部尚書傅瀚。
文昭：兵部尚書蕭維楨，禮部尚書江瀾。
文恪：閣臣朱善、王鏊、朱國祚、鄭以偉、蔡國用、吳道南，吏部尚書耿裕，禮部尚書林廉、溫仁和、楊廉、孫升、余繼登，贈禮部尚書唐文獻楊道賓，副都御史吳訥，吏部侍郎丁士美、周子義，祭酒宋訥、魯鐸。
文恭：閣臣孫如游、沈一貫，禮部尚書萬士和，工部侍郎程文德，少詹事劉釒，贊善羅洪先，修撰張元忭，檢討陳獻章。
文襄：閣臣席書、桂萼、楊一清、方獻夫、高拱，吏部尚書唐龍，工部尚書周忱。
文清：禮部侍郎恭。
文修：吏部侍郎林俊。
文康：閣臣萬安、梁儲、李時、顧鼎臣，兵部尚書苗衷。
文潔：吏部侍郎鄧以瓚。
文敏：閣臣楊榮、余有丁、李國普，吏部尚書姚夔，戶部尚書李廷相，禮部尚書霍韜、董其昌、馮琦，吏部侍郎徐縉，禮部侍郎崔銑，少詹事鄒濟。
文達：閣臣李賢。
文通：禮部尚書王一寧、費采，吏部尚書錢溥，大理寺少卿李奎。
文介：閣臣石缶，(實諡「文隱」。 )禮部尚書孫慎行，禮部侍郎公鼐，學士劉儼。
文安：閣臣李本、劉定之，禮部尚書王英、周洪謨、李傑、鄭賜，兵部尚書林瀚、劉龍。
文烈：閣臣何騰蛟，(永明王諡。 )檢討汪偉。(福王諡。 )
文和：閣臣劉、尹直。
文僖：閣臣張益、靳貴，吏部尚書黃，禮部尚書林廷機、黎淳、張升、顧清、倪謙，工部尚書董越，吏部侍郎孫大臨，禮部侍郎陳升。
文榮：閣臣袁煒。
文愍：閣臣夏言，吏部尚書李默。
文思：閣臣彭華。
武寧：中山王徐達。
武毅：夏國公顧成，沂國公金朝興，營山伯高成，永順伯薛綬，大同伯陶瑾，漳國公王聰，保國公朱永。
武敏：淶國公孫鏜，靖安伯和勇，總兵安國。
武惠：忠誠伯陸炳。
武襄：安遠侯蔡遷，安邊伯沐昂，豐城侯李，平陰伯朱崇，潁國公楊洪，興安侯徐亨，撫寧伯朱謙，咸寧侯仇鉞，右都督王效，都督同知劉文，安遠侯柳，平江伯陳圭，左都督周尚文。
武順：寧河王鄧愈。
武肅：滎陽伯潘毅，汝陰侯高顯，安遠侯柳溥。
武靖：岐陽王李文忠，濬國公陳懋，平江伯陳王謨。
武信：芮國公楊璟。
武康：蘄國公康茂才。(《洲諡法考》作「武義」。 )
武莊：巢國公華高，越國公胡大海。
武壯：景成伯馬榮，左都督梁震，泗國公耿再成。
武桓：梁國公趙德勝。
武愍：鄖國公廖永安，平陰王朱勇。
武烈：東平王朱能。
武勇：涇國公蔣貴，伏羌侯毛忠。
武僖：阜城伯王貴，沔國公陳友，都督周玉，黔國公沐琮。
忠文：學士王，(初諡「文節」。 )祭酒李時勉，(初諡「文毅」。 )都御史李邦華。(福王諡。 )
忠武：開平王常遇春，廣寧伯劉榮，河間王張玉，(初諡「忠顯」。 )鄞國公薛祿，定襄伯郭登，惠安伯張慶臻，總兵周遇吉。(二人福王諡。 )
忠定：燕府長史朱復，吏部尚書蹇義，戶部尚書韓文。
忠烈：定興王張輔，虢國公俞通海，蔡國公徐忠，寧遠伯李如松，兵部尚書盧象升，(福王諡。 )副都御史孫燧，兵備副使郭應響、張允登、給事中楊漣，御史張銓、王章，(福王諡。 )長沙推官蔡道憲。
忠簡：戶部尚書王佐，刑部侍郎張，太常少卿魏良弼。
忠肅：吏部尚書王翱，兵部尚書鄺野、于謙。(初諡「肅愍」。 )
忠毅：蔡國公張德勝，潞國公張武，漳國公鄭亨，平卿伯陳懷，霍山侯王簡，萊陽侯周長，靖遠伯王驥，懷遠伯武興，威遠伯方政，都督山雲，吏部尚書趙南星，僉都御史左光斗，大僕少卿周朝瑞，(福王諡。 )御史周宗建、李應升、劉熙祚，山西巡撫衛景瑗，(福王諡。 )主事成德。(福王諡。 )
忠敬：定遠王沐晟。
忠敬：豐國公李賢，都御史高攀龍，光祿卿馬理。
忠節：兵部尚書呂維祺；(福王諡。 )刑部尚書吳雲，太僕寺卿楊最，副使許逵，太常少卿鹿善繼、吳麟徵，(福王諡。 )給事中魏大中，都給事中吳甘來，(福王諡。 )廣寧參政高邦佐，員外郎金鉉、許直。(皆福王諡。 )
忠貞：中山王徐輝祖，刑部侍郎孟兆祥，(福王諡。 )工部主事萬景。(福王諡。 )
忠靖：武進伯朱榮，戶部尚書夏原吉。
忠襄：樂浪公濮英，靖國公陳圭，南和侯方瑛，贈湯陰伯郭資，兵部尚書金忠、儀銘、伍文定，山西巡撫蔡懋德，副使毛吉。
忠敏：興濟伯楊善，榆次伯張濂，江南巡撫祁彪佳。(唐王諡。 )忠安：禮部尚書胡氵熒。
忠僖：文安伯張︼，嶧國公劉安，左都督朱希孝。
忠穆：沂國公袁溶。
忠介：都御史海瑞、鄒元標，副都御史施邦曜，(福王諡。 )庶吉士鄒智，吏部員外郎周順昌。
忠威：保昌伯程寬。
忠端：戶部侍郎王家彥，(福王諡。 )御史黃尊素。(福王諡。 )
忠瑞：鄆國公宋瑛。
忠社：安國公曹良臣，寧國公王真，莒國公李遠，興國公郭亮，濱國公薛貴，涼國公吳瑾，新樂候劉文炳，(福王諡。 )恭順伯吳允誠，清源伯冀傑，陝西總督傅宗龍，宣府巡撫朱之馮，陝西按察使黃糹，都督同知郭都，副總兵趙傾蔡、張糹，參將宗龍。
忠宣：戶部尚書黃福，兵部尚書劉大夏。
忠裕：大理丞黃鞏。忠果：左都督劉文耀。(福王諡。 )
忠勇：國公吳忠，滕國公孟善，東海侯陳文，富春侯孫世，成武伯陳亨，左都督殷尚質，總兵林椿、黑春。
忠愍：蘄國公康鐸，定國公徐增壽，燕山侯孫興祖，定安郡伯程國勝，大同巡撫張文錦，遼陽副使何廷魁，江西副使汪一中，都督王治道，都指揮李彬，總兵李淶，副總兵李梅，參將張世忠，給事中陳邦彥，(永明王諡。 )贈光祿少卿沈鏈，御史袁化中，廣東布政使陳選，侍講劉球，兵部員外郎楊繼盛。
忠剛：征西前將軍張達。
忠惠：蘇松巡撫周起元。
忠愨：武進伯朱冕。
忠懷：五官監侯楊源。
忠清：大理卿凌義渠。(福王諡。 )
懿簡：兵部尚書張鵬。
昭靖：黔寧王沐英。
毅愍：閣臣王文，副都御史馬炳龍。
毅思：御史劉台。
毅敏：固原伯劉玉，戶部侍郎張養蒙。
毅勇：都督僉事李桂。
敏肅：刑部尚書李世達，工部侍郎陳壽。
敏毅：梁國公蔣琬。敏靖：黔國公沐紹勳。
恭簡：吏部尚書尹，戶部尚書耿定向，兵部尚書韓邦奇、李鉞、屠楷，刑部尚書高友璣，工部尚書王鈁，都御史朱英、戴珊、王樵，吏部侍郎歐陽鐸，兵部侍郎許孚遠，太常寺卿魏校。
恭襄：彰武伯楊炳，平江伯陳，吏部尚書王瓊，兵部尚書馬昂、張瓚、江東、許論、石茂華、趙炳然，工部侍郎劉炳。
恭和：宣國公周壽。
恭僖：鄖國公張信，成國公朱輔，黔國公沐朝輔，禮部尚書許紳，興府長史張景明。
恭肅：容國公趙輔，吏部書張淵、周用、胡松、熊浹，戶部尚書王遴，兵部尚書嚴清，刑部侍郎林鶚、曾鈞。
恭惠：戶部尚書汪宗伊，工部尚書張拯，副都御史范鏞，僉都御史楊信民。
恭穆：贈工部尚書余懋學。
恭獻：隴西王李貞。
恭懿：吏部尚書張瀚，吏部侍郎李棠。
恭毅：刑部尚書王，左都御史溫純，禮部侍郎章綸，永豐知縣鄧。
恭敏：景國公李讓，襄成伯李全禮，戶部尚書馬森、李汝華，兵部尚書白圭，工部尚書李燧，刑部侍郎廖莊。恭順：兵部侍郎盧淵。恭愍：寧國公陳瀛，御史鍾同，陳良謨。(福王諡。 )
恭介：吏部尚書陳有年、孫丕揚，戶部尚書畢鏘，兵部尚書陶Ａ７、李遷，刑部侍郎朱鴻謨，工部侍郎王汝訓。
恭定：戶部尚書年富，工部尚書馮從吾，都御史潘恩，副都御史郭惟賢。
恭憲：安國公孫忠。(初諡「靖康」 )。
恭節：湖廣僉事馮應京，太常少卿周怡，御史陳純德，(福王諡。 )巴縣知縣段高選。
恭靖：寧陽王張懋，定襄王朱希忠，榮國公姚廣孝，彭城伯張麒，吏部尚書朱希周、蔡國珍，戶部尚書李敏，工部尚書洪遠、蔣瑤，都御史王璟，副都御史賈銓，大醫院判蔣用文。
恭端：吏部尚書曾同亨。
恭質：刑部尚書王用汲。
