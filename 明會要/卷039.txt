卷三十九職官十一
◎鴻臚寺(元侍儀司，隸禮部 )
吳元年，置侍儀司。洪武四年，定侍儀使、引進使。九年，改為殿廷儀禮司，役使、副、承奉、鳴贊、序班。十三年，改使為司正，分左右司副各一人，革承奉，增設司儀四人。二十二年，增設左右司丞四人。三十年正月已卯，改為鴻臚寺。以儀禮司正房顯為卿，正四品；給事中仲牧、劉繼宗為少卿，從五品；翰林院典籍馬定為司丞，從六品。又設外夷通事隸焉。建文中，以行人隸鴻臚寺。成祖復舊制。(《職官志》《夢余錄》。 )
洪武六年九月丙午，諭自今凡新任官及諸武臣於禮儀有不嫻習者，令侍儀司官日於午門外演習之。(《大訓記》。 )
永樂元年，引禮舍人楊善改鴻臚寺序班。善偉風儀，音吐洪亮，工進止。每朝謁引見奏時，上目屬之。累進右寺丞。仁宗即位，擢本寺卿。正統中，擢禮部侍郎，進右都御史，仍視鴻臚如故。(《楊善傳》。 )
仁宗初，諭鴻臚寺卿楊善等曰：「朕初即位，凡吏治賢否，民情休戚，皆欲聞之。而四方遠者，無由盡達。自今方岳大臣來朝，即皆引見，朕親問之。庶幾可悉下情。」
洪熙元年，諭鴻驢寺曰：「故事：視朝後，諸司有急切機務不得面陳者，許具題本於宮門投進。今訴私事、モ私恩者，亦進題本，壞法亂政，弊莫甚焉。今後惟警急機務許進題本，其餘並令公朝陳奏。違者論罪。」(已上《大訓記》。 )
隆慶元年，議准鴻臚寺別途出身者，官至左少卿而止；三、六、九年考滿，止許加俸，不許升卿。
萬曆六年，令鴻臚寺卿缺，仍於本寺少卿年久練熟者推補，不必另選。(已上《會典》。 ) 
◎尚寶司(元典瑞院。 )
太祖初，設符璽郎，吳元年十二月，改尚寶司，卿正五品，少卿從五品。尚寶司列署右掖之內。初以侍從儒臣勛衛領之，如耿散騎舍人，黃觀以侍中，楊榮以庶子為卿。非有才能不得調。勤衛子弟奉旨乃得補丞。其後多以恩蔭寄祿，無常員。(《職官志》、王圻《通考》。 )
明之各寶，皆內宮尚寶監女官掌之。遇用寶，則尚實司以揭帖赴尚寶監，請旨，然後赴內司領取。歲用寶三萬餘顆。歲終，尚實司奏進數目。
百官入朝，佩牙牌，鐫官職於牌上。拜官則於尚寶領出，出京及遷轉則繳還。(已上《夢余錄》。 )
永樂十一年，征衛拉特，太孫侍行。帝命楊榮以閒陳說經史，兼領尚寶事。(《楊榮傳》。 )
嘉靖二十二年，嚴嵩欲以子世蕃為尚實司丞。文選郎鄭曉曰：「治中遷知府，例也。遷尚寶，無故事。」嵩怒，貶曉和州同知。世蕃尋遷倚寶司少卿。(《鄭曉傳》。 )
中書舍人(元中書省有直省舍隸客省使。 )
明初，設立相國、平章、左右丞、參政，即古宰相之職，故置左右司郎中、都事等官為之屬。至洪武十三年，革丞相，余官皆革。後設殿閣大學士，備顧問，並不預政，故不置屬。景、順以後，摟務繁重，而內閣制誥兩中書合人以書辦供事朝夕，郎古之宰相屬也。選用或由進士，或由舉人、監生。儒士以纂修效勞者亦得入。殆稱清華之秩矣。(王圻《通考》。 )
洪武七年，設直省舍人，隸中書省。九年，為中書舍人，正七品。(《職官志》。 )以翰林編修朱孟辨、工部照磨盧熊、吏部奏差史靖可為之。三人俱以博學能書稱，故有是命。(《昭代典則》。 )十年，與給事中並隸承敕監。(《職官志》。 )十三年，革中書省，以省中節目寄之舍人，故稱科而無堂官。(王圻《通考》。 )建文改為侍書，入文翰館。成祖復舊制，尋設中書科署於午門外，定設中害舍人二十人。(《職官志》。 )
初置省會人。後革省為科。定中書舍人，每大朝會，則擬四員與翰林史官上殿，東西班對立；凡東宮節令朝賀，定擬二員文華殿導駕侍班；凡會試，一員入場收掌試卷：日給大官酒饌。與翰林、宮坊、尚寶司、六科，同為侍從之臣。其選用：自進士外，舉人與纂修書成被恩典者，乃得之；監生、生儒，惟勛臣暨宮僚講官子孫，承蔭奉特旨者，乃得之。至文華殿門東房，別設中書舍人，專奉旨書寫書籍等項。武英殿門西房，別設中害合人，專奉旨寫篆冊寶圖書等項。內閣誥敕制敕二房中書，不屬中書科。(《春明夢余錄》。 )
永樂初，命選翰林文學之臣入直文淵合，參典橫務，詔冊制誥皆屬之。而謄副繕正皆中書舍人分直更入，事竣輒出。宣德間，始選能書者處於閣之西小房，謂之「西制敕房」。諸學士掌誥敕者居閣之東五楹，具稿付中謇繕進，謂之「東誥敕房」。正統後，學士不能視誥敕，內閣悉委於中書、序班、譯字等官，於是內閣又有「東誥敕厲」。(《職官志》，《瑣綴錄》。 )
十三年，高中進士，選庶吉士，授中書舍人。(《高傳》。 )
成化四年十二月，中書舍人黃呈等奏稱：「中書舍人紀錄綸命，書寫誥敕，在朝廷為近侍之臣。永樂、宣德間皆以進士舉人為之，升擢亦異。比年來，有由勛舊錄用者，有由技術乞恩者。猥以白丁冒居清秩，名器之濫，莫此為甚。請自今除中書舍人，一如永樂、宣德間例，」下吏部覆奏。從之。仍定其升進之格，進士、舉人出身者升員外郎、主事，其他升光祿寺署正。著為令。(《昭代典則》。 )
七年，中書舍人呂{常心}疏乞鄉試。所司執故事，不許。憲宗特許之。合人得赴試自{常心}始。(《呂原傳》。 )中書衙門在內府。後事權歸內閣，而成化間李應禎以鄉舉選入文華殿者，尚與給事中爭班次。楊一清集中每稱，「予在西掖典外製時，輿某翰林同官，」云云。其後為一品大臣蔭敘之官，始漸輕矣。(《野獲統》。 )
李應禎為中書舍人，直文華殿。有旨命寫《佛經》，辭曰：「臣聞『為天下國家有九經』不聞有《佛經》也。」忤旨，廷撲之，因罷殿直。(《實錄》。 )
正德元年十二月，以中書李憲改選給事中。憲，劉瑾鄉人，謂：「中書由進士出身者，當與博士、行人一體選科道。」遂有是命。(《明通紀》。 )
嘉靖九年，定官恩生授中書舍人，九年考瀟無過，止升職銜，照舊辦事。二十年，選各部主事、大理寺評事，帶原銜，直誥敕制敕兩房。
四十四年，兩房員缺，令吏部考選舉人為中書舍人。員無正貳，印用年深者掌之。(已上《會典》。 )
張璁言：「成化以前，誥敕之體，猶為近古。近來藻情飾偽，致褻體制，宜加釐正。」(《春明夢余錄》。 )隆慶元年，令兩房辦事官不得升列九卿。(《會典》。 )
萬曆元年，定兩殿中書九年考滿，官升至正五品止。如再有年勞，止得加升服俸。(《春明夢余錄》。 )
大約舍人有兩途：由進士部選者，得選科道部屬。其直兩殿兩房舍人，不必由部選，自甲科、監生、生儒、布衣能書者俱可為之。不由科甲者，初授序班，及試中書台人，不得遷科道部屬。後雖加銜九列，仍帶銜辦事。(《職官志》。 )
中書周令嘗言，成化年間，中書與閣下如同僚然，投刺俱平交，蓋本一堂共處。今之西房，即文淵閣也。閣臣居中，中書居東西兩房，各辦其事。已，撤內庫十間，以西五間居閣下，謂之文淵閣，以東五間藏書籍，而東房中書亦遷居之。故今以閣下稱中堂，而東西非房矣，猶稱兩房者，沿舊名也。(《世廟識余錄》。 )
◎行人司
洪武十三年，置行人司，設行人正九品，左右行人從九品。尋改行人為司正，左右行人為左右司副，更設行人三百四十五人。(《職官志》。 )十九年二月，置行人司官。(《昭代典則》。 )
二十二年六月辛卯，令孝廉、茂才年四十以下者，於行人司差遣試用。(《大政記》。 )
二十七年正月戊申，定行人司官秩職任。先是所任行人多孝廉人材，奉使率不稱旨。至是定設行人司官四十員，以進士為之。凡頒行詔赦、奉使外夷、諭勞、賞賜、祭祀、徵聘賢才、賑濟、軍旅等事則遺之。余非奉旨，諸司不得擅差。行人之職始重。(《昭代典則》。 )
行人於捧節奉使外，每歲朝審則持節傳旨抉司，遺戍囚徒，送五府填精微冊，批繳內府。建文中，革行人司，而以行人隸鴻臚寺。成祖復舊。(《職官志》。 )
正統七年，行人司行人尚褫言：「旗校緝事，不可盡信。間有用心邪枉者，或為他人報仇，或以私怨誣陷平人，緝事未能盡實。請自今旗校緝事，務見實證，然後坐罪。如或不實，所緝者量重以其半坐之。庶不至乘隙報怨，濫及無辜。」從之。(《續通典》。 )
十一年八月，行人尚褫言：「古者『刑不上大夫』。今文武大臣偶因微眚，遽陷囹圄，事或涉虛，旋即復職。今日衣冠之大臣，即昨日受辱之囚系，面僚友而統屬官，豈能無愧？請自今，有犯者召至午門，大臣會問。事實，則疏其輕重請旨裁決，不實，即奏還其職。」帝頗然之，惑於王振，不能改也。(《實錄》。 )
景泰三年二月乙丑朔，停差陝西禁茶行人。(《大政記》。 )
張寧疏：「國家設行人，以通使命往來。自洪武二十七年以前，止以承差任使。後欲其通達國體，不辱君命，始專以進士除授。定製以來，一應合差事件，俱屬行人。間有別項官員，無非一時特旨，或因行人不敷故也。因襲既久，竟以為常。今各衙門官一切指此要求，苞苴公行，弊端百出。易於取覓者，歸之請託；難於辦給者，委之行人。致使為是官者，一籌莫展。乞申明舊制，遇有事務，先盡行人，方許差遺。別項官員？其奉特旨者，仍前不拘此例。如有請託等項，事發一體治罪。」(《春明夢余錄》。 )
成化十一年八月，取巡茶御史還京，仍差行人二員。(《大政記》。 )十二年五月，停四川禁茶行人，以按察司官領之。(同上。 )
嘉靖九年，行人楊爵使王府還，上言：「臣奉使湖廣，睹觀民菜色挈筐，操刀割道殍食之。假令周公製作，盡復於今，何補老羸餞寨之眾？。」奏入，被俞旨。(《楊爵傳》。 )
◎欽天監(元太史院。 )
乙巳七月壬午，置太史監，以劉基為太史令。吳元年十月丙午，改監為院，仍以劉基為院使。洪武元年十月甲午，徵元太史張佑、張沂等十四人。改太史院為司天監。二年二月，徵元回回司天台官鄭阿里等十一人議歷，兼設回回司天監。三年六月甲子，改為欽天監。設令一人，丞一人。二十二年，改令為監正，正五品；丞為監副，正六品。三十一年四月丁丑朔，罷回回欽天監，以其曆法隸本監。(《職官志》，《大政記》。 )
洪武六年，令本監人員不許遷動。子孫止習學天文歷算，不許習他業。(王圻《通考》。 )
永樂元年，諭吏部：「凡欽天監正、佐官，歲滿不考核，著為合。」上以欽天監職占候，非常調官，故有是命。(《大政記》。 )
天順四年閏十一月丁巳，以月食失占，下禮部侍郎掌欽天監事湯序於獄。上謂李賢曰：「月食人所共知。欽天監失於推算，以致救護不行。」因言：「序掌監事，遇有災異多隱蔽不言。天文吉凶，必詳言以進，朝廷正欲知災異，以見上天垂戒，庶知修省。今序如此，豈為臣盡忠之道？」尋貶序秩。(《昭代典則》。 )
正德元年，五官監侯楊源言：「自八月初，大角及心宿中星動搖不止。大角，天王之坐；心宿中星，天王正位也。俱宜安靜，今仍動搖。其占曰：『人主不安，國有憂。』意者陛下輕舉逸游，以致然也。又北斗第二、第三、第四星明不如常。第二曰天璇，后妃之象。后妃不得其寵則不明，廣營宮室妄鑿山林則不明。第三曰天機，不愛百姓雜興征徭則不明。第四曰天權，號令不當則不明。伏願陛下祗畏天戒，安居深宮，絕嬉戲，禁游畋，罷騎射，停工作，申嚴號令，毋輕出入，抑遠寵幸，裁節賜予，親元老大臣，日事講習，克修厥德，以弭災變。」報聞
二年，源上言：「自正德二年來，占得火星入太微垣帝座前，或東或西，往來不一。乞收攬致柄，思患豫防。」蓋專指劉瑾也。瑾大怒，召而叱之，曰：「若何官？亦學為忠臣。」源厲聲曰：「官大小異，忠一也。」(已上《楊傳》。 )
◎太醫院甲辰四月，置醫學提舉司。丙午六月壬子朔，改為太醫監。
吳元年九月辛卯，改監為院。設院使、院判、典簿。(《大政記》。 )洪武三年，置惠民藥局。六年，置御藥局於內府，始設御醫。(《職官志》。 )十四年八月癸未，定設太醫院令一人，丞一人。二十二年二月癸巳，復改令為院使，正五品；丞為院制，正六品。(《昭代典則》。 )
凡醫家子弟，舊例，選入本院教習醫術。弘治五年，奏復行之，舉堪任教師者二人教習。
凡本院院使、判、御醫，日於內府御藥房分兩班輪直供事。凡醫士俱以父祖世業代補，或令在外訪保醫官醫士以充。其精通醫術者，本院奏進御藥房供事。(已上王圻《通考》。 )
弘治中，吳傑以善醫徵至京師，試禮部高等。故事：高等入御藥房，次入太醫院，下者遣還。傑言於尚書曰：「諸醫被徵，待次都下十餘裁，一旦遣遠，誠流落可憫。傑願辭御藥房，與諸人同入院。」尚書義而許之。
嘉靖初，許紳供事御藥房，累遷太醫院使，歷加工部尚書，領院事。二十年，宮婢楊金英謀逆，以帛縊帝，氣已絕。紳急調峻藥下之，辰時下藥，未時忽作聲，去紫血數升，遂能言，又數劑而愈。帝德紳，加太子太保禮部尚書，及卒，賜諡「恭僖」，明賜醫者官，最顯止紳一人。(已上《方伎傳》。 )
十五年，改御藥房為聖濟殿。又設御藥庫，詔御醫輸直供事。(《職官志》。 )
二十一年五月，以夏疫，舍太醫院及順天府惠民藥局，措置藥物，散給居民。(《實錄》。 )○上林苑監(元上林署。 )
洪武二十五年十月癸亥，議開上林苑，度地城南。比圖上，太祖謂：「有妨民業。」遼止。永樂五年三月，始置上林苑監，設良牧、蕃育、嘉蔬、林衡、川街、冰鑒及典察左右前後十屬署。洪熙元年，並為蕃育、嘉蔬二署。宣德十年，始定良牧、蕃育、林衡、嘉蔬四署。(《職官志》。 )
正德中，增設上林苑監督至九十九人，侵奪公私地無算。世宗即位，命留十八人，如弘治時。巳復傳奉至六十二人。戶部尚書孫交乞汰如初，且盡歸侵奪地。報許。(《孫交傳》。 )
五城兵馬司(元大都路兵馬都指揮司。 )
太祖丙申七月，置兵馬指揮司，設都指揮、副都指揮，知事。尋改設指揮使、副指揮使。各城門設兵馬。洪武十年，改為指揮、副指揮。革知事。二十三年，定為五城兵馬指揮司，正六品。俱增設吏目。建文中，改為兵馬司。改指揮、副指揮為兵馬、副兵馬。永樂元年，復舊。(《職官志》。 )
洪武元年，命在京兵馬指揮司並管市司。每三日一次校勘街市斛斗秤尺，稽考牙儈姓名，時其物價。(同上。 )永樂二年二月，設北京兵馬指揮司。(《大政記》。 )
成化十二年七月，北城兵馬司吏目文會條陳荊襄流民三事，下原傑斟酌處置。(《昭代典則》。 )
嘉靖四十年閏五月庚寅，詔巡視五城御史，每年終，將各城兵馬指揮會本舉劾。(《大政記》。 )
隆慶四年，議准五城兵馬司，以科目出身有司，年壯有志者升除。其遷轉視兩京知縣，聽巡城御史考察。
五年，議准兵馬副指揮吏目，以在外府衛首領，州縣佐貳首領，有才守者升補。
萬曆二年，題准兵馬指揮缺，或以副指揮有資望者升補，或貢例監生考除。副指揮吏目，仍以貢例監生考除。(已上《會典》。 )○順天府(元大都路都總管府。 )
洪武二年三月癸丑，置北平行省。九年六月甲子，改為北平布政司，皆以北平為會府。永樂元年二月戊申朔，改為順天府。十年三月甲寅，升為府尹，設官如應天府。(《職官志》。 )以知府張貫為順天府尹。(《大政記》。 )
景泰間，王賢為順天府尹，嘗以柴炭為民病，言於大司空石璞曰：「京民勞疲極矣，今採運夫役與其、保諸郡等，無乃不可乎？」璞默然，為遞減之。又惜薪中貴縱其下非法陵府屬，叱跪於廷。賢聞，趨至，欲縛其人以聞。主者固謝，乃已。景泰間，再疏乞休。上曰：「年七十，禮當致仕。然京畿亢繁，非爾不治。」英宗復辟之初，顧謂近臣曰：「府尹如賢者，何可得哉？」(《續通典》。 )
京府官在六年京察例，而復與外察。嘉靖間，應天治中龐嵩謂非體，疏請止之。遂為永制。(《龐嵩傳》。 )
嘉靖四十三年，順天府尹劉畿言：「提編之弊，逾於正額。臣閱本府所屬州縣，夏秋兩稅，額折銀不過十萬九千有奇。而額外加編，乃至十一萬二千六百兩有奇。密邇輦轂之下，採辦加派之不常，添借勸設之無已，是以大、宛二縣有全里逃亡無一丁者，有餘二、三戶者。今當編均徭之期，宜令各州縣官，先將境內丁田核其原額而正其欺隱，差役究其因革而裁其亢濫，然後按丁糧之等第，為賦役之重輕。務使差徭平一，不得額外濫編。」疏入，下所司查核以聞。(《通紀》。 )
◎應天府
洪武三年八月戊子，改應天府知府為府尹，秩正三品，賜銀印。升知府藺以權為之。(《大政記》。 )
永樂二年十二月戊寅，上聞中官於應天府私取工匠役之，召府尹向寶等責曰：「爾職牧民，當體國家愛民之意。宦者擅役民，略不之拒，又不以告。以膚百姓作人情，可逃罪乎？今姑宥爾，若復蹈前非，必珠。(《通紀》。 )
宣德九年正月，應天府鄺奏本府與部院各御史禮儀。從之。(《大政記》。 )○僧道錄司(元宣政院 )
洪武元年正月，立善世、元教二院。四年十二月，革。五年十二月，給僧道度牒。六年八月，度僧道九萬六千餘人。十五年四月，置在京僧錄、道錄二司，外曰僧綱、道紀。(《史概》。 )
洪武六年十二月戊戌，上以僧道日多，蠹財耗民，莫此為甚。乃詔天下府州縣止存大觀寺一，僧道並處之。非有戒行通經典者，不得請給度牒。又禁女子年四十以下為尼者。並著為令。(《日知錄之餘》。 )
十一年，建神樂觀於郊祀壇西，設提點、知觀。(《職官志》。 )
十七年閏十月癸亥，禮部尚書趙瑁言：「自設置僧道二司，未及三年，天下僧尼巳二萬九百五十四人。今來者益多，其實假此以避差役。請三年一次出給度牒，且嚴加考試，庶革其弊。」從之。(《日知錄之餘》。 )
二十四年六月丁巳，命禮部清理釋道二教，限僧三年一度給牒。凡僧道，府不得過四十人，州三十人，縣二十人。民年非四十以上，女年非五十以上，不得出家。(《職官志》。 )
二十五年閏十二月，命僧錄司造周知冊頒天下。(《大政記》。 )
二十八年七月，有道士以道書獻。太祖卻之，謂侍臣曰：「彼所言者，非存種固氣之道，即煉丹燒藥之說，朕焉用此？朕所用者，聖賢之道，將躋天下生民於壽域，豈獨一已之長生久視哉？苟一受其獻，迂誕怪妄之士必爭來矣。故斥之，毋為所惑。」(《世法錄》。 )
文彬按：太祖汰黜僧道，禁令頗嚴。其後以僧宗泐等數至禁中，為所惑。而吳印、華克勤之屬，擢至大官，時寄以耳目，由是其徒橫甚。給事中陳汶輝疏諫，不聽。大理寺卿李仕魯力諫，竟ㄏ死階下。逾數歲，始知諸僧所為多不法，下詔清理二教，又卻道士之書。雖見太祖悔悟之速，夫亦汶輝、仕魯之言，有以感動之也。然正德之封佾法王、國師，嘉靖之拜道士尚書等官，安得謂非太祖有以開其漸哉？
十月己未，舍天下僧道赴京考試給牒，不通經典者黜之。(《職官志》。 )
永樂五年正月，直隸浙江諸郡軍民子弟私披剃鬢為僧，赴京請度牒者千八百餘人。上命付兵部編軍籍，發戍遼東、甘肅。(《日知錄之餘》。 )
十六年十月，定僧道常額及限年之禁，榜諭天下。(《大政記》。 )宣德十年，禁僧道私自簪及妄言惑眾者。(《會典》。 )
正統五年，度僧道二萬餘人。未幾重修大興隆寺，延崇國寺僧主之。帝親傳法稱弟子。公侯以下，趨走如行童焉。
景泰二年正月，度天下憎道。先是僧道三年一度，帝特詔停之。至是，太監興安以皇后旨度；僧道五萬餘人。于謙諫，不省。(已上《三編》。 )
弘治中，尚書馬文升奏：「定製：僧道，府不過四十名，州不過三十名，縣不過二十名。今天下一百四十七府，二百七十七州，一千一百四十五縣，共額設增三萬七千九十餘名。成化十二年，度僧一十萬；二十二年，度僧二十萬；以前各年所度僧道不下二十餘萬；共該五十餘萬。以一僧一道一年食米六石計之，共該米二百六十餘萬石，可足京師一年歲用之數。況又不耕不蠶，賦役不加，則食之者眾而為之者少。其軍民壯丁私自披剃而隱於寺觀者，又不知幾何。創修寺觀遍於天下，妄造經典多於儒書，敗化滅倫，蠹財惑眾。自京師達四方，公私之財耗於僧道者過牛。若不嚴禁，將來游食者何有紀極？乞敕禮部通查天下並在京寺觀若干處，僧道若干名，除額度之數外，多若干名。如果關有度牒，難以追奪，明白具奏，不許額外再度僧道。至額數不足之時，方許該有司具給照數起遙關給度牒。敢有故違，再言度僧道者，許科道糾劾孥問。仍通行各撫按等官，督責有司，嚴加查勘。但系新修寺觀，即便拆毀並於古剎大寺觀。其中有原無度牒行道童，即令還俗當差。違者治罪。」(《明臣奏議》。 )
◎宦官
吳元年九月丁亥，置內史監，尋改內使監、御用監。(《職官志》。 )
洪武二年八月己巳，定內侍官制。諭吏部曰：「朕觀《周禮》，暗寺不及百人。後世多至數千，卒為大患。今雖未能復古，亦當為防微之計。此輩所事，不過供灑掃、給使令而已。若求善良，百無一二，用為耳目郎耳目蔽，用為心腹即心腹病。馭之之道，但當使之畏法，不可使之有功。有功則驕態，畏法則檢束，自不為非也。」(《昭代典則》。 )
文彬曰：自來宦官之禁，未有如明太祖之周。再傳而法制盡隳，釀成禍本，以致覆國。論者咸咎成祖階之厲，而不知太祖實未得所以制之之道也。夫宦寺之利一而害百，雖庸暗之主知之。而卒不能使左右無供奉給役之人，則將何道之從？，曰：求所以制之可耳。《周官》內小臣、閽人、寺人、內豎之屬，皆內宰統之，上隸於冢宰。以冢宰相總轄，而又有內宰之禁令，行乎其聞。使君無私昵，下無私干。故歷八百載，未聞有閽寺敢為不義者，宰相制之也。西漢制猶近古，三公總九卿，而少府之官，內臣皆屬焉。佞幸如鄧通，小有不謹，申屠嘉得召而斬之，權在故也。東漠以後，不然矣。自是迄於唐、宋，宦官之弊，無代無之。非無英君誼辟，殷為防閒，而卒陰受其沈毒，而莫之覺，總由於制之不得其道也。明初，內官悉隸禮部，(見《葉釗傳》。 )旋即更制。正德中，主事葉釗疏請易置司禮，仍隸之部，武宗不能從。向使初制不更，若輩有所鈐束，何得暴橫至此？太祖惟慮相權太重，罷中書省，散政六部。鰓鰓然內官是禁，又不求所以閒制之方。一家之中，既奪冢子之柄，欲使狡奴黠婢無乘閒用事，以蠱惑其父母，得乎？雖洪、宣後，閣體稍崇，而權既盛，勢不相攝。甚且有閣臣甘為其腹心鷹犬，而不以為羞者。積重難返，勢使然也。洪惟我朝法度嚴明，以太監隸內務府，默體成周遺制。二百餘年未聞奄寺敢違法紀，真萬世良規也。益嘆明祖之不揣其本，雖三令五申何濟哉！
六年閏十一月，命考究前代糾劾內官之法。禮部議置內正司，設司正、司副各一人，專糾察內官失儀及不法者。
十年五月，有內侍以久侍內廷，言及政事。上即日斥遣歸里，終身不齒。諭諸臣曰：「此輩日在左右，其小忠小信，足以固結君心。及其久也，假竊威權，以干政事，遂至於不可抑。自古以此階亂者多矣。今立法不許寺人干預朝政，決去之所以懲將來也。」旋令內臣不許讀書識字。(已上《明政統宗》。 )
十七年，鑄鐵牌，文曰：「內臣不得干預政事，犯者斬。」置宮門中。又敕諸司，毋得與內官監文移往來。然二十五年，命聶慶童往河洲敕諭茶馬。中官奉使行事，已自此始。(《職官志》。 )
文彬按：《三編》：「洪武八年五月，遣中官趙成使河州市馬。十一年，詔以辰州指揮楊仲名討五開蠻。遣內官吳誠往諭仲名，且觀兵。復遣尚履奉御呂玉詣軍閱勝。」而《明史職官志》於二十五年慶童之行云：「中官奉使自此始。」其實不始於此也。太祖馭內侍甚嚴，而奉使觀兵，早開其隙。是自禁之而自紊之，又何怪後人之變本加厲耶？
建文三年，燕王因兵屢敗，不敢決意南下。無何，有以中官奉使侵暴為言者。帝詔所在有司系治。於是中官密遣人赴燕，具言京師空虛可取狀，約為內應。(《三編》。 )
永樂元年，遣中官侯顯等使外域。(此出使外夷之始。 )
三年六月，遣中官鄭和等率兵二萬七千餘人，遍歷西洋諸國。復遣中官山壽帥師出雲州。(此將兵之始。 )七年十一月，始令中官刺事。(此刺事之始。 )
八年十二月，敕內官王安等監都督譚青軍；馬靖遜視甘肅。(此監軍巡視之始。 )十八年，立東廠於東安門北，以內監掌之。(東廠始此。 )
洪熙元年正月，以鄭和領下番官兵守備南京。(此南京守備之始，已上《三編》。 )
二月，敕王安鎮守甘肅。(太監鎮守始於永樂末年。正統以後，凡各省各鎮無不有鎮守太監。《山集》。 )
宣德元年七月，始立內書堂，改刑部主事劉為翰林修撰，專授小內使書。其後大學士陳山、修撰朱祚俱專是職。選內使年十歲上下者二三百人，讀書其中。後增至四、五百人，翰林官四人教習，以為常。(此通文墨之始。 )
正統十四年五月，命太監金英同法司錄囚。築壇大理寺，英張黃蓋中坐，尚書以下左右列坐。九卿抑於內官之下，遂為永制。(此審錄之始。已上《三編》。 )
景泰三年，立十團營，以太監阮讓，都督楊俊，提督四營；太監陳、盧永、都督郭震、馮宗，各提督三營；俱聽于謙、石亨及太監劉永誠、曹吉祥節制。(此坐營之始。《州中官考》。 )
南京刑部主事葉釗言：「國初，宦官悉隸禮部，秩不過四品，職不過掃除。今請仍隸之部，易置司禮，俾供雜役。罷革東廠，移為他署。斯左右不得擅權，而後天下可安也。」(《葉釗傳》。 )
天啟三年正月，遣中官刺邊事。十二月，魏忠賢提督東廠。崇禎元年正月辛巳，詔內臣非奉命不得出禁門。二月丁巳，戒廷臣交結近侍。(《本紀》。 )
四年九月，命中官張彝憲總理戶工錢糧，王坤、劉文忠、劉允中監視宣大山河軍馬，王應朝監軍關寧，張國元監軍東協，王之心監軍中協，鄧希詔監軍西協，吳直監餉登島，李茂奇監茶馬陝西。帝初即位，鑒魏忠賢禍敗，盡撤諸鎮守中官，委任大臣。既而廷臣競門戶，兵敗餉絀，不能贊一策，乃思復用中官，遂有是命。
五年七月，以太監曹化淳提督京營戎政。(後李自成犯關，化淳開廣寧門納之。已上《三編》。 )
