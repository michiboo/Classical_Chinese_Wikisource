
　　文王出岐州，南四十里虢縣，文王入城，車駕行時，有萬民並大小官員，皆來接駕，入衙中歇泊排宴。文王詣翌日絕早出虢縣，南約行到五七里之地，文王見喜氣來朝，百鳥皆鳴。文王告大臣曰：「賢人，近也。」又見黃氣沖天，有大臣散宜生，太顛，閎夭，南宮括眾大臣皆言：「賢人近也。」有金牛位引駕大將軍奏曰：「臣啟大王，前是磻溪河岸，是漁公止處也。」文王聞奏：「你先去。」把武吉蒙宣前去，果見漁公手執釣竿。武吉卻回來，報與文王：「漁公在彼。」
　　卻說文王望見磻溪河一里地下車，行至岸邊，見漁公，大禮恭敬主三次，姜尚不顧分毫。文王近前大禮，漁公舉手指讓，文王大喜而無慍色。姜尚執釣竿問曰：「公乃何人也。」文王曰：「某是西伯侯姬昌，專來出獵到此。知公大賢，許我伐無道之君，如何。」姜尚無言。文王又問：「知公此岸釣引，於天意願，願公表察。昌令四方求探至此，願呈肝膽之智，望賢丞意。頓首，頓首。惶恐，惶恐。賢意如何。」姜尚見文王大禮之言，心內思惟：「此人雖是真主，我不便思文王之德。始三次顧我，我又不顧，文王無分毫慍色，亦無▉怒，此是大君子人也。」姜尚又試探文王有天子之德。尚答：「君非專意舉賢，出獵遊戲，亦不是堅心求賢，而乘樂而至。吾乃釣叟，豈取金紫之名乎。臣恐停車駕，請大王且退去。」
　　姜尚道罷，遂入葦葉而去。文王心內思惟，吾自錯矣。令車駕卻入虢縣。文王清齋三日，沐浴聖體。第三日，文王宣文武排鑾駕，再去求賢。文王隨從，前往蹈澳至近，姜尚先知，言：「文王再來。」姜尚立釣竿於岸側，去蘆葉深處，不出迎。文王至近下車，共文武步行一二里。至岸，卻不見漁公，只見釣竿。文王贈詩一首。
詩曰：
　　　　求賢遠遠到溪頭，不見賢人見釣鉤。
　　　　若得一言明指教，良謀同共立西周。
　　文王詩畢，文王問：「先生何在。只得一句，言著國事，安天下，定社稷，無非大賢指教。」言罷多時，不聞音耗。文王又吟詩一首。
詩曰：
　　　　先生表察再來求，不似先前出獵游。
　　　　若得一言安社稷，卻將性命報恩由。
　　姜尚於蘆花深處，聽得文王志氣，堅心來水獗，姜尚遂出來，與文王相見。二人各敘家溫，禮畢，文王道：「先生還得一句，為立國安邦之法，拜為良臣，公意如何。」姜尚見文王謹意誠心，苦來求合，姜尚乃答詩一首。
詩曰：
　　　　謝君志意詣磻溪，一語安邦定國機。
　　　　吾略亂育匡國法，須教陛下鎮華夷。
　　姜尚詩畢，文王大喜，深謝賢良。西伯侯用手扶姜尚，並眾臣扶定姜尚，上車北進。姜尚又答詩一首。
詩曰：
　　　　渭水河邊執釣鉤，文王應夢志心求。
　　　　雖然年邁為元帥，一定周家八百秋。
周公又贈詩一首。
詩曰：
　　　　夜夢飛熊至殿前，果逢良將渭河邊。
　　　　曾因紂王行無道，扶立周家八百年。
　　周公詩畢，文王並眾文武等，卻回到岐州。翌日，文王排宴宣姜尚。姜尚蒙宣，詣於殿下，禮畢，與文王對□。文王笑而問：「公何姓。」姜尚答曰：「臣姓姜，名尚，字子牙，號飛熊。」文王見言，大喜：「正合吾夢也，此真名將。賢之妻子在於何處。」姜尚曰：「臣一身遇明君，何憂妻子乎。」文王見姜尚出語奇異，再問曰：「請賢伐紂立國安足下，如何。」姜尚曰：「臣昔日在於煙波渭水河邊坐釣之時，非釣魚，只釣賢君。臣既得大王寵用，何愁伐紂安天下乎。」文王說紂王無道之事，姜尚曰：「臣盡知之。此上知紂不仁，故來投仁君。」王聞之大喜，先封姜尚為□擅公。姜尚謝文王恩。禮畢，眾文武見姜尚，皆喜。文王宴罷，皆退。
　　有文王夜寢，至三更作一夢，夢見一美人從外而來，見□擅公大哭：「我是東海龍王之女，嫁▉與西海龍王之子為妻。今為舅姑嚴惡，請假去覷雙親，到□擅公境內，我是龍身，去處有狂風驟雨，雹打田禾，風吹稼穡，以此悅我心中。今到□擅公之境內，不敢降。雹注雨，故以此悲啼。」文王大驚，忽然覺來。文王心內思惟：「□擅公定是大賢能才智慧之人。」至明，宣文武百官設朝。文王說夢與眾文武，咸皆大喜。
　　文王依軒轅行事，安天下，撫黎民，和合陰陽，謹禮地，嚴設山川，拜封姜尚為太公。〈（此是文王崩也。）〉文王設宴，請文武百官，令出太公。太公教文武各行其德，要伐無道之君，太公曰：「天地人，三才也。方今天心順，地心利，人心喜也。夫天心順者，雨雪均平，地心利者，五穀收成，人心喜者，萬事通興。此乃天下皆順文王之德也。」文王在位三年，三分天下有二矣。
　　有一日，忽思羑里城中囚，醢伯邑考之恨，想紂王不仁之改，無道極甚，遂脹於心，因此得疾染患。文王交請母太任並太子姬發，〈（武王是也。）〉文王曰：「上啟母善保歲寒，好好將息，切莫生憂。兒子不久歸於冥世。」又囑太子武王曰：「吾歸冥後，你共文武相合，頻賞三軍。好看太公者，此人是大賢人也。只不得忘了無道之君，與伯邑考，報仇。」文王囑罷，氣乃不回。是日龍歸滄海，鳳返丹霄，一靈真性，秉靈昇天。有母太任問武王曰：「汝為君，如何治天下。」武王起躬身答曰：「上啟祖母，孫兒言治天下之政，第一不欺下民，第二修其國政，第三不罄民力，第四用兵，衣祿同己，第五視兵將，如吾手足。」祖母聞之大喜：「吾孫兒堪為天子也。」遂將文王山陵葬畢。
　　武王設朝，士民皆喜，依聖治事，民皆引領。太公為將。太公每日於相府院治國政，事盡秘。倏忽三載，武王不念伐紂之事，終不用太公。太公長思紂王不仁無道，又思斬母之恨。太公見武王不念伐紂之事，故寫一紙韜書，放在武王御案上。有日，武王見之，拈來視看，卻是太公造下。其武王稱奇。
太公曰：
　　　　自天生世兮無可及，四海興望兮定可歸。
　　　　如今老邁兮未肯伏，昔作釣叟兮遇明主。
　　　　武王不用兮未顯機，磻溪釣魚兮天命定時。
詩曰：
　　　　他鉤曲兮我鉤直，直鉤上面更無食。
　　　　文王化去不復追，誰問姜公直釣機。
又贈詩一首，詩曰：
　　　　昔日磻溪作釣基，直針不用餌香時。
　　　　自從西伯同車日，三載無人話國機。
　　武王看了文字並詩誦，大喜，遂宣文武至殿評議。召太公上殿，賜繡墩而坐。武王問曰：「如何伐紂。先君留言，羑里城囚，醢伯邑考之根，更為無道損害生靈，貶▉〈（□）〉忠臣，寵信讒佞，以此舉卿為將，伐無道不仁之君，如何用事。」太公曰：「欲要伐紂，合天地人心也。」武王遂間眾文武：「寡人今用太公為將，伐無道之君，卿等如何。」有大臣散宜生，畢公臯□，召公奭三人共奏曰：「臣啟大王納臣之言，依上古例，築壇拜將，可被紂矣。」武王：「依卿所奏。」遂選良時吉日，築壇風奉轂推輪，公卿大禮封后正儀拜，太公上壇，黃鉞皁旗，何舒鐙捧旌節旗幡，黃幡豹尾，牌印封全，立太廟。將一具大斧，頭向主，柄向太公：「如有不正，不依太公者，用斧劈之。上祭天，下祭地，中祭神祇。」武王又問太公曰：「用人□佐將。」太公曰：「吾乃後選日。」乃拜，起。
　　太公□將，武王□御宴，賞文武。武王又問曰：「用人□佐將」。太公曰：「用周公旦□參謀，用祁宏□末將，南宮括□先鋒，此人使銅弓鐵箭，用南宮列□先鋒副將，此人使一口大刀。」武王又問：「用兵多少。」太公曰：「用兵三萬三千三百三十三人。」武王曰：「用此些個兵，怎破紂王。紂王有戰將宣千員，雄兵百萬有餘，如何破得。」太公曰：「天有三台，上蒼有三萬眾星，晝夜有三百躔。每進兵三十里。兵之決戰，無因，是伐紂之兵也。」武王大喜。
　　第三日，太公辭武王去伐紂。武王曰：「寡人亦恨紂王。寡人次卿之後。」武王大兵在後，眾文武同隨。岐州內有太任掌國事。眾兵將前到潼關去，太公前進，武王御兵後隨。經月餘之間，前至潼關下。有關主姜國舅知西周兵將來至，關門不開，上表奏帝。使命詣於殿下，禮畢，將表文上殿。紂王拆開看之，冷笑微微：「令司戶參軍為將。此入老耄，不足為患乎。」紂王宣費仲，費達，費顏三人，領兵一萬五千去迎西兵。
　　三人在路，不經數日，前到演關見國舅。姜顯具說前事。費仲三人出兵與太公對陣。有先鋒副將南官列與費達相見，二人各施禮畢。南宮列與費達約□數合，費達使槍去刺南宮列，被南官列架起，一刀劈了費達殺退紂兵。又有費顏縱馬出，與南宮列又戰，不到十合，又被南宮列一刀，挫折費顏項骨，殺費仲共兵走，上潼關去了。見關主姜國舅。國舅問：「勝敗如何。」費仲氣喘難言，良久具說前事：「被南宮列壞了費達，費顏等，付能走脫，告國舅，緊把關口，勿今放過周兵，我去見帝，別舉將軍迎敵太公。」費仲囑罷，他去見帝去了。
　　有太公進兵至潼關近下寨，令一小將送一封書與關主姜國舅，前詣關上見國舅。禮畢，獻書與姜顯。姜顯接得書，開視之，卻是太公文字書。
書曰：
　　　　上啟國舅，久不奉顏，喜得安樂。尚昔日急急身危之時，謝賢放過關來。今辰實報，賢▉閉關不出。豈不知紂王無道，恣縱妲己之言，將爾姊就摘星樓□下來，□殺姜皇后，山陵不修，貶了太子殷交，羑里城囚文王七載，醢了伯邑考，反了黃飛虎，斬了吾母，剖了皇伯比干。貶剝忠良，不能賞設三軍，寵信妲己之言，不聽忠臣之諫。不良無道，苦虐萬民，耕夫罷種，織女停梭。天地人臣，咸皆怨曠。今者，天教武王飛殺伐無道，如賢不肯放關，豈不是助紂作孽。若興兵擊破關門，縛賢見主，吾與賢失了昔日之義也。如賢獻關，吾奏武王，教賢列土封侯，與爾姊報恨。天下太平，豈不美哉。今月■日，西周元帥姜尚書。
　　姜顯看了此書，速豎降旗，獻潼關與太公。太公傳令，教兵過潼關東下寨。有一小將來報：「今有巡河使者胡雷，領兵近邊。」太公見書，乃問眾將：「恁誰人敢去捉胡雷。」問一聲未了，有先鋒將南官括喝喏：「我去捉胡雷。」領兵士與胡雷相見，兩下軍兵大喊，二將爭功，有如二龍初出海，恰似兩虎乍離出山。約□十合，見一將撥馬便走，是南官括。胡雷後趕至近，被南官括暗取銅弓鐵箭，背後射胡雷一箭。胡雷落馬，被眾將救得胡雷入陣去了。有南宵括亦回兵入大寨見太公，具說前事。太公聞之大喜。太公又發一課，言道：「今日有一將來投我。」道罷，果然一將來，投去見武王，太公。禮畢，武王問曰：「爾是何人也。」來人具說：「吾乃昔日與太公約期信，若你投西伯侯仁君佐國為將，必去相助破無道之君。今知太公為將，故來投之。吾是太子殷交。」武王，太公聞言，大喜。教殷交為上將。此人使一具百斤大斧，用了殷交。
　　卻說費仲去見帝，山呼，且說前事：「被南宮列壞了費達，費顏也。」紂王聞奏大怒，又令費孟領兵來探潼關西，逢著周兵。南宮括與費孟決戰，聲不止。暗中有一小將斲折費孟馬腳，活捉住費孟，來見太公。太公令建法場凌遲碎剮：「此人是讒臣費仲兄也。」太公昇帳而坐，令教高毀，祁宏二將領兵一千，去收負容城。前迎著紂兵，是離婁，師曠。與高毀，祁宏決戰。不□數合，被離婁，師曠殺敗。高毀，祁宏復歸營內，來見太公，應喏謝罪。太公免罪。又定一計，教去噤口巖中伏了兵士，來日決戰詐敗，離婁，師曠必趕，逗二人入巖中，必捉二人。太公設計與將士。有離婁，師曠早聞，先知子細。至來日，南宮括出陣，與二將大戰三十合，南宮括詐敗，撥馬西奔。離婁，師曠不去趕，二人於陣上笑而叫曰：「太公你用伏兵計去噤口巖待促，俺二入亦早知。」太公聞言大驚：「怎有如此之事。二人先知吾心腸之機。」太公又定計，教兵士三度換衣，來日大戰，兩下用兵掩殺二將。眾依計。有離婁，師曠先知其計，二人昇帳而坐，遂寫文字，今一小將送與太公。太公看了文字，大驚：「似此二人先知否心內之機，如何捉得二人。」太公猶豫不定。有一人前來自啟太公：「此二人，名離婁者是千里眼，名師曠者是順風耳。二人別無一能，只除遠近皆聞皆見。」來報者是把關姜顯告太公。太公見言，嘆曰：「奇哉。吾不知，難捉二人。吾既知，看吾別計，便教捉了二人。」恐二人聽得觀見，遂出陣中，多用幔子遮了，太公寫計與殷交知之。今眾將不知此計，教眾將看了。依此計，先行去陣上擂起鑼鼓。動五百面銅鑼，今師曠不聞此事。次從用三千面繡旗遮了陣面，今離婁不見。太公今翌日辰時大戰，教鑼放齊鳴，南宮括先出陣與離婁挑戰，二將馬項相交，大戰兩陣，起如雲霧。二人各用心機，刀劈鎗刺，高低恰似龍爭寶，往來有似虎爭餐。□到三十合，南宮括詐敗，離婁後趕入陣。離婁被旗遮了陣腳不見，師曠鑼鼓聒耳不聞。二人不聞不見。二將入陣，驀聞旗開，忽暗一員猛將。是誰。卻是殷交，把旗遮地，擒了離婁。被南宮括放一鐵箭，師曠落馬，被將捉住，擁見太公。太公使人教去陝府東崗嶺之下，建法場斬之。
　　眾人蒙令，擁二人去法場斬之。忽見一陣大風，起沙走石，似吹颺塵，屋瓦翻飛，對而不能相見。忽於法物上不見二人，不知何往，根□不見。監斬官並劊子二人來見太公，二人言：「奇怪之事。」太公問曰：「何事。」二人具說於法場上待斬，二人化一陣狂風，不見了此二人。太公見道，令將士尋□。左右依令，根尋到陝府東的四五里之地，見軒轅黃帝廟門前兩壁廂，有千里眼，順風耳。左右報與太公。太公見言，更不窮究二人之事，遂去取負容城。
　　太公傳令兵將，速至澠池。有一大將，姓秦名敬，出城領兵與殷交相見。秦敬問殷交：「爾為甚反背朝廷。」殷交曰：「我為紂王無道不仁，故來伐之。爾肯獻城與我麼。」秦敬曰：「你□得我時，情願與你，若□不得我，你見我這手中大刀麼。」殷交大怒，縱馬與秦敬刀來斧去。不數合，被殷交架了泰敬刀，兩手輪斧一劈，秦敬分屍而死，敗兵部回。殷交收了澠池地。
　　前到洛陽。伯夷，叔齊諫武王：「臣不可伐君，子不可伐父。啟陛下，父死不葬，焉能孝乎？臣□君者，豈□惡乎？陛下望塵遮道，今日諒大王休兵罷戰。紂君無道，天地自伐。願我王納小臣之言，可以回兵，只在岐州為君。大王有德，紂王自敗也。」伯夷，叔齊如此之諫，故意先交前而颺塵遮日，只見昏闇，只圖武王聽之間兵不戰。武王不納伯夷，叔齊之諫。言曰：「紂王囚吾父，醢吾兄，損害生靈，□戮忠良，剖剔孕婦，斷脛看□，酒池蠆盆，肉林炮烙之刑。棄妻逐子，民不聊生。朕順天意伐無道之君，稟太公之智，東破不明之主。若不伐之，朕躬有罪。卿等且退。」二人又諫曰：「大王休兵罷戰，不合伐紂，恐大王逆也。」武王大怒，遂貶二人去首陽山下，不食周粟，彩蕨薇草而食之，餓於首陽山之下。化作石人。後有詩證。
詩曰：
　　　　讓匪□由義亦乖，不知天命匹夫□。
　　　　將圖暴虐誠能阻，何是崎嶇助紂來。
又詩曰：
　　　　孤竹齊夷□戰爭，望塵遮道請休兵。
　　　　首陽山倒有平地，應是無人說姓名。
　　太公催兵，前犯洛陽，有主將者，徐郎，徐蓋，更有徐昇，徐變。徐郎曰：「今有周兵至近，恁誰敢退周兵去。」有徐蓋曰：「我去退周兵。」徐蓋領兵出城迎周兵，太公佈陣，名曰，六甲陣。陣上見一人是南宮括，一人是徐蓋。二人挑戰，約□數合，南宮括先敗了，徐蓋後趕，引入六甲陣中睏了。徐將令一小軍，將文字往洛陽求救兵。小將入城見徐郎，喏罷言：「你弟教取救兵，今見困在陣中，不能出之。」徐郎見言，大怒：「喑，我教你去捉太公主將，到來取救兵。」徐郎傳令，不得去救，恐失了洛陽。四門牢閉，夜亦巡城，不去救徐蓋。二子來告伯父：「俺弟兄二人，願去救我父。」徐郎不許去。被徐昇，徐變擒住伯父徐郎，獻洛陽與殷交。殷交二人遂引二人見太公。殷具說前事。太公聞言大驚，叫擁過徐郎來。太公曰：「你若順我則生，不順則死。」徐郎曰：「寧死不順周兵。」太公大怒，教斬了徐郎，放了徐蓋，收了洛陽。太公教兵前進，武王隨駕入洛陽，歇泊三日。
　　太公兵前到汜水關九項渡前，逢紂兵來迎。有將烏文畫，此人身長一丈七尺，腰闊數圍，拳打萬人，不可當敵，長食萬人之飯。紂王游黃河時，有一隻大船，名曰和州載，二名七里州，萬人不可拽動，被烏文畫獨拽此船，逢間道，崗坡或旱地，力如水中，拽亦然。烏文畫者，即奡盪舟，本是東海人也。來迎太公決戰。太公令祁宏與烏文畫戰。二人出陣，戰□不到十合，敗了祁宏。又令南宮括與烏文畫戰，不□十合，敗了南宮括入陣中。太公又令殷交與烏文畫決戰。□到十合，被殷交翻身展臂持百斤大斧，劈烏文畫一斧，被島文畫不擒限辨，用銅叉架了殷文。如此三日，無人與烏文畫決戰。有一日，太公定計，南有廣武山荊索谷，先鋪了機略。來日，太公交南宮括再與烏文畫決戰，南宮括用盡平生氣力死戰，約□百餘合，被南宮活使銅弓鐵箭射烏文畫。南宮括箭無空發，奔奡盪舟正中面門，被奡盪舟用手按了箭。南宮括翻身又射，箭箭相衝，連發三十隻鐵箭，被烏文圓左右手接之，三十隻箭不貼身。又敗了南宮括，慌奔廣武山走，奡盪舟，後趕。奡盪舟言曰：「吾八不促了南宮括，誓不東歸。」遂趕南宮括入廣武山中。至夜初，明月之下，只貝馬軍陸續入此山。奡盪舟趕南宮括入荊索谷。南宮括過，登於山，啜烏文畫獨入谷中，被太公教兵將截了後路，別路放過南宮括去了。卻用石頭屯了出入之路，放火燒之。烏文畫逃竄無門，火燒奡盪舟而死。
　　太公破了烏文畫，領兵至黃河，前迎紂兵將五員，前來迎敵。一個是史元革，趙公明，姚文亮，鍾土才，劉公遠，五人頓兵將來迎敵戰。太公卻令南宮括，南宮列，殷交三人，與紂兵混戰，約□數合，敗了五將，速上船去於水中不動。太公定一計，今教三軍離河岸一二里下寨，取酒食賞三軍。時至三更，□酒食肉，歌舞無休，有船上五人，聞知取樂之事，以此，船上五將令三將來劫太公寨。有趙公明，姚文亮，劉公遠三人，下船來劫太公寨。太公令兵南退一里，盡留下酒肉。三人見之，大喜，三將並小軍盡食肉喫酒，歡娛縱意。飲之此酒，元是藥酒。須臾，藥例三將並眾兵士。太公潛兵捉下三將，多時藥發命盡。有史元革，鐘士才二人在船上不曾來，被太公令一小將至岸叫二人曰：「今有三將探得便利，周兵三萬三乾三百三十三人，約一半降盡，教來叫你二人，同捉太公。」二入聞言，忻忻下船進步至岸頭，被殷交，祁宏捉住二人，擁見太公。太公不斬二人，先佔了船隻。此二人皆送在黃河□教溺死。太公上船，把戰鼓擂動渡河。才待渡河，忽起大風，吹得太公傘柄曲了，自後號□曲柄傘。大風三日不止，太公用三牲肉祭河神，風乃力息。太公傳令交南官括先渡河下寨，太公然後渡河，武王並眾士皆渡河去。有太公來見武王評議，知得紂王拜起大將，舉起大兵來迎。太公奏武王：「咱下五武寨，名號曰：
　　　　第一，廣武寨，教文建，許寂下，
　　　　第二，揚武寨，教周公且，祁宏下，
　　　　第三，武德寨，教畢公臯，南官列下，
　　　　第四，武陵寨，教太公，南官括下；
　　　　第五，修武寨，召公奭，閎夭，殷交，武王下。
　　此寨靠黃河下，不動，等紂王兵來，一陣須捉紂王。」
　　卻說紂王今知西伯侯兵來過黃河，來時用司戶參軍為將，約王冷笑微微：「此人年邁，不足為患乎。」前時有費仲去探撞關，敗了回來見紂王，且說太公之事，紂王不信，今過孟水，紂王令文武評議之事。文武蒙宣，咸詣殿下，山呼畢，紂王問曰：「寡人知周起兵，將過孟水。今問卿等，您誰敢去為將，捉太公收西周武王。若得勝回來，寡人也不負卿等之力。」問一聲未了，有費仲出班奏曰：「臣啟陛下，臣舉一人，堪為大將矣。」紂王曰：「是誰人。」費仲曰：「教崇侯虎為大將。教薛延沱為副將，此人的為白虎神，尉遲桓，此人封為青龍神，要來攻，此人封為朱雀神，申屠豹，此人封為豹尾神，戌庚，此人封為太歲神。戌庚已下眾將，百萬雄兵，守朝歌者無數。教彭舉，彭矯，彭執三人先鋒將。」紂王：「依卿所奏。」拜起崇侯虎為大將，領兵百萬來收西周，在路行數日，前到故恩州西陵底下寨。祟侯虎知太公下五武寨，崇侯虎亦下五星寨：
　　　　第一，木星寨，飛廉下。
　　　　第二，水星寨，申屠豹下。
　　　　第三，火星寨，薛延沱下。
　　　　第四，金星寨，尉遲桓下。
　　　　期五，土星寨，彭舉下。
　　時有先鋒賞將彭舉出陣，與殷交決戰，二人挑□，馬項相交，約戰十數合，被殷交一斧劈了彭舉。有彭矯見劈了彭舉死了，心中大怒，縱馬與殷交□敵，不到三合，被殷交又劈了彭嬌。又有彭執見殺了二兄，大怒，又與殷交戰，被殷交又劈了彭執。這殷交，一陣壞了三將。
　　卻有敗軍回去寨內見崇侯虎，具說前事：「如今被殷交壞了三員將也。」祟侯虎聞言大怒，言曰：「今日一陣，殺吾三將，我親自與太公相見。」祟侯虎便跨馬擔刀，來與太公相見。太公詣陣前問崇侯虎曰：「吾今見紂王無道不仁之君，自亂天下，天地難容，西周故來伐之。你肯順西周麼。若你肯順，便教你封侯之貴。如何。」祟侯虎聞言大罵：「爾負紂主之恩。王雖無道，久為大國之君。食王□矣。豈可棄乎。爾無道禮。」太公曰：「爾不識時變，不解天機。」崇侯虎不言。太公又問：「爾識我陣麼。」崇侯虎曰：「我識你陣，名曰是五武陣。取五將為陣，名五虎陣，靠山河。」太公曰：「你識我陣，你敢打我陣麼。」崇侯虎曰：「紂君拜吾為上將，特來決戰，爾言甚敢打陣麼。」道罷，縱馬橫刀，衝入陣中。崇侯虎叫喊之次，忽聞鑼鼓齊鳴，撞出五員戰將，一個是文建，一個是祁宏，一個是南宮列，一個是散宜生，一個是許寂。五將等迎敵祟侯虎。崇候虎大困，乃知衝陣，不知出陣，心迷慌急。當頭又撞一員猛將，是殷交，此乃當住崇侯虎，言道：「棄馬離鞍受降。」祟侯虎不肯，又與殷交戰，被殷交一斧砍折崇侯虎馬腳，按眾將捉住祟侯虎，擁見太公。太公問曰：「爾肯順我麼。順則生，不順則死。」崇侯虎曰：「食君之祿，曾聞道，在家竭力，方為大孝。佐國身亡，此乃盡忠。吾能可□刀，不順西周。」太公教建法場，劊子蒙令，斬了祟侯虎。獻首級武王，封為夜靈神也。
　　又有飛廉，領兵出陣索戰。西周有祁宏亦出陣，與飛廉決戰。二人馬項相交，約到百合，不分勝敗，又□到數合，敗了祁宏，飛廉後趕入陣中，被太公鞭梢指點，眾將那身，把陣變為八卦陣，祁宏回來，卻與飛廉再戰，睏了飛廉，飛廉大罵太公：「你雖困我在陣中，你怎捉得我。」太公見道，叱喝後軍。後軍聽得，齊臨捉仕飛廉，擁見太公。太公教斬了。劊子蒙令，斬飛廉，首級獻武王，封□大將。
　　又方相身長一丈，使畫戟與御兵戰，用戟剌中武王御馬。畫戟又待，刺武王。方相見金龍護體，紫氣籠身。方相躍身下馬，棄栽便拜武王，山呼萬歲言：「乞死罪。」武王見方相順降，大喜，言曰：「免爾罪，立封開路引駕大將軍。方相父方昌，與將紂王殿下，封□廊將，祖本是巨橋人也。
　　又有豹尾，與太公相見。豹尾大罵太公：「爾反紂王的逆賊，曾為釣叟屠肉於市，賣醬於村，妻不能贍，中路分離。據你所為，豈作上將乎。」太公聞言，大笑曰：「吾窮，天命佐有道之君，伐無道之主。」道話之次，被南宮括用鐵箭射之。豹尾大怒，南宮括決戰。不□十合，被南宮括戰住豹尾長槍，馬項相交，被南宮括捉住豹尾，擁見太公。太公教斬了者，劊子蒙令，斬了豹尾，獻首級與武王。武王大喜。
　　有人報曰：「西南見一隊軍，擁一員將，至近下寨。」令一小卒來見，太公，言曰：「南燕王黃飛虎至，願助氣力伐紂。」太公聞言，奏武王：「有黃飛虎至，助大王伐紂者。」武王大喜，便宣至見帝。山呼畢，封為先鋒招討大將軍。
　　南燕王遂合兵伐紂。至夜，卻說紂王許多兵將與周兵混戰，周兵眾將各認著紂將決戰，被黃飛虎出陣，用大刀使劈紂王。紂王急定，劈著紂王戰馬。負痛不能定得。被眾將護之，紂王得□。有費仲與殷交相敵，被殷交引臂展手，一斧斲費仲馬頭落地，活捉費仲，推見太公。太公並眾將士恨之，令於陣中剮肉，去九鼎钁內，烹而食之。外有媿歲，媿鬼二人，倉惶無□。前途媿歲見殷交，西周武王，扈敬達，縱馬將奔，無故落馬墜地，被扈敬達縱馬殺了媿歲。媿鬼持槍混戰。不久，紂王回馬，恰持走，正迎著引駕大將軍武吉。武吉暗嗚叱一聲：「不得走。」入媿鬼不能支持，被武吉殺之，其餘兵將盡殺之。惟有紂王一身尚在，領著敗兵，前往朗歌去。又被黃飛虎，殷交二人，剿殺一陣，殺得兵士十人亡九，唯有紂王得脫，將著些小敗將，走入朝歌去了。武王傳聖旨，教圍朝歌城，於四下用兵，下三十六寨。唯有朝歌守關紂兵背紂者不少，順周者極多。
　　當年戊午日，四方兵將，盡至盂津，八伯諸侯，不會而自詣，咸皆來朝武王，詣於武王前，咸山呼萬歲，賀千萬之喜。武王見天下眾諸侯咸詣，心皆喜順。武王設宴，管待眾諸侯及眾將軍土。筵宴畢，下令教兵將盡圍定朝歌。擊城兵士，東下至同山百路，西下至太行山，南下至遂村，北下至清河。清河上，有石橋村，橋村北有東橋村西橋村。於衛縣西二里有照刑臺，南北河橋邊，便是紂王殿。紂妻妲己摘星樓，夜深山內，磨石嶺北是也。紂王憂月天避暑安都村，北有白龍潭廟，後有山岩，名曰倉谷，此處藏糧，至今無數也。有太公克下戊午日甲子日，天降衝雷之聲：「恁可破紂也。」武王曰：「有諸侯助伐朝歌。至癸亥日，有一路兵來，委的投我。」令人去探，見當前門一員猛將，此人身長一丈，肩擔一柄大刀，披□似鬼，似擒龍捉虎之雄，卻是錄真山學業之人雷震子也。詣於武王面前，攀鞍下馬。山呼萬歲罷，武王大喜：「果然來投我。」武王又曰：「此城必破，願天降三日血雨淋城，教天雷震，地城自摧破。」言罷之次，太公令教四下兵將，－齊打城。三十六寨一齊發喊之次，果然天雷震城，血雨微微，天愁地慘，日月無光。癸亥日打城至夜，又至曉是甲子日早辰，於城四下兵將，一齊喊聲，果然城牆自摧。三十六路打破城池，有兵將元帥，一齊入城去捉紂王。一城百姓，見城自榷破，自來□捉紂王。紂王兵勢甚，大力不能及。紂王自點火焚燒了殿宇，仗劍□兵便走。欲待走，被北伯侯祁楊廣高聲叫：「眾兵將捉住無道之君者。」紂王知不免難，大叫一聲，自在跳入火中。纔欲待跳，忽然一人攔腰挾住，不能跳入火中，令左右捉住，擁見太公，武王見了。太公高聲叫曰：「捉取妲己來。」兵將依令，速去宮內捉妲己。詣諸宮中，不見妲己。問宮人曰：「妲己在於何處也。」宮人言曰：「妲己在摘裡樓上。」殷交共黃飛虎聽道在摘星樓上，速去捉妲己。妲己見兵將至近，思不能脫難，望危樓之下便跳。忽一陣妖風吹向欄杆上，掛住妲己。被殷交捉住妲己，擁見太公。太公傳令：「教牢收者。」教取了庫藏金銀財寶，更盡斬了費仲，費孟家族三百口，良賤盡皆誅戮。此乃不匡諫紂王，妲己，恣縱皆斬訖。行善事者，子孫受祿，行不仁者，滿門遭誅。太公曰：「戊午日兵臨孟津，甲子日血浸朝歌。」有詩為證，
詩曰：
　　　　戊午兵望孟水橋，諸侯烈土盡來朗。
　　　　天心合與人心順，甲子朝歌血水流。
又詩曰：
　　　　人笑姜公執釣鉤，錦鱗不釣釣西周。
　　　　鳳翔一道魚和水，流到朝歌殿角頭。
　　太公，武王收兵於朝歌城外。翌日末時，武王為天下王。今已破紂也。殷交，武王共太公評議所行之事，以此拜禮禱祝天地神祇山川，並又祭紂王所害死的痛亡屈死生靈，然後斬紂王並妲己二人。武王，太公並大小官員兵土等，焚香禱祝天地神祇名山大川。武王曰：「今破無道不仁之君與死之罪如此，紂王置下酒池肉林，蠆盆炮烙之刑，剖剝忠良，剔割孕婦，斮徑看髓，羅織苦死，所有萬般凌遲枉死生靈皆祭之。」用香食美羹拔於地土。其日，天色陰晦，順風聽得苦死痛亡靈魂，享而食之，其祭食不移刻俱盡。或有一人言曰：「受有道君祭享。」太公傳令，教建法場。大白旗下斬紂王，小白旗下斬妲己。
　　帝問曰：「教甚人為劊子。」問一聲未罷，轉過殷交來：「奏陛下，小臣願為劊子。陛下聽吾訴之。」曰：「紂王昔信妲己之言，逐臣到一廟，似睡朦朧，賜臣一杯酒，□之，力如萬人。又賜臣一具百斤大斧，教斬無道之君。以此神祇所祝，臣合為劊子。」武王曰：「據有此事，依卿之言。」武王並太公眾文武群臣，皆帶冠冕朝服，論條律：「若紂王苦害生靈萬餘人命，合斬紂王並妲己，與寡人報仇。」武王傳令，教兩班文武兵士，於法場上兩下排列。眾文武兵將，依奉聖旨，排列了當。武王傳聖旨曰：「推過紂王，妲己當面。」言：「紂王，爾有十條大過，爾知麼。」紂王無答。武王又曰：「不仁無道之紂，爾囚吾父，醢吾弟身為肉醬，共妲己取樂，是一過也。蠆盆，酒池，肉林，炮烙之刑，苦害宮妃，是二過也。爾去摘星樓上，攛下姜皇后□死，山陵不修，葬後宮第七個梧桐樹下，是三過也。你信妲己之言，遠竄太子，是四過也，殺害忠臣，貶剝忠良，是五過也。」武王言訖五事，泣下。紂王目睜無言。太公曰：「不仁之君，爾殺吾母，是六過也。爾醢黃飛虎之妻，有何罪名，是七過也。爾信妲己之言，剖孕婦，辨陽陰，見八過也。爾信妲己之言，斮徑看髓，是九過也。爾信妲己之言，修造臺閣，勞廢民力，費仲讒言，自亂天下，是十過也。」太公言訖後五件大罪，紂王亦無對。武王並眾文武盡言：「無道不仁之君，據此，合斬萬段，未報民恨。」言罷，一聲響亮，於大白旗下，殷交一斧斬了紂王，萬民咸樂。
　　二聲鼓響，於小白旗下，劊子待斬妲己，妲己迴首戲劊子，用千嬌百媚妖眼戲之，劊子墮刀於地，不忍殺之。太公大怒，令敖斬了劊子。又教一劊子去斬。劊子持刀待斬妲己，妲己迴首戲劊子，劊子於見乾嬌百媚，劊子又墜刀落地，不忍斬之。太公大忽，又斬了劊子。有殷交來奏武王：「臣啟陛下，小臣乞斷妲己。」武王：「依卿所奏。」殷交用練紮了面，不見妖容。被殷交用手舉斧，去妲己項上中一斧。不斬萬事□休，既然斷著，聽得一聲響亮，不見了妲己，但見火光進散。似此怎斬得妲己了。太公一手擎著降妖鏡，向空中照見妲己，真性化為九尾狐貍，騰空而去。被太公用降妖章此下，復墜於地。太公令殷交拿住，用七尺生絹為袋裹之，用木碓搗之。以此，妖容滅形，怪魄不見。後有請為證：
　　　　休將方寸睞神祇，禍福還同似影隨。
　　　　善惡到頭終有報，只爭來速與來遲。
