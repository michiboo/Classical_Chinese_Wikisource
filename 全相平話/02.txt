
　　話說冷淡處持過。卻說紂王共妲己每日去宮今取樂，又依前損害宮人無數。紂王恣縱妲己取樂。如此無道，無入敢諫。
　　有一日，妲己奏曰：「子童辨認得孕婦腹中是男是女。」王曰：「如何知之？」妲己曰：「恐王不信，試將數個孕身婦人，臣妾辨之。」王曰：「依卿所奏。」便宜到百個孕婦人至殿下。紂王問妲己曰：「那個是男，那個是女？」妲己曰，遂叫過一婦女來，今坐復起，妲己奏曰：「坐中先□左足者是男，先□右足者是女。」紂王曰：「如何得知？」妲己奏曰：「恐王不信，剖腹驗之。」紂王曰：「依卿所奏。」教左右剖腹驗之，果然如此。每日可廢百人之命，妲己精神越好。此人是妖精之神也。民間嗟怨，客旅哀哉，悲啼不止，無不傷心。
詩曰：
　　　　恣情損害幾多人，罷辨人間孕婦身。
　　　　今日雖然多富貴，後來劍底作泥塵。
　　當日紂王共妲己游西鹿臺，前有一河，號曰野水河。妲己共紂王登臺上而坐，望見河岸上冬月濬□。二人慾下水。有一年少者怕冷，不敢下水，數次上岸。老者不伯冷而撩衣便過。王問妲己曰：「此二人年少卻懼冷，年老不懼▉▉▉（者）何哉？」妲己奏曰：「年少者是老生之子，不滿其▉▉，氣衰弱怕冷，不敢涉水。年老者是少生之子，髓滿其脛，傲寒耐冷。雖是肌毛枯伐，陽氣太盛，故不怕冷，便涉河而過。」紂王曰：「如何見得？」妲己奏曰：「恐我王不信，教左右捉取二人敲脛看之。」紂王曰：「依卿所奏。」令左右捉取二人來，斮脛看之，果然如此。紂王大喜，告妲己曰：「卿煞知好事。」如此損害人命，後來不敢來河上過往。紂王令左右去至處捉人，來於河中試之，每日害數十人命。
詩曰：
　　　　刳胎斲陘剖忠良，顛覆殷湯舊紀綱。
　　　　積惡已盈天震怒，獨天不免鹿臺亡。
　　又一日，紂王共妲己在於臺上朝日取樂。忽從▉▉數人籠放出臘之人，架著鷹鵰打臺下過，忽有▉▉將起，直來臺上搦妲己。妲己見了，大叫一聲，走入人叢中去了，被鵰抓破麵皮，打了金冠。左右捉將放鵰人來，斬了其人，滅了全家。因此，後人更不敢架鵰打臺邊過。因此，妲己更不游於鹿臺，駕卻入內去。每日紂王共妲己在摘星樓上，取樂無休。萬民皆怨不仁無道之君，寵信妲己之言，不聽忠臣之諫，損害人民之命。紂王今天下變震黎民，廣聚糧草，在朝歌廣有三十年糧，盡底成塵。有胡曾詩為證。
詩曰：
　　　　積栗成塵競不開，誰知拒諫剖賢才。
　　　　武王兵起無人敵，遂作商郊一聚灰。
又詩曰：
　　　　歷代君臣壯帝基，何如紂王越天期。
　　　　渭公注殺謀天手，血浸朝歌悔後遲。
　　紂王聚糧朝歌倉內，盡皆成塵。此乃紂王寵信妲己，不理王道。
　　有八伯諸侯，至春首盡來朝賀。內有歧州姬昌將禮物來見大王。有西伯侯乃集公臣百官，評議欲往見帝公事。有畢公臯，召公奭，榮公顛，閎夭，南宮括，散宜生，太任，逢達，許寂，並八士，伯達，伯適，仲突，仲忽，叔夜，叔夏，季隨，季騧騧，更有十個王子，武王發，周公旦，千邑尋，萬邑祥，伯邑考，管叔鮮，蔡叔度，唐叔政，染叔季，曹叔文十人，並群臣皆至於殿下。禮畢，西伯侯告眾臣曰：「吾又東去朝歌見帝去也。吾聞紂王不設朝政，寵著妲己之言，自亂天下。吾若到朝歌，入內亦因命必諫。我有七年囚阻，眾文武不得來見我。若來見我者，吾身必與您惹大災臨身。吾身災退時，方可歸國，那時破無道之君。眾文武並吾於皆聽吾言者。」眾群臣王子皆應諾。西伯侯先去辭老母太任。西伯侯曰：「上啟母親，如今兒子東去朝歌見帝去也。更後七年方可來也。我。母保重歲寒，休憂兒子。」老母哭泣，與兒子相別。太任曰：「爾若▉▉（到朝）歌，至內可以著善言諫之。紂王是不仁無道▉▉（之君），▉（恐）誤我兒之命。」西伯侯曰：「我母善保歲寒。兒命不妨，只合有七年大囚之災也。」姬昌當日自課吉凶，告母曰：「去後誓不得教武王子來覷我，必有大禍臨身。」姬昌道罷，別武王上路，有武王言曰：「同隨大王去如何。」「枉帶累一切人，吾身自當。」姬昌又告曰：「您後七年至中秋，吾免囚牢，吾西歸也。那時文武您迎我來。」姬昌道了，上路東行，文武西歸。
　　文王行經數日，前到朝歌至近，近臣入內奏紂王，至於殿下，山呼萬歲了，奏曰：「臣啟陛下，如今有西伯侯來見大王。」紂王曰：「近宣西伯侯姬昌。」姬昌蒙宣來見帝，八伯諸侯一齊相等，同去見帝。至於殿下，山呼萬歲，躬身在於殿下。皇帝傳宣，皆令免禮，賜平身，上殿賜繡墩而坐。遂排一宴，賞設八伯諸侯，盡皆飲之。眾諸侯見紂王背後廉底坐著妲己，眾文武不敢抬頭。時有姬昌越班出奏曰：「臣啟陛下，小臣有死罪。」紂王問曰：「卿有何死罪？」姬昌曰：「臣不合僭奏。我王不合對君臣上下無禮。」紂王問曰：「如何是君臣上下無禮。」姬昌曰：「今日是君臣聚會，似父子團圓，與文武評議國家之事。卻效妲己於我王背後坐，受了文武將相之禮，大王豈不處輕賢重色，不遵上祖先君之法。大王如此，似桀王之近也。臣啟陛下，臣聞大王亦信妲己讒言，置酒池肉林，蠆盆炮烙之刑，苦害他人，何故如此。又害良民，斮徑看髓，剖剔孕婦，更修下三百尺高臺並千間殿宇，此乃廢民之業。大王為此人讒言，背妻棄子，亂行乖異，不修正道，不治下民，大王卻不政。國以民為主，民以國為本，國本人民，切不失也。大王思小臣之言，斬了妲己，散糧贍國之貧民，修姜太后之山陵，宣太子立為東宮，此大王聖治。大王聽小臣之言，天下大安。若不聽小臣言，久後死在萬人之手。小臣死罪，死罪。」紂王聞西伯侯之言，三思久之不言。卻有妲己喚王，紂王起至廉下見妲己。妲己奏曰：「願我王將臣妾殺之。」紂王曰：「為何將卿殺之。」妲己曰：「我王棄奴之心，何不殺了。」紂王曰：「寡人如何是棄奴之心。豈肯殺乎？」妲己曰：「大王既不是棄奴之心，恰則西伯侯惡謗陛下，我王聽之不言。願大王不棄妾之容貌，卻把西伯侯斬了者。」紂王曰：「依卿所奏。」紂王速臨殿下，於龍牀上坐了，乃問西伯侯曰：「若寡人不聽卿之言，久後死在萬人之手，卿如何只恁直毀寡人。」今左右推轉西伯斬之。眾文武見待斬西伯侯，齊呼萬歲，震動宮殿，▉▉（皆奏）：「▉（陛）下，且免西伯侯之命，」紂王曰：「西伯辱朕太甚，▉▉▉（如何免）之。」有東伯侯奏曰：「臣□大王，且看先君之面，只罷任去官，未委聖意若何。」紂王曰：「依卿之奏。」令左右卻推近西伯侯至殿下，紂王曰：「寡人慾待教卿便死，且免爾之死罪。囚在羑里城中者。」姬昌得罪，貶在羑里城中。此城在蕩州北七里，今湯陰縣是也。有詩為證。
詩曰：
　　　　殺妻棄子害忠良，不果皇天降禍殃。
　　　　恣縱荒淫迷妲己，卻嗔直諫貶姬昌。
又詩曰：
　　　　十句當言九句休，眾中無語卻無憂。
　　　　是非只為多開口，煩惱皆因強出頭。
　　紂王令看一使臣監押西伯侯，前至蕩州，教人報與本州太守韓渥，來接使命。禮畢，至衙中，太守開了聖旨，口中不言，心下頻頻作念枉教西伯侯受苦。更不敢久住，送姬昌羑里城中，每日餐凍食冷飯，身穿布衣，更不教出入。使命復還，亦有本州太守，此是弔客神也，為西伯侯仁德之人，常不令人知，暗中來羑里城，以酒食待姬昌，不肯交辛苦。太守告姬昌曰：「我交你私去，如何。」姬昌曰：「我若去後，必累公也。不被囚牢之難，以知君憂吾之恩。」太守暗中長得與姬昌道話。
　　日往月去，前後早五六載。姬昌當日離歧州，已知東去有七年囚牢之難。姬昌常問監官如今紂王無道。那姬昌不愁自身之苦，念紂王無道，每日在囚城中，長把乾，坎，艮，震，巽，離，坤，兌。□神將大將軍，使六丁六甲，為左右將軍，摘其中十乾，五行，二十八宿，定分八卦爻象，逐年逐月返日逐時，知吉凶之事。占人間災福之兆，課身上吉凶之來意。知一年旱澇不勻，五穀絲蠶收成，人民病疾災傷。文王在囚牢之內，一一盡知。剋日定時，並無分毫差錯。文王以六十四卦自卜其身，見勢衝更有二月，方免囚牢之難。七年時至仲秋末季秋初，文王卜下見喜，合受七年方脫。有詩為證。
詩曰：
　　　　紂王荒淫國不修，貪迷妲己損諸侯。
　　　　不從西伯忠臣諫，羑里當囚七載憂。
又詩曰：
　　　　直言骨鯁總皆謀，君不君兮實可羞。
　　　　天然暗助行兵德，萬里江山盡屬周。
　　姬昌課罷，至夜得一夢，夢見兩手托天。忽然覺來，姬昌自思，大喜，自言：「昔日有殷湯王得此夢，以興天下。」言罷，有一日才坐，忽有一鳳來朝西伯侯，至於面前，如擎而立，一個時辰而去。姬昌占之，今可免囚牢也，感得天鳳來朝吾也。西伯侯囚牢中常時占卜，以有可歸之期，亦有鳳來見，有萬千般祥瑞，可以待出免囚牢之難。
　　話分兩段。卻說岐州▉▉▉（太任並）眾官群臣長之。西伯侯之祖是帝嚳之後，姬名▉（棄），是堯王之後，為后稷神也。姬棄生王季，王季生姬照，姬照生姬昌，文王是也。文王母太任。太任召集群臣文武等，評議姬昌之事：「當日姬昌東去之時曾言，我見紂王，因命必諫，我有七年囚牢。方今是七年之數也。如今在羑里城中，誰人敢去探者，看紂王有放姬昌之心。」問罷大臣，眾中無一人言。有姬昌第五子伯邑考言曰：「孫兒乞去探吾父姬昌。」眾大臣依言。有大臣散宜生來諫曰：「臣啟娘娘，莫教伯邑考去，姬昌去時曾言，但不得來弔問，恐惹大禍臨身。」伯邑考不從大夫之言，便辭祖母，將物上路，言道：「棄我一命去見我父。」言了東行。有大夫上奏太任曰：「令教駙馬祁宏將兵保護姬昌父子之事。」
　　有太子伯邑考車馬在路上，不過旬日，前到朝歌內門外。令近臣奏紂王。至於殿下，山呼萬歲了：「臣啟大王，如今有西伯侯太子來見大王，至於內門。「紂王令宣，太子蒙宣至於殿下，山呼萬歲了，躬身立在殿下。曰：「亦恕卿免禮平身。」太子遂進禮物與紂王。紂王問：「卿在路跋涉不易。」伯邑考曰：「荷大王聖問。」紂王宣太子上殿，賜繡墩而坐，設大宴款之次，伯邑考哭告紂王。紂王問：「卿泣何事。」伯邑考曰：「小臣啟上，吾父七年之囚，看先君之面，免吾父囚牢之苦。」如此三日，哭告紂王，紂王言曰：「此人是忠孝之人。卿休哭，令教放爾父，教你同去。」伯邑考蒙宣謝恩。禮畢，紂王宣太子上殿，賜大宴飲之次，有妲己亦在簾底坐，遂問王曰：「臣聞太子，何人也。」紂王曰：「此是西伯侯之子伯邑考。」妲己曰：「妾聞伯邑考善能彈琴，今教伯邑考操琴一弄，臣欲聽之。」紂王：「依卿所奏。」令近臣取琴與伯邑考。伯邑考口中不道，心內思惟道：「紂王不仁之君。」太子□思父七年囚牢之苦，無心操琴。太子再三告紂王曰：「不可撫琴。」紂王不許。特教太子操琴小太子卻不免按得，橫於膝上，正調弦彈一曲，名曰《太子忿怒曲》。有紂王貪與妲己傳杯飲，不顧太子，太子大怒，言曰：「爾侮慢。臣賢而悅婦人也。」用琴擊紂王共妲己，仆然到地。左右官人扶起二人，令教左右捉下太子。太子大罵紂王不仁之君，無道之主。妲己奏曰：「罪不干西伯侯之事，罪在於伯邑考。今西伯侯囚於羑里城，依法受之，不曾失了君臣之禮。如太子剛硬，天地難容。」紂王問妲己曰：「怎生教太子處死。」妲己曰：「據伯邑有欺君之罪，合醢為肉醬。臣聞姬昌善知陰陽，預知前事。封賜肉糜與姬昌食之。若▉▉▉▉（姬昌將此）肉便食，非為陰陽人，後與大王不能為患也。▉▉（放教）姬昌歸岐州去。姬昌若見此肉不食，知是親人肉，此是大賢也，久後必與大王為患，和姬昌都教處死，永除後思也。」紂王聞奏大悅，令左布報轉伯邑考，醢為肉醬。
詩曰：
　　　　伯邑東去謁上尊，靈狐殿下會群臣。
　　　　握琴惡擊無恩主，不避忠心醢自身。
　　其日壞了太子，感得天昏地暗，日月無光，天雷大照。慘霧慢漫，愁雲黯黯，悲風颯颯，怨氣凌空。紂王見其日天色非常，大赦天下。妲己以申時以來。王賜肉醬與使命費孟，教姬昌食之。大臣蒙宜，辭王上路。第二日與蕩州，見太守具言訖，一同去羑里城內，見監囚人碼凶。卻說姬昌三日前甲申日，見此景祥，姬昌眼跳耳熱，心神不安。姬昌憂，占一課，占一親人合有大禍臨身。到今三日，是丙戌日，有使命至也。其時日季秋之月，有榆葉，姬昌於囚獄內拾將葉子，可便為字，漫六十四卦，將□錢望天吁呵，□曰：「天地合其德，日月合其明，四時合其序，鬼神合其吉凶，神靈上卦，一占來意。」擲下卦爻，姬昌見一喜一悲。喜者自身無災，悲者合注子父分離。兒郎在外，必有大禍。心生苦痛，刀劍分屍。雖然兒女有禍，自己無災也，用前事改變移遣。姬昌心內恩惟，今日先優後喜，必有紂王宣命至也。道了，有太守並使命一行見姬昌。禮畢，二人言曰：「今奉王敕，姬昌免囚歸國，今賜肉與食之。如食了肉羹時，姬昌去國，你見伯邑考現在朝歌等候。」逆取肉與姬昌。姬昌心內思惟：「此肉是我兒肉，若我不食此肉，和我死在不仁之君手也。」姬昌接得此肉，喜而食之。姬昌告來使曰：「此羹甚肉。此肉甚好。」費孟聞言，心內思之：「姬昌非是賢人。」
　　費孟卻回去見帝，至於殿下山呼了，紂王問曰：「卿與姬昌肉糜，如何。」費孟奏曰：「姬昌接得此肉，亦無疑阻，笑而食之，非是賢人也。」紂王知得大悅，敕令教使臣再去，教放了姬昌，即辭國去。費孟即日便入羑里城，得見姬昌。禮畢，費孟曰：「今奉聖旨，教放姬昌歸國。」姬昌曰：「謝王大恩。一路遠來有勞。」費孟曰：「大王食了的肉，亦是大王兒肉也。被妲己教紂王將你兒肉試你賢不賢也。」姬昌見言，亦不敢大嘆，亦不入朝歌。有費孟共太守，馮凶三人，以亦相辭於姬昌。
　　姬昌辭了三人，得脫囚牢之苦，姬昌上馬便去。出羑里城半□之地，姬昌下馬，用手探之，物吐在地，其肉盡化為兔兒。姬昌大哭。至今有吐子塚，在蕩陰四里地是也。姬昌望西北寨出偷路▉▉（日夜）而定不止。今古□在羊河南岸上，是姬昌廟。姬昌西走近朝歌，前到汲城西，比姬昌前去之次，有汲城將鼓矯，鼓執，鼓適，弟兄三人，領兵出門。忽見一人，卻認得是西伯侯，言：「俺奉天子敕，教俺綽路，恐有西兵救劫了羑里城。」喝西伯侯：「不得走。」三人共兵來趕姬昌。姬昌見兵馬至近，便定之次，前逢二將。姬昌乃問：「來者何人。」其人卻問：「你是何人。」姬昌曰：「我是羑里內受囚西伯侯也。」來人見道西伯侯，下馬具禮。姬昌問曰：「爾是他人也。」來人曰：「我是紂王太子殷交並靈胡蒿。俺二人特來救姬昌。」言了，鼓三將至近，二人去迎，時乃教戰，殺鼓三人兵退去了。有殷交共靈胡蒿護姬昌而去。
　　卻說鼓將三人，令一小將秉文字入朝歌見帝，至於殿下，山呼了。小將具說前事。紂王聞言大怒，令差左右將與佶留留四人，領兵三千，西趕姬昌。只到西北鄧城，姬昌問靈胡蒿：「爾因何來救我。」靈胡蒿說與姬昌之事：「此是紂王斬了姜皇后，走了太子殷交。」正話間，有鼓將三人，又趕姬昌至近。前卻有駙馬祁宏共逢文建來救姬昌，三人抱頭大哭。姬昌告二人：「紂王不仁，將伯邑考作為肉醬。」二人見言，大罵紂王不仁無道之君。正話間，有紂兵來趕姬昌，與西兵大戰，被祁宏共逢文避殺退紂兵。紂兵復來決戰，相敵一日，至□不分勝敗。時有一頭象來兵救姬昌，內有一將，被頭似鬼，有擔一柄大刀，高聲大叫：「與吾決戰。」來者何人。是錄真山烈人雷震子也。此人被本師說與當日姬昌至陝西東古墓之事。雷震聞事西伯侯，心中大喜，上馬□刀，衝入陣中，獨蕩紂兵，□吼，佶留留不敢當，眾兵皆回。有雷震來見姬昌具禮，一時人並眾將，談言紂王無道不仁之君。有靈胡篙左右視之，不見太子殷交，便辭姬昌曰：「若他日有大賢來破紂王，的來相助。小臣去尋太子去。」道，靈胡蒿便去。有雷震也辭姬昌曰：「若他日去破紂王，必來相助大王。臣且歸洞去，恐本師所怪。」辭了便去。姬昌得免大災，亦去本國。行至十日，前至岐州至近，武王共百官接看姬昌，皆參拜。禮畢，姬昌具說前七年囚牢之苦，更醢了伯邑考。文武見道，盡皆大哭。姬昌曰：「我引臨行之日，道與您眾公臣，只不得來顧我，亦不合去。」文武見道，大慟久之。哭止，眾臣相從姬昌入岐州去。
　　至城內，姬昌先去見老母太任。禮畢，姬昌仍舊且理天下，重賞三軍，輕收差稅，重修有道，除去不仁，濟贍生民，恤孤憐寡，招賢良，用忠直。天下軍民盡▉（喜）。畫地為牢，刻本為吏，治政恤民，囹圄皆空，行人讓路，耕夫垂道，結繩為政，坐朝問道，弔民伐罪，三分天下有其二，以服事殷，周乃行仁政之德。
　　卻說紂兵敗將回奏紂王曰：「臣啟陛下，如今西伯侯有西兵來救，將姬昌去了。」紂王聞奏，心中大怒：「此人不是與寡人為患，怎敢亂朕天下矣。」紂王不顧，每日去摘星樓上共妲己取樂，信妲己之言，將人家童男童女敲陘看髓，不思民苦。東鹿臺在衛縣西北看水，西鹿臺在朝歌西北看山峰。
　　紂王有一日升殿而坐，有近臣奏曰：「臣啟陛下，如今街上有老鬻卜。有一女子來買卦，先生算道，此女子不是凡人，係上界金星也。女子見道，化金光去了。萬民盡看，言道好希差。臣見奇異，特來奏我王。」紂王聞奏，言聲道奇：「怎有如此陰陽之人。」令左右去宣賣卜先生。近臣奉聖旨，到於街上宣召先生。先生見言聖旨，不敢久停，便隨使臣來見帝。山呼萬歲，躬身而立，皇帝：「賜卿平身，免禮。」紂王問曰：「卿何姓。」老人曰：「臣啟陛下，臣是東海郡人，姓姜名尚，字子牙，號為飛熊。」紂王問買卜之事，姜尚奏曰：「臣啟陛下，有金星當日變為凡人來買卜，試探臣陰陽，看合著不合著，被臣課合陰陽識破，便化金光而夫了。」紂王聞奏，曰：「直怎如此有準。」紂王又問曰：「卿當與寡人發一課，看之來意如何。」子牙言：「好。」紂王便起去屏風，去取下十兩黃金並平平冠，御衣，切轉過屏風來，問子牙：「此屏風後是甚。」子牙曰：「是十兩黃金，平天冠，御衣也。」紂王奇稱，心中大喜。又問：「卿能驅兵用將乎。」子牙奏曰：「臣做韜書教大王看之。」紂王曰：「依卿所奏。」子牙去殿下，俄爾，做成韜書。便呈上紂王。紂王看之大喜。紂王見此人聰明智惠，更為姜尚孝養老母，紂王封姜尚為司戶參軍，賜宅一區，賞銀百兩。殿下文武見姜尚大喜。天子置御宴飲之。宴罷，文武皆散。天昏日晚，紅輪西墜，玉兔東生。紂王卻歸後宮去，到長壽殿，天子迎著一個美麗佳人，紂王大喜。那佳人生得形端表正，體態妖嬈，十分容貌。那佳人見天子便躲，躲不及，便山呼萬歲。王問曰：「卿是何人也。」佳人奏曰：「臣是我王臣之妻。」紂王曰：「何人妻也。」「臣是黃飛虎之妻耿氏。」紂王問曰：「卿肯與朕作樂，教卿為後，更教你夫為三公也。卿意如何。」耿氏曰：「大王雖貴，臣妾雖賤，臣無戀貴之心，妾有抱貞之意。南山有鳥，北山張羅，百烏高飛，羅網奈何。」紂王無一語對之。耿氏又言曰：「狐貍不樂龍王，魚鱉不樂鳳凰。妾是庶人，▉▉（豈樂）大王乎。若行無道禮，豈為帝王乎。」紂王笑而放之。耿氏遂罵紂王：「無道不仁之君，故發此言。我夫若知，必無輕放爾，君不識我夫南燕王。」紂王大怒，把耿氏醢為醬，封之一盒，令殷使送與昨城縣南燕王。南燕使奉□便杯，將肉醬出朝去。
　　在路行經數日，到於昨城縣，令人報與食殿王。殿王聞言，出城迎接。接著殿使，禮畢，邀入廳上，管待殿使。三杯酒罷，殿使曰：「今奉王□，賜肉醬一盒與大夫食之。」飛虎曰：「殿使爾不聞紂王不仁，未常賜肉與吾食之，又愛把人醢為肉醬，卻與他親人食之。公不聞伯邑考醢為肉醬，與姬昌食之。」飛虎又曰：「吾妻耿氏，與妲己賀生辰去也，到今不歸，先令將肉醬與我食之。我問此肉是甚肉也。你若不實說，教爾目下有難。」飛虎仗劍，再問殿使曰：「爾若實說，免賢性命，你若不實說，目下交你分屍而死。」殿使不敢隱匿，實說：「此肉是大王夫人之肉也。」飛虎聞言大怒，罵紂王不仁無道之君。罵罷，南燕王造反。時有兒黃飛豹諫曰：「告父王，此事不可以。紂王是大國之君，父乃為臣，不可以反君，雖然我母死後，怎生奈何。」飛虎不從所諫，心中大怒，令友右推轉送逆子斬之，後無人敢諫。飛虎便起三萬雄兵，直知朝歌至近下寨。時有人奏與紂王，紂王大怒，令宣五將去捉飛虎。五將者，是史元格，趙公明，姚文亮，鍾士才，劉公遠。
　　五將領兵。三萬來趕飛虎，迎著飛虎，次戰二日，敗了五將，令一小校將回文奏帝。紂王聞奏大怒，又宜左將□吼，右將佶留留領兵三乾，五將同征飛虎。兩陣決戰，不到數合，被飛虎殺退紂兵。紂將令一小校將回文采奏，詣於殿下，山呼萬歲：「臣啟陛下，如今五將並左右將殺不及飛虎，被飛虎當陣上剮了使命。」紂王聞奏大怒，令交擊鼓，撞禁鍾，聚集文武大臣，評議黃飛虎之事。有費仲出班奏帝：「臣啟我王，令出榜文在朝門外，教招將捉黃飛虎，如有捉住者，即有官爵與之。」紂王：「依卿所奏。」便出，榜文在朝門外。有姜尚收榜。有看榜人見收了榜文的，便是司戶參軍，遂引姜尚見天子。詣殿下山呼畢，紂王問曰：「卿何以捉得飛虎。」姜尚奏曰：「臣啟我王，用兵五千，用將五人，來日活捉黃飛虎。」紂王大喜。
　　姜尚辭了出內，來日早晨起兵。姜尚歸宅辭母曰：「念兒子令有皇帝聖旨，令我收黃飛虎去。」母曰：「吾命老矣，我兒佐主不明，再明君有道之主。」姜尚退去，即時點軍聚將皆足，只有羊刃不至。思慮間，羊刃至，具禮畢，姜尚問羊刃曰：「因何不至。」羊刃曰：「為母病未痊，供傳母疾，以此來遲。」姜尚曰：「爾母疚末痊，吾割股肉可醫汝母疾，即將股肉到爾家作羹，與爾毋食之，必安。」羊刃謝恩，將肉到家作羹與母食之，果然痊安。羊刃來見姜尚拜謝，言曰：「羊刃無能報答，若逢飛虎，盡命迎敵。」姜尚大喜，先寫計與羊刃。羊刃依計，便起兵來下寨。至夜，羊刃著皂衣〈｛衣皆｝〉子去劫黃飛虎寨，被飛虎手下兵將捉羊刃，推見飛虎。飛虎問曰：「誰教爾來劫我寨。」羊刃曰：「姜尚教我來。」飛虎曰：「我不殺你羊刃，你肯引我去殺姜尚麼。」羊刃言：「好，便來。」亦著皂，不為號。入得姜尚寨前，二人言曰：「開門。」兵士索號，二人應了，遂放二人入寨中。到得姜尚帳前，悄悄無人，忽一人喝言：「左右候甚。」捉下飛虎，醬事也。我妻剉為肉醬，教吾食之。更棄子殺妻，信妲己之言，苦害萬民之命，以此反來。」姜尚聞言，乃天子無道太甚，言告飛虎曰：「吾不知此事，吾不合捉爾來。我至來日，放爾去了。」有費孟諫姜尚曰：「不得放了比人，恐紂王知之，惹大禍臨身。」姜尚不聽此言，乃放了飛虎。有費孟走馬入朝奏帝。詣於殿下，山呼畢，奏曰：「臣啟我王，夜來捉住飛虎，被姜尚放了，臣諫不從，言君之短行。姜尚心內必也反也。」紂王聞奏，大怒非常：「怎敢如此。」敕令交費孟去姜尚。費孟又奏曰：「如今姜尚有母在於宅內，先捉來斬之。」紂王：「依卿所奏。」令左右人去捉姜尚母。母曰：「我今死矣。我兒必歸明主。」道罷，捉下老母，推見紂王。紂王令推上法場，斬之老母。有費孟來殺姜尚，姜尚先至客館。至夜大陰走至客館，前到故恩州，今獲嘉是也。姜尚向西方觀望，相真主言：「明君在於何處。」望見巨□宮，生紫氣下接著西秦地。姜尚又窮真命，相侵真主，便往西南去，大哭：「我母死在不仁之君手也。」後有費孟，客館不見姜尚去處，卻被黃飛虎殺退紂兵。有黃飛虎也退奔黃河去了。
　　有費孟回來見帝，詣於殿下，山呼萬歲：「臣□陛下，如今姜尚不知何往。」紂王聞奏大怒，令諸處□捉姜尚，如捉往者，賜官重賞。令交大將飛廉共費孟，諸處□捉，二人奉□，令兵便去。有人知姜尚西南而去，二將聞之，督兵急趕姜尚。姜尚走入大林中，有一古墓，姜尚跳入墓中。後追兵至近，叫言：「姜尚走入此林中去也。」兵將盡入林尋姜尚。約行到百餘□，見一古墓，令教一小軍跳入此墓覷之。見姜尚在中，小校心中大喜道：「拿住姜尚。」去捉卻不是姜尚，卻是姜尚衣袂覆著枯骨，謾軍之計。小校見不是姜尚，卻出墓中，見姜尚已西走遠矣。此計號曰，遺衣駐軍計。有將飛廉共費孟，領兵又趕姜尚。姜尚晝夜不停，走黃河，入葦萩深處藏。有紂兵往來尋□之次，聽得水聲，若人投水之聲響。眾將曰：「多是姜尚投水，必溺死也。」二將領兵復回。
　　卻有姜尚未肯投水，被姜尚推一大石墜岸，如人落水之聲，志氣過人。姜尚於蘆葦深處宿至天明，忽見一漁公，姜尚問曰：「公可渡吾過河。」「公是何人也。」曰：「吾乃姓姜，名尚。」又問漁公曰：「爾是何人也。」曰：「吾是高遜也。我前者曾渡殷交。」二人共說紂王不仁無道之事。二人言語不盡，乃渡姜尚渡河。二人相別，姜尚往西而去。
詩曰：
　　　　誰知老母一身亡，奔走窮途且脫殃。
　　　　設若當時投水死，如何周室得榮昌。
　　姜尚晝夜不分，行經數日，前到潼關，去見關主姜國舅。此是姜皇后之兄也。姜尚禮畢，具說紂王不仁之事。國舅問言淚下，嘆息長吁。□紂王無道，故意放過姜尚關西去了。行經數日，前到華州山下，忽有數千強人捉住姜尚，推見太子。太子問曰：「爾乃何處人也。」姜尚具說：「吾是紂臣也。姓姜，名尚，字子牙。今為王無道，故來到此。」太子見言，令教放起姜尚來，請坐，置酒三盃與姜尚飲。飲罷，尚卻問太子是何人也。太子曰：「父王當日壞了母姜皇后，並妳母馮氏，我是紂王太子殷交。」姜尚見道，便設拜。禮畢。太子大喜，請姜尚同坐，置酒筵宴，管待姜尚。太子告姜尚曰：「吾共爾同破紂，如何。」姜尚言：「未可伐紂。更待數年，伐紂必破矣，恁時方成大事。」姜尚住了二三日，辭別太子西去。姜尚告太子曰：「若遇明君，必與太子去破紂矣。」太子見言甚喜。
　　辭別太子，姜尚西進，人盡說西伯侯仁德有道，招賢納士。姜尚心內思惟：「便待投西伯侯去吾命末合發祿，更待數年，方得君臣道合也。然是姬昌重賢，而不可便去。自投西伯侯，西伯侯亦不知隱跡之士，姜尚且為釣叟。
　　卻說，紂將飛廉共費孟，領兵入朝歌見帝，山呼萬歲：「臣啟我王，如今。「紂王聞奏大喜，令賞二將。二將退去。
　　有一日，紂王宣文武父於後宮梧桐園□，置御酒賞百官飲宴，盛眾之次，見群花深處，聞一聲響亮，文武皆驚。見一隻九尾金毛野狐，在於花樹底下坐。有紂王伯父比干奏曰：「此為妖怪，臣用弓箭射之。」比干拈弓取箭，射中狐一箭，火光進散，帶箭入窟竅中去了。比干又奏曰：「令壯士掘之。」紂王依奏，令壯士掘開窟穴，見華身白面，可有百狐。比干又奏曰：「除此妖怪。」紂王大喜。文武皆退，紂王來後宮見妲己，具說比干之事。妲己見言，一聲僕然倒地。令右扶起，王怪問曰：「卿何如此。」妲己口也不語，心內思惟，欲言：「比干壞了我祖上，盡是我枝葉來，氣倒我，恐大王知足妖怪。」半餉無言。眉頭一縱，計上心來。妲己奏曰：「臣妾從幼小時心疼，多年不發，今發。」妲己又奏曰：「休交殺害狐貍，殺生害命。」紂王依奏，令出榜於朝門外，並不得殺害狐貍。妲己心中思惟，乃恨：「比干須交死在我手。」
　　有一日，比干打酒池肉林炮烙蠆盆邊過，忽有旋風鬧起，□是枉死生靈。比干見如此之事，言曰：「此事都因紂王信妲己之言，苦害宮妃，枉死之魂，未蒙出離。」比干自言曰：「我是皇伯，可諫於王。」比干心懷此事，至殿下，見紂王與妲己對坐，比干諫曰：「臣啟陛下，大王寵信妲己之言，置下酒池肉林，炮烙蠆盆，積粟成塵，修建臺閤，剖腹斮脛之過，除斬忠臣，作醬獻巴，損姜皇后，貶殷交，囚姬昌，反了黃飛虎，皆是我王之過也。皆是妲己擁蔽聖聰。大王試可深思，豈不痛哉。除斬了妲己，全門賜死，此是大王仁德復行也。願大王依小臣之言，黎民仰之。」紂王無言。比干又奏曰：「昔日祖父湯王下車，抱屍而哭，有一大臣問曰，『何故哭之傷情。』湯王曰，『朕聞三皇五帝堯舜禹之時，至餓孳死者並無。今到寡人之時，亡孳者無限，豈不是寡人無德。』言罷，湯王遂開倉庫，救濟貧民，飢者得食，寒者得衣，天下盡稱聖治之王。此是湯王之德也。陛下思之，依小臣之言，斬了妲己是也。」紂王不悅，不聽比干之言。
詩曰：
　　　　唐虞揖遜底和平，及紂如何播惡聲。
　　　　若聽比干忠諫論，江山不被外人爭。
　　比干又奏曰：「昔日夏禹王之後，生桀王無道，建都在蒲城州安邑縣。不修國政，出敕令不交百姓種團養蠶，遞相保守，天下大亂。湯是桀王之臣，見此無道，共伊尹伐之。大王不信小臣之言，亦如桀王之過也。」紂王亦過一言。比干又奏曰：「陛下豈不聞祖父湯王為君乎。天下大旱七年，終日祈雨，雨不降，乃禱社稷之神，雨亦不降。湯王曰，『社稷之神是堯王之臣他，姓姬，名棄，是古堯王之神也，禱之無靈，可宜除之。』太史奏曰，『若要雨降。陛下可屍一人祭天，雨乃降矣。』湯王曰，『罪在朕躬。朕躬有德，上合天心。若下燒一人祭天，何可燒他人乎。罪皆在朕。若天降雨，朕當親登柴籠燒朕。』湯王遂積柴於市中，湯王自登接籠。四方居民，咸皆仰嘆。有太子並皇后，見帝側隱不忍之心，奏王曰，『俺二人亦登柴籠。』三人在於上，合目而端坐。四面火起，煙稻迷空，民人哀嗟言，『王命須臾而休。』忽□濃雲，密布甘澤如傾。萬民稱言，『慚愧。』頂禮。湯王命乃不妨，復得存安民間，豐稔稱湯王聖治大德。然後湯王敕今天下萬民，於二月祭，於八月祭社，陛下豈不聞之湯王如此，聖治。大王依臣之言，久後大便，若不信小臣之言，後死在萬夫之手也。」紂王大怒，令左右捽下皇伯比干，推在一壁。王問妲己曰：「此人如何。」妲己心中思惟道：「比干坐碩州時，參廟殿神靈，須用三姓肉祭之。有比干來廟，見一穴，令人探之，見牀上有一妖狐中坐。探之，卻出說與比干相公。相公交用柴點火撞穴熏之，或去穴中鎮之，見妖狐上湧出去，自後生泉水。今在寒泉村北是也。妖狐西走，前到故恩州，至驛中見蘇護女子，吸了三魂七魄，變為妲己。言：「比干絕我之祖，今日卻比乾死在我手下。」用心與紂王言之。妲己奏曰：「臣聞比干此大賢人也。心有七竊，為人所以聰明智慧。」紂王問：「卿如何知。」妲己奏曰：「恐大王不信，可以剖腹看之。」紂王：「依卿所奏。」左右剖開比干腹看之，果然如此。紂王大喜：「卿煞知好事。」至夜遂把比干心肝食之。妲己喜而言曰：「今報了我恨也。」
　　紂王又宣文武筵宴。有紂王兄箕子來諫紂王，紂王不從。妲己教把箕子剪為奴，又有紂王庶兄微子來諫紂王，紂王亦不從，微子去之。有大將軍祟侯虎，偏得紂王之貴意，乃讒臣也。費孟，費仲信妲己之言，故亂天下，有詩為證。詩曰：
　　　　紂隨妲己信崇侯，費仲讒言國不修。
　　　　剖孕蠆盆人受苦，囚賢斮陘事堪羞。
　　　　比干剖腹觀七竅，箕子佯狂免禍愁。
　　　　飛虎子牙兩去後，四方黎庶總歸周。
　　紂王自亂天下。當日姜尚西走至岐州南四十里地，虢縣南十里，有渭水河岸有磻溪之水。姜尚因命，守時，直鉤釣渭水之魚，不用香餌之食，離水面三尺，尚自言曰：「負命者，上釣來。」姜尚自嘆曰：「吾今鬢□蒼蒼，末遇明主，尚止北望岐州，想文王是仁德之君，吾在此直鉤釣魚數載，並無一人來相顧。我有心興周破紂安天下，吾待離了此個明君，恐無似西伯侯有仁德，且守天時。」從前，姜尚所圖經紀道路，皆無勝心。命運不通，有妻馬氏遂棄，索休而去。子牙亦不苦留，與休了教去。
　　忽一日，布個樵夫擔著一但柴，來到姜尚面前放下歇。姜尚見此人而有死氣，姜尚問曰：「君子，爾何姓。」樵夫曰：「我姓武，名吉。」尚又問曰：「爾年歲生月日時說與吾，奉賢一相。」武吉說與姜尚月日時，待姜尚掐指尋文，逡巡相罷。姜尚道：「賢文今日有人命交加之事。」武吉曰：「有何事，莫與人相爭之事。」姜尚曰：「若你無事，休來見我，若有事，卻來見我。」武吉曰：「好麼。」道罷，別了姜尚，擔柴而去。虢縣貨之。至門首，待入門而去，被門子拽住，索門子錢。武吉曰：「待我回來，我賣得柴錢與你。」門子不肯，便打武吉。武吉用手按門子，門子僕然倒地，更不起來，口中無氣致命，被門子左右捽下武吉。武吉大哭，心內想：「漁公是好人。」時解武吉上西岐州見西伯侯。西伯侯不打罵，畫地為牢。文王問曰：「爾傷人命，罪過過大，你合償他命。」武吉大哭，言曰：「我一身死後小可，怎奈何老母無人養贍也。」文王聽得，此人是大孝之人：「我與爾黃金十兩，教養你老母，更放你七日散袒，你卻來赴法，爾若不來，吾能下課，知汝去處，捉爾到來，的無輕恕。」
　　武吉謝罪而去。來到家中見母，大哭告母，具說前事，言：「磻溪河邊有漁公，是好人，善知吉凶之兆。言兒有人命之事，果然致傷人命，要去償他命也。」老母見道，子母二人大哭：「兒必有禍矣。詣早晨，咱子母二人去渭水河邊，拜見漁公求計。」武吉依母之言。翌日，子母二人前去渭水河邊，去見漁公。至磻溪岸上，見漁公施禮畢，姜尚問曰：「爾何人也。」「吾是武吉。前者果然有人命交加之事，今謝文王見吾言，老母無主，與武吉黃金數兩，教養母親更放了七日散袒，今七日限滿，我必與待赴法也。」漁公曰：「曾聞道上自螻蟻貪生，生□人，何不惜命，文王既放爾七日散袒，何不走之，避其死矣。」武吉曰：「罪人若走避死，文王能課，便知去處，以此誰走，俺子母二人特來告漁公求計。」公曰：「吾與爾一法，教爾不死如何。」武吉子母便拜，告曰：「若先生免得我不死之難，怎忘厚恩也。」漁公言：「放公次到家中，買粳米飯一盤，令食不盡者拈七七四十九個粳米飯在口中，至南屋東山頭，頭南腳北，頭邊用水一盤，明鏡一面，竹竿一條，長一丈二尺，一通其節，令添水滿。頓在頭邊。用蓬蒿覆身。但過當日午時三刻，汝已得活不妨。」子母二人拜辭，歸到家中，依漁公之言，用其妙法至當日午時，武吉不去赴法。卻說文王怪武吉不來赴法，遂發一課，知此人避法，去投水也。口內生蛆，有丈二水在身，痛死也。文王再不言武吉之事。
詩曰：
　　　　傷人武吉當償命，七日歸來知慰親。
　　　　渭水河邊求得計，果然應卦得存身。
漁公智過文王。
　　卻說西伯侯夜作一夢，夢見從外飛熊一隻，飛來至殿下。文王驚而覺。至明，宣文武至殿，具說此夢。有周公旦善能圓夢，周公曰：「此要合注天下將相大賢出世也。夢見熊，更能飛者，誰敢當也。從南方賢人來也。大王今合行香南巡尋賢去也。賢不可以伐。」周公說夢，深解其意：「昔日有軒轅皇帝夢見大風而得風後先生，為特滅於蚩尤，在涿鹿之野。軒轅皇帝又夢見上天，後至百日，果然昇天。又有堯王夢見昇天得帝王，有湯王夢見用手托天得帝位。大王夢見飛熊，必得賢也。」文王依周公之言，令排隊仗，出門行香，行香回駕。
　　文王去人叢中卻認得一人。文王驚駭，言：「你卻在。」令左右：「宣武吉來者。」武吉蒙宣，不敢久停，便來見帝。禮畢，文王傳宣，問武吉曰：「吾課汝避法，去投水而溺死也，如何卻在。」武吉具說曰：「今磻溪岸上渭水河邊，有一漁公，深會厭法，以此救了武吉之命。」文王見說漁公之計術，文王言：「我恁得陰陽，世無所及，被漁公智過於吾。」言武吉：「此事是實麼。」武吉曰：「豈敢虛誑，委的是實。」文王賞武吉，更加武吉為隨駕左右，遷即金牛衛引駕大將軍。武吉謝恩。文王言：「卿引寡人出獵。」文王翌日早晨排列隊仗，乘駟馬車，出獵巡狩尋賢，武吉引駕求賢去也。
　　卻說姜尚在磻溪岸上，手持釣鉤，自嘆曰：「吾今老矣，年已八十，未佐明君。北釣魚，只釣賢君。」自嘆詠一首，
詩曰：
　　　　吾今未遇被妻休，渭水河邊執釣鉤。
　　　　只釣明君興社稷，終須時至作王侯。
　　姜尚歎息罷，忽見正北一道氣色甚好，姜尚道：「更待三日，必有王侯至此。」道念其間，從水上流下一片大石，如席來大小，更青紅碧綠，至姜尚面前自住。姜尚心內思惟：「吾不克時為將相也。又觀此石面前自住。」言：「自古有風後先生在於此處，從水□面上流下此石，至風後面前而止。後軒轅皇帝為將此石名曰王皇石也。在後嘆曰，詠詩一首，
詩曰：
　　　　片石漂流石岸傍，煙籠寒水色蒼蒼。
　　　　自從呂望興家國，更有何人遇明王。
