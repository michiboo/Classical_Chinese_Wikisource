
　　　　三皇五帝夏商周，秦漢三分吳魏劉。
　　　　晉宋齊梁南北史，隋唐五代宋金收。
　　話說殷湯王姓子，名履，字天乙，諡法除虐去殘掃湯。是契十四世孫主癸之子，以伊尹相湯伐桀，三讓而踐天子之位。順天革命，改正朔，天下號曰商。以建丑之月為正月，色尚白。大濩作歷作囿。見張網四面，獸令去三存一，仍取自犯者。諸侯嘆德，三十六國來歸。天旱七年，以六事自貿，焚身於桑林之野，天降甘雨，天下太平。湯王在位十三年而崩，傳國世三十一王，計歲六百二十九年。今殷紂王是帝乙之子，治天下，名曰辛，一名受，乃湯之末孫也。詩曰：
　　　　商紂為君致太平，黎民四海沸歡聲。
　　　　心婚妲己貪淫色，惹起朝野一戰爭。
又詩曰：
　　　　世態浮雲幾變更，何招西伯遠來征。
　　　　荒淫嗜酒多繁政，故治中邦不太平。
　　若說三皇五帝，皆不似紂王天秉聰明，口念百家之書，目數群羊無錯，力敵萬人，叱▉▉柱，聲如鐘音，書寫入八分，酒汰千鍾，會拽▉弓，能騎劣馬。紂王初治時有德有能，▉▉多▉▉天地陰晴，吉▉之兆。
　　時年四十七歲，鬼▉▉▉▉▉封帝國之至，封三十六鎮諸侯，有一百六十▉▉之郡，是紂王之臣，一年兩次來朝進奉。客伏諸國鎮壓小邦，四下蠻夷戎虜，皆是紂王所管。東連大海，西望秦川，南攝九溪，北通沙沱，紂王有感招得忠臣烈士，文武百官，比干為相，直諫大夫，微子為都堂統政，費仲為大將軍，飛廉為佐將大都督，殿前宰相宏天，帥首皇帝稱小耗。紂王有八伯諸侯。
　　第一，東伯侯姜桓楚，坐青州。
　　第二，西伯侯姬昌，坐岐州。
　　第三，南伯侯楊越奇，坐荊州。
　　第四，北伯侯祁楊廣，坐幽州。
　　第五，東南伯侯楚天佑，坐揚州。
　　第六，西南伯侯霍仲言，坐許州。
　　第七，東北伯侯張方國，坐冀州。
　　第八，西北伯侯扈敬達，坐并州。
　　此是八伯諸侯，盡是先君殿下忠臣。先君尊此八人為兄，合到紂王，此八人為八伯侯也。此是紂王重臣處，每到月旦生辰，畫先君真容，左右畫著八伯諸侯，同共行香酌灑，設奠於八伯諸侯前，亦如先君之前，行香設禮，因為是三帝立國忠臣。此八人立先君三帝立國忠臣。戊子都在朝歌。乙年無道，在位四年，時年雷震死。第二子太丁在位三年，帝乙大帝封立。帝乙在位三十七年，立起紂王為帝。
　　此八伯諸侯立四帝，皆是八伯諸侯匡輔國之立也。
詩曰：
　　　　八伯諸侯立帝君，無邪無曲是忠臣。
　　　　生良月旦皆來賀，恭敬都輸南面尊。
　　紂王初登帝位，歸朝治政，前十年有道，八方寧靜，四海安然，天下皆稱紂王是堯舜。紂王忽有一日去後，有正宮皇后來迎，王駕入後宮，禮畢，置酒待宴，有眾宮監▉完備來迎。姜皇后傳令，來日去玉女觀行香，各令香湯沐浴了，安排王輦來，諗天子去與否。紂辛聞之，問皇后何往，答曰：「臣妾來日詣玉女觀行香去。此玉女是古貞潔淨辦鍊行之人，今為神女，它受香煙淨水之供。臣妾每遇月旦有望日，行香祈祝。」紂王曰：「寡人何不也去玉女觀。」
　　今有紂君令壇司傳聖旨，令四卿八相詣玉女觀行香。四卿八相得聖旨從駕行香，前詣玉女觀下。紂王與姜皇后入觀內行香之次，紂王觀看久之，見一簇女中，有一人容貌出眾。紂王思憶女人：「朕宮中無一人似玉女之容儀。」紂王如此三日，在殿上觀玉女，乃問玉女：「卿容貌世間絕少。」紂王不去歸朝，只在玉女殿上。是燈燭無數，置酒與玉女對坐。玉女不言。此個是泥身，焉能言之，乃宣費仲問曰：「王女是泥身，如何問得言之。」費仲奏曰：「大王只在殿上，▉臣告退去，看玉女之靈▉▉▉▉▉。」如此，紂王▉在殿上。夜至三更以來，紂王似睡之間，左右別無臣侍，王見眾多侍從，一簇佳人捧定玉女來殿上。紂王見之大悅，親迎玉女。禮畢，玉女奏曰：「大王有何事，意在此經夜不去，謂何。」王曰：「朕因姜皇后行香到此，寡人見卿容貌妖嬈，出世無比，展轉思念。今無夫志，願求相見，只此真誠。」玉女回奏曰：「臣為仙中之女，陛下為人中之王，豈可寵愛乎。曾聞古人有雲，仙人無婦，玉女無夫。請大王速去，恐招譴謫。」紂王問玉女曰：「何如譴謫。」玉女不得已，言曰，更後百日，終必與我王相見，啟大王且歸內去。」王問女曰：「有何信物。」玉女遂解綬帶一條與紂王。玉女言曰：「此為信約。」王收之，接得綬帶，忽聞香風颯颯，玉佩丁當，聲聞於外，霞綵騰空。紂王見之，舉步向前去扯玉女，忽然驚覺，卻是夢中相▉。定省多時，只見泥神，不▉真形，視手中果然有綬帶一條。紂王向燈燭之下，看翫思之，至▉悔恨無已。
　　紂王只在玉女殿中，三日亦不聞消息。紂王只將玉女綬帶，思念玉女無限。忽有費仲來殿，諫曰：「何不還宮。」王說玉女之言與費仲，費仲奏曰：「大王且歸宮闕，候百日，恐玉女來見我王。」紂王依費仲之言，遂還宮闕，每日如醉，思望玉女前約之事。倏忽已經百日，玉女不至，紂王召費仲。費仲至，評議玉女之事，王曰：「玉女誓約與寡人相見，如今玉女不知消息聲不來何也。」費仲奏曰：「陛下休憶念，猶自著意，玉女豈可來乎。大王休思玉女之容，恐陛下意情減削，慮久成疾。願大王依微臣之奏，有一事可勝。大王見玉女嬌容之思，不負陛下快樂。」紂王問曰：「何事勝寡人樂。」費仲曰：「我王出榜於朝門外，令教在世間應有室女者，盡皆來進。今為闕少正宮宮監，如有可用者重賜富貴，加賞爵▉。如進來眾中，豈無一人似玉女之容。陛下任意選揀，取王聖意，若何？」王曰：「依卿所奏。」
　　王便傳令天下諸州府縣鎮村街道店舖人家，應有室女，盡來進獻。不過月餘，進及千萬，皆無一人似玉女之容貌。紂王不悅，思玉女不勝其恨。時有宰相宏夭見王無喜色，殿下賽曰：「臣啟我王，若要似玉女容貌者，只除我王國中食我王俸▉之家，富貴足矣，不受寂淡膩粉▉梳官宦之家內，有勝玉女之顏。大王降聖旨，▉今天下大小官宦之家，有美女者，盡皆來進，必有勝玉女之貌。」紂王聞之大喜：「卿言然也。」即令出榜於朝門之外，教至處大小官宦之家，▉▉▉▉進上，如有▉匿者，後官▉得知，全家處死。如此遍天下諸官員▉，委有美女者，皆不敢隱匿，盡來進獻。
　　內有華州太守蘇護有一女，生得形容端正，有傾城之貌，寰中第一，年登一十八歲，名妲己。當日，太守知帝令嚴，不敢隱匿，親將女子來進獻。約行數日，前到故恩縣。〈｛今獲嘉是也。｝〉至夜於館驛中安下了，有故恩州太守蘇顏，前來管待蘇護，邀入衙中置宴。有驛中女子，容儀端麗，去燈燭之下。夜至二更之後，半夜子時，忽有狂風起。人困睡著不覺，已無一人。只有一隻九尾金毛狐子，遂入大驛中。見佳人濃睡，去女子鼻中吸了三魂七魄和氣，一身骨髓，盡皆吸了。只有女子空形，皮肌大瘦。吹氣一口，入卻去女子軀殼之中，遂換了女子之靈魂，變為妖媚之形。有妲己面無粉飾，宛如月▉嫦娥，頭不梳▉，一似蓬萊仙子，肌膚似雪，遍體如銀，丹青怎畫，彩筆難描。女子早是從小不見風吹日炙光彩精神，更被妖氣入肌，添得百倍精神。
　　至曉，蘇護叫侍從與女子梳▉，忽見女子，大驚：「怎有如此容貌。」父見了女，大悅，口中不語，心下思之：「我女有分與天子為皇后。」言了，出界行，上亦有蘇顏送去。
　　前盼朝歌至近，蘇顏入朝見帝，至於殿下，山呼萬歲：「臣啟我王，今有華州太守蘇護有一女來進上，令臣先來見帝。」紂王聞奏，便宣費仲至於殿下，禮畢，紂王傳宣：「今有華州太守來進女子，卿遠去按。」費仲出內，迎著太守，各施禮畢。費仲見了，面如白玉，貌賽姮娥，有沉魚落雁之容，羞花閉月之貌，人間第一，世上無雙，十分相貌。費仲來見帝，奏曰：「女子容貌非俗。」紂王聞奏，即詔蘇護引女子來至殿下，山呼萬歲畢，躬身而立。紂王曰：「賜卿等平身免禮。」紂王見了女子，大悅，賜女子金冠裙佩鳳釵，教左右宮人取之，與比入▉飾。▉飾了，再見天子，一似玉女之容貌。紂王大悅，令妲己交去受仙宮內敕令，蘇護為上父之位，賜宅一所，皇丈受天子之富貴。
　　王甚寵愛妲已。直酒宴樂之次，妲己忽見王繫綬帶一條，甚好，妲己問王曰：「我王何處得此帶，好溫潤可愛。」王含笑而言曰：「玉女所與寡人。」又具語前共玉女同寤，得此帶與朕為信約。妲己聞言，心生妒害凶：「啟陛下，今教毀了玉女之神，火燒了廟宇。恐大王久思玉女之貌若著邪，誤大王之命。此廟無用。」王曰：「依卿所奏，今教燒了廟，打了泥神。」
　　紂王一百日不治國事，只在受仙宮取樂。恐失了天下江山。如此數次，諫之不聽。有一日，姜皇后降生一太子，名▉▉景明，王號為殷▉。因王打不▉▉降此人，此人便▉太歲也。
　　紂王每日在受仙官中作樂。有一日，妲己奏曰：「我王教天下若有奇珍異寶，進來▉飾宮室，臣妾看翫之，王意若何。」紂王聞奏，即日傳令出榜於內門外，教天下人若有奇珍異寶，皆來呈進，不得隱匿。前後出榜百日有餘，一日，近臣奏曰：「臣啟陛下，今有一賢人來進寶具，見在內門。」紂王聞奏，令宣入來見帝。萬歲了，紂王問曰：「卿何姓。」賢人曰：「臣姓許，名文素。臣出家住於終南山白水洞。」王曰：「爾進何寶。」文素曰：「臣收一口寶劍，特來上與我王。」王曰：「此劍非寶，何用。」文素曰：「臣啟我王，此劍能斷天下人間一切妖精鬼怪，鬼怪若見此劍，咸皆驚怖，無所逃遁。」王曰：「寡人宮中有何妖怪。」文素曰：「臣見大王宮中，有妖氣上沖牛鬥。大王把此劍去深宮之內壁上掛之，人見不怕，如妖怪見之，失聲叫走。便是妖精。我王用此劍斬之，可以鎮大王六宮三院永無妖怪。臣見紂王宮中，女人之內，有一妖媚。陛下信小臣之言，留下此劍，除妖滅怪。陛下不信小臣言，臣將此劍往山內去。」紂王不阻，留了寶劍，將入後宮。
　　有妲己來接紂王，入受仙宮內對坐，以酒三杯，妲己乃問天子曰：「大王前者行文字天下人進寶，近日進得何寶，將來與子童隨喜看之。」王曰：「有一寶。」令宮人取過來度與妲己。妲己不見，萬事俱休，既見此劍，大叫一聲，奔走如風。約行一二十步，上伯怖天子見妲己奔走，問曰：「因何走了。」妲己見劍似一條大蛇走趕。
　　妲己思之，雖然似蛇趕我，恐王疑我是妖精，待不言，卻如何說。眉頭一放，計上心來，言：「臣妾不是怕此劍，大王教此劍別宮中掛著，子童與大王訴之。」王曰：「依卿之言。」令人送了此劍。卻說紂王問曰：「因何走了，見甚來。」妲己奏曰：「告大王，臣妾不是怕劍。今有子童姐姐到來，叫子童要赴仙會去，以此子童待趕姐姐去。卻思大王寵愛之恩，子童卻來辭我王。」王問曰：「誰是卿之姐姐。」妲己曰：「月中姮娥是我姐姐，見大王有棄臣之心，是以來喚子童，欲赴仙會，如大王不用子童，乞願隨臣姐姐去。子童是上界仙女，為億凡心罪，罰子童來下界。」泣下數行，有百媚乾嬌。紂王見之，不忍棄，曰：「朕不責卿之罪。卿姐姐是月中姮娥，比卿容貌若何。」妲己曰：「俺姐姐容貌是仙女，不是凡人，清潔之心，萬年千載，容貌如故。下界凡人被情慾所牽，育女生男，凡人豈比仙人乎。臣妾也難比姮娥▉▉▉。」被妲己說感動，▉王之心貪懽恣樂，更不問妲己奔走之事，更那□▉劍之寶，將送在太廟內掛了。紂王再問妲己曰：「如何教寡人得見卿之姐姐。」妲己奏曰：「陛下若要見子童姐姐，大王依子童之言，便得見子童姐姐姮娥也。」王曰：「卿當說之。」妲己曰：「去宮內修臺座可高三百尺，名曰翫月臺，二名摘星樓。臺上修百間閤子，臺下修千間房□。每年到上元十五夜，於臺上筵宴宣，必見姮娥也。」王聞此言，大喜。
　　次日早朝昇殿，帝乃傳宣：「朕欲待修臺閣宮殿等，寡人問卿等，如何得成。」班部中有費仲，宏夭奏曰：「臣啟陛下，此乃大國之境內，黎民盡是王民，若修此臺必就。」皇帝再問費仲，宏夭：「卿等二人，如何得就矣。」二人奏曰：「若要疾修成此臺，陛下宣八伯諸侯來國，詣朝同共計畫，用志修之，興工必就矣。」紂王依卿所奏。」傳令教宣八伯諸侯。遂八道使臣去宣八伯諸侯，東伯侯姜桓楚，西伯侯姬昌，南伯侯楊越奇，北伯祁楊廣，東南伯侯楚天佑，西南伯侯霍仲言，東北伯候張方國，西北伯侯扈敬敗達。宣此八伯諸侯。唯西岐州去宣姬昌，姬昌上馬〈｛是文王也。｝〉。殿使將聖旨，行經數日，到岐州至近，令人先去報國主姬昌。
　　姬昌使出岐州，來接殿使。出城行數里，接著殿使，各下馬禮畢，迎入岐州內。至於衙內，焚香拜罷□文，展開讀了，姬昌大驚，言曰：「王行無道之事，自亂天下。」姬昌蒙聖旨，豈敢違槾，逐引上大夫畢公□，召公奭百人相從，共殿使前去朝歌來見帝。行經數日，前到潼關陰符界，姬昌在路中盛行之次，望見一道□色上衝雲漢。西伯侯掐指尋文卜一課，姬昌告使命曰：「今日是戊午日，到乙巳時必有大風，至午時雨住。」使命不信。二人語話中間，早至巳時，果然有濃雲密布，狂風微起，遍滿長空，東西霧長，南北雲生。須臾雷震雹閃，雨下不止，頃刻平地成河，溝渠翻浪。至午時，雲散雨收，萬物滋榮。
　　眾人都在大林之中避而，忽見一所古墓。西伯侯又發一課：「今日是戊子日，雨降合主，此墓自摧破，此墓中合出一個烈士。」纔然道罷，古墓自摧。使命見之，大喜。言：「奇」。姬昌見古墓自摧，佇目視之，見一女子屍形，宛然如生，卻被大雷得破女子之腹內有一孩兒啼。姬昌令人入墓中，取出孩兒來也。左右入墓抱出。諸人不曉，唯有姬昌會之。姬昌共使命前行，過墠堞嶺之下，見一賢士，是雲中子先生。雲中子與西伯侯相見具禮。二人禮畢，言語間驀聞小兒啼，雲中子問曰：「啼者誰家孩兒？」姬昌具說前事。雲中子聞言，乃曰：「此子不得▉，後十八年必佐西伯侯同破無道之君也。」道罷，西伯侯先會其意，乃留下此子。雲中子曰：「此子無姓，可立午，雷震名也，是破紂之兇神也。」
　　卻說這西伯侯與先生相別，只共使命前行。數日得到朝歌，八伯諸侯盡皆來相見，各具禮畢，議論來日見帝。至天明，盡皆到至殿下，咸山呼萬歲，躬身殿下。天子傳宣曰：「朕欲於宮內修臺一所，高三百尺，上蓋百間閣子，下修千間房宇，故宣卿等議論，同建此臺。」問罷，西伯侯姬昌出班奏曰：「大王不可。如修此臺，可害萬民之力，恐失農桑之業。大王豈不學堯舜之作聖治垂衣之禮，天下大定。舜有孝治萬邦，禹有治水九載大功，萬民得脫洪水之厄，時有讓位之德。陛下何不尋思，罷修臺之事，去妖婦之容，不然則苦萬民甚大。陛下豈不學先君之作，今信妲己之言，是為敗國忘家之事，嗟乎。」紂王聞奏，欲從此諫，心下不定。又被妲己妖容媚惑，巧言曰：「陛下借萬民之力，信西伯之言，不修此臺，願大王早知，臣妾於內宮，臣妾當自死於泉下，若何。」
　　紂王見道，告妲己曰：「寡人教與卿修臺閣之事，卿當休慮耳。」紂王便宜費仲。時費仲蒙宣來見帝，至金階山呼畢，紂王曰：「寡人慾修臺閤，今西伯侯諫朕不可修，有妲己專意在修臺閤，此事如何？」費仲奏曰：「臣啟陛下，若不修臺閤之事，不顯大國之奢華。」紂王聞奏，龍顏大悅：「依卿所奏。」便出榜於朝門。紂王曰：「用多少人夫。」費仲曰：「用人夫五百萬。」紂王準奏，遂量地三千圍，令八伯諸侯各修其方，如有優功者，各依地分罰罪。諸侯各施工力，造成臺閤，一一完備。前後一年，苦害萬民，民不料生，皆有倒懸之心。後修東鹿臺，西鹿臺，此臺內外相應，用金玉寶貝裝飾四面，如此富貴奢華蓋造，替卻天宮。更臺下栽萬種奇花，又間數行寶樹，臺下又修殿字千間。眾文武皆苦告，紂王不聽，只要修其完備，交萬民受塗炭之苦。
詩曰：
　　　　八伯諸侯各建功，修成臺閤數千宮。
　　　　君王登此排筵宴，不問生民塗炭中。
　　紂王有一日修成臺閤，排御宴賞群臣，唯有西伯侯姬昌，不避刀斧之誅，越班奏曰：「臣啟陛下，我王好奢華，荒酒色，峻宇雕牆，有一於此，未必不為敗國之本。陛下豈不聞，堯有一子名丹朱。不肖，不遵先君之法，只好奢華，荒淫濫濁。堯見如此，乃讓位於舜。舜有一於名商均，亦乃不肖，不遵先君之法，只好奢華無厭。見如此，不可治民，乃讓位於禹。傳至桀王，王為肉山酒池，刷童男宣女裸形對偶，不行仁政，失其天下。陛下休學無道之君，願王學堯舜之聖治，則無後患。」紂王曰：「寡人如此，以洽天下。」西伯侯曰：「臣啟陛下，修臺之事，何是治政。費財千萬，勞苦民，何以將此建臺錢物，養贍貧民之耕鋤，賞犒征人遙役又況我王倉庫不貧，國中富貴。陛下如此，上不順天，下不順地，中不順人，天地人心失之，久後不便。」紂王曰：「怎生不便？」西伯侯曰：「我王聽小臣今日之言，二十餘年有傾國之禍也。必有一夫與我王為患矣。」紂王聞西伯侯之言，王乃大怒大喝西伯侯曰：「叵耐姬昌，言知寡人凶吉之事，更待二十年之後，死在一夫之手也。」紂王問妲己曰：「爾知寡人凶吉也。」又問西伯侯：「西伯你死何時？」姬昌曰：「臣啟陛下，更待二十年安牀而死也。」紂王聞言含大怒，令左右推轉斬之：「你道二十年後安牀而死，朕交你目下分屍而死。」左右正砍將西伯侯推轉，性命若何？
詩曰：
　　　　臺閤重修費萬餞，三才不順為何緣。
　　　　心明若聽姬昌諫，常吉無凶掌世權。
　　紂王傳宣欲斬姬昌，有東伯侯姜桓楚出班而奏曰：「臣啟陛下錯矣。大王息雷霆之怒，聽小臣之言。此人第一，輔三朝忠孝之臣。第二，看先君重愛之人。第三，自古及今，無斬諸侯之劍，願王詳察免赦，如何。」兼此姬昌善會陰陽之造化，知天地之災祥。小臣之言，逆王直諫，大王停嗔息怒，且免西伯之罪。」時王聞奏，令左右卻擁西伯侯至殿下，免觸天顏之罪。良久，王問姬昌曰：「道爾善會陰陽，能辨天下之機理，知人窮通壽夭貧寒之事，吉凶禍福之危。爾今日與寡人發一課，看目下有吉兇相應之事，免卿不死之厄。」紂王待斬姬昌，姬昌亦不自憂其身，知未合死，知久後合立末主，為天命九十七而亡矣。紂王又問陰陽之理，姬昌便看天色早晚，乃辰時也。下一課，課內見今日至甲午時，合主從巽起大風也。西北天睛，東南風起，乃到辰相應也。更有廟中泥人奔走，泥馬嘶聲，至乙未十時也。紂王不信如此之言，令左右監收姬昌在於殿下。別令近臣：「爾去探事。」語話中間，早至午時，果然從東南上大風起，吹沙走石，屋瓦番飛，折樹之風，一國人民盡大驚，見廟中泥人泥馬於市中往來。近臣入朝奏紂王：「臣啟陛下，姬昌之課應卦兆也，果然如此。」紂王思念之間，早至乙末時也，泥人泥馬皆入廟中貼然。復有近臣來奏曰：「臣啟陛下，泥人泥。馬卻入廟中。」有詩為證。
詩曰：
　　　　課應東南起大風，泥人泥馬市中行。
　　　　國中盡說希寄事，方表殷王色內崩。
　　紂王傳宣，免姬昌之罪。詣來日，八伯諸侯咸來辭紂王。辭畢，眾諸侯出朝門外，惟有西伯侯告眾諸侯曰：「紂王更待十五年，失其天下也。」道罷，各施其禮。欲待相別，有費仲來辭眾諸侯，有西伯侯道費仲：「爾是獻利便之人，知妲己亂其天下，苦害萬民之力。」道罷，眾諸侯相別，各上路行。眾諸侯皆去也，費仲心中懷恨西伯侯之言。
　　或有一日，妲己共紂王飲宴在摘星樓上，妲己問王曰：「臣啟陛下，世間有何貴寶與子童翫看。」言罷，紂王曰：「何處有貴寶。」言畢，旁邊轉過費仲來，奏曰：「臣啟陛下，臣知一人有寶，堪與娘娘帶翫。」王問曰：「何人有寶。」費仲奏曰：「臣知西伯候姬昌有一對瓊姬玉鉚，此釧無價之寶也。帶之隨人心意，變通四時，欲寒則涼，欲熱則暖。又令人身體輕便，容顏不老。此乃真貴寶也。」妲己聞之，大悅，遂乃奏王曰：「此釧子童須要帶之。陛下如何。」王曰：「此事容易。誰人堪去？使命入岐州去取寶釧。」費仲奏曰：「小臣願為使命。若陛下令別人為使命，恐受西伯侯金珠好財物迷心，不肯將瓊瑤玉釧來。」妲己曰：「言者當也。」先賜金百兩與費仲，費仲謝恩辭王，秉□上路，連夜不止。
　　經行數日，令人報與姬昌。姬昌聞言，即時出岐州接使命。二人各施禮畢，相從入岐州衙中，焚香拜畢，讀了聖旨。管待使命。使命曰：「如今天子傳令小官取寶。」姬昌曰：「何寶。」費仲曰：「是瓊瑤玉釧。」姬昌聞言，心內思量，此事都是此人獻也。西伯侯便取寶與費仲曰：「此釧非是等閑，乃奇寶也。此釧帶時，令人身輕體健，隨時而變，令人顏色不老，病者帶之即愈，辟惡除怪，如是妖精見之，驚恐奔走也。」費仲得寶釧，辭西伯侯。
　　上路行數日。到朝歌入內見帝，詣於殿下，愆山呼萬歲，紂王問曰：「取寶釧如何。」費仲遂將寶釧獻與紂王。紂王見釧，見光彩耀日，霞色光輝，皇帝大悅，將費仲入後宮去妲己，迎駕入宮令坐，費仲具禮畢，置酒三盃。紂王令費仲獻寶釧。妲己大悅：「令將子負視之。」妲己不看，萬事□休，才然鮮開手帕，見寶釧大叫一聲僕然在地，四體沉重，口鼻無□，妲己性命如何。
詩曰：
　　　　西周寶釧實奇哉，費仲慇懃特取來。
　　　　獻與妲己初看翫，猛然例地命將頹。
　　紂王親用御手扶起妲己，久而蘇省，多時，妲己奏曰：「不要寶釧。」教送出受仙宮去。紂王問曰：「卿有何疾。」妲己不敢言實情之事，眉尖一縱，計上心來，奏曰：「臣啟陛下，妾往日有痛心疾，今日又發。」又曰：「此釧不好，教賜與姜皇后者。」紂王曰：「依卿所奏。賜與姜皇后帶者。」妲己心中佐待唬姜皇后。皇后見寶釧，接得帶了，精神倍加，體健身輕，安寧無事。左右奏紂王曰：「皇后帶了寶釧也。」
　　當日，妲己暗宣費仲。費仲蒙宣，來見妲己，詣於殿下。禮畢，先賜黃金百兩與費仲：「卿定一計，怎生交貶姜皇后。」費仲奏曰：「此事小可。臣定一計，便教貶了姜皇后。」妲己曰：「如何是計。」費仲曰：「明日是姜皇后生辰月誕，娘親自前在正宮，與皇后賀生辰。姜皇后見娘娘必怒，娘娘便把頭髮亂了，便來見帝，言姜皇后打子童來。王乃必信，宣皇后問說因依之次，娘娘暗教人藏刀子於皇后□下。娘娘便奏道，姜皇后有害我之心。既無意，大王視之，姜皇后將刀子來墜於地。為大王寵愛臣妾，故有此心。王乃必信必坐罪於姜皇后也。」妲己曰：「言者當也。臣且退去。」
　　妲己依費仲之計。詣來日早辰，去正宮內與皇后賀生辰。到正宮見姜皇后。姜皇后果然怒，便罵：「賤材，有何面目來見我？你不識羞。」遂罵妲己。妲己自把烏雲髻鬆，金冠裊□，霞鬃散亂，定入殿上，哭見紂王。王問曰：「卿當悲啼何事？」妲己奏曰：「姜皇后打子童來。」紂王聞之大怒，宣姜皇后見帝。紂王問曰：「爾打罵妲己，為何？」皇后曰：「臣妾不曾打妲己。」紂王問之次，妲己教宮人暗藏一刀子在姜皇后□下。妲己曰：「皇后有害我王之心。」王乃轉怒。皇后曰：「賤妾豈敢有害我之心。」王曰：「為何將刀子在於□下。」姜皇后噎語難言，哽聲怎說，涕淚如雨，怎生分訴，紂王不詳事情，大怒，共妲己摘星樓，上傳聖旨，令教與皇后與布素之衣，貶入冷宮，教受辛苦。皇后聞言，心中大怒，不故其命，乃罵紂王：「信邪佞之言，令我死於目下，貶我入冷宮，無道不仁之君，信讒貪色之主，人神共惡，天地不容，不死在萬刃之手，何怒我乎！」紂王聞言大怒，親身驟起，撥轉宮娥，親手扯住皇后。皇后不拒其死，又罵紂王：「昔桀王無道，死在樵門，你信賊婢之言，自亂天下。」言未畢，紂王用手攬衣，一手攬將烏雲髻，挽從摘星樓邊推將樓下去。皇后性命如何？
詩曰：
　　　　後宮直諫姜皇后，不聽忠言大可憂。
　　　　怒攬衝冠顏面變，攬衣拒下摘星樓。
　　皇后身後在摘星樓下。紂王傳宣，教把皇后屍首，埋在後宮第七個梧桐樹之下。左右蒙聖旨，將皇后屍首埋給。皇后腕上帶著瓊瑤寶釧，成皆埋了。妲己佯詐忘了，故意和寶釧埋了。紂王不問，真▉送了姜皇后，每日共妲己作樂同坐，更無一人敢不去說紂王。
　　韶光似箭，日月如梭。怎見得？有詩為證。詩曰：
　　　　窗外日光彈指過，簷前花影坐間移。
　　　　一杯末盡笙歌送，□下辰牌又報時。
　　倏忽十年，姜皇后有一太子，名曰景明，王號為殷交。自皇后卒時，太子始年一歲，別有宮人育之。紂王更不戀太子。今則十□身長五尺，心有英烈。有妲己知太子長大，心中怕怖。有一皇后無宮中宮人告與太子，知我教天子壞了他母，以此上不便。我今暗宣費仲。費仲蒙旨，至於殿下具禮。妲己問曰：「卿記得十年前事。」費仲曰：「那一事。」妲己曰：「當日姜皇后死之日，有太子一歲，至今十年，太子欲乃成人。怕姜皇后宮中宮人告與太子得知，恐太子執仇，是此不便。此事如何。」仲曰：「小臣有一計，亦可教娘娘心不生憂。」妲己曰：「如何。」費仲曰：「把皇后宮中宮人除了，萬無失一也。」妲己曰：「如何除得。」仲曰：「娘娘至晚共王相見，娘娘面帶憂容不悅，王必問。娘娘便奏，只言，姜皇后宮中官人，倚著正宮名下，見子童無禮，臣乃難甘，可除之。王曰怎生除得。娘娘曰，臣心教陛下去殿下置一灑池肉林，蠆盆工炮烙之所，教正宮宮人相撲，贏底人推入酒池，教飲酒醉死，輸者推在蠆盆中，教蛇蠍蜇死。如有不死者得罪之人，推在炮烙煻灰火坑之內。更燒銅柱大紅，縛在柱，一燒死也。此乃除之，更無一人告與太子。太子不知仔細，方免娘娘之憂也。」妲己曰：「卿且退去。」費仲蒙恩，便辭娘娘去也。
　　妲己至夜與紂王相見，面帶憂容，顏無笑色，王怪問曰：「卿因何不悅。」妲己詐雲：「臣啟大王，今有姜皇后位下宮人，倚著正宮名勢，見子童無禮，臣欲大除之。」王曰：「依卿所奏。怎生除之。」妲己言曰：「我王去殿下置酒池肉林，蠆盆炮烙之刑，教宮人相撲贏底推在酒池內飲灑，輸底推在蠆盆，交蛇蛟蠍蜇，得罪的推在炮烙，教抱銅柱。」紂王見道：「依卿所奏。」即傳宣於殿下置酒池肉林，蠆盆炮烙，銅柱。一切都置就，紂王共妲己摘星樓上飲酒，令宣姜皇后宮中宮人，盡皆梳□美麗。宮人咸至樓前，盡教去卻宮衣□裳，只□裙子一腰，教二人相撲往來，風吹忽有裸體之形，妲己共紂王取樂笑耳。贏者推在酒池之內，交飲酒醉死，輸者推在蠆盆之內，交蛇咬蠍蜇死。如有得罪之人，推在炮烙之內，教抱通紅銅柱燒死。如此無道，損害千人之命，宮女聲哀不止，妲己共紂王取樂無厭。如此無道，國中依言無不知。有詩為證。
詩曰：
　　　　狐靈專寵恣荒淫，嗜酒成池肉作林。
　　　　一旦朝歌非我有，方知天命果難諶。
　　有一日，紂王與妲己在摘星樓上對坐取樂，忽見一人引太子殷交，此人是東宮妳母馮氏，游於樓下。妲己大怕，自心思：「設若妳母馮氏告與太子，知我教天子壞了他母，以次不便。」次日，又暗宣費仲至於後宮見妲己，曰：「昨日子童見稱母馮氏告與太子，知吾交天子壞了他母，竊恐太子報仇，此實不便。今宜大夫，此事若何。」費仲曰：「小臣定一計，與娘娘除了妳母。」妲己曰：「如何除之。」大夫曰：「娘娘取一日，推作生辰，遍告諾宮監，必來與娘娘賀生辰。妳母必來與娘娘過盞，娘娘佯落盞墜地。又言妳母倚太子勢，欺負子童。便奏天子，天子必信，坐罪於妳母也。」言畢：「臣且退去。」妲己亦依費仲之言，至來日，妲己傳令：「今日是吾生辰，宮人皆知，都來受仙宮內賀生辰。」時有妳母馮氏思惟：「妲己損宮人，計有千萬人命，我若不是在太子宮內，如今也送了我性命也。可惜了姜皇后。」言訖，涕淚如雨。三思之次，不免也去來。見妲己。問候，禮畢，列尊卑而坐。馮氏與妲己過盞上壽，妲己佯落盞墜地，便著惡言罵詈馮氏。馮氏心中驚怕。又見妲己奏曰：「如今妳母馮氏欺負子童來。」王問曰：「因何敢欺負卿來。」妲己曰：「倚著太子勢，故意欺負子童。願大王與臣妻作主。」紂王見道財轉加慍怒非常，言稱：「叵耐豈敢。」令左右宣馮氏。馮氏蒙宣，詣於殿下，山呼萬歲畢，王問曰：「爾何欺負妲己？」馮氏曰：「豈敢欺負娘娘。」妲己奏曰：「願我王與子童作主。」紂王不察其情，乃問妲己：「妳母欺負卿，合當甚罪。」妲己曰：「合該炮烙之刑。」王曰：「依卿所奏。」左右宮人推去炮烙之刑。馮氏痛哭，告天子：「大王可念太子年幼，臣妾乳哺之恩也。願大王赦臣妾之罪。」紂王曰：「寡人慾免爾罪，妲己不肯。」令左右宮人推去妳母大慟。忽崩報與太子。知速來救妳母。果然見宮人將妳母推奔火炕之側。太子高聲唱宮人：「不得無禮。」妳母視之，卻是太子，妳母告曰：「看幼小乳哺之恩，救我性命。」太子聞言，道宮人：「且留人。我見父王去。」詣於殿下。山呼萬歲，畢。奏曰：「我王何故欲救妳母有何罪。」王曰：「罪當合死也。」太子奏曰：「且看兒子面，免妳母死罪。貶入冷宮。願父王寬恕。」紂王聞奏，遂免死罪，教入冷宮去。太子謝恩，禮畢，有妳母心憂。後有官監送馮氏去冷宮，朝食凍□冷飯，夜臥□惡牀席。日往月來，自經半月有餘，妳母每日作念，太子怎執知▉▉▉▉▉（俺冤屈之事）。怎見得。有詩為證。
詩曰：
　　　　詐祈妲己是生辰，馮氏同為祝壽人。
　　　　誤落金杯欺誑狀，眨於冷地屈誰伸。
　　太子每夜睡臥不寧，精神恍惚。當日太子閑行至後花園中梧桐樹下，太子看玩之間，忽見一陣旋風，來往繞定太子，左右盤旋乾遭，吹得太子衣袂亂散。太子言道：「此旋風好怪磨。」言罷，又見第七個梧桐樹下有一女人，涕淚交流，哽噎大怨言曰：「紂王共妲己，太子好無道。」太子聞言大怒，向前來問，至近卻是妳母。太子見妳母，禮畢，太子曰：「你在冷宮受苦，且自□懷，我去奏父曰：教妳母去東宮者。」妳母啟告太子曰：「我不愁我身受苦，別有冤屈之事。」太子曰：「有何冤屈？」妳母哽咽不道。太子曰：「爾不言，吾豈得知？」妳母曰：「自從十載之前，太子始年一歲，被妲己讒佞，你父王把爾親母姜皇后，從摘星樓上攛在樓下，搠殺爾親母，我養育你，到今十載。又教爾父王去殿下置酒池肉林，蠆盆炮烙之刑，把你娘宮中宮監，盡皆除之。此是妲己並費仲之計，故壞了千萬人命。妲己又教爾父王，修臺閣宮殿，費萬民之力，停罷農棄民不聊生。不納忠臣之諫，盡是妲己並費仲，教爾父王行不仁無道。今告太子，你娘屍首見埋在後宮第七個梧桐樹下。」太子問妳母曰：「實有此事麼？」妳母哽咽，哭告太子曰：「妾言不敢虛誑。恐太子不信，去梧桐樹下看之便見。」道罷，妳母自□死咽喉而亡。太子令左右官人埋了妳母。太子親往梧桐樹下，祝曰：「拜告親母，若是母有如此之事，暫時顯其靈，不孝兒與我母報仇。」言罷，姜皇后聽得太子所祝，便顯靈聖去空中。忽聽人言曰：「告太子，您娘苦死，不可以說。」太子聞言，仰視空中，果見親母，遂拜。畢，見空中滴溜溜落下一件物來。太子加額，不知是甚物？太子接得視之。乃一首詩。
　　　　宿冤宿對是無休，妲己生嗔起事由。
　　　　妳母含冤俱說破，須憑太子報冤讎。
　　太子讀罷詩句再視，不復見之。太子慟咷大哭，心中懷恨無限。至夜，太子正睡之間，忽見親母並妳母，一切苦楚宮人來告太子：「爾父無道，寵信妲己之言，把俺等屍首不理，冤恨無伸，望太子俺等報仇。」言罷，太子大哭，忽然覺來，悲啼移時，大恨妲己。到早晨，專來諫父王，詣於殿下，山呼畢，奏曰：「臣啟父王，如今臣見宮娥痛死，黎民壞憂，皆是妲己一人之過也。教斬了妲己，天下清肅也。」王乃不從。太子去宮中見妲己，妲己置酒管特太子。太子接得金▉（盤），▉▉（用盤）便擊妲己，妲己忙走入深宮去了。太子復回於東宮。
　　卻說妲己號咷大哭，去見紂王。王問妲己曰：「卿為何悲啼而至？」妲己奏曰：「臣啟陛下，今有太子到妾宮中，臣置酒宴待之，太子用盤打臣妾，以此訟我王，與臣妾作主。」紂王聞奏大怒，令賜太子死。卻有一人報與太子知，太子大怒，復往太廟中取寶劍，欲待斬妲己。有一人告與妲己。妲己聞言，乃奏紂王曰：「今有太子去大廟中取寶劍，必欲與陛下為患矣。陛下卻問太子取將寶劍來者，毀卻甚妙。」紂王聞奏，令御弟子虎去取寶劍。子虎蒙宣，去太子處取劍，至於東宮殿下。左右報與太子。太子聞之大怒，曰：「來者必斬。」子虎聞言，卻回奏紂王。王聞奏，問妲己曰：「此事若何？」妲己奏曰：「交費仲取去。」王曰：「依卿所奏。」宣費仲至殿。王曰：「今有太子去廟中取了劍也。卿與寡人去取將劍來。」費仲蒙宣，到於太子。宮中見太子，太子仗劍驟出宮來殺費仲，費仲遶石柱而走，太子劈一劍，石柱上火光激散。費仲脫命而走，至於殿下。奏曰：「似此誰人敢去取寶劍？」妲己曰：「如何斬得太子？」費仲曰：「臣定一計，必斬太子。」紂王曰：「有何計？」費仲曰：「去殿下伏了兵士。陛下共娘娘殿上，令宣太子。知我王共娘娘在殿上，必來帶劍且見。帝令左右擒住太子，令教賜死。」紂王妲己聞奏大喜，一依費仲之言。紂王宣太子，太子蒙宣，遂問來人曰：「妲己在殿上麼？」來人曰：「然。」太子見道，袖劍入內，一心待斬妲己，與母報仇。太子便去見帝，詣於殿下，山呼拜舞罷，紂王傳宣捉住太子，教赴法場斬之。妲己奏曰：「太子先待殺取劍之人，又帶劍入內，此是□君□父。太子合該炮烙之刑而死。」紂王：「依卿所奏，教炮烙之刑。」費仲奏曰：「臣啟我王，不可炮烙。恐小邦聞之炮烙太子，恐哂之，不可以。只依法斬之。」紂王亦依費仲之言，令建法場斬之。須臾間，去斬太子，百官恣嗟，群臣仰嘆。其太子生得相貌堂堂，渾如灌口，人人見者，無不下□，個個觀了，咸皆傷情。如花仕女見太子，心懷不悅懶□梳；似玉郎君觀儲君，意抱傷情罷宴會。無不感悲。時有紂王二庶兄，一個是箕子，一個是微子。二人來諫紂王，詣於殿下，躬身諫曰：「臣啟我王，耳免太子之罪，如何。」時王不聽，令左右推奔法場。纔然便斬，忽有一人，身長七尺，仗劍驟走如飛，至法場揮劍殺之，無入可當，劫了法場，救了太子，往西而去。救了太子的是誰？
詩曰：
　　　　法場建起試龍泉，為帶環刀有罪愆。
　　　　不是胡蒿來救▉（卻），▉▉（儲君）一命掩黃泉。
　　當日救了太子的是胡蒿。▉▉（胡蒿）引太子，二人相從，至夜到皇伯比干宅內。太子與胡蒿，二人見比干，具禮畢，比干將二人進入衙內，置酒管待二人。比干問太子曰：「有何事意到來。」太子大泣，告曰：「如今俺父王信妲己之言，待斬愚子，被胡蒿劫了法場，以此到來，待訴與皇伯。」比干聞言大哭，久之言曰：「君主不明，自亂天下，棄妻斬子，不修國政，乃信婦人之言，不信忠臣之諫。」言畢，管待二人於宅中。住了三日，太子告皇伯曰：「俺王無父子之恩，亦有斬兒之恨，寵信妲己。」言訖淚下。又告曰：「吾欲要將招兵，滅無道之君，斬妲己，誅費仲，報親母之仇，如何？」比干勸曰：「君父之間，豈行如此。」太子曰：「父無愛子之心，子有孝父之意，叵耐妲己賤人，教我娘苦死。」
　　話中間，卻說紂王〈（聞）〉胡蒿劫了法場，令費仲□費孟不越一家，□捉二人。來到比干宅，見比干二人相見，行施禮畢，比干進費孟入衙。荼湯罷，費孟曰：「如今敕令吾不越一家，搜捉太子並胡蒿，上啟皇伯，此二人曾來麼。」比干曰：「怎敢來。我若見，必捉將來見天子去。」二人言語中間，有太子知費孟來搜捉，太子大怒，欲待前來廳上殺費孟去。胡蒿諫曰：「太子殺費孟，不連累皇伯乎？假令便殺了此人，何濟。」太子聽諫不去，費孟離宅去了。至夜，比干共太子議論此事，太子曰：「我往求兵將，必殺無道之君，不顧其父，難赦妲己並費仲。」比干聞太子之言：「大丈夫之志也。」至明日，太子共胡蒿二人去辭皇伯比干。辭了，二人使出西門，纔行之次，忽見費仲。太子共胡蒿齧齒，仗劍來殺費仲。費仲縱馬而走，不能殺之，只殺了僕人數個。二人走出西門去了。
　　卻說費仲荒來見帝，詣於殿下，山呼萬歲：「大王禍事也。」「禍從何來？」費仲曰：「今有靈胡蒿共太子出西門而走。臣見二人，去趕，二人仗劍來殺臣。臣縱馬而走，遂殺了伴當數人。二人去之甚速。」紂王聞奏，心中大怒，敕令左將軍□吼領兵五百，趕太子並胡蒿。此人是遊魂神。□吼是大耗神。右將軍佶留，此人是小耗神。紂王又教四門都檢點。媿鬼，媿歲，此二人是劍殺二神也。眾將來趕，太子獨戰眾將，不能□敵。太子共靈胡蒿各自逃走。二人性命如何。
詩曰：
　　　　來追諸將若奔風，料敵人間孰比雄。
　　　　幾戰殷君皆喪膽，黃昏逃避廟堂中。
　　當日太子一夜躲兵獨行，到一廟中，有一神人來請太子上殿而歇，神兵問太子曰：「何故來此。」太子具說父王不仁無道之事，▉▉▉（神人曰）：「你後破無道之君，吾與汝一法，必勝矣。」先▉▉（賜酒）一杯，與太子飲之，又與大斧一具，可重百斤，名曰破紂之斧。神人便助太子有力也，接大斧入手中。忽然覺來，卻是一夢，果然見大斧在手中。太子自覺有力，弄大斧恰如無物相似。至天明，見牌上字，名曰浪子神廟。道罷，又有□吼，佶留留兵來。太子拈斧在手，便與二將決戰，都無數合，殺退二人兵士。太子望朝歌，大恨父王並妲己。
　　太子往黃河而進，於河岸口，見一漁父。太子曰：「漁公渡予過於此河，感謝勿阻。」漁公曰：「爾是何人也。」太子具說前事。又問曰：「公何人也。」公曰：「吾是紂王之臣，姓高，名遜。」太子復問：「為何在此。」公曰：「因初修臺時，為吾慢功，故罰吾為長流百姓。令避世在於河中，且為釣叟。今太子不是，非常專意留太子管待，太子不肯住，高遜渡太子過河。與太子相別，太子前到潼關，便入華山小聚兵，一心待破無道之君。
詩曰：
　　　　夢□神人賜斧斤，故教戰敵二將軍。
　　　　各逃患難漁公渡，猶自心中怨紂君。
　　卻說□吼，佶留留，媿歲，媿鬼四人回兵，來見天子，詣於殿下，山呼畢：「臣啟陛下，如今走了太子，四人俱來乞罪。」紂王聞奏：「卿等無罪。」四人謝恩出朝。
