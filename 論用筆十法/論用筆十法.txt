偃仰向背 謂兩字並為一字，須求點畫上下偃仰離合之勢。
陰陽相應 謂陰為內，陽為外，斂心為陰，展筆為陽，須左右相應。
鱗羽參差 謂點畫編次無使齊平，如鱗羽參差之狀。
峰巒起伏 謂起筆蹙衄，如峰巒之狀，殺筆亦須存結。
真草偏枯 謂兩字成三字，不得真草合成一字，渭之偏枯，須求映帶，字勢 雄媚。
邪真失則 謂落筆結字分寸點畫之法，須依位次。
遲澀飛動 謂勒鋒磔筆，字須飛動，無凝滯之勢，是得法。
射空玲瓏 謂煙感識字，行草用筆，不依前後。
尺寸規度 謂不可長有餘而短不足，須引筆至盡處，則字有凝重之態。
隨字變轉 謂如《蘭亭》「嵗」字一筆，作垂露；其上「年」字則變懸針， 又其間一十八個「之」字，各別有體。
《翰林密論》雲：凡攻書之門，有十二種隱筆法，即是遲筆、疾筆、逆筆、順筆、澀筆、倒筆、轉筆、渦筆、提筆、啄筆、罨筆、赲筆。並用筆生死之法，在於幽隱。遲筆法在於疾，疾筆法在於遲，逆入倒出，取勢加攻，診候調停，偏宜寂靜。其於得妙，須在功深，草草求玄，終難得也。 
