　　欽定四庫全書
　　八旬萬夀盛典
　　進表
　　大學士公〈臣〉阿桂等謹
　　奏〈臣〉等恭纂
　　八旬萬夀盛典告成謹奉
　　表恭
　　進者〈臣〉等誠懽誠忭稽首頓首慶惟我
　　皇上
　　福集箕疇
　　夀増軒紀
　　堂顔四得具位錄名夀而宜民
　　寳篆八徴省嵗日月星而來偹三乗三
　　履統天之御五十五葉大衍之全
　　萬嵗樂以由庚
　　八袠盈乎步戍環瀛喜洽戴斗愉騰
　　鑒黎赤之貢牋爰
　　允祝
　　釐之請籲簮紳而載筆特摛紀盛之編粵若繞電兆禧流虹篤祜祁乙酉溈丙戌宛授受之相承文庚寅武壬辰儼後先而中立軒轅以戊生為土徳之王成湯以乙日應元鳥之祥三統雲遙邈莫祥於僂祘六帝未逮但得半於添籌溯唐室之開元肇誕辰而立節絲嚢綬帯通戚里之饋飴白帝田神託民間之報賽張九齡千秋金鑑之録徒緬古風王虞休八宮誕聖之歌侈⿰俗樂談延參成徐岱陋三教講論之誣大同紹興至元鮮一代聖神之實繙九流之舊目探四庫之新蔵從大撓納甲以來罕臻茲㑹即史皇制字而下未見有書維
　　康　熙初集之垂迺癸巳
　　六　旬所輯圗鐫翠版蹟耀金䋲時甫當
　　飴　侍
　　沖齡
　　聖以繼
　　聖逮今而觥稱
　　大慶書不一書
　　徳紹
　　祖以彌謙遅二十年之後事屬辭而相比昉
　　七十夀有加首冠之甲之
　　詩
　　文次敘近旬之
　　功
　　徳鏤瑞疊祥駢之牒用告嘉符注晨參畫㑹之班式彰
　　鉅典設科蠲賦
　　恩賚示
　　上徳之宣獻冊染豪繪頌採下情之逹攦目㭊八門之富摭實袪一語之夸〈臣〉等率同總纂纂修等雀躍編蒲䕫欽授簡馮典禮典屬之牘官舉上儀鳩工書工畫之儔子來副墨矢寅衷而成帙塵
　　乙覽以仰
　　裁竊省全函是
　　億齡之起例試攄六事洵萬世所曠逢自昔睿文輒囏閎製躓山躓垤堯戒三年風薫風時舜琴一操朕在位七十載紀言出自史臣厥享國五十年述徳乃由家相今則同
　　天道乆與日
　　銘新
　　詩取編年嵗積黃綾兩本
　　文真夀世義通漆簡六經每録數篇即裒多卷道充尺籍百倍於堯典禹謨
　　聖惜寸陰長閲夫皇春帝夏斯萬世未有者一也間尋螙籍競詫鴻功玁狁近逐於太原徐方逺矜於江漢勤軒皇之教戰尚恐霧迷謝光武之閉関自勞鬚白今則
　　四知先覺三㨗頻馳赤嚢靜洗於鯤身銅柱遙開於象
　　郡驃來獻樂畨伏頂經
　　時措之而咸宜老謀壯決
　　天巍乎其罔外大畏小懐有如如歸我戰則克況乎濛
　　西拓土事宜在卅載以前蔵外
　　宣威勝續人
　　十全之記斯萬世未有者二也有媯宅位猶戒倦勤周穆詰方必言荒度演洛書之嚮用次在康寕數曲禮之引年名殊耆艾今則
　　日強以敬
　　天健惟恆宵衣旰食之居諸夕朝乾而悠乆
　　禋
　　祗
　　廟
　　社　升歆匪懈於
　　躬行日月農黌抱蜀咸周於
　　親獻秋上蘭而講武塵清
　　六轡郊原冬佛臘以
　　臨筵歩陟三層樓閣玉雕鳩首屏楖栗而未扶楮灑蠅
　　頭卻雞靆而弗御不導引而夀
　　聖與人同亶聰明作元
　　天之將縱斯萬世未有者三也諸家撰述多騖禨祥元狩元鼎以紀年神爵神䴥之建號餘杭半壁縑披澤之圖丹徒布衣史創呉興之志今則
　　寳道不愛
　　福祿罄宜見元孫者二百家慶餘
　　瓞室師國子者百五嵗
　　講聴槐街鹿鳴邀再宴之卮麟趾捧四男之粟然且皖呈黒米詎若屢經晉報清河如如底績冬蔵蝶見
　　什勤勒於太常春始帛飄事弗宣於史館惟勤民夀年
　　豐為上瑞不詡天時人事之
　　郅隆斯萬世未有者四也古雲職貢例付丹青立本摹列國之衣冠賈躭志諸畨之道里漢屯戊巳羈縻右臂之謀明致梯航荒䀜西洋以外今則
　　舊基締構
　　新宇規恢胥此享王躋之
　　仁夀畢班璧特因頤婦而
　　賜翎華篤由東稟畺人而薙髪緬使順徠於花象交王敂覲於朱䳒坎扒窪觧貢名經珠露海知書
　　慶節汗王台吉並集爻閭屯練降番亦依
　　仙仗天髙秋孟
　　山荘
　　特宴生身日近年班沙塞本行熟路斯萬世未有者五也賦徴忠愛頌媺形容卿雲復旦之詞賡惟八伯柏梁和時之唱聮者數〈臣〉呉楚不登於國風夀榖苐肄於樂府今則
　　文思光被
　　典學崇深
　　一記抉洪範之精
　　兩論闡中庸之藴趨彤庭之
　　訓
　　皇子聞詩播紫閣之章陪臣屬和謡衢三百
　　睿句被以管絃祝嘏十千夷樂譜為僸佅
　　手第從臣之頌荷
　　加賜者十人胸開下學之䝉
　　俯改題者全韻詩以言志臚謳吟舞蹈之歡
　　君乃作師廣敦厚溫柔之
　　教斯萬世未有者六也如上所系悉載於書緑字赤文粲長生之芝籙琅函玉簡握益夀之蘿圖炳爍
　　天文煒煌
　　家法迪
　　光冊府流曜藝林堯以勲而舜以華書皆名典旦繫爻而
　　文繫卦易統稱周
　　頒向綿區彌下際上蟠之㝢庋諸
　　棐幾排左圖右史之籖從茲
　　萬夀重輪繼此十年一部蜚英聲而騰茂實人皇萬八千嵗寳緘益牣於酉山揚偉績而張鴻庥
　　盛典百二十𢎥秘錄允推為甲觀〈臣〉等曷勝欣喜踴躍之至謹將纂成
　　八旬萬夀盛典裝潢八函計四十冊隨
　　表恭
　　進以
　　聞
　　乾隆五十七年十月　　日大學士公〈臣〉阿　桂
　　大學士　〈臣〉嵇　璜
　　大學士伯〈臣〉和　珅
　　大學士　〈臣〉王　
　　大學士公〈臣〉福康安
　　大學士〈臣〉孫士毅
　　吏部尚書〈臣〉金　簡
　　戶部尚書〈臣〉福長安
　　戶部尚書〈臣〉董　誥
　　兵部尚書〈臣〉慶　桂
　　工部尚書〈臣〉彭元瑞
　　吏部左侍郎〈臣〉金士松
　　吏部右侍郎〈臣〉沈　初










　　欽定四庫全書
　　八旬萬夀盛典
　　奏摺
　　大學士公〈臣〉阿桂等謹
　　奏為
　　大慶祝
　　釐上儀紀實恭請編輯
　　八旬萬夀盛典以顯苞符以光冊府事欽惟我
　　皇上
　　乾行合撰
　　隆運重熙
　　億禩昌辰篤若水稺華之瑞
　　萬靈慶㑹轃常羊荊馬之祥
　　年三登而汁帝期綏以多者嵗豐人樂
　　夀八表而躋仁域遊於宇者詠
　　徳舎淳
　　至誠之悠乆無疆冠百王而首出
　　皇極之康強逢吉膺
　　五福以大同豈惟子姒黃姚絜
　　喬齡而莫並亦越羲炎巢燧輪景祚以未逢洪惟五十
　　五年恭逢
　　八旬萬夀九五演易九五演範疊五策天地之全八千嵗春八千嵗秋積八入宮商之頌嶽輸川效集萬有以承
　　歡萊北䑓南寫羣情而請
　　祝仰䝉
　　睿鑒
　　俯錫俞音方當鮮集鳬趨披鰈國鶼邦之悃矧繄簮毫濡墨綴西清東閣之班竊以三皇各嵗萬八千史臣勒之古牒伊耆在位七十載虞典首於尚書姬公遵迪哲之人表殷宗之克夀宰我論徳繫之説問皇帝之永年肇聖節於五日之絲嚢上寳書有千秋之金鑑皆傳紀譔布在縑緗粵稽康熙癸巳三月之辰實惟
　　聖祖甲子六週之度時啟事
　　允臣工之奏厥成編誌盛美之模我
　　皇上率
　　祖攸行自
　　天申錫凡一二日
　　勅㡬之罔暇悉
　　家法法丕承況二十年稱暢之展期廣
　　舊章之成憲宜煥琅編之色重宣瑤籙之光惟是躬握治平
　　心叅造化敬
　　天法
　　祖
　　勤政愛民
　　內聖外皇之規細目宏綱之綜
　　秉文徳則
　　文二集
　　詩五集彚全書四庫而為昭
　　鑠武功則平凖部蕩回部綏金川兩番之耆定
　　孚慈恵而司農之籍笇億萬以全蠲
　　考製作而太史之書監三五而大備具載左言右動之記注且經
　　帝典王謨之法揮大莫名
　　天小難言
　　聖予億兆人以共聞共見民可使知取二三䇿以稽舜
　　稽堯書不盡意茲臚盛典取協
　　夀符昔時
　　讓善為懐
　　六甲慎恆言之福撝謙皆言
　　七袠謝獻嘏之文羣志未申九秋以冀滙籖羅於二酉
　　葉環轉於重庚擬以今衆所陳昉自
　　古稀之説十年一集由
　　七旬至於
　　八旬萬嵗三呼起初帙絫為億帙倣
　　前書而一例攦全部以六門首弁
　　宸章次揄
　　聖徳崇閎敬典
　　㤙施普汜於環瀛㸃染成圗歌詠偹呈於撃壌均踵事
　　以𡠾
　　後
　　先之合撰兼旁通以耀
　　作
　　述之加隆更有著績邇年目當創始騰
　　膚功之逺播撮
　　盛事之嘉祥則若掃苞⿰於石峯戎無伏莾築鯨鯢於鹿耳海不揚波滇徼逋酋誓酬
　　㤙而納賮日南舊國感申
　　義以親朝髙句驪拜尚齒之筵布魯特跪長年之婦暹羅斛國刻新印以冊封屋鼇社番増故國之職貢總本
　　精神之康裕蟠際綋埏益彰赫濯之
　　聲靈彌綸宇宙況廼制多邁古兆每應期
　　五代同堂豐庭闈之衍瓞十葉以外晉階級於本支嘉
　　筵紹於
　　彤墀老吾老及三千叟
　　太和充於蔀屋孫生孫者二百家辟雍道徳之流講仁敬而詮更老黌舎関門之表西鎮廸而東興桓耄耋觀光
　　賜秋試春闈或罷官而登第期頤緜算
　　賚天章奎畫増繡叚與朱提望吉帛之晨飄塔如仁佛啟綵衣之冬蟄蝶亦能仙雖
　　盛世不侈瑞應之圗而
　　夀㝢自副吉機之卜葢
　　嚴恭寅畏所其無逸彌培
　　曼羨之原斯
　　聰明睿智足以有臨倍切
　　尊親之戴丕冐海隅出日夀考且寕大亨天下隨時㑹
　　歸有極歌太平於既醉
　　萬年頌介昭明羾
　　純嘏以來同四方民大和㑹抑戒百嵗譜全詩入殿左之絃禹貢九州斥彌文惟土宜之獻於
　　彛訓歛而
　　敷錫隨
　　聖政先以編摩作為一經虞虞夏之渾渾爾垂諸萬世掲日月之昭昭然〈臣〉等願積瀛籌身依
　　天咫值駿龎之慶雲動風翔陶鴻朗之基溟長嶽固乾坤有象繪毫素以非全章亥難量舉跬歩而詎足擬竭方隅之見強
　　大道之名奉三無私
　　聖人之作也如覆載照致四必得
　　昊天其子之以保祐申請誦六章之詩川至日升月恆山
　　阜岡陵松柏之茂厪
　　敦九功之敘利用厚生正徳水火金木土穀惟修乆道以成義存乎
　　先勞無倦
　　神明而夀理徴諸
　　荘敬日強䖍抽麟管之編共籥兕觥之什潤色未工載
　　筆尚仰稟於
　　文思鋪張匪事摛詞但實⿰於
　　郅治抃攄衆志翹凟
　　聖聰謹合詞恭請伏祈
　　恩准施行臣等無任歡躍待
　　命之至謹
　　奏
　　乾隆五十四年正月初八日
　　奏本曰奉
　　㫖知道了














　　欽定四庫全書
　　八旬萬夀盛典
　　凡例〈十二則〉
　　一恭纂
　　八旬萬夀盛典凡以載徳揚輝臚歡紀盛溯自乾隆四
　　十五年
　　皇上七旬萬夀
　　湛恩澤覃及臣民即宜撰列成編敷陳美偹乃聖懐謙約未允舉行
　　慶典屆今
　　八旬週袠薄海內外始獲効祝抒忱統此十年中炳鑠淳懿之規積乆愈茂臣等軒鼚鼓舞之願亦
　　積乆彌䖍今所綜輯敬以
　　古稀為先庚肇慶按年類載綱舉目從蘄昭
　　乆道化成之盛軌
　　一全書體例恭依康𤋮五十二年
　　萬夀盛典初集分門排次如
　　宸章
　　聖徳
　　典禮
　　㤙賚圗繪歌頌六門謹循舊貫以次臚載洪惟我皇上徳威逺播
　　景貺駢集
　　鴻勲偉績史冊所無滋至之庥諸福之應畢萃一時臣
　　等躬際
　　郅隆職司珥筆謹増
　　聖功盛事二門一以彰
　　格被之逺一以識嘉祥之備摛毫紀實非事鋪張
　　一典內分門如
　　宸章
　　聖徳
　　聖功盛事諸類登載自乾隆四十五年庚子逮今五十五年庚戌幹運一週
　　道光萬禩
　　盛猷丕煥
　　茂祉龎鴻簡不勝書裒成累帙至
　　典禮
　　㤙賚圖繪歌頌各門恭臚本年
　　慶典邁成周王㑹之模儷伊耆康衢之祝尤屬一時馨
　　烈千古上儀
　　一恭纂
　　宸章一門欽惟
　　御製詩文道貫羣經義昭信史日新富有一一本諸實政發為
　　至文編在
　　御集以數千萬計淵富海涵未能備登臣等敬加紬繹
　　凡
　　紀事之篇有関本事者悉於各門分類恭載茲卷惟録
　　紀年之作
　　文自古稀說以下
　　詩自庚子元旦以下取葉
　　夀符按年編次〈臣〉等管窺所及間附案語以識欣懌誠
　　服之忱
　　一恭纂
　　聖徳一門欽惟
　　皇上文武聖神體
　　天合撰
　　昭事之至誠
　　繼述之盡善緝熙宥宻
　　行健日強典學右文誠求保赤巍巍蕩蕩莫得名言億兆臣民寔有共聞共見者雖摹天繪日未能罄
　　廣大昭明之量而攦事紀實比於左右史言動之書倍
　　為親切謹分類撰
　　徳式彰美備恭依
　　康熙盛典之例
　　一恭纂
　　聖功一門欽惟
　　聖武逺揚膚功屢告
　　平定凖回兩部大小金川事在乾隆四十五年以前各
　　有方畧全書乆已
　　頒布海內茲巷惟紀庚子以後如安南之輸誠入覲緬甸之不戰徠歸廓爾喀之納土降順胥仰頼
　　智周健運握算㡬先故能應㑹赴機
　　鴻勲迅集又若臺灣蘭州石峯堡之應時俘馘亦皆出
　　於
　　睿謨籌畫並徴諸紀畧之書撮舉大綱附載以昭聲威赫濯之盛彌見
　　精神運量之周
　　一恭纂
　　盛門一門
　　皇上崇實黜華從不侈言瑞應而
　　昊乾甄貺嘉瑞疊彰
　　天宗蕃衍
　　夀宇咸躋
　　慶茂耆筵
　　㤙増名籍戶興仁譲嵗告綏豐諸福可致之祥皆皇極歛敷之實儲祥衍羨雲集川増聿彰
　　仁夀萬年之盛條分年系並有関於
　　國祥家増事惟其寔義惟其正若前代繪瑞應之圗輯符瑞之志者概無取焉
　　一恭纂
　　典禮一門洪惟本年舉行
　　慶典凡
　　元㑹朝正
　　山荘行慶
　　御園蒞蹕
　　正殿受朝內自
　　皇子皇孫皇曽孫皇元孫舞綵稱觴外暨庶邦君長東西南朔萬里偕徠下至商賈兵民厥數無萬咸大和㑹禮備樂明凡
　　受賀之隆儀
　　覲謁之次第
　　㤙宴之頻繁其在秩宗之儀注典屬之承應皆具於編若夫導引衢歌悉臚實事安南嘏曲譜入樂章樂附於禮亦綴登焉
　　一恭纂
　　㤙賚一門本年
　　慶典自元旦
　　㤙詔二十二條
　　湛㤙普被復
　　特㫖第四次普免天下錢糧三年而徧以及
　　登岱謁
　　聖
　　回鑾津甸
　　行慶施恵元吉有孚
　　避暑山荘
　　圓明園
　　寧夀宮燕賚錫予靁動天隨雲行雨施凡外藩內吏下逮工商賤技之㣲
　　曲賚靡遺數難悉紀舉綱分目總其大凡
　　一恭纂圖繪一門
　　皇上勤求郅治夙夜孜孜稱祝繁文概所弗取前嵗因
　　內外臣工合詞立籲方
　　允舉行慶典又慮爭先効悃或不免闘靡増華
　　特派大臣總司其事仍先期
　　命各省督撫曉諭耆老士庶毋毋庸䟦渉逺來至屬車偶過見所辦㸃綴稍形稠宻特降
　　諭㫖令司事者酌減綵飾而自
　　御園以逹
　　禁城道旁跽祝者無慮億萬萬人㑹同之盛伊古所無允宜摹繪流傳垂示乆逺
　　一恭纂歌頌一門
　　正夀之慶例進
　　嘏詞雖管窺蠡測無當
　　髙深而矢詩遂歌各抒忠愛自
　　皇子以下臣僚生監賡颺恐後體製兼賅伏讀
　　御製四得兩論凡臣下之作皆爝火蠅聲不堪舉似然而覽培塿彌仰岱岱之髙挹潢潦形河海之廣不容闕也擇其尤雅綴附末編
　　一典列八門事徴十載仰見我
　　皇上體乾行健集百王千聖之大成斯膺千載一時之景運〈臣〉等遭際
　　昇平難名
　　巍煥就所聞覩登諸簡編從此
　　算益椿長
　　福符川至由
　　九旬萬夀以進
　　期頤至於無量算每十年一舉
　　慶典當更鋪鴻藻申景鑠隨時賡續以誌
　　萬年有道之隆焉









　　八旬萬夀盛典
　　欽定四庫全書
　　八旬萬夀盛典
　　卷一
　　宸章一
　　卷二
　　宸章二
　　卷三
　　宸章三
　　卷四
　　宸章四
　　卷五
　　聖徳一　　〈敬徳一〉
　　卷六
　　聖徳二　　〈敬徳二〉
　　卷七
　　聖徳三　　〈孝徳〉
　　卷八
　　聖徳四　　〈勤徳一〉
　　卷九
　　聖徳五　　〈勤徳二〉
　　卷十
　　聖徳六　　〈健徳〉
　　卷十一
　　聖徳七　　〈仁徳一〉
　　卷十二
　　聖徳八　　〈仁徳二〉
　　卷十三
　　聖徳九　　〈文徳一〉
　　卷十四
　　聖徳十　　〈文徳二〉
　　卷十五
　　聖徳十一　　〈儉徳〉
　　卷十六
　　聖徳十二　　〈謙徳一〉
　　卷十七
　　聖徳十三　　〈謙徳二〉
　　卷十八
　　聖功一〈安南歸降一〉
　　卷十九
　　聖功二〈安南歸降二〉
　　卷二十
　　聖功三〈緬甸歸順〉
　　卷二十一
　　聖功四廓〈爾喀降順〉
　　卷二十二
　　聖功五〈附載平定䑓灣一〉
　　卷二十三
　　聖功六〈附載平定䑓灣二〉
　　卷二十四
　　聖功七〈附載平定甘肅回〉
　　卷二十五
　　盛事一〈慶得　皇元孫一〉
　　卷二十六
　　盛事二〈慶得　皇元孫二〉
　　卷二十七
　　盛事三〈五世同堂一〉
　　卷二十八
　　盛事四〈五世同堂二〉
　　卷二十九
　　盛事五〈數世同居〉
　　卷三十
　　盛事六〈千叟宴一〉
　　卷三十一
　　盛事七〈千叟宴二〉
　　卷三十二
　　盛事八〈千叟宴三〉
　　卷三十三
　　盛事九　　〈賜科第職銜一〉
　　卷三十四
　　盛事十　　〈賜科第職銜二〉
　　卷三十五
　　盛事十一〈夀民夀婦一〉
　　卷三十六
　　盛事十二〈夀民夀婦二〉
　　卷三十七
　　盛事十三〈夀民夀婦三〉
　　卷三十八
　　盛事十四〈夀民夀婦四〉
　　卷三十九
　　盛事十五〈夀民夀婦五〉
　　卷四十
　　盛事十六　〈辟雍一〉
　　卷四十一
　　盛事十七　〈辟雍二〉
　　卷四十二
　　盛事十八〈班禪入覲〉
　　卷四十三
　　盛事十九〈民數穀數一〉
　　卷四十四
　　盛事二十〈民數榖數二〉
　　卷四十五
　　盛事三十一〈一産四男三男〉
　　卷四十六
　　盛事二十二〈收成分數一〉
　　卷四十七
　　盛事二十三〈收成分數二〉
　　卷四十八
　　盛事二十四〈收成分數三〉
　　卷四十九
　　盛事二十五〈收成分數四〉
　　卷五十
　　典禮一〈慶祝一〉
　　卷五十一
　　典禮二〈慶祝二〉
　　卷五十二
　　典禮三〈慶祝三〉
　　卷五十三
　　典禮四〈朝㑹〉
　　卷五十四
　　典禮五〈祭告〉
　　卷五十五
　　典禮六〈鑾儀〉
　　卷五十六
　　典禮七〈樂章一〉
　　卷五十七
　　典禮八〈樂章二〉
　　卷五十八
　　典禮九〈樂章三〉
　　卷五十九
　　典禮十〈樂章四〉
　　卷六十
　　典禮十一〈樂章五〉
　　卷六十一
　　典禮十二〈樂章六〉
　　卷六十二
　　㤙賚一〈本年　　㤙詔一〉
　　卷六十三
　　㤙賚二〈本年　　㤙詔二〉
　　卷六十四
　　㤙賚三〈本年　　㤙詔三〉
　　卷六十五
　　㤙賚四〈本年蠲賦一〉
　　卷六十六
　　㤙賚五〈本年蠲賦二〉
　　卷六十七
　　㤙賚六〈本年蠲賦三〉
　　卷六十八
　　㤙賚七〈本年蠲賦四〉
　　卷六十九
　　㤙賚八〈本年蠲賦五〉
　　卷七十
　　㤙賚九〈本年　　㤙科一〉
　　卷七十一
　　㤙賚十〈本年　　㤙科二〉
　　卷七十二
　　㤙賚十一〈本年　　東廵〉
　　卷七十三
　　㤙賚十二　　〈㤙宴〉
　　卷七十四
　　㤙賚十三　　〈賞賚一〉
　　卷七十五
　　㤙賚十四
　　卷七十六
　　㤙賚十五　　〈賞賚三〉
　　卷七十七
　　圖繪一〈圖一〉
　　卷七十八
　　圖繪二〈圖二〉
　　卷七十九
　　圖繪三〈圗說一〉
　　卷八十
　　圖繪四〈圖說二〉
　　卷八十一
　　歌頌一
　　卷八十二
　　歌頌二
　　卷八十三
　　歌頌三
　　卷八十四
　　歌頌四
　　卷八十五
　　歌頌五
　　卷八十六
　　歌頌六
　　卷八十七
　　歌頌七
　　卷八十八
　　歌頌八
　　卷八十九
　　歌頌九
　　卷九十
　　歌頌十
　　卷九十一
　　歌頌十一
　　卷九十二
　　歌頌十二
　　卷九十三
　　歌頌十三
　　卷九十四
　　歌頌十四
　　卷九十五
　　歌頌十五
　　卷九十六
　　歌頌十六
　　卷九十七
　　歌頌十七
　　卷九十八
　　歌頌十八
　　卷九十九
　　歌頌十九
　　卷一百
　　歌頌二十
　　卷一百一
　　歌頌二十一
　　卷一百二
　　歌頌二十二
　　卷一百三
　　歌頌二十三
　　卷一百四
　　歌頌二十四
　　卷一百五
　　歌頌二十五
　　卷一百六
　　歌頌二十六
　　卷一百七
　　歌頌二十七
　　卷一百八
　　歌頌二十八
　　卷一百九
　　歌頌二十九
　　卷一百十
　　歌頌三十
　　卷一百十一
　　歌頌三十一
　　卷一百十二
　　歌頌三十二
　　卷一百十三
　　歌頌三十三
　　卷一百十四
　　歌頌三十四
　　卷一百十五
　　歌頌三十五
　　卷一百十六
　　歌頌三十六
　　卷一百十七
　　歌頌三十七
　　卷一百十八
　　歌頌三十八
　　卷一百十九
　　歌頌三十九
　　卷一百二十
　　歌頌四十














<史部,政書類,儀制之屬,八旬萬壽盛典>
