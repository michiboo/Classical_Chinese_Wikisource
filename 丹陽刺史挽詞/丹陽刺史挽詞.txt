
百齡嗟倏忽，一旦向山阿。
丹桂銷已盡，青松哀更多。
薰風虛聽曲，薤露反成歌。
自有藏舟處，誰憐隙駟過。
惻愴恆山羽，留連棣萼篇。
佳城非舊日，京兆即新阡。
城郭三千歲，丘陵幾萬年。
唯餘松柏壠，朝夕起寒煙。
百齡嗟倏忽，一旦向山阿。
丹桂銷已盡，青松哀更多。
薰風虛聽曲，薤露反成歌。
自有藏舟處，誰憐隙駟過。

