
《宋書》曰：晉安帝義熙初，高祖命琅琊王弘爲徐州治中從事吏，不就，隱於會稽，與魯國孔淳之爲莫逆交。
又曰：何點，字子晰，廬江適人也。宋徵爲庶子，不就。與陳郡謝瀹、吳國張融、會稽孔稚�爲莫逆之交。
王知腎露宋紀》曰：孔淳之隱居剡山，嘗遇桑門法崇於三山，披衿領契，自以爲得意之交。
《齊春秋》曰：檀超，字悅祖，高平金鄉人也。少而負氣。始爲南徐州西曹書佐，與別駕蕭惠開抗禮。惠開，自以地位居前，稍相淩駕。而嘯傲不以地勢推之，謂惠開曰：「我與卿幷有何等官閥？俱是國家征時外戚耳。何以一爵高人！」惠開欣然，更爲刎頸之交。
《齊書》曰：劉悛，字士操，彭城安上里人也。從駕登蔣山，上數嘆曰：「貧賤之交不可忘。」顧謂悛曰：「此況卿也。今日與卿盡布衣之交遊。」悛起拜謝。
又曰：柳世隆，字彥緒，河東解縣人。宋太尉玄景弟也。當時名士張緒、王延之、沈淡之徒，雅相欽慕，以爲君子之交。
又曰：劉善明素與崔思祖友善，聞死慟哭，仍得病卒。
又曰：孔稚�，字德璋，會稽人也。早立名譽，當時名士陸惠曉、謝瀹、張融、何點、沈淵，相與爲君子之交。
《梁書》曰：何遜，字仲言，東郡郯人也。弱冠舉秀才，南鄉範�見其答策，大相稱賞，因結忘年交好。自是一文一詠，�輒嗟賞。
又曰：張緬弟纘遷尚書吏部，河東裴子野曰：「張吏部有喉舌之任。」子野性曠遠，自雲年出三十，不復詣人。初未與纘遇，便相推重。因爲忘年交。
又曰：蕭介，性高簡，少交遊，惟與族兄琛、從兄〈音軫。〉素、及洽、從弟淑等文酒賞會，時人以比謝氏烏衣之游。
又曰：高祖性不好聲色，頗慕高名，與裴子野、劉顯、蕭子幹、張纘及當時才秀爲布衣交。
何玄之《梁典》曰：劉許，字彥度。與陳留阮籍、李緒申金蘭之契。築室鍾阜之傍，共聽內義，鑽尋奧典。
《魏書》曰：夏侯尚，字伯仁。有籌畫知略，文帝器之，爲布衣之交。
《後魏書》曰：眭誇，一名昶，趙郡高邑人也。少與崔浩爲莫逆之交。
《北齊書》曰：崔瞻與趙郡李概爲莫逆之交。概將東還，瞻與之書曰：「仗氣使酒，我之恆弊，詆呵指切，在卿尤甚。足下告歸，吾於何聞過也？」
又曰：袁聿修歷任清華，在郎署之日，值趙彥深爲水部郎中，同在一院，因成交友。彥深後被沙汰停秩，門生藜藿，聿修猶以故情，存問往來。
又曰：裴讞〈魚列切。〉之，字士平。不妄交遊，惟與隴西辛術、趙郡李繪、頓丘李構、清河崔瞻爲妄年之交。
《後周書》曰：柳弘，字光道，河東解縣人。少聰潁，工草隸，博涉群書，詞彩豐贍。與弘農楊素爲莫逆之交。
又曰：張軌，濟陰臨邑人也。少好學，志識開朗。初在洛陽，家貧，與樂安孫仁爲莫逆之交，每易衣而出，以此見稱。
又曰：黎景希，字季明，河間莫阝〈音莫。〉人也。好占玄象，頗知術數，而落魄〈音托。〉不事生業。與范陽盧道源爲莫逆之交。
又曰：韋�，〈休政切。〉字弘遠。志尚夷簡，淡於榮利。周弘正乃造�，談謔盡日，恨相遇之晚也。後請�至賓館，昧赴。弘正乃贈詩曰：「德星猶未動，真車詎肯來。」當時所欽挹如此。
《南史》曰：謝弘微性寬博，無喜慍。末年嘗與友人棋，友人西南棋有死勢，復一客曰：「西風急，或有覆舟者。」友人悟，乃救之。弘微大怒，投局於地。識者知其暮年之事，果以此歲終。
《北史》曰：盧懷仁，有行撿，善與人交。與琅琊王衍、隴西李壽之情好相得，嘗語衍云：「昔太丘道廣、許邵知而不顧，嵇生峭立鍾會遇而絕言語，處季孟之間，去其太甚。」衍曰：「然。」
《三十國春秋》曰：敦煌太守李駿〈古老切。〉表於段業，暠稱盡忠不貳，橫爲李嗣所讒，請業殺嗣。暠自歸司敗，業乃殺嗣，遣使謝暠，初，嗣與暠結刎頸之交，嗣常以宗族托暠曰：「我身猶子身，勿爲疑也。」及是暠反爲嗣所構，暠乃恨之。
又曰：姚萇單騎度淮，見豫州刺史謝尚於壽陽，幅巾以待之，一面如舊相識。
又曰：王鎮惡隨宋高祖入關中。初，鎮惡流寓崤澠，崤澠人李方厚待之。鎮惡曰：「待吾佇英雄主，取萬戶侯，乃厚相報。」方笑曰：「本縣足矣。」鎮惡力不絕人，不閑弓馬，略通諸子兵書，縱橫有智計，以此成名。及是，李方尚在，鎮惡升堂拜母，表方澠池令。
《陳書》曰：江總聰敏，篤學有文。范陽張纘、琅琊王筠、南陽劉之遴，幷高才碩學，總時少有名，纘等雅相推重，爲忘年友。
又曰：陸景文，字叔辯。少有膽略，武勇，與陳武帝有布衣之舊。
《隋書》曰：李密與楊玄感爲刎頸之交，尤好兵書，常皆在口。
《唐書》曰：武德中玄敬爲秘書郎，太宗召爲天策府參軍，兼直記室。薛收與玄敬俱爲文學館學士。時房、杜等處心腹之寄，深相友托。玄敬畏於權勢，竟不之狎。如晦常云：「小記室不可得而親，不可得而疏。」
又曰：於休烈，河南人也。貞觀中任左僕射，爲十八學士。心性貞愨，機鑒敏悟。自幼好學，善屬文，與會稽賀朝萬齊融、延陵包融爲文詞之友，齊名一時。
又曰：王琚，懷州河內人也。少孤而聰敏，有才略，好玄象合煉之學。神龍初，嘗謁駙馬王同皎，同皎甚器之。言及謀刺武三思事，琚義許之，與周璟、張仲之爲忘年之友。
又曰：蕭昕，河南人也。開玄中，首舉博學弘詞，首嬸武縣主簿，後遷左拾遺。昕嘗與布衣張鎬友善，表薦之曰：「如鎬者，用之則爲王者師，不用之則幽谷一叟爾。」玄宗擢鎬拾遺，後爲將相。
又曰：權皋，德輿之父，大曆中卒於家。玄和中謚曰：「貞孝」。初，皋卒，韓、王定爲服朋友之喪，李華爲其墓表，以爲「分天下善惡，一人而已」。
又曰：杜伏威，齊州章丘人也。少爲盜，與鄉人輔公祐爲刎頸之交。公祏姑家公牧羊爲業，公祐數攘羊以饋之。
又曰：楊憑，字虛受。爲左散騎。少負氣節，與母弟凝、淩相愛，皆有名。重交遊，與穆質、許孟容、李鄘、王仲舒爲友，故時人稱穆、許、李之交。
又曰：朱敬則，亳州永城人也。長壽中，爲右補闕。家代孝義稱。敬則倜儻，早以詞學知名。與左史江融、尚書左僕射魏玄忠相友善。
又曰：劉黑闥，貝州漳南人也。與竇建德少相友善。家貧無以自給，建德每資之。黑闥所費至盡，而不以爲疑，建德亦弗之間也。
又曰：劉孝孫者，荊州人也。祖貞周，石台太守。孝孫弱冠知名，爲當時詞人。虞世南、蔡君和、孔德紹、庾自直、劉斌等登臨山水，結爲交會。
又曰：陸象先弟監察御史景倩，吏部侍郎景融，大理正景獻，河南令景裔，皆有美譽。僧一行少時，與象先昆弟友善，常謂人曰：「陸氏兄弟皆有才行，古之荀、陳，無以加也。」
又曰：楊纂，華州華陰縣人也。父文偉，隋溫州刺史。纂略涉經史，尤明時務。少與琅琊顔師古、敦煌令狐德棻〈音芬。〉友善。大業中，進士舉，終爲考功郎中。
又曰：張道源嘗與友人客游，友人病，中宵而卒，道源恐驚擾主人，遂共屍臥，達曙方哭，親步營送至其本鄉。後仕隋，吻監察御史。
又曰：孔紹安，越州山陰人也，陳吏部尚書奐之子也。少以文詞知名。年十三，入隋，徙居京兆縣。閉門讀誦，集數十萬言。時有詞人孫萬壽，與紹安篤忘年之好。紹安大業末吻監察御史。
又曰：李密，長安人也。父寬，隋上柱國、蒲山公。密開皇中襲父爵，年始弱冠。尚書令楊素見而奇之，謂其子玄感曰：「李密智計不窮，爾所不及，可與爲友。」玄感遂傾心禮遇，定爲刎頸之交。
又曰：劉裔之，徐州彭城人也。少有學業，與隋信都丞孫萬壽、宗正卿李百藥爲忘年之交。
又曰：柳宗玄移柳州，時劉禹錫得播州，宗玄謂所親曰：「禹錫有母，今爲郡蠻方，絕域萬里，如何與母偕行？吾於禹錫爲執友，胡忍見其若是？」即草奏，請以柳州授禹錫，自往播州。禹錫易連山。
又曰：張九齡，素與中書侍郎嚴挺之、尚書左丞袁仁敬、右庶子梁�卿、御史中丞盧怡結交友善。挺之等皆有才幹，而交道終始不渝，甚爲當時所稱也。
