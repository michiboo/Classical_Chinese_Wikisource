
《晉書》曰：廣州刺史盧循，遣使遺劉裕益智粽子，裕答以續命湯。
《宋書》曰：後魏太武至彭城永酒及甘橘，張暢宣孝武帝旨，致螺杯雜粽，南土所珍。
《齊書》曰：范雲永明十年使魏，魏人李彪宣命，至雲所，甚見稱美。彪為設甘蔗、黃粽，隨盡復益。彪謂曰：「范散騎小儉之，一盡不可復得。」
《梁書》曰：張纘初往雍州，資產悉留江陵。性既貪婪，南中貲賄填積。及死，湘東王皆使收之。書二萬卷，並扌連〈音輦。〉還齊，珍寶財貨悉付庫，以粽、蜜之屬還其家。
《風土記》曰：俗以菰葉裹黍米，以淳濃灰汁煮之，令爛熟，於五月五日及夏至啖之。一名粽，一名角黍，蓋取陰陽尚相裹未分散之時像也。
《續齊諧記》曰：屈原以五月五日投汨羅而死，楚人哀之，每至此日，取竹筒貯米，投水以祭之。
漢建武中，長沙區回白日忽見士人自稱三閭大夫，謂回曰：「君常見祭甚誠，但常年所遺，俱為蛟龍所竊。今君惠可以練樹葉塞其上，以彩絲纏縛之，此二物蛟龍所憚也。」回謹依旨。今世人五日作粽，並帶練葉及五彩絲，皆汨羅之遣風。〈《異苑》云：粽，屈原婦所作也。〉
〈讀與餅同〉
《宋書》曰：文帝崩，郭原平號慟，日食麥飠半一枚，如此五日。人曰：「誰非王臣，何獨如此？」原平泣而答曰：「吾家見異先朝，蒙褒贊之賞，不能報恩，私心感慟耳。」
《齊書》曰：衡陽王鈞年五歲，所生嫗貴人病，便知慘悴。左右依常以五色飠半飴之，不肯食，曰：「須待姨差。」
又曰：虞少以孝聞。父病，不欲見人，雖子弟亦不得前。時年十二三，晝夜伏戶外，問內豎消息，未知輒嗚咽流涕，如此者百餘日。及亡，終喪惟日食麥飠半二枚。
《南史》曰：沈眾，陳武帝時兼兵部尚書，監起太極殿，恆衣布袍芒履，以麻繩為帶，又囊麥飠半以啖。
范汪《祠制》曰：仲夏薦角黍飠半。
《夏統別傳注》曰：蘞初生，合米搗作飠半。
《埤蒼》曰：ボ，膏ボ也。
《笑林》曰：南方人至京師者，人戒之曰：「汝得物惟食，慎勿問主人。」入門內見馬屎，便食之，覺臭乃止。後詣貴官，為設ボ，因視曰：「戒故昔，且當勿食。」
《時鏡新書》曰：ХЦ蜜餌，即糖ボ。龍山食有糖ボ、菊酒。
