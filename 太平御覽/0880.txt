
京房《易占》曰：地動，陰有餘。
《左傳》曰：南宮極震。〈南宮極，王子朝之卿士也。〉萇弘謂劉文公曰：「君其勉之，先君之力可濟也。〈先君，謂劉獻公，文夠願也。獻公亦欲立子猛，不欲令子朝得國。今南宮極震死，為天所棄，先君之功棄可成也。〉周之亡也，其三川震；今西王之大臣亦震，天棄之也。〈西王，謂子朝也。子朝居王城，故為之西王也。〉東王必大克。」〈敬王居狄泉，狄泉在王城之東，故曰東王也。〉
《史記》曰：周幽王二年，三川震。太史伯陽甫曰：「周將亡矣。天地之氣不過其序，若過其序，亂人之兆。陽伏而不能出，陰迫而不能升，於是也震。陽失而在陰，陰原必塞，原塞必國亡。昔伊洛竭而夏亡，河竭而商亡。今周如二代之季，其川原又塞，塞必川竭山崩。夫國必依山川，山崩川竭，國亡之徵也。」
《漢書·五行志》曰：魯文公九年，地震。劉向以為周襄王失道，楚穆王商臣殺父成王，諸侯皆不肖，權傾於下，臣下強盛，將動為害。
京房曰：臣事雖正，專必震。於水，水則波；於木，木則搖；於屋則瓦落；於山則出水涌。嗣子無德，臣專祿不食，動丘陵，水湧出。
又曰：魯襄公十六年，地震。其後崔氏專齊，欒盈專晉，良宵傾鄭，閽殺吳子，燕逐其君，楚滅陳蔡。
又曰：魯昭公十九年，地震。劉向以為是時季氏將有逐君植典。
又曰：昭公二十三年，地震。劉向以為是時周景王崩，劉子、單子立王子猛，尹氏立王子朝，季氏逐昭公，黑肱叛邾，吳殺其君僚，宋五大夫、晉二大夫皆以地叛。
又曰：哀公三年，地震。仲尼見棄而季氏強。
又曰：趙幽王五年，代地大動，自樂徐以西，北至平陰，台屋牆垣太半壞，地坼東西百三十步。六年，大飢，秦滅之。
《漢書》曰：惠帝時，地震隴西，壓四百餘家。時諸呂用事。
又曰：武帝時，地震壓殺人，明年皇后陳氏廢。宣帝時，地震河南以東四十九郡，北海、琅琊，壞祖宗廟、城郭，殺人千餘。後又京時載震，至北邊郡國三十餘，壞城郭，殺四百餘人。後霍顯、禹反，誅清河王，遷房陵，皇后霍氏廢。
又曰：玄帝建昭四年，藍田地震，沙石流擁灞水，安陵岸崩擁水，水逆流。時石顯用事。
《後漢書》曰：光武時，地震裂。至後年，南郡蠻、武陵蠻叛。後詔捕王侯，賓客坐死者數千人。陰氣盛之應也。
又曰：和帝時，郡國十三地震。時將軍竇憲謀逆伏誅。後又地裂及震，其年北海王威有罪自殺。
又曰：安帝時，郡國十六地震。明年，郡國十二地震，京師人相食。帝沖幼，鄧氏執政。後又郡國九地震。明年，海賊張伯路與平原劉文何、周文光等攻戰厭次，殺令長。後三年，郡國十八地震，淮南人飢。明年，鄧太后崩，帝失政。
又曰：順帝時，京師頻地震、岸崩及地陷。其年，吳郡丞羊珍反郡府。後二年，涼州地百八十震，山谷坼裂。是日，徐、楊賊攻燒邑城，殺掠民吏。
又曰：沖帝時，京時載震，三郡沙涌土裂。時帝年二歲，母后臨朝，群盜大起，發掘憲陵，攻燒城邑。
又曰：桓帝時，京時載震，荊揚人多飢死。後又震憲陵，寢屋瓦、宮廟瓦落盡。時梁冀專政。
又曰：靈帝時，地震，海水溢，又震鴻都府門。時閹豎專政。
又曰：初平二年，并州牧董卓焚燒洛陽，挾天子遷長安，自為太師，號尚父。京時載震，卓問著作郎蔡邕，邕對曰：「地動，陰盛，大臣逾制。」又太史上言當有大臣戮死。卓遣人言太尉張溫與袁紹交通，遂殺溫。二年，司徒王允、僕射士孫瑞及卓將呂布謀誅卓，殺之。
又曰：獻帝時，雍州地頻震，三輔大旱，粟一石五十萬，人相食。
《續漢書》曰：建康元年九月丙午，京都地震。時順帝崩，太后攝政，為順帝作陵，制度奢廣，多壞吏民冢槨。尚書欒巴諫，太后怒，癸卯，收巴下獄，欲殺之。丙午地震，太后乃出巴，免為庶人。
《漢獻帝春秋》曰：初平二年，地震。董卓問蔡邕，邕曰：「天為陽，故運轉於上；地為陰，故安靜於下。而震，是失其性，以陰而陽也。明公車不當青蓋，宜改之以應變。」摯改為綠蓋。
《晉書》曰：魏明帝時，京都地震，隱隱有聲，搖動屋瓦。明年，公孫文懿叛，自立魏。高糖蕖曰：「地震，臣下強盛，地故睜獰，冀所以警悟人主，不可不深思是災。」及少帝繼，廢，竟禪晉。
又曰：齊王芳時，頻年地震。時曹嗽莰政，遷太后於永壽寧，太后與帝相泣而別，故頻震。
又曰：蜀劉禪時，地震。時黃皓專政。閹官無陽施，猶婦人也，此皓見任之應。是年冬，蜀亡。
又曰：吳孫權時，頻年地震。時呂壹專政，又權信讒廢太子和，步騭上書曰：「伏見案事，吹毛求瑕，欲陷人成其威福，故地連震。」
又曰：晉武帝時，頻年地震。是時賈充、楊駿，遞弄朝權。
又曰：惠帝玄康四年，郡國地震，淮南洪水出，或山崩地陷，壞城府，殺百餘人。此賈后使楚王瑋殺汝南王亮及太僕衛瓘，陰道盛，陽道衰微之應。
又曰：愍懷帝時，頻年地震。時司馬越專政，石勒寇汲郡。
又曰：玄帝大興玄年，頻地震，或水涌山崩，殺人。時江南淮北有大兵，劉曜、石勒僭位。
又曰：成帝時，咸和四年，頻年地震，時蘇峻作亂。
又曰：穆帝永和九年、十年，頻地震，或有聲如雷，雞雉皆鳴。時帝幼，母后專政，石季龍僭號，王師頻敗。
又曰：十一年四月、五月，又頻地震。是時姚襄入許昌，百姓愁苦之應。哀帝及海西公、簡文、孝武時，皆頻地震。是時人主幼弱，群小弄權，兵役連年，海西見廢。
又曰：孝武太玄五年夏，震含章殿四柱，並殺侍者二人。後年，符堅略襄陽。
又曰：安帝義熙年，頻地震，或有聲如雷。時太尉劉裕謀逆。
《宋書》曰：孝武大明玄年，地震，有聲自河北來，魯郡山搖地動，彭城女牆四百八十丈墜，屋傾。袞州地裂泉涌，二年不已。其後兗州刺史夏侯祖歡卒。
《齊書》曰：廢帝東昏侯時，地震，一年不止。其年，護軍撮螺景反，兵圍城，帝閉門以拒之。
《隋書》曰：梁武太清二年八月，侯景舉斃藪於豫州，登壇歃盟，地震。及圍城，死者太半。
又曰：太清三年，建康地再震。時侯景自為大丞相。
崔鴻《十六國春秋》曰：前趙劉聰建玄玄年三月，平陽城震，崇明觀陷為池水。赤氣至天，有赤龍奮迅而去。十一月，地震。二年八月，平陽地震，汾水大溢，流漂數百家。聰死，子粲立，為劉曜所殺。曜自立。
又曰：前秦符堅時，秦、雍二州地震裂，泉涌。長安大風震電，壞屋殺人。堅懼而愈修德召可。俄而符雙等伐長安，尋為戰敗。
又曰：後秦姚泓時，秦州地震三十二，殷殷有聲，山崩舍壞。識者以為：秦州，泓之故鄉，將滅之徵。後宋高祖入長安，執於建康斬之。
又曰：姚興四年，所在地震，前後一百五十六。公卿百司抗表請罪，興曰：「災遣之來，咎在元首，近代或歸罪三公，甚非也。朕當考躬省己，思宋景之義。公等何愆？宜悉冠履復位。」
《後魏書》曰：太祖道武天賜六年夏，地震。其年，帝愛姬萬美人與清河王紹通，作亂，帝被紹及萬美人殺之。
又曰：宣武延昌玄年，沁州地震陷，殺人甚眾。又累年沁州秀容敷城雁門山鳴，地震不止。其年，幽州沙門胡僧紹反。明年，胡太后臨朝。後天下大兵，太后、少帝為爾朱榮投於河。
《隋書》曰：北齊武成清河年，并州地震。是時和士開專恣之應。
又曰：隋文帝開皇二十年，廢太子勇，以晉王廣為皇太子。將冊之夜，烈風大雪，地震山崩，人舍多壞，殺人。太子卒與僕射楊素弒帝。
《呂氏春秋》曰：周文王寢病五日，而地動東西南北，不出國郊。百吏皆請曰：「臣聞地之動為主也。」群臣皆悲曰：「請移之，興事動眾，以增國城。」
文王曰：「我必有罪，故天示此以罰我；今動眾以增國城，是重吾罪，不可。」無幾，疾瘳也。
《尚書說》曰：黃帝將亡則地裂。
《春秋考異郵》曰：臣恣盛，地裂坼。
《戰國策》曰：齊閔王奔莒，淖齒數之曰：「羸博之間，地坼至泉，地以告也，而王不知戒，何得無誅！」乃殺之。
《竹書紀年》曰：夏桀末年，社坼裂，其年為湯所放。
《後漢書》曰：安帝時，緱氏地裂，後郡國地坼，或泉涌。越夷殺長吏，燒城邑。
又曰：南地坼，長百八十二里，廣五十量蕊。又洛陽新城地裂。又緱氏地陷裂，京時載陷。時帝幼沖，宦者用事。
又曰：建康玄年，隴西、漢陽、張掖、北地、武威地百八十震，山谷坼裂，壞城。
又曰：沖帝初即位，葬順帝。是日，雁門、京師、太原三郡地震，沙涌土裂。
又曰：桓帝時，河兌裂。明年，京師、雲陽地震。時閹豎用事，皇后梁氏崩。後八年，緱氏地裂。是時頻年兵革，又李膺等二百餘人受誣下獄。又上黨地裂，是時寇賊彌盛。
又曰：靈帝時，河兌裂二十處，長十里。是時閹豎用事，政在私門。
《續漢書》曰：和帝永和七年，趙國易陽地裂。
京房《易傳》曰：「地坼襲者，臣下分離，不肯相從也。」是時南單于眾乖離，相從也是時南單于眾乖離漢軍追討。
崔鴻《十六國春秋》曰：西秦乞伏乾歸太初十九年，齋川地裂。後四年，乾歸為兄子夠援所殺。
《抱朴子》曰：軍中地裂，急徙居，不則軍敗。地震，必大戰，或有謀反。
《墨子》曰：三苗欲滅時，地震泉涌。
《古今五行記》曰：夏桀末年，瞿山地陷，一夕為大澤，深九丈。其年為湯所放。
《晉書》曰：武帝太康八年，宣帝廟地陷。其年七月，殿前地陷，方丈，深數丈，中有破舡。是時，帝不用和嶠之言，而信賈充之佞。至十一年，惠帝立，王室大亂。
又曰：惠帝時，五月，城中地陷，方三十丈，殺人。六月，又地坼，人家陷死。八月，地裂，廣三十六丈，長八十四丈，人大飢。又上庸四處山崩地陷，廣三十丈，長百三十丈，大水出，殺人。時賈后亂政。又夜暴雷雨，賈謐齋屋柱陷入地，壓床帳。明年謐誅，天下兵亂，帝室從此微矣。
又曰：懷帝時，洛陽地步廣里地陷，出鵝三。又當陽地裂三所，廣三丈，長三百步。時司馬越專政，王室離敗，死者萬計。
又曰：安帝時，山陰地陷，方四尺，有聲如雷。後二年，西明門地穿，湧水毀門。太尉劉裕矯詔殺害朝士，俄而禪宋。
《隋書》曰：梁武帝普通二年，始興郡石鼓村地自開成井，方六尺，深三十丈。侯景篡梁，昇御床，床腳陷入地。後景被殺。
崔鴻《十六國春秋》曰：前涼張天錫三年四月，延興地震陷，水出。
又曰：前趙劉聰末年，武庫地陷，深一丈五尺。時中常侍王沉、中宮僕射郭猗皆寵幸用事。聰游宴後宮，或百日不出。沉等奢僭貪殘，賊害良善。御史大夫陳玄達諫，聰不從，玄達自殺。
又曰：後秦姚泓永和元年，秦州地陷裂，岩嶺崩墜，人舍壞。是年為宋高祖所擒，斬於建康市。
又曰：前秦符堅末年，洛陽地陷。堅後伐晉敗焉。
又曰：安帝末年，桓玄篡晉，昇太極殿，殿無故陷。旬月，宋高祖殺之。
又曰：北涼沮渠茂乾永和七年，太廟階陷。六月，城門崩。其年九月，茂乾面縛降於魏。
又曰：西涼李歆嘉興玄年三月，惇煌且門陷。至四年，歆為沮渠蒙遜所敗。
又曰：夏赫連勃勃鳳翔七年六月，太廟基陷。其年八月，勃勃死。
《隋書》曰：北齊後主末年，穆後如晉陽向北宮辭胡太后，所乘七寶車無故陷入地，半沒誓足。是年齊滅，後與帝俱入長安。
又曰：隋煬帝大業十三年十二月，洛州乾陽門內地陷，周闊丈餘。至十四年，帝遇殺，天下大亂。
《異苑》曰：晉武帝太康五年，宣帝廟地忽陷，梁無故自折。凡宗廟，所以承祖先嗣永世，不刊安居；摧陷，是煙絕之祥也。
《漢書》曰：光武時，岑彭伐蜀。去成都數十里，軍營北有地名彭亡。彭聞之欲移，會日暮。是夜，彭為公孫述刺客詐為逃奴刺殺之。
《魏志》曰：太祖圍呂布，大司馬楊固救布，為其將楊丑所殺。楊將眭固又殺丑，屯兵射犬。巫誡之曰：「將軍字白兔，而邑名射犬，兔見必驚，宜急移去。」固不從，明日遂戰死。
《晉書》曰：建業太社西宮地，吳時右司馬丁奉宅，吳後主孫皓殺之，流徙其家。晉玄帝初為僕射周顗宅，顗為王敦所害。後為冠軍將軍蘇峻宅，峻反被誅殺。後為索悅宅，為會稽王道子所親暱，緣道子見殺。又為章武王司馬秀宅，秀亦凶。至宋孝武時，為雍州刺史臧質宅，質反見殺。故代稱為凶地。宋吏部尚書王僧綽常謂宅無吉凶，請以為第，始造未居，為玄凶所害。
王隱《晉書》曰：祖約為豫州刺史，咐晷地忽赤如丹，約竟敗見殺。
《紀年》曰：梁惠成王七年，地忽長十丈有餘，高尺半。周隱王二年，齊地暴長，長丈餘，高一尺。
《漢書》曰：成帝河平四年，臨淮縣土踴起，高二丈。時王莽專政。
崔鴻《十六國春秋》曰：前涼張寔五年，祁山地震，從中陶原阪三里冒復，下川忽如見掩，阪上草木存焉。
《晉書》曰：武帝太始中，皇甫晏為益州刺史，西討，屯兵，人咸死之，地生白毛。俄被牙門將所殺。
又曰：成帝時，地生毛。時天下大兵而中原擾亂，百姓疲怨。
又曰：孝武時，京都地生毛，而氐賊圍繞襄陽、彭城，徵戍連年不解。又京都地生毛，符堅滅後，人役勞，後又江陵交戰不解。
又曰：安帝義熙十年，地生白毛，連年徵討勞擾之應。京房以為人勞之異，金失其性地生毛。
常璩《華陽國志》曰：晉武帝太始八年，蜀地生毛，長七八寸，生數里。李勢欲亡，地又生毛。
崔鴻《十六國春秋》曰：後秦姚興時，乞伏乾歸鎮州，地震生毛。而乾歸太初十九年七月為兄子夠援所殺。
又曰：北燕馮跋太平十五年，龍城地生白毛，長一尺二寸，月餘乃滅。後遼西太守高潛謀反伏誅。
《隋書》曰：梁武帝大同年，地生白毛，長二尺。時築浮山堰，功垂就而潰，百姓苦之。
又曰：陳後主末年，地生白毛。時功役不息，卒為隋滅。
又曰：北齊武成清河年初，滄州及長安地生毛。時北築長城，內興三台，人苦役焉。
《唐書》曰：則天天授初，淮南地生毛，或白蒼，長者尺餘，或遍居人床下。揚州尤甚，大如馬尾，焚之如毛氣。著作郎韓琬寓於揚州，親掇之。其年稱制。
