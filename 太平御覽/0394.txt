
《易·困卦》曰：臀無膚，其行趑趄。
《毛詩·穀風》曰：行道遲遲，中心有違。〈遲遲，舒行貌。〉
又《黍離》曰：彼黍離離，彼稷之苗。行邁靡靡，中心搖搖。
又《載驅》曰：汶水湯湯，行人彭彭。
又《我行其野》曰：我行其野，蔽芾其樗。昏姻之故，言就爾居。
又《�大杜》曰：獨行踽踽。
《禮記·仲尼燕居》曰：行則有隨，行而無隨，則亂於塗也。
又《玉藻》曰：君與屍行，接武；〈尊者尚徐蹈半跡。〉大夫，繼武；〈跡相及也。〉士，中武。〈跡間容跡。〉端行，頤ニ如矢；弁行，剡剡起屨。凡行，容惕惕。〈直疾貌也。凡行，謂道路也。〉
《左傳·襄二十六》曰：衛獻公使與寧喜言，寧喜告蘧伯玉。伯玉曰：「瑗不得聞君之出，敢聞其入。」遂行從近關出。
《論語·述而》曰：子曰：「三人行，必有我師焉。」
《史記》曰：伍子胥曰：「爲我謝申包胥。吾日暮途遠，吾故倒行而逆施之。」〈臂如人行，前途尚遠，日勢已暮，救在顛倒疾行，何得責無順行禮。〉
《漢書》曰：袁盎使吳，見守，從史�在守盎校爲司馬。司馬曰：「君第去，臣亦且亡。辟吾親，君何患？」乃以刀決帳，盎解節旄，履，步行七十里。〈著屐步行而逃亡。〉
《吳書》曰：孫策討山越，斬其渠帥。悉令左右分行逐賊，獨騎與虞翻相得山中。翻曰：「危事也。」令策下馬。「此草深，卒有警急，馬不及人。翻善用矛，請在前行。」得平地，勸策乘馬。策曰：「卿無馬奈何？」答曰：「翻能步行，日可三百里。明府試鞭馬，翻能疏步屬之。」
《東方朔別傳》曰：武帝問朔曰：「公孫丞相、倪大夫等，先生自視何與此哉？」朔曰：「臣觀其齒牙，樹頰胲，〈音改〉吐唇吻，擢項頤，結股肱，連�隹〈音誰。〉尻，逶蛇其跡，行步亻禹旅。臣朔雖不肖，尚兼此數子。」
《神仙傳》曰：黃盧子者，姓葛名越，年二百八十歲，行及走馬。王真者，上黨人也，年十七八，乃學道，服食胎息之術，行及走馬，力兼數人。河上公者，莫知其姓名也，又能行及走馬。頭上常有五色氣，高丈餘。孔安者，魯人也，行菩撖鉛丹。有陳和者，樂安人也，重之，求事安。遂受其方合藥服之，二百餘年，頭色轉黑，氣力百倍，行及走馬也。
《列仙傳》曰：沈建者，丹陽人也，世爲長史。建獨好導引服食之術。一日行五百里，能舉千斤。
《葛仙公別傳》曰：孫堅欲害仙公。馳馬往，逐見仙公徐行，逐之不及。
《釋名》曰：徐行曰步。步，捕也。知有所司，捕務安詳也。
《爾雅》曰：堂下謂之步。
《禮記·王制》曰：古者以周尺八尺爲步，今以周尺六尺四寸爲步。
又《祭義》曰：故君子跬步而弗敢忘孝也。
《漢書》曰：息夫躬曰：「匈奴飲馬於渭水，邊境雷動，四野風起，京師雖有武蜂精兵，未有能窺左足而先應者也。」〈窺，音跬。半步曰跬步也，言一舉足也。〉
又曰：蔡義河內溫人也。以明經爲給事大將軍幕府。家貧常步行，禮不逮衆。門下好事者相合爲義置犢車，令乘之。
又曰：蓋寬饒爲人剛直高節。家貧，俸祿數千，半以給吏人，爲耳目，爲司隸，常步行。
《續漢書》曰：李固少有俊才，雅志好學，爲三公子。常躬步行驅驢負書從師。
范曄《後漢書》曰：楊震轉涿郡太守，子孫常蔬食步行。
《魏志》曰：崔林字德儒，清河東武城人也。除鄢陵長，家貧無單車匹馬，步行之官。
《莊子》曰：壽陵餘子學步於邯鄲，未得其能，失其故步，匍匐而歸。〈以此效比兩失之。〉
《白虎通》曰：人踐三尺，法天地人也。再舉足爲步，備陰陽也。
《郭子》曰：王丞相拜司空。廷尉作兩角髻、葛裙，拄杖臨路邊窺之，嘆曰：「人言阿龍〈導小名赤龍。〉超，阿龍故自超。」不覺步至台門。
《方言》曰：半步爲跬。
《世說》曰：阮宣子常步行，以百錢掛杖頭，至酒店上便獨酌酣暢。
《說文》曰：趨，低頭疾行也。赴，直行也。
《釋名》曰：疾行曰趨。趨，赴也，赴所期也。
《毛詩·魚藻》曰：綿蠻黃鳥，止於丘隅。豈敢憚行，畏不能趨。
《禮記·曲禮》曰：遭先生於道，趨而進，正立拱手。不與之言，則趨而退。
又曰：帷簿之外不趨。堂上不趨。執玉不趨。
《論語·鄉黨》曰：沒階趨進翼如也。
《爾雅》曰：門外謂之趨。
《漢書》曰：上欲自擊陳犬希，周昌泣曰：「始皇攻破天下，未曾自行，今上行，是無人可使者乎？」上以爲愛我，賜入殿門不趨。
又曰：萬石君諸子入里門，趨至家。
《釋名》曰：疾趨曰走。走，奏也，促有所奏至。
《禮記·玉藻》曰：凡君召以三節，二節以走，一節以趨。〈節，所以明信也。使使召臣急則持三，緩則持一。《周禮》曰：鎮圭以檄守，其餘未聞也。如今漢使者持之節。〉
《左傳·僖下》曰：衛叔武將沐，聞君至而喜。捉�走出，前驅射而殺之。
又昭三十一年曰：荀躒以晉侯之命唁公，且曰：「寡君使躒以君命討於意如，意如不敢逃死，君其入也。」公曰：「君惠顧先君之好，施及亡人，將使歸，糞除宗祧以事君，則不能見夫人已。所能見夫人者，有如河！」〈夫人謂季孫也。〉荀躒掩耳而走。
《公羊傳》曰：定公曰：陽虎竊寶玉而走。
又哀公曰：齊景公謂陳乞曰：「吾欲立舍何如？」陳乞曰：「君欲立，臣請立之。」〈陳乞欲言不可，恐景公殺陽生。〉陽生曰：「吾聞子將不立我也。」陳乞曰：「吾不立子者，所以生子也。」與之玉節而走之。〈節，信也。折王與陽生爲後當迎之。〉
《爾雅》曰：中庭謂之走。
《史記》曰：周昌常入奏事，高帝方擁戚姬。昌還走，帝逐得，騎昌項問曰：「我如何主也？」昌仰曰：「桀紂主也。」
《東觀漢記》曰：上降潁陽，雖得入，意不安。門下有擊馬著鼓者，馬驚，�良〈音郎〉磕〈音扌盍〉鄧晨起，走出視之，乃馬也。
《魏略》曰：曹真字子丹，沛郡人。本姓秦，養曹氏。或雲其伯父南宿與太祖善，共平袁術。部黨與太祖相攻，劫太祖出，爲寇所追，走入秦氏，伯南開門受之。寇問所在，答云：「我是寇。」遂害之。由此太祖思其功，遂變其姓。
《江表傳》曰：陸遜破劉備於夷陵。備舍船步走，燒皮鎧以斷道，使挽車走入白帝。
《晉書》曰：陳安字虎侯。驍壯果毅，武�過人，多力善射，持七尺刀貫甲，奔及馳馬。
又曰：唐彬字儒宗，魯國鄒人也。少便弓馬，好游獵。身長八尺，走及奔鹿，強力絕人。
《後魏書》曰：伊<香犬>〈扶拂切。〉代人也。少而勇健，走及奔馬，善射多力，曳牛卻行。
《趙書》曰：劉靈，陽平人也。年二十餘，常廝役於縣。走及馳馬。
《前秦錄》曰：苻堅大敗，爲流矢所中。遁走甚饑。民有進壺飧豚髀者，堅食之，大悅。
《隋書》曰：麥鐵杖，始興人也。驍勇有膂力，日行五百里，走及奔馬。每以漁獵爲事，不治産業。
《吳越春秋》曰：慶忌，僚子也。勇爲人所聞，走及奔馬。
《吳氏春秋》曰：今與驥俱走，則人不勝驥矣。居其車上，則驥不勝人。
又曰：有莘氏女子採桑，得嬰兒於空桑之中，獻之其君，令養之，察其所以然。曰：「其母居伊水之上，孕，夢神告曰：臼出水而東走，千里邑盡爲水，身化爲空桑。」故命之曰伊尹。
《戰國策》曰：昔曾參處費，魯人有與曾參同姓名者殺人。人告其母曰：「曾參殺人。」曾參母投杼逾墻而走。
《楚漢春秋》曰：淮陰武王反，上自擊之。張良居守。上體不安，臥轀車中，行三四里，留侯走，東追上。簪墮，被髮。及轀車，排戶曰：「陛下即棄天下，欲以王葬乎，以布衣葬乎？」上駡曰：「若翁天子也，何故以王及布衣葬乎？」良曰：「淮南反於東，淮陰害於西，恐陛下倚溝壑而終也。」
《莊子》曰：藏舟於壑，藏山於澤，謂之固矣。然則，夜半有力者負之走，而昧者不知。
《荀卿子》曰：伯禽將歸國，周公謂之曰：「君子力如牛，不與牛爭力；走如馬，不與馬爭走；知如士，不與士爭知。」
《淮南子》曰：漁者走淵，木者走山。
又曰：者見虎不走，非勇也。
又曰：飛不以尾，挫尾則飛不能遠；走不以手，縛手則走不能疾。
《抱朴子》曰：檸木實之赤者餌之，一年，老者少。昔道士梁須年七十，服之，年百三十歲，能夜讀書，走及馬。〈檸，丁李切；又音楮。〉
《世說》曰：鍾會撰《四本論》始畢，甚欲使嵇公一見。置懷中。既詣定，畏其有難，不敢相示。因出戶，遙擲，面便走。
《俗說》曰：桓公豹奴善騎乘，亦有極快馬。時有一諸葛郎，自雲能走與馬等。桓車騎以百匹布置埒頭，令豹奴乘與諸葛競走，先至者得布。便俱走，諸葛常與馬齊，欲至埒頭，去布三丈許，諸葛一跳坐布上，遂得之。
《魯女生別傳》曰：魯女生，長樂人也。少好學道，初服餌胡麻，乃求絕�八十餘年，日更少壯，面如桃花，日行三百里，走及獐鹿。
《釋名》曰：跳，條也，如草木枝條務上行也。
《左傳·僖下》曰：魏束胸見使者曰：「以君之靈，不有寧也。」距躍三百，曲踴三百。〈距躍，超越也。曲踴，跳踴也。〉
崔鴻《十六國春秋·前趙錄》曰：劉翌驍�過人，能一手舉殿柱，跳過平陽門出。
《神仙傳》曰：壺公者，不知何許人也。從遠方來，賣藥得錢與饑凍者。常懸一壺於坐上，日入後，跳入壺。市掾費長房於樓上見之，知非常人，身爲掃除，幷進餅餌。公令房共跳入壺中，但見樓觀重門，侍者數十人。
王隱《晉書》曰：王長文字德睿。州辟別駕，不就。追求之，乃於成都賣熟市見長文蹲地嚙胡餅。州知不屈，乃送還家。
《山海經》曰：大荒之外，有大人之堂。有一大人其上，張其兩臂。
郭璞《遊仙詩》曰：安見山林士，擁膝對岩蹲。
王褒《僮約》曰：奴入市，不得夷蹲旁臥、惡言醜脈攏
