
《說文》曰：檄，二尺書也。
《釋名》曰：檄，激也，下官所以激迎其上之書也。
李充《翰林論》曰：盟檄發於師旅，相如《喻蜀老》，可謂德音矣。
《起居誡》曰：軍書羽檄，非儒者之事。曰，一家奉道法，言不及殺，語不虛誕，而檄不切厲，則敵心陵；言不誇壯，則軍容弱，請姑舍之，以待能者。
《文心雕龍》曰；昔有虞氏始戒於國，夏後初誓于軍，殷誓軍門之外，周將交刃誓之。故知帝世戒兵，三王誓師，宣訓我衆，未及敵人也。至周穆西征，祭公謀父稱古有威讓之令，令有文誥之詞，即檄之本源也。及春秋征伐自諸侯出，懼敵不服，故兵出須名，振此威風，暴彼昏亂，劉獻公所謂告之以文詞，董之以武師者也。齊桓征楚，詰菁茅之闕；晉厲伐秦，責箕郜之焚；管仲、呂相、奉詞先路，詳其意義，即今之檄文。暨乎戰國，始稱爲檄。檄者，也，宣布於外，然明白也。張儀檄楚，書以尺二。明白之文，或稱露布。夫兵以定亂，莫敢自專；天子親戎，稱恭行天罰；諸侯禦師，則雲肅將王誅。故分閫推轂，奉詞伐罪，非惟致果爲毅，抑亦厲詞爲武；使聲如沖風所擊，氣似搶所掃；奮其武怒，總其罪人；征其惡稔之時，顯其貫盈之數；搖奸凶之膽，訂信順之心；使百尺之沖，摧折於咫書；萬雉之城，顛墜於一檄者也。觀隗囂之檄亡新，布其三逆，文不雕飠希，而意切事明。隴右文士，得檄之體也。陳琳之檄，壯於骨鯁，雖奸閹攜養，章實太甚，發丘摸金，誣過其虐，然抗詞書釁，然暴露。鍾會檄蜀，徵驗甚明；桓溫檄胡，觀釁尤切，幷壯筆也。凡檄之大體，或述休明，或敘否剝，指天時，審人事，驗強弱，角權勢，標蓍龜於前驗，懸鞶鑒於已然。雖本國信，實參兵詐；譎詭以馳旨，煒曄以騰說。凡此衆作，莫之或違者也。故其植義�詞，各在剛健；插羽以示迅，不可使詞緩；露板以宣衆，不可使義隱；必事昭而理辨，氣盛而詞斷：此其要也。若曲趣密巧，無所取才矣。
《史記》曰：張儀，魏人。嘗從楚相飲，相亡璧，意儀盜之，掠笞數百。後儀旣相秦，爲檄告楚相曰：「吾從汝飲，不盜汝璧；善守汝國，我且盜汝城。」
《漢書》曰：申屠嘉爲丞相，鄧通在上旁怠慢。嘉奏事，因言曰：「陛下幸愛群臣，則富貴之，至於朝廷之禮，不可以不肅。」上曰：「君勿言，吾私之。」罷朝，嘉爲檄召通，曰：「不來且斬。」通恐，又言於上。上曰：「速往，吾令召汝。」通至丞相府，免冠徒跣，頓首謝嘉。嘉不爲禮，責曰：「朝廷者，高帝之朝廷也。通，小臣戲殿上，大不敬，當斬決。」敕吏令行斬之。通頓首血出不解，文帝度嘉已困通，持節召通，而謝嘉曰：「此吾弄臣，君釋之。」
《東觀漢記》曰：光武數召諸將，置酒，賜坐席之間，以要其死力。當此之時，賊檄日以百數，憂不可勝。上猶以餘間講經藝。
又曰：廬江毛義，性恭儉謙約，家貧，以孝行稱。南陽張奉聞其名，往候之。坐有頃，府檄到，當守令，義攝檄，持入白母，喜甚。〈事具孝門。〉
《後漢書》曰：耿恭爲戊巳校尉，移檄烏孫，示漢威德。大昆彌已下皆喜，遣使獻名馬。
又曰：隗囂，故宰府掾吏，善爲文書，每上移檄，士大夫莫不諷誦。
《魏書》曰：陳琳作檄，草成，呈太祖。太祖先苦頭風，是日疾發，臥讀琳所作，翕然而起，曰：「此愈我疾病。」太祖平鄴，謂陳琳曰：「君昔爲本初作檄書，但罪孤而已，何乃上及父祖乎？」琳謝曰：「矢在弦上，不得不發。」太祖愛其才，不咎。
又曰：劉放善爲書檄，三祖詔命，有所招喻，多放之所爲。
《張華別傳》曰：駕西征鍾會，次長安。華兼中書侍郎，從行，掌軍中書、疏、檄文，帝善之。
《晉書》曰：易雄，長沙人也。爲舂陵令。刺史譙王承旣拒王敦，將謀起兵以赴朝廷。雄承符馳檄遠近，列王敦罪。西城陷，爲其所虜，意氣慷慨，神色無怍。送到武昌，敦遣人持檄示雄，而數之。雄曰：「此實有之，惜雄位微力弱，不能救國之難。王室如毀，安用生爲？今日即戮，得作惡鬼，乃所願也。」敦憚其辭正，釋之。衆人皆賀，雄笑曰：「昨夜夢乘車，掛肉其傍。夫肉必有筋，筋者，斤也。車傍有斤，吾其戮乎！」尋而敦遣殺之。當時見者，無不傷惋。
又曰：張軌爲涼州刺史時，晉昌張越，涼州大族，讖言「張氏霸涼」，自以才力應之。越初爲梁州刺史，而志在涼州。遂託病歸河西，而陰謀代軌。乃遣兄鎮及曹�、曲佩移檄廢軌。軌遣主簿奉表詣闕，將歸老宜陽。長史王融、參軍孟暢蹋折鎮檄，排閣入諫，軌默然從之。
又曰：元帝遣揚威將軍甘卓、建威將軍郭逸攻周馥於壽春。安豐太守孫惠卿衆應之，使謝ゼ爲檄。ゼ，馥之故將。馥見檄，流涕曰：「必謝ゼ之辭。」ゼ聞之，遂毀草。旬日，馥衆潰。
《續晉陽春秋》曰：何毋忌母，劉牢之姊也。無忌與高祖謀，夜於屏風里制檄文。母潛於屏風上窺之，旣知其謀，大喜，謂曰：「汝能如此，吾仇恥雪矣！」
《嵇氏世家》曰：含字君道，爲中書郎。書檄�集，含不起草。
《北齊書》曰：高祖西討，命中外府司馬李義深、知相府城局李士略共作檄文。二人皆辭，請以孫搴自代。高祖引塞入帳，自爲吹火，催促之。搴援筆立成，其文甚美。高祖大悅，即署相府主簿，專典文筆。
《梁書》曰：元帝擒宋子仙及丁和，送之江陵，幷下於獄。子仙檄湘東曰：「旣瞎且，爾勇伊何？」即書記沈炯之文也。有司焚毀，湘東弗知。僧辨購炯，獲之，酬錢十萬。炯旣不敢謁見，遂諂事於僧辨。自此，軍書咸出於炯。
又曰：偉玉，洛陽人也。學通《周易》。嘗在淮陽，賦詩曰：「平明聽戰鼓，薄暮敘存亡。楚漢方龍鬥，秦關陣未央。」旣至江陵，系之於獄，以詩贈湘東嬖人，曰：「趙壹能爲賦，鄒陽解獻書。何惜西江水，不救轍中魚。」又上五十韻詩，以希不死。湘東愛其詞翰，猶欲未誅。左右嫉之，乃曰：「偉前作檄文，言詞不順。」湘東所視，其檄雲︰「項羽重瞳，尚有烏江之敗；湘東一目，寧爲赤縣所歸。」湘東大怒，釘其舌於柱，剜其臍，抽其腸出，乃斬之。
《陳書》曰：趙知禮涉獵文史，善書翰。武帝之討元景仲也，或薦之，引爲記室。知禮涉文贍速，每召制書，下筆便就，率皆稱旨。
又曰：顧野王博識洽聞，侯景之寇，郡將衣君正舉兵赴援，文檄皆以委之，口占便就，未嘗立草。
《國朝傳記》曰：元萬頃初爲契何力征高麗，管記·作檄書雲︰「不知守鴨綠之險」，莫離支報雲︰「謹聞命矣。」遂移兵固守。官軍不得入，萬頃坐流嶺南。
《唐書》曰：李巨川爲華州掌書記，時李茂貞犯京師，天子駐蹕於華。韓建以一州之力供億萬乘，恐其不濟，遣巨川傳檄天下，請助轉餉，同臣王室，完葺京城。西方書檄，酬報輻輳。巨川灑翰陳敘，文理俱愜。昭宗深重之。時巨川之名，聞於天下。
《文心雕龍》曰：移者，易也，移風易俗，令往而人隨者也。相如之《難蜀老》，文曉而喻博，有檄移之骨焉。詞剛而義辨，文移之首也。陸機之《移百官》，言簡而事顯，武移之要者也。故檄移爲用，事兼文武，其在金革，則逆黨用檄，順衆資移。所以洗濯民心，堅明符契，意用小異，而體大同也。
《漢書》曰：劉歆字子駿。成帝時與父尚俱領校書，講六藝、傳記。後王莽篡位，爲京兆尹。哀帝時，與五經博士講論，諸儒博士不肯置對。歆因移書太常博士。
《後漢書》曰：韓馥見民情歸袁紹，忌方得衆，恐將圖已，嘗遺從事守紹門，不聽發兵。橋瑁乃詐爲三公移書，傳驛州郡，說董卓罪惡，企望義兵以釋國難。馥於是方聽紹舉兵。
《齊書》曰：孔稚�字德璋，會稽人也。周彥倫隱於北山，後應詔出爲鹽官令，欲過北山，乃假山靈之意，移文於北山。
《三國典略》曰：衛襄字叔遼，河東人。修行至孝，州郡嘉之。時有白波賊衆數萬人，官兵誅伐不能平。賊曰：「使叔遼要我，願散。」於是襄爲移書，即平定。
王隱《晉書》曰：毛寶據邾，城陷，寶屍沉江不出。戴洋移告河伯，死屍立出。
梁《裴子野傳》曰：普通七年，大舉北侵，敕子野爲移魏文，受詔立成。武帝以其事體大，召尚書僕射徐勉、太子詹事周扌舍、鴻臚卿劉之遴、中書侍郎朱異集壽光殿以觀之。時幷嘆服。武帝目子野曰：「其形雖弱，其文甚壯。」又敕爲書喻魏相元叉。其夜受旨，子野謂可待旦方奏，未之爲也。及五鼓，敕催令遣上。子野徐起，操筆撰之，昧爽便就。人奏，武帝深嘉焉。自是，凡諸符檄皆令具草。子野爲文，典而速，不尚靡麗，制多法之古，與今文體異。當時或有詆呵者，及其末，翕然重之。或問其文速者，子野答言曰：「雲人皆成於手，我獨成於心。」
《文心雕龍》曰：露布者，蓋露板不封，布諸視聽也。
《後漢書》曰：鮑永爲司隸校尉，子昱復拜焉。後詔昱詣尚書，使封胡降檄。光武遣小黃門問昱有所怪不，對曰：「臣聞故事，通官文書不著姓，又當司徒露布，怪使司隸下書而著姓也。」帝報曰：「吾故令天下知忠臣之子復爲司隸也。」
《後魏書》曰：邢巒從征漢北，巒後至。高祖曰：「至此以來，未擒滅。城隍土崩想在不遠，所以緩攻者，正待中書爲露布耳。」
又曰：高祖爲嘆曰：「上馬能擊賊，下馬作露板，惟傅修耳。」
《魏書》曰：高祖車駕南伐，以韓顯宗統大軍，破蕭鸞軍，斬其將高法援等。顯宗至新野，高祖曰：「卿破賊斬師，殊益軍勢。朕方攻堅，何爲不作露布也？」顯宗曰：「臣頃聞王肅獲賊二三匹驢馬，皆爲露布。臣在東觀，私每哂之。近雖仰憑威靈，得摧醜虜，斬擒不多，脫復高曳長縑，虛張功捷，尤而效之，其罪彌甚。所以斂毫卷帛，解上而已。」
又曰：彭城王勰從征齊軍，帝令勰爲露布。對曰：「露布者，布於四海，露之群臣，以臣小才，豈是大用？」帝曰：「汝亦才達，但可爲之。」及就，尤類帝文，人咸謂御筆。帝曰：「非兄即弟，誰能辨之？」勰對曰：「子夏被嗤於先聖，臣又荷責於今來。」
《後周書》曰：宇文神舉。幽州人盧昌期、祖英伯等聚衆據范陽反，詔神舉率兵討擒之。齊黃門侍郎盧思道亦在反中，賊平見獲，解衣將伏法。神舉素欽其才名，乃釋而禮之，即令草露布。其待士禮賢如此。
又曰：呂思禮好學有文才，雖務兼軍國，而手不釋卷。晝理政事，夜則讀書。令蒼頭執燭，燭燼夜有數升。沙苑之捷，命爲露布，食頃使成。周文嘆其工而速。
《北齊書》曰：杜弼從高祖破西魏於邙山，命爲露布。弼即書絹，曾不起於草。
《世說》曰：桓武北征時，哀虎從，被責免官。會須露布文，喚袁倚馬前令作，手不輟，俄頃得七紙，殊可觀。王東亭亦在側，絕嘆其才。
《國史補》曰：李晟破硃泚，德宗覽收城露布，雲︰「臣已肅清宮禁，祗謁寢國，鍾ね不移，廟貌如故。」上感涕失聲，左右六宮皆嗚咽。論者以國朝捷書露布，無如此者，於公異之詞也。公異後爲陸贄所忌，誣以家行不至，賜《孝經》一卷，Б坎而終。
