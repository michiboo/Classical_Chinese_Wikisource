
《周禮·春官·大宗伯》曰：大宗伯，王崩，及執事蒞大斂小斂，帥異族而佐。〈執事，太祝之屬也。〉
又《周禮·春官·司服》曰：大喪共其斂衣服。
《禮記·檀弓上》曰：康子之母死，陳褻衣。〈非上服也，陳之將斂也。〉敬薑曰：「婦人不飾，不敢見舅姑。將有四方之賓來，褻衣何爲陳於斯？」命撤之。
又《喪大記》曰：小斂於戶內，大斂於阼階。君以簟席，大夫以蒲蓆，士以葦席。小斂君錦衾，大夫縞衾，士緇衾，皆一。衣十有九稱。大斂布糸今，二衾。君、大夫、士一也。〈簟，細葦席也。三者下皆有莞。衣十有九稱，法天地之終數也。二衾者，或覆之，或薦之也。〉
又《曾子問》曰：「下殤，土周葬於園，遂輿機而往，途邇故也。〈土周，聖周也。周人以夏後之聖周，葬下殤於園中，以其未成人，遠不就墓也。機，舉屍之床也。繩ㄌ其中央，又以繩從旁鈎之。禮以機舉屍，輿之以就園而斂葬焉，途近故耳。輿機或以爲餘機。〉今墓遠，則其葬也如之何？」〈今人斂下殤於宮中而葬之於墓，與成人同墓，途乃遠其葬當輿其棺乎載之也。問禮之變。〉孔子曰：「吾聞諸老聃曰：昔史佚有子而死，下殤也，墓遠。〈蓋欲葬之墓，如長殤，從成人也。長殤有送葬車者，則棺載之矣。史佚，武王時史賢，猶有所不知。〉召公謂之曰：『何以不棺斂於宮中？』〈欲其斂於宮中，如成人也。斂於宮中，則葬當載之也。〉史佚曰：『吾敢哉！』〈畏知禮也。〉召公言於周公。〈爲史佚問。〉周公曰：『豈不可』。〈言是豈於禮可不許也。〉史佚行之。〈佚失於以爲許也，遂用召公之宮言也。〉下殤用棺衣棺，自史佚始也。」〈棺謂斂於棺也。〉
又《問喪》曰：或問曰：「死三日而後斂者，何也？」〈怪其遲也。〉曰：「孝子親死，悲哀志懣，故匍匐而哭之，若將復生然，安可得奪而斂之？故曰三日而後斂者，以俟其生也。三日而不生，亦不生矣。孝子之心，亦益衰矣。家室之計，衣服之具，亦可以成矣。親戚之遠者，亦可以至矣。是故聖人爲之斷決，以三日爲之禮制也。」
《左傳·僖下》曰：許穆公卒於師，葬之以侯，禮也。〈男而以侯禮，加一等。〉凡諸侯薨於朝會，加一等；死王事，加二等。於是有以袞斂。
又《襄公》曰：魯季文子卒，大夫入斂，公在位，宰庀家器爲葬備，無衣帛之妾，無食粟之馬，無藏金玉，無重器備。君子是以知季文子之忠於公室也。相三君矣，而無私積，可不謂忠乎？
又《定上》曰：季平子行東野。〈東野，季氏邑。〉還，未至，丙申，卒於房。陽虎將以斂，〈，美玉，君所佩。〉仲梁懷弗與。〈懷亦季氏家臣。〉曰：「改步改玉。」〈昭公之出，季孫行君事，佩，祭宗廟。今定公立，復臣位，改君步，則亦當去。〉陽虎欲逐之，告公山不狃。不狃曰：「彼爲君也，子何怨焉？」
《家語》曰：季平子卒，將以君之斂。孔子初爲中都宰，聞之，曆級而救〈曆，登階不聚足。〉曰：「送死人而以寶玉，猶曝屍於中原，示民以奸利之端。」
《後漢書》戴封年十五詣太學，時同學石敬平溫病卒，封養視殯殮，以所賫糧市小棺，送喪到家，更斂。見敬平生時書物皆在棺中，乃異之。
《吳志》曰：張昭卒，遺令：幅巾素棺，斂以時服。孫權素服臨吊。
又曰：諸葛瑾年六十八卒，遺令：素棺，斂以時服，事從約省。
《晉書》曰：安平王孚臨終遺令曰：「有魏貞士，河內溫司馬孚字叔達，不伊不周，不夷不惠，立身行道，終始若一，當以素棺單槨，斂以時服。」
《南史》曰：王奐爲雍州刺史，被誅，舊人無敢至者。汝南許明達爲奐參軍，躬爲殯殮，經理甚厚，當時高其節。
《梁書》曰：王志，天監初爲丹陽尹，爲政清靜。都下有寡婦，無子，姑亡，舉債以斂葬。旣而無以還之。志湣其義，以俸償焉。
《陳書》曰：周弘直卒，遺疏：「氣絕之後，便買市中見材小形者，斂以時服。古人通制，但見先人，必須備禮，可著單衣，裙衫故履。旣應侍養，宜備紛。或逢善友，又須香煙。棺內惟安白布手巾、粗香爐而已。此外無所用。」
《釋名》曰：衣屍棺曰斂，藏不復也。
《風俗通》曰：禮：天子斂以梓器宮者，存時所居，緣生事亡，因以爲名。凡人呼棺亦爲宮也。
宋韜《遺教》曰：吾死，斂以時服，不得造新白單衣。
《禮記·曲禮下》曰：在棺曰柩。〈柩之言究。〉
又《檀弓下》曰：君遇柩於路，必使人吊之。
又曰：襄公朝於荊，康王卒。〈在魯襄公二十八年。康王，楚子昭也。〉荊人曰：「必請襲。」〈欲使襄公衣之。〉魯人曰：「非禮也。」荊人強之，巫先拂柩，荊人悔之。〈巫祝荊茢，君臨臣喪之禮。〉
《記統》曰：柩之言也，具書其謐置棺旁，萬世久藏也。
《釋名》曰：柩，究也，送隨身之制皆究備也。
《漢書》曰：薛宣守左馮翊，多仁恕。池陽令舉廉吏獄掾王立於府。未及召，聞立受囚家錢，宣責讓縣，縣案驗獄掾，乃其妻受系者錢萬六千，受之而掾實不知。掾慚恐，自殺。宣聞之，移書池陽曰：「縣所舉廉吏獄掾王立，家私受財，而立不知，殺身以自明。立誠廉士，甚可閔惜。其以府決曹掾書立之柩，以顯其魂。」
《東觀漢記》曰：廉範字叔度，京兆人也。父客死蜀。範乃出，負喪歸。至葭萌，船觸石破沒。範持棺柩，遂俱沉溺。衆傷其義，鈎求得之，僅免於死。
《晉書》曰：東海王越薨，葬東海。石勒追及於莒縣寧平城，將軍錢端出兵拒勒，戰死，軍潰。勒命焚越柩，曰：「此人亂天下，吾爲天下報之。故燒其骨以告天地。」
蕭子顯《齊書》曰：傅琰字季珪，北地靈州人也。美姿儀，爲尚書左民郎。遭喪，居南岸。鄰家失火，燒屋，抱柩不動。
《禮記·曲禮上》曰：里有殯，不巷歌。〈助哀也。〉
又《檀弓上》曰：孔子少孤，不知其墓，〈孔子之父，鄒邑叔梁紇。與顔氏之女徵在野合，生孔子。征在恥焉不告。〉殯於五父之衢。〈欲有所就而問之，孔子亦爲隱焉。殯於家，則知之者無由怪己欲發問端。五父，衢名，蓋鄒曼父之鄰。〉人之見之者，皆以爲葬也。〈見柩行於路也。〉其慎也，蓋殯也。〈慎當爲引，禮家讀然，聲之誤也。殯引飾棺以�青，葬引飾棺以翣柳。孔子是時以殯引，不以葬引，時人見之者謂不知禮。〉
又《檀弓上》曰：天子之殯也，塗龍升盾以槨，〈木以周龍升盾加槨而塗之。天子殯以�盾車，畫轅以龍。〉加斧於槨上，畢塗屋，〈斧謂之黼，白黑文也。以刺綉於糸參幕，加槨以覆棺。已乃屋，其上盡塗之矣。〉天子之禮也。
又《檀弓下》曰：帷殯，非古也，自敬姜之哭穆伯始也。〈穆伯，魯大夫季悼子之子公甫靖也。敬姜，穆伯妻、文伯歜之母也。禮，朝夕哭不帷。〉
又《王制》曰：天子七日而殯，七月而葬；諸侯五日而殯，五月而葬；大夫、士、庶人三日而殯，三月而葬。〈尊者舒，卑者速也。《春秋傳》曰：「天子七月而葬，同軌畢至。諸侯五月，同盟至。大夫三月，同位至。士逾月，外姻至也。」〉
又《喪大記》曰：君殯用�盾，攢至於上，畢塗屋；大夫殯以幬，攢置於西序，塗不暨於棺；士殯見衽，塗上帷之。〈�贊猶也。屋殯，上覆如屋者也。幬，覆也。暨，及也。天子之殯，居棺以龍升盾，�贊木題湊象槨，上四注如屋以覆之。諸侯�盾不畫龍，�贊不題湊象槨，其他亦如之。大夫之殯，廢�盾，置棺墉西墻下，就墻攢三面。塗之不及棺者，言�贊中狹小，裁取客棺。然則天子、諸侯差寬大夫矣。士不�贊，掘地下棺見小要耳。帷之者，鬼神尚幽暗也，士達於天子皆然。幬或作�享，或作�享。〉
又《坊記》曰：子云︰「賓禮每進以讓，喪禮每加以遠。浴於中ニ，飯於牖下。小斂於戶內，大斂於阼階。殯於客位，祖於庭，葬於墓，所以示遠也。」〈遠之所以崇敬。〉
《左傳·僖下》曰：晉文公卒，庚辰，將殯於曲沃。〈殯。窆棺也。曲物襇舊宮焉。〉出絳，柩有聲如牛。〈如牛聲。〉卜偃使大夫拜曰：「君命大事，將有西師過軼我，擊之，必大捷焉。」〈聲自柩出，故曰「君命」。大事，戎事也。偃聞奏密謀，故因柩聲以正衆心。〉
《論語·鄉黨》曰：朋友死，無所歸，曰：「於我殯。」〈重朋友恩也。無所殯，無親後也。〉
《續漢書》曰：和帝追封，謚皇太后父梁竦爲褒親湣侯，殯賜東園棺、玉匣：衣衾。
范曄《後漢書》曰：蔡順喪母，停柩未殯。東鄰失火，燒順屋，柩不可移。乃伏柩上，火乃越燒他舍。〈餘見孝部。〉
《宋書》曰：竟陵王誕據廣陵爲逆。事平，蔡興宗奉旨慰勞。廣陵別駕範義與興宗素善，在城內同誅。興宗至，躬自收殯，致喪還豫章舊墓。上聞，謂曰：「卿何敢故爾觸網？」興宗抗言答曰：「陛下自殺賊，臣自葬周旋，旣犯嚴制，正當甘於斧鉞耳！」
《唐書》曰：嚴郢以舊怨與盧杞陷楊炎、趙惠伯，構成其罪，貶炎於崖州、惠伯於費州。郢旣報怨過當，人頗不直。郢後得罪至費州，道左有柩殯。問其主名，或曰：「趙惠伯之殯也。」郢默然慚恧，歲餘而卒。
《穆天子傳》曰：天子乃殯，盛姬於�兵之廟。〈先王之廟有此者，漢氏亦所在有廟也。〉
《白虎通》曰：天子舟車殯，爲水火也。故棺在車、在舟中，臣子更執紼，晝夜千二百人。紼，所以牽持棺者也。
《釋名》曰：於西壁下塗之曰殯。殯，賓也。賓遇之，言稍遠。〈子思子曰：殯，賓也。〉
《禮記·雜記》曰：介，執圭將命曰：「寡君使某。」相者入告，反命曰：「孤某須矣。」陳乘黃大路於中庭，北圭將命，客使自下，由路西。子拜稽顙，坐委於殯東南隅，宰舉以東。〈輈，轅也。自，率也。下謂馬在路之下。《覲禮》曰：路下四亞之客，給者入設乘黃於大路之西。客入，則致命矣。〉
《左傳·隱公》曰：天王使宰喧來歸惠公、仲子之，緩，且子氏未薨，故名。〈惠公葬在春秋前，故曰緩也。子氏，仲子也。葬薨在二年。，助喪之物。〉贈死不及屍，〈屍，未葬之通稱。〉吊生不及哀。〈諸侯曰上旣葬，則衰麻除，無哭位，諒暗終喪。〉豫凶事，非禮也。〈仲子在而求贈，故曰：「豫凶事」。〉
《豰梁傳·隱公》曰：乘馬曰。
《公羊傳·隱公》曰：車馬曰。
《春秋說題辭》曰：知生則賻，知死則。賻之爲言助也，之爲言覆也，輿馬曰，貨財曰賻，玩好曰贈，決其意也。衣被曰襚，養死具也。贈，稱也；襚，遺也。
《周禮·天官》曰：小宰，凡邦之吊事，掌其戒令，與其幣器財用，凡所共者。〈吊事，吊諸侯諸臣幣所用贈也。器，所致明器也。凡喪，始無吊而含襚，葬而贈。其間加恩厚，則有賻焉。〉
《禮記·曲禮下》曰：吊喪不能賻，不問其所費。
又《檀弓上》曰：孔子之衛，遇舊館人之喪，入而哭之哀。出，使子貢稅驂而賻之。子貢曰：「於門人之喪，未有所稅驂。稅驂於舊館，無乃已重乎？」〈言稅驂太重，比於門人，恩爲偏頗也。〉夫子曰：「予向而哭之，遇於一哀，而出涕，〈遇，見也。舊館人恩雖輕，我入哭，見主人爲我盡一哀，是以厚恩待我也，我爲之出涕。恩重，宜施惠之也。〉予惡夫涕之無從也。小子行之！」〈客行，無他物可以易之者，使遂以往也。〉
又《檀弓》曰：子柳之母死，旣葬，子碩欲以賻布之餘具祭器。〈古者謂錢爲泉布，所以通布貨財。〉子柳曰：「不可。吾聞之也，君子不家於喪。〈惡恩死者以爲利。〉請班諸兄弟之貧者。」
又《少儀》曰：馬入廟門。〈以其主於死。〉賻馬，與其幣，大白兵車，不入廟門。〈以其主於生人也。兵車，革車也。雖爲死者來陳之於外，戰伐田獵之服，非盛者也。《周禮》：「革路建大白以即戎也。」〉賻者旣致命，坐委之，擯者舉之，主人無親受也。
《公羊傳·隱公》曰：貨財曰賻。
《豰梁傳·隱公》曰：錢財曰賻，〈賻，助。〉歸生者賻。
《漢書》曰：原涉，父哀帝時爲南陽太守。天下殷富，大郡二千石，官賦斂送葬皆千萬已上，妻子通共受之，以定産業。時又少行三年喪者。及涉父死，讓還南陽賻送，行喪冢墓三年，由是顯名京師。
又曰：何幷字子廉，徙潁川太守。疾病，召丞掾作先令書曰：「告子恢，吾生素餐日久，死，雖得官賻，勿受。葬爲小槨，但下棺。」恢如其言。
《後漢書》曰：魯恭字仲康，父期爲武陵太守，卒官。恭年十二，晝夜號踴聲。郡中賻，無所受。乃歸服喪，禮過成人。
《後漢書》曰：羊續爲南陽太守，征爲太常。未及行，會病卒。遺言薄斂，不受遺。舊典：二千石卒官，賻百萬。府丞焦儉遵續先意，一無所受。詔書褒美，敕太山太守以府賻錢賜續家。
《世說》曰：王戎父渾，官至梁州刺史。渾，所曆州郡，故懷其德惠，相率致賻數百萬。戎悉不受。
《齊書》曰：張稷所生劉先假葬琅琊黃山。建武中改申葬禮，賻助委積於時。雖不拒絕，事畢，隨以還之。
又曰：江學攵卒，遺令不受賻。詔賻錢三萬，布百匹。子啓遵學攵命不受。詔嘉美之，從其所請。
又曰：張融有孝義，父暢臨終謂諸子曰：「昔丞相事難，吾以不同將見殺，緣司馬竺超人得活。爾等必報其子。」後超人孫微、冬月遭母喪，居貧，融吊之，悉脫衣以爲贈，披牛被而反。
《儀禮·士喪禮》曰：喪士，君使人襚。撤帷，主人如初。襚者左執領，右執要，入，升，致命。〈襚之言遺也。衣被曰襚。致命曰：「君使某襚。」〉主人拜如初。襚者入，衣屍，出。主人拜送如初。
《禮記·檀弓下》曰：衛有太史曰柳莊，寢疾。公曰：「若疾革，雖當祭，必告也。」〈革，急也。〉公再拜稽首，請於屍曰：「有臣柳莊也者，非寡人之臣，社稷之臣也。」聞之死請往，〈急吊賢也。〉不釋服而往，遂以襚之。〈脫君祭服以襚臣，親賢也。〉
又《雜記》曰：諸侯相襚，以後路與冕服，先路與褒衣不以襚。〈不以巳之正者施於人，以彼不以爲正也。後路，貳車，貳車行在後也。〉
又《少儀》曰：臣致襚於君，則曰：「致衣廢於賈人。」敵者曰「襚」。〈言廢衣不必其以斂也，賈人知物善惡也。〉親者兄弟不以襚進。〈不執將命。〉
《左傳·文公》曰：秦人來歸僖公成風之襚進，禮也。〈秦慕諸夏，欲通敬於魯國，有翟泉之盟，故贈僖公，幷及成風。本非魯方岳同，無相赴吊之制，故不譏其緩，而以接好爲禮。〉諸侯相吊賀也，雖不當事，苟有禮焉，書之可也，以無忘舊好。〈送死不及屍，故曰「不當事」。書者，書於典策，垂示子孫，使無忘過厚之好。〉
又《襄公》曰：魯公朝於楚。康王卒，楚人使公親襚，〈襚，諸侯有遣使襚禮，今楚欲依遣使之比矣。〉公患之。穆叔曰：「襖殯而襚，則布幣也。」〈先使巫襖除殯之凶邪而行襚禮，與朝而布幣無異。〉乃使巫以桃茢先殯襖，〈茢，黍禳。〉楚人弗禁。旣而悔之。
又《襄公》曰：鄭伯有死於羊肆，〈羊肆，市列。〉子産襚之，枕之股而哭之。斂而殯諸伯有之臣在市側者。旣而葬諸鬥城。〈鬥城，鄭地名。〉
《春秋說題辭》曰：衣被曰襚。襚之言遺也。
《豰梁傳·隱公》曰：衣衾曰襚。
《說文》曰：襚，衣死人也。
