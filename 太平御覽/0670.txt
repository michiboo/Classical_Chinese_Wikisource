
《真誥》曰：七月十五日夜，清虛真人與許玉斧言曰：「五公石腴，彼體所便，急宜服之，可以少顔，術散除疾，是爾所宜。次服食飯兼�，勿違。」
又曰：明大洞，爲仙卿；服金丹，爲大夫；服衆芝，爲御史。若得太極隱芝服之，便爲左仙公。
又曰：性幾乎道，用之真來。紫陽真人云︰可令許玉斧數沐浴，濯其水疾之氣，消其積考之瑕，此致真之階也。學養生之道，不可泣淚涕唾，所損甚多。是以真人道士，常吐納咽味，以和六液。
又曰：昔漢成帝獵於終南山中，見一人尾，身生毛，飛騰不可及。乃圍得之，問之，乃秦宮人。說秦王子嬰軹道之事，因宮室燒燔，驚走入山，饑無所食，垂當餓死，有一老人令食松葉松實。其獵者將歸，以�食之，歐吐累日，乃安。一年餘死，向不爲人獲，即仙矣。
又曰：龍述字伯高，京兆人也。後漢從仙人刁道林授胎氣之法。又授ㄒ飯方，托形醉亡隱處。
又曰：武當山道士戴孟者，本姓燕名濟，字仲微，漢明帝時人也。少修道德，不仕，入華山，餌芝術、黃精、雲母、丹砂，授法於清靈真人王君，得長生之道。又斐真人授以玉珮金�經幷石精金光符。
又曰：食草木之藥，不知行氣導引，服藥尾嫳也，終不得道。若志之感靈所，存必至者，亦不須草藥之益也。若但知行氣，不知神丹之法，亦不仙也。若得金液神丹，不須他術也。若大洞真經，不須得金丹之道而仙也。人生有骨錄，必有篤志，道使之然。故不學而仙，道自來也。過此以下，皆須篤志。
又曰：東海玉華妃，青童君之妹，降授張微子服霧之法。
又曰：柏來納氣，腸胃三腐。
《三五順行經》曰：廣平真人頂負圓光，執華幡於上帝前，問修煉之法。
又曰：羅江大霍山洞台中有五色隱芝，華陽山亦有五種夜光芝，良常山有螢火芝，其實似草，其在地如螢狀，大如豆，如紫華，夜視有光。得食之者心明可夜書，計得食四十七枚者壽。
又曰：包山中有白芝，又有隱泉，其色紫。華陽雷平山有田公泉，且玉沙之流津，用以浣水佳。
又曰：服九靈日月華者，得降太極之家玄真之法也。
又曰：郎宗字仲綏，北海安丘人；少士宦，後漢時人也，爲吳令，學精道術，占候風氣。後一旦有暴風庭起，占知洛陽大火燒長夏門。遣人往參問，果爾。朝庭聞之，以博士徵宗。宗恥以占術就徵，夜解印綬負笈遁去。居華山下，服胡麻得道，今在洞中。
又曰：傅禮和，漢桓帝外孫傅建安也。常服五星氣，得道，爲含真台主。
《抱朴子》曰：余祖鴻臚，少時嘗爲臨沅令，雲此縣有民家皆壽考。後徙去，子孫轉多夭折。他人居其故宅，又累世眉壽。疑其井水殊赤，乃試掘井左右，得古人埋丹砂數十斛，況餌丹砂者乎！
又曰：上黨趙瞿者，病癩歷年，衆治之不愈。垂死，其家興載棄之，賫糧送置山谷中。瞿自怨不幸，晝夜悲嘆，涕泣彌月。有仙人行棺塄口，見而哀之，具問訊，瞿知異人，乃叩頭自陳乞哀。於是仙人以囊藥賜之，教其服法。瞿服以病癒，顔色豐悅，肌膚玉澤。仙人又過視之，瞿謝之，乞其方。仙人告曰：「此松脂耳。此山中多，汝煉之，可以長生。」瞿乃歸家，家甚駭，問得愈狀。瞿年百七十歲，齒�豪健，在人間二百餘年，入抱犢山去。
又曰：要於長生去留，各從所好耳。服還丹金液之後，若且欲世間者，但服其半。若求仙去，當盡服之。昔安期先生，龍眉寧公，修羊公，陰長生，皆服金丹半劑者也。其止人間，或近千年，然後去耳。
又曰：按《玉鈐經》中篇雲︰立功爲上，除過次之。爲道者，以救人危爲上功也。欲求仙者，要當以忠孝和順仁信爲本。若德行不修，而但務方術，終不得長生也。行惡事大者奪紀，小過奪算。積善未滿，雖服仙藥，亦尾嫳也。餘覽養生之書，莫不以還丹金液爲大要，蓋仙道之極也。昔左慈字元放，於天柱山中精思積久，乃神人授以金丹仙經。會漢末大亂，不遑修煉，而避地來渡江東，志欲投名山以修斯道，從祖仙公又從元放授之。凡授《太清丹經》三卷及《九鼎丹經》一卷，《金液經》一卷。予師鄭君者，仙公之弟子也。又於從祖授之，而家貧無用買藥，予親事之。灑掃積久，乃於馬跡山中立壇盟授之，幷具諸口訣之不書者。江東先無此書，出於左慈。慈授從祖仙公，仙公授鄭君，鄭君授予。故它道士了無知者。此蓋假求於外物，以自堅固。復有太清神丹，其法出於元君。元君者，老子師也。《太清觀天經》有十篇，雲其上七篇不可以教，授其下三篇，世無足傳，當沉之三泉也。下三篇者，正是丹經。其經曰：上士得道�爲天官，中士得道棲集崑崙，下士得道長生世間。近後漢末新野陰君合此太清丹，其人有才氣，著詩譏Δ經贊序，言初學道隨師本末，列己知識之得道者四十餘人，甚分明也。又有九光丹與九轉異法，又有岷山丹法。道士張盍蹋精思於岷山石室中，得此方也，至於諸丹法各別也。金液者，太一所服而仙者也。
又曰：長生制在大藥，非祠醮之所定也。秦漢二代，大興祈禱，所祭太一、五帝、陳寶、八神之屬，動費億萬，絕無所益。況匹夫無德，欲以三牲妄祝，以祈延年，惑亦甚矣。
又曰：合金丹之大藥，煉八石之氣英者，尤忌凡俗聞見，則仙物不成。或雲︰上士得道于軍旅，中士得道於都市，下士得道于山林。此謂仙藥己成，未欲輕舉，雖三軍兵刃不能傷，都市凶禍不能加。下士未及於此，故上山林耳。古之道士，飛煉神藥，必入名山。又按入山經可以精思，修餌其藥，有太華、恆、霍、嵩少、太白、終南、女凡、地肺、王屋、抱犢、安丘、衡�、青城、峨嵋、雲台、羅浮、陽駕、黃金、大小天臺、蓋竹、括蒼、四望山，皆是正神在其中。其上皆生芝草，可以避大兵大水，不但中以合藥也。若有道者登之，則此山之神必助之爲福。其藥必此諸山者，海中大島嶼亦可合藥。
又曰：余師鄭君年出八十，先鬢�斑白，數年間復黑。又顔色豐澤，能引強弩，日行數百里，飲酒二斗不醉，上山又體力輕便，年少追之不及。飲食與凡人尾，又不見其絕�。余問先生隨之弟子黃章，言鄭君常從豫章還，於浦中連值大風，遇盜。君推糧以給諸人，己不復食，五十日亦不饑。又不見其所施爲，不知以何事也。燈下細書，過少年性解音律，閑夜鼓琴，侍坐數人，口答諮聞，其言不輟響，而耳益料聽，左右操弦者數譴，長短無毫釐得逃。余晚爲鄭君門人，請見方書。告餘曰：「要道不過尺素上，足以度世。」又曰：「君所知者雖多而未精，又意存於外，學不能專一，未可以經深涉遠耳。自當以佳書相示也，久許漸得見。短書縑素所寫者，積年之中合集，所見當出二百許卷，經不可頓得了也。」
又曰：語餘曰：新書卷卷有佳事，但當校其精粗，擇所施行。若金丹一成，此書等一切不用也。亦或當有所教授，宜得本末。先從淺始，以勸進學者，無所希准階由也。鄭君亦不肯悉令人寫其書，皆當訣其意，雖久借之，然莫有敢盜寫一字者也。鄭君本大儒，晚而好道，由以《禮記》、《尚書》教授不絕。其體望高亮，風格方整，接見者肅然。每諮問，恆待其溫顔，不敢輕脫也。門人五十餘人，惟餘見授《金丹之經》及《三皇內文》、《枕中五行記》，其餘人不得一觀此書首題者。
《集仙錄》曰：夫茂實者，翹春之明珠也；巨勝者，玄秋之沉靈也；丹棗者，盛陽之�芝也；伏苓者，絳神之伏胎也。五華含煙，三氣陶精，調安六氣，養魄護神。
又曰：太玄玉女者，帝少昊時人也。居蜀之長松山，修長生之道，遇山中人，授以八天隱文，使之修珮，謂曰：「修道之要，以無爲爲本。」八天之書，真無爲也，而道自成，然而琅玕曲晨之液，八瓊九華之丹，使煉而餌之，即太極所秘，可以入侍帝宸，下覽萬化，授九華方於江上，煉丹江畔，有金砂泉，是其遺跡。
又曰：高辛時有仙人展上公，常說，昔在華陽下食白李異美，憶之未久，而忽己三千年矣。
又曰：李脫居蜀金堂山龍橋峰下修道，蜀人歷代見之，約其來往八百餘年，因號曰李八百初。以周穆王時來居廣漢，棲玄山，合九華丹成，去游五嶽十二洞二百餘年，於海上遇紫陽君授水玉之道。又來龍橋峰，作金鼎煉九丹，丹成。三於此山學道，故世號此山爲茸堙山，亦號爲棲賢山。
又曰：南陽文氏說，其先祖漢末大亂，逃壺山中，饑困殆絕。有一人教食術，遂不饑。十年來歸鄉里，顔色更少。身輕欲飛，履險不倦，行冰雪內，了不知寒。術一名山薊，一名山精。
又曰：薛女真者，不知何許人也。晉室亂離，人多棲寓林藪，服餌避世。因居衡山尋真台，外出行常有黃鳥、白猿、白豹隨之，不知所修何道。
又曰：玉姜者，毛女也。居華山，自言秦人。始學食松葉，不饑寒。止岩中，其行如飛。今號其處爲毛女峰。
又曰：涓子，齊人，子餌術，著《三才經》。淮南王劉安得其文，不解其旨。又著《琴書》三篇，甚有條理。
又曰：張微子，漢昭帝時將作大匠張慶女也。微子好道，常服霧氣。自雲，霧是山澤水火之精，金石之盈氣，久服之則能散形入空，與雲氣合體。微子自言，授此法於東海東華玉妃淳文期，青童君妹也。微子亦以此霧法教諸學者。
九真華妃曰：日者霞之實，霞者日之精。人惟聞服日實之法，未見其知霞之精也。夫餐霞之經甚秘，致霞之道甚易，此謂體生玉光，霞映上清之法也。
