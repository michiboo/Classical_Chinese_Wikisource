
《史記》曰：淳于緹縈者，齊人也。父淳于意，爲太倉令，生女五人，縈最小。父犯罪當刑，乃駡其女曰：「生女不生男，緩急非有益也。」縈自傷涕泣，隨父至長安，詣北闕上書曰：「父爲吏，齊中皆稱廉平。今坐法當刑，妾傷死者不可復生，刑者不可復續，雖欲改過自新，其道無由。妾願沒爲官奴，以贖父之刑，使得自新。」漢文帝憐悲其意，原其父罪。
《漢書》曰：東海有孝婦，少寡無子，養姑甚謹，姑欲嫁之終不肯。姑告鄰人曰：「孝婦養我勤苦，我老，久累於壯，奈何？」其後，姑自縊死，姑女告吏曰：「婦殺我母。」吏捕孝婦，自經服罪。於公以爲此婦養姑孝聞，必不煞也。太守不聽，於公爭之不能得，乃抱其獄哭於府上，因辭疾去，遂煞孝婦。郡中枯旱三年。後太守至，於公曰：「孝婦不當死，前太守強斷之，當在是乎？」於是太守殺牛，自祭婦冢，天立大雨。
《後漢書》曰：和熹鄧皇后諱綏，太傅禹之孫也。父訓，護羌校尉；母陰氏，光烈皇后從弟女也。後年五歲，太傅夫人愛之，自吻剪�。夫人年高目毦，誤傷後額，忍痛不言。左右見者怪而問之，後曰：「非不痛也，太夫人哀憐爲斷穀，難傷老人意，故忍之耳。」
《晉書》曰：衛瓘及禍，太保主簿劉瑤等冒難收瓘而葬之。楚王瑋之伏誅也，瓘女與國臣書曰：「先君名謚未列，無異凡人，每怪王國蔑然無言。《春秋》之失，其咎安在？悲憤感慨，故以示意。」瑤等執黃幡，撾登聞鼓上言。
又曰：會稽寒人陳氏，有三女無男。祖父母年八九十，老無所知，又篤癃病。母不安其室，遇寒饑，女相率於西湖采菱，更日至市貨賣，未嘗虧怠，鄉里稱爲「義門」。多欲取爲婦，長女自傷煢獨，誓不肯行。祖母尋相繼卒，三女自營殯葬，爲庵舍屋墓側。
又曰：永興概中里王氏女，年五歲，得毒病，兩目皆盲。性至孝。年二十，父死，臨屍一叫，眼皆血出，小妹娥舐其血，左目即開，時人稱爲孝感。
《唐書》曰：劉寂妻夏侯氏，滑州胙城人，字碎金。父長�，爲鹽城縣丞，因疾喪明。碎金遂求離其夫，以終侍養。經十五年，兼事後母，以至孝聞。及父卒，毀瘠殆不勝喪，被髮徒跣，負土成墳，廬於墓側，每日一食，如此者積年。貞觀中，有制錶其門閭，賜以粟帛。
又曰：于敏直妻張氏，營州都督、皖城公儉之女也。數歲時父母微有疾，即觀察顔色，不離左右，晝夜省侍，宛若成人。及稍成長，恭順彌甚。�延壽公於欽明子敏直。初聞儉有疾，便即號勇自傷，期於必死。儉卒後，凶問至，號哭一慟而絕。高宗下詔，賜物百段，仍令史官編錄之。
又曰：楊紹宗妻王氏，華州華陰人也。初年三歲，所生母亡，吻繼母鞠養。至年十五，父又征遼而沒。繼母尋亦卒。王乃收所生母及繼母屍柩，幷立父形像，招魂遷葬訖，又廬於墓側，陪其祖母及父墳。永徽中，詔曰：「故楊紹宗妻王氏，因心爲孝，率性成道。年迫桑榆，筋力衰謝。以往在隋朝，父沒遼左，招魂遷葬，負土成墳，又葬其祖父母等，竭此老年，親加板築。痛結晨昏，哀感行路。永言志行，嘉尚良腎攏宜標其門閭，用旌敏德。」賜物三十段、粟五十碩。
又曰：孝女賈氏，濮州鄄城人也。始年十五，其父爲宗人玄基所害。其弟強仁年幼，賈氏撫育之，誓以不嫁。及強仁成童，思共報復，乃候玄基殺之，取其心肝，以祭父墓。遣強仁自列於縣，有司斷以極刑。賈詣闕自陳己爲，請代強仁死。高宗哀之，特製賈氏及強仁免罪，移其家於洛陽。
又曰：汴州李氏孝女，年八歲，父卒，柩殯在堂十餘載，每日哭泣無限。及年長，母欲嫁之，遂截�自誓，請在家終養。及喪母，號毀殆至滅性。家無丈夫，自營棺槨，州里欽其至孝，送葬者千餘人。葬畢，廬於墓側，蓬頭跣足，負土成墳，手植松柏數百株。季昶列上其狀，制特表其閭，賜以粟帛。
《顔氏家訓》曰：張建女三歲喪母，靈床上屏風平生舊物，屋漏沾濕，出曝曬之，女子一見，伏床流涕。家人怪其不起，乃往抱持，薦席淚漬，精神喪沮，不能飲食。將以問醫，診脈云：「女腸斷矣。」因爾便吐血，數日而亡。中外憐之，莫不悲嘆。
《宣州圖經》曰：宛陵管氏女，名瑤，年十七，與母同寢。母爲虎所負去，瑤哀叫隨之，因嚙虎耳墜，方舍其母。瑤即負母歸家，氣絕。武帝表其門，以旌孝行。
王韶之《孝子傳》曰：周青，東郡人。母疾積年，青扶持左右，四體羸瘦。村里乃斂錢營助湯藥，母痊，許嫁同郡周少君。少君疾病，未獲成禮，乃求青。母見青，囑托其父母，青許之，俄而命終。青供爲務十餘年中，公姑感之，勸令更嫁，青誓以「匪石」。後公姑幷自殺，女姑告青害殺。縣收拷捶，遂以誣款，七月刑青於市。青謂監殺曰：「乞樹長竿系白幡。青若殺公姑，血入泉；不殺者，血上天。」血乃緣幡竿上天。
宋躬《孝子傳》曰：賈恩，會稽諸暨人也。母亡在殯，爲災火所燒，恩及妻伯號哭赴火。火不及去，鄰近救助，棺器得免。恩、伯二人�膚焦裂，須臾俱死。玄嘉四年，榜門曰「孝」，蠲役三世。
師覺授《孝子傳》曰：北宮氏女嬰兒子者，齊人也。無兄弟而父母老，遂撤其環�，誓不適人，以奉養父母。國人聞之，莫不相率以孝請女。爲趙王后齊使候問，使者曰：「北宮氏女嬰兒子無恙耶？撤其環�，至老不嫁，以養父母，此助王率民出於孝者也。」齊王聞之，表其門以顯異焉。
《異苑》曰：順陽南鄉縣楊豐與息女香于田獲粟。豐爲虎所噬，香年甫十四，手無寸刃，乃扌益虎頸，豐因獲免。香以誠孝致感，猛獸爲之逡巡。太守平昌孟肇之賜資�，旌其門閭焉。
《列女傳》曰：陳寡孝婦者，陳之寡婦人也。年十六而嫁，未有子。其夫當從戎，屬孝婦曰：「我有老母，吾不還，汝肯善視吾母乎？」婦曰：「諾。」夫果死，婦養姑不衰。父母將嫁之，孝婦曰：「受人之託，豈可棄哉！」因欲自殺。父母懼，不敢嫁之。養姑二十八年，姑年八十四，壽乃盡，賣其田宅以葬之。
《列女後傳》曰：珠崖二義者，珠崖令之後妻及前妻女也。女名初，生十三。珠崖多珠，繼母連大珠以爲系臂。及令死，當送喪還。法，內珠於奩入關者死。繼母棄之，其子男九歲，取之置其母鏡奩中，皆不知也。及關候搜索，得珠奩中，吏曰：「誰當坐者？」初謂是其繼母取之，乃白曰：「君不幸，夫人解系臂棄之，初心惜之，取置夫人鏡奩中，夫人不知也。」母亦爲謂然，憐之，乃曰：「此珠，妾之系臂也。君不幸，妾解之，心不忍棄，而置鏡奩中，妾當坐。」因此哭哀動旁人，關吏執筆，書不能就一字。關候垂涕，終日不能，乃曰：「母子有義如此，吾寧可坐之，不忍加文。」後訪訊，乃九歲男兒淖繕。
又曰：酒泉龐孝婦者，趙君安之女也，名娥親。君安爲同縣李壽所殺，而娥親兄弟三人一時病亡，壽乃喜而自賀，以爲那己報也。娥親聞之，陰思欲以報壽，備兵以伺壽十數年，於縣門前斫殺壽訖，詣縣自首。守長義之解印綬去，欲縱娥親，娥親曰：「仇怨殺身，妾之分；治獄制罪，君之常理。何敢苟生以枉公法！」後遇赦得免。太常張奐聞，嘉之，禮以束帛。
又曰：潁川公孫何者，公孫氏之女，年十三，怨家報其父，父走得免。何與母俱亡，母先得見仇人，甚悅，爭欲取心。何便馳出，叩頭涕泣曰：「老母常有篤疾，垂沒之人安足殘戮以塞忿哉！我是其兒，父母所憐，不如殺我。」遂殺之，而舍其母。
《會稽典錄》曰：孝女曹娥者，上虞人。父�於，能弦歌，爲巫。五月五日，於縣溯江濤迎婆娑神，溺死不得屍骸。娥年十四歲，乃緣江號哭，晝夜不絕聲。旬有七日，遂投江而死。縣長改葬娥於道傍，爲立碑焉。
《益部耆舊傳》曰：孝女雄者，犍爲人。父江和，爲縣功曹。縣長遣泥和拜檄謁郡太守，乘船墮湍水，物故，屍喪不歸。雄號泣晝夜，心不圖存。所生男二人，幷數歲，乃各爲作囊，盛珠環以系兒臂，數爲訣別之辭。家人每防閑之，經百許日後稍懈，雄因乘小船於父墮處慟哭，遂自投水死。弟賢，其夕夢雄告之：「卻後六日，當共父出。」至期伺之，果與父相持浮於江上。郡縣長表言爲雄立碑，圖像其形焉。
《續述征記》曰：梁鄒城西有籠水，發源長城山，直北流於梁鄒西，注濟。或雲齊之孝婦，誠感神明，湧泉發室內。〈事具水部。〉
《晏子春秋》曰：景公所愛槐，令吏守之，犯槐者刑，傷之者死。有不聞令，遇而犯之者，吏收而拘之，將加罪焉。其子女往晏子之家說曰：「賤妾請有道於相國，妾聞明君不爲禽獸傷人，今君以樹木之故殺紿父，妾恐害明君之義。」晏子明日早朝，而復於君。公令吏罷守槐之役，出犯槐之囚。
《紀聞》曰：吳宣城郡青陽縣有梅根冶孝女李娥。廟居會阜之巔，林木秀茂，周回十里，土人不敢樵採，敬而事之，日薦�藻。娥父吳大帝時爲鐵官，冶以鑄軍器，一夕，煉金竭爐而金不出。時吳方草創，法令至嚴，諸耗折官物十萬，即坐斬，倍又沒入其家。而娥父所損，折數過十萬。娥年十五，痛傷之，因火烈，遂自投於爐中，赫然屬天，於是金液沸涌，溢於爐口。娥所躡二履浮出於爐，身則化矣。其金汁塞爐而下，遂成溝渠，泉注二十里，入於江水。其所收金凡億萬斤，溝渠中鐵至今仍存。故吳俗每冶銅鐵，必爲娥立祠享而祈福。
《歙州圖經》曰：章頊，歙縣合陽鄉人也。妻程氏與二女入山采藥，程爲暴虎銜嚙去，二女冤叫，挽其衣裙與虎爭力。虎乃舍之，程由是獲全。時刺史劉贊嘉之，給湯藥，蠲戶稅，改鄉爲「孝女」。
《宣室志》曰：鄭邯，耕民也。天寶中母病，人教令啖杏實可愈。其妻楊氏曰：「此非時之物，須勞苦以求之，冀上天哀憫而賜。子其傭耕侍疾，吾欲遍於邑里訪之，庶比於解叔謙、丁公藤之感也。」乃至鄰郡易君子之衣而行。忽於道傍莽穢中見一杏實，悲喜，再拜取之，潔滌而歸。奉其姑曰：「他郡有人憫其事，遺此一實。」姑喜食之，疾漸瘳。明年夏忽一日，雷風甚動，其屋廬殷殷然不斷，若在檐遇攏里人驚懾，遁去者不可勝計。楊氏泣告其姑曰：「去冬以莽穢中杏實奉姑，紿爲郡人所遺，今天將謫妾以死，從此別矣。」乃伸臂立於庭，具訴其事。詞未畢，忽有聲若發其庭者，�物陰晦，默不可辯。既而楊氏覺其臂若捧千金，重莫能舉。久方開霽，乃視之，有二金龍，長數尺，蟠繞其左右臂。龍頂上有字曰：「賜楊氏」。自是其家日豐，至爲富室。
