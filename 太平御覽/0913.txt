
《說文》曰：驒騱，野馬屬。
《史記》曰：匈奴畜則駃〈古穴切〉騠〈下奚切〉驒騱。
《爾雅》曰：昆蹄研，善升甗。〈孫炎曰：昆蹄之馬，蹄平如研，而善升山甗者。郭璞曰：秦時有昆蹄死。〉昆駼〈大胡切〉，枝蹄研，善升甗。
《爾雅》曰：蒙頌，猱狀。〈郭璞注曰：即蒙貴也，似蜼而小，紫黑色，可畜，捕鼠勝貓。九真、日南出之。猱，獼猴之屬也。〉
《爾雅》曰：贙〈乎大切〉，有大力。〈郭璞注曰：出西海，天秦國有養之，似山狗，多力獷惡也。〉
《爾雅》曰：魋，如小熊，竊毛而黃。
〈余救切〉
《爾雅》曰：蜼，卬鼻而長尾。〈郭璞注曰：似彌猴而大，黃黑色，長數尺，鼻露上面，雨則自懸於樹，以尾塞鼻，或以兩指也。〉
〈古聞切〉
《爾雅》曰：鼰，鼠身長鬚而賊，秦人謂之小驢。〈郭璞曰：鼰而鼠而馬喙，一歲千斤，為物殘賤也。〉
〈音渠〉
《爾雅》曰：豦迅頭。〈郭璞注曰：今建平山中有豦，如狗，似獼猴，多髯，能舉石橋人。〉
《爾雅》曰：驨〈音攜〉，如馬而一角，不角者騏也。
〈丑略切〉
《說文》曰：㚟，獸似兔，青色而大，頭與兔同，足與鹿同。
《山海經》曰：湪光之山，獸多㚟。〈郭璞曰：㚟似兔，而鹿腳，青色也。〉
《說文》曰：糓〈大木切〉，類犬，腰以上黃，腰以下黑，食母猴。或曰糓似䍧羊。
《風土記》曰：石糓似貉而形短，常捕取猴猨。
司馬相如《上林賦》曰：獑〈音讒〉猢糓𤜸〈音厄〉。
〈余救切〉
《說文》曰：猶，玃屬。一曰，隴西謂犬子為猶。
《爾雅》曰：猶，如麂，善登木。
《魯連子》曰：北方有獸，名為㹠，生而角當心。俯厲其角，潰心而死。
徐哀《南方記》曰：竹㹠，野生，長一丈三寸，在土穴中，常食竹根。味如鴨肉。
《山海經》曰：翠望之山〈亦作王翠山。〉有獸，狀如狸，一目二尾，名曰原音。音奪眾聲〈言能作百種聲。〉，可以禦凶也。
《山海經》曰：陰山濁谷之水出焉，有狩，狀如狸〈或作狗。〉，白首，名曰天狗。可以禦凶。
〈音鄰〉
《山海經》曰：依軲之山有狩焉，狀如虎，有爪甲，名曰獜。〈言體有鮮甲也，食之不畏風。〉
《山海經》曰：䝣獀，獸，食猛獸。
《山海經》曰：杻陽之山有獸，狀如馬而白文，頭如虎而長尾，其音如謠，〈如人歌。〉其名曰鹿蜀。佩之宜子孫。
《山海經圖贊》曰：鹿蜀之獸，馬質虎文，驤首吟鳴，矯矯騰群。佩其皮毛，子孫如雲。
《山海經》曰：亶受之山有獸，狀如狸而有髮，其名曰類。自為牝牡，食者不妬。
〈上音搏，下音他〉
《山海經》曰：基山有獸，其狀如羊，九尾四目，其目在背，名曰猼訑，佩之不畏。
《山海經圖贊》曰：猼訑似羊，眼乃在背。視之則奇，推之無怪。欲不恐懼，厥皮可佩。
《山海經》曰：拒山有獸，狀如豚，有距。其音如狗吠，其名曰狸力。見則其縣多土功。
《山海經》曰：崑崙之丘有獸焉，其狀如羊而四角，名曰土螻。
《山海經》曰：翼望之山〈或作王翠。〉有獸，狀如狸，一目而三尾，名曰讙讙〈音歡，或原。〉其音如{右木}百聲。〈言其能作百物聲。或曰：{右木}百，物名也，未祥。〉是可以禦凶，服之治癉。〈黃癉病，音旦也。〉
〈音遏〉
《山海經》曰：邊春之山有獸，狀如禺而文背。善笑，見人則臥，名曰幽頞。〈或作�也。〉其鳴自呼也。
《山海經圖贊》曰：幽頞似猴，俾愚作智，觸物則笑，見人佯睡。
《山海經》曰：蔓聯之山有獸，狀如禺而有鬣，牛尾、文臂、馬蹄，見人則笑，名曰足訾，其鳴自呼也。
《山海經》曰：灌題之山有獸，狀如牛而白尾，音如叫〈如人叫喚。〉，名曰那父。
《山海經》曰：馬成之山有獸，如白犬而黑頭，見人則飛，其名天馬，其鳴自呼也。
〈音那，或作能〉
《山海經》曰：甘棗之山有獸，狀如數鼠而文題〈數鼠，未詳。〉，名曰那。食之治癭。
〈音普妹切〉
《山海經》曰：霍山有獸如狸，白尾有鬣，名胐。畜之亡憂。
《山海經》曰：放臯之山有獸，狀如蜂，枝尾而反舌，善呼，名文。
《山海經》曰：開明獸，身類虎而九首，皆人面，東鄉立崑崙上。
《山海經》曰：封山有獸，狀如牛而蝟毛，名曰窮奇，食人。或雲窮奇聞人鬪，乃助不直者。文王出獵所獲。
張揖注《上林賦》曰：窮奇，其音如狗嘷食。
《神異記》曰：西北有獸，狀如虎，有翼，名窮奇。
〈上音謂，下音懷〉
《山海經》曰：堯光之山有獸，如人而彘尻，冬蟄，名𥚷褱。音如斵木，〈如人斫木聲。〉見則其縣有役。
《山海經》曰：浮玉之山有獸，狀如虎而牛尾，音如犬，名曰彘。
《山海經》曰：華山植黨曰錢來山，有獸，狀如羊而馬尾，名曰羬羊。其胎可以已臘〈治體臘也。〉。
《山海經》曰：羭次之一山有獸，狀如禺而長臂，其名曰囂。
《山海經》曰：長古之山有獸，狀如禺而四耳，名長古〈因其山名。〉。音如吟。見則郡縣大水。
《山海經》曰：天帝之山有獸，狀如狗，名谿邊〈或作遺。〉。席其皮者不蠱。
〈古縛切〉
《山海經》曰：臯塗之山有獸，狀如鹿，白尾，馬足，人手〈前兩腳似人手。〉，而四角，名曰𤣓。
〈上音求，下音余〉
《山海經》曰：餘我之山有獸，狀如兔，鳥喙，鴟目，虵尾，見人則眠〈言陽死也。〉。其名曰犰狳，其鳴自叫。見則蟲蝗為敗。
東方朔《神異經》曰：崑崙西有獸，其狀如犬，有兩目而不見，兩耳而不聞，有腹而無五臟，有腸直而不旋，食而徑過。人有德行而往，抵觸〈音觸〉之；人有凶惡而徃，依憑之。天使其然，名曰渾沌，一名無耳，一名無心。所居無常，咋尾回轉，向天而笑。
東方朔《神異經》曰：西方荒中有獸焉，狀如虎而身大，虎毛，長尺，〈張華注曰：言此獸毛皆如豪豬毛也。〉人面虎足，口有豬牙，尾長一丈八尺，名曰檮杌。此獸食人。
〈音羔〉
東方朔《神異經》曰：北方有獸焉，其狀如師子，食虎食人，吹人則病〈口中吹人。〉，名曰{犭羔}。恆近人村里，入人居室中，百姓患苦，天帝徙之北方荒中也。
《神異經》曰：南方有獸，其狀如鹿，豕頭，有牙，鹿尾，善依人求五穀，名曰無損。其肉可作鮮，使瀋〈呂審也〉肥美而鮮，肉懷吞不入。瀋盡，更添肉，使復以作鮮如初，愈久而乃美。名曰不盡鮮。
《神異經》曰：西方深山有獸焉，面目手足毛色如猴，體大如驢。善緣高木，皆雌無雄。名曰綢。須人三合而有子，要路強牽男人，將上絕冢之上，取果並竊五穀食，更合三畢而定。十月乃生。
《神異經》曰：南方有獸，角足大小狀如水牛，其毛黑如漆，食鐵而飲水。其糞可為兵器，其利如鋼。名齧鐵。
《洞冥記》曰：漢武帝時，翕韓國獻飛骸獸。狀如鹿，青色，以寒青之絲為繩系之。獸死，帝愛而不埋，掛之於苑門。皮毛皆爛朽，惟骨色猶青。時人咸知其神，更以繩系其足，閉於重觀。後數日徃觀，惟見繩之所系處頭尾，背皆飛去。有野人於草間得其斥脊，皆能飛起，取還以獻。帝乃以野人所獻骨脊及頭尾之骨舂為粉，以蝙蝠和為丸，以療百疾。其丸夜視之有光，服之體有光明。
《漢書·郊祠志》曰：古者天子常以春解祠黃帝用破鏡。〈孟康曰：獸名，食父，黃帝要欲絕其類，使祠用之。破鏡，如貙而虎眼也。〉
〈音湍〉
《淮南子》曰：猯知曲穴，亦鳥獸之智。
《說文》曰：鼠狖，鼠屬，善旋。
《吳錄·地理志》曰：建安陽縣多狖，似猿而露鼻，雨則以尾反塞鼻孔。郡內及臨海皆有之。
〈力水、力為二切〉
《異物志》曰：𤢹之屬，捷勇於猨𤜽。麵皮鼻微倒向上，尾端分為兩條，天雨便以插鼻孔中，水不入。性畏人，見人則顛倒投擲，或墮地奔走，無所迴避，觸樹衝石，或至破頭折脛。俗人罵恃力人云：「痴如𤢹」。又，張揖注《上林賦》曰：飛𤢹，飛鼠也。其狀如兔而鼠首，以其髯飛。〈郭璞曰：鼯鼠也。毛紫赤色，一名飛生。〉
〈上才兮切〉
《異物志》曰：麡狼，狀似鹿而角前向，入林掛角，故恆在平淺草中。肉肥脆香美。逐入林則得之。皮可作履襪。角正四據，南人因以作路床。
盛弘之《荊州記》曰：武陵郡西有陽山，山有獸如鹿，前後有頭。常以一頭食，一頭行。山中時有見之者。
〈上音讒，下音胡〉
《蜀地誌》曰：獑猢獸似獼猴，為獸奇捷，常在樹上倏然騰躍百步五十步，若鳥。
《蜀地誌》曰：黃要獸，一名墠微，一名虔己，鼬身狐首。生子長大自活，羣逐其母，令不得飲食。將有所求，而先見此獸，則不得矣。
張衡《西京賦》曰：呀含利呀，呀化為仙車。
《鄭氏婚禮謁文贊》曰：含利為獸，廉而能謙，禮義乃食，口無譏{保言}。
《慱物志》曰：玆白若白馬，鋸牙，食虎豹。〈其狀如昔，耳身若虎豹，尾長參其身。食虎豹。〉
《慱物志》曰：逢伯雲所說：有獸緣木，綠文似豹，名虎僕，毛可為筆。
《慱物志》曰：丹裏之山有獸焉，狀如鼠，名曰聆鼠，以其尾飛也。
〈上移者切〉
張揖注《上林賦》曰：壄羊，麢羊也，似羊而青。
孟康注《上林賦》曰：蝦蛤、猛氏，皆獸名。
郭璞曰：今蜀中有獸，狀如熊而小，毛淺有光澤，名猛氏蝦。
張揖注《上林賦》曰：飛遽，天上神獸，鹿頭而龍身。
郭璞症《子虛賦》曰：騰遠、射干。
張揖注曰：騰遠，獸也。射干似狐，能緣木。
〈上音萬，下丑延切，又音延〉
郭璞注《子虛賦》曰：獌狿，大獸，似狸，長百尋。
李善注《東都賦》曰：海畔獸名蒲勞，性畏鯨。每食於海畔，鯨輕躍擊之，蒲勞則鳴聲如鍾。今人多鑄蒲勞之形於鍾上，斵撞作鯨形以擊鍾，天子出則擊之。
