
《說文》曰：獬豸，似牛，一角。古者決訟，命觸不直。黃帝時有遺帝獬豸者，帝問何食何處，曰：「食薦。春夏處水澤，秋冬處竹箭松筠。」
《神異經》曰：東北荒中有獸，如牛，一角，毛青，四足，似熊。忠直，見人斗則觸不直，聞人論則咋不正。名曰獬豸，一名任法獸。〈張華曰：今御史法冠曰獬豸。〉
《論衡》曰：獬豸者，一角之羊，性識有罪。皋繇治獄，有罪者令羊觸之。皋繇敬羊，跪坐事之。
《田俅子》曰：堯時獲獬豸，緝其毛以為帝帳。
《唐書》曰：開玄二十一年，有一角神羊產於京兆之富平縣，肉角當頂，白毛上捧。識者以獬豸名之。
《說文》曰：白虎黑文，尾長於身，食自死之肉，名曰騶虞。有志信之德，不食人。
《詩·國風·騶虞》曰：《騶虞》，《鵲巢》之應也。《鵲巢》之化行，則人倫既正，朝廷既治。天下純被文王之化，則庶類蕃殖，蒐田以時。仁如騶虞，則王道成也。彼茁者葭，一發五，於嗟乎騶虞。〈騶虞，義獸也。白虎異文，不食生物。有至德之信，則應之。〉
《草木蟲魚疏》曰：騶虞即白虎也，文異，尾長身，不食生物，不履生草。君王有德則見也。
《尚書大傳》曰：文王因囚里，散宜生之於陵氏取怪獸，尾倍其身，名曰騶虞，以獻紂。
《山海經》曰：騶虞如虎，五色具。一曰：尾長於身。出孟山，亦出鳥鼠同穴山，圉林氏之國。日行千里。〈《東京賦》曰：圍林氏之騶虞。〉
《晉書》曰：隆安中，新野騶虞見。
《宋書》曰：玄嘉二十六年，琅邪有白騶虞見，二赤虎從之。
《爾雅》曰：犀，似豕。〈郭璞注曰：形似牛，豬頭，大腹，卑腳，有三蹄，黑色，二角，一在鼻上者，食角也，小而不墮，好食棘。〉
《東觀漢記》曰：章帝玄和玄年，日南獻白雉、白犀。
《晉書》曰：溫嶠還武昌，至牛渚磯。雲其水多怪物，遂燬犀角而照之。見奇形異狀，或朱衣，乘車馬。嶠夢人曰：「與君幽明道別，何苦相照？」
《竹書紀年》曰：夷王獵於杜林，得一犀牛。
《韓詩外傳》曰：太史南宮適至義渠，得駭雞犀，以獻紂。
《戰國策》曰：張儀為秦破從連橫，說楚王。楚遣車百乘，獻駭雞之犀、夜光之璧於秦王。
《離騷》曰：淹芳芷於腐臭，〈淹，漬；腐，臭。〉棄駭雞於筐籙。〈籙，竹器也。〉
《范子計然》曰：犀角出南郡，上價八千，中三千，下一千。
《淮南萬畢朮》曰：犀角駭狐。〈犀角置狐穴，狐去，不敢復居也。〉
《抱朴子》曰：通天犀角有白理如糹延〈音線〉者，以盛米置群雞中，欲啄米，至則驚卻，故南人名為駭雞也。得真角一尺以上，刻以為魚，而銜以入水，水常為開，方三尺，可得氣息死晷。以其角為義導者，得毒藥以此攪之，皆生白沫；無復毒勢，則無沫起也。通天犀所以能殺毒也，為物食百草之毒及眾木棘。歲一解角，藏於山中。人以木如其角代之，犀不覺，後年輒復解。
《山海經》曰：琴鼓之山多白犀。
《蜀王本紀》曰：江水為害。蜀守李冰作石犀五枚，二枚在咐晷，一在市橋下，二在淵中，以厭水精，因曰石犀里也。
《林邑經紀》曰：犀行過叢林，不通，便開口露齒，前向直指，棘林自開。
《南州異物志》曰：犀如象大，色黑，頭似豪婦豬，食草木也。
《南越志》曰：高州平之縣，巨海有大犀，其出入有光，水為之開。
劉欣期《交州記》曰：有犀角通天，向水輒開。
萬震《南州異物志》曰：犀有特神者，角有光耀，白日視之如角，夜暗擲晷理皆燦然，光由中出，望如火炬。欲知此角神異，置之草野，飛鳥走獸過皆驚。昔行野中見一世人，鳶烏欲徃啄之，每至其頭歿í走飛去。怪而視之，其頭中有犀簪，近此角也。
劉欣期《交州記》曰：犀出九德縣，其毛如豕，蹄有三甲，頭如馬，有三角，鼻上角長，額上角短。
晉郭璞《犀贊》曰：犀之為狀，形兼牛豕。力無不傾，無不靡。以賄嬰災，困乎角掎。
傅咸《犀鈎銘》曰：世稱雞駭之犀，有以此鈎見遺者，為之銘。曰：獸曰玄犀，處自林麓。食惟棘刺，體兼五肉。或有神異，表露以角。含精吐烈，望如華燭。蜀之荒野，禽獸莫觸。
《爾雅》曰：兕，似牛。〈郭璞注曰：一角，青色，重三千斤。〉
《說文》曰：兕如野牛，青毛，其皮堅厚可為鎧。嶓冢之上，其獸多兕。
《詩》曰：我姑酌彼兕觥，維以不永傷。
又曰：匪兕匪虎，率彼曠野。
又曰：既張我弓，既挾我矢，殪彼大兕。
《春秋傳》曰：犀兕尚多，棄田則那！
《論語》曰：虎兕出於匣，〈檻也。〉是誰之過與？〈典守者過也。〉
《國語》曰：平公射安，〈音安〉。不世，使豎襄搏之，失。公怒，將殺之。叔向聞之，夕。〈夕至於朝，〉君告之，叔向曰：「君必殺之。昔吾先君唐叔，射安於徒林，殪，以為大甲，以封於晉。今君嗣吾先君唐叔，射安不世，搏之不得，是揚吾君之恥也。君蒲柏速殺之，勿令遠聞！」君忸怩厚顏，乃趣赦之。
《戰國策》曰：楚王遊於雲夢，結駟千乘，旌旗蔽日。野火之起若雲霓，兕虎之聲若雷霆。有狂兕，王彎弓而射，發而殪。笑曰：「樂矣！今日之游。千秋萬歲之後，誰與樂此？」
《楚辭》曰：君王親發兮〈發，射。〉憚青兕。〈憚，驚也。言懷王是時親自射，以言常從君田獵；今狩，驚有兕牛，而不能制也。〉
《呂氏春秋》曰：楚莊王時，獵雲夢，欲射殺隨兕者，申公子培劫〈音劫。〉王奪而射之。王怒曰：「何蒲癌而不敬也！」欲誅之。左右諫乃止。不出三日，子培病亡。楚與晉戰於兩棠之地，大勝，賞有功者。子培之弟請曰：「人有功於軍旅，臣之兄有功於車下。臣兄常讀故記，曰：殺隨兕者不出三日。故臣兄劫而殺之，果有病死。」王乃檢故記，果有之，遂賞子培弟也。
《淮南子》曰：小國不鬥於大國之間，兩虎不鬥於伏兕之旁。〈畏見食也。〉
《論衡》曰：尚父伐紂，渡孟津，杖鉞呼曰：「蒼兕，蒼兕！」案叢兕，水獸也，善復舟，因令急渡，蒼兕害汝。河中有此獸，時浮出，一身九首，人惡畏之，未必能復舟也。亦謂之蒼雉。
《西都賦》曰：狂兕觸蹶。
《江賦》曰：水兕雷咆乎陽侯。
曹洪《與魏文帝書》曰：若奔兕之觸魯縞，未足以喻其易。
晉郭璞《山海圖贊》曰：兕惟壯獸，似牛，青黑，力無不傾。自焚，以革皮充窩案，角助文德。
《春秋運斗樞》曰：搖光之星，散而為象。
《爾雅》曰：南方之美者，有梁山之犀、象 焉。
《說文》曰：象，長鼻、牙，南越之大獸，三歲一乳。
《左傳·襄公四年》曰：象 有齒，以焚其身，賄也。
又《定上》曰：吳伐楚，鍼尹固與王同舟。王使執燧象以奔吳師。〈燒火燧繫象尾，使赴吳師。〉
《漢書·大宛傳》曰：身毒國，其人乘象以戰。
《漢書》曰：武帝元始二年，南越獻馴象。〈注曰：能拜、隨人意。〉
《吳時外國傳》曰：扶南王盤況，少而雄傑。聞山林有大象，輙生捕取之，教習乘騎。諸國聞而伏之。
又曰：賀齊為新都太守，孫權出，祖道，作樂舞象。〈《吳書》曰：權謂齊曰：「今定天下，都中國，使殊俗貢珍，狡獸率舞，非君而誰也！」〉
《三國典略》曰：周軍逼江陵，梁人率步騎開枇杷門出戰。初，嶺南獻二象於梁，至是，梁王被之以甲，負之以樓，束刃於鼻，令崑崙奴馭之以戰。楊忠射之，二象反走。
《隋書》曰：劉方授驩州道行軍總管，經略林邑。大業玄年正月，軍至海口。林邑王梵志遣兵守險，方擊走之。師次闍梨江，賊據南岸立柵。方盛陳旗幟，擊金鼓，懼而潰之。既渡江，行三十里，賊乘巨象四面而至。以弩射象，象中創，卻蹂其陣。王師力戰，賊奔於柵，因攻破之，俘賊馘萬計。
《唐書》曰：自永徽以來，文單國累獻馴象，凡三十有二。皆豢於禁中，頗有善舞者，以備元會，充庭之飾。及德宗即位，曰：「王者不尚異物，不貴難得之貨。今官用費而物性不得，非宜也。」悉放於荊山之陽。
又曰：高宗時，周澄國遣使上表云：「訶伽國有白象，首垂四牙，身運五足。象之所地，其土必豐。既有威靈，又弭災患。力兼十象，強制百人。以水洗牙，飲之愈疾。請發兵迎取以獻之。」上謂侍臣曰：「夫作法於儉，蒲爸猶奢，誰能制止？故聖人越席以昭儉，茅茨以戒奢。《書》雲珍禽奇獸，不育於國。方知無益之源，不可不遏。朕安用奇象，令其遠獻？」乃勞其使而遣之。
《山海經》曰：巴蛇食象，三歲而出其骨。
《帝王世紀》曰：舜葬蒼梧，下有群象常為之耕。
又云：禹葬會稽，祠下有群象耕田。
《萬歲曆》曰：成帝咸康六年，臨邑王獻象一，知跪拜。
《文子》云：見象之牙，知大於牛。
《呂氏春秋》曰：肉之美者，髦象之約。〈高誘注曰：髦、象，肉之美者。〉
《吳錄·地理經》曰：九真郡龐縣多象，象生山中。郡內及日南饒之。
《江表傳》曰：孫權遣使詣闕，獻象二頭。魏太祖欲知其斤重，咸莫能出其理。時鄧王沖尚幼，乃曰：「置象大舡，刻其所至，稱物以載之，可知也。」太祖大悅，即施行焉。
又曰：魏文帝遣使於吳求象牙。群臣以非禮，欲不與。孫權敕付使者。
《論衡》曰：象耕鳥耘，虛言也。五帝三王，皆有貢月，何獨為舜、禹也？蒼梧多象之地，會稽眾鳥所居，象自蹈土，鳥自食草，土蹶草盡，若耕耘也。
又曰：夫十圍之牛，為牧豎所驅，長仞之象，為越童所鈎，無便故也。
蔣子《萬機論》曰：莊周婦死而歌。夫通性命者，以卑及尊，死生不悼，不可論也。夫象見子皮，無遠近必泣，周何忍哉！
《博物志》曰：南海四象，各有雌雄。其一雌死，百有餘日，其雄泥土著身，獨不飲酒食肉。長吏問其所以，輒流涕，若有哀狀。
《晉諸公贊》曰：晉時，南越致馴象，於皋澤中養之。為作車，黃門鼓吹數十人，令越人騎之。每正朝大會，皆入充庭。帝行，則以象車導引，以試橋梁。後象以鼻擊害人，有司啟之而殺象，象泣血流地，不敢動。自後朝議以象尾嫳於事，悉送還越。
萬震《南州日南傳》曰：扶南王善射獵，每乘象三百頭，從者四五千人。
《異物志》曰：俗傳象牙歲脫，猶愛惜之，掘地而藏之。人慾取，當主假牙，潛徃易之。覺則不藏。
沉懷遠《南越志》曰：象牙長一丈餘，脫其牙則深藏之。削木代之可得，不爾，窮其土得乃已也。
《異苑》曰：會稽張茂，字偉康，常夢大象。以問萬推，推曰：「當為太守，而不能善終。夫象者大獸，取諸其音，獸者守也。象以齒焚其身，後必為人所殺。」茂永昌中為吳興太守，值王惇問鼎，執政不移。惇遣黍充滅之，而取其郡。萬震《南州異物志》曰：象之為獸，形譚曦詭。身倍數牛，目不逾犭希。鼻為口役，望頭若尾。馴良承教，聽言則跪。素牙映側，載籍所美。服重致遠，行如丘徙。
王韶之《始興記》曰：伊水口有長洲，洲廣十里，平林蔚然，有群象野牛。
《法顯記》曰：藍莫國王得佛一分舍利，起塔。塔旁有池，池中有龍，常守護。有群象，以鼻取水，雜香花，而來供養。
《後魏書》曰：乾陀國好徵戰，有斗象七百頭。十人乘一象，皆執兵仗，象鼻持刀。
《嶺表錄異》曰：廣之屬郡潮、循州多野象。潮、循人或捕得象，爭食蒲扒，雲肥脆尤堪作炙。或雲象肉有十二種，象膽不附肝，隨月轉在諸肉。楚越之間，銑蒼青黑，惟西方佛林大食多白象。又雲南豪族，家多畜象，負重致遠，若中國之牛馬。漢使至其國，輒舞象，飾以金羈，皆合節奏。乾符中，占城獻馴象，亦能蹈舞。
