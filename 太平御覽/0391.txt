
《說文》曰：啞，笑也。，大笑。聽，笑貌也。忻，笑喜也。
《易·同人卦》曰：先號�兆而後笑。
又《震卦》曰：震來，笑言啞啞。
又《旅卦》曰：鳥焚其巢，旅人先笑後號�兆。
《毛詩·邶·終風》曰：終風且暴，顧我則笑。謔浪笑傲，中心是悼。
又《碩人》曰：巧笑倩兮，美目盼兮。
又《氓》曰：兄弟不知，其笑矣。〈然笑。〉總角之宴，言笑晏晏，信誓旦旦。〈晏晏，和柔也。〉
又《蓼蕭》曰：燕笑語兮。
《禮記·檀弓》曰：魯人有朝祥而暮歌者，子路笑之。〈笑其爲樂速也。〉夫子曰：「由，爾責於人，終無已夫。三年之喪，亦已久矣。」
《禮鬥威儀》曰：君乘土而王，其民好大笑。
《樂動聲儀》曰：人情喜則笑。
《左傳·宣下》曰：晉侯使郤克徵會於齊，齊頃公帷婦人，使觀之。郤子將登，婦人笑於房。
又昭十六曰：晉韓起聘於鄭，鄭伯享之。子産戒曰：「苟有位於朝，無有不共恪。」孔張後至，立於客間，執政禦之，�客後。又禦之，�縣間。客從而笑之。事畢，富子諫曰：「夫大國之人，不可不慎也。幾爲之笑，而不陵我。」〈言數見笑，則心陵侮我也。〉
又昭二十四曰：晉士彌牟逆叔孫於箕。叔孫使梁其待於門內，曰：「余左顧而咳，乃殺之。右顧而笑，乃止。」
又昭二十八年曰：昔賈大夫貌惡，娶妻而美，三年不言不笑。禦以如皋，射雉，獲之，其妻始笑而言。賈大夫曰：「才之不可以已，我不能射，女遂不言不笑。」
《豰梁傳》曰：成公曰：「季孫行父禿，晉郤克眇，衛孫良夫跛，曹公子首傴，同聘於齊。齊使禿者禦禿者，眇者禦眇者，跛者禦跛者，傴者禦傴者。蕭同叔子處台笑之。客不悅，相與立胥閭而語，移日不解。齊有知者曰：「齊患必在此始也。」
又昭公曰：楚靈王圍吳朱方，執齊慶封，將殺之。使人令于軍中曰：「有若齊慶封殺其君者乎？」封曰：「子一息我亦且一言，曰：有若楚公子圍殺其兄之子の而代之爲君者乎？」軍人粲然皆笑。
《論語·憲問》曰：子問公叔文子於公明賈曰：「信乎！夫子不言不笑，不取乎？」公明賈對曰：「以告者過也。夫子時然後言，人不厭其言。樂然後笑，人不厭其笑。義然後取，人不厭其取。」
又《陽貨》曰：子之武城，聞弦歌之聲，夫子莞爾而笑曰：「割鶏焉用牛刀？」〈莞爾，小笑貌。〉
《史記》曰：吳王問孫子兵法。孫子曰：「願得大王寵姬二人以爲軍陣長。」吳王曰：「諾。」使二夫人爲軍隊長，各將一隊。令宮女三百被甲而立，告以兵法，令隨鼓進退。令曰：「聞一鼓皆莊，二鼓操兵，三鼓皆爲戰形。」於是，宮女皆掩口而笑。孫子操孢擊鼓，三令五申，其笑如故。孫子怒，目如明星，聲如駭虎Ｍ袖上衝冠，鬢旁絕纓。顧謂執法曰：「取鈇鑕引夫人斬之。」
又曰：有者盤散行汲。趙平原君美人居樓上，臨見，大笑之。明日者到門曰：「臣不幸癃病，而君之後宮臨而笑臣。臣願得笑臣者頭。」應曰：「諾。」居歲餘，賓客門下舍人稍稍引去者過半。平原怪之。一人前對曰：「以君之不殺笑者，君爲愛色而賤士，即去耳。」平原乃斬美人頭，自造門進者，因謝焉。其後門下乃復稍稍來。
又曰：高祖奉玉卮爲太上皇壽曰：「始大人常以臣無賴，不能治産業，不如仲力，今某之業所就孰與仲多？」殿上群臣皆呼萬歲，大笑爲樂。
又曰：孟嘗君之趙，趙平原君客之。趙人聞孟嘗君賢，皆出觀之。皆笑曰：「始以薛公爲魁然也，今視之眇小丈夫耳！」
《漢書》曰：公孫弘爲人談笑多聞。〈師古曰：善於談笑而又多聞也。〉
又曰：匡衡字稚圭。好學，諸儒爲之語曰：「無說詩，匡鼎來。匡說詩，解人頤。」〈如淳曰：使人笑不能止。〉
《東觀漢記》曰：光武微時與鄧晨觀讖，雲劉秀當爲天子。或言國師公劉秀當之。光武曰：「安知非僕乎？」建武三年，上徵鄧晨還京師，數宴見，說故舊平生爲忻樂。晨從容謂帝曰：「僕竟辯之。」帝大笑。
又曰：初，桓榮遭倉卒困厄時，嘗與族人桓玄卿俱捃拾投，閑輒誦詩。玄卿謂榮曰：「卿但盡氣爾，當安復施用時乎？」榮笑而不應。後榮爲太常，玄卿來候榮，諸子謂曰：「平生笑君盡氣，今何如？」玄卿曰：「我農民，安能預知此！」
又曰：桓榮爲博士，入會庭中。詔賜奇果，受者皆懷之，榮獨舉手奉以拜。帝笑止之曰：「此真儒生也。」愈見敬厚。
《魏志》曰：賈詡字文和。文帝爲五官將，而臨淄侯植才名方盛，各有黨，有奪宗之議。太祖又問詡，嘿然不對。太祖曰：「與卿言而不答，何也？」曰：「思袁本初、劉景升父子也。」太祖大笑。於是，太子遂定。
又曰：明悼毛皇后父嘉，本典虞車工，卒暴富貴。明帝令朝臣會其家飲宴，其容止舉動甚痴，語輒自謂侯身。時人以爲笑。
《蜀志》曰：馬忠爲人寬濟有度量，但談啁〈張流切。〉大笑，忿怒不形於顔色。
王隱《晉書》曰：杜預伐吳，軍入城，至都督孫歆帳下，生將歆詣預。王先列，得歆頭。而預生送歆洛中，大笑。
《晉中興書》曰：石勒與李陽相近。陽性剛愎，每歲與爭漚麻池，共相打撲，互有勝負。勒貴，召陽，引入言及平生酒醋，宣陽肘曰：「卿年老，臂中故有力不？頗復與人鬥耶？孤往昔數得卿尊拳，卿亦數遭孤毒手。」因大笑。賞賜甚厚。即日拜陽奉車都尉，除始興太守。時有醉胡乘馬徑入府門，勒問門吏馮翥：「向走馬入門爲是何人而不彈白？」翥見問，惶遽誤對忘諱：「向有醉胡乘馬馳來，即以呵問，胡人難與語，非小吏所制。」勒笑曰：「胡正自難與言。」其後章武太守樊坦入辭，居貧，衣服甚陋，曰：「樊章武貧耶？朝服何以壞惡？」坦性疏謬，對曰：「頃遇羯胡，資財蕩盡，是以窮弊。」勒大笑曰：「羯胡賊乃爾，大惡，取君物盡。」坦汗流而不敢謝。勒賜坦衣，恕而不問。
蕭子顯《齊書》曰：徵張敬兒爲護軍將軍常侍如故。敬兒武將不習朝儀，聞當內遷，乃於密室中屏人學揖讓答對。空中俯仰，如此竟日。妾侍竊窺笑焉。
崔鴻《十六國春秋·後趙錄》曰：桃豹字安步，范陽人。少時以膽勇騎射稱，嘗攘臂大言曰：「大丈夫遭遇魏太祖，不封萬戶侯位上將者，非丈夫也。」時類笑之，豹駡言：「爾鼠子輩，安知君子豹變之志乎！」後起中原，豹爲十八騎之雄，事勒甚恭。
又《南燕錄》曰：慕容德。建平四年妖賊王始聚衆於太山萊蕪谷，自稱太平皇帝。置署公卿。父固爲太上皇，兄林爲征東，弟秦爲征西。討擒之將刑焉，市人皆駡之曰：「何爲妖妄，自貽族滅，父兄今幷何在？」始曰：「太上皇蒙塵於外，征東征西爲亂兵所害，朕躬雖存，復何聊賴。」其妻趙氏怒之曰：「君正坐口過以至於此，如何臨死猶有狂言。」始曰：「皇后何不達天命？自古及今，豈有不亡之國。」行刑者以刀環築之，始曰：「朕當崩，終不改號。」德聞而笑謂左右曰：「熒惑之人，死由狂語，何可不殺。」
《南史》曰：宋司徒褚彥回送相州刺史王僧虔，閣道壞，墜水。僕射王儉馬驚跣下車。謝超宗撫掌笑曰：「落水三公，墮車僕射。」
《唐書》曰：馬周疏曰：「人主每見前代之亡，則知其政教之所由喪，而皆不知其身之失。是知殷紂笑夏桀之亡，而幽厲亦笑殷紂之滅，隋煬帝大業之初，又笑齊魏之失國。今之視煬帝亦猶煬帝之視齊魏，不可不誡。」
又曰：李義府貌狀溫恭，與人語必嬉怡微笑，而褊忌陰賊，既處權要，欲人附己，微忤意者，輒加傾陷。故時人言：「義府笑中有刀。」
《戰國策》曰：楚王游於�夢，有狂兕觸車徑輪。彎弓而射，應發而殪。仰天而笑曰：「樂矣！今日之游。萬歲千秋之後，誰與此同樂乎？」安陵君泣涕數行而進曰：「臣入則侍綸席，出則陪萬乘，萬歲千秋之後，願得身滅黃泉，先辱螻蟻。」王大悅。
《晏子》曰：景公置酒太山之上。酒酣，公四面望，喟然嘆曰：「寡人將去此堂堂國而死耶！「左右泣者三人，曰：「臣細人也，猶將難死，而況公乎！」晏子搏髀仰天大笑曰：「樂哉！今日之飲也。」公怒曰：「笑何也？」對曰：「臣見怯君一、諛臣三，是以大笑。」公慚而更辭。
《老子》曰：下士聞道，大笑之。不笑不足以爲道。
《列子》曰：晉文公出，會欲伐衛。公子鉏仰而笑，公問何笑。曰：「臣之鄰人有送其妻�私家者，道見桑婦悅而與言，然顧視其妻，亦有招之者。臣竊笑之。」公悟其言，乃引師還。未至，而有伐其北鄙者矣。
《莊子》曰：齊桓公田於澤，見鬼焉。公反，誒〈音熙〉詒〈音怡〉爲病，數日不出。齊士有皇子告敖者曰：「臣聞野有委蛇惡，聞雷車之聲，則捧其首而立，見者殆乎。」霸公囅然笑曰：「此寡人所見也。」不終日而病去。
又曰：造�不及笑，獻笑不及排。〈所造皆適，則忘適矣，故不及笑。排者，推移之謂也。夫禮，哭必哀，獻笑必樂，哀樂存懷，則不能與適推移矣。〉
又曰：盜跖謂孔子曰：「人上壽百歲，中壽八十，下壽六十，除病瘐死喪憂患，其中開口而笑者，一月之中，不過四五日而已矣。
《鄧析子》曰：故體痛者口不能不呼，心悅者顔不能不笑。
《孟子》曰：曾子曰：「脅肩諂笑，病乎夏畦。」〈脅肩，竦體也。諂笑，強笑也。此言其言勞苦，甚於仲夏之月治畦、灌園之勤也。〉
《呂氏春秋》曰：戎嘗寇周，幽王擊鼓，諸侯皆至。褒姒大悅而笑。王欲褒姒之笑，數數擊鼓。諸侯至，無寇。及真寇至擊鼓，而諸侯不來，遂爲戎所滅。
又曰：強令之笑則不樂，強令之哭則不悲，不由中心也。
《淮南子》曰：強哭者雖疾不哀，強歡者雖笑不樂。戴哀者見歌而泣，戴樂者見哭而笑。
《說苑》曰：楚魏會於晉陽，將以伐齊。齊王患之，使人召淳于髡曰：「楚魏謀，欲伐齊，願先生與寡人共之。」淳于髡大笑而不應。王怫然作色曰：「先生以寡人國爲戲乎？」淳于髡對曰：「臣不敢以王國爲戲也。臣憐之祠田也。以篋飲與一鮒魚，其祝曰：『下田ㄜ耶，〈ㄜ耶，下田也。〉得�百車。鶏�果者宜禾。』〈鶏�果，鶏肝黑土。〉臣笑其所以祠者少，而所求者多。」王曰：「善。」賜之千金，革車百乘，立爲上卿。
又曰：趙簡子舉斃蕙齊，有被甲而笑者。簡子曰：「子何笑？」對曰：「臣乃有宿笑。」簡子曰：「有以說之則可，無則死。」對曰：「當桑之時，臣鄰家夫與妻俱之田，見桑中女，因追之，不能及。其妻怒而去之。臣笑其曠也。」簡子曰：「今吾伐國失國，是吾曠也。」還師而歸。
《論衡》曰：天怒則隆隆雷聲，天喜應啞啞而笑。那不聞笑也？
桓子《新論》曰：關東語曰：「人聞長安樂，則出門西向笑。知肉美味，則對屠門而大嚼。」
《郭子》曰：王淳與婦鍾氏共坐，見武子從庭前過。淳謂婦曰：「生兒如是，足慰人意。」婦笑曰：「若使新婦得配參軍，生兒故可不翅如此。」參軍是渾中弟，名淪，字太沖，爲晉文王大將軍。從征壽春，遇疾亡。時人惜焉。
《世說》曰：二陸入洛，而士龍不詣張公。公問士衡，�何以不來。機曰：「有疾，恐公不悉，故未敢自見。」俄而，�詣華。華爲人多姿質，又好帛纏鬢，�見而大笑，不能自已。士龍嘗著衰幘上船，因水中自見其影，便大笑不能已，幾落水中。
又曰：王大將軍尚主，如厠，見漆箱中盛乾棗本，以塞鼻。王謂厠上果，食遂爲之盡。既還，婢擎金漆盤盛水，琉璃碗盛澡豆，王因倒豆著水中飲之，謂是乾飯。群婢莫不笑。
又曰：殷荊州有所識作賦示之，殷甚以爲有才。語王恭：「�見新文甚可觀。」便於手中亟出之。王既讀，殷笑不自勝。王看竟，既不笑亦不言好惡，但以如意點之而已。殷悵然自失。
《語林》曰：吊王武子。客正哭，見孫子荊驢鳴，變聲成笑。
又曰：董昭失勢，久爲衛尉。昭乃厚加意於侏儒。正朝大會，侏儒作董衛尉啼，面敘太祖時事，舉坐大笑。明帝悵然不怡，月中以爲司徒。
《曹瞞別傳》曰：太祖爲人佻易無威儀，每與人談論戲弄，言確盡無所隱。及歡悅大笑，至以頭投諸案中，餚膳皆沾污巾幘。
《瑣語》曰：師曠禦，晉平公鼓瑟，輟而笑曰：「齊君與其嬖人戲，墜於床而傷其臂。」平公命人書之曰：「某年某月，齊君戲而傷。」問之於齊侯，笑曰：「然。有之。」
《東方朔別傳》曰：朔於上前射覆，中之。郭舍人亟屈，被榜。上輒大笑。
又曰：南山有木，名曰柘。良工材之，可以射，射中人情，如掩兔。舍人數窮，何不早謝。上乃搏髀大笑也。
《荀勖別傳》曰：司徒釒，帝問其人。勖曰：「魏文用賈詡爲公，孫權笑之。」
《神異經》曰：東方有人，不妄語，恆笑。倉卒見之，如痴。〈張華注曰：今人痴好笑，本此。〉
《搜神記》曰：孫綝殺徐光而無血。後上蔣陵，有大風蕩車，顧見光在松樹上附手笑之。俄而誅。
《蜀記》曰：譙周字允南，巴西人。體貌素樸，無造次辯論之才。諸葛亮領益州牧，命周爲勸學從事。初見，左右皆笑，既出，有司請推笑者。亮曰：「孤猶不能忍，況左右乎？」
黃義《仲交廣記》曰：合浦尹牙爲郡主簿，太守到官三年不笑。牙問其故，曰：「父爲太尉所殺。」牙乃辭，至洛爲太尉養馬。三年，斷其頭而還南。
《正論》曰：搔癬之爲悅，先笑而後出攏
《養生要訣》曰：人語笑欲令至少，不欲令聲高，若過誤笑，損肺腸，精神不足。
《楚詞·九歌》曰：若有人兮山之阿，披薜荔兮帶女蘿，既含睇兮又宜笑。
宋玉《登徒子賦》曰：腰如約素，齒如含貝。嫣然一笑，惑陽城，迷下蔡。
