
《說文》曰：巫，祝也。女能事無形以舞降神也。象人兩袖舞形，與工同意。
《周禮·春官》曰：司巫掌群巫之政令。若國大旱，則帥巫而舞雩。〈雩，旱祭也。〉國有大災，則帥巫而造巫恆。凡聖事，掌巫降之禮。男巫掌望祀、望衍授號，旁招以茅。女巫掌歲時祓除、釁浴。旱則舞雩。若王后弔，則與祝前。凡邦之大災，歌哭而請。
《禮》曰：君臨臣喪，以巫祝桃茢執戈惡之，〈為有凶邪之氣在側，君聞大夫之喪，去樂卒事而往末襲也。其己襲，則止巫去。祧茢，鬼所惡。茢，萑苕，可掃不祥。〉所以異於生也。
　又曰：襄公朝於荊，康王卒，荊人曰：「必請襲。」〈欲使襲之公依。〉魯人曰：「非禮也。」荊人強之，巫先桃茢。荊人悔之。〈巫祝桃茢，君臨臣喪之禮。〉
　又曰：歲旱，穆公召縣子而問然，曰：「天久不雨，吾欲暴巫而奚若？」曰：「天則不雨，而望之愚婦人，於以求之，毋乃己疏乎？」〈己猶甚也。巫主接神，亦覡天哀而雨之。《春秋傳》說，巫在女曰巫，有男曰覡。《周禮》女巫旱則舞雩。〉
《傳》曰：晉侯改葬共太子。秋，狐突適下國，遇太子，太子使登，仆，而告之曰：「夷吾無禮，余得請於帝矣，將以晉畀秦，秦將祀余。」對曰：「臣聞之：『神不歆非類，民不祀非族』君祀無乃殄乎？且民何罪？失刑乏祀，君其圖之。」君曰：「諾。吾將復請。七日，新城西偏，將有巫者而見我乎？」許之，遂不見。
　又曰：夏，大旱，公欲焚巫、。臧文仲曰：「非旱備也。修城郭、貶食、省、用、務穡勸分，〈杜預注曰：勸分，有無相濟也。〉此其務也。巫、何為？天欲煞之，則如勿生；若能為旱，焚之滋甚。」公從之。是歲飢而不害。
　又曰：初，楚范巫商似，〈商似，范巫之名。〉謂成王與子玉、子西曰：「三君皆將強死。」城濮之役，王思之，故使止子玉曰：「毋死。」不及。止子西，子西縊而懸絕，王使適至，遂止之，使為商公。沿漢泝江，將入郢。王在渚宮，下，見之。懼而辭曰：「臣免於死，又有讒言謂臣將逃，臣歸死於司敗也。」王使為工尹。又與子家謀煞穆王，穆王聞之，煞斗宜申及仲歸。
　又曰：晉侯夢大厲，披髪譏ω，搏應而踴曰：「煞余孫不義，余得請於帝矣。」壞大門及寢門而入。公懼，入於室，又壞戶，公覺。召桑田巫，〈桑田。晉邑。〉巫言如夢。公曰：「何如？」曰：「不食新麥矣。」〈言公不得及食新麥。〉六月丙午，晉侯欲麥，使甸人獻麥，饋人為之。召桑田巫，示而煞之。將食，張，如廁，陷而卒。
　又曰：晉中行獻子將伐齊，夢與厲公訟，弗勝。公以戈擊之，首墜於前，跪而戴之，奉之而走。見梗陽之巫皋。他日見諸道，與之言同，巫曰：「今玆主必死。若有事於東方，則可逞。」獻子許諾，晉伐齊。
　又曰：公在楚，楚人使公親襚，公患之。穆叔曰：「祝殯而襚，則布幣也。〈先使巫祝除殯之凶邪，而行襚禮，與朝而布幣尾。〉乃使巫以桃茢先祓殯。〈茢，黍攘。〉楚人弗禁，既而悔之。
《書》曰：敢有恆舞於宮，酣歌於室，時謂巫風。
《論語》曰：人而無恆，不可以作巫醫。
《史記》曰：魏文侯時，西門豹為鄴令。往到鄴，會長老，問民之疾苦。長老云：「苦於河伯娶婦，以故貧。」豹問其故，對曰：「鄴三老、廷掾常歲斂百姓，取其錢數百萬，用其二三十萬為河伯娶婦，與巫共分其餘錢持歸。當其時，巫行視小家女好者，云：『是當為河伯婦。』即聘娶。洗沐，為治新繒綺縠之衣，閑居齋戒，為治齋宮河上，張緹絳帳帷，女居其中，為具牛酒飲食。十餘日，共粉飾之，如嫁女床蓆，令女居其上，浮之河中。始浮，行數十里拇駛。其人家有好女者，恐大巫祝為河伯娶之，以故多持女遠逃亡，以故城中益空無人，又貧困，所從來久遠矣。民人俗語曰：『即不為河伯娶婦，水來漂溺民人。』」西門豹曰：「至為河伯娶婦時，願與三老、巫祝、父老送女河上，幸來告語之，吾欲往送女。」皆曰：「諾。」至其時，西門豹往會之河上。三老、官屬、豪長、父老皆會與，卻蜀觀之者二千人。其巫，老女子也，年七十。從弟子女十人所，衣皆繒單衣，立大巫旁。西門豹曰：「呼河伯婦來，視其好醜。」即將女出帷中，來至前。豹視之，顧謂三老、巫祝、父老、女子，曰：「是女不好，煩大巫嫗為入報河伯，更求好女，後日送之。」即使卒共抱女巫嫗投之河中。有頃，曰：「巫嫗何久也？弟子趣之！」復以弟子一人投河中。有頃，曰：「弟子何久也？復使一人趣之！」復投一弟子河中。凡三弟子。西門豹曰：「巫嫗、弟子，女也，不能白事，煩三老入白之。」復投三老河中。西門豹簪筆罄折，向河立侍良久，長老旁觀者皆為驚恐。西門豹顧曰：「巫嫗、三老不來還，奈之何？復使廷掾與豪長一人趣之。」皆叩頭且破，額血流地，色若死灰。西門豹曰：「諾。且留待之。」須臾，豹曰：「廷掾起矣。河伯留之久矣，皆罷去歸。」鄴吏民大驚恐，是後不敢復言河伯娶婦。
　又曰：武帝時，游水發根〈服虔云：游水，縣名。發根，人姓。〉言上都有巫病，而鬼下之，上召置祠之甘泉。及病，使人問神君，神君曰：「天子無憂病。」於是病癒。
　又曰：柏梁災，越巫勇之曰：「越俗有火災，後起屋必用勝服之。」於是作建章宮，度為千門萬戶。
　又曰：越巫立越祀，而以雞卜，上信之。〈《漢書音義》曰：持雞。雞卜如鼠卜矣。〉
　又曰：孝武帝天漢二年秋，上禁巫祠道中者。文穎曰：「始漢家於道中祠，排禍咎，移之於行人百姓，以其不經，今止之也。」
《後漢書》曰：樊崇等至弘農，與更始諸將戰，克勝，眾遂大集，乃分萬人為一營，凡三十營，置三老、從事各一人。進至華陰，軍中常有齊巫鼓舞，祠城陽景王以求福助。〈以其定諸呂，安淑稷，故郡國多為立祠焉。盆子承其後，故軍中祠之也。〉巫言：景王大怒曰：「當為縣官，何故作賊？」〈縣官謂天子也。〉有笑巫者，輒病，軍中驚動。時方望弟陽怨更始，煞其兄，乃逆說崇等曰：「更始荒亂，政令不行，故使將軍得至於此。今將軍擁百萬之眾，西向帝城而無稱號名，為群賊不可以久，不如立宗室，挾議誅伐，以此號令，誰敢不服？」崇等以為然，而巫言益甚，前及鄭。〈令阜孫。〉乃相與議曰：「今迫近長安，而鬼神如此，當求劉氏，共尊立之。」六月，遂立盆子為帝，自號為建世元年。
　又曰：許楊字偉君，汝南平與人也，少好朮數。王莽輔政，召為郎，稍遷酒泉都尉。及莽篡位，楊乃變姓名為巫醫，逃匿他界。莽敗，方還鄉里。
　又曰：弟五倫為會稽太守。會稽俗多淫祀，好卜筮，常以牛祭神，百姓財產以之困匱。其自食牛肉而不以薦祠者，發病且死，為牛鳴。前後郡將莫敢禁。倫到官，移書屬縣，曉告百姓，其巫祝有依託鬼神者，詐怖愚人，皆案論之。有妄屠牛者，吏輒行罰。人初頗恐懼，或祝詛妥茉，倫案之愈急。後遂絕，百姓以安。
　又曰：順帝時，廷尉河南吳雄，字季高，以明法律斷獄平。起自孤寒，致位司徒。雄少時，家貧喪母，營人所在封土者，擇葬其中，葬事趣辨，不問時日，巫醫皆言當族滅，而不顧及。子訢孫恭，三代廷尉，為法名家。
　又曰：宋均為九江太守，陵道縣有虞後二山，人共祠之。眾巫遂取百姓男女，以為公嫗。〈以男為山公，以女為山嫗，猶祭之屍主也。〉歲歲改易，既而不敢嫁娶。前後守令莫敢禁，均乃下書曰：「自今以後，為山娶者，娶巫家，勿擾良人。」於是遂絕。
　又曰：安丘望之，字仲都，京兆長陵人。少時學《老子經》，恬靜，不求進官，號曰安丘丈人。成帝聞，欲見，望之辭不肯見，為巫醫於人間也。
《獻帝起居注》曰：李傕性喜鬼怪左道之朮，常有道人、女巫擊鼓下神，祭六丁，符劾厭勝之，具無不為。又於朝廷省門外為董卓作神坐，數以牛羊祠之。天子使在中郎將李固持節，拜傕為大司馬，在三公之右。傕自為得鬼神之助，乃厚賜諸巫。
《東觀漢記》曰：高鳳年老，執志不倦，名聲著聞。太守連召請，恐不得免，自言本巫家，不應為吏。
　又曰：班超使西域，于闐王廣德，超至，禮意甚疏。其俗信巫，巫言：「神怒何故向漢？漢使有驪馬，急求取以祠我。」廣德就超請馬，超許之，而令巫自來取馬。有頃，巫至，超即斬其首送廣德，因辭讓之。
《吳志》曰：莖㩳有疾，求視鬼者，得一人。莖㩳欲試之，乃煞鵝而埋之，於中架小屋施床機，以婦人紙履服物著其上，乃使覡視之，告曰：「若能說此冢中鬼形狀者，即信。當厚賜加賞矣。」竟日盡夕無言，帝問之急，乃曰：「實不見有鬼，但見一白鵝立墓上。所以不即白之者，疑是鬼神變化作此。想當候其貞形而定，無復移易，不知何故，不敢不以實上聞。」莖㩳乃厚賜之。
《晉書》曰：夏統字仲御。從父敬寧祠先人迎女巫章丹、陳珠，二人並有國色，裝服甚麗，善歌舞，又能隱形匿景。甲夜之初，撞鐘擊鼓，間以絲竹，丹、珠乃大破舌，吞刀吐火雲霧杳冥，流光電發。統諸從兄弟欲往觀之難統，於是共紿之，曰：「從父間疾病得瘳，大小以為喜，欲因其祭祀，並往賀之，卿可俱行乎？」統從之入門，忽見丹、珠在中庭，輕步徊舞，靈談鬼笑，飛觴挑拌，酬酢翩翻。統驚愕而走，不由門，破藩直出。
　又曰：武悼楊後既為賈后所幽死，賈后又信妖，巫謂太后必訴冤先帝，乃覆而殯之，施諸厭劾符書藥物。
　又曰：李矩屯於滎陽，劉聰遣從弟暢步騎三萬討矩，屯於韓王故壘。時暢卒至城東，矩未暇為備，遣使奉牛酒詐降於暢，暢大饗渠帥，人皆醉飽。知矩謀夜襲之，兵士以賊眾，皆有懼色。矩令郭誦禱鄭子產祠，曰：「君昔相鄭，惡鳥不鳴，凶胡臭羯，何得過庭！」使巫揚言：東里有教，當遣蜀兵相助。將士聞之，皆踴躍爭進。
　又《載記》曰：石虎太子邃保母劉芝，初以巫朮進，及養邃，有深寵，通賄賂，豫言論，權傾朝廷，親貴多出其門，封芝為宜城君。
　又曰：李雄母羅氏。雄信巫覡之言，多有忌諱，至欲不葬其母，司空趙肅諫之。
《宋書》曰：前廢帝子業好游華林園竹林堂，使婦人裸身相逐，有一婦人不從，命斬之。後經少時，夢游後堂，有一女子罵曰：「爾悖虐不道，明年不及熟矣。」帝怒，遂於宮中求得似所夢者，戮之。其夕，復夢所戮女罵曰：「汝枉煞我，以訴上帝。」至是巫云：「此堂有鬼。」帝日與陰山公主及六宮彩女數百人隨郡巫捕鬼，屏除侍衛，帝親自射之。
　又曰：王僧綽豫參朝政，從兄徵懼其太盛，勸令損抑，僧綽乃求吳郡及廣州。會巫蠱事泄，上先召僧綽，具以言之。
　又曰：明帝選王儉尚陽羨公主，拜駙馬都尉。帝以儉嫡母武康公主因太初巫蠱事，不可以為婦姑，欲開冢離葬。儉因入自陳，密以死請，故事不行。
《齊書》曰：鬱林王在西州，令女巫楊氏禱祝，速求天位。及文惠薨，謂由楊氏之力，倍加敬信，呼楊姿。宋氏己來，人間有楊姿兒歌，蓋此徵也。武帝有疾，又命楊氏日夜祈禱。
　又曰：明帝身衣絳衣，服飾皆赤，以為厭勝。巫覡雲，後湖水頭經過宮內，致帝有疾。帝乃自至太官水溝，左右啟太官無水則不立，帝決意塞之，欲南引淮流。會崩，事寢。
　又曰：東昏侯偏信蔣侯神，迎來入宮，晝夜祈禱左右。朱光尚詐雲見神，動輒咨啟，並雲降福，遂加位相國。朱又為靈帝車服羽儀，一依王者。又曲信小祠，日有十數巫師魔媼，迎送紛紜。光尚輒托雲神意。范雲謂光尚曰：「君是天子要人，當思百全計。」光尚曰：「至尊不可諫正。當托神鬼以達意耳。」後東入樂游，人馬忽驚，以問光尚，光尚曰：「先帝大瞋，不許數出。」帝大怒，拔刀與光尚尋覓，既不見處，乃縛菰草為明帝形，北面斬之。
　又曰：諸暨東ㄜ里屠氏女，父失明，母有痼病疾，親戚相棄，鄉里不容。女移父母，遠住紵舍，晝彩樵，夜紡績，以供養。父母俱卒，親營殯葬，負土成墳。忽空中聲云：「汝性可重山，神欲相驅使。汝可為人療病，必得大富。」女謂是魃魅，弗敢從，遂得病積時，鄰舍人有溪蜮毒者，女試療之，自覺病便差，遂以巫道為人療病，無不愈。家產日益，鄉里多欲要之。女以無兄弟，誓守墳墓不嫁。
　又曰：武陵王畢為祠部尚書，巫覡或言曄有非常之相，以此自負。武帝聞之，故無寵，未常處方岳焉。
　又曰：王敬則母為女巫，常謂人云：「敬則生時，胞衣紫色，後應得鳴鼓角。」人笑之曰：「汝子得為人吹角可矣。」後果封侯，給鼓吹。
　又曰：袁君政字世忠，為豫章內史，性不信巫邪。有師世榮稱道術，為一郡巫長。君政在郡小疾，主簿熊岳薦之，師云：「須疾者衣為信。」命君政以所著襦與之。事竟，取襦云：「神將送與北斗。」君政使檢諸身，於衣里獲之。以為亂政，即刑於市而焚神，一郡無敢行巫。
《梁書》曰：沈約病，夢齊和帝劍斷其舌，令巫視之，言如夢。乃呼道士奏赤章於天，稱禪代之事不由己出。
　又曰：元帝背生黑子，巫媼見曰：「此大貴不可言。」
　又曰：蔡撙為臨海太守，有百姓楊元孫以婢彩蘭，貼與同里正黃權，約生子酬乳哺直。權死後，元孫就權妻吳氏贖婢，吳背約不還。元孫訴，撙判還本主。吳能為巫，出入撙內，以金釧賂撙妾，遂改判與吳。元孫撾登聞鼓訟之，為有司劾。時撙己去郡，雖不坐，而常以為恥。
　又曰：王神念為青冀二州刺史，性剛正，所更州郡，必禁止淫祠。時東北有石鹿山，臨海有神廟，妖巫欺惑百姓，遠近祈禱，糜費極多。及神念至，便令毀拆，風俗遂改。
《後魏書》曰：郭祚少而孤貧，狀什不偉，鄉人莫之識也。有女巫許相後當富貴。祚涉曆經史，習崔浩之書，尺牘文章見稱於世。舉秀才，對策上弟，拜中書士，累遷黃門侍郎。
　又曰：定州流人解思安，其兄慶賓懼後役追責，規絕名貫，乃認城外死屍，詐稱其弟為人所煞，迎歸殯葬。頗類思安，見者莫辯。又有女巫楊氏自雲見鬼，說思安被害之苦，飢渴之意。慶賓又誣疑同軍兵蘇顯甫、李蓋等所害。經州訟之，二人不勝楚毒，各自款引。獄將決竟，李崇疑而停之。密遣二人非州內所識者，偽從外來，詣慶賓，告曰：「仆住在北州，去此三百。有一人見過寄宿，夜中共語，疑其有異，便即詰問，跡其由緒，乃雲是流兵，背役逃走。姓解，字思安。時欲送官，苦見求及，稱有兄慶賓，今住揚州相國城內，更姓徐君，脫矜憫為往告報，見申委曲。家兄聞此，必重相報，所有資財，當不愛惜。今但見質，若往不獲，送官何晚？是故相告指伸此意。君欲見雇幾何當放賢弟，若其不信，可見隨看之。」慶賓悵然失色，求其少停，當備財物。此人具以報，崇攝慶賓，問曰：「爾弟逃亡，何故妄認他屍？」慶賓伏引。更問蓋等，乃雲自誣。數日之間，思安亦為人糾送。崇召女巫視之，鞭笞一百。崇斷獄精審，皆此類也。
《三國典略》曰：初，齊神武之克鄴城，於北台上建立神祠，盍布衣時所事也。每祠之日，惟與巫潘嫗及數人行事，親自神宰割，外無見者。至是，齊主焚除創薯，並擲巫於火，令燒煞之。
　又曰：齊高緯夜夢黑衣貴人迭相驅逐，乃向之拜。巫者烏大以厭之。又於芳林園自著破衣裳為窮貌，入市躬自交易焉。筑西鄙諸城為羌兵鼓譟凌之，多作黑衣人共相執縛，親率內參臨拒，或實彎弓射人，自晉陽東巡，單馬馳騖前不得有人，衣解髪散而歸。
　又曰：崔季舒未遇害，家池蓮莖化為卻舒，著鮮卑帽。妻晝魘，魘寤雲，見人長一丈，遍體黑毛，欲來逼己。巫曰：「此是五道將軍，入宅者不祥。」
　又曰：侯景之首，至於江陵，梟之於市，然後煮而漆之，以付武庫。先是，謠曰：「苦竹町，市南有好井。」荊州軍煞侯景，及首至湖東，付咨議參軍宗季長，季長宅東有苦竹町，以景首置其中，用市南井水煮之。先是，巫言有鬼萬計，斷頭折頸，入宅去來雲。季長大懼，設齋迎佛，又有數萬鳥，自江津飛噪集其家焉。
《北史》曰：齊琅琊王儼之未獲罪，鄴北城有白馬佛塔，是石季龍時為澄公所作。儼將修之，巫曰：「若動此浮圖，北城失主。」不從。破至弟二級，得白蛇，長數丈，迴旋失之，首墚而敗。
　又曰：竇泰母初夢風雷暴起，若有雨狀。出庭觀之，見雷光奪目，驟雨沾灑，寤而驚汗，遂有娠。期月而不產，大懼。有巫曰：「渡河湔裙裾，產子必易。」便向水所，忽見一人曰：「當生貴子，生可從而南。」泰母從之，俄而生泰。
《隋書》曰：衛昭王爽討突厥，明年，徵為納言，高祖甚重之。未幾，爽寢疾。上使巫者薛榮宗視之，云：「眾鬼為厲。」爽令左右驅逐之。居數目，有鬼物來擊榮宗，榮宗走下而死。其日，爽斃。
　又曰：李景為代州總管。先是，府內井中甃上生花如蓮，並有龍見，時變鐵為馬甲士。又有神人，長數丈，見於城下，其跡長四尺五寸。景問巫。對曰：「此是不祥之物，來食人血耳。」景大怒，推出之。旬日而兵至，死者數萬焉。
　又曰：李密破宇文化及，化及還，其勁兵良馬多戰死，士卒皆倦。王世充欲乘其弊而擊之，恐人不一，乃假託鬼神，言夢見周公。乃立祠於洛水上，遣巫宣言：「周公欲令僕射急討李密，當有大功。不則兵皆疫死。」兵多楚人，俗信妖妄，故出言以惑之。眾皆請戰。
