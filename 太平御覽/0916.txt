
《春秋玄命苞》曰：火離為鸞。
《春秋孔演圖》曰：天子官守以賢舉，則鸞在野。
《春秋運斗樞》曰：天樞得，則鸞鳥集。
《詩含神霧》曰：王者，德化充塞，照洞八冥，則鸞臻。
《尚書中候》曰：昔者軒提像，鸞鳥來儀。
又曰：周公歸政於成王，太平制禮，鸞鳥見。
《孝經援神契》曰：德至鳥獸，則鸞鳥舞。
謝承《後漢書》曰：方儲，字聖明。幼喪父，事母。母終，日自負土成墳，種奇樹千株，鸞鳥棲其上，白兔游其下。
又曰：靈帝建寧四年，河南上言：二鳳凰、二鸞鳥集原縣。
《東觀漢記》曰：王阜為重泉令，鸞鳥止學宮闕。阜使掾沙疊為張雅樂擊磬，鳥舉足垂翼，應聲而舞。止縣庭，留十餘日去。
《北史》後魏柳楷對蕭寶寅曰：「大王齊明帝子，天下所屬，且謠言曰：『鸞生十子，九子毈，一子不毈，關中亂。』武王有亂臣十人。亂者，理也。大王當理關中，何所疑慮？」
《山海經》曰：軒轅之國，清沃之野，鸞鳥自歌。〈《海內經》云：廣都之野鸞自歌。〉
又曰：女床之山有鳥焉，其狀如翟，而五彩以文，名曰鸞鳥，見則天下安寧。
《說文》曰：鸞者，神靈之精也。赤色，五彩，雞形，鳴中主音，頌聲作則至。
《周書·王會》曰：成王時，氐羌獻鸞鳥。
孫氏《瑞應圖》曰：鸞鳥，赤神之精，鳳皇之佐。鳴中五音，肅肅雍雍，喜則鳴舞人君。行步有容，進退有度。祭祠、宰人咸有敬讓，萊糙、親疏有序則至。一本曰：心識鍾律，律調則至，鳴舞以和之。
《漢武內傳》曰：西王母曰：「仙之次藥，有靈丘倉鸞之血。」
焦贛《易林》曰：溫山松柏，常茂不落。鸞鳳以庇，得其歡樂。
《括地圖》曰：羽民有羽，飛不遠。多鸞鳥，食其卵。去九疑四萬二千里。
《抱朴子》曰：《崑崙圖》曰：「鸞鳥似鳳而白纓，聞樂則蹈節而舞，至則國安樂。」
《決錄》注曰：辛繕，字公文。治《春秋》讖緯，隱居華陰，光武徵不至者。有大鳥，高五尺，雞首燕頷，蛇頸魚尾，五色備舉而多青。棲繕槐樹，旬時不去。弘農太守以聞，詔問百僚，咸以為鳳。太史令蔡衡對曰：「凡像鳳者有五多：赤色者鳳多，黃色者鵷雛多，青者鸞多，紫者鸑鷟多，白者鵠多。今此鳥多青者，乃鸞，非鳳也。」上善其言。三公聞之，咸遜位避繕，繕不起。
車頻《秦書》曰：符堅時，關隴人安，百姓豐樂。民歌曰：「長安大街，兩邊種槐。下走朱輪，上有鸞棲。」
崔駰《七言詩》曰：鸞鳥高翔時來儀，應治歸德合望規，啄食揀實飲華池。
范太《鸞鳥詩序》曰：𦋺賔王結置峻祁之山，獲一鸞鳥。王甚襖戤，欲其鳴而不能致。乃飾以金樊，饗以珍羞，對之逾戚，三年不鳴。夫人曰：「聞鳥見其類而後鳴，可懸鏡以映之。」王從言。鸞睹影，感契慨焉，悲鳴哀響中宵，一奮而絕。
《韻集》曰：鶴，善鳴鳥。
《春秋說題辭》曰：鶴知夜半。〈鶴，水鳥也。夜半水位感其生氣，則益喜而鳴。〉
《易通卦驗》曰：立夏，清風至而鶴鳴。
《周易》曰：鳴鶴在陰，其子和之。
《左傳》曰：狄人伐衛。懿公好鶴，鶴有乘軒者。將戰，國人受甲者皆曰：「使鶴，鶴實有祿位，余焉能戰！」
《毛詩》曰：《鶴鳴》，誨宣王也。鶴鳴於九皋，聲聞於天。〈興也。皋，署也。言身隱而名著。〉
《詩義疏》曰：鶴，大如鵝，長三尺，腳青黑，高三尺餘，赤頰赤目，喙長四寸。多純白，亦有蒼色者。今人謂之「赤頰」。常夜半鳴，高聞八九里，惟老者乃聲下。今吳人園中及士大夫家皆養之，雞鳴時亦鳴。
《漢書》曰：王莽常以鶴髓漬穀種學仙。
《後漢書·鄭弘傳》注引孔靈符《會稽記》曰：射的山南有白鶴，為仙人取箭。弘常彩薪，得一遺箭。頃有人覓，弘還之，問何所欲。弘識其神人也，曰：「常患若耶溪載薪為難，願旦南風、暮北風。」移後果然。故若耶溪風至今呼為「鄭公風」也。
《晉書》曰：嵇紹始入洛，或謂王戎曰：「昨於稠人中始見嵇紹，昂昂然若野鶴之在雞群。」戎曰：「君復未見其父耳。」
又曰：吳隱之，年十餘歲，丁父憂，每號泣，行人為之流涕。事母孝謹。及其執喪，哀毀過禮。家貧，無人鳴鼓，每至哭臨之時，常有雙鶴唳。及祥練之夕，復有群雁俱集。
《宋書》曰：齊高帝鎮淮陰，為宋明帝所疑，被徵為黃門郎，深懷憂慮。見平澤有群鶴，仍命筆詠之曰：「八風舞遙翮，九野弄清音。一摧雲門志，為君死中禽。」
《梁書》曰：庾域母好鶴唳。域在位營求，孜孜不怠。一旦，雙鶴來下。論者以為孝感所致。
《莊子》曰：鳧糝雖短，續之則憂；鶴脛雖長，斷之則悲。
又曰：老子謂孔子曰：「夫鶴不日浴而白，烏不日黔而黑。」
《列子》曰：詹何曰：「聞先大夫之言，蒲且子之弋弱纎，乘風振之，連雙鶴於青雲之際，用心專，動手均也。」
《墨子》曰：子禽問曰：「多言有益乎」對曰：「蝦蟆日夜鳴，口乾而人不聽之；鶴雞時夜而鳴，天下振動。多言何益？」
《抱朴子》曰：周穆王南徵，一鋸ā化：君子為猿為鶴，小人為蟲為沙。
《神異經》曰：西海之外有鶴國，男女皆長七寸。為人自然有禮，經論跪拜。壽三百歲。人行如飛，日千里。百物不敢犯之，惟畏海鶴，鶴遇即吞之，亦壽三百歲，人在鶴腹中不世。
《琴操》曰：高陵牧子取妻五年無子，父兄欲為改娶，妻聞，中夜驚起，倚戶悲嘯。牧子聞之，援琴鼓之云：「痛恩襖戤永離，嘆別鶴以舒情。」故曰：《別鶴操》。
《論衡·藝增》篇曰：鶴鳴九折之澤，聲聞於天。此增益也。案：鶴鳴參天，人則不聞。鳴在於澤，云何謂乎？
《八王故事》曰：陸機為成都王所誅，顧左右嘆曰：「今欲聞華亭鶴唳，不可復得。」
《陶侃別傳》曰：侃丁母艱，在墓下，忽有二客來弔，不哭而退。儀形鮮異，知非常人，遣看之，但見雙鶴飛而撤覦。
《世說》曰：劉尊祖少為殷中軍所知，稱之於庾公。庾公甚欣，便取為佐引見，坐獨榻上與語，劉爾日殊不稱。庾公小失望，遂名之為羊公鶴。昔羊叔子有鶴，能舞，常向客稱之，客至，試，使驅來，<童毛><蒙毛>而不能舞，故稱雲。
又曰：衫戔道林好鶴，時有遺其雙鶴者，<走羽>長欲飛，林意惜之，乃鎩其翮。鶴軒翥不能復起，乃舒翼反顧，視之似懊喪意。林公曰：「既有陵雲之姿，何肯為人作耳目近玩乎？」養令翮成，遂放飛去。
《述異記》曰：宋玄嘉初，鎮北將軍王仲德鎮彭城。左右出獵，遇一鶴將二子，悉禽之，歸以獻王。王使養之。其小者，口為人所裂，遂不能飲食。大者輒含粟哺之，飲輒含水飲之，先令蒲哎，未曾亡也。王甚襖戤，令精加養視。大者羽翮先成，每翥撤覦。小者尚未能飛，大者終不先去，留飲飴之。又於庭中蹇躍，教其飛六十餘日，小者能飛，乃與俱去。
《風土記》曰：鳴鶴戒露。此鳥性警，至八月白露降，流於草上，滴滴有聲，因即高鳴相警，移徙所宿處。
《淮南八公相鶴經》曰：鶴者，陽鳥也，而游於陽，因金氣依火精以自養。金數九，火數七，故七年小變，十六年大變，百六十年變止，千六百年形定。體尚潔，故其色白；聲聞天，故頭赤；食於水，故其喙長；軒於前，故後指短；棲於陸，故足高而尾凋；翔於雲，故毛豐而肉疏；大喉以吐故，修頸以納新，故生天壽不可量；戍以體無青、黃二色者，木土之氣內養，故不表於外。是以行必依洲嶼，止不集林木，蓋羽族之宗長，仙人之騏驥也。鶴之上相；瘦頭朱頂，露眼黑精，高鼻短喙，<骨圭>〈音故列切。〉頰<骨毛>耳，長頸促身，燕膺鳳翼雀尾，龜背鱉腹，軒前腹後，高足粗節，洪髀縴指，此相植蹈者也。鳴則聞於天，飛則一舉千里。鶴二年落子毛，易黑點；三年產伏，復七年羽翮具，復七年飛薄雲漢，復七年舞應節，復七年晝夜十二時鳴聲中律；復百六十年不食生物，復大毛落，茸毛生，雪白或純黑，泥水不污；復百六十年，雄雌相見，目精不轉而孕；千六百年，飲而不食，鸞鳳同為群。聖人在位，則與鳳皇翔於甸。
《穆天子傳》曰：至於巨搜氏，巨搜之人乃獻白鶴之血，以飲天子。
又曰：天子飲於孟氏，爰舞白鶴二八。
《吳越春秋》曰：吳王闔閭有女。王伐楚，與夫人及女會食蒸魚，王常半以與女。女怨曰：「王食我殘魚，辱我，不忍久生！」乃自殺。闔閭痛之，葬於邦西昌門，鑿地為女墳，積玉為山，丈石為郭，僅獰、玉杯、銀樽、珠襦植鄲皆以送女。乃舞白鶴於吳市中，令萬民隨觀之。遂使與鶴俱入羨門，因塞之以送死。
《漢武帝內傳》曰：宣帝即位，尊孝武廟為世宗行所。巡狩郡國，皆立廟。告祠世宗廟，曰有白鶴集後庭。
《東觀漢記》曰：章帝至岱宗，柴望畢，白鵠三十從西南來，經祠壇上。
《列仙傳》曰：王子喬見桓良曰：「庚我緱氏山頭。」至期，果乘白鶴住山顛，望之不得到。
又曰：蕭史善吹簫，能致白鶴。
《神仙傳》曰：介像死，吳先帝思之，以像所住屋為廟，時時往祭之，有白鶴來止。
李尊《太玄真人茅君內傳》曰：茅盈留句曲山，告二弟曰：「吾去有局任，不復得數相塗卻。」父老歌曰：「茅山連金陵，江湖據下流。三神乘白鶴，各在一山頭。佳雨灌早稻，陸田亦復周。妻子保堂室，使我無百憂。白鶴翔金穴，何時復來游？」
《邴原別傳》曰：邴君所謂雲中白鶴，非鶉之網能虜。
《永嘉郡記》曰：沭溪野青田中有雙白鶴，年年生伏，長大便去。只伯余父母一詩在耳，精白可愛，多雲神仙所養。
《荊州記》曰：衡山有三峰，極秀。一峰名紫蓋峰，欠覦明景，輒有一詩白鶴迴翔其上，清響亮徹。
焦贛《易林》曰：白鶴銜珠。
王韶之《神鏡記》曰：苜眶郡南百餘里有蘭岩，常有雙鶴，素羽皎然，日夕偶影翔集。傳云：「昔夫婦俱隱此，年數百歲，化成此鶴。」
《臨海記》曰：郡西北有白鶴山，周回六十里，高三百丈。有泄水懸注，遙望如倒掛白鶴，因以為名。古老相傳云：此山昔有鶴，晨飛入會稽雷門鼓中。於是雷門鼓鳴，洛陽聞之。孫恩時斫此鼓，見白鶴飛出，高翔入雲。此後鼓無復遠聲。
《古歌辭》曰：飛來白鶴，從西北來，十十五五，羅列成行。妻籽盎病，不能相隨，五里還顧，量蕊徘徊。吾欲銜汝去，口噤不能開；吾欲負汝去，毛羽日摧頹。
《唐書》曰：天寶中，華陰郡奏：白鶴見於西嶽五福峰。
又曰：至德中，肅宗降道戤辰，有慶雲屬天，白鶴飛舞於上所居殿宇，翱翔二十餘匝而去。
《戰國策》曰：莊辛謂楚襄王曰：「黃鶴生江海，俯啄鯉，仰斷菱藕，奮其六翮，自以為伍錄，與人無爭。不知夫射者方虛隆矢，治繳，將加己者萬仞之上。故晝游江湖，媳憎鼎俎。
《韓詩外傳》曰：田饒事魯哀公而不見察，謂哀公曰：「夫雞有五德，君猶瀹而食之者，以其所從來近也；未若黃鶴一舉千里，止君園池，啄君稻粱，君猶貴之，以其所從來遠也。故臣將去君，黃鶴舉矣！」
《離騷》曰：黃鶴之一舉兮，知山川之紆曲；再舉兮，知天地之圓方。
《述異傳》曰：荀瑰，字叔瑋，潛棲卻粒。常東游，憩江夏黃鶴樓上，望西南，有物飄然，降自宵漢。俄頃已至，乃駕鶴植釣也。鶴止戶側，仙者就席。羽衣虹裳，賓主歡對。已而辭去，跨鶴騰空，渺然煙滅。
《韓子》曰：師曠鼓新聲。平公問師曠：「杆何聲也？」曰：「清商。」公曰：「最悲乎？」師曠曰：「不如清徵」，公曰：「可得聞乎？」師曠曰：「古之得聽清徵者，皆有德義之君。」公曰：「得試之乎？」師曠不得已，援琴一奏，有玄鶴二八從南方來，集於廓門之危；再而列；三奏，延頸而鳴，舒翼而舞，音中宮商。公大悅，提觴起為師曠壽。其後大旱。
孫氏《瑞應圖》曰：玄鶴者，知音樂之節至。
又曰：黃帝習《崑崙》以舞眾神，玄鶴二八翔其右。
伏侯《古今注》曰：鶴千歲則變蒼，又千歲黑，所謂玄鶴也。
《王子年拾遺記》曰：周昭王時，途修國獻青鳳、丹鶴各一雄一雌。以潭皋之粟餵之，以溶溪之水飲之。
左思《吳都賦》曰：青鶴。
《禮記》曰：前有車騎，則載飛鴻。〈取其飛有行列，舉於旗首以驚眾。〉
又曰：孟春之月，鴻雁來；〈鴻自南方來，將北，反其居也。〉季秋之月，鴻雁來賓。〈來賓，言客止來去也。〉
《左傳》曰：衛獻公戒孫文子、寧惠子食，皆服而朝。日旰不召，〈敕戒二子，喻宀宴食，皆服朝衣，待命旰食。〉而射鴻於囿，二子從之。公不釋皮冠而與之言，二子怒，如宿。〈宿，孫文子邑。〉
《毛詩》曰：《鴻雁》美宣王也。〈大曰鴻，小曰雁。〉
又曰：鴻飛遵渚，公歸無所。
《毛詩義疏》曰：鴻鵠，羽毛光澤純白，似鶴而大，長頸，肉美如雁。又有小鴻，大小如鳧，色亦白，今人直謂鴻也。
《周易·漸》曰：初六，鴻漸於干；上九，鴻漸於陸。其羽可用威儀，吉。〈鴻，水鳥也。適進之義，始於下而升，故以鴻為喻，儀可貴也。〉
《韓詩外傳》曰：齊使獻鴻，渴，使者於道飲鴻而失之。使者至楚，曰：「臣欲亡去，為兩使不通；欲被頸而死，將以吾君賤士貴鴻也。」楚王賢之，以為上客。
《史記》曰：陳涉嘆曰：「燕雀安知鴻鵠擲昃哉！」
《管子》曰：桓公在位，管仲、隰朋見。立有間，有二鴻飛過。桓公嘆曰：「仲父，今彼鴻鵠有時而南，有時而北，四方無遠，所欲至而至焉，惟有羽翼之故，是能通其意於天下乎？寡人有仲父，猶飛鴻之有羽翼也。」
《魯獵縈》曰：展毋所為魯君遺齊襄君鴻。至黽浴鴻，鴻失，其裝在。御者曰：「鴻，毛物，可使若一結紿置鴻耶。」答曰：「吾非不能買鴻，是上隱君、下蔽罪也。」
《試縈》曰：虎豹未成文，而有食牛之氣；鴻鵠之鷇，羽翼未合，而有四海之心。賢者之生亦然。
《淮南子》曰：蜂房不容鴻卵。
《淮南萬畢朮》曰：鴻毛之囊，可以渡江。〈盛鴻毛於縑囊，可以渡江不溺也。〉
揚子《法言》曰：鴻飛冥冥，弋人何慕焉？
《新論·微子操》曰：微子傷殷之將亡，終不可奈何，見鴻鵠高飛，援琴作操，其聲清以淳。
《傅子》曰：鴻不學飛，飛則撤覦；驥不學行，行則千里。二世修驪山陵，彩玉者傾山，彩珠者蔽海。
又曰：丈夫重義如太山，輕利如鴻毛，可謂仁義也。諺曰「己是而彼非，不當與非爭；彼是而已非，不當與是平」也。
《博物志》曰：鴻鵠壽千歲，皆胎產也。
《晉書·隱逸傳》曰：郭瑀，惇煌人也。張天錫使蓋公明徵之，瑀指翔鴻以示之曰：「杆鳥也，安可籠哉？」遂深逃絕跡。公明拘其門人，瑀嘆曰：「吾逃祿，非避罪也，豈得隱居行義害及門人？」乃出就徵。
《隋書》曰：盧思道遷武陽太守，非其好也，為《孤鴻賦》，以寄其情，曰：「余志學之歲，自鄉里游京，便見識知音，曆受群公之眷。年登弱冠，甫就朝列，談者過誤，遂竊虛名。通人楊令君、邢特進已下，皆分庭致禮，倒屣相接，翦拂吹噓，長其光價。而才本駑拙，性實疏懶，勢利貨值，淡然不營。雖籠絆朝市，且三十載，而獨往之心，未始去懷抱也。攝生舛和，有少氣之病。分符坐嘯，作守東原。洪河之湄，沃野彌望。囂務既屏，魚鳥為鄰。有離群之鴻，為羅者所獲，野人馴養，貢之於余。置諸池庭，朝夕賞玩，既用銷憂，兼以輕疾。大《易》稱：『鴻漸於陸，羽儀盛也。』《揚子》曰：『鴻飛冥冥，騫翥高也。』《淮南子》曰：『東歸碣石，違溽暑也。』平子《賦》曰：『南寓衡陽，避祁寒也。』若其雅步清音，遠心高韻，鸞已降，罕見其儔，而鍛翮牆陰，偶影獨立，唼喋秕卑，雞鶩為伍，不亦傷乎？餘五世戤年，忽焉已至，永言身事，慨然其多緒，乃為之賦，聊以自慰。」
《史記》曰：齊王使淳于髡獻鵠於楚。出邑門，道飛其鵠，徒揭空籠以見獻楚王，曰：「齊王使臣獻鵠。過於水上，不忍鵠渴，出而飲之而飛去。吾欲刺腹絞頸而絕，恐人議吾君以鳥故令士自殺；鵠，毛物，多相類者，吾欲買而代之，是不信而欺吾主；欲赴索妃奔亡，痛吾兩主使不通。故來受罪。」楚王曰：「善。」〈《說苑》曰：魏文侯使舍人無獻鴻於齊，其事同。〉
《宋書》曰：桓榮祖善彈，為東海太守，登西樓，見翔鵠雲中，謂左右曰：「當生取之！」於是彈其兩翅，毛脫盡墜地，無傷。養，毛生乃去。
《南史·孝義傳》曰：謝昌寓，陳郡人也，為劉悛廣州參軍。孝性甚至。常養一鵠，昌寓病頓慨，而鵠頓慨不食。昌寓亡，而鵠遂飛去。
《韓詩外傳》曰：晉平公游於河而樂，曰：「安得賢士與之樂此也？」舡公蓋疸跪而對曰：「夫珠出江海，玉出崑山，無足而至者，猶主君好之。士有足而至者，猶主君好之；士有足而不至者，蓋主君無好士之意耳。何患無士乎？」平公曰：「吾食客門左千人，門右千人，朝食而不足，夕收市賦；暮食不足，朝收市賦。吾何謂不好士乎？」對曰：「夫鴻鵠一舉千里，所恃者，六翮耳。背上之毛、腹上之毳，益一把，飛不為加高；署一把，飛不為加下。今君之食客，門左門右各千人，亦有六翮在其中乎？將皆背上之毛、腹上之毳也？」〈《新序》云：晉文公游西河，舟人固桑樹；《說苑》曰：趙簡子游於河，舟人古對幾書。二語同。〉
《離騷》曰：緣鵠飾玉，後帝是饗。〈後帝，謂殷湯也。言伊尹始仕，緣鵠鳥之美，修王鼎以事於湯，湯賢之，遂以為相也。〉
《錄異記》曰：魏安釐王曰：「寡人得如鵠之飛，視天下如莽也。」吳客有隱游者聞之，作木雕而獻王。王曰：「杆有形無用者也。夫作無用之器，世之奸民也。」召游者加刑焉。游者曰：「臣聞大王之好飛也，故敢獻雕，安知王之不知此也？可謂知有用之用，未寤無用之用矣。」乃取而騎之，遂翻然而飛去，莫知所之。
鄧德明《南康記》曰：昔有盧耽，仕州為治中，少有棲仙之朮。常玄會至曉，不及朝列，化為白鵠至閣前，迴翔欲下。威儀以帚擲之，得一支履，耽乃驚還坐，內外左右莫不駭異。時步騭為廣州刺史，意甚惡之，便以狀列聞，遂至誅滅。
《異苑》曰：大亨二年冬，大寒。南洲人見二白鵠語於橋下，曰：「今玆寒不減堯崩年也。」於是飛去。
《抱朴子》曰：千歲之鵠，隨時而鳴，能登於木，色純白，腦盡成骨。
《列仙傳》曰：陵陽子安死，葬山下。有黃鵠來，棲其冢邊樹，鳴聲呼「安安」。
又曰：魯陶門女者，少寡，養姑，紡績為產。魯人慾求之，女乃歌曰：「黃鵠早寡，七年不詩。宛頸獨宿，不與眾同。禽鳥尚然，況於貞良？」魯人聞之，遂不復求。
《楚辭》曰：寧與黃鵠比翼乎？將與雞鶩爭食乎？
伏侯《古今注》曰：漢惠五年七月，黃鵠二集蕭池。
《漢書》曰：黃鵠下建章宮太液池中，公卿上壽，賜諸侯王、列侯、宗室金錢。
《西京雜記》曰：始玄玄年，黃鵠下太液池。上為歌曰：「黃鵠飛兮下建章，羽肅肅兮行蹌蹌，金為衣兮菊為裳。自顧薄德，愧爾嘉祥。」
《廣志》曰：黃鵠出東海，漢以其來集為祥。
《魏武樂府》曰：黃鵠摩天薊贓飛，後宮尚得烹煮之。
崔鴻《十六國春秋·後趙錄》曰：揚州獻黃鵠雛五，徙之於玄武池。頸長一丈，聲聞十餘里。
《淮南子》曰：鳳皇曾游萬仞之上，鴻鵠鵠莫不憚驚。
郭璞《賦》曰：晨鵠天雞。〈此鵠屬也。〉
《穆天子傳》曰：鵾鷄飛八百里。〈郭璞注曰：鵾鷄，即鵠屬也。〉
《管子》曰：鳧鶩之舍近，鵾鷄之通遠。
《楚辭》曰：鵾鷄啁哳而悲鳴。
張衡《西京賦》曰：翔鵾仰而不逮。〈薛綜曰：鵾鷄也。音昆。〉
嵇康《琴賦》曰：鵾鷄遊絃，千里別鵠。
張華《鷦鷯賦》曰：鵾鷄竄於幽險。
