
《釋名》曰：弓，穹也。張之穹隆然也。其末曰簫，言簫邪也。又謂之弭，以骨爲之，滑弭弭也。中央曰付。〈孚主切。一作拊。〉付，撫也。所撫持也。簫跗之間曰淵。淵，宛也。言宛曲也。
《說文》曰：弓，近窮遠，象形也。享，〈音雕，又音敦。〉畫弓也。弭，弓無緣，可以解驂觚也。，〈許緣切。〉角弓也。弧，木弓也。一曰往體寡來體多曰弧。召，〈尺招切，又刺朝切。〉弓反也。，〈音權。〉弓曲也。繇，〈音遙。〉弓便利也。張，施弓弦也。矍，〈烏郭切。〉弓急張也。朋，〈拍生切。又鄙矜切。〉弓強貌也。彎，持弓關矢也。幹，〈一弧切。〉滿弓有所向也。弘，弓聲也。
又曰：〈音獨。〉韔，〈音暢。〉弓衣也。
又曰：角𧤗，〈音端。〉獸狀似豕，角善爲弓，出胡屍國。〈一曰出休屍國。〉
《山海經》曰：少�生般，始爲弓矢。〈郭璞注曰：般音斑，世本云：牟夷作矢，揮作弓。弓矢一器，作者兩人，於義有疑。此言般作之，是也。〉帝後賜羿彤弓素�，以扶下國。〈以射除患，扶助下國也。〉
《世本》曰：揮作弓。〈宋衷注曰：揮，黃帝臣也。〉
孫卿子曰：倕作弓。
《龍魚河圖》曰：弓之神名曰曲張。〈《太公兵法》又曰：弓神名曲張。〉
《方言》曰：弓藏謂之賣。〈音獨。箭衣也。〉
《墨子》曰：羿作弓。
《爾雅》曰：弓有緣者謂之弓，〈郭璞注曰：即今宛轉弓也。〉無緣者謂之弭。〈今之弓角也。〉以金者謂之銑，以蜃者謂之珧，〈音遙。〉以玉者謂之圭。〈用金蚌玉飾弓兩頭，因以爲名也。〉
《易》曰：弦木爲弧，剡木爲矢。弧矢之利。以威天下，蓋取諸睽。
又曰：公用射隼於高墉之上，獲之無不利。
又曰：先張之弧。
《尚書》曰：和之弓在東房。〈孔安國注曰：和，古之弓人。〉
又曰：平王錫晉文侯彤弓一，彤矢百，〈音盧。〉弓一，矢千。
又曰：備乃弓矢。
《詩》曰：彤弓，天子賜有功諸侯也。彤弓召兮，受言藏之。〈召，也也。〉
又曰：もも角弓，翩其反矣。〈もも，調利也。〉
又曰：旣張我弓。
又曰：弓矢斯張。
又曰：四牡翼翼，象弭魚腹。〈鄭玄註：象弭，弓反未{敝弓}者，以象骨爲之，以助禦者。{敝弓}，必袂切。〉
《禮記》曰：男子生，桑弧蓬矢六，射天地四方。〈注云：天地四方，男子所有事也。〉
又曰：凡遺人弓者，張弓尚箸，弛弓尚角。〈弓有往來，體皆欲其下曲隤然。〉左手執簫，右手承拊，〈簫，弭頭也。〉尊卑垂。〈，佩巾也。磬折則佩巾垂授之儀，尊卑一也。〉
又曰：越棘大弓，天子之戎器也。
又曰：良弓之子，必學爲箕。
又曰：武王克商後，干戈弓矢包之以虎皮。
《周禮》曰：司弓矢：掌六弓四弩八矢之法，辨其名物，而掌其守藏與其出入。仲春獻弓弩，仲秋獻矢ゅ。〈弓弩成於和，矢ゅ成于堅也。ゅ，盛矢器也，以獸皮爲之。〉及其頒之，王弓、弧弓，以授射甲革、椹〈音砧。〉質者；夾弓、庾弓，以受射犴〈音岸，又俄寒切。〉侯鳥獸者；唐弓、大弓，以授學射者及使者、勞者。〈王、弧、夾、庾、唐、大兵者，弓異體之名。往體寡，來體多曰王、弧，往體多，來體寡曰夾、庾。〉天子之弓，合九而成規；諸侯，合七而成規；大夫，合五而成規；士，合三而成規。句者，謂之弊弓。凡祭祀，共射牲之弓矢。〈射牲者，示親殺也。《國語》曰：郊之事，天子必自射其牲。〉澤，共射椹質之弓矢。〈鄭司農云：澤，澤宮也。所以習射選士之處也。《射義》曰：天子將至，必先習射於澤者，所以擇士也。〉大射、燕射，共弓矢如數。
又曰：庭氏：掌射國中之妖鳥。〈馬融傳曰：國中妖鳥，梟鶏，惡聲之鳥也。〉若不見其鳥獸，則以救日之弓與救月之矢夜射之。〈獸虎狼�鳴也，救日食則伐鼓，北面射太陰。救月蝕則伐鼓，南面射太陽，以此弓矢射之。〉若其神也，則以太陰之弓與枉矢射之。〈枉，矢名也。〉
又曰：弓長八尺謂之庇軹，五尺謂之庇輪，四尺謂之庇�爾。〈軹，轂木也。〉
又曰：弓人爲弓，取六材必以其時。六材旣聚，巧者和之。�也者，以爲遠也；角也者，以爲疾也；筋也者，以爲深也；膠也者，以爲和也；絲也者，以爲固也；漆也者，以爲受霜露也。〈六材之力，相得而足。〉凡取�之道：七柘爲上，�意〈音億。〉次之，桑次之，〈山桑也。〉橘次之，木瓜次之，荊次之，竹爲下。凡相�欲赤黑而陽聲，赤黑則響心，陰聲則遠根。〈陽猶清也。〉凡柝�射遠者用勢，射深者用直。凡爲弓，冬析�而春液角，夏治筋，秋合材，冬定體。爲弓長六尺有六寸，謂之上制，上士服之；弓長六尺有三寸，謂之中制，中士服之；弓長六尺，謂之下制，下士服之。〈人各以其形貌大小用此弓也。〉
又曰：弓力有三均，謂之九和。安弓危矢，危弓安矢。
《儀禮》曰：射，告賓曰：「弓矢旣具，有司請射。」賓與大夫弓倚於西序，矢在弓下。
《左傳》曰：王賜晉文公彤弓一，彤矢百；弓十，矢千。
又曰：武王克商，作頌曰：「載櫜弓矢。」
又曰：楚子享公於新台，使長鬣者好以大屈。〈宴好之賜也。大屈，弓名。〉
又曰：舟堅射陳武子中手，〈舟堅，季氏臣也。〉失弓而駡。〈武子駡也。〉
又曰：周公相王室以尹天下，於周爲睦。分魯公以大路大旂，夏後氏之璜，封父之繁弱，〈封父，古之諸侯也。繁弱，大弓名也。〉封之於少昊之墟。
又曰：魯伐齊，士皆坐列。顔高之弓六鈞，皆分取傳而觀之。〈顔高，魯人也。三十斤爲鈞，六鈞，一百八十斤也。故異之。〉
又曰：子蕩以弓梏華弱於朝。
又曰：揚虎稅甲如公宮，取寶玉大弓以出。
又曰：齊景公田於沛，招虞人以弓，不進。公欲執之，辭曰：「旌以招大夫，弓以招士，皮冠以招虞人。臣不見皮冠，故不敢進。」
又曰：晉楚戰於鄢陵。郤至三遇楚子之卒，見楚子必下免胄而趨風。楚子使工尹襄問之以弓。〈杜預注曰：問，遺之也。〉
又曰：楚靈王次於乾，左尹子革夕，王與之語曰：「昔我先王熊繹，僻在荊山，惟是桃弧棘矢，以供禦王事。」
《�梁》曰：八年，盜竊大弓。大弓者，武王之戎弓也。周公受賜藏之魯。焦贛《易林》曰：桃弓葦戟，除殘去惡。
郭璞《毛詩拾遺》曰：象弭魚腹，毛云：「弭，弓反末{敝弓}者，以象骨爲上，蓋俗說文誤也。」
《左傳》曰：左執鞭弭。弭者，弓之別名，謂以象牙爲弓。今西方有以犀角及鹿角爲弓者。
《春秋佐助期》曰：天弓主司弓弩之張，神名推亡。
《史記》曰：上迎寶鼎於中山，有路弓乘矢集獲壇下。
又曰：黃帝騎龍上天，小臣不得上，悉持龍髯，髯拔墮，墮黃帝之弓。百姓望帝抱其弓而號。後世因名其弓爲烏號。
又曰：漢高祖擒韓信，信曰：「高鳥盡，良弓藏；敵國滅，謀臣亡。天下已定，我固當烹。」
又曰：子貢說越王以兵從吳伐齊，越王乃使以秦屈盧之弓、步光之劍以賀。
《續漢書》曰：鮮卑亦東胡之支也，禽獸異於中國者有野馬、原羊、角端牛。以角爲弓，世謂之角端弓者也。
《東觀漢記》曰：祭肜爲遼東太守。至則厲兵馬，遠斥候。肜有勇力，能貫三百斤弓。
又曰：蓋延字巨卿，漁陽要陽人，以氣勢聞。身長八尺，彎弓三百斤。
謝承《後漢書》曰：朱穆爲尚書，歲初百官朝賀，有虎賁當階置弓於地，謂群僚曰：「此天子弓，誰敢幹越？」百僚皆避之。穆呵之曰：「天子之弓當戴之於首上，何敢置地？大不敬。」即收虎賁付獄治罪，皆肅然服之。
張《漢記》曰：陳球爲零陵太守，州兵朱蓋等反，與桂陽賊胡簡數萬人轉攻零陵。球城守，弦大木爲弓，羽矛爲矢，引機發之，遠射十餘步，斬朱蓋等。
《魏志》曰：句驪別種居小水，因名小水貊。出好弓，所謂貊弓也。挹婁弓長四尺，力如弩；弓用楛，長尺八寸；青石爲鏃。古肅愼國也。
《魏要略》曰：北方有橐離之國，其王侍婢有身。王欲殺之。婢云：「有氣如鶏子來下我，故有身。」後生子，王捐之於混中，豬以喙噓之；徙馬閑，馬以氣噓之。王疑以爲太子，令其母收畜之，名曰東明。常令牧馬。東明善射，王怒，奪其國，殺之。東明走，南至奄水，以弓擊水，魚鱉浮爲橋，東明得渡。魚鱉解散，追兵不得渡。東明因都王夫餘之地。
王隱《晉書》曰：劉琨與丞相箋曰：「不得進軍者，實困無食，殘民鳥散。」錄召之，日：「皆披林而至，衣服藍縷，木弓一張，荊矢十隻。」
《晉中興書》曰：符健凶暴，露刃張弓，推鉗鋸鑿，殺人之具備置左右。
《晉令》曰：弓弩士習射者給竹弓、角弓，皆二人一張。
沈約《宋書》曰：蕭思話爲梁州，太祖賜以弓琴，手敕曰：「丈人頃何所作，事務之暇，故以琴書爲娛耳。幷往桑弓一張，材理乃快，先所常用，旣久廢射，又多病，略當不能制之，便成老公，令人嘆息。良材美器，宜在盡用之地，丈人眞無所與讓也。
《梁書》曰：羊侃膂力絕人，所用弓至二十石。馬上用六石弓。
《三國典略》曰：齊綦連猛有勇力。梁使來聘，有武藝人求欲相角。猛帶兩�，左右馳射，幷取四弓疊而挽之，梁人嗟服。
《後魏書》曰：傅融性豪爽，有三子靈慶、靈根、靈越，幷有才力。融以此自負，謂足爲一時之雄。嘗謂人曰：「吾昨夜夢有一駿馬，無堪乘者。人曰何由得人乘之？有一人曰：惟有傅靈慶堪乘此馬。又有一弓亦無人堪引，有一人曰：惟有傅靈根可以彎此弓。又有數紙文書，人皆讀不能解此文。有一人曰：惟有傅靈越可以解之。」融意謂其三子文武才幹堪以駕馭當世。常密謂鄉人曰：「汝聞之不？融之子有三靈，此圖讖之文也。」好事者然之。故豪勇之士多相歸附。
《唐書》曰：太宗謂蕭瑀曰：「朕少好弓矢，自爲能盡其妙。近得良弓十數，以示弓工，乃曰：『非良材也。』朕問其故，工曰：『木心不正，脈理皆斜，弓雖剛勁，而遣箭不直，非良弓也。朕始悟焉。』朕以弧矢定四方，使弓多矣，有天下之日，淺得爲治之意，固未及於弓。弓猶失之，何況於治乎。」自是遂延耆老問之政術，京官五品已上更宿中書內省，上每延與語，詢訪外事，務知百姓疾苦、政教之得失焉。
《家語》曰：楚共王出遊，亡其烏嗥之弓。〈鳥嗥，良弓名也。〉左右請求之，王曰：「止也，楚人失弓，楚人得之，又何求焉。」孔子聞之曰：「惜乎其不大也。宜曰：人遺弓，人得之而已。何必楚也。」
又曰：弓調而後求勁焉。
《國語》曰：周宣王時，有童謠「弧，箕〈音期。〉服，實亡周國」。有夫婦鬻是器者，王執而戮之。乃奔褒，〈賈逵注曰：箕，木名，服，矢筒。〉得棄女子於野而養之，是爲褒姒。卒以衰周。
又曰：更盈侍魏王，見一雁過，曰：「臣能遙弓而落雁。」乃彎弓向雁，雁即落。
又曰：鄢之戰，郤至三逐王卒。王使工尹襄問之以弓。郤至甲冑而見客，免胄而聽命。
《韓詩外傳》曰：齊景公使人爲弓。弓人之妻曰：「此弓者，泰山南烏號之柘、燕牛之角、荊麋之筋、河魚之膠，四物者，天下之精材也。」
《戰國策》曰：楚人有好以弱弓微繳加歸雁之上者。頃襄王聞，召而問之。對曰：「見六雙，王何以不聖人爲弓，以勇士爲繳，時張而射之？此六雙者，可得而囊載也。」
《越絕書》曰：麻林山勾踐欲伐吳。種麻爲弓弦，使齊人守之。
《典略》曰：蘇秦說韓宣王曰：「今韓地方九百里，帶甲數十萬，強弓勁弩皆射六百步之外。」
劉向《說苑》曰：齊攻魯，子貢見哀公謂求救於吳。公曰：「奚先君寶之用？」子貢曰：「使吾寶而與我師，是不可恃也。」於是以楊�麻筋之弓六往。
《江表傳》曰：高句麗王遣使貢孫權角弓。
吳時《外國傳》曰：扶南之先，女人爲主，名柳葉。有模趺國人，字混愼，好事神，一心不懈，神感至意。夜夢人賜神弓一張，教載賈人舶入海。混愼晨入廟，於神樹下得弓，便載大船入海。神回風令至扶南，柳葉欲劫取之，混愼舉神弓而射焉。貫船通度，柳葉懼伏。混愼因至扶南。
《鄴中記》曰：石虎女騎皆手持雌黃宛轉角弓。
《遁甲開山圖》曰：河東有獨頭山，多青檀，可以爲良弓。
《括地圖》曰：神弓在南山石泥渚中。
《三禮圖》曰：彤弓天子所用，弓卿以下所用也。
崔豹《輿服注》曰：兩漢京兆河南尹及執金吾同隸校尉，皆使人導引傳呼，行者止，坐者起，四人持角弓，走者射之。有乘高窺者亦射之。晉魏設弓而不用焉。
《古史考》曰：烏號柘樹枝長而烏集，將飛枝彈鳥，烏乃號呼。以柘爲弓，因名曰烏號。
《風俗通》曰：烏號弓者，柘桑之枝。枝條暢茂，鳥登其上，垂下著地，烏適遍去，從後拔殺取以爲弓，因名烏號耳。
又曰：白鷳，古弓名。〈出邊崖類聚。〉
沈懷遠《南越志》曰：宋昌縣有棘竹，長十尋，俚人取以爲弓。
又曰：沙麻竹人削以爲弓，弓似弩，淮南所謂浮子弩也。
《南州異物志》曰：烏滸國有弧竹，皮厚寸餘，破以作弓，長四尺，名曰弧弓。
《廣志》曰：緣沉，古弓名。
《博物志》曰：徐偃王旣治其國，仁義著聞。欲舟行上國，乃通溝陳蔡之間。得朱弓矢，以已得天瑞，遂因名爲號，自稱徐偃王。
《列女傳》曰：晉平公使工人爲弓，三年乃成。射不穿一紮，公怒，將殺工。其妻，繁人之女也。見公曰：「妾之夫造此弓，亦勞矣。�生太山之阿，一日三睹陰，三睹陽，傅以燕牛之角，纏以荊麋之筋，糊以河魚之膠，此四者，天下選也，而不穿一孔，是君不能射也，而反欲殺妾之夫，不亦謬乎。妾聞射之道，左手如拒，右手如附枝，右手發之，左手不知，此射之道也。」公以其言爲儀而穿七孔。弓工立得出，賜金三鎰。〈綦毋遽注曰：繁人，官名。孔，鎧孔也。燕角善楚筋紉河膠粘也。〉
《管公明別傳》曰：信都令家中婦女盡驚更牙疾病，使公明爲占之卦。成語曰：「君北室床西頭當有兩死男人，一鬼持矛，一鬼持弓箭。頭在壁中，腳在壁外。持矛者主刺頭，故頭重痛，不得舉；持弓箭者主射胸腹，故心中懸痛，不得飲食。晝則浮游，夜還病人，故驚恐。若徙其屍柩，便皆丁強。」於是令歸室中，果得兩楸棺，中有角弓及數箭，物已久遠，木消爛。徙骸理之，合家皆愈。
《洞林》曰：曲阿令趙元瞻兒字虎舒，從吾學卜。自求著作卦，見吾有盛艾小陵龜，欲得之。不與，語之曰：「當作卦相爲致此物，令自來。」復數日，果有一龜入廄。虎舒後見吾言：「偶有一物試可占之，若得，當再拜輸一好角弓。」即便作卦，曰：「案卦之是爲龜。」虎舒奉弓起，再拜。
《老子》曰：天之道其猶張弓乎，高者抑之，下者舉之。
《列子》曰：紀昌學射于飛衛。飛衛曰：「爾先學不寅而後能。又使學視小如大。紀昌犛懸虱於牖，南面而望之。三年之後如輪，睹物皆丘山也。乃以燕角之弧，朔蓬之�射之，貫虱之心而懸不絕。
《孟子》曰：不仁不智，無禮無義，人役也。人役而恥爲役，猶弓人而恥爲弓。
《孔叢子》曰：楚王張繁弱之弓，載忘歸之矢，射蛟兕於�夢。
《胡非子》曰：一人曰：「吾弓良，無所用矢。」一人曰：「吾矢善，無所用弓。」羿聞之，曰：「非弓何以往矢，非矢何以中的。」令合弓矢而教之射。
《孫卿子》曰：繁弱、鉅黍，古之良弓也。〈《廣雅》又雲。〉
又曰：天子雕弓，諸侯彤弓，大夫黑弓，禮也。
《魯連子》曰：楚王成章華台酌諸侯酒。魯君先至，楚王悅之，與大麯之弓。
《闕子》曰：宋景公謂弓人曰：「爲弓亦遲矣。」對曰：「臣不得見公矣。」公曰：「何也？」「臣之精盡於弓矣。」獻弓而歸，三日而死。公張弓登虎圈之台，東面而射，矢逾西霜之山，集彭城之東，其餘力逸勁，飲羽於石樑。夫盡精於一弓而身爲夭死，況治天下，奈何其獨也。
《尸子》曰：鴻鶴在上，弓享〈同矍〉弩待之。若發若否，問二五弗知，非二五難計也。欲鴻之心亂也。
《抱朴子》曰：金弧玉弦，無激矢之能。
又曰：農夫得彤弓以驅鳥，南成得袞衣以負薪，猶世人得仙丹而不貴。
《淮南子》曰：射者烏號之弓，彎綦衛之箭。〈杆，張也，彎，引也。綦，美箭所出地名也。衛，羽也。烏號、柘桑，其材堅勁，烏寺其上，及飛至枝，必撓下勁而復起扌巢烏隨之，烏不敢飛，號呼其上，伐其材以爲弓，因曰烏號之弓也。一說黃帝鑄鼎鍾於湖，得遒而仙，乘龍上天，其臣援弓射龍，欲下黃帝，不能也。烏，於也。號，呼也。於是抱弓而號也。自以名其弓爲烏號之弓也。〉重之羿逢蒙子之巧以要飛鳥，猶不能與羅者競多，〈羿，古諸侯有窮之君也。逢蒙，羿弟子。皆攻射而百發百中，故曰之巧。要，取競逐也。〉何則？以所持之小也。
又曰：淇衛路〈路，箭竹也。出於淇地。衛，箭羽也。〉飾以銀，雖有薄縞，然獨猶不能穿也。若假之筋角之力，弓弩之勢，則貫兕甲而經於革楯矣。
又曰：典張，弓名也。一名仿徨弓。
又曰：宛轉弓，今之弭弓是也。
《呂氏春秋》曰：齊宣王好射，說人之謂已能用強弓也。其嘗所用弓不過三石，以示左右，左右皆試引之，中間而止，〈至於一半而止。〉皆曰：「此不下九石，非王孰能用是。」宣王所用不過三石，而終身自以爲用九石，豈不悲哉。非直士其孰能不阿主。故亂國之主，患存乎用三石爲九石。
又曰：萬人操弓共射一招，招無不中。〈招，謂的也。〉
杜夷《函求》曰：弓折由射者之數，劍缺因用之者多。
《新序》曰：楚熊渠子夜行，見寢石，闕弓射之，滅矢飲羽。下視知石也。卻復射之，矢摧無跡。
譙子《法訓》曰：善耕者足以謹地，待時而動；善射者調弓定準，見可而發。君子善養，其人足用。
韓楊《天子要集》曰：弧者，天弓備盜賊。
《楚辭》曰：帶長劍兮挾秦弓。〈言死帶劍、弓，示不舍武也。〉
劉邵《趙郡賦》曰：其器用則六弓四弩，綠沉、黃間、堂溪、魚腸、丁令、角端。
陳琳《武軍賦》曰：弓則烏號、越棘、繁弱、角端，象弭綉質，哲付文身。
唐太宗《詠弓詩》曰：上弦明月半，激箭流星遠。落雁帶書驚，啼猿映枝轉。
後梁宣帝《詠弓詩》曰：虞人招不進，繁氏久彌工。已悲軒主跡，復挹楚王風。
楊師道《奉和詠弓詩》曰：霜重麟膠勁，風高月影圓。烏飛隨帝輦，雁落逐鳴弦。
齊王融《謝武陵王賜弓啓》曰：殿下ゼ藻蕙樓，暢藝蘭苑，敷積玉於風筵，疊連珠於月的。兔園掩秀，鄴水慚奇。融揖讓未工，濫陪升飲之賞；操弧反正，謬奉招賢之賜。文韜鏤景，逸�稍�，玩溢百齡，佩流千載。
晉嵇合《木弓銘》曰：烏號之朴，豐條足理。弦弧走栝，截飛駭止。射隼高墻，出必有擬，旣用禦武，亦以招士。
李尤《良弓銘》曰：弓矢之作，爰自曩時。鄉射載禮，招命在詩。妙稱顔高，巧發由基。不爭之美，亦以辦儀。
