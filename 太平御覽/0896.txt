
《戰國策》曰：汙明見春申君曰：「夫驥之齒至矣，焚課車而上太行，漉汁灑地，白汗交流，中阪遷延，負轅不能上。伯樂遭之，下車攀而哭之，解紵衣而幕之。驥於是俯而噴，仰而鳴，聲造於天。欣見伯樂擲戟己也。」
《漢書音義》曰：騕褭者，神馬也，赤喙黑身。
《穆天子傳》曰：天子命駕八駿之乘，右服華騮而左綠耳，右驂赤驥而左白義。天子主車，造父為御。次車之乘，右服渠黃而左逾輪，右驂盜驪而左山子。伯夭主車，參百為御，奔戎為右。天子乃遂東南翔行，馳驅千里，至於巨蒐。巨蒐之人用其牛馬之湩以洗天子之足。〈湩，乳；音東。〉
又曰：祝沉牛馬豕羊河，宗命乎皇天子。〈加皇者，尊之。〉天子受命，南面再拜。柏既致河典，乃乘黃之乘為天子先，〈所乘馬盡黃色，為先驅也。〉以極西土。
又曰：天子北徵，舍於珠澤，〈此澤出珠，因名之也。〉以釣於氵不十，因獻食馬三百，〈可以供廚膳者。〉牛羊二千。
又曰：辛丑，天子渴於沙衍，〈沙中無泉水。〉求飲未至，七萃之士曰高奔戎，刺其左驂之頸，取其清血以飲天子。
又曰：天子東遊於黃澤，宿於曲洛〈洛水文廻曲。〉，曰：「黃之池，其馬歕沙〈歕，音普問切〉，皇人威儀；黃之澤，其馬歕王，皇人壽穀。」
郭璞症《穆天子傳》曰：《竹書》曰：「北唐之君來見，以一驪馬，是生綠耳。」魏時西卑獻千里馬，白色而兩耳黃，名之為黃耳。
《山海經》曰：滑死晷多水馬，如馬而文臂〈臂，前腳。〉牛尾，其音如呼。
又曰：天帝之山有草焉，狀如萊，臭如蘼蕪，名曰杜蘅，可以走馬。〈帶香草，令便馬。或曰：馬得之健步也。〉
又曰：犬戎之國有文馬，縞身朱鬣，〈縞猶素也。《大傳》云：駁身朱鬣。〉目若黃金，名曰吉〈或作良。〉乘之壽千歲。
《莊子》曰：夸父山北有林，名桃林，廣圓三百里，其中多馬。〈桃林，今弘農湖縣南北名，饒野馬。〉
又曰：大樂之野，夏後啟於此舞九代馬。〈九代，馬名也。〉
《莊子》曰：馬，蹄可以踐霜雪，毛可以禦風寒。齕草飲水，翹足而陸，此馬之真性也。雖有儀臺路寢，無所用之。及至伯樂，曰：「我善治馬。」燒之，剔之，刻之，駱之，連之以羈絆，編之以皂棧，馬之死者十二三矣。飢之，渴之，馳之，驟之，整之，齊之，前有橛飭之患，後有鞭策之威，而馬之死者已過半矣。
又《徐無鬼》曰：吾相馬，直者中繩，曲者中鈎，方者中矩，圓者中規，是國馬也，而未若天下馬也。天下馬有成材，若卹若泆，若喪若一，若是者超軼絕塵，不知其所。
《老子》曰：天下有道，卻走馬以糞；天下無道，戎馬生於郊。
《列子》曰：秦穆公謂伯樂曰：「子之年長矣，子姓有可使求馬者乎？」伯樂對曰：「良馬可以形容筋骨相也。天下之馬者，若滅若沒，若亡若失。臣之子皆下才也。臣有所與九方皋，其於馬，非臣植等也。」穆公見之，使行求馬。三月而反報曰：「已得之，在沙丘。」穆公曰：「何馬？」對曰：「馬牝而黃。」使人徃取之，牡而驪。公不悅，召伯樂曰：「敗矣！子之所使求馬者，色物牝牡弗能知，又何馬之能知也？」伯樂曰：「若皋之所觀，天機也。得其精忘其粗，在其內而忘其外。」馬至，果天下之馬也。〈《淮南子》曰九方禋，餘同。〉
《晏子春秋》曰：景公遊於紀，得金壺，發而視之，有丹書，曰：「勿食反魚，無乘駑馬。」晏子曰：「食魚無反，無盡民力也；不乘駑馬，無致不肖於側也。」公曰：「紀有此書，何以亡？」晏子曰：「紀有此書，藏之於壺，不亡曷待？」
又曰：景公使人養所愛馬，馬病死。公怒，令人殺養馬者。晏子請數之，曰：「爾有三罪：使汝養馬，殺之，一當死也；又殺公所最善馬，二當死也；使公以一馬之故而殺人，百姓必怨叛，諸侯輕伐吾國，三當死也。」公喟然曰：「赦之。」
《家語》曰：孔子相魯，齊人患其霸也，欲敗其正名。乃選女子八十人，衣以文衣而舞《容璣》〈《容璣》，舞曲。〉，及文馬四十駟，以遺魯君。陳女樂、列文馬於魯城南高門外。季桓子微服徃，觀之再三，將受焉。魯君為周道遊觀，觀之終日，殆於政事。子路言於孔子，孔子遂行。
又曰：魯定公問於顏回曰：「子亦聞東野畢之善御乎？」對曰：「善則善矣，雖然，其馬將必佚。」定公色不悅，顧謂左右曰：「君子故有誣人耶？」顏回退。後三日，校來報之曰：「東野畢之馬佚，兩驂曳，兩服入於廄。」公聞之，越席而起，促駕召顏回。顏回至，公曰：「前日寡人問吾子以東野畢之善御，而子曰美矣，其馬將佚。不識吾子奚以知之？」對曰：「以政知之。昔者帝舜巧於使民，而造父又巧於使馬，舜不窮其民，而造父椿窮其馬，故舜無佚民而造父無佚馬。今東野畢之御也，升馬執轡，銜體正矣；〈馬宜為車。〉步驟馳聘，朝禮畢矣；〈馬步驟馳騁，盡朝禮之舞。〉曆險致遠，馬力盡矣。然而其心猶乃求馬不已，
臣以此知之也。」公曰：「善哉，誠若子之言也。」
《春秋後語》曰：蘇代欲見齊王，齊王怨蘇秦，欲困蘇代，不肯見代。代乃說淳于髡曰：「人有駿馬，欲賣之，比三旦立於市，人莫知之。徃見伯樂曰：『臣有駿馬，欲賣之，比三旦立於市，人莫與言。願子還而視之，如旋去顧破之，臣請獻一朝之價。』伯樂乃如其言，一旦而馬價什刀。今臣欲以駿馬見於王，莫為臣先後，〈先後，導引也。〉足下有意為臣伯樂乎？請獻白璧一詩，黃金十鎰，以為馬食。」〈不斥言人慾，云為馬之芻草。〉淳于髡曰：「謹聞命矣。」入言之於王而見之，王果善蘇代矣。
又曰：初，孫臏與龐涓俱學兵法。涓既事魏惠王，將自以為能不及孫臏，乃陰使人召孫臏。孫臏至，以法刑之，斷其兩足。後齊使以為奇，竊載與之歸。田忌喜而客待之。田忌數與齊諸公子馳逐重射，〈馳馬，爭先；射重稱為勝也。〉孫臏見其馬足不甚相遠，有上中下輩，於是臏謂田忌曰：「君第重射，我能令君勝。」〈弟，但也。亦且也。司馬長卿「弟如臨邛」是也。〉田忌信然之，與王及諸公子逐射千金。臨質，孫臏曰：「取君之下駟與彼上駟，取君之上駟與彼中駟，取君擲晷獒與彼下駟。」既三輩畢，而田忌一不勝而再勝，卒得千金。於是田忌進孫臏於威王，王問兵法而師之。
《韓子》曰：昔紂為甲百萬，左飲馬於湛，右飲馬於洹，洹水竭，湛水不流。武王甲卒三千，破而王之。
又曰：鈆陵卓子乘蒼龍挑文之乘，鈎飾在前，錯綴在後。馬欲進則鈎飾禁之，退則綴錯貫之。造父見而泣曰：「猶人處急世而不知所由也。」或雲乘翟文之乘。
又曰：桓公伐孤竹，春徃冬還，迷惑失道。管仲曰：「老馬之智可用。」乃放老馬而隨之，遂得道。
又曰：如耳說衛嗣君，嗣君悅之。左右曰：「公何為不相也？」公曰：「夫馬似鹿者而千金，有千金之馬無一金之鹿者何也？馬為人用而鹿不為人用。今如子搜扮者，亦不為寡人用，吾是以不相也。」
又曰：伯樂教其憎者相千里馬，教其愛者相駑馬。以千里馬世一有，其利少；駑馬多，其利多也。
《孫卿子》曰：伯樂不可欺以馬，君子不可欺以人。
又曰：驊騮、騏驥、纖離、綠耳，古之良馬也。
又曰：君子善其言而類焉者應矣，故馬鳴而馬應之，非知也，其勢然也。
又曰：驥一日而千里，駑馬十駕，則亦及之矣。
《伯樂相馬經》曰：馬生下墮地，無毛，行千里；尿舉一腳，行五百里。闌筋豎者，千里馬；膝如團曲，千里，三軍莫逐，但知所發，不知所瞬。
又曰：江淮津督徐成，字子長，兄弟蒙寵於府君，治馬方以報，千金不傳，號淮津方。尋陽丞陽朱君方最良，豫州從事沛國蕭跣方最良也。
又曰：馬相歲，上下齒，二十四歲，齒黃；三十三歲，齒白。口中欲紅色如日月光者，行千里；汗溝欲深，脊欲如伏龜。兩邊有回毛曰騰蛇，殺主；口邊有回毛曰衘禍，妨主；口中有黑者烏銜，馬短壽。
又曰：素下去飛{亡蟲}四寸，行千里。驟而不起，骨勞；起而不振，皮勞；振而不噴，氣勞。耳欲小而促也。食有三芻，飲有三時也。白額入口，名曰榆寫，一名的盧，奴乘客死，主乘棄市。廻毛在目下，名曰承淚，不利人也。
又曰：馬，頭為王，欲得方；目為丞相，欲得明；脊為將軍，欲得強；腹為城郭，欲得張；〈一曰脅為城郭。〉四下為令，欲得長。〈一曰膝下為令。一曰四下。〉眼欲得高巨；〈一曰欲其端正。〉睛眼欲如懸鈴，紫艷光明；下臥蠶懸鑿欲得成。鼻孔欲得大，鼻頭有王火字。〈一曰鼻欲得橫筋，鼻上文如王火，欲得明。〉口中欲得赤。膝骨圓而張。耳欲相近而堅、小而厚。雍一寸三百里，三寸千里。伏龍骨欲得成。頸欲得長。雙扶欲得大而突。蹄欲得厚。腹下欲得平，有八字。馬頭欲得高而成，尾骨高而垂也。凡相馬之法，先觀三羸五駑，乃相其餘。大頭小頸，一羸也；弱脊大腹，二羸也；小脛大蹄，三羸也。謂五駑者，大頭緩耳，一駑也；長頸不折，二駑也；短上長下，三駑也；大骼短脅，四駑也；淺寬薄脾，五駑也。
馬援《銅馬相法》曰：水火欲分明，〈水火，在鼻兩孔間。〉上唇欲急而方，口中欲紅而有光，此馬千里。頷下欲深，下唇欲緩，牙欲去齒一寸，則四百里。牙劒鋒則千里。目欲滿而澤，腸欲充，膁小，肋欲長。懸薄欲厚而緩〈懸薄，服股也。〉，腹下欲平滿，汗溝欲深長。而膝本欲起，肘腋欲開，膝欲方。蹄欲厚三寸，堅如石。鬃欲戴，中骨高三寸。〈鬃，中骨也。〉頰欲開，而膺下喻邈一尺以上，能久走。鞅欲方，〈頸長，〉胸欲直而出。〈脾骨前向。〉鳧間欲開，望視之如雙鳧。
《楚辭》曰：卻騏驥而不乘兮，策駑駘而取路。當世豈無騏驥兮，誠莫之能善御。見執轡者非其人兮，故駒跳而遠去。
《符瑞圖》曰：王者貴人而賤馬，則白馬朱鬣集。又云：車馬有節則見騰黃。騰黃者，神馬也，其色黃。一名乘黃，亦曰飛黃，或曰吉黃，或曰翠黃，一名紫黃。其狀如狐，背上有兩角。出白氏之國。乘之壽三千歲。〈黃帝乘之。〉
孫氏《瑞應圖》曰：玉馬者，王者清明尊賢則至。
又曰：乘黃，王者輿服有度則出。騕褭者，神馬也，與飛兔同，以明君有德也。
又曰：飛兔者，日行三萬里。禹治水土，勤勞歷年，救民之害，天應其德則至。駃蹄者，后土之獸也，自能言語，王者仁孝於民則出。禹治水土有功而來。
又曰：龍馬者，仁馬，河水之精也。高八尺五寸，長頸，骼上有翼，旁垂毛，鳴聲九音，有明王則見。
《呂氏春秋》曰：秦繆公車敗失左驂，自徃求焉，見野人殺將食之。繆公笑曰：「食駿馬肉而不飲酒，余恐其傷性也。」遍飲之而去。
又曰：伯樂學相馬，所見無非馬者。
又曰：古相馬者，有寒風能相口齒，麻朝能相頰，女厲能相口，管青能相唇吻，陳悲能相股腳，秦牙能相前，賁君能相後，並知其見之一也。
又曰：今有千里之馬於此，非得良工，猶若弗取。〈良工，相馬之工。〉良工之與馬也，相得然後成，譬之若χ之與鼓。夫士亦有千里，高節死義，此士之千里也。能使士行千里者，其惟賢者乎？
又曰：凡為善難，任善易。奚以知之？今與驥俱走，則人不勝驥矣；居於車上而任驥，則驥不勝人矣。
又曰：良劍期乎斷，不期乎莫耶；〈莫耶，良劍也。取其能斷，無取於名也。故曰不期莫耶。〉良馬期乎千里，不期乎驥驁。〈驥，千里馬名也。王者乘之游驁，因曰驥驁也。〉
又曰：宋人有取道者，其馬不進，剄而投之{氵雞}水。〈剄，殺；投，棄。〉又復取道，其馬不進，又剄而投之{氵雞}水。如此者三，雖造父之所以威馬，不過此矣。不得造父之道，而徒得其威，尾嫳於御。人主之不肖有似於此。不得其道而徒多其威，威逾不用。
又曰：飢馬盈廄嗼然，未見芻也；飢狗盈宮嗼然，未見骨也。見骨與芻，動則不可禁〈動，猶爭也。〉。亂世之民嗼然，未見賢者也，見賢人則徃不可止。
又曰：得十良馬，不若得一伯樂；得地千里，不若得一聖人。
又曰：小方，大方之類也。小馬，大馬之類也；小知，非大知之類也。
又曰：青龍之匹、遺風之乘也，〈高誘曰：皆馬名。疾若遺風也。〉非先為天子，不可得而具。〈具，備具也。〉
《燕丹子》曰：太子有千里馬。荊軻謂太子曰：「千里馬肝美。」太子即進肝。
又曰：丹質於秦，秦王遇之無禮，欲求歸。秦王曰：「烏頭白、馬生角，乃許恩彘。」丹仰天而嘆，烏即頭白，馬即生角。秦王乃放歸。
《淮南子》曰：聖人擲晡，猶造父之御也。和輯乎銜轡之際，而緩急於唇吻之和；正度乎胸臆擲晷，而執節於掌握之間。內得於中心，而外合於馬志，故能取道致遠，而氣力有餘，誠得其朮也。是故執勢者，人主之車輿也；大臣者，人主之四馬也。體離車輿之安而手失四馬之心，而能無危者，古今未之見也。
又曰：天下有道，飛黃服皂。〈又曰：黃帝時，飛黃服皂也。皂與皂同。〉
又曰：王良、造父之御也，上車攝轡投足，調均勞佚，若一世皆以為工，然而未甚貴也。若夫鉗旦、大丙之御也，〈鉗旦大丙，太一之御。〉徐轡衘，去韅鞅，車莫動而自舉也，馬莫使而自走也。日行月動，星耀而玄運，電奔而鬼駭。過歸鴈於碣石，軼昆雞於姑餘。〈姑餘，在吳地。〉非思慮之察、手爪之巧也，嗜欲形於胷中，精神喻於六馬，以此弗御之御者也。
又曰：驊騮、綠耳，一日千里，搏兔不如狼、契也。
又曰：戎翟之馬，皆可以馳驅，或近或遠，惟造父能盡其力。三苗之民，皆可使忠信，或賢或不肖，惟唐虞能齊其美。
又曰：馬齒非牛蹄，檀根非椅枝，故見其一本，而萬物知。〈知猶別也。〉
又曰：季秋之月，乃教於田獵，以習五戎，命仆及七騶咸駕載旗。
又曰：易道良馬，使人慾馳；飲酒而樂，使人慾歌。是而行之，固謂之斷；非而行之，必謂之亂。〈斷猶治也。〉
又曰：夫馬之為草駒之時，跳躍揚蹄，翹尾而走，人不能制，咋足以肌碎骨，蹶蹄足以破盧陷匈。及至圉人擾之，良御教之，掩以衡軛，連以轡銜，則雖曆險超塹，弗敢辭也。故其馬之不可化，其可駕御，教之所為也。馬聾蟲〈聾蟲，無知也。〉而可以通氣志，猶待教而成，又況人乎？
又曰：夫待騕褭、飛兔而駕之，則世莫乘車矣；〈騕褭、飛菟，皆行萬里。其行若飛，因曰飛兔也。〉待西施、落纂而為妃，則終身不家矣。
又曰：日之行也，不見其移也。騏驥背日而馳，草木為靡，懸峰未簿而日在其前矣。〈懸峰，馬蹄下雞舌也。〉
又曰：馬免人於難者，其死也葬之以帷；牛有德於人者，其死也葬之以大車之薦。牛馬有功猶不可忘，又況人乎？
《淮南萬畢朮》曰：馬毛犬尾，親友自絕。〈取馬毛、犬尾置朋友若夫婦衣中，自相憎也。〉
《說苑》曰：晉平公出田，見乳虎，乳虎伏而不動。平公還，謂師曠曰：「聞之：霸王之君出獵，猛獸伏而不敢起。今者寡人出，乳虎伏而不動，此猛獸乎？」師曠對曰：「鵲食蝟，蝟食鵕鸃，鵕鸃食豹，豹食駮，駮食虎。夫駮之狀，有似駮馬，今者吾君必驂駮馬以出乎？」平公曰：「然。」
又曰：北塞上之人，其馬亡入胡中。人皆吊之，其父曰：「此何誰知不為福？」居數月，其馬將胡駿馬而歸，人皆賀之，其父曰：「此何誰知不為禍？」家富馬良，其子好騎，墮而折髀，人皆吊之，其父曰：「此何誰知不為福？」居一年，胡夷大出，丁壯者皆控弦而戰，塞上之人死者十九〈十人戰，九人死。〉。此子獨以跛故，子父相保。
《地境圖》曰：銅器之精見為馬。
《孔叢子》曰：衛公子友饋四乘馬於子思，曰：「不以此求交於先生；久降鄙土，為賓至之餼耳。」
又曰：公孫龍以白馬為非馬，或曰：此辯而毀大道。子高適趙，謂龍曰：「願受業，久不敢，先者以白馬為非馬耳。誠能去之，則為弟子。」龍曰：「若使去之，尾教矣。」
《涼州記》曰：呂光麟嘉五年，疏勒王獻火浣布、善舞馬。
