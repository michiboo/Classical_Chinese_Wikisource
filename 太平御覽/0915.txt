
《春秋孔演圖》曰：鳳，火精。
《春秋玄命苞》曰：火離為鳳。
《禮運》曰：鳳以為畜，故鳥不獝。〈況必切。〉
又曰：升中於天，而鳳皇降，龜龍假。
又曰：四靈為畜。何謂四靈？麟、鳳、龜、龍之謂。
又曰：無水旱、昆蟲之災，凶飢妖孽之疾，故天不愛其道，地不愛蒲唉，人不愛其情，則鳳皇在郊藪，其餘鳥獸卵胎皆可俯而窺也。
《左傳》曰：陳大夫卜妻敬仲。妻占之曰：「吉。鳳皇於飛，和鳴鏘鏘。有椋之後，將育於姜。」
又曰：我高祖少皥摯之立也，鳳皇適至，故紀於鳥，為鳥師而鳥名。鳳鳥氏，司曆者也。
《詩》曰：鳳皇於飛，翽翽其羽，亦傅於天。鳳皇鳴矣，於彼高崗。梧桐生矣，於彼朝陽。
又《疏》曰：鳳皇，一名鸑鷟，非梧桐不棲，非竹實不食。
《書》曰：《簫韶》九成，鳳皇來儀。
《論語》曰：鳳鳥不至，河不出圖，吾已矣夫！
又曰：鳳兮鳳兮，何德之衰！
《爾雅》曰：鶠，鳳；其雌，皇。〈郭璞註：瑞應鳥，雞頭，蛇頸，燕頷，龜背，魚彩也，高六尺。〉
《大戴禮》曰：羽蟲三百六十，而鳳皇為之長。
《禮斗威儀》曰：君乘土而王，其政太平，則鳳集於林苑。
《春秋感精符》曰：王者，上感皇天，則鸞鳳至。
《春秋繁露》曰：恩及羽蟲，則鳳皇翔。
《春秋運斗樞》曰：天樞得，鳳皇翔。
《春秋合成圖》曰：黃帝游玄扈雒上，與大司馬容光等臨觀，鳳皇銜圖置帝前，再拜受圖。
又曰：堯坐舟中，與太尉舜臨觀。鳳皇負圖授堯。圖以赤玉為柙，長三尺，廣八寸，厚五寸。黃玉檢，白玉檢，白玉繩封兩端，其章曰：「天赤帝符璽」五字。
《呂氏春秋》曰：帝嚳有聖德，作樂《六英》，乃令人奏之，鳳皇鼓翼而舞。
又曰：黃帝聽鳳皇之鳴，以別十二律。
又曰：燕雀為鴻鵠、鳳皇慮，則必弗得矣。其所求者，瓦孔之間隙、屋之翳蔚也。
《韓詩外傳》曰：黃帝即位，施聖仁恩，承天明命，一道修德，惟仁是行，宇內和平。未見鳳皇，乃召天老而問之曰：「鳳皇何如？」天老對曰：「夫鳳之像，鴻前而麟後，蛇頸而魚尾，龍文而龜身，燕頷而雞啄；首戴德，頸揭義，背負仁，心入信，翼挾義，足履正，尾系武；小音金，大音鼓；延頸奮翼。五光備舉；食有質，飲有儀；往即文，來則喜，游必擇所，飢不妄下。其鳴也，雄曰『節節』，雌曰『足足』；昏鳴曰固常，晨鳴曰發明，晝鳴曰保章，舉鳴曰上翔，集鳴曰歸昌。夫惟鳳為能究萬物，通天地，像百物，達乎道，律五音，成九德，覽九州，觀八極。則有福，備文武，正王國，嚴照四方，人聖皆服。故得鳳像之一，則鳳過之；得鳳像之二，則鳳翔之；得鳳像之三，則鳳集之；得鳳像之四，則鳳春秋下就之；得鳳像之五，則鳳沒身居之。」黃帝曰：「於戲允哉！朕何敢與焉！」於是黃帝乃服黃衣，帶黃紳，戴黃冠，齊於中宮，鳳乃蔽日而至。皇帝降於東階，西面再拜稽首：皇天降祉，不敢不承命。鳳乃止帝東園，集梧桐，食竹實，沒身不去。
《尚書考靈曜》曰：通天文者明，〈明於天道也。〉審地理者昌。〈昌猶盛也。盛於萬物。〉明者，天之時也；昌者，地之財也。明王治，鳳皇下之。
《尚書中候》曰：黃帝時，天氣休通，五行期化。鳳皇巢阿閣，歡於樹。〈注曰：阿，榮名，宮中之御門曰閣。鳳皇於榮屋徙而出，歡鳴於朝廷之樹。〉
又曰：堯即政七十年，鳳皇止於庭。伯禹拜曰：「黃帝軒提像，鳳皇巢阿閣。」
又曰：帝舜云：「朕惟不乂，百獸鳳晨。」〈百獸率舞，鳳皇司晨鳴也。〉
又曰：周文王作豐，一朝扶老至八十萬戶，草居陋然，歌即曰《鳳皇下豐》也。
《尚書帝命驗》曰：舜授終，赤鳳來儀。
《尚書大傳》曰：舜好生惡殺，鳳皇巢其樹。
《論語摘襄聖》曰：鳳有六像九苞。一曰頭像天，二曰目像日，三曰背像月，四曰翼像風，五曰足像地，六曰尾像緯。九苞：一曰頭符命，二曰眼合度，三曰耳聰達，四曰舌詘伸，五曰色彩光，六曰冠矩周，七曰距銳鈎，八曰音激揚，九曰腹文戶。行鳴曰：「歸嬉」，上鳴曰：「提扶」，夜鳴曰：「善哉」，晨鳴曰：「賀世」，飛鳴曰：「即都」，知我者惟黃，持竹實來，故子欲居九夷，從鳳嬉。〈宋均注曰：緯，五緯也。度，天度數也。周，當主朱。米色好也。戶，所由出入。陰陽出、入亦閉戶。善哉，應天下興平也。賀世，慶賀於時也。黃，黃中通理者也。鳳遇亂則潛居夷狄也。〉
《孝經援神契》曰：王者，德至鳥獸，則鳳皇翔。
《孝經鈎命訣》曰：孝悌擲炅，通於神明，則鳳皇巢。
《樂動聲儀》曰：鎮星不逆行，則鳳皇至。
《樂計圖》曰：五音克諧，各得其倫，則鳳皇至。冠類雞頭，燕喙，蛇頸，龍形，麟翼，魚尾，五彩，不啄生蟲。
《帝王世紀》曰：黃帝服齊於中宮，坐於玄扈洛上。乃有大鳥，雞頭、燕喙、龜頸、龍形、麟翼魚尾，其狀如鶴，體備五色，三文成字：首文曰「順德」，背文曰「信義」，膺文曰「仁智」。不食生蟲，不履生草。或止帝之東園，或巢阿閣。其飲食也，必自歌舞，音如簫笙。
又曰：國安，其主好文，則鳳皇翔。
《史記》曰：四海之內咸戴舜功，興《九韶》之樂，而鳳皇翔。天下明德，自虞帝始。
《漢書》曰：昭帝始三年，鳳皇集東海，遣使祠其處。
又曰：宣帝幸河東之明年春，鳳皇集祋礻羽。於所集處，得玉寶，乃下詔赦天下。
又曰：鳳皇集上林，乃作鳳皇殿，以答嘉瑞。
又曰：幸甘泉郊泰畤，改玄曰五鳳。〈《論衡》云：宣帝時，鳳皇五至。〉
又曰：本始玄年，鳳皇集膠東。十四年，鳳皇集魯，群鳥從之。詔曰：「威鳳為寶。」〈鳳皇有威儀也。〉神爵四年，鳳皇十一集杜陵。
又曰：帝祠后土，鸞鳳翱翔。
又曰：五鳳三年，鸞鳳又集長樂宮東園樹上，飛下至地，文章五色。留十餘刻，吏民並觀之。
《東觀漢記》曰：光武生於濟陽。先是，鳳皇集濟陽，故宮皆畫鳳皇，聖瑞始於此。
又曰：建武十七年，鳳皇五，高八九尺，毛羽五群彩，集潁川郡。群鳥從之，蓋地數頃。留十七日，乃去。章帝時，鳳皇三十九見。
又曰：安帝延光三年，鳳皇集濟南台丞霍穆舍樹上，賜帛各有差。
《魏略》曰：文帝欲受禪，郡國奏：鳳皇十三見。明帝鑄銅鳳皇，高三丈餘，置殿前。
《吳曆》曰：太玄玄年，有鳥集苑中，似雁，高足長尾，毛羽五色。咸以為鳳皇，改年為鳳皇玄年。
《晉書》云：荀勗自中書監遷守尚書令。勗久在中書，專管機事，及失之，甚罔罔悵悵。或有賀之者，勗曰：「奪我鳳皇池，諸君何賀我耶？」
《晉陽春秋》曰：昇平四年，鳳皇將九子見鄖鄉之豐城。冬，復見，眾鳥從焉。
《宋書》曰：王曇首與兄弟集會，子孫任其戲。適僧達跳下地作彪子，僧虔累十二博，棋既墜落，亦不重作；僧綽彩蠟燭珠為鳳皇，僧達奪取於懷，亦復不惜。伯父弘稱其長者。
又曰：王僧虔子慈少，與從弟儉共書。謝鳳子吃葳常候僧虔，及往東齊詣慈，正學書，未即放筆。吃葳曰：「卿書何如？」虔乃答曰：「溉書比大人，猶雞之比鳳。」
又曰：謝鳳子吃葳有文辭，盛得名譽，選補新安王子鸞國常侍。王母殷淑儀卒，吃葳作誄，奏之，帝大嗟賞，謂謝莊曰：「吃葳殊有鳳毛！」時右衛將軍劉道隆在御坐，出，候吃葳曰：「聞君有異物，可見乎？」吃葳曰：「懸罄之室，復何異物耶？」道隆武人，無識，正觸其父名，曰：「旦侍宴，至尊說君有鳳毛。」吃葳徒跣還內，道隆謂檢覓毛，至暗，待不得，乃去。
又曰：玄嘉十四年春，鳳皇二見於都下，眾鳥隨之。改其地曰鳳皇里。
又曰：何承天為著作佐郎，年已老，而諸佐郎併名家年少。穎川荀伯子嘲之，常呼為「奶母」，承天曰：「卿當雲鳳皇生九子，奶母何言耶？」
《齊書》曰：江夏王鋒年五歲，性方整，好學書。高帝使學鳳皇詔，一學即工。高帝大悅，以玉麒麟賜之曰：「以麒麟賞鳳毛矣。」
《梁書》曰：武帝初平東昏，入於閱武堂，是日鳳皇見。
又曰：天監初，鳳皇見建康縣同夏里，又集南蘭陵。
崔鴻《十六國春秋·前秦錄》曰：永興三年九月，鳳皇集翔於東闕，民因歌之曰：「鳳皇於飛，其羽翼翼。淵哉聖后，其齡萬億！」
陸翽《鄴中記》曰：石季龍與皇后在觀上為詔，書五色紙，著鳳口中。鳳既銜詔，侍人放數百丈緋繩，轆轤回轉，鳳皇飛下。鳳以木作之，五色漆畫，腳皆用金。
又曰：鳳陽門，五層樓，去地三十丈，安金鳳皇二頭。石虎將衰，一頭飛入漳河，會晴日，見於死晷；一頭以鐵釘釘足，今存。
《二石偽事》曰：石昆降，說鄴中有鳳皇，將九雛，在延明門外道西。
《後魏書》曰：彭城王勰與帝昇金墉，顧見堂後桐竹，曰：「鳳皇非梧桐不棲，非竹實不食。今桐竹並茂，詎能降鳳乎？」勰曰：「鳳皇穎月而來，豈桐竹能降？」帝曰：「朕亦望降之。」
《唐書》曰：薛收從子玄敬，選部郎邁之子也，亦有文學，為收之亞。初，大業末，馴月音及收、玄敬俱有才名，時人謂之「河東三鳳」。
又曰：武德九年，海州言鳳見於城上，群鳥數百隨之，東北飛向蒼梧山。
又曰：太宗時，莒州鳳皇二見，群鳥隨之。其聲若八音之奏。
又曰：太宗嘗追思王業艱難、佐命之臣，乃作《威鳳賦》以賜長孫無忌。其辭曰：「有一威鳳，憩翮朝陽。晨游紫霧，夕飲玄霜。資長風以舉翰，旆覦衢而遠翔。」
徐整《正曆》曰：黃帝之時，以鳳為雞。
《莊子》曰：老子見孔子，從弟子五人。問曰：「前為誰？」對曰：「子路，勇且多力。其次子貢，為智，曾子為孝，顏回為仁，子張為式。老子嘆曰：「吾聞南方有鳥，名為鳳，所居積石千里，天為生食。其樹名瓊枝，高百仞，以璆琳、琅玕為寶。天又為生離朱，一人三頭遞起，以伺琅玕。鳳鳥之文，戴『聖』嬰『仁』，右±暱』左『賢』。」
《文子》曰：主有積道德，天與之，地助之，神鬼輔之，則鳳皇翔其庭也。
《孫卿子》曰：古之王者，其政好生惡殺，鳳在列樹。
又曰：鳳皇啾啾，其翼若竽，其聲若簫。有皇有鳳，樂帝之心，此聖不蔽福也。
《韓子》曰：昔者黃帝合鬼神於西大山，鳳皇復氏作為清角。
《淮南子》曰：鳳皇之翔，至德必也。過崑崙之疏圃，欽砥柱之涔瀨，邅回濛汜之渚。當此之時，鴻鵠蒼鶴，莫不憚驚伏竄，注喙江介，又況燕雀之類乎？昔者二皇鳳至於庭，三代鳳至於門，〈三代，堯、舜、禹。〉周室鳳至於澤。德彌確，所至彌遠；德彌精，所至彌近。
《抱朴子》曰：夫木行為仁，為青，鳳頭上青，故曰：「各仁」也；金行為義，為白，鳳纓白，故曰：「纓義」也；火行為禮，為赤，鳳赤，故曰「負禮」也；十行為智，為黑，鳳胸黑，故曰「向智」也；土行為信，為黃，鳳足下黃，故曰「蹈信」也。古者，太平之世，鳳皇常居其國，而生乳焉。
又曰：夫麟、鳳以形為別。夏後始食鳳卵而鳳去，則鳳有種明矣。
又曰：鸞鳳競粒於庭，則受辱於雞鶩也。
《鶡冠子》曰：鳳，火鳥，鶉火之禽，陽之精也。德能致之，其精畢至。
《任子》曰：鳳為羽族之美，麟為盟汔之俊，龜龍為介蟲之長，楩楠為眾材之最，是物之貴也。
《山海經》曰：軒轅之丘，燕鳥自歌，鳳鳥自舞，皇卵，民食之。
又曰：丹穴之山有鳥焉，其狀如鶴，五彩而文，名曰鳳鳥。首文曰「德」，翼文曰「順」，背文曰「義」，膺文曰「仁」，腹文曰「信」。是鳥也，飲食自歌自舞，見則天下大安。
《楚辭》曰：鳧雁皆唼夫粱藻兮，鳳逾翱而高舉；眾某蒼有所登棲兮，鳳獨皇皇而無所集。欲銜枝而亡言兮，常被君之渥洽。驥不驟進而求服兮，鳳亦不貪餵而妄食。
又曰：為鳳皇作鶉籠，雖翕翼而不容。
又曰：獨不見，鸞鳳之高翔大皇之野，循四極而周回，見盛德而後下。宋玉對曰：「聞鳳鳥上九千里，絕雲霓，負蒼天，呼竊冥擲晷；藩籬之鷃，豈能與之料天地之高哉！」
《說文》曰：鳳，神鳥也。天老曰：「鳳像：麟前，鹿後，蛇頸，魚尾，龍文，龜背，燕頷，雞喙，五色備舉。出東方君子之國，翱翔四海之外，過崑崙砥柱，濯羽弱水，暮宿丹穴。見則天下安寧。字從『凡』，『鳥』聲也。飛則群鳥從以萬數，故古『鳳』作鵬字。鷗，鳥也，其雌皇。一曰即鳳皇也。鳳者，羽蟲之長也。」
《漢武內傳》曰：西王母曰：「仙之上藥，有九色鳳腦，次藥有蒙山白鳳之脯。」
《白虎通》曰：鳳皇，禽之長。上有明王，太平乃來。
《西京雜記》曰：揚雄讀書，有語之曰「無為自若苦，心奘難傳」，忽不見。雄著《太玄經》，夢吐白鳳皇，集其項上而滅。
《法言》曰：鳳皇蹌蹌，匪堯之庭。或問：「君子在治？」曰：「若鳳，治則見，亂則隱。」
《太玄經》曰：鸞鳳不迂，甘於竹實；騶虞不移於生物。醜婦以明鏡為害，無所逃其陋。
《論衡·瑞指篇》曰：鳳皇、麒麟為聖人來，即是聖人之禽也。案：聖人游於人間，麟、鳳亦應與眾鳥同，何故遠去中國，處於邊外？
焦贛《易林》曰：神鳥五色，鳳皇為主。集於王谷，使君得所。
又曰：鳳有十子，同巢共母，歡以相保。
又曰：鳳生五雛，長於南郭，君子康寧，悅樂身榮悅樂。
《括地圖》曰：孟虧人首鳥身，其先為虞氏，馴百禽。夏後之末世，民始食卵，孟虧去之，鳳皇隨焉。止於此山，多竹，長千仞，鳳皇食竹實，孟虧食木實，去九疑萬八千里。
《世贄記》曰：鳳麟洲在西海擲晷，四面有弱水繞之，鴻毛不浮不越也。上多鳳、麟，數萬餘群。仙家煮鳳喙及麟角，合煎作膠，名之為「集弦膠」，或名「連金泥」，能連弓弩斷弦，連刀劍斷斫。
蔡邕《琴操》曰：周成王時，天下大治，鳳皇來舞於庭。成王乃援琴而歌曰：「鳳皇翔兮於紫庭，余何德兮以感靈。」
《列仙傳》曰：蕭史教弄玉作鳳鳴，居數十年，吹簫作鳳聲，鳳皇來至其屋。為作鳳台，夫婦止其上。一日一夜，皆隨鳳皇飛去。
《王子年拾遺記》曰：周昭王以青鳳之毛為二裘，一曰燠質，二曰暄肌，常以禦寒。至厲王末，猶寶此物。及厲王流於彘，人得而珍之。人罪有陷大辟者，以青鳳毛贖罪，免死。片毛則准千金。
《異苑》曰：東莞劉穆之，字道民，素居京口。晉隆安中，鳳皇集其庭。相人韋藪調之曰：「子必協贊大猷。」
李彤《四部》曰：弔鳥山，俗傳曰：鳳死於上。歲七月至九月，群鳥常來集其上。
《國語》曰：周之興，鸑鷟鳴於歧山。
《說文》曰：鸑鷟，鳳屬，神鳥也。
《三輔決錄》注曰：太史令蔡衡云：「毛色多紫者為鸑鷟。」
《後漢書》曰：永平中，有神雀集宮殿官府，冠羽有五彩色。帝異之，以問臨邑侯劉復。劉復不能對，薦賈逵，博物多識。帝乃召見逵，問之，對曰：「昔武王終父之業，鸑鷟在歧。鸑鷟，鳳之別名也。周大夫內史過對周宣王曰：周之興也，鸑鷟鳴歧山，事見《國語》。宣帝威懷戎狄，神雀仍集，此胡降之徵也。」
《唐書》曰：張鷟，字文成，聰警絕倫，無書不覽。為兒童時，夢紫色大鳥，五色成文，降於家庭。其祖謂之曰：「五色赤文，鳳也；紫文，鸑鷟也，為鳳之佐。兒當以文章瑞於明廷。」因以為名字。
《山海經》曰：南禺之山，其鳥鵷鶵。
《莊子》曰：惠子相梁，莊子往見之。惠子恐代其相，搜國中三日三夜，莊子伏主人馬棧下。往見之，曰：「南方有鳥名鵷鶵，南海而飛之北海，非梧桐不棲，非竹實不食，非醴泉不飲。於是鴟得腐鼠，鵷鶵過，仰而視之曰：『嚇！』子欲以梁國嚇我耶？」
《倉頡解詁》曰：鵕䴊，神鳥，飛竟天漢。以為侍中冠。
《雜字解詁》曰：鵕䴊似鳳皇。
《史記》曰：孝惠郎中皆冠鵕䴊。
《南越志》曰：曾城縣多鵕䴊，鵕䴊山雞也。利距，善闘。光色鮮明，五色炫耀。
《楚辭》曰：曳彗星之皓旰兮，撫朱雀與鵕䴊。〈朱雀、鵕䴊，神俊之鳥也。動以神物自喻，當差鵕䴊、飛能沖天。〉
司馬相如《子虛賦》曰：掩翡翠，射鵕䴊。
