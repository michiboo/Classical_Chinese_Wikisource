
《易》曰：履霜堅氷至。《文言》曰：積善之家，必有餘慶；積不善之家，必有餘殃。
又曰：吉凶悔吝，生乎動者也。
《尚書·洪範》曰：咎徵：曰狂，恆雨若；僭，恆陽若；豫，恆燠若；急，恆寒若；蒙，恆風若。
《左傳》曰：初，內蛇與外蛇斗於鄭南門擲晷，內蛇死。六年而厲公入。公聞之，問於申繻曰：「猶有妖乎？」對曰：「人之所忌，其氣焰以取之，妖由人興也。人無釁焉，妖不自作。人棄常，則妖興，故有妖。」
《易是類謀》曰：斗機絕綱，玉衡撥，攝提亡。〈鄭玄注曰：斗機絕綱，斗者，天中之精；天失其平，故斗機絕綱，玉衡撥也。攝提者，斗前之星，為斗施政教，布之八野。今斗失其政，故攝提亦為之亡不見。〉五星合，狼弧張，晝視無日，虹拈巒煌；夜視無月，彗孛蔣蔣。〈此皆屬乾。乾多為天，天失其主，故著天者皆失其正也。〉當藏者出，當出者消，危處易期。〈當藏者出，解晝視無日，虹拈巒煌也。當出者消，解夜視無月也。是為危處易期。〉太山失金雞，西嶽亡玉羊。〈太山失金雞者，箕星亡也。箕者為風，風動雞鳴。今期候者亡，故雞亦亡。西嶽亡玉羊者，狼星亡。狼在於末為羊也。〉天卑地高，雷喧公行，〈天下雷同，喧公行，無所畏也。〉星晝奔，牟光，上無乾，下無常。天昧昧，履踐氷。〈上無乾，乾氣不正，故下無常。天昧昧，喻不明也。晝視無日，夜視無月，何明之有乎？履踐氷者，峻急之法行，被其刑也。〉民衣霧，主吸霜。〈民衣霧，佞政行，被其毒也。主吸霜，被陰毒，將害躬也。〉間可倚杵於何藏。〈解上天卑地高。天地相去，其間才可倚一杵耳。或言枚，其意同。〉不知夏，不知冬，不見父，不見兄。〈所以然者，以天卑地高，尊卑失列，故卑為父兄，尊為子弟也。〉望之漠漠，視之茫茫，群黨假威，出坐玉床。〈小人群黨假王者威權。坐於玉床者，王之床也。〉
《尚書大傳》曰：田獵不獸，飲食不享，出入不節，奪民農時，及有奸謀，則木不曲直。棄法律，逐功臣，殺太子，以妾為妻，則火不炎上。好治宮室，飾台榭，內淫亂，犯親戚，侮父兄，則稼穡不成。好攻戰，輕百姓，飾城郭，侵邊境，則金不從革。簡宗廟，不禱祠，廢祭祠，逆天時，則水不潤下。
又曰：爰用五事，建用皇極。一曰貌，貌之不恭，是謂不樞。厥咎狂，厥罰常雨，厥極惡。時則有龜孽，時則有雞禍。次二曰言，言之不從，是謂不乂。厥咎僭，厥罰常陽，厥極憂。時則有詩妖妖，時則有介蟲之孽，時則有犬禍。次三曰視，視之不明，是謂不哲。厥咎豫，厥罰常燠，厥極疾。時則有草妖，時則有裸蟲之孽。次四曰聽，聽之不聰，是謂不謀。厥咎急，厥罰常寒，厥極貧。時則有鼓妖，時則有豕禍。次五曰始，思之不容，是謂不聖。厥咎霧，厥罰常風，厥極凶、短折。時則有脂夜之妖，時則有華孽，時則有牛禍。王之不極，是謂不建。厥咎霧，厥罰常陰，厥極弱。時則有射妖，時則有龍蛇之孽，時則有馬禍，時則有日月亂行、星辰逆行。
《洪範五行傳》曰：凡有所害謂之災。無所害而異於常謂之異。故災為已至，異為方來。
《家語》曰：孔子曰：「天災地妖，所以儆人主也；寤夢徵怪，所以儆人臣也。災妖不勝善政，怪夢不勝善行。」
《六韜》曰：武王伐殷，得二丈夫，而問之曰：「殷國之將亡，亦有妖災乎？」其一人對曰：「有。殷國常雨血雨石，大者如甕，小者如箕。常六月雨雪，深尺餘。」其一人對曰：「是非殷國之大妖也。殷國之大妖四十七章：殷君喜時人，喜以人飴虎，喜割人心，喜時孕婦，喜時人之父、孤人之子；喜刑禍；喜以信為欺，欺者為忠，忠諫者不賞；以君子為下，小人為上，以佞辯為相，為政急令暴取，萬民愁苦；好田獵畢弋、走狗飾馬；喜修池台；宮七十有三所，大宮百里；善為酒池糟丘，而牛飲者三千人；喜聽讒用譽，無功者賞；無尺丈、無錙銖、無秤衡、無功賞、無罪誅。此殷國之妖也。」
《白虎通》曰：災異者何也？災之為言傷也，隨事而誅；異之為言怪也，先發感動。何以言？災者，有所害也。
《說苑》曰：趙簡子問於翟封餘曰：「吾聞翟雨{亡上蟲下}穀三日，雨血三日，馬生牛，牛生馬，信乎？」曰：「信。」簡子曰：「災足亡國乎？」封曰：「雨{亡上蟲下}穀三日，{亡上蟲下}風之所飄也；雨血三日，鷙鳥擊於上也；馬生牛，牛生馬，雜收也。此非翟之災也。」簡子曰：「然則翟之妖奚也？」對曰：「其君幼弱，其大臣比黨以求祿，其百官肆斷而無常，其政令不竟而數改，此其妖也。」
京氏《別對災異》曰：五穀無實何？君無仁德，臣懷叛戾，華飾虛舉，薦賢實不相副，內為蘇秦之行，外以夷、齊之語，故致五穀多無實。朝無賢，害氣傷穡不收，國大飢。其救也，選明經，舉茂才，改往修來，退韌影很，施恩行惠，賞賜勞臣，此災及銷矣。
《左傳·宣下》曰：天反時為災。
又曰：定公玄年，諸侯之大夫城成周，三旬而畢，乃歸諸侯之戍。齊高張後，不從諸侯。晉女叔寬曰：「周萇弘、齊高張皆將不免。」萇弘甕嶼，〈天既厭周德，萇弘欲遷都以延其祚，故曰甕嶼。〉高子違人。天之所壞，不可支也；眾之所為，不可奸也」。〈為哀三年周人殺萇弘，六年高張來魯。〉
京氏《易妖占》曰：天裂，陽不足，下害上之像。天裂見人，兵起國亡；天開檻邂，流血滂滂。
《晉書》曰：惠帝玄康中，天西北裂。時人主昏暗，賈后專政。
又曰：大安中，天裂為二，聲如雷。是時長沙王奉帝出拒成都王穎，河間王顒迭威專命，僣亂之象。
又曰：成帝咸和四年冬，天裂西北。時蘇峻之子以萬人入吳興，天下有兵，關中轉亂。明年，石勒僣位。
又曰：穆帝昇平五年，天裂，廣數丈，聲如雷。
又曰：哀帝初即位，天中裂，廣三四丈，聲如雷，野雉皆雊。時帝荒疾，不識萬機，太后臨朝，桓溫專政。
崔鴻《十六國春秋》曰：前趙劉曜建玄初，天裂，廣一丈，長五十餘丈。時四方交戰。
《隋書》曰：梁武帝太清中，天裂西北，長十丈，闊二丈，光出如電，聲如雷。明年，侯景陷台城。
《漢志》曰：惠帝二年，天開東北，長二十餘丈，廣十丈。後有呂后廢二少帝，諸呂作亂。
蕭子顯《齊書》曰：齊東昏侯永玄中，夜天開，黃色明照。頃有物，絳色，如小甕，漸大如倉廩，聲如雷，墜太湖，野雉皆ず。其年東昏見廢。
《隋書》曰：陳後主至德初，天開西北至東南，其內有黃雜色，聲如雷。後年章大寶舉斃藪陳，竟國亡。
《竹書紀年》曰：周昭王末年，夜有五色光貫紫微。其年，王南巡不返。
《漢書》曰：成帝匈坑玄年四月，無雲有雷，聲光四下，至昏乃止。
《晉書》曰：穆帝永和十年，前涼張祚之玄年正月，夜，天有光如車蓋。明年，祚被殺。
《宋書》曰：文帝玄嘉十八年七月，天有黃光洞燭。至二十二年，太子詹事范曄反，伏誅。
崔鴻《十六國春秋》曰：後涼麟嘉五年，天崩，有聲若雷，久之乃止。
又曰：前趙劉聰麟嘉三年，天崩，聲若雷，久乃止。是歲聰死。
京氏《易妖占》曰：天有懸車之聲，人主憂。
又曰：《易傳》曰：「萬民勞，厥妖天鳴。」
《晉書》曰：武帝末，天東有聲如雷。
又曰：玄帝太興玄年，天鳴東南，有聲如風水相薄。三年，天又鳴。其後王敦入石頭，王師敗績。玄帝屈辱，制於強臣。
《陳書》曰：梁武帝天監時，有聲如雷，二。是歲交州刺史李凱舉斃藪。後年，又西北隆隆有聲如雷，赤氣至地。是歲盜殺東莞、琅琊太守。中大通年，西南有聲如雷，其年北涼州刺史簡欽反。
崔鴻《十六國春秋》曰：前涼張駿時，晉建興十七年八月，天有大聲，下震地。孟池縣人夜怪室如晝，時起視，見西北開有門，光明照地。至二十二年，遜於重華。
又曰：南燕六年，天鳴。是年桓玄廢其主自立，稱大楚。
又曰：前秦符堅建玄十四年，天鼓鳴。至二十年，堅為姚萇所殺。
《隋書》曰：北齊文宣天保年中，天西南有聲如雷。時帝不卹國政，大興師旅。
又曰：後主武平末年，後主東遁至青州。是日西方有聲如雷。是月為周師所擒。
又曰：周宣帝建德年，天西北有聲如雷。未幾，吐谷渾大寇邊。
又曰：陳宣帝太建十二年，天有聲如風水相擊，三夜乃止。
又曰：後主初即位，八月，天有聲如風水相擊。俄又如之。九月夜，天東北有聲如蟲飛，漸移西北。至德玄年正月，天東南有聲如蟲飛，後降於隋。
《隋書》曰：開皇二十年四月，天有聲如瀉水，自南而北。六月，秦王俊薨。
《河圖稽命徵》曰：帝劉即位百七十年，太陰在庚辰，江充詭蒲頒，天鳴地坼。
《禮記·月令》曰：孟春行夏令，則雨水不時，草木早落，國時有恐；行秋令，則民有大疫，猋風暴雨揔至，藜莠蓬蒿並興；行冬令，則水潦為敗，雪霜大摯，首種不入。仲春行秋令，則其國大氷，寒氣揔至，寇戎來征；行冬令，則陽氣不勝，麥乃不熟，民多相掠；行夏令，則國乃大旱，煖氣早來，䖝螟為害。季春行冬令，則寒氣時發，草木皆肅，國有大恐；行夏令，則人多疾疫，時雨不降，山陵不收；行秋令，則天多沉陰，滛雨早降，兵革並起。孟夏行秋令，則苦雨數來，五穀不滋，四鄙入保；行冬令，則草木早枯，後乃大水，敗其城郭；行春令，則蝗蟲為災，暴風來格，秀草不實。仲夏行冬令，則雹凍傷穀，道路不通，暴兵來至；行春令，則五穀晚熟，百時起，其國乃飢；行秋令，則草木零落，果實早成，民殃於疫。季夏行春令，則穀實鮮落，國多風咳，民乃遷徙；行秋令，則丘隰水潦，禾稼不熟，乃多女災；行冬令，則風氣不時，鷹隼早鷙，四鄙入保。孟秋行冬令，則陰氣大勝，介蟲敗穀，戎兵乃來；行春令，則其國乃旱，陽氣復還，五穀無實；行夏令，則其國多火災，寒熱不節，民多瘧疾。仲秋行春令，則秋雨不降，草木生榮，國乃有恐；行夏令，則其國大旱，蟄蟲不藏，五穀復生；行冬令，則風災數起，收雷先行，草木死。季秋行夏令，則其國大水，冬藏殃敗，民多{鼻九}嚏；行冬令，則國多盜賊，邊境不寧，土地分裂；行春令，則暖風來至，民氣懈惰，師興不居。孟冬行春令，則凍閉不密，地氣上泄，民多流亡；行夏令，則國多暴風，方冬不寒，蟄蟲復出；行秋令，則霜雪不時，小兵時起，土地侵削。仲冬行夏令，則其國乃旱，氛霧冥冥，雷乃發聲；行秋令，則天時雨汁，瓜瓠不成，國有大兵；行春令，則蟲蝗為敗，水泉咸竭，民多疥癘。季冬行秋令，則白露早降，介蟲為妖，四鄙入保；行春令，則胎夭多傷，國多固疾，命之曰逆；行夏令，則水潦敗國，時雪不降，氷凍消釋。
