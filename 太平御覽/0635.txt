
《易·蒙卦》曰：初六發蒙，利用刑人。《象》曰：利用刑人，以正法也。〈刑人之道，道所惡也。以正法制，故刑人也。〉
又《豫卦》曰：順以動，豫。聖人以順動，則刑罰清而民服。
又《噬嗑卦》曰：噬嗑亨，利用獄。〈噬，嚙也。嗑，合也。凡物之不親，由有間也，物之不齊，由有過也。有間與過，嚙而合之，所以通也。刑克以通，獄之利也。〉《象》曰：雷電噬嗑，先王以明罰勒法。
又曰《豐卦·象》曰：雷電皆至豐，《豐》君子以折獄致刑。〈文明以動，不失清理也。〉
《尚書·舜典》曰：象以典刑，〈象，法也。法用常刑，用不越法。〉流宥五刑，〈宥，寬也。以流放之法寬五刑。〉鞭作官刑，〈以鞭爲治官事之刑。〉朴則教刑，〈朴，夏楚也。不勤道業，則撻之。〉金作贖刑，〈金，黃金。誤而入刑，出金以贖罪。〉眚災肆赦，怙終賊刑。〈眚，過也。災，害也。肆，緩也。賊，煞也。過而有害，當緩赦之。怙奸自終，當型煞之。〉欽哉欽哉，惟刑之恤哉。〈舜陳典刑之義，敕天下使敬之，憂欲得中。〉
又《舜典》曰：帝曰：「皋陶！蠻夷猾夏，寇賊奸宄，〈猾，亂也。夏，華夏。群行攻劫曰寇，煞人曰賊。在外曰奸，在內曰宄。言無教之致。〉汝作士，五刑有服，〈士，治獄官也。五刑，墨劓非刂宮大辟。服，從也。言刑得輕重中正之法也。〉五服三就；〈旣從五刑，謂服罪也。行刑當就之處：大罪於原野、大夫於朝，士於市。〉五流有宅，五宅三居。〈謂不忍加刑則流放之，若四凶則有五刑之流，各有所居。五居之差有三等之居；大罪四裔，次九州之外，次千里之外也。〉惟明克允。」〈言皋陶能明信五刑，施之遠近。蠻夷猾夏，使咸信服，無敢犯之者。〉
又《大禹謨》曰：帝曰：「皋陶！惟茲臣庶，罔或幹予正。〈無有幹我正，言順耳。〉汝作士，明於五刑，以弼五教，期於予治，〈弼，輔也。期，當也。嘆其能以刑輔教，當於治體。〉刑期於無刑，民協於中，時乃功，懋哉。」〈雖成行刑以煞，止煞經無犯者。刑期於無所刑，民皆合於大中之道，是汝之功勉之。〉皋陶曰：「帝德罔愆，臨下以簡，御衆以寬。罰弗及詞，賞延於世。宥過無大，刑故無小。罪疑惟輕，功疑惟重。〈邢疑附輕，賞疑從重，忠厚之至。〉與其煞不辜，寧失不經，好生之德，洽於民心。茲用不犯於有司。」〈辜，罪也。經，常也。司，主也。皋陶因帝勉己，遂稱帝之德，所以期民不犯上也。寧失不常之罪，不枉不辜之善，仁愛之道。〉
又《皋陶謨》曰：天討有罪，五刑五用哉。〈言天以五刑罰有罪，用五刑宜必當。〉
又《呂刑》曰：穆王訓夏贖刑，〈呂侯以穆王命作書，訓暢夏禹贖刑之法，更從輕矣。布告天下。〉作《呂刑》。呂刑，〈後爲甫侯，故或稱甫刑。〉惟呂命。王享國百年，耄荒，〈言呂侯見命爲卿時，穆王以享國百年，耄亂荒忽，穆王即位，過四十矣。言百年大期，雖志而能用賢以揚名。〉度作刑以詰四方。〈度時世所宜，訓作贖刑，以治天下四方之民。〉
《尚書大傳》曰：子張曰：「堯舜之王，一人刑而天下治，何則ｈ嗵誠而愛深也。今一夫而被此五刑。」子龍子曰：「未可謂能爲書。」〈二人俱罪呂侯之說刑也。被此五刑，喻犯數罪也。〉孔子曰：「不然也。五刑有此教。」〈教然耳。犯數罪猶以上一罪刑也。〉
又曰：子夏曰：「昔者三王愨然欲錯刑遂罰，〈錯，處也。遂，行也。〉平心而應之，和然後行之。然且曰：『吾意者以不平慮之乎？吾意者以不和平之乎？』如此者三，然後行之。此之謂慎罰。」
又曰：孔子曰：「古之刑者省之，今之刑者繁之。其教，古者有禮然後有刑，是以刑省也。今也反是，無禮而齊之以刑，是以繁也。」
《書》曰：伯夷降典禮，折民惟刑。謂有禮然後有刑也。
又曰：茲殷罰有倫，今也反是，諸侯不同聽，每君異法。〈聽，設獄也。〉聽無有倫，是故知法難也。
又曰：有過，赦。小罪勿增，大罪勿累。〈延罪無辜曰累。〉老弱不授刑，有過不授罰。故老而授刑謂之悖，弱者授之不克，不赦有過謂之賊。
《詩·小雅》曰：《菀柳》，刺幽王也。暴虐無親，而刑罰不中也。
《詩含神霧》曰：燁燁震電，不寧不令。此應刑政之大暴，故震雷驚人，使天下不安。
《周禮·地官上·大司徒》曰：以鄉八刑糾萬民。一曰不孝之刑，二曰不睦之刑，三曰不姻之刑，四曰不悌之刑，五曰不任之刑，六曰不恤之刑，七曰造言之刑，八曰亂民之刑。〈糾猶割祭也。不弟不敬，況師長也。造言，訛言惑衆。亂民，亂名改作，執左道以亂政也。任謂朋友相任也。恤謂相憂。〉
又《地官下·司市》曰：市刑：小刑憲罰，中刑徇罰，大刑樸罰。其附於刑者歸於士。〈徇，舉以示其地之衆也。樸，撻也。〉國君過市，則刑人赦；大人過市，罰一幕；世子過市，罰一帟；命夫過市，罰一蓋；命婦過市，罰一帷。〈謂諸侯及夫人世子過其國之市，大夫內子過其都之市也。市者，人所交利而行刑之處，君子無故不游觀焉，若游觀則拖惠以爲說。〉
又曰：《秋官上》曰：大司寇掌建邦之三典，以佐王刑邦國詰四方。〈典，法也。詰，謹也。《書》曰：穆王耄荒、度作詳刑以詰四方也。〉一曰刑新國用輕典；〈新國，新闢地立君之國也。用輕法者，爲其民之未習於教。〉二曰刑平國用中典；〈平國，承平守成之國。用中典者，常行之法。〉三曰刑亂國用重典。〈亂國，篡煞叛逆之國。用重典者，以其化惡，伐滅之也。〉以五刑糾萬民：一曰野刑，上功糾力；〈功，農。功力，勤力也。〉二曰軍刑，上命糾守；〈命，將命也。守，不失部伍也。〉三曰卿刑，上德糾孝；〈德，六德也。善父母爲孝也。〉四曰官刑，上能糾職；〈能，能其事也。職，職事修理也。〉五曰國刑，上願糾暴。〈願，愨慎也。暴爲當恭，字文誤也。〉
《禮》曰：刑不上大夫，禮不下庶人。
又曰：九十曰耄，七年十曰悼。悼與耄雖有罪，不加刑焉。
又曰：刑者，亻刑也。刑者，成也。一成而不可蜂，故君子盡心焉。
《傳》曰：先君周公作誓命曰：毀則爲賊，掩賊爲藏，竊藏爲盜，盜器爲奸。主藏之名，賴奸之用，爲大凶德，有常刑無赦，在九刑不忌。〈暫命己下，皆九刑之書。〉
又曰：晉侯之弟陽幹亂行於曲梁，〈行，陳。曲梁，地名。〉魏絳戮其僕。〈僕禦。〉晉侯怒，謂羊舌職曰：「合諸侯以爲榮，陽幹爲戮，何辱如之？必煞魏絳。」對曰：「絳無二志，事君不避難，有罪不逃刑。其將來辭，何辱命焉？」言終，魏絳至。
又曰：聲子謂楚令尹子木曰：「善爲國者，賞不僭而刑不濫賞。僭則懼及淫人，刑濫則懼及善人。若不幸而過，寧僭無濫。與其失善，寧其利淫。無善人則國從之。〈從之亡也。〉古之治民者，勸賞而畏刑，恤民而不倦。賞以春夏，刑以秋冬。是以將賞，爲之加膳，則飫賜，以此知其勸賞也；將刑，爲之不舉，不舉則徹樂，以此知其畏刑也。」
又曰：初，景公欲更晏子之宅，曰：「子之宅近市，湫隘囂塵，不可以居。〈湫，下；隘，小；囂，聲；塵，土。〉請更諸爽塏者。」〈�爽，明；蓊，燥。〉辭曰：「君之先臣容焉，〈先臣，晏子之先人。〉臣不足以詞之。於臣巢。」公笑曰：「子近市，識貴賤乎？」對曰：「旣利之，敢不識乎？」公曰：「何貴何賤？」於是景公繁於刑，有鬻踴者。故對曰：「踴貴屨賤。」景公爲是省於刑。君子曰：「仁人之言，其利博哉！晏子一言而齊侯省刑。」
又曰：鄭人鑄刑書。〈鑄刑書於鼎，以爲國之常法。〉叔向使謂子産曰：「昔先王議事以制，不爲刑辟，懼民之有爭心也。夏有亂政，而作《禹刑》，商有亂政，而作《湯刑》，〈夏商之亂者，禹湯之法。言不能議事以制。〉周有亂政，而作《九刑》。〈周之衰，亦爲刑書，謂之九刑。〉三辟之興，皆叔世也。〈言制書不起於始全盛之世。〉今吾子相鄭國，作封洫，立謗政，制三辟，鑄刑書，〈制三辟，謂用三代之末法。〉將以靖民，不亦難乎！」
又曰：爲刑罰威獄，使民畏忌，以類其震曜煞戮。〈雲電震曜，天地咸也，刑獄以象類之。〉
《論語》曰：導之以政，齊之以刑，民免而無恥。
又曰：禮樂不興，則刑罰不中；刑罰不中，則民無所措手足。
《孝經》曰：五刑之屬三千，而罪莫大於不孝。
《家語》曰：閔子騫問政於孔子。孔子對曰：「以德以法。夫德法者，禦民之具，猶御馬之有銜勒也。君者，人也；吏者，轡也；刑者，策也。夫人君之政，執其轡策而己乎。」閔子騫曰：「敢問古之爲政。」孔子曰：「古者天子以內史爲左右手，以德法爲銜勒，以百官爲轡，以刑罰爲策，以萬人爲馬，以禦天下，數百年而不失也。」又曰：有父子訟者。孔子同狴執之，三月不別，其父請止。夫子赦焉，曰：「上失其道，獄犴不治，不可刑也。
《書》曰：義刑義煞勿庸，以即汝心。三尺之限，空車不能登者何？峻故也。百刃之山，重載陟焉何？陵遲也。俗之陵遲久矣。雖有刑法，人能勿逾乎？」
《國語》曰：臧文仲曰：「大刑用兵甲，次刑用斧鉞，中刑用刀鋸，薄刑用鞭樸，以威民也。」
《孔叢子》曰：仲弓問古之刑教與今之刑教。孔子曰：「古之刑教省，今之刑教繁。古教有禮，然後有刑，是以刑省。今無禮以教，而齊之以刑，是以刑繁。」
《史記》曰：胡亥立，以趙高爲郎中令。令更變律，有罪者相坐收族。又群盜起，胡亥責李斯。斯懼，上書請行督責，刑者相半。其後趙高譖斯，具五刑，腰斬，夷三族。
又曰：申不害、韓非好刑名法術之學，以爲儒者以文亂法，俠者以武犯禁。
《漢書·刑法志》曰：古人有言曰：天生五材，民幷用之，廢一不可。鞭樸不可弛於家，刑罰不可廢於國，征伐不可偃於天下。用之有本末，行之有逆順耳。
又曰：孝武即位，徵發煩數，百姓貧窮，民被酷吏，擊奸斷宄不勝。於是招進張湯、趙禹之屬，修定法令。
又曰：古之知法者，能省刑本也。今之知法者，不失有罪，上下相臨，以刻爲明。深者獲功名，平者多後患。諺曰：鬻棺者欲歲之疫，非憎人慾煞之，利在於人死。
又曰：貢禹上言：「孝文皇帝時，貴廉潔，賤貪污，賈人、贅婿及吏坐贓者皆禁錮，不得爲吏。無贖罪之法，欲令行禁止，海內大化。武帝始臨天下，尊賢用士，開地廣境，自見功大，遂縱嗜欲。乃一時之變，使犯法者贖罪，入穀者補吏。是以官亂民貧，盜賊幷起。」
又曰：文帝制：「人有己論其父母妻子同産坐之，及收貰律令宜除之，〈孥，子也。秦法：一有罪，幷收其家也。〉罪疑者與人，」〈從輕斷之。〉於是刑罰大省，斷獄四百。
又曰：秦始皇專任刑罰，躬操文墨，晝斷獄，夜理書。
又曰：於定國爲廷尉，季秋後請讞。時上常幸宣室，齋而居，決事刑獄，號平反也。〈反音番。〉
又曰：董仲舒雲︰「陽爲德，陰爲刑。陽常居大夏，而生養育長爲事；陰常居大冬，而積於虛空不用之處。以此見天之任德不任刑也。」
又曰：秦用商鞅之法，故帝王之道，刑戮妄行，人不聊生，逃亡山野，幷爲盜賊，斷獄一歲八十萬數。
又曰：《刑法志》曰：古人有言：滿堂飲酒，有一人向隅而泣，則一堂不樂。王者之於天下，猶一堂之上也。一人不得平，爲之淒愴。今郡國被刑，或冤死者多，此和氣所以未洽者也。原夫獄刑所以蕃者，《書》曰：「伯夷降典，折民惟刑。」〈言伯夷示禮法以道，人人習之，禮然後用刑也。〉言制禮以止刑，猶堤防之溢水也。今堤防陵遲，禮制未立；死刑過制，生刑易犯。饑寒幷至，窮斯濫溢。豪傑擅私爲之囊橐，〈言容隱奸刑，若櫜盛物。〉奸邪所隱，則狃而浸廣。〈狃，串習也。浸，漸。狃音女九切。〉
《後漢書》曰：光武留心庶獄。然自王莽之後，舊章不存，法綱弛縱，尾�懲肅。梁統上疏曰：「臣硬�爲刑罰在衷，無取於輕，是以五帝有流殛放煞之誅，三王有大辟刻肌之刑，所以爲除去亂也。高帝定法，傳之後代。遭世康平，因時施恩，去肉刑相坐之法，天下幾平。武帝值中國全盛，征伐遠方，百姓罷弊，豪傑犯禁，奸吏弄法，故重首匿之科，著知縱之律。宣帝履要道以禦海內，臣下奉憲，不失繩墨，天下稱安。孝元、孝哀即位日淺，丞相王嘉等猥以數年之間虧除先帝舊約，穿令斷律凡百餘事。臣取其尤妨政者條奏，伏謂擇其善而從之，以定不易之典。」時廷尉議以爲崇刑峻法，非明王急務，遂罷之。
又曰：梁統對尚書問議刑曰：「聖帝明王制立刑罰，故雖堯舜之盛，猶誅四凶。《經》曰：『天討有罪，五刑五用哉。』又曰：爰制百姓於刑之衷，孔子曰：『刑罰不中，則民無所措手足。』〈措，置也。〉衷之爲言不輕不重之謂也。《春秋》之誅，不避親戚，所以防患救亂，全安衆庶，豈無仁愛之恩，貴絕殘賊之路也。」
又曰：郎顗上書言：「今立春之後，火卦事用，所當溫而寒，違反時節，由功賞不至而刑罰必加也。宜須立秋順氣行罰。」
