
《傅�與張叔威書》曰：吾與足下，義結紈素，恩比同生。
《東方朔與公孫弘書》曰：爵祿不相責以禮，同類之游不以遠近爲故。東門先生居蓬戶空穴之中，魏公子一朝以百騎造之。呂望未嘗與文王同席而坐，一朝讓以天下半。大丈夫相知，何必接塵而游，垂�齊年哉！
《張奧與延柿裴書》曰：吾與柿裴剖心相知，豈以流言相猜耶！
曹植《離友詩》曰：王旅旋兮背故鄉，彼君子兮篤人綱，騰駕行兮歸朔方，馳原隰兮尋舊疆。
郭璞《贈溫嶠詩》曰：人亦有言，松竹有林。及爾臭味，異本同岑。言以忘得，交以淡成。
謝朓《贈友人詩》曰：芳洲有杜若，可以訂佳期。清風動簾夜，孤月照窗時。安得同攜手，酌酒賦新詩。
陸亻垂《贈京邑僚友詩》曰：時逢世道泰，騫足步高衢。江間寒事早，夜露傷秋草。心屬姑蘇台，目送邯鄲道。麗壟郭或同舟，潘、夏時方駕。歡娛終美景，敷文永清夜。捉膝豈異人，戚戚皆明婭。
蕭鈞《晚景游泛懷友詩》曰：龍門低禦溝，鳳轄轉芳州。�峰初辯夏，麥氣早迎秋。山翠餘煙積，川平晚照收。浪隨文轉，波逐彩鴛浮。風花輕未落，岩泉咽不流。一辭金穀菀，空想竹林游。
潘岳詩曰：投分寄石友，白首同所歸。
《古善哉行》曰：月沒參橫，北斗闌干，親友在門，忘寢與餐。□□□□□□請交不許□□。
《後漢書》曰：侯霸欲友王丹，霸子見丹下車拜，丹答拜。霸子曰：「大人方願交歡，奈何拜小子？丹曰：「君房有是言，丹未之許也。」
又曰：張霸遷侍中，時皇后兄虎賁中郎將鄧騭當朝，貴戚聞霸名行，欲與爲交，逡巡不答。衆笑其不識世務。
《魏志》曰：將軍張遼與其護軍武周有隙。遼就刺史溫恢交胡質，質辭以疾。遼出遇質曰：「僕安意於君，何以相孤如此？」質曰：「古人之交也，多取知其不貪，奔北知其不怯，聞流言而不信，故可終也。武伯南身爲雅士，往者將軍稱之，不輟於口，今以睚眥之恨，反成嫌隙。況質才薄，豈能終好？是以不願也。」遼感其言，復與周平。
《蜀志》曰：劉巴，字子初。《零陵先賢傳》曰：「張飛嘗就巴宿，巴不與語，飛遂忿恚。諸葛亮謂巴曰：飛雖實武人，愛慕足下。足下雖天爵素高，宜少降意。巴曰：丈夫處世，當交四海英雄，如何與兵子共語？」
《晉書》曰：解系，字少連，濟南人也。系及二弟結、育，幷清身潔己，甚有聲譽。時荀勖門宗弘盛，勖諸子謂系等曰：「我與卿爲友，應向我公拜。」勖曰：「我與君尊先使君親厚。」系曰：「不奉先君遺教。公若與先君厚，往日哀頓，當垂書問。親厚之誨，非所敢承。」勖父子大慚。
《梁書》曰：庾詵，字彥實，新野人也。性純夷簡，罕所游狎。河東柳惲欲與之交，拒而不許。
《齊春秋》曰：王僧祐，字宗，亭然獨立，不交當代名士。王思遠之徒托意請交，幷不降意。自天子及侯伯，未嘗與一人游焉。
嵇康《高士傳》曰：井丹，字太春，扶風人也。博學，故京師爲之語曰「五經紛綸井太春」。未嘗書刺候謁人。梁松請友，丹不肯見。後遂隱遁。
皇甫士安《高士傳》曰：嚴遵，字君平，蜀人也。揚雄少從之游，數稱其德。李溫爲益州牧，喜曰：「吾得君平爲從事矣。」雄曰：「可備禮與相見，其人不可屈也。」王鳳請交，不許，嘆曰：「益我財者損我神，生我名者殺我身。」故不仕。時人服之。
《世說》曰：何晏、鄧顒、夏侯太初幷求傅嘏交，而嘏終不許。諸人乃因荀粲說合之。傅曰：「夏侯太初志大心勞，能合虛譽，誠所謂利口覆國之人。鄧顒、何晏有爲而躁，博而寡要，外好名利，而內無關。此三賢者，皆敗德之人耳，遠之猶恐罹禍，況可親之哉？」後皆如其言。
又曰：南陽宗世林與魏武同時，而薄其爲人，不與之交。及魏武作司空，總朝政，從容問宗曰：「可以交未？」答曰：「松柏之志甚存。」
《後漢書》曰：孔僖，字仲和，魯人也。祖父建少游長安，與崔篆仕王莽，爲建新大尹。僖與崔篆、孫駰復相友善焉。
《晉書》曰：咸寧初，有司奏何劭及兄遵等受故<鬲令>袁毅貨，雖經赦宥，宜皆禁止。事下廷尉，詔曰：「太保與毅有累世之交，遵等所取善薄，一皆置之。」
《左傳·襄二十六年》曰：初，伍參與蔡太師子朝友，其子伍舉與聲子相善。聲子，子朝之子也。伍舉出奔鄭，將遂奔晉。聲子時如晉，遇之於鄭郊，班荊相與食。〈班，布也。布荊坐地，朋友世親也。〉
《魏書》曰：陳群，字長文，通達有識度，其所交皆父黨也。魯國孔融與群父紀友，又與群交。
王隱《晉書》曰：王戎隨父渾在郎舍，時阮籍亦爲郎。每詣渾，輒云：「與卿語不如阿戎談。」戎時年十五，籍乃交焉。
《北齊書》曰：陸昂，字�駒，洛陽人也。父子璋，魏中書監。昂爲河間邢劭所賞。邢又與子璋交遊，嘗謂子璋云：「吾以卿老蚌復出明珠。」
《高士傳》曰：班嗣在京師，家有賜書，內足於財，父黨楊子�已下莫不造門。
《唐書》曰：郗士美，字和夫。少好學，善記覽。父友顔真卿、蕭潁士輩，嘗與之討論經傅，應對如流。既而相謂曰：「吾曹異日當交二郗之間矣。」
《汝南先賢傳》曰：薛勤，字恭祖，仕郡爲功曹。陳仲舉時年十五，爲父賫書詣勤。勤顧而察之，明日造焉。仲舉父出迓勤，勤曰：「足下有不凡子，吾來候之，不從卿也。」言義盡日。
《道學論》曰：許邁，字叔玄。清虛接真，遐棲世表，志在往而不返，故自改名「遠游」。與王右軍父子爲世外之交。王亦辭榮，好養生之事，每造遠游，未嘗不彌日忘返。
束《吊蕭孟恩文》曰：東海蕭惠，字孟恩者，父昔爲御史，與�先君同僚。孟恩及�，旦夕同游，分義早著。孟恩夫婦皆亡，門無立嗣。�時有伯父、從兄之憂，未獲自往，致文一篇，以吊其魂。
《毛詩·穀風》曰：《穀風》，刺幽王也。天下俗薄，朋友道絕焉。
又曰：伐木廢，則朋友缺矣。
《史記》曰：相國曹參，始微時與蕭何善，及爲將相有隙。
又曰：越石父賢，在於縲紲之中。晏子出，遭之塗，解左驂贖之，載歸。弗謝，入門。久之，石父請絕。晏子忄矍然，攝衣冠謝曰：「晏雖不仁，免子於厄，何求絕之速也。」石父曰：「不然。吾聞君子屈於不智己而伸於智己者。方吾在縲紲之中，彼不知我也。夫子既已感而贖我者，是智己；智己而無禮，固不如縲紲之中。」晏子於是延入爲上客。
《漢書》曰：張耳、陳餘始居約時，相然信死，豈顧問哉！及據國爭權，卒相滅亡，勢利之交，古人羞之，蓋謂是矣。
又曰：蕭育，少與陳咸、朱博爲友，著聞當世。往者，有王陽、貢公，故長安人語曰：「蕭、朱結綬，王、貢彈冠。」言其相薦達也。始育與公卿子顯名，咸最先進，年二十餘爲御史中丞。時朱博尚爲杜陵亭長，爲咸、育所舉援，後遂幷曆刺史、郡守相，及爲九卿，而博先至將軍上卿，歷位多於咸、育，遂至丞相。育與博後有隙，不能終，故世以友爲難也。
范曄《後漢書》曰：許劭，少峻名節，好人倫，多所賞識，劭邑人李達，杜直有高氣，劭初善之，而後有隙。
《東觀漢記》曰：梁鴻初與京邑蕭友善約不爲陪臣，及友善爲郡吏，鴻以書責之而去。
又曰：王良，字仲子，東海人。少清高。爲司徒司直。以病歸，一歲復徵，至滎陽，疾篤，不任進道，乃過其友人。友人不肯見，曰：「不有忠言奇謀而取大位，何其往來屑屑不憚煩也！」遂拒之。良慚，自後連征，輒稱疾。
《魏志·鍾會傳》曰：王弼爲人淺而不識物情，初與王黎、荀融友善，黎奪其黃門郎，於是恨黎，與融亦不終。
又曰：管寧與華歆同學，歆聞車馬聲出門，寧割席曰：「子非吾友也！」
徐廣《晉記》曰：相國掾魏諷有盛名，同郡任覽與諷友善。鄭袤謂覽曰：「諷奸雄，必以禍終，子宜絕之。」後諷果敗。
《北齊書》曰：初，劉逖與祖班以文義相得，結陳、雷之契，又爲弟俊聘班之女。將免魏彥深等也，以告逖，仍付密啓，令其奏聞。彥深等頗知之，先自申理，班由是疑逖告其所爲。及班被出，逖遂遣弟離婚，其輕交易絕如此。
《唐書》曰：韋澳，貫之之子也。大和六年擢進士第。兄溫與御史中丞高玄裕友善，溫請用澳爲御史，謂澳曰：「高二十九持憲綱，欲與汝相面，汝必得御史。」澳不答。溫曰：「高君端士，汝不可輕。」澳曰：「然恐無呈身御史。」終不詣玄裕之門。
袁淑真《隱士傳》曰：鶡冠者，或曰楚人也。隱居山林，衣弊履穿，以鶡爲冠，莫測其名。因服成號，著書言道家事，馮�爰嘗師事焉。�爰後顯於趙。鶡冠子懼其薦已也，乃與�爰絕焉。
《新序》曰：吳有士張胥鄙、譚夫吾前交而後絕。張胥鄙有罪，拘將死，譚夫吾合徒取之，出，於道而後知其夫吾。輟行而辭曰：「吾義不同子，故前交而後絕。吾聞之，君子不以安肆志，不爲危易行。吾今從子，是安則肆志，危則易行也。吾因子而生，不若反拘而死。」闔廬聞之，命吏釋之。胥鄙辭曰：「吾義不同於譚夫吾，故不受其任矣。今利以是出，誠以譚夫吾故免也。」遂觸墻而死。譚夫吾聞之，曰：「致任而不受，佞也；不知而出之，愚也。佞不可以接上，愚不可以事君，吾行虛矣。人惡以吾力生，吾亦恥以此立於世。」乃絕頸而死。
後漢朱公叔《絕交論》曰：世之務交遊也，甚矣！不惇於業，不忌於君，犯禮以追之，背公以從之，事替義退，公輕私重。
劉孝標《廣絕交論》曰：騁黃馬之劇談，縱碧鶏之雄辯。於是有弱冠王孫、綺紈公子，道不掛於通人，聲未遒於�閣。是曰「談交」。魚以泉涸而煦沫，鳥因將死而鳴哀。斷金由於湫隘，刎頸起於苫蓋，是曰「窮交」。馳騖之俗，澆薄之倫，無不操權衡，秉纖纊。衡所以揣其輕重，纊所以屬其鼻息。若衡不能舉，纊不能飛，雖顔冉、龍翰、鳳雛，曾史、蘭熏、雪白，視若游塵，遇如土梗。近世有樂安、任�，見一善則盱沖扼腕，遇一才則揚眉抵掌，雌黃出於唇吻，朱紫由其月旦。於是冠蓋輻湊，衣裳�合，輜軿擊�彗，坐客恆滿。及瞑目東越，歸骸洛浦。む帳猶懸，門罕漬酒之彥；墳未宿草，野絕動輪之賓。藐是諸孤，朝不謀夕。自昔把臂之英、金蘭之友，曾無羊舌下泣之仁，寧慕後阝成分宅之德。太行孟門，豈雲嶄絕。是以耿介之士，疾其若斯。獨立高山之頂，歡與麋鹿同群。
袁嶠《與褚左軍解交書》曰：皇太后踐登正祚，臨御皇朝，將軍之於國，外姓之太上皇也。與將軍游處，少長雖世譽，先後而臭味同歸。平昔之交，禮與數而降；箕踞之欣，隨位事而替。雖欲虛詠，濠肆脫落，儀制其能得乎？
稽康《與山濤絕交書》曰：足下見直木必不可以爲輪，曲者不以爲桷，蓋不欲枉其天材，令得其所。不可自好章甫，強越人以文冕也。今但願守陋巷，教子孫，時時與親舊敘闊，陳說平生。濁酒一杯，彈琴一曲，志願畢矣。
