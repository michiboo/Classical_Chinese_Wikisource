
《釋名》曰：斤，謹也。板廣不可得削，又有節，則用此釒斤之所以詳謹，今減斧跡也。
崔鴻《十六國春秋》曰：石虎馳獵無度，晨出夜歸。又多輕行，躬行作所。太子太保韋訁叟諫曰：「白龍魚服，有豫且〈子居切。〉之禍，海若潛游，離葛陂之酷。願陛下清宮蹕路，思二神為先鑒，不可忽天下之重，輕行斤斧之間。一旦有狂夫之變，雖龍騰之勇，不暇施也；智士之計，豈及設哉？」
《莊子》曰：郢人堊漫其鼻端，若蠅翼。使匠石斫之，運斤成風，盡堊而鼻不傷，郢人立而不失容。
《孫子》曰：何世之無才？何才之無施？良匠提斤斧造山林，梁棟阿衡之材，櫨柱楣椽之朴，森然陳於目前，大廈之器具矣。
《夢書》曰：斤斧為選士取有材。夢得斤斧，選士來。
《釋名》曰：鏟，平削也。
《廣雅》曰：簽〈子廉切。〉謂之鏟也。
鮑照《蕪城賦》曰：鏟利銅山。
《釋名》曰：鐁，彌也。有高下跡，以此鐁彌其上而平之。
《說文》曰：鑢，錯銅鐵也。
《方言》曰：錯、鑢互名也。
《韓詩》曰：如磨如錯。
《釋名》曰：鐮，廉也。體廉薄，其所刈稍稍取之，似廉者也。
《東觀漢記》曰：山陽郡人江伯欲嫁姊，姊引鐮欲自割。
《魏略》曰：孟康，字公休，為弘農太守。時出按行，敕吏卒各持鐮，自刈馬草。
《說苑》曰：孔子聞哭者，聲甚悲。進見之，吾丘子也，〈吾，一音虞。〉擁鐮帶索而哭。孔子問：「何哭之悲？」對曰：「吾有三失。」子曰：「願聞三失。」曰：「吾少好學，周遍天下，還後，吾親亡，是一失也；素尚高節不事庸君，臣節不遂，二失也；少擇交遊，寡於親友，老而無，是三失也。請從此辭！」投水而死。孔子曰：「弟子記之，此足以為戒！」於是歸養親者，十有二三。
《風俗通》曰：鐮刀自揆，積芻蕘之效。
《異苑》曰：長山郭悖，元嘉十二年病亡。後孫兒見悖著帽布裙，在靈床上，呼孫與語云：「今得七日假，假滿便去。今將二小兒，捉仆在門，可就取也。」孫求仆，即得。又云：「汝叔從都還，得鍠犁釒辟，〈音辟。〉可試取看。」便以呈之，仍以兩鐵相加，釒倉釒倉作聲。語孫曰：「我無復歸緣，從此而絕。」
《毛詩·豳·七月》曰：取彼斧斨，以伐遠揚。
又《破斧》曰：既破我斧，又缺我斨。
《釋名》曰：鍤，鍤地起土也。或曰削，能有所穿削也。或曰鏵，刳也，刳地為坎也。
《晉書·安帝紀》曰：吳興王淡父為鄰人竇度所殺。淡年十歲，陰有復仇之志。至年十八，密索利鍤刃，佯若耕耘，經一橋下，伺度船行還，伏於草中，淡於橋上以鍤斫之，而歸罪有司。太守孔嚴義其孝勇，上請宥之。
又曰：劉伶常乘鹿車，攜一壺酒，使人荷鍤而隨之，謂曰：「死便埋我！」
《淮南子》曰：故伊尹之興土功也，修腳者使之〈音只。〉鏵，〈長腳者，得土多，鍤入土深也。〉強膚者使之負土。
又曰：禹身執畚鍤，以為民先，疏河而導之九支，鑿山而通九洛，辟五湖而寧東海。
《說文》曰：鋤，薅〈音蒿〉斫也。，大鋤也。
《釋名》曰：鋤，助也，去穢助苗長。齊人謂其柄為，然正直也。
《史記》曰：高后立諸呂為王，擅權用事。朱虛侯年二十，有氣力，忿劉氏不得職。常入侍高后燕飲，曰：「請為田歌。」太后笑曰：「若生而為王子，安知田乎？」章曰：「臣知之。」太后曰：「試為言田意。」章曰：「深耕既種，立苗欲疏。非其種者，鋤而去之！」呂后默然。
《漢書》曰：雖有釒其，〈上音玆，下音基。〉不如逢時，〈釒其，鋤。雖有田器，值時乃獲。〉信矣！樊噲、夏侯、灌嬰之徒，方其鼓刀、仆御、販繒之時，豈自知附驥尾，勒功帝籍，慶流子孫哉？
又曰：倪寬受業孔安國，貧無資，賃作，帶經而鋤，伏息輒誦讀。
又曰：龔遂為渤海太守，悉罷逐捕盜賊吏。諸持鋤鈎田器者為良人，持杖器者為盜賊。
又曰：嚴延年為河南太守。京兆尹張敞聞延年用刑刻急，以書諭之。延年報曰：「河南，天下咽喉，二周余弊，莠盛苗穢，何可不鋤也？」
《魏略》曰：常林為諸生，帶經耕鋤。其妻餉之，相敬如賓。
《蜀志》曰：先主將誅張裕，諸葛亮表請其罪，曰：「芳蘭生門，不得不鋤。」
《賈子》曰：商君專任刑法，以刻薄為教。秦人父子兄弟，無父兄之恩。其踞反目，有若禽獸。借父鋤，意有得色。
《搜神記》曰：扶風楊道和於田中值雷雨，止桑樹下。霹靂擊之，道和以鋤格之，折其右肱，遂落地，色如丹，目如鏡。
伏候《古今注》曰：曾子鋤瓜，有三足鳥卒其冠。
《世說》曰：管寧、華歆共園中鋤菜，忽見地有片黃金，管揮鋤與瓦石不異，華捉而擲去。
應璩詩曰：古有行道人，陌上見三叟。年各百餘歲，相與鋤禾莠。住車問三叟，何以得此壽？上叟前致辭，內中嫗貌丑；中叟前致辭，量腹節所受；下叟前致辭，暮臥不覆首。要哉三叟言，所以能長久！
《左傳》曰：錐刀之末，將盡爭之。
《史記》曰：平原君曰：「夫賢士之處世，譬若錐之處囊中，其末立見。」
《戰國策》曰：蘇秦行而歸，負書擔囊，父母不與之。秦嘆曰：「皆秦之罪也！」乃夜發書，陳篋數十，得太公《陰符》，伏而讀之。欲睡，引錐自刺其股，血流至踵。
王隱《晉書》曰：梅陶及鍾雅數說餘事，祖納輒困，因謂之曰：「君汝潁之士利如錐，我幽冀之士鈍如椎。」杞具椎門中。
又曰：王伐吳，吳人於江險要害之處，作鐵錐，長丈餘，暗置江中。乃作大筏先行，鐵錐輒著筏去。
又曰：赫連勃勃。勃性工巧，然殘忍刻暴。乃蒸土築城，錐入一寸，即殺作者；錐若不入，即殺行錐者，而並築之。
《管子》曰：女有一錐，然後成為女。
《孫卿子》曰：無置錐之地，而公侯不能與之爭名，仲尼是也。
《莊子》曰：堯、舜有天下，子孫無置錐之地。
《韓子》曰：堯、舜無置錐之地，於後世而德結。
《呂氏春秋》曰：子產相鄭十八年，刑三人，殺三人，錐刀之遺於道者，莫之敢舉。
《尚書大傳》曰：古者中刑用鑽、鑿。
《物理論》曰：趙堯，錐鑽之吏，能探高祖深心，致位丞相。
《漢書》曰：江充捕巫蠱，燒鐵鉗灼，強服之。
《吳時外國傳》曰：扶南有訟者，燒鐵令赤，以鉗舉鐵，著手行七步，無罪者手不燒，有罪者手即焦。
《爾雅》曰：鏝謂之圬。〈郭璞注曰：泥鏝也。〉
《說文》曰：鏝，鐵圬也。
《左傳》曰：鄭子產相鄭伯如晉，晉侯未之見。子產使盡壞其館之垣，而納車馬焉，曰：「文公之為盟主也，崇大諸侯之館，圬人以時冥館宮室。」〈圬人，塗者。〉
《論語》曰：宰予晝寢，子曰：「朽木不可雕也，糞土之牆不可污也！」
《續晉陽秋》曰：何無忌母，劉牢之姊也。無忌與高祖謀，夜於屏風里制檄文。母潛凳於屏風上窺之，既知其謀，大喜，謂曰：「汝能如此，吾仇恥雪矣！」
《世說》曰：謝中郎在壽陽敗，臨奔走，猶求玉凳也。
《集異記》曰：丹陽張承先家有鬼，長為其取物。會有客，須蓴斤、鯉魚二十頭。鬼將一小兒，持籃至驃騎街十字路，小兒睡覺，看籃中已有蓴、鯉。
《方言》曰：{鬲}，所以注斛。陳魏宋楚之間謂之{鬲}，或謂之籮。自關而西謂之注箕。〈郭璞注曰：盛米谷寫斛中也，江東亦呼為{鬲}，籮屬，形小而高也。〉
《續搜神記》曰：吳興人章苟者，於田中耕，乘小船以歸。籮魚鮭置船中，著菰里，有物輒已食盡，如此非一。後日，磨鍛，於菰蘆中見一大蛇偷。苟以釒吳叉之，中其蛇。
《史記》曰：宋元王二年，江使神龜使於河，至泉陽，漁者豫且舉網而囚之，置籠中。見夢於王曰：「我為江使於河伯，而網當路，豫且得我。王有德義，故來告愬。」
又曰：齊使淳于髡獻鵠於楚，出邑門，道飛其鵠，揭空籠而獻之。
《東觀漢記》曰：耿恭於疏勒城穿井，十五丈得水。恭乃正衣冠，向井再拜，為吏士禱水，身自率士負籠，有飛泉湧出。吏士驚喜，皆稱萬歲。
《晉中興徵祥說》曰：泰元中，公王婦女髪緩傾髻，以為盛飭，用髪豐多，不可恆戴，乃先於籠上榜之，名曰假髻，或曰假頭。至於貧民，不能自辦，自號無頭，就人借髻，亦服之妖也。無幾時，烈宗晏駕，而天下騷動，二十年中兵革不息。孫恩之亂，刑斬無數。桓玄之役，死者萬計。凡被戮之家，多亡頭首。
沈約《宋書》曰：廢帝狂悖無道，誅害群臣，公卿忌憚，諸父並聚之殿內，毆箠陵曳，無復人理。建安王休仁，及太宗山陽王休祐形體並肥壯，帝以竹籠盛而稱之。
《續述徵記》曰：梁鄒西有籠水，發源長城山，直北流於梁郭西注濟水。或雲齊之孝婦，誠感神明，湧泉發於內，潛以績籠蔽之，人莫之知，由是無谷汲之勞。姑及家人疑而嫉之，值出而搜其室，既無所睹，試發此籠，而泉遂涌，流漂居宇，所以名曰籠水也。
《莊子》曰：一雀過羿，羿必得之。或以天下為之籠，則雀無逃矣。是故湯以庖籠伊尹，秦穆公以五羊之皮籠百里奚，以其所好籠之也。
《淮南子》曰：張天下以為之籠，因江海以為之罟，何亡魚失鳥之有乎？
又曰：狐裘負籠，甚可怪也。
《世說》曰：宋處宗甚有思理，常得一長鳴雞，愛而食之，恆籠盛著窗間。雞遂作人語，與處宗談論，極有言思，終日不輟。處宗因此言巧大進。
《楚辭》曰：鳳皇作鶉籠兮，雖翕翅其不容。
傅咸《班鳩賦·敘》云：余楸蔚然成林，閑居無為。有時游之，顧見斑鳩，音聲可悅，於是捕而畜之。既己擾馴，出之於籠，無何失去。後時時一來，飛翔似如有戀。聊為之賦。
成公綏《鸚鵡賦》曰：小禽也，以其能言解意，故為人所愛。盛之以金籠，升之以殿堂，可謂珍之矣。蓋乃未得鳥之性也！
古詩曰：羅敷好蠶桑，釆桑城南隅。青絲為籠繩，桂枝為籠鈎。
沈約《宋書》曰：廢帝狂悖無道，誅害群公，忌憚諸父，並聚之殿內，歐箠陵曳，無復人理。建安王休仁，及太宗山陽王休祐，形體並肥壯，帝每以竹籠盛而稱之。
《說文》曰：籝，笭也。
《漢書》曰：韋賢曰：「遺子黃金滿籝，不如一經。」
