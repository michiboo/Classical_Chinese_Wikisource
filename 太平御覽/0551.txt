
《周易·繫辭》曰：古之葬者，厚衣之以薪，葬之中野，不封不樹，喪期無數。後世聖人易之以棺槨。
《周禮·春官·喪祝》曰：及祖，飾棺，乃載，遂禦。凡卿大夫之喪，掌事而斂飾棺。
《禮記·檀弓上》曰：有虞氏瓦棺，〈始不用薪者，虞氏尚瓦。〉夏後氏┾周，〈火熟曰，燒土冶以周於棺。〉殷人棺槨，〈槨大也，以木爲之。言槨大於棺。殷人尚梓。〉周人墻置翣。〈墻，柳衣也。凡此言後王之制文也。〉周人以殷人之棺槨葬長殤，以夏後氏之周葬中殤、下殤，以有虞氏之瓦棺葬無服之殤。〈略未成人。〉
《禮記·檀弓上》曰：有子曰：「夫子制於中都，四寸之棺，五寸之槨。以斯知子，不欲速朽也。」〈中都，魯邑名。孔子嘗爲之宰，爲民作此制。〉
《禮記·檀弓上》曰：天子之棺四重，〈尚深邃也。諸公三重，諸侯再重，大夫一重，士不重。〉水兕革棺被之，其厚三寸。〈以水牛兕牛之革，以爲棺被。革各厚三寸，合六寸也。此爲一重也。〉�也棺一，〈所謂�卑棺也。《爾雅》曰：「�，�也。」〉梓棺二，〈所謂屬與大棺。〉四者皆周。〈周，匝。〉棺束：縮二，衡三，衽每束一。〈衡亦當爲橫。衽，今小要也。〉柏槨以端長六尺。〈以端題湊也。其方蓋一尺也。〉
《禮記·檀弓下》曰：天子崩，虞人致百祀之木，可以爲棺槨者，斬之。〈掌山澤之官。百祀，畿內百縣之祀。以爲棺槨。斬，伐也。〉
《禮記·檀弓上》後木曰：喪，吾聞諸縣子曰：「夫喪，不可不深長思也，〈後木，魯孝公子惠伯鞏之後。〉買棺外內易。」我死則亦然。
《禮記·檀弓下》曰：陳乾昔寢疾，屬其兄弟而命其子遵己。曰：「如我死，則必大爲我棺，使二婢子夾我。」〈婢子，妾也。〉陳乾昔死，其子曰：「以殉葬，非禮也，況又同棺乎？」弗果殺。〈善尊巳不陷父於不義也。〉
《禮記·喪大記》曰：君大棺八寸，屬六寸，裨四寸；上大夫大棺八寸，屬六寸；下大夫大棺六寸，屬四寸；士棺六寸。〈大棺，棺之在表。〉君里棺用朱綠，用雜金釒；大夫里棺用玄綠，用牛骨釒；士不綠。〈釒所以緣著里也。〉君蓋用漆，三衽三束；大夫蓋用漆，二衽二束；士蓋不用漆，二衽二束。〈用漆者，塗合牡牝中也。衽，小要。〉君、大夫大{髟春}爪實於綠中，士埋之。〈綠當爲角，聲之誤也。角即謂棺之內也。〉
《禮記外傳》曰：凡棺之重數，從內數向外，如席之重也。兕革棺一，各三寸，〈內一重有水牛皮，次兕皮，二者合爲一重，都厚六寸。〉一名�卑棺，又名櫬。〈�卑者堅如壁，櫬者親於身也。〉�也棺二，厚八寸。〈�也曰�木，在�卑棺之外。〉屬棺三，其厚四寸。〈屬者施�也棺外。〉大棺四，厚六寸。〈屬棺之列也。〉屬棺、大棺皆用梓也。上公去水牛皮，〈兕皮外有三重也。〉侯伯已下去水兕，〈�也棺外二重。〉卿、大夫惟屬棺與大棺，〈一重。〉士不言重，惟棺而已。
《左傳·宣上》曰：鄭人田衲公之亂，斫子家之棺。〈以四年殺君故也。斫薄其棺，不使從卿禮。〉
《左傳·成上》曰：宋文公葬，槨有四阿，棺有翰檜。〈杜預注曰：翰旁飭，檜上飭，王禮。〉
《左傳·襄上》曰：齊薑薨。初，穆薑使擇美檟，〈檟，梓之屬。〉以自爲櫬與頌琴。〈梓，棺也。頌琴，琴名，猶雅琴也。皆欲以送納。〉季文子取以葬。君子曰：「非禮也。禮無所逆。婦，養姑者也。虧姑以成婦，逆莫大焉。」〈穆姜，成公母；齊姜，成公婦也。〉
《左傳·襄上》曰：定姒薨。不殯於廟，無櫬，不虞。〈櫬，親身棺也。季孫以定姒本賤，旣無備器，議其喪制，欲殯不過廟，又不及哭也。〉匠慶謂季文子曰：「子爲正卿，而小君之喪不成，不終君也。〈父其母，是不終事君之道也。〉君長，誰受其咎？」初，季孫爲己樹六�鹼褸蒲圃東門之外，〈蒲圃，場圃名也。〉匠慶請木，季孫曰：「略。」匠慶用蒲圃之檟，季孫不禦。〈禦，止。〉
《左傳·哀上》曰：趙簡子與鄭戰。簡子誓曰：「志父無罪，君實圖之。若其有罪，絞縊以戮。桐棺三寸，不設屬辟。〈屬辟，棺之重數。王棺四重，君再重，大夫一重。〉素車朴馬，〈以載柩。〉無入於兆。〈兆，葬域。〉下卿之罰也。」
《公羊傳·定公》曰：國君薨，正棺於兩楹之間，然後即位。
《論語·先進》曰：顔淵死，顔路請子之車，以爲之槨。〈欲得賣之，以爲顔淵作槨也。顔路，顔淵之父。〉子曰：「才不才，亦各言其子也。鯉也死，有棺而無槨。吾不徒行，以爲之槨，以吾從大夫之後，不可徒行也。」〈鯉，孔子子伯魚。〉
《家語》曰：孔子之徒，公西赤掌殯葬焉。桐棺四寸，柏槨五寸。
《家語》曰：墨子葬法，棺三寸，足以朽骨；衣三領，足以朽肉。掘地之深，下無漏氣發泄於上，襲之以明其所止也。
《說文》曰：棺，關也，可以掩屍。櫬，附身棺也。櫝，匱也。，櫝也。
《史記》曰：飛廉生惡來。俱以材力事紂。武王伐紂，幷殺惡來。時飛廉爲紂使北方，還無所報，爲壇霍太山而報。得石棺銘曰：天令處父與發亂，賜汝石棺。死，遂葬霍太山。
《古史考》曰：舜作瓦棺，湯作木棺。
《漢書》曰：高祖下令：士卒從軍死者，爲，〈服虔曰：音衛。應劭曰：小棺也。今謂之櫝。〉歸其縣。縣給衣衾棺葬具，〈致其屍於家，縣官更給衣衾斂。〉祠以少牢，吏親葬。
《漢書》曰：張湯自殺，昆弟欲厚葬。湯母曰：「湯爲大臣，被惡言死，何厚葬爲？」載以牛車，有棺無槨。上聞，曰：「非此母不生此子。」
《漢書》曰：哀帝崩，有司奏，董賢乃自殺。死後，其父恭不悔過，乃復以砂畫棺，四時之色，左蒼龍，右白虎，上著金銀日月、玉衣珠璧，至尊無以加。
《漢書》曰：王莽奏貶丁傅太后號，改葬，發取璽綬。太后以爲旣往之事，不須復發。莽固爭之。太后詔曰：「因故棺爲致槨作冢。」旣發傅太后棺，臭聞數里。
《續漢書·禮儀志》曰：王公主貴人皆樟棺朱漆，畫雲氣。公特進樟棺黑漆。
《續漢書》曰：楊震數切諫，爲樊豐等所譖，遣歸本郡。震行至城西凡陽亭，謂諸子、門人曰：「身死之日，以雜木爲棺，單被裁足蓋形，無歸冢次，勿設祭祠。」因飲鴆而卒。
《續漢書》曰：曹褒在射聲營舍，有停棺槨不葬者百餘所。褒親自履行愴然。爲買空地，悉葬其無主者。
《續漢書》曰：周盤字伯堅，年七十三歲，朝集諸生講論終日。因令其二子曰：「吾日者夢見先師東里先生，與我講於陰堂之奧而長嘆，豈吾齒之盡乎？命終之日，桐棺足以周身，外槨足以周棺。斂刑懸封，濯衣幅巾。編四寸簡，寫《堯典》一篇，幷刀筆各一，以置棺前，示不忘聖道。」其月望，無病忽終。學者以爲知命。
《東觀漢記》曰：郭鳳字君張，善說災異吉凶，占應，病先自知。死日，豫令弟子市棺斂具。至其日，如言卒。
《東觀漢記》曰：耿秉薨，賜朱棺、玉衣。
《東觀漢記》曰：梁商薨，賜東園朱壽器、銀縷玉匣。
《東觀漢記》曰：長沙有義士古初，遭父喪，未葬。鄰人火起，及初舍，棺不可移。初冒火伏棺上，會火滅。
《東觀漢記》曰：大司徒歐陽歙坐在汝南贓罪，死獄中。歙掾陳元上書追訟之，言甚切至。帝乃賜棺木，贈賻三千匹。
謝承《後漢書》曰：徐�羽爲長沙郡，將死，遺令不受贈賻。一匹私馬，賣以爲棺。
謝承《後漢書》曰：和帝追封太后父梁松爲褒親湣侯，改殯，賜東園畫棺、玉匣、衣衾而葬之。
《魏志》曰：李傕等葬董卓於，幷收所焚屍之灰，合斂於棺而葬之。是日大風、暴雨、震卓墓，水流入藏，漂其棺槨。
《魏志》曰：宣王討王陵，赦罪。陵自知罪重，試索棺釘以觀太傅意，竟給之，遂自殺。
《曹操別傳》曰：操破梁孝王棺，收金寶。天子聞之，哀泣。
《晉書》曰：夏侯湛將歿，遺命小棺薄斂，不修封樹。論者謂湛雖生不砥厲名節，死則儉約令終，是深達存亡之理也。
《後魏書》曰：崔光韶謂子孫曰：「吾兄弟自幼及老，衣服飲食未曾一片不同。至於兒女官婚榮利之事，未嘗不先以推弟。弟頃橫禍，權作松棺。亦可以爲吾作松棺，使吾見之。」
《南史》曰：宋光祿大夫劉鎮之，年三十許，病篤，已辦凶具。旣而疾愈，因蓄棺以爲壽。九十餘乃亡，此器方用。
《宋書》曰：王敬則爲旣陽令。初至旣陽縣，陸主山下宗侶十餘船同發，敬則船獨不進。乃令入水推之。見烏漆棺，敬則咒雲︰「若是吉，使船速進，吾富貴，當改葬爾。」船須臾進。入縣城，收此棺葬之。
《宋書》曰：袁昂爲豫章內史，丁所生母憂，去職，以喪還。江路風潮暴駭，昂乃縛衣著棺，誓同沉溺。及風止，餘船皆沒，惟昂船獲全。咸謂精誠所致。
《梁書》曰：衡陽宣王子簡位郢州刺史，卒於官。喪將引，柩有聲。議者欲開視，王妃柳氏曰：「晉文已有前例，不聞開棺。無益亡者之生。徒增生者之痛。」遂止。
《晉公卿禮秩》曰：諸公及從公薨者，賜東園秘器；在外都督者，給秘器，直錢三十萬。安平王孚蔫，給東園溫明秘器。楊駿誅，賜五木棺一具，載以官路車。
《三十國春秋》曰：晉黃門郎殷仲堪游於江濱，見流棺於水，乃接焉。旬日之中，門前之溝忽起爲岸。是夕，有人通夢於仲堪，自稱徐伯，感君之惠，無以報。仲堪因問：「門岸爲何祥乎？」對曰：「水中之岸，其名爲洲。君將爲也。」言終而沒。
《唐書》曰：玄宗開元二十年，自東都幸太原。至太行阪，路隘，逢�卑車。問左右曰：「車中何物？」左右奏曰：「禮，天子出，則載�卑車以從，先王之制也。」上曰：「焉用此！」命焚之。無�卑自此始也。
《莊子》曰：古之喪禮，貴賤有儀，上下有等。天子棺槨七重，諸侯五重，大夫三重，士再重。墨子獨生不歌，死不服，桐棺三重而無槨，以爲法式。
《慎子》曰：匠人成棺而無憎於人，利在人也死。
《呂氏春秋》曰：善棺槨所以備螻蟻也。今世俗大亂，人生逾侈，非爲死者慮，亦所以相矜。
《淮南子》曰：吾生有七尺之形，死有一棺之土。
《淮南子》曰：鬻棺者，欲民之疾疫也；蓄粟者，欲歲之荒饑也。
《鹽鐵論》曰：古者瓦棺周，足以收形骸�齒而已。及其後桐棺不依，桑棺不留。今富者糸甫題墻湊，中者梓棺�便槨，貧者繒囊緹囊。
《風俗通》曰：葉令王喬，天下一玉棺於廳事前，令臣吏試入，終不動搖。喬曰：「天帝獨欲召我。」沐浴服飾，寢其中，蓋便立覆。宿夜葬於城東。縣中牛皆流汗吐舌。
《風土記》曰：陽羨縣令袁起生有神靈，無疾暴亡。殯斂已竟，風雷冥晦，失起喪柩。山下居民夜聞山下有數十人，晨往山上，見起棺柩。俄而潛藏，惟有石冢、石壇今在。
《神仙傳》曰：介象爲吳主所征，至武昌，連求去，不許。象言病，帝使左右以美梨一奩賜象。須臾象死，帝殯而埋之。以中時死，其日晡時到建業，以所賜梨付守苑吏。後吏以狀聞，即發象棺。棺中無所有，有奏符。
《搜神記》曰：令有縣孫孤城，古孤竹君之國也。靈帝光和元年，遼水中有浮棺，人破斫之。棺中人語曰：「我，伯夷之弟，孤竹君也。海水壞我棺槨，是以漂。汝斫我何爲？」乃不敢破，因爲立祠。民有發視者，無病而死。
《搜神記》曰：北有道人能令人與死人相見。其同郡人，婦死已數年，聞而往見之，曰：「願令一見死婦，死不恨矣。」道人曰：「可。然聞鼓聲疾出。」俄而得見之，與婦言語，悲喜恩情如生。良久，聞鼓音，忄良忄良不能得時出，門閉戶掩，婿婿乃徒出，閉其衣裾戶間，掣絕而去。後數歲餘，此人死，家葬之。開冢，見婦棺蓋下有衣裾。
《異苑》曰：海陵如皋縣東城村邊海岸崩壞，一古墓有方頭漆棺，以朱題上雲︰百七年墮水，元嘉二十載三月墮於懸獻。
《巴蜀志》曰：獠夷死，即立埋棺，不臥設。
盛弘之《荊州記》曰：冠軍縣東一里有張詹墓，魏太和時人也。刻碑背曰：「白楸之棺，易朽之裳。銅錢不入，瓦器不藏。嗟爾後人，幸勿我傷。」自胡石之亂，墳墓莫不夷毀。此墓元嘉初猶儼然，六年大水，民饑，始被髮。初開，金銀錫銅之器爛然畢備。有二朱漆棺，棺前垂竹薄簾，金釘釘之。
《永嘉郡記》曰：樂成縣石堂水口，先時有一漆棺，逆水入溪十餘里便住，有靈下人云是方姥，甚有靈驗。
《從征記》曰：劉表冢在高平郡。表子琮搗四方珍香數十石著棺中，蘇合消救之香，莫不畢備。永嘉中，郡人衡熙發其墓，表貌如生，香聞數十里。熙懼，不敢犯。
陸機《大墓賦》曰：睹洪檟而爲。，小棺也。
