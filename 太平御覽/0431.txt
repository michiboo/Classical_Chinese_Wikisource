
《尚書·無逸》曰：文王自朝至於日中昃，弗遑暇食，用咸和萬民。
又《大禹謨》曰：克勤於蚌攏
又《金縢》曰：昔周公勤勞王家，惟予沖人弗及知。
又《梓材》曰：先王既勤用明德。
又《周官》曰：功崇惟志，業廣惟勤。
《左傳·宣下》曰：郤成子曰：「吾聞之，非德莫如勤，非勤何以求民。文王猶勤，況寡德乎？」
又《宣下》曰：民生在勤，勤則不匱。
《禮記·祭法》曰：舜勤衆事而野死，冥勤其官而水死。
《東觀漢記》曰：明帝行部署，不用輦車，甲夜乃解，偃讀衆書，乙夜盡寢，先五鼓起，率常如此。
又曰：陳寵辟司徒鮑昱府。掾屬專尚交遊，以不肯親事爲高。寵常非之，獨勤以物務。
又曰：班超居家，常執勤勞，不恥勞辱。
又曰：王丹，字仲因。每歲農時，輒載酒肴，于田間候勤者，與而勞之。
《魏氏春秋》曰：高文惠爲刺奸令，夙夜匪懈，至擁膝抱書而寐。太祖嘗夜微出覘察，諸吏見而哀之，徐解衣覆之而去。
《魏志》曰：段灼上疏理鄧艾曰：「艾值歲凶，又爲區種，身被烏衣，手執耒耜，以率將士。上下相感，莫不盡力。」
《吳志》曰：諸葛恪征淮南，以滕胤爲都督，掌統留事。胤白日津ｖ客，夜省文書，或至曉不寐。
王隱《惡書》曰：陶侃少長勤敕，自強不息。常語人曰：「大禹聖者，乃惜寸陰，至於凡俗，當惜分陰。」
《晉書》曰：任愷素有識鑒，加以在公勤恪，甚得朝野稱譽。
《唐書》曰：杜佑，性勤而無倦。雖位極將相，手不釋卷，質明視事，接對賓客，夜則燈下讀書，孜孜不怠，與賓佐談論，人憚其貴，而伏其博。
《杜預自敘》曰：在有家則滋味經籍，居官則畢力理治。公家之事，知無不爲。
《夏仲禦別傳》曰：夏統，字仲禦，永興人，與母兄弟居，恆星行夜歸，采梠求食。母老病，不悰家事，仲禦鼓四起，酒掃庭內，鑽火炊爨之後，徑便入野。
《孟子》曰：鶏鳴而起，孜孜爲善，舜之徒也。
《淮南子》曰：墨子無黔突，孔子無暖席。是故聖人蒙恥辱以千世主者，非以貪祿慕位也，欲事天下之利，除萬民之害也。
又曰：跬步不休，跛鱉千里；積累不輟，可成丘阜。
《鹽鐵論》曰：禹感洪水，身親其勞，簪墮不掇，冠掛不顧。
《尚書·大禹謨》曰：禹克儉於家。
《周書》曰：文王疾，召太子發曰：「吾栝柱茅茨，蓋爲民愛費也。」
《禮記·檀弓下》曰：胩子一狐裘三十年。
又《禮器》曰：胩平仲祠其先人，豚肩不掩豆，浣衣濯冠以朝，君子以爲隘矣。
《左傳·桓公》曰：臧哀伯諫曰：「清廟茅屋，大輅越席，大羹不致，粢食不鑿，昭其儉也」
又《閔公》曰：衛文公大布之衣，大帛之冠。
又《襄公上》曰：季文子卒，大夫入斂。公在位，無衣帛之妾，無食粟之馬，無藏金玉，無重器備。
又《襄公五年》曰：叔向曰：「子展儉而壹。」
又《哀上》曰：子西曰：「二三子無患矣。吾昔聞，闔閭食不二味，居不重席，室不崇壇，器不雕鏤，宮室不觀，舟車不飾，衣服時用，擇不取費。」〈選取堅厚，不尚細靡。〉
《公羊傳·宣公》曰：晉靈公無道，趙盾趁入，靈公望見再拜。〈知其欲諫以拒之。〉盾出，公使勇士往殺之，勇士入，俯而窺其戶，方食魚飧。勇士曰：「嘻！子誠仁人也，爲晉國重卿而食魚飧，見子之儉也。君使我殺子，吾不忍殺子也，吾亦不可復見君。」遂刎頸而死。
《論語·里仁》曰：以約失之者鮮矣。
又《泰伯》曰：子曰：「禹，吾無間然矣。菲飲食，而致孝乎鬼神；惡衣服，而致美乎黻冕；卑宮室，而盡力乎溝洫。」
《漢書》曰：公孫弘，起徒步，數年至宰相封侯，於是開東閣以延賢人，食一肉脫粟之飯，故人賓客仰衣食，俸祿皆給之，家無所餘。
又曰：辛慶忌，居處恭儉，飲食被服，尤以節約。
《東觀漢記》曰：第五倫性節儉，雖爲二千石，常衣布，躬莝養馬，妻炊爨飲食，受俸祿常取赤米。
又曰：王良爲大司徒司直，在位恭儉，妻子不入官舍，布被瓦器。時司徒吏鮑恢以事到東海，候其家，而良妻布裙曳柴，從田中歸。恢告曰：「我司徒吏也，故來授書，欲見夫人。」妻曰：「妾是也。」恢乃下拜，嘆息而還。
又曰：李恂爲兗州刺史，清約率下，食不二味。
謝承《後漢書》曰：東郡趙諮爲東海人。遺其雙枯魚者，啖之二歲不盡，以儉化俗。
又曰：朱寵子，字仲威，爲太尉。家貧，食脫粟飯，臥布被。朝廷賜錦被、梁肉，皆不敢受。
張璠《漢記》曰：荀爽爲三公，食不過一肉，脫粟飯，坐皮褥。
范曄《後漢書》曰：羊陟拜河南尹，計日受俸，食乾飯茹菜。
又曰：宣秉，字巨公，馮翊雲陽人。爲御史中丞，遷司隸校尉。秉性節約，常布服被，蔬食瓦器。帝嘗幸其府舍，見而嘆曰：「楚國二龔，不如雲陽宣巨公。」即賜布帛帳帷。
又曰：祭遵，爲人廉約小心，克已奉公，賞賜輒盡與士卒，家無私財，身衣韋褲布被，夫人裳不加緣。帝以是重焉。
《魏略》曰：常林，字伯槐。曆宰守刺史，所在檢身節用，其家常饑乏，糟糠縕弊。
《魏志》曰：太祖平柳城，頒所獲器物。以素屏風，素馮幾賜媚宋，曰：「君有古人之風，故賜君古人之服。」玠居顯位，常布衣蔬食。
《吳志》曰：是儀，字子羽，北海營陵人。爲尚書僕射，不服精細，食不重膳。孫權聞之，幸儀舍，求視蔬食，親嘗之，對之嘆息。
《晉書》曰：帝以山濤橇朋，無以供養，特給日契，加賜床帳茵蓐，禮秩崇重，時莫爲比。濤居榮貴，貞慎儉約，雖爵同千乘，而無嬪媵。
王隱《晉書》曰：李胤曆職內外，而至貧儉。兒病無以市藥，上賜錢十萬。
《晉中興書》曰：王廙爲母立屋，過制。中宗流涕諫之。帝所幸鄭夫人，袍無文綉，其恭儉率下如此。
又曰：陸納，字祖言。徵拜左民尚書，將應召，綱紀白：「日宜裝幾舫？」納曰：「吾家不在此，已敕私奴乘駕，裝幷食糧米，無所須也。」臨發載被袱而已，其餘皆封還官。
崔鴻《十六國春秋·趙錄》曰：孟卓，字君偉，廣平人。少修清苦之志，有一單裙，十年不浣。
又《前燕錄》曰：太尉楊驚，字士秋，右北平無終人也。驚母李氏，博學，有母儀，慕容晃常外堂拜敬。性尤橇朋，好施無倦。位爲台保，爵封郡公，常乘弊車瘠牛，卒無餘財。
《後漢書》曰：孝文帝，性儉素，常服浣濯之衣，鞍勒鐵木而已。
《宋書》曰：文帝性存儉約，不好奢侈。車府令嘗以輦{⺮夅}故，請改易之。輦席舊以烏皮緣，欲代以紫皮，上以{⺮夅}〈{⺮夅}，音貢。〉未至於壞，紫色貴，幷弗聽也。
又曰：孝武大明中，壞上所居陰室，於其處起玉燭殿，與群臣觀之，床頭有土鄣壁，上掛葛燈籠，麻繩拂。侍中袁顗盛稱已爲過矣。
又曰：顔延之，性既褊傲，兼有酒過，肆意直言，曾無回隱，故論者多不知之。居身橇朋，不營財利，布衣蔬食，獨酌郊野，當其爲適，傍若無人。
蕭子顯《齊書》曰：高帝即位後，身不禦精細之物，敕中書舍人桓景真曰：「主衣中似有玉介導，此制始自大明末，後太始增其光麗。留此著主衣，政是興長疾源，可即時打破。」後宮器物欄檻以銅爲飾者，改用鐵；內殿施黃紗帳，宮人著紫皮履，華蓋除金花爪，以用鐵回釘。每曰：「使我治天下十年，當使黃金與土同價。」
又曰：太官進食有裹蒸。明帝曰：「我食此不盡，可四片破之，餘充晚食。」
又曰：太始已來，相承奢侈。太祖輔政，上衰禁民間華僞：不得作成綉裙衣，道路不得著錦履，不得作局腳檉柏床、牙箱籠、錦緣，不得以七寶飾樂器。又諸雜漆物，不得以金銀爲花獸。
又曰：王逡之，字宣約，琅琊臨沂人也。少好學，儉素。衣服不浣，几案塵墨。
《齊春秋》曰：王儉，字仲寶，臨沂人不好聲色，衣裘服用，取給而已。
《梁書》曰：到溉，字茂灌。美風儀，善容止，所蒞以清白修性。又率儉，不好聲色，虛室單衣，傍無姬侍。
《後周書》曰：辛慶之，位遇雖隆，而率性儉素，車馬衣服不尚華侈，志量溫和，有儒者風度，特爲當時所重。
《唐書》曰：虞世南，隋時兄世基當朝貴盛，妻昨；服擬於王者，世南雖同居，而躬履勤儉，不失素業。
又曰：李藩爲相，憲宗謂曰：「前代理天下，或家給人足，或國貧下困，其故何也？」藩對曰：「古人云，儉以足用，蓋足用繫於儉約。誠使人君不貴珠玉，惟務耕桑，則人無淫巧，俗自敦本，百姓既足，君孰與不足？」帝曰：「儉約之事，是我誠心，惟當上下相勖，以保此道。」
又曰：於休烈在朝凡三十餘年，曆掌清要，家無擔石之蓄，恭儉深仁，未嘗以喜慍形於顔色，而親覽下士，推轂後進，雖位崇年高，曾無倦色。
《文子》曰：量腹而食，度身而衣，節乎己者，貪心不生矣。
《墨子》曰：晉文公好惡衣，臣下皆衣牂羊之裘，以韋帶劍。
《呂氏春秋》曰：周明堂茅茨蒿柱，土階三尺，以見儉也。
《風俗通》曰：大禹闕百品之羞，而菲庖廚。殷湯寐寢黃屋，駕而乘露輿。
《魏武別傳》曰：武皇帝子中山恭王袞，尚儉約，教敕妃妾紡績織紝，習爲家人之事。
《桓階別傳》曰：階爲趙郡太守時，俸盡食醬<豆孚>。上聞之，數戲曰：「卿家作醬，頗得成不？」詔曰：「光光大魏，富有四海，棟梁大臣，而有蔬食，非吾所以禮賢之意也。」其賜射鹿師二人，幷給媒弩。
《三輔決錄》曰：前隊大夫有范仲翁，鹽鼓蒜果共一筒，言其粗儉也。
《會稽典錄》曰：陳修，字奉先，遷爲豫章守。性清潔恭儉，十日一炊，不燃官薪。
殷康《明慎》曰：古人云：「驕奢人之殃，恭儉福之場。」
《古今善言》曰：靈帝時，欲用羊續爲三司，而中官求其賂，續出黃紙補袍，以示使者。
延篤《與李文德書》曰：吾食赤烏之麩麥，飲化益之玄醴，折張騫大苑之蒜，歃晉國郇瑕氏之鹽。
《魏武瘤路曰：吾衣被皆十歲也，歲歲解浣補納之。
衛顗奏曰：武皇帝之時，後宮食不重肉，衣不錦綉，茵席不緣，物無丹漆，用能平定天下，遺福子孫。
《毛詩》曰：《汾沮洳》，刺儉也。〈沮洳，漸洳也。〉
又《葛屨》曰：刺褊也。魏地狹隘，其民機巧趨利，其君儉嗇褊急。
又曰：《蟋蟀》，刺晉僖公也，儉不中禮，故作是詩以閔之。
《論語》曰：如有周公之才之美，使驕且吝，其餘不足觀也已。
又曰：出納之吝，謂之有司。
《史記》曰：魯人俗儉嗇，曹氏邴氏尤甚，以鐵治起富至巨萬。然家自父兄子孫約。俯有拾，仰有取。
《三輔決錄》曰：平陵士孫奮富聞京師，性儉吝，嘗宿客舍，雇錢直甚少。主人曰：「君惜錢如此，欲作士孫景卿耶！」
《魏略》曰：曹洪家富而性嗇，文帝前在東宮，嘗從洪貸絹百匹，洪不稱意。及犯法，自分必死。
《晉書》曰：王戎性好興利，廣收八方，園田水碓，周遍天下。積實聚錢，不智紀極，而又儉嗇，不知奉養，天下人謂之膏盲之疾。女適裴頠，貸錢數萬，久而未還。女後歸寧，戎色不悅，女遽還直，然後乃歡。從子將婚，戎遺其一單衣，婚訖而更責取。家有好李，常出貨之，恐人得種，恆鑽其核。以此獲譏於世。
《後魏書》曰：崔光韶家足於財，而性儉吝，衣弊馬瘦，食味粗薄。始光韶在都，同里王蔓於夜遇盜，害其二子。孝莊詔黃門高道穆令加檢捕，一方之人，家別搜索。至光韶宅，綾絹錢布，匱篋充積。議者譏其矯嗇。
《郭子》曰：王丞相性儉，即帳下甘果，盈溢不散，涉春爛敗，都督白之，公令拾去。敕云：「慎不可使大郎知。」大郎名悅，字長豫。
《晉書》曰：和嶠家産殷富，擬於王者。然性至吝，以是獲譏。杜預公爲嶠有錢癖。
《後魏書》曰：和躍清河人也，爲平昌太守。家巨富而性吝嗇，理錢數百斛。其母季春思堇，惜錢不買。
