
《說文》曰：虎，山獸之君也。
《春秋運斗樞》曰：樞星散而為虎。
《易·覆卦》曰：履虎尾，不咥人，亨。
又《頤卦》曰：虎視眈眈，其欲逐逐。
《易·革卦》：九五象曰：大人虎變，其文炳也。
《易通卦驗》曰：立秋，虎始嘯。
《月令》曰：仲冬，虎始交。
《禮記》曰：孔子過太山側，有婦人哭於墓者而哀。夫子式而聽之，使子貢問之曰：「子之哭也，一似重有憂者。」而曰：「然。昔者吾舅死於虎，吾夫又死焉，今吾子又死焉。」夫子曰：「何為不去？」曰：「無苛政。」子曰：「小子識之，苛政猛於虎也。」
《左傳·宣四年》曰：若敖娶於䢵，生斗伯比。若敖卒，從其母畜於䢵。淫於䢵子之女，生子文焉。䢵夫人使棄諸夢中。〈夢，澤。〉虎乳之。䢵子田，見之，懼而歸夫人，以告，〈告女私通所生。〉遂使收之。楚人謂乳為穀，謂虎為於菟，故命之曰斗穀於菟。
《春秋考異郵》曰：三九二十七，七者陽氣成，故虎七月而生。陽立於七，故虎首尾長七尺。般般文者，陰陽雜也。
《春秋演孔圖》曰：天命湯，白虎戲朝。其終，白虎在野。
《爾雅》曰：甝，白虎。〈漢宣帝時，南郡獲白虎，獻其皮骨爪牙也。〉虪，黑虎。〈虪，音敘。甝，胡甘切。〉
《漢書》曰：猛虎之猶與，不如蜂蠆之致蠚。
又曰：武帝玄狩中，南郡獲白虎，以為寶。
又曰：李廣北平郡出獵，見草中石，以為虎而射之，中石沒羽。視之，石也。明日射之，終不能入矣。
又曰：司馬遷書曰：猛虎在山中，百獸震恐。及陷檻阱，搖尾而求食，積威約之漸也。
又曰：李敢子禹，有寵於太子。禹有勇，上召禹使刺虎。懸下圈中，未至地，有詔引出之。禹以劍斫絕累，欲刺虎。上壯之，遂放焉。
《後漢書》曰：劉昆字桓公，光武時為弘農太守。先是，崤澠驛道多虎災，行旅不通。昆為政三年，仁化大行，虎皆負子渡河。帝聞而異之。後徵為光祿勛，詔問昆曰：「前在江陵，返風滅火；後守弘農，虎北渡河。行何德政而致是事？」昆對曰：「偶然耳。」煮右皆笑其質訥。帝嘆曰：「此乃長者之言也。」顧命書諸策。
又曰：宋均遷九江太守，郡多虎暴，數為人患。常募設檻阱，而猶多傷害。〈檻為機以捕獸，阱謂穿地陷之。〉均到，下記屬縣曰：「夫虎豹在山，黿鼉在水，各有所託。且江淮之有猛獸，猶北土之有雞豚也。今為人害，咎在殘吏，而勞勤張捕，非憂卹植稻也。其務退奸貪，思進忠善。可一去檻阱，除削課制。」其後傳言虎相與東游渡江。
又曰：法雄為南郡太守。郡濱帶江沔，又有雲夢藪澤。〈雲夢澤，今在安州。〉永初中，多虎狼植旦。前太守賞募張捕，反為所害者甚眾。雄乃移書屬縣曰：「凡虎狼之在山林，猶人之居城市。古者至化之代，猛獸不擾，皆由恩信寬澤，仁及飛走。太守雖不德，敢忘其義！記到，其毀壞檻阱，不得妄捕山林。」是後虎害稍息，人以獲安。在郡數歲，歲常豐稔。
又曰：童恢字漢宗，為不其令。戶人常為虎所害，乃設檻捕之，生獲二虎。恢咒虎曰：「天生萬物，惟人為貴。虎狼當食六畜，而殘暴於人。王法殺人者死，傷人則論法。若是殺人者，當垂頭服罪。自知非者，當號呼稱冤。」一虎低頭閉目，狀若震懼，即時殺之。一乃踴躍自奮，遂放之。
謝承《後漢書》曰：豫章劉陵，字孟高，為長沙安成長。先時多虎，百姓患之，皆從他縣。陵之官，修德政。逾月，虎悉出界，去貿蒼還。
《漢皇德傳》曰：世祖遣鄧禹西徵，送之於道。既返，因於野王獵。路見二老翁即禽，世祖問曰：「禽何向？」並舉首西指，言：「此中多虎，臣每即禽，虎亦即臣。大王勿徃也。」
《方言》曰：虎，陳、魏、宋、楚之間或謂之李父，江淮南楚之間謂之李耳，〈虎食物，值耳即止，以觸其諱故。〉或謂之於{虎兔}。〈於音烏，{虎兔}，音竇。匠箔南山夷呼虎為{虎兔}。自關東西或謂之伯都也。〉
《風俗通》曰：呼虎為李耳，俗說虎本南郡中廬李氏公所化。為呼李耳因喜，呼班便怒。
《龍魚河圖》曰：懸文虎鼻門上，宜官，子孫帶印綬。懸虎鼻門中，周一年，取燒作屑，與婦引之，二月中便有兒，生貴子。勿令人知之，泄則不驗也。亦勿令婦人見之。
《春秋後語》曰：楚黃歇說秦昭王曰：「天下強國，莫過於秦楚。今聞大王欲伐楚，此猶兩虎相與斗，而駑犬受蒲爸，不如善楚也。」
又曰：秦惠王謂陳軫曰：「今韓魏相攻，期年不解。或謂寡人救植點，或曰勿救便。寡人不能自為決，願子為寡人計之。」軫曰：「亦常有以卞莊子之刺虎聞於王者乎？」王曰：「不聞。」軫曰：「卞莊子方刺虎，而卞豎子止之，曰：『兩虎方食牛，牛甘必爭，爭必斗。斗則大者傷，小者死。從傷而刺之，一舉必有雙虎之名』。卞莊子以為然，立而顧之。有頃，兩虎果斗，大者傷，小者死，一舉果有雙虎之功。今韓魏相攻，期年不解，是必大國傷，小國亡。從傷而伐之，一舉必有二實。此猶卞莊子刺虎之類也。」惠王曰：「善。」咒不救。待其敗而攻之，果大克也。
《吳越春秋》曰：吳王葬昌門外，金玉精上為白虎。
《列士傳》曰：秦召公子無忌，無忌不行，使朱亥奉璧一詩。秦王大怒，將朱亥著虎圈中。亥瞋目視虎，眥裂，血出濺虎，虎終不敢動。
《穆天子傳》曰：有虎在於葭中，〈葭，葦。〉七萃之士曰高奔戎，乃生捕虎而獻之。天子命為柙，〈柙，檻。〉而畜之東虞，是曰虎牢。〈今苜眶成皋縣是也。〉
《山海經》曰：孟山、鳥鼠同穴之山，其上多白虎也。
又曰：狄山，爰有熊羆文虎。幽都之山黑水上有玄虎。
《試縈》曰：虎豹之駒未成文，而有食牛之氣。
又曰：中黃伯曰：「余左執太行之夔，而右慘虎。」
《韓子》曰：龐共與太子質於邯鄲，謂魏王曰：「今一人言市有虎，王信乎？」王曰：「不。」「二人言，王信乎？」王曰：「不。」「三人言，王信乎？」曰：「寡人信之。」龐共曰：「夫市伍壟明矣，而三人言，成市虎。今邯鄲去魏遠於市，議臣者過三人，願王察之。」龐共從邯鄲還，境不得入。
又曰：夫虎之所以能伏狗者，爪牙也。使虎釋其爪牙，而使狗用之，則虎反服於狗矣。人主者，以刑德制臣。今君失其刑德而使臣用之，則君反制於臣矣。《管子》曰：桀之時，女樂三萬人。放虎於市，觀其驚駭。
《列子》曰：梁鴦曰：「養虎之法，凡順之則喜，逆之則怒，此血氣者性也。夫食虎物，不敢以生物與之，為其殺之，恐怒也；不敢以全物與之，為其決之，恐怒也。」〈《莊子》同。〉
《孟子》曰：晉人有馮婦者，善搏虎。有眾逐虎，望見馮婦趨而迎之。
《孫卿子》曰：望見寢木，以為伏虎。
《呂氏春秋》曰：衣人在寒，食人在飢。陳思稱：投虎千金，不如一豚肩。
《淮南子》曰：中行繆伯手搏虎而不能生也。〈中行繆伯，晉臣也。力能搏虎，而不能伏之也。〉
又曰：蛇不可使為足，虎不可使緣木。
《淮南萬畢朮》曰：燒角入山，則虎豹自遠，惡其臭也。
又曰：昔者牛哀病，七日，化而為虎。其兄啟戶而入，虎搏而殺之。方其為虎，不知其常為人也；方其為人，不知其且為虎也。〈且猶將也。〉又曰：虎嘯則谷風生。
《說苑》曰：孔鳥愛羽，虎豹愛爪，所以輔其身也。
《抱朴子》曰：虎及鹿兔皆壽千歲。滿五百歲者，其色皆白。
又曰：或問為道者多在山林，山林虎狼之室，何以避之？抱朴子曰：「古之入山者，佩黃神越章。其廣四寸，其字百二十，以封泥著所住之四方各百步，則虎狼不敢近其內也。」
又曰：山中寅日稱虞吏者，虎也。
又曰：蔡誕入山，還其家，雲被謫到崑崙，崑崙山下白虎、委蛇長百餘里，其口中牙皆如三百斛舡大。
《風俗通》曰：虎者陽物，百獸之長也，能噬食鬼魅。今人卒得病，燒皮飲之。系其衣服亦辟惡。此甚驗。
又曰：桃梗、葦茭、畫虎。謹案案《黃帝書》：上古之時，有神荼與郁壘，兄弟二人，性能執鬼。度朔山上桃樹下簡閱百鬼，鬼無道理妄為人禍，荼與郁壘縛以葦索，執以食虎。於是官常以臘除夕飾桃人、畫虎於門。皆是追效前事，冀以御凶也。
又曰：宋均為九江太守，虎負子渡江。案虎毛婆娑，豈犯陽侯波？里語云：「狐欲渡河，無奈尾何？」舟人尚有懼，況虎耶？若德被誓海，虎亦不能至鬼方也。
蔣濟《萬機論》曰：猛虎不處卑勢，鷙鳥不立垂枝也。
《西京雜記》曰：李廣與兄弟獵於冥山之北，見臥虎焉，射，一矢斃。繼其髑髏以為枕，示服猛也；鑄銅象其形為溲器，示厭服之也。
又曰：余所知有鞠道龍，善為幻朮。常向余說曰：「東海人黃公，少時為幻，秦末有白虎見東海，詔遣黃公以赤刀徃厭之。朮既不行，遂為虎所殺。三輔人俗用以為戲，漢朝亦取之為角牴戲焉。」
《王子年拾遺錄》曰：始皇二年，謇涓國畫工者名烈裔，刻白玉兩虎，削玉為毛，有如真矣，不點兩目睛。始皇使余工夜徃點之為睛。旦徃，虎即飛去。明年，南郡有獻白虎二頭。始皇使視之，乃是先刻玉。始皇命去目睛，二虎不能復去。
