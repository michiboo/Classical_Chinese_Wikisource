
《莊子》曰：夫白之相視，眸子不運而風化。蟲，雄鳴於上風，雌應於下風而風化。〈以眸子相視，蟲鳴以聲相因，不待合而便生子，故曰風化也。〉
《淮南子》曰：夫曆陽之都，一夕反為湖，勇力聖智與怯不肖者同命。〈曆陽屬九江郡。曆陽縣中，有老嫗，常行仁義。有兩諸生過之，謂曰：「杆國當為湖，嫗視東城閫有血，便走上山，勿反顧也！」衷此嫗數往視閫門，吏問之，對如其言。暮，門吏殺雞以血途門閫。明日，嫗往視門，見血，便走上山，因沒為湖。〉
又曰：有牛哀者，病七日，化而為虎。兄啟戶而入，哀搏而殺之。
又曰：雌雄相接，陰陽相薄，羽者為雛鷇，毛者為駒犢，軟者為皮肉，堅者為齒角，人不怪也。水生蚌蜃，山生金玉，人不怪也。老槐生火，久血為燐，人弗怪也。水生罔像，木生畢方，井生墳羊，人怪之，聞見鮮而所識淺也。
《論衡》曰：天地不變，日月不易，星辰不沒，正也。人受正氣，故體不變。男化為女，女化為男，由高岸為谷、深谷為陵也，應政為變，非常，怪也。蠐螬化為復育，轉而為蟬，蟬生翼，翼不類蠐螬，凡諸暝類多化也。
《抱朴子》曰：周穆王南征，一軍盡化。君子為猿為鵠，小人為蟲為沙。
又曰：案《老子玉策》：「松脂入地，千年變為伏苓。伏苓千年變為虎魄，虎魄千年變為石膽，石膽千年變為威喜。千歲之狐，豫知剿憒；千歲之狸，變為好女；千歲之猿，變為老人。」
又曰：《伍被記》「八公造淮南王安，初為老公，不見通。須臾，皆成少年。」
又《墨子五行書》云：「墨子能變形易貌，坐在立亡。蹙面則成老人，含笑則成女子，踞地則成小兒。」
《博物志》曰：化民食桑，二十七年，以絲自裹，九年死。
又曰：吳王江行食膾，棄於中流，化而為魚。今魚有名王余者，長數寸，大如箸，猶有膾形。
又曰：無民穴居食土，無男女。死埋之，其心不朽，百年還化為人。
又曰：埋蜻蜓頭於西向戶下，則化成青珠也。
又曰：江漢有貙人，能為虎。俗雲「貙虎化為人」，好著葛衣，其足無踵，有五指者，皆貙也。越之國，老者時化為虎，寧州南見有此物。
《王子年拾遺記》曰：崑崙者，西方曰須彌山。最下層有螭潭百里，多龍螭，皆白色，千歲一蛻。其五藏，潭側有五色石，雲是白螭之腸，化為此石。
又曰：因墀國去王都十六萬里，有解形之民。放其身於空潭，先使頭飛於南方，次使左手飛於東方，次使右手飛於西方，自齊以下，兩足孤立。至暮，頭還於體，兩手不至。遇疾風吹兩手於北海玄洲上，化為五足之獸，則一指為一足也。
《蜀王本紀》曰：蜀王之先名蠶叢，後代名曰柏，後者名魚鳧。此三代各數百歲，皆神化不世。其民亦頗隨王化去。王獵至湔山，便仙去，今廟祠之於湔。時蜀民稀少。後有一男子，名曰杜宇，從天墮，止朱提。有一女子，名利，從江源地糾晷出，為杜宇妻。宇自立為蜀王，號曰望帝，治汶山下邑郫，化民往往復出。望帝積百餘歲，荊有一人，名鱉靈，其屍亡去，荊人求之不得。鱉靈屍至蜀，復生，蜀王以為相。時玉山出水，若堯之洪水，望帝不能治水，使鱉靈決玉山，民登藿處。鱉靈治水去後，望帝與其妻通。帝自以薄德，不如鱉靈，委國授鱉靈而去，如堯之禪舜。鱉靈即位，號曰開明奇帝。生盧保，亦號開明。天為蜀王生五丁力士，能徙蜀山。王死，五丁輒立大石，長三丈，重千鈞，號曰石井，千人不能動，萬人不能移。蜀王據有巴蜀之地，本治廣都，後徙治成都。秦惠王時，蜀王不降秦，秦亦無道出於蜀。蜀王從萬餘人東獵褒谷，卒見秦惠王。惠王以金一笥遺蜀王，蜀王報以禮物，物盡化為土。秦王大怒，臣下皆再拜賀曰：「土者土地，秦當得蜀矣。」秦王恐亡相見處，乃刻五石牛，置金其後。蜀王以為金，便令五丁拖牛成道，致三枚於成都。秦道乃得通，石牛之力也。武都人有善知蜀王者，將其妻女適蜀王。居蜀之後，不習水土，喻彘。蜀王愛其女，留之，乃作伊鳴之聲，六曲以樂之。或曰：前是武都丈夫化為女子，顏色美好，蓋山之精也，蜀王取以為妻。不習水土，疾病喻彘，蜀王留之。無兒，物故，蜀王發卒於武都擔土，於成都郭中葬之，蓋地數畝，高七丈，號曰武擔。以石作鏡一枚，表其墓。於是秦王知蜀王好色，乃獻美女五人於蜀王。蜀王襖戤，遣五丁迎女。還至犄潼，見一大蛇入山穴中。五丁共引蛇，山崩，壓五丁，五丁大呼秦王五女及送迎者，悉化為石。蜀王登台望之不來，因名五婦候台。蜀王親理作冢，皆致方石以志其墓。
《列異傳》曰：昔鄱陽郡安樂縣有人姓彭，世以捕射為業。兒隨父入山，父忽蹶然倒地，乃變成白鹿。兒悲號追鹿，超然遠逝，遂失所在。兒於是終身不捉弓。至孫，復學射。忽得一白鹿，乃於鹿角間得道家七星符，並有其祖姓名，年月分明。睹之惋悔，乃燒去弧矢。
又曰：武昌新縣北山上有望夫石，狀若人立者，傳雲昔有貞婦，其夫從役，遠赴國難，婦攜弱子餞送此山，立望而形化為石。
《丹陽記》：孫皓寶鼎玄年，丹陽宣蹇之母年十八，因浴於後湖，化為黿。
《搜神記》曰：千歲之雉，入海為蜃；百年之雀，入江為蛤；千歲龜黿，能與人語；千歲蛇斷而復續；百年之鼠，能相卜：數擲炅也。春分之日，鷹變為鳩；秋分之日，鳩變為鷹：時之化也。故腐草之為螢也，朽葦之為蛩也，麥之為蛺蝶也，羽翼生焉，眼目成焉，心知存焉。鴇之為獐也，自無知而化為有知，而氣易也。蛇之為鱉也，蛩之為蝦也，不失其血氣而形性變也。
又曰：土蜂名曰蜾羸，今世謂之罔壅，細腰之類也。其為物，純雄而無雌，不交不產，常取桑蟲之子而育之，則皆化成己子焉。
又曰：麥之為蝶，由於溼也。爾則萬物植典皆有以也。農夫止麥之化者，區之以灰；聖人理萬物之化者，濟之以道。
又曰：南方有落頭民，其頭能飛。其種人部有祭祠，號曰蠱落，故因取名焉。吳時，將軍朱桓得一婢，每夜臥後，頭輒飛去。或從狗竇，或從天窗中出入，以耳為翼，將曉復還。如此，旁人怪之，夜中照視，惟身無頭。其體微冷，氣息裁屬。乃蒙之以被。至時，頭還，礙被不得安，兩三墮地，噫吒甚愁。而其體氣急，狀若將死。乃去被，頭復起，傅頸，有頃平和。桓以為巨怪，畏不敢畜，乃放還之。既而詳之，乃知天性也。時南徵大將亦往往得之。又常有復以銅槃者，頭不得進，死。
又曰：昔者高陽氏有同產而為夫婦，帝殺之於崆峒之野，相抱而死。神鳥以不世草復之，七年，男女同體而生，二頭四足手。是為蒙雙氏。
《續搜神記》曰：尋陽縣北山中蠻人有朮，能使人化作虎，毛色爪牙悉如真虎。鄉人周爾有一奴，使入山伐薪。奴有婦及妹，亦與俱行。既至，奴語二人云：「汝且上高樹，視我所為。」如其言，既而入草，須臾，見一大黃班虎從草出，奮迅吼喚，甚為可畏。二人大怖。良久，還草中。少時，復還為人。語二人曰：「歸家慎勿道。」後遂向等輩說之。周得知，乃以淳酒飲之，令熟醉。使人解其衣服，及身體。事事詳視，了無所異。惟於髻中得一紙，畫作大虎，虎邊有符。周密取錄之，奴既醒，喚問之。見事已露，遂具說本末，雲先常於蠻中告糴，有一蠻師雲有此朮，以三尺布、數升米麵、一赤雄雞、一升酒受此法。
又曰：清河宋士宗母，以黃初中，夏天於浴室里浴。遣家中子女盡出戶，獨在一室中。良久，家人不解其意，於壁穿中窺，不見人，止見木盆死晷有一大鱉。遂開戶，大小悉入，乃與人相承，當先著釵猶在頭上。相與守之，積日轉懈，遂自投出戶外，其去甚駃。逐之不及，遂便入水。後數日忽還，巡行宅舍如平生，了無所言而去。時人謂士宗應行喪治服，士宗以母形搜頒，而生理尚存，竟不治喪。與江夏黃母相似。
《異苑》曰：豫章郡吏易拔，義熙中，受番還家，遠遁不反。郡遣追見拔，言語如常，亦為施設。使者催令莊束，拔因語曰：「汝看我面。」仍見眼目角張，身有黃班。便豎一足，徑出門去，家先依山為居，至林麓變成三足大虎，所豎之足即成其尾。
又曰：邵陵高平黃秀，以玄嘉三年無故入山，經日不還。其兒根生尋覓，見蹲空樹中，從頭至腰毛生，色如熊。問其何故，答云：「天謫我如此，汝但自去。」哀慟而歸。逾年，伐山人見之，其形盡為熊矣。
又曰：符堅建玄年中，長安樵人於城南見金。走白堅，堅遣載取。到，化為銅鼎。入門，又變成大鐸。
又曰：隆安中，東海錯魚皆化為虎，上岸食人。
《異物志》云：東海有虎錯，或時變成虎。將是此耶？《吳都賦》所謂「沉虎潛鹿」也。越河有魚，皆人形而著冠幘。俗語曰：「故沒郡，人悉變而為魚也。」
又曰：司馬軌之字道爰，善射雉。太玄中，將雉下翳。此雉屢ず。野雉亦應。試令尋覓，所應者頭翅已成雉，半身後故是蛇。晉中朝武庫內忽有雉，時人咸謂為怪。張司空云：「杆蛇之所作耳。」即使搜除庫中，果得蛇蛻。
又曰：太玄中，汝南人入山伐一竹，中央蛇形已成，枝葉如故。吳郡桐盧民常伐竹，遺竹一獸，見竿化雉頭頸盡，就身猶未變化。亦竹為蛇為雉也。
又曰：隆安中，有青雌雞化而為赤雄。形尾都變，冠彩皆具，惟不能鳴。
又曰：玄興二年，衡陽有雌雞化為雄。八十日，冠綏。後桓篡，八旬而敗。
《幽明錄》曰：宜陽縣有女子姓彭名娥，父母昆弟十餘口，為長沙賊所攻。時娥負器出汲於溪，聞賊至，走還。正見塢壁已破，不勝其哀，與賊相格。賊縛娥驅出溪邊，將殺之。溪際有大山石壁，高數十丈。娥仰天呼曰：「皇天有神不？我為何罪而當如此？」因奔走向山，山開廣數丈，平路如砥。群賊亦囑獰入山，山遂崩合，泯然如初，賊皆壓死山黑，頭出山外。娥遂隱不復出。娥所舍汲器化為石形，頭似雞。土人因號曰雞山，其水為娥潭。
《齊諧記》曰：義熙四年，東陽郡大末縣吳道宗少失父，單與母居，未有婦。道宗收債不在家，鄰人聞其屋中砰礚之聲，窺不見其母，但有烏班虎在其屋中。鄉曲驚怛，恐虎入其家食其母，便鳴鼓會人，以往救之。圍宅突進，不見有虎，但見其母，語如平常，不解此意。兒還，母語之曰：「宿罪見追，當有變化。」後一月日，便失其母。縣界內虎災屢起，皆雲烏班虎。百姓患之，發人格擊之，殺數人。後人射虎中膺，並戟刺中其腹，然不能即得。經數日後，虎還其家故床上，不能復人形，伏床氏而死。其兒號泣。如葬其母法，朝暝哭臨。
又曰：太玄玄年，江夏郡安陸縣馴岳恂，年二十二。少來了了，忽得時行病。差後發狂，百藥治救不署。乃復病狂走，猶劇忽失蹤跡。遂變作虎，食人不可復數。有一女子，樹下彩桑，虎往取之食。食竟，乃藏其釵釧，著山石門。後還作人，皆知取之。經一年，還家為人。遂出都仕官，為殿中令史。夜共人語，忽道天地變怪之事，道恂自云：「吾昔常得病發狂，遂化作虎，啖人一年。」中兼敘其處所並人姓名。其馱蔌人或有食父子兄弟者，於是號泣，捉以付官。遂餓死建康獄中。
顧徽《廣州記》曰：湞陽縣俚民有一家牧牛，牛忽蚳此兒，蚳處肉悉白，俄而死。其家葬此兒，殺牛以供賓客。凡食此牛肉，男女二十餘人，悉變作虎。
