
《晉中興書》曰：孟陋字少孤。少而貞潔，清操絕倫，口不言世事。時或漁弋，雖家人亦不知所之。太宗輔政，以爲參軍，不起，桓溫躬往造焉。或謂溫宜引在府，溫嘆曰：「會稽王不能屈，非敢擬議也。」陋聞之曰：「億兆之人，無官者十居其九，豈皆高士哉？我病疾，不堪恭相王之命，非敢爲高也。」
又曰：劉ら之字子驥，一字道民。好游于山澤，志在存道。常采藥至名山，深入忘返。見有一澗，水南有二石，一開，一閉。或說中皆仙方秘藥，ら之欲便尋索，終不能知。桓沖請爲長史，固辭。居於陽岐，人士往來無不投之。ら之躬自供給，人人豐足。凡人致贈，一無所受。
又曰：龔玄之字道玄。潛處陋巷，未嘗出入公門，人有致餉，一無所受。武陵太守孫放薦玄之，詔以爲散騎常侍。郡縣逼，苦辭不行。前後四征，一皆不降。
又曰：戴逵字安道。少博學，能鼓琴。總角時以鶏子汁溲瓦屑，作鄭玄碑，又爲碑文；文既綺藻，器亦妙絕。武陵王晞聞其善琴，使人召之，逵於使者前打破琴曰：「戴安道不能爲王門伶人。」累征散騎常侍，郡縣逼，乃逃去。吳國內史王珣有別館在虎丘山，乃潛住珣山中。謝玄、王珣幷表逵，烈宗備禮征，不至。
沈約《宋書》曰：陶潛字淵明，或雲淵明字元亮。曾祖侃，晉大司馬。潛少有高趣，嘗著《五柳先生傳》以自況，曰：「先生不知何許人，不詳姓字。宅邊有五柳樹，因以爲號焉。閑靜少言，不慕榮利。好讀書，不求甚解。性嗜酒，而家貧不能恆得。親舊知其如此，或置酒招之，造飲輒盡，期在必醉。嘗著文自娛，頗示以志。忘懷得失，以此自終。」其自序如此，時人謂之實錄。
又曰：孔淳之字彥深，魯郡魯人。茅室蓬戶，庭草蕪徑，惟床上有數卷書。元嘉初，征爲散騎侍郎，乃逃於上虞縣界，家人莫知所之。
又曰：周續之字道祖，雁門廣武人也。終身不娶妻，布衣蔬食。常以嵇子康《高士傳》得出處之美，因爲之注。高祖北討，世子居守，迎續之，館於安樂寺，延入講禮，月餘復還山。
又曰：朱百年，會稽山陰人。以伐樵採箬爲業，每以樵箬置道頭，輒爲行人所取，明旦亦復如此。人稍怪之。積久，方知是朱隱士所賣。須者隨其所堪多少，留錢取樵箬而去。
又曰：王素字休業，琅琊人也。少有志行，乃往東陽隱居不仕，屢被徵辟，聲譽甚高。山中有玄蟲，聲清長而形醜。素乃爲《玄賦》以自況。
又曰：戴�字仲若，譙郡釒至人也。父逵兄勃幷隱遁，有高名。�年六十，遭父憂，幾於毀滅。因此長抱羸患，以父不仕，復修其業。父善琴書，栟傳之，凡諸音律，皆能揮手。會稽剡縣多名山，故世居剡下。�及兄勃幷受琴於父，父沒，所傳之聲不忍復奏，各造新弄。桐廬縣又多名山，兄弟復共游之，因留居止。以桐廬僻遠，難以養疾，乃出居吳下。吳下士人共爲築室，乃述莊周大旨，著《逍遙論》。太祖元嘉初，征散騎常侍，幷不就。太祖每欲見之，嘗謂黃門侍郎張敷曰：「吾東巡之日，當宴戴公山也。」以其好音長給《正聲伎》一部。卒年六十四。後景陽山成，上嘆曰：「恨不使戴�觀之。」
又曰：宗炳字少文，南陽人。高祖領荊州，辟爲主簿，不起。問其故，答曰：「棲丘飲穀三十餘年，豈可於王門折腰，爲走吏乎？」高祖善其對。妙善琴書，精於言理，每游山水，往輒忘歸。征西長史王弘每從之游，未嘗不彌日也。乃下入廬山，就釋惠遠考尋文義。兄臧爲南平太守，逼與俱還，乃於江陵三湖立宅，閑居無事。高祖召爲太尉參軍，不就。二兄早卒，孤累甚多，家貧無以相贍，頗營稼穡。高祖數致餼賚。宋受禪，征爲太子舍人。元嘉初，又數征庶子，幷不應。衡陽王在荊州，親至炳室，與之歡宴，命爲諮議參軍，不起。好山水，愛遠游，西陟荊巫，南登衡岳。因而結宇衡山，欲懷尚平之志。有疾，還江陵，嘆曰：「老疾俱至，名山恐難遍睹，惟當澄懷觀道，臥以游之。」凡所游履皆圖之於室，謂人曰：「撫琴動操，欲令衆山皆響。」古有金石弄，惟炳傳焉。太祖遣樂師就炳受之。元嘉二十年，炳卒。
又曰：王弘之字方平，琅琊臨沂人，家貧而性好山水。桓玄輔晉，桓謙以爲衛軍參軍。時殷仲文還姑孰，祖送傾朝，謙要弘之同行。答曰：「凡祖離送別，必在有情。下官與殷風馬不接，無緣扈從。」謙貴其言。隨兄鎮之之安成都，弘之解職同行。家在會稽上虞，從兄敬弘嘗解貂裘與之，即著以采藥。性好釣，上虞江有一處，名三石頭，弘之常垂綸於此，經過者不識之。或問：「漁師，得魚賣否？」弘之曰：「亦自不得，得亦不賣。」日夕載魚入上虞郭，經親故門，各以一兩頭置門內而去。始寧沃川有佳山水，弘之又依岩築室，謝靈運、顔延之幷相欽重。
又曰：劉凝之字志安，小名長年。慕老萊、嚴子陵爲人，推家財與弟及兄子，立屋於野外，非其力不食。州里重其仁德，禮辟，幷不受。妻，梁州刺史郭銓女也，遣送豐麗。凝之悉散之親族。妻亦能棄榮華，共安儉苦。征爲秘書郎，不就。荊州年饑，衡陽王慮凝之餒{比死}，餉錢十萬。凝之大喜，將錢至市門，觀有饑色者，悉鳳耠之。性好山水，一旦攜妻子泛江湖，隱居衡山之陽，登高山，絕人跡，爲小屋居之，采藥服食，妻子皆從其志。
又曰：龔祈字道孟，武陵漢壽人也。父黎民及祈幷不應徵辟。祈風姿端雅，容止可觀，中書郎範述見而嘆曰：「此荊楚仙人也。」時或賦詩，言不及世事。
又曰：翟法賜。尋陽柴桑人。祖湯，湯子莊，莊子矯，幷高尚不仕，逃避徵辟。矯生法賜。少守家業，立屋於廬山頂，居後便不復還家。不食五穀，以獸皮結草爲衣。辟著作郎，不就。後家人至石室尋求，因復遠徙，違避徵聘，遁跡幽深。後卒於岩石之間。
又曰：沈道虔，吳興武康人。少仁愛，好《老》《易》。居縣北石山下，爲精廬，與諸孤兄子共釜庾之，資困不改節。受琴於戴逵，避府凡十二命，皆不就。太祖聞之，遣使存問，賜錢。累世事佛，推父祖舊宅爲寺。至四月八日，每請像。請像之日，輒舉家感慟焉。道虔年老菜食，恆無經日之資，而琴書爲樂，孜孜不倦。
又曰：雷次宗字仲倫，南昌人也。少入廬山，事沙門釋惠遠，篤志好學，尤明《三禮》、《毛詩》，隱退不交世務。以散騎仕郎征，幷不就。元嘉十五年，征至京師，開館於鶏籠山，聚徒教授，置生百餘人。車駕數幸次宗學館，資給甚厚。又除給事中，不就。還廬山，公卿已下幷設祖道。後征詣京邑，爲築室於鍾山西岩下，謂之招隱館，使爲皇太子、諸王講喪服經。次宗不入公門，乃使自華林東門入延覽堂就業。後卒於鍾山。
又曰：關康之字伯愉，河東楊人。世居京口，寓居南昌。少而篤學算，妙盡其能。元嘉中，太祖聞康之有學義，詔征之，不起。棄人事，守志閑居。弟雙之病卒，迎喪，因得虛勞病，寢頓二十餘年。時有間日，輒臥論文義。昇平初卒。
《後漢書》曰：馮亮字靈通，南陽人。博覽諸書，篤好佛理。世宗嘗召以爲羽林監，領中書舍人，將令侍講十地諸經。固辭不拜。語覃使衣幘入見，亮求以幅巾就朝，遂不強逼。還山數年，與僧徒禮誦爲業，有終焉之志。既雅愛山水，兼有巧思，結架岩林，甚得游放之適，頗以此聞。世宗給其工力，令與沙門統僧暹、河南尹甄琛等周視嵩山形勝之處，造閑居寺。亮卒，詔贈帛二百匹，以供凶事。遺戒兄子綜，殮以衣舀，左手持板，右手執《孝經》，置屍磐石上。積十餘日，乃焚于山，以灰燼處起佛塔。初，亮以冬月亡，時連驟雪，窮山荒澗，鳥獸饑窘，殭屍山野，無所防護。時有壽春道人惠需，每旦往看其屍，拂去塵霰。禽蟲之跡，交橫左右，而初無侵毀，衣服如本，惟風吹舀落耳。惠需又以大栗十枚，開亮手置把中，經宿乃爲蟲鳥盜食，皮殼在地，亦不傷肌體。焚燎之日，有素霧蓊鬱回繞其旁，自地屬天，彌朝不絕。山中道俗營助者百餘人，莫不異焉。
又曰：李謐罪窶和，涿郡人。少好學，博通諸經，周覽百氏。初師事小學博士孔，數年之後，還就謐業。同門生爲之語曰：「青成藍，藍謝青；師何常，在明經。」謐不飲酒，好音律，愛樂山水，高尚之情長而彌固。一遇其賞，悠爾忘歸，乃作《神士賦》。
又曰：睦誇一名昶，趙郡高邑人。年三十遭父喪，鬚髮致白。每悲哭，聞者爲之流涕。高尚不仕，寄情丘壑。少與崔浩爲莫逆之交，及浩爲司徒，奏征誇爲其中郎，辭疾不起。州郡逼遣，不得已。及入都與浩相見，經留數日，惟飲酒敘平生，不及世利。浩每欲論屈之，竟不能發言，其見敬憚如此。浩後遂投詔書於誇懷，誇曰：「桃簡，卿已爲司徒，何足以此勞國士也。」桃簡，浩小名。浩慮誇即還，時乘一騾，更無兼騎。浩乃以誇騾內之廄中，冀相維縶。誇遂托鄉人輸租者謬爲御車，乃得出關。浩知而嘆曰：「眭誇獨行之士，本不應以小職辱之，又使其人杖策復路，吾當何辭以謝也？」及浩誅後，誇爲之素服，受鄉人吊�言，乃嘆曰：「崔公既死，誰能更容眭誇？」年七十五卒。及葬之日，赴會者如市。
《續晉陽秋》曰：謝惠隱居會稽。初月犯少微，一名處士星。時戴逵名重於敷，時人憂之。俄而敷死，故會稽士人嘲曰：「吳中高士，求死不得死。」
