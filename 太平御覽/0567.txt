
《樂志》曰：何承天雲︰鼓吹蓋短簫饒歌，軍樂也。黃帝使歧伯所作，以揚德建武。漢曲有：《朱鷺》、《思悲》、《艾如張》、《上之回》、《擁離》、《戰城南》、《巫嵩》、《上陵》、《將進酒》、《君馬黃》、《芳樹》、《有所思》、《雉子班》、《聖人出》、《上耶》、《臨高臺》、《遠如期》、《石留》、《務成玄》、《雲黃鶴》、《釣竿》。魏改十二曲，爲之《平戰滎陽》、《獲呂布》、《克官渡》、《舊拜定功》、《平南荊》、《平關中》、《應帝期》、《邕熙太和》。晉武改爲《靈芝祥》、《宣受命》、《征遼東》、《景龍飛》、《平玉衡》、《因時運》、《惟庸蜀》、《天序》、《金靈運》、《夏苗畋》、《秋田》、《順天道》。至梁、周、隋，各述本朝功業，隨而改之，以自揚其勛烈。
又曰：橫吹有雙角，即胡樂，以從軍也。張博望入西涼，傳其法於西京。初得摩呵兜勒一曲，李延年因胡曲更造新聲二十八解。晉以來有《黃鵠》、《隴頭》、《出關》、《入關》、《出塞》、《入塞》、《折楊柳》、《落梅花》、《黃潭子》、《赤枝楊》、《望行人》十曲。
崔豹《古今注》曰：漢里襇黃門鼓吹，天子所以宴樂群臣。短簫饒歌，鼓吹之，常亦以賜有功諸侯也。
《唐會要》曰：大和中，太常禮院奏，謹按：凱樂，鼓吹之歌曲也。《周官·大司樂》：「王師大獻捷，奏凱樂。」注云︰「獻功之樂也。」又「司馬之職，師有功，則凱樂獻於社。」注云︰「兵樂曰凱，《司馬法》曰得意則凱樂，所以示喜也。」《左氏傳》載：晉文公勝楚，振旅凱以入。魏晉以來，鼓吹曲章多述當時戰功。是則歷代獻捷，必有凱歌。太宗平東都，破宋金剛，其後蘇定方執賀魯，李平高麗，皆備軍容，凱歌入京都。謹撿貞觀、顯慶、開元禮書，幷無儀注。今參酌古今，備其陳設，及奏歌曲之儀如後。凡命將征討，有大功獻俘馘首，其名曰亻備。神策兵衛於東門外，如獻俘常儀，其凱里衩鐃吹二部，〈笛畢，簫笳鐃鼓每色二人，歌工二十四人。〉樂工等乘馬執樂器，次第陳列，如鹵簿之式。鼓吹令丞前導，分行於兵馬俘馘之前。將入都門，鼓吹振作，迭奏《破陣樂》、《應聖期》、《賀朝歡》、《君臣同慶樂》等四曲。〈《破陣樂》詞曰：受律辭元首，相將討叛臣。咸歌破敵樂，共享太平人。《應聖期》詞曰：聖德期昌運，雍熙方寓清。乾坤資化育，海岳共休明。開士欣耕稼，銷戈遂偃兵。殊方歌帝澤，執贄賀昇平。《賀朝歡》詞曰：四海皇風被，千年德永清。戎衣更不著，今日告功成。《君臣同慶樂》詞曰：主聖開昌曆，臣忠奉大猷。君看偃草後，便是太平秋。〉俟行至太社及太廟門，工人下馬，陳列於門外，〈據《周禮·大司樂》注云︰獻於祖。大司馬雲︰先凱樂於社。謹詳禮儀，則社廟之中似合奏樂，伏以尊嚴之地。鐃吹歡嘩旣無明文，或乘肅敬。今請幷於門外陳設，不奏歌曲。〉俟告獻禮畢，復導引奏曲如儀。至皇帝所禦樓前，兵伏旌門外二十步，樂工皆下馬，徐行前進。兵部尚書介冑執鉞於旌門內中路前導，〈《周禮》「師有功，則大司馬左執律，右秉鉞，以先凱樂。」注曰：律所以聽軍聲，鉞所以示將威。吹律聽聲，其術久廢，請以秉鉞，以存禮文。〉次協律郎二人公服執麾，亦於門外分導，鼓吹令丞引樂工等至位立定，太常卿于樂工之前跪具官臣某奏事諸奏凱樂，協律郎舉麾，鼓吹大振作，遍奏破陣樂等四曲。樂闋，協律郎偃麾，太常卿又跪奏。樂畢，兵部尚書、太常卿退，樂工等幷於門外立。訖，然後引俘馘入獻，及稱賀如別儀。
《晉書》曰：衛瓘領太子少傅，加千兵百騎，鼓吹之府。
又曰：汝南王亮母伏太妃常有小疾，祓於洛水。亮兄弟三人侍從，幷持節鼓吹，震耀洛濱。武帝登淩雲台望見，曰：「伏妃可謂富貴矣。」
又曰：劉毅字仲雄。轉司隸校尉。皇太子朝，鼓吹將入東掖門，毅以爲不敬，止於門外。奏劾保傅以下。詔赦之，然後得入。
又曰：謝尚累位江夏、義陽、隨三郡太守，往諮事安西將軍庾翼於武昌。翼呼共射，曰：「君若破的，當以鼓吹相賞。」尚應聲中之，翼即以副鼓吹給之。
王隱《晉書》曰：陶侃平蘇峻，除侍中太尉，加羽葆鼓吹。
《晉中興書》曰：漢武時，南平百越，始置交趾、九真、日南、合浦、南海、鬱林、蒼梧，凡七郡。立交趾刺史。以州邊遠，山越不賓，宜加威重，故刺史輒假節，七郡皆加鼓吹。
《齊書》曰：武帝時，壽昌畫殿南閣置白鷺鼓吹二部，乾光殿東西頭置鍾磬兩箱，皆宴樂處也。
又曰：王敬則，臨淮射陽人也。僑居晉陵南沙縣，母爲女巫，常謂人云︰「敬則生時，胞衣紫色，後應得鳴鼓角。」人笑之曰：「汝子得爲人吹角可矣。」
又曰：張敬兒將拜三司，謂其妻嫂曰：「我拜後應開黃閣。」因口自爲鼓吹聲。初得鼓吹，羞便奏之。
《南史》：綦母珍之貴倖，珍之母隨弟欽之作暨楊令。欽之罷縣還，珍之迎母至湖孰，輒將青氅百人自隨鼓角橫吹，都下富人追從者百數。
又曰：垣崇祖初於淮陰見高帝，便自比韓、白，惟上獨許之。後爲豫州刺史。建元二年，魏攻壽春，崇祖破之。啓至，上謂朝臣曰：「崇祖恆自擬韓、白，今真人也。」進爲都督。崇祖聞陳顯達、李安人皆增給軍儀，乃啓求鼓吹。上敕曰：「韓、白何可不與衆異？給鼓吹一部。」
又曰：張興世致位給事中。興世父嘗謂興世曰：「我雖田舍老翁，樂聞鼓角，汝可送一部，行田時欲吹之。」興世素恭謹畏法，譬之曰：「此是天子鼓角，非田舍公所吹。」
《梁典》曰：高祖衍，生秣陵三樓橋宅，生日，有異光，頂有五嶽骨。當還宅，范雲聞鼓吹之聲，雲蒙被出視，乃高祖也。雲乃深自結托。
《梁書》：侯景即位，乃以廣柳車載鼓吹，橐駝馬負犧牲，輦上置筌蹄，垂腳坐焉。
又曰：胡僧祐字顯果。爲天水、天門二郡太守。性好葺綴文詞，又多鄙拙，多被戲謔，自矜尤甚。後隨伐侯景，回拜領將軍，常以所加鼓部置齋中對之。從或獻言此乃羽儀，公望隆重。不當如此。答曰：「我愛之。」人莫不笑之。
《陳書》：劉仲舉字德言。爲長安令，政號廉平。陳文帝居鄉里，嘗詣仲舉。時天降雨，仲舉獨坐齋內，聞外有簫鼓聲，俄而帝至。仲舉異之，乃深自結托。
《北史》：爾朱榮少時，父新興曾與榮游池上，忽聞簫鼓音，謂榮曰：「古老相傳，聞此聲皆至公輔。吾年老，當爲汝耳。」
《隋書》曰：鼓吹車上施層樓，四角金龍銜蘇、羽葆。凡鼓吹，陸則樓車，水則樓船，在殿庭則畫筍虡爲樓，上有翔鷺棲烏，或爲鵠形。
又曰：蔡征拜吏部尚書，啓後主借鼓吹。後主謂所司曰：「鼓吹軍樂，有功乃授。蔡征不自量揆，紊我朝章。然其父景曆旣有締構之功，宜且如啓。」
《唐書》曰：平陽公主葬，特給鼓吹。太常議：婦人無鼓吹。高祖曰：「往者公主於司竹園舉兵應義，親執金鼓，有克定之功，宜特加之。」
又曰：中宗時，皇后上言：自妃主及五品以上母妻，請從婚葬之日，特進鼓吹，宮官亦准此。左台御史唐紹上疏諫曰：「竊聞鼓吹之作，本爲軍容。昔黃帝涿鹿有功，以爲警衛，故鉦鼓有靈夔、孔雀、雕鶚爭、石墜崖、壯士怒之類。自昔功臣備禮，適得用之。假如郊祀天地，惟有宮懸而無案架，故知軍樂之用，尚不給於神祀，豈容接於閨閫哉？」
鄧德明《南康記》曰：雩都縣君山，絕峰高，遠望似舟船，上有玉台，方廣數丈，周回盡是白石柱，上自然石覆，如屋形。風雨之後，景氣明淨，頗聞山上有鼓吹之聲。
《吳質別傳》曰：質爲北中郎將，朝京師，喜遲其到，詔列鹵簿作鼓吹，至闕而止。
《江表傳》曰：孫策賜周瑜鼓吹，爲治館舍。策令曰：「周公瑾英俊異才，與孤有總角之好，骨肉之分。前在丹陽發衆及船糧以濟大事，論德酬功，此未足報也。」
《鄴中記》曰：石虎正會，置三十步鼓吹，三十步輒置一部，十二人皆在平閣上。去地丈餘，語襇女鼓吹。
摯虞《新禮儀志》曰：漢魏故事，將葬，設吉凶鹵簿、皆鼓吹。新禮以禮吉事無凶事無樂，宜除吉鹵簿凶服鼓吹。虞按：禮葬有客車郎，吉駕之明文也。
徐廣《東車服注》曰：中朝公主有鼓吹。
《幽明錄》曰：晉臨川太守謝ゼ夜中聞鼓吹聲，兄澡曰：「夜者，陰。間不及存，將在身後。」及死，贈長水校尉，加鼓吹。
《世說》曰：《三都》、《二京》，五經鼓吹。
《俗說》曰：桓公作詩，思不來，輒作鼓吹。旣而得思，雲︰鳴鵠響長阜，歡，曰：「鼓吹固自來人思。」
《語林》曰：陸士衡爲河北督日，已被間構，內懷憂懣，聞衆軍警角鼓吹，曰：「我今聞此，不如華亭鵠唳。」
魏武帝令曰：孤所以能常以少兵敵衆者，常念增戰士忽餘事。是以往者有鼓吹而使步行，爲戰士愛馬也；不樂多署吏，爲戰士愛糧也。
王渾表曰：吳國臨戰，牙門將張秦、黃辰，騎督綦母倪，勇健效武，破賊制勝，以三人之所致也。秦、辰巳亡，今倪獨在。昔伐蜀有小戰功，牙門數人便加鼓吹，至於滅吳一國而未得鼓吹者。臣愚昧，謂聖詔賜倪鼓吹，存錄猛將，以盡武人之力也。
陸機《鼓吹賦》曰：原鼓吹之所始，蓋稟命於黃軒。
《毛詩·穀風·鼓鍾》曰：以雅以南，以龠不僭。〈爲雅爲南，舞四夷之樂。大德德廣所及也。東夷之樂曰昧，北夷之樂曰禁，西夷之樂曰離，南夷之樂曰任。以爲舞，若是和而不僭矣。〉
《周禮·春官·鞮鞻氏》曰：鞮鞻氏掌四夷之里耠其歌聲。
又曰：旄人掌教舞散樂、舞夷樂。夷樂，四夷之樂；散樂，野人爲之善者。
又曰：《春官·師》曰：師掌教樂，祭祀則帥其屬而舞之。〈舞，東夷之舞也。〉
《周禮·春官》：鞮鞻氏掌四夷之樂。〈鄭玄注曰：東方曰昧，南方曰任，西方曰朱離，北方曰禁。〉
《禮記·明堂位》曰：《昧》，東夷之樂也；《任》，南蠻之樂也。納蠻夷之樂於太廟，言廣魯於天下也。
《後漢書》曰：永寧初年，西南夷禪國王獻樂及幻人。明年，元會作之於庭，安帝與群臣共大奇之。
又曰：陳禪字紀山，爲諫議大夫。西南夷禪國王獻樂及幻人，能吐火，自支解，易牛馬頭。大會作之庭，禪離席舉手曰：「帝王之庭，不宜作夷狄之樂。」
《五經通義》曰：東夷之樂，持矛舞，助時之生；南夷之樂，籌耩舞，助時之養。
又：舞四夷之樂，明澤廣被四表也。東夷之樂曰《侏離》，南夷之樂曰《任》，西夷之樂曰《禁》，北夷之樂曰《昧》。東方所謂《侏離》者何？陽始通，萬物之屬，離地而生，故謂之《侏離》。南方所以謂之《任》者何？陽氣盛用事，萬物懷任，故謂之《任》。西方所以謂之《禁》者何？西方陰氣用事，禁止萬物不得長大，故謂之《禁》。北方所以謂之《昧》者何？北方陰氣盛用，萬物暗昧不見，故謂之《昧》。四夷之樂，何以作之於廟？陳於戶。
王子年《拾遺記》曰：成王之時，南垂之南有扶婁夷國，或於掌中備百獸之樂，婉轉屈曲於指間，人形或長數分，神怪歙忽。樂府傳此，末代猶在焉。
《風土記》曰：越俗飲燕，即鼓拌以爲樂，取大素圜，柈以廣尺五六者，抱以著腹，以右手五指更彈之，以爲節，舞者蹀地擊掌，以應柈節而舞。
《樂部·樂志》曰：《龜茲》起自呂光滅龜茲，因得其聲樂，記有竪箜篌、琵琶、五弦、笙、笛、蕭、觱篥、毛圓鼓、都曇鼓答臘鼓、腰鼓、羯鼓、婁鼓、銅拔、貝等十五種，爲一部，工二十人。歌曲有《善善摩尼》，解曲《姿伽兒》舞曲《小天》《疏勒監》。《天竺》起自張重華據涼州，重四譯來貢樂器鳳首箜篌、琵琶、五弦、笛、銅鼓、毛圓、都曇、銅拔、貝等九種，爲一部，工十二人。歌曲有《沙石疆》，舞曲有《文曲》。《康國》起自周閔帝娉北狄爲後，得其所獲西戎伎，因得其聲集，器有笛、正鼓、加鼓、銅拔等四種，爲一部。工七人。歌曲有《三殿農和去》，舞曲有《賀蘭》《鉢》《鼻始》、末奚波地。《疏勒》、《安國》、《高麗》，幷起後魏平馮氏通西域，因得其伎，繁會其聲。《疏勒》樂器有竪箜篌、琵琶、五弦、笛、觱篥、答臘鼓、腰鼓、羯鼓、婁鼓十種，爲一部，工十二人。歌曲有《元利死讓樂》，舞曲有《遠服解曲》、《有鹽曲》。《安國》樂器箜篌、琵琶、五弦、笛、蕭、雙觱篥、正鼓和銅拔等，《高麗》，樂器有，彈箏、臥箜篌、竪箜篌、琵琶、五弦、笛、笙、蕭、小�篥、桃皮觱篥、腰鼓、齊鼓、檐鼓、貝等十四種，爲一部。工十八人。歌曲有《歌芝棲》，舞曲有《舞芝棲》。北狄樂皆馬上樂也，鼓吹本軍旅之音，馬上奏之。故自漢以來，北狄樂總歸鼓吹署。後魏樂府始有北歌，即魏史所謂真人歌是也。代都時，命掖庭宮女晨夕歌之。周、隋代興，西涼樂、雜奏，今存者五十三章，其名因可解者六章：《慕容可汗》、《吐谷渾》、《部落稽》、《鉅鹿公主》、《白淨王太子》、《企俞》也。其餘不可解。或可汗之詞，按今大角，即後魏代箕邏向是也。其曲亦多可汗之詞，北虜之俗皆呼主爲可汗。吐谷渾又慕容別種，知此歌是燕魏之際鮮卑歌詞，虜音不可曉。梁有《鉅鹿公主》歌，似是姚萇時歌詞，華音與此歌不同。梁樂府鼓吹語襇《大白淨皇太子》、《小白淨皇太子》、《企俞》等曲。隋鼓吹有《白淨王太子曲》，與北歌校之，其音皆異。
《唐書·樂志》曰：《安樂》，後周武帝平齊所作也。行列多方正，象城郭，周代謂之城舞者。八十人刻木爲面，狗喙獸耳，以金飾之，垂綫爲髮，畫襖皮帽，舞蹈姿制，猶作羌胡狀。
《唐會要》曰：驃國樂，貞元十八年正月驃國王來獻，凡一十二曲，以樂工三十五人來朝。樂曲皆演釋氏經綸之詞。〈驃國在雲南西南，以天竺國相近，故樂多演釋氏之詞。每爲曲，皆齊聲唱，各以兩手十指齊斂爲赴節之狀。一低一仰，未嘗不相對，有類中國柘枝舞。驃，一作亻票。其西別有彌臣國，樂舞亦與驃國同。子習此伎以樂後制。使袁滋郤士美至南沼，幷皆見此樂。〉
《唐會要》曰：《南詔樂》，貞元十六年正月南詔異牟等作《奉聖樂》舞，因西川押雲南八國使韋皋以進，時禦麟德殿以閱之。
又曰：《高昌樂》，西魏與高昌通，始有此樂。至隋開皇六年，來獻聖明樂曲。至太宗朝，伐其國，盡得其樂。〈事見七部伎門也。〉
又曰：扶南、天竺二國樂，隋代全用《天竺》列于樂部，不用《扶南》。因煬帝平林邑國，獲扶南工人及其匏琴，樸陋不可用，但以天竺樂轉寫其聲。
又曰：《龜茲樂》，自呂光破龜茲，得其聲，呂氏雲，其樂分散。至後魏有中原，復獲之。至隋有《西國龜茲》之號，凡三部。開元中，大盛於時。曹婆羅門者，累代相承傳其業，至孫妙達，尤爲北齊文宣愛之，每彈常自擊胡鼓和之。及周武帝聘突厥女爲後，西域諸國皆來媵，遂薦有《龜茲》、《疏勒》、《康國》、《安國》之樂。
又曰：《百濟》，貞觀中滅二國，盡得其樂。至天后時，《高麗》里裉二十五曲。貞元末，惟能習一曲，衣服亦漸變其土風矣。其百濟至中宗時，工人死散。開元中，歧王�爲太常卿，復奏置焉。
又曰：《疏勒》樂，工人皂絲布頭巾，白絲布袍錦衿襟，白絲布褲，舞二人，白襖錦袖，赤皮靴、赤皮帶。里衩竪箜篌、琵琶、五弦琵琶、橫笛、簫、觱篥、答臘鼓、腰鼓、鶏樓鼓。《康國》樂，工人皂絲布頭巾，緋布袍錦，領舞二人，緋襖錦袖，綠綾淩渾襠褲，赤皮華，白褲帑，舞急轉如風，俗謂之《胡旋》。《乞寒》者，本西國外蕃之樂也。神龍二年三月，幷州清源縣尉呂無泰上疏曰：「臣謹按《洪範·八政》曰『謀時寒』，若能謀事，則時寒順之，何必祼露形體澆灌衢路，鼓舞跳躍而索寒也。《禮》曰：『立秋之月行夏令，寒暑不節，陰陽不調，政令之失也。』休咎之應，君臣之感也，理均影響，可不戒哉！」至景雲二年，左拾遺朝曰：「《宗諫傳》曰：『辛有適伊川，見被髮於野祭者，曰不及百年，此其戎乎！其禮先亡矣。』後秦晉遷陸渾之蕊褸伊川，以其中國之人習戎狄之事。一言以貫百代，可知今之乞寒濫觴胡俗。伏願三思，籌其所。」至先天二年十月，中書令張說諫曰：「韓宣適魯，見周禮而嘆；孔子會齊，數倡優之罪。列國如此，況天朝乎？今外國請和，選使朝謁，所望接以禮樂，示以兵威。雖曰戎狄不可輕易，焉知無駒支之辯，由餘之賢哉？且乞寒潑胡，未聞典故；祼體跳足，盛德何觀？揮水投泥，失容斯甚；法殊魯禮，襲比齊優；恐非干羽柔遠之義，樽俎折衝之道。願擇芻言，特罷此戲。」至開元元年十二月，敕臘月乞塞外蕃所出，漸浸成俗，因循已久，自今已後，無問蕃漢，即宜禁斷。
《樂府雜錄》曰：舞有《骨鹿》舞、《胡旋》，俱於一小圓毯子上舞，縱橫騰擲，兩足終不離於毯上，其妙若皆夷舞也。
