
《春秋運斗樞》曰：玉衡星散為雞。
《周禮·春官上·大宗伯》曰：工商執雞。〈鄭注曰：取其守時而動也。〉
《禮記·曲禮下》曰：祭宗廟之雞曰翰音。
又《月令》曰：季冬之月，雉ず雞乳。
又《內則》曰：子事父母，雞初鳴，咸盥氵敕。
《左傳·宣下》曰：楚子為乘廣三十。乘分為左右廣。雞鳴而駕，日中而說。
又《成下》曰：晉與楚旦而戰，見星未已。子反免吏察夷傷，補卒乘，繕甲兵，展車馬，雞鳴而食，惟命是聽。
又《襄二》曰：荀偃令曰：「雞鳴而駕，塞井夷竈，惟余馬首是瞻。」
又《襄三》曰：齊莊公朝，指殖綽、郭最曰：「是寡人之雄也。」州綽曰：「君以為雄，誰敢不雄？然臣不敏，平陰之役，先二子鳴。」〈晉伐齊及平陰，州綽獲殖綽、郭最，故自陛甓雞斗，勝而先鳴。〉
又《襄五》曰：公膳，日雙雞。
又《昭五》曰：賓孟適郊，見雄雞自斷其尾。問之，侍者曰：「自憚其犧也。」
又《昭六》曰：季、後阝之雞斗。〈季平子、後阝昭伯二家相近，故斗雞。〉季氏芥其雞，〈以芥子播其羽。〉後阝氏為之金距，平子怒。
《毛詩》曰：《女曰雞鳴》，刺不實德也。陳古義以刺今，不實德而好色也。女曰雞鳴，士曰昧旦。子興視夜，明星有爛。
又曰：君子於役，不知其期，曷其至哉！雞棲於時，日之夕矣。
又《緇衣》曰：《風雨》，思君子也。亂世則思君子，不改其度。風雨悽悽，雞鳴喈喈。既見君子，雲胡不夷？風雨蕭蕭，雞鳴膠膠。既見君子，云何不瘳？風雨如晦，雞鳴不已。既見君子，雲胡不喜？
又曰：《雞鳴》，思賢妃也。雞既鳴矣，朝既盈矣。匪雞則鳴，蒼蠅之聲。
《尚書·牧誓》曰：古人有言曰：「牝雞無晨。」牝雞之晨，惟家之索。
《論語》曰：子路遇丈人，以杖荷。止子路宿，殺雞為黍而食之。
又曰：子之武城，聞弦歌之聲，夫子莞爾而笑曰：「割雞焉用牛刀？」
《爾雅》曰：雞大者蜀。蜀子<余隹>。未成雞曰亻連。絕有力奮。雞三尺為軍。棲於弋為桀，鑿垣而棲為時。〈郭璞注曰：今蜀雞也。<余隹>，雛子名也。匠箔東呼雞少者為亻連。軍，陽溝巨軍，古之名雞。〉
《春秋說題辭》曰：雞為積陽，南方之像。火陽精物，炎上，故陽出雞鳴，以類感也。雞之為言佳也，佳而起為人期，莫寶也。〈善為人制晏早之期。〉
《春秋考異郵》曰：雞穎冤鳴。
《詩記曆樞》曰：候及東次菩蔻。雞泄三號，冰始泮。卒於丑，以成歲。〈及東，及於寅也。承丑之季，故謂之次氣也。雞為畜，陽也，丑之季向晨鳴，急悅其氣，感之而喜，故鳴也。〉
《周書》曰：大豪戤日，雞始乳。
《易通卦驗》曰：萬民聞雞鳴，皆翹首結帶正衣裳。
《史記》曰：子路性鄙，好勇力。冠雄雞，佩豚，陵暴孔子。孔子乃設禮義，稍誘之。子路乃委質，請為弟子。
又曰：孟常君至關。關法：雞鳴出客。孟常君客之居下坐者，有能為雞鳴，遂發傳出。
又曰：越巫立越祠，而以雞卜，上信之。
《漢書》曰：徵昌邑王賀到濟陽，求長鳴雞。
又曰：昌邑王之立為皇太子，私置雞豚以食。
又曰：龔遂為渤海太守，使人家養五雞。
又曰：王奉先好鬥雞。宣帝微時，數與奉先會。後即位，以其女為婕妤，立為皇后。奉先封侯。
又曰：方士曰：「益州有金馬碧雞植鄲，可祭祠致也。」宣帝使王褒往祠焉。
范曄《後漢書》曰：河南樂羊子妻，不知何氏女。常有他舍雞謬入垣內，姑盜殺食之。妻對不食而泣，怪問之，妻曰：「自傷居貧，使食他肉。」姑竟棄之。
《後漢書》曰：範式，字巨卿，與汝南張玄伯為友。二人春到京，以暮秋為期。玄伯以九月十五日殺雞炊黍，以待巨卿。母謂玄伯曰：「相去千里，汝何信之審也？」言未畢，而巨卿至。相隨升堂再拜母，極悅。
《九州春秋》曰：魏王入漢中討劉備，不得進，欲守復難，意欲棄之，乃發令雲「雞肋」。官屬不知，主簿楊修曰：「夫雞肋，棄之則可惜，啖之無所得。以比之漢中王欲去也。」白戒嚴，王遂還。
《吳錄》曰：魏文帝遣使於吳求長鳴、短鳴雞。群臣以非禮，欲不與。孫權敕付使。
《江表傳》曰：南郡獻長鳴承露雞。〈《南越志》曰：雞冠四間如蓮花，鳴聲清徹也。〉
《魏志》曰：馬韓國出細尾雞，其尾皆五尺餘。
郭頌《魏晉世語》曰：劉放、孫資共典樞要，夏侯獻、曹肇心內不平。殿中有雞棲樹，二人相謂：「杆亦久矣，其能復幾？」指謂中書監劉放、中書令孫資。
王隱《晉書》曰：郗詵母礎苦車。及亡，不欲車葬，而貧尾登揄。乃養雞種蒜，竭其方朮。喪過三年，登揄八匹，舉棺至家。
《晉書》曰：祖逖與劉琨俱為司州主簿，情好綢繆，共被同寢。中夜聞雞鳴，蹴琨覺曰：「杆非惡聲。」因起舞。
又曰：桓玄既被殺，安帝反正，其餘擁眾假號皆平，桓氏遂滅。玄興中，衡陽有雌雞化為雄，八十日而冠萎。及玄建國於楚，衡陽屬焉。自篡至敗，凡八旬也。
《晉中興書》曰：殷浩北伐，江逌為長史。及丁零反叛，浩令逌伐之。乃取數百雞以長繩連之，腳皆系火。一時驅放，群雞駭散。飛過塹，集羌營，皆燃。因其驚亂，縱兵擊之。
《晉書》曰：庾徵西翼書，少時與逸少齊名。右軍後進，庾猶不分，在荊州與都下人書云：「小兒輩賤家雞，愛野雉，皆學右軍書，須吾下當比之！」
又《載記》曰：符朗善知味。會稽王道子殺雞以食之，既進，朗曰：「杆雞棲恆半露。」檢之，驗焉。
《晉書》曰：武帝常幸琅琊城。宮人常從早發，至湖北埭，雞始鳴，今呼為雞鳴埭。
《南史》曰：齊鬱林王好鬥雞，密買雞至數千價。
又曰：傅琰，字季圭，為山陰令。二野父爭雞，琰問雞何食，一雲「粟」，一雲「豆」。琰使破雞，得粟，罪言豆者。
魏收《後魏書》曰：崔光，字長仁，東清河俞阝人也。正始玄年夏，有典事史玄顯獻四足四翼雞，詔騎侍郎趙邕以問光，光表曰：「翅足眾多，亦群下相扇動之像；雛而未大，腳弱差小，亦其勢尚微，易制御也。」武帝覽之，悅。後數日而茹、皓等並以罪失伏法，於是禮光逾重。
又曰：傅乾愛嗜雞肉、葵菜食，傅靈越乃為作之，下以毒藥。乾愛飯，還而卒。
《北史》曰：宋世良為清河太守，發奸摘伏，有若神明。常有一吏休滿還郡，食人雞豚；又有一受人一帽，及食二雞。世良叱而語之，吏、叩頭伏罪。於是上下震悚，莫敢犯禁。
又曰：齊彭城王氵攸為滄州刺史。有隰沃縣主簿張達常詣州，夜投人舍，食雞羹。氵攸察知之。守令畢集，氵攸對眾曰：「食雞羹，何不償價直也？」達即伏罪。合境號為神明。
《三國典略》曰：齊長廣王湛即皇帝位於南宮，大赦改玄。其日將赦庫，令於殿門外建金雞，宋孝王不識其義，問於光祿大夫司馬膺之：「赦建金雞，其義何也？」膺之曰：「案，海中星占曰：『天雞星動，當有赦。』由是，帝王以雞為候。」
《唐書》曰：劉武周父匡徙家馬邑。匡常與其妻趙氏夜坐庭中，忽見一物，狀如雄雞，流光燭地，飛入趙懷，振衣無所見。因而娠，遂生武周。為人驍勇，善騎射。
《莊子》曰：莊子謂惠子曰：「羊溝之雞，〈司馬彪注曰：羊溝，斗雞處。〉三歲為秣。〈秣，魁師也。〉相者視之，則非良雞也。然而數以勝人者，以狸膏途其頭也。」〈雞畏狸故。〉
又曰：越雞不能伏鵠卵，魯雞固能矣。〈司馬彪曰：越雞，小雞也。魯雞，大雞，今蜀雞也。〉
《列子》曰：紀氵省子為周宣王養斗雞。十日而問：「雞可斗乎？」曰：「未也，方虛驕而恃氣。」十日又問之，曰：「未也，猶疾視而盛氣。」十日又問之，曰：「幾矣。雞雖有鳴者，已無變，望之似木雞矣，其德全矣。」異雞無敢應者。
《燕丹子》曰：燕太子丹質於秦，逃歸到關。丹為雞鳴，遂得逃歸。
《試縈》曰：戰如斗雞，勝者先鳴。
《韓子》曰：使雞司夜，令狸執鼠，皆因其能。
《淮南子》曰：雄雞夜啼，庫兵動而戎馬驚。
《淮南萬畢朮》曰：孤桃之像，令雞夜鳴。〈取孤桃南北行枝，長三尺，折以為像，途以三歲雄雞血，夜居棲下。〉
《戰國策》曰：秦惠王謂寒泉子曰：「蘇秦欺敝邑，欲以一人智反復式東之君。夫諸侯之不可一，猶連雞之不能俱上於棲也。」
《呂氏春秋》曰：善學者，若齊王之食雞也，食其距數千而後足。
又曰：白圭謂魏王曰：「市丘之鼎以烹雞，多洎之，則淡而不可食；〈市丘，魏邑。肉汁曰洎。〉少洎之，則焦而不熟。然而視之禹焉，羹無所可用。」〈禹，音齲。〉
《韓詩外傳》曰：田饒為魯哀公曰：「夫雞，平頭戴冠者，文也；足傅距者，武也；敵在前敢斗者，勇也；見食相告者，仁也；守夜不失時者，信也。雖有五德，猶日瀹而食之者，何也？以其所從來近也。」
《神異經》曰：東方有人，長七丈，頭戴雞，朝吞惡鬼三千，暮吞三百。名黃父，又名食邪。以鬼為飯，以霧為漿也。
《西京雜記》曰：成帝時，交趾、越獻長鳴雞。即下漏驗之，晷刻無差。長鳴雞一鳴一食，時不絕，長距，善斗。
崔豹《古今注》曰：雞一名「燭夜」。
《列仙傳》曰：祝雞翁者，雒陽人也。居屍鄉北山下，養雞皆有名字，千餘頭。暮棲樹，晝放散食，欲取，呼名即至。販雞及子，得千萬錢，輒置錢去。
《論衡》曰：傳書言：「淮南王得道，畜皆仙，犬吠天上，雞鳴雲中。」
《陳子要言》曰：棄晨雞犬俟鳳警，亦猶棄當世之實才，須故人擲甏政也。
《太玄經》曰：雌雞鳴晨，雄雞宛頸。隋侯墜井，河伯除川。
《風俗通》曰：呼雞「朱朱」。俗說：雞本朱公化而為之，今呼雞者，「朱朱」也。謹案，《說文》解「[QYDD]」：「[QYDD]，二口為歡。州，其聲也。讀若祝。」鄭者，誘致禽畜和順之意。[QYDD]與朱音相似耳。
又曰：臘除夕，以雄雞著門上，以和陰陽。案：今人卒病，皆殺雄雞傅其心。病風者，雞散治之，東門雞頭治蠱，信善也。
《異苑》曰：朱文繡與羅子鍾為友，俱仕於梁。繡既死，羅鍾哭之，其夜俱亡。梁南七里有雞山，葬繡於其中；北九里有雉澗，埋鍾於其內。繡神靈變為雞，鍾魂魄化為雉。清鳴哀響，來往不絕。故詩曰：「雞山別飛響，雉澗和清音。」
荀悅《申鑒》曰：睹孺子之驅雞，而見御民之朮。孺子之驅雞，急則驚，緩則滯，馴而安之，然後入門。
嵇康《宅無吉凶論》曰：夫同棲之雞、一欄之羊，賓至而有死者，豈異之哉？
《幽明錄》曰：晉兗州刺史沛國宋處宗，常買得一長鳴雞，愛養甚至。棲籠著窗間，雞遂作人語。與宗談語，極有言致，終日不輟。處宗因此言功大進。
《越絕書》曰：雞山，勾踐以畜雞，將伐吳，以食死士也。
《吳越春秋》曰：婁門外雞陂虛者，吳王牧雞處。
《西河記》曰：涼州罪人於市將刑，忽有一白雄雞飛於人邊請命，引頸長鳴，伏地向吏，驅之去輒來。刺史張義免其坐。
《王子年拾遺記》曰：太初二年，月氏貢雙頭雞，四足一尾，鳴則俱鳴。
又曰：含途國，去王都七萬里。人善服鳥獸雞犬，皆使能言。
郭子橫《洞冥記》曰：有遠飛雞，夕則還依人，曉則拘奚四海外，朝往夕還。
裴玄《新言》曰：正朝縣官殺羊，懸其頭於門，又磔雞以副之。俗說，以厭厲氣，或以問河南任君，任君曰：「是月土氣上升，草木萌動，羊齧百草，雞啄五穀，故殺之以助生氣。」
崔實《四民月令》曰：十二月，東門磔白雞頭，可以合藥。
《本草經》曰：丹雞一名「載丹」。
又曰：烏雄雞主補中，其血治委折骨。凡雞肉，不食小兒，令生尤蟲，又令消髓。
《葛洪方》曰：五月七日，深井深冢多有毒氣，不可入也。宜先以雞毛試投井中，直下無毒；毛回四邊，不可入也。
《師曠占》曰：長吏乘車，出入行步道上，有雞飛集車上者，雄遷雌去。
《雜五行書》曰：欲求婦，取雄雞兩毛燒著酒中，飲之，所求必得。用戊子日，此是天地合日，必得。三往不得，女當死。
《龍魚河圖》曰：玄雞白頭，食病人。雞有六指，亦殺人。雞有五色，殺人。
焦贛《易林·旅之》曰：十雉百雛，常與母俱。抱雞捕虎，誰者為怙？
又《歸妹之無妄》曰：雞方啄粟，為狐所逐，走不得息，惶懼喘息。
又《歸妹之損》曰：爭雞失羊，亡其金囊，利得不長。
又《巽之遁》曰：三雞啄粟，十雛從食。飢鳶卒擊，亡其兩寂。
《廣志》曰：雞有鬍髯、五指、金、反翅擲曛。大者蜀，小者荊。白雞金者美，舊并州所獻。吳中送長鳴雞，長倍於常雞。永昌郡無雞。
《異物記》曰：伺潮雞，潮水上則鳴。
《博物志》曰：《神農本草經》曰：「雞卵可以作虎魄。法：取伏苓、雞蛋卵黃白混雜者，熟煮之。及尚軟，隨意刻作物形。以苦酒漬數宿，既堅，內著粉中。假者乃亂真。」〈此世所恆用，作無不成也。〉
干寶《搜神記》曰：安陽城南有亭，宿者輒死。書生明朮數，入亭宿，端坐誦書。夜半，有人著皂衣、赤幘來，戶外呼亭主：「杆有宿客耶？」應曰：「然。」喑嗟而去。須臾，有赤衣問如前。生問曰：「向黑衣者誰？」答曰：「北舍母豬。」「赤幘者誰？」答曰：「西舍老雄雞也。」「汝是誰？」答曰：「我是老蠍也。」明旦掘之得蠍，大如琵琶，身長四尺。並殺豬、雞，亭遂安靜。
劉欣期《交州記》曰：長鳴雞出日南。
《南州異物志》曰：狼育之雞，特稟異聲。〈狼盲，地名。〉
《白澤圖》曰：老雞能呼人姓名，殺之則止。
又曰：雞有四距重翼者，龍也。殺之震死。
《夢書》曰：雞為武吏，有冠距也。夢見雄雞，憂武吏也。眾雞入門，吏所捕也。群斗舍中，驚兵怖也。
《論墓書》曰：養白雞，令識其主聲形，以五月五日、九月九日任意用五色彩長五寸系雞頸，將雞於名山，放雞著山，仰頭咒曰「必存鳴晨」，雞心開悟。
沉懷遠《南越志》曰：雞冠四開如蓮花，鳴聲清徹也。
《荊楚歲時記》曰：正月一日，三玄之日，雞鳴而起，陷甓庭中爆竹，滔雞，或斫鏤五彩及雞於戶上。
《風土記》曰：乃有雞子，五薰練形。〈正旦皆會，生吞雞子一個，謂之練形。又，晨啖五辛，以助五藏氣。〉
《吳錄》曰：合浦朱虛縣有山雞，黑色，樹棲。
《魏志》曰：平原太守劉取印囊及山雞毛著器中，使管輅筮。輅曰：「內方外圓，五色成文，含寶守信，出則有章，此印囊也。高岳岩岩，有鳥朱身，羽翼玄黃，鳴不失晨。此山雞毛也。」
《異苑》曰：山雞愛其毛羽，映水則舞。魏武時，南方獻之。帝欲其鳴舞而無由，公子蒼舒令人取大鏡著其前，雞鑒形而舞，不知止，遂至死。韋仲將為之賦，甚美。
《博物志》曰：山雞有美毛。自愛其毛，終日映水，目眩則溺。
《臨海異物志》曰：山雞狀如人家雞，安陽諸山中多此雞，恃距好鬥。當時以家雞置其處，取即可得。
《南越志》曰：曾城縣多。，山雞也，利距善斗。世以家雞斗之，可禽也。光色鮮明，五彩炫耀。
辛氏《三秦記》曰：陳倉山在太白之西，去長安八百里。上有石雞，與山雞各別。趙高使燒山，山雞飛去；石雞不去，晨鳴山頭，聲聞三十里，或雲是玉雞。陳倉城上有神雞，入取不得，雄者王，雌者霸。穆掛雌，故霸。
《山海經》曰：雉，一名山雞，養之禳火。
左思《吳都賦》曰：山雞歸飛而來棲。
顧愷《湘中賦》曰：陽鸞、山雞。
陸機《與弟書》曰：天淵池養山雞，甚可嬉。
《周書》曰：成王時，蜀人獻文翰者，若皇雞。〈鳥有文彩者。皇雞，似鳧，冀州謂之澤時。〉
《爾雅》曰：翰，天雞也。〈郭璞注曰：翰雞，赤羽，見《周書》。〉
《說文》曰：翰，天雞也。一名晨風。
《玄中記》曰：東南有桃都山，上有火樹，名曰：「桃都枝」，相去三十里。上有天雞。日初出照此木，天雞即鳴，天下雞皆隨之鳴。
《臨海異物志》曰：杉雞，黃冠青綏，常在杉樹下。頭上有長黃毛，頭及頰，正青如垂緌。
《南越志》曰：新夷縣鳥多杉雞。
《尹子》曰：揚州之雞裸無毛。
《南越志》曰：高興縣多容雞，如家雞，五彩，至則年穰。
孫綽《望海賦》曰：石雞清響以應潮，惠軀輕近以遠潔。〈石雞，形似家雞而灰色，在海中山上，每潮水將至，輒鳴相應，若家雞同晨也。商人慾知水道，塗卻以至此為候也。〉
周景式《廬山記》曰：白水南行十餘里，有雞山。旁有大山竦立，上有石雞，冠距如生。道士李鎮於此下住，常寶玩之。雞一旦忽摧毀，鎮告人曰：「雞卒如此，吾其終乎！」因與親知訣別。後月余，果卒，似知命雲。
