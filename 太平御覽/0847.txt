
《周禮·天官·膳夫》曰：膳夫掌王之食、飲、膳、羞，以養王及後、世子。〈羞有滋味。〉凡王之饋，食用六穀，膳用六牲，飲用六清，羞用百二十品，珍用八物，醬用百有二十甕。王日一舉，鼎十有二，物皆有俎。以樂侑食。膳夫授祭，品嚐食，王乃食。
又曰：王齊，則玉府供玉食。〈鄭玄注曰：玉，陽之精，御水氣也。鄭司農云：食玉犀也。〉
又《天官·食醫》曰：掌和王之六膳、百羞、百醬、八珍之齊。凡食齊視春時，〈飲宜溫。〉羹齊視夏時，〈羹宜熱。〉醬齊視秋時，〈醬宜涼。〉飲齊視冬時。〈飲宜寒。〉凡和，春多酸，夏多苦，秋多辛，冬多咸，調以滑甘。凡會膳食之宜，牛宜徐，羊宜黍，豕宜稷，犬宜梁，雁宜麥，魚宜。凡君子之食，恆放焉。
又曰：內饔，掌王及後、世子膳羞之割烹煎和之事，辨體名肉物，辨百品味之物。〈割，肆解肉也。烹，煮也。煎和齊以五味。〉選百羞、醬物、珍物以侯饋，〈先進其中御者。〉共後及世子之膳羞。〈膳夫掌之。〉
又曰：小宰，凡朝覲、會同、賓客，以牢禮之法，掌其牢禮、委積、膳獻、飲食、賓賜之飧牽與其陳數。
又曰：大宗伯，以飲食之禮，親宗族兄弟。
《大戴禮》曰：食谷者必智惠而巧。
《禮記·曲禮上》曰：侍食於長者，主人親饋，則拜而食；主人不親饋，則不拜而食。共食不飽，無流啜〈鄭玄注曰：流啜，有似貪也。〉無吒食，〈吒，陟嫁切。〉毋齧骨，毋反魚肉，毋投與狗骨，毋固獲，〈飲自得曰固，爭自取曰獲。〉毋刺齒。
又曰：凡進食之禮，左餚右胾，食居人之左，羹居人之右，〈皆便食也。餚，骨體也。胾，切肉也。食，飯屬也。居之左右，明其近也。餚在俎，胾在豆。〉膾炙處外，醯醬處內。〈餚胾之外內也。近醯醬者食之主。膾炙皆在豆也。〉蔥[A11N]處末，〈[A11N]蔥也。處醯醬之左，言末者殊加也，在豆。〉酒醬處右。〈處羹之右，此言若酒若漿耳。兩有之，則左酒右漿也。〉以脯脩置者，左朐右末。〈亦便食也。屈中曰朐，其俱切。〉
又曰：齊大飢，黔敖為食於路，以待餓者而食之。有餓者蒙袂輯屨貿，貿然來。黔敖左奉食，右執飲，曰：「嗟！來食！」揚其目而視，曰：「予惟不食『嗟來』之食，以至於斯也。」從而謝之。終不食而死。〈《風俗通》曰：齊人不食而死也。〉
又曰：食於有喪者之側，未嘗飽也。〈助哀戚也。〉
又曰：庶人春薦韭，夏薦麥，秋薦黍，冬薦稻。韭以卵，麥以魚，黍以豚，稻以雁。〈庶人無常牲，取與新物相宜而已。〉
又曰：文王之為太子，朝於王季。日三食上，必在視寒暖之節。〈在，察也。〉食下，問所膳。〈問所食者。〉命上宰曰：「末有原。」應曰：「諾」，然後退。〈未猶勿也。原，再也。勿有所再進，為其失飪臭味惡也。退，反其寢也。〉又曰：朝夕之食上，世子必在視寒暖之節。食下，問所膳。羞必知所進，以命膳宰，然後退。〈羞必知所進，必知親所食也。〉若內豎言疾，則世子親齊玄而養。〈親猶自也。養疾者齊，玄冠玄端也。〉膳宰之饌，必敬視之。〈疾者之食，齊和所欲或異。〉疾之藥，必親嘗之。〈試毒也。〉嘗饌善，則世子亦能食；〈善謂多於前。〉嘗饌寡，世子亦不能飽。〈又不及武王一飯再飯。〉
又曰：古者未有火化，食草木之實、烏獸之肉，飲其血，茹其毛。後聖有作，然後修火之利，以炮以燔，以烹以炙，以為醴酪。
又曰：夫禮之初，始諸飲食。其燔黍捭豚，〈捭，卜麥切。〉尊而А飲，〈，驊切。А，步侯切。〉蕢桴而土鼓，〈蕢，苦對切。〉猶若可以致其敬於鬼神。〈言其物雖質略，有齊敬之心，則可以薦羞於鬼神。鬼饗德，不饗味也。〉又曰：天子一食，諸侯再，大夫三。
又曰：不食雛鱉。狼去腸，狗去腎，狸去正脊，兔去尻，狐去首，豚去腦，魚去乙，鱉去丑。〈皆為不利人也。〉
又曰：膳、〈目諸膳也。〉鄉、燻、堯、〈肜，音香。燻，許雲切。堯，許堯切，牛炙；〉醢、牛胾；醢、牛膾；羊炙、羊胾、醢，豕炙、醢；豕胾、芥醬、魚膾；雉、兔、鶉、。〈此上大夫之禮，庶羞二十豆也。以公食大夫榔ネ校之，則堯、牛炙間不得有醢。醢，衍字也。又以為{奴鳥}也。〉
《玉藻》曰：侍食於先生，異爵者，後察先飯。〈謙也。〉客祭，主人辭曰：「不足祭也。」〈祭者盛王人之饌也。〉客餐，主人辭以疏。〈飧者，美主人之食也。疏之言粗也。〉
又曰：父命呼，惟而不諾，手執業則投之，食在口則吐之。
又曰：若賜之食，而君客之，則命之祭，然後祭。〈雖見賓客，猶不敢備禮也。侍食則正不祭。〉先飯，辨嘗羞，飲而俟。〈侯君食而後食之，患也。將食，臣先嘗，孝也。〉若有嘗羞者，則俟君之食，然後食，飯飲而俟。〈不祭侍食，不敢備禮也。不嚐羞膳，宰存也。飯飲，利將食也。〉君命之羞，羞近者。〈辟貪味也。〉命之品嚐之，然後惟所欲。〈必先遍嘗之。〉凡嘗遠食，必順近食。〈從近如也。〉君未覆手，不敢飧。〈覆手，已循耳，已食也。飧，勸食也。〉君既食，又飯飧。〈不敢先君飽。〉飯飧者，三飯也。〈臣勸君食，如是可也。〉君既徹，執飯與醬乃出授從者。〈食於尊前，親徹也。〉凡侑食，不盡食，食於人不飽。〈謙也。〉
又《學記》曰：雖有嘉肴，弗食，不知其旨也；雖有至道，弗學，不知其善也。〈旨，美也。〉
又《雜記》曰：孔子曰：「吾食於少施氏而飽，少施氏食我以禮。〈言貴其以禮待己而為之飽也。時人倨慢，若季氏，則不以禮矣。少施氏，魯惠公子施父之後。〉吾祭，作而辭曰：『疏食，不足祭也。』吾飧，作而辭曰：『疏食也，不敢以傷吾子。』納幣一束，束五兩，兩五尋。」
又《坊記》曰：故食禮，主人親饋，則客祭；主人不親饋，則客不祭。故君子苟無禮，雖美不食焉。
《左傳》曰：晉公子重耳過衛，衛文公不禮焉。出於五鹿，〈五鹿，鄭地。〉乞食於野人，與之塊。公子怒，欲鞭之。子犯曰：「天賜也！」〈得土，有天賜。〉稽首受而載之。
又曰：楚伐庸，出師旬有五日，百濮乃罷。〈濮夷無屯聚，見難則散歸。〉自廬以往，掌マ同食。〈往，往伐庸也。振，發也。廩，倉也。同食，上下無異饌也。〉
又曰：初，宣子田於首山，舍於翳桑。〈田，獵也。翳桑，桑之多蔭翳者。首山，在河東浦板縣東南。〉見靈輒餓，問其病，曰：「不食三日矣。」食之，舍其半。問之，曰：「宦三年矣，〈宦，學也。〉未知母之存否。今近焉，〈去家近。〉請以遺之。」使盡之，而為之簞食與肉，〈簞，笥也。〉置諸橐以與之。既而與為公介，〈靈輒為公甲士。〉倒戟以御公徒而免之。問其故，對曰：「翳桑之餓人也。」問其名居，〈問所居。〉不告而退。〈不望報也。〉遂自亡也。〈輒亦去。〉
又曰：諸侯之師次於鄭西，我師次於督楊，不敢過鄭。〈督楊，鄭地。〉子叔聲伯使叔孫豹請逆於晉師，為食於鄭郊，師逆以至。〈聲伯戒叔孫以必須所遞晉師至乃食。〉聲伯四日不食以待之。食使者，〈使者，豹之介。〉而後食。〈言其忠也。〉
又曰：晉侯合諸侯，楊干亂行，魏絳戮其仆。晉侯以絳為能以刑佐民矣，反役，與之禮食，使佐新軍。〈群臣族會禮食也。〉
又曰：衛獻公戒孫文子、寧惠子食。〈勸戒二子欲共燕食。〉皆服而朝，日旰不召，而射鴻於囿。二子從之，不釋皮冠而與之言，二子怒。
又曰：魏獻子為政，以魏戊為梗楊大夫。梗楊人有獄，魏戊不能斷，以獄上。〈上魏子也。〉其大宗賂以女樂，〈訟者之大宗。〉魏子將受之。戊謂閻沒、汝寬〈二人魏子大夫。〉曰：「主以不賄聞於諸侯。若受梗楊人，賄莫甚焉！吾子必諫！」皆許諾。退朝，待於廷。〈魏子朝君退，而待於魏子之庭。〉饋入，召之。〈召大夫食。〉比置，三嘆。既食，使坐。魏子曰：「吾聞諸伯叔，諺曰：唯食忘憂。吾子置食之間三嘆，何也？」同辭而對曰：「或賜二小人酒，不夕食。〈或，他人也。言飢甚也。〉饋之始至，恐其不足，是以嘆。中置，自咎曰：豈將軍食之而有不足？是以再嘆。及饋之畢，願以小人之腹為君子之心，屬厭而已。」〈屬，足。小人腹飽知足也。言君子之心厭宜亦然。〉獻子辭梗楊人。
又曰：叔孫穆子食慶封，慶封泛祭。〈有餘，示有所先也。泛祭，遠散所祭不共。〉穆子不說，使工為之誦《茅鴟》。〈工，樂師。《芋鴟》，逸師，刺不敬。〉亦不知。
又曰：晉悼夫人食輿人之城杞者。〈與，眾也。城祀在往年。〉絳縣人或年長矣，無子而往與於食。
又曰：華亥與其妻，必盥而食所質公子者，後食公與夫人。每日必適華氏食公子而後歸。
又曰：昔闔廬在國，天有災厲，親巡孤寡，而共其乏困。在軍熟食者，分而後敢食。〈必須軍士皆分熟食，不敢先食。分猶遍也。〉其所嘗者，卒乘與焉。〈所嘗，甘珍，非常食。〉
又曰：衛侯為虎幄於藉圃，〈於藉田之圃新造幄幕，以虎獸為飾。〉成，求令名者而與之始食焉。太子請使良夫，〈以良夫應為令名。〉良夫乘衷甸兩牡，〈衷甸，一轅，卿車。〉紫衣狐裘，〈紫衣，君服。〉至袒喪不釋劍而食。〈食而熱，故偏袒，亦不敬。〉太子使牽以退，數之以三罪，而殺之。
又曰：左師每食擊鍾。聞鍾聲，公曰：「夫子將食。」
《詩》曰：民之失德，干飠侯以愆。〈飠侯，食也。《箋》云：德言過乎。〉
又曰：民之質矣，日用飲食。〈質，成。〉
又《生民》曰：克歧克嶷，以就口食。
《韓詩外傳》曰：子夏過曾子，食之。子夏曰：「不為公費乎？」曾子曰：「有三費，飲食不在其中。少而學，長而志之，一費；事君而輕負，二費；久交中絕，三費。」
《舜典》曰：咨十有二牧，曰食哉惟時。〈王肅注曰：食哉者，所以重之也。〉
又《洪範》曰：八政：一曰食。
又曰：惟辟玉食。〈孔安國曰：玉食，美食。〉
《周書》曰：甘食美衣便長貧。
《尚書大傳》曰：八政何以先食？食者，萬物之始，人之所本者也。
《易》曰：雲上於天，需，君子以飲食燕樂。〈需，飲食之道也。〉九五，需於酒食，貞吉。
又曰：「噬嗑」，食也。頤中有物，曰：「噬嗑」。
又曰：山下有雷，頤，君子慎言語，節飲食。
《論語》曰：一簞食，一瓢飲，人不堪其憂，回也不改其樂。
又曰：齊必變食，居必遷坐。食不厭精，膾不厭細。肉雖多，不使勝食氣。食不語，寢不言。雖蔬食菜羹，瓜祭必齋如也。
《史記》曰：張蒼嘗被刑，王陵救免之。蒼常德陵。後為丞相，洗沐常先朝陵，夫人上食，然後敢歸家。
又曰：韓信從下鄉南昌亭長寄食，數月，亭長患之，乃晨炊蓐食，時信往，不為具食。信亦知其意，怒，竟絕去。乃釣城下，一漂母飯信，竟漂數十日。信喜，謂漂母曰：「吾必有以重報母！」母怒曰：「丈夫不能自食，吾哀王孫而進食，豈望報乎！」
又曰：景帝居禁中，召條侯周亞夫賜食，獨置大胾，無切肉，又不置箸。條侯心不平，顧謂尚席取著。景帝視而笑曰：「此不足君所食乎？」條侯免冠謝。
又曰：東方朔，詔賜之食於前。飯已，盡懷其餘肉持去，衣盡污。
《古史考》曰：始有燔炙，人裹肉燒之，曰炮，故食取名焉。及神農時，民食谷，釋米加於燒石之上而食。及黃帝，始有釜甑，火食之道成。
《戰國策》曰：蘇秦之楚，三月乃得見王。談卒，辭行。楚王曰：「先生不遠千里而臨寡人，曾弗肯留，願聞其說。」對曰：「楚國食貴於玉，薪貴於桂，謁者難見於鬼，王難見於帝。今令臣食玉炊桂，因鬼見帝，其可得乎？」
《漢書》曰：陸賈勸陳平與太尉絳侯和，以謀諸呂。平乃以奴婢百人，車馬五千乘，錢五百萬，遺賈為飲食資。
又曰：萬石君，時賜侯食於家，必稽首俯伏而食，如在上前。子孫有過，對案不食。
又曰：有司劾竇嬰矯先帝詔棄市。嬰陽病不食，欲死。或聞上無意殺嬰，復食也。
又曰：昌邑王在喪，詔太官上乘輿，食如故。食監奏：「未釋服，未可御故食也。」
又曰：鮑宣上書曰：「陛下擢臣岩穴，誠冀有益毫毛，豈徒欲臣美食大官，重高門之地哉？」〈晉灼曰：高門，殿名也。〉
又曰：太師孔光，聖人之後，先師之子，德行純淑，賜飧十七物。〈服虔曰：食具十七動物也。〉
《續漢書》曰：靈帝數游於西園，令後宮釆女為客舍主。身為商賈，行至客舍，釆女下酒，因共飲食。
《東觀漢記》曰：光武過鄧營禹，進禹炙魚，上大餐啖。百姓聚觀，皆言：「劉公真天人也！」
又曰：汝郁，字叔異，陳國人。年五歲，母疾，不能飲食，郁亦不肯食。宗親共奇之，因名曰異。
又曰：趙孝，字長平。建武初，天下新定，穀食尚少。孝得谷，炊熟，令弟禮夫妻使出。比還，孝夫妻共茹蔬菜，禮夫妻來歸，告言已食，輒獨飯之。積久，禮心怪疑，後掩伺見之，亦不肯後出，遂共蔬食。兄弟怡怡，鄉里歸德。
又曰：梁鴻少孤，以幼童詣太學受業，治《詩》、《禮》、《春秋》。常獨止，不與人同食。
又曰：明德皇后既處椒房，太官上飯，累餚膳備副，重加幕覆，輒撤去，譴敕令與諸舍相望也。
謝承《後漢書》曰：茅容，字季偉，陳留人。與等輩避西樹下，眾皆箕踞相對，容危坐愈恭。郭林宗見而奇之，共與言，因請寓宿。旦日，容殺雞為黍，林宗謂為己設。既而以供其母，自以菜蔬與林宗同飯。林宗起拜之，曰：「卿賢乎哉！」因勸令學，卒以成德也。
又曰：董宣為洛陽令，殺胡陽公主奴。帝怒，欲殺宣，後原之。敕令詣太官賜食。宣受詔出，飯盡，覆杯食按上。太官以狀聞，上問宣，宣對曰：「臣食不敢遺余，如奉職不敢遺力。」
又曰：帝憫竇融年衰，遣中常侍中謁者，即其臥內，強進酒食。
又曰：趙咨，躬率子孫，耕農為養。盜嘗夜往劫之，咨恐母驚懼，乃先至門迎盜，因請為設食，謝曰：「老母八十，疾病須養，居貧，朝夕無儲，乞少置衣糧。妻子物餘一無請。」盜皆慚嘆，跪而辭曰：「所犯無狀，干暴賢者。」言畢奔出。咨追，以物與之。由此益知名。
又曰：郅元義父伯考，為尚書僕射。元義還鄉里，妻留事姑甚謹。姑憎之，幽閉空室，節其飲食，羸困。妻終無怨言。後伯考怪而問之，時義子朗年數歲，言：「母不病，但苦飢耳。」
又曰：韓卓，字子助。臘日，奴竊食祭其先，卓義而免之。
又曰：延熹末，黨事將作。袁閎遂散發絕代，欲投跡深林。以母老不宜遠遁，乃築土室，四周於庭，不為戶，自牖納飲食而已。
《魏志》曰：典韋好酒食，飲啖兼人。每賜食於前，大飲長啜，左右相屬，人益乃供，太祖壯之。
又曰：漢末，中常侍唐衡弟為京兆虎牙都尉，入謁尹。尹欲修主人，敕外為市買。功曹趙息啟云：「衡、悺子弟來為虎牙，非德選！不足為特酤買，宜隨中舍菜食而已。」
《魏志》曰：文帝為太后弟康起第成，太后至第，請諸家外親，設下廚無異膳，太后左右菜食粟飯無魚肉，其儉約如此也。
又曰：扈累者，嘉平中，年八十九歲，若六七十者。縣官以孤老，日給廩五升。五升不足食，頗行傭作以裨之，糧盡復出，人與不取，食不求美，衣弊故。後一二年病亡。
又曰：諸葛亮出斜谷，與司馬宣王對壘。宣王見亮使，惟問其寢食，及其事之繁簡戎事。使對曰：「諸葛公夙興夜寐，二十罰已上，皆親覽焉。所啖食不至數升。」宣王曰：「亮體斃矣，其能久乎！」
又曰：沐並，字德信，河間人也。少孤苦。袁紹父子時始為吏，名有志介。嘗過姊，為殺雞炊黍，而不留也。正始中，為三府長史。時吳使朱然、諸葛瑾攻圍樊城，遣舡兵於峴山東斫材。牂牁人兵作食，有先熟者呼後熟者，言「其食來」，後熟者答言「不也」。呼者曰：「欲作沐德信耶？」其名流布播於異域如此。雖自華夏，不知者以為前世人。
《江表傳》曰：南陽樊伷為武昌部從事，誘導諸夷叛屬劉備。孫權召問潘浚，浚曰：「以五千兵往，足擒矣！」權曰：「卿何以輕之？」浚曰：「伷昔為州人設饌，比至日中，食不可得，而十餘自起。此亦侏儒觀一節之驗！」權即遣將五千兵往，果平武昌。
《吳志》曰：步騭，字子出。世亂，避難江東，單身窮困。與廣陵衛旌同年相善，俱以種瓜自給，晝勤四體，夜誦經傳。會稽焦徵羌，郡之豪族，人客放縱。騭與旌寄食其地，懼為所侵，乃共修刺奉瓜以奏徵羌。方內臥，駐之移時。旌欲去，騭止之，曰：「本所以來，畏其強也。今捨去，欲以為高，祗怨耳。」良久，徵羌開牖見之，身隱几，坐帳中，設席致地，坐騭、旌於牖外。旌愈恥之，騭辭色自若。徵羌身自亨大案，餚膳重沓，而小槃飯與騭、旌，惟菜茹而已。旌不能食，騭極飯致飽乃辭出。旌怒騭曰：「能忍此乎！」騭曰：「吾等貧賤，是以主人以貧賤遇之，固其宜也，當何所恥？」
《蜀志》曰：漢獻帝舅車騎將軍董承，辭帝，受帝衣帶中密詔當誅曹公。先主是時與曹公從容，曹公謂先主曰：「天下英雄，惟使君與操耳？本初之徒，不足數也！」先主食失匕箸。
又曰：關羽嘗為流矢所中，貫其左臂。後瘡雖愈，每陰雨痛。醫曰：「矢鏃有毒，毒入於骨。當破臂作瘡，刮骨去毒，然後此患乃除耳。」關羽便伸臂，令醫鑿之。時羽適請諸將，飲食相對，臂血流離，盈於槃器。而羽割炙引酒，言笑自若。
