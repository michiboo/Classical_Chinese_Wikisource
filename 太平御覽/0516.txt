
《晉書》曰：王覽字玄通。母朱氏遇前妻子祥無道。覽年數歲，見祥被楚撻，輒涕泣抱持。至於成童，每諫其母，母少止凶虐。祥漸有譽。時朱氏密使鴆祥，覽知之，徑起取酒。祥疑其有毒，爭而不與。朱氏遽奪反之。自後朱氏賜祥饌，覽輒先嘗。
又曰：庾冰字季堅。兄亮以名德流訓，冰以雅素垂風，諸弟相率，莫不好禮，爲世論所重。亮常以爲庾氏之寶。
又曰：荀組字大章。於時天下已亂，組兄弟貴盛，懼不容於世，雖居大官，幷諷議而已。
又曰：謝安弟萬爲西中郎將，總藩任之重。安雖處衡門，其名猶出萬之右，自然有公輔之望。
又曰：華悝字道弘。少失父，事母至孝。年十三，值年饑�貴，悝蔬食而母甘肥不絕。又撫育孤弟，友愛甚至，稱爲慈兄。由是少有聲譽。
又曰：魏徐州刺史任城呂虔有佩刀，工相之，以爲必登三公可服此刀。虔謂別駕王祥曰：「苟非其人，刀或爲害。卿有公輔之量，故以相與。」祥始辭之，因強，乃受。及祥死之日，以刀授弟覽曰：「吾兒，凡汝後必興，足稱此刀，故以相與。」覽則導之祖。
王隱《晉書》曰：祖逖字士雅，范陽人。與弟約，將母詣洛，交結人流。逖舅程玄良，良弟衛，衛弟收，幷台郎，有勢於洛，更共扶贊兩甥。故命幷階清途。逖初爲司州主簿，舉秀才，爲大司馬齊王掾，有將帥之風。
《宋書》曰：謝弘微少孤，事兄如父。兄弟友睦之行，世莫能及。口不言人長短，兄曜好臧否人物，每言論，常以他語亂之。
又曰：蔡廓奉兄軌如父，家事小大，皆諮而後行；公祿賞賜，一皆入軌。有所資須，悉就典者請焉。從高祖在彭城，妻郗氏書求夏服，廓答書曰：「知須夏服，計給事自應相供，無容別寄。」軌時爲給事中。
又曰：謝景仁愛其弟〈胡甘切。〉而憎弟述。嘗設饌請高祖，命預坐，而高祖召述。述知景仁夙意，又慮非高祖命之，請急，不從。高祖馳遣呼述，須至，乃歡。及景仁有疾，述盡心視湯藥，飲食必嘗而後進，不解帶、不盥櫛者累旬。景仁深懷慚愧也。
又曰：張暢弟收爲犬制〈音冀〉犬所傷，醫言食蛤蟆即愈。收甚難之。暢含笑先嘗，收因啖得差。
又曰：庾登之字元龍，潁川鄢陵人也。少以強濟自立，爲吳郡太守，坐事免官。弟炳之爲臨川內史，登之隨弟之郡，優游自適。
又曰：江夷字茂遠，濟陽考城人也。夷少自操厲，爲吳郡太守，以兄疾去官。後遷右僕射。
又曰：陶潛與弟子書，以言其志，幷爲訓戒曰：「汝輩稚小，家貧無役，柴水之勞，何時可免？念之在心，若何可言？然雖不同生，當思四海皆兄弟之義。鮑叔敬仲分財無猜，歸生伍舉，班荊道舊，遂能以敗爲成，因喪立功。他人尚爾，況共父之人哉！潁川韓元長，漢末名士，身處卿佐，八十而終。兄弟同居，至於沒齒。濟北稚春，晉時操行人也。七世同財，家無怨色。《詩》曰：『高山仰止，景行行止。』汝其慎哉！」
又曰：孔顗字思遠，不尚嬌飾，服用粗敗，終不改易。時吳郡顧顗之亦尚儉素，衣裘器服，皆擇其陋者。宋世清約，稱此二人。顗弟道存，從弟微，頗營業。二弟請假東還，輜重十餘舫，皆是絹紙席之屬。顗見之，命上置岸側，命左右取火燒之盡，乃去。道存代顗爲江夏內史，時都邑米貴，道存慮顗甚乏，遣吏載伍百斛米餉之。顗呼吏載米還，彼吏曰：「都下米貴，乞於此貨之。」不聽。吏乃載米而去。
又曰：蔡廓罷豫章郡，還起二宅，先成東宅與弟軌。
又曰：徐湛之年數歲時，與弟淳之共車行，牛奔車壞，左右馳來赴之。湛之先令取弟，衆咸嘆其幼而有識。
又曰：謝弘微寬重有雅量，不以喜慍改色。有蔡湛之者，及見太傅兄弟，謂人曰：「弘微貌類中郎，而性似文靖。」
《齊書》曰：衡陽元王道度，太祖長兄也。與太祖俱受學雷次宗。宣帝問二兒學業，次宗答曰：「其兄外朗，其弟內潤，皆良璞也。」
又曰：劉兄，夜隔壁呼共語。不答，方下床著衣立，然後應。問其久，曰：「向束帶未竟。」其操如此。
又曰：張岱少與兄太子中舍人寅、新安太守鏡、征北將軍弟永、廣州刺史辨俱知名，謂之張氏五龍。
《隋書》曰：盧昌衡小字龍子，風神淡雅，容止可法，博涉經史，工草行書。從弟思道小字釋奴，宗中俱稱英妙。故幽州爲之語曰：「盧家千里，釋奴龍子。」
《唐書》曰：溫大雅曆遷黃門侍郎，弟彥博爲中書侍郎，對居近侍，議者榮之。高祖從容謂曰：「我起義晉陽，爲卿一門耳」。大雅將改葬其祖父，筮者曰：「葬於此地，害兄而福弟。」大雅曰：「若得家弟永康，我將含笑入地。」葬訖，歲餘而卒。
又曰：張嘉貞爲幷州長史，爲政嚴肅，甚爲人吏所畏。開元初，因奏事至京師。上聞其善政，數賞慰，嘉貞因奏曰：「臣少孤，兄弟相依，以至今日。臣弟嘉祐今授鄯州別駕，與臣各在一方，同心離居，魂絕萬里，乞移就臣側近，臣兄弟盡力報國，死無所恨。」上嘉其友愛，特改嘉祐爲忻州刺史。
又曰：韋述弟迪，學業亦亞於述，尤精《三禮》，與述對爲學士，迪同爲禮官。時人榮之。
又曰：張道源族孫楚金，少有志行，事親以孝聞。初與兄越石同預鄉貢進士。州司將罷越石而薦楚金，楚金辭曰：「以順則越石長，以才則楚金不如。」固請，俱退。時李爲都督，嘆曰：「貢士本求才行，相推如此，何嫌雙舉也。」乃俱薦擢第。
又曰：李遜幼孤，寓居江陵，與其弟建皆安貧苦，易衣幷食，講習不倦。遜兄造知二弟賢，日爲營丐，成其志業。建先遜一年卒。兄弟同致休顯。士君子多之。
又曰：楊汝士爲劍南東川節度使，時宗人嗣復鎮西川，兄弟對居節制。時人榮之。
又曰：薛膺友悌。弟齊爲李絳山東西道從事。絳遇害，齊中飛矢，墜於城下。膺時爲左補闕，聞難，不及請，馳馬以赴齊歿。膺與兄弟褒、庠處喪過禮，朝之卿大夫暨縉紳者往吊繼路。聞其哀號，吊者悲不能自持。膺去左補闕，庠去河南縣尉直弘文館，與褒皆屏居外野，布巾終喪。蹈名教者推之。
《續晉陽秋》曰：王岷有俊才，與兄珣幷有名，而聲出珣右。時人爲之語曰：「法護非不佳，阿彌難爲兄。」
韋昭《吳書》曰：劉繇長子基遭家多難，嬰丁困苦，潛處味道，不以爲戚。與群弟居，常夜臥早起，妻妾稀見其面。諸弟敬憚，事之猶父，不妄交遊，門無雜賓。
《三十國春秋》曰：裴楷嘗新爲別宅，宅甚美麗，楷酗覃之，楷便讓之。爲性有大度，皆斯類也。
《世說》曰：諸葛瑾弟亮及從弟誕幷有盛名，各在一國。於時以爲蜀得其龍，吳得其虎，魏得其狗。誕在魏，與夏侯玄齊名；瑾仕吳，吳朝服其弘雅。
又曰：謝弈作剡令，有一老翁犯法，謝以醇酒罰之，乃至醉而猶未已。太傅時年七八歲，著青衣褲，在兄膝邊坐。諫曰：「阿兄，老翁可奈何，故取作此？」謝於是改容曰：「阿奴欲放去耶！」即遣之。
《會稽典錄》曰：謝淵字休德，山陰人。其先鉅鹿太守，夷吾之後也。世漸微替，仕進不繼。至淵兄弟，一時俱興。兄諮字休度，少以質行自立，�局見稱，官至海昌都尉。淵起於衰末，兄弟修德，貧無戚容，歷位建威將軍。
又曰：鍾牧字子�。牧兄駰計吏，少與同郡謝贊、吳郡顧譚齊名。牧童齔時號爲遲訥。嘗謂人曰：「牧必勝我，不可輕也。」時人皆以爲不然。
《三輔決錄》曰：張宇，穆之第二子也。以父功當封，自言兩目失明，天子信之，乃封弟恭。其小弟好戲無度，放散家財，宇悉以所得千萬與之。天子聞而嘉之，又知其讓封，征拜議郎。
《說苑》曰：宋襄公茲父。爲桓公太子。桓公有後妻子，曰公子目夷，公愛之。茲父爲公愛之也，欲立之，請於公，曰：「請使目夷立，臣爲之相，以佐之。」公曰：「何故也？」對曰：「臣自知不足以處目夷之上。」公不許，強以許。公許之。將立公子目夷，目夷辭曰：「兄立而弟在下，是其義也。今弟立而兄在下，不義，而使目夷爲之，目夷將逃。」之衛，茲父從之。三年，桓公有疾，使人召茲父曰：「若不來，是使我以憂死也。」茲父乃反。公復立之以爲太子，然後目夷召茲父歸。
《楚國先賢傳》曰：陰興字君陵，南陽新野人也。拜衛尉，薨。時封興長子慶爲嗣陽侯，次子傅爲氵隱強侯，傅弟員、丹皆爲郎。慶少修儒術，推所居第宅、奴婢、財物悉鳳耠員、丹，但佩印綬而已。當世稱之。上以慶閨門孝悌，行義敦密，褒顯朝廷，以勵親戚，擢爲羽溜褚監。
劉向《列女傳》曰：廣漢汝婦者，汝敦之妻也。居世殷富，兄弟早孤，而嫂貪吝。敦以所受田宅、奴婢三百餘萬悉讓與兄，裁留園地數十畝，起舍耕作。土中得金一器，敦以示妻，妻曰：「本言讓先祖所有也，此獨非其有耶？」敦曰：「固吾意也。」乃俱擔金與兄嫂。嫂初謂叔窮乏，來欲假貸，有不悅之色，見金而喜。兄乃惻然感悟，棄妻還金。
《海內先賢傳》曰：范丹字史�，讓財千萬與三弟。
《風俗通》曰：陳留太守泰山吳文章，少與兄伯武相失。二十年後相會下邳市中，爭計共鬥，伯武毆之。文章欲報，心淒悵，手不能興。觀者笑之。更相借問，乃親兄也，相持啼泣。觀者復曰：「兄得校弟，不得報兄。向者所笑，乃其義也。」
《典論》曰：劉表疾病，其子琦還省疾。琦性慈孝，其弟恐琦見表，父子相感，更有後之意，謂曰：「將軍命君撫臨江夏，爲國東藩，其任至重。今釋衆而歸，必見譴怒傷嘆以增其疾，非孝敬也。」遂遏於戶外，使不得見，琦流涕而去。
江微《陳留志》曰：李銓字玄機，平丘人也。少聰惠，有志行。銓兄全，前母子，後母甚不愛也，而衣食皆使下銓。銓始年五歲，覺己衣勝兄，即脫不著，氵頁兄得與己同，然後服之。其母遂不得有偏。及長，銓內匡其母，外奉其兄，故閨門雍睦，爲邦族所稱。
《晉諸公贊》曰：高柔長子攜，大將軍掾。次誕，曆三州刺史，放率不倫，決烈過人。次光字宣茂，少習家業，明練法治，晉武帝世爲廷尉。兄誕與光異操，謂光小節，常輕侮之。光事誕愈謹。
又曰：和嶠爲少保散騎常侍，性至儉吝。嶠同母弟郁素無名稱，嶠輕侮之。以此爲損一。
