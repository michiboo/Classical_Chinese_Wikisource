
《晉書》曰：嚴卿，會稽人也。善卜筮。鄉人魏序欲東行，荒年而多抄盜，令卿筮之。卿筮，曰：「君慎不可東行，必遭暴害之氣，而非劫也。」序之不信。卿曰：「既必不信，宜有以禳之，可索西郭外獨母家白雄狗系著船前。」求索，正得狗，無白。卿曰：「者亦足，然猶恨其色不純，當余小毒，正及六畜輩耳。無所復憂。」序行半路，狗忽作聲甚急，如有人打之者。比視，己死，吐黑血斗余。其夕，序墅上白鵝數頭無故自死，而序家無恙。
又曰：郭璞既過江，宣城太守殷佑引為參軍。時有物，大如水牛，灰色卑腳類象，胸前尾氏皆白，大力而遲鈍。來到城下，眾咸異焉。祐使人伏而取之。令璞作卦，遇Т之蠱，其卦曰：「艮體連乾，其物壯巨。山潛之畜，匪兕匪虎。身與鬼並，精見二午。法當為禽，兩靈不許。遂被一創，還其本墅。」按卦是為驢鼠。卜適了，伏者以戟刺之，深尺餘，遂去，不復見。巫云：「廟神不悅，曰：「此是共阝亭驢，山君鼠。使詣到山，暫來過我，不須觸之。」其精妙如此。
又曰：王導深重郭璞，引參己軍事。導令作卦，璞言：「公有震厄，可命駕。西出數十里，得一柏樹，截斷如身長，置常寢處，災當可消矣。」導從其言。數日果震，柏木粉碎。時元帝初鎮建鄴，導令璞巫之，遇咸之井，璞曰：「東北郡縣有武名者，當出鐸，以著授命之符。西南郡縣有陽名者，井當沸。」其後，晉陵武進縣人於田中得銅鐸五枚。曆陽縣中井沸，經日乃止。譏㩳為晉王，又使璞筮，遇豫之暌，璞曰：「會稽當出鍾，以告成功，上有勒銘。應在人家井沸泥中得之。繇辭所謂『先王以作樂，崇德，殷薦之上帝』者也。」譏㩳即位，太興初，會稽剡縣果於井中得一鍾，長七寸二分，口徑四寸半。上有古文奇書十八字，雲「會稽岳命」，余字時人莫識之。
又曰：王惇之謀逆也，溫嶠、庾亮使郭璞筮之，璞對不決。嶠、亮復令占己之吉凶，璞曰：「元吉。」嶠等退，相謂曰：「璞對不了，是不訃涸。或天奪惇魄，今吾等與國家共舉大事，而璞雲元吉，是為舉事必有成也。」於是去㩳討惇。初，璞每言：「煞我者，山宗。」至是果有姓崇者搆璞於惇。惇將舉兵，又使璞筮，璞曰：「無成。」惇因疑璞之勸嶠、亮。又聞卦凶，乃問璞曰：「卿更筮吾壽幾何？」答曰：「思向卦，明公起事必禍。不久，若往武昌，壽不可測。」惇大怒曰：「卿壽幾何？」曰：「命盡今日中。」惇怒，收璞詣南崗而斬之。璞臨出，謂刑者：「欲何之？」曰：「南崗頭。」璞曰：「必在雙柏樹下。」既至，果然。復云：「此樹應有大鵲巢。」眾索，雲不見。璞更令尋覓，果於枝間得一大巢，密葉蔽之。
又曰：庾翼幼時嘗令璞筮公家及身，卦成，曰：「立始之末，丘山傾。長順之初，子凋零。」及康帝即位，將改元為建元，或謂庾冰曰：「子忘郭生之言耶？立始，建元也。丘山，上名。此號不宜用。」冰撫心歡恨。帝崩，何充改元為永和，庾翼嘆曰：「天道精微，乃當如是。長順者，永和也。吾庸得免乎！」其年翼卒。冰又令筮其後詞，卦成，曰：「卿諸子並當貴盛。然有白龍者，凶徵至矣。若墓碑生金，庾氏之大忌也。」後冰子蘊為廣州刺史，妾房內忽有一新生白狗子，莫知所由來。其妾秘愛之，不令蘊知。狗轉長大，蘊入，見狗眉眼分明，又身至長，又弱，異於常狗，蘊甚怪之，將出共視，在眾人前忽失所在。蘊慨然曰：「殆白龍乎！庾氏之禍至矣！」又墓碑生金，俄而為桓溫所滅，終如其言。璞之占驗，皆此類也。撰前後筮驗六十餘事。名為《洞林》。又抄京、費諸家要最，更撰《新林》十篇、《卜韻》十篇。
《載記》曰：秦符融為司隸校尉。京兆人董豐游三年而返，過宿妻家。是夜妻為賊所煞，兄疑豐煞之，送豐有司，不堪楚掠，誣引煞妻。融察而疑之，問曰：「汝行往還，頗有怪異？及卜筮以不？」豐曰：「初將發，夜夢乘馬南渡水，返而北渡，復自北而南。馬停水中，鞭策不去。俯而視之，見兩日在於水下，馬左白而溼，右黑而燥。寤而心悸，以為不祥。還之夕，復夢如初；問筮者，筮者云：『憂獄訟。遠三枕，避三休。』既至，妻為具沐，夜授豐枕，豐記筮者之言，皆不從之，乃自沐，枕枕而寢。」融曰：「吾知之矣。《周易》坎為水馬、為《離》，仁黨同變而成《離》。《離》為中女，《坎》為中男。兩日，二夫之象。《坎》為執法吏，吏話其夫，婦人被流血而死。《坎》二陰一陽，《離》二陽一陰，相承易位，《離》下《坎》上。《既濟》，文王遇之，囚里，有禮而生，無禮而死，馬左而溼，溼水也。左冰右馬，馮字也。兩日，昌字也。其馮昌煞之乎？」於是推驗獲昌。詰之，具首服，曰：「本與其妻謀煞董豐，期以沐新枕為驗，是以誤中婦人。」
《宋書》曰：劉休善筮，因尚書令吳喜事明帝。遂見親，賞長直殿內。後宮孕者，帝使築其男女，無不如占。
《齊書》曰：賀㻛伯祖導養工卜筮經，遇工歌女人病死。為筮之曰：「此非死也，天帝召之歌耳。」乃以土塊加其心上，俄頃而蘇。
《南史》曰：梁大同中，同泰寺災，帝召太史令虞履築之，遇坤之履曰：「無害。其繇曰：『西南得朋，東北喪朋，安貞吉。』《文言》曰：『東北喪朋，乃終有慶。』」帝曰：「斯魔也。酉應見卯，金來克木。卯為陰堿，鬼而帶賊，非魔孰為致之？酉為口舌，當就說言乎？兌故知善言乎？宜前為法事。」於是人人贊善，莫不從風。
《梁書》曰：鄧元起初為益州刺史。及巴東，聞蜀亂，使蔣光濟筮之，遇蹇，喟然嘆曰：「吾豈鄧艾而及此乎？」後果如筮。
又《阮孝緒傳》曰：孝緒見善筮者張有道曰：「見子隱跡而心難明，自非考之龜蓍，尾驗也。」及布卦，既揲五爻，曰：「此將為《咸》，應感之法，非嘉遁之兆。」孝緒曰：「安知後爻不為上九？」果成《遁卦》。有道嘆曰：「此所謂『肥遁無不利』象實應德，心跡並也。」孝緒曰：「雖獲《遁卦》，而上九爻不發，升遐之道，便當高謝。」
又曰：阮孝緒自筮，卦曰：「吾壽與劉著作同年。」及劉著卒，孝緒曰：「劉侯逝矣，吾其幾何？」其年十月卒。
《後魏書》曰：任城王澄。高祖外示南討，意在謀遷，齋於明堂。左個詔太常卿王諶，親令龜卜《易》筮南伐之事其兆遇革。高祖曰：「此是湯武革順之卦也。」群臣不訃涸，澄曰：「『革者，更也。』將欲應天順人，革君臣之命。湯武得之為吉，陛下帝有天下，重光累葉。今日卜徵，乃可伐叛，不得雲革命。此非君人卦，未可為吉也？」高祖厲聲曰：「此《象》雲『大人虎變』，何雲不吉也？」澄曰：「陛下龍興既久，不宜方同虎變。」高祖勃然作色曰：「社稷，我社稷，任城而欲沮眾也。」澄曰：「社稷，誠知陛下之社稷。然臣是社稷之臣也。務參顧問，敢盡愚衷。」高祖久之乃解，曰：「各言其志，亦復何傷？」車駕還宮，便召澄，未及升陛，遙謂曰：「向者之革，今便欲論之。明堂之忿，懼眾人競言沮我計，故厲色怖文武耳。想解氬也。」
又曰：鄧淵博覽經書，長於《易》筮。太祖定中原，擢為吏部郎。
又曰：許彥，少孤貧，好讀書。後從沙門法睿授《易》。世祖被徵，以卜筮頻驗，遂在左右參與謀議。
《北史》曰：後魏樂平王丕坐事，以憂薨。及日者董道秀之死也，高允遂著筮論，曰：「昔明元未起白台，其高二十餘丈。樂平王嘗夢登其上，四望無所見。王以問日者董道秀。筮之曰：『大吉。』王默而有喜詩。後事發，王遂憂死，而道秀棄市。道秀善推六爻，以對王曰：《易》稱亢龍有悔。窮高曰亢，高而無人不為善也。夫如是，則可上寧於王，下保於己。福祿方至，豈有禍哉？今舍其本而從其末，咎釁之至，不亦宜乎？』」
《三國典略》曰：西魏孝武帝字孝則，孝文皇帝之孫也。性沉厚少言，體有鱗文。初封汝陽公，夢人謂己曰：「汝當大貴，得二十五年。」將即位，使吳遵世筮之，遇明夷之賁，曰：「初登於天，後入於地。」帝曰：「何謂也？」遵曰：「初登於天，當作天子也。後入於地，不得久也。」
又曰：清河王岳，神武從父弟也，初家於洛邑。神武奉使入洛，常止岳舍。母山氏嘗夜起，見神武室中有光，窺而無火。移於東屋，其光復存，以為怪也。詣卜者筮之，遇乾之大有，占曰：「吉。《易》稱『龍飛在天』，大人造也。飛龍九五，大人之卦，當大貴，主卻噬其福。」神武起兵於信都，山氏聞之大喜，謂岳曰：「赤光之瑞，今當驗矣，可間從之，共圖大計。」岳至信都，神武以為散騎常侍。封山氏為郡君，授女侍中，入侍皇后。
又曰：齊趙輔和明《易》善筮，後宮誕男女時日，筮無不中。有人父疾，輔和筮之，遇乾之晉，告之以吉。退而謂人曰：「乾為天，夫變為魂而於天，能無死也？」果如其言。
又曰：齊許遵，高陽新城人也。明《易》善筮，兼曉天文，齊神武引為館客。自言祿命不富貴，終必橫死。是以任情疏誕，多所犯忤。時齊王無道既甚，遵語人曰：「多折來，吾筮此狂夫何時當死。」於是布算滿床，大言曰：「不出首冬，我乃不見。」
又《後周書》曰：梁孝元，凡諸伎朮，無所不該。南平詞王恪嘗以銅合盛金玉、琥珀、指環，請孝元射覆。卦遇後之履，林曰：「上既為天，其體則圓。指環之象，金玉宰繕。寅爻帶午，寅則為虎。琥珀生光，在合中央。合中之物，凡有三種，案卦而談，或輕或重。」恪於是神服。又以壬申日寅時筮南軍何時有信，遇剝之艮。孝元曰：「使還，己在門外。」遣人往看，果如所說。賓客驚其妙而問之，孝元曰：「艮為門，時在寅，與日辰並，故知之耳。」凡所占決，萬不失一。及我軍之伐，授蓍為卦，取龜式驗之，因抵於地曰：「吾若死此下，豈非命乎？」
《隋書》曰：楊伯醜，馮翊武鄉人也。好讀《易》，隱於華山。開皇初，被徵入朝。見公卿不為禮，無貴賤皆汝之。人不能測也。高祖召與語，竟無所答。上賜之衣服，至朝堂舍之而去。於是被髪陽狂，遊行市里，形體垢穢，未嘗櫛沐。時有張永樂者，賣卜京師，伯醜每從之游。永樂為卦有不能決者，伯醜輒為分析爻象，尋幽入微。永樂嗟服，自以為非所及也。伯醜亦開肆賣卜。有人嘗失子就伯醜筮者，卦成，伯醜曰：「汝子在懷遠坊南門道東北壁上，有青裙女子抱之，可往取也。」如言果得。或有金數兩，夫妻共藏之。於後失金，其夫意妻有異志，將逐之。其妻稱冤，以詣伯醜。伯丑為筮之，曰：「金在矣。」悉呼其家人，指一人曰：「可取金來。」其人赧然，應聲而取之。道士韋知常詣伯醜問吉凶，伯醜曰：「汝勿東北行。必不得己，當早還。不然者，楊素斬汝頭。」未幾，上令知常事漢王諒。俄而上崩，諒舉斃藪，知常逃歸京師。知常先與楊素有隙，及素平并州，先訪知常，將斬之，賴此獲免。又有失馬，來詣伯醜卜者。時伯醜為皇太子所召，在途遇之，立為作卦。卦成，曰：「我不遑為卿占之，卿且向西市東壁門南弟三店，為我買魚作膾，當得馬矣。」其人如此言，須臾有一人牽所失馬而至，遂擒之。崖州嘗獻徑寸珠，其使者陰易之。上疑焉，召伯醜筮，曰：「有物出自水中，質圓而色光，是大珠也。今為人所隱。」具隱者姓名、容狀。上如言簿責之，果得本珠。上奇之，賜帛二十匹。
《唐書》曰：太宗皇后長孫氏，隋大業中歸寧於永興里，後舅高士廉有姬張氏，於後所宿舍側見一大馬，二丈餘，鞍勒舊備。士廉筮之，遇《坤·彖》，曰：「至哉坤元，萬物資生，乃順承天。坤厚載物，德合無彊。《象》曰：『牝馬地類，行地無彊地。』《泰·彖》曰：『淖嬸而外陰，內健而外順。則是天地交而萬物通也。』《象》曰：『後以輔相，天地之宜，而左右人也。』」卜人曰：「龍，乾之象也，馬，坤之象也，變而為《泰》，天地交也。繇協於《歸妹》，婦人兆也。』案王弼云：『婦人謂嫁曰歸。女處尊位，履中居順也。』此女當大貴也。其可盡言乎？」士廉志之而心獨喜。親戚知者，咸敬異焉。
又曰：衛大經篤學善《易》，口無二言。則天降墀徵之，辭疾不起。嘗預筮死日，先鑿墓，自為志文，如筮而終。
又曰：玄宗之為潞州別駕，將入朝，有軍人韓凝禮自謂知五兆，上因以食箸試之。既布卦，一箸無故自起。凡三偃三起，觀者以為大吉徵。既而誅韋氏，定天保。因此行也，凝禮起家五品。
《家語》曰：孔子嘗自為筮，而卦得賁，愀然有不樂之狀。子張進曰：「師聞卜者，得賁是吉卦也，而夫子之色不平，何也？」孔子曰：「以其雜也。在《周易》，山下有火謂賁，非正色之卦也。夫質也，白宜正白，黑宜正黑。今而以賁，非吉兆也。吾聞丹漆不文，白玉不雕，何者？質之有餘。質有餘者，不授飾故也。」〈《說苑》同。〉
《古史考》曰：庖羲作卦，始有筮。
《沖波傳》曰：孔子使子貢往外而未來，謂弟子占之。遇鼎，皆言：「無下足，不來。」顏子掩口而笑曰：「無足者，乘舟而來。賜至矣，清朝也！」子貢果朝至。
《國語》曰：晉公子在秦，筮之曰：「尚有晉國。」得貞《屯》悔《豫》，皆八也。〈內曰貞，外曰悔。震下坎氏，屯；坤下震上，豫。得此兩卦，震在屯為貞，在豫為悔。八謂震兩陰爻在悔，皆不動，故曰皆八，諸爻無為也。〉筮史占之，皆曰：「不吉。卦閉而不通，爻無為也。」司空季子曰：「吉。是在《周易》，皆『利建侯』。不有晉國以輔王室，安能建侯？我命筮曰：『尚有晉國。』筮告曰：『利建侯，得國之務也。吉執大焉！』是二者，得國之卦也。〈二者，屯豫。〉
又曰：惠公卒，秦伯納公子。董困迎公於河，公問焉，曰：「吾其濟乎？」對曰：「歲在大梁，集天行，元年始授，實沉之星也。實沉之虛，晉人是居，所以興也。今君當之，無不濟矣。君之行也，歲在大火。大火，閼伯之星也，是謂大辰。臣筮之，得《泰》之八。〈乾下坤上，泰。遇泰無動，爻筮為侯也。泰三至五震為陰爻不動，其數皆八，故得泰之八，與貞屯悔豫皆八義同。〉曰：是謂天地配亨，小往大來，今及之矣，何不濟之有？且以辰出，而以參入，皆晉祥也。濟且秉成，必伯諸侯。〈秉，執。〉子孫賴之，君無懼矣。」
又曰：晉孫談之子適周事適襄公。襄公有疾，召頃公而告之曰：「吾聞晉之筮之也，遇乾之否，曰：『配而不終』。君三出焉，一既往矣，後之不知，其次必此。且吾聞之成公之生也，其母夢神規其臀以黑，曰使有晉國，〈規，畫；臀，尻。〉三世而畀，之孫，故名之曰黑臀。於今再矣。」襄公曰：「，此其孫也。〈此周子者，晉襄公之孫也。〉而令德孝恭，非此其誰！且其夢曰：『必之孫，實有晉國。』其卦曰：『必三取君於周，其德又可以君，國三襲焉。』〈襲，合也。三合德夢卦也。〉吾聞之《泰誓》曰：『朕夢協於朕卜，襲於休祥，戎商必克。』以三合襲，晉仍無道而鮮冑，其將失之矣。早善晉子，其當之。」頃公許諾。及厲公之亂，召周子而立之，是為悼公。〈亂謂煞之。〉
《智瓊傳》曰：弦超為神女所降。論者以為神仙，或以為鬼魅，不可得正也。著作郎於寶以《周易》筮之，遇熙之益。以示同寮郎郭璞曰：「頤，貞吉，正以養身，雷動山下，氣性惟新，變而之益。延壽永年，乘龍御風，乃升於夭。此仙人之卦也。」
《搜神記》曰：橋玄，字公祖，梁國人也。初為司徒長史，五月末，夜臥，見東壁正白如門，呼左右，左右莫見。因起自往，手捫摸之，壁如故。還床又見。心大怒。其旦，應劭往候之，元告劭曰：「鄉人有童彥興者，許季山外孫也。其探賾索隱，窮神知化，然天性褊狹，羞於卜筮者。玄聞往請之？」公祖虛禮盛饌，下席行觴。彥行辭，公祖讓再三。爾乃應之曰：「府君怪見曰光如門明者，然不為害也。六月上旬雞鳴時聞南家哭，即吉。到秋節遷北行郡。以金為名，位至將軍三公。」到六月九日，太尉楊秉薨。七月拜鉅鹿太守，鉅邊有金焉。復為度遼將軍。遂登三事。
《續搜神記》曰：郭璞每自為卦，知其凶終。嘗得建康柵塘，逢一趨走少年，便牽住，脫絲布袍與之，此人乃授。譏Ρ死，果此人行刑。旁人皆為求屬，璞曰：「我托之久矣。」此人為之欷哽咽。
又曰：欷超年二十餘得重病，廬江杜不愆始學《易》卜，屢有驗，超令試筮之。卦成，不愆曰：「案卦言之，卿所苦尋除。然宜於東北三十里上宮姓家索其先養雄雉，籠而絆之，置東檐下。卻後九日辰加午，必當有野雌雉飛來與交合，既畢，雙飛去。若如此，不出二十日，病都除。又是休應年將八十，位極人臣。若但雌逝雄留者，病一周方差，年半八十，名位亦失。」超依其言，索雄果得。至期日，超臥南軒下觀之，至日晏，果有雌雄飛入籠與雄交而去，雄雉不動。超嘆息曰：「雖管郭之奇，何以尚此？」超病彌年乃起，至四十，卒於中書郎。
《錄異傳》曰：隗者，汝陰鴻壽亭人也。善於易。臨死，書板授其妻曰：「吾亡後當大荒窮。雖爾，慎莫賣宅也。卻後五年春，當有詔使來頓此亭，姓龔，此人負吾金。卿以此板往責之，勿違吾言。」言乞而卒。後果大睏乏，欲賣宅，憶夫言，輒止。期日有龔使者至亭，妻遂齎板往。使者執板，茫然不知所以，乃言曰：「我生不識踐此，何緣爾耳？」妻曰：「夫臨亡手書板見命如此，不敢妄也。」使者沉吟良久而寤，謂曰：「賢夫何善？」妻曰：「亡夫善於易，而未曾為人卜也。」使者曰：「噫！可知矣！」拇庶取蓍筮之，卦成，撫掌而嘆曰：「妙哉！隗生含明隱跡，可謂鏡窮達而洞吉凶者也。」於是告妻曰：「吾不可相負金也，賢夫自有金耳。知亡後窮，故藏金以待泰平。所以不告婦兒者，恐金盡而困無己也。知吾善《易》，故書板以寄意耳。金有五百斤，盛以青罌，覆以銅半，埋在堂屋東頭，去壁一丈，入地九尺。」妻還掘之，皆如其言。
《金樓子自述》云：初至荊州，卜雨，聊附見首末。孟秋之月，亢陽日久，月旦雖雨，俄爾便晴。有人云：「諺曰：『雨月額，千里赤。』蓋旱之徵也。」吾乃端策指蓍，遇動不動，既而言曰：「庚子爻，為世於金。七月建申，申子辰。又三五合，必在此月五日庚子。」果值甘雨。余又以十七日筮何時雲卷金翹，日耀合壁，紅塵暗阻，丹霞映峙，謂亢陽之勢，未{注}膏澤。筮遇坎之比。於是輟蓍而嘆曰：「《坎》者，水也。子爻為世，其在金。今夜三更，平地上有水，稱之為《比》。其方有甘雨乎！」欣然有自得之志。
又曰：桃文烈善龜卜，謂余曰：「此二十一日將雨，其在虞淵之時。」余乃筮之，遇謙之小過，既言曰：「坤、艮二象，俱在十宮，非直無雨，乃應開霽。」俄而星如玉李，月上金波，霧生猶縠，河垂似帶。余乃欣然。
《異苑》曰：穎州庾嘉德善於蓍蔡之事。有一人失婢，庾卦云：「君可出東陵口伺候，有姓曹乘車者，無問識否，但就其載。得與不得，殆一理也。」旦出郭，果有曹郎上墓，逕楓升車。曹大駭呼，牛驚奔入草，刺一死屍，下視，乃其婢也。
《博物志》曰：龜三千歲，游於卷耳之上。蓍千歲而三百莖，同本以老，故知吉凶。
又曰：笊必沐浴，齋潔，燒香，每朔望浴。蓍必五浴。之，浴龜亦然。
《鬼谷子》曰：夫決情定疑，萬事之基，以正亂治。天決，誠為難者也。先生乃用蓍龜，以助自決也。
