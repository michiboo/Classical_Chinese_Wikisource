
《呂氏春秋》曰：昔葛天氏之樂，三人操牛尾，投足以歌八闋：〈投猶蹀也。〉一曰《載民》，二曰《玄鳥》，三曰《遂草木》，四曰《奮五穀》，五曰《敬天常》，六曰《達帝功》，七曰《依地德》，八曰《總禽獸之極》。
又曰：黃帝命伶倫與營援鑄十二鍾和五音，以詔英韶，以仲春之月，乙卯之日，日在奎，始奏之，命之曰《咸池》。帝顓頊生自若水。實處空桑，〈空桑，邑名。〉乃登爲帝。惟天之合，正風乃行，德與天合，其音若熙熙淒淒鏘鏘。帝顓頊好其音，乃令飛龍作效八風之音，命之曰《承�》，以祭上帝。乃命鱔先爲樂倡，〈倡始。〉鱔乃偃寢，以其尾鼓其腹，其音英英。〈和盛之貌。〉帝嚳命咸墨作爲《唐歌》、《九招》、《六列》、《六英》，亻垂有作爲擊鼓、鍾磬、吹笭、展管篪、鞀推衡。帝嚳乃令人棄，〈兩手相擊曰棄。〉或擊鼙，擊鍾磬，吹笭，展管篪、因令鳳、天翟舞之。帝嚳大喜，乃以康帝德。〈康，樂也，安也。〉帝堯立，乃命質爲樂。質乃效山溪穀之音以歌，〈質當爲夔。〉乃以糜輅冥缶而鼓之，乃拊石擊石，以象上帝玉磬之音，以舞百獸，瞽叟乃拌五經之瑟，〈拌，分。〉作以爲十五弦之瑟，命之曰《大章》，以祭上帝。舜立，卯延乃拌瞽叟之所爲琴，益之八弦以爲二十三弦之瑟。帝舜乃令質修《九招》、《六列》、《六英》，以明帝德。禹之勤勞天下，日夜不角，通大川，決壅塞，鑿龍門，降通水以道河，疏三江五湖，注之東海，以利黔首。於是命皋陶作爲《夏龠》、《九成》，以昭其功。殷湯即位，夏爲無道，暴害萬民，侵削諸侯，不用度軌，天下患之。湯於是率六州以誅桀之罪，功名大成，黔首安寧。湯乃命伊尹作爲《大護》，歌晨露，修《六招》、《六列》、《六英》，以見其善。周文王處岐，諸侯去殷三淫而翼文王。〈三淫：割心，斷脛，刳孕。〉散宜生曰：「殷可伐也。」文王弗許。周公旦乃作詩曰：「文王在上，於昭於天。周雖舊邦，其命新。」以繩文王之德。武王即位，以六師伐殷。六師未至，以兌以兵，克之於牧野。乃薦俘馘於京大室，乃令周公作《大武》。成王立，殷民反，王命周公伐之。商服象〈獸名。〉爲虐於東夷，周公遂以師逐於江南。乃爲《三象》，以嘉其德。故樂之所由來者尚矣。生於度量，本於太一。太一出兩儀，兩儀出陰陽，陰陽變化，一上一下，合而成章。渾渾純純，離而復合，合而復離，是謂天常。天地車輪，終則復始，極則復反，莫不盛當。日月星辰，或疾或徐，宿日不同，以盡其行。四時代興，或寒或暑，或短或長，或柔或剛。萬物所出造，本於太一，化於陰陽；萌芽始厥，〈厥動。〉凝寒以刑，形體有處，莫不有聲；聲出於和，和出於適先王定，樂，由此生。天下太平，萬民安寧，皆化其上，樂乃可成。夫音亦有適，大鉅則志蕩，以蕩聽鉅，則耳不容；不容則橫塞，橫塞則振大，〈振，動。〉小則志嫌；以嫌聽小，則耳不充，不充則不詹，〈詹，詹音也。〉不詹則窕。大清則志危，以危聽清，則耳溪極；〈溪靈極病。〉溪極則不監，不監則竭。〈監，察。〉太濁則志下，以下聽濁，則耳不收；不收則不搏，不搏則怒。〈不搏，入不專一人。〉故大鉅、大小、大清、大濁皆非�也。桀紂作爲侈樂，大鼓鍾磬管簫之音，以巨爲美，以衆爲觀；ㄈ詭殊瑰，耳所未嘗聞，目所未嘗見，務以相過，不用度量。宋之衰也，作爲十鍾。〈鍾律之名。〉齊之衰也，作爲大呂。楚之衰也，作爲巫音。侈則移矣，自有道者觀之，則失樂之情。其樂不樂，其民怨，其生傷。其生與樂也，若冰之於炭，反以自外，此生乎，不知樂之情，而以侈爲務故也。
又曰：帝顓頊好音，乃令飛龍作八風之音，命之曰承�。帝嚳命咸池黑作《唐歌》、《九招》、《六列》。禹疏三江五湖，命皋繇爲《夏龠》、《九成》。湯率六州以誅桀之罪，命伊尹爲《大護》、歌《晨露》。武王以六師伐殷，乃命周公作爲《大武》。商人服象爲虐於東夷，周公以師逐之，至於江南，乃爲《三象》，以嘉其德。
《樂書》曰：謹案《禮記》疏雲︰「伏羲樂曰《立基》，言伏羲之代五運成立，甲曆始基，畫八卦以定陰陽，造琴瑟以諧律呂，繼德之樂，故曰《立基》也。神農樂曰《下謀》，言神農播種百穀，濟育群生，造五弦之琴，演六十四卦，承基立化，設降神謀，故樂曰《下謀》，以明功也。黃帝樂曰《�門》，言黃帝之道成名百物，明民共財，德如�出其門，民可有於族類，故樂曰《�門》。」
《帝系譜》曰：女媧命娥陵氏制都良管，以一天下之音。又命聖氏爲班管，合日月星辰，名曰《充樂》。樂旣成，天下幽微無不得理。
《樂緯》曰：黃帝之樂曰《咸池》，〈池者，施也。造施於民，故曰咸池。〉顓頊之樂曰《六莖》，〈道有根莖，故曰六莖。〉帝嚳之樂曰《五英》，〈道有英華，故曰五英。〉堯曰《大章》，〈堯時仁義大行，法度彰明，故曰大章。〉舜曰《簫韶》，〈韶，紹也。舜紹堯之後，修行其道，故曰簫韶。〉禹曰《大夏》〈禹承二帝之後，道重太平，故曰大夏。〉，殷曰《大護》，〈湯承衰而起，護先王之道，故曰大護。〉周曰《勺》，又曰《大武》。〈周承衰而起，斟酌文武之道，故曰勺。〉
《春秋元命包》曰：王者不空作樂。樂者，和盈於內，動發於外。應其發時，制禮作樂以成之，是故作樂者必反天下之始樂於巳爲本。舜之時，民樂其紹堯業，故韶者，紹也。禹之時，民大樂其駢三聖相繼，故夏者，大也。〈駢讀曰頻。頻猶凡也。〉湯之時，民大樂其救於患害，故護者，救也。文王之時，民樂其興師征伐，故武者，伐也。四者，天下所同樂一也，其所同樂之端，不可一也。〈各樂其君所爲，故不可合四家以爲一也。〉
《樂苑》曰：文王樂名《巨業》，武王樂名《象武》。
《漢書》曰：樂家有能制雅樂聲律，世世在大樂官，但能記其鏗鏘鍾鼓而已，不能言其義。高祖時，叔孫通因秦雅人制高廟樂，太祝迎神於廟門奏《嘉至》，〈李奇曰：嘉，善也。善神之至。〉猶古降神之樂也。皇帝太廟奏《永至》，以爲行步之節，猶古《采薺》《肆夏》也。乾豆上奏登歌，不以管弦亂人聲，欲在位者遍聞之，猶古《清廟》之歌也。登歌再終，下奏《休成》之樂，〈服虔曰：叔孫通所奏樂也。〉美神明旣饗也。皇帝獻酒，東廂坐定，奏《永安》之樂，美禮已成也。語襇《房中祠》樂，高祖唐山夫人所作也。〈韋昭曰：唐山，姓也。〉曰：周有《房中樂》。至奏，名曰《壽人》。孝惠二年，使樂府令夏侯寬備其簫管，更名曰《安世樂》。高祖奏《武德》、《文始》、《五行》之亻舞。孝文廟奏《昭德》、《文始》、《四時》、《五行》之舞。《武德》者，高祖四年作，以象天下樂已行，武以除亂也。《文始》武者，曰本《韶舞》也。高祖六年，更名曰《文始》，以示不相襲也。《五行》舞者，本周舞也。秦始皇二十六年，更名曰《五行》也。四時舞者，孝文所作，以明宗天下之安和也。蓋樂已所自作。明者，制也。樂先王之樂，明有法也。孝景采《武德》亻舞，以爲《昭德》，以尊大宗廟。至孝宣采《昭德》舞，以爲《采德》，以尊世宗廟。世宗廟、諸帝廟皆常奏《文始》、《四時》、《五行》舞雲。高祖六年，又作《昭容》樂。《昭容》樂者，猶古之《韶夏》也，主出武德舞。禮容樂者，出《文始》、《五行》舞。舞入無樂者，將至至尊之前，不敢以樂也。出用樂者，言武不失節，能以禮樂終也。皆因秦舊事焉。初，高祖旣定天下，過沛，與故父老相樂，醉酒，作風起之詩，令沛中兒童百二十人習而歌之。至武帝定郊祀之禮，祠太一於甘泉，就位也，祭后土於汾陰、澤中方丘也，乃立樂府，采詩依誦，有趙代秦楚之謳。以李延年爲協律都尉，舉司馬相如等數十人，善爲詩賦，略論律呂，以合八音之調，作十九章之歌；以正月上辛用是甘泉圓丘，使童男女七十人俱，欲昏祠至明，夜，常有神光如流星，上集於祠壇，天子自竹宮而望拜。〈韋昭曰：以竹爲宮，天子居之。〉
《後漢書》東平王蒼議，以爲漢制舊典，宗廟各奏其樂，皆不相襲，以明功德。光武帝受命中興，撥亂反正，修建三雍，肅祗禋祀，德化巍巍，比隆前代。歌所以詠德，舞所以象功。世祖廟樂舞名宜曰《大武》之舞。謹采百官頌可登者，歌一章四句以爲曲。上從其議。
《魏志》曰：明帝時，有奏武皇帝撥亂反正爲魏太祖，里衩《武始》之舞；文皇帝應天受命爲魏高祖，里衩《咸熙》之舞；明帝製作興治爲魏列祖，里衩《章斌》之舞。
沈約《宋書》曰：周存六代之樂。至秦惟餘《韶舞》而已。始周舞曰《五行》，漢高改《韶舞》曰《文始》，以示不相襲也。高祖又作《昭容樂》。《昭容》生於《武德》，禮容生於《文始》、《五行》也。漢語襇《�翹》、《育命》之舞，雖莫知其所從來，然舊以祀天地也。至明帝初，東平憲王蒼總定公卿之議，曰：「宗廟亦各奏樂，不應相襲，所以明功德也。」采《文始》、《五行》、《武德》《真修》爲文武之舞。又制舞歌一章，薦之始祖之廟。皇初二年，改漢《巴渝》舞曰《昭武》舞，改宗廟《安世樂》曰《正世樂》，《加至樂》曰《迎靈樂》，《琥德樂》曰《武頌樂》，《昭容樂》曰《昭業樂》，《�翹舞》曰《鳳翔舞》，《育命》舞曰《靈應舞》，《武德舞》曰《武頌舞》，《文始舞》曰《大韶舞》，《五行舞》曰《大武舞》。其衆歌詩多即前代之辭，惟魏國初建，使王粲改作《登歌》、《安世》及《巴渝》詩而已。
又曰：晉武帝太始二年，改郊廟新歌，其樂舞亦仍舊。文改魏《昭武》、《羽龠》舞曰《宣文舞》。咸寧元年，詔定祖宗之號，而廟樂同用《正德》、《大豫》之舞。至江左初立宗廟，尚書下太常祭祀宜周樂名。太常賀修答雲︰「舊京荒廢，今旣散亡，音韻曲折，又無識者，則於今者難以音言。」於時以無雅樂器及伶人，省太樂幷鼓吹令。是後頗得登歌，食舉之里裉有未備。故太寧末，又訪防孚等增益之。咸和中，乃復置太樂宮，鳩習遺逸，又未有金石也。初，荀勖旣以新律造一舞，次更修正鍾磬。勖薨，事猶不竟。元康三年，詔其子黃門郎蕃修定金石，以施郊廟。尋值喪亂，莫有記者。
又曰：魏公卿奏曰：「烈祖未制樂舞，非所以昭德著功。夫歌以詠德，舞以象事。於文武爲斌，兼秉文武，聖德所以彰明也。臣等謹制樂名曰《章斌》、《文武》之舞。」
又曰：武帝永初元年，有司奏皇朝肇建廟祀，應設雅樂，乃晉樂也。太常鄭鮮之等各撰立新歌，黃門侍郎王韶之撰歌七首，幷令施用。十二月，又奏依舊正朝設樂，改大樂諸歌詩。王韶之撰二十二章。又改《正德》舞曰《前舞》，《文悅》舞曰《後舞》。文帝元嘉九年，大樂令鍾宗之更調金石。至十四年，治書令史奚縱又改之。二十二年，南郊始設登歌，詔顔延之造歌詩，廟舞猶闕。孝武建元元年，有司奏前殿中曹郎荀萬秋議郊廟宜設備樂。於是使內外博議，竟陵王誕等幷同萬秋議。建平王宏議，以《凱容》爲《韶舞》，《宣烈》爲《武舞》，祖宗廟樂總以德爲名，章皇太后《永樂》、《永至》等樂仍舊，皇帝祠南郊及廟迎神、送神幷奏《肆夏》，皇帝入廟門奏《永至》皇帝南郊初登及廟中諸東壁奏登歌。其初獻、奏《凱容》、《宣烈》之舞，終獻、奏《永安》之樂，郊廟同。孝武又使謝莊造郊廟、明堂諸樂歌辭。二年，有司又奏先郊廟舞樂，皇帝親奉，初登壇及入廟詣東壁，幷奏登歌，不及三公行事。左僕射建平王宏重議，公卿行事，亦宜奏登歌。有司又奏元會及二廟齋祠歌伎舊，幷於殿設作廟祠，依新儀主登歌，人上殿弦管住下。今元會登歌亦上殿，弦管住下。
《隋書·音樂志上》：武帝思弘古樂，天監元年，下詔求學術通明者皆陳所見。時對樂者七十八家，咸言樂之宜改，不言改樂之法。帝素善音律，遂自製四器，名之爲通，以定雅樂，莫不和韻。初，齊永明中，舞人冠幘幷簪。武帝曰：「筆笏蓋以記事受言，舞不受言，何事簪筆？豈有身服朝衣，而足綦宴履？」於是去筆。乃定郊、禋宗廟及三朝之樂，以武舞爲《大壯舞》，取《易》雲「大者，壯也」，正大而天地之情可見也。以文舞爲《大觀舞》，取「大觀在上」觀天之神道而四時不忒也。國樂以雅爲稱，取《詩序》雲「言天下之事，形四方之風，謂之雅。雅者，正也。」止乎十二，則天數也。乃去階步之樂，增撤食之雅。皇帝出入，宋孝建二年，奏《永至》齊及梁初亦同，至是改爲「《皇雅》，取《詩·皇矣》上帝，臨下有赫」也，二郊、太廟同用。皇太子出入奏《胤雅》，取《詩》「君子萬年，永錫爾胤」。王公出入奏《寅雅》，取《尚書》、《周官》貳公弘化，寅亮天地」也。上壽酒，奏《介雅》，取《詩》「君子萬年，介爾景福」也。食舉，奏《需雅》，取《易》「�上於天，需君子以飲食宴樂」也。撤饌，奏《雍雅》，取《禮記》「大饗客以《雍撤》」也，幷三朝用之。牲出入，宋廢帝元徽二年《儀注》奏《引牲》，齊及梁初亦同，至是改爲滌《雅》，取《禮記》「帝牛必在滌三月」薦毛血，宋元徽三年《儀注》奏《嘉薦》，至是改爲《牲雅》，取《左氏傳》「牲肥�盾」，北郊、明堂，大廟幷同用。降神及迎送，宋元徽三年《儀注》奏《昭夏》，齊及梁初亦同。至是改爲П雅，取《尚書》「至П感神」。皇帝飲福酒，宋元徽三年《儀注》奏《嘉胙》，至齊不改，梁初，爲永胙。至是改爲《獻雅》，取《禮記·祭統》「屍飲五君洗玉爵獻卿」。今之福酒，亦古之獻義也。北郊、明堂、太廟同用。就燎位，宋元徽三年《儀注》奏《昭遠》，及齊不改，就埋位，齊永明六年《儀注》奏《隸幽》。至是燎埋具奏《�雅》，取《周禮·太宗伯》「以禋祀昊天上帝」也。衆官出入，宋元徽三年，《儀注》奏《肅咸樂》，齊及梁初亦同。至是改爲俊雅，取《禮記》「司徒選士之秀者而升之於學，曰俊士也。」二郊、太廟、明堂三朝，同用焉。其辭幷沈約所制。是時禮樂制度粲然有序。鼓吹，宋、齊幷用漢曲，又充庭用十六曲。武帝乃去其四，留其十二，合四時也。更制新歌，以述功德。天監七年，將有事太廟，詔曰：「《禮》雲︰『齋日不樂。』今親奉始出宮，振作鼓吹。外可詳議。」八座承郎參議，請輿駕始出，鼓吹從而不作，還宮如常儀。帝從之，遂爲定製。初，武帝之在雍鎮，有童謠雲︰「襄陽白銅蹄，反縛揚州兒。」識者言：「白銅謂金，蹄謂馬也，白，金色。」及義師之興，實以鐵騎，揚州之士皆面縛，果如謠言。故即位之後，更造新聲，帝自爲之詞三曲，又令沈約爲三曲，以被管弦。帝旣篤敬佛法，又制《善哉》、《大樂》、《大歡》、《天道》、《仙道》、《神王》、《龍王》、《滅過惡》、《除愛》、《水》、斷《苦轉》等十篇，名爲正樂，皆述佛法。語襇法樂童子伎，童子倚歌梵唄，設無遮大會則爲之。其後台城淪沒，侯景以簡文女溧湯公主爲妃，請帝及主母範淑妃宴於西州，奏梁所常用樂。景儀同索超世亦在宴筵。帝潸然屑涕，景曰：「陛下何不樂也？」帝強笑曰：「丞相言索超世聞此以爲何聲？」景曰：「臣且不知，何獨超世？」自此樂府不修風雅咸盡。及破侯景，諸樂幷在荊州，經亂，工器頗闕，元帝詔有司補綴才備。荊州陷沒，周人初不知採用，工人有知音者幷入關中，隨例多沒爲奴婢。
《陳書·姚察傳》曰：陳武帝欲設樂，有司議以武帝議爲非。時碩學名儒、朝端在位者，咸希上旨，惟祠部侍郎姚察乃轉引經籍，獨違群議，據梁樂爲是。當時驚駭，莫不慚伏。
又曰：周樂曰《武》，曰《勺》。《武》象武王能以武禁暴也，《勺》象周公制禮斟文武之道也。語襇房中之歌，后妃之德。周備六代之樂，惟闕《六莖》與《五英》。至秦，餘《韶》、《武》、《房中》而已。始皇改《武》曰《五行》，《房中》曰《壽人》，衣服用五行之色。
又曰：漢高帝改《韶樂》曰《文始》。高帝好《壽人》之聲。惠帝使太樂令夏侯寬合之弦管，改名曰《安世》。魏復《文始》曰《大韶》，《五行》曰《大武》，改《安世》曰《正世》。晉改《大韶》曰《宣文》，《正世》曰《房中》。晉亂，後亡。文舞秉羽，皆宣文之遺法。
又曰：漢樂曰《武德》、《昭容》、《巴渝》、《四時》、《昭德》、《盛德》、《大武》、《�翹》、《育命》。《武德》、《昭容》、《巴渝》，幷高祖所造也。《武德》，舞人執干戚，以象天下行武除亂也。《四時》，文帝所作，以象天下太平。《昭德》，景帝作之，以享太宗廟。《盛德》，宣帝作之，以享世祖廟。諸帝之廟，常奏《文始》、《四時》、《五行》之舞，武帝加《武德》而去《四時》。酎祭，高祖歌《海泰》、《龜龍》，語襇《青陽》、《朱明》、《西皓》、《玄冥》等歌，以迎四氣，春夏舞《�翹》，秋冬舞《育命》，季夏則歌《朱明》而兼舞二舞。光武平隴蜀，尊郊祀，高祖配享南祀，兼用五郊歌舞，他時常亦如之。魏武改《武德》曰《武頌》，《昭容》曰《昭業》，《巴渝》曰《昭武》，《�翹》曰《鳳翔》，《育命》曰《靈應》。晉改《昭武》曰《宣武》。遭晉亂，惟《巴渝》存，隋隸清樂部。
又曰：宋樂曰《凱容》、《宣烈》，幷文帝所造，至梁亡。梁樂曰《大壯》、《大觀》，幷武帝所造，至陳亡。隋樂以《夏》爲名，舞曰《大武》，文帝所造。自東晉至隋，易服變名爲異，其實不全殊也。
又曰：晉樂曰《正德》、《大豫》，幷武帝所造。武帝因漢魏舊禮定會儀正。且夜漏未盡七刻，設庭燎；漏盡，皇帝出，鍾磬作；公卿奉贄幣訖，太樂令跪請奏雅樂，皇帝乃入，謂之晨賀。晝漏上三刻，皇帝又出，百官上壽酒，太樂令跪奏請進樂，鼓吹合作；鼓吹令又奏請進伎，別置女樂三十人於黃帳外，奏房中之歌。江左始廢此禮。宋改《正德》爲《前舞》，《大豫》爲《後舞》，至齊亡。
《唐會要》曰：太宗七年正月七日，制破《陣樂舞》，左圓右方，先偏後五，魚麗鵝貫，箕張翼舒，交錯屈伸，首尾回牙，以像戰陣之形。起居郎呂才依圖教樂工一百二十人，被甲執戟而習之。凡舞三變，每變爲四陳，有來往疾徐擊刺之象，以應歌節。數日而就。其後令魏徵、虞世南、褚亮、李百藥改制歌詞，更名《七德》之舞。十五日，奏之於庭，觀者睹其抑揚蹈厲，莫不扼腕踴躍，悚然震悚。武臣列將咸上壽雲︰「此舞皆陛下百戰百勝之形容。」於是咸稱萬歲。
又曰：貞觀元年正月，三殿宴群臣，奏《秦王破陣樂》之曲。太宗謂侍臣曰：「朕昔在藩邸，屢有征伐，世間遂有此歌，豈意今日登於雅，樂然其發揚蹈厲雖異文容，功業由之，致有今日！所以被于樂章，示不忘本也。」尚書右僕射封德彝進曰：「陛下以聖武戡難，立極安人，功成化定，陳樂象德，實弘濟之盛烈，爲將來之觀，文容習儀豈得爲比！」太宗曰：「朕雖以武功定天下，終當以文德綏海內。文武之道，各隨其時。公謂文容不如蹈厲，斯爲過矣。」
又曰：貞觀中，太宗幸慶善宮，〈宮在武功縣，即高祖舊宅。〉宴從臣於渭濱。其宮即上降誕之所，上乃賦詩十韻，〈壽丘惟舊跡，豐邑乃前基。奧餘承累聖，懸弧亦在茲。弱齡逢運改，提劍郁匡時。指麾八荒寶，懷柔萬國夷。梯山盛入Ы，駕海亦耒思。單于陪武帳，曰逐衛文儀。端宸朝四岳，無爲任百司。霜節明秋景，輕冰結水湄。芸黃遍原隰，禾穎積成坻。兵樂還譙宴，歡此大風詩。〉賞賜閭里，有同漢之宛沛焉。於是起居郎呂才播于樂府，被之管弦，名曰《功成慶善樂》之曲。令兒童八佾皆冠進德冠紫褲褶，爲《九功》之舞。每冬享燕及國有大慶，與《七德》之舞皆奏於庭。先是，神功破陣樂、功成慶善樂二舞每奏，上皆立對。高宗時，太常博士裴守真奏議曰：「竊惟二舞肇謳吟屬，贊九成之茂烈，葉萬國之歡心，義均韶夏，用兼賓祭，皆祖宗盛德，而子孫享之。詳覽博記，未有皇王正觀之禮。」幷謂守真議是也。
又曰：咸享中，高宗自製樂章十二首，有《上元》、《二儀》、《三才》、《四時》、《五行》、《六律》、《七政》、《八風》、《九宮》、《十洲》、《得一》、《慶雲》之曲，詔有司諸大祠享幷奏之。
