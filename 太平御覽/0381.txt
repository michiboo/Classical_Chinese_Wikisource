
《莊子》曰：西施、毛嬙，人之所美也。魚見之深入，鳥見之高飛。
《尹文子》曰：齊有黃公者，好謙卑。有二女皆國色，常謙辭毀之，以爲醜惡。醜惡之名遠布，年過而一國無敢聘者。衛有鰥夫失時冒娶之，果國色。
《闞子》曰：西施自窺於井，不恃其美，猶佐湯沐；堯舜自窺於世，不恃其賢，猶須才德。況中庸而距諫！嫫母自窺於井，以爲媚於西施；桀紂自窺於世，以爲賢於堯舜。
《韓子》曰：魏王遺楚王美女，王甚悅之。
《慎子》曰：毛嬙、西施，天下之至姣也，衣以皮褐則見者皆走，易以玄錫則行者皆止。
《淮南子》曰：曼顔皓齒，形誇骨佳，不待脂粉芳澤而美者，西施、陽文也。〈許慎注曰：陽文，楚好女也。〉
又曰：蔡之幼女，衛之稚質，纂組奇彩，抑黑質，揚赤文，〈纂組，織紀也，如今之綬也，沒黑見赤其工也。〉湯禹之知不能逮也。〈言不能及二國女之行也。〉
《神仙傳》曰：介象字玄則，會稽人。入山求仙，見谷上有石，皆紫色，如鶏子，象取二枚，見一美人，被五彩。象向之叩頭，乞長生，女曰：「汝急送手中物，還著故處。汝未應取此。」象乃送石還，女授丹方一首。
《穆天子傳》曰：赤烏之人獻二女於天子，女聰、女列。赤烏氏，美人之地也。
劉向《列仙傳》曰：蕭史者，秦穆公時人，善吹簫，能致孔雀白鶴。穆公女弄玉好之，公以妻焉，一朝隨鳳飛去。
《漢武內傳》曰：西王母乘紫雲之輦，履玄瓊之舄，下輦上殿，呼帝共坐，命侍女許飛瓊鼓雲和之簧。
《續列女傳》曰：曹節弟破石爲越騎校尉。越騎營伍伯妻有美色，破石從求之，伍伯不敢違。妻執意不肯行，遂自殺。
《襄陽耆舊記》曰：楚襄王游�夢，望朝�之餘，上有雲氣，宋玉曰：「昔先王游高唐，怠而晝寢，夢一婦人，曖乎若�，乎若星，將行未至，如浮如傾，對曰：我帝季女，名曰瑤姬，未行而喪，封乎巫山之台，精魂爲草，實爲靈芝。」
《西京雜記》曰：卓文君好眉色，如望遠山，臉際常若芙蓉，肌膚柔如脂。十七而寡，爲人放誕風流，故悅長卿之才，而越禮焉。長卿作《美人賦》以自刺。
王子年《拾遺記》曰：魏文帝所愛美人，姓薛名靈芸，常山人也。靈芸年十七，容貌絕世。時明帝選良家子入宮，靈芸別父母，欷累日，淚下沾衣。至升車就路之時，玉唾壺承淚，壺即如紅色。及至京師，壺中之淚凝如血矣。
又曰：蜀先主甘後，沛人，生微賤，里中相者云：「此後後貴，位極宮掖。」及後長，體貌特異。年十八，玉質柔肥，態媚容冶。先主置後白綃帳中，戶外望者如月下聚雪。河南獻玉人高三尺，乃取玉人置後側，常稱：「玉人之所貴，比德君子，況爲人形，而不可說乎！」後與玉人潔白齊色，觀者殆相亂惑。嬖者非惟嫉於後，亦妒在玉人。後欲毀之，乃誡上曰：「昔子罕不以玉爲寶，《春秋》美之。今吳、魏未滅，安以妖玩經懷，勿復進也？」上乃徹玉人，衆嬖皆退。當時以甘後爲神知婦人。
又曰：吳王潘夫人父坐法，夫人輸入織室，容態少儔，江東絕色。同幽者百餘人，謂夫人曰「神女」，敬而遠之。有司陳於吳主，使圖其容。夫人憂戚不食，減瘦改形。工人寫之以進吳主，主見喜，以虎魄如意撫案嗟曰：「此神女也！愁貌尚能感人，況在歡樂！」乃納於後宮。
又曰：孫亮作綠琉璃屏風，每於月下清夜舒之。常愛寵四姬，皆振古絕色：一名朝姝，二名儷居，三名潔華，四名洛寶。
又曰：周成王時有因祗國，去王都九萬里，獻女工一人，善於工巧，體貌輕潔，被纖羅雜綉之衣，長袖修裾。風至，則結其襟帶，恐飄搖不能自止。善織，以五色絲引而結之，則成文錦。
《吳會分地記》曰：土城者：勾踐時索美女，欲以獻吳，於羅山得西施、鄭旦，作土城貯之，使近道習見人，令賢傅母教之三年。
段龜龍《涼州記》曰：隱王美人張氏，色艶，出家爲道。乃自投門樓，雙股頻折，口誦經，顔色自若，俄而死。
《鄴中記》曰：廣陵公陳逵妹，才色甚美Ｍ袖長七尺，石虎以爲夫人。
《三國典略》曰：崔孝芬取貧家子賈氏以爲養女，有姿色。騰納之，請以邑號。
又曰：齊武成曾有疾，自雲初見空中有五色物，稍近變成一美婦人，去地數丈，亭亭而立。徐之才云：「此至靈所致」，即進湯服一劑，便覺稍遠；又服，還變成五色物。數劑疾平。
《帝王世紀》曰：紂以鬼侯爲三公，鬼侯有女美，而進之於紂，紂悅之。妲己乃泣而譖之，紂怒鬼侯女，遂殺之，而醢鬼侯。
何集《續帝王世紀》曰：張天錫疾篤。閻、薛二姬幷有國色，天錫謂曰：「吾死之後，汝二人豈可更爲他妻？」皆曰：「尊若不諱，請效死尊前，誓無他志。」二人自殺。天錫有瘳，追悼二姬，葬以夫人禮。
《說苑》曰：齊王起九重之台，募國中有畫者，賜之錢，狂卒敬君居常饑寒，妻端正。敬君工畫，貪賜畫台，去家日久，思念其妻，像向之嬉笑。旁人瞻見之，以白王，王即設酒與敬君相樂，謂敬君曰：「國中獻女無好者，以錢百萬，謂妻可乎？不者，殺汝。」敬臼甸忄章惶聽許。
《世語》曰：太祖下鄴，文帝先入袁尚府，有婦女被髮垢面，立紹妻後，文帝問之，答曰：「是熙妻」，顧攪�，以袖拭面，姿貌絕倫。遂納之。
《世說》曰：漢玄帝宮人既多，乃令畫工圖之，欲有呼者，輒披圖召焉，其中皆行貨賂。王昭君，姿容甚麗，志不可苟求。工遂毀爲甚醜，終身不召。後匈奴來和，求美女於帝，以昭君充行，既召見而嘆之。
又曰：桓宣武平蜀，以李勢妹爲妾，主始不知，既聞，與數十婢拔白刃襲之。〈溫尚明帝女南康長公主。〉正值梳頭Ｍ袖籍地，膚色玉耀，不爲動容。徐曰：「國破家亡，以至今日，若能見殺，乃其本懷。」主慚而退。
《俗說》曰：宋禕是石崇妓綠珠弟子，有色，善吹笛，後在晉明帝處。帝疹患篤，群臣進諫：請出宋禕，帝曰：「卿諸人誰欲得之？」阮遙集時爲吏部尚書，對曰：「願以賜臣。」即與之。
《典說》曰：司隸馮方女，國色也，避地揚州，袁術登城見而遂納焉。諸婦害其寵，紿言將軍以貴人有志節，但見時示憂色，必長見敬重。馮氏如其言，術益哀之。諸婦因絞懸之厠，言自殺。術誠以爲不得志而死，乃厚葬之。
《方言》曰：娥、贏，〈音盈。〉好也。秦曰娥〈言娥娥也。〉宋謂之嬴〈言嬴嬴也。〉秦晉之間，凡好而輕者謂之娥。自關而東，河淆之間謂之苗，〈今關西人亦呼好爲苗，吾交切。〉或謂之姣，〈言姣潔也，音交。〉趙魏燕岱之間曰姝，〈音妹，亦四方通語耳。〉或曰豐。〈言豐容也，音蜂。〉自關而西，秦、晉之間故都曰懺。〈秦舊都，今扶風雍縣也。晉舊都，今太原晉陽縣也。其俗通呼好爲懺，五幹切。〉
又曰：釒小、〈錯眇切。〉〈洛夭切。〉好也。青徐海岱之間曰釒小，或謂。〈今通呼小姣潔喜好者爲眇。〉好，凡通語也。朦龐〈鴟ζ�〉豐也。自關而西，秦晉之間凡大貌謂之朦，或謂之龐。豐，其通語也。娃〈烏佳切。〉〈諾過切。〉窕〈途了切。〉艶，美也。吳楚衡淮之間曰娃，南楚之外曰，宋衛晉鄭之間曰艶，陳楚周南之間曰窕。自關而西秦晉之間，凡美色或謂之好，或謂之窕。故吳有館娃之宮，秦有柒〈音七〉娥之台。秦晉之間美貌謂之娥，美狀爲窕，美色爲艶，美心爲窈。奕、亻，容也。自關而西凡美容謂之奕，或謂之。〈弈弈、，皆輕麗之貌也。〉
《竹書紀年》曰：桀伐岷山，獻女於桀，二女曰琬，曰琰。桀受女，刻其名於苕華之玉，苕是琬，華是琰。
《楚辭》曰：誇容修態ㄌ洞房，娥眉慢睃目騰光。
又曰：粉白黛黑施芳澤。
又曰：美人既醉朱顔酡。
又曰：室中之觀多珍怪，蘭膏燭明華容備。
《山海經》曰：丹山西即巫山也，帝女居焉。宋玉所謂我帝之季女，名曰瑤姬。其間首尾一百六十里，謂之巫峽，蓋因山爲名也。
崔豹《古今注》曰：魏文帝宮人有莫瓊樹、薛夜來、陳回衣、陳巧笑。瓊樹始制蟬鬢，望之縹緲如蟬翼，故號曰「蟬鬢」。
桓譚《新論》曰：或曰陳平爲高帝解平城圍，隱而不傅，子能知乎？曰：「陳平說閼氏，言漢有美女，其容貌天下無有，今急馳使歸迎，欲進單于，單于見必愛之，則閼氏言之單于而得免也。
《六韜》曰：紂囚文王里。散宜生受命而行宛懷、條塗之山。山有玉女三人，宜生得之，因費仲而獻之於紂，以免文王。
何承天《纂文》云：孚瑜，美色也。
服虔《通俗文》云：容麗曰苗〈莫豹切。〉形美曰〈湯火切。〉容媚曰官〈烏活切。〉南楚以好爲娃〈烏佳切。〉肥骨柔弱曰果〈烏果切。〉娜〈奴果切。〉頰妍美曰嫵媚，容茂曰樂。〈羊灼切。〉
《越絕書》曰：越王勾踐得採薪二女西施、鄭旦，以獻吳王。
崔駰《七依》曰：閭И之孕既麗且閑，紫唇素齒，雪白玉輝，回眸百萬，一笑千金。孔子傾於阿穀，浮屠忘其桑門，彭祖飛而溶集，王喬忽而墮�。
司馬相如《上林賦》曰：若夫青琴、宓妃之徒〈皆古神女名也。〉絕殊離俗，妖冶閑都，靚妝刻飾。
又《美人賦》曰：臣之東鄰有一女子，玄發豐艶，蛾眉皓齒，顔盛色茂，景曜光起。離宮閑館，寂寞重虛；門閣晝掩，曖若仙居。芳香郁烈，黼帳高張；有女獨處，婉然在床；奇葩逸麗，素質艶光。辭不具載。
蔡邕《協初賦》曰：其在近也，若神龍彩鱗翼將舉。其既遠也，若披�掃漢見織女。
陳思王《洛神賦》曰：其形也，翩若驚鴻，蜿若游龍。榮輝秋菊，華茂春松。彷彿兮若輕�之蔽月，飄飄兮若流風之回雪。遠而望之，皎若太陽谷朝霞；迫而察之，灼若芙蕖出綠波。Ο纖得中，修短合度。肩若削成，腰如約素。延頸秀項，皓質呈露。芳澤無加，鉛華弗禦。丹唇外朗，皓齒內鮮。明眸善睞，靨輔承權。辭不具載。
曹植《扇賦》曰：情駘蕩而外得，心悅豫而內安。增吳民之姣好，發西子之玉顔。
阮籍《清思賦》曰：靨白玉以爲面，披丹霞以爲衣。襲九英之曜精，佩瑤光以發輝。
袁弘《夜酣賦》曰：開金扇，坐瓊筵。衛姬進，鄭女前。形窈窕以纖弱，艶妖冶而清妍。似春蘭之齊秀，象明月之雙懸。
宋玉《神女賦》曰：楚襄王游於�夢之浦，使宋玉賦高唐之事。王夢神女，其狀甚麗，王異之。明日以白玉，玉曰：「其夢若何？」王曰：「見一婦人，狀甚奇異，撫心定氣，復有所夢。其始來也，耀乎。若白日初出照屋樑；其少進也，皎乎若明月舒其光。穠不短，纖不長，步裔裔兮耀殿堂。忽兮改容，蜿若游龍乘雲翔。」王曰：「此盛矣，試爲寡人賦之。」玉曰：「夫何神人妖麗兮，含陰陽之渥飾。被華藻之可好兮，若翡翠之奮翼。其象無雙，其極毛嬙。」
又《登徒子賦》曰：夫天下之佳人，莫若楚國。楚國之麗者，莫若臣里。臣里之美者，莫若臣東家之子。東家之子，增之一分則太長，減之一分則太短，著粉太白，施朱太赤，眉如翠羽，肌如白雪，腰如束素，齒如含貝。
又《高唐賦》曰：昔者先王嘗游高唐，怠而晝寢，夢一婦人曰：「妾巫山之女也，爲高唐之客。」辭曰：「妾在巫山之陽，高唐之，朝爲行�，暮爲行雨，朝朝暮暮，陽臺之下。」王曰：「朝�始出狀若何？」玉對曰：「其始出也，�對兮若松�時；其少進也，晰兮若姣姬揚袂。障日而望所思，忽兮改容，偈兮若駕駟馬，建羽旌。湫兮如風，淒兮如雨。風止雨霽，�無處所。」
王粲《神女賦》曰：�似玄鑒，鬢類刻成。質素純皓，粉黛不加。朱顔熙曜，曄若春華。口譬含丹，目若瀾波。美姿巧笑，靨輔奇牙。
傅毅《舞賦》曰：鄭女出進，二八飾侍。眉連娟以增繞，目流睇而橫波。
劉楨《魯都賦》曰：衆媛侍側，鱗附盈房。娥眉青眸，顔若濡霜。含丹吮素，巧笑妍詳。掖耀日之珍笄，珥明月之珠�。圭衣紛衤非，振佩鳴璜。
應㻛《神女賦》曰：騰玄眸而俄青陽，離朱唇而耀雙輔。紅顔曄而和妍，時調聲以笑語。
張衡《舞賦》曰：裾若飛煙，袖如回雪。若霆震，瞥若電滅。於是粉黛施兮玉質燦，朱簪挺兮緇�亂。
謝靈運《江妃賦》曰：小腰微骨，朱顔皓齒。綿視騰采，靡膚膩理。天臺二娥，宮庭雙媛。青晨接。紫衣形見，或飄翰淩煙，或潛泳浮海。萬里俄頃，寸陰未改。辭不具載。
魏文帝《與繁欽書》曰：今之妙舞，莫巧於絳樹，清歌那激於宋臘。
《古詩》曰：青青河畔草，鬱鬱園中柳。盈盈樓上女，皎皎當窗牖。娥娥紅粉妝，纖纖出素手。
又曰：燕趙多佳人，美者顔如玉。被服羅衣裳，當戶理清曲。音響一何悲，弦急知柱促。願爲雙飛燕，銜泥巢君屋。
梁簡文帝《晚景出行詩》曰：細樹含殘影，春閨散晚香。輕花鬢邊墮，微汗粉中光。
梁徐悱妻詩曰：東家挺奇麗，南國擅容輝。夜月方神女，朝霞喻洛妃。
晉阮籍詩曰：妖冶閑都子，英曜何芬葩。玄鬢髮朱顔，睇盼有光華。
又曰：西方有佳人，皎若白素光。被服織羅衣，左右佩雙璜。
又詩曰：抖晰游江濱，逍遙順風翔。交甫懷玉佩，婉孌有芬芳。
左思《嬌女詩》曰：吾家有嬌女，嬌女白雲。小字爲紈素，口齒自清曆。髻�覆廣額，雙耳似連璧。明朝弄梳台，黛眉類掃跡。〈五言。〉
傅玄歌曰：有女懷芬芳，是是步東廂。蛾眉雙翠羽，明硇蔻清光。丹唇翳皓齒，秀顔若圭璋。巧笑露靨輔，衆媚不可詳。令儀希世出，無乃古毛嬙。首戴金步搖，耳系明月�。
李延年歌曰：北方有佳人，絕世而獨立。一顧傾人城，再顧傾人國。豈不言傾城國，佳人難再得！
陸機《艶歌行》曰：美目揚玉澤，蛾眉象翠翰。
古樂府《陌上桑行》曰：日出東南隅，照我秦氏樓。秦氏有好女，自言名羅敷。羅敷善蠶桑，採桑城南隅。青絲爲籠繩，桂枝爲籠鈎。頭上�墮髻，耳中明月珠。
鮑昭《堂上行》曰：臚輝朱顔酡，紛紛織女梭。滿堂皆美女，目我對湘娥。箏笛更彈吹，高唱好相和。
曹植《美女篇》曰：美女妖且閑，採桑歧路間。桑條芬苒苒，落葉何翩翩。攘袖見素手，皓腕約金環。頭上金雀釵，腰佩翠琅玕。
