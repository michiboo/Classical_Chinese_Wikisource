
《郡國志》曰：廣州，吳孫皓時以滕修爲刺史，未至州，有五仙人騎五色羊負五穀來，迎而去。今州廳事樑上畫五仙人騎五色羊爲瑞。
裴淵《廣州記》曰：州廳事樑上畫五羊像，又作五穀囊，隨像懸之，雲昔高固爲楚相，五羊銜�莖於楚庭，於是圖其像。廣州則楚分野，故因圖像其瑞焉。
《臨海記》曰：章安縣南門有赤蘭橋，世傳成公綏作縣此橋上，制廳，縣令年常祭廳事神用生鹿。其年活得白鹿還，於廳事上生以祭神，仍遂食之，歲時用焉。自是以後，白鹿不可復得，而必須生鹿，歷代相承，迄今不絕。
《世說》曰：庾太尉兄弟初渡江，行路人有避雨者悉聚諸廳事，上，征西車騎自譬，遣之不肯去。太尉新沐頭，散槁詠從閣內出，避雨者退，莫有留者。
王朗《與許靖書》曰：武皇帝於江陵劉景升廳事上共論道，足下至，於通夜不寐，忘倦，饑渴無已。
盧湛《祭法》曰：凡祭法，有廟者置之於座；未遑立廟，祭於廳事可也。
《兩京記》曰：考功員外廳有薛稷畫鶴，宋之問爲贊；工部尚書廳有薛稷畫樹石，幷爲時所重。
《王安成記》曰：太和中，陳郡殷府君引水入城穿池，殷仲堪又於池北立小屋讀書，百姓於今呼曰讀書齋。
《晉徵祥說》曰：桓玄鎮姑熟，屋壁先畫作黃盤龍號爲盤龍齋。俄而玄敗，將軍劉毅居之，毅小名盤。
《襄沔記》曰：金城內刺史院有高齋。梁昭明太子於此齋造《文選》。鮑至云：簡文爲晉安王鎮襄陽，日又引劉孝威、庾肩吾、徐防、江伯操、孔敬通、惠子悅、徐陵、王囿、孔鑠等於此齋綜詩集。於時鮑至亦在，數凡十人，資給豐厚，日設餚饌，於時號爲高齋學士。
《雍州記》云：高齋，其泥色，甚鮮淨，故此名焉。南平世子恪臨州，有甘露降此齋前竹林。昭明太子於齋營集道義，以時相繼。
又曰：白土齋南道有一齋，以栗爲屋。梁武帝臨州，寢臥於此齋中，常有五色雲回轉，狀如盤龍，屋上恆紫雲騰起，形似傘蓋。遠近望者，莫不異焉。梁武帝於此龍飛。
又曰：高齋東北有一齋名曰下齋，次於高齋，制度壯麗，極爽塏。刺史辨決獄訟，舊出此齋。
《國史補》曰：梁武造寺，令蕭子�飛白大書一「蕭」字在焉。李約自江淮竭産買歸洛中，置於小亭，號曰蕭齋。
《說文》曰：房，室在旁也。
《釋名》曰：房，旁也；室之兩旁也。
《尚書大傳》曰：古後夫人將侍於君，前息燭，後舉燭，至於房中，釋朝服，襲燕服，然後入禦於君。
《毛詩·黍離》曰：君子陽陽，左執簧，右招我由房。
《漢書》曰：哀帝初即位，躬行儉約，省減諸用，政事由己出，朝廷翕然望焉。有詔問丞相、大司空：「定陶恭王太后宜當何居？」孔光不欲令帝旦夕相近，即議以爲定陶王太后宜改築宮。大司空何武曰：「可居北宮，有紫房復道通未央宮。」太后果從復道朝夕至帝所，求欲稱尊號，貴寵其屬。使上以不得直道而行。
應劭《漢官儀》曰：皇后稱椒房，以椒塗室，主溫暖，除惡氣也。
酈善長《水經注》曰：芒水出南山芒水穀，北流，徑玉女房。水側山際有石室，世謂之玉女房。
《郡國志》曰：葭萌縣玉女房，昔有玉女入石穴，空有竹數莖，下有青石壇，每因風恆自掃壇。
王子年《拾遺記》曰：越欲滅吳，蓄天下奇寶、美人、異味以進於吳，殺三牲以祈天地，殺龍以祠川海，以江南億萬戶民輸爲傭保。越又有美女二人，一名夷光，一名修明，以貢於吳。吳處之以椒華之房，貫細珠爲簾晃晃，內竊窺者莫不動心驚魂，謂之神人。吳王妖惑，怠於國政。及越兵入，乃抱二女以逃吳苑。
《晉宮閣名》曰：洛陽宮內有義和溫房。
《十洲記》曰：崑崙山有紫翠丹房。
《拾遺錄》曰：崑崙丹密雲房，東西千步，望之如丹霞。
《尸子》曰：泰山之中有神房阿閣。
《楚辭》曰：誇容修態ㄌ洞房。
又《九歌》曰：桂棟兮蘭，新夷楣兮藥房。
宋玉《風賦》曰：主人女子，乃更有蘭房奧室，止臣其中。
《說文》曰：庭，朝中也。
《尚書》曰：咸造，勿褻在王庭。
《周易》曰：揚於王庭，孚號有厲；造自邑，不利即戎；利有攸往。
《禮記》曰：諸侯之庭。
《毛詩》曰：灑掃庭內。
又曰：俟我於庭乎而。
又曰：殖殖其庭。
又曰：子有庭內，弗灑弗掃。
又曰：有瞽有瞽，在周之庭，
《左傳》曰：庭實旅百。
《論語》曰：鯉趨而過庭。曰：「學詩乎？」
又曰：孔子謂季氏。「八佾舞於庭，是可忍也，孰不可忍也？」
《周書》曰：成王四征不庭。
《漢書》曰：王商爲人多質有威重，〈師古曰：多質，言不爲文飾。〉長八尺餘，身體鴻大，容貌絕人。河平四年，單于來朝，引見白虎殿。丞相商坐未央庭中，單于前，拜謁商。〈師古曰：單于將見天子，而經未央庭中遇商。〉商起，離席與言，單于仰視商貌，大畏之，遷延卻退。天子聞言而嘆曰：「真漢相矣。」
《晉書》曰：謝玄，字幼度。少穎悟，與從兄朗俱爲叔父安所器重。安嘗戒約子侄曰：「子弟亦何豫人事，而正欲使其佳？」諸人莫有言者。玄答曰：「譬如芝蘭玉樹，欲使其生於庭階耳。」安悅。
《說苑》曰：吳入楚，申包胥告急於秦，秦哀公曰：「諾。固將圖之。」申包胥立哭於秦庭，晝夜哭，七日七夜不絕聲。哀公曰：「有臣如此，可不救乎？」興師救楚，吳人引兵而還。昭王反，復欲封申包胥，包胥辭曰：「救亡，非爲名也。功成受賜，是賣勇也。」遂退而隱，終身不見。
《釋名》曰：階，梯也；言有等差。
《說文》曰：階，陛也；陛，升高階也。除，殿陛也。阼，主階也。
《尚書》曰：舞干羽於兩階，七旬，有苗格。
《禮記》曰：季氏之葬在西階下。
又《大傳》曰：天子阼階高九尺。
又曰：主人與客讓登，主人先登；客從之。拾級聚足，連步以上。上於東階，則先右足；上於西階，則先左足。
又曰：夏後氏殯於東階之上，則猶在阼也。周人殯於西階之上，則猶賓之也。
《左傳》曰：石之紛如死於階下。
又曰：衛孫子來聘，公登亦登。
《論語》曰：沒階趨進，翼如也。
《史記》曰：堯舜土階三等，堂高三尺。
《三秦記》曰：明光殿以玉爲階。
《呂氏春秋》曰：周之明堂，茅茨蒿柱，土階三等，以見儉節也。
《文選·詩》曰：紅藥當階翻，蒼苔依砌上。
又曰：阿閣三重階。
摯虞《決要注》云：其制有陛，石�戚左平，平以文磚相亞次，�戚者爲陛級也。九錫之禮，納陛以登，謂受此陛以上殿。
《靈光殿賦》曰：飛陛緣�以上征。
蔡邕《獨斷》曰：天子陳兵於陛，故呼陛下，用卑達尊之意也。
《說文》曰：墀，塗地也。
《禮記》曰：天子赤墀。
《漢官典職》曰：以丹漆地，故曰丹墀。《漢書》有白玉墀。
又曰：曲陽侯王根僭作赤墀青瑣，司隸京兆奏，根負鉞謝罪。
劉楨《清慮賦》曰：駢雄黃以爲墀。
《爾雅》曰：東西廂謂之序。〈郭璞曰：所以序別外內也。犍爲舍人曰：殿東西堂，序尊卑處。〉
《廣雅》曰：反坫謂之序。
《說文》曰：序，東西墻也。
《尚書·顧命》曰：《大訓》，在西序。《河圖》，在東序。孔安國曰：《大訓》，《唐虞書》典、謨也。《河圖》，八卦也。
王延壽《魯靈光殿賦》曰：東序重深而奧秘。
《周書·作雒》曰：凡五宮明堂，咸有重廊。
《史記》：紂有諛臣，曰左強，誇而目巧，教紂爲象廊。
《漢書》曰：武帝策茂才曰：「蓋聞虞舜之時，游岩廊之上。」〈文穎注曰：殿下外屋也。晉灼注曰：堂邊曰岩峻之廊也。〉
鄒緝之《東陽記》曰：石步廊，去歌山十里，臨流虛構，高可數丈，長三十丈，可容百人坐。
《韓子》曰：師曠爲晉平公請角，一奏，有雲從西北方起；再奏，大風而隨之，裂幃幕，破俎豆，墮廊瓦。平公懼，伏於廊室。
《兩京記》曰：隋煬帝從東都至西京，御道幷作長廊。
枚乘《七發》曰：連廊四柱，台城增光。
陸機《與弟雲書》曰：聽頌觀東作百丈許廊屋。
《爾雅》曰：門側之堂謂之塾。〈郭璞注曰：東門堂。〉
《尚書·顧命》曰：先輅在左塾之前，次輅在右塾之後。
《禮記·學記》曰：古之教者，家有塾。
《白虎通》曰：所以必有塾何？以飾門，因取其名也。明臣下當見於君，先孰思其事也。
《東觀漢記》曰：趙孝爲郎，每告歸，往來常白衣步擔過道上郵亭，但稱書生，寄止於亭門塾。
《魏武制度奏》曰：三公列侯，門施內外，塾方三十畝。
《左傳》曰：子産相鄭伯以如楚，舍不爲壇。
《漢書》曰：蕭何薦韓信於高祖，高祖擇日齋戒，設壇，拜爲將軍。
《莊子》曰：孔子游乎緇維之林，休坐於杏壇之上。弟子讀書，孔子弦歌鼓琴。奏曲未終，有漁父者下船而來，左手據膝，右手柱頤以聽。曲終而招子貢、子路，二人俱對。客指孔子曰：「彼何爲者也？」子路曰：「魯之君子也。」
徐靈期《南嶽記》曰：南嶽山上有飛流壇，懸水激石，飛湍百仞，即孫溫伯所喪身處也。又有曲水壇，水行石上成溝瀆，如世人臨河壇也，三月三日時來逍遙。
《梁州記》曰：沔陽城，先沔陽縣所治也，在漢水南，舊蕭何所築。劉備爲漢王，權住此城，盟於城下。今門外有盟壇猶存。
《帝王世記》曰：雍郊有五畤壇，漢武獲麟處。
《爾雅》曰：屏謂之樹。〈郭璞曰：小墻當門中者也。犍爲舍人曰：以垣當門蔽爲樹。〉
《廣雅》曰：復ぜ謂之屏。
《說文》曰：屏，蔽也。
《釋名》曰：屏，自鄣屏也。蕭墻，在門內；蕭，蕭也；臣將入，於此自肅警之處也。罘ぜ，在門外；罘，復也；臣將入請事，於此復重思也。
《禮記·禮器》曰：康圭疏屏，天子之廟飾也。〈鄭玄注云：屏，樹也。今謂之罘ぜ。〉
《論語·八佾》曰：或問：「管氏知禮乎？」曰：「邦君樹塞門，管氏亦樹塞門。管氏而知禮，孰不知禮？」〈鄭玄注曰：樹，屏也。〉
又《季氏》曰：吾恐季孫之憂不在顓臾，而在蕭墻之內。〈蕭墻，謂之屏也。〉
《漢書·佞幸傳》曰：哀帝令將作爲董賢起冢營義陵旁，內爲便房，剛柏題湊，外僥道，周垣數里，門辟罘ぜ甚盛。
又曰：《王莽傳》曰：「莽性好時日小數，及事迫急，但爲厭勝，遣使壞渭陵園門罘ぜ，曰：「無使民復思漢也。」
《漢官典職》曰：省閣下大屏稱曰丹屏，尚書郎含鶏舌香，伏其下奏事。
《晉書》曰：阮籍爲東平相，徹去屏障，使內外相對。
《孫卿子》曰：天子外屏，諸侯內屏，禮也。外屏不欲見於外，內屏不欲見於內也。
《風俗通》曰：屏，卿大夫以帷，士以簾，稍有第以自障蔽也，示臣臨見，自整屏氣處也。
《吳越春秋》曰：越將伐吳，越王命於夫人，王背屏，夫人向屏而立，王曰：「自今日之後，內政無出，外政無入。各守其職，已盡其信。內中辱者，則是子。境外千里辱者，則是予也。吾見子於是，已明試矣。」王出宮，夫人送王不過屏。因反闔其門，填之以土。
《白虎通》曰：所以設屏何？所以自障也，示極臣下之故也。天子德大，故外屏。諸侯德小，所照見近，故內屏。
《爾雅》曰：戶牖之間謂之扆。〈郭璞注曰：窗東戶西也。《禮》云：斧扆，形如屏風。畫爲斧文置扆地，以其所名之耳。〉
《尚書·顧命》曰：設黼扆。
《儀禮·覲禮》曰：天子負扆，南面朝諸侯，是升致命也。
《禮記·明堂位》曰：天子負斧扆，南而立。
《爾雅》曰：門屏之間謂之寧。〈郭璞注曰：人君視朝門，寧立處也。〉
《釋名》曰：寧，佇也；見君所佇立定氣之處也。
《毛詩》曰：俟我於著乎而。
《曲禮》曰：天子當寧而立，諸公東面，諸侯西面，曰朝
