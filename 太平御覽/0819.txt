
《說文》曰：纊，絮也。
《禮記·玉藻》曰：纊為繭，為袍。〈衣也，著之異名也。纊，謂今之新綿也。，謂今纊及舊絮也。〉
又《喪大記》曰：屬纊以俟絕氣。〈纊，今之新綿，易動搖，置口鼻之上以為候。〉
又《內則》曰：婦事舅姑，左佩紛、右佩箴、管、線、纊，施鞶帙。
《左傳·宣下》曰：楚子伐蕭，蕭潰。申公巫臣曰：「師人多寒。」王巡三軍，拊而勉之，三軍之士皆如挾纊。〈纊，綿也。言悅以忠寒也。〉
謝承《後漢書》曰：徐稚不就諸公之辟。及有喪者，萬里赴弔。常於家預炙雞一隻，以一兩綿絮漬酒中，曝乾。至門，以綿絮置水中，候有酒氣，以雞置前。祭畢便去。
范曄《後漢書》曰：張奐遺命曰：「吾前後仕進，十腰銀艾，不能和光同塵，為讒邪所忌。通塞，命也；始終，常也。但地下冥冥，長無曉期，而復纏以綿纊，牢以釘密，為不喜耳。今幸有前穿，朝殞夕下，橫屍露床，幅巾而已。」
《晉陽秋》曰：有司奏，依舊調房子、睢陽綿，武帝不許。
《宋書》曰：郭原平孝行既著，高陽許瑤之罷建安郡丞，還家，以綿一斤遺之，不受。瑤之乃自往曰：「今過寒，而建安綿好，以此奉尊上耳。」原平乃拜而受之也。
又曰：朱百年隱居山陰，家室素貧，母以冬月亡衣，並無絮，自此不衣綿帛。嘗寒時就孔凱宿，衣悉衤夾布。飲酒醉眠，凱以臥具覆之，百年不覺，引臥具去體，謂凱曰：「綿定奇溫。」因流涕悲動，凱亦為之傷感。
《齊書》曰：阮孝緒年十六父喪，不服綿纊；雖蔬食，有味，亦吐之。
《英雄記》曰：呂布為曹公所攻甚急，乃求救於袁朮。朮先求布女，布恐朮為女不至故不遣救也，即以綿纏女身，縛著馬上，夜自送女出與朮。太祖守兵相觸，格射不得過，復還城。
《語林》曰：謝萬就人乞裘，雲畏寒。答曰：「君妄語，正欲以為豪具耳。若畏寒，無復勝綿者。」以三十斤綿與謝。
陸氏《異林》曰：鍾繇常數月不朝，或問其故，云：「常有好婦來，美麗非凡。」問者曰：「必是鬼物，不可不殺之！」婦人後往，不即前止戶外。繇問：「何以？」曰：「公有相殺意。」繇曰：「無此。」勤勤呼之乃入。繇有不忍心，然猶斬之，傷腳。婦人即出以新棉拭血，竟路。明日，使人尋跡，至一大冢，木中有好婦人，形體如生人，著白練丹繡兩當，傷一腳，以兩當中綿拭血。
酈善長《水經注》曰：房子城西出白土，細滑如膏，可用濯綿，霜鮮雪曜，異於常綿。世俗言：房子之纊也，抑亦類蜀郡之錦得江津矣。故歲貢其綿，以充御府。
《史記》曰：人有上書告周勃反，下廷尉薄，太后以為無反事。文帝朝，太后以冒絮提文帝，曰：「絳侯綰皇帝璽，將兵北軍，此時不反，今居一小縣，顧欲反也？」帝乃出之。
又《貨殖傳》曰：絮千乘家。
《漢書》曰：帝以公主為老上單于閼氏，使宦者燕人中行說傅公主。說既至，因降單于，單于愛幸之。其得漢之繒絮，以馳草棘中，衣褲皆裂弊，以示不如旃裘堅善也。
司馬彪《續漢書》曰：光武建武二年，野蠶成繭，民收其絮。
《東觀漢記》曰：建初二年，詔齊相其止勿復送冰紈、方空縠、吹綸絮也。
《漢舊儀》曰：皇后親蠶，還獻繭。凡蠶絲絮，織室作祭服，其皇帝得以作縷縫衣，皇后間以作巾絮而已。
《魏志》曰：曹公定鄴，臨祠袁紹墓，哭之流涕。慰勞紹妻，還其家人寶物，賜雜繒絮，廩食之。
《吳書》曰：顧悌，字子通，父亡，孫權作布衣一襲，皆擘絮著之，強令悌釋服。
《晉中興書》曰：王惇害周顗，籍其家，政見素簏數枚中有故絮也。
《晉書》曰：佛圖澄腹傍有一孔，常以絮塞之。每夜讀書則披絮，孔中出光，照於一室。
《宋書》曰：顏竣丁父憂。起為丹陽尹，遣中書舍人戴明寶抱竣登車，載之郡舍。賜以布衣一襲，絮以彩綸，遣主衣就衣諸體。
又曰：阮長之，元嘉十一年，除臨海太守。在官常擁敗絮。
《齊書》曰：江革補國子生。王融、謝嘗行還過候革，時大寒雪，見革弊絮單席，而耽學不倦。嗟嘆久之。
又曰：卞彬《蚤虱賦序》曰：「余之多病，起居甚疏。縈寢敗絮，不能自釋。」
《莊子》曰：宋人有善為不龜手之藥者，世世以䌟絖為事。客聞之，請買其方百金。聚族而謀曰：「我世世䌟絖，不過數金；今一朝鬻技百金，請與之。」
《淮南子》曰：藡苗類絮，而不可以為絮。〈藡苗，藿秀也，楚人謂藡。又讀音敵。〉
《古今注》曰：元帝永光四年，東萊郡東牟山有野蠶為繭，繭生娥，蛾生卵，卵著石。收得萬餘石，民人以為絲絮。五年，長安雨絮，垣屋上皆白，民衣之。
《管寧別傳》曰：管寧性至孝，恆布裳貉裘，惟祠著單衣絮巾也。
《吳越春秋》曰：吳王將死，曰：「吾以不用子胥言，以至於此。死者無知則已，死者有知，何面目見子胥也！」遂蒙絮覆面而自刎。
《慱物志》曰：蜀人以絮巾為帽絮。
裴淵《廣州記》曰：蠻夷不蠶，釆木綿為絮。
盧毓《冀州論》曰：房子好綿，地產不為無珍也。
皇甫規《與馬融書》曰：與被絮一雙，以通微心。
陸雲《與兄機書》曰：一日案行，視曹公器物，見拭目黃絮有垢黑，目淚所沾污。
《孝子傳》曰：閔子騫幼時為後母所苦，冬月以蘆花衣之以代絮。其父後知之，欲出後母。子騫跪曰：「母在一子單，母去三子寒。」父遂止。
《世說》曰：王文度在西州，與林法師講，韓、孫諸人並在坐。林公理每欲小屈，孫興公曰：「法師今日似著弊絮在荊棘中，觸地掛閡。」
《說文》曰：絓，繭滓絓頭也，一曰牽離。
《釋名》曰：煮繭曰莫。莫，莫也，貧者著衣，可以幕絮也。或謂之牽離，煮熟爛牽引，使離散如綿也。
《釋名》曰：紈，煥也，細澤有光煥然也。
《漢書》曰：齊俗作冰紈。〈容如冰也。〉
又曰：齊韓延壽衣黃紈方領。
又曰：白縠衣表，薄紈之里，天子之服也。
《東觀漢記》曰：楚王英奉送黃縑三十五疋、白紈五疋入蜀，楚相以聞，詔書還蜀縑紈，以助伊蒲塞桑門之盛饌。
《漢舊儀》曰：乘輿冠，高山冠，飛羽之纓幘，赤丹紈里。
《范子計然》曰：白紈素，出齊、魯。
《王子年拾遺記》曰：瀛洲有金巒之觀，中有瑤幾，覆以雲紈之素。
繁欽《定情詩》曰：何以合歡欣？紈素三條裙。
《說文》曰：組，綬屬。其小者以為纓也。
《禮記·檀弓上》曰：有子蓋既祥，而絲屨組纓。
《禮記·玉藻》曰：玄冠朱組纓，天子之冠也。玄冠丹組纓，諸侯之冠也。
又曰：弟子縞帶，並細約，用組。
又曰：天子佩白玉而玄組綬，公侯佩山玄玉而朱組綬，大夫佩水蒼玉而緇組綬，世子佩璆玉而綦組綬，士佩需珉而組綬，孔子佩象環五寸而綦綬。
又《少儀》曰：國家靡弊，則車不雕幾，甲不組滕。〈幾，附纏為沂鄂也。組，滕以飾。〉
《左傳·襄三年》曰：楚子重伐吳，為簡之師。克鳩玆，至於衡山，使鄧廖帥組甲三百，被練三千。
《史記》曰：秦王子嬰繫頸以組，降沛公軹道旁。
《漢書》曰：錦繡纂組害女工。
《穆天子傳》曰：天子見西王母，好獻錦組百純。
又曰：盛姬之喪叔坐，贈用茵組。〈茵，褥也。叔，姓，穆王女。〉
《墨子》曰：昔楚莊王鮮冠組纓，絳衣博袞，以治其國。
《韓子》曰：吳起示其妻以組，曰：「子為我織組，令如是組。」妻織組，果善。吳起曰：「非戒也！」使之衣而歸。妻兄請之，起曰：「起家無虛言。」
《呂氏春秋》曰：邾之為甲，常以帛。公息忌謂邾君曰：「凡甲所以為固者，以滿竅也。今竅滿矣，而任力者半組，則不然，竅滿則盡任力矣。」邾君以為然，曰：「將何所得組？」公息忌對曰：「上用之，則民為之矣。」邾君曰：「善。」下令，今官為甲必以組。公息忌知說之行也，令其家皆為組。人有傷之者，曰：「公息忌之所以欲用組者，其家多為組也。」邾君不悅，於是乎止官無以組。邾君有所尤也，為甲以組而便，公息忌雖多為組，何損？以組不便，公息忌雖無為組，亦何益？為組與不為組，不足以累公息忌之說。用組之心，不可不察。
劉梁《七舉》曰：華組之組，從風紛弦。
應璩《報燕中尉樊彥皇書》曰：登輿北，踐燕路，方當化銀龜以為黃，變青組以為紫。
又《報平陸長賁瑋伯書》曰：從此辭矣，何敢復飛蟬於惠文，鳴玉於縞組哉？
《魏武令》曰：吾衣皆十歲也。歲歲解浣補納之耳。
《魏志》曰：太祖幃帳壞即補納。
汲太子妻李氏與夫書曰：並致納一端。
《宋書》曰：徐逵之尚會稽長公主。初，武帝微時，貧過甚，常自新洲伐荻，有納布衣襖等，皆是敬皇后手自作。武帝既貴，以此衣付主，曰：「後世若有驕奢不節者，可以此衣示之。」主子湛之，為大將軍彭城王義康所愛，與劉湛之等頗相附。及劉湛之得罪，事連主子。文帝大怒，將致大辟。湛之憂懼無計，以告公主。公主即日入宮，及見文帝，因號哭下床，不復施臣妾之禮，以錦囊盛武帝納衣擲地，以示上曰：「汝家本貧賤，此是我母為汝父作此納衣。今日有一頓飽食，便欲殘害我兒子！」上亦號哭，湛之由此得全。
《南史》曰：齊張欣泰為直閣步兵校尉，領羽林監。欣泰通涉雅俗，交結多是名素，下直輙著鹿皮冠，納衣錫杖，挾素琴。有以啟武帝，帝曰：「將家兒何作此舉止？」
又曰：沙門寶志在建康，寶亮欲以納被遺之。未及有言，寶志忽來，牽被而去。
《陳書》曰：大軍侵魏，造陝城，魏兵大合，輕騎挑戰。侯安都睜目橫矛，單騎突陣，四向奮擊，左右皆披靡，殺傷不可勝數。於是眾並鼓譟俱前。魏多縱突騎，眾軍患之。安都怒甚，乃脫兜鍪，解所帶鎧，惟著絳衲兩襠衫，馬亦去具裝，馳入賊陣，猛氣咆勃，所向無當其鋒者，莫不應刃而倒。
《釋名》曰：綸，倫也，作之有倫理也。
《說文》曰：綸，糾青絲綬也。
《禮記》曰：王言如絲，其出如綸。王言如綸，其出如。
《後漢書》曰：《仲長統書》曰：「井田之變，豪人貨殖。館舍布於州郡，田畝連於方國。身無半通青綸之命，而竊三辰龍章之服。」
《續漢書·輿服志》曰：百石青紺綸一釆，宛轉繆織長丈二尺。
《東觀漢記》曰：建初二年，詔齊相其止勿復送吹綸絮。
鄭玄注《禮記》曰：綸，今有秩嗇夫所佩也。
《鄴中記》曰：石虎皇后出，女騎一千，冬月皆著紫綸巾。
《齊書》曰：徐龍駒常住含章殿，著黃綸帽，被貂裘，南面向案，代帝書敕。
《世說》曰：謝萬詣簡文，無衣幘可前，簡文曰：「但前，不須衣幘。」即呼使入，萬著白綸布而前。既見，共談移日。
孟達《與諸葛亮書》曰：貢白綸帽一，以示微意。
《尚書·禹貢》曰：海、岱及淮惟徐州，厥篚玄、纖縞。〈玄，黑繒也。縞，白縞也。二物皆當細也。〉
《毛詩·緇衣》曰：出其東門，有女如雲，縞衣綦巾，聊光我雲。〈願室家得相樂。〉
《禮記·王制》曰：殷人{曰吁}〈況羽反。〉而祭，縞衣而養老。
又《玉藻》曰：朝服之以縞也，自季康子始也。
《左傳·襄六》曰：季札聘於鄭，見子產，如舊相識。與之縞帶，子產獻紵衣焉。
《史記》曰：新城三老董公說漢王以義帝死故。漢王遂發喪，臨三日，告諸侯曰：「天下共立義帝，北面事之。今項羽攻殺，大逆無道，寡人親發喪。」諸侯皆縞素歸漢。
《韓子》曰：魯人身善織屨，為履之也，而越人跣；縞欲冠之也，而越人被髮。欲無窮可得乎？
《淮南子》曰：鈞之縞也，一端以為冠，一端以為絑，冠則戴之，絑則履之。
司馬相如《子虛賦》曰：被阿緆，揄紵縞。〈阿，細繒。緆，細練也。緆音錫，揄音臾。〉
曹洪《與魏文帝書》云：我軍入漢中，若駭鯨之決細網，奔兕之觸魯縞，未足以喻其易也！
《說文》曰：綌，粗葛也。絺，細葛也。縐，絺之細者也。
《尚書·禹貢》曰：海、岱惟青州，厥貢鹽、。
《周禮·地官下》曰：掌葛，掌以時徵、之材於山農。
《禮記·月令》曰：孟夏之月，天子始。
又《曲禮上》曰：為天子削瓜者副之，巾以。〈副，折也。既削又四折，乃橫斷而巾覆之。〉為國君者華之，巾以。〈華，中列之，不四折也。〉
又《曲禮下》曰：縝不入公門。〈縝，單也。必表而出，為其褻也。〉
又《玉藻》曰：浴用二巾，上下也。
又《檀弓》：縣子曰：「衰穗裳，非古也。」〈非時尚輕涼，慢禮。〉
《毛詩·關雎·葛覃》曰：葛之覃兮，施於中谷。維葉莫莫，則刈是獲。為為，服之無ル。
又《綠衣》曰：兮兮，悽其以風。〈悽，寒風也。《箋》云：、所以當暑也，以待寒，喻失所。〉我思古人，實獲我心。
又《君子偕老》曰：蒙被縐，是紲袢〈反蕃反。〉也。
《論語·鄉黨》曰：當暑縝，必表而出之。〈縝，單也。暑月，單衣葛，為其形褻也，必有以表之，若今單衣也。〉
《漢書》曰：江都王建謀反，與閩越通。越遺建荃葛。〈服虔注曰：細葛也。〉
《東觀漢記》曰：耿純，字伯山。率宗族賓客二千人，皆繒巾，迎上於費。上大悅。
又曰：馬嚴為陳留太守。嚴病，遣功曹史李龔奉章詣闕。上親召見龔，問疾病形狀，以黃金葛賜嚴。
又曰：黃香為郎，召詣安福殿，賜錢三萬，黃、白葛各一端。
《魏武封魏王詔》曰：今以君為魏王，青、絳、皂、黃、白葛各二疋，越葛一端往，欽哉！
《吳曆》曰：孫策送華歆還洛，並送布越香葛。時多盜賊，歆渡牛渚，悉封
還諸物。
《江表傳》曰：魏文帝遣使於吳求細葛。君臣以為非禮，欲不與。孫權敕付使。
《梁書》曰：任卒後，子西華冬月著葛帔練裙。道逢平原劉孝標，泫然矜之，謂曰：「我當為卿作計。」
《後周書》曰：賀蘭祥，梁雍州刺史。岳陽王蕭詧欽其節儉，乃以竹屏風、之屬及經史贈之。祥雖違其意，取而付諸所司。太祖後聞之，並以賜祥。
《隋書》曰：袁充少警悟。年十餘歲，其父黨至門，時冬初，充尚衣葛衫。客戲充曰：「袁郎子兮兮，悽其以風。」充應聲答曰：「惟與，服之無攵。」以是大見嗟賞。
《穆天子傳》曰：天子筮獵革澤，其卦遇《訟》。逢公占之。賜之駿馬十六，紵三十篋。
《帝王世紀》曰：堯見舜於二宮，設饗禮，逆為賓主，南面而問政。然後賜以衣琴瑟，必築宮室，封之於虞。
《韓詩外傳》曰：孔子南遊楚。至阿谷，有處女佩璜而浣。孔子曰：「彼婦人可與言矣。」抽五兩，以授子貢，曰：「善為之辭，以觀其辭。」子貢曰：「吾，北鄙之人也，將南適楚。於此有五兩，吾不敢，置之水浦。」婦人對曰：「行客之人，嗟然永久，分其資財，棄之野鄙。吾年甚少，何敢取之？子不早去，竊有狂夫守之者矣。」
《說苑》曰：綿綿之蔓，在於曠野。良工得之，以為[A129]；良工不得，枯死於野。
服虔《通俗文》曰：細葛謂之<辛毛>翅。
稽康《高士傳》曰：善卷曰：「予立宇宙之中，冬衣皮毛，夏服葛。」
劉禎《瓜賦》曰：承之雕槃，冪以纖。
夏侯孝若《大暑賦》曰：珠汗沾夫葛。
左思《吳都賦》曰：焦葛升越，弱於羅紈。
庾翼《與燕王書》曰：今致細練十端、竹練三端。
王褒《聖主得賢臣頌》曰：服之涼者，不苦盛暑之鬱悒。
段氏《蜀記》曰：邛州鎮南蕉葛，上者一疋直十千。
《諸葛恢表》曰：天恩罔極，特賜纖、細竹。
《顏測集·大司馬江夏王賜絹葛啟》曰：冰紈風，事膺盛服。
