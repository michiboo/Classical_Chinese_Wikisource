
《左傳》曰：昭公四年正月，大雪。劉向以為昭公娶吳，婚於同姓。董仲舒以為季孫宿專政，陰氣盛也。
《漢書》曰：武帝時，十二月，大雨雪，人凍死。時衡山王謀反，廢而殺之。
又曰：玄帝時，十一月，齊楚大雪，深五尺。時石顯陷魏郡，太守京房殺之。
又曰：王莽天鳳中，地震，大雨雪，深一丈，竹柏枯死。其年，琅琊女子呂母為子報仇，黨至數萬，時天下大亂，飢。
《晉書》曰：吳孫權時，正月，大雨雪，平地三尺，鳥獸死者大半。將軍全琮於淮南，戰死者數十萬。
又曰：孫亮時，春，大雨雪，震電。既雷，則雪不當復降。而亮見廢。
《宋書》曰：孝武帝時，大雪，平地二尺。明年，虜侵冀州。
《後魏書》曰：世祖太平真君八年，北鎮大雪，人畜凍死。時召肯急，司徒崔浩濫被誅。
《左傳》曰：桓公八年八月，雨雪。劉向以為夫人有淫行，將弒之像。桓公不覺，與夫人如齊而弒死。雪，又雨之陰，出非其時，迫近像，陰氣盛也。
《易通卦驗》曰：乾得坎之蹇，則夏雨雪。
《詩推度災》曰：逆天地，絕人倫，則夏雨雪。
京房曰：夏雨雪，臣為亂。
《漢書》曰：文帝時，六月大雨雪。後二年，淮南王長謀反，遷蜀道，死。
又曰：武帝時，三月雨雪，平地厚五尺。是歲，御史大夫張湯有罪自殺。丞相翟嚴青坐與三長史棄市。
又曰：成帝陽朔四年，四月雨雪，燕雀死。後二年，許皇后廢。
《晉書》曰：武帝時，大雪。其年吳將步闡敗，死傷甚眾。後又八月大雪，折木。
又曰：穆帝時，八月大雪，人馬凍死。時政由臣下。
崔鴻《十六國春秋》曰：前涼張祚和平玄年，大會，黑風冥暗，五月雨雪，行人凍死。祚廣徵兵三十餘道，入擊南山諸種，時入千里。張掖人王鸞上書諫言：「軍不可行，行有大變。」祚怒，以為妖言，斬之。祚與嚴展、吳綽升飛鸞觀，徵虜趙長、校尉張璹入謙光殿，拜張玄靜為主，咸稱萬歲。祚愕然便下曰：「欲殺我耶？」長曰：「然。」遂刺祚，傷額，殺之。
又曰：後蜀李雄以晉咸康六年八月死。其日宮內積雪，自外則否。
《石虎鄴中記》曰：虎以五月發五百里內萬人營華林苑。至八月，天暴雨雪，雪深三尺，作者凍死數千人。太史奏：作役非時，天降此變。虎誅起部尚書朱軌以塞天災。
《廣五行記》曰：梁武帝時，三月大雪，平地三尺。時義州刺史文僧朗以州叛於魏。大同中，七月，青州雪害苗稼，交州刺史李賁舉兵僭號。
《後魏書》曰：靜帝興和年，五月大雪。時北齊神武發卒十萬築鄴城，又有無君之心。
又曰：武定時，二月大雪，人畜凍死，道路相望。時高歡專政，帝政臨虛器。
《隋書》曰：北齊武成河清年二月，大雪連月，南北千里，平地數尺。時匈奴與周師入并州，殺掠吏人。
又曰：武成任用和士開，至後主復寵之。隴東王胡長仁，玄舅之尊，欲理政，被士開所譖，出為齊州刺史。武平二年三月，天忽降雪一尺餘。時生苗已出，雪復之，蓋壟，禾頭微萎而不世。百姓相謂曰：「禾不世，及壟凍。」長仁在齊州，密遣刺客殺士開。事發，敕遣使於齊州賜死。則「壟凍」之驗。
《晉書》曰：武帝大康七年，河陰雨赤雪二頃。
謝承《後漢書》曰：郎顗上事曰：「入歲常有霜氣，月不舒光，日不宣耀。陛下倦於萬機，政有闕也。」
《抱朴子》曰：若霜氣有圍城，或入於城，則外兵得入；若霜氣從內出，主人出戰。
京房《易傳》曰：興兵妄誅，厥災夏霜殺五穀；誅不原情，玆謂不仁，冬先雨，乃隕霜有芒角；賢聖遭害，其霜附木不入地。
《毛詩》曰：正月繁霜，我心憂傷。〈正月，夏之四月也。繁，多也。四月建巳，純陽用事，霜多急，恆寒苦之異，傷害萬物，故心憂也。〉
《春秋考異郵》曰：魯僖公即位，隕霜不殺草，李梅實。梅李，大樹，比草為貴，是君不能伐也。定公即位，隕霜不殺菽。菽者稼最強，季氏之萌。
又曰：穆公即位，仲夏霜殺草，日中不消。
《春秋命曆序》曰：桀無道，夏出霜。
《師曠占》曰：春夏一日有霜者，君父母治政大嚴，大殺，天以示之。何以言之？霜威殺萬草，坐大殺也。見變如此，宜損威殺，重人之命。
《漢書·五行志》曰：《左傳》僖公時，八月，霜不殺草。謂襄仲專權，殺嫡立庶，公室遂弱。至三十三年冬，霜不殺草。劉向以為君誅不行，舒緩之應。是時，公子遂專政，三桓繼為卿，皆為亂矣。
又曰：定公玄年八月，霜殺菽。劉向以為誅罰不由君出，在臣下之像。是時季氏逐昭公，死於外。
又曰：武帝時，四月，霜殺草木。是時天下戶口減耗。
又曰：玄帝時，三月，九月，隕霜殺稼。時弘恭、石顯專政，迫逐忠烈，進用邪佞。
又曰：王莽天鳳六年四月，霜殺草木，則專政已亂。至地皇四年秋，霜，關東人相食。馬適、王匡等起兵，群盜大亂。
《晉書》曰：武帝時，八月，霜害豆。又五月隕雪，傷穀。時大舉征吳。又五月，霜殺桑麥。時王濬大功被陷，無辜。
又曰：惠帝時，三月，霜傷木，五曰雨雹。時賈后廢愍懷太子。
《隋書》曰：梁武帝時，三月、六月，降霜殺草。時發卒拒魏，百姓勞距。
《唐書》曰：太宗貞觀初，突厥頡利可汗部落五月霜降。至四年，為僕射李靖所滅。
《隋書》曰：北齊武成時，晝霜下。其年傳位於太子緯。
京房《易飛候》曰：雹下盡樹木枝、害五穀者，君賦斂克民。
《禮記·月令》曰：仲夏行冬令，則雹凍傷穀。
《左傳》曰：昭公四年正月，大雨暴。季武子問於申豐曰：「雹可御乎？」對曰：「聖人在上無雹，雖有不為災。古者日在北陸而藏氷，西陸朝睹而出之，其出入也時。今棄而不用，雹之為災，誰能御之？」
《春秋考異郵》曰：僖公九年秋，昭三年冬，並大雨雹。時僖公專樂，齊女、綺畫、珠璣之好掩月光，陰精凝為災異。昭公事晉，陰精用密，故災。
《史記》曰：周孝王七年，厲王生，冬大雹，牛馬死，江漢俱動。及孝王崩，厲王立，王室大亂。
《漢書》曰：宣帝本始中，山陽、濟陽雨雹，如雞子；深二尺五寸，殺飛鳥，牛馬皆死。七月，大司馬霍禹謀反，皆伏誅。八月，霍皇后廢。成帝時，四月，襯搡雨雹，大如斧，飛鳥死。王氏專政。
又曰：王莽時，雨雹，殺牛羊。莽殺其少子咸。時天下大亂，百姓窮愁，起為盜賊。
《後漢書》曰：安帝玄初四年六月，郡國三雨雹，大如雞子，殺六畜。時鄧太后以陰盛專於陽政。
又曰：獻帝初平四年六月，扶風雨雹，大如升，殺人。時天下潰亂，曹操專政，帝臨虛器。
《吳志》曰：孫權時，雨雹。權聽讒，太子和見廢。
《晉書》曰：武帝時，五月，雹傷禾麥，壞屋。時王有大功被陷，帝不斷，陰脅陽之應。
又曰：惠帝時，六月雨雹，深三尺。時賈氏專政，遂廢愍懷太子。
又曰：玄帝時，風雹殺人。時王敦擁兵不朝，內外戒嚴。
又曰：明帝時，京都大雨暴，燕雀死。
又曰：四月大雨雹，是年蘇峻為亂。
又曰：穆帝時，六月雨雹，大如升。後四年，張祚在涼州為宋混所滅。
《宋書》曰：文帝玄嘉三十年五月，盱眙雨雹，大如雞卵。明年冬，太子劭兵亂。
《隋書》曰：梁武帝大通年四月，雹。時帝數捨身作奴，為沙門所制，陰脅陽之應。
崔鴻《十六國春秋》曰：後趙石勒時，暴風，大雨雹，震建德殿端門、襄國市西門倒，殺五人。雹起西河，大如雞子，平地三尺，窪下丈餘。行人、禽獸，死者萬數。曆千餘里，樹木摧折，禾稼蕩然。勒問徐光，光曰：「去年不禁寒食。介推，帝鄉之神也，歷代所尊，故有此災。」
又曰：石遵時，雨雹，大如盂升。立百餘日，為石鑒所殺。鑒為冉閔殺之。
《隋書》曰：陳宣帝太建二年六月，大雨雹。十年四月，又大雨雹。始興王叔陵刺後主於喪次，據痘援反，俄而伏誅。
《禮記·月令》曰：仲冬行夏令，則氣霧冥冥。〈霜霧之氣也，散相亂也。〉
《晉書》曰：成帝咸和玄年，大霧，步武不相見。會稽王道子專政之應。
《國志曆》曰：晉咸和玄年三月，霧殺桑、果。
《宋書》曰：晉安王子勛，帝子業景和年中即偽位，其日雲霧四合，旬日被殺。
《齊書》曰：武帝時，大霧竟天，如煙，入人眼鼻。後二年，皇太子死。
《後魏書》曰：靜帝武定年冬，大霧六旬，晝夜不解。明年，常侍荀濟、華山王大器及玄思僅等謀殺大將軍高洋。事泄，荀濟等並戮於市。
《隋書》曰：陳後主末年正月朔，大會群官。大霧四塞，人眼鼻辛酸。明年降隋。
《陸機別傳》曰：機被誅日，大風折木，天地霧合。
《抱朴子》曰：伊尹受戮，大霧三日。
《兵書》曰：霧四面圍城，必有兵到城下，不出其月。
《尚書中候》曰：桀為無道，地吐黃霧。
《漢書》曰：成帝初即位，封舅王鳳、王根等五人關內侯。其月，黃霧四塞，終日竟夜，著地者如黃土塵，奪日光。王鳳等大懼。
又曰：王莽天鳳元年六月，黃霧四塞。其年緣邊大飢，人相食。
《晉書》曰：惠帝時，冬，黃霧四塞，六日乃止。明年，趙脫凶篡位。時朝昏兵亂，帝屢蒙塵。
又曰：明帝初，頻有黃霧四塞。時王敦害尚書刁協、僕射周顗。
又曰：穆帝時，涼州黃霧下，如塵。時張重華納譖，後年重華死，嗣子見殺。
又曰：孝武帝時，黃霧四塞。時會稽王道子專政，親近佞人。
又曰：安帝時，黃霧昏濁，不雨。時桓玄謀逆，帝返正。頻年大霧。時帝室衰微，臣下擁斃藪，土地非君之有。
《晉中興書·徵祥說》曰：大寧玄年，黃霧四塞，王敦之應。
《宋書》曰：文帝玄嘉二十九年十二月，黃霧四塞。
崔鴻《十六國春秋》曰：前涼張茂四年正月，黃霧四塞。其年茂死也。
又曰：前趙劉聰玄年十月，聰將趙固與晉車騎將軍王申相拒於延津。時黃霧晝夜，人不相見，固軍大敗。
又曰：後趙石勒建平四年，黃霧四塞，氛障蔽天。十月，大疫，死。
《春秋運斗樞》曰：血濁霧。天下小冤。〈血濁霧濁如血。〉
《後魏書》曰：世宗正始二年正月，夜，陰霧四塞，初黑後赤。又延昌玄年，黃霧蔽塞。時帝舅肇擅權，矯詔害諸王公之應。
《晉書》曰：愍帝建興二年春，霧著人如墨，連夜五日。時天下兵起。後二年，帝降劉曜。
又曰：玄帝永昌玄年十月，京師大霧，黑氣蔽天，日月無光。十一月，王敦舉兵。
崔鴻《十六國春秋》曰：前趙劉聰建玄玄年正月朔日，黑霧四塞，終日竟夜，著人如墨，五日而止。後三年，聰子粲殺其弟。
《易通卦驗》曰：虹不時見，女謁亂公。虹者，陰陽交接之氣，陽倡陰和之像。今失節不見者，似人君心在房內，不循外事，廢禮失義，夫人淫恣而不制，故曰女謁亂公。
京房《易妖占》曰：虹出君池，若飲君井，其君無後。
《春秋潛潭巴》曰：虹五色，迭至照於宮殿，有兵革之事。
《春秋感精符》曰：九女並譌，則九虹並見。
《黃帝占軍氣訣》曰：攻城有虹，喻濂之勝。
京氏《別對災異》曰：虹蜺近日，則姦臣謀；貫日，客代主。其救也，釋安樂，試非常，正股肱，入賢良。
《漢書》曰：虹蜺，陰陽之精。〈如淳曰：雄曰虹，雌曰蜺也。〉
又曰：兩虹下屬燕王旦井中飲井水竭。其後誅。
《續漢書》曰：靈帝光和玄年，有黑氣墮北宮溫殿東庭中，如車隆起，奮迅五色，有頭，長十餘丈，形似龍。上問蔡邕，對曰：「所謂天投蜺者也。不見足尾，不得稱龍。」中平元年，黃巾賊張角等起。
《東觀漢記》曰：光和中，有虹霓降嘉德殿。上引楊等入金商門崇德署，問以祥異，對曰：「天投霓，天下恐，海內亂。」
《晉書》曰：愍帝建興五年正月，帝在平陽，虹蜺彌天。其年帝為劉聦所殺。
崔鴻《十六國春秋》曰：前趙劉聦麟嘉元年時，東西赤虹經天，南有一歧。
《隋書》曰：周武帝建德五年，圍北齊後主於晉州。是夜，州城上有虹首，南向，尾入紫宮，長十餘丈。六月，晉州陷，被擒。
《詩雅度災》曰：撓弱不立。邪臣蔽主，則白虹刺日。為政無常，天下疑，則蜺逆行。
《周禮·春官·眂祲》曰：掌十煇之法，以觀妖祥。七曰彌。〈鄭司農云：彌，白虹彌天也。玄謂彌氣貫日也。〉
《史記》曰：鄒陽上書曰：「荊軻慕燕丹之義，白虹貫日。太子畏之。」
〈應劭曰：燕太子丹，秦始皇遇之無禮，丹亡去，故厚養荊軻，令刺秦王。精誠感天，白虹為之貫日。《烈士傳》曰：太子丹見虹貫日不徹，曰：「吾五事不成矣！」〉
《漢書》曰：成帝即位，時年二十，委政諸舅，王鳳、王愔等兄弟五人遞為宰相。五人同拜封，號五侯。五侯專權，賢者屏退。京兆尹王章以直言被誅。正月，有白虹出於營室。
《後漢書》曰：唐檀，永建五年舉孝廉，除郎中。是時白虹貫日，檀因上便宜三事，陳其咎徵。書奏，乃棄官去。
《吳志》曰：諸葛恪自新城出住東興，有虹見其舡。還拜蔣陵，白虹繞其車，後遂被誅。
崔鴻《十六國春秋》曰：後趙石季龍建武六年，大旱，白虹經天。建武九年，白虹出太社，連天。至十四年，國亂。
《太玄經》曰：紫蜺圍日，其疾不割。
