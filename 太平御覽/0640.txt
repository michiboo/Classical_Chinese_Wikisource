
《易》曰：澤上有風，中孚，君子以議獄緩死。〈信發於中，雖過可亮。〉
《傳》曰：晉邢侯與雍子爭畜阝田，久而無成。士景伯如楚，〈士景伯，晉理官。〉叔魚攝理，〈攝代景伯。〉韓宣子命斷舊獄，罪在雍子。雍子納其女於叔魚，叔魚蔽罪邢侯。〈蔽，斷也。〉邢侯怒，煞叔魚與雍子於朝。宣子問其罪於叔向，叔向曰：「三人同罪，施生戮死可也。〈施，行罪也。〉雍子自知其罪而賂以賈直，鮒也鬻獄，邢侯專煞，其罪一也。己惡而掠美爲，〈掠，取也。昏，亂也。〉貪以敗官爲墨。〈墨，不潔之稱。〉煞人不忌爲賊。《夏書》曰：昏、墨、賊、煞，皋陶之刑也。請從之。」乃施邢侯而屍雍子與叔魚於市。
《漢書》曰：高帝詔曰：「獄之疑者，吏或不敢決，有罪者久而不論，無罪者久系不決。自今己後，縣道官獄疑者各讞所屬二千石官長，二千石官長以其罪名當報之，〈當謂處斷也，讞，平議也。〉所不能決者移廷尉，亦當報之。廷尉所不能決，謹具爲奏，附所當比律令以聞。」
又曰；莖㩳詔曰：「獄，重事也。人有智愚，官有上下，獄疑者讞有司。有司所不能決，移廷尉。有令讞而後不當讞者不爲失，〈假令讞訖，其理不當，所讞之人不爲罪失。〉欲令理獄者務先寬。」自此之後，獄刑益詳，近於五聽三宥之意。
又曰：張釋之爲廷尉。頃之，上行，出中渭橋，有一人從橋下走，乘與馬驚，於是使騎捕之，屬廷尉。釋之治問，曰：「縣人來，聞蹕，匿橋下。久，以爲行過。旣出，見車騎，即走耳。」釋之奏此人犯蹕，當罰金。上怒曰：「此人親驚吾馬。賴和柔，令他馬，固不敗傷我乎？」而廷尉雲罰金！」釋之曰：「法者，天子所與，天下公共也。今法如是，更重之，是法不信於民也。且方其時，上使誅之則己。今己下廷尉，廷尉，天下平也。一傾，天下用法皆爲之輕重，民安所措其手足？惟陛下察之。」帝良久曰：「廷尉是也。」。
又曰：於定國父於公繼獄平，羅文法者於公所決皆不恨，郡中立生祠。東海有孝婦，少寡無子，養姑甚謹。姑告鄰人曰：「孝婦養我勤苦，哀其無子守寡。我老，久累丁壯，奈何？」遂自死。姑女告吏：「婦煞我母。」吏捕孝婦。孝婦自誣服。於公以爲不煞，爭之弗能，乃抱其獄具，哭於府上。太守竟煞婦。」郡中枯旱三年。後太守至，卜筮其故，於公曰：「咎其煞孝婦，」太守煞牛祭孝婦墓，天乃大雨。後於公令：「高大門閭，容駟馬，高蓋車。我治獄多陰德，子孫必有興者。」至定國，爲丞相。於定國爲廷尉。人自以不冤。張釋之爲廷尉。天下無冤人。
又曰：班固雲︰「今之聽獄者，求所以煞之；古之聽獄者，求所以生之。與其煞不辜，寧失有罪。今之獄吏，上下相驅，以刻爲明。深者獲功名，平者多後患。諺曰：『鬻棺者欲歲之疫，非憎人慾煞之，利在於人死也。』今治獄吏欲陷害人，亦猶此矣。」
《續漢書》曰：郭躬字仲孫，潁川人。辟公府，以明法律，特預朝議。時有兄弟共以繩絞煞人，各持一端，辜不可分。中常侍孫章傳詔命，兄不教導弟，報兄重，弟減死。章誤言兩極重，獄己斷，尚書奏矯制當斬。上問躬，躬曰：「當罰金。」上曰：「矯煞人，如何罰金？」躬曰：「法令有故有誤。章不故指，傳命誤，即報重，是故爲無所放也。周道如砥，其直如矢。君子不逆詐，王法大刑不可委曲生意。」上曰：「善。」
《後魏書》曰：吳良爲議郎。永平中，車駕近出，而信陽侯陰就幹突禁衛，車府令徐匡鈎就車，收禦者送獄。〈鈎，留也。〉詔書遣匡。乃自系。良上言曰：「信陽侯就，倚恃外戚，干犯乘與，無人臣禮，爲大不敬。匡執法守正，反下於理，臣恐聖化由是而弛。」帝雖赦匡，猶左轉良爲即丘長。
又曰：寒朗字伯奇，永平中以謁者守侍御史，與三府掾共按楚獄顔忠、王平，辭及隧鄉侯耿建、曲成侯劉建。建等辭未嘗與忠、平相見。是時顯宗怒甚，吏皆惶恐，諸所連及，率一切陷入，無敢以情恕者。朗心傷其冤，試以建等物色獨問忠、平，而二人錯愕不能對。朗知其詐，乃上言建等無奸，專爲忠、平所誣，疑天下無辜類多如此。帝曰：「即如是，四侯無事，何不早奏，久系至今耶？」朗曰：「臣恐海內別有發其奸者，故未敢時上。」帝怒駡曰：「吏持兩端，促提下。」左右方引去，朗曰：「願一言而死。小臣不敢欺，欲助國耳。臣見考囚者咸共言妖惡大故，臣子所宜同嫉。今出之不如入之，可無後責。是以考一連十，考十連百。又公卿朝會，陛下問以得失，皆言舊制大罪，禍及九族，陛下大恩，才止於身，天下幸甚。及其歸舍，口雖不言，而仰屋竊嘆。臣今所陳，誠死無悔。」帝意解，詔遣朗出。後二日，車駕幸洛陽獄錄囚徒，理出者千餘人。
又曰：虞翊爲司隸校尉，臨終，謂其子曰：「吾爲朝歌長，煞賊數百，其中必有冤者。自此二十餘年，家門不增一口，斯獲罪於天也。」
又曰：法雄爲青州刺史，每行部，錄囚徒，察顔色，多得情僞。長吏不奉法者，皆解印綬去。
又曰：三府舉袁安能理劇，拜楚郡太守。是時楚王英反，辭所連及，系者數千人。顯宗怒甚，吏案之急，迫痛自誣，死者甚衆。安到郡，不入府，先往案獄，理其無明驗者，條上出之。府丞、掾吏皆叩頭爭，以爲「阿附反虜，法與同罪，不可。」安曰：「如有不合，太守自當坐之，不以相及也。」遂分別具奏。帝感悟，即報許，得出者四百餘人。
又曰：郭躬家代衣冠。父弘，習《小杜律》，〈前書：杜周，武帝時爲廷尉，御史大夫斷獄深刻，少子延年亦明法律，宣帝時又爲御史大夫。對父，故言小。〉太守寇恂以弘爲決曹掾，斷獄至三十年，用法平。諸爲弘所決者，退無怨情，郡內比之東海於公。年九十五卒。
《晉書》曰：周處爲廣平太守，有三十年滯獄，一到，悉總決遣之，理無不當。
又曰：安帝義熙中，劉毅鎮姑熟。嘗出行，南陵縣吏陳滿射鳥，箭誤中直師，雖不傷人，處法棄市。何承天議曰：「獄貴情斷，疑則從輕。昔有驚漢文帝乘與馬者，張釋之斷以犯蹕，罪止罰金，何者？明其無心於驚馬也。故不以乘與之重，而加異制。今滿意在射鳥，非有心於中人。按律：過誤傷人，三歲刑。況不傷乎？」
《後魏書》曰：貞君中以獄訟留滯，始令中書以經中義斷諸疑事。高允據律評刑三十餘載，內外稱平。允以獄者民之命也，常嘆曰：「皋陶，至德也。其後英蓼先亡，劉項之際，英布黥而王。經世雖久，猶有刑餘之釁，況凡人能無咎乎？」
《宋書》曰：謝莊爲都官尚書，奏改定刑獄曰：「舊官長竟囚畢，郡遣督郵案驗，仍就施刑。督郵賤吏，非能異於官長。雖有案驗之名，而無研究之實。愚謂此制宜革。自今入重之囚，縣考正畢，以事言郡，幷送囚身，委二千石親臨覆辯，必收聲吞，然後就戮。若二千石不能決，乃度廷尉。神州統外，移之刺史，有疑亦歸台獄，必令死者不怨，生者無恨。」
又曰：沛郡相縣唐賜往比村彭家飲酒，還，因得病，吐蠱蟲二十餘物。賜妻張從賜臨終言，死後親刳腹，視五藏悉糜碎。以張忍行刳剖，賜子副又不禁止，論妻傷夫，五歲刑；子不孝父母，棄市，幷非科例。三公郎劉勰議：「賜妻痛往遵言，兒識謝及理，考事原心非存忍害，謂宜哀矜。」顧顗之議以爲：「妻子而行忍酷，不宜曲通小情。謂副爲不孝，張同不道。」詔如顗之議。
《隋書》曰：斐蘊授御史大夫，與斐矩、虞世基參掌機密。蘊善候伺人主微意，若欲罪者，則曲法順情，鍛成其罪；所欲宥者，則附從輕典，因而釋之。是後大小之獄，皆以付蘊，憲部大理莫敢與奪，必稟進止，然後決斷。蘊亦機辯，所論法理，言若懸河，或重或輕，皆由其口，剖析明敏，時人不能致詰。
又曰：斐政爲少司憲，用法寬平，無有冤濫。囚徒犯極刑者，乃許其妻子入獄就之。至冬，將行決，皆曰：「斐大夫致我於死，死無所恨。」其處法詳平如此。
又曰：郎茂除衛國令。時有繫囚二百，茂親自究審，數日釋免百餘人。歷年辭訟，不詣州省。魏州刺史元輝謂茂曰：「長史言衛國民不敢申訴者，畏明府耳。」茂進曰：「民猶水也，法令爲堤防。堤防不固，必致奔突，荀無決溢，使君何患哉？」輝尾�應之。
又曰：于仲文字次武，爲安固太守。始州刺史屈突尚，宇文護之黨也，先坐事下獄，無敢繩者。仲文至郡，窮治，遂竟其獄。蜀中爲之語曰：「明斷無雙有於公，不避強禦有次武。」未幾，徵爲禦正下大夫。
又曰：梁敬貞，大業之世爲大理司直。時帝欲成光祿大夫魚俱羅之罪，令敬貞治其獄，遂希旨陷之極刑。未幾，敬貞有疾，見俱羅爲之厲，數日而死。
《唐書》曰：貞觀初，太宗謂侍臣曰：「死者不可再生，用法務從寬恕。古人云︰『賣棺者願歲之病，非憎於人，利棺之售耳。』今司覆一獄，必求深刻，欲成其考課，作何道理？令得平允。」侍中王�曰：「俱任公正善人爲法官，若斷獄允當，則增秩賜金，如此則奸僞息矣。」太宗曰：「古者斷獄，必訊於三槐九棘之官，今三公九卿是也。今後大辟罪結正，更取公卿議之。」如是四年，斷死刑二十九人，天下幾致刑措矣。
又曰：吏部尚書長孫無忌嘗被召，不解珮刀入東上閣門，待罪。僕射封德彝議雲︰「監門校尉不之覺，罪當死；無忌誤帶刀入，罰銅二十斤。」從之。大理卿帶胄執奏曰：「校尉不覺與無忌帶入同爲誤耳。臣子之於尊極不得稱誤。准律雲︰『供禦湯藥飲、舟船誤不知律者皆死。』陛下若錄其功，非憲司所決；若當據法罰銅，未爲得理。」太宗嘉之，免校尉死。
又曰：李日知，天授中遷司刑丞。時用法嚴急，日知獨寬平，無冤濫。嘗免一死囚，少卿胡元禮斷請煞之，與日知往復至於數四。元禮怒曰：「元禮不離刑曹，此囚終無生理。」答曰：「日知不離刑曹，此囚終無死法。」竟以兩狀列上，日知果直。
又曰：潤州刺史竇孝諶妻龐氏爲奴誣告，雲夜解祈福。則天令給事中薛季昶鞠之。季昶斷鏈成其罪，龐氏坐斬。侍御史徐有功執論：「龐氏罪不至死。」季昶又劾有功黨惡逆。法司結刑，有功當棄市。方視事，令史垂泣以告。有功曰：「豈吾獨死，諸人長不死耶？」乃徐起而歸。則天覽法司所劾，召有功詰之曰：「卿此斷獄，失出何多耶？」對曰：「失出，臣下之小過；好生，聖人之大德。願陛下舍小過，弘大德，則天下幸甚。」則天默然。龐氏竟減罪，流於嶺表。
又曰：杜景佺爲司刑丞，天授年，與徐有功、來俊臣、侯思正專理制獄。時人稱雲︰「遇徐、杜丈必生，遇來、侯丈必死。」
又曰：李勉爲膳部員外，時關東獻俘百人，詔幷處斬。囚有仰天嘆者，勉偶過，問之，對曰：「某被脅制守官，非逆者。」勉哀而上言曰：「無惡未殄，遭點污者半天下，皆欲澡心歸化。若盡煞之，是驅天下以資凶逆也。」肅宗遽令奔騎宥釋，由是歸化日至。
又曰：顔貞卿爲監察御史。五原有冤獄，久不決，貞卿至辯之。天方旱，獄決，乃雨。郡人呼之爲御史雨。
又曰：寶曆中，京兆人有姑以小過鞭婦至死者，府上其獄。刑部郎中竇參斷合償死。刑部尚書柳公綽議曰：「尊毆卑非鬥，且其子在，以妻而戮其母，非教也。」竟以公綽之議，得減死。
又曰：竇參爲奉先尉，縣人曹芬隸北軍，素凶暴，與弟毆其女弟，芬父救之不得，遂投井死。參捕理芬兄弟，當死。衆官皆請俟免喪。參曰：「子因父生，父由子死。若以喪延罪，是煞父不坐也。」皆正其罪而煞之。一縣皆伏。
又曰：德宗於朝堂別置三司，以決庶獄，辯爭者輒擊登聞鼓。斐上疏曰：「夫諫鼓謗木之設，所以達幽枉，延直言。今輕猾之徒，援桴鳴鼓，始動天聽，竟因纖微。若然者，安用吏理乎？」上然之，悉歸有司。
《風俗通》曰：南郡讞女子何侍爲許遠妻，侍父何陽素酗酒，從遠假求，不悉如意，陽數駡詈。遠謂侍：「汝翁復駡者，吾必撾之。」侍曰：「共作夫妻，奈何相辱？揣我翁者搏若母矣。」其後陽復駡，遠遂揣之。侍因上堂搏姑耳再三。下司徒鮑宣，決事曰：「夫妻，所以養姑者也。今婿自辱其父，非姑所使。君子之於凡庸，不遷怒，況所尊重乎，當減死論。」
又曰：趙相汝南李統，爲冀牧阮況奏統耳目不聰，掖殊職任。無幾，冀州有疑獄，章帝問統，統處當克厭上心。帝曰：「君大聰明，刺史不親郎君耳。」即日免況，拜統侍中。
董仲舒《決獄》曰：甲父乙與丙爭言相鬥，丙以珮刀刺乙，甲即以杖擊丙，誤傷乙。甲當何論？或曰：「毆父也，當梟首。」議曰：「臣硬�父子，至親也，聞其鬥，莫不有怵悵之心。扶伏而救之，非所以欲詬父也。《春秋》之義，許止父病，進藥於其父而卒。君子原心，赦而不誅。甲非律所謂毆父也。不當坐。
又曰：甲夫乙將船，會海盛風，船沒，溺流死亡，不得葬四月。甲母丙即嫁甲。欲當何論？或曰：「甲夫死未葬，法無許嫁。以私爲人妻，當棄市。」議曰：「臣硬�爲《春秋》之義，言夫人歸於齊，言夫死無男，有更嫁之道也。婦人無專刺恣擅之行，聽從爲順。嫁之者歸也。甲又尊者所嫁，尾衍之心，非私爲人撇�。明於決事，皆無罪名。不當坐。」
