
《英雄記》曰：曹公擒呂布，布顧劉備曰：「玄德，卿為坐上客，我為降虜，繩縛我急，獨不可一言耶？」操曰：「縛餓虎，不得不急。」乃命緩縛布。
《吳志》曰：呂蒙欲從軍，母止之。蒙曰：「不探虎穴，安得虎子？」又曰：孫權每田獵，常乘馬射虎。虎常突攀持馬鞍。張昭變色而諫。權謝昭曰：「年少慮事不遠，然猶不能已。」乃作射虎車。
又曰：孫權親乘馬射虎庱亭，〈庱，音攄淩。〉馬為所傷。權投以雙戟，虎即廢。
《魏名臣奏》曰：世祖時有獻虎者，問虎何食，對曰：「食肉。」詔曰：「下民厭糠，何忍以肉食虎？」乃命虎賁射之。斯實得計於時，而名垂於後。
《晉令》曰：諸有虎，皆作檻阱籬柵，皆施餌。捕得大虎，賞絹三匹，虎子半之。
《魏略》曰：文帝欲受禪，郡國奏白虎二十七見。
《博物志》曰：江陵有人化為虎。俗雲猛虎化為人，好著紫葛衣；足無踵有五指者，人化為虎。
又曰：虎能沖破，又能畫地卜。今人有畫物上下者，推其奇偶，謂之虎卜。
《孝子傳》曰：楊香，其父為虎噬，忿憤搏之，父免害。
又曰：郭文舉為虎探鯁骨，虎常銜鹿以報之。
《括地圖》曰：越俚之民，老者化為虎。
王孚《安成記》曰：平郡區寶者，後漢人。居父喪，鄰人格虎，虎走趨其孤呂晷，即以蓑衣復藏之。鄰人尋跡問寶，寶曰：「虎豈有可舍而藏之乎？」此虎後送禽什助寶祭。孝慈擲昃，通於神明。由是知名。
裴淵《廣州記》曰：興寧縣義熙四年，忽有數十大鳥，大如，少焉化為虎。
周景式《廬山記》曰：有嫗事康王廟，林中有一虎，祠祭輒以余肉及骨與之。有人惡畏之，姬使避之，人去復來。
《陳留耆舊傳》曰：王業字子春，為荊州刺史，有德政，卒於支江。有三白虎，低頭曳尾，宿衛其側。及喪去逾州境，忽然不見。民共立碑文，號曰支江白虎。
《竹林七賢論》曰：王戎幼而清秀。魏明帝時，於宣武場上為欄斗虎，使力士逆與之博，縱人觀之。戎年七歲，亦徃觀焉。虎乘佳啊欄而吼，其聲震地。觀者無不僻易顛仆，戎安然不動。帝於閣上見之，使問姓名而異焉。
《殷氏世傳》曰：亮字子華，少學《公羊》，十四傳祖父業，多所綜覽。舉孝廉，到陽城，遇虎爭一羊，亮乃案劍瞋目斬羊腹，虎乃各以其半羊去。
《述異記》曰：漢中有虎生角。道家云：虎千歲，則牙蛻而角生。漢宣城郡守封邵一日忽化虎，食郡民，民呼曰「封使君」。因去，不復來。故時人語曰：「無作封使君，生不治民死食民。」
《異苑》曰：太元末，徐桓出門仿佯，見一女子，因言曲相調。便要桓入草中。桓說其色，乃隨去。女子忽然變成虎，負桓著背上，逕向深山。其家左右尋覓，唯見虎跡。旬日，虎夜送徐桓下著門外。
又曰：樊陽鄭襲，太玄中，為廣陵太守。閣下騶從忽如狂，奄失其所。經日，裸身吟呼，膚血流灕。問其意故，雲社公命令其作虎，以班皮衣之。辭以執鞭之士，不堪虓躍，神怒還，便剝皮，皮以著肉。瘡毀慘痛，旬日乃差。
又曰：鄱陽桓闡，以太元十九年殺犬祭鄉里綏山，煮肉不熟。神怒，即下教於巫曰：「桓闡以生肉貽我，當謫令自食也。」其年便作虎。作虎之始，見人以班衣衣之，即能跳透噬逐。
又曰：彭城劉黃雄，以太玄中為京佐，被使還都。路經竹里，停於邏宿。此邏多虎，劉極自防衛，系馬於戶前，手刀布於地上。宵中，士庶同睡，虎乘間跳人，獨取劉而去。
又曰：邵都梁馮恭，永初中，醉臥於山路。夜有虎來，以頭枕蒲俺。恭中宵展轉之，以手搏之，復大寢。向曉始醒，猶枷蹲在腳後。若有宿命，非智力所加也。
又曰：扶南王范尋常畜生虎及鱷魚。若有訟未知曲直，便投與魚虎。虎不噬，則為有理。穢貊之人，祭虎為神，將有以也。
《幽明錄》曰：桓大司馬鎮赭圻時，有何參軍晨出行於田野中，溺死人髑髏上。還晝寢，夢一婦人語云：「君是佳人，何以見穢污？暮當令知之。」是時有暴虎，人無敢行夜出者。何常穴壁作溺穴，其夜趨穴欲溺，虎忽齧斷陰莖，即死。
又曰：晉孝武帝母李太后，本賤人。簡文無子，曾遍令善相者相宮人。李太后給皂役，不豫焉。相者指之曰：「此當生貴子，而有虎厄。」帝因幸之，生孝武及會稽王道子。既登尊位，服相者之驗，而怪有虎害，且生所未見，乃令人畫作虎象，因以手撫欲打虎戲，便患手腫痛，遂以疾崩。
《神仙傳》曰：介象入山，冀遇神仙。臥石上，有一虎徃舐象額。寤而見虎，謂虎曰：「天使汝來侍衛我者，汝且停；若山神使汝來試我者，汝自去。」虎乃去。
《搜神記》曰：蘇易者，廬陵婦人，善看產。夜忽為虎所取，行六里至大曠，見有牝虎當產，不得解，匍匐欲死，輒仰視。易悟之，乃為探出之，有三子。生畢，虎負易送還，並送野肉於門內。
又曰：漢江之域，貙人能化為虎。長沙居民作檻捕虎，檻發，明日眾人共徃格之，見一亭長，赤幘大冠，在檻中坐。民問：「君何以入此中？」亭長大怒曰：「昨被縣召，夜避雨誤入此中。急出我！」民曰：「君見召當有文書。」即出懷中召文書，於是出之。尋視之，化為虎，即上山走。
《續搜神記》曰：丹陽縣人沈宗居在縣下，以卜為業。義熙中，左將軍檀侯鎮姑熟，好獵，以格虎為事。忽有一人，着皮袴，乘烏馬，從者一人亦著皮袴，以紙裹十餘錢來詣宗卜。云：「西去覓食好？東去覓食好？」眾為作卦，卦成，告之東向吉，西向不利。因就宗乞飲，內口著甌中，狀如牛飲。既出門，東行百步，從者及馬皆化虎。自此以後，暴虎非常。
又曰：吳猛有道術。同縣鄒惠政迎猛，夜於家中庭燒香，忽有虎來，抱政兒超籬去。猛語云：「無所苦。」須臾果還，雲虎將去數十步，忽然復送歸。政遂精進為道士。
又曰：尋陽縣北山中蠻人有術，能使人化為虎，毛色牙爪悉如真尓。鄉人前將軍周{目尓}有奴，使入山伐薪。奴有婦及妹，亦俱行。既至，奴語二人云：「且高樹上視我所為。」如其言。既而入草，須臾見一黃班虎從草中出，奮迅吼喚，甚為可畏。少時復為人。奴語二人曰：「歸家慎勿道。」後向等輩說之。周得知，飲之以淳酒，令熟醉。使人解其衣服及身體，唯於髻髮中得一紙，畫作大虎，邊有符。周密取錄之，奴既醒，喚問之。事已露，遂具說有術。其以三尺布巾、一赤雄雞、一斗酒受此法。
《俗說》曰：桓石虎是桓徵西兒。未被舉時，西出獵，石虎亦從。獵圍中，射虎，虎被數箭，伏在地。諸將請石虎曰：「惡郎能拔虎箭不？」石虎小名惡子，答曰：「可拔耳。」惡子於是逕至虎邊，便拔得箭。虎跳越，惡子亦跳，跳乃高虎跳，虎還伏。惡子持箭便還。
又曰：齊沉僧照別名法朗，攸擲戤孫也。記人吉凶，頗有應驗。常校獵，中道而還。左右問何故，答曰：「國家有邊事，須還處分。」問何以知之，曰：「向聞南山虎嘯知耳。」俄而使至。
《金樓子》曰：孔子遊，舍於山。使子路取水，逢虎於水，與共戰，攬尾得之，內於懷，還問子曰：「上士殺虎如何？」子曰：「上士殺虎持虎頭。」又問：「中士殺虎如何？」子曰：「中士捉耳。」又問：「下士殺虎如何？」子曰：「捉虎尾。」子路出尾棄之，懷石盤，曰：「夫子知虎在水而使我取水，是欲殺我也。」乃欲殺夫子，問曰：「上士殺人云何？」曰：「用筆端。」「中士殺人云何？」曰：「用言語。」「下士殺人云何？」曰：「用石盤。」子路乃棄石盤而行。
《國史補》曰：裴旻為龍華軍使，守北平。北平多虎，旻善射，常一斃日虎三十有一，既而息於山下，四顧自若。有父老至曰：「此皆彪，似虎而非。將軍若遇真虎，無能為也。」旻曰：「真虎安在？」父老曰：「自此而北三十里，徃徃有之。」躍馬而徃，果有一虎騰出，狀小而勢猛，據地一吼，山石震烈。旻擗易，弓矢皆墜，殆不得免。自此慚懼，不復射虎。
吳氏《虎賦》曰：蓋其狀也，誕節緩腕，續背連骸，細腰鼓胸，方口大鼻。似黼組雜間，若錦鏽相連。
《說文》曰：豹，似虎。
《周易·革卦》曰：上六，君子豹變，小人革面。象曰：君子豹變，其文蔚也；小人革面，順以從君也。
《廣志》曰：豹有赤豹，南山有玄豹，南多赤豹。狐死首丘，豹死首山，是性之異也。〈《詩義疏》曰：毛赤而文黑，謂之赤豹。毛白而文黑，謂之白豹也。〉
《帝王世紀》曰：紂為玉箸，箕子曰：「玉箸必食熊蹯豹胎。」散宜生獻紂黑豹。
孫氏《瑞應圖》曰：文王拘於羑里。散宜生於懷途山得玄豹，以獻紂，免西伯之難。
《莊子》曰：夫豐狐文豹，棲於山林，處於岩穴，靜也；夜行晝居，戒也。然不免於網羅之患，是何罪之有？其皮為之災也。
《管子》曰：武王為侈靡，令人貂豹裘方得入廟，故豹皮百金。臣家糶千鍾，未得一豹皮。
《韓子》曰：虎豹不用爪牙，與鼷鼠同威。
《文子》曰：虎豹之文來射，猿之捷來格。
《淮南子》曰：胃使虎申，蛇令豹止，物有所制也。
又曰：高山險阻，深林榛薄，〈叢木曰榛，深草曰薄。〉虎豹之樂也，人入之而畏。川谷通源，積水竽淵，黿鼉之所便也，人入之而死。
《范子計然》曰：豹皮出南郡。
《雜道書》曰：南海博羅縣有羅山，高入雲霧，諸仙人所游之山也。上有豹獸，似猴。猴，南海人名之為累下。
《洞冥記》曰：青豹出浪阪之山，狀如虎，色如翠。殺之，為脯食之，不飢。馮邪《說鄧禹書》曰：夫虎豹愛大林，蛟龍愛大水。
《列女傳》曰：陶荅子妻曰：「妾聞南山有文豹，霧雨七日，不下食者，何也？欲以澤其衣毛而成其文章也。」
《後秦記》曰：狄伯奇少曾游獵得豹，見其文彩炳煥，遂自感嘆，始學書藝。
《林邑國記》曰：西南界有唼臈蟲，食死人肉。豹皮覆屍，畏而不來。
謝朓詩曰：雖無玄豹姿，且隱南山霧。
《晉中朝大駕鹵簿》曰：豹尾車駕一，蘭台符節令史載自豹尾後。
徐廣《車服注》曰：乘輿之後有屬車，最後一車懸豹尾。
《爾雅》曰：駮如馬，倨牙，食虎豹。〈《說文》亦同。〉
《說苑》曰：晉平公出畋，見乳虎，乳虎伏而不動。顧謂師曠曰：「吾聞之，霸王之主出，則猛獸伏而不敢起。今者寡人出見乳虎，伏而不動，此其猛獸乎？」師曠曰：「鵲食蝟，蝟食鵔〈音俊〉鸃〈音宜〉，鵔鸃食豹，豹食駮，駮食虎。夫駮之狀，有似駁馬。今者君之出，必驂駁馬而出畋乎？」公曰：「然。」
《山海經》曰：中曲之山，有獸焉，其狀如馬，而白身黑尾，一角，虎牙爪，音如皷音，其名曰駮。是食豹，可以禦兵。
晉郭璞《駮贊》曰：駮惟馬類，實畜之英。騰髮驤首，噓天雷鳴。氣無不凌，吞虎辟兵。
