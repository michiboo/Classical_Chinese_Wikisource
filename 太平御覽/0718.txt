
《釋名》曰：笄，系也，所以拘冠，使不墜也。
《三禮圖》曰：笄，簪也。士以骨，大夫以象。《詩》曰：君子偕老，副笄六珈。〈副，後夫人之首飾，編發為之。珈，笄飾之最盛者。〉
《白虎通》曰：男子幼娶必冠，女子幼嫁必笄。
《禮》曰：女子許嫁，笄而字。
《國語》曰：司馬期欲以妾為子，〈內子，卿之嫡室。〉訪於左史倚相曰：「吾有妾，而願欲笄之。」倚相止之。
又曰：範文子暮退於朝，武子曰：「何暮也？」對曰：「有秦客辭於朝，〈瘦，隱也。〉大夫莫之能對也。吾知茸萇。」〈解其三事。〉武子怒曰：『大夫非不能也，讓父兄也。爾童子而茸苴人於朝，吾不在，晉國亡無日矣。」擊之以杖，折其委笄。
《春秋後語》曰：趙襄子之姊為代王夫人。襄子並代，煞王，平其地。其姊聞之，泣而呼天，磨笄自煞。代人憐之，名其地為磨笄山。
齊淳于髡《十酒說》曰：羅襦排門，翠笄窺牖。
《釋名》曰：釵，枝形也。因名之也。爵釵者，釵頭施爵。
曹植《美女篇》曰：頭插金爵釵。
《續漢書》曰：靈帝時，江夏黃氏母浴而化為黿，入於深淵。其後，人時見出浴，簪一銀釵，猶在其首。
又《與服志》曰：貴人助蠶服，毒瑁釵。
《江表傳》曰：魏文帝遣使於吳，求玳瑁三點釵。群臣以為非禮，咸人不與。孫權敕付使者。
《晉記》云：王達妻衛氏太安中為鮮卑所掠，路由章武台，留書並釵釧訪其家。
《晉令》曰：六品下得服金釵以蔽髻。
又曰：女奴不得服銀釵。
《晉山陵故事》曰：後服有毒瑁釵三十隻。
沈約《宋書》曰：秦王始三年，以皇后己下六宮金釵千枚班賜北徵將士。
《列女傳》曰：梁鴻妻孟光，荊釵布裙。
《洞冥記》曰：元鼎元年，起招靈ト，有神女留一玉釵與帝，帝以賜趙婕妤。至昭帝元鳳中，宮人猶見此釵，共謀欲碎之。明旦視之匣，惟見白燕直升天去。故宮人作玉釵，因改名玉燕釵，言其吉祥。
《拾遺錄》曰：漢獻帝為李傕所敗。帝傷指，伏後以繡紱拭血，刮玉釵以拂於創，應手則愈。
又曰：魏文帝納美女薛靈芸，有獻火珠龍鸞釵，帝曰：「珠翠尚不能勝，況龍鸞之重乎？」
又曰：魏明帝時，昆明國貢嗽金鳥，鳥常吐金屑如粟，用飾釵珮，謂之辟寒金。宮人相嘲曰：「不服辟寒金，那得帝王心。」
又曰：石季倫愛婢翔風，別玉聲金色為倒龍之珮，瑩金為鳳冠之釵，言刻玉如倒龍之勢，鑄金象鳳凰之狀。結袖繞盈，舞於晝夜。使聲聲相接，謂之恆舞。欲有所招者，不呼姓名，悉聽珮聲，視釵色。玉輕聲者居前，金色艷者居後，以為行次而進也。
《華陽國志》曰：涪陽大龜，其甲可卜，其緣可作釵，世號靈釵。
斐淵《廣州記》曰：豪富女子以金銀為大釵，執以叩銅鼓，號為銅鼓釵。
崔豹《古今注》曰：蟠龍釵，梁冀婦所制。
《異苑》曰：吳郡有徐君廟。東陽長山縣吏李舀，義熙中遭事在都，婦過廟乞恩，拔銀釵為願。未至富陽，有白魚跳婦前，剖腹，得所願釵，夫事尋解。
《幽明錄》曰：尋陽參軍夢一婦人，前跪自稱：「先葬近水，淪沒。誠能見救，雖不能富貴，可令君薄免禍。」參軍答曰：「何以為志？」婦人曰：「君見渚邊上有魚釵，即我也。」參軍明旦覓，果見一毀墳，其上有釵。移置高燥處。卻十餘日，參軍行至東橋，牛奔直趣水，竄鏖，忽轉正，得無恙也。
《錄異傳》曰：吳人費季客賈去家，與諸賈人語曰：「吾臨行，就婦求金釵，婦與之，吾乃置戶楣上，忘白婦說。」妻夢見季死，前金釵在戶上，妻取，得發哀。一年，季卻還。
《神仙占》曰：頭上著釵，夜臥墮靴履中者，婦人與外夫煞之。
司馬相如《美人賦》曰：玉釵掛臣冠；羅袖拂臣衣。
黃香《九宮賦》曰：剝駭雞以為釵。〈駭雞，犀也。〉
古歌辭曰：頭上金釵十二行，足下絲履五文章。
陳司馬《美玉篇》曰：頭戴金雀釵，腰珮翠琅玕。
崔瑗《三子釵銘》曰：元正上日，百福孔靈。魎如雲，乃象眾星。三珠橫銃，攝奚贊靈。
魏陳思王《美女篇》曰：頭戴合歡釵。
梁陽濟《泄井得金釵詩》曰：昔日倡家女，摘華露井邊。摘華還自比，插映還自憐。窺窺終不己，笑笑自成妍。寶釵於此落，從來非一年。翠羽成泥去，金色尚如先。此人今不在，此物今空傳。
秦嘉《與婦淑書》曰：今致寶釵一雙，價值千金，可以耀首。淑答曰：未奉光儀，則寶釵不設。
《靈怪》曰：吳興妖童贈謝府君詩曰：「玉釵空中墜，金鈿色己歇。獨泣謝春風，良夜辜明月。」
《齊書》曰：文安皇后為皇太子妃，無寵。太子為宮人制新麗衣裳及首飾，而後床惟陳故古舊釵鑷數枚。
又曰：周槃龍為右將軍。建元元年，魏攻壽春，以槃龍為軍主，假節助豫州刺史桓崇祖拒魏，大破之。上聞之喜，下詔美稱，送金釵鑷二十枚與其愛妾杜氏。
王仲宣《七釋》曰：載明中之羽雀，雜華鑷之威蕤。
孔煒《粕別》曰：長袖隨腕而遺曜，紫鑷承鬢而聘輝。
《說文》曰：珥，也。，以玉充耳也。
《釋名》曰：珥，也。懸璫耳旁，不欲使人妄聽，自鎮重也。此本出於蠻夷。蠻夷婦女輕浮好走，以此鐺錘之也。今中國仿之也。
《風俗通》曰：耳珠曰璫。
《周書》曰：武王馳紂，商師大崩。帝辛登稟台，取天知玉珥及鹿玉衣身以自焚。鹿玉則銷，天知珥在火中不銷。
《詩》曰：玉之也，象之揥也。〈，寒耳也。〉
又曰：有匪君子，充耳琇瑩。〈琇瑩，美玉。〉
《傳》曰：夏，齊侯將納公〈魯昭公也。〉命，無授魯貨。申豐從女賈以幣錦二兩，縛一如。〈，充耳也；縛，卷也。〉急卷使如充耳，易懷藏。
《史記》曰：淳于髡謂齊威王曰：「前有墮耳，後有遺簪，此可飲八斗。」
又曰：武帝譴責鈎弋夫人，夫人脫簪珥叩頭。
《魏書》曰：卞太后性約儉，不尚華麗，無文繡珠玉，器皆黑漆。太祖嘗得孟數具，命後自選一具，後取其中者。太祖問其故，對曰：「取其上者為貪，取其下者為詐，故取其中者耳。」
《吳錄》曰：袁博出遊，其女塋得壞墟齊璫珥百枚，於是封上之，詔以賜博也。
《晉令》士卒百工，不得服真珠璫。
又《諸葛恪別傳》曰：范慎嘲恪曰：「馬雖大畜，稟氣於天，今殘其耳，豈不傷仁？」，恪答曰：「母之於女，天下至親。穿珥附珠，何傷於仁？」
《戰國策》曰：齊王夫人有七美珥。
《韓子》曰：齊威王夫人死，有十孺子。〈所窺者凡十人。〉薛公欲知所立人，為十玉珥而美其一，獻於王，以付十孺子。明日視美珥所在，乃立之。
《西京雜記》曰：趙飛燕為皇后，其女弟上遺合浦圓珠珥。
《夢書》曰：珠珥為人子之所貴，夢得珠珥，得子也。
魏陳思王《洛神賦》曰：獻江南之明璫。
劉禎《魯都賦》曰：含丹吮素，巧笑妍祥。插曜日之笄，珥明月之璫。
繁欽《定情詩》曰：何以致區區，耳中雙明珠。
王粲《七釋》曰：扌冗照夜之明璫，煥煜以垂暉。
傅玄《七謀》曰：珮崑山之美玉，珥海南之明璫。
《通俗文》曰：環臂謂之釧。
《東宮舊事》曰：皇太子納妃，有金釧二雙。
祖台之《志怪》曰：建安中，河間太守劉照夫人卒於府。後太守至，夢見一好婦人，就於室家。持一雙金鏆〈古喚切。〉與太守，不能名，婦人乃曰：「此錗〈竹志切。〉鏆。」錗鏆者，其狀如紐珠，大如指，屈伸在人。太守得，置枕中。前太守迎喪，言有錗鏆。開棺視夫人臂，果無復有錗鏆焉。
《甄異記》曰：樂安章沉病死，未殯而蘇。雲被錄到天曹，主者是其外兄，斷理得免。見一女同時被錄，乃說金釧二雙，記沉以與主者，亦得還，遂共燕接。女雲家在吳，姓徐，名秋英。沉後尋問，遂得之。女父母因以女妻沉。
高文惠《與婦書》曰：今致金鏆一雙。
《交州記》曰：波斯玉以金釧聘斯調王女也。
《唐書》曰：交河王麴崇裕兄昭，少好學。嘗有鬻異事書於市者，其母將為買之，搜索家財，不足其價，惟篋中有金釧數枚。既而嘆曰：「何愛此物，令吾子不有異聞乎！」促令貨易此書。昭後歷位司膳卿，頗以詩詠流譽。
繁欽《定情詩》曰：何以致契闊，繞臂金跳脫。
《春秋繁露》曰：紂刑鬼侯之女，取其環。
《五經要義》曰：古者，后妃群妾禮御於君所。
《女史書》曰：授其環以進退之。有娠則以金環退之，當御者以銀環進之。進者，著於左手，陽也，以當就男，故著左手。右手，陰也，既御而復故，此女史之職。
《漢書儀》曰：宮人御幸，賜銀環。
《後漢書》曰：孫程等十九人立順帝有功，各賜金指釧環。
《晉書》曰：羊祜年五歲，令乳母取所弄金環，乳母曰：「汝先無此物。」祜乃於鄰人李氏東牆桑樹中探得之。李氏見，驚曰：「余亡兒所失物也。」乳母具言前事，李氏悲惋。時人異之。謂李氏之子，即羊祜之前身也。
又曰：傅暢年五歲，父友見而戲，解暢衣，取其金環與左右。暢不惜，以此賞之。後選入，侍講東宮。
《宋書》曰：西南夷元嘉七年遣使獻金剛指環。
《梁書》曰：武丁貴嬪。武帝鎮樊城，嘗登樓以望，見漢濱五彩如龍。下有女子，擘糹光，則貴嬪也。帝贈以金環，納之，時年十四。
《後魏書》曰：咸陽王禧弟樹，字秀和，位宗正卿。後奔梁，武帝尤器之。後復歸魏。初辭梁，其愛姝玉兒以金指環與樹，常著之，寄以還梁，表必還之意。朝廷知之，俄而賜死。
《拾遺錄》曰：吳主潘夫人以火齊指環掛石榴枝上，因其處台，名曰環榴台。時有諫者云：「今吳蜀爭雄，還劉之名將為妖乎！」權乃翻其名為榴還環台也。
《西京雜記》曰：戚姬以百煉金為區環，照見指，上骨惡之，以賜侍兒。
《益部耆舊傳》曰：劉寵喪母，時危亂，墳墓發傷。寵乃矯母令：「家貧無財，惟有手上金環。賣造墓供送。免發掘。」
《西戎傳》曰：大宛國人深目對廁，娶婦人，以金同心指環為聘。
《外國雜俗》曰：諸問婦許婚，下全同心指環，保同志不改。
《林道記》曰：林邑王獻金指環於吳主。
《胡俗傳》曰：始結婚姻，相然許，便下金同心指環。
《扶南傳》曰：扶南有訟者，煮水令沸，以金指環投湯中，然後以手探湯。其直者，手不爛；有罪者，入湯即焦。
《茅君傳》曰：勾曲山上有神芝五種。求之法，當以三月登山，齎金環二雙，啟以奉誓，如此者三，以為盟也。必得芝草，投環於石間，忘顧念。
《集靈記》曰：王訁，琅邪人也。仕梁，為南康王記室。亡後數年，妻子困於衣食。歲暮，訁見形謂婦曰：「卿睏乏衣食。」撇與之酒，別而去。訁曰：「我若得財物，當以相寄。」後月，小女探得金指環一隻。
《甄異傳》曰：沛郡秦拊，義熙中至曲阿村，日暮失路，遠見火光，投之。屋有少女，因寄宿。曉臨別，女以指環與拊，拊去。回顧，乃是冢焉。
