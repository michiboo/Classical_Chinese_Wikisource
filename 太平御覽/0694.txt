
《說文》曰：裘，皮衣也。
《禮》曰：十月之節，天子始裘。
又曰：惟君黼裘以誓，省大裘，非古也。君衣狐白裘，錦衣以裼之。君之右虎裘，厥左狼裘。士不衣狐白，君子狐青裘，豹袖，玄綃衣以裼之。は裘，青犴袖，絞衣以裼之。〈犴，胡犬也，音岸。絞，蒼黃之色。〉羔裘豹飾，緇衣以裼之。狐裘，黃衣以裼之。錦衣狐裘，諸侯之服也。犬羊之裘不裼。〈庶人無文飾。〉裘之裼也，見美也。
又曰：童子不衣裘裳。〈裘大溫。〉
又曰：有若曰：「晏子一狐裘三十年。」〈言其太儉偏下。〉
又曰：良冶之子，必學為裘。〈補器者，其金柔乃合，有似於裘。〉
《詩》曰：羔裘如濡，洵直且侯。羔裘豹飾，孔武有力。羔裘晏兮，三英粲兮。〈晏、鮮盛貌。三英，三德剛克柔克正直也。〉
又曰：君子至止，錦衣狐裘。顏如渥丹，其君也哉。
又曰：一之日於貉，取彼狐狸，為公子裘。
又曰：羔裘逍遙，狐裘以朝。羔裘翱翔，狐裘在堂。羔裘如膏，日出有曜。
又曰：彼都人士，狐裘黃黃。
又曰：狐裘ζ茸，一國三公，吾誰適從。
《左傳》曰：齊人以來阝寄衛侯，右宰穀從而逃歸，衛人將煞之。辭曰：「余不悅初矣，余狐裘而羔袖。」乃赦之。〈狐裘羔袖，言一身盡蓋，惟少有惡，言己雖從出，其罪不多。〉
又《傳》曰：公賜公衍羔裘，使獻龍輔於齊侯。〈龍輔，玉名。〉遂入羔裘。齊嘉，與之陽穀。〈陽谷，齊邑。〉
又《傳》曰：齊侯伐晉夷儀，東郭書讓登，犁彌從之。齊侯嘗犁彌，辭曰：「有先登者，臣從之。幘而衣制。」〈，白也。幘，齒上下相值也。制，裘也。〉公使視東郭書，曰：「乃夫子也！」
《論語》曰：緇衣羔裘，素衣裘，黃衣狐裘、裘，長短右袂。
《周禮》曰：司裘掌為大裘，以供王祀天之服。仲秋獻良裘，季秋獻功裘。〈良，善也。仲秋鳥獸毛球，因良時而用之功裘，人功做粗，謂孤竊茬裘之屬也。〉大裘裘飾皮車。
又曰：宮角掌王宮之士庶子，〈庶子宿衛之言。〉月終則均秩，歲終則均敘，以時頒其衣裘。
《史記》曰：秦昭王囚孟嘗君，欲煞之。孟嘗使人抵昭王幸姬求解，頰椿：「妾願得君狐白裘。」此時孟嘗君有一狐白裘，直千金，天下無雙，入秦獻之昭王，更無他裘。孟嘗君患之，客最下坐為狗盜者，曰：「臣能得狐白裘。」乃夜為狗盜，以入秦宮藏中，取所獻裘奉姬。姬為言於王，王釋孟嘗君。
《漢書》曰：賈誼上書諫文帝曰：「天下咸知陛下之義，臥赤子天下之上而安，植遺腹，朝委裘。」〈服虔曰：言天下安，雖赤子遺腹在位，猶不危也。孟康曰：委裘若容衣，天子未坐朝事先帝裘衣也。〉
《東觀漢記》曰：東平王蒼來朝，章帝以王觸寒涉道，賜乘與貂裘。
又曰：蔡肜為遼東太守，鮮卑奉馬一匹，貂裘二領。
《後漢書》曰：馬援嘆曰：「殖貨財產，貴其能施賑也，不則守錢虜耳。」乃盡散以班昆弟故舊，身服羊裘皮。
又曰：嚴光，世祖時游學，及世祖即位，乃變名隱身不見。帝思其賢，乃令以物色訪之。後齊國上言曰：「有男子披羊裘，釣澤中。」帝令齎玄纁聘之，三聘而後至。
謝承《後漢書》曰：劉虞為幽州刺史，常著氈裘。
《魏氏春秋》曰：高文惠為刺奸令史，夙夜匪懈，至擁膝抱文書而寤寐。太祖嘗夜微出觀察諸吏，見而哀之，徐解裘覆之而去。
《吳志》曰：陸遜破曹休，上為郡僚大會酒，與遜對舞，解所嘴疇軍子裘賜遜。
《晉書》曰：趙王倫字子彝，初封琅邪郡王，坐使散騎劉緝買工所將盜御裘。廷尉杜友正緝棄市，倫當與緝同罪。有司奏倫爵重屬親，可不坐，諫議大夫劉毅駿曰：「王者之法，罰不阿貴賤，然後可以齊禮制而明典刑也。倫知裘非常，蔽不語吏，與緝同罪。」
又曰：桓玄煞羅企生。先是，玄以羔裘遺企生所生母氏，及企生遇害，即日焚裘。
又曰：王恭嘗披鶴氅裘，涉雪行。孟旭曰：「此神仙中人也。」
王隱《晉書》曰：步熊字叔羆，好學，兼朮數。趙王倫辟熊，熊言：「倫死不久，不足應。」有人告倫，倫遣圍之。熊使諸生著己裘南走，圍者皆奔之，熊密從北道走，得脫。
又曰：王惇參軍摯瞻見惇以故壞裘賜老外部都督，曰：「此裘雖故，不如與小吏。」惇曰：「何故？」瞻曰：「上服賜下，貂蟬亦可賜下乎？」
《齊書》曰：文帝制孔雀毛裘。
又曰：文惠太子性奢侈，制珍玩之物，織孔雀毛為裘，光彩金翠，過於雉頭遠矣。
《北齊書》曰：唐邕字道和，少明敏，有治世才。解律金啟太后曰：「唐邕強，一人當千。」顯祖乃解所服青鼠皮裘賜之，云：「意在與卿共敝。」
《趙書》曰：汲桑盛暑重裘重茵，使人扇之，恚不清涼，斬扇者。軍中為之語曰：「仕為將軍何可羞？六月重茵披狐裘，不識寒暑斷人頭。」
《晉咸寧起居注》曰：大司馬程據上雉頭裘一領。詔曰：「據此裘非常衣服，消費功用，其於殿前燒之！敕內外有造異服，詔罪之。」
晉令曰：山鹿白犭內，游毛狐白，貂蟬黃貂，班白鼲子，渠搜國裘，皆禁服也。
《瑞應圖》曰：王者奉五行，教民種植以事，則渠搜國來獻裘；王者德茂，不恥惡衣服，則四夷乘白鹿來獻白裘。
《黃帝出軍決》曰：黃帝伐蚩尤，未克。夢西王母遣道人披玄狐之裘，以符授之。
《管子》曰：武王為役靡令，曰：「豹襜豹裘，方得入朝。」故豹皮百金，功臣之家糴千鍾，未得一豹皮。
《晏子》曰：景公時，雨雪三日。公披狐白之裘，曰：「怪哉！雨雪三日不寒。」晏子曰：「古之賢者，君飽而知人飢，溫而知人寒。今君不知也。」公乃命出裘以與寒，發粟以與飢。
又曰：胩子適晉，至中牟，睹敝冠皮裘負芻者。晏子曰：「子何者？」對曰：「我越石父也，不免凍餓，為人仆三年。」晏子解左驂贖之也。
又曰：景公賜晏子狐白裘，其貿千金。晏子辭而不授，三反，曰：「君服之上而使嬰服之下，不可以為教。」
《墨子》曰：江河之水非一源，千鎰之裘非一狐。
又曰：晉文公好士之惡衣，故文公之臣皆羊裘。
《列子》曰：林類年且百歲，〈書傳無聞。蓋古之隱士。〉底春而裘於畦。〈底當也。〉
《秦青子》曰：有千金之裘，而無千金之布。
《田休子》曰：渠搜之人服夏禹德，獻其珍裘，毛出五彩，光曜五色。
又曰：少昊氏都於曲阜，鞬鞮毛人獻其羽裘。
《韓子》曰：齊有盜狗子與胡跪子相夸，盜狗子曰：「吾父之裘獨有尾。」胡跪子曰：「吾父冬夏獨有一足。」
又曰：堯之王天下也，冬則鹿裘，夏則葛。
又曰：孫叔敖相楚，衣羖羊裘。
又《孔叢子》曰：田子方遺孔子思狐白裘也。
《符子》曰：為千金之裘而與狐謀之，其皮不可得。
《呂氏春秋》曰：天下無粹白之狐有粹白之裘，取之於眾白也。
又曰：孔子始用於魯，魯人謗之，曰：「は裘而<韋卑>，投之無戾。鞞而は裘，投之無郵。」用三年，男行乎途左，女行乎途右，物之遺者，民莫之舉。
《淮南子》曰：夫夏日之不披裘者，非愛之也，暖有餘於身也。裘與蓑孰急？見雨則裘不用，上堂則蓑不御。此代為帝者，〈代，更也。帝王貴。〉白狐之裘，天子之被也，而在朝堂。然為狐計者，不若走於澤，披羊裘而賃，固其事也。狐裘而負籠，甚可怪也。
《抱朴子》曰：狐白不可以當暑。
《說苑》曰：晉平公使叔向聘吳。吳人飾舟以逆，左右各五百人，有繡衣而貂裘者。
《說苑》曰：林既衣韋衣而朝。齊景公曰：「此君子服耶？」既作色曰：「服何足以端士行！如咀茉，衣狗裘當犬號，羊裘當羊鳴乎﹀囫君衣狐，意得無變乎？」
又曰：千金之裘，非一狐之皮也。
《說苑》曰：晉平出朝，有鳥環平公不去。平公謂師曠曰：「吾聞之，霸王之主鳳下之。今者出朝有鳥環寡人，終朝不去，是其鳳鳥耶？」曠對曰：「東方有鳥，名諫珂，其為鳥也，文身而赤足，憎鳥而愛狐。今者君必衣狐裘以朝乎？」平公曰：「然。」
又曰：趙簡子敝車瘦馬，衣羖羊之裘。其宰曰：「車新則安，馬肥則疾，狐裘則溫，君宜改之。」簡子曰：「君子服善則益恭，小人服善則益踞。」
《新序》曰：魏文侯出遊，見反裘負芻者，問之，對曰：「愛毛者。」文侯曰：「爾不知皮盡而毛無所附耶？」明年東陽上計，其布十倍，大夫賀之。文侯曰：「民不增而稅倍，亦何異反裘負芻者？厚取於下則上不安，此自危之道也。子何用賀乎？
《新論》曰：振裘時領，萬毛皆整。
《潛夫論》曰：挾夫私計以論公政，與狐議裘無時可得也。
《西京雜記》曰：司馬相如初與卓文君至成都，居貧愁懣，以所服鶴裘貰酒，與文君為歡。
又曰：度安世十五為成帝侍郎，善鼓琴。趙後悅之，白正，得出入御內，絕見愛幸。常著輕絲履，招風紫糹弟裘，與後同居。
又曰：成帝好蹙鞠，群臣以勞體非尊者所宜。帝曰：「可擇似而不勞者奏之。」劉向作彈棋以獻，帝大悅，賜青羔裘，紫絲履。
《拾遺記》曰：周昭王綴青鳳毛為二裘，一名煩質，一名暄鳳，可以禦寒也。至厲王流於彘，人得而奇之，分裂此裘。遍彘罪入大辟者，抽裘一毛以贖死，價直萬金也。
《五經要義》曰：古者著裘於內，而以繒衣覆之，乃加以朝服，會之時袒其朝服見裘。裒覆衣謂之裼之言露，可見之辭，所以示美呈好而為飾；加以朝服謂之襲，袒謂之裼，大裘不覆，反本以其質也。
又曰：諸侯黼裘以誓田，新羔裘為黼文也。
《白虎通》曰：裘，所以佐女工助溫也。古者緇衣羔裘，黃衣狐裘。禽獸眾多，獨以狐羔，取其輕暖，因狐死首丘，明君子不忘本也。羔，取其跪乳遜順也。
《帝王世紀》曰：夏禹時渠搜國來獻褐裘也。
《春秋後語》曰：淳于髡見鄒忌，曰：「狐裘雖敝，不可補以黃犬之皮。」忌曰：「諾！謹授教，請擇君子，無雜小人其間。」
《戰國策》曰：蘇秦說李兌，兌送秦黑貂裘，黃金百鎰。
又曰：蘇秦詣秦王，上書，十上而說不行。黑貂之裘敝，黃金百鎰盡，形容枯槁。及歸，妻不為下機，嫂不為炊。
又曰：或謂孟嘗君曰：「太廟之椽，非一木之枝也；千鎰之裘，非一狐之裘也。」
《吳越春秋》曰：延陵季子適齊，見路有遺金，當夏五月，有披裘而薪者。季子呼取金，薪者曰：「吾五月披裘而薪，資以金者哉？」
《外國圖》曰：毛民國出名裘，去朔方七千里。
《十洲記》曰：漢武帝天漢三年，西國獻吉光裘，色黃，蓋神馬之類，入水不沉，入火不灼。
《管寧別傳》曰：寧字幼安，至孝。每祭祀，未嘗不伏地流涕，恆著布裳貂裘。
《會稽典略》曰：魏朗字少英，為郡功曹佐，正旦，掾吏顧龕被裘以加朝服，朗以裘非臣服，龕不敬，勃卒撒去，龕恚而不聽。朗右手鳴鼓，左手撤裘，以聞府君。喜朗，遂退龕，以朗代之。朗辭病不就。
《語林》曰：謝萬就安乞裘，云：「畏寒。」答曰：「君妄語，正欲以為豪具耳。無復勝綿者。」以三十斤綿與謝。
《世說》曰：謝萬與安共詣簡文，萬來，尾幘可前。簡文曰：俱前，不須衣幘。」即呼使入。萬著白綸布鵠氅裘，履板而前。共談移日，大器重之。
宋玉《風賦》曰：主人之女，被翠雲之裘。
崔實《四民月令》曰：囊蟲並興，以灰藏氈裘。
魏武《與楊彪書》曰：今贈足下錦裘二領。
魏文《與孫權書》曰：今因趙咨致文馬一匹，鼲子裘一領。
王昶《家戒》曰：止寒莫若重裘，止謗莫若自修。
