
《尚書·召誥》曰：翼日乙卯，周公朝至於洛，則達觀於新邑營，越三日丁巳，用牲於郊，牛二。
《周書·作雒》曰：乃設兆於南郊，祀以上帝，配以後稷。日月星辰先王皆與食。
《毛詩·清廟·昊天有成命》曰：《昊天有成命》，郊祀天地也。昊天有成命，二後受之。成王不敢康，夙夜基命宥密。〈昊天，天大號也。有成命者，言周自後稷之生而已有王命也。文王、武王受其業，施行道德，成此王功。〉
《周禮·春官上·大宗伯》曰：以禋祀祀昊天上帝，〈�之言煙，煙者，周人尚臭，煙氣之臭聞也。昊天上帝，冬至於圜丘所祀天皇太帝也。〉以實柴祀日月星辰，〈星，五緯也。辰，日月所會十二次。〉以�燎祀司中、司命、風師、雨師。〈�，積也。司中，文昌宮中星也。風師，箕星也。雨師，畢星也。鄭雲︰司中、司命，文昌第四第五星也。〉
又《春官上·大宗伯》曰：蒼璧禮天，〈禮天以冬至，謂天皇大帝在北極者。禮神必以其類，璧圓像天。〉黃琮禮地。〈禮地以夏至，謂神在崑崙，方像地也。〉
又《春官上·典瑞》曰：四襇邸，以祀天、旅上帝；〈鄭衆雲︰於中央爲璧，�著其四面，一玉俱成，故曰四襇邸，�末四出。或說四襇邸，有四角也。上帝，玄天也。鄭玄雲︰祀天，夏正郊天也。上帝，五帝所郊，亦猶五帝殊言天者尊異之也。〉兩襇邸，以祀地、旅四望。〈兩�者，像地數二也。謂所祀於北郊神州之神。〉
又《春官下·大司樂》曰：大司樂乃奏黃鍾，歌大呂，舞《�門》，以祀天神。〈天神謂五帝及日月星辰也。王者各以夏正月祀其受命之帝於南郊，尊之也。〉奏太簇，歌應鍾，舞《咸池》，以祭地。〈地祭於北郊，謂神州之神及社稷也。〉雷鼓雷鞀，孤竹之管，�和之琴瑟，《�門》之舞。冬至日，於地上之圜丘奏之，若樂六變，則天神皆降，可得禮矣。〈此大祭也。天神主北神。〉靈鼓靈鞀，孤竹之管，樂空桑之琴瑟，《咸池》之舞。夏至日，於澤中之方丘奏之，若樂八變，而地皆出，可得而禮矣。〈地主崑崙。〉
《禮記·禮運》曰：孔子曰：「魯之郊，非禮也，周公其衰矣。杞之郊也，禹也；宋之郊也，契也；是天子之事守也。〈先祖法度，子孫所當守。〉故天子祭天地，諸侯祭社稷，祝嘏莫敢易其常古，是謂大假。」〈嘏亦大也。不敢改其常古之法度，是謂大也。〉
又《禮運》曰：祭帝於郊，所以定天位也；禮社於國，所以列地利也。
又《郊特牲》曰：郊之祭也，迎長日之至，大報天而主日也。兆於南郊，就陽位也。掃地而祭，於其質也；器用陶匏，以象天地之性也。於郊，故謂之郊。牲用も，尚赤也；用犢，貴誠也。〈尚赤者，周也。〉郊之用辛也，周之始郊，日以至。〈言日以周郊天之月，而日至陽氣新用事，順之而用辛日。三王之郊，一用夏正。魯以無冬至祭天圓丘之事是以建子月郊天，示先有事也。用辛日者，凡爲人君，當齋戒自新耳。〉卜郊，受命於祖廟，作龜於禰宮，尊祖親考之義也。郊所以明天道也。萬物本乎天，人本乎祖，此所以配上帝也。郊之祭也，大報本反始也。
又《明堂位》曰：成王封周公於魯，命魯公世世祀周公以天子之禮樂。是以，魯君孟春乘大輅，載弧，旗十有二旒，日月之章，祀帝於郊，配以後稷，天子之禮也。
又《大傳》曰：禮，不王不。王者其祖之所自出，以其祖配之。〈凡大祭曰。自，由也，祭其先祖所由生，謂郊祭天。王者之先祖皆感太微五帝之精，蒼則靈威仰，赤則赤怒，黃則含樞紐，白則白招拒，黑則三十光紀，皆正歲之正郊祭之。蓋特尊焉。《孝經》曰：郊祀後稷以配天，配靈威仰也。宗祀文王於明堂，以配上帝，�配五帝也。〉
又《祭法》曰：有虞氏黃帝而郊嚳，祖顓頊而宗堯；夏後氏亦黃帝而郊鯀，祖顓頊而宗禹；殷人嚳而郊冥，祖契而宗湯；周人亦嚳而郊契，祖文王而宗武王。〈郊祖宗，謂祭祀以配食也。此謂祭昊天於圓丘。〉
又《祭義》曰：郊之祭，大報天而主日，配以月。夏後氏祭其暗，殷人祭其陽。周人祭日，以朝及暗。祭日於壇，祭月於坎，以別幽明，以制上下。祭日於東，祭月於西，以別內外，以端其位。日出於東，月生於西，陰陽長短，終始相巡，以致天下之和。天下之禮，致反始也，致鬼神也，致和用也，致義也，致讓也。
《禮含文嘉》曰：五祀：南郊，北郊，西郊，東郊，中郊，兆正謀。〈東郊去都城八里，南郊九里，北郊六里，中郊西南去城五里。兆者，作封畔兆域也。謀者方欲迎氣，齋戒自端正，謀慮其事也。〉五者，天子、公、侯、伯、子、男、卿大夫、士所以承天也。
《禮記外傳》曰：王者冬至之日，祭昊天上帝於圓丘。〈冬至一陽生，非人力所爲謂之丘，自然高大也。天體圓。〉諸侯不祭天。〈魯無圓丘之祭，及二王之後，和祭其感生帝於南郊。〉王肅雲︰「天雄一帝。」鄭玄以天有六帝，〈據《周禮》祀昊天，又旅五帝，是六。〉星辰之位列於壇下，〈正祭之時，天屍在壇上也。掃地而祭，以下爲貴。〉燔牲玉於壇上。又曰：夏至日祭皇地於方澤，配以后土；〈地，禮方也。謂祭崑崙山之神也。地之正祭，歲有二，此一祭也。〉立冬之日，祭神州地於北郊，配以後稷。〈此周制也。神州即王者所居，在崑崙東南五千里，封域之內，土地之神州。此即吉土，可以享帝於郊也。〉
《左傳·襄上》曰：三卜郊不從，乃免牲。孟獻子曰：「吾乃今而後知有卜、筮。夫郊祀後稷，以祈農事也。〈郊祀後稷以配天。後稷，周始祖，能播植。〉是故啓蟄而郊，郊而後耕。今旣耕而後卜郊，宜其不從也。」
《豰梁傳·宣公》曰：郊牛之口傷。之口，緩辭也，〈鼷鼠囓郊牛角，不言之，危辭也。角者，兵之象，故給養不謹敬，鬼神不享，故緩也。〉傷自牛作也。改卜牛，死，乃不郊。
《春秋繁露》曰：王者歲一祭天於郊。天者，百神之君，王者所最尊也。
又曰：春秋之義，國有大喪者，止宗廟之祭，而不止郊祭。不止郊祭者，不敢以父母之喪廢事天之禮也。
《孝經》曰：昔者，周公郊祀後稷以配天，宗祀文王於明堂，以配上帝也。
《五經異義》曰：《春秋公羊》說禮郊及日，皆不卜，常以正月上丁也。魯與天子幷事變禮，今成王命魯使卜，從乃郊，不從即己下天子也。魯以上辛郊，不敢與天子同也。
又曰：今《尚書》夏侯歐陽說，類，祭天名也。以事類祭之奈何？天位在南方，就南郊祭之是也。
《五經通義》曰：王者所以祭天地何？王者父事天，母事地，故以子道事之也。祭日以丁與辛何？丁者，反覆自丁寧；辛者，當自克辛也。
《爾雅》曰：祭天曰燔柴，祭地曰瘞埋。
《廣雅》曰：圓丘、太壇，祭天也；方澤、太折，祭地也。
《漢書》曰：高祖入關，問故秦畤上帝祀何帝？對曰：「四帝，有白黃青赤之祀。」高祖曰：「吾聞天有五帝，而四何也？」莫知其說。於是高祖曰：「吾知之矣。待我而具五也。」乃立黑帝之祠，名曰黑畤。
又《郊祀志》曰：遂郊雍，至隴西，登崆峒，幸甘泉，令祠官寬舒等具太一祠壇。祠壇放亳，忌太一壇。壇三垓，五帝壇環居其下，各如其方。黃帝西南，除八通鬼道。太一所用，如雍五畤物而加醴棗脯之屬，殺一狸牛，以爲俎豆牢具。
又《郊祀志》曰：三年一郊。秦以十月爲歲首，故常以十月上宿郊。見通權火，〈張晏曰：權火，烽火也，狀若井桔槔矣。其法類秤，故謂之權。欲令光明遠照，通於祀所也。漢祀五畤於雍，五里一烽火。如淳曰：權，舉也。〉拜於咸陽之旁，而衣上白，其用如經祠雲。〈服虔曰：經，常。〉
又《郊祀志》曰：武帝立后土祠於汾陰，立太一祠於甘泉。祭日以牛，祝宰衣赤；祭月以羊，祝宰衣白。宣帝於聖成山祠日，於芥山祭月。
又《郊祀志》曰：成帝初即位，丞相衡、御史大夫譚奏言，祭天於南郊，就陽之義也；瘞地於北郊，即陰之象也，因其所都而各饗焉。昔者，周公文武郊於酆鎬，成王郊於洛邑。由此觀之，天隨王者所居而饗之可見也。甘泉泰畤河東后土之祠，宜可徙置長安。
《續漢書·祭祀志》曰：建武元年，光武帝即位於高阝，爲壇，營於高阝之陽。祭告天地，採用元始中郊祭事。二年正月初，制郊兆於洛陽城南七里，依高阝采元始中故事，爲園壇八陛，中又爲皇壇，天地位其上，皆南向。
又《祭祀志》曰：北郊在洛陽城北四里，爲方壇四階。二年初，別祠地，位南面西上。高皇后配西面北上，皆在壇上。地理群神從食，皆在壇下。
《東觀漢記》曰：上都洛陽，制兆於城南七里，北郊四里。行夏之時，時以平旦，服色、犧牲尚黑，明火德之運。常服徽熾，尚赤，四時隨色，季夏黃色。議者曰：「昔周公郊祀後稷以配天，宗祀文王以配上帝。圖讖著伊堯赤帝之子，俱與後稷幷受命而爲王。漢劉祖堯，令宜郊祀帝堯以配天，宗祀高祖以配上帝。」有司奏議曰：「追跡先代，無郊其五運之祖者。故禹不郊白帝，周不郊帝嚳。漢雖唐之苗，堯以歷數命舜，高祖自感赤龍火德，承運而起，當以高祖配堯之後，還復於漢，宜修奉濟陽、城陽縣堯冢，雲台致敬祭祀，禮亦宜之。
又曰：光武中，元年起明堂、辟雍、靈台及北郊。
謝承《後漢書》曰：丹陽方儲，聰明善天文，爲洛陽令。章帝欲出南郊，儲上言，當有疾雨暴風，乘輿不可以出。上疑其妄，儲飲鴆而死。果有大風暴雨，洛中晝暝。
《後漢書》曰：光武嘗問鄭興郊祀事，曰：「吾欲以讖斷之，何如？」興對曰：「臣不爲讖。」帝怒曰：「卿之不爲讖，非之邪？」興惶恐曰：「臣於書有所未學，而無所非也。」帝意乃解。
《漢舊儀》曰：漢制，天地以下，群臣所祭，凡千五百四十，新益爲萬五千四十。漢法：三歲一祭天於雲陽宮甘泉壇；以冬至日祭天，天神下。三歲一祭地於河東汾陰后土宮；以夏至日祭地，地神出。五帝祭於雍五畤。
又曰：祭天用六彩綺席六重，長一丈，中一幅，四周緣之玉飾器。凡器七千三百，物具備，養牛五歲，至三千斤。
又曰：皇帝祭天，居雲陽宮，齋百日，上甘泉通天台，高三十丈，以候天神之下。見如流火舞，女童三百，皆年八歲。天神下壇所，舉烽火，皇帝就竹宮中，不至壇所。甘泉台去長安三百里，望見長安城。黃帝以來，所祭天之圓丘也。
又曰：祭地，河東汾陰后土宮。宮曲入河，古之祭地，澤中方丘也。禮儀如祭天，名曰汾葵，一曰葵丘也。
《宋書·禮志》曰：魏文帝黃初二年正月，郊祀天地明堂。是時，魏都洛京，而神兆域明堂靈台皆因漢舊事。四年，帝將東巡，以大軍當出，使太常以一特牛告祠南郊，自後以爲常。
又《禮志》曰：太和元年正月，郊祀武帝以配天，宗祀文皇帝於明堂以配上帝。是時，二漢郊、禋之制具存，魏所損益可知也。
又《禮志》曰：魏景初元年，始營洛陽南委粟山爲圓丘，詔曰：「昔漢氏之初，承秦滅學之後，採摭殘缺以備郊祀。自甘泉后土雍宮五畤神兆位，多不輕見，幷以興廢無常，一彼一此，四百餘年，廢無禮。古代之所更立者，遂有闕焉。曹氏世系出自有虞氏，今祀圓丘，以始祖帝舜配地，以舜妃伊氏配天。郊所祭曰：「皇天之神，以太祖武皇帝配地。」郊所祭曰：「皇地之，以武宣皇后配宗，祀皇考高祖文皇帝於明堂，以配上帝。」
《江表傳》曰：群臣以孫權未郊祀，奏議曰：「頃者，嘉瑞屢臻，遠國慕義，宜備郊祀，以承天意。」權曰：「郊祀當於中土，今非其所，於何施此？」重奏曰：「普天之下，莫非王土。王者以天下爲家，周文武郊酆高阝，非必中土。」權曰：「武王伐紂，即非高阝京，而郊其所也；文王未爲天子，立郊於酆，見何經典？」復奏曰：「伏見《漢書·郊祀志》，匡衡奏徙甘泉河東，郊於長安，言文王郊於酆。」權曰：「文王德性謙讓，處諸侯之位，明未郊也。經傳無明文，匡衡俗儒臆說，非典籍正義，不可用。」
《志林》曰：吳主糾駁郊祀之奏，追貶匡衡，謂之俗儒。凡在見者，莫不慨然以爲妙盡物理，達於事宜。至於稽之典籍，乃更不通。毛氏之說雲，堯見天，因以邰而生後稷，故國之於邰，命使事天，故《詩》曰：後稷肇祀，庶無罪悔，以迄於今。言自後稷以來，皆得祭天，猶魯人郊祀也。是以《棫樸》之作，有積燎之薪。文王郊酆，經有文，匡衡豈俗而枉之哉！文王雖未爲天子，然三分天下有二，伐崇，龕黎，祖伊奔告。天旣棄殷，乃眷西顧，太伯三讓，以有天下。文王爲王，於義何疑？然則匡衡之奏，有所未盡。案世宗立甘泉、汾陽之祠，皆出方士之言，非據經典者也。方士以甘泉、汾陽黃帝祭天地之處，故孝武因之，遂立二畤。漢治長安，而甘泉在北，謂就乾位，而衡雲「武帝居甘泉，祭於宮南」，此旣誤矣。祭地汾陽，在水之間，呼爲澤中，而衡雲「東之少陽」，失其本意矣。
《晉起居注》曰：武帝太始元年十二月，太常諸葛緒上言，知士祭酒劉喜等議帝王各尊其祖所自出。大晉禮：天郊，當以宣皇帝配；地郊，宣皇后配；明堂，以景皇帝、文皇帝配。博士孔晁議禮，王者郊天，以其祖配周公；以後稷配天於南郊；以文王配五精上帝於明堂。經典無配地文，魏以先妃配，不合禮制。周配祭不及武王，禮制有斷。今晉郊天，宜以宣皇帝配；明堂，宜以文皇帝配。有司奏：大晉初建，庶事未定，且如魏詔，郊祀大事，速議爲定。
《晉書·禮志》曰：晉太始二年，詔群臣議五帝即天也。王氣時異，故殊其號，雖名有五，其實一神。明堂南郊宜除五帝之坐，五郊改五精之號，皆同稱昊天上帝，各設一坐而已。
又《禮志》曰：康帝建元元年正月，將北郊，有疑議。太常顧和表：北郊之月，古無明文。漢光武正月辛未，始建北郊，則與南郊同月。咸和中，北郊，同共正月。《周禮》三王之郊，一用夏正。於是從和議。是月辛未，南郊；辛巳，北郊。帝皆親奉。
《宋書·禮志》曰：晉孝武詔曰：「郊祀，國之大事，而稽古之制闕然，便可詳議。」祠部郎徐邈議圓丘郊祀，經典無二。宣皇帝嘗辨斯義而檢以聖典，爰及中興，備加研極，以是南北二郊，誠非異學所可輕改也，謂仍舊爲安。
《晉起居注》曰：明帝太寧三年，上親祠。七月，又詔：「自中興以來，雖南郊，未嘗北郊。五嶽四瀆，名山大川，應望𧙍者，廢而未舉。居其官者，舉其職，司其事，勿令一代之典闕而不備，主者詳依舊處。」
又曰：安帝元興三年十二月，明年應郊，乘輿未反，博訪內外。左丞王納之議曰：「議者謂應郊，故承制。中事納之，謂大饗、大祀、大樂，皆是承制，不可得命三公行者。郊天極尊，惟一而已，故非天子不祀也。又案：武皇受禪，用二月郊。元年中興，亦以二月。今郊時未過日，望鑾駕無爲欲速而據皇輿。旋反，更不得親奉，不如緩而盡美。」於是異同難明，遂從納之議。
《宋書·禮志》曰：晉太始二年十一月，有司又議：古者丘郊不異，宜幷圓丘、方澤於南北郊，更修治壇，兆其二至之祀，合於二郊。帝又從之，一如宣帝所用王肅議也。是月庚寅，冬至，帝親祀圓丘於南郊。自是後圓丘、方澤不別立。
又曰：孫權始都武昌及建業，不立郊兆至未年。太元元年十一月祭南郊，其地今秣陵縣南十餘里郊中是也。晉氏南遷，立南郊於巳地，非禮所謂陽位之義也。宋武大明三年，尚書右丞徐爰議：「郊祀之位，遠古蔑聞。《禮記》燔柴於太一，祭天也；兆於南郊，就陽位也。漢初，甘泉河東�埋易位，終亦徙於長安南北。光武紹作，定二郊洛陽南北。晉氏過江，悉在北。及郊兆之議，紛然不一。又南出道狹，未議開闡，遂於東南已地創立丘壇。皇宋受命，因而弗改，且居民之中，非邑外之謂。今聖圖重造，舊章畢新，南驛開塗，陽路修遠，謂宜郊正午以定天位。」博士司馬興之、傅郁，太常丞陸澄，幷同爰議。乃移郊兆於秣陵牛頭山西，正在宮之午地也。
傅玄《正都賦》曰：建乎禋祀，祈福上帝。天子乃反古，服襲大裘，糸延紐五彩，平冕垂旒，質文斌斌，帝容孔修，列大駕於郊畛。外八通之靈壇，執鎮�而進蒼璧，思致美乎上乾。爾乃太簇爲徵，圓鍾爲宮，吹孤竹而拊�和，修軒轅之遺風。類於圓丘，六變旣終，則天神斯降，可得而禮矣。
司馬相如《封禪書》曰：濯濯之麟，游彼靈畤。孟冬十月，君徂郊祀。馳我君車，帝以享祉。
郭璞上疏曰：臣歲首達襇所占，得《解》之《旣濟》。案《解卦》繇雲︰「君子以赦過宥罪。」《旣濟》雲︰「思患而預防之。」郊祀者，以通天人之誠感，因農祥而祈事，上乃致敬於皇靈，下以播惠於萌黎者也。臣愚以爲於卦之義，旣郊之後，宜發哀矜之詔，引在予之責，蕩除瑕釁，贊陽布惠，使幽弊之民應養生以悅育，否滯之氣隨谷風而舒散。此亦寄時事以制用，藉開塞而曲成者也。
