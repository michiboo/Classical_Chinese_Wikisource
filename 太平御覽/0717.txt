
《釋名》曰：鏡，景也，有光景也。
《廣雅》曰：鑒謂之鏡。
《玄中記》曰：尹壽作鏡。
《大戴禮》曰：武王踐祚，鏡之銘曰：「見爾前，必慮爾後。」
《尚書帝命期》曰：桀失其玉鏡，用之噬虎。〈鄭玄注曰：鏡喻清明之道，虎喻暴也。〉
《尚書考靈耀》曰：秦失金鏡，魚目入珠。〈金鏡，喻明道也。始皇，不韋子，言亂貞也。〉
《詩·鄘·柏舟》曰：我心匪鑒，不可以茹。〈鑒，所以察形。茹，度也。〉
《漢書·東方朔傳》曰：郭舍人曰：「四銖籀文章，背有組索，兩人相見，朔能知之為上客。」朔曰：「此玉之瑩，石之精，表如日光，里如眾星。兩人相睹，見相知情，創墅為鏡。」
《魏略》曰：夏侯惇從徵呂布，為流矢所中，傷左目。時夏侯淵俱為將軍，軍中號惇為盲夏侯。惇惡之，每照鏡恚發，輒撲鏡著地。
《蜀志》曰：張裕曉相朮，每舉鏡視面，自知刑死，未嘗不撲之於地。
沈約《宋書》曰：劉敬宣八歲喪母。四月八日，敬宣見眾人灌佛，乃拔頭上金鏡，以為母灌，因悲泣不勝。
又曰：殷仲文在東陽，照鏡而不見其頭面，旬日而戮。
又蕭方等《三十國春秋》曰：甘阻喃被誅，引鏡不見其頭。
又曰：慕容垂攻鄴，符丕遣其從弟龍請救。乃遺謝玄青銅鏡，黃金宛轉繩等，以為之信。
《齊書》曰：綦母珍之有一銅鏡，背面有三公字。常語人云：「徵祥如此，何患三公不至。」
又曰：陸惠曉遷太子洗馬。廬江何點常稱惠曉心如照鏡，遇形觸物，無不朗然。
《梁書》曰：王珍國，武帝起兵，東昏召珍國。以眾卉骷，使出屯朱雀門，為王茂所敗。及入城，密遣郄纂奉明鏡獻誠於梁帝，帝斷金以報之。後侍宴帝，曰：「卿明鏡尚存，昔金何在？」珍國曰：「黃金謹在，臣不敢失墜。」
又曰：到溉子鏡，字圓照。初在孕，其母夢懷鏡，及生，因以名焉。
《隋書》曰：文帝委任高，後衛右將軍龐晃及將軍盧賁等前後短於上，上怒之，皆被疏黜。因謂曰：「獨孤公猶鏡也，每被磨瑩，皎然益明。」
《唐書》曰：太宗謂群臣曰：「夫以銅為鏡，可以正衣冠；以古為鏡，可以知興替；以人為鏡，可以明得失。朕常保此三鏡，以防己過。今魏徵殂，猶一鏡亡矣。」
《莊子》曰：至人之用心也，若鏡，不將不迎，應而不藏，故勝物而無傷。
《符子》曰：心能善知人如明鏡，善自知者如淵蚌。鏡以曜明故鑒人，蚌以含珠故內照。
《韓子》曰：古之人，目短於自見，故以鏡觀面；智短於自知，故以道正己。鏡無見疵之罪，道無明過之惡。面失鏡則尾正鬢眉，身失道則尾知迷惑。
《呂氏春秋》曰：人之阿甚矣，而無所鏡，其殘亡無日矣。孰當可鏡？其惟士人乎？鏡明己也細，士明己也大。
《淮南子》曰：明鏡之始，朦然未見形容也。及拭之以玄錫，磨之以白氈，則髪眉微毛可得而察。
又曰：鏡便於照形，丞食不如竹簞。
又曰：聖人若鏡，不將不迎，〈將，送也。〉應而不倡。故萬化無傷，其得之乃失之也。
又曰：高懸大鏡，坐見四鄰。〈取大鏡高懸，盆中水晃見四鄰。〉
又曰：人莫鑒於流沫雨而鑒於止水者，以其靜也。〈沫雨潦上沫起，言其濁擾也。〉莫窺形於生鐵而窺形於明鏡者，以睹其易也。
《抱朴子·內篇》曰：或問：「知將來吉凶，為有道乎？」答曰：「用鏡九寸自照，有所思存，七月七夕則見神仙，自知千里之外事也。明鏡用一或二，謂之日月鏡，或用四，謂之四規鏡。」
又曰：萬物之老者，其精皆能假託人形以炫人，惟鏡中不能易其貞形。是以入山道士以明鏡徑九寸懸於背，有老魅未敢近。或後來者視鏡中，其是仙人，及山中好神者，鏡中故知人形。
《蜀王本記》曰：武都大夫化為女子，蜀王娶以為夫人。無幾，物故。葬於武都，以石化鏡一枚表其墓。
魏名臣高堂隆奏曰：陽符，一名陽燧，取火於日。陰符，一名陰燧，取水於月。並八銅作鏡，名曰水火之鏡。
《東宮舊事》曰：皇太子納妃，有著衣大鏡，尺八寸；銀花小鏡，尺二寸；漆匣盛蓋銀華金簿鏡三枚；銀龍頭授福蓮華鈎鎖四副。
魏武帝《上雜物疏》曰：御物有尺二寸金錯鏡一枚；皇太子雜純銀錯七寸鐵鏡四枚；貴人至公主九寸鐵鏡四十枚。
《鄴中記》曰：石虎三人台及內宮中鏡有徑二三尺者，磋圇蟠龍雕飾。
《世說》曰：晉孝武將講《孝經》，謝公兄弟與諸人私相講習，車武子難苦問謝，謂袁羊曰：「不問則德音有遺，多問則重勞二謝。」袁曰：「何嘗見明鏡疲於屢照？」
《益部耆舊傳》曰：杜貞孟宗周覽求師，經歷齊魯，資用將乏，磨鏡自給。
《南蠻獠人俗》曰：諸婚姻以奴婢一人為娉，無奴婢，以銅鏡當人婢。
《吳興郡記》曰：臨安縣東石鏡山，山東有石鏡一，徑二尺四寸，甚清亮。
山謙之《尋陽記》曰：廬山東面有一石，若鏡懸崖，明淨照見人形。
《海內士品》曰：徐孺子嘗事江夏黃公。黃公薨，往會其葬。家貧尾自致，齎磨鏡具自隨，賃磨取資，然後得前。既至，祭而退。
荀悅《申鑒》曰：君子三鑒：鑒乎前，鑒乎下，鑒乎鏡。前惟訓，人惟明。商德之衰，不鑒於湯禹也；周秦之弊，不鑒於群下也；側弁垢顏，不鑒於明鏡也。
《古今注》曰：平帝始元三年，延陵西園神寢內御戶座前大鏡皆清液，如汗水出狀。
《西京雜記》曰：高祖入咸陽宮，周行府庫，有方鏡九寸，表里明人。直來照之，影則側見，以手掩心而來，即腸胃五藏曆然無礙。人有病在內，則掩心而照之，即知病之所在。女子有邪心，則膽張目動。秦始皇帝以照宮人，膽張心動者則煞之。
又曰：宣帝被收，系郡邸獄，臂上猶帶史良娣合彩婉轉，繩系身毒寶鏡一枚，大如八銖錢。舊傳此鏡照見妖魅，珮之者為天神所福。宣帝從危獲濟，及紹大位，每持此鏡，感咽移辰。帝崩，鏡不知所在。
《拾遺錄》曰：周穆王時，渠國貢火濟鏡，廣三尺六寸，暗中視物如晝，人向鏡語，鏡中則響應之也。
又曰：周穆王時，有如石之鏡，此石色白如月，照面如雪，謂之月鏡。
又曰：方丈山池泥百煉成金鏡，色青，可照魑魅。
《洞冥記》曰：望蟾ト上有青金鏡，廣四尺。元光年中，國獻此鏡。照見魑魅，百鬼不能隱形。
《列仙傳》曰：負局先生負石磨鏡，局徇吳中，炫摩鏡，得一錢，因磨之。
《神仙傳》曰：河東孫博能引鏡為刀，屈刀為鏡。
《劉根別傳》曰：思形狀可以長生。以九寸明鏡照面，熟視之，令自識己身形，常令不忘，久則身神不散，疾患不入。
《搜神記》曰：孫策既煞於吉，每獨自，彷彿見吉在其左右。引明鏡自照，見在鏡中，因倍大叫，瘡皆裂，須臾而死。
又《吳曆》曰：策為許貢客所傷，引鏡自照，曰：「面如此，當可復建功立事乎？」因椎幾大叫，瘡裂而卒。
《續搜神記》曰：文獻〈文獻，王道謚。〉曾令郭璞筮己一年中吉凶，璞曰：「當有小不吉利，可取廣州二大罌盛水，置床帳二角，名曰鏡耗以厭之。某時撤罌去水，如此其災可消。至日忘之，尋失銅鏡，不知所在，後撤去水，乃見所失鏡在於罌中。罌口數寸，鏡大尺餘。王公後令筮鏡罌之意，璞曰：「撤罌違期，故至此妖。邪魅所為，無他故也。」使燒車轄以擬，鏡立出。
又曰：林慮山下有一亭，人過宿者，或病或死。常云：「十許男女各雜衣，或白或黑，輒來為害。」有郅伯夷者過宿於此，獨坐誦經，忽有十餘人來與伯夷並坐，因共蒲博。於是伯夷密以鏡照之，乃是一群犬。因執燭而起，佯誤以燭燒其衣，毛乃焦。伯婦懷刀投一人，中之遂死，成犬。余悉走去。
《神異經》曰：昔有夫妻將別，破鏡，人執半以為信。其妻與人通，其鏡化鵲飛至夫前，其夫乃知之。後人因鑄鏡為鵲安背上，自此始也。
《幽明錄》曰：宮亭湖邊旁山門有石數枚，形圓若鏡，明可以鑒人，謂之石鏡。後有行人過，以火燎一枚至不復明，其人眼乃失明。
《地鏡圖》曰：欲知寶所在地，以大鏡夜照，見影若光在鏡中者，物在下也。
《雲角要占》曰：厭盜賊法：三月以小形銅鏡七枚埋於申地，秤七百斤土覆之。坎暑二尺五寸，廣二尺五寸，築令堅固。
孟達《與劉封書》曰：天地生初如鏡。
陸機《與弟雲書》曰：仁壽殿前有大方銅鏡，高五尺餘，廣三尺二寸，立著庭中。向之便寫人，形體了了，亦怪也。
秦嘉《與婦徐淑書》曰：頃得此鏡，既明且好，形觀文藻，世所希有，意甚愛之，故以相與。明鏡可以鑒形。淑答書曰：今君徵未旋，鏡將何施行？明鏡鑒形，當待君至。
傅咸《鏡賦》曰：從陰位於清商，彩秋金之剛精。醮祝融以致度，命歐冶而是營。晞日月之光烈，儀厥象乎曜靈。
《世說》曰：溫嶠為劉越石長史，北討劉聰，得玉鏡台。嶠從姑劉氏有女美，嶠有意自媒，數日乃下玉鏡台，姑喜。既婚交禮，女曰：「我固疑是老奴，果如所卜也。」
《三國典略》曰：胡太后使沙門靈昭造粕寶鏡台，合有三十六戶。每室別有一婦人，手各執鎖。才下一關，三十六關一時自閉。若抽此關，諸門皆啟，婦人各出戶前。
魏武《雜物疏》曰：鏡台出魏宮中，有純銀參帶鏡台一，純銀七，貴人公主鏡台四。
《晉東宮舊事》曰：皇太子納妃，有玳瑁鈿鏤鏡台一。
《宋起居注》曰：元嘉中，韋明為廣州刺史，作銅鏡台一具，御史中丞劉禎請以事，追免朗官。
謝詩曰：玲瓏類丹檻，孤高似玄闕。對鳳臨清水，垂龍掛明月。照粉拂紅妝，插花理雲髪。玉顏徒自見，畏見君情歇。
古詩曰：珊瑚掛鏡爛生光。
《後漢書》曰：陰太后崩，明帝性孝愛，追慕無己，謁原陵。帝從席前伏御床，視太后鏡奩中物，感慟悲涕，令易脂澤裝具。左右皆泣，莫能仰視焉。
《拾遺記》曰：陰貴人食瓜美，帝使求之。時有惇煌獻異瓜，雲是空峒靈瓜。又常山獻巨桃。及後崩，侍者見銅奩中有瓜桃之核，視之涕零也。
《列仙傳》曰：朱崖令，死當還法內珠於關者死，其繼母棄其系臂珠。其男年九歲，好之，置鏡奩中，皆不知也。至海關，吏收得十枚，乃母子爭死，吏遂棄而遺之。〈事具《義門》。〉
《語林》曰：范汪至能啖梅，人至一斛，奩↓↓啖，須臾盡也。
蔡邕《表》曰：賜鏡奩等，前後重疊。父母於子，尾加此。
魏武《上雜物疏》曰：純銀藻豆奩，純銀括摟奩。
孫仲《寄妹臨亡書》曰：鏡與粉盆與郎，香奩與若。欲令其行身如明鏡，純如粉，譽如香。
《宋元嘉起居注》曰：廣州刺史韋朗被彈事，有金鏤合二枚，銀縷合二枚。
《劉向別傳》曰：向有《合賦》。
祖台之《志怪》曰：吳中有王大夫，行至曲阿回唐上，有一女子，便留住宿。解臂上金合，系其肘下，令暮更來，遂不至。更使尋求，都無女人。過豬欄邊，見豬鉀有合。
《纂文》曰：多羅，粉器。
《扶南傳》曰：扶南國王以磋圇多虜哦餵王。
魏武《淖上器誡令》曰：孤不好鮮飾，嚴具用新皮葦笥，以黃葦緣中。遇亂世，無葦笥，乃更作方竹嚴具，以皂葦衣之，鹿布裹，此孤平常之用者也。內中婦曾置嚴具，於時為之推壞。今方竹嚴具綠漆甚華好。
魏武《上雜物疏》曰：油漆幌邢器一，磋圇參帶畫方嚴器一。
《齊書》曰：宜都王鏗鎮姑熟於時，人發桓溫女冢，得金巾箱，織金篾為嚴器，條以啟聞鬱林，敕以賜之。鏗曰：「今取往物，後取今物，如此循環，爾豈可不熟念？」使長史蔡約自往修復，縴毫不犯。
《北史·后妃傳》曰：舊儀，司飾三人掌簪珥花嚴。
《修復山陵故事》曰：梓宮用嚴器五具，馬齒嚴器五具。
《汝南先賢傳》曰：戴良嫁女，以笥為嚴器。
秦嘉婦《與嘉書》曰：今奉嚴器中物幾具。
陸雲《與兄機書》曰：按行視曹公器物，嚴器方六七寸，高四寸。
