
《禮記·祭法》曰：王爲群姓立七祀，曰司命，曰中ニ，曰國門，曰國行，曰太厲，曰戶，曰灶。諸侯爲國立五祀，曰司命，曰中ニ，曰國門，曰國行，曰公厲。大夫立三祀，曰族厲，曰門，曰行。適士立二祀，曰門，曰行。庶人立一祀，或立戶，或立灶。〈鄭玄注曰：五祀，門、戶、中ニ也。此者小神，居人之間，司察小神也。〉
又《月令》曰：孟春其祀戶，孟夏其祀灶，季夏其祀中ニ，孟秋其祀門，孟冬其祀行。〈餘吉，吉禮門。〉
《白虎通》曰：何謂五祀者？門、戶、灶、井、中ニ也。
又曰：《曲禮下》記雲︰天子祭天地、四方、山川、五祀，歲遍；諸侯方伯祀山川，祭五祀，歲遍；士祭其先。凡祀有廢之，莫敢舉也；有舉之，莫敢廢也。非所當祭而祭之，名爲淫祀，無福。祭五祀所以歲遍何？慎五行也。
《五經異議》曰：大戴說禮器雲︰灶者，老婦之祭。許君按：《月令》孟夏之月，其祀灶，五祀之神，王者所祭，非老婦也。鄭玄曰：灶神祝融是老婦。
又曰：王爲群姓立七祀：一曰司命，主督察人命也；二曰中ニ，王宮室居處也；三曰門，四曰戶，主出入；五曰國行，主道路也；六曰大厲，主殺也；七曰灶，主飲食也。
《漢書》議曰：祠五祀，謂五行金木水火土也。木正曰勾芒，火正曰祝融，金正曰蓐收，水正曰玄冥，土正曰后土，皆古賢能治成五行有功者也，主其神祀之。
《魏名臣奏》曰：秦靜議雲︰祭法七祀有國行，今《月令》謂行爲井，是以俗廢行而祀井。武帝始定天下，興復舊祀，造祭祀門、戶、井、灶、中ニ。文帝稱詔。靜按：凡諸祠祀，所以尊敬神靈，不宜稱詔。高堂隆議曰：國、中ニ、門、井、灶多不遍，惟祀在者，故曰祭。五祀在於廟，今每門、戶輒祭之，自漢以來，非舊典也。祭井自漢，從水類，不列五祀，宜除井祀行。《世本》曰，征作礻五祀。〈征者，殷王八世孫也。礻者，強死男也。謂時難索宣驅疫逐強死鬼也。五者，謂門、戶及井、灶、中ニ也。〉
傅玄《五祀議》曰：禮大記雲︰室中央中ニ，謂四ニ之中也。祭於漏井，蓋失之矣。七祀之文，皆雲祀行而無井，祭灶而不祭井，於事則闕。夫設祀者，非惟報功而已，亦神道設教，使民慎之幽冥也。臣以爲帝之都城，宜祭一門，正宮一門，正室一戶，井、灶、中ニ，亦各擇其一正者祭之。
《尚書·舜典》曰：正月上日，受終於文祖。在璇璣玉衡，以齊七政，肆類於上帝，�於六宗，望于山川，遍於群神。歲二月，東巡狩，至於岱宗，柴，望秩于山川，肆覲東後。〈孔安國曰：望秩于山川者，以尊卑祭之也。五嶽視三公，四瀆視諸侯，其餘小者，或卿、大夫、伯、子、男。〉
《周禮·春官上》曰：大宗伯之職，國有大故，則旅上帝及四望。〈四望，五嶽、四鎮、四瀆也。〉
又《春官》曰：小宗伯之職，掌兆五帝於四郊，四望、四類亦如之。
又《春官上·典瑞》曰：掌玉瑞玉器之藏，四襇邸，以祀天、旅上帝。兩襇邸，以祀地、旅四望。
又《春官下·大司樂》曰：春奏《姑洗》，歌《南呂》，舞《大韶》，以禮四望。
《公羊傳·僖下》曰：夏四月，卜郊，不從，乃免牲。猶三望，三望者何？望祭也。則曷爲祭？祭太山、河海。山川有能潤於百里者，天子秩而祭之。〈此皆助天氣成功，故祭天及之。〉
《五經通義》曰：王者所以因郊祭日月、星辰、風伯、雨師、山川何？以爲皆有功於民，故祭之也，皆天地之別神從官也。緣天地之義，亦欲及之，故歲一祭之。禮日於南門外，禮月、四瀆於北門外，禮山川、丘陵西門外，祭風伯、雨師於東門外，各即其位也，以是明之。其祭之奈何乎？曰祭日者懸，祭月者毀，祭風者明，祭雨者布疏，祭山川者沉，各像其貌也。
《三輔黃圖》曰：宰衡王莽奏曰：冬至，使有司祭天神於南郊，高祖配而望群陽。夏至，使有司祭地於北郊，高後配而望群陰。
《隋書·志》曰：梁朱異議，鄭衆雲四望謂日月星海。鄭玄雲謂五嶽四瀆。尋二鄭之說，互有不同。竊以望是不即之名。凡厥遙祭皆有斯目，豈容撅褸星海，拘于海瀆。請今天司有關水旱之義，爰有四海、名山、大川能興�致雨，一皆備祭。
《禮記·月令》曰：仲春，玄鳥至之日，以太牢祀於高。天子親往，后妃率九嬪御，醴禮天子所御，帶以弓，授以弓矢，立於高之前。〈蔡邕《章句》曰：高，祀名也。高猶尊也。者，所以祈子孫之祀也。天子所御謂后妃以下王妾御者。，弓衣也。祝以高之命，飲以醴酒，帶以弓衣，尚使得男者也。鄭玄注曰：玄鳥遺卵，娥簡狄吞之，生契，後以爲官，嘉祥而立祀也。〉
《漢書》曰：太子據立爲皇太子。初，上年二十九，乃得太子，甚喜，爲立，〈張晏曰：，求子神。〉使東方朔、枚皋作祝。
《續漢書》曰：仲春之月，立高，祀於城南，禮以特牲。
《五經異議》曰：王者一歲七祭天地。仲春，后妃郊。亦祭天也。
《五經要議》曰：契母簡狄以玄鳥至之日，祀於高而生契。高者，蓋先王所以祈子孫之祀也。玄鳥感陽而至，集人棟宇，有孳乳之祥，故重其至日，因以用事。
《五經異議》曰：鄭記曰：玄鳥至之日，以太牢祀於高。注曰：高辛氏世簡狄吞燕子而生契，後王以爲官，嘉祥其祀焉。王權問曰：「以注言之，先商之時，未有高。《生民》詩曰：『克�克祀，以祓無子。』傳以爲古者必以郊焉。姜原禋祀上帝而生稷，是則郊之祀，非以生契之後立也。」譙喬答曰：「先商之時，自必有氏祓除之祀，位在南郊，蓋亦以玄鳥至之日。然其所�，乃於上帝簡狄吞一子之後。王以爲官，嘉祥祀之以配帝，謂之高。」
晉束�《高壇石議》曰：元康六年，高壇上石破爲二段，詔書問置此石來幾時？出何經典？今應復不？博士議：禮無高置石之文，未知造設所由。旣已毀破，無可改造設。高辛氏有簡狄吞卵之祥，今此石有吞卵之象，蓋俗說所爲，而史籍無記。可但收聚，復於舊處而已。太常以爲吞卵之言，蓋是逸俗之失義。因今毀破，便宜廢除。下四府博士議。賊曹屬束�議：夫未詳其置之故，而欲必其可除之理，理不可然。按《郊祀志》，秦漢不祀高，漢武帝《五子傳》武帝晚得太子，始爲立，其事未之能審。
許慎《五經異說》雲︰山陽民祭，皆以石爲主。然則石之爲主，由來尚矣。其此象矣，而祭禮龜策。祭器敝則埋之，而改置新石。今破則宜埋而更造，不宜遂廢。收集破石，積之故處，於禮無依，於事不肅，思所未安也。時公卿從太常所處，此議不用。其後得高堂隆故事，魏青龍中造立此禮，詔書更鐫石，令如舊置，高壇上埋破石，入地一丈。
《隋書·禮志》曰：梁太廟北門內道西有石，文如竹葉，小屋覆之，宋元嘉中修廟所得。陸澄以爲孝武時郊之石，然則江左亦有此禮矣。後齊高爲壇於南郊，傍廣輪二十六尺，高九尺，四陛三壇。
《周書》曰：四月，孟夏，王初祈禱於宗，乃嘗麥於廟。
《毛詩·甫田》曰：琴瑟擊鼓，以禦田祖，以祈甘雨，以戒我稷黍，以�我士女。
又《生民·行葦》曰：曾孫惟主酒醴，維�需酌以大鬥，以祈黃。
又《臣工·噫嘻》曰：春夏祈�於上帝也。〈祈猶禱求。〉
《周禮·春官上·小宗伯》曰：小宗伯掌大災，乃執事禱祠於上下神祗。
又《春官下》：太祝掌六祝之辭，以事鬼神，祈福祥，求永貞。〈馬融傳曰：神，天神；鬼，人鬼；祗，地祗也。〉
《禮記·月令》曰：孟春，是月也，天子乃以元日祈�於上帝。
《左傳·襄上》曰：郊祀後稷，以祈農事也。
又《定上》曰：魯昭公出，故季平子禱於煬公。九月，立煬宮。〈平子逐君，懼而請禱於煬公。昭公死於外，自以爲獲福，故玄其宮。〉
又《哀上》曰：衛太子禱曰：曾孫蒯聵敢昭告皇祖文王、〈周文王。皇，大也。〉烈祖康叔、文祖襄公：鄭勝亂從，〈勝，鄭聲公名，釋君助臣爲從於亂。〉晉午在難，〈午，晉定公名。〉不能治亂，使鞅討之。〈鞅，趙簡子名。〉
《論語·八佾》曰：王孫賈問曰：「與其媚於奧，寧媚於灶。何謂也？」〈王孫賈自周出仕於衛也。宗廟及五祀之神皆祭於奧。室西南隅謂之奧。〉子曰：「不然。獲罪於天，無所禱也。」〈明當媚其尊者。夫灶者，老婦之祭。〉
又《述而》曰：子疾病，子路請禱。〈禱，謝過於鬼神。〉子曰：「有諸？」〈觀子路曉禱禮否。〉子路對曰：「有之。誄曰：禱爾於上下神祗。」〈誄天神之辭也。〉子曰：「丘之禱久矣。」〈孔子自知無過處。〉
《五經異義》曰：《禮·祭法》雲︰天子有祧。遠廟曰祧，將祧而去之，故曰祧。去祧曰壇，去壇曰�單。皆藏於祖廟，有事則禱，無事則止。
《說文》曰：吉事求福爲禱。
《漢書》曰：文帝曰：「昔先王遠施不求其報，望祀不祈其福。今吾聞祠官祝厘，〈如淳曰：厘，福。〉皆於朕躬，不爲百姓。夫以朕之不德而專饗，獨美其福，百姓不與，是重吾不德也。其令祠官致祀，無有所祈。」
《東觀漢記》曰：鄧太后嘗體不安，左右憂惶，至令禱祠，願以人爲代。太后聞之，即譴怒，敕掖庭令以下，何故乃有此不祥之言。左右咸流涕，嘆太后臨大病，不自顧而念兆民。後病瘳，豈非天地之應與？
《晉中興書》曰：大旱經久。太興四年四月始雨，有奏應報賽宗廟山川。中宗詔曰：「祈廟雲報賽，非奉尊上辭也。吾意有疑，以爲舊山川有許報，故雨賽，非大事不應告廟。臣子無要君之道，黷祭稱賽，於禮有違。」
《唐書》曰：憲宗謂宰臣曰：「穰災祈福之說，其事信否？」李藩對曰：「臣竊觀自古聖達，皆不禱祠。故楚昭王有疾，卜者謂河爲祟，昭王以河不在楚，非所獲罪。孔子以爲知天道。仲尼疾病，門人子路請禱。仲尼以爲神道助順，繫於所行，已旣全德，無愧屋漏，故答子路雲︰『丘之禱久矣。』《書》雲『惠迪吉，從逆凶』，言順道則吉，從逆則凶。《詩》雲『自求多福』，則禍福之來，感應行事。若苟爲非道，則何福可求。是以漢文帝每有祭祀，使有司敬而不祈。其見超然，可謂盛德。若使神明無知，則安能降福？必其有知，則私己求媚之事，君子尚不可悅也，況於明神乎？由此言之，則履信思順，自天佑之，苟異於此，實難致福。故堯舜之務，惟在修已以安百姓。管仲雲︰『義於人者和於神。』蓋以人爲神主，故但務安人而已。虢公求神以至危亡，王莽妄祈以速漢兵。古今明誡，書傳所記，望陛下每以漢文、孔子之意爲准，則百福具臻矣。」上深嘉美之。
又曰：文宗開成中，以久旱，分命郡官遍祠祈禱於紫宸殿，對宰臣憂形於色。宰臣以星官所奏，「天時當爾，乞不過勞聖慮」。上凜然改容曰：「朕爲天下主，無德及人，致此災旱。今又謫見於上，若三日不雨，當退歸南位，更選賢明以主天下。」宰臣嗚咽流涕，各請罪，乞免相位。是夜，澍雨大洽。
又曰：孔爲廣州刺史。先是，准詔禱南海神，多令從事代。必自越風波而往。韓愈爲潮州，作詩美之。
《華陽國志》曰：梁輔爲郡五官，時天大旱，請雨不降。輔出禱，乃積薪祝神曰：「二日不雨，則欲自焚，謝罪百姓。」言終而雨。
《長沙郡耆舊傳》曰：祝良爲洛陽令，時亢旱，天子祈不得。良乃曝身階庭，告誠引罪，自晨至中，紫雲沓起，甘雨登降。民爲之歌曰：「天久不雨，民失所。天王自出，祝令特苦。精符感應，滂沲而下。」
《列仙傳》曰：曆陽有彭祖仙室，前世雲，「禱請風雨，莫不輒應」。常有兩虎在祠左右，今日祠訖即有虎跡。
《異苑》曰：晉簡文旣廢世子道生，次子郁又早卒，而未有息嗣。濮陽令在弟前禱至三更，郁有黃氣自西南來，逆室前，爾夜幸李太后，而生孝武皇帝。
《韓子》曰：衛人有夫妻禱者，而祝曰：「使我無故得百束布。」其夫曰：「何少也？」對曰：「益是，子將以買妾。」
《呂氏春秋》曰：昔殷湯克夏，而天下大旱，五年不收。湯乃以身禱於桑林曰：「餘一人有罪，無及萬方。萬方有罪，在予一人。無以一人之不敏，使上帝神傷民之命。」於是剪其�，麗其手，自以爲牲，用祈福於上帝。民悅，雨乃大至。
《淮南子》曰：聖人者，不恥身賤而愧道之不行；不憂命之短而憂百姓之窮也。是故禹爲水以身解於陽肝之河，湯爲旱以身禱於桑林之下。聖人之憂民，如此其明也。
