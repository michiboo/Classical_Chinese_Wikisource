
《書》曰：青州，厥貢鹽、。
《周禮·天官·籩人》曰：朝事之籩，其實形鹽。〈案，鹽謂為虎形，謂之形鹽。〉
又曰：掌鹽之政令，以共百事之鹽。祭祀，共其苦鹽、散鹽。〈杜子春讀苦為，謂出鹽直用，不氵柬冶也。鄭司農云：散鹽，氵柬冶者。玄謂：散鹽，煮水為鹽也。〉賓客，共其形鹽、散鹽。王之膳羞，共飴鹽。〈飴鹽，鹽之甜者，今戎鹽有也。〉幾齊事，鬻鹽以待戒令。〈齊事，和五味之事。鬻鹽，氵柬治之。鬻音煮也。〉
《記》曰：祭宗廟，鹽曰咸鹺。〈大咸曰差。〉
又曰：醯醢之美，而煎鹽之尚，貴天產也。
又曰：桃諸卵鹽。〈大鹽。〉
又曰：功衰，食菜果，飲水漿。無鹽酪不能食，食鹽酪可也。〈功衰，齊斬之末也。酩，酢。〉
《左傳》曰：王使周公閱來聘，饗有昌歜、白黑形鹽。辭曰：「國君文足昭也，武可畏也，則有備物之饗，以象其德。薦五味，羞嘉穀，鹽虎形，〈鹽，五味之將，故刻為虎形，以象其武。〉以獻其功。吾何以堪之？」
又曰：晉人謀去故絳，諸大夫皆曰：「必居句阝、瑕氏之地，沃饒而近。」〈，鹽也。猗氏縣有鹽池是也。〉
又曰：齊晏子曰：山木如市，弗加於山；魚、鹽、蜃、蛤，弗加於海。
《說文》曰：鹽，咸也。，河東鹽池，袤五十里，廣六里，周一百十四里。〈戴延之《西京記》曰：鹽生水中，夕取朝復，千車萬驢，適意多少。〉鹵，西方堿也。東方謂之斥，西方謂之鹵。鹺，堿也，河內謂之堿。
《廣雅》曰：<鹵肖>、〈音消。〉<鹵奏>、〈七豆切。〉<鹵р>、〈音溫。〉<鹵扁>，〈步典切。〉鹽也。
《史記》曰：募民月給費用官器作煮鹽，宮與牢、盆。
《漢書》曰：王莽詔曰：「鹽，食者之將。」
又曰：吳東海水為鹽，國用饒足。〈《吳錄·地理志》曰：吳王煮海水為鹽。今海鹽縣是也。〉
《續漢書》曰：虞翊為武都太守，始到郡，谷石千五百，鹽石八千。視事三歲，谷石八千，鹽百。
又曰：天竺國出黑鹽。
《東觀漢記》曰：賈復為縣掾，迎鹽河東，會盜賊起，等輩放散，其鹽復獨完，還致縣中。
《後漢書》曰：第五倫自以久為官不達，遂將家屬客河東，變名姓，自稱王伯齊，載鹽往來。又太原、上黨所過，輒為糞除而去。
又《王符論》曰：且攻玉以石，洗金以鹽。〈《詩·小雅》曰：他山之石，可以攻玉。今之金工發金色者，皆淬之鹽水也。〉
《魏志》曰：衛覬與荀書曰：「夫鹽，國之大寶也。自亂以來放散，宜如舊置使者監賣，以其直益市犁牛，若有歸民，以供給之。」
又曰：鄧艾平蜀後，言於司馬文王，留隴右兵二萬人、蜀兵二萬人，煮鹽興冶，為軍農要用。
《魏略》曰：漢令哀牢民家出鹽一斛以為賦。
《吳志》曰：朱桓卒，家無余財。孫權賜鹽五千斛，以周喪事。
《蜀志》曰：先主定益州，置鹽府校尉，較鹽、鐵之利。
《晉書》曰：肅慎國無鹽、鐵，燒木作灰，取汁而食之。
又曰：郭文，字文舉，隱居吳興餘杭大辟山中。恆著鹿裘葛巾，不飲酒食肉，區種菽麥，釆草葉木實貿鹽以自供。人或酬下價者，亦即與之。
《宋書》曰：豫章王大會賓僚，張融食炙始畢，行炙人便去，融欲求鹽，蒜，口終不言，方搖食指，半日乃息。
又曰：張融作《海賦》，文辭詭激，獨與眾異。後以示鎮軍將軍顧凱之，曰：「卿作此賦，實超玄虛，但恨不道鹽耳。」融即求筆注曰：「漉沙搆白，熬波出素，積雪中春，飛霜暑路。」
《齊書》曰：崔慰祖父喪，不食鹽。母曰：「汝既無兄弟，又未有子息，毀不滅性，故當不進餚羞耳，如何絕鹽？吾今亦不食矣！」慰祖不得已從之。
《梁書》曰：侯景陷台城，宴集其黨，又召僧通。僧通取肉鹽，以進景，問曰：「好不？」景答：「所恨太咸。」僧通曰：「大咸則爛。」及景死，王僧辨截其二手送齊宣，又傳首往江陵，果以鹽五斛置腹中，送於建康，暴之於市。百姓爭取屠膾羹，食皆盡。
《後魏書》曰：世祖南伐，遣李孝伯賜劉義恭等鹽各九種，並胡鼓。孝伯曰：「有後詔：凡此鹽各有所宜。白鹽、食鹽，主上自所食；黑鹽，治腹脹氣滿，末之六銖，以酒下；胡鹽，治目痛；戎鹽，治諸瘡；赤鹽、駁鹽、臭鹽、馬齒鹽四種，並非食鹽。」
又曰：忽吉國水氣咸，凝鹽生樹上。
又曰：沮渠蒙遜平酒泉，於宋繇室得書數千卷，鹽、米數十斛而已。蒙遜嘆曰：「孤不喜克李氏，欣得宋繇耳。」
《北齊書》曰：房景伯母亡，居喪不食鹽菜，因此遂為水病，積年不愈。
又曰：崔暹奏請海沂煮鹽，有利軍國。文襄以問崔昂，昂曰：「亦既官煮，須斷之竈。官力雖多，不及人廣。請准開市，薄為竈稅，私館給，彼此有宜。」朝廷從之。
《唐書》曰：武德中，長安古城鹽渠水生鹽，色紅白，味甘，狀如方印。
又曰：左右神策、鹽州行營節度使胡堅昌皆表奏：「初城鹽州鹵中獲壤土，又置烽堡，水路回遠，即時有雨，廢鹽並悉生鹽。事扶聖德，可謂天贊，請宣付史館。」制可。
又曰：代宗時，河中府鹽池生瑞鹽。韓奏曰：「土德之瑞。」
又曰：李晟薨後，德宗以初城鹽州復鹽池，上賜宰相新鹽，惻然思之，命置鹽於靈座。
又曰：流鬼國去京師萬五千里，邊於北海，多沮澤，有魚、鹽之利。
又曰：初，榷鹽起於第五琦。及劉晏代其任，法朮精密，官無遺利。初，歲入錢六十萬貫，季歲十倍，而人無厭苦。大曆末，通計一歲徵賦所入，而鹽差當天下太半之賦。
《管子》曰：齊有渠之鹽，燕有遼東之煮。十口之家，十人舐鹽；百口之家，百人舐鹽。凡食鹽之數，一月，丈夫五升少半、婦人三升少、半嬰兒二升少半。鹽之重，升加分耗而釜百，升加什耗而斧千。君伐沮薪，煮浦水為鹽正而積之三萬鍾。至陽春農事方作，令民無得築垣牆，毋得繕冢墓，大夫無得治宮室台榭，北海之眾無得聚庸而煮鹽，然鹽之價必四什倍。君以四什之賈，循河、濟之流，南輸梁、趙、宋、衛、濮陽。惡食無鹽則腫，守圉之本，其用鹽獨重。君伐菹薪，煮沛水以籍於天下，然則天下不減矣。
又曰：桓公成鹽三萬六千鍾，令吏糴之，得成金萬一千餘斤。
《尸子》曰：南海之輦，北海之鹽。
《魯連子》曰：連宿沙瞿子善煮鹽；使煮潰沙，雖十宿不能得也。
《抱朴子》曰：作赤鹽法：用寒鹽一斤，雨泥一斤，內鐵器中，以水燒，皆消而赤也。
《金樓子》曰：白鹽，小小有峰洞，皎如水精。及其映日光，似琥珀。胡人和之以供國廚，名為君王鹽，亦名玉華鹽。
又曰：有清池鹽，正四方，廣半寸，其形扶疏。似有人耕池旁地，取池水波種之，去勿回顧，即生此鹽。
《國語》曰：桓公通齊國之魚鹽於東萊。
《山海經》曰：景山南望鹽皈〈或無皈字。〉敗之池，北望少澤，其草多{艸諸}{艸與}、秦菽，其陰多頳，其陽多玉。郭景純雲，鹽敗澤即解縣鹽池也。
《呂氏春秋》曰：和之美者，大夏之鹽。〈高誘曰：大夏，澤名，或山名。〉
《春秋後語》曰：張儀說趙王曰：「今日楚與秦為兄弟之國，而韓、魏稱為藩臣，齊獻魚、鹽之地，斷趙之右臂。」〈齊負海，有魚鹽之利。今雲獻魚鹽之地，矯辭以脅趙也。〉
《淮南萬畢朮》曰：鹽能累卵。〈取戎鹽塗卵，取他卵置其上，即累也。〉
《鹽鐵論》曰：古者豪強大家得煮海為鹽，民皆依為奸之業也。
《世說》曰：秦繆公使賈人載鹽，百里奚使將車。
《風俗通》曰：咸如炭，俗說：咸亦與熱正等，炭火不可以入口，人食得太咸，亦吐之。謹案，東海句人曉知鹽法者云：攪鹽木水多日，每焦黑如炭，非謂竈中火炭也。
《吳時外國傳》曰：漲海州有灣，灣中常出自然白鹽，嶧嶧如細石子。天竺國有新淘水，水甘美，下有石鹽，白如水精。〈《南州異物志》云：鹽如石英。〉
《晉令》曰：凡民不得私煮鹽，犯者四歲刑，主吏二歲刑。
《蜀王本紀》曰：宣帝地節中，始穿鹽井數十所。
《世本》曰：宿沙作煮鹽。〈《宋志》曰：宿沙衛，齊靈公臣。齊濱海，故衛為煮鹽之利。〉
《晉太康地記》曰：梓潼縣出傘子鹽。
《廣志》曰：鹽體因於水故，或水且生於水故，或與土雜產於地，多側於海濱，但未必千里相比耳。煮鹽與海同。河東有印成鹽，西方有石子鹽，皆生於水。〈北海。〉北海湖中有青鹽，五原有紫鹽，波斯國有白鹽，如細石子。
《玄晏春秋》曰：故侍中劉子楊食餅，知鹽生精味之至。〈《秦記》曰：會稽王道子為符郎設盛饌，郎云：「鹽味小生。」〉
《博物志》曰：臨邛火併，諸葛亮往視之後，火益盛。以盆貯水，煮之則鹽。後人以火投井中，火即滅，至今不然。
《梁四公子記》曰：高昌國遣使貢鹽二顆，顆大如斗狀，白似玉。帝以其自萬里絕域而來獻，數年方達，命傑〈音竭。〉公迓之，謂其使曰：「鹽一顆是南燒羊山月望收之者，一是北燒羊山非月望收之者。」使者具陳：「鹽，奉王急命，故非時爾。」因問紫鹽、碧珀，雲「中路遭北涼所奪，不敢言之。」帝問傑曰公群物之異，對曰：「南燒羊山鹽文理粗，北燒羊山鹽文理密。月望收之者，明徹如冰，以氈橐煮之可驗。交河之間，平磧中，掘深數尺，有末鹽，如紅如紫，色鮮味甘，食之止痛。更深一丈，下有碧珀，黑逾純漆，或大如車輪，末而食之，攻婦小人腹症瘕諸疾。彼國珍異，必當致貢，是以知之。」
《涼州異物志》曰：姜賴之墟，今稱龍城。恆溪無道，以感天庭。上帝赫怒，溢海蕩傾。〈姜賴，胡國名也。恆溪，其王字也，矜貪無厭。上帝化為沙門，游於觀其政，遂從溪乞之，以鹽與帝，帝乃震怒，使蒲昌溢以蕩覆也。〉剛鹵千里，蒺藜之形，其下有鹽，累棋而生。〈其地化為鹵而剛堅，嶷如蒺{莉木}，忄發發其底，鹽方大如棋，以次相累也。坐以鹽乞天帝，故使此地化生鹽也。〉
又曰：鹽山二岳，三色為質，赤者如丹，黑者如漆。小大從意，鏤之寫物，〈赤與黑者皆小，惟白大。或如篋相，從人所為形也。〉作獸辟惡，佩之為吉。〈或治為鳥獸以佩之。〉戎鹽可以療疾。〈四方皆用白者作散，以除頭風。以其出胡國，故言戎鹽也。〉
《涼州記》曰：有青鹽池，出鹽正方半寸，其形似石，甚甜美。
《益州記》曰：汶山、越煮鹽法各異。汶山有咸石，先以水漬，既而煎之；越先燒炭，以鹽井水沃炭，刮取鹽。
《荊州記》曰：鹽水自凝，生傘子鹽，方寸，中央隆起，形如張傘。
《本草經》曰：鹵鹽，一名寒石，味苦。戎鹽，主明目。大鹽，一名胡鹽。〈《呂氏春秋》曰：《本草》云：「戎鹽一名胡鹽。」〉
崔駰《博徒論》曰：江陽六鹽。
《笑林》曰：姚彪至武昌，遇風，與沈浙江渚守風。糧用盡，遣人從彪貸鹽百斛。彪得書不答，敕左右倒鹽百斛著江水中，曰：「明吾不惜，惜所與耳！」
《嶺表異錄》曰：野煎鹽，廣南煮海其無限，商人納榷，計價極微。數內有恩州場、石橋場，俯邇滄溟，去府最遠。商人於所司給一百石榷，課止銷雜貨三、二千，及往本場鹽，並無官者給遣。商人但將人九收聚咸沙，掘地為坑，坑口稀布竹木，鋪蓬簟於其上，堆沙，潮來投沙，咸鹵淋在坑內。伺候潮退，以火炬照之，氣沖火滅，則取鹵計，用竹槃煎之，頃克而就。竹槃者，以篾細織竹鑊，表里以牡礪灰泥之。自收海水煎鹽，謂之野煎，易得如此也。〈江淮試鹵濃淡，即置飯粒於鹵中，粒浮者，即是純鹵也。〉
《禮記》曰：膾炙處外，醯醬處內。
又曰：獻熟食者操醬齊。
又曰：濡雞，醢醬，實蓼；濡魚，卵醬，實蓼；濡鱉，醢醬，實蓼；魚膾，芥醬；麋腥，醢醬。
《論語》曰：不得其醬，不食。
《漢書》曰：劉歆謂揚雄云：「今學有祿利，然尚不能明《易》，又如玄何？吾恐後人覆醬瓿也！」〈瓿，音部，罌名也。〉
《風俗通》曰：醬成於鹽而咸於鹽，夫物之變有時而重。
又曰：雷不作醬，俗說令人腹內雷聲。按子路感雷精而生，尚剛好勇。死，衛人醢之。孔子覆醢，每聞雷，心惻怛耳。
桓譚《新論》曰：鄙人得延〈音亶〉醬而美，與人共食，少唾其中，因棄之，俱不得食。
《論衡》曰：作豆醬惡聞雷，此欲使人急作，不欲積久。
《世說》曰：陸機入洛，欲為《三都賦》。聞左思作之，撫掌而笑，與弟雲書云：「此間有傖父欲作《三都賦》，須其成，當以覆醬甕耳！」
《宋書》曰：孝武嘗為王玄謨作四時詩云：匏醬調秋菜，白差解冬寒。
又曰：孝緒外兄王晏貴顯，屢至其門。孝緒度之，必至顛覆。聞其笳管，穿籬逃匿，不與相見。曾食醬美，問之，雲是王家所得，便吐餐覆醬。及晏誅，親戚咸為之懼，孝緒曰：「親而不黨，誰坐之？」後竟獲免。
梁劉孝儀《謝智安王齎蝦醬啟》曰：龍醬傳甘，退誠可陋。氐醢稱貴，追覺失言。上聖聞雷，未之能覆。嘉賓流啜，羞以無辭。
