
《禮記·內則》曰：舒雁翠。〈鄭玄注曰：翠，尾舒。雁，鵝也。謂不利人。〉
《爾雅》曰：擊、婁、鵝；〈郭璞注曰：今之野鵝。〉舒雁，鵝。〈郭璞注曰：《禮記》曰：出如舒雁。匠箔東呼可，音加。〉
《廣雅》曰：駕鵝，野鵝也。
《吳志》曰：景帝有疾，使巫視鬼。欲試之，乃殺一鵝，埋之於苑中，架屋施床幾，以婦人服物著上。乃使巫視之，若能說此冢中婦形狀者，加賞。此巫視，日竟晝夕無所道。帝催問之急，乃曰：「實不見有鬼，但見一頭白鵝在墓上。所以不即白，疑是神鬼變化而作，定無復改易，不知何故？」景帝乃厚賜之。
《晉書》曰：永嘉中，洛陽東北步廣里地陷，有二鵝出焉，一白一蒼。白者不能飛，蒼者飛去。斷續，字仲道，嘆曰：「昔有周時，盟會狄泉，即此地也。蒼，胡；白，國像。其可盡言乎？」
又曰：劉毅家在京口，酷貧。常與鄉曲士大夫往東堂共輸，時庾悅為司徒右長史，要咐貽僚佐出東堂。毅已先至，遣與悅相聞曰：「身並貧躓，營一游甚難。君如意人，無處不可為適，豈能以此堂見讓耶？」悅素豪，徑前不答。時眾人並避，惟毅留射如故。悅廚饌甚盛，不以及毅。毅既不去，悅甚不歡。毅又相聞曰：「身今年未得子鵝，豈能以殘炙見惠？」悅又不答。及毅貴，奏解悅都督將軍官，深相挫辱。悅不得志，疽發背，少日而卒。
《宋書》曰：胡蕃為高祖從事，徵廣固，累月未拔。忽有鳥如鵝，蒼黑色，飛入高祖帳里。眾皆駭愕，蕃起賀曰：「蒼黑色者，戎虜。戎虜歸我，大吉之祥也。」明旦攻城，陷之。
又曰：孔靜居山陰。宋武微時，往候之。靜時寢，夢人語曰：「天子在門。覺寤，即遣人出看，而帝適至。靜虛己接待，乃留帝宿。夜設粥，無鮭，新伏鵝卵令煮以為食。賊平，以靜為奮威將軍。
又曰：劉暄初為江夏王寶玄郢州行事，執事過刻。王妃索煮肫，帳下諮暄，暄曰：「旦已煮鵝，不煩復此。」寶玄恚曰：「舅殊無渭陽之情。」
《齊書》曰：卞彬《禽獸決錄目》云：「鵝性頑而傲，蓋比潘敞也。」
又曰：桂陽之役，朝庭周章詔檄，久之未就。高帝引較型入中書內省，先賜酒食。淹素能飲，啖食鵝炙，垂盡，進酒數升，文誥亦辦。
《南史》曰：何遠為永康令，人甚稱之。太守王彬巡屬縣，諸縣皆盛供帳以待焉。至武康，遠獨設糗水而已。彬去，遠送至境，進斗酒只鵝而別。彬戲曰：「卿禮有過陸納，將不為古人所笑乎？」
《三國典略》曰：庾信自建康遁歸江陵，湘東王因賜妾徐氏。妾與信弟私通，欲求之，無敢言者。信庭前有一蒼鵝，乃係書於鵝頸。信視之，乃啟。遂題紙尾曰：「畜生乞汝！」
《唐書》曰：玄和十二年，李愬襲蔡州。兵至懸瓠城，夜半雪甚。城旁有鵝鴨池，愬令驚擊之，以雜其聲。
《列子》曰：黃帝與炎帝戰，以雕、雁、鵝為旗幟。
《魯獵縈》曰：君鵝鴨有餘食，士不足半菽。
《孟子》曰：仲子以兄之祿為不義，避兄離母處於陵。他日歸，則有饋其兄生鵝者，顰蹙曰：「惡用是『』者為？」其母殺是鵝，與之食。其兄自外至，曰：「是『』肉也。」出而吐之。〈趙歧曰：，鵝聲也。〉
《戰國策》曰：管燕得罪於齊王，謂左右曰：「子孰能與我赴諸侯乎？」煮右莫對。管燕連然流涕曰：「悲夫！士何其易得而難用也？」田需對曰：「士三食不得厭，而君鵝鶩有餘食；下宮曳綺縠而士不得以為緣。且財者，君之所輕；死者，臣之所重。君不肯以所輕與士，而責之以所重事，非士易得而難用也。」
《異苑》曰：傅承為江夏守。有一雙鵝失之三年，忽引導得三十餘頭來向承家。
《秦記》曰：符殷食鵝炙，知黑白之處。人不信，既而試之，果然。
《世說》曰：會稽有孤居老姥，養一鵝，鳴喚清長。時王逸少為太守，就求市之，未得。逸少乃攜故親，命駕共往觀之。姥聞二千石當來，即烹以待之。逸少既至，殊喪往意，嘆息彌日。
《俗記》曰：京下劉光祿養好鵝。劉後軍從京還鎮尋陽，以一雙鵝為後軍別，純蒼色，頸長四尺許，頭似龍。此一雙鵝可堪五萬。自後不復見有此類。
《張鴻傳》曰：鴻為慕容晃黃門郎，甚寵愛之。初，刑鴻不熟。頤下生黃須三根，長寸余。乃遣出宮看鵝鴨。
沉充《鵝賦序》曰：先大夫俞潁川者，殊精意於善鵝。求得駿鵝，類於張猛虎亦多好者。於時有綠眼、黃喙、折翼、頳頭，皆經潁川之好者。焦叔明以太康中得大蒼鵝，從喙至足，四尺有九寸，體色豐麗，鳴聲驚人，三年而為暴犬所害。惜其不終，故為賦雲。
崔豹《古今注》曰：夫鵝，似鵠而大，頸長八尺，善斗，好啖蛇。
《列異傳》曰：廬山左右常有野鵝，數千為群。長老傳言：「常有一狸食。明日，見狸喚於沙州之上，如見系縛。」
《南越志》曰：化蒙縣祠山上有湖，湖中有泉鵝，如今野鵝，弄吭山泉，故號為泉鵝。
《兩京記》曰：淨影寺沙門惠遠講經。初，在鄉養一鵝，常隨遠聽經。及遠入京，留在寺，晝夜鳴呼不止。僧徒送入京，至此寺大門放之，自然知遠房，便入馴狎。每聞講鐘，即入堂伏聽，若聞；泛說他事，鳴翔而出。如是六年，忽哀叫庭宇，不肯入堂。頓慨而遠卒。寺內有遠碑，亦述其事。
《嶺南異物志》曰：南道之酋毫多選鵝之細毛，夾以布帛絮而為被，復縱橫納之，其溫柔不下於挾纊也。俗雲鵝毛柔暖而性冷，偏宜復嬰兒而辟驚癇也。
《雲南記》曰：韋齊休使雲南，屯城驛。西牆外有大池，斗門垂柳夾陰，池中鵝鴨甚眾。
《幽明錄》曰：晉義熙中，羌主姚略壞洛陽，陰溝取磚，得一隻雄鵝，並金色交頸，長鳴，聲聞九皋。
《臨海記》曰：郡東南有白石山，高三百餘丈，望之如雪。山上有湖，古老相傳云：「僅獰之所集，八桂所植。下有溪，金光煥然。」
又曰：郡東有宴室山。古老云：「越王時，山上起望海館，山下有湖，中有僅獰、飛魚。」
《唐書》曰：貞觀二十年，吐蕃遣其大臣祿東贊奉表曰：「釋嶼子定四方，日月所照之國，並為臣妾。而高麗恃遠，闕於臣禮。天子自領百萬，渡遼致討。隳城陷陣，指日凱旋。奴才聞陛下發駕，少選之間，已聞歸國。雁飛迅越，不及陛下速疾。如忝預子婿，喜百常夷。夫鵝猶雁也，故作僅獰奉獻。」其鵝黃金鑄成，高七尺，中可實酒三斛。
《淮南子》曰：魯般、墨子以木為鵝而飛，三日集，而不可使為工也。
《唐書》曰：高祖義兵至河東，隋將堯君素城守。時圍甚急，君素乃為木鵝，置表於頸，具論事勢，浮之黃河下。河陽守者得之，達於東都，越王侗見而嘆息。
《爾雅》曰：舒鳧，鶩也。〈郭璞注曰：鴨也。〉
《廣雅》曰：鳧、鶩，鴨也。
《魏氏春秋》曰：司馬文王鎮許昌，徵還擊姜維，至京師。帝於平樂觀臨軍，與左右小臣謀，因文王辭，劍之已書詔。文王入，帝方食粟，優人雲午等唱曰：「青頭雞。」青頭雞者，鴨也。帝懼不敢發。景王因是謀廢帝。
《江表傳》曰：魏文帝遣使求斗鴨，群臣奏：「宜勿與。」權曰：「彼在諒暗擲晷，所求若此，豈可與言禮哉？」具以與使者。
《吳志》曰：建昌侯孫慮於堂前作斗鴨欄，頗施小巧。陸遜正色曰：「君侯宜勤覽經典，用此何為？」慮即毀之。
《南史》曰：齊人渡江，至玄武湖西北莫府山南。我軍自復舟東移，頓郊壇北，與齊人對。是時食盡，調市人饋軍。皆是麥屑為飯，以荷葉裹而分，給兵士皆困。會文帝遣送米三千石、鴨千頭。帝即炊米煮鴨，誓申一戰。將士及防身、計糧數臠，人人裹飯，昆以鴨肉。帝命眾軍蓐食攻之，齊軍大潰。
《三國典略》曰：高德正相齊，未誅之前，家有赤鴨群行於庭，犬來逐，遂成碎血。
《北史》曰：玄善以高有宰相之具，常言於上曰：「楊素粗疏，蘇威怯懦，玄冑、玄昊正似鴨耳。可以付社謖者，惟獨高。」上初然之。
《唐書》曰：齊王祐，太宗第五子，好養鴨。未反前，忽有野狸入籠中，咬四十餘鴨，皆斷其頭。及敗，同惡而誅者，四十四人。
《抱朴子》曰：有白虎七變法：取三月三日殺虎血、鴨血等合和之；初生草似胡麻者，生取其實合之。可以移形易貌。
《兩京雜記》曰：高祖既作新豐，並移舊社。放犬、羊、雞、鴨於通途，亦競識其家。
《傅子》曰：鴨足何以反？雞足何以斤？反、斤吾不知也，何況問天地乎！
《金樓子》曰：海鴨大如常鴨，班白文，赤謂之交鳥。
《洞冥記》曰：武帝望月台，南端有三青鴨飛，俄而下。帝悅之。至夕，鴨宿於台端，化為三小童，皆著青綺文襦，各執鯨文大錢五枚，置帝幾前。
《風俗通》曰：雞伏鴨卵，雛成入水，雞母隨岸呼之，雛出而隨母。鴨、雞異類，能相隨也。
《博物志》曰：中諸藥毒已死者，取生鴨斷頭，以鴨項內病者口中，得血三兩滴入喉中，即蘇也。
《語林》曰：傅信貧。母羸病，恆驚悸。信乃取雞鴨滅毛，放承塵上行，落地。母轉恐怖。
石崇《金谷詩序》曰：吾有廬，在河南金谷中，去城十里。有田十頃，羊二百隻，雞、豬、鵝、鴨之屬，莫不畢備。
《尋陽記》曰：周訪與商人共入宮亭廟宿。明起如廁，見一白頭翁。訪逐之，化為雄鴨。還舡，欲煮之。商人爭看，遂飛去。
《廣志》曰：野鴨雄者，赤頭，有距。
蔡氏《化清經》曰：水戰之鴨，何必白纓？盈俎之雞，何必長鳴？
《新言》曰：譬猛虎浮水，不如鳧鴨；麒麟登木，不如猿猴。
《太玄經》曰：素嬰之鴨、翰音之雞、望視之兔、白蹄之豕、短啄之狗、修頸之馬，君子之貌，何獨異耶？
《吳地記》曰：鴨城者，吳王築城。城以養鴨，周數百里。
竺法真《登羅山疏》曰：山上有神湖，湖中有白鴨。
《嶺南異物志》曰：廣州氵含氵匡縣金池黃家，有養鵝鴨池。常於鴨糞中見麩金片，遂多收掏之，日得一兩，緣此而致富。其子孫皆為使府劇職。三世後，池即無金，黃氏力殫矣。
《說文》曰：鶩，野鳧。
《春秋左傳》曰：公膳，日雙雞。饔人竊更之以鶩，子尾怒。
《春秋繁露》曰：張湯問仲舒曰：「祠宗廟或以鶩當鳧，可不？」對曰：「鶩非鳧，鳧非鶩，硬為不可。」
《漢書》曰：王莽多事諸鬼，用三牲、鳥獸三千餘種，後不能備，乃以急員雁、鶩。
《東觀漢記》曰：馬援與兄子嚴惇書云：「學龍伯高不就，猶為謹敕士，所謂刻鵠不成，尚類鶩者。」
《說苑》曰：鶩無他心，故庶人以為贄。
崔實《正論》曰：今下僭其上，尊卑無別。如使雞鶩蛇頸龜身，五色紛麗，亦可貴於鳳乎？
《唐子》曰：吾常會賓設樂，天忽雲興，繼以大雨，有群鶩成列飛翔而過。此偶爾，何異玄鶴二八也？
《廣志》曰：鶩生百卵，一日再生。有露華鶩，以秋冬生卵，並出蜀。晨鳧，肥而耐寒，宜為霍。
《越地傳》曰：越人為競渡。有輕薄少年各尚其勇，為鶩沒之戲。有至水底，然後魚躍而出。
《毛詩》曰：將翱將翔，弋鳧與雁。
又曰：鳧鷖在涇，公屍來燕來寧。爾酒既清，爾ゾ既馨。公屍燕飲，福祿來成。鳧鷖在沙，公屍來燕來宜。爾酒既多，爾既嘉。公屍燕飲，福祿來為。
《韓詩外傳》曰：趙倉唐傅為魏文侯太子擊使於外，問太子曰：「侯何好？」曰：「嗜晨鳧，好北犬。」於是遣唐紲北犬，奉晨鳧獻之。侯曰：「擊愛我，知我所嗜好。」
《莊子》曰：鳧糝雖短，續之則憂。
《風俗通》曰：王喬者，河東人，為葉令。喬有神朮。每月朔望，常自縣詣台朝帝。怪其來數而不見車騎，密令太史伺望之，言其臨至，輒有雙鳧從東南飛來。於是候鳧至，舉羅張之，狄一詩履。乃詔尚方診視，則四年中所賜尚書官屬履。
《楚辭》曰：寧與騏驥抗軛，將與雞鶩爭食乎？寧昂昂若千里之駒，泛泛若死晷之鳧？
焦贛《易林》曰：鳧舞鼓翼，嘉樂堯德。
《李陵贈蘇武詩》曰：二鳧俱北飛，一鳧獨南翔。我當留斯館，子當歸故鄉。
《蘇武與李陵書》曰：乘雲附景，不足以譬速；晨鳧失群，不足以喻疾。豈可因歸雁以運糧，托景風以餉軍哉？
《晉書·張華傳》曰：人有得鳧鳥毛，長三丈，以示華。華見，慘然曰：「杆謂海鳧毛也，出則天下亂。」
《後周書》曰：初，賀勝至關中，自以年位守重，見太祖不拜。尋而自悔，太祖亦有望焉。後從太祖宴於昆明池，時有雙鳧游於池上，太祖乃授弓矢於勝，曰：「不檻瀚射久矣，請以為歡。」勝射之，一發俱中。因拜太祖曰：「使勝得奉神武，以討不庭，皆如此也。」太祖大悅。自是恩禮日重，勝亦盡誠推奉。
《周書》曰：太祖車駕幸城南園，臨水亭，見雙鳧爭藻戲於池面，引弓射之，一發而疊貫，從官歡呼拜賀。上命翰林繪工，寫之縑素。
《南越志》曰：化蒙縣祠山上有池，池中有松鳧。如今野鳧，棲息松間，故俗謂松鳧。
《吳錄·地理記》曰：石首魚至秋化為冠鳧，頭中有石。
《冢墓記》曰：闔閭家中有玉鳧。
《廣州先賢傳》曰：頓琦至孝。母喪感慕，哀聲不絕。致飛鳧白鵝棲廬側，見人輒去，見琦而留。
又曰：丁密遭父艱，致飛鳧一詩，游廬旁小池，見人則馴附，如家所畜。後遭母哀，密歸至所，居一獸，故雙鳧復游戲池中。
崔豹《古今注》曰：鳧雁常在海邊沙上，食沙石，皆消爛；惟食海蛤不消，隨其糞出。以為藥，倍勝余者。
蔡叔《斗鳧賦》曰：冠綠葩以耀首，綴素毛以點纓。
