
《說文》曰：�每，〈音梅。〉背肉也。胂，〈音身。〉夾脊肉也。瘜，〈音息。〉寄肉也。
《釋名》曰：肉，柔也。
《禮記·檀弓下》曰：延陵季子�齊，長子死，葬於瀛、博之間，號之曰：「骨肉歸於土，魂氣無不之。」
《左傳·宣公十二年》曰：楚子北，師次幼捎阝，將飲馬於河而歸。聞晉師既濟，王欲還，嬖人伍參欲戰。令尹孫叔敖弗欲，曰：「昔歲入陳，今茲入鄭，不無事矣。戰而不捷，參之肉其足食乎？」參曰：「若事之捷，孫叔敖爲無謀矣。戰若不捷，參之肉將在晉軍，可得食乎？」
《史記》曰：晉公子重耳在齊五年，趙衰等謀醉重耳，載以行。行遠而覺，重耳引戈欲殺咎犯，咎犯曰：「殺臣，成子偃之願也。」重耳曰：「事不成，我食舅氏之肉。」咎犯曰：「事不成，犯肉腥臊，何足食？」乃止。〈偃，咎犯名也。〉
《呂氏春秋》曰：齊有人一居東郭，一居西郭，幸而相遇飲酒，曰：「須肉。」各抽刀自割相啖，乃至於死。
《交州名士傳》曰：張重字仲篤，舉計。漢明帝易重，問何短小，重曰：「陛下欲得其才，將稱骨度肉也。」
《唐書》曰：先天中有王知道母患骨蒸，醫雲須得生人肉食之。知道遂密割股上肉半斤許，加五味以進。母食之便愈。
黃帝《素問》曰：「脾主肉，久坐傷肉。脾熱者，色黃而肉軟。」
《楚辭·大招》曰：豐肉微骨，體便狷只。
《釋名》曰：皮，被也，被覆體也。膚，布也，布在表也。
《禮記》曰：古者深衣，蓋有制度，以應規、矩、繩、權、衡。短毋見膚，〈衣取蔽形。〉長無被土。
《毛詩·碩人》曰：手如柔荑，膚如凝脂。
《孝經》曰：身體�膚，受之父母，不敢毀傷，孝之始也。
《莊子》曰：藐姑射之山有神人居之，肌膚若冰雪。
《商子》曰：上世之士，衣不暖膚，食不滿腹，苦其心意，勞其四肢。
《抱朴子》曰：素顔紅膚，惑其目；清商流徵，亂其聽。
《列異傳》曰：蔡經與神交，神將去，家人見經詣井上飲水，上馬而去。視井上，俱見經皮如蛇蛻，遂不還。
《西京雜記》曰：文君姣好，眉色如望遠山，臉際常若芙蓉，肌膚柔滑如脂，十七而寡，爲人放誕風流，悅長卿之才而越禮焉。
《新論語》曰：�生於皮，去�而皮不知。
王子年《拾遺錄》曰：燕昭王三年，廣延之國去燕七萬里，或雲在扶桑之東，獻善舞者二人，一名提波，一名攜漢，幷玉�凝膚，骨輕氣馥，綽約婉妙，絕古無倫。
《語林》曰：賈充問孫皓何以剝人麵皮，皓曰：「憎其顔之厚也。」
《說文》曰：骨，體之質也，肉之核也。
《釋名》曰：骨堅而滑也，似木枝格。
《孝經援神契》曰：周道衰，路有饑骨，血成池。
《史記》曰：楚圍宋，五月不解，宋城中急，無食，華玄乃夜私見楚將子反。子反告莊王，王問曰：「城中何如？」曰：「析骨而炊，易子而食。」
又曰：孔子�周，將問禮於老子。老子曰：「子所言者，其人與骨皆已朽矣，獨其言在耳。」
《帝王世紀》曰：殷時有仙女名昌容，隔肉見骨。
《東觀漢記》曰：陳寵字昭公，爲廣漢太守。先是雒縣城南每陰雨，常有鬼哭聲，寵使案行，昔歲倉卒，時骸骨不葬者多，寵乃敕縣葬埋，由是即絕。
《晉書》曰：桓溫生未期，溫嶠見曰：「此兒有奇骨相，可使啼。」嶠曰：「真英物也，因名溫。」
《尸子》曰：徐偃王有筋無骨。
《公孫尼子》曰：多食甘者有益於肉，而骨不利。
《燕丹子》曰：田光曰：「竊觀太子客，無可用者，武陽，骨勇之人，怒而面白。」
《賈子》曰：文王晝臥，夢人登城呼曰：「我東北陬槁骨也，速以人君葬我。」文王曰：「諾。」覺召吏，令以人君葬之，吏曰：「以五大夫葬之。」文王曰：「吾夢中已許之。」民聞之曰：「我君不以夢故背槁骨，況生人乎？」乃下信其上。
《孔叢子》曰：孔附謂陳王曰：「梁人有揚由者，伎巧過人，骨騰肉飛。」
《國語》曰：吳伐越，隳會稽，獲骨焉，一節專車，使問仲尼，曰：「禹致群臣於會稽，防風氏後至，戮之，其骨專車，此爲大矣。」
《新序》曰：文王之葬枯骨，無益衆庶，衆庶悅之，恩義動人也。
《列仙傳》曰：寧封，黃帝時陶正，有神人過之，爲其掌火，能出五色煙。久之，教封子積火自燒，而隨煙氣上下，視其灰燼，猶有骨。時人葬之，謂之封子。
《列異傳》曰：蔣子文，漢末爲秣陵尉，自謂骨青，死當爲神。
《西京雜記》曰：戚姬以百煉金爲區環，照見指上骨。〈區，革候切。〉
王子年《拾遺錄》曰：沐胥國人忽復化爲老叟，俄而即死，臭爛盈屋，人有除燒其骸骨於糞土之中，復還爲人矣。
《搜神記》曰：有談生無婦，有女來爲其婦，三年生一兒，曰：「慎勿以火照我。三年後可照。」生盜照之，腰已上皆肉，腰以下但枯骨，婦求去。
《續搜神記》曰：司徒蔡謨親有王蒙者單獨，常爲蔡公所收養。蒙長才五尺，似爲無骨，登床輒令抱上。
《扶南傳》曰：頓遜國人死，鳥葬或火葬。鳥葬者，病困便歌舞，送郭外，有鳥如鵝，綠色，飛來萬許，啄食都盡，斂骨焚之，沉于海水，此必生天上。鳥若不食，自悲傷，乃就火葬，取骨埋之。
《世說》曰：王右軍目陳玄伯塊壘有正骨。
司馬相如《美人賦》曰：皓體陳露，弱骨豐肌。
《說文》曰：筋，體之力也，可以相連屬作用也。
《釋名》曰：筋，力也，肉中之力、氣之玄也。
《禮記·曲禮》曰：老者不以筋力爲禮。
《左傳·哀公上》曰：衛太子禱曰：「敢告無絕筋，無折骨，無面傷，以集大事，無作三祖羞。」
《公孫尼子》曰：多食苦者而筋不利，多食辛者有益於筋而氣不利。
《韓子》曰：淖齒之用齊，擢閔王之筋，縣之廟梁，宿昔而死。
《論衡》曰：命富之人，筋力自強；命貴之人，才知自高。
《物理論》曰：夫清忠之士，乃千人之表，萬人之英。得其人，則事易於反手；不得其人，則難於拔筋。
《釋名》曰：脈，幕也，絡一體也。
《史記》曰：扁鵲以長桑君言飲藥三十日，視見垣一方人，以此視病，盡見五藏病結，特以診脈爲名耳。
又曰：趙簡子爲大夫，專國事，簡子疾，五日不知人，於是召扁鵲。扁鵲入視病，出，董安於問扁鵲，扁鵲曰：「血脈治也，而何怪！秦穆公嘗如此，七日而寤。今主君之病與之同，不出三日必間。」居二日半，簡子寤。
又曰：扁鵲過虢。虢太子死，扁鵲至虢宮門下，曰：「聞太子不幸而死，臣能生之。」中庶子曰：「先生得無誕乎，何以言太子可生也？」扁鵲曰：「越人之爲方也，不待切脈、望色、聽聲、寫形，言病之所在。子以吾言爲不誠，試入診太子，當聞其耳鳴而鼻張，扌盾其兩股以至於陰，當尚溫也。」中庶子聞，入報虢君。虢君大驚，出見扁鵲於中闕，扁鵲曰：「若太子病者，所謂屍蹶者也。是以陽脈不遂，〈音隊〉陰脈上爭，會氣閉而不通，陰上而陽內行，下內鼓而不起，上外絕而不爲使，上有絕陽之絡，下有破陰之紐，破陰絕陽，色廢脈亂，形靜如死狀。太子未死也。」
又曰：扁鵲過齊，齊桓侯客之。入朝見，曰：「君有疾宰瑟脈，不治恐腎攏」桓侯曰：「寡人無疾。」
又曰：齊太倉公淳于意，少而喜醫。更師同郡玄里陽公，受其脈書上下經、五色診、奇〈音羈。〉咳術、揆度陰陽，診病知人死生。
《漢書》曰：王莽得翟義黨王孫度，使太醫與巧屠共刳剝之，量度五藏，以竹〈音庭。〉導其脈，知其所終始，雲可以治病。
《後漢書》曰：郭玉爲人善別脈，知人生死。章帝令童男著女子之衣，詐雲其病，使玉診脈。玉曰：「此女雖言病，據脈陽盛陰微，臣謂非女子。」帝善之。
《三國典略》曰：周武帝不豫，止於雲陽宮，內史柳�私問姚僧坦曰：「至尊貶膳日久，脈候何如？」對曰：「天子上應天心，非愚所及。凡庶如此，萬無一全。」
《鶡冠子》曰：魏文侯問扁鵲曰：「子昆弟三人幷醫，其孰最善？」扁鵲曰：「長兄視神，故名不出家；仲兄視毫毛，故名不出閭；鵲針人血脈，救人生死，名聞天下。」
《燕丹子》曰：田光竊觀太子客，無可用者，宋意脈勇之人，怒而面青。
《論衡》曰：王莽時省五經，平章句，弟子郭略夜定舊記，死於燭下，精思不任，脈絕氣滅。
崔玄始《正論》曰：風俗者，國之脈診也。年�如其肌膚，肌膚雖和，而脈診不和，亦未爲休也。
《說文》曰：髓，骨中脂也。
《史記》曰：扁鵲過齊，桓侯客之。後五日復見，望桓侯而退走。桓侯使人問其故。扁鵲曰：「疾之居腠理也，湯熨之所能及；宰瑟脈，針石所能及；在腸胃，酒醪之所能及；其在骨髓，雖司命無奈之何也。今疾在骨髓，臣是以無請也。」後五日，桓侯體病，使人召扁鵲，鵲已逃去。桓侯遂死。
又曰：勾踐頓首再拜，答子貢曰：「孤嘗不料力，乃與吳戰，困於會稽，痛入於骨髓。」
《帝王世紀》曰：紂斬朝涉之脛而觀其髓。酈善長《水經注》曰：「淇水曆汲郡西南，出朝歌城西北，東南徑朝歌台下，俗謂之陽河水也。紂在臺上，見老人晨將渡水，而沉吟難濟，紂問其故，左右曰：老者髓不實，故畏寒。紂乃於此脛而視髓。」
《左傳·僖下》曰：晉文公夢與楚王搏，楚子伏已而盬其腦。子犯曰：「吉。我得天，楚伏其罪，吾且柔之矣。」〈杜預注云：腦能柔物。〉
《春秋玄命苞》曰：腦之爲言在也，人精在腦。
《韓詩外傳》曰：禽息，秦大夫，薦百里奚，不見納。繆公出，當車以頭擊，〈五結切。〉腦乃精出，曰：「臣生無補於國，不如死也。」繆公感寤而用百里奚，秦以大化。
《史記》曰：昔趙襄子以其姊爲代王妻。後與王遇於句注之塞，廚人進斟，因反鬥以擊代王，殺之，王腦塗地。
《三國典略》曰：齊南陽王綽與齊王俱五月五日生，武成以綽母李夫人非嫡，故貶之爲弟。俗云：其日生者，腦不壞爛，死後逾一年方許收殮，毛�不落，如生人焉。
《神異經》曰：西荒中有人，長短如人，著百結敗衣，手足虎爪，名模豹。見人獨自，輒就人慾食腦，先捕虱。人伺其臥，舌出盤地丈餘，便燒石投其舌，於是絕氣而死。若不如此，寤而輒食人腦。
《列異傳》曰：陳倉有得異物，其形不類豬，不似羊，莫能名。以獻秦穆公。道遇二童子，曰：「此名爲р〈音衤奧。〉述，常在地下，食死人腦。若欲殺之，以柏燒其頭。」
《西京雜記》曰：廣陵王胥有勇力，恆於別囿學格熊，後遂空手搏之，陷腦而死。
《釋名》曰：血，也，流也。〈，乎會切。〉
《禮記·檀弓》曰：高子皋之執親之喪也，泣血三年。
《左傳·莊公八年》曰：齊侯田於貝丘，傷足喪屨。反，誅屨於徒人費。弗得，鞭之，見血。
又《成公上》曰：齊晉將戰，卻克傷於矢，流亞及屨，未絕鼓音。張侯曰：「餘病矣。」卻至曰：「自師始合，而矢貫餘手及肘，餘折以禦，左輪朱殷，豈敢言病。吾子忍之！〈張侯，解張也。朱，血色，血色久則殷。今人謂朱黑殷也，言血多污車輪後不敢息也。〉」
《春秋考異郵》曰：龍門之下血如江。〈宋均曰：龍門戰在魯桓十三年。〉
《易·屯卦》曰：乘馬班如。泣血漣如。
《尚書·武成》曰：紂前徒倒戈，攻於後以北，血流漂杵。〈孔安國注曰：流漂舂杵。〉
《論語·季氏》曰：君子有三誡：血氣未定，誡之在色；血菩藿剛，誡之在鬥；血氣既衰，誡之在得。
《漢書》曰：申屠嘉爲丞相，鄧通居上傍，怠慢嘉。嘉爲檄召通，責曰：「朝廷者，高帝朝廷也。通小臣，戲殿上，大不敬，當斬。」通頓首，血出不解。文帝度嘉已困通，持節召通而謝嘉。
《漢書》曰：息夫躬坐咒詛下獄，仰天大呼，血打鼻出，食頃而死。
《東觀漢記》曰：逢萌隱琅琊不勞山，非禮不動，聚落化之。北海太守遣吏奉謁，萌不諾。太守遣吏捕之，民相率以石擲吏，皆流血奔走。
又曰；耿秉爲征西將軍，鎮撫單于以下。及薨，南單于舉國發哀，犁面流血。
謝承《後漢書》曰：吳郡嬀皓字玄起，父爲南郡太守，坐事系獄。皓懷小石，至公卿間輒出石，叩頭其上，流血覆面，父系得免。
虞預《晉書》曰：玄康玄年，河間、成都二王舉兵向京都，朝廷北討，徵嵇紹爲侍中。王旅不振，敗績於湯陰，百官侍衛莫不潰散，惟紹以身捍寇。兵突禦輦，飛矢雨集，紹遂被害於帝側，血濺禦服。及定，左右欲浣衣。帝曰：「此嵇侍中血，勿去。」
又曰：丞相府斬督運令史淳于伯，血逆流著柱，終柱末二丈三尺，旋復流下四尺五寸，百姓咸稱其冤。
《晉書·張軌傳》曰：漢末，金城人陽成遠殺太守以叛，郡人馮忠赴屍號哭，歐血而死。
又曰：桓溫父彝爲韓晃所害，涇令江播預焉。溫時年十五，枕戈泣血，志在復仇。
崔鴻《十六國春秋·後趙錄》曰：伏都有膂力，善尺牘，攻石閔不克，爲閔所殺，橫屍相枕，血流成渠，誅諸胡羯，無貴賤男女皆斬之，死者二十餘萬。於時高鼻多須至有濫死者。
又《北燕錄》曰：馮躍宴郡僚，忽有血流左臂，躍惡之。從事中郎王乘因陳苻命之應，躍戒其勿言。
《南史》曰：蕭睿明母病風，積年沉臥。睿明晝夜禱祈，時寒，下淚爲冰，叩頭血出，亦爲冰不溜。
《陳書》曰：吳明徹殺王琳，有一叟以酒脯來至，號酹盡哀，收其血，懷之而去。
《三國典略》曰：齊主於涼風堂召孝昭第二子百年，遣左右亂捶擊之。又令曳以繞堂，所行之處，血皆遍地。
又曰：齊主將殺開府高德正，召而謂之曰：「聞爾病，我爲爾針。」以刀子刺之，血流沾地。
又曰：周師圍江陵，謝答仁請守子城，梁主即授城內大都督。既而召王裒謀之，裒以爲不可。答仁請入不得，嘔血而去。
《唐書》曰：王君廓鎮幽州，會突厥入寇，君廓邀擊，破之。高祖大悅，徵入朝，賜以御馬，令於殿庭乘之而出，因謂侍臣曰：「吾聞藺相如叱秦皇，目眥出血，君廓往擊竇建德，將出戰，李遏之，君廓發憤大呼，目及鼻耳一時流血。此之壯氣，何謝古人？不可以常例賞之。」復賜錦袍金帶。
又曰：輔公祏據江東反，發兵寇壽陽。命李孝恭爲行軍玄帥以擊之。孝恭自荊州趣九江，將發，與諸將宴集，命取水，忽變爲血，在坐者皆失色。孝恭舉止自若，徐諭之曰：「禍福無門，惟人所召。自顧無負於物，諸君何見憂之深！公祏惡積禍盈，今承廟算，以致討。碗中之血，乃公祏授首之徵。」
又曰：李思摩，頡利族人也。授右衛將軍，從征遼東，爲流矢所中，太宗親爲吮血。
又曰；李子慎誣告其舅，以獲五品，其母見其著緋衫，覆面床下，泣涕曰：「此是汝舅血染者耶！」
又曰：玄宗幸蜀，次馬嵬，召左相韋見素，見素出店，爲亂兵所撾，頭血流地。上遽令壽王傅詔止之。
又曰：天寶十五年，安祿山下將蔡希德攻陷常山郡，執太守顔杲卿、長史袁履謙，殺掠人吏萬餘人，城中流血。
又曰；竇軌每臨戎對寇，或鞠挾月，身不解甲。其部衆無貴賤少長，不恭命即立斬之。每日被事，多所鞭撻，流血滿庭，見者莫不股慄。
又曰：劉審禮丁父憂去職，及葬，跣足隨車，流血灑地，行路稱之。
又曰：牛徽爲吏部員外郎。巢賊犯京師，父蔚方病，徽與其子自扶藍〈音藍〉輿，投竄山南。閣路險狹，盜賊縱橫，谷中盜擊徽破首，流血被體，而捉輿不輟。
《莊子》曰：萇弘死乎蜀，藏其血，三年化爲碧。
《燕丹子》曰：竊觀太子客，無可用者，夏扶血勇之人，怒而面赤。
《賈子》曰：炎帝、黃帝異母兄弟，各有天下之半，戰於涿鹿之野，流血漂杵。
《山海經》曰：禹堙洪水，殺相繇，其血腥臭，不可生五穀，以其地爲台。相繇，一名相仰。
《春秋後語》曰：燕太子丹，豫求天下名利匕首。得趙人徐夫人匕首。取之百金，使工以藥淬之，以試人，血濡縷，無不立死者。〈裴駰曰：言以匕首傷人血出，沾濡絲縷，便立死。濡，讀如儒也。〉
《說苑》曰：蔡威公閉門而哭三日，泣盡而繼之以血。
《幽明錄》曰：王伯陽亡，其子營墓得三漆棺，移置南崗。夜夢魯肅瞋云：「當殺汝父。」尋復夢見。伯陽云：「魯肅與弟爭墓。」後於坐褥上見數升血，疑魯肅殺之故也。墓今在長廣橋東一里。
《汝南先賢傳》曰：陽安令趙規與朗陵太守黃萌爭水，規割指詛曰：「隨血所流入陽安界。」萌忿，殺規。小吏王朔復刺殺萌，朗陵官屬又殺朔。民於京山上爲朔作祠壇，每水旱輒往祈禱。
《博物志》曰：戰鬥死亡處有人馬血，積年化爲磷，磷著地及草木，如霜露，略不可見。人行或有觸著，體便有光，拂拭便分散無數。又細咤聲如沙豆，住久乃滅。其人忽忽如失魂，經日乃饞攏
《三輔舊事》曰：武帝發兵攻太子，連鬥五日，白虎闕前溝中血沒足。
《世說》曰：阮步兵居喪不率禮，而志孝稱。當葬母，先食肫飲酒，然後臨訣而哭，直云：「人言窮，我將窮矣！」因吐血一升，氣絕不如人，彌時乃蘇。
《春秋玄命苞》曰：膏者，神之液。
《文子》曰：人受變化，一月而膏，三月而脈。
《異苑》曰：滿奮豐肥，膚肉潰裂，每暑夏輒膏流汗溢。
