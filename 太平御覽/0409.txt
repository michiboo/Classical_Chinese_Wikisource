
《莊子》曰：子祠、子輿、子梨、子來四人相與語曰：「孰能知死生存亡之體，吾與之友矣。」四人相見而笑，莫逆於心。遂相與爲友。
又曰：孔子與柳下季爲友。
又曰：桑扈、孟子、琴張三人相與爲友。
《孟子》曰：舜上見帝，帝館於貳宮，迭爲賓主。是天子交匹夫也。
《史記》曰：管夷吾、鮑叔牙二人相友。管仲曰：「吾始困時，嘗於鮑柿胖，分財利多自與，鮑叔不以我爲貪，知我貧也。吾嘗爲鮑叔謀事而更窮困，鮑叔不以我爲愚，知時有利不利也。吾嘗三仕三見逐於君，鮑叔不以我爲不肖，知我不遭時也。吾嘗爲君三戰三北，鮑叔不以我爲怯，知我有老母也。生我者父母，知我者鮑叔也。」
《傅子》曰：杜畿至許，見侍中耿紀，共語終夜。尚書令荀家與紀屋相比，夜聞畿言，異之。至旦，遣謂紀曰：「不有國士，何以居位？」既見畿，如舊相識，遂進畿於朝。
《郭子》曰：冀州刺史楊准二子，喬字國彥，髦字士彥，清平有識，俱總角爲成器。准與裴、樂廣友善，遣見之，謂准曰：「喬及卿，髦小減也。」廣謂准曰：「喬自及卿，髦尤精出。」准笑曰：「我二兒之優劣，乃裴、樂之優劣。」論者許之。
《魯連子》曰：舜耕於曆山而交益，陶於河濱而交禹。
《孔叢子》曰：子高游趙，平原君客之。有鄒文節與子高相友善，及將還魯，諸故人訣。既畢，文節送行，三宿；臨別，文節流涕交頤，子高徒抗手而已，分背就路。其徒問之曰：「先生與彼之子善，彼有戀戀之心，淒愴流涕；而先生厲聲高楫，無乃非親親之謂乎？」子高曰：「始吾謂之大丈夫，乃今知其婦人也！人生則有四方之志，豈鹿豕也哉，而常群聚乎？」
又曰：秦莊子死，孟武伯問孔子曰：「古者同僚有服乎？」答曰：「聞諸老聃，昔虢叔、閎夭、太顛、散宜生、南宮括五者同僚，比德以贊文武。及虢叔死，四人爲服。古之達禮者行之。
《韓詩外傳》曰：宋玉因其友事襄王，王待玉亦無異。
《江表傳》曰：吳有程普者，頗以年長，數淩侮周瑜。瑜折節下容，終不之與校。普後自敬服而親重之，乃告人曰：「與周公瑾交，若飲醇醪，不覺自醉。」
袁弘《山濤別傳》曰：陳留阮籍、譙國嵇康，幷高才遠識，少有悟其契者。濤初不識，一與相遇，便爲神交。
《列士傳》曰：六國時，羊角哀與左伯桃爲友，聞楚王賢，俱往仕。至梁山逢雪，糧盡，度不兩全，遂幷糧與角哀。哀至楚，楚用爲上卿。後來收葬伯桃，伯桃墓逼近荊將軍陵，而伯桃告云：「我日夜被荊將軍伐之。」哀乃簡ｘ，未知勝否，云：「我向地下看之」，遂自刎死。
《道學傳》曰：杜京産，建武初徵之。産曰：「莊周持釣，豈爲白璧所迴避！」不就。會稽孔道徵亦守志，産與友善。
又曰：薛彪之聞陶隱居，委紱架石室，與蔣負芻鄰居接遇攏彪嘆曰：「彼二人者，可爲道友，何爲久滯東川？」於是命棹來歸，便相就共住，日夕講習。
又曰：潘洪，字文盛，山陰人。幼辭家入山，修稟上法。陶貞白見而悅之，遂與投分，共游諸處，尋求真書。
又曰：許邁，字遠游。少與高陽許詢幷治高節，同志齊名。詢能清言，兼有詞藻；邁博學，亦善屬文。
《廣州先賢傳》曰：董正，字伯和，番禺人也。隱士南陽車遂，字德陽，聞正令名，不遠萬里，徑來投正。正道同志合，恩如伯仲。數年中遂得病，正爲傾家救恤，疾篤命絕，停屍於堂。殯斂之禮，如同生身，自送喪於南陽。
《殷氏世傳》曰：殷褒，字玄祚，渤海府君之子。河南鄭廉，始出寒賤，又未知名，見而友之。廉父常居肆，乃就拜其父於市，衆皆驚。廉由是顯名，位至司徒。
《荀氏家傳》曰：荀羨與沛國劉真長、太原王仲祖、陳郡商洪源幷著情契。太宗時居阿衡之任，虛中誘納，賓友賢哲，與羨等數人爲布衣之好。
又曰：荀粲簡貴，不能與常人交接，所交者皆一時俊傑。粲卒，至葬，夕赴者十餘人，皆同年名士也。哭之感動路人。
嵇康《高士傳》曰：逢萌、條房、李�、王尊，同時相友，世號之四子。
《海內先賢傳》曰：潁川鍾皓，字季明，爲郡功曹，時陳實爲西門亭長。皓深禮之，與同分義。皓辭公府，太守問誰可代君，皓曰：「明府必得其人，西門亭長可也。」
張隱《文士傳》曰：禰衡與孔融作爾汝之交。時衡未滿二十，融已五十，重衡才秀，忘年也。
《向秀別傳》曰：秀，字子期。少爲同郡山濤所知，又與譙國嵇康、東平呂安友善。其趨舍進止，無不必同；造事營生，業亦不異。常與康偶鍛於洛邑，與呂安灌園于山陽，收其餘利以供酒食之費。或率爾相攜，觀原野極游浪之勢，亦不計遠近；或經日乃歸，復修常業。
《郭林宗別傳》曰：郭泰，字林宗。入潁川則友李玄禮，至陳留則結苻偉明，之外黃則親韓子助，過蒲亭則師仇季知也。
《英雄記》曰：袁紹不妄通賓客，好游俠，與張孟卓、何伯求、吳子卿、許子遠、伍德瑜等皆奔走之友，不應辟命。
《荊州記》曰：陸凱與范曄爲友，江南寄梅花一枝，來諸長安與曄，幷贈詩曰：「折花奉驛使，寄與隴頭人。江南無所得，聊贈一枝春。」
虞預《會稽典錄》曰：盛憲，字孝章。初爲台郎，常出遊，逢一童子，容貌非常。憲怪而問之，是魯國孔融，年十餘歲。憲下車執融手，載以歸舍，與融談宴，結爲兄弟。升堂拜母曰：「可賀憲母，昔有憲，憲今有弟。」
又曰：卓恕，字公行，上虞上也。與人期約，雖遭暴風疾雨，無不至者。嘗從建鄴辭太傅諸葛恪，恪問：「何當復來？」恕答曰：「某日當復親牿攏」至是日，恪停食候恕。至時，賓客會者皆以爲稽，建鄴相去千餘里，道隔江湖，豈得如期。須臾，恕至，一坐盡驚。
又曰：賀劭，字興伯，山陰人也。爲人美姿容，動靜有常，與人交，久而敬之。
又曰：虞倫，字孝緒，餘姚人也。與駱瑗爲彈冠之友。
《吳錄》曰：步騭與衛於同年相善，俱以種瓜自給，晝勤四體，夜誦經傅。
《三輔決錄》曰：游殷爲胡軫所害，同郡吉伯房郭公休與殷同歲相善，爲緦麻三月。
趙歧《三輔決錄》曰：蔣詡，字玄卿。舍中三徑，惟羊仲、裘仲從之游，二仲皆雅廉逃名之士。
《華陽國志》曰：洛陽慶鴻，慷慨好義，廉範與爲刎頸之交。時人稱曰：「前有管、鮑，後有慶、廉。」
《陳留志》曰：韋庾，字宣明，襄邑人也。常居園中，故世謂之園公。與河內軹人里先生、綺里季、夏黃公爲友，皆修道潔己，非義不踐。當秦末避代入商洛山，隱居自娛。
《竹林七賢論》曰：嵇康，字叔夜，與東平呂安少相知友，每一相思，輒千里命駕。
又曰：山濤與阮籍、嵇康皆一面契若金蘭。濤妻韓氏嘗問濤，濤曰：「吾當年可爲交者，惟二人而已。」
崔豹《古今注》曰：鄭弘行宦京洛，未至，夜宿一ヂ。〈如過、如綠二切。河邊地也。〉於是逢舊友四人，四顧荒郊，村落絕遠，酤酒無處，情抱不申。仍各以錢投水中，依評共飲，盡夕酣暢，皆得大醉。因名「沉釀川」。
劉向《說苑》曰：伯牙子鼓琴，其友鐘子期聽之，方鼓琴而志在於太山。鍾子期聽之，曰：「善哉鼓琴，巍巍乎若太山！」少選之間，而志在流水。鍾子期聽之，曰：「善哉鼓琴，湯湯乎若流水！」鍾子期死，伯牙子屏琴絕弦，終身不鼓，以爲時無足爲鼓琴者。
《說苑》曰：魏文侯嘆田子方曰：「自友子方也，君臣益親，百姓益附，吾是以知交士之功焉。」
《世說》曰：山公與嵇、阮契若金蘭，山公妻韓氏，覺二人異於常，欲窺之。他日，二人來，妻竊窺之，公曰：「二人何如？」妻曰：「君殊不如。正當以識度相及耳。」公曰：「伊輩亦當以我爲勝。」
又曰：華歆與管寧、邴原相友，曾共鋤園得金，寧以鋤揮之，與瓦礫無異，歆捉而擲之。
又曰：荀巨伯遠看友人疾，值胡賊攻郡。巨伯不忍去，賊既至，謂巨伯曰：「大軍至，一郡幷空，汝何男子，輕大軍而敢獨止！」巨伯曰：「有友人疾，不忍委之，寧以我身代友人之命。」賊知其賢，自相謂言：「我輩無義之人而入有義之國。」疾促軍而還，一郡幷全。
又曰：陸機赴假還洛，輜重甚盛，戴淵與年少掠之。淵在岸上據胡床指揮，左右皆得其宜。淵既有風標鋒潁，雖處鄙事，神氣獨異於衆。機於船屋上，遙謂之曰：「卿才如此，亦復作劫？」淵便流涕投劍歸機，辭屬非常。機彌重之，便與定交，咋筆薦焉。
又曰：夏侯稱，字義權。年十六，與文帝爲布衣之交。每宴，氣淩一座，辯士不能答，代之高者多從之游。
又曰：支道林，喪法慶之後，精神殞喪，風味轉墜。常謂人曰：「昔匠石廢斤於野人，牙生輟弦於鍾子，推己外求良，不虛也。冥契既逝，發言莫賞；中心蘊結，餘其亡矣。」後一年，支遂亦隕。
又曰：王爽與司馬太傅飲酒，太傅醉呼王爲小子。王曰：「亡祖長史與簡文帝爲布衣之交，亡姊伉儷二宮，何小子之有！」
楊松�《談藪》曰：太原孫伯翳放情物外，棲志丘壑，與王令君高范將軍�爲莫逆之交。
《琴操》曰：《三士泅路者，其思革子之所作也。其思革子、戶文子、叔衍子三人相與爲友，聞楚成王賢好士，三人俱往見之，於豪岩之間，卒逢飄風暴雨，俱伏於空柳之下，衣寒糧乏，度不俱禍攏三人相視嘆曰：「與其饑寒俱死，豈若幷衣糧於一哉！」二子以革子爲賢，推衣與之。革子曰：「生則同樂，死則共之。」固辭。二子曰：「吾相與猶左右手也。左傷則右救，右傷則左勞，子不我受，俱死無名，可痛乎！」於是革子受之，二子遂凍餓而死。其思革子揭衣糧而去，往見楚王。王知其賢，用旨酒嘉肴設鐘鼓樂之。革子有憂悲之色，楚王乃推樽罷樂，升琴而進之。其思革子援琴而鼓，作相與別散之志。
《孫楚牽招碑》曰：初，君與劉備少長河朔，英雄同契，爲刎頸之交。有橫波截流、�付翼橫飛之志。俄而委質於太祖，備遂鼎足於蜀漢。所交非常，爲時所忌，每自酌損乎季孟之間。
蔡邕《真定直父碑》曰：其接友也，審辯真僞，明於知人。度終始而後交，情不疏而貌親。
夏侯湛《鮑叔像贊》曰：鮑子愔愔，式昭德音。綢繆陳仲，二人同心。厥芳猶蘭，其堅如金。遙遙景跡，君子攸欽。
周祗《執友箴》曰：人亦可言，貴則易交。利重太山，道輕鴻毛。久而益敬，見之晏平。霜雪既至，勁柏冬青。
