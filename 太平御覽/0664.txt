
《西城王真人傳》曰：解化之道，屍不不能俱神化者也。
《寶劍上經》曰：屍解之法，有死而便生者，有頭斷從一旁生者，有形存而無骨者。
又曰：夫屍解者，本真之練蛻也，五屬之隱適也。雖仙品之下弟，其稟授亦不輕也。所謂隱回三光，白日陸沉者也。夫修下屍解者，皆不得返望故鄉，此謂下解之道也。名配紫簡，三官不得復窺其間隙，雖獲隱遁，世志未厭，又不得返歸，故游棲不定也。
又曰：以丸藥和水而飲之，又幷抱草而臥，則傷死於空室中，謂之兵解。
又曰：上品惟八素列紀，授而不行，餘皆白日屍解，得爲飛仙。
《登真隱訣》曰：屍解者，當死之時，或刀兵水火，痛楚之初，不異世人也。旣死之後，其神方得遷逝，形不能去爾。
又曰：董仲居，淮南人也。少時服氣煉形，年百餘歲不老。常見誣系獄，屍解仙去。
又曰：清平吉，沛人也，漢高祖時卒也。至光武時故不老，後屍解去。
《真誥》曰：顧歡字玄平，吳郡人。齊永平中，卒於剡山，葬鹽官樂附里。木連理生墓，縣令江山圖表狀，歡屍解而去。
又曰：辛玄子之延期，隴西定穀人。好道，行渡秦川長梁津，致溺水，解而去之。
又曰：張祖常者，彭城人，吳時北來，行入方山洞室中，托形墮車，隱化幽館而修守一之業。
又曰：劉平河者，無名字，漢末爲九江平河長。行醫術，有功德，救人疾患如己之病。行遇仙人周正時，授以隱存之道。居於方山洞室，常服日月晨氣，顔貌術少。後屍解而去。
又曰：授大戒者死，滅度煉神，上補天宮，謂之屍解。
又曰：人死，必視其形如生人，視足不青，皮不皺，目光不毀者，皆屍解也。白日屍解，自是仙也，非屍解之例，其用藥得屍解，非是。用靈丸之解化者，皆不得返故鄉，三官執之也。白日去謂之上屍解，夜半去謂之下屍解，向晚暮之際去者，謂之地下主者也。
《瓊文四紀篇》曰：得九真中經者，白日屍解。或曰：飛行羽經輕也。
又《六紀篇》曰：靈書紫芝或五老寶經有之者屍解。
《神仙傳》曰：介象字元則，會稽人也。吳先主甚重之，常謂曰：「介君」，象速求去，先生不聽。象言病，先主使左右賜美梨一奩。須臾，象死解去。
又曰：紫清上宮九華安祀謂楊君曰：「可尋解劍之道，作吉終之術。」自盡出嘿之，會隱顯之跡。
又曰：葛玄，字孝先，從左慈授《九丹金液經》，常餌木，語弟子張奉曰：「當屍解去，八月十二日時當發。」至期，玄衣冠而臥，無氣而色不變，屍解而去。
又曰：�公謝元，陽曆人也，費長房師之。及道士李意期將兩弟子去積年，長房及兩弟子皆隱變解化。
又曰：鮑靚字太玄，琅琊人，晉明帝時人。葛洪妻父陰君授其屍解法。一說雲︰靚，上黨人，漢司隸鮑宣之後，修身養性，年過七十而解去。有徐寧者，師事靚。寧夜聞靚室有琴聲而問焉，答曰：「嵇叔夜昔示跡東市，而實兵解耳。」
《晉中興書》曰：葛洪赴岣嶁令，行至廣州，其刺史鄧岱留，不聽，去。洪乃止羅浮山中，煉丹積年。忽與岱書，當遠行尋藥。岱得書，徑往別，而洪己亡。年八十一，顔色如平生，入棺輕如空衣，屍解而去。
《道學傳》曰：吳猛字雲世，有道術。庾亮聞其神異，厚禮迎之來武昌。尋求歸，辭以算盡，請具棺。庾公閔然，即日發遣。未達家五十里而終，形狀如生。
又曰：若六行未通，宿植市少，則入中品，以爲屍解遁變也。降此以下，是正服禦。功行淺劣，則入階下階。勝者則滅度更生，更生之後，修道隨功多少，方始得道。
《太上太霄琅書》曰：修學上法，時入山林，服餌靈藥，因緣應過，雖復屍解和光世，禮與世大異者，不棺不槨，拂山平之上，掃深樹之下，單衾覆於地。
《太上太真料》曰：若祠祀先人，應知歸否者。有功德升度得道，子孫仁孝，則化形來游，歆所設也。亦屍解之類。
《金闕聖君傳》曰：靈書紫文者，或曰《五老寶經》有之者屍解，行之者成道。
《東海青童傳》曰：《保洞觀經》曰：�靈上玄品有之者，白日屍解。
《抱朴子》曰：道林中有五種屍解符，今太玄陰生符及是一病解者。
《列仙傳》曰：寧封，黃帝時爲陶正，以火自燒而隨煙上下。《真誥》雲︰寧生服石腦而火則是作，火解也。
又曰：司馬季主，漢文帝時人，授四靈子都劍解之道。在委羽山大有宮。服明丹之華，抱扶晨之輝，貌如女子，須長三尺。一男名法育，一女名濟華，同得《道真訣》。雲季主服靈散潛升，猶首足異處。此語似作劍兵解法。兵解則不得在太極，而其女尚讀《洞經》，便是別修高法也。
守玄白術隱居在茅山東，守玄白能隱形，亦教見身。介琰者，白羊公弟子也。今在建安方山，琰初爲孫權所煞，解化而去。
又曰：愕綠華者，女仙也。顔整，晉穆帝昇平三年己未十一月十日，降於羊權家，自雲南山人。權字道學，即晉簡文時黃門待郎羊欣之祖也。權及欣皆潛修道要，耽玄味真。綠華雲︰凡修道之士，視爵位如過客，視金玉如瓦礫，則得長生。因授權屍解法，亦隱景化去。
又曰：中侯王夫人於兄子晉劉授飛解脫網之道。
又曰：蔡天生，上穀人，少賣香於野外。性仁好道，蓬河伯少女市香天山。
又曰：韓崇字長季，吳郡人也。漢明帝時人，少好道，林屋仙人王瑋玄曾授以流珠丹一法，崇奉而修之，大有驗。後瑋玄授以隱解而去，入大霍山度世爲右理中監。
《漢起居注》曰：李少君之將去也，武帝夢共登高山，見使者稱太一之命召請。旣覺，語左右曰：「少君將去。」數日，果病死，解去。
《靈寶赤書》曰：《三元王符》與《靈寶五篇真文》同出太玄都玉京山紫微上宮。此文禳陽九百六劫會之數，度學者之身。玄都有此經，珮之得爲聖，上朝太清，功德未滿，即得屍解。
又曰：杜契字廣平，京兆人。建安初，來江東依孫策。後遇介琰先生授之。以稱異人。再拜，奉其香火，少女乃教其朝天帝王皇之法，屍解而去。隱存方台。
《老君傳》：九真五石，幷日暫入太陰。權過三官者，始得上解之法。
又曰：紫陽公傳西城劍解之法。修珮神劍七年，朱書符解化去。若以曲晨飛精題之者，立能變遁隱化，太一遣吉光寶衣來迎。
又曰：王遠字方平，見蔡經骨相當屍解，且告以要言。方平冠遠游冠，朱衣虎頭鞶囊，五色綬，帶劍，黃色少髭，長矩中人也。乘羽車，駕五龍，異色綬帶，前後麾節幡旗，自天而下。須臾，引見經父兄，因遣之。召麻姑，姑先報被詔，按行蓬萊，今便往，願還來即去。如此兩時，聞麻姑來，先聞人馬聲，從官當半於遠，姑至，經舉家亦見之。是好年，才加笄，於頂上作髻，餘�散垂至腰。衣有文彩，又非錦綉，衣彩曜日，不可名狀，皆世所尾�。入拜遠，遠爲之起立，各進行廚脯行，雲是麟脯。遠去經父母怪私問經，經曰：「王君常在崑崙山，往來羅浮等山。山有上宮室，王君出，惟乘一黃麟，十數侍者。每行，山海神皆奉迎拜謁也。」遠有書與陳尉，真書廊落，大而不正。先是，無人知方平名，遠用此知之。陳存錄王君手書於小箱中也，經後屍解而去。
又曰：張微子，漢昭帝時將作木匠張慶女也。微子好道，得屍解。
又曰：蘇子訓者，齊人也，人莫知其有道。在鄉里行信讓，積年，顔色不老，人追隨之不見。所常服餌，好清談，常閑居讀《易》，爲文皆有意義。京師貴人聞之，莫不虛心謁見，不可致之。後至適出門，諸貴人冠蓋塞路，諸生具言�去矣，東陌上乘驢者是也。各奔馬逐之，不及。子訓至陳公技涸曰：「吾明日當去，不復還也。」陳公以葛布單衣一送之，至時，子訓死，解化仙去。
又曰：陰長生，新野人也。後漢戚里專務道術，聞馬明生得度世之道，乃造焉。明生旦日夕別與之高談，論語當世之事，治田農之業。如此十餘年，長生不懈。同事明生者十二人皆悉歸，惟長生彌肅。明生曰：「子真得道矣。」乃將入青城山，以《太清神丹經》授之。丹成仙去。著書九篇，雲︰上古仙者多矣，但漢興以來四十五人，連餘爲六矣。三十人屍解，餘幷白日仙去。
陰君自序曰：漢延光元年，新野山北之子授仙君神丹要訣，道成去世，付之名山。於是陰君裂黃素，寫丹經一通，函以文石，置嵩高山；一通黃櫓簡漆書之，函以青玉，置太華山；一通黃金之簡刻而書之，函以白銀，著蜀經山；一封縑書合爲一篇，付弟子，使世世當有所傳付。又著詩三篇，以示將來也。
又曰：成仙公名武丁，桂陽人也。後漢時爲縣小吏，少言大度，博通鞠效，不從師授，有自然之性。時先被使京，還過長沙郡，投郵舍不及，遂宿於野。忽聞樹上人語雲︰「向長沙市藥。」平旦視之，乃二白鶴。仙公異之，遂往市，見二人張白蓋相從而行，謂仙公曰：「君當得地仙耳。」令還，仙公病卒，屍解。
又曰：龍伯高者，後漢伏波將軍馬援戒其兄子，稱此人之美可法者也。伯高後從仙人刁道林授服胎氣之法，又授服青ㄒ方。醉亡隱處方台師定錄君。伯高名述，京兆人，漢建武中爲仙都長，至零陵太守。馬援戒兄子嚴書曰：「龍伯高敦厚周慎，口無擇言，謙約節儉，公廉有威。吾愛之重之，願汝曹效之。」
又曰：漢期門郎程偉妻，得道者也，能通變化。偉逼求術，妻不傳。逼之不己，妻蹶然而死，屍解而去。
《南嶽魏夫人內傳》曰：清虛真人王子登與東華青童君來降，授夫人曰：「隱遷白翳神散一劑。」又與白石精金化形靈丸，授髻服之，稱疾勿行，剋期有定，俱會丹雲龍之南陽洛山陽洛宮。言畢，二真人去。即服藥，因稱腳疾，閉目寢息，飲而不食。夜半之後，太一玄仙遣飈車來迎，駕氣騁禦，徑入帷中。其時弟子侍疾，衆親滿側，莫之覺也。洛陽山，昔夏禹巡諸名山，刻石於此，下有洞台，神仙學者萬餘人。
又曰：王晉賢，晉王夷甫女也，爲湣懷太子妃。洛城亂，劉曜略晉賢，欲妻之。晉賢大駡曰：「我皇太子婦，司徒公之女，胡羌小丑，敢欲幹我乎？」言畢投河，其侍婢名六出，投河死。時遇嵩高女真韓西華出遊，遂俱獲內救，外示其死，體實密濟將入嵩高山，今華陽內洞中。六出，年二十餘，體貌修整，有節操。姓田，漁陽人，魏故浚儀令田諷之孫。諷有陰德，以及六出耳。
又曰：董奉字君異。侯官人也。吳先主時，有少年爲奉本縣長，見奉年四十餘，不知學道。罷官去後五十餘年，復見他職行經侯官，諸故吏人皆往見之，奉顔貌一如往日。奉居山不種田，爲人治病亦不取錢。愈者使栽五株杏，數年計十餘萬株，令人將�一器，自往取杏一器。貨杏有序，賑救貧乏，供給行旅不逮者，歲二萬餘斛，乃屍解去。
斐君曰：屍解之仙，不得禦華蓋，乘飛龍，登太極，游九宮也。諸有單用曲晨飛精劍解者，得八素列紀，惟奉寶秘不修行，皆白日屍解。其有作水火病兵及用大刀竹杖解去者，先詣名山，幷太清屍解。凡修劍解之道，幷紀名紫簡，上隸高仙諸有宿功善業陰德信仙，其神得詣朱火丹陵官，授學仙道，爲九宮真人。諸有用太極屍解之道，夜半去者，職爲地真。應屍解者，或學功淺深，志尚頽廢；或爲祭酒，精勒救治者，幷得爲三十六洞天。文解地下主者，一百四十年一轉；武解鬼師二百八十年一轉。凡有三等，乃得進補仙職。
《九天生神章經》曰：夫學上道，希慕神仙譏γ屍解者，終歸仙道。神化則同，不相逢雜，俱入道真。
《明真科》曰：生世好道，精功布德，名書上清者，得屍解。下仙遊行五嶽，後生人中，更授經法，爲人宗師。
《太微經》曰：諸屍解者，按《四極真科》雲，一百四十年乃得神中真官，於是始得飛華蓋，乘輦龍，登太極，游九宮也。
《雌一五老經》曰：夫仙之去世也，或絕跡藏住而內棲事外，或解劍遺杖，飄然雲霧，延神寄玄，莫知其端緒也。
又曰：若有此《五老經》，雖不齋戒存思，與俗混雜，故不失隱存下神，白日屍解。及命過太陰，地下主者，或遺骨胎變，授化南宮，是必宿有骨緣也。
《上清經》曰：元始天地以上清變化七十四方解形之道授南極元君。
《太清真人內傳》及《名山記》曰：羅浮山，洞周五百里，在會稽南，行三十里，其山絕高，葛洪解化處。《真誥》謂之增城山。
《集仙錄》曰：張天師道陵隱龍虎山，修三元默朝之道，得黃帝龍虎中丹之術。丹成，服之，能分形散景。天師自鄱陽入嵩高山，得隱書制命之術。
又曰：周爰友者，汝南安城人也，漢河南尹周暢女也。暢平生多陰德，爰友小好道，餌伏苓。四十年後，遇石先生，教其遁化及隱景之道，解形之法。
又曰：唐廬眉娘者，生而眉綠，性機巧。南海太守進至闕，順宗嘆其在宮內，謂之神姑，但食胡麻飯一三合。至元和中，憲宗嘉其聰惠，因賜金鳳環，以束其腕。久之，不願在宮掖，乃度爲女道士，放歸南海，賜狐渦遙。數年不食，屍解化去。
