
《說文》曰：磬，樂石也。古者毋句氏作磬。
《爾雅》曰：大磬謂之{喬}，徒鼓磬謂之蹇。郭璞曰：「{喬}音囂，以玉飾之。」
《禮記·明堂位》曰：垂之和鍾，叔之離磬。
又曰：諸侯之宮懸，祭以白牡，擊玉磬，諸侯之僭禮也。
《周禮·春官》氏，掌擊頌磬、笙磬。〈磬在東方曰笙，生也。在西方曰頌，或作庸功也。〉磬師，掌教擊磬。
又曰：鳧氏爲磬也。
《毛詩·商頌》曰：旣和且平，依我磬聲。
《左傳》曰：晉師從齊師入，自丘輿擊馬陘。齊侯使賓媚人，賂以紀玉磬。
《尚書》曰：徐州泗濱浮磬。孔安國注曰：泗水涯水中見石，可以爲磬。
《論語》曰：擊磬襄入于海。
又曰：子擊磬於衛，有荷蕢而過孔氏之門者，曰：「有心哉，擊磬乎。」〈子擊磬者樂也。蕢，草器也。荷此器，賢人避世也。有心哉，善其音有所病於世。〉
《國語》曰：魯餓，臧文仲以玉磬如齊以糴。
《東觀漢記》曰：王阜爲重泉令。鸞集學宮，阜擊磬，鸞應磬而舞焉。
《魏志》曰：武帝至漢中，得杜夔說舊法，始復設擊軒懸磬。於今用之，受之於杜夔也。
《陳書》曰：吳明徹自壽陽入朝，輿駕幸其第，賜鍾磬一部。
《三禮圖》曰：膠廣長三寸，長尺三寸半，十六枚同一筍ね，謂之編磬。在東方曰笙磬，在西方曰頌磬。
《山海經》曰：鳥危之山，其陽多磬。
又曰：小華之山，其陰多磬石。高山，涇水出焉，其中多磬。
《白虎通》曰：磬者，夷則之氣，萬物之成，其氣磬，故曰磬有貴賤焉，有親疏焉，有長幼焉。此三者行，然後王道得；王道得，然後萬物成，天下樂之，故里衩磬也。
王子年《拾遺記》曰：浮瀛即瀛洲也。上有青石可爲磬，長一丈而輕若鴻毛。
《洞冥記》曰：漢武帝起招仙靈閣於甘泉宮西，其上懸浮金輕玉之磬也。
王韶之《始興記》曰：縣下流有石室，內有懸石，扣之，聲若磬，響十餘里。
《淮南子》曰：孟冬之月，北宮禦女黑色，衣黑彩，擊磬石。
又曰：禹以五音聽政，懸鍾鼓磬鐸，置鞀，以待四方之士，爲號曰：「教寡人以道者擊鼓，喻寡人以義者擊鍾，告寡人以事者振鐸，語寡人以憂者擊磬。」
《五經要義》曰：磬，立秋之樂也。
《呂氏春秋》曰：堯命夔拊石擊石，以象上帝玉磬之音，以舞百獸。代本雲叔所造，不知何代人。〈又曰：無句作磬。《左史考》曰：堯時人。〉
《周禮·冬官·考工記》：磬氏爲磬，倨句一矩有半。〈必先度一矩爲句，一矩爲股，而求其弦。旣而以一矩有半觸其弦，則磬之倨句也。磬之制有大小，此假矩以定倨句，非用其度也。〉其博爲一，〈博謂股博。博，廣也。〉股爲二，鼓爲三。三分其股博，去一以爲鼓博，三分其鼓博，以其一爲之厚。〈鄭衆雲︰股磬之上者也。鼓其下小者所當擊也。鄭玄謂股外面，鼓內面也。假令磬股廣四寸半者，股長九寸，股廣三寸，長尺三寸半，厚一寸。〉已上則摩其旁，〈鄭玄雲︰磬聲太上則摩釒慮其旁也。鄭玄謂太上聲清也。薄而廣則濁也。〉已下則摩其端。〈太上，聲濁也。短而厚則清。〉
又曰：磬師，掌教擊磬，〈教，教視磬，亦編於鍾也。〉教縵樂宴樂之鍾磬。〈鄭玄雲︰縵謂雜聲之和樂者。《學記》曰：不學操縵，不能安糸玄宴。謂房中之樂。所謂陰聲二樂，皆教其鍾磬。〉
《通禮義纂》曰：晉賀脩奏：登歌之ね，采玉造小磬。宗廟殿用玉，郊丘用石，本法堂上樂，以歌爲，故名歌鍾歌磬。唐制設磬於壇土之西，歌鍾於東近南北向，至匏竹立於壇下。
又曰：黃帝使伶倫造磬。
又曰：天地尚質，用石磬。宗廟殿庭尚文，用玉磬。必用之者，聲清正者，陰陽之察，主於金石也。
又曰：唐禮：皇后享先蠶，設十二磬於辰位，陰陽之察，主於清濁。是用磬而不用鍾也。
《白虎通》曰：瑟者，閉也。所以懲忿窒慾，正人之德也。故曰瑟有君父之節。臣子之法商角，則君父有節，臣子有義，然後四時和，然後萬物生，故謂之瑟。大瑟謂之灑，長八尺一寸，廣一尺八寸，二十七弦。
《爾雅》曰：徒鼓瑟謂之步。
《三禮圖》曰：雅瑟長八尺一寸，廣二尺八寸，二十三弦。其常用者十九弦。其餘四弦，謂之蕃羸也。頌瑟七尺二寸，廣尺八寸，二十五弦盡用也。
蔡邕《月令章句》曰：瑟前其柱則清，卻其柱則濁。
《毛詩·鹿鳴》篇曰：呦呦鹿鳴，食野之蘋。我有嘉賓，鼓瑟吹笙。
又《車鄰》曰：旣見君子，幷坐鼓瑟。
《禮記》曰：清廟之瑟，朱弦而疏越，一唱而三嘆，有遺音者也。此雅淡之樂也。言至和不在於音，故不須ㄌ弦促柱以忄舀人心也。
《論語》曰：由之瑟，奚爲於丘之門。
《陽貨》曰：孺悲欲見孔子，孔子辭以疾。將命者出戶，取瑟而歌，使之聞之。
又曰：仲尼問曾�曰：「點，爾何如？」鼓瑟希，鏗爾，舍瑟而作，曰：「暮春者，春服旣成，冠者五六人，童子六七人，浴乎沂，風乎舞雩，詠而歸。」
《周書》曰：師曠見太子晉。師曠束躅其足，曰：「善哉！善哉！」王子曰：「太師乎，何舉足驟？」師曠曰：「天寒之躅，是以數舉也。」王子曰：「請入坐。」遂敷席注瑟。師曠曰：「歌無射。」曰：「國誠寧矣，遠人來觀，修義經矣，好樂無荒。」乃注瑟於王子。
《漢書》曰：萬石君石奮，其父趙人，姊能鼓瑟。高祖曰：「若能從我乎？」曰：「願盡力。」於是高祖召其姊爲美人。
又楊惲《報孫會宗書》曰：惲本秦人，能爲秦聲。婦，趙女也，雅善鼓瑟。
又曰：莽何羅及走趨臥內，顧入行，觸寶瑟僵僕，金日磾得抱何羅，因呼曰：「何羅反！」
《呂氏春秋》曰：古朱襄氏之治天下，多風，陽氣畜積，果實不成，故王建作爲五弦之瑟以來陰，以定群。瞽瞍制五弦之瑟，作十五之弦舞，益以八弦爲二十三弦。〈高誘曰：王建，朱襄之臣。〉
《慎子》曰：公輸子巧用材也，不能以檀爲瑟。
《韓詩外傳》曰：趙王使人於楚，鼓瑟遣之曰：「無失吾言。」使者受命，伏而不起，曰：「大王鼓瑟，未嘗若今日之悲也。」王曰：「然。鼓瑟者，固方調也。」使者曰：「調則可記其柱。」王曰：「不可，天有燥濕，絲有緩急，柱有推移，不可記也。」使者曰：「臣請此以諭，楚之去趙千有餘里，亦有吉凶之變，凶則吊之，吉則賀之，猶柱之有推移，不可記。
《典略》曰：百里奚，虞大夫。晉君以女爲秦穆夫人，用奚爲媵。奚亡走宛，楚人執之。秦穆公知其賢，欲厚貨以求之，恐楚不與，乃以羖羊皮贖之，號五羖大夫。秦遂以霸。奚相秦，其妻傭浣入宮，見瑟者之自言能鼓瑟，歌曰：」百里奚，母已死，葬南溪，墳已覆以紫。春莫黎，扼伏鶏，西入秦，五羖皮，今日富貴捐我爲？「百里奚乃識之。
《尸子》曰：夫瑟二十五弦，其僕人鼓之，則爲笑。賢者以其義鼓之，欲樂則樂，欲悲則悲，雖有暴君，爲之立變。
《世本》曰：庖羲氏作瑟。瑟，潔也，一使人精潔於心，淳一於行也。
王子年《拾遺錄》：白圓山，其形圓也。有木林，疾風震地而林木不動。以其木爲瑟，故曰靜瑟也。黃帝使素女鼓庖羲氏之瑟，滿席悲不能已。後破爲七尺二寸，二十五弦。
《韓子》曰：齊宣王問巨倩曰：「儒者鼓瑟乎？」對曰：「不也。瑟者也，以小弦爲大聲，以大弦爲小聲，是細大以易序，貴賤易位，儒者爲害義，故不能。」宣王曰：「善。」
《說文》曰：箏，鼓弦築身樂也。
《風俗通》曰：謹按《禮樂記》箏，五弦築身也。今幷、涼州箏形如瑟，不知誰所改作也。按京房制五音，惟加瑟十三弦，此乃箏也。今雅樂，箏十二弦，他樂皆十三弦。如箏稍小曰�和，樂府不用。
《史記》曰：秦逐客，李斯上書曰：「夫擊瓮叩缶彈箏搏髀，而歌嗚嗚使快耳者，真秦之聲。」
《晉書》曰：謝安婿王國寶，專利無檢行。安惡其人，每抑之。武帝末年嗜酒，而會稽王道子昏尤甚。於是國寶讒諛之計稍行於王相之間，而好利險陂之徒，以安功名盛極，構之，嫌隙遂成。帝召桓尹飲宴，謝安侍坐。帝令伊吹笛，伊神色無注，即吹爲一弄，乃放笛雲︰「臣於箏分乃不及笛，然自以韻合歌管，請箏歌幷請吹笛人。」帝善其調達，乃敕禦府，對曰：「禦府於臣必自不合，臣有一奴善相便串。」帝彌賞其放率，乃許召之。奴旣吹笛，伊便撫箏而歌曰：「爲君旣不易，爲臣良獨難。忠信事不顯，乃有見疑患。周旦佐文武，金滕功不刊。推心輔王政，二叔反流言。」其聲慷慨，俯仰可觀。安泣下沾衿，乃越席而就之，捋其須曰：「使君於此不凡。」帝甚有愧色。
《梁書》曰：羊侃字祖忻。身長七尺八寸，雅愛文史、及《孫吳兵法》。姬妾列侍，窮極奢靡。有彈箏人陸太喜，著鹿角爪，長七寸。舞人張淨琬腰圍一尺六寸，時人咸雲能掌上舞。
《俗說》曰：謝仁祖爲豫州主簿，在桓溫閣下，聞其善彈箏，便呼之。旣至，取箏與令彈。謝即理弦撫箏，因歌曰：「秋風意殊道。」桓大以此知之，取謝引詣府。
《襄沔記》曰：辛居士名宣仲，隴西人。大明末，寓居襄陽縣西六里，多植松竹，棲遲其下，靜嘿不交塵俗。林中起一草廬，容膝而已。善彈箏。與淮南胡陶、京兆駱惠度同志爲友，常共燕集此林。陶能吹笛，惠度工歌，拾林下弦管道韻，時人謂之三公樂。宋邵陵王休若爲南雍州刺史，躬往造焉。宣仲正在林中彈箏，了不回顧，逡巡致箏於席，延邵陵與語，才述寒溫而已。時邵陵客有述其旨者，授箏令彈，再三固請，答曰：「幸非王門伶人，何事見逼？所勝於君者，正舉止自由。若聞君鞠躬，復與君何異？」占對詳雅，衆不能屈。齊文惠臨州，吳興沈約奉教聘引，幷不降志，約乃共論文章，宣仲輒言莊老。旣各言其志，不能相屈。建武中，遇疾卒，惠度及陶幷不知所終。
《英雄記》曰：呂布詣袁紹，紹患之，布不自安。固求還洛陽，紹聽之。丞制使領司隸校尉遣壯士送布而陰殺之。布疑其圖己，乃使人鼓箏於帳中，潛自遁出。夜中兵起，而布已亡。紹聞，懼爲患，募追之，皆莫敢近。遂復歸。
《郭煌實錄》曰：索丞宗伯夷成善鼓箏，悲歌能使喜者墮淚。改調易謳，能使戚者起舞。時人號曰「雍門周」。
《魏略》曰：游楚好音樂，乃畜琵琶箏，每行，將以自隨。
《吳質別傳》曰：魏文帝與吳質書曰：「斬泗濱之梓以爲箏。」
《傳子》曰：郝素善彈箏，雖伯牙妙手，吳姬奇聲，何以加之！
傳玄《箏賦序》曰：以爲蒙恬所造。今觀其器，上崇似天，下圓似地，中空准六合，弦柱擬十二月。設之則四象在，鼓之則五音發。斯乃智仁之器，豈蒙恬亡國之臣所能<門弁>思哉？〈合清樂箏，幷十有二弦也。他樂皆十三弦。軋箏以行竹潤其端而軋之。彈箏以骨爪，長寸餘，以代指也。〉
《樂書》曰：築者，形如頌琴，施十三弦，頂細，肩圓。品聲按柱，鼓法以左手扼之，右手以竹尺擊之，隨調應律。唐代編入雅樂也。
《釋名》曰：築以竹鼓之也。如箏，細項。〈案，今制身長四尺二寸，項長三寸，圍四寸五分，項七寸五分，闊七寸五分，下闊六寸五分。〉
《史記》曰：高漸離善擊築，與荊軻友。見軻刺秦王不中而死，乃變姓名入秦，欲爲軻報仇。市中擊築而乞，人觀而美，奏之。秦王聞，召之於前擊之。王悅，猶以疑焉。熏其兩目，置於帳中。王耽之，親近於漸離。漸離望秦王嘆息之聲，舉築以擊，中王膝，王怒之。
又曰：高祖過沛，大享故人父老，酒酣，高祖擊築而歌曰：「大風起兮�飛揚，威加海內兮歸故鄉。」
又曰：荊軻之燕，與屠狗高漸離飲於燕市。酒酣，高漸離擊築，荊軻和，而於市中相樂也。已而相泣，旁若無人。
《京房》曰：準，竹聲不可以度調，故作準以定數。準之狀如瑟，長一丈而十三弦。隱間九尺，以應黃鍾之九寸，中央一弦下有書分寸，以爲六十律清濁之節矣。
