
王隱《晉書》曰：馬隆子咸爲成都王，前鋒陸機攻長沙王�於石橋。將士器仗嚴利。長沙王所統冠軍司馬王瑚率衆討咸，咸堅不動。瑚乃使數十騎下馬縛戟於馬鞍頭，放令伺咸，又使數十騎各刺所放馬，馬驚奔咸軍，軍即壞。瑚因馳逐猛戰，臨陣斬咸。
《晉書·毛寶傳》曰：時蘇峻送米萬斛饋祖約，約遣司馬桓撫等迎之。寶告其衆曰：「兵法，軍令有所不從，豈可不上岸邪！」乃設變力戰，悉獲其米。
又曰：馬隆平泰原，加赤幢、曲蓋、鼓吹。隆奇謀間發，夾道累磁石，賊負鐵鎧。行不得前，隆卒先被犀甲，無所留礙，賊咸以爲神也。
又曰：衛瓘旣囚鄧艾，諸將圖欲劫艾，整仗趨瓘營，瓘輕出迎之，僞作表草將申明艾事，諸將信之而止。
又曰：劉琨少負壯氣，有縱橫之才，善交勝已，而頗浮誇。與范陽祖逖爲友，聞逖被用，與親故書曰：「吾枕戈待用，志梟逆虜，常恐祖生先吾著鞭。」其意氣相期如此。在晉陽，嘗爲胡騎所圍數重，城中窘迫無計，琨乃乘月登樓清嘯，胡賊聞之，皆悽然長嘆。中夜奏胡笳，賊又流涕欷，有懷土之切。向曉復吹之，賊棄圍而走。
又曰：盧循自廣州南下，戎卒十萬，船艫千艘，討敗將軍劉毅於桑落，徑至江寧。循妹夫徐道覆素有膽決，知裕已還，欲乾沒一戰，請於新亭、白石，焚舟而上，數道攻之。循多謀少決，欲以萬全爲計，固不聽。道覆曰：「我終爲盧公所誤，事必不成。使我得爲英雄主驅馳，天下不足定也！」後循戰敗。
又曰：王敦反。敦旣死，以兄子應爲嗣。沈充自吳率衆萬餘人至，與王含等合。充司馬顧�說充曰：「今日舉大事，而天子已扼其喉，情離衆沮，鋒摧勢挫，持疑猶豫，必致禍敗。今若決破柵塘，因湖水灌京邑，肆舟艦之勢，極水軍之用，此所謂不戰而屈人之兵，上策也。藉初至之銳，幷東南衆軍之力，十道俱進，衆寡過倍，理必摧陷，中策也。轉禍爲福，因敗爲成，召錢鳳計事，因斬之以降，下策也。」充不能用，�逃歸於吳。含復率衆渡淮，蘇峻等逆擊，大破之，充亦燒營而退。旣而周光斬錢鳳，吳儒斬充，幷傳首京師。
又《載記》曰：符登攻姚萇，萇退還安定，登就食新平，留其大軍於胡空堡，率騎萬餘圍萇營四面大哭，哀聲動人。萇惡之，命三軍哭以應登，登乃引退。
又曰：河間王顒在關中遣將張方討長沙王�，方率衆自函谷入屯河南。�遣左將軍皇甫商拒之而敗，張方率兵入洛陽。�奉惠帝討方於城內，方軍遙見乘輿，於是引退，方止之不得，衆遂大敗。方退壁於十二里橋，人情挫衄，無復固志，或勸方夜遁。方曰：「兵之利鈍是常，貴因敗以爲成耳。我更前作壘，出其不意，此用兵之奇也。」乃夜潛進逼洛城七里。�旣新捷，不以爲意，忽聞方壘成，�師乃戰，遂大敗。
又曰：石勒據襄國，晉將王浚遣督護王昌及鮮卑段就六眷、末杯等部衆五萬餘以討勒。時城隍未修，乃築隔城重柵以待之。就六眷屯於渚陽，勒分遣諸將連出挑戰，頻爲六眷所敗。又聞其大造攻具，勒顧謂其將佐曰：「今寇來轉逼，彼衆我寡，恐攻圍不解，外救不至，內糧罄絕，必敗不能固也。吾將簡練將士，大陣於野以決之，何如？」諸將曰：「宜固守以疲寇，彼師老自退，追而擊之，必克。」張賓曰：「聞就六眷克來月上旬送死北城，今以我勢寡弱，謂不敢出戰，意必懈怠。今段氏種衆之悍，末柸尤最，其卒之精勇，悉在末杯，可勿復出戰，示之以弱。速鑿北壘爲突門二十餘，道候賊列守未定，出其不意，直沖末柸帳，敵必震惶，計不及設，所謂迅雷不及掩耳。末杯之衆旣奔，餘自摧散，擒末杯之後，王浚指揮而定。」勒納之，即以孔萇爲攻戰都督，造突門於北城。鮮卑入屯北壘，勒候其陣未定，躬率將士鼓譟於城上。會孔萇督諸突門伏兵俱出擊之，生擒末柸，就六眷等衆遂奔散。萇乘勝追擊，枕屍三十餘里，獲鎧馬五十匹。就六眷收其遺衆，屯於渚陽，遣使求和，送鎧馬金銀，幷以末杯三弟爲質而請末杯。諸將幷勸殺末杯以挫之，勒曰：「遼西鮮卑，與我素無怨仇，爲王浚所使耳。今殺一人，結怨一國，非計也。放之必悅，不復爲浚用矣。」於是納其質而遣末杯，就六眷等引還，終獲其用。
又曰：杜預以太康元年正月陳兵於江陵，遣參軍樊顯、尹林、鄧圭、襄陽太守周奇等率衆循江西上，授以節度，旬日之間，累克城邑，皆如預策焉。又遣牙門管定、周旨、伍巢等率奇兵八百，泛舟夜渡，以襲樂鄉，多張旗幟，起火巴山，於要害之城以奪賊心。吳都督孫歆震恐，與伍延書曰：「北來諸軍，乃飛渡江也。」吳之男女降者萬餘口，旨、巢等伏兵樂鄉城外。歆遣軍出拒王浚，大敗而還。旨等發伏兵，隨歆軍而入，歆不覺，直至帳下，虜歆而還。故軍中爲之謠曰：「以計伐戰一當萬。」
又曰：劉牢之等討妖賊孫恩，恩敗走，虜男女二十餘萬口，一時入海。懼官軍之躡，乃緣道多棄寶物子女。時東土殷實，粲麗盈目，牢之等遽收斂，故恩復得逃入海。〈《通典》曰：孫恩用此術獲免也。〉
又曰：李矩守滎陽，後趙石勒親率兵襲矩。矩遣老弱入山，令所在散牛馬，因設伏以待之。賊爭取牛馬，伏發齊呼，聲動山谷，遂大敗之，斬獲甚衆，勒乃退。
又曰：劉琨守太原，遣將姬淡率衆十餘萬討石勒。勒將拒之，或諫曰：「淡兵馬精盛，其鋒不可當，宜深溝高壁以挫其銳，攻守勢異，必獲萬全。」勒曰：「澹衆大遠來，體疲力竭，犬羊烏合，號令不齊，可一戰擒之，何強之有！寇已垂至，胡可捨去，大軍一動，豈易中還！若澹乘我之退顧走，乃無暇，焉得深溝高壘乎！此爲不戰而自滅亡之道。」立斬諫者。以孔萇爲前鋒都督，令三軍後出者斬。設疑兵于山上，分爲二伏。勒輕騎與淡戰，僞收衆而北。淡縱兵追之，勒前後伏兵夾擊，淡軍大敗。
又《載記》曰：前燕慕容封略漸廣，〈，胡罪切。〉據棘城。晉平州刺史、東夷校尉崔毖陰結高勾麗〈毖，音秘。〉及宇文、段回等謀滅，以分其地。遂同伐，曰：「彼信崔毖虛說，邀一時之利，烏合而來耳。旣無統一，莫相歸伏，吾今破之必矣。然彼軍初合，其鋒甚銳，幸我速戰。若逆擊之，落其計矣。靖以待之，必懷疑貳，迭相猜防。一則疑吾與毖譎而覆之，二則自疑三國之中與吾有韓、魏之謀者，待其人情沮惑，然後取之必矣。於是三國攻棘城，閉門不戰，遣使送牛酒以犒宇文，大言於衆曰：」崔毖昨有使至。」於是二國果疑宇文同於也，引兵而歸。宇文悉獨官曰：「二國雖歸，吾當獨兼其國。」盡衆逼城，連營三十里。簡銳士配子，推鋒於前，，音晃子翰領精騎爲奇兵，從傍出，直沖其營；方陣而進。悉獨官自恃其衆，不設備，見軍之至，方率兵拒之。前鋒始交，翰已入其營，縱火焚之，衆遂大敗。
又曰：蘇峻反，攻克石頭城，據之。以陶惟、溫嶠率兵討之，諸將請於查浦築壘。監軍李根曰：「查浦地下，又在水南，唯白石峻極崇固，可容數千人，賊來攻不便，戮賊之術也。」侃從之。夜立壘訖，賊見壘大驚。賊攻大葉，侃將救之，長史殷羨曰：「若大葉步戰不利，則大事去矣。但當急攻石頭，峻必救之，而大葉自解。」侃又從羨言。峻果棄大葉而救石頭。諸軍與峻戰陵東，侃督竟陵太守李陽部將彭伐斬峻於陣，賊衆遂潰。
又曰：妖賊孫恩北出海鹽，劉裕爲將，築城于海鹽。賊日來攻城，城內兵力甚弱，裕獨深慮之。一夜，偃旗匿衆，若已遁者。明旦開門，使羸疾數人登城。賊遙問裕所在。曰：「夜已走矣。」信之，乃率衆大上。裕乘其懈怠，奮擊，大破之。
崔鴻《十六國春秋》曰：北涼沮渠蒙遜率兵伐南涼禿髮傉檀，〈傉，奴沃切〉入其境，徙數千戶而還。傉檀追及蒙遜於窮泉，蒙遜將擊之，諸將皆曰：「賊已安營，不可犯也。」蒙遜曰：「傉檀謂吾遠來疲弊，必輕而無備，及其壘壁未成，可一鼓而滅。」進擊敗之，乘勝至於姑臧，夷夏降者乃數千戶。傉檀懼，請和之而歸。
又曰：前燕將慕容垂討丁零翟釗於滑台，次於黎陽津。釗於南岸拒守。垂徙營就西津，爲牛皮船百餘艘，載疑兵列仗泝流而上。釗先以大衆備黎陽，見垂向西津，乃棄營西拒。垂潛遣其桂林王慕容鎮率驍騎於黎陽津，夜濟，壁於河南。釗聞而奔，士衆疲渴，走歸滑台，釗攜妻子率數百騎北趣白鹿，垂遣追擊，盡擒其衆。
又曰：後燕慕容盛據遼東，其遼西太守李朗陰引後魏軍上表請發兵以拒寇。盛曰：「此必詐也。」召其使而詰之，果驗，盡滅其族。遣將李旱率騎討之，師次建安，召旱旋師。朗聞其家被誅也，擁二千餘戶以自固。及聞旱中路而還，謂有內變，不復爲備，留其子養守令，支迎魏師於北平。旱候知之，襲克令支，遣礻卑將追朗，及於無支，斬之。盛謂群臣曰：「前以追旱還者，朗新爲叛逆，必忌官威。一則鳩合同類，劫害良善；二則亡竄山澤，未可卒平，故非意而還，以盈怠其志，卒然掩之，必克之理也。」群臣皆曰：「非所及也。」
又曰：前秦符堅陷襄陽，晉將桓沖攻之。堅將慕容垂等率步騎五萬救襄陽，以石越爲前鋒，次於沔水。垂、越夜命三軍人持火炬於樹枝，光照數里，沖懼，退還。
又曰：後趙石勒將石季龍，太掠陳蔡間而去，留將桃豹守譙城，住西台。東晉將祖逖遣將韓潛等鎮東台。同一大城，賊從南門出入放牧，逖軍開東門，相守四旬。逖以布囊盛土如米狀，使千餘人運上臺，又令數人擔米，僞爲疲極而息於道。賊果逐之，皆棄擔而走。賊旣獲米，謂逖士衆豐飽，而胡戎饑久，益懼，無復膽氣。
又曰：後涼呂光遣將呂延伐西秦乞伏乾歸，大敗之。乾歸因大泣，嘆曰：「死中求生，正在今日也。」乃縱反間，稱乾歸東奔成紀，呂延信之，引師輕進。延司馬耿雅諫曰：「乾歸雄勇過人，權略難測，破王廣，克楊定，皆羸師以誘之，雖蕞爾小國，亦不可輕也。困獸猶鬥，況乾歸而可睹風自散乎？」今宜部陣而前，步騎相接，徐俟諸軍大集，可一舉滅之。」延不從，戰敗，死之。
又曰：北涼沮渠蒙遜伐西涼李士業於酒泉，先攻浩，〈浩音閤，音門。〉蛇盤於帳前。蒙遜笑曰：「前一爲騰蛇，今盤在吾帳，天意欲吾回師。」燒攻具而還，次於川岩。聞李士業徵兵欲攻張掖，蒙遜曰：「入吾計矣。但恐聞吾回軍，不敢前也。」兵事尚權，乃露布西境，稱得浩，將進軍黃穀，士業聞而大悅，直入都瀆澗。蒙遜潛軍逆之，敗士業於懷城，遂進克酒泉。
又曰：南涼禿髮傉檀守姑臧，伐秦姚興遣將姚弼等至於城下。傉檀驅牛羊於野，弼衆采掠，傉檀分擊，大破之。
又曰：前燕慕容雋已克幽、薊，至於冀州。冉閔師騎拒之，與雋將慕容恪相遇於魏昌。閔將董潤言於閔曰：「鮮卑乘勝，勁不可當也。請避之，以溢其氣，然後濟師以擊之，可以捷也。」閔怒曰：「吾成師以出，將平幽州，斬慕容雋。今遇恪而避之，人將侮我矣。」閔威名素振，燕衆咸憚之。恪謂諸將曰：「閔勇而無謀，一夫之敵耳。雖有甲兵，不足擊也。吾今分軍爲三都，掎角以待之。閔性輕銳，又以吾軍勢非敵，必出萬死沖吾中軍。吾今貫甲厚陣以俟其至，諸軍但勵卒從傍須其戰，合夾而擊之，必克。」閔與恪遇，十戰皆敗之。恪乃以鐵鎖連馬，簡善射鮮卑勇而無剛者五千，方陣而前。閔乘駿馬左仗雙刀，右執鈎戟，順風擊之。斬鮮卑三百餘級。俄而燕騎大至，圍之數周。閔衆寡不敵，躍馬潰圍東走，行二十餘里，爲恪所擒。
