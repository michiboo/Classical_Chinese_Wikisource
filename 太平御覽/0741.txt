
《毛詩·伯兮》曰：願言思伯，甘心首疾。
又《小弁》曰：心之憂矣，ⅱ如疾首。
《周官·疾醫。}}曰：春時有首之疾。
《史記》曰：西域有大小頭痛山、赤土身熱之阪，令人頭痛嘔吐。
《風俗通》曰：田家老母市餅，置道邊石人頭上。既而忘之，人以為神，能治病。轉以相語：「頭痛者磨石人頭，腹痛者磨石人腹。」後餅母為說，乃止。
《易說》曰：冬至氣當至，不至則多心痛。
《左傳·昭上》曰：醫和謂晉侯曰：「朋淫心疾。」
《北史》曰：斐訥之為平原公開府墨曹，掌書記，從至并州。其母在鄴，忽得心痛。訥之是日不勝思慕，心亦驚痛，乃請急而還。當時以為孝感。
《唐書》曰：劉惇儒母有心痛疾，日須鞭數人乃安。子弟僕使不堪其苦，惟惇儒侍養不懈，體常流血。
《莊子》曰：西施病心而，其里醜人見而美之，歸，亦捧心而顰。其里富人見之，堅閉門而不出。貧人見之，挈妻子而走。
《賈誼書》曰：楚惠王食寒菹，中有水蛭。雖欲發之，恐宰夫得罪當死，遂吞之。因得心疾朮，乃言所中。令尹賀曰：「陰德必須陽報。」是夜，惠王咳而蛭出，心腹之病皆除。
《俗說》曰：阮光祿大兒喪，哀過，遂得病心痛。服除後，經年病瘳。
《續搜神記》曰：李子豫少善醫方，當代稱其通靈。許永為豫州刺史，鎮曆陽。其弟患心腹堅痛十餘年，殆死。忽自夜聞屏風後有鬼謂腹中鬼曰：「何不促煞之？不然，明日李子豫當從此過，以赤丸打汝，汝其死矣。」腹中鬼對曰：「吾不畏之。」於是許永使人候，子豫果來。未入門，病者自聞腹中呻吟聲，及子豫入視，曰：「鬼病也。」遂於巾箱中出八毒赤丸子與服，須臾，腹中雷鳴鼓轉，大利數行，遂差。今八毒丸方是也。
《幽明錄》曰：顧長康在江陵，愛一女子。還家，長康思之不己，乃畫作女形，簪著壁上，簪處正刺心。女行十里，忽心痛如刺，不能進。
《左傳宣下》曰：楚子伐蕭，蕭潰。還無社，與司馬卯言，號申叔展，〈還無社，蕭大夫。司馬卯、申叔展，皆楚大夫也。無社欲叛，以求免死。無社素識叔展，故因卯使呼之。〉曰：「有麥麴乎？」曰：「無有。」「山鞠窮乎？」曰：「無。」〈麥曲鞠窮，所以御溼。〉「河魚腹疾，奈何？」〈言無御溼藥，將病。〉曰：「目於{死目}井而拯之。」〈無社欲解欲入井，故使叔展視虛廢井而求拯。〉
《左傳》曰：晉侯有疾，秦醫云：「雨淫腹疾。」
《搜神記》曰：淮南書佐劉稚，夢見青刺蜴從屋落其腹內，因苦腹病。
《華他別傳》曰：有人病，腹中切痛十餘日，須眉落。他令破腹視脾，果半腐壞，刮去惡，以膏傅瘡，飲之以藥，百日平復。〈事具《醫門》。〉
《易說》曰：大寒氣當至而不至，則多咽痛。
《漢書》曰：昌邑王被徵至長安，左右令哭。王曰：「吾嗌痛。」不肯哭。
《魏志》曰：有人病咽塞，嗜食而不下。華他令取餅家蒜齏，頓飲三升，即吐一蛇，便差。〈事具《醫門》。〉
《山海經》曰：單張之山有鳥曰鴉，食之己嗌。〈郭曰：嗌，咽也。〉
《戰國策》曰：噎而後穿井，何及於急？
《續漢書·禮儀志》曰：三老、五更，仲秋之月賜以玉杖，端以鳩為飾。鳩者，不噎之鳥，欲老人不噎也。
《晏子》曰：夫愚人多悔，不肖者自賢，猶臨難而遽鑄兵，臨噎而遽掘井，雖速無及。
《淮南子》曰：有以噎死者而禁天下之食，有以車為敗者而禁天下之乘，不亦悖哉！
《廣五行記》曰：永徽中，絳州有一僧病噎，都不下食。如此數，年臨，終命其子弟云：「吾氣絕之後，便可開吾胸喉，視有何物，欲知其根本。」言終而卒。子弟依其言，開視胸中，得一物，形似魚而有兩頭，遍體悉是肉鱗，弟子致缽中，跳躍不止。戲以諸味致缽中，雖不見食，須臾，悉化成水。又以諸毒藥內之，皆隨銷化。時夏中，藍熟寺眾於水次作澱。有一僧住，因以少澱致缽中，此蟲怖懼，繞缽馳走，須臾，化成水。世傳以澱水療噎。
《方言》曰：朝鮮洌水之間，煩懣謂之漠漫。
《魏志》，陳登得胸中煩懣，華他謂診曰：「府君胃中有蟲數升，欲成肉疽。」即為作湯治之，吐三升許，蟲赤頭而動，半猶是。〈事具《醫門》。〉
《漢書》曰：太師王舜自莽篡位，後病喘悸浸劇，遂死。
《宋書》曰：文帝有虛勞疾，意有所想，便覺心中痛{列口}。
沈約《宋書》曰：何尚患勞疾積年，飲婦人乳乃差。
《世說》曰：殷仲堪父病虛悸，聞床下蟻動，雲是牛斗。孝武不知殷父，問：「有一殷病如此不？」仲堪流涕而起。
又曰：衛徒豫章下都，人先聞其姿容，觀者如堵牆。先有疾，不堪勞，遂病發，死。時人謂之「看煞衛。」
張奐《與孟季御書》曰：素苦悸逆，頃者益甚。百病所歸，月衰日損。
《釋名》曰：眩，懸也，目視動亂，如懸物搖搖然不定也。
《東觀漢記》曰：光武避正殿讀圖讖，坐廡下，淺露中風，吐眩彌甚。有曰：「大司馬亦病如此，自強從公而便疾愈。」於是車駕行數里，病差。
又曰：建武五年，上風眩發甚。以陰興為侍中，授詔雲台廟室。
《典略》曰：陳琳作諸書及檄，草成，呈太祖。太祖先苦風眩，是日發，讀琳所作，翕然而起，曰：「此愈我疾。」
王隱《晉書》曰：庾袞字叔α，入林慮山，中途而眩發，倚岩而坐，柱杖將起，跌墜崖而死。
《華他別傳》曰：他見嚴昕，語之曰：「君有急風見於面，勿多飲酒。」坐寵歸，昕於道中卒得頭眩，墜車與，著車上，歸家一宿死。他便解衣倒懸，令頭去地一二寸，濡巾拭體，令周匝。候視諸脈，盡出五色。他令弟子數人以鈹刀決脈，五色盡視，赤血出。乃以膏摩之，覆被汗出，飲以亭曆大血散，立愈。
《異苑》曰：上虞孫家奴多伎，治人頭風流血滂沱，噓之便斷。
京房《易飛侯》曰：有雲大如車蓋十餘，此陽滲之氣，必暑，有ⅴ死也。
《淮南子》曰：文王葬死骸而九夷順，武王蔭ⅴ人於樹下而天下懷，越王決獄不當、援刀自割而戰士畢死，感於恩也。
《抱朴子》曰：指冰室不能起ⅴ死之熱，望炎冶不能止噤凍之寒。
