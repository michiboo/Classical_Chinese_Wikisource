
《通俗文》曰：火斗曰熨。
《帝王世紀》曰：紂欲重刑，乃先作大熨斗，以火之，使人舉不能勝，輒爛手，與妲己為戲笑。
《魏末傳》曰：優人慾使幼帝取大將軍昭昌熨斗柄，帝不敢發。
《晉書》曰：韓康伯年數歲，母殷氏高時。時大寒，母方為作，令康伯捉熨斗而謂之曰：「且著襦，靴Ρ作復。」康伯曰：「火在斗中，而柄尚熱。今既著襦，下亦當暖。」
又《張紊別傳》曰：蕪小時，母謂其寒，且作。蕪曰：「且作襦，如熨斗著火，柄亦熱。」
《隋書》曰：尉遲迥及於鄴，時李穆在并州。高祖慮其為迥所誘，遣使往布腹心。穆遽奉熨斗於高祖曰：「願以此熨安天下也。」高祖大悅。
《三輔故事》曰：董卓壞銅人十杖，為小錢、熨斗。
《淮南子》曰：糟丘生於象箸，炮烙始於熱斗。〈許慎曰：熱斗，熨斗也。爛人手，遂作炮烙之刑也。〉
《晉東宮舊事》曰：皇太子納妃，有金塗熨斗三枚。
《魏武帝集》上勝所得順帝賜物銅熨斗二枚。
魏武《上雜物疏》曰：御物有純銀槃，又有容五石銅澡槃也。
杜預《奏事》曰：澡槃、熨斗，民間要用。
《世說》曰：大將軍王惇初尚主，如廁，還，有數十婢曳羅縠，擎金澡槃盛水，琉璃碗盛澡豆。因倒著水，調而飲之，謂是乾飯，群婢莫不大笑也。
《述徵記》云：長安逍遙宮門里有澡槃，面徑丈二也。
《異苑》曰：中朝有人畜銅澡槃，旦夕恆鳴。張華曰：「與洛鍾宮商相諧，故聲相應。」錯釒慮之，乃止。
傅玄《澡槃銘》曰：與其澡於水，寧澡於德。水之清，猶可穢也；德之興，不可塵也。
《四王起事》曰：惠帝徵成都，軍敗。帝渴，帳下齎五升銅灌，就民家取水，就灌飲之。
《齊書》曰：劉悛少與齊武款好。帝常至悛宅晝臥，覺，悛自奉金澡灌，授四升水以沃盥，因以與帝前後，所納稱此。
《東宮舊事》曰：皇太子初拜，有金塗澡灌一枚，青絲三合繩一枚，長二丈五尺。
又曰：皇太子納妃，有金澡灌二枚。
《西域諸國志》曰：月支國有佛澡灌，授二升許。青石，名羅勒，色碧玉班白，授水無定，隨其多少。
惠遠法師《澡灌銘序》曰：得摩羅偷石澡灌一枚，故以創豎答之。
《周禮·天官》曰：玉府掌王之燕衣服，凡褻器。〈鄭司農云：褻器，淨器，虎子也。〉
《春秋後語》曰：智伯圍趙襄子於晉陽，襄子大敗智伯軍，煞智伯，漆其頭，以為飲器。〈穢器，虎子也。〉
《史記》曰：匈奴破月氏王，以其頭為飲器。
《魏略》曰：蘇則為侍中，舊侍中親省起居，故俗因謂執虎子，始蘇則同隱，茂後見，嘲之曰：「仕宦不己執虎子。」
《錄異傳》曰：吳時嘉興倪彥思，忽見鬼魅其家，能與人語，飲食如人，惟不見形。思乃延道士逐之，酒肴既設，道士便擊鼓召請諸神。魅乃取伏虎於神坐，吹作角聲，以亂音。頃，道士忽覺背中冷，驚起解衣，乃伏虎也。
馬融《遺令》曰：穿中不得下銅虎，況它銅物。
