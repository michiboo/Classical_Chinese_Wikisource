
《傳》曰：吳季札來聘，請觀於周樂。使工爲之歌《周南》、《召南》，曰：「美哉！始基之也，猶未也，〈猶有商紂，未盡善也。〉然勤而不怨矣。」爲之歌《邶》、《鄘》、《衛》，曰：「美哉！淵哉！憂而不困者也。吾聞衛康叔、武公之德如是，是其衛風乎！」爲之歌《王》，曰：「美哉！思而不懼，其周之東乎！」爲之歌《鄭》，曰：「美哉！其細已甚，民弗堪也。是其先亡乎！」爲之歌《齊》，曰：「美哉！泱泱乎大風也。表東海者，其大公乎！」爲之歌《豳》，曰：「美哉！蕩蕩乎！樂而不淫，其周公之東乎！」爲之歌《秦》，曰：「美哉！此之謂夏聲。夫能夏則大，大之至也。其周之舊乎！」爲之歌《魏》，曰：「美哉！氵風々乎！大而險，儉而易行，以德輔此，則明主也。」爲之歌《唐》，曰：「思深哉！其有陶唐氏之遺風乎！不然，其何憂之遠也？非令德之後，誰能若是？」爲之歌《陳》，曰：「國無主，其能久乎！自鄶以下無譏焉。」爲之歌《小雅》，曰：「美哉！思而不貳，怨而不言，其周德之衰乎？猶有先王之遺民焉。」爲之歌《大雅》，曰：「廣哉！熙熙乎！〈熙熙，和樂聲也。〉曲而有直體，其文王之德乎！」爲之歌《頌》，曰：「至矣哉！盛德之所同也。」見舞《象箾》《南龠》者，曰：「美哉！猶有所憾。」見舞《大武》者，曰：「美哉！周之盛也，其若此乎！」見舞詩《韶護》者，〈殷湯樂也。〉曰：「聖人之弘也，而猶有慚德。聖人之難也。」見舞《大夏》者，〈禹之樂也。〉「美哉！勤而不德，非禹其誰能及之？」見舞《韶箾》者，〈舜之樂也。〉曰：「至矣哉，大矣！如天之無不覆也，如地之無不載也。雖甚盛德，其蔑以加此矣。若有他樂，吾不敢請已。」
又曰：宋公享晉侯於楚丘，請以《桑林》。〈《桑林》，殷天子樂名也。〉荀辭。荀偃、士モ曰：「諸侯宋、魯，於是觀禮。〈宋，王者後；魯以周公故，皆用天子禮樂，故可觀也。〉魯有樂，賓祭用之。〈，三年大祭，則作四代之樂也。別祭群公，則用諸樂也。〉宋以《桑林》享君，不亦可乎？」〈言俱天子樂也。〉舞師題以旌夏，〈旌夏，大旌也。題，識也。以大旌表識其行列也。〉晉侯懼而退，入於房。〈旌夏非常，卒見之，人心偶有所畏。〉卜，桑林見。〈祟見於卜兆也。〉荀偃、士モ欲奔〈奔，走還宋。禱，謝。〉請禱焉，荀不可，曰：「我辭禮矣，彼則以之，猶有鬼神，於彼加之。」〈言自當加罪於宋。〉晉侯有間。
又曰：晉與諸侯伐鄭，鄭人賂晉侯以師悝、師觸、師蠲；〈皆樂師名。〉歌鍾二肆，〈肆，列也。懸十六爲一肆，三十二枚也。〉及其、鍾；女樂二八。晉侯以樂之半賜魏絳，曰：「子教寡人和諸戎狄以正諸華，八年之中，九合諸侯，如樂之和，無所不諧，請與子樂之。」魏絳於是乎始有金石之樂，禮也。〈大夫有功則賜樂也。〉
《論語》曰：師摯之始，《關雎》之亂，洋洋乎盈耳哉！〈魯太師摯識《關雎》之聲而首理其亂者，洋洋乎盈耳。德而美之。〉
又曰：樂雲樂雲，鍾鼓雲乎哉！〈言樂不但崇此鍾鼓而已，所貴者，貴其移風易俗也。〉
又曰：子語魯太師樂曰：「樂其可知也。始作，翕如也；〈始作謂金秦時。聞金作，人皆翕如，變動之貌。〉從之，純如也，〈從讀曰縱縱之，謂八音皆作。純如，感動之貌。〉如也，繹如也，以成。」〈如，使清別之貌也。繹如，志意條達。〉
又曰：子謂《韶》，「盡美矣，又盡善也。」〈韶，舜樂也。美舜自以德禪於堯，又盡善美，謂太平也。〉謂《武》，「盡美矣，未盡善也。」〈謂周武王樂美，武王以此功定天下，未盡善致太平。〉
《孝經》曰：移風易俗，莫善于樂。
《爾雅》曰：宮謂之重，商謂之敏，角謂之經，徵謂之迭，羽謂之柳。〈郭璞註：皆五音之列名，其義未詳。〉
《史記》曰：趙簡子疾，五日不知人。扁鵲曰：「昔秦繆公嘗如此，五日不知人，七日乃寤，語大夫曰：「我之帝所，甚樂，與百神遊於鈞天，廣樂九奏萬舞，不類三代之樂，其聲動人心。」
又曰：樂所以上事宗廟，下以變化黎庶。
又曰：凡樂者，使萬民感蕩滌雅穢，斟酌以飭厥性。
又曰：太史公曰：「音樂者，所以動蕩血脈，通流精神而和正心也。」
又曰：凡音，由於人心。天之與人相通，如影之象形，響之應聲也。故爲善者，天報之以福；爲惡者，天報之以殃，其自然者也。故舜作五弦之琴，歌南風之詩，而天下治。紂爲朝歌、北鄙之音，身死國亡。舜之道何弘也，紂之行何隘也。夫南風之詩，生長之音也，舜樂好之，天下同意，得萬國之歡心，故得天下也。夫朝歌者，不時也。北者，敗也；鄙者，陋也。紂樂好之，萬國殊心，諸侯不附，百姓不親，天下叛之，故身死國亡。
《漢書》曰：聲者，蕩滌人之邪意，全其正性也。商，章也，物成熟可章度也。角，觸也，物觸地而出戴芒角也。宮，中也，居中央暢四方，唱始施生，爲四聲納也。徵，祉也，物盛大而蕃祉也。羽，宇也，物聚藏，宇覆之也。協之五行，則角爲木，五常爲仁，五事爲貌。商爲金、爲義、爲言，徵爲火、爲禮、爲視，羽爲水、爲智、爲聽，宮爲土、爲信、爲思。以君臣民事物言之，則宮爲君，商爲臣，角爲民，徵爲事，羽爲物。
又曰：樂者，四暢交於中而發作於外，此先王立樂之方也。
又曰：樂者，歌九德，誦六詩。是以薦之郊廟，則鬼神享之也。
又曰：夫樂，通神明，安民庶，故聽者無不虛己竦神，悅而成流。是以海內遍知上德，被服其風，光輝日新，化上而遷善，而不知所以然。至於萬物不夭，天地順而嘉應舉，故詩曰：「磬管鏘鏘，降福穰穰。」
《魏志》曰：太祖以杜夔爲軍謀祭酒，參太樂事，因令創制雅樂。夔善鍾律，聰思過人，絲竹八音，靡所不能，惟歌舞非所長。散騎侍郎鄧靜、尹商善詠雅樂，歌師尹胡能歌宗廟郊祀之曲，舞師馮肅時知先代諸舞。總究研精，遠考經誥，近采故事，教習講律，備作樂器，復先代之樂，皆自夔始也。
《吳錄》曰：吳中呼周瑜爲「周郎」。瑜精意音樂，三爵之後，其有闕誤，瑜必知之而顧。時吳人謠曰：「曲復誤，周郎顧。」
《宋書·臧熹傳》曰：武帝入京城，進至建業，桓玄走。武帝使熹入宮，收圖書器物，封府庫，有金飾樂器。武帝問熹：「卿欲此乎？」熹正色曰：「主上幽逼，播越非所，將軍首建大義，劬勞王室，雖復不肖，實無情于樂。」帝笑曰：「聊以戲耳。」
《齊書·蕭惠基傳》曰：自宋大明已來，聲伎所尚多鄭、衛，而雅樂正聲鮮有好者。惠基解音律，尤好三祖曲，及相和歌，每奏輒賞悅。
崔鴻《十六國春秋》曰：《後秦錄·姚興傳》曰：濟南公邕字子和，興之弟也。尤喜音樂，皆能度其盈虛，增改曲調，世咸傳之，號「濟南新調」。
《後魏書》曰：元孚封萬年鄉男。永安末，樂器殘缺，莊帝命孚修之。上表曰：「昔太和中，故中書監高閭、太樂令公孫崇修造金石，數十年間，乃奏成功。時大集儒生，考其得失。太常卿劉芳請別營造，久而方就。復召公卿，量校合否。論者沸騰，莫有適從。登被旨敕，幷見施用。往歲，大軍入洛，戎馬交馳，所有樂器，亡失垂盡。臣至太樂署，問太樂令張乾龜等，雲︰丞前已來。置宮懸四箱，иね十六架，編黃鍾之磬十四。雖器名黃鍾，而聲實夷則，考之音制，不甚諧韻。姑洗懸於東北，太簇編於西北，蕤賓列於西南，幷皆器象。差位，調律不和，又有儀鍾十四ね懸架首，初不叩擊，今便刪廢以從正則。臣今據《周禮鳧氏》修廣之規，《馨氏》居句之法，吹律求聲，叩鍾求響，損除繁重，討論實錄。依十二月爲十二呂，各准辰次，當位懸設。月聲旣備，隨用擊奏，則會還相爲宮之義，又得律呂相生之體。令量鍾磬之數，各以十二架爲定。」奏可。於時縉紳之士咸往觀聽，靡不諮嗟，嘆服而反。太傅錄尚書長孫承業妙解聲律，時復稱善。
《隋書》曰：文帝性恭儉，不好聲妓。嘗遣牛弘定樂，帝曰：「非正聲雅樂清商九部四舞，皆令罷之。」
又曰：萬寶常，不知何許人也。父大通從梁將王琳歸於齊。後復謀還江南，事泄，伏誅。由是寶常被配爲樂戶，因而妙達鍾律，遍工八音。造玉磬以獻於齊。又嘗於人方食，論及聲調，時無樂器，寶常因取前食器及雜物，以箸扣之，品其高下，宮商畢備，諧於絲竹，大爲時人所賞。然曆周泊隋，俱不得調。開皇初，沛國公鄭譯等定樂，初爲黃鍾調。寶常雖爲伶人，譯等每召與議，然言多不用。後譯樂成，奏之，上召寶常問其可否。寶常曰：「此亡國之音，豈陛下之所宜聞。」上不悅。寶常因極言樂聲哀怨淫放，非雅正之音，請以水尺爲律，以調器。上從之。寶常奉詔，遂造諸樂器，其聲率下鄭譯調二律，幷撰《樂譜》六十四，具論八音旋相爲宮之法，改弦移柱之規。爲八十四，調，一百四十四律，變化終於一千八百聲。時人以《周禮》有旋宮之義，自漢魏以來，知音者皆不能通，見寶常特創其事，皆哂之。至是試令爲之，應手成曲，無所疑滯，見者莫不嗟異。於是損益樂器，不可勝紀，其聲雅淡，不爲時人所好，太常善聲者多排毀之。又太子洗馬蘇夔以鍾律自命，尤忌寶常。夔父威，方用事，凡言樂者皆附之而短寶常。數詣公卿怨望，蘇威因詰寶常，所爲何所傳受。初有一沙門謂寶常曰：「上雅好符瑞，有言征祥者，上皆悅。先生當言從胡僧授學，雲是佛像菩薩所傳音律，然則上必悅，先生所爲可以行矣。」寶常然之，遂如其言以答。威怒曰：「胡僧所傳。仍是四夷之樂，非中國所宜行也。」其事竟寢。寶常聽太常所奏樂，泫然而泣。人問其故，寶常曰：「樂聲淫厲而哀，天下不久相殺盡。」時四海全盛，聞其言者皆謂爲不然。大業之末，其言卒驗。寶常貧，無子，其妻因其臥疾，遂竊其資物逃。寶常饑飠委，無人贍，竟餓而死。及將死也，取其所著書焚之，曰：「何用此爲？」見者於火中採得數卷，見行於世。時論哀之。開皇之世有鄭譯、何妥、盧賫、蘇夔、蕭吉，幷討論文籍，撰著樂書，皆當世所用。至於天然識樂，不及寶常遠矣。安馬駒、曹妙達、王長通、郭金樂等能造曲，爲一時之妙，又習鄭聲，而寶常所爲，皆歸於雅。此輩雖公議不附寶常，然皆心服，謂以爲神。
又曰：文帝開皇六年，尚因周樂，命工人齊樹提檢校樂府，改換聲律，益不能通。俄而沛公鄭譯奏上，請更修正。於是詔太常卿牛弘、國子祭酒辛彥之、國子博士何妥等議正樂。然淪繆旣久，積年議不定。帝怒曰：「我受天命七年，樂府猶歌前代功德！」命治書侍御史李諤，引弘等下，將罪之。諤奏曰：「武王克殷，至周公相成王，始制禮樂。所事體大，不可速成。」帝意乃解。
又曰：開皇中，亡齊伎曹妙達、安馬駒等以藝游三公之家，新聲變曲，傾動當世，天子不能禁也。帝令妙達理郊廟樂，咸寫《傾杯》、《行天》之聲。萬寶常觀于樂署部伎樂中，惟百濟樂清，有歌人間謳謠之曲，爲耳目之娛者，不可勝載。
《唐書》曰：鄭從讜在汴時，以兄處誨嘗爲鎮帥，歿於是郡，訖一政受代，不於公署舉樂。
又曰：王涯爲太常卿，文宗以樂府之音鄭、衛太甚，欲聞古樂，命涯詢於舊工，取開元時雅樂，選樂童按之，名曰雲韶樂。樂曲成，涯與太常丞李廓、少府監庾丞慮押樂工獻於梨園亭，帝按之於會昌殿，上悅，賜涯等錦采。
又曰：乾元初，上謂於休烈曰：「古聖人作樂，以應天地之和，以合陰陽之序，則人不夭札，物不疵癘。且金石絲竹之器也，比親享郊廟，每聽懸樂，宮商不倫，或鍾聲失度。集樂工考磬來，朕當於內自定。」太常集樂工考試數日，審知差錯，然後令別鑄造磨刻。及事畢，上臨三殿，親試考擊，皆合五音，群臣稱慶。
又曰：祖孝系隨毛爽授律，皆得爽之法。一律而生五音，十二律而爲六十音，因而六之，故有三百六十音，以當一歲之日。又祖述沈重，依《淮南》本數，用京房舊術求之，得三百六十律，各因其月律而爲一部，以律數爲母，以氣候爲子，以一中氣所有，日爲子，以母命子，隨所多少，分直一歲，以配七音。起於冬至，以黃鍾爲宮，太簇爲商，林鍾爲徵，南呂爲羽，姑洗爲角，其餘月建皆依運行，每月各以本律爲宮旋，宮之義由斯著矣。武德之樂，漢克暴秦之從所作也，言以武德除亂，使天下樂行也。四時之樂，文帝之作也，言以已節儉澤施於四海，天下和平也。
又曰：正月，享西京太廟，大樂令裴知古謂萬年令元行沖曰：「金石諧和，當有吉慶之事，其在唐室子孫乎？」其月，中宗即位，復國爲唐。
《國史補》曰：宋沉善音律，太常久亡徵調，沉考鍾律得之。
