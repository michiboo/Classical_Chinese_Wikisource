
《尚書·洪範》曰：二，五事：一曰貌。〈容儀。〉
《毛詩》曰：雲誰之思？西方美人。〈箋雲，思問室之賢者。〉彼美人兮。西方之人兮。〈箋雲，彼美人，謂碩人也。〉
又曰：叔于田，巷無居人。〈叔，大叔段也。〉豈無居人，不如叔也，洵美且仁。〈洵，信也。〉
又《淇奧》曰：有匪君子，如金如錫，如圭如璧。寬兮綽兮，猗重較兮。
又《猗嗟》曰：猗嗟昌兮，頎而長兮。〈昌，盛也。頎，長貌也。〉抑若揚兮，〈抑美色，揚廣揚。〉美目揚兮。〈好目揚眉。〉巧趨蹌兮，射則臧兮。
又《小戎》曰：文茵暢轂，駕我騏馵。言念君子，溫其如玉。
又《盧瘤路曰：盧令令，其人美且仁。盧重環，其人美且鬈〈鬈，好貌。讀當爲奴。權，勇壯也。〉盧重釒每，其人美且。〈，才也。〉
又《汾沮洳》曰：彼其之子，美如英。美如英，殊異乎公行。
又曰：彼其之子，美如玉。美如玉，殊異乎公族。
《左傳》曰：宋公子鮑，美而艶。
又曰：子太叔，美秀而文。
又曰：冉竪射陳武子，中手，〈冉竪，季氏臣。〉失弓而脈攏〈武子駡詈。〉以告平子，曰：「有君子白皙，в鬚眉，甚口。」平子曰：「必子強也。」〈子強，武子字。〉
《爾雅》曰：美士爲彥。
《論語》曰：堂堂乎張也，〈言子張，容貌盛。〉難與幷爲仁矣。
《孝經》曰：容止可觀，進退可度。
《家語》曰：息土之民美。
《漢書》曰：張子房，狀貌如美婦人。
又曰：直不疑，狀貌甚美。
又曰：班伯少受《詩》於師丹。大將軍王鳳薦伯宜勸學，召見宴昵殿中，容貌甚麗，誦說有法，拜中常侍。
又曰：公孫弘對策時百餘人，太常奏弘第居下，天子擢弘對爲第一。召入見，容貌甚麗，拜爲博士，待詔金馬門。
又曰：張蒼好書律曆。秦時爲御史，主柱下方書，亡歸。沛公略地過武陽，蒼當斬，解衣伏質，美麗長大，肥白如瓠。王陵見美，乃言沛公，赦之。後爲御史大夫。及爲相，事陵如父。陵死，蒼洗沐，常先朝陵夫人。上食，後歸。
又曰：陳平少時家貧，好讀書，長大美色而肥，或譖平於漢王曰：「平雖貧，美丈夫，如冠玉耳。」〈注曰：此王比平。〉
又曰：董偃始與母賣珠爲事，年十三隨母至館陶公主家。左右言其姣好，主召見，曰：「吾爲母養之。」因留第中，教書射禦。年十八乃冠，出則執轡，入則侍內，甚溫軟。以主故，諸公接之，名稱城中，號曰董君。
又曰：車千秋姓田，爲高寢郎。戾太子敗，千秋訟太子冤。上頗知太子無他意，乃召見千秋。千秋長八尺餘，體貌甚麗，帝悅之，曰：「此高廟神靈使公，公當遂留輔我。」後年老，乘小車上殿，故號車氏。
又曰：董賢，字聖卿。雲陽人也。爲太子舍人。哀帝時爲郎，傅漏在殿，爲人美麗，哀帝望見，悅其儀貌，拜爲黃門郎。
又曰：江充召見太一宮，自請願以所常被服衣冠見上，上許之。魁岸，容貌甚壯。帝望見而異之，謂左右曰：「燕、趙固多奇士。」
又曰：王商長八尺餘，體甚鴻大，容貌絕人。單于來朝，仰視，遷延卻退。天子聞而嘆曰：「真漢相也。」
又曰：東方朔目如懸珠，齒如編貝。
又曰：司馬相如車騎雍容，閑雅甚都。〈都，閑雅之稱也。〉
又曰：薛宣好威儀，進止雍容，細甚可觀。
又曰：霍光白疏目，美鬢髯也。
《後漢書》曰：徐防字謁卿，沛國人也。體貌矜嚴，占對可觀，顯宗異之，特授尚書郎。
又曰：新野功曹鄧衍，以戚小子侯。每預朝會，容姿趨步，有出於衆。顯宗目之曰：「朕之容貌，豈若此人？」時賜與焉。衍雖有容儀，而無實行，未嘗加禮。
又曰：蔡邕字伯喈，謂從弟谷曰：「董卓性剛難濟，吾且遁逃山東以待，如何？」穀曰：「君狀異恆人，每行，觀者盈集，以此自匿，不亦難乎？」乃止。
謝承《後漢書》曰：楊喬爲尚書，容儀偉麗，數上言政事。桓帝愛其才貌，詔妻以公主。喬固辭不聽，還，閉口不食，七日而死。
《東觀漢記》曰：杜詩薦伏湛曰：「儀貌堂堂，國之輝光，知略謀慮，朝之淵藪。」
又曰：馬援自還京師，數被進見。爲人明白，眉目如畫。閑進對，尤善述前事，每言及三輔長者至閭里少年，皆可觀。皇太子、諸王聞者，莫不屬耳忘倦。
又曰：虞延字子大，陳留人也。上東巡，路過小黃，高帝母昭靈後園陵宰繕。時延爲督郵，詔呼見，問園陵事。延進止從容，跪拜可觀，其陵樹株櫱皆諳其數。帝善之。
《魏志》曰：邢�字子昴，時人稱「德行堂堂邢子昴」。文帝以爲太常。
《吳志》曰：諸葛恪，字玄遜。《江表傳》曰：「恪辯論應機，莫與爲對。孫權見而奇之。謂父瑾曰：「藍田出美玉，真不虛也。」
又曰：朱據字子范，吳郡人。有姿貌膂力，又能論難。黃武初，徵拜五官中郎將。權遷建鄴，徵尚公主，拜左將軍，封雲陽侯。謙虛接士，輕財好施。
又曰：孫韶字公禮，爲邊將，不進見十餘年。權還建鄴，乃得朝覲，問諸要害，遠近人馬衆寡，將卒名字具識之，所問咸對。身長八尺，儀貌都雅。權悅曰：「吾久不見公禮。」
又曰：呂範字子衡，汝南人。有容觀姿貌。邑人劉氏，家富女美，範求之。母嫌，欲勿與范親，劉氏曰：「觀呂子衡，寧當久貧者耶？」遂與之婚。
又曰：孫桓儀容端正，聰明博學，能論議應對。孫權常稱爲「宗室顔淵。」
又曰：張純少厲操行，學博才秀，切問捷對，容止可觀。拜郎中。
《晉書》曰：裴楷字叔則，爲吏部侍郎，風神高邁，容儀俊爽，博涉群書，特精義理。時人謂之玉人。
又曰：尚書閔鴻見陸�，奇之：「此兒若非龍駒，則是鳳雛。」
又曰：潘岳字安仁，滎陽中牟人。才名冠世，出爲河陽令，有異政，累遷給事中。美姿儀，少時常挾彈出洛陽，群嫗相遇者悉連手縈繞，以果擲之。盈車而歸。
又曰：王恭字伯季，累遷爲青、兗二州刺史。美姿儀，人或多目之，云：「濯濯若春日柳。」恭嘗被鶴{敝毛}裘，涉雪而行，孟昶窺見之，嘆曰：「神仙中人。」
又曰：衛�字叔寶，河東安邑人也。齠齔年乘白羊車入市，見者咸曰：「誰家璧人？」遂號爲璧人。王武子，�之舅也，嘗與同游，語人曰：「昨日與吾外甥幷坐，若珠玉在側，朗然映人，覺我形穢。」及長，好言玄理。武子每聞�言，嘆息絕倒。故時人語曰：「衛�談道，武子絕倒。」�妻父樂廣有重名，議者以爲「婦公冰清，女婿玉潤。」爲太子洗馬。以國亂至江夏。�亡其妻，征南將軍山簡以女妻之。至豫章，大將軍王敦謂長史謝鯤曰：「昔王輔嗣吐金聲於中朝，此子復玉振於江表。」後求往建鄴，敦遣之，京師人聞其姿容，觀者如堵，不見者輒嘆之。
又曰：王衍字夷甫，有美貌，幼清辯。仕至太尉，嘗執玉柄麈尾，與手無別。人爲之義，口中雌黃，爲世間之一龍。義理有所不安者，即隨改之。妻郭氏，賈後之親。藉勢，聚斂無厭，夷甫患之，口不言錢。妻試之，令婢以錢繞床，夷甫曰：「好舉阿堵物！」
又曰：石苞字仲容，渤海南皮人也。雅曠有知，容儀偉麗，不修小節。故時人爲之語曰：「石仲容，姣無雙。」
又曰：嵇康長七尺八寸，美音氣，好容色，土木形骸，不自藻飾。人以爲龍章鳳姿，天質自然。
又曰：王戎字沖，幼潁悟，神彩秀徹。視日不眩，裴楷目之曰：「戎眼爛爛，如岩下電。」
又曰：王蒙字仲祖，美姿容。嘗覽鏡自照，稱其父字曰：「王文開生如此兒耶！」嘗帽破，入市買之，群嫗悅之，爭遺其帽。
又曰：劉琰、謝尚論中朝人物，劉琰云：「杜�膚清，衛叔寶神清。」爲有識所重如此。
又曰：韓壽，武帝時爲掾，有姿容。太尉賈充有室女，見壽美，心悅之。充有異香，女竊與壽帶之。充怪以問婢，婢以告充，乃以女妻之。
又曰：王戎謂王衍神姿高徹，如瑤林樹，自是風塵外物。
又曰：文帝器重魏舒，每朝會坐罷，目送曰：「魏舒堂堂，人之領袖也。」
又曰：桓溫字玄子，宣城太守彝之子也。生未期而大原溫嶠見之，曰：「此兒有奇骨，可試使啼。」及聞聲，曰：「真英物也。」年長，豪爽有氣概，姿貌甚偉。
又曰：王衍神情明秀，王澄曰：「兄形似道，而神鋒太俊。」
《晉中興書》曰：王矩字令式，美容貌。每出行，觀者盈路。
《宋書》曰：謝莊字希逸，美容儀，善談論屬文，好玄理，爲文帝所賞。帝一見之，輒嘆曰：「藍田出美玉，豈虛也哉！」
又曰：蓋道風姿貌端雅，容止可觀，中書郎範述見而奇之曰：「此荊楚仙人也。」
又曰：謝晦美風姿，善言笑，眉目分明，鬢�如墨，涉獵文義，朗贍多通。時人以方楊德祖，微將不及，晦聞猶以爲恨。
《齊春秋》曰：世祖嘗於華林園宴集，使群臣各出所能，王儉曰：「臣少爲書生，請誦《封禪書》。」跪前誦之。容止可觀，音吐蘊藉。上大悅曰：「樂哉！」
《粱書》曰：陶洪景，字通明，特愛松風，每聞其響，欣然爲樂，有時獨游泉石，望見者以爲仙人。
又曰：王茂字休遠，太原祁人也。身長八尺，美容觀。武帝布衣時見之，嘆曰：「王茂年少，堂堂如此，必爲公輔之器。」
崔鴻《十六國春秋·前涼錄》曰：辛弟理，美姿貌。張駿欲奪其妻，以寡妹妻之，理割鼻自誓。駿大怒。徙理敦煌，遂以憂死。
又曰：《前趙錄》曰：遊子遠，幼有姿貌，聰亮好學。年十五至洛陽，張華見而奇之，曰：「此兒雅潔洪方，精公才也。」
又曰：《後趙錄》曰：張謐美姿貌，幼有逸氣，太守陸�見而異之，謂傅喜曰：「吾聞冀州多名童，故不虛也。」
又曰：劉光，弱冠美姿儀，自稱佛太子，從大秦來，當至小秦國，易姓名爲季子仰攏游於縣爰赤眉家，頗見其妖狀，轉相扇惑，聚千人於南山，僭稱號。鎮西石廣擊斬之子，頸無血，十餘日而面猶如生。
《北齊書》曰：崔陵子瞻，字彥通，聰明有文情，善容止，神彩凝然。楊愔曰：「昔裴瓚在晉也，爲中書郎，情高邁，每于禁門出入，宿衛者肅然動容。崔生堂堂之貌，亦當無愧裴子。」
又曰：王昕字玄景，北海劇人也。生九子，幷風流蘊藉，世號王氏九龍。
又曰：劉禕五子，幷有志行，爲世所稱。璿字祖玉，聰敏機悟，美姿儀，爲其舅北海王昕所愛。顧座曰：「可謂珠玉在傍，覺我質穢。」
又曰：李繪字恭文，儀貌端偉。河間邢晏，即繪第五舅也。與繪清言，嘆其高遠。每稱曰：「若披雲霧，如對珠玉。」
又曰：北平陽貞字仁堅，世祖第五子，沉審寬恕，太祖稱之曰：「此兒得我鳳毛。」
又曰：陸，字�駒，洛陽人也。昆弟六人，幷魏藍田公主玄氏所生。故邢邵嘗謂人云：「藍田生美玉，豈虛也！」
《十二國史》曰：鄒忌爲齊相，身長八尺餘，體肥麗，朝服衣冠，窺照自視，謂其妻曰：「我與城北徐公，孰美？」妻曰：「君美。」徐公，齊之美者也。忌不信，復問妾，妾曰：「君美。」旦日，客從外來。忌復問之，客亦曰：「徐公不如君。」及徐公來，忌孰視之，自以爲不如，因思之曰：「吾妻之美我，私我也；妾之美我，畏我也；客之美我，有求於我也。」於是入朝見威王曰：「臣誠不如徐公，而臣妻媲及客皆言臣美，或私畏於臣，或有求於臣。今齊地千里，宮女左右莫不私王，朝廷之臣莫不畏王，四境之內莫不有求於王。由此觀之，王蔽甚矣。」王曰：「善。」乃下群臣吏民，能面刺寡人過者，受上賞。
又曰：美男破老，美女破居。
《北史·後魏書》曰咸陽王禧弟樹，字秀和，一字君立，美姿貌，有將略，位宗正卿。後奔梁，梁武尤器之，封爲魏郡王。
《陳書》曰：韓子高，會稽山陰人。本家微賤，年十六猶總角，才敏過人，容貌美麗，狀似婦人。
又曰：謝哲字潁豫，陳郡陽夏人也。美風儀，舉止蘊藉，襟情朗然，爲士君子所重。
又曰：蕭允字叔然。蘭陵人也。風神凝遠，通達有識鑒，容止蘊藉，動合規矩。
又曰：王㻛字子，司空沖之第十三子，沉靜有器局，美風儀，舉止蘊藉。
又曰：宜郡王叔明，字照，高宗第六子也。儀容美麗，舉止柔弱，狀似婦人。
《隋書》曰：燕王亻炎，字仁安，敏慧，美姿儀。煬帝於諸孫中特所鍾愛，常置左右。好讀書，重儒素，有若成人，良娣早終，每至忌日，未嘗不流涕嗚咽，帝由是益奇之。
又曰：玄善，洛陽人也。以風流蘊藉，俯仰可觀，音韻清朗，聽者忘倦，由是爲後進所歸。
《語林》曰：何平叔美姿儀而絕白，魏文帝疑其中捋，夏月與熱湯餅，既啖，大汗出，隨以朱衣自拭，色轉皎然。
又曰：王右軍目杜弘冶曰：「面如凝脂，眼如點漆，此神仙中人也。」
《異苑》曰：鄢陽陳忠女，名豐，鄰人葛勃有美姿，豐與村中數女共聚絡絲，戲相謂曰：「若得婿如葛勃，無所恨也。」
