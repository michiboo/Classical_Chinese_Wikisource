
《說文》曰：簡，牒也。
《釋名》曰：簡，書編也，言間也。
《爾雅》曰：簡謂之畢。〈郭璞曰：今簡札也。〉
《毛詩·鹿鳴》曰：，豈不懷歸，畏此簡書。
張《漢記》曰：吳祐父恢爲南海太守，欲以殺青寫書。祐年十二，諫曰：「海濱多珍玩，此書若成，載必盈兩。昔馬援以薏苡興謗，王陽以書橐僥名，疑惑之戒，先賢所慎。」恢大喜。
范曄《後漢書》曰：大司徒鄧禹西征定河東，張宗詣禹自歸。禹聞宗多權謀，乃表爲偏將軍。禹軍到邑，赤眉大衆且至。禹以邑不足守，欲引師進就堅城，而衆人多畏賊追，憚爲後拒。禹乃書諸將名於竹簡，署其前後，亂著笥中，令各探之。宗獨不肯探，曰：「死生有命，宗肯辭難就逸乎？」禹嘆息。宗曰：「禹聞一卒畢力，百人不當；萬夫致死，可以橫行。宗今擁兵數千，以承大威，何遽其必敗乎！」
《魏略》曰：宣王討王陵，陵面縛迎，遙謂太傅曰：「卿直以折簡召我，我當不至耶？而引軍來乎！」太傅曰：「以卿非肯逐折簡者也。」
《瀨鄉記》曰：老子母碑曰：老子把持仙錄，玉簡金字，編以白銀，紀善綴惡。
《楚國先賢傳》曰：孫敬編楊柳簡以爲經本，晨夜誦習。
《劉向別傳》曰：孫子書以殺青，簡編以縹絲繩。
《文士苑》曰：人有嵩山下得竹簡一版，上有兩行科鬥之書，中外傳示，莫能知。張華以問束�，�曰：「此明帝顯節陵中策文也。」驗校果然。
《風俗通》曰：劉向《別錄》：殺青者，宜治竹作簡書之耳。新竹有汁，善折蠹，凡作簡者，皆於火上炙乾之，陳楚間謂之「汗」。汗者，去其汁也。
《吳越》曰：殺亦治也。劉向事孝成皇帝典校書籍二十餘年，皆先書竹，改易刊定可繕寫者以上素也。由是言之，「殺青」者竹斯爲明矣。
《神仙傳》曰：陰長生裂黃喪寫丹經，一通封以文石之函，著嵩高山；一通黃櫓簡染之書，封以青玉之函，著華山；一通黃金之簡，刻而書之，封以白銀之函，著蜀綏山。
《廣雅》曰：策謂之簡。
《釋名》曰：策，書教令於上，所以驅策諸夏也。漢制，約敕封侯曰策。策，賾也，敕使整頤不犯法也。
《史記》曰：百名以上則書於策。
《春秋序》曰：大事書之於策，小事簡牘而已。
《後漢書》曰：何敞父比干字少卿，爲汝陰縣獄吏決曹掾，平活數千人。後爲丹陽都尉，獄無冤囚。征和三年三月辛亥，天大陰雨，比干在家，日中夢車騎滿門，覺而語妻。語未竟，而門有老嫗求寄避雨，雨甚而衣不沾。雨止，送至門，謂比干曰：「公有陰德，天賜君以策，以廣公之子孫。」因出懷中符策，狀如簡，長九寸，凡九百九十枚，以授比干曰：「子孫佩印綬者如此數。」比干年五十八，有六男，又生三子，本始元年自汝陰徙平陵，代爲名族。
《吳曆》曰：孫皓時，吳郡民掘地得物似銀，長一尺三寸，刻畫，有年月字，因改年爲「天策」。
《唐書》曰：貞觀中，房玄齡議封禪儀，玉策四枚，各長一尺三寸，廣一寸五分，厚五分，每策五簡，俱以金編。其一奠太祖，一奠地祗，一奠高祖。
《穆天子傳》曰：癸巳，至於群玉之山，阿平無險，〈言邊無險阻也。〉四徹中繩，〈言皆平直。〉先王之謂策府。〈言往古帝王以爲藏書策之府。〉
《家語》曰：哀公問政於孔子，孔子曰：「文武之政，布於方策」。
《說文》曰：牘謂書板也。
《釋名》曰：牘，睦也。身執之以進見，所以爲恭睦也。
《史記》曰：文帝遺單于尺一寸牘，單于以尺二寸牘答。
又曰：東方朔初入長安，至公車上書，凡用三千奏牘。公車令兩人共持舉其書，僅能勝之。人主使從上方讀之，止，輒記其處，讀之二月乃盡。詔拜以爲郎。
《東觀漢記》曰：時天下墾田多不實，詔撿覆核，百姓嗟怨。諸郡遣使，帝見陳留吏牘上有書，視之，雲︰「潁川、弘農可問，河陽、南陽不可問。」上得之，怒。時東海公年十二，在幄後言曰：「吏受郡敕，欲以墾田相方耳。」帝曰：「即如此，何故言河陽、南陽不可問？」對曰：「河南帝城，多近臣；南陽帝鄉，多近親。田宅逾制，不可爲准。」帝令虎賁詰問吏，吏首服。遣謁者栲實，具知奸狀。
《夢書》曰：牘札爲薦舉，夢得牘札，欲薦舉也。
《韓詩》曰：趙簡子太子名伯魯，小子名無恤。簡子自爲二牘，親自表之，書曰：「節用聽聰，敬賢勿慢，使能勿賤。」與二子，使恆誦之。居三年，簡子坐青台之上，問二子書所在。伯魯亡其表，令誦，不能得。無恤出其書於左袂，令誦，習焉。乃黜伯魯而嘉無恤。
《韓詩外傳》曰：趙簡子有臣周舍，立於門下三日三夜。簡子問其故，對曰：「臣爲君諤諤之臣，秉筆操牘從君之後，伺君過而書之。」
劉熙《釋名》曰：札，櫛也，編之如櫛齒相比也。
《晉令》曰：郡國諸戶口黃籍，籍皆用一尺二寸札，已在官役者載名。
《漢書》曰：司馬長卿未死時爲一卷書，曰：「有使來求，奏之。」其遺札書，言封禪事。
又曰：穀永字子�，便於筆札。故時人云︰「子雲之筆札，婁君卿之唇舌。」
《後漢書》曰：樊崇等西攻更始，百萬之衆而無稱號；欲立帝，求軍中景王後者得行七十餘人，惟盆子與茂及前西安侯爲最。崇等議曰：「聞古天子將兵稱上將軍。」乃書札爲符曰「上將軍」。又以兩空札置笥中，〈札，簡也。笥，篋也。〉遂於鄭北設壇場，祠城陽景王，諸三老從事皆大會陛下，列盆子三人居中立，以年次探札。盆子最幼，後探得符，諸將乃皆稱臣。
《續漢書》曰：賈逵字景伯。時有神雀入宮，章帝敕蘭台給筆札，使逵作《神雀頌》。
晉張華有文雅之才，晉儀禮釐革制度，敕有司給筆札，多有損益。
《晉陽秋》曰：梁國張惲字義元。爲郡吏。入，值太守圍棋，投札於地，惲曰：「知府君患風，取以支戶。」太守輟棋令坐。
《漢武故事》曰：上崩後，有一人騎馬，馬異於常馬，持一尺札賜將作大匠丞文，曰：「汝績克成，賜汝金十斤。」因忽不見，札變爲金，稱之重十斤。
《抱朴子》曰：魏武帝以左慈爲妖妄，欲殺之。使人收之。慈故欲見而不去。欲拷之，而獄中有七慈，形狀如一，不知何者爲真。以白武帝，帝使人盡將殺之。須臾，七慈盡化爲札，而一慈徑出，走赴群羊。
詩云︰有客從南來，貽我一書札；上敘長相思，下言久離別。
《說文》曰：牒，札也。
《文心雕龍》曰：牒者，葉也，如葉在枝也。短簡爲牒。議事未定，故短牒諮謀。牒之尤密謂之簽。
《左傳·昭六年》曰：趙簡子令諸侯大夫輸王粟。宋樂大心曰：「我不輸粟，我於王爲客。」〈二王后爲賓客。〉晉士伯曰：「自踐土以來，宋何役不會？而何盟不同王室？子焉避之？」右師不敢對，受牒而退。〈右師，樂大心也。〉
《漢書》曰：路溫舒字長君，鉅鹿東野人。父爲里監門，使溫舒牧羊，取澤中蒲，截爲牘編，用寫書。
《釋名》曰：板，�反�反平廣也。〈�反，半旱切。〉
《春秋演孔圖》曰：孔子曰：「丘作《春秋》，天授《演孔圖》，中有大玉刻一版曰「璣」，一低一昂，是七期驗敗毀滅之徵也。」
《蜀志》曰：譙周勸劉禪降。後元熙二年夏，巴郡文立從洛還，過見周。周語次，因書板示立曰：「典午忽兮，月酉沒兮。」典午者，謂司馬也；月酉，八月也。至八月，而司馬昭果崩。
王隱《晉書》曰：惠帝時謠曰：「二月盡，三月初，桑生裴雷柳葉舒，荊筆楊板行詔書，宮中大司馬作幾驢。」而楊駿、荊王反。
《幽明錄》：王大度鎮廣陵，忽見二騶持鵠頭板來召之。王大驚，問騶：「我作何官？」雲︰「尊作平北將軍，徐、兗二州刺史。」王曰：「吾已作此官，何故復召耶？」鬼雲︰「此人間耳，且今所作是天上官也。」王大懼，亦尋見迎官玄衣人及鵲衣小吏甚多，王尋疾薨。
《桂陽先賢畫贊》曰：胡滕部南陽從事，遇大駕南巡，求索總猥。滕表曰：「天子無外，乘興所幸，便爲京師。臣請荊州刺史比司隸，臣比都官從事。」帝奇其才，悉許。大將軍西曹椽亡馬，召滕，因作都官鵠頭板召百官，敬服。
《相板經》曰：板有芒角，形勢上狹下廣，右薄左厚。光采流澤，文色調達，木理通直，皆爲吉；反是凶。板細理輕蹙，其人性簡達；周正，其人寬博。板有橫節爲病，在面內喪，在背外喪。板有蠍穿及節對過，其人凶。板中字皆令筆跡調利有形勢，罪覃當右行，空中不用對，對則多牽制。又上官多憎之，官罪覃令故官字小新官字大，有波勢，墨色分明，板形平通，無絕傷刀跡，是元吉；官字無形勢，點染不分明，皆免官或不到官；官字小；它字墨散入材理中，必入獄死。板色慾類其姓，角家板色青爲吉，赤不宜子；白不利官屬，黑不利父母，黃不利妻財。凡賫板來者，其人姓名善爲喜祥，不善則否也。相板時，要以手持板之，若手近板後，則板前低而落，此則左遷，板有病累，皆可治改。治之用庚、申、寅日。庚，更也；申，伸也；寅，引也；言更引吉祥也。
《釋名》曰：畫姓字於奏上曰畫刺。作再拜起居字皆達其體，使書盡邊，徐引筆書之如畫者也。下官刺，長書中央一行而下也。語襇爵里刺，書其官爵及郡縣鄉里也。
《典略》曰：王符字節信，安定人。感激著書，名曰《潛夫論》。故度遼將軍皇甫規去官歸安定，或有人前以貨買雁門太守者，亦去官歸。畫刺規，規臥不迎，使人呼入。旣坐，問「啖雁美乎」，又以其刺刮髀。有頃，聞王節信在外，規乃驚起，衣不及帶，倒履而出，援其手而還，與同席坐，大設賓，日暮別去。人或嘆曰：「何有二千石之賤，不如諸生之貴乃如此耶！」
《魏名臣奏》曰：黃門侍郎荀俁奏曰：今吏初除，有三通爵里刺，條疏行狀。
《夏侯榮傳》曰：榮罪褡權，淵第五子。幼聰明，經目輒識。文帝聞而請焉。賓客百餘人一奏刺，悉書其鄉邑、姓名，世所謂爵里刺，示之一過而使之遍談，不謬一人，帝奇之。
《長沙耆舊傳》曰：夏侯叔仁氏族單微，丁母憂，居喪過禮。同郡徐元休弱冠知名，聞而吊焉。旬日之中，積刺盈案。
《吳錄》曰：孟宗爲豫章太守，謂倉掾曰：「君昔負太守一刺，寧識之否？」掾曰：「不識。」宗曰：「吾昔家貧，親老爲官賃運，以刺詣君，感見發遣，何乃久屈耶？」
《雜事》曰：高彪字義方，吳郡人。志尚甚高，游太學，博覽經史，善屬文。嘗詣大儒馬融，辭不見。彪覆刺，背書曰：「伏聞高問，爲日久矣。冀一見龍光，敘腹心之願，以啓其蔽，不圖辭之以疾。昔周公父文王，兄武王，九命作相，以尹華夏，猶握沐吐食，以接白屋之士，天下歸德。曆載邈矣，今君不能相見，宜哉！」融省大愧，遣人辭謝追請，徑去不肯還。
《郭林宗別傳》曰：林宗名益顯，士爭歸之，載刺常盈車。
《禰衡別傳》曰：衡初游許下，乃懷一刺。旣到而無所之適，至於刺字漫滅。
《幽明錄》曰：一士人姓王，坐齋中，有一人通刺詣之，題刺雲「舒甄仲」。旣去，疑非人。尋刺曰：「是予舍西土瓦中人。」令掘，果於瓦器中得一銅人，長尺餘。
《吳志》曰：張溫字惠恕。使蜀，謂先主曰：「謹奉所賫函書封。」
《晉安帝紀》曰：朱齡石伐蜀，太尉與齡石書，署函曰：「至白帝乃發。」書曰：「衆悉從外水取成都，臧燾於中水出廣漢，使羸弱乘高艦十餘，由內水向黃虎。」
《傅子》曰：太祖征劉曄，授以腹心之任，每有疑事，輒以函令問曄，乃一夜數十至。
《說文》曰：秩，書衣也。
《晉中經簿》曰：盛書有縑袠、青縑袠、布袠、絹袠。
《後漢書》曰：楊春卿臨命戒子統曰：「吾綈袠中〈《說文》曰：綈，厚繒也。綈音提。〉有先祖所傳秘記，爲漢家用，尓其修之。」統感父遺言，服闋辭家，從犍爲周脩學習先法，又就同郡鄭伯山受《河》《洛》書，及天文推步之術。
《益部耆舊傳》曰：廣漢王棠妻文拯。其前妻子慱學好寫書，拯嘗爲手自作袠，常過其意。
宋謝靈運《書袟銘》曰：懷幽卷頤，戢妙抱密，用舍以道，舒捲不失，亮唯勤翫，無或暇逸。
梁昭明太子《詠書帙》詩曰：擢影兔園池，抽莖淇水側，幸雜緗囊用，聊因班女織。
《說文》曰：槧，牘牒也。
《釋名》曰：槧，板長三尺者也。槧，漸也，言漸漸然長也。
《論衡》曰：斷木爲槧。
揚雄《答劉歆書》曰：以鉛レ松槧，二十七年矣。
《西京雜記》曰：揚子�好事，嘗懷鉛提槧，從諸計吏訪殊方絕域四方之語。
《後漢書》杜篤《書㨭賦》曰：惟書㨭之麗容，象君子之淑德；載方矩而履規，加文藻之修飾；能屈伸以和禮，惟高下而消息；雖轉旋而屈撓，時傾邪而返側；抱六藝而卷舒，敷五經之典式。
《春秋說》曰：龍圖赤玉匣，封泥如黃珠。
又曰：黃龍五采，負圖，黃玉匣，黃金繩縷，黃芝泥。
王子年《拾遺記》曰：元封元年，浮折國貢蘭金之泥。此金湯淵，盛夏之時水常沸涌，有若湯火，飛鳥不能過。國人行者見水邊有人治此金爲器，混混若泥，如紫磨之色；百煉，其色變白如銀，名曰「銀燭」。嘗以此泥封諸函匣，令諸宮門鬼魅不敢幹當。漢世上將出征多以泥爲印封，衛青、張騫、蘇武、傅介子之使，皆受金泥之璽封也。
《續漢書》曰：光武封禪，乃求元封封禪事。奏用玉牒、玉檢，以水銀和金爲泥。
《東觀漢記》曰：鄧訓嘗將黎陽營兵屯狐奴，後遷護烏桓校尉。黎陽故吏最貧羸者，舉國念訓，嘗所服藥北州少乏，又知訓好青泥封書，從黎陽步推鹿車於洛陽市藥，還過趙國易陽，幷載青泥一ゎ，至上穀遺訓。其得人心如是。
《西京雜記》曰：漢以武都紫泥爲璽室，加綠涕其上。
《西京雜記》雲︰晉靈公冢甚瑰壯，器物皆朽不可別，惟玉蟾蜍一枚大如拳，腹空容五合，如新玉。取以成水滴硯。
傅玄《水龜銘》曰：鑄茲靈龜，體象自然；含源未出，有似清泉；潤彼玄墨，染此弱翰；申情寫意，經緯群言。
