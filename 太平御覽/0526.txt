
《漢書·郊祀志》曰：《洪範》八政，三曰祀。祀者，所以昭孝事祖，通神明也。旁及四夷，莫不修之。下至禽獸，豺獺有祭。〈應劭曰：今孟春獺祭魚，季秋豺祭獸。〉是以聖王爲之典禮焉。秦襄公攻戎救周，列爲諸侯而居西，自以爲主少昊之神，作西畤，祠白帝，其牲用卯駒、黃牛、羝羊各一雲。其後十四年，秦文公東獵渭之間，卜居之而告。文公夢黃蛇自天下屬地，其口止於畦畤。〈李奇曰：畦音孚。〉文公問於史淳，淳曰：「此上帝之徵，君其祠之。」於是作畦畤，用三牲，郊祭白帝焉。自未作畦畤，而雍旁故有吳陽武畤，〈李奇曰：於旁田有吳陽地。〉雍東有好畤，皆廢無祀。或曰：自古以雍州積高，神明之�奧，故立畤郊上帝，諸神祠皆聚雲。蓋黃帝時常用事，雖殷周亦郊焉。其語不經見，搢紳者弗道。
又《郊祀》曰：始皇東游海上，行禮祠名山大川及八神，求仙人羨門之屬。八神將自古而有之。或曰太公以來作之。齊所以爲齊，以天齊也，〈蘇林曰：當天中央齊。〉其祀絕，莫知起時。
又《郊祀志》曰：文帝始幸雍郊，見五畤，祠衣皆上赤。趙人新垣平以望氣見上，言長安東北有神氣，成五采，若人冠冕焉。或曰：東北，神明之舍；西方，神明之墓也。〈張晏曰：神明，日也。日出東壯。舍謂陽穀，日沒於西也，故曰墓。〉天瑞下，宜立祠上帝，以合符應。於是作渭陽五帝廟，同宇，〈韋昭曰：宇謂上同下異，禮所謂復廟同屋也。〉帝一殿，面五門，各如其帝色。祠所用及儀，亦如雍五畤。明年，夏，四月，文帝親拜霸渭之會，以郊見渭陽五帝。五帝廟臨渭，其北穿蒲地溝水。火舉而祠，若光輝然屬天焉。於是貴平，至上大夫，賜累千金，而使博士諸生刺六經中作王制，謀議巡狩封禪事。文帝出長門，若見五人於道北，遂因其直，立五帝壇，〈孟康曰：直，植也。直其立處以位壇。〉祠以五牢。
《東觀漢記》曰：建武三年，上幸舂陵祠園廟，大置酒，與舂陵父老故人爲樂。
又曰：桓譚字君山，沛人。章帝元和中，行巡狩至沛，令使者祠譚冢，鄉里以爲榮。
又曰：李通上大司空印綬，以特進奉朝請。及有司奏請封諸皇子，帝感通首創大謀，即日封通少子雄爲邵陵侯。每幸南陽，常遣使者以牢祀通父冢。
又曰：顯宗拜馬嚴持兵長史，將北軍五校士、羽林兵三千人，屯西河美稷，衛護南單于，聽置司馬、從事。牧守謁敬，同之將軍。敕嚴過武庫，祭蚩尤，帝親禦阿閣，觀其士衆，時人榮之。
又曰：永平中，詔京兆右扶風，以中牢祠蕭何。霍光出郡錢�給蕭何子孫，在三百里內悉令侍祠。
又曰：桓帝初，立黃老祠北宮，濯龍中，以文�爲壇，飾淳金釒口器，采色眩曜，祠用三牲，太官設珍饌，作倡樂以求福祥。
《漢皇德傳》雲︰章帝詔使者，奉太牢，致祠唐堯於成陽穀台。
袁山松《後漢書》曰：韓卓字子助，陳留人。臘日，奴竊食祭其母，卓義其心，即日免之。
《漢舊儀》曰：宗廟八月飲酎，用九大牢。元年祭天，二年祭地，三年祭五帝於五畤。三歲一辯，皇帝自行他祠，不出。祭天，紫壇幄帷，高帝配天，居室下，西向，紺幄席。
又曰：宗廟三年一大祭之，子孫諸帝以昭穆坐於高廟。神皆合食，設左右坐。高祖南面，綉幄帳，堂上，西北隅，曲。幾黃金釒口器，每太牢中分之。右辯上帝，左辯上後，俎餘委肉積於前殿，千斤，名曰堆俎。子爲昭，孫爲穆，昭西曲屏風，穆東面，皆曲幾如高祖饌陳其右，各配其左，坐如祖妣之座法。
又曰：原廟一歲十二祠，有閏加，皆用太牢。
又曰：惟八月飲酎，車駕夕牲，牛以綉衣之。皇帝暮視牲，以鑒燧取水於月，以陽燧取火於日，爲明水火。左袒以水沃牛右肩，手執鸞刀，以切牛毛血薦之，而即更衣。
又曰：五儀元年，儒術奏施行，董仲舒請雨事，始令丞相以下求雨。雪曝城南，舞童女禱天神五帝。五年，始令諸官止雨。朱繩縈社，擊鼓攻之。
又曰：祭五嶽，祠用三正色牲。十月涸凍，二月解凍，皆祭祀，乘傳車，稱使者。祭四瀆，用三正色牲，沉襇馬。祭人先於隴西西縣，人先山皆有土人，山下有畤埒，如種菜畦。畤中各有一封。祭參辰星辰於池陽穀，口，夾道左右爲壇營，覆地各周三十六里。
又雲︰祭西王母於石室，皆在所二千石、令長奉祠。漢五年，修復周室舊祀，祀後稷於東南。常以八月祭一太牢，舞者七十二人，冠者五六三十人，童子六七四十二人，爲民祈農報功。
又曰：凡聖王之法，追祭天地，日月星辰，山川萬神，皆古之人。能紀天地五行氣，奉其功以成人者也。故其祭祀皆以人事之禮，食之所食也，非祭食天與土地金木水火石也。又祭三皇五帝、九皇六十四民，皆古帝王凡八十一姓。
《漢末英雄記》曰：公孫瓚，字伯�，舉上計吏。郡太守劉其以事犯法，檻車征。伯�衤衣平幘，御車到洛陽。其當徙日南，伯�具豚酒於北芒上祭，辭先人，舉觴祝曰：「昔爲人子，今爲人臣，當詣日南。日南多瘴氣，恐或不還，與先人辭於此。」再拜，慷慨而起。其時州里人在京師者，送行見之，及觀者莫不欷。
《魏志》曰：管寧恆著布襦�、布裙，隨時單復，出入閨庭，能自柱杖，不須扶侍。四時祠祭，輒自力強，改加衣服，著絮巾，故在遼東所有白布單衣，親薦饌饋，跪拜成禮。寧少喪母，不識形象，常特加觴，泫然流涕。
又曰：南國常用十月祭，氏民晝夜飲酒歌舞，名之爲舞天。又祭虎以爲神。
《吳志》曰：赤烏年，有南烏銜鵲墮東館，丞相朱據燎鵲以祭。
干寶《晉紀》曰：帝配饗魏太祖廟。有奏諸功臣從饗者，更以官爲次，在荀郭之上。
《後魏書》曰：胡處少弧，言及父母，則若孺子之號。敦煌潛家善釀酒，每節常送一壺，以給祭事也。
沈約《宋書》曰：羊玄保自少至老，謹於祭奠，四時珍新，未得祠者，口不妄嘗。
《齊書》曰：張沖，永明八年爲假節監青冀二州，行刺史事。沖父初卒，遺命曰：「祭我必以鄉土所産，無用牲物。」沖在鎮西時，還吳國取果菜。每至蒸嘗，輒流涕薦焉。
《家語》曰：魯公索氏將祭而亡其下牲。孔子聞之曰：「公索氏不及二年必亡矣。」後一年而亡。
《孔叢子》曰：元和二年春，帝東巡狩，還過魯，幸闕里，以太牢祠孔子及七十二子，作六代之樂，大會孔氏男子二十已上者六十三人，命儒者講論。
《尸子》曰：先王之祠，禮也。天子祭四極，諸候祭山川，大夫祭五祀，士祭其親也。
《白虎通》曰：王者祭宗廟，親自取禽者，尊重先祖，必欲自射加功力。
又曰：《王制》曰：春薦韭，夏薦麥，秋薦黍，冬薦稻。韭以卵，麥以魚，黍以豚，稻以雁。春曰祠者，物微，故祠名之；夏曰礿者，麥熟進之；秋曰嘗者，新穀熟；冬曰蒸，蒸者爲衆，冬之時，物成者衆。
《益都耆舊傳》曰：蜀郡張寬，字叔文，漢武帝時爲侍中。從祀甘泉，至渭橋，有女子浴於渭水，乳長七尺。上怪其異，遣問之。女曰：「帝後第七車知我所來。」時寬在第七車，對曰：「天星主祭祀者，齋戒不嚴，則女人星見。」
《汝南先賢傳》曰：薛苞歸先人冢側坊中，種稻以祭祀，芋以充饑。耽詩悅禮，玄虛無爲，舉孝廉賢良方正，皆不就。
王歆之《神境記》曰：九疑山旣出林，過溪望見舜廟，在郡山之下。而插構水際，杳若靈居矣。餘親負勁策，致祠靈堂，乃躬就齋潔奉奠。其宵，水月如鏡焉。澗微響，乃聞廟里若有弦歌者，聲調如近，察復緬邈。此其五弦之音，南風之響乎？
解道虎《齊記》曰：臨淄城南十五里，天齊淵五泉幷出，有異於常，故廟屋以同。瓦有天齊字，在齊八祠，祠天於此，故名雲。
《越絕書》曰：越王旣得平吳，春祭三江，秋祭五湖。因以其時爲之立祠，垂之來世，傳之萬載。鄰邦樂德，皆來取之。
《吳越春秋》曰：夫差帥諸群臣出國東，祠子胥江水濱，諸臣幷在。夫差乃言曰：「寡人蒙先王之遺恩，爲千乘之王，昔不聽相國之言，乃用讒佞之辭，至令相國遠沒江海。自亡已來，��惑惑，如霧蔽日，莫誰與言！」泣下沾衿，哀不自勝。左右群僚，莫不悲傷。
《十二洲記》曰：昔禹治洪水，旣畢，乃乘橋車到鍾山，祠上帝於北河，歸大功於九河也。
《襄陽記》曰：諸葛亮初亡，所在各求爲立廟。朝議以不合，百姓遂因時節私祭之於道陌也。
摯虞《雜祀議》曰：故事，祀皋陶於廷尉寺，祭先聖於大學也。
桓子《新論》曰：昔楚靈王驕逸輕下，簡賢務鬼，信巫祝之道，齋戒潔鮮以祀上帝，禮群神，躬執羽紱，起舞壇前。吳人來攻，其國人告急，而靈王鼓舞自若，顧應之曰：「寡人方祭上帝，樂明神，當蒙福佑焉。不敢赴救。」而吳兵遂至，俘獲其太子及後姬以下。甚可傷。
《論衡》曰：魯文公逆祀，去者三人；定公順祀，叛者五人。貫於俗者，謂則禮爲非；曉禮者寡，則知是者稀。
又曰：凡祭祀之義有二：一曰報功，二曰循先。報功以勉力，循先以崇恩也。
黃帝問玄女兵法曰：六甲將及夫人姓名服色。曰：其將皆著赤幘小冠帶，白綬絞，夫人足皆各像其禽獸足。凡欲治致神，當於帛上書諸神名，如法祭蔭。齊事六，曰見形六，十日一祭，合諸神祭之。祭法：脯長一九，廣三寸，白茅爲籍，編以青絲。籍長二尺四寸，廣六寸，餅棗栗幷脯置籍上。柸皆黑，中以丹沙九兩，盛米囊九枚，置北斗座上，中爲九星。六甲坐外，四面十二座，座前一柸。受道者壇東北祭，南向再拜祝。
《軍令》曰：金鼓幢麾隆衡皆以立秋日祠。先時，一曰主者請祠。其主者奉祠，若出征有所克獲，還亦祠。向敵祠，血於鍾鼓。秋祠及有所克獲，還但祠，不血鍾鼓。祝文某官使主者，某敢告隆衡金鼓幢麾。夫軍，武之器者，所以正不義，爲民除害也。謹以立秋之日，潔牲黍稷旨酒而敬薦之。
又曰：常以己丑日祠牛、馬，先祝文曰：某月己丑，某甲敢告馬牛先。馬者，兵之道。牛者，軍農之用。謹潔牲黍稷旨酒，敬而薦之。
又曰：軍行濟河，主者常先白沉璧文曰：某王使者某甲敢告於河，賤臣某甲作亂，天子使某帥衆濟河，征討丑類，故以璧沉，惟爾有神裁之。
曹植《求祭先王表》：臣雖比拜表，自計違遠已來，已逾旬日垂竟，夏節方到，臣悲感有心。念先王公以夏至日終，是以家俗不以夏日祭。至於先王，自可以令辰告祠。臣雖卑鄙，實稟體於先王。自臣雖貧窶，蒙陛下厚賜，足供太牢之具。臣欲祭先王於北河之上，羊豬牛臣自能辦。否者，臣縣自有。先王喜鰒，臣前以表，得徐州臧霸上鰒百枚，足自供事，請水瓜五枚。計先王崩來，未能半歲。臣實欲告敬，且欲復盡哀。博士鹿優、韓蓋等以爲，禮公子不得禰先君，公子之子不得祖諸侯，謂不得立其廟而祭之也。《禮》又曰：庶子不得祭宗。詔曰：「得月二十八日表，知侯推情，欲祭先王於河上。覽省，上下，悲傷感切，將欲遣禮，以紓侯恭敬之意。會博士鹿優等奏禮如此，故寫以下。『開國承家，顧迫禮制，惟侯存心，與吾同之。』」
殷允《祭徐孺子文》曰：惟太元六年，龍集荒洛。冬十月哉生魄，試守豫章太守殷君，謹遣左右某甲奉清酎薌合一簋單羞，再拜奠故聘士豫章徐先生。
周《祭梁鴻文》曰：晉隆和四年十一月，陳郡周穎文以蘊藻行潦祠梁先生。
殷闡《祭王東亭文》曰：公以少牢之奠，敬薦東亭王侯之靈，蓋聞朗鑒不塵，精金能照。
伯玉《祭孫叔敖文》曰：謹以豐羞祭楚令尹孫君之靈，眇眇千載，悠悠舒荊。理無不通，事隔者形。尚想清塵，承風效誠。
謝惠連《祭古冢文》曰：東府掘城北塹入一丈餘，得古冢。上無封域，不用磚瓦，以木爲槨。中有二棺，正方兩頭，無和明器之屬。材瓦銅漆，有數十種。刻木爲人，長三尺可，有二十餘載，開見悉識。是人形，以物棖撥之，應手灰滅。棺上有五銖錢百餘枚，水中有甘蔗節及梅李核，皆浮出而不甚爛壞。銘志不存，世代不可得而知之。公命城者改埋於東崗，祭以豚酒。旣不知其名字近遠，故假爲之號曰冥寞君雲爾。
楊泉請辭曰：古不墓祭，葬於中原而廟在大門里，不敢外其親。平明出葬，日中反虞，不敢一日使神無依也。周衰禮廢，立寢於廟墓。漢因而不改，以先帝衣冠四時上盥水，進果實而，祭祀皆於宗廟。及其末，因寢之，在墓咸往祭焉。蓋由京師、三輔酋豪，大姓力強、財富，婦女贍侈，車兩相追，宿止墓下，連日厭飫，遂以成俗，迄乎今日。夫死者骨肉歸乎土，神而有靈，豈其守夫敗壤而系乎草莽哉！
《唐書》曰：王義方初爲太子校書，魏徵、張亮皆厚禮之。亮誅，坐與交遊，貶授儋州吉安丞。行至南海，舟人將以酒脯致祭，義方曰：「黍稷非馨，義在明德。」乃酌水而祭。
