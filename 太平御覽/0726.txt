
《晉書》曰：郭公者，客居河東，精於卜筮。郭璞從之授業，公以青囊中書九卷與之，由是遂洞五行、天文、卜筮之朮，禳災轉禍，通致無方，雖京房、管輅，不能過也。璞門人趙載嘗竊青囊書，未及讀而為火所焚。
又曰：宣城邊洪以四月中就韓友卜家中安否，友曰：「卿家有兵殃，其禍甚重。可伐七十束柴積於庚地，至七月丁酉放火燒之，咎可消也。不爾，其凶難言。」洪即聚柴。至日大風，不敢發火。洪後為廣陽領校，遭母喪歸家。友來投之，時日己暮，告從者：「速裝束，吾當夜去。」從者曰：「今日己朐，數十里，何急復去？」友曰：「非汝所知也。此間血覆地，寧可復住。」洪苦留之，不待食而去。其夜洪發狂，絞煞兩子，並煞婦人，斫父妾二人，皆被創，因出亡走。明日，其族往收殯亡者，尋索洪數日，於宅前林中得之，己自經死。宣城太守殷祐疾，友筮之曰：「七月晦日，將有太鸛鳥來集廳事上，宜勤伺取，若獲者為善，不獲將成禍。」祐乃謹為其備。至日果有大鸛，束尾九尺，來集廳事上，掩捕得，祐乃遷石頭督護，後為吳郡太守。友卜占神效甚多，而消殃轉禍，無不皆驗。
王隱《晉書》曰：步熊字叔羆，陽平人。少好卜筮朮數，門徒甚盛。熊學舍側有燒死人，吏疑是熊諸生失火，持諸生急。熊曰：「吾己為卜得其人矣。使從道南行，當有一人來，問得火主，來者，便縛之。」吏如熊言，果是耕人。自言草惡難耕，故燒之。忽風起延燒，實不知草中有人。又鄰人兒遠行，或告己死，其父母號哭制服。熊為卜，克日當還。如期果至。
《宋書》曰：蔡興宗初為郢府參軍，彭城顏敬以式卜曰：「亥年當作某官，有大字者不可授也。」及有開府之授，而太歲在亥，果薨於光祿大夫。
又曰：荀伯玉為晉安王子勛鎮軍行參軍。泰始初卉骷，賣卜自業。《齊書》曰：王敬則少時於草中射獵，有蟲如烏豆，集其身。レ去乃脫，其處皆流血。敬則惡之，詣道士卜。道士曰：「此封侯瑞也。」敬則聞之喜，故出都自效。
又曰：柳世隆善卜，別龜甲，價至萬。永明初，世隆曰：「永明九年我亡，後三年丘山崩，齊亦於此季矣。」屏人，命典簽李黨取筆及高齒屐，題簾箔旌曰：「永明十一年。」因流涕謂黨曰：「汝當見，吾不見也。」
《梁書》曰：吉士瞻年逾四十，忽忽不得志，乃就江陵卜者王先生計祿命。王生曰：「君擁旄仗節非一州。後一年當得戎馬大郡。」
《三國典略》曰：梁武昌太守朱賈臣聞元帝議遷都，入勸梁主云：「建鄴舊都，塋陵攸在。荊鎮邊疆，非王者宅。願陛下勿疑，致後悔也。臣家在荊州，豈不願陛下？但恐是臣富貴，非陛下富貴耳。」乃召卜者杜景豪決去留，遇兆不吉，答云：「未去。」景豪退而言曰：「此兆為鬼賊所留也。」〈事具《京都部》。〉
又曰：周文育隨盧安興徵俚獠有功，除海南令。監州王勵深委任之，勵被代，文育與俱下。至大庾嶺，詣卜者，卜者曰：「君北下不過作令長，南入則為公侯。」文育曰：「足錢便可，誰望公侯之事！」卜人曰：「君須臾當暴得銀至二千兩。若不見信，以此為驗。」其夕宿逆旅，有賈人求與文育博，文育勝之，得銀二千兩。且辭勵，勵問其故，文育以告，勵乃遣之。
又曰：東魏相齊王澄以舟師還，次於小平津北岸。古冢崩，骨見，銘曰：「今卜，高原千秋之後化為下泉，當逢霸主，必為改遷。」王曰：「古人之卜，其何至也！」令更葬之。
又曰：齊害其廢主濟南王也，長廣王湛懼，高元海為畫三策，湛不能斷，令鄭道謙、吳導世等卜以決之。道謙等曰：「不利舉事，靜則吉。」
又曰：初，鄴有賣卜者，相趙隱當大貴。及隱自黃門侍郎遷秘書監，崔肇師呼卜者而問己焉。卜者對曰：「公令望雖高，爵位難進。」肇師不悅。終如其言。
《隋書》曰：獻皇后崩，上令蕭吉卜擇葬所。吉曆筮山原，至一處云：「卜年二千，卜世二百。」具圖而奏之。上曰：「吉凶由人，不在於地。高緯父葬，豈不卜乎？國尋滅亡。正如家墓田，若不吉，朕不當為天子；若雲不凶，我弟不當戰沒。」然竟從吉言。
《唐書》曰：王遠知事梁貞白先生陶弘景，隱居茅山，盡傳其廢。隋煬帝為晉王出鎮揚州，遣人迎至。及即位，於東都起玉清觀以處之。太宗之為秦王也，既平王世充，與記室房玄齡往詣之，立枚以問其吉凶。遠知指秦王之枚曰：「此當上應天命，下濟蒼生者。」又指玄齡之枚云：「聖之輔也。」及太宗踐祚，恩禮甚厚。
又曰：城陽公主初適杜如晦之子荷，荷貞觀中為尚衣奉御，坐承乾事伏誅。公主改適饒州刺史薛昱之子瓘。將成婚，太宗使卜之。卜人曰：「兩火俱食，始則同榮，末亦雙悴。若晝日行合巹之禮，則終吉。」太守將從之，馬周諫曰：「臣聞朝謁以朝，思相戒也；講習以晝，思相成也；宴飲以昃，思相歡也；婚合以夜，思相親也。是以上下有威，內外有規，動息有時，吉凶有儀。先王之教，不可黷也。今陛下欲謀其始而亂其終，不可為也。夫卜筮者，所以定猶豫，決嫌疑。若黷亂禮常，先王所不用也。」太宗又從其言而止。
又曰：憲宗嘗謂李絳曰：「卜筮之事，習者罕精，或中或否。近日風俗，尤更崇尚，何也？」對曰：臣聞古先哲王畏天命，示不敢專。邦國有大事可疑者，故謀於卿士、庶人，決於卜筮，俱吉則行之。末俗浮偽，辜以徼福；正行慮危，邪謀覬安；持疑昏惑，謂小數能決之。而愚夫愚婦假時日鬼神者，欲利欺詐，參之見聞，用以刺射，小近其事，神而異之。近者風尚卜筮，此誠弊俗。聖旨所及，實辯邪源。但存而不論，弊斯息矣。」
《六韜》曰：文王卜田。史偏曰：「卜田渭陽，將大德焉。非熊非羆，非虎非狼。兆曰：『得公侯，天遺汝師，以之化昌，施及三王。』大吉。」
又曰：文王問散宜生：「卜伐殷，吉乎？」鑽龜，龜不兆。祖行之日，雨嗇至軫，行之日，幟折為三。散宜生曰：「此凶。四不祥，不可舉事。」太公進曰：「非子之所知也。龜不兆，聖人生天地之間，承衰亂而起。龜者，枯骨；蓍者，朽草；不足以辯吉凶。祖行之日，雨嗇至軫，是洗濯甲兵也。行之日，幟折為三，此軍分為三。如此，斬紂首之象。」
《國語》曰：晉獻公卜伐驪戎，史蘇占之曰：「勝，不吉。」公曰：「何謂也？」遇兆挾以銜骨，齒牙為猾。〈遇，見也。挾，會也。骨所以鯁刺人。猾，弄也。齒牙謂兆端，左右折，有似齒牙中有從畫，故曰銜骨，骨在口中，齒牙弄之，以象讒口之為害也。《禮》太卜掌龜，大夫占色，史占墨。〉戎夏交ㄏ。〈兆有二畫，外象戎，內象諸夏。夏謂晉也。兆端會齒牙交，有似ㄏ。ㄏ，交對也。〉交ㄏ是交勝也。臣故云〈言晉勝戎，戎復勝晉。〉且懼有口，〈齒牙銜骨，皆在口也。〉攜人國移心焉。「〈攜，離。〉公曰：「何口之有？口在寡人。寡人弗授，誰敢興之？」對曰：「荀可以攜其入也，必甘逞而不知，故胡扣空也。」〈期何逞快。壅，防也，甘言人耳心以為快，而不知其惡何可止也。〉公不聽，遂伐，克之。〈克，勝。〉獲驪姬以歸。有寵，立為夫人。
《春秋後語》曰：二世夢白虎齧其左驂，煞之。心惡，怪之，卜云：「涇水為{出宗}。」〈鬼物為災曰{出宗}，音思醉切。〉
又曰：鄒忌與田忌不相善。公孫閔謂鄒忌曰：「何不詐令人操千金卜於市，曰：『我田忌之人也。吾三戰三勝，聲威天下，欲為大事，亦吉乎？』卜者出，因令人捕焉。」卜者驗其辭於王之所，鄒忌從之。田忌懼，尾自白。遂率其徒攻臨淄，欲殺鄒忌，不勝而奔。
《說苑》曰：成王卜洛事曰：「昔有周成王之卜居成周也，其命龜曰：『予一人兼有天下，辟就百姓，敢無中土乎？使予有罪，則四方伐之，無難得也。』周公卜居曲阜，其命龜曰：『作邑乎山之陽，賢則茂昌，不賢則速亡。』季孫行父戒其子也，曰：『吾欲室之夾於兩社之間也。使吾後世有不能事上者，使其替之益速。』如是則曰：『賢則茂昌，不賢則速亡』。安有擇地而封哉？示有天固也。」
又曰：孔子問漆雕馬人曰：「子事臧文仲、武仲、孺子容三大夫者，孰為賢？」馬人對曰：「臧文氏家有龜焉，名曰蔡。文仲立，三年為一兆焉；武仲立，三年為二兆焉；孺子容立，三年，為三兆焉。馬人見之矣。若夫三大夫之賢不賢，馬人不識也。」孔子曰：「君子哉，漆雕氏之子！其言人之美也，隱而顯；其言人之過也，又微而著。故智不能及，明不能見，得無數卜乎？」
《楚辭·卜居》曰：屈原既放，三年不得復見，竭智盡忠，而蔽障於讒。心煩慮亂，不知所從。往見太卜鄭詹尹曰：「余有所疑，願因先生決之。」詹尹乃端策拂龜曰：「君何以教之？」原曰：「吾寧悃悃款款朴以忠乎？將送往勞來斯無窮乎？寧誅鋤草茅以力耕乎？將游大人以成名乎？寧兆茉不諱以危身乎？將從俗富貴以偷生乎？寧超然高舉以保貞乎？將足〈音足〉訾栗斯，喔尹嚅兒以事婦人乎？寧廉潔正直以自清乎？將突梯滑稽，如脂如韋以潔楹乎？寧昂昂若千里之駒乎？將泛泛若水中之鳧，隨波上下，偷以全吾軀乎？寧與騏ら抗軛乎？將隨駑馬之跡乎？寧與黃鵠比翼乎？將與雞鶩爭食乎？此孰吉孰凶？何去何從？世溷濁而不清，蟬翼為重，千鈞為輕；黃鍾毀棄，瓦釜雷鳴；讒人高張，賢士無名。吁嗟默默兮，誰知吾之廉貞？」詹尹乃釋策而謝曰：「夫尺有所短，寸有所長；物有所不足，知有所不明；數有所不逮，神有所不通。用君之心，行君之意，龜策誠不能知此事。」
司馬遷《與任安書》曰：仆先人非有丹書剖符之功，依倚卜祝之間，人主以排優遇之。
《白虎通》曰：乾草稿骨眾多，獨以蓍龜何？龜之言久也，蓍之言耆也。
《尚書洪範五行傳》曰：此禽獸草木之久而能知吉凶也。
蔡邕《月令章句》曰：大卜官各以牲祠龜策，塗以牲血，謂之釁者。龜甲所以卜也，蓍草所以筮也。
《三禮圖》曰：龜以春灼後左，夏灼前左，秋灼前右，冬灼後右。楚享，〈他昆切。〉以荊為然，以灼龜。正以荊者，凡木心皆圓，而荊心方，是以用之。
《抱朴子》曰：卜者，小數飾福者，謂知來之妙。
《異苑》曰：會稽餘姚錢祐以元嘉四年五月二日夜出屋後，為虎所取，十八日乃自還。說：「虎初取之時，至一官府，入重門，見一人憑几而坐，形貌偉莊，左右侍者三十餘人。謂祐曰：『吾欲使汝知朮數之法，故令虎迎汝，無懼也。』留十五日，晝夜語諸要朮，盡教道之方。祐授法畢，便遣令還。而不知道，即使人送出門，仍見歸路。」既得還家，大知卜占，無幽不驗，經年乃卒。
又曰：北海任詡，字彥期。從軍遠徵，十年乃歸。臨還，握粟出，卜師云：「非屋莫宿，非時莫沐。」詡結伴數十共行，遇雷雨，不可蒙冒，相與庇於岩下，想「非屋莫宿」之戒，遂負擔櫛沐。於是岩崩，壓伴死。至家，妻先與外人通，謀共史之，請以溼髪為認。婦宵則勸詡令沐，復憶「非時莫沐」之忌，收髪而止。婦心慚負詐，乃自沐髪而同寢。通者夜來，不知婦也，斬首而去。
《述異記》曰：宋車騎將軍南譙王劉義宣鎮荊州，府吏蔡釒善卜，能悉驗，時有妙見，精究如神。公嘗在內齋，見一白鼠緣屋，命左右射之，內置函中。時侍者六人悉驅入齋後小小戶內，別呼人召釒。釒至，使卜函中物，謂曰：「中則厚賞，假加重罰。釒卜，兆成，笑曰：「知之矣。」公曰：「何？」釒曰：「兌色之鼠，背明向戶，彎弧射之，絕其左股。孕五子，三雄二雌。若謂不信，剖腹立知。」公使剖鼠腹，皆如釒言，即賜錢一萬。
《春秋後語》曰：蘇秦事鬼谷子，學終辭歸。道乏困行，以燕人蠡卜傳說自給，〈燕人用蠡卜，秦托此以取資自給，付會事以為詞說。〉各解臧獲之裘。〈臧獲，役人，解其衣裘以賞其怪說之言也。〉
《博物志》：虎知沖破，又能畫地卜。今人有畫物上下者，惟其奇偶，謂虎卜。
《史記》曰：越巫立越祀，而以雞卜。
《隋書》曰：女國在慈嶺之南，其國俗事阿修羅神及樹神。歲初以人祭，或用猴。祭畢，入山祝之。有一鳥如雌雉，來集掌上，破其槓鼬視之，有粟，則年豐；沙石，則有災，謂之鳥卜。開皇六年遣使朝貢，其後遂絕。
《博物志》曰：老子入西戎，造樗蒲。樗蒲，五木也。或雲胡人亦為樗蒲卜。後傳樓陰善其功。
《異苑》曰：十二棋卜出自張文成，授法於黃石公。行師用兵，萬不失一。逮至東方朔，密以占眾事。自此以後，秘而不傳。晉寧康初，襄城寺法味道人忽見一老公，著黃皮衣，竹筒盛此書，以授法味，無何，失所在。遂復流於世。
《齊書》曰：江謐出為鎮北長南史東海太守，未發，憂甚，乃以靈棋經占卦云：「有客南來，金碗三杯。」上使御史中丞沈沖奏謐前後罪，收付廷尉，賜死，果以金罌盛藥鴆之。
《荊楚歲時記》曰：秋分以牲祠社，其供帳盛於仲春之月。社之餘胙，悉貢饋鄉里，周於族。社余之會，其在玆乎？此其會也。擲教於社神，以占來歲豐儉，或拆竹以卜。
《楚詞》曰：索{}茅以筵{專}。〈楚人拆竹結草以卜，謂為籌也。〉
《晉書》曰：夫餘國若有軍事，煞牛祭天，以其蹄占吉凶。蹄解者為凶，合者為吉。
楊方《五經鈎沉》曰：東夷之人以牛骨占事，呈吉示凶，無往不中。牛非智之物，骨者若此之效。
