
又《祭義》曰：祭不欲數，數則煩，煩則不敬。祭不欲疏，疏則怠，怠則忘。是故君子合諸天道，春秋嘗。霜露旣降，君子履之，必有淒愴之心，非其寒之謂也。春，雨露旣濡，君子履之，必有怵惕之心，如將見之。
又《祭義》曰：文王之祭也，事死者如事生。祭之明日，明發不寐，饗而致之，又從而思之。祭之日，里耠哀半，饗之必樂，已至必哀。
又《祭義》曰：郊之祭，大報天而主日，配以月。夏後氏祭其暗，殷人祭其陽。周人祭日，以朝及暗。祭日於壇，祭月於坎，以別幽明，以制上下；祭日於東，祭月於西，以別內外，以端其位。日出於東，月生於西，陰陽長短，終始相巡，以致天下之和。
又《祭義》曰：祭之日，入室，ㄊ然必有見乎其位。周還出戶，肅然必有聞乎其容聲。出戶而聽，愾然必有聞乎其嘆息之聲。〈周還出戶謂薦設時也。無戶者闔戶，若食間，則有出戶而聽之。〉
又《祭義》曰：孝子將祭，慮事不可以不豫。比時具物，不可以不備。虛中以治之。〈比時猶先時也。虛中言不兼念餘事。〉宮室旣修，墻屋旣設，百物旣備，夫婦齋戒，沐浴盛服，奉承而進之，洞洞乎，屬屬乎，如弗勝，如將失之，其孝敬之心至也與！〈修設謂掃除及黝堊。〉薦其薦俎，序其禮樂，備其百官，奉承而進之。〈百官助主人進之。〉於是諭其志意，以其慌惚以與神明交，庶或俎之，庶或饗之，孝子之志也。
又《祭統》曰：凡治人之道，莫急於禮。禮有五經，莫重於祭。〈禮有五經。謂吉禮、凶禮、賓禮、軍禮、嘉禮也。莫重於祭謂以吉禮爲首也。〉夫祭者，非物自外至者也，自中出，生於心也。心怵而奉之以禮，是故惟賢者能盡祭之義。〈怵，感念親之貌。〉賢者之祭也，必受其福，非世所謂福也，福者，備也。備者，百順之名也，無所不順者之謂備。言內盡於己，而外順於道也。忠臣以事其君，孝子以事於親，其本一也。
又《祭統》曰：祭者，所以追養繼孝也。孝者，畜也。順於道，不逆於倫，是之謂畜。〈畜謂順於德教。〉是故孝子之事親也。有三道焉：生則養，歿則喪，喪畢則祭；養則觀其順也，喪則觀其哀也，祭則觀其敬而時也。盡此三道者，孝子之行也。〈歿，終也。〉
又《祭統》曰：夫祭有十倫焉：見事鬼神之道焉，見君臣之義焉，見父子之倫焉，見貴賤之等焉，見親疏之殺焉，見爵賞之施焉，見夫婦之別焉，見政事之均焉，見長幼之序焉，見上下之際焉。此之謂十倫。〈倫猶義也。〉
又《祭統》曰：凡祭有四時：春祭曰礿，夏祭曰，秋祭曰嘗，冬祭曰。〈謂夏殷時禮也。〉礿、，陽義也；嘗、、陰義也。者，陽之盛也；嘗者，陰之盛也，故曰莫重於、嘗。〈夏者尊卑著而秋萬物成。〉
又《祭統》曰：周公旦有勛勞於天下，成王而欲尊魯，故賜之以重祭。外祭則郊社是也，內祭則大嘗是也。〈言此者，善周公功也。〉
又《表記》曰：祭極敬，不繼之以樂；朝極辨，不繼之以倦。〈極猶盡也。辨，分別政事也。《祭義》曰：「祭之日，里耠哀半。饗之必樂，已至必哀。」〉
又《表記》曰：子曰：「後稷之祀易富也，其辭恭，其欲儉，其祿及子孫。」〈富之言備也。以傳世之祿恭儉者之祭易備也。〉
《禮稽命征》曰：天子祭天地、宗廟、六宗、五嶽，得其宜則五穀豐，雷雨時至，四夷貢物，青白黃馬，黃龍翔，黃雀集。〈坤爲地，得宜則五穀豐矣。土精上爲軒轅，主雷雨得宜，故語瘭時至也。四瀆四輔，故四夷各貢方色之馬也。精爲馬，不言赤黑，義足通也。黃龍、黃雀皆土精也。〉
《周易·豫·象》曰：雷出地奮，豫；先王以作樂崇德；殷薦之上帝，以配祖考。
又《困·九五》曰：利用祭祀。〈祭祀所以受福也。〉《象》曰：利用祭祀，受福也。
又《旣濟》曰：九五，東鄰殺牛，不如西鄰之禴祭，實受其福。牛，祭之盛者也。禴，祭之薄者也。居旣濟之時而處尊位，物皆濟矣。將何爲焉？其所務者，祭祀而已。祭祀之盛，莫盛修德，故沼之毛，�蘩之菜，可羞於鬼神；故黍稷非馨，明德惟馨。是以東鄰殺牛，不如西鄰之禴祭，實受其福也。
又曰：觀盥而不薦，有孚�若。〈王道之可觀者，莫盛於宗廟；宗廟之可觀者，莫盛於盥也。至薦則簡略，不足復觀。〉
又《萃》曰：萃亨，王假有廟。〈假，至也。王以聚至有廟也。〉《彖》曰：王假有廟，至孝享也。〈全聚乃得致孝之享也。〉
《左傳·桓公》曰：凡祀，啓蟄而郊，〈言凡祀通下三句天地宗廟之事。啓蟄，夏正建寅之月，祀天南郊。〉龍見而雩，〈龍見建已之月。蒼龍宿之體，昏見東方，萬物始盛，時雨而大，故祭天遠爲百穀祈膏雨。〉始殺而嘗，〈建酉之月，陰氣始殺，嘉穀始熟，故薦嘗於宗廟。〉閉蟄而。〈建亥之月，昆蟲閉戶，萬物皆成，可薦者衆，故祭宗廟。〉
又《僖上》曰：五年，晉人執虞公而修虞祀，歸其職貢於王。〈虞所命也。〉
又《僖中》曰：初，平王東遷也，辛有適伊川，〈辛有，周大夫也。〉見被髮而祭於野者，曰：「不及百年，此其戎乎？其禮先亡矣。」秋，晉秦遷陸渾之蕊褸伊川。
又《僖下》曰：夏，四月，四卜郊，不從，乃免牲，非禮也。猶三望，亦非禮也。禮不卜常祀，而卜其牲日，牛卜日曰牲。牲成而卜郊，上怠慢也。望，郊之細也。不郊，亦無望可也。
又《僖下》曰：衛成公夢康叔曰：「相奪予享。」〈相，夏後啓之孫也。居帝丘享祭也。〉公命祀相，寧武子曰：「不可。鬼神非其族類，不歆其祀。杞、曾阝何事？相之不享於此矣，衛之罪也，不可以間成王、周公之命祀，請改祀命。」〈改祀相之命也。〉
又《文上》曰：大事於太廟，躋僖公，逆祀也。〈僖是閔公兄，不得爲父；子嘗爲臣，位應在下；今令居閔上，故曰逆祀也。〉於是夏父弗忌爲宗伯，〈宗伯掌宗廟昭穆之禮也。〉尊僖公，且明見曰：「吾見新鬼大，故鬼小，〈新鬼，僖公旣爲兄，死時年又長也，故鬼。閔公死時年小，弗忌，明言其所見也。〉先大後小，順也。躋聖賢，明也。明、順，禮也。」君子以爲失禮。禮無不順。祀，國之大事也，而逆之，可謂禮乎？子雖齊聖，不先父食久矣。故禹不先鯀，湯不先契，〈鯀，禹父。契，湯十二世祖。〉文、武不先不。〈不，後稷子也。〉宋祖帝乙，鄭祖厲王，猶上祖也。仲尼曰：「臧文仲，其不智者三：作虛器，〈謂居蔡山節藻也。〉縱逆祀，〈聽夏父躋僖公。〉祀爰居，三不智也。」〈海鳥曰爰居，止於魯東門外，文仲以爲神，命國人祀之。〉
又《昭七》曰：鄭子産聘於晉，韓宣子曰：「寡君寢疾，今夢黃熊入寢門，其何厲鬼也？」對曰：「昔堯殛鯀於羽山，其神化爲黃熊，以入於羽淵，實爲夏郊，三代祀之。晉爲盟主，其或未之祀乎？」韓宣子祀夏郊，晉侯有間。
又曰：晉侯問於史趙曰：「陳其遂亡乎？」對曰：「陳，顓頊之後也，舜重之以明德，至胡公不淫，故周賜之姓，使祀虞帝。臣聞盛德必百世祀，虞之世數未也。」
《公羊傳·僖公》曰：曷爲或言三卜，或言四卜？三卜，禮也；四卜，非禮也。〈禮，天子不卜郊。〉三卜何以禮？求吉之道三。、嘗不卜，郊何以卜？卜郊向禮也？卜郊何以非禮？魯郊非禮也。〈以魯郊非禮，故卜耳。昔武王旣沒，成王幼小，周公居攝行天子事，制禮作樂，致太平，有王功。周公夢成王以王禮葬之，命魯使郊，以彰周公之德，非正，故卜三吉則用之，不吉則免牲也。〉魯郊何以非禮？天子祭天，諸侯祭土；〈土謂社。〉天子有方望之事，〈方望謂郊時所望，祭四方群神、日、月、星、辰、風伯、雨師、五嶽、四瀆及餘山川三十六所也。〉無所不通；諸侯山川有不在其封內者，則不祭也。曷爲或言免牲，或言免牛？免牲，禮也；免牛，非禮也。免牛何以非禮？傷者曰牛。三望者何？望祭也。然則曷祭？祭泰山、河海。山川有能潤千百里者，天子秩而祭之。〈此皆助天宣氣布功，故祭天及之。〉觸石而出，膚寸而合，不崇朝而遍雨乎天下者，惟泰山爾。河海潤於千里。
《豰梁傳》曰：宮室不設，不可以祭。祭者，薦其時也，薦其敬也，薦其義也，非享味也。
又《僖公》曰：夏，四月，不郊。四卜，非禮也。免牲者，爲之緇衣纁裳。有司玄端奉送，至於南郊，免牛亦然。乃者，亡乎人之辭也；猶者，可以已之辭也。
《國語·楚語》曰：屈到嗜芰，有疾，召其宗老而屬之〈屈到，楚卿屈蕩之子也。芰，菱也。宗老，宗臣。屬，托也。〉曰：「祭我必以芰。」及祥，宗老將薦芰，屈建命去之。〈建，屈到之子子木也。〉宗老曰：「夫子屬之。」子木曰：「不祭，祭典有之曰：國君有牛享，大夫有羊饋，士有豚犬之奠，庶人有魚炙之薦。不羞珍異，不陳庶侈，夫子不以其私慾幹國之典。」遂不用。
又《楚語》曰：子期祀平王，祭以牛俎於王。〈子期，楚平王之子結也。牛俎，致俎於王也。〉王問於觀射父曰：「祀牲何及？」對曰：「祀加於舉，〈舉，人君朔望之盛饌也。〉天子舉以太牢，祀以會，〈太牢，牛羊豕也。會亦太牢。舉，四方之貢。〉諸侯舉以特牛，祀以太牢；卿舉以少牢，禮以特羊；大夫舉以特牲，祀以少牢；〈特牲，豕也。〉士食魚炙，祀以特牲；庶人食菜，祀以魚。上下有序，則民不慢。」王曰：「其小大何如？」對曰：「郊不過繭栗，嘗不過握把。」王曰：「何其小也？」對曰：「天神以精明臨下民，故求備物，不求豐大。是故先王之祀也，以一純、二精、三牲、四時、五色、六律、七事、八種、九祭、十日、十二辰以致之，〈純，心純一也。二精，玉帛也。三牲，牛羊豕也。四時，春秋冬夏也。五色，五采服也。六律，黃鍾，太簇、姑洗、蕤賓、夷則、無射也。七事，天、地、人、四時之物也。八種，八音異種也。九祭，九州之助祭也。十日，甲至癸也。十二辰，子至亥也。〉百姓、千品、萬官、億醜、兆民經入亥數以奉之，〈百姓，百官受民姓也。千品，姓有徹品十爲千品，五物之官陪屬萬爲萬官，官有十醜爲億醜。天子之田九亥，以養兆民，王取經入以食萬官也。〉明德以昭之，和聲以聽之，以告遍至，〈遍至，光被四表格於上下也。〉明無不受休。天子郊之事，必自射其牲，王后必自親舂其粢；諸侯宗廟之事，必自射牛羊系豕，夫人必自舂其盛。況其下之人，其誰敢不戰兢以事百神？」
《春秋繁露》曰：大雩者何？旱祭也。難者曰：「大旱乃雩祭而請雨，大水鳴鼓而攻社，天地之所爲，陰陽之所起也，或請焉，或怒焉，何也？」曰：「大旱者，陽滅陰也。陽滅陰者，尊壓卑也。固其義也，雖大甚，拜請之而已，無敢有加也。大水者，陰滅陽也。陰滅陽者，卑勝尊也。故鳴鼓攻之，朱絲而脅之。」
又曰：古者歲四祭，因四時所生熟而祭先祖父母也。春曰祠；祠者，以正月始食韭也。夏曰禴；禴者，以四月煮麵餅也。秋曰嘗；嘗者，以七月嘗黍稷。冬曰；者，以十月進初稻也。
《論語·季氏》曰：季氏旅於泰山。子謂冉有曰：「汝不能救與？」〈旅，祭名也。諸侯祭山川在其邦內者。今陪臣祭泰山，非禮也。〉對曰：「不能。」子曰：「嗚呼！曾謂泰山不如林放乎？〈孔子意雲泰山之神知禮過林放之賢遠。〉祭如在，祭神如神在。」子曰：「吾不與祭，如不祭。」
《孝經》雲︰春秋祭祠，以時思之。鄭玄注曰：四時變易，物有成熟，將欲食之，先薦先祖，念之若生，不忘親也。
《爾雅》曰：春祭曰祀，〈祠之言食也。〉夏祭曰礿，〈新菜可也。〉秋祭曰嘗，〈嘗新�也。〉冬祭曰。〈進品物也。〉祭天曰燔柴，〈旣祭，積薪燒之。〉祭地曰瘞埋，〈旣祭埋藏也。〉祭山曰懸，〈或或懸，置之于山川。《海經》曰，懸以告王是也。〉祭川曰浮沉。〈投祭水中，或沉或浮也。〉祭星曰布，〈布，散祭於地也。〉祭風曰磔。〈今俗當大道中磔狗雲止風，此其象也。〉是類是，師祭也；〈師出征伐，類於上帝，於所征之地。〉旣伯旣禱，馬祭也。〈伯，祭馬祖也。將用馬力，必先祭其先祖也。〉，大祭也；〈五年一祭也。〉繹，又祭也。〈祭之明日，尋繹復祭。〉周曰繹，〈《春秋經》曰：「壬午�酋繹。」〉商曰肜，〈《融音書》曰：「高宗肜日。」〉夏曰復胙。〈未見義所出也。〉
《五經異義》曰：夏至，天子親祀方澤，侍中騎都尉賈逵說：「魯無圜丘方澤之祭者，周兼用六代禮樂；魯下周，用四代，其祭天之禮亦宜損於周。故二至之日，不祭天地也。」
又曰：今《易》京說，臣動養君，其義理也。必望利下，弗養道厥，妖國有被髮於野祭者。
又曰：古《尚書》說，非時祭天謂之類，言以事類告也。肆類於上帝，時舜告攝，非常祭。
又曰：古《周禮》說，大宗伯凡禮大神、享大鬼、祭大，率執事而卜日。大鬼謂先王也。
《史記》曰：亳人繆忌奏祠太一方，曰：「天神貴者太一，太一佐曰五帝。古者天子以春秋祭太一東南郊，曰一太牢具，七日，爲壇開八通之鬼道。」於是天子令太祝立其祠長安城東南郊，常奉祀如忌方。其後，人上書言：「古者天子三年一用太牢祠三一：天一、地一、太一。」天子許之，令太祝領祠之於忌太一壇上，如其方。後人復有上書，言：「古者天子常以春解祠，祠黃帝用一梟破鏡；〈孟康曰：梟，鳥名也，食母。破鏡，獸名，食父。黃帝欲絕其類，使百物祠皆用之。破鏡如貙而虎眼。如淳曰：漢使東郡送梟，五月五日作梟羹以賜百官。以其惡鳥，故食之。〉冥羊用羊祠；〈服虔曰：神名也。〉馬行用一青牡馬；太一、澤山山君地長，用牛；武夷君用乾魚；陰陽使者以一牛。」〈孟康曰：陰陽之神也。〉令祠官領之而祠於忌太一壇旁。
《漢書》曰：高祖沛公祠黃帝、祭蚩尤於沛庭，而釁鼓旗幟皆赤。
又曰：高祖微時，聞魏公子賢。及即位，每過大梁，常祀公子。高祖十二年從擊黥布，還，爲公子置守家，歲四時奉祀公子矣。
又曰：張子房從高帝過濟北，果得�城山下黃石，取而葆祠之。及留侯死，幷葬黃石家，伏臘祠黃石留侯。
又《郊祠志》曰：文帝下詔曰：「有異物之神見於成紀，無害於民，歲以有年。朕親郊祀上帝諸神，禮官議無諱以朕旁。」有司禮官曰：「古者天子，夏祠上帝於郊，故曰郊。」於是天子始幸雍郊見五帝，以孟夏四日答禮焉。
又曰：宣帝八月飲酎行祠孝昭廟，先驅旄頭劍挺，墮墜，首插泥中，刃向乘輿，車馬驚。公孫賀筮之，有兵謀，不吉，卜還，使有司侍祠。是時，霍氏外孫代郡太守任宣坐謀反誅。宣子章爲公車丞，亡在渭城界。中夜入廟，居郎間，執戟立廟門，待上至，欲爲逆，發覺，伏誅。故事帝夜入廟，其後待明而入，自此始也。
又曰：孔光父霸爲關內侯食邑。霸上書求奉孔子祭祀，元帝下詔曰：「其令師褒成君關內侯霸以所食邑戶八百祀孔子焉。」故霸遣長子福數於魯，奉夫子祠。
又曰：初，朱邑且死，屬其子曰：「我故爲桐鄉嗇夫，其吏民愛我，必葬桐鄉。後世子孫奉尚我，不如桐鄉民。」及死，其子葬之桐鄉西郭外，民果共立祠。歲時祀祭，至今不絕。
