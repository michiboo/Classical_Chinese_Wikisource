
《周禮·秋官上·掌戮》曰：髡者使守積。〈鄭司農曰：髡當爲完，謂但居作三年，不虧其體者也。五刑之中，而髡丈必王之同族不割者。宮之爲剪傷其類，髡仍似守續也。〉
《後漢書》曰：鄧騭子侍中鳳，嘗與尚書郎張龕書，屬郎中馬融宜在台閣。又中郎將任尚遺鳳馬。後尚坐斷盜軍糧，檻車徵詣廷尉，鳳懼事泄，先自首於騭。騭畏太后，遂髡妻及鳳以謝。
《曹槾別傳》曰：太祖常行，經麥中，令士卒犯麥者死。騎士皆下馬，持麥以相付。時太祖馬騰入麥中，主簿對以《春秋》之義，罰不加於尊，太祖曰：「製法而自犯之，何以率下？然孤爲軍師，不可煞，請自刑。」因拔劍割須以置地。
《會稽典錄》曰：吳范與鄱陽太守魏騰少相友善。騰嘗有罪，吳王怒甚，敢有諫者死。範謂騰曰：「與汝偕死。」騰曰：「死尾嫳，何死爲？」範曰：「安能慮此坐觀汝耶？」乃髡頭自縛詣閣下，使鈴下以聞。鈴下不敢，曰：「必死不可。」範曰：「汝有子？」曰：「有。」「使汝爲吳範死，汝子屬我。」鈴下曰：「諾。」乃排閣入。吳主大怒，欲投以戟，寮翰走出。範因突入，叩頭流血，言與涕幷。良久，吳主意釋，拇殊騰。
《晉書》曰：髡鉗五歲刑。
張斐《律序》曰：髡者，刑之威，秋雕落之象。
《後魏書》曰：李�負罪得降免，有旨鞭髡刑，配爲廝役。�之廢也，平壽侯張讜見與語，奇之，謂人曰：「此佳士也，終不久屈。」未幾而復爲太倉尚書。
《風俗通》曰：秦始皇遣蒙恬築長城，徒士犯罪，亡依鮮卑山，後遂繁息，今皆髡頭衣赭，亡徒之明效也。
《書》曰：鞭作官刑。〈爲辦治官事之刑也。〉
《傳》曰：齊襄公田於貝丘，見大豕。從者曰：「公子彭生也。」公怒曰：「彭生敢見！」射之，豕人立而啼。公懼，墜於車，傷足喪屨。反，誅屨於徒人費。弗得，鞭之見血。
又曰：重耳過衛，衛文公不禮焉。出於五鹿，乞食於野人，與之塊。公子欲鞭之，子犯曰：「天賜也。」稽首，授而載之。
又曰：楚子將圍宋，使子文治兵於暌，終朝而畢，不戮一人。子玉復治兵於，終日而畢，鞭七人，貫三人耳。
又曰：衛獻公初有嬖妾，使師曹誨之琴，〈誨，教也。〉師曹鞭之。公怒，鞭師曹三百。
《豰梁傳·成公》曰：梁山崩，雍河，三日不流。晉君召伯尊而問焉。伯遵來遇輦者不辟，使車右下而鞭之。輦者曰：「所以鞭我者，取道遠矣。」伯遵下車問焉，曰：「子有聞乎？」對曰：「梁山崩。」伯遵曰：「君爲此召我，如之何？」輦者曰：「天有山，天崩之，天雍之，雖召伯遵，其若之何？」伯遵由悉問焉，〈悉至疑，欲重問之也。〉輦者曰：「君親素縞，帥臣而哭之。」旣祀焉。
《後漢書》曰：劉寬遷南陽太守，典曆三郡，溫仁多恕。雖在倉卒，未疾言遽色。嘗以爲「齊之以刑，民免而無恥。」吏人有過，但用蒲鞭罰之，示辱而己。
《漢晉春秋》曰：明帝勤於吏事，苛察逾甚，或於殿前鞭煞尚書郎。
《晉中興書》曰：謝鯤字幼輿，弱冠知名。值中朝大亂，長沙王�輔政，親媚小人，忌害君子。時疾鯤名，譖之，檖執欲鞭之。鯤解衣伏鑕，神無遽容。�異而釋之，文無喜詩。
又曰：皇帝詔：「飛督王鐃忽上吾鴆鳥，口雲以辟惡，此凶物，豈宜妄進？」於是頓鞭鐃二百，使殿中御史孫�監於四沖道焚燒之。
《後魏書》曰：甄琛監決趙修鞭，猶相隱惻，然告人曰：「趙修小人，背如土牛，殊耐鞭杖。」有識以此非之。
《三國典略》曰：齊崔謙遷鉅鹿太守，恩信大行，改鞭用熟皮爲之，不忍見血，示恥而己。有貧弱未埋者，皆曰：「我自造白鬢公，不慮不決。」在郡七載，獄無停囚。
《齊春秋》曰：齊景貞爲晉平太守，有惠政，常懸一蒲鞭，未嘗用之。
《齊書》曰：薛安都從弟道生，以軍功爲大司馬參軍，犯罪，爲秣陵令庾淑之所鞭。安都大怒，乃乘馬從數十人，令左右執槊欲往煞淑之。行至朱雀航，逢柳元景，遙問曰：「薛公何之？」安都躍馬至車後曰：「小子庾淑之鞭我從弟，今往刺煞之。」元景慮其不可駐，紿之曰：「小子無宜�卿往，與手甚快。」安都旣回馬，元景復呼之，令下馬入車，因讓之曰：「卿從弟服章言論，與寒細不異，且人身犯罪，理應加罰。卿朝廷勛臣，云何放恣，輒於都邑煞人，非惟科律所不容，主上亦無辭相宥。」因載俱歸，安都乃止。
《南史》曰：褚�爲山陰令。時舍人曹義達爲宣帝龐，縣人陳信家富，諂事義達。信父顯文恃勢橫恣，�乃遣使執顯文，鞭之一百，於是吏人股忄栗。
《唐書》曰：太宗以暇日遍閱群書，因讀明堂孔穴雲「人五藏之系，咸附背脊，針炙失所，皆有損害。」乃廢書而嘆曰：「今律，決笞者皆六髀背分授，乃有邂逅致死之義。撻人之背，理則宜然。夫，五刑之最輕者，死者，人生之至重者也，豈容犯最輕之刑而或鞭笞致死？自古帝王由來未悟，不亦悲夫！」即頒制決罪人不得鞭背。
《晉令》曰：應得法鞭者即執以鞭，過五十稱行之。有所督罪，皆隨過大小，大過五十，小過二十。鞭皆用牛皮革廉成，法鞭生葦，去四廉，常鞭用熟且，〈之列反。柔革也。〉不去廉，作鵠頭，紉長一尺一寸，鞘長二尺二寸，廣三分，厚一分，柄皆長二尺五寸。
《搜神記》曰：神農以赭鞭百草，盡知其毒寒溫臭味所主，故天下號曰神農也。
《異苑》曰：河內司馬惟之奴天雄死，死後還，其婦來善，聞體有鞭瘡而卻著鎖，問雲「有何遇，至如此？」曰：「曾因醉，竊駡大家，今授此罪。」
《列女傳》曰：楚野辯女者，昭氏撇�。鄭簡公使大夫聘於荊，至於狹路，有一婦人乘車與大夫遇，擊折大夫車之軸。大夫怒，將執而鞭之。女曰：「妾聞君子不遷怒，不貳過。今狹路之中，妾之避己極矣，而子大夫之僕不肯少伺，是以廢於大夫之車，而反執妾，豈非遷恕哉？不怒僕而反怒妾，豈不貳過哉？」
《會稽典錄》曰：鍾離意爲尚書僕射。時匈奴有降者，詔賜縑三百匹，尚書郎暨酆誤以三千匹賜之，上大怒，鞭酆殿下，重痛將死。意直排閣入，諫曰：「陛下德被四表，恩及夷狄，是以左衽之徒稽首來服。愚聞刑疑從輕，賞疑從重。今陛下以酆賞誤，發雷霆之威，海內謂陛下貴微財而賤士命也。」
又曰：謝夷吾爲郡功曹吏，太守弟五倫妻車馬入府，無所關啓，夷吾鞭功曹佐吏，門闌卒率車馬出之，收其人從。倫爲解之，良久乃己。
《汝南先賢傳》曰：許嘉年十三，父給亭治道，坐不竟，當得鞭。嘉叩頭流血請得免，由是感激讀書。
梅陶《自敘》曰：余居中丞，曾以鞭皇太子傅，親友莫不致諫，余笑而應之曰：「堂高由階。皇太子所以得崇於上，由吾奉王憲於下也，豈其枉道取媚？」後皇太子特見延，賜以清宴。
《史記》曰：張儀嘗從楚相亡璧，意疑盜，執掠笞數百，不服，釋之。
《漢書》曰：曹參子爲中大夫。惠帝怪相國不治事，謂曰：「汝歸，私從容問乃父曰：『高帝新棄群臣，帝富於春秋，君爲相國，日飲無所請事，何以憂天下？』然無言吾告汝也。」旣洗沐歸，時間自從帝所陳，參怒而笞之二百，曰：「趨入侍，天下事非乃所當言也。」
又曰：莖㩳元年下詔曰：「加笞與重罪尾，〈重罪謂死刑。〉幸而不死，不可爲人。〈謂不能自起居也。〉其定律，笞五百曰三百，笞三百曰二百，猶尚不存。」至中六年，又下詔曰：「加笞者或至死而笞未畢，朕甚憐之，其減笞三百曰二百，笞二百曰一百。」
又曰：笞者，所以教之也，其定令。〈，策也，所以擊者也。〉丞相劉舍、御史大夫衛綰請：笞者，長五尺，其本大一寸；其竹也，末薄半寸，皆平其節。當笞者笞臀，毋得更人，畢一罪乃更人。自是笞者得全。
又曰：車千秋爲高廟寢郎。會衛太子爲江充所譖敗，久之，千秋上急言訟太子冤，曰：「子弄父兵，罪當笞耳。天子之子過誤煞人，當何罪哉？臣嘗夢見一白頭翁教臣之言。」是時上頗知太子惶恐無他意，乃大感悟焉。
又曰：孝平後有節操。自劉氏廢，常稱疾不朝會。莽敬憚傷哀，欲嫁之，乃更號爲皇新室主，令立國將軍成新公孫建世子豫〈成，飾也，音象。〉飭醫往問後疾。後大怒，笞鞭其旁侍御，因發疾不肯起，莽遂不敢強也。及漢兵誅莽，燔燒未央宮，後曰：「何面目以見漢家。」自投火而死。
《楚漢春秋》曰：上敗彭城，丁固追上，上被髮而顧，曰：「丁公何相逼之甚？」乃回馬而去。上即位，欲陳功。上曰：「使項氏失天下，是子也。爲人臣用兩心。非忠也。」使下吏笞煞之。
《東觀漢記》曰：鄧禹攻赤眉，曰：「無�食，自當來，吾折笞之，非諸將憂也。」
《後漢書》曰：汝南太守宗資署范滂功曹，委任政事。滂外甥西平李頌，公族子孫，而爲鄉曲所棄。中常侍唐衡以頌請資，資用爲吏，滂以非其人，寢而不召。資遷怒捶書佐朱零，零仰曰：「范滂清裁，猶以利刃斷腐朽，今日寧授笞死而滂不可違。」資乃止。
又曰：橋玄再遷上谷太守，又爲漢陽太守。時上邽令皇甫禎有贓罪，玄收考髡笞，死於冀市。
《隋書》曰：劉行本爲治書侍御史，未幾，遷黃門侍郎。上嘗怒一郎，於殿前笞之。行本進曰：「此人素清，其過又小，願陛下少寬假之。」上不顧，行本於是正當上前曰：「陛下不以臣不肖，置臣左右。臣言若是，陛下安得不聽；臣言若非，當致之於理，以明國法，豈得輕臣而不顧也？臣所言非私。」因置笏於地而退。上斂容謝之，遂原所笞者。
《管子》曰：棟橈不勝任則屋覆，而人不怒者，其理然也。弱子，慈母所愛也，不以其理下瓦，則慈磨茸之。
《說苑》曰：韓伯瑜有過，其磨茸之，泣。其母問曰：「他日笞之，未嘗泣，今何泣？」對曰：「他日瑜得笞常痛，今母力之衰，笞不痛，是以泣之。」
《益部耆舊傳》曰：杜貞字孟宗，廣漢綿竹人也。少有孝行，習《春秋》，誦百萬言。兄事同郡翟�，�後被系獄，貞上檄章救�，系獄笞六百，竟免�難，京師莫不壯之。
《釋名》曰：捶而死曰掠。掠，狼也。用威如狼也。
《漢書》曰：莖㩳詔曰：「死者不可復生，刑者不可復息，此先帝之所重也。而吏未稱職，以掠辜苦，饑寒死獄中，何用心逆人道也？朕甚痛之。其令郡國歲上繫囚以掠，若死者坐。名縣爵里、丞相御史課殿最以聞也。」
《後漢書》曰：薛安爲揚州從事。戴就字景成，會稽上虞人。爲倉曹掾，授贓穢。刺史歐陽操遣安檢治，栲覆取實。安乃收就，栲訊五毒，乃以針刺就手十指甲，使令爬土，又燒鐵令赤，使挾之肘腋內，焦爛肉墮地，就乃取而食之，終無款伏。安乃覆就於船下，而燒馬糞於船，兩頭熏之。火滅，謂就己死，發船視之，乃張目謂其主者曰：「公何不益糞添火，而使絕之，何也？」主者乃報安，安大驚，遂引就共坐談論，乃解其事耳。〈《會稽典錄》又載。〉
又曰：遭黨事，當考實李應等。案經三府，太尉陳蕃卻之，曰：「今所考案，皆海內人譽，憂國忠公之臣。此等猶十代宥也，豈有罪名不彰而致收掠者乎？」不肯平署。〈平署，猶連署也。〉帝愈怒，遂下應等於黃門北寺獄。
又曰：周紆遷司隸校尉。六年夏，旱，車駕自幸洛陽錄囚徒，二人被掠生蟲，坐左轉騎都尉。
《後魏書》曰：盧度世以崔浩事棄官，逃於高陽鄭羆家，羆匿之。使者囚羆長子，將加楚，羆戒之曰：「君子煞身以成仁，汝雖死勿言。」子奉命遂被考掠，至於火其體。囚以物故，卒無所言。度世後令弟娶羆妹，以報其恩。
又曰：尉古貞，代人也。道武之在賀蘭部，賀染幹遣侯引乞突等將肆逆，古貞知之，密馳以告。染幹疑古貞泄其謀，乃執拷之，以兩車軸捍其頭，傷其目，不服，拇殊之。
《梁書》曰：梁代舊律，測囚之法曰：一上起自晡鼓，盡於二更。及比部郎中泉刪定律令，以舊法測立持久，非人所堪，分其刻數曰再上。廷尉以爲新制過輕，請集八座議之。尚書周弘正議曰：「凡小大之獄，必應以請，豈可恣考掠，以制刑罪？且測人時節，本非古制，近代以來方有此法。起自晡鼓，迄於二更，豈是常人所能堪忍？所以重械之下誣枉者多，朝晚二時同等刻，進退而求於事爲哀。」
《會稽典錄》曰：梁弘，句章人也，太守尹興召署主簿。是時楚王英謀反，妄疏天下牧守，謀發，興在疏中，徵詣廷尉。弘與逝下掾陸續等傳考詔獄，掠毒備至，辭氣益壯。
