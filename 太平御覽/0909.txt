
《爾雅》曰：狼，牡獾〈音歡。〉牝狼。其子，獥。〈吉堯切。〉絕有力，迅。
《說文》曰：狼，似犬，銳頭而白頰。
《詩》曰：狼跋其胡，載疐〈音致。〉其尾。〈疐，跲也。〉
又曰：子之昌兮，遭我猱之陽兮，並驅從兩狼兮。
《周禮·天官·獸人》曰：冬獻狼。
《禮》曰：狼臅〈音觸。〉膏。
又曰：君之車，厥右虎裘，厥左狼裘。
《左傳》曰：伯石始生，子容之母走謁諸姑〈子容母，叔向嫂，伯華妻也。姑，叔向母也。〉曰：「長叔姒生男。」〈兄弟之妻相謂姒也。〉姑視之，及堂，聞其聲而還，曰：「是豺狼之聲也。狼子野心，非是莫喪羊舌氏矣。」遂弗視。
《史記·大宛傳》曰：烏孫王昆莫，初生，棄於野，狼徃乳之。
《漢書》曰：江都王建，宮人有過者，或放狼令齧殺之，建觀而大笑為樂。
又曰：高祖使太子將兵，四皓曰：「今使太子將兵，無異羊將狼也。」
《宋書》曰：王仲德初遇符氏之敗，兄睿同起義兵，與慕容垂戰。敗，仲德被重創走，與家屬相失。路經大澤，困未能去。臥林中，有一小兒，青衣，年可七八歲，騎牛行，見仲德，驚曰：「已食未？」仲德言飢，小兒去，須臾復來，得飯與之。食畢欲行，而暴雨，莫知津逕。有一白狼至前，仰天而號。號訖，銜仲德衣，因渡水，仲德隨後得濟，與睿相見。
《後魏書》曰：匈奴單于生女，姿容甚美，國人皆以為神。單于曰：「吾有此女，安可配人？將以與天。」乃於國無人之地築高台，置二女其上，曰：「請天自迎之。」經三年，其母欲迎之，單于曰：「不可。未徹之間。」復經一年，乃有一老狼晝夜守台下，為穴，經時不去。其小女曰：「吾父處我於此，欲與天，而今狼來，或是神物。」遂乃就之。其姊大驚曰：「此是畜生，無乃辱父母也。」妹不從，下為狼妻而產子，後遂滋繁成國。故其民好引聲長歌，又似狼嗥。
又曰：初，道窩敗窟咄難，遣穆崇還察人心。崇單馬與從者微服入其營，會道武，為舂妾所識，賊皆驚起。崇求從者不得，因匿坑中，徐乃竊馬奔走於大澤。有白狼向崇號，崇覺寤，馳馬隨狼去，遂免難。道武異之，命崇立祠，子孫世奉焉。
《後周書·四夷傳》曰：突厥之先，匈奴植叼種也，為鄰國所破。其族有一小兒棄草澤中，有牝狼以肉飼之。及長，與狼交合，遂有孕焉。彼王聞此兒尚在，重遣時之。使者見狼在側，並欲殺狼，狼遂逃於高昌國之北山。山有洞穴，穴內有平壤茂草，周回數百里，四面俱山，狼匿其中，遂生十男。其後各為一姓，阿史那即其一也。
又曰：突厥旗纛之上施金狼頭，侍衛之士皆謂附離，夏言亦狼也。蓋本狼生，志不忘本耳。
《唐書》曰：薛延陀部落，常有一客乞食於主人者，主人引與入帳，命妻具饌。其妻顧視客，乃狼頭人也。主人不知覺。妻告鄰人共視之，狼頭人已食主人而去。相與逐之，至郁督軍，出見二人，追者告其故，二人曰：「我是也。我即神人，薛延陀當滅，我來取之。」址者懼而返走。
又曰：高宗時，有孝子，年十二喪父母，以孝聞。晝夜負土為墳。又葬曾祖父母，經二十載，其功始畢。有白狼號鳴於墓側。詔旌表其門。
《帝王世紀》曰：有神牽白狼銜鈎入殷。
《國語》曰：周穆王將徵犬戎，祭。公謀父諫，不聽。遂徵之，得四白狼、四白鹿以歸。自是荒服者不至。
《述異記》曰：周幽王時，牛化為虎，羊化為狼。洛南有避狼城，雲幽王時群臣為狼食人，故築城避之。今洛中有狼村，是其處也。
《穆天子傳》曰：舂山百獸所聚，爰有狼豺野馬。
《山海經》曰：孟山其獸，多白狼白虎。
又《圖贊》曰：矯矯白狼，有道則游。應符變質，乃銜靈鈎。
《淮南畢萬朮》曰：取狼皮以當空戶，則羊畏不敢出矣。
《毛詩草木蟲魚疏》曰：狼能為小兒啼聲以誘人，去數十步止。其猛健者人不能制，雖善用兵者，其不能克也。其膏可以煎和，其皮可以為裘。
《說文》曰：狐，妖獸也，鬼所乘也。有三德：其色中和，小前閣後，死則首丘。
《禮·檀弓》曰：君子曰：樂樂其所自生，禮不忘蒲熬。古之人有言曰：狐死正丘首，仁也。
《易·解卦》曰：九二，田獲三狐，得黃矢，貞吉。
又曰：未濟，亨。小狐汔濟，濡其尾。
《詩·國風》曰：南山崔崔，雄狐綏綏。
又曰：有狐綏綏，在彼淇梁。
又曰：莫赤匪狐，莫黑匪烏。
《漢書》曰：陳勝、吳廣於所次旁叢祠〈張晏曰：次，人所止處。叢祠，鬼所憑。〉夜篝〈音搆。〉火，狐鳴呼曰：「閣楚興，陳勝王。」咒皆夜驚恐。旦日，卒中徃徃指目勝、廣。
《晉書》曰：王浚據幽州，有衡ㄡ府門躍入廳事。後浚果敗。
又曰：涼武昭王皓子歆，為涼州牧。時有狐上南門，主簿汜稱曰：「諺曰：野獸入家，主人將去。狐上南門，又狐者胡也，天意若曰：有胡人居於此城，南面而君也。」後竟為沮渠蒙遜所滅。
王隱《晉書》曰：劉世則女病媚積年，韓友令作布囊，張著窗間，乃閉戶驅逐。須臾，囊大脹，急縛口，懸樹間視之，惟有二三斤狐毛。遂差。
又曰：淳于智，濟北人。夏侯藻母礎，因五鼓中出詣智卜，有一狐當門向之嗥唳。藻愁愕，遂馳詣智。智曰：「禍甚急，君速歸，在狐嗥喚處撫心啼坐勿休，然後其禍僅可免也。」藻如之，母亦扶病而出。家人既集，堂屋五間拉然暴崩。
《唐書》曰：歌舒翰，素與祿山、思明不協，上每和解。祿山謂翰曰：「我父是胡，母是突厥；公母是突厥，父是胡。與公族類頗同，何得不相親乎？」翰應之曰：「古人云：野狐向窟嗥不祥，以其忘本也。敢不盡心焉？」祿山甚怒，以為譏其胡也。
《莊子》曰：夫豐狐文豹，是何罪之有哉？其皮為之災也。
《管子》曰：代出狐白之皮。狐應陰陽之變，六月而一見。公貴買之，代人忘其難得，喜其貴價，必相率而求之取此物者。因令齊載金錢，之代谷，求狐白皮。代王聞之，果去其農，處山林求狐，二十四月不得一狐。離支聞而伐之，王即將其士卒服於齊。
《慎子》曰：廊廟之材，非一木擲軎；狐白之裘，非一狐之皮。
《范子》曰：狐皮出天外。
《穆天子傳》曰：天子獵於滲澤，得白狐玄貉，祭於河宗。
《山海經》曰：青丘之國，有狐而九尾。〈郭璞注曰：世平則出，為瑞也。〉
又曰：武都之山，有黑水焉，其上有玄狐蓬尾。〈蓬蓬其尾也。《說苑》曰：蓬狐文豹。〉
《竹書紀年》曰：宣王時，鳥化為狐。夏伯杼子東徵，獲衡橦尾。
《玄中記》曰：五十歲之狐為淫婦，百歲狐為美女。又為巫神。
《禮斗威儀》曰：君乘火王，政平，南海輸以文狐。
《春秋潛潭巴》曰：白狐至國，民利。不至，下驕恣。
《韓詩外傳》曰：狐，水神也。
《春秋後語》曰：楚宣王以昭奚卹為相，諸侯畏之。王問群臣曰：「吾聞北方畏昭奚卹，亦誠何如？」江乙對曰：「虎求百獸而食之。得狐，狐曰：『子無啖我，天帝令我長百獸，子若食我，是逆天帝之命。子以我為不信，我為子先行，隨我後，觀百獸見我能無走乎？』虎以為然，隨狐而行，百獸見之皆走。虎不知獸之畏己，反以為畏狐也。今王地方五千里，帶甲百萬，而任之於昭奚卹。然北方非畏奚卹，其實畏王之甲兵。」故人臣見畏者，君威也，君不用，則威亡矣。
趙曄《吳越春秋》曰：禹年三十未娶。行途山，恐時暮失嗣，曰：「吾之娶也，必有應矣。」已，乃有白衡橦尾而造於禹，禹曰：「白者，吾服也；九尾者，王證也。」於是途山人歌曰：「綏綏白狐，九尾龐龐；成於家室，我都彼昌。」禹乃娶途山女。
《淮南子》曰：夫狐之搏雉也，必卑體弭毛以待其來也，雉見而信之，故可得而禽也。
《淮南萬畢朮》曰：犀角置狐穴中，狐不歸。
《抱朴子》曰：《玉策記》曰：「狐及狸、狼皆壽八百歲，滿三百歲暫變為人形。」
《西京雜記》曰：廣川王去疾聚其無賴少年，游獵無度，國內冢墓盡發之。常發欒書冢，無余物，有一白狐，見人驚走。左右戟之不得，傷左足。於是王夢一丈夫，髮眉盡白，來謂王曰：「何故傷我左足？」以杖叩王左腳。王乃患腳，至死不差。
《白虎通》曰：狐死首丘，不忘本也。德至鳥獸，則九尾狐見。九者，子孫繁息也；於尾者，後當盛也。
崔豹《古今注》曰：章帝玄和二年，白衡橦尾，見信都。
《魏略》曰：文帝受禪，九尾狐見於譙都。
《名山記》曰：狐者，先古之淫婦也，其名曰紫，紫化而為婦，故其名自稱阿紫。
伏滔《北徵記》曰：皇天塢北古特陶穴，晉時有人逐狐入穴，行十餘里，得書二千卷。
又曰：河冰厚數尺，冰始合，車馬未過，須狐先行。此物善聽聽水，無聲乃過。
酈善長《水經注》曰：狐性多疑，故俗有狐疑之說。
《管輅傳》曰：夜有一小物如獸，手持火，以口吹之。書生舉刀斫斷腰，視之，狐也。
郭璞《九尾狐贊》曰：青丘奇獸，九尾之狐。有道祥見，出則銜書。作瑞於周，以標靈符。
劉敬叔《異苑》曰：有胡道洽者，自雲廣陵人，好音樂醫朮之事。體有臊氣，恆以名香自防，惟忌猛犬。自審死日，誡弟子曰：「氣絕使殯，勿令狗見我屍也。」死於山陽，斂畢，覺棺空，即開看，不見屍體。時人咸謂狐也。
《搜神記》曰：酒泉郡，每太守到官，無幾輒卒死。後渤海陳斐使此郡。斐行卜，卜者曰：「遠諸侯，放伯永。能解此，則無憂。」斐既到官，侍有張醫、有王侯，卒有史侯，斐恆遠之。夜半，有上斐被者，斐便以被冒取之。物跳踉訇訇作聲，乃言曰：「我無惡意，當深報府君。」府君曰：「汝為何魅？曰：「我本百年狐，今為魅，垂當神。聽一放我，我字伯永，府君有急難呼我。」斐乃喜，便放之。忽然有赤光如電。後每事先以語。斐於酒泉境界，無毫髮之奸，咸曰：「聖君」。月余，主簿李音私通斐侍婢。既而驚懼，遽為伯永所白，遂與諸仆謀殺斐。伺旁無人，便伏入欲格殺之。斐即呼伯永，有如曳匹絳，諸仆伏地失魂。乃以次縛取，皆伏，即殺音等。伯永乃辭謝斐曰：「未及白奸，乃為府君所召，猶用慚。」
又曰：燕昭王墓有老狐化男子，詣張華講說。華怪之，謂雷孔章曰：「今有男子，少美高論。」孔章曰：「當是老精。聞燕昭王墓有華表柱，向千年，可取照之，當見。」如言，化為狐。
又曰：吳中有一書生，皓首，稱胡博士，教授諸生，忽復不見。九月初九日，士人相與登山游觀，聞講書聲，命仆尋之。見空冢群狐羅列，見人即走。老狐獨不去，是皓首書生。
《續搜神記》曰：襄陽習鑿齒為荊州主簿，從桓武帝出獵。時大雪，於江陵城西見草上雪氣出，伺觀，見一黃物，射之，應箭死。徃取，乃一老雄狐，腳上帶絳綾香囊。
又曰：吳郡顧旃，獵至一崗，忽聞人語聲云：「嗤咄！今年衰。」乃與眾尋覓。崗頂有一阱，是古時冢。見一老狐蹲冢中，前有一卷簿書，老狐對書屈指，有所計校。放犬咋殺之，取視，口中無復齒，頭毛皆白。簿書悉是奸愛人女名，已經奸者，朱鈎頭。所疏名有百數，旃女正在簿次。
《金樓子》曰：狐白之裘，天子被之而在廟堂。為狐計者，不若走於平澤。
《說文》曰：貉，似狐，善睡。
《周禮·考工記》曰：貉逾汶則死，土氣然也。
《爾雅》曰：貉子狟。
《穆天子傳》曰：天子獵於滲澤，得玄貉，以祭河宗。
《後秦記》曰：姚襄遣參軍薛瓚使桓溫。溫以胡戲瓚，瓚曰：「在北曰狐，在南曰貉，何所問也？」
