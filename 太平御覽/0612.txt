
《論語》曰：大哉，孔子！博學而無所成名。
《禮記》曰：君子之學也博，其服也鄉。
《易·大畜卦》雲︰君子以多識前言往行，以畜其德。
《續漢書》曰：班固字孟堅，九歲能屬文，誦詩賦。及長，遂博覽載籍，九流百家之言，無不窮究。
《東觀漢記》曰：楊震字伯起，受《歐陽尚書》於桓鬱。明經博覽，無不窮究。諸儒爲之語曰：「關西孔子楊伯起。」
謝承《後漢書》曰：王充字伯任，好學博覽。常游洛陽市，閱所賣書，一見輒能誦憶。遂博通衆流百家之言。
又曰：黃香知古今，群書無不涉獵。帝以香先帝所異，每有疑，帝時特訪問；又詔香詣東觀，讀所未嘗見書。
又曰：賈逵字景伯，弱冠誦《左氏》。語雲︰「問事不休賈長頭。」
王隱《晉書》曰：皇甫謐羸病，手不釋卷。曆觀古今，無不皆綜。
又曰：張華博覽圖籍，四海之內，若指諸掌。世祖問華，千門萬戶，畫地而成。
《晉書何劭傳》曰：惠帝即位，初建東宮。太子年幼，欲令親萬機，以劭爲太子師。劭博學，善屬文，陳說近代事，若指諸掌。
《三國典略》曰：陳遺兼通直。散騎常侍姚察聘於周，沛國劉臻竊於公館訪《漢書》疑事十餘條，幷爲剖析，皆有經據。臻謂所親曰：「名下定無虛士。」
《齊書賈希鏡傳》曰：宋孝武時，青州人發古蒙銘雲「青州世子，東海女郎」。帝問學士鮑照、徐爰、蘇寶生，幷不能悉。鏡對曰：「此是司馬越女嫁苟晞兒。」檢訪果然。由是見遇。
又《崔慰祖傳》曰：國子祭酒沈約、吏部郎中謝朓嘗於吏部省中賓友俱集，各問慰祖地理中所不悉十餘事。慰祖口吃，無華辭，而酬據精悉，一座稱服之。眺嘆曰：「假使班、馬復生，無以過此。」
蕭子顯《齊書》曰：王儉自以博聞多識，讀書過陸澄。澄曰：「僕年少來無事，惟以讀書爲業。且年已倍令君，令君少便鞅掌王務，雖復一覽便諳，然其卷軸未必多僕。」儉集學士何憲等，盛自商略。澄待儉語畢，然後談所遺漏數百千條，皆儉所未睹。儉乃敬服。儉在尚書省，出巾箱几案雜服飾，令學士隸事事多者與之，人各得一兩物。澄後來，更出諸人所不知事復各數條，幷奪物將去。
《梁書》曰：韋適子棱，字威直。性恬，素以書史爲業，博物強記。當代之士，咸就質疑。
《隋書》曰：王劭初在齊時，祖孝征、魏收、陽休之等嘗論古事，有遺忘討閱不能得，因呼劭問之。劭具論所出。取書驗之，一無舛誤。自是大爲時人所許，稱其博物。
《唐書》曰：李守素尤爲譜學，妙譜人物。自晉宋以降，四海士流，及周魏以來諸貴勛等，華戎閥閱，靡不詳究。時號爲「肉譜」。嘗與虞世南等六人同直學館，其夜七夕，內出珍饌，有教賦詩，因共談人物。初言江左東南，猶相酬對，及言北舌諸姓，次第如流，顯其曆葉，皆有據證。世南但撫掌而笑，不復能答。旣而嘆曰：「『肉譜』定可畏」。許敬宗因謂世南曰：「李倉曹以善人物乃得此名，雖爲美事，然非雅號。」曰：「君旣言成準的，宜有以改之。」答曰：「卿言是也。昔任彥升善談經籍，梁代稱爲『五經笥』，今日倉曹爲『人物誌』，可乎？」杜如晦等咸以爲佳。
又曰：蔣幹幼好學。德宗嘗幸淩煙閣，見左壁頽剝，上有殘缺文記，每行可辨三五字，命錄之以問宰臣，宰臣卒然無以對。遽召�訪之，對曰：「此聖歷年侍臣圖贊也。」暗諷誦，不失一字。宰臣上奏，德宗嘆曰：「虞世南暗寫《列女傳》無以加也。」
《國語》曰：晉文公使趙衰爲卿，辭雲︰「欒枝貞慎，先軫有謀，胥臣多聞，皆可以爲輔也。」
《孟子》曰：人皆知糞其田而莫知糞其心。何謂糞心？博學多聞也。
《莊子》：惠施多方，其書五車，稱連環可解。
袁子《正書》曰：學莫大於博，行莫大於約。聖人者，天下之至智也，博學以聚之，兼聽而辨之。
《抱朴子》曰：洪年十六始習《孝經》、《論語》、《易》，但貪廣覽於衆書，曾披涉自正經諸史百家之言近將萬卷。
又曰：夫周公上聖而日讀百篇，仲尼天縱而韋編三絕，墨翟大賢載文盈車，仲舒命世不窺園圃，倪寬帶經以芸鋤，路生截蒲以寫書，黃霸桎梏以受業，寧子鳳夜以倍功，故能究覽玄奧，窮測微言。
《典論》曰：孔融、陳琳、王粲、徐�、阮禹、應㻛、劉楨七子者，於學無所遺，於文無所假。
《文士傳》曰：張華窮覽古今，嘗徒居，有書三十乘。
《金樓子》曰：丘遲出爲永嘉郡，公祖道於東都亭。敬子、沈隱侯俱至。丘雲︰「少來搜集書史，頗得諸遺書，無復首尾，或失名姓，凡有百餘卷，皆不得可知，今幷欲焚之。」二客乃謂主人云︰「可皆取出共看之。」博金紫末至，二客以向諸書示之，傅乃發レ剖判；皆究其流出，所得三鳳襇二。賓客咸所悅伏。
《國朝傳記》曰：太宗嘗出行，有司請載副書以從。上曰：「不須，虞世南在此行秘書。」
又曰：太宗稱虞監博聞、德行、書翰、詞藻、忠直一人而已，兼是五善。
《家語》曰：夫子曰：「子産於民爲惠主，於學爲博物。吾以兄事之也。」
《左傳·昭元年》曰：晉侯有疾，鄭伯使公孫僑如晉聘，且問疾。叔向問焉，曰：「寡君之疾病，卜人曰『實沈、台駘爲祟』，史莫之知。敢問此何神也？」子産曰：「昔高辛氏有二子，伯曰閼伯，季曰實沈。居於曠林，不相能也。日尋干戈，以相征討。後帝不臧，遷閥伯於商丘，主辰，商人是因，故辰爲商星；遷實沈於大夏，主參，唐人是因，以服事夏、商。其季世曰唐叔虞。當武王邑姜，方震太叔，夢帝謂己：『余命而子曰虞，將與之唐，屬諸參而蕃育其子孫。』及生，有文在其手，曰『虞』，遂以命之。及成王滅唐，而封太叔焉，故參爲晉星。由是觀之，則實沈，參神也。昔金天氏有裔子曰昧，爲玄冥師，生允格、台駘。台駘能業其官，宣汾挑，障大澤，以處大原。帝用嘉之，封諸汾川。沈、姒、蓐、黃實守其祀，〈四國，台駘之後。〉今晉主汾而滅之矣。由是觀之，則台駘，汾神也。抑此二者，不及君身。山川之神，則水旱癘疫之災，於是乎之；日月星辰之神，則雪霜風雨之不時，於是乎之。若君身，則亦出入、飲食、哀樂之事也。山川、星辰之神又何爲焉？僑聞之，君子有四時：朝以聽政，晝以訪問，夕以修令，夜以安身。於是乎節宣其氣，勿使有所壅閉湫底，以露其體。茲心不爽，而昏亂百度，今無乃一之，〈同四時也。〉得生疾矣。僑又聞之，內官不及同姓，〈內官，嬪御。〉其生不殖，〈殖，長也。〉美先盡矣，則相生疾，〈同姓之相與先美矣，美極則盡，盡則生疾。〉君子是以惡之。故《志》曰：『買妾不知其姓，則卜之。』違此二者，古之所慎也。〈一四時娶同姓。二者古人所慎。〉男女辨姓，禮之大司也。〈辨，別也。〉今君內實有四姬焉，〈同姓姬四人。〉其無乃是也乎？若由是二者，弗可爲也已。〈爲，治也。〉四姬有省猶可，無則必生疾矣。」〈據異姓，去同姓。故言省。〉叔向曰：「善哉，未之聞也。」晉侯聞子産之言，曰：「博物君子也。」重賄之。
又昭七年《傳》曰：子産聘於晉。晉侯疾，韓宣子逆客，私焉〈私語。〉曰：「寡君寢疾，於今三月矣。幷走群望，〈晉所望祀山川，皆走往祈禱。〉有加而無瘳。今夢黃熊入於寢門，其何厲鬼也？」對曰：「以君之明，子爲大政，其何厲之有？昔堯殛鯀於羽山，〈羽山在東海祝其縣西南。〉其神化爲黃熊，以入於羽淵，實爲夏郊，三代祀之。〈鯀，禹父，夏家郊祭之，曆殷周二代，又通在群神之數幷見祀。〉晉爲盟主，其或者未之祀乎？」〈言周衰，晉爲盟主，得佐天子祀群神。〉韓子祀夏郊。〈祀鯀。〉晉侯有間，〈間，差也。〉賜子産莒之二方鼎。〈方鼎，莒所貢。〉
《漢書》曰：張安世字子孺，給事尚書。上幸河東，亡書三篋，詔問，莫能知。惟安世識之，具作其事。後求得書，以相校，無所遺失。上奇其材，擢尚書令。
《晉書·張華傳》曰：人有得鳥毛，長三丈，以示華。華見，慘然曰：「此謂海鳧毛也，出則天下亂矣。」陸機嘗餉華，於時賓客滿座，華髮器便曰：「此龍肉也。」衆未之信。華曰：「試以苦酒濯之，必有異。」旣而五色光起。機問主，果雲「園中茅積下得一白魚，質狀殊常，以作，過美，故以相獻。」武庫封閉甚密，其中忽有雉ず，華曰：「此必蛇化爲雉。」開視，雉側果有蛇蛻焉。吳郡臨平岸崩，出一石鼓，捶之無聲。帝以問華，華曰：「可取蜀中桐材，刻爲魚形，扣之則鳴矣。」於是如其言，果聲聞數里。初，吳之未滅也，鬥牛之間常有紫氣。道術者皆以吳方強盛，未可圖也。惟華以爲不然。及吳平之後，紫氣愈明。華聞豫章雷煥妙達象緯，要之宿，登樓仰觀，煥曰：「寶劍之氣耳，在豫章豐城。」因以煥爲豐城令，使求之。煥到縣，掘獄屋基，得雙劍。其夕，鬥牛間氣不復見焉。煥以南昌西山北岩下土拭劍，光芒艶發。遣使送一劍幷土與華，留一自佩。華以南昌土不如華陰赤土，因以華陰土一斤致煥，煥更以拭劍，倍益精明。又魏時殿前鍾忽大鳴震駭者。華雲︰「此蜀山毀，故鍾鳴。」尋蜀郡上其事也。
又曰：武帝常問摯虞「三日曲水」之義。虞對曰：「漢章帝時，平原徐肇以三月生三女，至三日俱亡。材人以爲怪，乃招攜之水濱洗祓，遂因水以泛觴，其義起此。」帝曰：「必如所談，便非好事。」束�進曰：「虞小生，不足以知。臣請言之：昔周公城洛邑，因流水以泛酒，故逸詩云『羽觴隨波流』。又秦昭王以三日置酒河曲，見金人奉水心之劍曰『令君制有西夏』，乃羈諸侯。因此立爲曲水。二漢相緣。皆爲盛集。」帝大悅，賜�金五十斤。時有人於嵩高山得竹簡一枚，上兩行科鬥書，傳以相示，莫有知者。司空張華以問�，�曰：「此漢明帝顯節陵中策文也。」檢驗果然。時人伏其博識。
又曰：恆溫伐蜀。初，諸葛亮造八陣圖於魚復下，砂上壘石，八行相去二丈。溫見之，謂此常山蛇勢也。文武皆莫能識之。
又曰：荀勖嘗在帝坐進飯，謂在坐人曰：「此是勞薪所炊。」或末之信，帝遣問膳夫，乃雲「實用故車腳」。舉世伏其明識。
《宋書》曰：何承天博見古今，爲一時所重。張永嘗開玄武湖，遇古冢，冢上得一銅鬥，有柄文。帝以訪朝士。承天曰：「此亡新威鬥，王莽三公亡皆賜之，一在冢外，一在冢內。時三台江左者惟甄邯爲大司徒，必邯之墓。」俄而又啓冢，內更得一斗，復有一石，銘「大司徒甄邯之墓」。
蕭子顯《齊書》曰：東海王ゼ亦史學博聞，曆尚書左丞。竟陵王子良校試學士，惟ゼ問無不對。永明中，天忽黃色照地，衆莫能解。ゼ雲是「榮光」。世祖大悅。
《梁書·裴子野傳》曰：時西北遠邊有白題及滑國，遣使由岷山道入貢。此二國歷代弗賓，莫知所出。子野曰：「漢潁陰侯斬胡白題將一人。服虔注曰：『白題，胡也。』又漢定遠侯擊虜入滑，此其後乎？」時人服其博識。
又曰：樂藹爲御史中丞，時長沙宣武王將葬，而車府忽於庫失油絡，欲推主者。藹曰：「昔晉武庫火，張華以爲積油萬石必燃。今庫若有灰，非吏罪也。」旣而檢之，果有積灰。時稱其博物弘恕。
《三國典略》曰：齊徐之才見有人以五色斑蘭骨爲刀把者，之才曰：「此人瘤也。」問所得處，雲於冢見骷髏骨長數寸，試削，視有文理，故用之。
又曰：周平蜀還，得樂器者皆莫之識。太常少卿斛斯氵徵〈直陵切。〉見之曰：「此錞於也。」人弗之信。氵徵遂依干寶《周禮注》以芒筒捋之，其聲極振。衆乃嘆服。氵徵取以合樂焉。
《隋書》曰：崔賾大業四年從駕汾陽宮，次河陽鎮。藍田令王曇於藍田山得一玉人，長三尺四寸，著大領衣，冠幘。奏之，詔問群臣，莫有識者。賾答曰：「謹案漢文以前未有冠幘，即是文帝以來所製作也。臣見魏大司農盧元明撰《嵩高山廟記》，雲︰『有神人以玉爲形，像長數寸，或出或隱，出則令世延長。』伏惟陛下，應天順民，定鼎嵩雒，岳神自見。臣敢稱慶！」因再拜，百官畢賀。天子大悅，賜縑二百。
《國語》曰：海鳥爰居，止於魯東門之外三日。臧文仲使國人祭之。〈文仲不知，以爲神。〉展禽曰：「越哉，臧孫之爲政也！〈越，迂也。言其迂闊不知所要也。〉夫祀，國之大節也，而節，政之所成也。故慎制祀以爲國典。今無故而加典，非政之宜也。夫聖王之制祀也，功施於民則祀之，以死勤事則祀之，以勞定國則祀之，能禦大災則祀之，能大患則祀之。非是族也，不在祀典。今海鳥至，已不知而祀之，以爲國典，難以爲仁且智矣。夫仁者講功而智者處物，無功而祀之，非仁也；不知而不問，非智也。今茲海其有災乎？夫廣川之鳥獸，恆知避其災也。」是歲也，海多大風，冬暖。〈爰居所避。〉文仲聞柳下季之言，使書以爲三。〈，簡書也。三，三卿，卿一通也。謂司馬、司徒、司空。〉
又曰：季桓子穿井，獲如土缶，其中有羊焉。使問之仲尼，曰：「吾穿井而獲狗，何也？」〈獲羊言狗者，以孔子博物，測也。〉對曰：「以丘之所聞，羊也。丘聞之，木石之怪曰夔、罔兩，水之怪曰龍、罔象，土之怪曰墳羊。」
又曰：吳伐越，隳會稽，獲骨一節，專車。〈骨一節，其長專車。專，壇也。〉吳子使來好聘問之仲尼，仲尼曰：「丘聞之，禹致群臣於會稽之山，防風氏後至，禹殺而戮之，〈防風，汪茫氏君之名。違命後至，故禹殺之。陳屍爲戮。〉其骨專車焉。此爲大矣。」客曰：「敢問誰守爲神？」仲尼曰：「山川之靈，足以紀綱天下者，其守爲神。〈紀綱天下謂名山大川。龍興雲致雨，以利天下。〉社稷之守爲公侯，〈封國立社稷而山川之祀者爲諸侯。令守之，是公侯。〉皆屬王者。」客曰：「防風何守？」仲尼曰：「汪茫氏之君，〈汪茫，長翟國名。〉守封�山者也，〈封，封山。�，�山。在今吳郡永安縣也。〉爲漆姓，〈柒，汪茫氏之姓。〉在虞夏商爲汪茫氏，於周爲長翟，〈周世其國北遷爲長翟。〉今爲大人。」〈今，孔子時。〉客曰：「人長之極，幾何？」仲尼曰：「僬僥氏長三尺，短之至也；〈僬僥，西南蠻之別名也。〉長者不過十之，數之極也。」〈十之三丈，則防風氏。〉
又曰：仲尼在陳，有隼集於陳侯之庭而死，楛矢貫之，石�其長尺有咫。〈隼，鷙鳥，鶚也。楛，木名。�，鏃也，石爲之。八寸曰咫。楛矢貫之，墜而死也。〉陳惠公使以隼如仲尼之館問之，〈惠公，哀公之孫悼太子之子吳也。〉仲尼曰：「隼之來也遠矣，此肅慎氏之矢也。〈肅慎，北夷之國。〉昔武王克商，通道於九夷百蠻，使各以其方賄來貢，使無忘職業。於是肅慎氏貢楛矢石�，其長尺有咫。先王欲昭其令德之致遠物也，故銘其栝曰『肅慎氏貢楛矢』，以分大姬，配虞胡公而封諸陳。〈分，予也。大姬武王元安胡公，舜後。虞，遏父之子胡滿。〉古者分同姓以寶玉，所以展親也，〈展，重。若夏後氏之璜也。〉異姓以遠方之職貢，使無忘服也。故分陳以肅慎氏之貢。〈陳，嬀姓。〉君若使有司求諸故府，其可得也。」〈故府，舊府。〉使求，得之金櫝，如之。
《家語》曰：楚昭王渡江，江中有一物大如鬥，員而赤，直觸王舟，舟人取之。王大怪之，遍問群臣，莫能識。使使聘於魯，問孔子，孔子曰：「此萍實也。惟霸者爲能獲之。」使者返，王食之，大美。久之，使來以告魯大夫。大夫因子游問曰：「何以知其然？」曰：「吾昔之鄭，過陳之野，聞童謠曰：『楚王渡江得萍實，大如鬥，赤如日，剖而食之，甜如蜜。』此是武王之應也。」
《益部耆舊傳》曰：蜀郡張寬，漢武帝時爲侍中，從祀甘泉。至渭橋，有女子浴於渭水，乳長七尺。上怪其異，遣問之，女曰：「帝後第七車知我所來。」時寬在第七車，對曰：「天皇主祭祀者，齋戒不嚴，則女人見。」
郭璞注《山海經》曰：漢宣帝使人上郡發磐石，石室中得一人，徒裸被髮，反縛，衤戒一足。以問群臣，莫能知。劉子正對曰：「昔貳負之臣曰免，與貳負殺{穴契}窳。帝乃括之於疏屬之山，〈括，系縛也。音適。〉桎其右足，反縛兩手，系之山上磐石之下。」宣帝大驚。於是時人爭學《山海經》。
《國朝傳記》曰：潤州得玉磬十二，以獻。張率更叩其一，曰：「是晉某歲所造。」語襇人於古墓中得銅物似琵琶，而身正圓。元行沖雲︰「此阮咸所造。」〈事幷具樂部。〉
