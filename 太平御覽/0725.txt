
《說文》曰：灼龜也，象兆之縱橫也。
《周禮·天官·太宰》職曰：祀五帝，則掌百官之誓戒，與其具修。前期十日，帥執事而卜日，遂戒。〈前期，前所諏之日也。十日容散齊，七日致齋，三日執事，親伯太卜之屬也。既卜，又戒百官以始而。〉
又《春官》：嘗之日，蒞卜來歲之芟。〈卜者問後歲宜芟不。〉之日，蒞卜來歲之戒。〈秋田為你，卜者問後歲兵冠之備。〉社之日，蒞卜來歲之稼。〈卜問後歲稼所宜矣。〉
又曰：太卜掌三兆之法，一曰玉兆，二曰瓦兆，三日原兆。〈兆者，灼龜發於火，其形可占者。原，原因也。象似玉瓦原之紋罅，是用名之焉。〉其經兆之體皆百有二十，其頌皆千有二百。
又《卜師》職曰：卜師掌開龜之四兆，一曰方兆，二曰功兆，三曰義兆，四曰弓兆。〈開，開出其占書也。糹釐兆百二十體，言此四兆者，分之為四部，若易之二篇。《書·金滕》曰：「開見書」是也。〉
又曰：龜人掌六龜之屬，各有名物。天龜曰靈屬，地龜曰繹屬，東龜曰果屬，西龜曰雷屬，南龜曰獵屬，兆龜曰若屬。各以其方之色與其體辯之。上春釁龜，祭祀先卜。〈釁者，煞牲以血之神之也。鄭司農云：祭卜其日與牲也。〉
又曰：占人掌占龜，以八筮占八頌，以八卦占筮之八故，以視吉凶。凡卜筮，君占體，大夫占色，史占墨，卜人占坼。
《禮記》曰：正月命有司釁龜策，占兆，審卦吉凶。〈《周禮》龜人上春釁龜，謂建寅之月。〉
《曲禮》曰：凡卜筮日，旬之外曰遠某日，旬之內曰近某日。喪事先遠日，吉事先近日。曰：「假爾泰龜有常，假爾泰筮有常。」〈命龜筮辭，龜筮於吉凶有常，大事卜，小事筮。〉卜筮不遇三。卜筮不相襲。龜為卜，策為筮。卜筮者，先聖王之所以使民信時日、敬鬼神、畏法令也，所以使民決嫌疑、定猶與也，故曰疑而筮之。
又《檀弓下》曰石駘仲卒，〈駘仲，衛大夫石昔之挨。〉無適子，有庶子六人，卜所以為後者。曰：「沭浴珮玉則兆。」〈言齊詰則得吉兆也。〉五人皆沐浴珮玉。石祁子曰：「孰有執親之喪，而沐浴珮玉者乎？」不沐浴珮玉。石祁子兆，衛人以龜為有知也。
又《禮運》曰：龜為前列，先知也。〈龜知事情者，陣於庭在前。〉
又《郊特牲》曰：卜郊，授命於祖廟，作龜於禰宮，尊祖親考之義也。〈授命謂告之退而卜。〉卜之日，王立於澤，親聽誓命，授教諫之義也。
又曰：國君世子生三日卜，士負之。
又《玉藻》曰：卜人定龜，史定墨，〈視兆坼。〉君定體。〈視兆所得也。〉
又《少儀》問卜筮，曰：「義與？志與？」義則可問，志則否。〈大卜問來卜筮者也。義，正事也。志，私意也。〉
又曰《雜記》曰：大夫之喪，太宗人相，小宗卻庶龜，卜人作龜。
又《祭義》曰：昔者聖人建陰陽天地之情，立以為《易》。易抱龜南面，天子卷冕北面，雖有知明之心，必進斷其志焉。示不敢專，以尊天也。善則稱人，過則稱己。教不伐，以尊賢也。〈立以為易，謂作易。易抱龜，易官名。《周禮》曰：大卜，大卜主兆三易三夢之吉。〉
又曰《表記》曰：南人有言曰：人而無恆，不可以為卜筮，古之遺言與龜筮猶不能知也，而況於人乎？
又曰：子言之，昔三代明王，皆事天地之神明，無非卜筮之用，不敢以其私褻事上帝，〈言動任卜筮也。神明謂群神也。〉是故不犯日月，不違卜筮。〈日月謂冬夏至及四時也。所不違者，日與牲屍也。〉卜筮不相襲也。〈襲，因也。大事則卜，小事則筮也。〉大事有時日，〈大事，有事於大神，有常時常日也。〉小事無時日，有筮。外事用剛日，內事用柔日，不違龜筮。
《左傳》曰：楚伐鄖，莫敖曰：「盍請濟師於王？」斗廉曰：「師克在和，不在眾。商、周之不敵，君之所聞也。成軍以出，又何濟焉？」莫敖曰：「卜之。」對曰：「卜以決疑，不疑何卜？」遂敗鄖師於蒲騷。
又曰：初，懿氏卜妻敬仲，其妻占之曰，吉。事具《筮門》。
又《僖上》曰：初，晉獻公欲以驪姬為夫人，卜之不吉，筮之吉。公曰：「從筮。」卜人曰：「筮短龜長，不如從長。」
又《僖中》曰：狐偃言於晉侯曰：「求諸侯莫如勤王。諸侯信之，且大義也。繼文之業，而信宣於諸侯，今為可矣。」使卜偃卜之，曰吉，遇黃帝戰於阪泉之兆。
又曰：晉惠公之在梁也，梁伯妻之。梁嬴孕過期。卜招父與其子卜之，〈杜預曰：卜招，梁太卜也。〉其子曰：「將生一男一女。」招曰：「然。男為人臣，女為人妾。」故名男曰圉，女曰妾。及子圉西質，妾為宦女焉。
又曰：夏四月，卜郊，不從，拇殊牲，非禮也。〈諸侯不得郊天，魯以周公故，得用天子禮樂，故郊為魯常祀。〉猶三望，亦非禮也。禮不卜常祀，而卜其牲、日，牛卜日曰牲，牲成而卜郊，上怠慢也。望，郊之細也，不郊，亦無望可也。
又曰：衛遷於帝丘，卜曰：「三百年。」
又《文下》曰：邾文公卜遷於繹，史曰：「利於民而不利於君。」邾子曰：「荀利於民，孤之利也。天生民而樹之君，以利之也。民既利矣。孤必與焉。」左右曰：「命可長也，君何弗為？」邾子曰：「命宰滲民。死之長短，時也。民荀利矣，遷也，吉莫如之。」遂遷於繹。五月，邾文公卒。君子曰，知命也。
又曰：春，齊侯戒師期，而有疾，醫曰：「不及秋，將死。」公聞之，卜曰：尚無及期。」惠伯令龜卜楚丘占之，曰：「齊侯不及期，非疾也；君亦不聞，令龜有咎。」二月丁丑，公薨。
又《宣上》曰：郊牛之口傷，改卜牛，牛死，乃不郊。
又《宣下》曰：楚子圍鄭，旬有七日，鄭人卜行成不吉，卜臨於大宮，且巷出車，吉。國人大臨，守陴者皆哭，楚子退師。
又《成上》曰：鼷鼠食郊牛角，改卜牛。
又《襄七》曰：夏四月，三卜郊，不從，拇殊牲。孟獻子曰：「吾乃今而後知有卜、筮。夫郊祀后稷，以祈農事也。是故啟蟄而郊，郊而後耕，今既耕而後卜郊，宜其不從也。」
又《襄十》曰：「鄭皇耳帥師侵衛，楚令也。〈亦兼授楚之敕命也。皇耳，皇庶子。〉孫文子卜追之，獻兆於定姜，姜氏問繇曰：「兆如山陵，有夫出徵，而喪其雄。」姜氏曰：「徵者喪雄，禦寇之利也。大夫圖之。」衛人追之，孫蒯獲鄭皇耳於大丘。
又曰：晉侯還，及著雍，疾，卜桑林見。〈事具《樂部》。〉
又曰：鄭石言於子囊曰：「先王卜徵五年，〈先徵五年而卜吉凶也。徵謂巡狩。〉而歲習其祥，祥習，則行，不習，則增修德而改卜。」
又《襄二十八》曰：盧蒲癸、王何卜攻慶氏，示子之兆，曰：「或卜攻讎，敢獻其兆。」子之曰：「克，見血。」慶封田於萊，陳無宇從。文子使召之，請曰：「無宇之母疾病，請歸。」慶季卜之，示之兆曰：「死。」奉龜而泣，乃使歸。
又《昭五》曰：越大夫常壽過，帥師會楚子於瑣。〈瑣，楚地也。〉聞吳出師，啟疆帥師從之，〈從吳師也。〉遽不設備，吳人敗諸鵲岸。〈廬江舒縣有鵲尾渚。〉楚子以馹至於羅。〈馹，傳也，羅，水名。〉吳子使其弟蹶由犒師，〈犒，勞。〉楚人執之，將以釁鼓。王使問焉，曰：「汝卜來吉乎？」對曰：「吉。寡君聞君將治兵於弊邑，卜之以守，龜，曰：『余亟使人犒師，請行以觀王怒之疾徐，而為之備，尚克知之。』龜兆告吉，曰：『克可知也。』君若焉，好逆使臣，滋弊邑休怠，〈休，解。〉而忘其死，亡無日矣。今君奮焉震電憑怒，〈憑，盛也。〉虐執使臣，將以釁鼓，則吳知所備矣。敝邑雖識羸，若早修完，其可以息師。難易有備，可謂吉矣。且吳社稷是卜，豈為一人？使臣獲釁軍鼓，而弊邑知備，以御不虞，其為吉孰大焉？國之守龜，其何事不卜？一臧一否，其誰能常之？城濮之兆，其報在必阝。今此行也，其庸有報志？」乃弗煞。
又《昭十》曰：公卜，使王黑以靈姑釒丕〈暗丕。〉率，吉。請斷三尺焉，而用之。〈靈姑釒丕，公旗也。斷三尺，不敢與君同。〉
又《昭十三》曰：楚召觀從，曰：「惟爾所欲。」對曰：「臣之先，佐開卜。」乃使為卜尹。〈佐卜人開龜兆。〉
又昭十七曰：初，靈王卜，曰：「余尚得天下。」不吉。投龜，詬天而呼曰：「是區區者而不余畀，余必自取之。」民患王之無厭也，故從亂如歸。
又曰：吳伐楚，陽モ為令尹，卜戰，不吉。司馬子魚曰：「我得上流，何故不吉？且楚故，司馬令龜，我請改卜。」令曰：「魴也，以其屬死之，楚師繼之，尚大克之！」吉。戰於長岸。子魚先死，楚師繼之，大敗吳師。
又《昭二十五》曰：初，臧昭伯如晉，臧會竊其寶龜僂句。〈僂句，龜所出地名。〉以卜為信與僭，僭吉。
又《定下》曰：晉車千乘在中牟。衛侯將如五氏，卜過之，龜焦。衛侯曰：「可也。衛車當其半，寡人當其半，敵矣。」乃過中牟。
又《哀上》曰：楚子在城父，將救陳，卜戰，不吉。卜退，不吉。王曰：「然則死也。再敗楚師，不如死；棄盟逃讎，亦不如死。死，一也。其死讎乎？」命公子申為王，不可。則命公子結，亦不可。則命公子啟，五辭而後許。將戰，王有疾。庚寅，昭王攻大冥，卒於城父。
又曰：楚昭王有疾，卜，曰：「河為祟。」王弗祭。〈事具《江部》。〉
又曰：晉趙鞅卜救鄭，遇水適火。〈水火之兆。〉占諸史趙、史墨、史龜。〈皆晉史也。〉史龜曰：「是謂沈陽，〈火陽得水故沈。〉可以興兵。〈兵，陰類也，故可以興兵。〉利以伐姜，不利子商。〈姜，齊姓也。子商謂宋。〉伐齊則可，敵宋不吉。」史墨曰：「盈，水名也。子，水位也。名位敵，不可干也。炎帝為火師，姜姓其後也。水勝火，伐姜則可。」史趙曰：「是謂如川之滿，不可游也。鄭方有罪，不可救也。救鄭則不吉，不知其他。」陽虎以《周易》筮之，遇《泰》之《需》曰：「宋方吉，不可與也。微子啟，帝乙之元子也。宋、鄭，甥舅也。祉，祿也。若帝乙之元子歸妹而有吉祿，我安得吉焉？」乃止。
《毛詩》曰：升彼虛矣，以望楚矣。望楚與堂，景山與京。降觀於桑，卜雲其吉，終然允臧。〈龜曰卜，違國必卜之。〉
又曰：爾卜爾筮，體無咎言。
又曰：君曰卜爾，萬壽無疆。
又曰：卜筮偕止，會言近止，徵夫邇止。〈卜之筮之，會人占之，箋云：或卜或筮，俱占之，言於繇為近，徵夫如今近耳。〉
又曰：我龜既厭，不我告猷。〈卜筮數而瀆龜。龜靈厭之，不復告其所圖之吉凶。言雖不兆，占繇不中。〉
又曰：爰群爰謀，爰契我龜。
又曰：考卜維王，宅是鎬京。惟龜正之，武王成之。
又曰：哀哉填寡，宜岸宜獄。握粟出卜，自何能穀。〈哀我窮盡寡財之民，仍有獄訟之事。持粟行卜，求其勝負，從何能得生。〉
《尚書·大禹謨》曰：枚卜功臣，惟吉之從。帝曰：「禹，官占，惟先蔽志，昆命於元龜。朕志先定，詢謀僉同，鬼神其依，龜筮協從。卜不習吉。」
又《洪範》曰：七，稽疑：擇建立卜筮人，〈龜曰卜，蓍曰筮。〉拇庶卜筮：曰雨，曰霽，曰蒙，曰驛，〈氣落驛不連屬。〉曰克，曰貞，曰悔，〈兆相交錯五者卜兆之常法。內卦曰貞，外卦曰悔。〉凡七。卜五，占用二，衍忒。立時人作卜筮。三人占，則從二人之言。汝則有大疑，謀及乃心，謀及卿士，謀及庶人，謀及卜筮。汝則從，龜從，筮從，卿士從，庶民從。是之謂大同。身其康強，子孫其逢吉。汝則從，龜從，筮從，汝則逆，庶民逆，吉。庶民從，龜從，筮從，汝則逆，卿士逆，吉。汝則從，龜從，筮逆，卿士逆，遮民逆，作內吉，作外凶。龜筮共違於人，用靜吉，用作凶。
又《金縢》曰：既克商二年，王有疾，弗豫。〈伐討明年，武王有疾，不悅豫。〉二公曰：「我其為王穆卜。」周公曰：「未可以戚我先王。」〈穆，敬也。戚，近也。召公大公言，王疾當卜吉凶。周公言，未可以死近我先王相順之辭。〉公乃為三壇同墠。乃卜三龜，一習吉。〈習，因也。以三王之龜卜一相因而吉也。〉
又《大誥》曰：寧王遺我大寶龜，紹天明。即命。我有大事，休？朕卜並吉。天休於寧王，興我小邦周，寧王惟卜，用克綏授玆命。又《洛誥》曰：予惟乙卯，朝至於洛師，〈致政在冬，本其春來至洛眾說，始卜定都之意。〉我卜河朔黎水，我乃卜澗水東、瀍水西，惟洛食；〈我使人卜澗氵廛之間，南近洛吉。〉我又卜氵廛水東，亦惟洛食；來，以圖，及獻卜。
《史記》曰：宋元王二年，江使神龜使於河，至泉陽，漁者豫且舉網得而囚之，置籠中。臆鼬見夢於元王曰：」我為江使於河，豫且得我，我不能去。身在患中，莫可告語。王有德義，故來告訴。「元王召博士衛平問之，平乃授式而起，仰天視月之光，觀斗所指，定日處鄉，規矩為輔，副以權衡。四維以定，八卦相望。視其吉凶，介蟲先見。乃對曰：「今昔斗壬子，宿在牽牛。河水大會，神鬼相謀。漢正南北，江河固期，南風新至，江使先來。白雲擁漢，萬物盡留。斗柄指日，使者當囚。玄服而乘輜車，其名為龜。」使人問泉陽令，取龜獻使者，載行出於泉陽之門。正晝無見，風雨晦暝。雲蓋其上，五彩青黃，雷雨並起。將入洞逝，見於東箱。身如流水，潤澤有光。望見元王，引頸而前，三步而止，縮頸而卻，復其故處。元王見而怪之，問衛平，平對曰：「龜在患中，而終夕囚，王有德義，使人活之。今延頸而前，以當謝也；縮頸而卻，欲亟去也。」元王曰：「善哉！趣駕送龜，毋令失期。」平對曰：「龜者是天下之寶，先得此龜者為天子，且十言十當，十戰十勝。生於深淵，長於黃土。知天之道，明於上古。游三千歲，不出其域。安平靜正，動不用力。壽蔽天地，莫知其極。與物變化，四時變色。居而自匿，伏而不食。春蒼夏黃，秋白冬黑。明於陰陽，審於刑德。先知利害，察於禍福。以言而當，以戰而勝。王能寶之，諸侯盡服。王勿遣也。」王大悅，於是向日而謝，再拜而授。擇日齋戒，甲乙最良。乃刑白雉，以血灌龜，於壇中央。以刀刳之，身全不傷。脯酒禮之，橫其腹腸。荊支卜之，必制其瘡。程達於理，文相錯迎。使工占之，所言盡當。
又曰：沛父老率子弟共史沛令，開城門，迎劉季，欲以為沛令。父老皆曰：「平生所聞劉季，奇怪當貴，且卜筮，莫如劉季。」於是乃立為沛公。
又曰：陳平等遣人迎代王，欲立為帝。代王卜之龜，卦兆得大橫。占曰：「大橫庚庚，余為天王，夏啟以光。」曰：「寡人因己為王矣，又何王？」卜人曰：「所謂天王，乃天子也。」
又曰：常以月旦祓龜，先以清水澡之，以卵祓之，乃持龜而遂之。若常己卜，不中皆祓之以卵。東鄉立居，取生荊枝及堅木。堅木枝燒之，斬取熱處以灼龜，所卜處灼以荊。若卵指之者三，持龜以卵周環之。祝曰：今日吉，謹以梁卵，祓去玉靈之不祥。玉靈必信以誠，知萬事之情。辯兆皆可占，不信不誠，則燒玉靈，揚其灰，以懲後龜。
又曰：竇皇后弟廣國，字少君。年四五歲時，家貧，為人所略賣。至宜陽，為其主人入山作炭，寒臥岸，岸崩，獨得脫，不死。自卜，數日當侯。
又曰：司馬季主，楚人也。卜於長安東市。宋忠為中大夫；賈誼為博士，俱出洗沐，相從論議，誦習先王聖人之道術，究遍人情，相視而嘆。賈誼曰：「吾聞古之賢人，不居朝，必在卜醫之中，今吾己見三公九卿朝士大夫，皆可知矣。試之卜數中觀彩。」二人即同與之市，游於卜中。天新雨，道少人，司馬季主閑坐，弟子三四人侍，方辯天地之道，日月之運，陰陽吉凶之本。二大夫再拜謁司馬季主，季主觀其狀貌，類有道者，即禮之，使弟子延之坐。坐定，司馬季主復理前語，分別天地之始終，日月星辰之紀差，次仁義之際，別吉凶之符，語數千言，莫不順理。宋忠、賈誼瞿然而悟，獵纓正衿危坐，曰：「吾望先生之狀，聽先生之辭，小子竊觀於世，未嘗見也。今何居之卑，何行之污也？」司馬季主捧腹大笑，曰：「觀大夫之貌，類有道術者，今何言之陋也，何辭之野也！今夫子所賢者誰也？所高者何也？今何以卑污長者乎？」二君曰：「尊官厚祿，世之所高也，賢才處之。今所處非其地，故謂之卑。言不信，行不驗，取不當，故謂之污。夫卜筮者，世之所賤簡也。世皆言曰：『夫卜者，多言夸嚴以得人情，虛高人祿命以說人志，擅言禍災以傷人心，矯言鬼神以盡人財，厚求拜謝以私於己。』此吾之所恥，故謂之卑污也。」司馬季主曰：「公且安坐。公見夫被髪童子乎？日月照之則行，不照則止，然問日月疵瑕吉凶，則弗能理也。今夫卜者，必法天地，象四時，順於仁義，分策定卦，旋式正棋，然後別天地之利害，事之成敗。昔者先王定國，必先龜策日月，而後乃敢代也；正時日，乃後入家；產子，必先占吉凶，後乃有之。自伏羲作八卦，周文王演三百八十四爻而天下治。越王勾踐仿周文王分卦以破敵國，霸天下。由是觀之，卜筮有何負哉！且夫卜筮者，掃除設坐，正其冠帶，然後乃言事，此有禮也。言鬼神或以饗，忠臣以事其上，孝子以養其親，慈父以畜其子，此有德者也。而以義置數十百錢，病者或以愈，且死或以生，患或以免，事或以成，嫁子娶婦或以養生。此之為德，豈直數十百錢哉！此老子所謂『上德不德，是以有德。』今夫卜筮者利大謝少，老子之言豈異於是乎？莊子曰：『君子內無飢寒之患，外無劫奪之憂，居上而敬，居下而不為害，君子之道也。』今夫卜筮者之為業也，積之無委聚，藏之不用府庫，徙之不用車輜，負裝之不重，而用之無盡索之時。持不盡索之物，游於毋窮之世，雖莊氏之行未能增也，子何故而雲不可卜哉？天不足西北，星辰西北移；地不足東南，以海為池；日中必移，月滿必虧；先王之道，乍存乍亡。公責卜者言必信，不亦惑乎！公見夫談士辯人乎？慮事定計，必是人也，然不能一言說人主意，故言必稱先王，語必道上古；慮事定計，飾先王之成功，語其敗害，以恐喜人主之志，以求其欲。多言夸嚴，〈徐廣曰：一作險。〉莫大於此矣。然欲強國成功，盡忠於上，非此不立。今夫卜者，導惑教硬。夫愚惑之人，豈能以一言知之哉！言不厭多，故麒驥不能與罷驢為駟，鳳凰不與燕雀為群，而賢者亦不與不肖者同列。故君子處卑隱以避眾，自匿以避倫，微見德順，以除眾害，以明天性，助上養下，多其功利，不求尊譽。公等喁喁者也，何知長者之道乎！」
《漢書》曰：谷口有鄭子貞，蜀有嚴君平，皆修身自保，非其服弗服，非其食弗食。成帝時，元舅大將軍王鳳以禮聘子貞，子貞遂不詘而終。君平卜筮於成都市，以為卜筮賤業，以惠眾人。有邪惡非正之問，則依蓍龜為言利害，與人子言依於孝，與人臣言依於忠，各因其勢，道之以善。
又曰：張禹字子文。父徙家蓮勺。〈上音輦，下音酌。〉禹為兒，數隨家至市，喜觀於卜相者前。久，頗曉其別蓍布卦意，時從旁言。卜者愛之，又奇其面貌，謂禹父：「是兒多知，可令學經。」及禹至長安，學從沛郡施讎授《易》。
謝承《後漢書》曰：姜肱，桓帝時再以玄纁聘，不就。即拜太史大夫，詔書至門，肱使家人對云：「久病，就醫。」遂羸服間行，竄伏青州界中，賣卜給衣，召命得斷。家亦不知其處，曆年乃還。
又曰：田戎擁眾夷陵，聞秦豐被圍，懼大斃藿至，欲降，而妻兄辛臣諫戎曰：「今四方豪傑各據郡國，洛陽地如掌耳，不如按甲以觀其變。」戎不從，乃留辛臣守夷陵，自將兵沿江沂沔，止黎丘，刻日當降。而辛臣於後盜戎珍寶，從間道先降於岑彭，而以書召戎。戎疑墳賣己，乃灼龜卜降，兆不吉，中折，遂止不降。
又曰：范丹字史雲，朝議欲以為侍御史，因遁身逃命於梁、沛之間。徒行弊服，賣卜於市。
《魏志·管公明傳》曰：洛中有一小人失婢，輅為卦，教明日東明城門中伺擔豚人牽與共斗。具如其言，豚逸走，即追之。豚入人舍，突破主人甕，婢從甕中出。輅在田舍時，常候遠鄰，主人患失火。輅卜，教使明日於陌上伺，有一角巾書生駕黑牛弊車，必引留宿，此能除之。即從輅語，得書生，遂留宿，意甚不安。主人罷入，生乃抱刀出門，薪積有一小物，直來如獸，手中持火，以口吹之。生舉刀斫斷腰，視之，狐也。自此無復火災。
