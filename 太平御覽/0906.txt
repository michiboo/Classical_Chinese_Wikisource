
《說文》曰：麚〈音加〉、牡鹿也，夏至解角。麟，大牝鹿也。𪋯，〈音儒。〉鹿は也。𪋝，〈音速。〉鹿跡也。麛，〈音迷。〉鹿子也。麉，〈音肩。〉鹿之絕有力也。麠，〈舉卿切。〉大鹿也。
《爾雅》曰：鹿，牡麚牝麀。〈音優。〉其子，{鹿旦}。其跡，速。絕有力，麉。
《周易·屯卦》曰：六三，即鹿，無虞，惟入於林中。
《詩·韓奕》曰：魴鱮〈音序。〉甫甫，麀鹿麌麌。〈虞矩切。〉
又《靈台》曰：麀鹿濯濯，白鳥翯翯。
又《吉日》曰：獸之所同，麀鹿麌麌。〈虞矩切。〉
又《野有死麇》曰：林有樸樕，野有死鹿。白茅純束，有女如玉。
又曰：《鹿鳴》，宴群臣嘉賓也。呦呦鹿鳴，食野之蘋。
又《蕩·桑柔》曰：瞻彼中林，甥甥其鹿。
《左傳·文下》曰：晉侯不見鄭伯，以為貳於楚。鄭子家使執訊而告趙宣子曰：「古人有言曰：畏首畏尾，身其餘幾？」
又曰：鹿死不擇音。小國之事大國也，德，則其人也；不德，則其鹿也。挺而走險，急何能擇？
又《襄十四年傳》曰：范宣子執戎子駒支，數之曰：「今諸侯之事我寡君不如昔者，蓋言語漏泄，則職汝之由。」戎子駒終椿：「昔文公與秦伐鄭，秦人竊與鄭盟，於是乎有ゾ之師。晉御其上，戎亢其下，秦師不復，我諸戎實然。譬如捕鹿，晉人角之，諸戎掎之，與晉踣之。」
《禮記·月令》曰：仲夏，鹿角解。
又《禮器》曰：居澤者，不以鹿豕為禮。
《史記》曰：趙高欲為亂，恐群臣不聽，乃先驗。持鹿於二世曰：「馬也。」二世笑曰：「丞相誤耶，謂鹿為馬。」問左右，左右或言馬以阿趙高，或言鹿。高因陰中言鹿者以法。
又曰：邑中人民俱出獵，任安常為人分麋鹿雉兔，部署大小劇易。眾人皆喜鹿，而曰：「無傷也，任少卿分別平。」
又曰：古者皮幣，諸侯以聘享。漢武帝乃以白鹿皮方尺，緣以藻繢為幣，直四十萬。王侯朝覲享聘，必以為薦璧，然後得行。
《漢書》曰：蒯通教韓信反高祖。高祖召通至，問曰：「汝何教韓信反耶？」蒯通曰：「臣聞狗各吠非其主。當彼時，臣以知齊王，不知陛下。且秦失其鹿，天下共逐之，高才者先得。」
又曰：伍被諫淮南王曰：「昔子胥諫吳王，吳王不用，乃曰：『臣今見麋鹿游姑蘇之台。』今臣亦見宮中生荊棘也。」
《東方朔別傳》曰：武帝時，有殺上林鹿者，下有司收殺之。朔時在旁，曰：「是故當死者三：使陛下以鹿殺人，一當死；天下聞陛下重鹿賤人，二當死；匈奴有急，須鹿觸之，三當死。」帝默而赦之。
范曄《後漢書》曰：雲南縣有神鹿兩頭，食毒草。
《華陽國志》曰：熊蒼山有神鹿，食毒。
謝承《後漢書》曰：鄭弘為臨淮太守，行春，兩白鹿隨車俠轂而行。弘怪問主簿黃國鹿為吉凶，國拜賀曰：「聞三公車畫作鹿，明府當為宰相。」後弘果為太尉。
《魏志》曰：蘇則從文帝獵。失鹿，帝大怒，踞胡床，拔刀悉收行督吏，將斬之。則諫之，乃止。
《晉書》曰：許孜字季義，東陽吳寧人也。二親沒，棄妻宿墓所，列植松柏亙五量蕊。時有鹿犯其松栽，孜悲嘆曰：「鹿獨不念我乎！」明日，忽見鹿為猛獸所殺，置於所犯栽下。孜悵惋不已，乃作冢埋於隧側。猛獸即孜前自投而死，孜益嘆息，復埋之。
又曰：謝鯤在豫章，常行經空亭中夜宿。此亭舊每殺人。將晚，有黃衣人呼鯤字，令開戶。鯤澹然無懼色，便於窗中度手牽之，膊斷。視之，鹿也，尋即獲焉。爾後此亭無復妖怪。
《晉中興書》曰：陶淡字處淨，太尉侃之孫。一身孑然，無有同產。髫齔之時，雅好導養，謂仙道可祈。至年十五六，便服食絕穀，不婚娶。居長沙臨湘縣下，去家十里，於山中立小草屋，裁足容身。時還家，設小床，常獨坐不與人共。於野得白鹿子，馴而養之，至七八歲，恆與之俱徃還。後遂不復還家。
又曰：殷仲堪《上白鹿表》曰：「巴陵縣青水山得白鹿一頭。白者正色，鹿者景福嘉義。」
《晉書載記》曰：石勒常傭於武安臨水，為游軍所囚。會有群鹿旁過，軍人競逐之，勒乃獲免。俄而又見一父老，謂勒曰：「向群鹿者，我也。君應為中州主，故相救耳。」勒拜而受命。
蕭子顯《齊書》曰：始興盧度，隱居西昌三顧山，鳥獸隨之。夜有鹿觸蒲擺，度曰：「汝勿壞我壁。」鹿應聲去。
《南史·四夷傳》曰：扶南有鹿車國。人養鹿如中國畜牛，以乳為酪。
《隋書》曰：開皇十七年，群鹿入殿門，馴擾侍衛之內。
《後周書》曰：文帝獵於邙山，圍不齊，獸多越逸。帝怒，諸將股慄。俄有一鹿亦突圍而走，賀若惇躍馬逐之。鹿上東原，棄馬步逐，山半便及，掣之而下。帝大悅，諸將免罪。
《唐書》曰：太宗幸懷州，乙未，狩於濟源之陵上，親御弧矢。太宗曰：「古者先驅以供宗廟，今所獲鹿，宜令有司造脯醢以充為薦享。」
又曰：褚無量丁母憂解職，廬於墓側。其所植松柏時有鹿犯之，無量泣而言曰：「山中眾草不少，何忍犯吾先塋樹栽？」因通夕守護。俄有群鹿馴狎，不復侵害。
《魏名臣奏》曰：時殺禁地鹿者死。郎中黃觀上疏曰：「臣深思，陛下所以不早取此鹿，誠欲使亟蕃息，然後大取以為軍國之用也。然臣切以為，今鹿但有日耗，終無得多也。」
《魏末傳》曰：明帝為平原王，母甄后妒，文帝殺之，欲不立為太子。常從帝獵，見鹿子母，帝射鹿母，語明帝射鹿子，明帝曰：「陛下既已殺其母，臣不忍復殺其子。」因大涕泣，帝放弓矢。由是立太子意定。
《國語》曰：周穆王徵犬戎，得四白鹿，而荒服者不至。〈《史記》又載。〉
《穆天子傳》曰：天子賜曹奴之人黃金之鹿，白銀之麇。
又曰：天子西升於藜丘之陽，過並公博，乃駕鹿游乎山上。
又曰：天子徵於菹〈側魚切。〉台，獵菹之獸。於是有白鹿一，迕〈音悟。〉乘逸走出。天子乘渠黃之乘馳焉。
《山海經》曰：上申之山，其獸多白鹿。
辛氏《三秦記》曰：有白鹿原。周平王時，白鹿出此原。
《太公六韜》曰：取天下若逐野鹿，得其鹿，天下共食肉。
《莊子》曰：至德之世不尚賢，不使能，民如野鹿。
《韓子》曰：夫馬似鹿者而題千金。有百金之馬而無一金之鹿者，馬為人用而鹿不為人用。
《列子》曰：鄭人有薪於野者，遇駭鹿，卻而擊之，斃。恐人見之，遽而藏諸隍中，覆之以䕌，不勝其喜。俄而遺其所藏之處，遂以為夢焉，從途而詠其事。旁人有聞者，用其言而取之。既歸，告其室人曰：「向薪者夢登薰而不知其處，吾今得之。」
《管子》曰：桓公問管子：「楚之強國，舉斃蕙之，恐力不能過，奈何？」對曰：「公貴買其鹿。」公即為百里之城，使人載錢二千萬求生鹿於楚人。楚人釋其耕農而田鹿。管子告楚人賈曰：「為我致生鹿，賜子金百斤，什至金千斤。」
《試縈》曰：鹿走而無顧，六馬不能望其塵。謂不反顧也。
《呂氏春秋》曰：晏子遭崔杼之患，其仆將馳，晏子安之曰：「疾必不生，徐必不世。鹿生於山，命懸於廚，今嬰有所懸也。」
《抱朴子》曰：昔張盍蹋〈音沓。〉及儒寧成，二人並精思於蜀雲台山石室中，忽有一人，著黃練單衣葛巾，到其前曰：「勞乎道士，乃辛苦幽深於是。」二人顧視於鏡中，乃見是鹿也，因問曰：「汝是草中老鹿，何敢詐為人形也？」言絕，即還成鹿而走去。
《瀨鄉記·李母碑》曰：老子乘白鹿，下托於李母。
《韓詩外傳》曰：齊景公逐白鹿於畝丘，見封人。曰：「使吾君壽，金玉是賤，人民是寶。」公曰：「善。」
孫柔之《瑞應圖》曰：黃帝時，西王母使使乘白鹿，獻白環之休符，以有金方也。
《春秋曆命序》曰：神駕六飛鹿，化三百歲。
《淮南子》曰：四九三十六，六主緯，緯主鹿，鹿故六月而生。
《春秋運斗樞》曰：涯摑散而為鹿。江淮不祠，則涯摑不明。彘生鹿。
《抱朴子·玉策篇》曰：鹿壽千歲。滿五百歲，則其色白。
《瑞應圖》曰：天鹿者，能壽之獸，五色光暉。王者孝道則至。
又曰：王者承先聖法度，無所遺失，則白鹿來。
《禮斗威儀》曰：君乘水而王，其政和平，北海輸白鹿。
《沖波傳》曰：鹿生三年，其角自墮。
崔豹《古今注》曰：鹿有角不能觸。
袁山松《柏鹿詩序》曰：荊門山臨江，上皆絕壁，峭峙五百餘丈，亙帶激流，禽獸所不能履。北岸有一白鹿，常泅過江，行人見之，競逐之，謂至山下必得。鹿忽飛超岡而去。於今此壁謂之白鹿山。〈泅音囚，言浮過也。〉
《神仙傳》曰：魯女生者，長樂人。服胡麻餌朮，絕穀八十餘年，甚少。世傳：見之二百餘年，入華山中。有故人與女生別五十年，入華山廟，逢女生乘白鹿車，從玉女數十人。
《列仙傳》曰：蘇耽與眾兒俱戲獵，常騎鹿，形雖如常鹿，遇險絕之地能超越。眾兒問曰：「何得此鹿異常鹿耶？」答曰：「龍也。」
《述異記》曰：漢成帝末年，宮中雨一蒼鹿。殺而食之，味甚美。
又曰：鹿一千年為蒼鹿，又百年化為白鹿，又五百年化為玄鹿。漢成帝時，山中人得玄鹿，烹而視其骨，皆黑色。仙者說：玄鹿為脯，食之壽二千歲。餘干縣有白鹿，土人皆傳千歲矣。晉成帝遣人捕得，有銅牌，有字在其角後，雲寶鼎二年臨江所獻。
《慱物志》曰：雲南郡出茶首。茶首，其音為蔡茂，是兩頭鹿名也。獸似鹿，兩頭，其腹中胎常以四月中取，可以治蛇虺毒。永昌亦有之。
《異苑》曰：鄱陽樂安彭世，咸康中，以捕射為業，入山輒與兒俱。世後忽蹙然倒地，變成一白鹿，跳蹻而去。其子終身不復捉弩。至孫復襲此事，曾射得一鹿，兩角間有道家七星符，其祖名字、鄉居、年存焉。睹之懊悔，遂斷獵。
《伏侯古今注》曰：漢明帝永平九年，三角鹿出江陵。孝和帝永玄十二年，豫章徐幹得白鹿，高丈九寸。
《楚辭》曰：青莎雜樹，薠〈音煩。〉草霍靡。白鹿麇麚，或騰或倚。
《樂府歌詩》曰：白鹿乃在上林西苑中，射工尚得脯臘之。黃鶴摩天薊贓飛，後宮尚得烹煮之。
《金樓子》曰：夏禹之時，神鹿行於河水。
《搜神記》曰：淮南陳氏於江西種豆，忽見二女子，姿色甚美，著紫纈襦，青裙，天雨而衣不濡。蒲擺先掛一銅鏡，鏡中見二鹿。以刀斫獲之，以為脯。
《宣驗記》曰：吳唐，廬陵人也。少好驅媒獵射，發無不中，家以致富。後春月將兒出射，正值麋鹿將麑，母覺有人氣，呼麑漸去。麑不知所畏，逕前就媒，唐射麑，即死。鹿母驚還悲鳴。唐乃自藏於草中，出麑致淨地。鹿母直來地，俯仰頓伏，絕而復起。唐又射鹿母，應弦而倒。至前場，復逢一鹿。上弩將放，忽發箭反激還中其子。唐擲弩抱兒，撫膺而哭，聞空中呼曰：「吳唐，鹿之愛子與汝何異？」唐驚聽，不知所在。
《高糖蕖集》曰：近日有司宣令，有殺禁地鹿者，身死，財產沒官。有能先覺白者賞賜之。此為重禽獸而賤人，過於齊宣矣。
《杜祭酒別傳》曰：郡弟子三人，隨道士邢邁入宣城涇縣白水山，去縣七十里，餌朮黃精。經歷年所，有鹿走依舍邊伏眠。邁等怪之，乃為虎所逼。邁乃咒虎退，鹿經日乃去。
《南中八郡志》曰：麋冷縣深山中有大蛇，長數丈，圍三尺，於樹上。野鹿過便低頭繞之，鹿於是有頃而死。先含水濡之令濡，乃合頭角併吞之。訖便不能動。至數日，鹿乃消盡，蛇自繞樹，鹿角骨悉鑽皮出。養瘡得一月乃愈。
又《永初山川記》曰：髯蛇吞鹿，至角乃止。
《交州記》曰：合浦口有麚，角當額上，載科藤一株，三四條，長可一尋。射師從禽，每見而不敢射。
蕭廣濟《孝子傳》曰：伍襲字世公，丁父憂。廬墓側有一鹿，每襲哭，歿ㄡ墳而悲鳴。
《廣州先賢傳》曰：丁茂字仲慮，交阯人，至孝。母終，負土治冢，列樹松柏。白鹿游乎左右。
又曰：唐頌字德雅，番禺人。遭喪，六年廬於墓次。白鹿拾食冢邊。
習鑿齒《襄陽記》曰：習郁從光武幸黎丘，與光武通夢見蘇頷神。帝嘉之，使立祠，二石鹿夾道口。百姓謂之鹿門。
《爾雅·釋獸》曰：麋，牡麔，牝麎。其子，{鹿友}。其跡，躔。絕有力，狄。〈麋音眉。麔，平表切。麎，音臣。{鹿友}，於道切。〉
《說文》曰：麋，鹿屬也。冬至解角。
《春秋運斗樞》曰：搖光星散為麋。
《春秋命曆序》曰：有人黃頭大腹，出天齊，號曰皇次，駕六飛麋，上下天地，與神合謀。
《周禮·天官·獸人》曰：獸人夏獻麋。
《左傳·宣下》曰：晉楚戰，楚致晉師。晉人逐之，左右角之。樂伯左射馬而右射人，角不能進，矢一而已。麋興於前，射麋麗龜。晉鮑癸當其後，使攝叔奉麋獻焉。
又曰：魯莊公十七年，多麋害稼。
又《哀十四年傳》曰：宋桓魋之寵，害於公。將討之，召左師，曰：「跡人來告曰：逢澤有介麋焉。」
《離騷》曰：麋何食兮庭中？蛟何為兮水裔？
《莊子》曰：鰍與魚游，麋與鹿交。
《淮南子》曰：孕婦見兔，其子缺唇；見麋，而子四目。
又曰：逐麋者不顧雉兔。
《新序》曰：晉文公逐麋而失之，問農夫古老，古老以足指曰：「如是徃。」公問其故，對曰：「虎豹厭閑而近人，故得；魚鱉厭深而之淺，故得。諸侯厭眾而亡其國。」文公懼，歸，有悅色。欒貞子問焉，公曰：「今日逐麋，失之，而得善言，故忻也。」
《魏略》曰：文帝將受禪，有白麋見。
戴延之《西徵記》曰：徽音殿西南，姚興起波若台，有逍遙園。西去三百步，有鹿子苑，羌王養麋鹿數百頭。
《爾雅》曰：麂，〈音幾。〉大麇，〈九筠切。〉旄毛狗足。〈旄毛，㺜長。〉
《山海經》曰：女幾之山有獸，多麇。〈郭璞注曰：麇，似獐而大。〉
孫氏《瑞應圖》曰：《晉中興書》「玄帝時有二白麂見於南昌郡。」
《臨海記》曰：郡西北候官山有三足麂，其聲嘶嗄。二千石官長將有代謝則麂嗄鳴矣，民以為常占，未曾一失。
《說文》曰：麈，鹿屬也，大而一角。
《搜神記》曰：馮乘虞蕩夜獵，見一大麈，射之，麈便云：「虞蕩，汝射殺我耶？」明晨，得一麈而入，少時蕩死。
《鄱陽記》曰：李嬰弟糹舀，〈音韜。〉二人善於用弩。嘗得大麈，解其四腳，懸著樹間，以臟為炙，烈於火上。方喻宀食，山下一人長三丈許，鼓步而來，手持大囊。既至，取麈頭骼皮並火上，新肉悉內囊中，遙還山。嬰兄弟後亦無恙。
《淮南子》曰：孟孫獠〈音老〉而得麑，使秦西巴歸之。麑母隨而啼，西巴不忍，縱而與之。孟於歸，求麑安在，西巴以實對。孟子怒，逐之。居一年，復以西巴為子傅。
《秦子》曰：虎能雄猛，不可以托麑；鷹能飄擊，不可以寄鶵。
