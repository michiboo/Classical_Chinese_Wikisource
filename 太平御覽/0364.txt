
《吳志》曰：孫權太子和被幽閉，驃騎將軍朱據、尚書僕射屈晃率諸將吏泥頭自縛，連日詣闕請和。
又曰：諸葛恪被誅，臨淮臧均表乞收葬恪，曰：「臣聞雷震奮激，不崇一朝，大風沖發，希有極日。今恪父子三首，懸市積日，觀者數萬，詈聲成風。國之大刑，無所不震。」
又曰：關羽既敗走，權使虞翻筮之，得「兌」下「坎」上，「節」，五爻變而之「臨」，翻曰：「不出二日，必當斷頭。」果如廢性。權曰：「卿不及伏羲，可與東方朔爲比矣。」
《晉書》曰：嵇康謂趙至曰：「君頭小而銳，有白起風，童子白黑分明。」
又曰：桓溫卒，子玄爲嗣，襲爵，年七歲。溫服終，府州文武辭其叔父沖，沖撫玄頭曰：「此汝家故吏也。」玄因涕淚被面，衆幷異之。
王隱《晉書》曰：蒼梧太守吳臣據郡邑，不恭王命，孫權遣步騭爲交州，喻臣，臣照鏡不見其頭，騭因入斬之。
又曰：王珣與謝玄俱被辟，桓溫曰：「謝掾必擁麾杖節，王掾當作黑頭公，未易才也。」
《晉中興書》曰：庾亮與蘇峻戰於建陽門，王師敗績。亮於陣攜其三弟懌、條、翼南奔溫嶠，顯宗幸嶠船，亮泥首謝罪。
崔鴻《前秦錄》曰：東海王苻雄，字玄才，洪之季子，以功拜龍驤將軍，征伐皆有殊績。雄醜形貌，頭大足短，故軍中稱之爲「大頭龍驤」。
《秦記》曰：苻堅祖洪見堅狀貌，欲令頭堅腹軟，字之曰「堅頭」。
《隋書》曰：高祖文皇帝，生馮翊波若寺，皇妣抱帝，忽見頭上出角，遍身起麟，大駭，墜帝於地。
《春秋後語》：平原君曰：澠池之會，臣察武安君之爲人，小頭而銳，瞳子白黑分明，視瞻不轉。小頭而銳，斷敢行也；瞳子白黑，見事明也；視瞻不轉，執志強也。可以持久，難與爭鋒，廉頗足以當之。
《吳越春秋》曰：眉間尺逃楚入山，道逄一客，客問曰：「子眉間尺乎？」答曰：「是也。」「吾能爲報仇。」尺曰：「父無分寸之罪，枉被荼毒，君今惠念，何所用耶？」客曰：「鬚子之頭，幷子之劍。」尺乃與頭，客，與王，王大賞之，即以鑊煮其頭，七日七夜不爛，客曰：「此頭不爛者，王親臨之。」王即看之，客於後以劍斬王頭入鑊中，二頭相嚙，客恐尺不勝，自以劍擬頭之鑊中。三頭相咬，七日後，一時俱爛，乃分葬汝南宜春縣幷三冢。
《山海經》曰：三首國，一身三首；羽民國，爲人長頭。
又曰：共工之臣曰相仰氏，〈共工，霸九州者也。〉九首以食於九山。
《晏子春秋》曰：景公游於梧丘，夜夢五大夫稱冤，公問晏子。晏子曰：「昔靈公田，有大夫駭獸，斷其頭，埋之，命曰五大夫丘。」公令掘之，果如其言。
又曰：湯長頭而寡�。
《莊子》曰：�將東過扶搖之枝，〈雲將，雲之主師也。扶搖，木名，生海東。〉而�遭鴻蒙，〈鴻蒙，自然玄氣。〉�將曰：「天氣不和，地氣鬱結，六氣不調，四時不節，今我願合六氣之精，以育群生，爲之奈何？」鴻蒙拊髀爵躍掉頭曰：「吾弗知，吾弗知。」
又曰：亡羊而得牛，斷指而得頭。
《燕丹子》曰：荊軻謂樊於其曰：「今得將軍之首與燕地圖，秦王必喜而見軻，軻將左手把其袖，右手扌甚其胸，則將軍積忿除矣。」於是起，扼腕執刀曰：「是日夜所欲，而今聞命。」於是自刎，頭墮背後，兩目不瞑。以函盛於其首，與軻入秦。
《呂氏春秋》曰：今有人於此，斷頭以易冠，殺身以易衣，世必惑也。是何也？冠所以飾頭，衣所以飾身，今殺所飾而要所以飾，則不知所爲矣。世之趨利似此，亦不知所爲也。
《帝系譜》曰：神農牛首，伏羲人頭蛇身。
《黃帝素問》曰：頭者，精明之主也。
《董卓別傳》曰：卓知所爲不得遠近，意欲以力服之，遣兵於雒陽城。時遇二月社，民在社下飲食，悉就斷頭，駕其車馬，載其婦女財物，以斷頭系車轅軸，還雒，雲攻賊大獲。稱萬歲。入關雒陽城門，焚燒其頭。
《神仙傳》曰：曹公捕左慈，數日得之，便斷頭以白曹公。公大喜。曰：「果慈頭。」定視，是一束茅耳。
《搜神記》曰：南方有落頭民。吳時，將軍朱桓得一婢，每夜臥後，頭輒飛去，或從狗竇，或從天窗中出入，以耳爲翼，將曉復還，數數如此。旁人怪之，夜照視，惟有身無頭，其體微冷，氣息裁屬，乃蒙之以被。至曉頭還，礙被，不得安，再三墮地，噫咤甚愁而體氣急疾，若將死者。乃去被，頭復起，傅頸得安，復如常人。時南征大將亦往往得之。又嘗有覆以銅盤者，頭不得進，遂死。〈《博物志》同。〉
又曰：渤海太守史良好一女子，許嫁而不果。良斷其頭而歸，投於灶下，曰：「當令火葬。」頭語曰：「使君，我相從，何圖當耳！」
《異苑》曰：管寧避難遼東還，泠海遭風，船垂傾沒，寧思愆曰：「吾嘗一朝科頭三，晨晏起。今天怒猥集，過恐在此。」
又曰：晉惠帝玄康三年，武軍火燒夫子履、漢斬白蛇劍、漆王莽頭等。
《錄異傳》曰：漢武帝時，蒼梧賈雍爲豫章太守，有神術，出界討賊，爲賊所殺，失頭。雍上馬還營，營中咸走來視雍，雍胸中語曰：「戰不利，爲賊所傷，諸君視有頭吻佳，無頭佳乎？」吏泣曰：「有頭佳。」雍曰：「不然，無頭亦佳。」言畢遂死。
《幽明錄》曰：河東賈弼，小名翳兒，具諳究世譜。義熙中，爲琅琊府參軍，夜夢有一人面齇𤿡甚多，大鼻間目，請之曰：「愛君之貌，欲易頭，可乎？」乃於夢中許易。明朝起，自不覺而人悉驚走。琅琊王大驚，遣傅教呼視，弼到，琅琊遙見，起還內。弼取鏡自看，方知怪異，因還家，家悉驚，入內，婦女走藏。弼坐，自陳說良久，幷遣人至府檢問，方信。後能半面啼，半面笑，兩手各捉一筆，俱書，辭意皆美。此爲異也，餘幷如先。
《列女傳》曰：京師節女，長安大昌里人。夫有仇，仇家執父，使要其子，爲中間，女念不聽則殺父，殺父不孝，聽則殺夫，殺夫不義。乃許之曰：「夜在樓上，新沐頭東首臥者是。」還譎其夫，使臥他處。自沭臥樓上，仇家斷其頭而去。仇悲義之，遂不殺其父。
《益部耆舊傳》曰：段翳字玄章，善天文風角。有一諸生來學積年，諸生略究要術，辭歸鄉里。翳爲作一脂筒，中盛簡書，曰：「有變乃發視之。」生至葭萌，與吏爭津，吏�過從人，頭破。開筒得書言：「到葭萌與吏鬥，破頭者以此脂裹之。」生喟然而嘆，乃還卒其業。
《博物志》曰：人以冷水漬至膝，啖瓜數十；漬至頭，可啖百餘。水皆作瓜氣。
《括地圖》曰：白民，白首身，被髮。
《三巴記》曰：巴有將軍曼子請於楚，以平巴亂，楚使請城，曼子曰：「城不可得。」乃自刎其頭與楚，楚義之，以上卿禮葬其頭，巴以上卿禮葬其身。
《長沙耆舊傳》曰：劉壽少時遇相師曰：「君腦有玉枕，必至公也。」後至太尉。
《李郃別傳》曰：公耳有奇表，腦枕如鼎形。
《易洞林》曰：郭璞爲左尉，周恭卜云：「君墮馬傷頭。」尉後乘馬行，黃昏，阪下有犢車觸馬，馬驚，頭打石上，流血殆死。
《語林》曰：魏郡太守陳異嘗詣郡民尹方，方被頭，以水洗盤，抱小兒出，更無餘言。異曰：「被頭者，欲吾治民如理�；洗盤者，欲使吾清如水；抱小兒者，欲使吾愛民如赤子也。」
《世說》曰：祖廣字淵度，行恆縮頭。詣桓南郡，下車，桓曰：「天甚明朗，祖參軍如從屋漏中來。」
又曰：諸葛道明初過江左，名亞王、庾之下。先爲臨沂令，丞相謂曰：「明府當爲黑頭公。」
《楚辭》曰：魂兮來歸，君無上天些。一夫九首，拔木九千些。
《說文》曰：頂，巔也。
《易·大故翟》曰：過涉滅頂，凶，無咎。
韋曜《毛詩問》曰：早，鬼眼在頂上。
《列女傳》曰：齊鍾離春，齊無鹽邑之女，〈鐘離，姓；春，名也。〉其爲人極醜無雙，臼頭，深目，頂上少�，折腰出胸。
《莊子》曰：支離疏，頤隱於臍，肩高於頂。
應璩新詩曰：醉酒巾幘落，頂禿赤如狐。
《釋名》曰：額，鄂也，有垠鄂也，故幽州人謂之鄂。
《易·說卦》曰：巽爲廣顙。〈上大下小，故爲廣顙。〉
《河圖》曰：黃帝廣顙龍餓攏
又曰：天之東西南北極各有銅頭、鐵額兵，長三千萬丈，三千億萬人。
《毛詩·鄘·君子偕老》曰：子之清揚，揚且之顔也。〈清，視明也。揚，廣場而顔豐薄也。〉展如之人兮，邦之媛也。
《詩含神霧》曰：代漢者，龍顔珠餓攏
《春秋玄命苞》曰：在天爲文昌，在人爲顔顙，太一之謂也。顔之言氣畔也，陽立於五，故顔博五寸。
《論語摘輔象》曰：樊遲山額，有若月衡，反宇陷額，是謂和喜。
《方言》曰：䭭，〈音稽〉額也。顔，顙也。江湘謂之頭，中夏謂之額，東齊謂之顙，河濟淮泗之間謂之顔。
《漢書》曰：成帝幸宮人嚴宮，生男。帝爲趙昭儀召殺之，宮曰：「果欲姊弟擅天下，我兒男也，額上有壯�，類孝玄帝，令兒安在危殺之矣，奈何令長信得聞之？」
《東觀漢記》曰：和熹皇后年五歲，夫人吻剪�，夫人年老目瞑，幷中後額，雖痛，忍不言。
又曰；銚期從擊王郎將兒弘、劉奉於鉅鹿下，期先登陷陣，手殺五十餘人，瘡中額，攝幘復戰，逐大破之。
又曰：馬廖上疏曰：「夫改政移風，必有其本。長安語曰：城中好廣眉，四方過半餓攏」
《魏志》曰：龐意親與關羽交戰，射羽中餓攏
王隱《晉書》曰：玄帝白毫生額上，有光明。
崔鴻《後趙錄》曰：石勒征見無劉曜守軍，大悅，舉手指天，又指額曰：「天也。」
《北齊書》曰：文宣帝洋爲王時，夢人以筆點己額，明日告舍人王�哲曰：「吾其誅乎？」�哲賀曰：「王上加點，爲主乎？」後果然。
《隋書》曰：劉孝焯，字士龍，信都人。犀額龜背，望高視遠，聰敏深沉，弱不好弄。
又曰：煬帝令陳棱討杜伏威，伏威自出陣前挑戰，棱部將射中其額，伏威怒，指之曰：「不殺汝，我終不拔箭。」遂馳之，獲所射者，使其拔箭，然後斬之。
《鹽鐵論》曰：古者君子思德，小人思利，今人堅額健舌，或以致業。
《抱朴子》曰：老君額有三理，上下徹。
《語林》曰：賈充問孫皓：「何以好剝人麵皮？」皓曰：「憎其顔之厚。」
《吳都賦》曰：雕題之士。注曰：「鏤額也。嶺南幷鏤餓攏額，題也。」
相書《占氣雜要》曰：黃氣如帶當額橫，卿之相也，有卒喜皆發於色，額上面中年上，是其候也。黃色最佳。
又曰：額臨者，男早得官，女子早成。
