
《釋名》曰：鍾，空也。空內，受氣多，故聲大。
《說文》曰：鍾，秋分之音，物鍾成也。
《易通卦驗》曰：人主冬至日，縱八能之士，擊黃鍾之宮，則人主敬善，公卿大夫誠信。
《禮記》曰：知悼子卒，未葬。平公飲酒，師曠、李調侍，鼓鍾。杜蕢自外來，聞鍾聲曰：「安在？」曰：「在寢。」杜蕢入寢，曆階而升，酌曰：「曠飲斯。」又酌曰：「調飲斯。」又酌，堂上北面坐飲之。
又《樂記》曰：鍾聲鏗鏗以立，號號以立，橫橫以立。武君聽鍾聲則思武臣。
《周禮·冬官·鳧氏》曰：鳧氏爲鍾，薄厚之所震動，清濁之所由出，侈之所由興。有說，〈說猶意。〉鍾已厚則石，〈太厚則聲不發。〉已薄則播，〈大薄則聲散。〉侈則柞，〈柞讀爲咋咋然之咋，聲大外也。〉則鬱，〈聲不舒揚。〉長甬則震。〈鍾掉則聲不正。〉鍾大而短，則聲疾而短聞；〈淺則躁，躁易竭也。〉鍾小而長，則其聲舒而遠聞。〈深則安，安難息。〉
又曰：鳧氏爲鍾，兩欒謂之銑。
又曰：磬師掌教擊編鍾。
又《春官》曰：鍾師掌教金奏。〈擊金以爲奏節。金謂鍾也。〉
《左傳·襄二》曰：莒人伐我東鄙，圍台。季武子救台，遂入鄆，取其鍾以爲公盤。
又襄六年曰：吳公子札自衛如晉，將宿於戚，〈戚，孫文子之邑。〉聞鍾聲曰：「異哉！吾聞之辨而不德，必加於戮。夫子獲罪於其君，以在此也，懼猶不足而又何樂？夫子之在此也，猶燕之巢於幕上也。君又在殯，而可以樂乎？」〈獻公卒，未葬也。〉
又曰：鄭伯有嗜酒，爲窟室而夜飲酒，擊鍾焉，朝至而未己。
又曰：鄭人賂晉侯歌鍾二肆。注曰：肆，列也。懸鍾十六爲一肆，二肆，三十二枚。
又《昭二十一》曰：天王將鑄無射，〈周景王無射，鍾名，律中無射。〉泠州鳩曰：「樂，天子之職。夫音，樂之輿也，而鍾，音之器也。天子省風以作樂，器以鍾之，〈鍾，聚也，以器聚音。〉輿以行之。小者不窕，大者不�瓠。窕則不咸，〈不充滿人心也。〉�瓠則不容。〈心不堪容也。〉心是以感，感實生疾。今鍾�瓠矣，王心不堪，其能久乎？
又曰：宋左師每食擊鍾。
又曰：鄭伯始朝於楚，楚子賜之金。旣而悔，與之盟曰：「無以鑄兵。」故以鑄三鍾。
《爾雅》大鍾曰鏞，其中謂之剽，〈音瓢。〉其小者謂之棧。〈音。郭璞：曰鏞，一曰。〉
《國語》曰：晉克潞之役，魏顆以身卻退秦於輔氏，親止杜回，其勛銘於景鍾。
又曰：周景王二十三年，鑄無射而爲之大林。鍾成，伶人告和。王謂伶州鳩曰：「鍾果和矣。」對曰：「上作器，民樂之，則爲和。今民莫不怨恨。諺曰：『衆心成城，衆口鑠金。』臣不知其和。」〈賈逵曰：大林，無射副也。〉
《漢書》曰：高祖廟有十鍾，受千石。撞之，聲聞百里。
《後漢書》鄭司農曰：於鍾唇之上祛也，鼓所擊處也。舞縣謂之旋，旋蟲謂之�。旋屬鍾柄，所以懸之。
《魏志》曰：初，漢鑄鍾，銅工柴玉巧意多所造作。杜夔令工鑄鍾，其聲清濁多不如法，數毀改作。玉甚厭之，白太祖。太祖取所鑄鍾雜錯更試，然後知夔爲精而玉之妄也。
《晉書》裴令荀藩終父勖之志，鑄鍾鑿磬，以備郊廟。
《宋書》曰：漢中城固縣漢水崖際有聲如雷，俄頃崖崩，有銅鍾十二。
《趙書》曰：將軍張珍領郡縣民丁萬人徙洛陽六鍾：猛ね、九龍、翁仲、銅駝、飛廉，鍾一沒盟津中。
蕭子顯《齊書》曰：張瑰字祖逸，吳郡吳人。父永右光祿大夫，曉音律。宋孝武問永以太極殿前鍾聲嘶。永答曰：「鍾有銅滓。」乃扣鍾，求其處，鑿而去之。聲遂清越。」
《十六國春秋》曰：石勒耕，輒聞鍾鐸之音或在前後。懼以問翼伽，伽曰：「作勞耳鳴，無不祥也。」勒至平原，常在平人師�家爲奴，有老父謂勒曰：「君龍魚髮際，際四道已成。當貴爲人主。甲戌之歲，王彭祖可圖。」勒曰：「若如公言，不敢忘德。」忽然不見。每耕又聞鼓角之聲，勒又告諸奴。又聞之，因曰：「吾初在家，恆聞如是。」諸奴白�，�奇而免之。至是衆歸焉。
《莊子》曰：「梓慶削木爲釒，見者驚猶鬼神。魯侯問其術，對曰：「臣將爲釒，未嘗敢以耗氣。齊七日，忘吾四支，然後入山林，觀天性區別，見成釒，然後加手。」釒似夾鍾也。
《管子》曰：黃帝作五聲以正五鍾，一曰青鍾大音，二曰赤鍾重心，三曰黃鍾灑光，四曰景鍾昧其明，五曰黑鍾隱其常。五聲旣調，然後作五行。
《尸子》曰：鄭公謂子産曰：「飲酒之不樂，鍾鼓不鳴，寡人之性也。國家之不�，朝廷之不理，與諸侯交之不得志也，子之任也。子無入寡人之樂，寡人無入子之朝。」自是以來，子産理鄭，城門不閉，國無盜賊，道無餓人。孔子曰：「若鄭公之好樂也，雖抱鍾而朝可也。」
戴延之《西征記》曰：陝縣城西北二面帶河。河中對城西北角，水湧起銅鍾，翁仲頭髮常出水上，漲減恆與水齊。晉軍當至，發不復出，惟見水異，嗟嗟有聲，聲聞數里。翁仲本在城內大司馬門外，爲賊所徙，當西入關，至此而沒。
《呂氏春秋》曰：晉平公鑄爲鍾，使工聽之，皆以爲調矣。師曠曰：「不調。請更鑄之。」公曰：「吾皆以爲調矣。」師曠曰：「後世有知音者，知鍾不調也，臣竊恥之。」至於師涓而果知鍾之不調也。
《慎子》曰：魯莊公鑄大鍾，曹入見，曰：「今國褊小而鍾大，君何不圖之。」
《鬻子》曰：大禹治天下也，以五聲聽之政。曰：「教寡人以義者，擊之鍾。」
《韓子》曰：叔孫相魯，有子曰孟丙，竪牛妒之。叔孫爲丙鑄鍾。鍾成，丙不敢擊，使竪牛請之叔孫。竪牛不爲之請，又欺之曰：「吾已爲爾請之矣。使爾擊之。」叔孫聞之曰：「丙不請而擅擊鍾。」遂怒之，丙出奔齊。
《尸子》曰：鍾鼓之聲，怒而擊之則武，憂而擊之則悲，喜而擊之則樂。其意變，其聲亦變。意誠感之達於金石，而況人乎？
《晏子》曰：景公爲大鍾，將懸之。仲尼、伯常騫、晏子三人俱朝，曰：「鍾將毀之。」撞之，果毀。公見三子問之，晏子對曰：「鍾大不以禮，故曰將毀。」仲尼曰：「鍾大懸，下氣上薄，故曰將毀。」伯常騫曰：「今日庚申，雷日也。陰莫勝於雷，故曰將毀。」
《韓子》曰：智伯欲伐仇由而道難不通，鑄大鍾遺之，方車二軌。仇由大悅，除塗將內之。赤章曼支諫曰：「此小所以事大也，今以大事小，兵必隨之。」仇由君不聽，曼支因斷轂而馳至齊。十月，仇由亡。
《淮南子》曰：闔閭伐楚，破九龍之鍾。〈許慎注曰：刻ね爲九龍懸鍾也。賈子云︰毀十龍之鍾。〉
又曰：齊景公族鑄大鍾，撞之於庭下，郊雉皆ず。許慎注曰：族，聚也。鍾聲如雷震，雉皆應之。」
又曰：孟秋之日，西舒禦好白色，白彩撞白鍾，故處西宮。
又曰：鍾之與磬也，近之則鍾音亮，遠之則磬音彰。〈磬，石也。音清明，遠聞而彰著。〉物固有近不若遠，遠不若近者。
《山海經》雲︰豐山者有鍾，霜降則鳴。
又曰：炎帝之孫伯峻。伯が生鼓延，是爲鍾。
《呂氏春秋》曰：黃帝又命伶倫鑄十二鍾，和五音。始奏之，曰咸池。
《東方朔傳》曰：漢武帝未央宮殿前鍾無故自鳴，三日三夜不止。大怪之，召待詔王朔問之，朔對曰：「有兵氣。」上更問東方朔，朔對曰：「王知其一，不知其二。臣昔聞：銅，土之子。以陰陽氣類言之，子母相感，山匡襇崩弛者，故鍾先鳴。《易》曰：『鳴鶴在陰，其子和之。』」上曰：「應在幾日？」朔曰：「在五日內。」居三日，南郡太守言有山崩，延袤二十餘里。上大笑，賜帛三十匹。
郭緣生《述征記》曰：洛陽太極殿前大鍾六枚。父老雲︰曾有欲移此鍾者，聚百數長ㄌ挽之，鍾聲震地，咸懼，不敢復犯。
陸《鄴中記》：大面廣外一丈二尺，小面廣七尺。或作蛟龍，或作鳥獸，繞其上。
何法盛《晉中興書》曰：義熙十一年，霍山崩毀，出銅鍾六枚，上有文古科鬥書，人莫能識。
晉潘岳《關中記》曰：漢昭帝平陵、宣帝杜陵，二陵鍾在長安。夏侯征西，欲徙詣洛陽，重不能致，懸在清明門門里道南。其西者，平陵鍾；東者，杜陵鍾也。
王子年《拾遺記》曰：帝顓頊居位，文德者則錫以鍾磬，武德者錫以干戈。
戴延之《西征記》曰：鍾大者三十二，博山頭形瑰紐作獅子頭。鍾大者三十二，博山頭二丈，厚八尺，大面廣一丈二尺，小面七尺。或作蛟龍，或作鳥獸，周繞其外。
《唐雜制》曰：凡私家不設鍾磬。三品已上，女樂五人。五品已上，不過三人也。
虞喜《志林》曰：吳時於江水中得鍾，有百餘字，募求讀者，幷無人曉。
《樂什圖征》曰：君子鑠金爲鍾，四時九乳，是以撞鍾以知君，鍾調則君道得。宋均注曰：「九乳法九州。」
又曰：聖王往承天定爵祿，人者不過其能，尊卑有位，位有物，物有宜，功成者賞，功敗者罰，故里衩鍾。宋均注曰：「不過能，謂量能授爵也。有罪，鳴鍾以攻之也。
《白虎通》曰：鍾之爲言動也。陰氣用事，萬物動成。鍾爲氣，用金聲也。者，時之聲也，節度之所生也。有節度則萬物昌，無節度則萬物亡。
《異苑》曰：魏時，殿前鍾忽鳴。張華曰：「蜀銅山崩。」
《說苑》曰：鼓法天，鍾法地。秦始皇建千石之鍾，立萬石之ね。
傅玄《歌辭》曰：雷師鳴鍾鼓，風伯吹笙簧。西母出穴聽，王父吟東廂。
《三禮圖》曰：凡鍾十六枚，同爲一筍，ね爲編鍾。特懸者謂之。又曰：，鍾之大者也。形如鍾，但大耳。其在ね，亦一枚而已。
《三輔黃圖》曰：如皇ね高三丈，鍾小者千石。
《通禮義纂》曰：鍾磬半爲堵，全爲肆。軒懸三面，歌鍾三肆。判憑懸兩面，歌鍾二肆。特懸一面，惟磬而已。
又曰：圓鍾，夾鍾也。於位在卯，氣生於房心、爲宮，天帝之明堂。故奏樂先奏圓鍾，爲宮。
又曰：駕入，撞蕤賓之鍾。左五鍾皆應者。案：蕤賓位居午，午主陽，陽主動，象王自外動而入，方居之始，故先作之。而東廂應者，東爲陽，陽主動，明以靜主動，使之相應也。駕出，撞黃鍾，右五鍾皆應。黃鍾位居子，子爲陽，陽主動，象王自內動而出，方行之始，故先作之。而西廂應者，西爲陰，陰主靜，明以動告靜，使之相和也。
《廣古今五行記》曰：會稽人陳清於井中得小鍾，長七寸二分，上有古文十八字，其四字可識，雲︰會稽岳命。郭璞雲︰湣懷喪覆，元帝中興之應，自宣帝至恭帝數十八。
又曰：陝州黃河有銅鍾在水，水大小恆自浮出。每晦朔陰雨之日，輒鳴，聲響悲亮。行客聞之，莫不愴然。
又曰：晉中朝，有人懸銅爲盤，晨夕恆鳴，如人扣打。以白張華，華曰：「此盤與洛鍾宮商相諧，故聲相應。可錯令輕，則韻乖自止。」
《古今樂錄》曰：高廟中四鍾皆秦。時廟鍾也，重千二百斤。明帝徙二鍾在南宮。
張衡《東京賦》曰：發鯨魚，鏗華鍾。薛綜注曰：天子出則鳴蒲牢。海中大魚名鯨，海島中語襇大獸名蒲牢，畏鯨魚。鯨魚一擊，蒲牢輒大鳴呼。凡鍾欲令大鳴，故作蒲牢於上，所以擊之者鯨魚。有篆刻文，故曰華鍾也。
戴延之《西征記》曰：洛陽太極殿前左右各三銅鍾相對。鍾大者三十二圍，小者二十五圍。
《唐書》曰：唐太宗召張文收於太常，令與少卿祖孝孫參定雅樂。有古鍾十二，近代惟用其七。餘有五鍾，俗號啞鍾，莫能通者。文收吹律調之，聲皆響徹。時人咸服其妙。
《周禮》曰：以金錞和鼓。
《宋史》雲︰廣漢什邡人段祖以錞於獻始興王鑒。其器高三尺六寸，圍二尺四寸，圓如筩，色黑如漆，甚薄，上有銅馬，以繩懸馬，令去地尺餘，灌之以水。又以器盛水於下，以芒當心跪注錞於，以手振芒，則其聲如雷，清響良久乃絕。
《後周書》：斛斯徵遷太常卿。里襇錞於者，近代絕無此器。或有自蜀得之，皆莫之識。徵見之曰：「此錞於也。」衆弗之信。徵遂引干寶《周禮注》，以芒筒捋之，其聲極振，衆乃嘆服。徵乃取以合樂焉。
《樂書》曰：錞於者，以銅爲之。其銅像鍾，頂大，腹扌口，上以伏獸爲鼻，內懸子鈴銅舌。凡作樂，振而鳴之，與鼓相和。
又曰：凡金爲樂器有六，皆鍾之類也。曰鍾，曰，曰錞，曰鐲，〈音濁〉曰鐃，〈奴交切。〉曰鐸。〈大各切。〉如鍾而大。錞於也，圓如椎；頭，上大下小，所謂「金錞和鼓」。鐲，鉦也，形如小鍾，軍行爲鼓節。鐃，鈴而無舌，有柄而執之。鐸如大鈴。
