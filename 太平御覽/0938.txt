
《春秋考異郵》曰：鯨魚死而彗星出。
《左傳·宣下》曰：古者明王伐不敬，取其鯨鯢而封之，以為大戮。〈鯨鯢，大魚，以喻不義之人。〉
《春秋後語》曰：楚威王問宋玉曰：「先生其有遺行歟？何士民眾庶不譽之甚也？」宋玉對曰：「夫鳥有鳳而魚有鯨。鳳皇上擊九千里，翱翔乎窈冥之上。夫藩籬之鷃，豈能與料天地之高哉？鯨魚朝發於崐崘之虛，暮宿於孟津。赤澤之鯢豈能與量江漢之大哉？故非獨鳥有鳳而魚有鯨，士亦有之。」
《唐書》曰：開玄七年，大拂涅鞂羯獻鯨鯢睛。
《淮南子》曰：麒麟斗則日月食，鯨魚死而彗星出。〈鯨，海中魚之王也。〉
《鄧析書》曰：獵猛虎者不於後園，釣鯨鯢者不於清池。何則？園非虎處，池非鯨淵。
《說苑》曰：昔南瑕子過程本子，程本子為之烹鯢魚。南瑕子曰：「吾聞君子不食鯢魚。」程本子曰：「乃君子不食，子何事焉？」南瑕子曰：「吾聞上比所以廣德也，下比所以狹行也。陛甓善，自進之階也；陛甓惡，自退之源也。」
《魏武四時食制》曰：東海有大魚如山，長五量蕊，謂之鯨鯢。次有如屋者，時死岸上，膏流九頃，其須長一丈，廣三尺，厚六寸，瞳子如三升碗大，骨可為矛矜。
《廣志》曰：鯢魚，聲如小兒，有四足，形如鱧，出伊水也。司馬遷謂之人魚，故其著《史記》曰：「始皇帝之葬也，以人魚之膏為其燭也。」徐廣曰：「人魚似鯰而四足。即鯢魚也。」
崔豹《古今注》曰：鯨，海魚也。大者長千里，小者數千丈。一生數萬子，常以五月、六月就岸邊生子，至七、八月導引其子還入海中，鼓浪成雷，噴沫成雨。水族驚畏之，皆逃匿，莫敢當。其雌曰鯢，大者亦長千里，眼晴為明月珠。
任昉《述異記》曰：南海有珠，即鯨魚目瞳。夜可以鑒，謂之夜光。
潘岳《滄海賦》曰：魚則吞舟鯨鯢。
左思《吳都賦》曰：長鯨吞航，修鯢吐浪。
木玄《虛海賦》曰：其魚則橫海之鯨，突兀孤游，巨鱗刺雲，洪鰭卜覦，顱骨成岳，流膏為淵。
曹毗《觀濤賦》曰：於是神鯨來往，乘波躍鱗，噴氣霧合，噫水成津。骸喪成島嶼之虛，目落為明月擲覬。
《山海經》曰：鯪魚吞舟。
《臨海水土記》曰：鯪魚背腹皆有刺，如三角菱。
《南越記》曰：䱜魚，南越謂為瓌雷魚，長一丈。子朝出食，暮還母腹，常從臍中入，口中出。腹內有兩洞，腹貯水以養子，腹容二子，兩腹則四子也。其鰓鱗皮有珠文，可以飾刀劒口。
孫綽《望海賦》曰：勁䱜楊鬐以排流。
《臨海水土記》曰：搥額，似䱜魚，長四尺。
《臨海水土記》曰：海鰌長丈餘。
《金樓子》曰：鯨鯢，一名海鰌，穴居海底。鯨入穴則水溢，溢為潮來。鯨既出入有節，故潮水有期也。
《嶺表錄異》曰：海鰌魚，即海上最偉者也，其小者亦千餘尺。每歲，廣州常發𦨴舡過南安貨易，路經調黎〈地名，海心有山，阻東海，濤險而急，亦黃河之三門也。〉深闊處，或見十餘山或出或沒。稿工曰：「非山島，鰍魚背也。」雙目閃爍，鰭鬣若箕。朱旗日中，忽雨霢霖。舟子曰：「杆鰍魚噴氣，水散於空，風勢吹來，若雨耳，」近魚，魚即鼓舡而噪，倏爾而沒。〈魚畏鼓，物類相伏耳。〉
《臨海水土記》曰：石䖥〈音矛。〉附石以踞錯。
《吳時外國傳》曰：鰐魚大者長二三丈，有四足，似守宮，常吞食人。扶南王范尋勑捕取置溝塹中，尋有所忿者，縛以食鱷。若罪當死，鱷便食之；如其不食，便解放，以為無罪。
《梁書》曰：扶南國於城溝中養鱷魚，門外圈猛獸。有罪者輒以餵猛獸及鱷，不食為無罪，三日乃放之。鱷大者長二丈餘，狀如鼉，有四足，喙長六七尺，兩邊有齒如刀劍。常食魚，遇得獐鹿，及人亦啖之。蒼梧以南及外國皆有。
《唐書》曰：韓愈為潮州刺史。既視事，恂吏民疾苦，皆曰：「郡西湫水有鱷魚，卵而化，其長數丈，食民畜產將盡，以是民貧。」居數日，愈往視之，令判官秦濟炮一豚一羊投之湫，咒之曰：「今潮州，大海在其南，鯨鵬之大、蝦蟹之細無不容，鱷魚朝發而夕至。今與鱷魚約：三日乃至七日，如頑而不徙，須為物害，則刺史選材伎壯夫操勁弓毒矢，與鱷魚從事矣！」咒之夕，有暴風雷起於湫中。數日，湫水盡涸，徙於舊湫西六十里。自是潮人無鱷患。
虞喜《志林》曰：方有鱷魚，喙長八尺，秋時諸甚。人在舟邊者，魚或出頭食人。故人持戈於舡側而御之。
《博物志》曰：南海有鱷魚，狀似龜。斬其頭而乾之，斷喙去齒而更生，如此三乃止。
《交州記》曰：鱷好出沙上，卵大如鵝卵，可食。
《廣州異物志》曰：鱷魚，長者二丈餘，有四足，喙長七尺，齒甚利。虎及鹿渡水，鱷擊之，皆斷喙去齒，旬日更生。
《嶺表錄異》曰：鱷魚，其身土黃色，有四足，修尾，形狀如鼉，而舉止矯疾，口生鋸齒，往往害人。南中鹿多，最懼此物。鹿走崖岸之上，群鱷嗥叫其下，鹿必怖懼落崖，多為鱷魚所得，亦物之相攝伏也。故李太尉貶官潮州，經鱷魚灘，沉損舟船平生寶玩、古書圖畫一時沉失。遂召舶工崐崘取之，但見鱷魚極多，不敢輒近，乃是鱷魚窟宅也。
《說文》曰：鮫，魚也，皮可以飾刀。
《山海經》曰：燕山，漳水出焉，其中多鮫魚。〈郭璞注曰：鮫，背上有甲，朱文，尾長三四尺，皮可以飾刀劍口。〉
《西京雜記》曰：尉陀，高祖時獻鮫魚、荔枝，高祖報以蒲萄錦四匹。
《博物志》曰：東海中有鮫鯖魚，既生子，子驚，還入母腹，尋復出。
任昉《述異記》曰：虎魚老則為鮫。
《南越記》曰：鱕魚，鼻有橫骨如轓。海中波浪為之涌，海船逢之必斷。
《臨海異物志》曰：石首，小者名䠓水，其次名春來。石首異種又有石頭，長七八寸，與石首同。
《嶺表錄異》曰：石頭魚，狀如鱅魚，隨其大小，膽中有一石子，如喬麥粒，瑩白如玉。有好奇者，多市魚之小者，貯於竹器，任其壞爛，即淘之，取其魚脛石子，以植酒籌。
《臨海水土記》曰：黃靈魚，小文，正黃，似石首。
《南越記》曰：烏賊魚有矴，遇風浪便虯前一須下矴而住。腹中血及膽正黑，中以書也，世謂「烏賊懷墨而知禮」。故俗云：「是海若白事小吏。」或曰：「古擲覲生常自浮水，烏見以為死，便往啄之，乃卷取烏，故謂烏賊。今烏化為魚。」
崔豹《古今注》曰：烏賊魚，名河伯從事小吏。
《嶺表錄異》曰：烏賊魚，只有骨一片，如龍骨而輕虛，以指甲刮之即為末。亦無鱗而肉翼，前有四足。每潮來，即以二長足捉石，浮身水上。有小蝦魚過其前，即吐涎惹之，取以為食。廣州邊海人往往探得大者，率如蒲扇，炸熟，以姜醋食之，極脆美。或入鹽渾醃為乾，槌如脯，亦美。吳中好食之。
左思《吳都賦》曰：烏賊擁劍。
《臨海異物志》曰：𩸔似烏賊而肥，炙食甘美。
《臨海異物志》曰：䱥魚至肥，炙食甘美。諺曰：「寧去累世田宅，不去䱥魚額。」
《漢書》曰：王莽以關東兵起，憂懣不食，但飲酒食鰒魚。
《東觀漢記》曰：吳良，字大儀，齊人，為郡議曹掾。正旦，入賀太守，門下掾王望前上言壽，皆稱萬歲。良跪曰：「門下掾諂，明府無受其觴。盜賊未弭，人民睏乏。」太守曰：「生言是。」遂不舉觴，賜鰒魚百枚，教署功曹。良恥以言受官，遂不肯謁。
《後漢書》曰：張步遣使伏隆詣闕上書，獻鰒魚。〈郭璞注《三蒼》云：鰒似蛤，偏著石。
《廣志》曰：鰒無鱗，有一面附石決明，細孔雜雜，或七或九。
《本草》云：石決明，一名鰒魚。音步角切。〉
《魏志》曰：倭國人入海捕鰒魚，水無深淺，皆沉沒取之。
《齊書》曰：褚彥回，時淮北屬魏，江南無鰒魚，或有間關得至者，一枚直數千錢。有餉彥回鰒魚三十枚，彥回時雖貴而貧過甚，門生獻計賣之，雲可得十萬錢。彥回變色曰：「我謂此是食物，非曰財貨，且不知堪錢，聊爾受之？雖復儉乏，寧可賣餉取錢？」悉與親游啖之，少日便盡。
陳思王《求祭先主表》曰：先主喜食鰒魚，前已表徐州臧霸送鰒魚二百，足自供事。
魏文帝《與孫權書》曰：今因趙咨致鰒魚千枚。
《爾雅》曰：東方有比目魚焉，不比不行，其名謂之鰈。〈郭璞注曰：狀如牛脾。一眼，兩片相合乃行。江東呼王余魚。〉
《史記》曰：管仲諫桓公：「古者封禪，東海有比目之魚。」
《搜神記》曰：東海名余腹者，昔越王為膾，割而未切，墮半於水，化為魚。
《臨海水土記》曰：兩片特立，合體俱行，比目魚也。
《嶺表錄異》曰：比目魚，南人謂之鞋屜魚，江淮為之拖沙魚。
左思《三都賦》曰：雙則比目，片則王余。
孫綽《望海賦》曰：王余孤逝，比目雙游。
《山海經》曰：龍侯之山，決水出焉。其中多人魚，狀如䱱魚，四足，其音如嬰兒，食之無痴疾。
《史記》曰：秦始皇冢中，以人魚膏為燈燭。
《臨海異物志》曰：人魚，似人，長三尺餘，不可食。
《范子》曰：虎魚出東海。
郭璞《江賦》曰：或虎狀類人。〈虎魚，頭似虎，腹背皆有刺。〉
