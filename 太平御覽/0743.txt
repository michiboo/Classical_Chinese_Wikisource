
《易說》曰：穀雨，氣當至而不至，則多霍亂。
《春秋考異郵》曰：襄公朝於荊，士卒度歲，愁悲失時，泥雨暑溼，多霍亂之病。
《漢書》曰：淮南王上書云：「南越多霍亂之疾。」
《幽明錄》曰：某郡張甲者，與司徒蔡謨舊有親，僑住謨家。數宿行，過期不反。謨晝眠，夢甲云：「暫行，忽暴病，患心腹脹滿，不得吐痢，某時死亡。」
又云：「我病名乾霍亂，自可治也。但人莫知其藥，故令身死。」謨曰：「何以治之？」甲曰：「取蜘蛛，生斷去腳，吞之即愈。」謨覺，使人往甲行所，驗之，果死。問主人病與時日，皆與夢符。後有乾霍亂者，謨試用，輒差。
《釋名》曰：疰，人死，一人復得，氣相灌注也。
《范汪方》曰：凡九十種寒屍疰，此病隨月盛衰。人有三百六十餘脈，走入皮中，或右或左，如人所刺，遂至於死。死屍相注，或至滅門。
《說文》曰：瘧，熱寒並作也。┲，熱瘧也，疾二日一發。
《易說》曰：立春氣當至、不至則多疾瘧；白露當降不降，民多溫瘧。
《周禮·天官·疾醫》曰：秋時有瘧寒疾。
《禮記·月令》曰：孟秋行夏令，民多瘧疾。
《左傳·昭二十年傳》曰：齊侯疥，遂┲，〈┲，瘧疾也。〉期而不瘳，諸侯之賓問疾者多在。〈多在齊也。〉梁丘據與裔款言於公曰：「吾事鬼神，豐於先君，今君疾病為諸侯憂，是祝史之罪也。盍誅於祝固、史へ以辭賓？」〈欲煞へ固，以謝問疾之賓。〉公悅，告晏子，晏子諫之，乃止。
《東觀漢記》曰：鄧訓遷護烏桓校尉。吏士嘗人病瘧，轉易至數十人。訓身主湯藥，鹹得平愈。
又曰：莖Δ從上至懷，病瘧，在上前瘧病。上曰：「聞壯士不瘧，漢大將軍反瘧病耶？」使小黃門扶起，賜藥醫，歸洛陽，病遂加。
《抱朴子》曰：獼猴之鬼，令人疾瘧。
《山海經》曰：陽華山多若華，華實如，味酸甘，食之己瘧。
《玄晏春秋》曰：夏四月，予瘧於河南，歸於新安，不瘳。
《世說》曰：中朝有小兒，其父患瘧，行乞藥。人曰：「尊侯明德君子，何以病瘧？」答曰：「來病君子，所以為瘧。」
《列異傳》曰：陽蕤字聖卿，逃瘧神祠，有人呼言「杜卸，杜卸。」聖卿應曰：「諾！」起至戶口，人曰：「取此書去。」得素書一卷，皆譴劾百神法，乃差。
《錄異傳》曰：嘉興令吳士季瘧，經武昌廟，遣人辭謝，乞斷瘧鬼。去廟二十里臥，夢見塘上一人乘馬追呼，行太急，速至季舡，下馬與吏共入舡後，縛取一小兒去。夢覺，瘧即斷。
又曰：弘父患瘧經年。後獨至田舍，瘧發，有數小兒持公首腳。公見，因陽瞑。忽起，捉得一兒，化成黃，余者皆走。仍縛以還家，懸著窗上，明、當煞食之。比曉，失，瘧遂斷。於時有瘧者，但呼「弘公」，便斷。
《甄異傳》曰：吾興張安病正發，覺有物在被上，病便更甚。安自力舉被捉之，物化成鳥如鵂留，瘧登時愈。
盛弘之《荊州記》曰：始興含淮縣有翁水下流，有聖鼓橫在川側，上下船人刺篙有撞之者，皆得瘧病。
《後漢書》曰：司馬相如有消渴病。
《後漢書》曰：李通素有消渴疾，〈消，消中之疾也。《周禮》云：春有疾。〉自為宰相，謝病不視事。帝令以公位歸弟養病。
《魏略》曰：卞蘭得消渴疾，時明帝信咒水，使人持水賜蘭。蘭曰：「治病當以方藥，何信於此？」遂不肯飲，以至於卒。時人見蘭好直言，謂帝面折之而蘭自煞，其實非也。
《晉書》曰：斐楷有渴利疾，不樂處勢。王渾為楷請當見將養，不違其志，不聽。及疾，詔遣黃門郎王衍省疾，楷回眸矚之曰：「竟未見識。」衍深嘆其神雋。
《南史》：何點少時嘗患渴，逾歲不愈。後在吳中石佛寺建講所，晝寢，夢一道人，形貌非常，授丸一掬，夢中服之而差。
《唐書》鄧玄挺綜鈄堋，無藻鑒之明，又患消渴，人因號為鄧渴。
王子年《拾遺錄》曰：晉武為撫軍時，羌人姚馥字世芬，姚襄即其祖也，好啜嚼濁糟，言渴於醇酒。群輩常狎之，呼為渴羌。為朝歌邑長，馥辭之。帝曰：「朝歌，紂之故鄉，地有酒池。故使老羌不復呼飲。」
《交州記》曰：浮石，體虛而輕，煮飲止渴。
《淮南子》曰：嫁女於疾消渴者，夫死後，則難可復處。〈以為故妨之，後人不娶。〉
《韓詩外傳》曰：扁鵲過虢，虢侯世子暴病死，乃追宮門曰：「世子病，所謂屍蹶者也。」
《呂氏春秋》曰：室大多陰則蹶。
《釋名》曰：咳，刻也，氣奔至，出入不平調，若克物也。嗽，促也，用力急促也。
《易說》曰：立秋，氣未當至而至，則少陽脈盛，人病咳。
《周書》曰：立秋之日，白露不降，民多病咳。
《禮記·月令》曰：季夏行春令，則國多風咳。
《春秋繁露》曰：人君好戰，貪城邑，則民多病咳嗽。
《抱朴子》曰：龜鱉黿鼉之鬼，令人病咳。
劉弘教曰：吾昨四鼓中起，聞西城上兵咳聲甚深，即呼省之。年過六十，羸病無襦，而督將差以持時，持時，備不虞耳。此既無所防捍，又老病羸凍，不隱卹，必致死亡，督將豈可乃爾耶？
《左傳·哀下》曰：衛侯為靈台於藉圃，與諸大夫飲酒焉。褚師聲子襪而登席，〈古者見君解襪。〉公怒，辭曰：「臣有疾，異於人，〈足有瘡疾。〉若見之，君將殼之。」〈殼，嘔吐也。〉
《漢書》曰：西域有大小頭痛阪，令人嘔吐。
謝承《後漢書》曰：吳郡媯皓字元起，其母至婚家醉，嘔吐。恐食得毒，伏地嘗吐，仰曰：「吐寒耳，非毒也。」
鄧粲《晉記》曰：阮籍母死，與人棋如故。既而飲酒三升，舉聲一號，吐血數升。
《晉中興書》曰：王允之年在總角，為從伯惇所知。嘗夜飲，允之辭醉，眠在別床。惇與錢鳳謀逆，允之悉聞其語，便於眠處大吐。以為大醉，不復疑。
沈約《宋書》曰：蕭惠開除府加給事，性素剛，益不得志，發病嘔血，有物如肝肺者甚多。
《孟宗別傳》曰：孟宗為光祿勛，嘗大會，公先少飲酒。偶有強者，飲一杯便吐。時令峻急，凡有醉吐者，皆傳詔司察。公吐麥飯，察者以聞。上乃嘆息，詔問食麥飯意。宗答曰：「臣家足有米奮鼴，直愚性所安。」其德純素如此。
《列子》曰：東方有人焉，曰爰旌目，將有適也而餓於道。狐父之盜曰丘，見而下壺飧而之，爰旌目三而後能視，曰：「子何為者也？」曰：「我狐父之人丘也。」爰旌目曰：「嘻，汝非盜耶？胡為而食我？吾義不食子食也。」兩手據地而嘔不出，客客而死。
《東觀漢記》曰：東平王蒼到國後，病水氣喘逆。上遣太醫丞相視之，小黃門侍疾，置驛馬傳起居，以千里為程。
《晏子春秋》曰：景公水病，夢與二日斗，不勝，召占夢問之。晏子謂占夢曰：「公所病者，陰也。日，陽也。一陰不勝兩陽，公病將己。」占夢以其言對。三日，公病大愈，賜占夢。占夢曰：「晏子教臣也。」公召晏子，賜之。晏子曰：「占夢以臣言對，故有益也；若使臣言，則不信也」
《釋名》曰：腫，鍾也，寒熱氣所鍾聚也。
《春秋潛潭巴》曰：枉矢黑，軍士不勇疾流腫。〈宋均注云：矢當楊光明，今黑，有死喪之氣，則腫死。〉
《春秋繁露》曰：人君簡宗廟，逆天時，民病流腫。
《尸子》曰：有醫者，秦之良醫。張子之背腫，謂之曰：「背非吾背也，任子制焉。夫身與國亦猶此也，必有委制，然後治之。」
《齊諧記》曰：范光祿得病，腹腳並腫，不飲食。忽有一人，清朝不自通，遙進入光祿齋中，就光祿邊坐。光祿云：「先不識君，君那得來而不自通？」此人答曰：「佛使我來治君病。」發衣見之，因捉其腳，以甘刀針腫上。倏忽之間，頓針而腳及膀胱百餘下，然不覺痛。復欲針腹，其兒黃門不聽語竟，便去。後針孔中黃濃汁當出二三升許，至明曉，腳都差，針亦無孔。范甚喜。
《釋名》曰：心痛曰疝。疝，詵也。氣詵詵然而上也。
《後漢書》太醫皮循從獵上林還，暮宿殿門下。寒疝病發，時鄧訓直事，聞循聲，起往問，曰：「冀得火以熨背。」訓至太官門為求火，不得，乃以口噓其背，復呼同廬郎共更噓，至朝遂愈。
《龍魚河圖》曰：犬狗魚鳥不熟，食之成瘕。
《易說》曰：白露氣當至不至，太陰脈盛，人多瘕疝。
《宋書·徐文伯傳》宋明帝宮人患腰痛牽心，每至，輒氣欲絕，眾醫以為肉瘕。文伯曰：「此髪瘕。」以油投之，即吐，得物如髪，稍引之，長三尺，頭己成蛇，能動。懸柱上，水滴盡，一髪而己，病都差。
《山海經》曰：麗麂之水，其中多有育沛，珮之無瘕疾。〈郭曰：育珮，未聞。〉
《列仙傳》曰：玄俗者，常餌巴豆、雲母，賣藥於都市。河間王病瘕，玄俗脈之，下蛇十餘頭。俗言王病六世餘殃，非王所招也。曰：「王嘗放鹿，鹿是麟母，仁心感天，故遭俗耳。」
《續搜神記》曰：太尉郄公鎮丹徒，嘗出獵。時二月中，蕨始生，有一甲士折一莖食之，即覺心中淡淡欲吐，因歸家，仍成心腹疾。半年許，忽大吐，吐一蛇，長尺餘，尚活動搖。乃掛著屋檐前，汁稍稍出，蛇漸焦小。經一宿，視之，成一莖蕨，猶昔所食也。病遂除差。
又曰：桓宣武帝時，有一督將，因時行病後虛熱，更能飲復茗，必一斛二升乃飽。人苦勸，復啜五升，乃大吐，向所飲都盡。有一物隨吐後出，如斗大。試以一斛二升復茗洗之，此物吸之都盡。而正覺小脹，又增五升，便悉混，然後從口中湧出。既吐此物，病遂差。或問之曰：「此何病？」答曰：「此病名斛二瘕。」
又曰：昔有一人與奴俱得心瘕病。奴既死，剖腹視，得一白鱉，赤眼，甚鮮明。乃試以諸毒藥澆灌之，並內藥於鱉口，無損。乃係鱉於床腳，有客乘白馬來看之，溺濺，鱉惶遽，疾咨避溺。既系之，不得去，乃縮頸藏腳，不敢動。病者察之，謂其子曰：「吾疾或可救。」乃試取白馬溺以灌鱉，鱉消滅成數升水。病者乃頓飲升余白馬溺，病即豁然除。
《異苑》曰：章安有人，元嘉中啖鴨肉，乃成瘕病，胸滿面赤，不得飲食。醫令服秫米潘，須臾，煩悶，吐一鴨雛，身喙翅皆己成就，惟左腳故綴昔所食肉。病遂獲差。
《志怪》曰：有人得瘕病，腹晝夜切痛。臨終，敕其子云：「吾氣絕後，可剖視之。」其子不忍違，割之，得一銅酒釒倉，容數合。後華他聞其病而解之，便出巾箱中藥以投釒倉，釒倉即消成酒。
《春秋考異郵》曰：痺在喉，壽命凶。
《漢書》曰：哀帝即位，痿痺。
又曰：馮野王弟立為東海太守，下溼，病痺。天子聞之，徙為平原太守。
《晉書》皇甫謐字士安，得風痺疾，猶手不輟卷。
《後魏書》：臨淮王譚孫孚好酒，後遇風，患手足不隨，口不能言。乃左手畫地作字，乞解所任。
《唐書》曰：處羅可汗欲分兵大掠中國，群下多諫。外羅曰：「我父失國，賴隋得立，恩不可忘。」時處羅久疾痺，隋義城公主有五石餌之，俄而處羅發疽死。
《釋名》曰：痔，食也，蠱食之也。
《山海經》曰：天帝山有鳥，其狀如鶉，黑文而赤翁，〈郭璞注云：翁，頸下毛也。〉名曰櫟，食之己痔。又虎蛟可以為痔，〈郭璞註：為，治也。〉
《莊子》曰：秦王有病，召醫破廱者，得一車乘；舐痔者，得車五乘。所治癒下，得乘愈多。
《尸子》曰：有醫者，秦之良醫，為惠王治痔，皆愈。
宋玉《登徒子賦》曰：登徒子之妻，既疥且痔。
《釋名》曰：泄痢，言出漏泄而利也。
《漢書》曰：韋玄成父喪。既葬，當襲爵，即陽為病狂，臥便痢，妄笑語，欲讓避兄也。
《北史》：齊司馬應之好讀《太玄經》文，注揚雄《蜀都賦》，每云：「我欲與揚子週遊。」患痢十七年，竟不愈。齊亡歲，以痢疾終。
《魏武令》曰：凡式水甚強寒，飲之皆令人痢。
《漢書》曰：膠西王端為人殘戾，又陰痿，一近婦人，病數月。
又曰：周仁為人陰重不泄。〈張晏曰：陰重不泄，下溼，故溺，是以得此官者入後宮。〉
《魏志》：公孫康死，子晃、淵皆小，眾以康弟恭詞。恭陰消為閹人，劣弱不能治國，淵脅奪恭位。
《晉書》南陽王模世子保，體質豐偉，嘗自稱，重八百斤。素喜睡，痿疾，不能御婦人。
《宋書》曰：明帝素肥，晚年痿疾，不能御內。
《左傳·襄三》曰：楚子使子馮為令尹，訪於申叔豫。申叔豫曰：「國多寵，王弱，國不可為也。」遂以疾辭。方暑，闕地下冰而床焉，重繭衣裘，鮮食而寢。楚子使醫視之，復曰：「瘠則甚矣，而血氣未動。」〈言無疾。〉
《史記》曰：廉頗云：「我為趙將，有攻城野戰之功。而藺相如徒以口舌為勞，而位居我上。」相如聞，不肯與會，每朝時常稱病，不欲與爭列。
《續漢書》曰：楊彪見漢祚將終，自以累世為公卿，恥為魏臣，遂稱足疾，不復行。
范曄《後漢書》曰：高詡字季回，父容，哀平間為光祿大夫，詡以父任為郎。
世傳《魯詩》，以信行清操知名。王莽篡位，父子稱盲，逃不蝕失。
又曰：封觀者，以兄名位未顯，恥先授之，遂稱風疾，不能言。火起燒屋，徐出避之，忍而不告。
謝承《後漢書》曰：沛國陳禁，性不好榮，建武中拜議郎，引見賜食。禁陽眼目無所見，以肉投羹中，出又撐柱乃歸。
《魏末傳》曰：李騰為荊州刺史，曹爽令別司馬懿。懿使婢進粥，持杯而飲，粥皆流出，謂爽曰：「太傅非復可濟，令人愴然。」故爽不復設備。
《曹瞞傳》云：太祖少，飛膺走狗，游蕩無度。其叔父首茉之於嵩，太祖患之。後逢叔父於路，乃佯敗面咼口。叔父怪問其故，太祖曰：「卒中風。」叔父告嵩，嵩驚呼太祖，太祖貌如故。嵩問曰：「叔父言汝中風，己差乎？」太祖曰：「初不中風，但失叔父愛，故見罔爾。」嵩乃疑，自後，叔父所言，嵩不復信。
《晉書》：曹爽專權，宣帝稱疾，何曾亦謝病。爽誅，曾乃起視事。
又曰：鍾會將反於蜀，使衛瓘慰勞諸軍。瓘心欲去，且堅其意，曰：「卿三軍主，宜自行。」會曰：「卿先行，吾當後出。」瓘便下殿，會悔遣之，使呼瓘。瓘辭眩疾動，詐仆地，北出ト。數十信追之。瓘至外廨，服鹽湯，大吐。瓘素羸，便以困篤。會遣所親人及醫視之，皆言不起，會由是無所憚。
《晉陽秋》曰：宣帝初不欲屈節曹氏，辭以風疾不能起。魏武使人往微刺之，以觀信否，宣帝堅臥不動。
《晉書》曰：王戎族弟惇有高名，戎惡之。惇每候戎，輒託疾不見。惇後果為逆亂，其鑒賞先見如此。
又曰：長樂馮恢父為弘農太守，愛少子淑，欲以爵傳之。恢父終，服闕，乃還鄉里，結草為廬，陽不能言。淑得襲爵，恢始任為博士祭酒。
《隋書》曰：郭衍為洪州總管，晉王鎮淮海，因召衍，陰共計議。又恐人疑無故來往，托以衍妻患癭，王妃蕭氏有朮能醫之，以狀奏高祖。高祖套苘共妻向江都往來無度。
《唐書》曰：安祿山陷西京，王繼佯中風失音，賊猶強授偽官。後蒙原罪。
又曰：《王徽傳》：黃巢入潼關，僖宗出幸。徽與同列崔沆豆、盧彖、僕射於琮至曙方知，遂相與奔馳，赴行在。徽夜落荊榛中，隱於崖谷，為賊所得，迫還京師。將授之偽命，徽示以足折口，雖白刃環之，初無懼色。賊令與歸弟，命醫工視之。月余，守視者稍怠，徽乃雜於負販，竄之河中，遣人間道奉絹表入蜀。天子嘉之，詔授光祿大夫，守兵部尚書。
稽康《高士傳》曰：王莽徵孔休，休飲血，於使者前吐之，為病篤，遂不行。
《益部耆舊傳》曰：公孫述僭號，徵犍為任永君，許以大位。永君故托以清盲，妻於面前淫若不見。子入井，忍情不問。述伏誅，永君澡浴，引鏡照形，曰：「世適平，目即清。」妻乃自煞。馮信季成亦不授公孫述聘，托清盲十三年，侍婢於面前淫而不問。述誅，取紙作書，婢因自煞。
