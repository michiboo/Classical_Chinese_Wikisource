
《爾雅》曰：陰而風為曀。
《史記》曰：晉烈公二十三年，國大風，晝昏，自旦至中。明年，太子喜出奔也。
《後漢書》曰：獻帝時，日晝晦。董卓擁兵發帝陵。
《晉書》曰：魏高貴鄉公時，司馬景王討毋丘儉，大風晦暝，行者傾伏。劉向以為正晝而暝，陰制陽，臣制君之象。儉敗見誅。
又曰：晉玄帝時，京都晝昏，風雲並起。時公室卑弱。
又曰：懷帝永嘉四年，日中昏。後劉曜寇洛川，王師敗績，帝蒙塵於平陽。
又曰：孝武時，大風晦暝。其後諸侯違命，干戈內侮。
崔鴻《十六國春秋》曰：前秦符堅時，大風從西來，俄而晦暝，恆星皆見。後為謝石所敗。
又曰：南燕慕容超太上四年，超祠南郊，大風暴起，天地晝昏。至七年，超為晉將劉裕所滅。
《宋書》曰：孝武時，竟陵王誕鎮廣陵，將入城，晝晦而反，見殺。
又曰：晉安王子勛即偽位，拜安陵王子綏為司州，其日晦暝。俄子勛被殺。
《隋書》曰：梁玄帝承聖中，日晝昏，天地昏暗。明年，為西魏所執，遇害。
《漢書·五行志》曰：昭帝無嗣，立昌邑王賀。賀即位，天陰，晝夜不見日月。賀欲出，光祿大夫夏侯勝當車諫曰：「天久陰而不雨，臣下有謀上者，陛下欲何之？」賀怒縛勝，以屬吏，吏白大將軍霍光。光時與車騎將軍張安世謀欲廢賀，光讓安世，以為泄語，安世實不泄。召問勝，勝上《洪範五行傳》曰：「皇之不極，厥罰常陰。時則有下人伐上。不敢察察言，故云臣下有謀。」光、安世讀之大驚，以此益重經術士。後數日，卒共廢賀。此常陰之明效也。
《晉書》曰：吳孫亮時，沉陰不雨三十餘日。時將誅孫綝謀泄，綝以兵廢亮。
又曰：孫皓時，久陰不雨。太史奏將有陰謀，皓驚懼。時陸凱等欲謀廢，不遂。皓既肆虐，群下多懷異圖，終降晉。
崔鴻《十六國春秋》曰：前秦符堅時，久陰不雨。俄為姚萇廢而殺之。
《隋書》曰：文帝開皇末，久陰不雨。是時獨孤皇后與楊素謀廢太子為庶人，而後殺之，立晉王廣為太子。
《唐書》曰：睿宗先天二年，四月陰至六月，一百餘日，至七月三日誅竇懷貞等十七家方晴。
《尚書·洪範》曰：咎徵曰僣，恆陽若。〈君行僣差，常陽順之。〉
《禮記·檀弓下》曰：歲旱，穆公召縣子而問然，〈然之言焉也。〉曰：「天久不雨，吾欲曝而奚若？」〈者面向天，冀天哀而雨也。〉曰：「天則不雨，而曝人之疾子，虐，無乃不可乎！」〈錮疾，人之所哀，曝之是虐。〉「然則吾欲曝巫而奚若？」曰：「天則不雨，而望之愚婦人，於以求之，無乃已疏乎？」「徙市則奚若？」曰：「天子崩，巷市七日；諸侯薨，巷市三日。為之徙市，不亦可乎？〈徙市者，庶民之喪禮也。今徙市，是憂戚於旱若喪也。〉
《左傳·僖公》曰：夏大旱，公欲焚巫尫。臧文仲曰：「非旱備也。脩城郭，貶食省用，務嗇勸分，〈嗇，儉也。勸分，有無相濟。〉此其務也。巫尫何為？天欲殺之，則如勿生；若能為旱，焚之滋甚。」公從之，是歲飢而不害。〈不傷害民。〉
又曰：昭公時，鄭大旱。使屠擊有事於桑山〈有事，祭也。〉斬其木，不雨。子產曰：「有事於山，藝山林也，〈藝，養護，令繁殖。〉而斬其木，其罪大矣。」奪之官邑。
《春秋考異郵》曰：旱之言悍也，陽驕蹇所致也。
《春秋繁露》曰：水干土則大旱。
《洪範五行傳》曰：魯桓公五年，大雩，旱也。先是，殺君而立，有危亡之心，而下有悲{勤心}之氣，外結大國，娶於齊，以為夫人。後此二年，天子使大夫來聘。桓上得天子之意，下得大國之心，則有亢陽之意以御臣下。興邢丘之役，以勞百姓，則臣下離心而不從。故應是而秋大旱。
又曰：魯緒瀚十年秋，大旱。是時，公與齊伐萊。夫伐國，亢陽節也；師旅，百姓所不欲也。故應是而大旱也。
又曰：旱，所謂常陽。不謂常陽而謂旱者，以旱為災也。旱之為言乾也，萬物傷於乾而不得水也。君持亢陽之節，暴虐於下，興師旅，動眾勞民以起城邑，臣下悲怨而心不從，故陽氣盛而失度，故旱災應也。
《物理論》曰：陽盈而過，故致旱。
《家語》曰：哀公問孔子曰：「旱如之何？」孔子曰：「凶年則乘駑馬，力役不興，馳道不備，〈馳道，君所行道。〉祈以幣玉，〈有王所祈請，用幣及玉，不用牲也。〉祭事不縣〈不縣，不作樂也。〉祠以下牲，〈當用大牢者用少牢。〉此則賢君自貶以救民之禮也。」
《史記》曰：紂末年，大旱，俄為武王所殺滅也。
又曰：晉莊伯玄年，不雨雪。二年，翟人俄伐翼，至於晉郊。
又曰：共和十四年，大旱，火焚其屋。伯和篡位立，故有火災。其年，周厲王奔彘而死，立宣王。
又曰：魯莊公三十年冬，不雨。是歲一年而三築台於郎，夏築台於薛，秋築台於秦。
又曰：僖公二年三月，春夏不雨。莊公夫人與公子慶父淫，而殺賭瞢，國人攻之。慶父，桓公子，莊掛。賭瞢，謂子般及閔公。
曰：襄公五年秋，大雩。先是，宋魚石奔楚，楚伐宋，取彭城以封魚石。八年九月，大雩。季氏盛二十八年八月，大雩。晉使荀吳、齊使慶封來聘。是夏，邾子來朝。襄公有大之應。
又曰：昭公三年八月，大雩。公居喪不哀，亢陽失眾。六年九月，雩。先是，莒牟夷以二邑來奔，莒怒伐魯。亢陽動眾之應。十六年九月，大雩。昭公夫人薨，昭公不戚，又大蒐於比蒲。魯有大哀，君無戚容，殆其失國。二十五年七月，大雩，旱甚，又雩。劉歆以為時君與季氏有隙，昭公伐季氏，為季氏所敗，出奔齊。
《漢書》曰：惠帝五年夏，大旱，江河水少，溪水絕。先是，發男女十四萬人城長安。
又曰：文帝時，秋大旱。其年濟北王興居反，伏誅。五年春，天下大旱。匈奴入上郡、雲中，烽火通長安，三將軍周亞夫、劉禮、徐厲等出兵。
又曰：武帝玄光六年夏，大旱。是年衛青、李廣、公孫賀等四將軍出匈奴。玄朔五年春，大旱。十餘萬眾徵匈奴。玄狩三年夏，大旱，是歲發天下民吏伐棘上林，穿昆明池。天漢中，頻大旱。是年李陵沒。徵和玄年夏，大旱。閉長安城門，大搜治巫蠱。明年，衛皇后、太子死。
又曰：宣帝本始三年夏，大旱，東西數千里。先是，五將軍二十萬眾徵匈奴，趙充國、范明友等為將。
又曰：和帝時，夏旱，傷苗稼。其年，武靈蠻陬叛，寇金城。
又曰：順帝時，京師旱。揚州六郡賊寇四十九縣，殺其長吏。
又曰：桓帝時，京師旱，郡國飢、疫，人相食。明年，皇后崩，梁冀用事尤盛。
又曰：獻帝興平元年秋，三輔旱，人相噉食，白骨委積。郭汜攻李𠐶，矢及御前，李𠐶逼乘輿幸其營壘。
《魏志》曰：有白毛玠出見黥反者，妻子面玠曰：「使天不雨，蓋此也。」太祖大怒，收玠付獄。大理鍾繇詰玠曰：「急當陰霖，何以反旱？」玠遂黜免。
《晉書》曰：武帝太始八年五月，旱。是時，帝納荀勗邪說，留賈充，不復西鎮，上下皆蔽之應也。又李喜、魯芝、李胤等並在散職。
又曰：太始十年四月，旱。去年秋冬，彩擇卿校諸葛沖等女五十餘人入殿簡選，又取小剿泗女數十人。母子號哭於宮中，聲聞於外，行人悲酸。是始積陰生陽之應。
又曰：永寧玄年春夏，郡國旱。是年，三王討趙脫凶，六牙昀晷，數十戰，死者十餘萬。
又曰：懷帝永嘉初，大旱，河、洛、漢皆可涉。是年，東海王越歸京都，遣兵入京，收中書令繆播殺之。又劉玄海、石勒、王彌之徒，賊害百姓，流血成川。
又曰：明帝時，夏大旱。是時王敦有石頭植典，賭蕃陵辱，大臣誅死。
王隱《晉書》曰：愍帝建興四年，丞相府督軍令史淳於伯刑於建康市。百姓喧嘩，咸曰伯冤。於是大旱三年。
《晉中興書·徵祥說》曰：咸和十六年，夏旱。十七年，秋冬旱。是時烈宗仁恕，信任會稽王道子，亦舒緩之應。
又曰：隆安二年冬，旱，且寒甚。四年夏五月，秋旱。時孫恩作亂，桓玄疑貳，內外騷動，兵革方興。
又曰：太玄二十年冬，無雪。亦猶《春秋》之「無氷」，恆燠之罰也。是時，任會稽王道子，縱酒宴樂，不卹政事，舒緩之應也。
《宋書》曰：孝武時，頻年大旱，人飢死者十有六七。時帝造明堂，又大興師徒，南巡校獵，盛自矜大，故旱災。
《梁書》曰：武帝時大旱，米升五千文，人多餓死。時與魏交兵，前後連年，百姓勞敝。
《魏書》曰：靜帝天平年，諸州大旱，人多流散。是歲，齊武與魏戰於沙苑，死者數十萬。
又曰：武定年冬春大旱。西魏師入洛，齊神武親帥軍大戰於北芒，死者數萬。
《隋書》曰：北齊文宣天保年，夏大旱。時大發卒，築長城四百餘里。乾明年，春旱。先是，發卒數十萬築金鳳、聖應、崇光三台，窮極侈麗，不卹百姓。
又曰：後主河清年，夏大旱。突厥二十萬眾毀長城，寇恆州，內外纂嚴。
又曰：隋煬帝時，大旱，人疫死，死人如山。明年，楊玄感反。於時群盜蜂起，天下離叛之應。又發卒百餘萬築長城，百姓失業。至八年，天下旱，百姓流亡。時發四海兵親徵高麗，六軍凍餵死者十八九。至十三年，天下大旱。時郡縣鄉邑悉築長城，男女無少長皆就役。
《管子》曰：春不收枯骨朽，伐枯木而去之，則夏旱至矣。
《晏子春秋》曰：齊大旱，景公召群臣問曰：「天不雨久矣，貿蒼有飢色。吾使人卜之，祟在高山廣澤。寡人慾賦斂以祠靈山，可乎？」群臣皆莫對者，晏子進曰：「不可，祠此尾嫳也。夫靈山，固以石為身，以草木為毛髪。天不雨，髪將焦，將熱，彼獨不欲雨乎！祠之何益？」公曰：「不然，吾欲祠河伯可乎？」晏子曰：「不可。河伯以水為國，以魚鱉為民。天久旱不雨，水泉將下，百川將竭，國亡，貿搏滅矣，彼獨不欲雨乎？祠之何益？」景公曰：「今為之奈何？」晏子曰：「君試避宮殿曝露，與山河共憂，其幸而雨。」景公即出曝露，三日，天果大雨。
《隨巢子》曰：幽、厲之時，天旱地拆。
《尸子》曰：湯之救旱也，素車白馬，布衣，身嬰白茅，以身為牲。當此時也，弦歌鼓舞者禁之。
《韓子》曰：晉平公使師曠奏清徵，師曠曰：「清徵不如清角。」平公曰：「清角可得聞乎？」師曠曰：「君德薄不足以聽之，將恐有敗。」平公曰：「寡人老矣，所好者音，願遂聽之。」師曠不得已而鼓。一奏之，有雲從西北方起；再奏之，大風至，大雨隨之，裂帷幕，破俎豆，墮廊瓦。坐者散走，平公恐懼，伏於室。晉國大旱，赤地三年。公之身遂病焉。
《師曠占》曰：歲欲旱，旱草先生。旱草者，蒺藜也。
京房《別對災異》曰：久旱何？人君無施澤惠利於下人則旱。不救，蝗蟲害穀。又君亢陽暴虐，興師動眾，下人悲怨，陽氣盛，陰氣沉，故旱。萬物根死，數有火災，此金失其性。若夏大旱，則雩，祠之以素車白馬，布衣，以身為牲。或云：誅讒佞之臣於市，則三日之雨降於天矣。
《說苑》曰：湯之時，大旱七年，洛川竭，煎沙爛石。於是使人持三足鼎祠山川，教之祝曰：「政不節耶？使民疾耶？苞苴行耶？讒夫昌耶？宮室宮耶？女謁盛耶？何不雨之甚也？」
《黃帝占書》曰：日中三足烏見者，大旱赤地。
京房《易傳》曰：有德遭險，玆謂逆命，厥異寒。
《洪範五行傳》曰：聽之不聰，是謂不謀，厥罰恆寒。
《史記》曰：秦始皇九年四月，大寒，人凍死。時嫪毐及大臣二十人餘車裂以殉，夷滅宗族。遷四千餘家於房陵。
《晉中興書·徵祥說》曰：太興四年冬，大寒，民凍死。是時王敦肆亂，天子弗能禁。
《魏書》曰：靜帝武平年二月，大寒，人畜凍死。
《史記》曰：秦始皇三年，蟲起東方，蔽天而下。年為大疫。
《漢書》曰：哀帝永初六年夏，大疫。疫者，邪亂之氣所生。延光四年冬，京師大疫，有絕門者。人懼。
又曰：桓帝玄康玄年正月，京都大疫。二月、九月，廬江又疫。獻帝建安二十二年，大疫。至二十五年，禪位於魏。
《晉書》曰：魏文帝黃初四年三月，宛許大疫，死者數萬。
又曰：明帝青龍二年四月，大疫。蜀相諸葛亮出斜谷，卒於渭南。又青龍三年正月，京師大疫。
《六韜》曰：人主好聚斂，人則多疫死。
