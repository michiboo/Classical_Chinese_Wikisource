
京氏《易五星占》曰：歲星失度何？人君不仁，春殺無辜，則歲星失度；其救也，慈仁敬讓，廣恩惠施，無犯四時，則歲星承度。熒惑失度何？人君內無禮法，輕薄房室，外行慢易，斂奪民財，則熒惑失度；其救也，爵賢位德，養幼廩孤，命樂師，趣{革兆}鼓，合歡欣，熒惑還度，天心得矣。太白失度何？人君薄恩尾，懦弱不勝任，則太白失度；其救也，舉有義，任威用武，則太白復，兵氣消矣。鎮星失度何？人君內無仁義，外多華飾，則鎮星失度；其救也，治社稷，修明堂，近方直之人，此災自消也。辰星失度何？人君內無仁義，外多華飾，則辰星失度；其救也，明刑慎罰，審法必中。
《尚書考靈耀》曰：白經天，水決江。〈白，太白也。金為水宗，故多水也。〉
《春秋玄命苞》曰：肽、畢間為天街，日月星以出入。熒惑守之，道不通，天下危。
又曰：捲舌主口語，熒惑臨之，下多亂謀。國君以口舌之害起寇。
又曰：熒惑守軒轅，貴妾爭。
又曰：熒惑守宮室，群妃斗。
《漢書·天文志》曰：五星所行，合散犯守、曆陵斗蝕、彗孛飛流，皆陰之精，本於地而發於天也。〈孟康曰：合，同居也。散，謂五星有變，則其精散為妖星也。犯，七寸之內，光芒相及。陵，相冒過也。蝕，星月相陵，不見者旁，日食也。韋昭曰：白自下往觸之曰犯。居其旁曰守。經之為曆。相擊為斗。張晏曰：彗，所以除舊布新也。孛氣似彗。飛流，謂飛星流星也。孟康曰：飛，絕跡而去之。流，光跡相連也。〉
又曰：孝昭始玄中，太白入太微，西藩第一星北出，東藩第一星北東下去。太微者，天庭也。太白行其中，宮門當閉，大將被甲兵，邪臣伏誅。後有流星，下燕萬載宮極，東去。〈李奇曰：極，屋樑也。三輔名為極也。〉法曰：「國恐有誅。」其後左將軍上官桀、驃騎將軍安與長公主、燕刺王謀主亂，咸伏誅。
又曰：建始四年七月，熒惑逾歲星，居其東北半寸所，如連李。時歲星在關星西四尺所，熒惑初從畢口大星東北往，數日至，往疾去遲。占曰：「熒惑與歲星斗，有病君、飢歲。」其後旱傷麥，民食榆皮。訶平二年十月壬申，太皇太后避時昆明東觀。
又曰：綏和二年春，熒惑守心。丞相翟方進欲塞災異自殺。
《左傳》曰：昭十年，春，王正月，有星出於婺女。〈客星也。〉鄭裨竈言於子產曰：「七月戊子，晉侯將死。今玆歲在顓頊之虛，〈歲，歲星也。顓頊之虛，謂玄枵。〉姜氏、任氏實守其地，居其維首，而有妖星焉，告邑姜也。〈客星居玄枵之維首。邑姜，齊太公女，晉唐叔之母。星占：婺女為既嫁之女，織女為處女。邑姜，齊之既嫁女。妖星在婺女，齊得歲，故知禍歸邑姜。〉邑姜，晉之妣也。天以七紀，〈二十八宿面七。〉戊子，逢公以登，星斯於是乎出，〈逢公，殷諸侯居齊地者。逢公將死，妖星出婺女，時非歲星所在，故齊自當禍，而以戊子日卒。〉吾是以譏之。」至時，晉平公卒。
《漢書》曰：玄帝初玄玄年四月，客星大如瓜，色青白，在南斗第二星東可四尺。占曰：「為水飢。」其月渤海水大溢；六月關東大飢，民多飢死；琅邪人相食。二年五月，客星見昴分，居捲舌東可五尺，青白色，炎長三寸。占曰：「天下有妄言者。」其十二月，鉅鹿都尉謝君男詐為神人，論死。
《後漢書·天文志》曰：孝安永初四年六月甲子，客星大如李，蒼白，芒氣長二尺，西南指上階。星，上階為三公。後太尉張、禹、司空張敏免官。
又曰：中平五年六月丁卯，客星如三升碗，出貫索，西南行入天市，至尾而消。占曰：「客星入天市，為貴人喪。」
謝承《後漢書》曰：吳郡周敞，師事京房。為趙顯所譖，謂敞曰：「吾死後三十日，客星必出天市，即吾無辜也。」死後果如言。
《左傳》曰：文十四年，有星孛入於北斗。周內史叔服曰：「不出七年，宋、齊、晉之君皆將死亂。」
又曰：昭十七年冬，有星孛於大辰，西及漢。申須曰：「彗，所以除舊布新也。天事恆像，今除於火，火出必布焉，諸侯其有火災乎？梓慎曰：「往年吾見之，是其徵也，火出而見。今玆火出而章，必火入而伏。其居火也久矣，其與不然乎！火出，於夏為三月，於商為四月，於周為五月。夏數得天，若火作，其四國當之，六物之占，在宋衛鄭陳乎？宋，大辰之虛也；陳，大皥之虛也；鄭，祝融之虛也。皆火房也。星孛及漢，漢，水祥也。衛，顓頊之虛也，故為帝丘，其星為大水。水，火之牡也，其以丙子若壬午作乎？水火所以合也。若火入而伏，必以壬午，不過其見之月。」鄭裨竈言於子產曰：「宋衛陳鄭，將同日火，若我用瓘瓚玉瓚，鄭必不火。」鐘產弗與。後四國皆火。
《春秋孔演圖》曰：海精死，彗星出；〈宋均注曰：海精，鯨魚。〉彗星出則國樞橛。
《春秋考異郵》曰：鯨魚死，彗星合。〈宋均注曰：鯨魚陰物，生於水。今出而死，是時有兵相殺之祥也，故天應之以妖彗也。〉
《春秋合誠圖》曰：赤彗，火精，如火，曜長七尺。
《孝經鈎免》曰：周襄王不能事其母弟，彗入斗，亡其度。
《孝經內記》曰：彗星入北斗，禍大起；在三台，臣害君；在太微，君害臣；在天獄，諸侯作禍。彗行所指，其國大惡。彗在月中者，君有德，天下欣心，大豐盛。
《爾雅》曰：彗星為〈楚緘切。〉槍。〈楚庚切。〉
《河圖帝通紀》曰：彗星者，天之旗。
《河圖稽耀鈎》曰：五星散為五色之彗。
《戰國策》曰：唐睢謂秦王曰：「專諸刺王僚，彗星襲月。」
《史記》曰：秦始皇十五年，彗星四見，大者八十日，長或竟天。其後秦遂滅六王，並中國，外攘四夷，死人如麻。
《漢書》曰：建玄六年，彗星見。淮南王心怪之，以為上無太子，天下有變，
諸侯並爭，愈益治攻戰具，遂謀反。
又曰：哀帝建平二年二月，彗星出牽牛，日月五星所從起。曆數之玄，三正之始，彗而出之，改更之像也。其後卒有王枚蕆國之禍。
《後漢書》曰：獻帝建安二十三年正月，孛星晨見東方二十餘日，夕出西方。紀曆五車、東井、五諸侯、文昌、軒轅，入太微，指帝坐。占曰除舊布新之像。
《後漢書·天文志》曰：王莽地皇三年十一月，有孛星於張，東南行，五日不見。孛星者，惡氣所生，為亂兵；又參然孛焉，兵之類也，故名之曰孛。孛之為名，猶有所傷害，有所妨蔽。或謂之彗星，所以除穢而布新也。張為周地，星孛於張，東南行，即翼、軫之分，翼為楚，楚地將有兵亂。後一年正月，光武起兵舂陵，都雒，居周地，除穢布新之像也。
又曰：孝明永平三年，六月丁卯，彗星出天舡北，長二尺所，稍北行，百三十五日。韌嶼舡為水，彗星出之為大水。是歲伊雒水溢，到津城門，壞伊橋，郡七、縣三十二皆大水。
又曰：永和六年，二月丁巳，彗星見東方，長六七尺，色青白，西南指營室，及墳墓。營室者，天子常宮，墳墓主死。彗星砌獰向營室，至墳墓，不出五六年，天下有大喪。
又曰：光和玄年八月，彗星出亢池，入天市中，長數尺，稍長至五六丈，赤色，經歷十餘宿，八十餘日，乃消於天苑中，彗除天市，將徙帝，將易都。至初平玄年，獻帝遷都長安。
又曰：孝獻建安九年十月，有星孛於東井與鬼魁，入軒轅太微。十一年正月，有孛於斗，首在斗中，尾貫紫宮，及北辰。占曰：「彗掃太微、紫宮，人主易位。」其後魏文帝受禪。十二月辛卯，有星孛於鶉尾，荊州分也。時荊州牧劉表專據荊州，從事周群以為荊州牧將死而失士。明年秋，表卒，以小子琮自代。曹公將攻荊州，琮懼，舉軍詣公降。
《晏子春秋》曰：景公謂晏子曰：「彗星向吾國，我是以悲。」晏子曰：「君穿池欲深廣，為台欲高大，誅戮如仇讎，孛又將至，彗星容可拒乎？」懼，緩刑罰。三十七日彗去。
《尉繚子》曰：昔楚將軍子心與齊人戰，未合，夜彗星出，柄在齊，所在勝，不可擊。子心曰：「彗星何知！」明日與齊人戰大破之。
《淮南子》曰：鯨魚死而彗星出。
《占》曰：狗者，守御之類；天狗所降，以戒守御也。出入無時，下則有伏屍流血。其流星墜地有聲，野雉皆鳴，或群狗皆吠，或流散化為雲。一曰：流星有聲如雷，下地中，一曰：無雲而雷。一曰：星赤白有光，下地為狗，狗無足。一曰：如火光炎衡天，其上{公上瓦下}下地如數頃田。一曰：大流星，其有光，見人而墜，尾有足。一曰：星狀如奔星，有聲，望之如火。一曰：其色白，其熒熒如遺火狀。皆曰天狗。天狗所下之處，萬人伏屍，狗食血；戍下之邑，大兵起，國易攻，人相食，千里流血，四方相射，破軍殺將，兵喪並起，國破滅已。
《河圖稽耀鈎》曰：太白散為天狗，主候兵。
《洪範五行傳》曰：七國植跌戰於梁地，故天狗先降梁壘，見以其像也。狗者，守御之類也，所降以戒守御也。
《史記》曰：秦孝公十二年，星晝墜有聲。至十七年，秦、韓大戰，擒晉惠王。
又《天官書》曰：天狗，狀大如奔星，有聲。其止地類狗，地望之如火光，炎炎撤覦，其下圓如數頃田，處上甕見則有黃色。千里破軍殺將。〈《洪範五行傳》同。〉
《漢書·天文志》曰：孝昭玄平玄年二月乙酉，祥雲如狗，赤色，長尾，三枚，夾漢西行。
《漢書星行占》曰：太白散為天狗，為卒起。卒起，枷無時。四月，昌邑王賀行淫僻，大將軍霍光白皇太后廢賀。
又曰：成帝緩和玄年四月，日晡時，天有星，殷如雷聲，有流星如缶，長十餘丈，皎然赤白，從日下東南去，或如盂，或如雞子，熠熠如雨，下至地止。郡國皆言星隕為王者失勢、諸侯起怖戤異。其後王莽專政篡位。
又曰：哀帝建平玄年正月，日出時，有物著天，白，廣如一匹布，長四丈餘，西南行，聲如雷，一刻止，名曰天狗。
《後漢書》曰：光武建武十一年春，有流星大如日，從太微出，入北斗魁中第六星，色白，旁有小星射者十餘枚，後有聲如雷，頃止。斗魁主殺伐，是年吳漢、臧宮破公孫述於成都。十二年春，有大星如缶，出柳，西南行入弧。將滅時分為十餘段，如遺火狀。須臾，有聲殷殷如雷。柳為周，弧為秦蜀。是年，使大司馬吳漢從洛陽發南陽卒，溯江而上，擊蜀白帝公孫述數萬人。
又曰：中玄玄年冬，有大流星從西南向東北行，有聲如雷。其年中郎將竇固將西征。
又曰：順帝永和三年，有流星大如斗，從西北東行，長八九尺，赤黃，有聲隆隆如雷。是時，大將軍梁商與常侍張逵、曹騰、孟賁等爭權，矯制收騰。順帝寤，逵等奔走，或自刺，或解貂蟬投草中。逃亡之應。
《漢獻帝春秋》曰：初平四年六月，流星起織女，東南行天市中。蛇行有尾，長七八丈，色赤照地。又流星如斛，長六七丈，小者六七枚隨之，光照地。又流星西北行，有聲如雷，望之如火，照地。是曰天狗。
《晉書》曰：惠帝永興玄年七月，流星，有聲。二年，又有星隕，有聲。後二年，懷帝、愍帝蒙塵，劉玄海、石勒攻掠，遂亡中夏。
又曰：懷帝永嘉玄年，有大流星如日，自南流於東北，小者如斗相隨。天盡赤，有聲如雷。是年汲桑煞東燕王騰。明年，劉玄海僭號。
又曰：穆帝永和十年，流星大如斗，色赤黃，出織女，沒造父，有聲如雷。其年慕容俊據臨漳，諸將奔散。
又曰：海西公大和四年十月，有大流星西下，有聲如雷。明年，廣漢妖賊李弘反，自稱聖王。又慕容暐克鄴，盡有其地。明年，桓溫廢帝。
又曰：孝武太玄十三年，天狗東北下，有聲。占曰：此交戰流血。是後慕容垂、翟遼、姚萇、符登、慕容永並阻兵爭強。
《宋書》曰：後廢帝玄徽五年四月，星隕於東南，有聲如雷。
崔鴻《十六國春秋》曰：後趙石勒建平四年，有流星大如尾，足形，自北極西南流，五十餘丈，光明燭地，墜於河，聲聞九百餘里。其年，石勒死，而季龍殺勒諸子而篡位。
《隋書》曰：北齊孝昭皇建二年十月，天狗下於山。於其下講武厭之，帝將至，有兔驚馬，帝肥，墜馬而死。
又曰：武成清河三年春，天狗南流，下宋地彭城。其年，妖人反於鄴，入北城，劫太師彭王氵攸為主，氵攸不從，見害。
又曰：周宣王大像玄年五月，有流星大如二斗器，雲從太微端門流入，有聲如翻旗。其月，靜帝立，隋公楊堅專政，俄而禪位。
又曰：靜帝大定玄年七月，有大流星如斗，出五車，東北流，光明燭地。是月，趙王招越王盛以謀執政，被誅。
又曰：隋煬帝大業十二年八月，夜有大流星如斗，出王良閣道，聲如頹牆。其日又有大流星如甕，出羽林，有聲。明年，帝幸江都，天下大亂。
《山海經》曰：金門之山有赤犬，名曰天犬，其所下者有兵。〈郭璞注曰：《周書》：「天狗所止地，須臾，光飛天為流星，長數十丈，其疾如風，聲如雷，走如電光。」吳楚七國反時吠過梁野。〉
《兵書》曰：兩敵相望，其雲氣如牛馬狀，頭低尾仰，曰天狗。勿與戰也。
《河圖稽耀鈎》曰：辰星散為枉矢，流所射，可誅。
《河圖》曰：枉矢東流，天下恐。
《尚書運授期》曰：白帝擲晡，六十四世，其亡也，枉矢射參。
《尚書中候》曰：夏桀無道，枉矢射。
《洪範五行傳》曰：枉矢者，弓矢之像也。枉矢之所觸，天下之所伐，滅亡之象也。
《春秋運斗樞》曰：黃帝行失樞，則枉矢出射所謀。〈謀易失樞之王，故以枉矢射之。〉
《春秋潛潭巴》曰：枉矢出，臣不忠。
又曰：枉矢或南或北，無聚眾，伐戰國。
《論語摘輔像》曰：虛王反度枉矢合。
《史記·天官書》曰：枉矢，類大流星，蛇行而蒼黑，望之如有毛羽。
又曰：項羽救鉅鹿，枉矢西流，山東遂合從，西坑秦人，屠咸陽。
《說苑》曰：秦二世立，枉矢夜光。俄而天下大亂，二世被殺。
《晉書》曰：武帝玄康四年，枉矢北行竟天。次年，夜，枉矢自北斗魁東南行。占曰：「以亂伐亂。」北斗主殺伐。是後趙脫兇殺司空張華，廢賈后。終自屠滅。
又曰：太熙玄年，有枉矢西南流。懷帝永嘉四年，劉聰嘉平三年，星起牽牛，委曲蛇行，入紫宮，其光照地。其年，帝為劉聰所害。後三年，聰死國亡。
又曰：愍帝建興三年，枉矢自文昌北流，至斗東，如一匹布，絳，蛇行，有手足，因變為雲氣，如人像，二臂一足。至五年，北平人吳祚聚眾千人，立沙門為天子。四年，帝降劉曜。
又曰：玄帝大興三年，枉矢出虛、危，沒翼。大寧二年，王敦殺譙王承及甘卓。
又曰：穆帝平二年，枉矢自東南流於西北，其長半天。時所在擁兵，政非己出。
《隋書》曰：齊昏侯永光三年春，枉矢晝見西方，長十餘丈。其年梁武舉兵，東昏遇害。
又曰：隋煬帝大業十二年，枉矢二出北斗魁，委曲蛇行，注於南斗。後二年，宇文化及於江都僭號許，王世充於東都殺恭帝，僭號鄭。
《河圖稽燿鈎》曰：熒惑散為蚩尤旗，主惑亂。《河圖提劉子》曰：帝將怒，蚩尤出乎四野。
《史記曰·天官書》曰：蚩尤之旗，類彗而後曲象旗，見則王者征伐四方。
《魏志》曰：嘉平四年六月，持節奉法駕迎高貴鄉公於玄城，是歲白氣經天。大將軍司馬景王問王肅其故，肅曰：「杆蚩尤之旗也，東南其有亂乎？君若修己以安百姓，則天下樂安者歸德，倡亂者先亡矣。」明年，鎮東將軍毋丘儉、揚州刺史文欽果反。
《皇覽·冢墓記》曰：蚩尤冢在東郡壽張縣闕鄉城，中高七丈。民常十月祠之。有赤氣出如絳，名為蚩尤旗。
《河圖稽耀鈎》曰：填星散為獄漢。
《春秋合誠圖》曰：獄漢主逐王。〈獄漢，填星精所為。〉
《史記·天官書》曰：獄漢星，〈孟康曰：青中赤下，有三彗縱橫，亦鎮星之精，一名威漢也。〉出正北，北方之野，星去地可六丈，大而赤，數動，察擲晷青。所出非其方，其下有兵沖不利。
《河圖稽耀鈎》曰：鎮星散為五殘，主奔亡。
《春秋合誠圖》曰：五殘主出亡。
《春秋考異郵》曰：五殘，類辰星，有角，見則政在伯。
《史記·天官書》曰：五殘星，出正東，東方之野，星狀類辰星，去地可五六七丈。所出非其方，其下有兵，沖不利。
《山海經》曰：西王母是司天之五殘。
《河圖稽耀鈎》曰：歲星之精流為國皇，主內難。
《春秋考異郵》曰：國皇，大而赤，類南極，見則兵起，天下急。〈宋均注曰：南極，老人星也。〉
《後漢書·天文志》曰：靈帝光和中，國皇見東南角，去地一二丈，如炬火，十餘日。占曰：「國皇為內亂，外兵喪。」其後黃巾張角、何進、袁紹、董卓亂，燔燒宮室，遷西京。
《廣雅》曰：格澤，妖氣。
《史記·天官書》曰：格澤星者，如炎火之狀，黃白，起地而上，下大上兌。其見，不種而獲，不有土功，必有大咎。
《河圖稽耀鈎》曰：填星散為旬始，主招橫。
《春秋合誠圖》曰：旬始主爭兵。
《春秋考異郵》曰：旬始照，其下必有滅主。
《廣雅》曰：旬始，妖氣也。
《史記·天官書》曰：旬始出於北斗旁，狀如雄雞，其色青黑，像伏鱉。
《楚辭·遠游》曰：重陽入帝宮兮，造旬始而觀清都。
司馬相如《大人賦》曰：重旬始以為慘。〈孟康曰：旬始，氣，如雄雞，在北斗旁，懸如葆卜，以為十二旒。慘，音所御切。〉
《占》曰：流星晝行，亡君之戒。一曰：流星晝名營頭，營頭而下，流血滂滂。一曰：有雲如壞山墮，所謂營頭之星。其所墮，復軍流血。
《後漢書·天文志》曰：王莽地皇四年，遣王尋、王邑將兵至昆陽，圍城數重。晝有雲氣，如壞山墮軍上，軍人皆厭，所謂營頭之星也。占曰：「營頭之所墮，其下復軍流血三千里。」是時，光武將兵數千人赴救昆陽，擊賭瞢。會天大風，飛屋瓦，雨如注水，賭瞢亂敗，死者數萬人。
《晉書》曰：惠帝太安二年，星晝流，矢北下，光變白，有聲如雷。占曰：「為營首，營首所在，其下有大亂流血。」
又曰：穆帝永和八年，日未入，有流星大如三斗魁，從辰已上東南行，在箕斗間。占曰：「營首之下，流血滂沱。」是年，慕容俊稱大燕，攻伐無已。
《詩推度災》曰：逆天地，絕人倫，則天漢滅見。
《史記·天官書》曰：漢者，金之散氣，蒲熬曰十漢，中星多則水少，即旱。
《竹書紀年》曰：晉定公六年，漢不見於天。
《漢書·天文志》曰：孝景中三年六月壬戌，蓬星見西南，在房南，大如二升器，色白；癸亥，在心東北；甲子，在尾北；丁卯，在箕北。近漢稍小，且去時大如桃，壬申去，凡十日。占曰：「蓬星出，必有亂臣。」房心間，天子宮也。是時梁王欲為漢嗣，使人殺漢諍臣袁盎。
《晉中興書》曰：太玄二十年九月，有蓬星如粉絮，東行曆女、虛危，及哭星。
