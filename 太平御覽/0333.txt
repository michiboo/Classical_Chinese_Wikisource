
《漢書》曰：昭帝始元二年，詔發習戰射士詣朔方，調故吏將屯田張掖郡。〈調，謂發選之也。故吏，前爲官職者也。今其郡習戰射士於張掖爲屯田也。調，音從釣切。將，音子亮切。朔方、張掖、幷今郡地也。〉
又曰：孝宣神爵元年，遣後將軍趙充國將兵擊先零羌。充國以擊虜殄滅爲期，乃欲罷騎兵，屯田以待其弊，奏曰：「臣所將吏士馬牛食，月用糧�十九萬九千六百三十斛，鹽千六百九十三斛，艾二十五萬二百八十六石。〈石，百一十斤也。〉難久不解，徭役不息，又恐他夷卒有不虞之變。且羌虜易以計破，難用兵猝。〈且沒切。言倉卒暴疾也。〉故臣愚以爲擊之不便，計度臨羌，東至浩，〈浩，音閱。音門。即金城郡度武縣地。臨羌在今西平郡也。〉羌虜故田及公田人所未墾可二千頃以上，願罷騎兵，留弛刑應募及淮陽汝南步兵與吏私從者合九萬二百八十二人，用�月二萬七千三百六十三斛，鹽三百八斛，分屯要害處。冰解漕下，繕鄉亭，浚溝渠，〈水運木繕補也。〉治湟ɑ以西〈湟，音皇。ɑ，音峽。〉道橋七十所，令可至鮮水左右。田事出賦人二十畝。〈田事出謂至春人出營田也。賦，班與之也。〉至四月草生髮，郡騎及屬國胡騎伉健各千倅、馬什二，就草〈倅，副也，七碎切。什二者，千騎則與副馬二百匹。〉爲田者。游兵以充入金城郡，益積畜，省大費。今大司農所轉�至者足支萬人一歲食，謹上田處及器用簿，惟陛下裁計之。」詔曰：「如將軍之計，虜當何時伏誅，兵當何時得決？孰計其便，復奏。」充國又奏曰：「今留步士萬人屯田，地勢平易，臣愚以爲屯田內有亡費之利，外有守禦之備，騎兵雖罷，虜見萬人留田爲必擒之具，其土崩歸德，宜不久矣。」詔罷兵，獨充國留屯田，大獲地利。明年遂破先零也。
《魏志》曰：武帝旣破黃巾，欲經略四方，而苦軍食不足，羽林監潁川棗祗建置屯田。於是，以任峻爲典農中郎將，募百姓屯田於許下，〈今潁川郡許昌縣也。〉得�百萬斛。郡國列置田官，數年之中所在積粟倉廩皆滿。
又曰：廢帝齊王正始四年，司馬宣王督諸軍伐吳，因欲廣田積穀爲兼幷之計，乃使鄧艾行陳項以東至壽春。〈自今淮陽郡項城縣以東，至今壽春郡也。〉艾以爲田良水少，不足以盡地利，宜開河渠，可以大積軍糧，又通運漕之道，乃著《濟河論》以喻其指。又以爲昔破黃巾，因爲屯田積谷，計都以制四方，今三隅已定，事在淮南。每大軍征舉，運兵過半，功費巨億，以爲大役陳蔡之間，上下田良可省，許昌左右諸稻田幷水東下。令淮北三萬人，淮南三萬人，分水且田且守。小豐常收三倍於西，計除衆費，歲完五百萬斛以爲軍資。六七年間可積三千萬斛於淮上。此則十萬之衆五年食也。以此乘敵，無不克矣。」宣王善之，皆如艾計。遂北臨淮水，自鍾離西南橫石以西盡泚水〈沘，旁脂切。〉四百餘里置一營，營六十人，且田且守，兼修廣淮陽、百咫二渠，上引流，下通淮潁，大理諸陂，於潁南潁北穿渠三百餘里，溉田二萬頃。淮南淮北皆相連接，自壽春到京師，農官兵田鶏犬之聲，阡陌相屬。每東南有事，大軍出征，泛舟而下，達於江淮，資食有儲而無水害。艾所建也。
《晉書》曰：羊祐爲征南大將軍，鎮襄陽吳西城，去襄陽七百里。每爲邊害，羊祜患之，意以詭計令吳罷守。於是戍邏減半，分以墾田八百餘頃，不乏其利。祐之始至也，軍無百日之糧。及至季年，有十年之積。太康元年平吳之後，當陽侯杜元凱在荊州〈今襄陽郡。〉修召信臣遺跡，〈邵信臣所作鉏廬陂六門堰，在今南陽郡虢縣界，時爲荊州所統也。〉激用枌〈音雖。〉淯〈音育。〉諸水以浸田原萬頃，分疆刊石使有定分，公私同利，衆庶賴之，號曰：杜父舊水道。淮沔漢達江陵千八百里，北無通路，又巴丘湖沅湘之會，表里山川，實爲險固，荊蠻之所恃也。當陽侯乃開楊口、起夏水、達巴陵千餘里。〈夏水口在今江陵郡江陵縣界。巴陵即今郡也。〉內泄長江之險，外通零桂之漕。〈零陵，桂陽，幷今郡地。〉南土歌之曰：後代無叛由杜翁，孰識知名與勇功。
又曰：梁武昭王暠擊玉門，以諸城皆下之，遂屯玉門陽關，廣田積穀爲東伐之資。
又曰：東晉元帝督課農功，二千石、長吏以入茤少爲殿。其宿衛要任皆令赴農，使軍各自佃即以爲廩。太興中，三吳大饑，後軍將軍應詹上表曰：「魏武帝用棗祗、韓浩之議，廣建屯田。又於征伐之中分帶甲之士隨宜開墾，故下不甚勞，大功克舉。間者，流人奔東吳，東吳今儉，皆已返。江西良田曠廢未久，火耕水耨，爲功差易。宜簡流人，興復農官，功勞報賞皆如魏氏故事。一年中興百姓，二年分稅，三年計賦稅以使之，公私兼濟，則倉庾盈億，可計日而行也。」
又曰：穆帝昇平初，荀羨爲北部都尉，鎮下邳，〈今臨淮郡縣也。〉起田於東陽之石鱉，〈亦作臨淮郡界也。〉公私利之。
《齊書》曰：高帝敕相崇祖修理芍陂田，曰：「卿但努力營田，自然平殄虜寇。昔魏置典農而中都足食，晉開汝潁而河汴委儲。卿其勉之。」
《後魏書》曰：文帝大統十一年，大旱。十二年，秘書丞李彪上表請別立農官，取州郡戶十分之一爲屯人，相水陸之宜，料頃畝之數，以贓贖雜物市牛，科給令其肆力，一夫之田歲貢六十斛，甄其正課幷征戍雜役。行此二事，數年之中則�積而人足矣。帝覽而善之，尋施行焉。自此公私豐贍，雖有水旱不爲害也。
《北史》曰：後魏刁雍除薄骨律鎮將。雍以西土乏雨，表求鑿渠溉公私田。又奉詔以高平、安定、統萬及薄骨律等四鎮出車牛五千乘，運屯�五十萬斛，付沃野以供軍糧。道多深沙，車牛難阻，河水之次，造船水運。又以所綰邊表常懼不虞，造儲穀置兵備守，詔皆從之。詔即名此城爲刁公城，以旌功焉。
《北齊書》曰：廢帝乾明中，尚書左丞蘇珍芝又議修石鱉等屯，歲收數十萬石，自是淮南防糧足。
又曰：孝昭帝皇建中，平州刺史嵇曄建議開幽州督亢舊陂〈今范陽郡范陽縣界是。〉長城左右營屯田，歲收稻粟數十萬石，北境得以周贍。又於河內置懷義等屯以給河南之費，自是，稍止轉輸之勞。
又曰：武成帝河清三年，詔緣邊城守，堪墾食者營屯田，置都子使以統之。子使當田五十頃，歲終課其所入褒貶。
《隋書》曰：文帝開皇三年，突厥犯塞，吐谷渾寇邊，轉輸勞弊，乃命朔方總管趙仲卿於長城以北大興屯田。
《隋書》曰：郭衍授朔州總管，所部有恆安鎮，北接番境，常勞轉運，衍乃選沃饒地置屯田，歲剩粟萬餘石，民免轉輸之勞。
《唐書》曰：竇靜曆幷州大總管司馬，遷長史。於時突厥數爲邊患，師旅歲興，軍糧不屬。靜上表於太原多置屯田，以省饋運。時議者以人物雕零，不宜動衆，書奏不省。靜復上書，辭甚切。於是，征靜入朝，與裴寂、蕭瑀、封德彝等爭論於殿庭，寂等不能屈，竟從靜議。歲收數十萬斛。高祖善之。
又曰：開元二十五年令諸屯隸司農等者，每三十頃以下、二十頃以上爲一屯，隸州鎮諸軍者每五十頃爲一屯。其屯應置者皆從尚書省處分，其舊屯重置者一依丞前封疆爲定，新置者幷取荒間無籍廣占之地。其屯雖科五十頃，易田之處各依鄉原量事加數。其屯官取勛，官五品以上及武散官，幷前資邊州縣府鎮戍八品以上文武官內，簡堪者充，據所收斛斗等級爲功優。諸屯田應用牛之處，山原川澤，土有硬軟，至於耕墾用力不同，土軟處每一頃五十畝，配牛一頭，疆硬處一頃二十畝，配牛一頭。即當屯之內有硬有軟，亦准此法。其稻田每八十畝配牛一頭，諸營田若五十頃外，更有地剩，配得丁牛者，所收斛皆準頃畝折除。其大麥、蕎麥、乾蘿蔔等准粟計折斛斗，以定等級。天寶八年，天下屯田百九十一萬三千九百六十石，關內五十六萬三千八百一十石，河北四十萬三千二百八十石，河東二十四萬五千八百八十石，河西二十六萬八十八石，隴右四十四萬九百二石。〈後上元中於楚州右射陽湖置洪澤屯，壽州置芍陂屯，厥田沃壤，大獲其利。〉
王元長《策秀才文》曰：今農戰不修，文儒是競，棄本徇末，厥弊滋多。
《詩》曰：《採薇》，遣戍役也。文王之時，西有昆夷之患，北有獫狁之難，以天子之命，命將卒，遣戍役，以守衛中國，故歌《採薇》以遣之。
又曰：《揚之水》，刺平王也。不撫其民而遠屯戍於母家，周人怨思焉。
《左傳》曰：齊侯使連稱管至父戍葵丘，瓜時而往，曰：「及瓜而代。」期戍，公問不至，請代不許，故謀作亂。
《漢書》曰：晁錯上言：：守邊、備塞、勸農、力本，當世急務也。臣聞秦北攻胡貊，築塞河上；南攻楊粵，置卒戍焉。非所以衛邊地而救民死也，貪戾而欲廣地，故功未立而天下亂。夫起兵不知其勢，戰則爲人禽，屯則卒積死。夫胡貉之地積陰之處也，木皮三寸，冰厚六尺，食肉飲酪，其人密理，〈密理，謂肥肉也。〉鳥獸毳毛，其性能寒。楊粵〈音越。〉之地，少陰多陽，其人疏理，鳥獸稀毛，其性能暑。秦之戍卒，不能其水土，死者僨於地。〈僨，僵也，音奮。〉秦民見行如往棄市，因以謫發之，名曰謫戍也。凡民守戰至死而不降北者，以計爲之也。故戰勝守固則有拜爵之賞，攻城屠邑則得其財鹵以富家室，故能使其衆蒙矢石、赴湯火，視死如歸。秦之發卒也，有萬死之害，而無銖兩之報，故其禍及己。陳勝行戍至於大澤，爲天下先倡，天下從之如流水。胡人衣食之業不著於地，如飛鳥走獸於廣野，美草甘水則止，草盡水竭則移，往來轉徙，時至時去，此胡人之業。然令卒守塞一歲而更，不知胡人之能，不如選常居者家室田作以爲備，使爲之高城深塹，具藺石，布渠答，〈藺石，城上雷石也。渠答，鐵蒺{草梨}也。〉調立城邑毋下千家，爲中周虎落。」上從其言，募民徙塞下。
又曰：錯復言：「臣聞古之徙遠方以實廣虛也，相其陰陽之利，嘗其水泉之味，審其土地之宜，觀其草木之饒，然後營邑立城，制里割宅，通田作之道，正阡陌之界，先爲築室家，有一堂二內，〈二內，內房也。〉置器物焉。此民所以輕去故鄉而勸之新邑，爲置醫藥巫以救疾病，以修祭祀，男女有婚，生死相恤，此所以使民樂其處而有長居之心也。」
又曰：宣帝地節三年，詔曰：「朕旣不德，不能附遠，是以邊境屯戍未息。今復飾兵重屯，久勞百姓，非所以綏天下也。其罷車騎將軍、右將軍屯兵。」
《後漢書》曰：橫野大將軍王常薨，遣驃騎大將軍杜茂將衆兵屯北邊，築亭候，修烽燧。
又曰：十五年，徙雁門、代郡、上穀三郡人置常山關以東。
又曰：二十五年，南單于遣子入侍。於是雲中五原八郡人歸本土，邊人在中國皆賜以裝錢，轉輸給食也。
