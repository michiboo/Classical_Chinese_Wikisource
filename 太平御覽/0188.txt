
《說文》曰：窗，穿壁以木爲交窗，所以見日也。向北出牖也。在墻曰牖，在屋曰窗。
又曰：欞，楯間子也。櫳，房室之疏也。
《釋名》曰：窗，聰也；於內視外，爲之聰明。
《大戴禮》曰：隨武子《牖之銘》曰：「隨天之時，以地則之，敬祀皇天，敬以先時。」
《禮記·郊特牲》曰：薄社北牖，使陰明也。
又《儒行》曰：蓽門閨竇，蓬戶瓮牖。
《論語》曰：伯牛有疾，子問之，自牖執其手，曰：「亡之，命矣夫！」
《五經典義》曰：虞主埋之廟北牖下，北方無事，虞主亦無事也。
《東觀漢記》曰：明德馬後不喜出入游觀，希嘗臨御窗牖。
《老子》曰：鑿戶牖以爲室。
又曰：不窺牖，見天道。
《漢官·封禪儀》曰：泰山有天窗。
《三輔黃圖》曰：明堂有七十二牖。
《孝經注》曰：明堂之制，八窗四闥。
《東宮舊事》曰：閣內有曲鄣，鄣上雀目窗。
又曰：宮有四面窗，八所，綾綺連錢及青匡郭飛板。
《郭子》曰：滿奮畏風，在武帝坐北，窗作琉璃，屏實密似疏，奮有難色，帝問之，對曰：「臣若吳牛，見月而喘。」
《西京雜記》曰：昭陽殿窗戶扉多是綠琉璃，皆通照，毛�不得藏焉。
《漢武故事》曰：西王母降，東方朔於朱雀牖中窺母。母謂帝曰：「此兒無賴，久被斥逐，原心無恙，尋當得還。」
又曰：帝起超神屋，有雲母窗、珊瑚窗。
《賢聖冢墓記》曰：東平思王奢靡，及死，生葬所幸奴婢著銅窗內，令守冢。
《五行數》曰：《太公金匱·牖之書》曰：「門望端審，且念所得，可思所忘。」
李尤《牖銘》曰：天設窗牖，開光照陰，施於明堂，以象八風。
陸機詩曰：安寢北堂上，明月入我牖，照之有餘輝，覽之不盈手。
《靈光殿賦》曰：玉女窺窗而下視。
《文選·詩》曰：窗中列遠岫。
《蜀都賦》曰：列綺窗以瞰江。
古詩曰：盈盈樓上女，皎皎當窗牖。
又曰：文疏結綺窗，何閣三重階？
《漢書》曰：朱雲忠諫，攀檻，檻折。及治，上曰：「勿易！因而輯之，以旌直臣。」
《文選》曰：伏欞檻而俯聽，聞雷霆之相激。
《魯靈光殿賦》曰：軒檻蔓延。
《楚詞》曰：坐堂伏檻臨曲池。
又曰：照檻兮扶桑。
《說文》曰：椽，榱也，桷也，，榱也。秦謂之榱，周謂之椽，魯謂之桷。
《通俗文》曰：屋加椽曰〈來早切。〉
《漢書解詁》曰：桷，椽也。諸侯丹桷，以丹色也。
《詩》曰：松桷有梃。
《豰梁》曰：刻桓宮桷。禮，天子之桷，斫之磨礱之，加密石焉。諸侯之桷，斫之礱之。大夫斫之。士斫本。刻桷，非正也。
《左傳》曰：宋人伐鄭，以太宮之椽爲盧門之椽。
《續漢書》曰：蔡邕避難在吳，告人曰：「吾昔經會稽高遷亭，見屋椽竹從東間數第十六，可以爲。取用，果有異聲。」
張�《漢記》曰：梁冀起台殿，樑柱椽桷鏤爲青龍白虎，畫以丹青雲氣。
《戰國策》曰：或謂孟嘗君曰：「廊廟之椽，非一木之枝。先王之法，非一士之智。」
《漢武故事》曰：上起神屋，以金爲椽，刻玳瑁爲龍虎禽獸以薄其上，狀若隱起，椽首皆作龍形，龍首銜鈴，流蘇懸之。
《西京雜記》曰：照陽殿椽桷皆刻作蛇龍，縈繞其間，鱗甲分明，見者莫不驚忄栗。
《韓子》曰：堯舜采椽不刮，茅茨不剪。
《說文》曰：檐，樀也。
又曰：楣，秦名屋聯�也。齊謂之檐，楚謂之。
《釋名》曰：檐，樀妾也；樀妾屋前後也。樀，旅也；連旅之，或謂之�。�，綿也；連綿榱頭使平也。上入曰雀頭，形似爵也。
《禮記·明堂位》曰：復廟重檐，天子之廟飾也。
《豰梁傳·文公》曰：壞廟之道，易檐可也。
《爾雅》曰：檐謂之樀。〈郭璞曰：屋楹也。〉
《爾雅》曰：樑上楹謂之梲。
《漢官解詁》曰：梲，樑上柱也。諸侯藻梲，爲藻文也。
華延雋《洛陽記》曰：堂皇宮殿皆石玉�、龍桷、藻。
《禮記·禮器》曰：管仲鏤簋、朱雲、山節、藻梲，君子以爲濫矣。
《爾雅》曰：栭謂之楶。〈郭璞注曰：即櫓也。〉
《三輔故事》曰：王莽起九廟，爲銅鑮櫓。
揚子《法言》曰：吾未見斧藻其德若斧藻其楶者也。
《爾雅》曰：笄謂之疾。〈郭璞注曰：柱上薄也，亦名[木開]。犍爲舍人曰：朱儒下小方木。〉
《廣雅》曰：薄謂之[木開]。曲[木開]謂之欒。
《說文》曰：[木開]，屋強也。
王延壽《靈光殿賦》曰：曲[木開]夭矯而環勾。
韋仲將《景福殿賦》曰：於是周覽升降，流目詳觀，叢楹負極，飛櫓承欒，[木開]梧綺錯，鮮攢。
《通俗文》曰：門扇飾謂之鋪首。
《說文》曰：門扇環謂之鋪首。
《風俗通》曰：門戶鋪首，《百家書》云：「輸般見水上蠡，謂之曰：開汝頭，見汝形。蠡�出頭，般以足畫圖之。蠡引閉其戶，終不可開。設之門戶，欲使閉藏，當如此固密也。」
揚雄《甘泉賦》曰：排玉戶而揚金鋪兮，發蘭蕙與芎窮。
李尤《平樂觀賦》曰：過洞房之輔闥，曆金環之華鋪。
《風俗通》曰：殿堂象東井形，刻作荷菱。菱，水物，所以厭火也。
《西都賦》曰：蒂倒茄於藻井，披紅葩之狎獵。
《魏都賦》曰：綺井列疏以懸蒂。註：疏，布也。以板爲井形，飾以丹青，如綺也。
王延壽《魯靈光殿賦》曰：圓淵方井，反植荷渠；綠房紫的，咄咤垂珠。
左思《魏都賦》曰：綺井列疏以懸蒂，華蓮垂葩以到披。
曹植《七啓》曰：綺井含葩，金壁玉箱。
顔延之《七繹》曰：木寫雲氣，土秘椒芳，既扌延天而到井，又斫圓而鏤方。
《晉中興書》曰：泰元十年，鸛巢太極殿東鴟尾。
《晉安帝紀》曰：義熙五年六月，雷震太廟鴟尾，徹壁柱，若有文字。
宋武大明元年五月戊午，嘉禾一株五莖，生清暑殿鴟吻中。
《陳書》曰：高祖二年戊辰，重�殿東鴟吻有紫煙出屬天。
《唐會要》曰：漢柏梁殿災後，越巫言海中有魚虬尾似鴟，激浪即降雨。遂作其象於屋以厭火祥。時人或謂鴟吻非也。
《尚書大傳》曰：大夫有石材，庶人有石承。〈注曰：石材，柱下質也。石承，當柱下而已，不外出爲飾。〉
《說文》曰：�質，柱下石也。古以木，今以石。
《廣志》曰：舄石有五色者，光澤以爲柱�質，出苑蓬山。
《戰國策》曰：智伯攻趙襄子。襄子之晉陽，謂張孟談曰：「吾城郭完，倉廩實，銅少奈何？」孟談曰：「臣聞董安於之治晉陽，公之堂皆以黃銅爲柱�質。請發而用之，則有餘銅矣。」
《古史考》曰：秦始皇使刑徒七萬人作驪山，以北山石爲舄。
《異物志》曰：大秦國以水精爲舄。
《淮南子》曰：山�蒸，柱礎潤。
張衡《西京賦》曰：雕楹玉舄。
何平叔《景福殿賦》曰：金楹齊列，玉舄承趺。
《論語·八佾》曰：與其媚於奧，寧媚於灶。
《爾雅》曰：西南隅謂之奧。〈郭璞注曰：室中隱�奧處。〉
《通俗文》曰：奧內曰。
《韓子》曰：衛將軍文子見曾子，曾子不起而延之於坐席，正身見於奧。文子謂其禦曰：「曾子愚人哉！以我爲君子也，君子安可不敬！以我爲愚人，愚人安可侮也！」
《呂氏春秋》曰：苑春諫衛公云：「君因隅�奧有灶，不知寒矣。」
《毛詩·蕩·抑》曰：相在爾室，尚不愧於屋漏。
《爾雅》曰：西北隅謂之屋漏。〈郭璞注曰：屋漏，義未詳也。犍爲舍人曰：古者撤屋西北，猥以炊浴，沒者訖而覆之，故謂之屋漏也。〉
《爾雅》曰：東北隅謂之宦。〈郭璞注曰：義未詳。犍爲舍人曰：東北陽氣始起，萬物所養，故謂之宦也。〉
《說文》曰：宦，養也；室東北隅食所居也。
《爾雅》曰：東南隅謂之宧。〈郭璞注曰：，暗也。犍爲舍人曰：東北萬物生，蟄蟲必出，無不由戶。〉
《釋名》曰：宧，幽也；亦取宜也。
《詩》曰：乃生女子，載弄之瓦。瓦，紡磚也。
又曰：中堂有甓。註：一名瓴瓦。
《晉書》曰：陶侃，字士行。在廣州無事，輒朝運百甓於外，暮運於內。人問其故，答曰：「吾方致力中原，過爾優逸，恐不堪事。」
《宋書》范曄母如厠而産，額爲磚所傷，故以磚爲小字。
《說文》曰：瓦，土器已燒之總名也。
《禮記》曰：有虞氏瓦棺。
又曰：毀方而瓦合。
《史記》曰：秦軍武安西，鼓譟勒兵，武安屋瓦盡震。
《漢書》曰：霍光巷行，人見有人在屋上撒瓦投地，就視不見。而霍氏誅。
又曰：平帝元始四年，東風吹，長安城東門，屋瓦盡落。
《魏志》曰：魏文帝謂周宣曰：「朕夢殿上雙瓦落地，化爲鴛鴦，何也？」宣曰：「後宮當有暴死者。」須臾，後宮相害，死者。
《吳錄》曰：景帝時，戎將於廣陵掘諸冢，取版磚爲城，所壞甚多。
《晉書》曰：張孟陽貌醜，嘗從潘岳游洛陽市。岳美貌，群女爭以果擲岳，滿車箱；孟陽被投之瓦石。
《博物志》曰：桀作瓦。
《古史》曰：昆吾氏作瓦。
《老子》曰：挺埴以爲器。
《夢書》云：夢見瓦，爲甲鎧，禦禍患。
《春秋潛巴潭》曰：宮瓦自墜，至死不祥。
《漢武故事》云：上起神屋，以銅爲瓦。
《莊子》曰：雖有忮心，不怨飄瓦。
又曰：以瓦注者巧。注，射；賭物也，所賭輕則意巧。
又曰：陶者曰：「我善冶埴。」
《大秦記》曰：大秦以水精爲瓦。
《抱樸子》曰：班狄不能削瓦石爲芒針。
燕子丹曰：荊軻之東宮，臨池扌舍瓦投蛙，太子進金瓦。
