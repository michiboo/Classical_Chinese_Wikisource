
《周禮·天官·宰夫》曰：大喪、小喪，掌小官之戒令，帥執事而治之。〈大喪，王后、世子也。小喪，夫人以下也。小官，士也。〉三公、六卿之喪與職喪，帥官有司而治之。凡諸大夫之喪，使其旅帥有司而治之。〈旅，冢宰、下士也。〉
又《天官·宮正》曰：大喪，則授廬舍，辨其親疏貴賤之居。〈廬，倚廬也。舍，堊室也。親者、貴者居倚廬，疏者、賤者居堊室也。〉
又《天官·獸人》曰：凡喪紀、賓客，共其死獸、生獸。〈共其完者。〉
又《天官·漁人》曰：凡喪，共其魚之鮮、[B161]。
《周禮·天官·臘人》曰：凡喪，共其脯、臘，凡乾肉之事。
又《天官·淩人》曰：大喪，共夷盤冰。〈夷亦屍也。實冰於夷盤中，置之屍床之下，所以寒屍也。〉
又《天官·籩人》曰：喪事及賓客之事，共其薦籩羞籩。〈喪事之籩，謂殷奠時。〉
又《天官·醢人》曰：凡喪紀，共其薦羞之豆實。
又《天官·掌次》曰：凡喪，王則張帟三重，諸侯再重，孤卿大夫不重。〈張帟柩上承塵。〉
又《天官·司裘》曰：大喪，裘飾皮車。〈皮車，遣車之革路也。古書字爲淫。鄭司農雲︰淫裘，陳裘也。玄謂，興也。若詩人之興，謂象似而作之。〉
又《天官·內小臣》曰：若有喪紀，則儐，詔後之禮。
又《天官·閽人》曰：喪紀之事，設門燎，蹕宮門、廟門。〈燎，地燭也。蹕，止行者。廟在中門之外。〉
又《天官·寺人》曰：喪紀之事，則帥女宮而致於有司。〈有司謂宮卿世婦也。〉
又《天官·世婦》曰：掌喪紀之事，帥女宮而濯概，爲粢盛。〈概，拭也。爲猶差擇也。〉
又《天官·女御》曰：大喪掌沐浴。〈王及後之喪也。〉後之喪持翣。從世婦而吊於卿大夫之喪。〈從之數，蓋如使者之介雲。〉
又《天官·典絲》曰：喪紀，共其絲、纊、組、文之物。〈以給綫縷，著盱口綦握之屬也。青與赤謂之文。〉
又《天官·內司服》曰：後之喪，共其衣服，凡內具之物。〈內具，紛綫纊鞶帙之屬。〉
又《地官·大司徒》曰：大喪，帥六鄉之衆庶，屬其六引，而治其政令。〈衆庶所致役也。鄭司農雲︰六引謂引喪車索也。六鄉主六引，六遂主六紼也。〉若國有大故，則致萬民於王門，令無節者不行天下。〈大故謂王崩及寇兵也。節，大節也。有節乃得行，防奸僞也。〉
又《地官·鄉師》曰：大喪用役，則帥其民而至，遂治之。〈治謂監督其事。〉及葬，執纛以與匠師禦柩而治役。〈匠師，事官之屬。其於司空若鄉師之於司徒也。鄉師主役，匠師主衆匠，共主葬引。羽，葆幢也。《爾雅》曰：纛翳也。以指麾�免柩之役，正其行列進退。〉及窆，執斧以蒞匠師。〈匠師主豐碑之事，執斧以蒞之，使戒其事。〉
又《地官·閭胥》曰：凡喪紀之數，聚衆庶，旣比則讀法，書其敬、敏、任、恤者。〈喪紀，大喪之事也。皆會聚衆民，因以讀法，以敕戒之也。〉
又《地官·遂師》曰：大喪，使帥其屬，以幄帟先，道野役。及窆，抱磨，共丘籠，及蜃車之役。〈使以幄帟先者，大宰也，其餘司徒也。幄帟先所以爲葬窆之間先張神坐也。道野役，帥以至墓也。丘籠之役，復土也。其器曰籠，蜃車，柩路也。載柳四輪迫地而行，有似於蜃，因取名焉。行至壙乃脫，更覆載以龍升盾。〉
又《地官·委人》曰：喪紀，共其薪蒸木材。
又《地官·土均》曰：禮俗、喪紀、祭祀，皆以地惡爲輕重之法而行之，掌其禁令。〈君子行禮，不求變俗，隨其土地厚薄爲之制也。〉
又《地官·囿人》曰：喪紀賓客，共其生獸死獸之物。
又《地官·舍人》曰：大喪紀，共飯米熬�。〈飯所以實口，不忍虛也。君用粱，大夫用稷，士用黍，皆四升。實者惟盈。熬�者，措於棺旁，所以惑蚍蜉。〉
又《春官·大宗伯》曰：以凶禮哀邦國之憂。朝、覲、會、同，則爲上相。大喪，亦如之。
又《春官·小宗伯》曰：王崩大肆，以鬯氵弭。〈鄭司農雲︰大肆，大浴也。以鬯浴屍也。〉
又《春官·肆師》曰：大喪，大氵弭以鬯，則築煮。〈築香草，煮以爲鬯，以浴屍也。香草鬱。〉
又《春官·鬱人》曰：大喪之氵弭，共其肆器。〈肆器，陳屍之器。〉及葬，共其祼器，遂坦之。〈遣奠之彝與瓚也。埋於祖廟階間。〉
又《春官·鬯人》曰：大喪氵弭設鬥，共其釁鬯。〈鬥所以沃屍也。釁屍以鬯酒使之香美者也。〉
又《春官·司几筵》曰：凡喪事，設葦席，右素幾。其柏席用萑黼純，諸侯則紛純，每敦一幾。〈喪事謂凡奠也。萑，如葦而細者也。鄭司農雲︰柏席，迫地之席，葦居其上，或曰：柏席，載黍稷之席也。玄謂柏，槨席磨減之餘。槨席，藏中神坐之席也。敦謂日燾。燾，覆也。棺在殯則槨燾，旣窆則加見，皆謂覆之。周禮雖合葬，及同時在殯，皆異幾體實不同，祭於廟同幾，精氣合。〉凡吉事，變幾凶事，仍幾。〈古書仍爲乃。鄭司農雲︰變幾，變更其質，謂有飾也。〉
又《春官·天府》曰：凡國之玉鎮、大寶器藏焉。若有大祭大喪，則出而陳之。旣事，藏之。〈玉鎮、大寶器，玉瑞、玉器之美者也。及喪陳之，以華國也。〉凡吉凶之事，祖廟之中，沃盥執燭。〈吉事，四時祭也。凶事，後王喪，朝於祖廟之奠也。〉
又《春官·職喪》曰：掌諸侯之喪，及卿、大夫、士凡有爵者之喪。以國之喪禮，蒞其禁令，序其事。〈國之喪禮，《喪服》《士喪》《旣夕》《士虞》，今存者也。其餘則亡。事謂小斂、大斂葬也。〉凡國有司，以王命有事焉，則詔贊主人。〈有事謂含襚贈之屬。鄭司農雲︰凡國謂諸侯國，有司謂王有司也。以王命有事，職喪主詔贊主人。〉凡公有司之所共，職喪令之，趣其事。〈令，令其當共物者，給事之期也。有司或言公、言國者，由其君所來。居其官曰公。〉
又《春官·司巫》曰：凡喪事，掌巫降之禮。〈降，下也。巫下神之禮也。〉
又《春官·太史》曰：大喪，執法以蒞勸防。〈鄭司農雲︰勸防，六引六紼也。〉遣之日，讀誄。〈遣謂祖廟之庭大奠將行之時也。人之道終於此，累其行而讀之，太師帥瞽之而謚。瞽史知天道，使共其事。言王之誄謚成於天也。〉凡喪事考焉。〈爲有得失。〉
又《春官·巾車》曰：掌王之喪車五乘：木車，蒲蔽、犬衤冥、尾櫜，疏飾，小服皆疏；〈木車，不漆者也。鄭司農雲︰蒲蔽車謂蘭車，以蒲爲蔽也。天子喪服之車也。漢儀亦然。犬衤冥，以犬皮爲覆笭也。故書疏爲扌胥。杜子春讀扌胥爲沙。玄謂蔽車旁禦風塵者也。犬，白犬皮也。旣以皮爲覆笭，又以其尾爲戈戟之，粗布飾二物之側爲緣也。若今攝菔也。服讀爲ゅ，刀劍短兵衣也。此始遭喪所乘也。爲君之道尚微，備奸臣也。《書》曰：以虎賁百人迎子釗。亦爲備焉。〉素車、棼蔽、犬衤冥，素飾，小服皆素；〈素車以白土堊車也。棼讀爲。，麻也。以麻爲蔽也。其衤冥，繒爲緣。此卒哭所乘也。爲君之道益著，在車可以去戈戟也。〉藻車、藻蔽、鹿淺衤冥，革飾；〈故書藻爲�業。杜子春雲︰�業讀爲華藻之藻，直謂華藻也。玄謂藻水草名，蒼色也。以蒼土堊車，以蒼繒爲蔽，鹿夏皮爲覆笭也。又以所治去毛者緣之。此旣練所乘之車也。〉ζ車、萑蔽、然衤冥、{髟木}飾；〈尤車邊側有漆飾也。雀，細葦席也。以爲蔽者，漆則成藩，即吉也。然，果然也。髹，赤多黑少之色韋也。此大祥所乘之車也。〉漆車，藩蔽、犴衤冥，雀飾。〈漆車，墨車也。藩，今時小車藩也。漆席以爲蔽。犴，胡犬也。雀，黑多赤少之色韋也。此禫所乘之車也。〉大喪，飾遣車，遂之行之。〈謂陳駕之。〉及葬，執蓋從車持旌。〈隨柩路持蓋與旌。〉及墓，呼啓關陳車。小喪，共柩路，與其飾。〈柩路載柩車飾柩飾。〉
又《春官·司常》曰：大喪，共銘旌，建車之旌。
又《夏官·大司馬》曰：大喪，平士大夫。〈鄭司農雲︰平，壹其服也。玄謂平者，正其職與位也。〉喪祭，奉詔馬牲。〈王之喪以馬祭者，蓋遣奠也。奉猶送也。送之至莫，告而藏之。〉
又《夏官·射人》曰：大喪，與僕人遷屍，作卿大夫掌事，比其廬不敬者，呵罰之。〈僕人，大僕也。僕人與射人俱掌王之朝位也。〉
又《夏官·司士》曰：大喪，作士掌事，作六軍之士執披。〈披，持棺者。〉
又《夏官·諸子》曰：大喪，正君子之服位。
又《夏官·虎賁氏》曰：國有大故，則守王門。大喪，亦如之。
又《夏官·太僕》曰：喪紀，正王之服位，詔法儀，贊王牲事。〈牲事，殺割匕載之屬。〉大喪，始崩，戒鼓傳達於四方，窆亦如之。〈戒鼓，擊鼓以敬衆也。〉
又《夏官·司兵》曰：大喪，五兵。〈，興也。興作明器之役器五兵也。〉
又《夏官·圉人》曰：喪紀，牽馬而入陳，馬亦如之。〈馬，遣車之馬也。〉
又《秋官·大司寇》曰：凡朝覲會同，前王。大喪，亦如之。〈大喪所前，或嗣王也。〉
又《秋官·士師》曰：諸侯爲賓，則帥其屬而蹕於王宮。大喪，亦如之。
又《秋官·鄉士》曰：大喪紀，帥其屬夾道而蹕。〈屬中土以下也。〉
又《秋官·司糴》曰：賓客喪紀之事，則役其煩辱之事。〈煩猶劇也。《士喪禮》下篇曰：糴人涅厠。〉
又《秋官·大行人》曰：若有大喪，則詔相諸侯之禮。〈詔相左右告教之。〉
《禮記·檀弓上》曰：子上之母死而不喪。門人問諸子思曰：「昔者，子之先君子喪出母乎？」曰：「然。」「子之不使白也喪之，何也？」子思曰：「昔者，吾先君子無所失道。道隆則從而隆，道則從而。�則安能？爲�也妻者，是爲白也母；不爲�也妻者，是不爲白也母。」孔氏之不喪出母，自子思始也。〈《禮記》所由廢，非之也。〉
又《檀弓上》曰：公叔木有同母異父昆弟死，問於子游。子游曰：「其大功乎？」狄儀有同母異父之昆弟死，問於子夏。子夏曰：「我未之前聞也。魯人則爲之齊衰。」狄儀行齊衰。今之齊衰，狄儀之問也。
又《檀弓上》曰：子思之母死於衛。〈子思，伯魚子。伯魚死，妻嫁於衛。〉柳若謂子思曰：「子，聖人之後也，四方於子乎觀禮，子蓋慎諸。」〈柳若，衛人。〉子思曰：「吾何慎哉？吾聞之，有其禮，無其財，君子弗行也。有其禮，有其財，無其時，君子弗行也。〈時所止則止，時所行則行。〉吾何慎哉！」
