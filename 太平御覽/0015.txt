《釋名》曰：氣猶餼也，餼然有聲而無形也。
《易》曰：天地氤氳，萬物化醇。
又曰：潛龍勿用，陽氣潛藏。
又曰：精氣爲物，遊魂爲變。(精氣煙熅，聚而成物，聚極則散，而 遊魂爲變。)
又曰：天地定位，山澤通氣。
《禮》曰：仲春行秋令，則其國大水，寒氣總至。
又曰：三月之節，是月也，生氣方盛，陽氣發泄，勾者畢出，萌者盡達。
又曰：三月之節，是月也，命國儺九門磔攘，以畢春氣。
又曰：季春行冬令，則寒氣時發，草木皆肅。
又曰：孟秋行冬令，則陰氣大勝；行春令，則其國乃旱，陽氣復還。
又曰：八月之節。是月也，天子乃儺，以達秋氣。殺氣浸盛，陽氣日衰。
又曰：九月之節。霜始降，則百工休。乃命有司曰：「寒氣總至，人力不堪，其皆入室。
又曰：季秋行春令，則暖風來至，人氣懈惰。
又曰：小雪之日後五日，天氣上升，地氣下降。
又曰：孟冬行春令，則凍閉不密，地氣上泄。
又曰：地氣沮泄，是謂發天地之房，諸蟄則死。
又曰：十二月中氣，命有司大儺旁磔，出土牛，以送陰氣。
又曰：社祭土而主陰氣也。
又：《鄉飲酒》曰：天地嚴凝之氣，始於西南而盛於西北，此天地之義氣也。天地溫厚之氣，始於東北而盛於東南，此天地之仁氣也。
《周禮》曰：視祲掌十輝之法，以觀妖祥、辨吉凶。(妖祥善惡之 征。鄭司農云：輝謂日光之氣。)
又曰：視祲之官，春分望氣。
《傳》曰：節宣其氣。
《尚書中候》曰：堯沉璧於河，休氣四塞。
《春秋繁露》曰：氣之清者爲精，人之精者爲賢。治身以賢，積精爲道。
《春秋元命苞》曰：陰陽聚爲雲氣。
《史記》曰：海旁蜃氣象樓臺，廣野氣成宮闕。
又《項羽本紀》曰：范增說項羽曰：「沛公志不在小，吾令人望其氣，皆爲龍虎，成五彩，此天子氣也。宜急擊勿失。」
又《秦紀》曰：始皇東游，望氣者云：「五百年後金陵有天子氣。」於是始皇東游以厭之，改金陵爲秣陵，塹之以絕其氣。
《漢書》曰：武帝巡狩，過河間，見紫雲青氣自地屬天，望氣者雲下有奇女，求之，得拳夫人，後生昭帝。
又曰：宣帝幼時號曰皇曾孫。生數月，遭巫蠱事。雖在繈褓，猶系郡邸獄。邴吉爲廷尉監，治巫蠱，憐曾孫無辜。至亡元二年，武帝疾，望氣 者言長安獄中有天子氣，上遣使者分條中都官詔獄，系者輕重皆殺之。內謁者令郭攘夜至郡邸獄，吉閉門拒，使者不得入，曾孫賴吉得全。
應劭《漢官儀》曰：世祖封禪，夕有青氣，上與天屬，遙望不見山巔。
又曰：高祖在沛，隱芒碭山，每游，上輒不欲令呂後知，常在深僻處，後亦常知所在。高祖問曰：「何以知之？」後曰：「君所居處，上有紫 氣。」
又曰：孝靈熹平八年八月辛未，白氣如匹練沖北斗第四星，爲大獸狀。明年，揚州刺史臧旻攻盜賊，斬首數千級。
《東觀漢記》曰：和帝永元十二年，癸酉夜，白氣長三丈，起國東北，指軍市十日。是月，西域蒙奇、疏勒二國歸義。
謝承《後漢書》曰：郎顗上書曰：「去年閏月，白氣從天漢入玉井西，將有叛戾之患、金精之變。太尉所掌，宜責以災異。
《後漢書·五行志》曰：永興二年，光祿勛舍壁下有青氣，視之得玉鈎玦。
《漢光武封禪儀》曰：元年封禪，晝有白氣，夜有赤光。
又曰：建武三十二年二月十九日之山虞。此日山上雲氣成宮闕，百官皆見之。二十一日夕牲時有白氣廣一丈，東南極望。二十二日禮畢，正直 壇所，有氣與天屬，遙望不復見山。
《楚漢春秋》曰：亞父謀曰：「吾望沛公，其氣沖天，五色相摻，或似龍，或似蛇，或似虎，或似雲，或似人，此非人臣之氣也。」
王隱《晉書》曰：武帝咸寧元年，洛陽太祖廟中有青氣，占者雲以爲東莞王后當有天子。後改封琅琊，江東之應也。
又曰：魯勝，字叔時。以歲日望氣，乃長嘆，知將來多故，便稱疾去官。中書令張華敬之，欲用之，遣二子諭意，遂不動。
又曰：張華察牛鬥間有紫氣，乃豐城之劍氣也。
《吳志》曰：朝宮井上，旦有五色氣，孫堅令浚之，得漢傳國璽。
又曰：孫堅葬富春城東，冢有光，上屬天，下蔓數里。皆曰：「非凡氣也，孫氏其興乎！」
《蜀志》曰：劉豹、向舉等上言：「建安二十二年，數有氣，必有天子出其方。」
《南中八郡志》曰：永昌郡有禁水，水有惡毒氣，中物則有聲，中樹木則折，名曰：「鬼彈」。中人則奄然潰爛。
宋《永初山川記》曰：寧州瘴氣{草岡}露，四時不絕。
《西升記》曰：老子西出關，關令尹喜占氣，知神仙過。
《荊州記》曰：夷道縣有望州山，山下有泉，欲雨，泉中有赤氣上騰於天。
《莊子》曰：若夫乘天地之正而御六氣之辨，以游於無窮者，彼惡乎待哉！(郭象曰：御六氣之辨，即是游變化之塗也。)
又曰：人之生氣聚則爲生，散則爲死。
《列子》曰：太初者，氣之始也。
又曰：天，積氣之成者也。
《孫卿子》曰：水火有氣而無，草木有生而無知。
《抱樸子》曰：軍上氣黑如樓，將軍移軍必敗。其將勇則氣如火，火勢如張弩，雲如日月，赤氣繞之，所見之地大勝，不可攻也。
又曰：或問登步之道，曰：「或用棗心爲飛車，存念則五蛇六龍至乘之，上升三十里，名爲太清。其氣甚剛，勝人也。師言鳶飛漸高，直舒兩 翅而自漸進，漸乘剛氣也。
《淮南子》曰：土地各以類生人，是故山氣多男，澤氣多女，水氣多喑，(於金反。)風氣多聾，林氣多癃，木氣多傴，(高 誘曰：自此上至山氣多，男皆生子，乃有此疾也。)下氣多尰，(岸下下 濕，腫足曰尰。)石氣多力，(象石也。)險阻氣多癭，暑 氣多夭，(音夭)寒氣多壽，穀氣多痹，丘氣多狂，廣氣多仁，(下而平者爲廣。)陵氣多貪，(象陵積聚也。)輕土多利，(利，疾也。)重 土多遲，清水音小，濁水音大，湍水人重，(湍，急流悍水也。)中土多聖 人，皆應其類也。
又曰：太清之始世，天覆以德，地載以樂，四時不失其序，風雨不降其虐，日月淑清而揚光，五星循軌而不失其行，此時玄元氣至休者也。
《呂氏春秋》曰：天圓爲精氣圓通，周復無雜，故曰圓。
魏子曰：北夷之氣象群羊，南夷之氣類船，山海之氣象樓臺，宮闕、都邑之氣象林木。
《家語》曰：食氣者，神明而壽。
《洛書》曰：有氣象人，青衣無手，在日西，天子之氣也。
《遁甲開山圖》曰：巨靈者，偏得元氣之道，故以元氣一時生混沌。
又曰：自老子生周，青氣淩遲，俗儒道士無所通驗。
《河圖》曰：崑崙山有水，水氣上蒸爲霞。
《地鏡圖》曰：望百姓家黃氣者，櫱梔子樹也。山有白氣而鬱鬱，中有神龍。
《三輔舊事》曰：漢作靈台，以四孟月登而觀，黃氣爲疾病，赤兵，黑水。
《荊州圖》曰：宜都郡望州山，(袁山松《宜都記》曰鍾山。)山 根有湧泉成溪，溪注丹水，天陰欲雨，輒有赤氣，故名丹溪。
《論衡》曰：陳留虞延，字君人。夜生，母見其上氣如一匹絹徑上天，以問人，人曰吉氣與天通。仕至司徒。
《楚辭》曰：餐六氣而飲沆瀣兮，漱正陽而含朝霞。(王逸曰：餐吞 曰精，食元符也。《淩陽子明經》曰：春食朝霞，朝霞者，日始出赤氣也。秋日食淪漢，淪漢者，日沒後赤黃氣也。冬食沆瀣，沆瀣者，北方半夜氣也。夏食正陽， 正陽者，南方日中氣也。)
又《天問》曰：伯強安處？惠氣安在？注曰：「伯強，是大疫鬼也。所至恣惡氣，傷和氣。」
《釋名》曰：霧，冒也。氣蒙冒覆地物也。昏暗之時則爲妖災，明王聖主則爲祥瑞。
《禮記·月令》曰：仲冬行夏令，則其國乃旱，氛霧冥冥。
《爾雅》曰：地氣發，天不應，曰霧。
《尚書中候》曰：桀無道，地吐黃霧。
《春秋元命苞》曰：霧，陰陽之氣也，陰陽怒而爲風，亂而爲霧。
《漢書》曰：袁盎諫文帝勿遷淮南王，恐其逢霧露病死。
又曰：王氏五侯同日俱封，其日黃霧四塞。
又曰：漢高祖至平城，匈奴圍上七日，天大霧，漢使人還往，胡不覺，後得免平城之難。
又曰：孝成帝建始元年，夏四月，黃霧四塞。上問楊興等，對曰：「陰盛侵陽之氣也。」
《東觀漢記》曰：馬援謂官屬曰：「吾在浪泊、西里間，下潦上霧，毒氣熏蒸，仰視烏鳶跕跕(都葉、吐葉二音。)墮水中。」
謝承《後漢書》曰：河南張楷，字公超。性好道術，能作五里霧。於時華陰關西華陰人裴優亦能作三里霧。
《魏略》曰：劉雄鳴每出雲霧中，識道不迷惑，時人因謂能爲雲霧。
王隱《晉書》曰：樂廣爲尚書令，衛瓘見而奇之，因令諸子造焉，曰：「此人之水鏡也。每見令人瑩然，若開雲霧，睹青天。」
又曰：大寧元年，黃霧四塞，王敦之應也。
《宋元嘉起居注》曰：盱眙民王彭先丁母艱，居喪至孝。元嘉之始，父又喪亡。彭兄弟二人土工未就，鄉人助彭作磚，磚事須水濟，值天旱， 穿井盡力不得水。彭號窮無計，一旦天霧，霧消之後，於磚灶前自然生水。
沈約《宋書》曰：後漢正月朝，天子臨德陽殿受朝賀。舍利從南方來，戲於殿前，激水化成比目，跳躍，嗽水作霧翳日。
《燕書·烈祖後紀》曰：元璽六年，蔣幹遣侍中繆高、太子詹事劉猗賫傳國璽詣晉求救。猗負引行數百里，黃霧四塞，迷荒不得進，乃還易取 行，璽始得去。
《帝王世紀》曰：凡重霧三日必大雨，雨未降，霧不可冒行。
又曰：帝沃丁八年，伊尹卒，年百有餘歲，天霧三日。沃丁葬以天子之禮，祀以太牢，親自臨喪，三年以報大德焉。
又曰：黃帝時，天大霧三日，帝游洛水之上，見大魚，殺五牲以醮之，天乃甚雨，七日七夜，魚流，始得圖書，今河圖也。世傳大霧三日必有 甚雨，自此始也。
《漢武內傳》曰：東方朔乘雲飛去，仰望天，霧覆之，不知所在。
劉向《列女傳》曰：陶答子妻者，陶大夫答子之妻也。答子仕陶三年，名譽不興，家富三倍。其妻數諫曰：「夫子能薄而官大，是謂嬰害；無 功而家富，是謂積殃。昔楚令尹子文之仕，家貧而國富，福結於子孫，名垂於後代。今夫子貪富務大，不顧後害，妾聞南山有玄豹，霧雨七日不下食者何也？欲以澤 其衣毛而成其文章，故藏以遠害。今君與此背，不無後患乎？」
葛洪《神仙傳》曰：欒巴爲尚書郎，一旦天大霧，對坐不相見，失巴所在。後問其故，乃是巴還成都與親故別也。
又曰：淮南王聞有道術之士，必卑辭厚幣以致之，於是八公乃往，一人能坐致風雨，立起雲霧，王試之無不效。
《李先生傳》曰：先生名廣，字祖和，本南陽人。劉備遣軍欲取先生，先生起霧半天，備騎自相殺，先主因此乃入吳。
《宜都山川記》曰：郡西北三十里有丹山，天晴，山嶺忽有霧起，回轉如煙，不過再朝雨必降。
王烈之《安城記》曰：縣人有謝廩者，行田歸路中忽遇雲霧，霧中有一人乘龜而行。廩知爲神人，拜請隨去。父曰：「汝無仙骨，不得去也。」
《湘州記》曰：曲江縣有銀山，山常多素霧。
《嵩高山記》曰：有獵師在山，見浮圖奇妙異常，有金象，比來尋求，白霧忽起，不知寺處。
東方朔《十洲記》曰：漢武帝天漢中，西胡國獻猛獸，使者曰：「猛獸之出生崑崙，或生玄圃，食氣飲霧，解人語。當其神也，立起風雲，吐 嗽霧露，百邪迸走，因名猛獸。」
王粲《英雄記》曰：曹公赤壁敗，行至雲夢大澤中，遇大霧，迷失道路。
王子年《拾遺記》曰：平沙千里，色如金，細如粉，風吹起如霧，亦曰金霧。
《西京雜記》曰：太平之代，霧不塞望，浸淫被薄而已。
又曰：東海人黃公立興雲霧，坐成山河。
段龜龍《涼州記》曰：呂光幸天淵池，時天清朗，忽然起霧，有五色雲在光上。
《陳留風俗記》曰：雍丘縣有祠名夏後公祠，有神井，龍能致霧雹。
《博物志》曰：王爾、張衡、馬均者，昔俱冒霧行，一人無恙，一人病，一人死。無恙者飲酒，病者食，死者空腹。
《莊子》曰：騰水上溢故爲霧。
《抱樸子》曰：白霧四面圍城，不出百日，大兵至城下。
又曰：與善人游，如行霧中，雖不濡濕，潛自有潤。
又曰：通天犀角有白理如綫自本徹末者，以此角大霧重雲之夜，置中庭終不沾濡。
《蘇子》曰：蜀郡鄧公，呼吸成霧。
《韓子》曰：飛龍乘雲，騰蛇游霧，雲罷霧散，與螾(與蚓字同。)蟻 同矣。
《淮南子》曰：甚霧之朝，可以細書，不可以望尋常之外。
又曰：騰蛇游霧，困於蝍蛆。
又曰：昔者馮夷，大丙之禦也。(皆古得道，能禦陰陽。)游 微霧、經霜雪而無跡，照日光而無影。
《魏子》曰：霧之盛須臾而訖，暴雨之盛不過終日。是以人君喜怒不見於容。
《龍魚河圖》曰：山有大霧，十日以上不除者，山崩之候也。
京房《妖占》曰：大霧君迷或，雲霧四起，則時多隱士。
伏侯《古今注》曰：漢元帝竟寧元年，大霧，樹皆白。
《潛潭巴》曰：大霧三日群猾起，上下相蒙，上少下多，故群猾也。
《志林》曰：黃帝與蚩尤戰於涿鹿之野，蚩尤作大霧，彌三日，軍人皆惑。黃帝乃令風後法鬥機，作指南車以別四方，遂擒蚩尤。
《望氣經》曰：十月癸巳，霧赤爲兵，青爲殃。
又曰：六月三日有霧則歲大熟。
《地鏡圖》曰：古玉之千歲者，行游諸國，其所居國必三日變爲日中之霧。
《漢武帝故事》曰：武帝葬茂陵，芳香之氣異常，積於墳埏之間，如大霧。
《黃帝玄女戰法》曰：黃帝與蚩尤九戰九不勝。黃帝歸於太山，三日三夜霧冥。有一婦人，人首鳥形，黃帝稽首再拜，伏不敢起。婦人曰： 「吾玄女也，子欲何問？」黃帝曰：「小子欲萬戰萬勝。」遂得戰法焉。
徐幹《中論》曰：文王遇姜公於渭陽，執竿而釣。文王得之，灼若披雲而見白日，霍若開霧而睹青天。
《溫嶠與陶侃箋》曰：霧氣過差則君道幽晦。
《釋名》曰：霾，晦也。如物塵晦之色也。
《詩》曰：終風且霾，惠然肯來。
《爾雅》曰：風而雨土爲霾。
崔豹《古今注》曰：漢昭帝元鳳三年，天雨黃土，晝夜昏霾。
《說文》曰：曀，天陰沉也。
《詩》曰：終風且曀，惠然肯顧。
又曰：曀曀其陰。
《爾雅》曰：陰而風爲曀。
