
《周書》曰：師曠見周太子晉，太子曰：「吾聞汝知人年壽，幸以告我。」師曠曰：「汝色赤白，聲火聲，不壽。」太子曰：「餘後三年上賓於帝，汝慎無言，殃將及汝。」三年而死。
《毛詩·關雎序》曰：情發於中，故形於聲；聲成文，謂之音。
《左傳·宣上》曰：初，楚司馬子良生越椒。子文曰：「必殺之。是子也，熊虎之狀，而豺狼之聲，弗殺，必滅若敖氏。諺曰：狼子野心，是乃狼也，其可畜乎？」
又《襄十八》曰：晉人聞有楚師，師曠曰：「不害。吾驟歌北風，又歌南風。南風不競，〈歌詠八風，南風音微，故曰不競。惟歌南北風者，聽晉楚也。〉多死聲。楚必無功。」後楚師敗。
又《昭二十八年》曰：伯石始生，子容之母走謁諸姑，曰：「長叔姒生男。」姑視之，及堂，聞其聲而還，曰：「是豺狼之聲也。狼子野心，非是，莫喪羊舌氏矣。」遂不視。
《春秋演孔圖》曰：伊尹大而短，赤色而髯，好俯而下聲。
《家語》曰：孔子在衛，昧旦晨興，顔回侍側，聞哭聲甚哀。子曰：「回，汝知此何所哭？」對曰：「非但爲生離別也。」子曰：「何以知之？」對曰：「回聞恆山之鳥生四子，羽翼既成，將分於四海，其母悲鳴送之，哀聲有似於此。」孔子使問哭者，果曰：「父死，家貧，賣子以葬，與之長訣。」子曰：「回也，善於識矣。」
《史記》曰：初，楚成王將以商臣爲太子，語令尹子上，子上曰：「商臣，蜂目豺聲，忍人也，不可立之。」王弗聽。
又《秦始皇本紀》曰：大梁人尉繚曰：「秦王爲人隆準，長目鳥喙，鷹呼豺聲，少恩而虎狼心。」
《戰國策》曰：楚襄王爲太子之時，爲質於齊。懷王薨，太子辭於齊王，齊王曰：「與我地五百里則歸子。」太子曰：「臣今有傅，請問傅。」傅曰：「獻之。」齊歸太子。太子歸即位，齊使來求地，上柱國子良曰：「王身出玉聲，許萬乘之齊，而弗與，則不信，後不可以結約諸侯矣。」
《後漢書》曰：盧植字子�，身長八尺二寸，音聲如鐘。
《東觀漢記》曰：更始納趙萌女爲後，有寵，遂委政於萌，日夜與婦人飲宴後庭，群臣欲言事，輒醉不能見。時不得已，乃令侍中坐帷內與語，諸將識非更始聲，出皆怨之。
華嶠《後漢書》曰：何熙字孟孫，少有大志，身長八尺五寸，體貌魁梧，善儀容。舉孝廉，爲謁者，贊拜殿中，音動左右。
《江表傳》曰：關羽欲襲魯肅，甘寧與羽俱會益陽。瀨淺，將渡，寧有所約，令羽遙聞之，曰：「此甘寧聲也。」遂不敢渡。
王隱《晉書》曰：王褒少立操尚，非禮不動，音聲清高，辭氣雅正。
《漢晉春秋》曰：王敦爲揚州刺史，潘滔曰：「處沖蜂目已露，但豺聲未發，今樹之江外，是見賊也。」
《梁書》曰：呂僧珍字玄瑜，東平範人也。始童兒時，從師學，有相工曆觀諸生，指僧�爾謂博士曰：「此人有奇聲，封侯相也。」
《梁太清實錄》曰：中宗諱繹，字世誠，高祖第七子也。既長而壯，聰明博涉，殆謂生知，聲若撞鍾，辯如河瀉。
《越絕書》曰：越棲會稽，行成於吳，引兵而去。勾踐將降吳，吳王許之，子胥大怒，聲若哮虎，曰：「此越未戰而服，天以賜吳，其可逆天乎！臣惟君王急制之。」吳王不聽。
《莊子》曰：曾子居衛，袍無表，三日不舉火，十年不製衣，正冠而纓絕，捉衿而肘見，納履而踵決，曳屣而歌《商頌》，聲若出金石。
《賈誼書》曰：豫讓釁面變容，吞炭變聲，必執襄子，一夕而五易處。
《風俗通》曰：聲所以五者，系五行也；音以八者，系八風也。
《新序》曰：原憲見子貢曳杖行歌，聲若金石。
《郭林宗別傳》曰：林宗儀貌魁梧，身長八尺，音聲如鍾，當時以爲準的。
《裴楷別傳》曰：賈充等治法律，楷亦參典其事。事畢，詔專讀奏平章當否，楷善能諷誦，音聲解暢，執刑書，穆若清詠焉。
《異苑》曰：陳思王嘗登魚山，臨東阿，忽聞岩岫里有誦經聲，清道深亮，遠穀流響，肅然有靈氣。不覺斂襟祗敬，便有終焉之志，即效而則之，今梵唱皆植依擬所造。
《項氏始學篇注》曰：有龍淵者，桓靈時善相人也，於聽音聲尤妙。二千石相者，龍淵下床贊之；令長，起侍贊之；自六百石以下，皆坐而言之。先相張濟，當以財得三公。濟常依淵以觀，視有相者輒往求之。會解瀆侯往相，至門問：「當有至相，何憂貧乎？」侯去，淵謂濟曰：「可厚事之。」濟遂往，盡爲償債，別數百萬修居業。桓帝崩，無嗣，解瀆侯入爲天子，而濟遂至司空。
《世說》曰：蔡司徒說，在洛陽見陸機兄弟住參佐廨中，三間瓦屋，士龍住東頭，士衡住西頭。龍爲人文弱可受，士衡長七尺餘，聲作鍾聲，言多慷慨。
又曰：杜預爲荊州刺史鎮襄陽。時有宴集大醉，輒閉齋獨眠，不聽人前後。常醉，聞齋中嘔吐，其聲甚若，莫不側足悚忄。有一小吏便開戶看之，正見床上有大蛇垂頭床邊吐，都不見人。
《語林》曰：胡廣本姓黃，五月生，父母置瓮中投之於江流。下聞有小兒啼聲，往取，因以爲子，遂登三司。廣後不治本親服，世以吻譏。
又曰：王武子葬夕，孫子荊哭之甚悲，賓客莫不垂涕。哭畢，向靈坐曰：「卿好我作驢鳴，今爲卿作驢鳴。」因作驢鳴，似真聲，賓客莫不笑。孫聞笑，顧謂曰：「諸君不死，令王武子死。」賓客莫不皆怒。
又曰：董仲道常在客宿，與王孫隔，共語同行。人曰：「此人行，必爲亂。」後果爲亂階。
《說文》曰：皙，人色白也，皤，老人色也。
《韓詩外傳》曰：閔子始見夫子，有菜色，後有芻豢之色。子貢問其故。閔子曰：「吾出蒹葭之中，入夫子之門，聞夫子切磋之教，竊樂之。出見羽蓋龍旂，又樂之。二者相攻胸中，是以有菜色。今被夫子之文，出見羽蓋龍旂，視如糞土，是以有芻豢之色。」
《尚書大傳》曰：撞鐘，衰蕤賓在外者皆金聲，在內者皆玉色。
《禮記·表記》曰：是故君子絰則有哀色，端冕則有敬色，甲冑則有不可辱之色。
又曰：君子不失色於人，不失口於人。
又曰：《玉藻》曰：「立容德，色容莊。」
又曰：盛氣闐實陽休，玉色。〈言身中氣盛，闐蒲若陽氣之休，物王色，言不變也。〉
又《文王世子》曰：文王之爲世子也，朝於王季日三。其有不安節，則內竪以告文王，文王色憂，行不能正履也。
《左傳·僖上》曰：齊桓公與蔡姬乘舟於囿，蕩舟。公懼，變色。
又《定十四》曰：衛太子蒯聵謂戲陽速曰：「從我而朝少君，少君見我，我顧，乃殺之。」速曰：「諾。」乃朝夫人。夫人見太子，太子三顧，速不進。夫人見其色，啼而走曰：「蒯聵將殺餘。」〈見太子色變，知其欲殺己。〉
又《哀上》曰：肉食者無墨。〈墨氣色下。〉
《公羊傳·桓公》曰：宋督殺其君與夷及其大夫孔父。孔父存，則殤公不可得殺。於是先攻孔父，殺之皆死。孔父正色立於朝，則人莫敢過而致難於其君，孔父可謂義形於色矣。
《論語·公冶長》曰：巧言、令色、足恭，左丘明恥之，丘亦恥之。
又《陽貨》曰：巧言、令色，鮮矣仁。
又曰：子張問：「令尹子文三仕爲令尹，無喜色；三已之，無慍色。何如？」子曰：「忠矣。」
又《鄉黨》曰：立不中門，行不履閾。過位，色勃如也。屏氣似不息者。出，降一等，逞顔色，怡怡如也。上如揖，下如授。勃如戰色，足宿々如有循。享禮，有容色。私覿，愉愉如也。〈愉愉，顔色和。〉
又曰：色思溫，貌思恭。
又曰：車中不內顧，不疾言，不親指。色斯舉矣。〈顔色不善則失之。〉
又《陽貨》曰：色厲而內荏，譬諸小人，其猶穿窬之盜也與？
又《顔淵》曰：子張問：「士何如斯可謂之達矣？」子曰：「何哉，爾所謂達者？」子張對曰：「在邦必聞，在家必聞。」子曰：「是聞也，非達也。夫達也者，質直而好義，察言而觀色，慮以下人。夫聞也者，色取仁而行違，居之不疑。」
又《憲問》曰：賢者辟世，〈世主莫得而臣。〉其次辟地，〈去亂國，適理蚌攏〉其次辟色，〈色斯舉矣。〉其次辟言。〈有惡言乃去。〉
《漢書》曰：李廣出右北平，胡急擊，矢下如雨，漢兵死者過半。會暮，吏士無人色。〈言懼甚也。〉
又曰：李陵降，邊塞以聞，上欲陵戰死，召陵毋及婦，使相者視之，無死喪色。
又曰：汲黯好游俠，任氣節，行修潔。其諫，犯主之顔色。常慕袁盎之爲人。上方招文學儒者，黯曰：「陛下內多欲而外施仁義，奈何欲效唐、虞之治乎？」上怒變色而罷朝。公卿皆爲黯懼。
《魏氏春秋》曰：嵇康寓居河內，與之游者未嘗見其喜慍之色。〈《世說》同。〉
《魏志》曰：夏侯玄格量弘濟，臨斬顔色不變，舉動自若。
《續晉陽秋》曰：劉毅至黑，時人謂之鐵色。
又曰：初，太宗諸子繼夭，乃令扈謙卜，雲後房有一女當誕二男。帝乃召相者，示諸寵妾，皆曰非其人。又示諸婦，時織坊中有一人，形長色黑，宮人謂之崑崙。至，相者驚曰：「此其人也。」帝以大計幸之，生烈宗也。
《前秦錄》曰：苻堅舉國伐晉，登城而望晉軍，見部伍齊整，八公山上草木皆類人形，憮然有懼色。
《後趙錄》曰：延熙玄年，石虎遣丞相郭殷持節入，廢弘爲海陽王。弘安步就車，容色自若，百官莫不流涕。
《春秋後語》曰：魏文侯謀事而當，群臣莫之逮者。〈逮，及也。〉朝而喜色，吳起進曰：「昔楚莊王朝而有憂色，申公巫臣問曰：『君有憂色何也？』莊王曰：『吾聞諸侯擇師，王者擇友，霸者自足，而群臣莫之若者亡。今以不�之不肖而議於朝，群臣莫能逮，吾國其幾於亡乎？〈幾，近。〉吾是以憂色。』」
《山海經》曰：不死民，爲人黑色，壽考，不死。
《郭子別傳》曰：林宗秀立高峙，詹然淵氵亭。蔡伯喈告盧子幹、馬日磾曰：「爲天下作碑銘多矣，未嘗不有慚色，惟郭先生碑頌，無愧色耳。」
《列仙傳》曰：桂父象林人色，時白、時黃、時赤。
《竹林七賢論》曰：王戎女�裴氏，用匱，女爲貸錢一萬，久而不還。女歸，戎色不悅。遽還錢，乃懌。
《瀨鄉記》曰：老子爲人，黃色美眉。
《孫卿子》曰：皋陶之色如削瓜。
《燕丹子》曰：荊軻入秦，秦王陛戟而見燕使，鍾鼓幷發，群臣皆呼萬歲，秦武陽大恐，面如死灰色。
《郭子》曰：盧志於衆中問陸士衡：「陸抗是卿何物？」答曰：「如卿於盧毓。」士龍失色。既出戶，謂兄曰：「何至於此？彼或有不知。」士衡正色曰：「我父祖名播海內，寧有不知識者！」疑兩陸優劣，謝安以此定之。
《世說》曰：石崇要王敦入學戲，見顔淵像，石嘆曰：「若與人同�孔子堂，去人何必有間？」王曰：「子貢去卿差近？」石正色曰：「士處世當令身名俱泰，何至以瓮牖語人？」
《尚書·大禹謨》曰：惠迪吉，從逆凶，惟影響！
《東觀漢記》曰：西羌祖爰劍爲秦所奴隸，而亡藏岩穴中，見焚，有影像如虎，爲蔽火，得不死。諸羌以爲神，推以爲豪。
《魏略》曰：何晏性自喜，行步顧影。
《山海經》曰：壽麻之國，正立無影，疾呼無響。〈郭璞注曰：「言其形氣有異於人。」〉
又曰：長留山，神白帝少昊居之。主司反影。〈日西入則反影東照，言司察之也。〉
《孫卿子》曰：夏首之南有人曰涓蜀梁，其人愚，宵行俯見其影，以爲伏鬼；仰見其�，以爲立魅，倍道而走。比至其家，失氣而卒。
《莊子》曰：有畏影惡跡而去之走者，足舉逾數而跡逾多，走逾疾而影不離。自以爲尚遲，疾走不休，絕力而死。不知處陰以休影，處靜以息跡，愚亦甚矣。
又曰：罔兩問影曰：「曩子行，今子止；曩子坐，今子起。何其無特操與？」影曰：「吾有待而然者耶？」〈罔兩，影外之微陰也。〉
《太玄經》曰：老子行則滅跡，立則隱影。
《風俗通》曰：陳留有富室，公年九十無子，取田家爲婦，一交接而死。後生男，其女誣其淫佚有兒。爭財，數年不能決。丞相邴吉曰：「吾聞老公子不耐寒，又無影。」時歲八月，取同歲小兒解衣裸之，此兒獨言寒。又日中獨無影。大小嘆息，因與其財。
《抱朴子》曰：韓終丹久服，立日中無影。
《列仙傳》曰：河間王家老舍人自言父世見玄俗，玄俗無影。王呼著日中，實無影。
《地鏡圖》曰：人行日月中無影者，神仙人也。與虛合體，故居日月中無影。履霜無跡，火中無影也。
《史記》曰：姜原爲帝嚳卸晰，出野見巨人跡，心欣然踐之，而身動如孕。期月而生後稷，故《詩》曰：「履帝武敏歆。」〈武，跡也。〉
王子年《拾遺》曰：石崇篩沉水之香如麋末，布置席上，使所愛者踐之，無跡者即賜真珠百，若有跡者，便節其飲食，令體輕弱。故中國相戲曰：「爾非細骨輕軀，那得百真珠？」
又曰：燕王時廣延之國獻善舞者二人，王設麟文之席，散荃蕪之香，使二人舞其上。彌日無跡，體輕故也。
《述征記》曰：齊有龍盤山，上有大腳，姜原所履跡。
盛弘之《荊州記》曰：零陵縣石上有誇父跡。
又曰：湘東陰山縣北數十里有武陽、龍靡二山，上悉生松柏美木。龍靡山有磐石，石上有仙人跡及龍跡。傅雲昔仙人游此二山，常稅駕此石。又於其所得仙人遺詠。
