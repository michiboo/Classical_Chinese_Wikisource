
《歸藏》曰：有鳧鴛鴦，有雁。
《詩》曰：《鴛鴦》，刺幽王也。思古明王，交於萬物有道，自奉養有節焉。鴛鴦於飛，畢之羅之。君子萬年，福祿宜之。鴛鴦在梁，戢其左翼。君子萬年，宜其遐福。
《西京雜記》曰：趙飛燕為皇后，其女弟昭儀在昭陽殿，遺飛燕書曰：「今日嘉辰，貴姊懋膺洪冊，上霓三十畏牾，以陳踴躍。內有鴛鴦襦、鴛鴦被。
《魏志》曰：文帝問占夢周宣曰：「吾夢殿屋兩瓦墮，化為雙鴛鴦。此何為也？」宣對曰：「後宮當有暴死者。」上曰：「吾詐卿耳。」宣曰：「夫夢，意也。苟以形言，便占吉凶。」言未卒，黃門令奏宮人相殺。
干寶《搜神記》曰：大夫韓憑，其妻美，宋康王奪之。憑怨，王囚之，憑遂自殺。妻乃陰腐其衣。王與之登台，自投台下，左右捉衣，衣不勝手。遺書於帶曰：「願以屍還韓氏而合葬。」王怒，令埋之，二冢相對。經宿，忽有梓木生二冢之上，根交於下，枝連其上。有鳥如鴛鴦，雌雄各一，恆棲其樹，朝暮悲鳴，音聲感人。
《古今注》曰：鴛鴦，水鳥，鳧類，雌雄未常相離。人得其一，則一者相思死，故謂之匹鳥。
《楚辭》曰：鴛鴦兮雍々。
《古詩》曰：客從遠方來，遺我一端綺。文彩雙鴛鴦，裁為合歡被。
又曰：入門時煮顧，但見雙鴛鴦。鴛鴦七十二，羅列自成行。
鄭氏《婚禮謁文贊》曰：鴛鴦雌雄相類，飛止相匹。
《臨海異物志》曰：鸂䳵，水鳥，毛有五彩色，食短菰，其在溪中，無毒氣。
《劇談錄》曰：河南府尹闕前臨大溪。每僚佐有入臺者，則水中沙有小灘漲出，石礫金光澄澈可愛。牛僧孺為縣尉，一旦，忽報灘出。翌日，邑宰與同僚列筵於亭上觀之，因召老宿備詢其事。有老吏云：「此必分司御史，非西臺之命。若是西臺，灘上當有鸂䳵雙立前後，居人以此為則。」僧孺潛揣縣僚無出已者，因舉柸曰：「既能有灘，何惜一雙鸂䳵？」宴未終，俄有鸂䳵飛下。不旬日，拜西臺御史。
《爾雅》曰：鳽鶄。〈郭璞注曰：似鳧，腳高，毛冠。江東人家畜之，以厭火災。鳽，音肩反。〉
《說文》曰：鳽，鵁鶄也。一曰鵁䴒。
《西京雜記》曰：魯恭王好鬥雞鴨，養孔雀、，奉穀一年二千石。
《異物志》曰：巢於高樹顛，生子未能飛，皆銜其母翼，飛下地飲食。
《夢書》曰：夢見，居不詩也。婦見之，此獨居也；婿見之，恐失妻也。雄雌俱行，淫佚游也。
《唐書》曰：玄宗常遣中官往江南彩捕及諸水禽，汴州刺史倪若水上疏諫曰：「方今九扈時忙，三農作苦，田夫擁耒，蠶婦持桑。而以此時彩捕奇禽異鳥，供園池之玩，遠自江嶺，達於京師；什蹈舟舫，陸倦擔負；飯之以魚肉，間之以稻梁。道路觀者莫不以陛下賤人而貴鳥也。陛下當以鳳皇為凡鳥，麒麟為凡獸，即、溪，曷足為貴也？」
《倉頡解詁》曰：鷖，鷗也，生藕葉上，名水。
《說文》曰：鷗，水也。
《山海經》曰：玄紡搡，其人食鷗。
《南越志》曰：江鷗，一名海鷗，在漲海中，隨潮上下。常以三月風至，乃還洲嶼生卵，似雞卵，色青。頗知風雲，若群飛至岸，必風。漁人及度海者，皆以此為候。
《列子》曰：海上之人有好鷗鳥者，每旦，之海上從鷗鳥游，鷗鳥擲炅者，百數而不止。其父曰：「吾聞鷗某蒼從汝游，取來吾玩之。」明日之海上，鷗鳥舞而不下也。
《晉咸和起居注》曰：二年正月，饗萬國。有五鷗集太家前。
《晉中興徵祥說》曰：鷗集太家，殿非鷗所處。鷗，湖澤鳥也。時蘇峻作逆，宮室被焚。
《唐書》曰：崔既私附太平公主，時人咸為之懼。門客陳振鷺獻《海鷗賦》以諷之，雖稱善，而心實不悅。
《詩》曰：坎其擊鼓，宛丘之下。無冬無夏，值其鷺羽。〈鷺鳥之羽，可以翳，舞者所持以指麾。〉
又曰：《振鷺》二王之後來助祭也。振鷺於飛，於彼西雍。我客戾止，亦有斯容。
又曰：振振鷺，鷺下於鼓。咽咽醉言，舞於胥樂兮。
《毛詩義疏》曰：鷺，水鳥。好白而潔，故謂之白鳥。齊魯之間謂之舂鋤，遼端闃浪、吳楊人皆雲白鷺。大小如鷂，青腳，高尺七八寸，解指，尾如鷹尾，喙長三寸，頂上有毛十數枚，長尺餘，毿毿然，與眾毛異，甚好。將欲取魚時，弭之。今吳人亦養之，好群飛行。楚成王時，有朱鷺，合沓飛舞，則復有赤色。舊《鼓吹曲》有《朱鷺》是也。
《爾雅》曰：鷺，舂鋤。〈郭璞注曰：白鷺也。頭、翅、背上皆有長翰毛。以東以取為接離，名之曰白鷺。〉
《穆天子傳》曰：天子作詩三章，以哀民。曰：「有皎者<鳥各>，〈<鳥各>，鳥名。音路。〉扁扁其飛。
《幽明錄》曰：巴東有一道士，忘其姓名，事道精進。入屋燒香，忽有風雨至，家人見一白鷺從屋中飛出。雨住，遂失道士所在。
《古今樂錄》曰：吳王夫差時，有雙鷺飛出鼓中而去。
《南史》曰：張融年弱冠，同郡道士陸修靖以白鷺羽扇遺之，曰：「杆異物奉異人。」
《詩》曰：䳭鴒在原，兄弟急難。
《毛詩義疏》曰：䳭鴒，水鳥，一名渠梁。大如雀，腳長尾尖，背上青灰色，腹下白，頸下黑，如連錢，故桂陽謂之連錢。
《爾雅》曰：䳭鴒，雝渠。〈郭璞注曰：雀屬也，飛則鳴，行則搖。〉
《左傳》曰：正月戊申，六鷁退飛，過宋都，風也。
《莊子》曰：夫白鷁之相視，眸子不運而風化。
《列子》曰：河澤之鳥，視而孕，曰鶂。
《錄異傳》曰：弘公者，吳興烏程人，患瘧經年。弘後獨至旁舍，瘧發，有數小兒或騎夠怨，或扶公首腳，公因佯眠。忽起，捉得一兒，遂化成黃鷁，餘者皆走。公乃縛以還家，暮懸窗上云：「明日當殺食之。」比曉，失鷁處，公瘧遂斷。於時人有得瘧者，往依弘，便瘧斷。
《晉書》曰：武帝謀伐吳，詔王浚修舟艦。乃作大舩連舫，方百二十步，受二千餘人。以水為城，起樓櫓。開四出門，其上皆得馳馬來往。又畫鷁首怪獸於舡首，以懼江神。
《博物志》曰：白鷁，雄雌相視則孕。或曰：雄鳴上風，雌鳴下風，則亦孕。
劉禎《魯都賦》曰：綠鷁蔥。
《爾雅》曰：鸊須羸。〈似鳧而小，膏中瑩刀。〉
揚雄《方言》曰：野鳧甚小，而好沒水中者，南楚之外謂之鸊鵜，大者謂之鶻鵜。
《纂文》曰：鵅、施、石檄、開零，皆野鴨。沒食曰鵅，長頸曰施，多白曰開零，在山澗曰石檄。
《爾雅》曰：鵅，烏鸔。〈郭璞注曰：水鳥也，似鶂而短頸，後翅紫白色，背上綠色，江東呼為烏。鸔，音駮。〉
卞敬宗《鸔賦》曰：烏真野之性，備於俯仰之間，專視緩步，有自卑之志。
《詩》曰：《鴇羽》，刺時也。晉昭公之後，大亂五世，君子下從徵役，不得養父母也。肅肅鴇羽，集於苞栩。肅肅鴇行，集於苞桑。肅肅鴇翼，集於苞棘。
《禮》曰：雞肝、雁腎、鴇奧、鹿胃。〈鄭玄注曰：奧，脾。〉
《爾雅》曰：鶢鶋，雜縣。〈郭璞注曰：漢文帝時，琅瑘有大鳥，如馬駒，時人謂之爰居。〉
《廣志》曰：馬鳥，鶢鶋。
《莊子》曰：海鳥止於魯郊，魯侯觴之於廟，奏《九韶》以為樂，具太牢以為膳。鳥眩視憂悲，不敢食一臠，不敢飲一杯，三日而死。此以人養鳥也，不如以鳥養鳥。〈司馬彪注曰：即鶢鶋也。〉
《國語》曰：海鳥曰爰委居，止於魯東門之外三日，〈爰居，雜縣。東門，城門。〉臧文仲使國人祭之。〈文仲不知，以為神。〉展禽曰：「越哉！臧孫之為政也。〈越，足也。言其迂闊。不知政要也。〉夫祠，國之大節也；〈節，制。〉而節，政之所成也，〈言節所以成政。〉故慎制祠以為國典。今無故而加典，非政之宜也。夫聖王擲昶祠也，功施於民，則祠之；以死勤事，則祠之；以功定國，則祠之；能御大災，則祠之；能捍大患，則祠之。非是族也，不在祠典。今海鳥至，已不知而祠之，以為國典，難以為仁且智矣！夫仁者講功，而智者處物。無功而祠之，非仁也；不知而不問，非智也。今玆海其有災乎？夫廣川之鳥獸，恆知而避其災也。」是歲也，海多大風。
《爾雅》曰：鵜鶘，夸。〈郭璞注曰：今之鵜鶘也，好群飛，入水食魚，故名夸睪，俗呼為陶河。〉
《毛詩疏》曰：惟鵜在梁。許慎曰：鵜，鶘也，一名澤，一名淘河。水鳥。身形似鴆而極大，喙長尺餘，直而廣，目中赤，頷下胡大如數斗囊。若有小水魚，便抑水滿其胡而棄之，令水竭盡，魚在陸地，乃共食之，故曰陶河。
《魏志》曰：五月，有鵜鶘集靈芝池。詔曰：「杆詩人所謂『污澤』也，《曹詩》刺共公遠君子而近小人。今豈有賢智之士處於下位乎？否則，斯鳥胡為而至？其博舉天下俊德茂材，獨行君子，以答曹人之刺。」
《山海經》曰：憲斯之山，沙水出焉。其中多鵜鶘，如鴛鴦而人足，其鳴自叫。見，國有土功。
《莊子》曰：魚不畏網而畏鵜鶘。網者，公平無私；鵜鶘有心，故魚畏之。明主行賞罰如網。
《淮南子》曰：鵜鶘飲水，數升而不足。
《爾雅》曰：鶿，壹。〈郭璞注曰：即鸕鶿也。嘴角曲如鈎，食魚。〉
《異物志》曰：鸕鶿不生卵，而孕雛於池澤間。又吐生，多者八九，少者五六，相連而出，若系緒。水鳥而巢高樹上，或在石窟之間。
《隋書》曰：倭國草木冬青，土地膏腴，水多陸少。以小環掛鸕鶿項，令入水捕魚，得百餘頭以充食。
《唐書》曰：貞玄十三年四月，上以自春已來，時雨未降，正陽之月，可以雩祠。遂幸興慶宮龍堂，兆庶祈禱。忽有白鸕鶿，沉浮水際，群類翼從其後。左右侍衛者咸驚異之，俄然，莫知所往，方悟龍神植典化，遂相率蹈舞稱慶。至乙丑，果大雨，遠近滂沱。於是宰臣等上表陳賀。
范王《治咽方》曰：咽，鸕鶿啄即愈。治鯁，燒鸕鶿羽，水服半錢即下。若呼「鸕鶿鸕鶿」，亦有下者。
《爾雅》曰：紡，澤虞。〈孫炎注曰：尸鳩，或謂紡，澤虞蒲梆名。郭璞注曰：今澤也，常在澤中，見人輒喚不去，有像主守之官，因名之也。〉
《說文》曰：鸛，雀也。
《詩》曰：我來自東，零雨其。鸛鳴於垤，婦嘆於室。
《毛詩義疏》曰：鸛，一名負釜，一名背竈，一名皂君。泥其巢，一旁為池，含水滿之。取魚置池中，食其雛。若殺其子，則一村致災旱。
華嶠《後漢書》曰：楊震，字伯起，年五十始應州郡植蒂，眾人謂之晚暮。後有鸛雀銜三鱔魚，飛集講堂前。都講取魚進曰：「蛇魚者，卿大夫之服像也。數三者，法三台也。先生自此升矣。」
《淮南萬畢朮》曰：天雄、鸛胎，日行千里。〈取鸛鳥胎，於月中暴一日一夜，增天雄，一月用三十天雄，而並治為丸，大如梧子。欲行，吞一丸。得騰蛇膽和，大良。韌嶼雄，乃膳獨即行千里。〉
桓譚《新語》曰：昔有鸛，郡國皆殺之，而三輔俗不敢取，取或雷靂霹起。原天不獨在彼而在此，其殺取時，正與雷偶耳。
《抱朴子》曰：以鸛血途金丹一丸，內衣中，以指物，隨口變化。
《神農本草》曰：鸛骨，味甘無毒，治鬼蟲、諸疰、五屍、心腹疾。
《博物志》曰：鸛，水鳥也。伏卵時數入水，卵冷則不孕，取石周圍繞卵，以助暖氣。故方朮家以鸛巢中暖石為真物。
《列仙傳》曰：木羽者，鉅鹿人。母貧賤，主助產。產探婦，婦兒生，開目大笑，母大怖。暮，夢見大冠赤幘者守兒，言：「杆即司免，當報汝恩，使汝子木羽得仙。」母陰識之。生兒，字木羽。所探兒年十五，夜有車馬來迎之，過呼：「木羽，為我御車。」遂俱去。又二十餘年，鸛雀旦以二尺魚著戶上，母匿不道，而賣其魚。四十餘年。母乃終。
《詩》曰：有鶖在梁。
《說文》曰：鶖，禿鶖也。
《環氏吳紀》曰：嗣主問中書令張尚：「鳥之中大者唯鶴、小者雀乎？」尚曰：「閣者有禿鶖，小者鷦鷯。」嗣主忌勝己，因徙尚。
《楚辭》曰：鴻群晨雜。〈，雞也。鴻，鴻鵠也。，禿也。〉
《後魏書》曰：正光二年八月，獲禿於宮內。詔以示崔光，崔光表曰：「蒙示十四日所得大鳥，此即《詩》所謂『有在梁』。解云：禿也，貪惡之鳥，野澤所育，不應入於殿庭。昔魏氏黃初中，有鵜鶘集於靈芝池，文帝下詔，以曹恭公遠君子、近小人，博求賢盡。太尉華歆由此遜位，而讓管寧也。臣聞野物入舍，古為不善，是以張惡仟，賈誼忌。鵜鶘暫集而去，前王猶為至誡；況今親入宮禁，為人所獲，方被畜養，宴然不以為懼！准諸往義，信有殊矣！且饕餮之禽，必資魚肉、菽麥、稻粱，時或餐啄，一食之費，容過斤溢。今春夏陽旱，穀糴稍貴；窮窘之家，時有菜色。陛下為民父母，撫之如傷，豈可棄人養鳥，留意於醜形惡聲哉！衛侯好鶴，曹伯愛雁，身死國滅，可為寒心。陛下學通《春秋》，親覽前事，何得口詠，其行未遵？誠願遠師殷宗，近法魏祖，修德延賢，消災集慶。放無用之物，棄之川澤。取樂琴書，頤養神性。」肅宗覽表大悅，即棄之池澤。
《南史》曰：齊晉安王子勛即偽位於尋陽，其夕，有禿鳥集城上。
《唐書》曰：會昌玄年六月，有禿鳥集於禁苑。
《爾雅》曰：鶬，縻鴰。〈郭璞注曰：今呼鶬鴰。音箭括。一音利也。〉
《莊子》曰：大鶬飽食，仰天而噓。
《列子》曰：蒲且子之戈，連雙鶬於青雲之際。
《楚辭》曰：酸鵠雋鳧〈雋，小霍也。〉煎鴻鶬。
《江賦》曰：奇鶬九頭。
《山海經》曰：炎帝之女名，游於東海，溺而不反，是為精衛。常取西山之木石，以堙東海。
《述異記》曰：昔炎帝女溺死東海中，化為精衛。其鳴自呼。每銜西山木石，以填東海，怨溺死故也。海畔俗說：精衛無雄，耦海燕而生，生雌狀如精衛，生雄狀如海燕。今東海畔精衛誓水處猶存，溺死此川，誓不飲其水。一名誓鳥，一名怨禽，又名志鳥，俗名為帝女雀。
《博物志》曰：有鳥如烏，文首、白喙、赤足，名曰精衛。昔赤帝之女，往游於東海，溺死而不反，其神化為精衛。故精衛常取西山之木石，以填東海。
左思《魏都賦》曰：<羽氐><羽氐>〈音祗。〉精衛，銜木償怨。
左思《吳都賦》曰：精衛銜石而遇繳，文鰩夜飛而觸綸。
《南夷志》曰：水扎鳥，出昆明池。冬月遍於水際。
