
《毛詩·召南》曰：《采�》，大夫妻能循法度也。能循法度，則可以承先祖、供祭祀也。於以采�？南澗之濱。於以采藻？於彼行潦。〈�，大蘋也。澗，崖也。藻，聚藻也。行潦，流潦也。〉
又《小雅·天保》曰：吉蠲爲飠喜，是用孝享；〈吉，善；蠲，也。飠喜，酒食也。享，獻也。箋雲︰謂將祭祀也。〉禴詞蒸嘗，於公先王。〈春曰祠，夏曰禴，秋曰嘗，冬曰。公，事也。箋雲︰公謂後稷也。〉君曰卜爾，萬壽無疆。〈君，先君也。屍所以象神卜子也。箋雲︰君曰卜爾者，屍嘏主人傳神辭也。〉
又《小雅·吉日》曰：吉日維戊，旣伯旣禱。〈維戊，順類乘壯也。伯，馬祖也。重物慎微，將用馬力，必先爲之禱其祖。禱，獲也。箋雲︰戊，剛日也，故乘壯爲順類也。〉
又《小雅·大田》曰：來方禋祀，以其も黑。與其黍稷，以享以祀，以介景福。〈も，牛也。黑，羊豕也。箋雲︰成王之來，則又禮祀四方之神祈報焉。陽祀用も牲，陰祀用黑牲。〉
又《小雅·楚茨》曰：濟濟蹌蹌，潔爾牛羊。以往嘗，或剝或亨，或肆或將。〈濟濟蹌蹌，言有容也。烹，飪之也。肆，陳；將，齊也。或陳於皮，或齊其肉。箋雲︰有容言威儀敬慎也。冬祭曰，秋祭曰嘗。祀之禮各有其事，有解剝其皮者，有煮熟之者，有肆其骨體於俎者，或奉持而進之者。〉祝祭於祊，祀事孔明。〈祊，門內也。箋雲︰孔，甚也。明，秋備也，契也。孝子不知神之所在，故使祝博求之平生門內之旁，待賓客之處，祀禮於是甚明。〉
又《小雅·信南山》曰：祭以清酒，從以も牡。享於祖考，〈咸尚赤曰も。箋雲︰清謂玄酒也。酒、郁鬯五齊三酒也。祭之禮，先以鬱鬯降神，然後迎牲，享於祖考納享時。〉執其鸞刀，以啓其毛，取其血管。〈鸞刀，刀有鸞者。言割中節也。箋雲︰毛以告純也。，脂膏也。血以告殺，以升臭。合之黍稷，實之於蕭，合馨香也。〉是是享，芬芬，祀事孔明。
又《生民》曰：《生民》，尊祖也。後稷生於姜原，文武之功起於後稷，故推以配天焉。厥初生民，時維姜原。生民如何？克�克祀，以拂無子。〈克，能也。弗之言祓也。姜原之生後稷爲何乎？乃禋祀上帝於郊，以祓除其無子之疾而得其福也。〉履帝武敏歆，攸介攸止，載震載肅，載生載育。〈祀郊之時，有大神之跡，姜原履其拇指，生子而養之，長，名曰棄也。〉
又《清廟》曰：《清廟》，祀文王也。周公旣成洛邑，朝諸侯，率以祀文王焉。〈清廟者，祭有清明之起德音之宮也。謂祭文王。〉
又《清廟·烈文》曰：《烈文》，成王即政，諸侯助祭也。〈新王即政，必以朝享之禮祭於祖考，告嗣位也。〉烈文辟公，錫茲祉福。惠我無疆，子孫保之。〈烈，光也。文王賜之也。〉
又《臣工》曰：《振鷺》，二王之後來助祭也。〈二王，殷夏也。其後，杞也，宋也。〉振鷺于飛，於彼西雍。我客戾止，亦有斯容。〈箋雲︰白馬於西雍之澤，言所集得其處也。興者喻杞宋之君有潔白之德，來助祭周之廟，得禮之宜。〉
又《臣工·潛》曰：《潛》，季冬薦魚，春獻鮪也。猗與漆沮，潛有多魚。有鱣有鮪，鰷�嘗�鯉。〈猗與，欽美之言。漆沮，岐周之二水也。潛，摻也。〉以享以祀，以介景福。〈介，助也。景，大也。〉
《尚書·舜典》曰：望于山川，遍於群神。孔安國傳曰：謂在遠者望祭之也。群神，丘陵墳衍之屬。
又《說命》曰：黷於祭祀，時謂弗欽。孔安國傳曰：祭不欲數，數則黷，黷則不敬也。
又《洛誥》曰：祀於新邑，咸秩無文。孔安國傳曰：以祀典祀於新邑，皆次秩不在禮文者而禮之。
又《多士》曰：罔弗明德恤祀。孔安國傳曰：自帝乙以上無不顯用有德，憂念齊敬，奉其祭祀。言能保宗廟社稷也。
《尚書大傳·周傳》曰：祭之爲言察也；察者，至也；至者，人事也。人事至然後祭。祭者，薦也，薦之爲言在也。在也者，在其道也。〈《禮志》曰：君子生則敬養，死則敬饗也。〉
又《五行傳》曰：簡宗廟，不禱祠，廢祭祀，逆天時，則水不潤下。〈君行此四者爲逆天。此宮之政，北爲水，故源流竭絕，是水不潤下也。〉
又《五行傳》曰：六イ之禮，散齋七日，致齋三日。新器潔祀，用赤黍，三日之朝於中庭，祀四方，從東方始，卒於北方。〈《禮志》：致齋三日。《周禮》：凡祭祀前期十日。宗伯帥執事十日，是爲齋一旬乃祀也。今此致齋即祀者，欲得容三十也。答：蓋八日爲致齋，明九日朗而初祀，亦一旬有一日事乃畢也。〉其祀禮，曰格祀，〈篇雲今亡。〉曰某也，方祀。曰播國，率相行祀。其祝也，曰：若爾神靈，洪範六イ是合，〈神靈謂木精靈威仰，火精赤怒，土精含樞細，金精白招距，水精汁光紀及木帝太皋，炎帝火帝，土帝黃帝，金帝少昊，水帝顓頊，木官句芒，火官祝融，土官后土，金官蓐收，水官玄冥皆是也。古者生能其事，死在祀禮，配其神而食。合猶爲也。六イ是神靈所爲也。〉無差無傾，無有不正。若民有不敬事，則會批之於六イ〈言民廣及天下有過者也。事，六事也。會，合也。批，推也。言天下之有過，神靈亦合推內於六イ。天子以下爲任者也。〉六事之機，以縣示我，我民人無敢不敬事上下王祀。
《周禮·天官·冢宰》曰：以八則治都鄙，一曰祭祀，以馭其神；〈祭祀其先君社稷五祀。〉以九式均節財用，一曰祭祀之式。〈式謂財用之節度。〉
又《天官上·內饔》曰：凡宗廟之祭祀，掌割亨之事。凡燕飲食亦如之。
又《天官上·獸人》曰：凡祭祀、喪紀、賓客，共其死獸生獸。〈共其完者。〉凡獸入於臘人，〈當幹之也。〉皮毛筋角入於玉府。〈給作器物。〉
又《天官上·亨人》曰：祭祀共大羹、羹，賓客亦如之。〈大羹，肉氵音也。鄭司農雲︰大羹不致五味也，羹加鹽菜也。〉
又《地官上·牧人》曰：牧人宰牧六牲而阜蕃其物，以供祭祀之牲。〈六牲謂牛、馬、羊、豕、犬、鶏。〉凡陽祀用も牲毛之，陰祀用黝牲毛之，望祀各以其方之色牲毛之，〈毛，純也。陰祀祭六郊地及社稷也。鄭司農雲︰陽祀春夏也。黝讀爲幽。幽，黑也。〉凡時祀必用物。〈時祀，四時所常祀，謂山川以下至四方百物也。〉凡外祭毀事，用ζ可也。〈ζ謂雜色不純，毀謂副辜毀除殃咎之屬也。〉凡祭祀共其犧牲，以授充人系之。〈犧牲，毛羽完具也。授充人者，當殊養之。〉凡牲不系者，共奉之。〈謂非時而祭祀者。〉
又《地官上》曰：牛人，掌養國之公牛，以待國之政令。凡祭祀，供其享牛、求牛，以授職人而芻之。〈鄭司農雲︰享牛，前祭一日之牛。求牛，禱於鬼神祈福之牛也。玄謂獻神之牛，謂所以祭者也。〉凡祭祀供其牛牲之互，與其盆{�}以待事。〈互謂福衡之屬。盆{�}皆器名。〉
又《地官下·閭師》曰：凡庶民不畜者，祭無牲；不耕者，祭無盛矣。
又《春官上·大宗伯》曰：大宗伯之職，掌建邦之天神、人鬼、地之禮，以佐王建保邦國。〈建，立也。立天神、人神、地祗之禮者，謂祀之、祭之、享之。禮，吉禮是也。目吉禮於上承以立安邦國者，互相成。明尊鬼神，重人事。〉以禋祀祀昊天上帝，以實柴祀日月星辰，以�酋燎祀司中、司命、風師、雨師，〈�之言煙也。周人尚臭，煙氣之臭聞者�酋積也。《詩》曰：「��棫樸，薪之�酋之。」三祀皆積柴實牲體焉。或有玉帛燔柴而外堙，所以報陽也。〉以血祭祭社稷、五祀、五嶽，以埋沉祭山林川澤，以辜祭四方百物。〈不言祭地，此皆地祗，祭地可知也。陰祀自血起，貴氣臭也。社稷，土穀之神也，有德者配食。〉凡祀大神，亨大鬼，祭大，帥執事而卜日宿，視滌濯，蒞玉鬯，省牲鑊，奉玉齊，詔大號，治其大禮，詔相王之大禮。〈執事，諸有事於祭者也。宿，申式也。滌濯，溉祭器也。〉若王不與祭祀，則攝位。〈王有故，代行其祭事。〉凡大祭祠，王后不與，則攝而薦豆籩徹。〈薦徹豆籩，後之事。〉國有大故，則旅上帝及四望。王大封，則先告后土，乃頒祀於邦國、都家、鄉邑。〈頒讀爲班。班其所當祀及其禮也。都家鄉邑謂王子弟及公卿大夫所食埰地也。〉
又《春官下·太祝》曰：太祝掌六祝之辭。太師宜於社，造於祖，〈《馬融傳》曰：《爾雅》曰：「起大事，動大衆，必先有事於社也。」〉設軍社，類上帝。〈社者，社主也。類者，以事類告祀上帝。〉國將有事於四望，〈將，行也。四望，日月星辰也。〉及軍歸獻於社，則前祝。〈獻於社主。〉
又《春官》曰：家宗人，掌家祭祀之禮。凡祭祀致福。〈大夫埰地之所祀與都同，若先王之子孫亦有祖廟。〉
《禮記·月令》曰：孟春之月，其祖戶，祭先脾。〈春，陽氣出，祀之於戶，內陽也。祀之先祭脾者，爲春陽中於藏直，脾爲尊也。〉仲春之月，天子獻羔開冰，先薦寢廟。〈獻羔謂獻司寒也。祭司寒而出冰，薦於宗廟，乃後賦之。〉上丁，命樂正習舞釋菜，〈將舞，必釋菜於先師以禮之。〉天子乃率三公、九卿、諸侯、大夫親往視之。〈順時達物。〉中丁，又命樂正入學習樂。是月也，祠不用犧牲，用�璧更皮幣。
又《月令》曰：孟夏之月，其祀灶，祭先肺。〈夏，陽氣盛，熱於外，祀之於灶，從熱類也。祀之先肺者，陽位在上，肺亦在上，肺爲尊也。〉
又《月令·仲夏》祀皇地於方丘。〈夏至之日，祀皇地於方丘，以高祖神堯皇帝配坐，以岳瀆等神從祀。〉
又《月令·仲夏》曰：命有司祭先牧。〈謂仲夏祭先牧於大澤，用剛日。〉
又《月令·季夏》曰：其祀中ニ，祭先心。〈中ニ猶中室也。祭中ニ之禮，爲俎先進心。〉是月也，祀黃帝於南郊。〈謂季夏土德王日則祀黃帝，合樞紐於南郊，以軒轅配坐，以后土鎮星從祀也。〉
又《月令》曰：孟秋其祀門，祭先肝。〈秋，陰氣出，祀之於門，外陰也。祭先肝者，秋爲陰中於藏直肝。凡祀門爲俎，先進肝也。〉
又《月令》曰：孟冬，其祀行，祭先腎。〈冬陰氣盛，寒於外，祀之於行，從辟除之類。行謂道也。祭先腎者，陰位在下，腎亦在下。凡祀行爲俎，先進腎。〉
又《月令·孟冬》曰：祀神州地於北郊。〈謂立冬日祭神州地於北郊。太宗文武聖皇帝配坐。〉是月也，命有司祭司寒。〈謂孟冬祭司寒於北郊。〉是月也，命有司祭司中、司命、司人、司祿。〈謂立冬後亥日祀司祿等於國域西北。〉
又《月令·仲冬》曰：命有司祈祀四海、大川、名源、淵澤、井泉。〈順其盛德之時祭也。〉
又《曲禮上》曰：臨祭不惰，祭服弊則焚之，祭器弊則埋之。
又《曲禮下》曰：無田祿者，不設祭器；有田祿者，先爲祭服。君子雖貧，不鬻祭器；雖寒，不衣祭服。去國，祭器不逾境，大夫寓祭器於大夫，士寓祭器於士。
又《曲禮下》曰：天子祭天地，祭四方，祭山川，祭五祀，歲遍。諸侯方祀，祭山川，祭五祀，歲遍。大夫祭五祀，歲遍。士祭其先。〈祭四方謂祭五官之神於四郊也。勾芒在東，祝融后土在南，蓐收在西，玄冥在北。《詩》雲「耒方禋祀」，方祀者，各祭其方之官而已。五祀謂戶灶中ニ門行也。此蓋殷時制也。《祭法》曰：「天子立七祀，諸侯立五祀，大夫立三祀，士立二祀。」謂周制也。〉凡祭，有其廢之，莫敢舉也；有其舉之，莫敢廢也。〈爲其瀆神也。廢舉謂若殷廢農祀棄，後不可復廢棄祀農也。〉非所祭而祭之，名曰淫祀。淫祀無福。支子不祭，祭必告於宗子。〈不敢自專。〉凡祭宗廟之禮，牛曰一元大武，豕曰剛鬣，豚曰肥�盾，羊曰柔毛，鶏曰翰音，犬曰羹獻，雉曰疏趾，兔曰明視，脯曰尹祭，槁魚曰商祭，鮮魚曰�廷祭，水曰清滌，酒曰清酌，黍曰薌合，粱曰薌萁，稷曰明粢，稻曰嘉蔬，韭曰豐本，鹽曰咸鹺，玉曰嘉玉，弊曰量幣。〈號牲物者，異於人用也。元，頭也。武，跡也。�盾，肥也。《春秋傳》作�盾，�盾，充貌也。尹，正也。商猶量也。�廷，直也。萁，辭也。嘉，善也。稻，菇蔬之屬也。豐，茂也。大<鹵咸>曰鹺。今河東雲幣帛也。〉
又《曲禮》曰：大饗不問卜，〈祭五帝於明堂，莫適卜也。〉不饒富。〈富之言備也，備而已，勿多於禮。〉
又《檀弓下》曰：仲遂卒於垂，壬午猶繹，萬入去。〈仲遂，魯公子。先曰辛巳有事太廟而仲遂卒，明曰而繹非也。萬，千舞也。，舞也。〉仲尼曰：「非禮也。卿卒不繹。」
又《王制》曰：祭，豐年不奢，凶年不儉。
又《王制》曰：天子祭天地，諸侯祭社稷，大夫祭五祀。〈五祀謂司命、中ニ、門、行、厲也。此祭謂大夫有地者，其無地祭三耳。〉天子祭天下名山大川，五嶽視三公，四瀆視諸侯。〈視，視其牲器之數。〉諸侯祭名山大川之在其地者。〈魯人祭泰山，晉人祭河是也。〉天子諸侯，祭因國之在其地而無主後者。
又《禮器》曰：晏平仲祀其先人，豚肩不奄豆，浣衣濯冠以朝，君子以爲厄也。〈厄猶狹厄。〉孔子曰：「臧文仲安知禮！夏父弗綦，〈音忌〉逆祀，而弗止也，燔柴於奧。〈文仲，魯公子區之曾孫臧孫辰也。莊文之間爲大夫，於是爲賢，是以非之不正禮也。文二年八月丁卯，大事於太廟，躋，僖公始逆祀。是夏父弗綦爲宗人之爲也。奧當爲爨字之誤。〉夫奧者，老婦之祭也，盛於瓮，尊於瓶。」
又曰：季氏祭，逮暗而祭；日不足，繼之以燭。雖有強力之容，肅敬之心，皆倦怠矣。有司跛倚以臨祭，其爲不敬大矣。他日祭，子路與，室事交乎戶，堂事交乎階。質明而始行事，晏朝而退。孔子聞之，曰：「誰謂由也不知禮乎？」
又《大傳》曰：牧之野，武王之事也。旣事而退，柴於帝，祈於社，設奠於牧室。〈柴，尊告天地及先祖也。〉遂率天下諸侯，執豆籩，駿奔走。
又《祭法》曰：燔柴於泰壇，祭天也；瘞埋於泰折，祭地也，用も犢。〈壇，析封土爲祭處也。壇之言垣也。垣，明貌也。析，�也。必爲明之名，尊神也。地祗用黝牲，與天俱用犢，連言耳。〉埋少牢於泰昭，祭時也；相近於坎壇，祭寒暑也，王宮，祭日也；夜明，祭月也；幽宗，祭星也；雩宗，祭水旱也；四坎壇，祭四方也。山林、川穀、丘陵能出�，爲風雨，見怪物，皆曰神。有天下者祭百神。諸侯在其地則祭之，亡其地則不祭。〈昭，明也，亦謂壇也。時，四時也，亦謂陰陽之神也。埋之者，陰陽出入於地中也。凡此以下皆祭用少牢也。〉
又《祭法》曰：夫聖王之制祭祀也，法施於民則祀之，以死勤事則祀之，以勞定國則祀之，能禦大災則祀之，能捍大患則祀之。是故厲山氏之有天下也，其子曰農，能植百穀。夏之衰也，周棄繼之，故祀以爲稷。共工氏之霸九州也，其子曰后土，能平九州，故祀以爲社。帝嚳能序星辰以著衆，堯能賞均刑法以義終，舜勤衆事而野死，鯀鄣洪水而殛死，禹能修鯀之功，黃帝正名百物，以明民共財，顓頊能修之，契爲司徒而民成，冥勤其官而水死，湯以寬治民而除其虐，文王以文治，武王以武功，去民之災，此皆有功烈於民者也。及夫日月星辰，民所瞻仰也；山林川穀丘陵，民所取材用也。非此族也，不在祀典。
