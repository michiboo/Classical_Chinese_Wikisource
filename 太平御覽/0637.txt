
《書》曰：王曰：「嗚呼！凡我有官君子，欽乃攸司，慎乃出令。令出惟行，弗惟反。」〈有官君子，大夫己上。嘆而誡之，使敬汝所司，慎汝出令。從政之本，令出必惟行之，不惟反改。若二三其令，亂之道也。〉
《韓詩》曰：古丈必有命民，民有能敬長憐孤、取捨好讓者，命於其君，然後得乘飾車駢馬；未得命者，不得乘車，乘車皆有罰。故其民雖有餘財侈物，而無禮義功德，即無所用其餘財侈物。故其民皆興仁義，而賤不爭貴，強不淩弱，衆不暴寡。是唐虞之所以象典刑，而民莫敢犯也。
《論語·子路》曰：子曰：「其身正，不令而行；其身不正，雖令不從。」〈令，教令也。〉
《國語》曰：越王勾踐令民壯者無娶老婦，老者無娶壯婦。女子十七不嫁，丈夫二十不娶，其父母有罪。將勉者〈勉乳。〉以告公，令醫守之，〈醫，乳醫也。〉生男二壺酒、一犬；生女二壺酒，一豚；生三人與之乳母；生二人與之餼。〈三子力不能獨養，故與乳母。〉
《家語》曰：孔子初仕，爲中都宰。制爲養生送死之節，長幼異食，強弱共任，男女別塗，路不拾遺，器不雕僞，市不二價。行之一年，而四方諸侯皆則焉。定公謂孔子曰：」學子之法，以治魯國，何如？」孔子對曰：「雖天下可也，何但魯國而己哉？」
《爾雅》曰：柯、憲、刑、範、辟、律、矩、則，法也。〈詩曰：伐柯伐柯，其則不遠。論語曰：不逾矩也。〉
《釋言》曰：坎、律，銓也。〈易坎卦主法。法律皆所以銓量輕重。〉
《釋名》曰：法，逼也。人莫不欲從其志，逼正使有所喜�。令，領理使不相犯也。律，{�累}〈音累。〉也。囚人心使不得放肆也。
《史記》曰：商鞅定法，秦人初言令不便者以千數，於是太子犯法。衛鞅曰：「法之不行，自上犯之。」將法太子。太子，君詞也，不可施刑，刑其傅公子虔，黥其師公孫賈。明日，秦人皆趨令行之。令初下，有言令不便者，有來言令便者。衛鞅曰：「此皆亂化之人也。」盡遷於邊城。其後人莫敢議令。
《漢書》曰：高祖初入關，約法三章曰：「煞人者死，傷人譏α抵罪。」蠲削煩苛，兆民大悅。其後四夷未附，兵革未息，三章之法，不足以禦奸，於是相國蕭何捃摭秦法，取其宜於時者，作律。
又曰：惠帝四年，除挾書律。〈如淳曰：秦始皇令敢有挾詩書偶語者俱爲城旦也。〉
又曰：漢王下令：軍士不幸死者，吏爲衣衾棺斂，轉送其家。四方歸心焉。
又曰：元帝爲太子，壯好經書，寬博謹慎。初居桂宮，上嘗急召，太子出龍樓門，〈張晏曰：門樓上有銅龍，若白鶴飛廉者也。〉不敢絕馳道。〈應劭曰：馳道，天子道，若中道然，古摯甚重。〉西至直城門，〈晉灼曰：黃圖西出南頭弟二門。〉得絕，乃度之，還入作室門。上遲之，問其故，以狀對。上大悅，乃著令，令太子得絕馳道。
又曰：元帝仁柔好儒，見宣帝多用文法吏以刑名繩下，大臣楊惲、蓋寬饒等坐刺譏語而誅。嘗侍燕，從容言：「陛下持刑太深，宜用儒生。」宣帝作色曰：「漢家自有制度。本以霸王道雜之，奈何純任德教，用周政乎？〈姬周之政。〉且俗儒不達時宜，好是古非今，使人眩於名實，〈眩，亂視也。音胡亂反切。〉不知所守，何足委任？」乃嘆曰：「亂我家者，太子也。」及即位，下詔曰：「法令者，欲其難犯而易避也。今律令煩多，典文者不能分明，是欲罪元元之不逮，豈中刑之意哉？〈中，常也。〉其議律令可蠲除輕減。」
又曰：成帝河平中詔曰：「《甫刑》雲︰五刑之屬三千，大辟之罰其屬二百。今大辟罪千有餘條，律令煩多，百有餘萬言。奇請他比，日以益滋。〈奇請，謂常文外主丈別有所請，以定罪也。它比，謂引它類以附之，稍增律條也。奇音居宜反。〉其與中二千石、博士及明習律令者議減死刑及可蠲除者，令較然易知。」
又曰：杜周，南陽杜衍人也。義縱爲南陽太守，以周爲爪牙，薦之張湯，爲廷尉史，使按邊失亡，所論煞甚多。奏事中意，任用，與減宣更爲中丞者十餘歲。周少言重遲，內深次骨。宣爲左內史，周爲廷尉，其治大抵放張湯，而善候伺上所欲擠〈音若齊切。〉者，因而陷之；上所欲釋，久系待問而微見其冤狀。客有謂周曰：「君爲天下決平，不循三尺法。」周曰：「三尺法安出哉？前主所是著爲律，後主所是疏爲令。當時爲是，何古之法乎？」
又曰：主父偃以諸侯莫足游者，乃入關見衛將軍。衛將軍首茉上，上不省，資用乏，留久，諸侯賓客多厭之。乃上書闕下。朝奏，暮召入見。所言九事，其八者爲律令也。
又曰：朱博遷琅琊太守。文學儒吏時有奏稱說云云，博見，謂曰：「如太守漢吏，奉三尺律令以從事耳，亡奈生所言聖人道何也？〈言不能用也。〉且持此道歸堯舜君，出爲陳說之。」遷廷尉，芝︿決疑當讞平天下獄。博恐爲官屬所誣，視事，召見正監典法掾史，謂曰：「廷尉本起於武吏，不通法律，幸有衆賢，亦何憂！然廷尉治郡斷獄以來且二十年，三尺律令，人事出其中。〈言可以人情知人。〉掾史試與正監共撰前世決事吏議難知者數十事，持以問廷尉，得爲諸覆意之。」〈如淳曰：但欲用意覆之也。〉正監以爲搏荀強，意未必能然，即共條白焉。博皆召掾史，幷坐而問，爲平處其輕重，十中八九。官屬咸服博之疏略，才過人也。
《後漢書》曰：光武蕭王時在河北，祭遵爲軍市令。帝舍中兒犯法，遵格煞之。帝怒收遵。主簿陳副諫曰：「明公常欲整齊，今遵奉法不避，是故令行也。」帝乃賞之，以爲刺奸將軍。謂諸將曰：「當避祭遵！吾舍中兒犯法，尚煞之，必不私公等。」
又曰：桓譚上書言：「法令決事，輕重不齊。或一事殊法，同罪異論，奸吏得因緣爲市，欲活則出生議，所欲陷則與死比，是爲刑開二門也。命可令通義理、明習法律者，校定科比，〈科謂事條，比謂事例。〉一其法度，班下郡國，蠲除故條。如此，天下知方，而獄無怨濫矣。」
又曰：馬援在南，條奏越律與漢律駁者十餘事，〈駁乖事也。〉與越人申明舊制，以約束之。自後，南越奏行馬將軍故事。
又曰：王符論明帝時公車反支日不授章奏，〈凡反支日用月朔爲正。戌亥朔一日反支，申酉朔二日反支，午未朔三日反支，辰己朔四日反支，寅卯朔五日反支，子丑朔六日反支，見陰陽書也。〉帝聞而怪曰：「人廢農桑，遠來詣闕，而復拘以禁忌，豈爲政之意乎？」於是遂蠲其制令。
又曰：建初中，有人侮辱人父者，而其子煞之。肅宗貰其死刑而降宥之，自後因以爲比。是時遂定其議，以爲輕侮法。張敏駁議曰：「夫輕侮之法，先帝一切之恩，不有成科班之律令也。夫死生之決，宜從上下，猶天之四時，有生有煞。若開相容恕，著爲定法者，則是故設奸萌，生長罪隙。又輕侮之比，浸以繁滋，至有四五百科，轉相顧望，彌復增甚，難以垂之萬載。臣聞師言：『救文莫如質。』故高帝去煩苛之法，爲三章之約。建初詔書有改於古者，可下三公廷尉蠲除其弊。」
又曰：有兄弟共史人者，明帝以兄不訓弟，故報兄重。〈報，論也。重，死制。〉而減弟死。中常侍孫章宣詔言兩報重，尚書奏章矯制，罪當腰斬，帝問郭躬。躬曰：「法今有故誤，章傳命之謬，於事爲誤。誤者其文則輕，當罰金。」帝曰：「章與囚同縣，疑其故。」躬曰：「周道如砥，其直如矢。〈《詩·小雅》。如砥，貢賦平；如矢，賞罰中。〉君子不逆詐，君王法天刑，不可以委曲生意。」帝善之，遷躬廷尉。躬家代掌法，務在寬平。譏︿禮官，決獄斷刑，多依矜恕。乃條諸重文可從輕者四十一事奏之，事皆施行，著於令。
又曰：陳寵鈎校律令，條法溢於《甫刑》者奏除之，〈鈎猶勘也。前書曰：鈎校得其奸賊，鈎音工侯切。溢，出也。孔安國注尚書曰：呂侯後爲甫侯，故或稱甫刑也。〉曰：「臣聞禮經三百，威儀三千。故《甫刑》大辟二百，五刑之屬三千。禮之所去，刑之所取。〈去禮之人，刑以加之，故曰取也。〉失禮則入刑，相爲表里者也。今律令死刑六百一十，耐罪千六百九十八，〈耐者，輕刑之名也。〉贖罪以下二千六百八十一，溢於《甫刑》者千九百八十九，其四百一十大辟，千五百耐罪，七十九贖罪。《春秋保乾圖》曰：『王者三百年一蠲法。』漢興以來，三百二年，憲令稍增，科條無限，又律有三家，其說各異。宜令三公、廷尉，平定律令，應經合義者，可使大辟二百而耐罪贖罪二千八百，幷爲三千，悉刪除，其餘令與禮相應。」
又曰：卓茂爲密令，人常有言部亭長授其米肉遺者。〈部謂所部也。〉茂辟左右問之曰：「亭長爲從汝求乎？爲汝有事囑之而授乎？將平居自以恩意遺之乎？」人曰：「往遺之耳。」茂曰：「遺之而授，何故言邪？」人曰：「竊聞賢明之君使人不畏吏，吏不取人。今我畏吏，是以遺之。吏旣卒授，故來言耳。」茂曰：「汝爲弊人矣。凡人所以貴於禽獸者，以有仁愛，知相敬事也。今鄰里長老，尚致饋遺，此乃人道所以相親，況吏與民乎？吏顧不當乘威力強請求耳。凡人之生，群居雜處，故有經紀禮義以相交接，汝獨不欲修之，寧能高飛遠走，不在人間邪？亭長素善吏，歲時遺之，禮也。」人曰：「荀如此，律何故禁之？」茂笑曰：「律設大法，禮順人情。今我以禮教汝，汝必無攢黢；以律治汝，何所措其手足乎？一門之內，小者可論，大者可煞也。且歸念之。」於是人納其訓，吏懷其恩。
又曰：獻帝初，應劭又刪定律令，撰具《律肪章句》、《尚書舊事》、《廷尉板令》、《決事比例》、《司徒都目》、《五曹詔書》、及《春秋斷獄》凡二百五十篇。又集《議駁》三千篇，以類相從，凡八十二事。於是舊事宰繕。
又曰：鄭弘建初中爲尚書令。舊制，尚書郎限滿補縣長，令史補承尉。弘奏以爲「台職雖尊，而酬賞甚薄，請使郎曹齇千石，令史爲長。」帝從其議。弘前後所陳有補益王政者，皆著之南宮，以爲故事。
《東觀漢記》曰：陳寵曾祖父咸，成哀間以明律令爲侍御史。王莽篡位，父子相將歸鄉里，閉門不出入。乃收家中律令文書壁藏之，以俟聖主。咸常敕戒子孫，爲人議法當依輕者，雖有百金之利，無與人重。故世謂陳氏持法寬。
《魏書》曰：司馬景王輔政，時犯大逆者其法誅及己出之女。毋丘儉之誅，其子甸、妻荀氏應坐死，其族兄顗通表魏帝以乞其命，詔聽離婚。荀氏所生女芝爲潁川大守劉子元妻，亦坐死，以懷妊系獄。荀氏辭詣司隸校尉何曾乞恩，求沒爲官婢以贖之命。曾哀之，使主簿程盛上議曰：「臣以爲女人有三從之義，無自專之道。出適他族，降父母之服，所以明外成之節也。而父母有罪則追刑，夫黨見誅又隨戮。一人之身，內外授辟。女即産育，則它族之母，無辜授戮，傷孝子之心。且男旣不得罪於他族，而女獨嬰戮於二門。臣以爲在室宜從父之誅，旣醮可隨夫之罰。」於是有詔改定律令。
《魏志》曰：公軍進，令曰：「吾起義兵，爲天下除暴亂。舊土卻蜀，死喪略盡。國中終日行，不見所識，使吾淒愴傷懷。其舉義兵己來，將士絕無後者，求親戚以後之，授上田，官給耕牛，置學師教之，爲立廟，使記其先人。魂而有靈，吾百年之後何恨哉？」
《吳志》曰：孫權下令諸將曰：「夫存不忘亡，安必慮危，古之善教。昔雋不疑，漢之名臣，於安平之世，而刀劍不離於身。蓋君子之於武備，不可以己。今處身疆畔，狄虜交接，而輕忽不豫思變，難哉！頃聞諸將出入各尚謹，多不從人，甚非備虜愛身之謂。夫保己遺名，以安君親，孰與危辱？宜深警戒，副孤意焉。」
《晉書》曰：賈充所定新律旣班天下，百姓安之。詔曰：「漢氏以來，法令嚴峻。故自元、成之世，及建平、嘉平之間，咸欲辯章舊典，刪革刑書。述作體大，歷年無成。先帝湣元元之命陷於密網，親發德音，釐正名實。車騎將軍賈充將大用聖意，諮詢善道，太傅鄭沖又與司空荀顗、中書監荀勖、中軍將軍羊祜、中護軍王業及廷尉杜友、河南尹杜預、散騎都尉成公綏、尚書郎柳軌等典正其事，朕每監其用心，常慨然嘉之。今法律旣成，始班天下，刑寬禁簡，足以克當先旨。昔蕭何以定律授封；叔孫通以制儀爲奉常，賜金五百斤，子弟皆爲郎。夫立功立事，古之所重。自太傅、車騎以下，皆加祿賞，其詳依古典。」
又曰：杜預與車騎將軍賈充等定律令，旣成，預爲之註解，乃奏之。曰：「法者，蓋繩墨之斷例，非窮理盡性之書。故文約而例直，聽省而禁簡。例直則易見，禁簡則難犯。易見則民知所避，難犯則幾於刑措。古之刑書，銘之鐘鼎，鑄之金石，以塞異端、絕異理也。然後人知恆禁，吏尾巧也。今所注皆網羅法意，格之以名分，使用之者執名例以審趣舍，伸繩墨之直，去析薪之理也。」
《晉朝雜事》曰：泰始四年，歲在戊子，正月二十日，晉律成。
《宋書》曰：劉秀之爲尚書右僕射，請改定製令，疑部人煞長吏，科議者謂值赦宜加徙。秀之以爲：「律文雖不明部人煞官長之旨，若值赦但止徒，道使與悠悠煞人曾尾異。人敬官長，比之父母，行害之身，雖遇赦，謂宜付尚方，窮其天命，家口令補兵。」從之。
