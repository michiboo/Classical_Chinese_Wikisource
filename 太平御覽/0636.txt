
《晉書》曰：羊亮爲太傅楊駿參軍，時京邑多盜竊，駿欲更重其法，盜百錢加大辟，請官屬會議。亮曰：「昔楚江乙母失布，以爲盜由令尹。公若欲無盜，將自止，何重法爲？」駿慚而止。
《後魏書》曰：韓騏麟爲齊州刺史，寬刑罰。從事劉普慶說曰：「明公杖節分憂，無所斬戮，何以示威？」答曰：「人不犯，何以戮乎？若須立威，當以卿始。」慶慚懼而退。
《梁書》曰：武帝敦睦九族，優藉朝士，有犯罪者，皆諷臣下屈法申之。百姓有罪，即按以法。其緣坐，老幼不免，一人逃亡，舉家質作，人旣窮急，奸宄益深。後帝親南郊，秣陵老人遮帝曰：「陛下爲法，急於黎庶，緩於權貴，非長久之術。誠能反是，天下幸甚。」帝銳意儒雅，疏簡刑法，自公卿大臣，咸不以鞠獄留意，奸吏招權，巧文弄法，貨賄成市，多致枉濫。大率二歲刑以上，歲至五千人。是時徒居作者具五任，其無任者著鬥械。〈任即課也。〉若疾病，權解之。
《後周書》曰：大象元年，詔罷高祖所約法。初，高祖作《刑書要制》，用法嚴重。譏㩳即位，以海內初平，恐物情未附，乃除之。
《隋書》曰：後周大象元年，詔：「高祖所立刑書，用法深重，其一切除之。」然帝數行肆赦，爲奸者皆輕犯刑法，政令不一，下無適從。於是又廣《刑書要制》而更峻其法，謂之《刑經聖制》。宿衛之官一日不直，罪至削除。逃亡者皆死，而家口籍沒。上書自誤者科其罪，鞭杖皆百二十爲度，名曰天杖。其後人加至二百四十。又作�辟�曆車，以威婦人。其決罪人云與杖者即一百二十，多打者即二百四十。
又曰：開皇十六年八月景戊詔：「決死罪者，三奏而後行刑。」
《唐書》曰：貞觀五年詔：「京師諸司比來奏決死囚，雖立五覆，一日即了，未暇審思，五奏何益？縱有追悔，又無所及。自今後宜二日中五覆奏，下諸州三覆奏。「又手敕曰：「比來斷獄，多據律文，雖情有可矜，而不敢違法。守文定罪，或恐有冤。今後門下省覆奏，有據法合死而情可矜者，宜錄狀以聞。」
又曰：太宗嘗錄囚徒，憫其將死，爲之動容。顧謂侍臣曰：「刑典仍用，蓋風化未洽之咎。愚人何罪而肆重刑乎？更彰朕之不德也。用刑之道，當審事理之輕重，然後加之以刑罰，何有不察其本而一概加誅？非所以恤刑重卻庶之謂也。」
又曰：貞觀中制：「從立春至秋分，不得奏決死刑。其大祭祀及致齋日、朔、望、上下弦、二十四氣、雨未晴、夜未明、斷屠日月及假日幷不得奏決死刑。」
又曰：貞觀中制：「古者行刑，君爲徹樂減膳。今庭無恆設之樂，莫知何徹。然對食即不啖酒肉。自今以後，刑人日勿進酒肉。內教及太常，幷宜停教。」
又曰：永徽中，高宗謂侍臣曰：「獄訟繁多，皆由刑罰枉濫，故《禮》曰，刑者，成也。一成而不可蜂。末代斷獄之吏，皆以苛刻爲明，是以秦氏網密秋荼而獲罪者衆。今天下無事，四海�安，欲與公等共行寬政。今日刑罰，得無枉濫乎？」太尉無忌對曰：「陛下欲致刑網寬平，臣下猶不識聖意。此法弊來己久，非止今日。若情存體國，即共號痴人，意在深文，便爲能吏，所以罪雖合杖，必致遣徒，理有可生，務入於死。非憎前人陷於死刑，務取名耳。陛下矜而令放，法司亦宜固請，但陛下喜怒不妄加於人，刑罰自然雲中。」高宗曰：「卿言是矣。」
又曰：神功初，天后謂侍臣曰：「近者朝臣多被周興、來俊臣等推勘，遞相牽引，咸自承服。國家有法，朕豈能違？中間疑有枉濫，更使近者就獄親問，皆自承引不虛，朕不以爲疑，即可其奏。自周興、俊臣死後，更無聞有反逆者。然則己前就戮者，不有冤濫耶？」姚元崇對曰：「自垂拱己後，被告身死破家者，皆是枉酷自誣而死。告者持以爲功，天下號爲羅織甚於漢之黨錮。陛下令近臣就獄問者，近臣亦不保，何敢輒有動搖？被問者若廢性，懼遭其毒手。賴上天降靈，聖情發寤，誅鋤凶竪，朝廷�安。今日己後，臣以微軀及一門百口保見在內外官，更無反逆者。若後有徵驗，反逆有實，臣請授知而不告之罪。」上大悅曰：「前宰相皆順成其事，陷朕爲淫刑之主。聞卿所說，甚合朕心。」
又曰：陸象先爲益州長史，在官務以寬仁爲政。司馬韋抱貞言：「望明公稍行杖罰，以立威名。不然，恐下人怠惰，無所懼也。」象先曰：「爲政者，理則可矣。何必嚴刑樹威，損人益己？恐非仁恕之道。」
又曰：開元二十五年，刑部斷獄，天下死罪惟有五十八人。大理少卿徐嶠上言：「大理獄院由來相傳煞氣太盛，鳥雀不棲。至是鵲巢其樹。」於是百寮上表賀，以爲幾至刑措。
又曰：大宗性仁恕。言事者諫曰：「陛下爲政，傷於太寬，朝典由是不肅。」上笑而答曰：「今時運艱難，凡人臣事朕者，窺少祿利耳。今府庫空竭，無俸入俾之優足，但峻刑科，是君上有威無恩，朕所不忍行也。」
《管子》曰：夫爭強之國先爭刑令。國之輕重者，刑也。
《文子》曰：道狹然後任智，德薄然後任刑，明淺然後任察。任智者心亂，任刑者上下恐，任察者下求善以事其上。
《莊子》曰：賞罰利害，五刑之辟，教之末；禮法度數，刑名比詳，治之末也。
又曰：民爲外刑者，金與木也；爲內刑者，動與過也。霄人之離外刑也，金木訊之；離內刑也，陰陽食之。免內外之刑者，惟真人能之。
《司馬法》曰：先王之治，從天之道，設地之宜，乃作五刑，以禁民僻；乃興甲兵，以討不義。制瑞節以通使，巡狩省方以會諸侯、考不同，正禮，月正時曆，〈考不同者，正法度齊於天子法度也。正禮者，上下之禮也。月正時曆者，月正朔名也。時曆，時氣正月相應也。〉名文章、車服〈名月爵。稱文章車服，所以顯有德，異尊皋，使不逾制度也。天子法度，不從命，爲亂常法也。〉比德逆天之時，〈比敗德不行也。不順時生煞之敘也。〉乃征師於諸侯征之；不會朝過聘則劉；〈劉，煞也。諸侯背叛不會朝過聘則煞之。〉廢貢職、擅稱兵、相侵削，廢天子之命則黜；〈不從王者法度，則征其罪而黜之也。〉改歷史、衣服、文章，易禮變刑則放；〈若奉王法，則不之遠方。〉娶同姓，以妾爲妻，變太子，專罪大夫，擅立關，絕降交則幽；〈幽系。〉慢神省哀，奪民之時，重粟畜貨，重罰暴虐，自佚，宮室過度，宮婦過數，則削地損爵。
《尸子》曰：秦穆公明於聽獄。斷刑之日，揖士大夫曰：「寡人不敏，使民入於刑，寡人與有戾焉。二三子各據爾官，無使民困於刑。」繆公非樂刑民，不得己也。此其所以善刑也。
又曰：車輕道近，則鞭策不用。鞭策之所用，遠道重任也。刑罰也者，民之鞭策也。
《商君書》曰：晉文將欲明刑，於是合諸卿大夫於冀宮。顛頡後至，吏請其罪，遂斷顛頡之脊。人皆懼曰：「顛頡之有寵也，斷脊以循；而況於我乎？」乃無犯禁者。晉國大理。
《呂氏春秋》曰：皋陶作士刑。
《韓子》曰：殷之法：灰棄於術者刑。子貢以爲重，問之仲尼。仲尼曰：「灰棄於術，必燔人。燔人怒則鬥，鬥則三族相煞，雖刑之可也。」
又曰：楚國法：太子不得乘車王弟門。時天大雨至，急召太子。庭中有淖，太子遂馳弟門，庭理以殳擊馬，遂敗其駕。太子泣請王誅之。王乃益廷理爵三級。
《淮南子》曰：聖人因民之所喜而勸善，因民之所惡以禁奸。故賞一人而天下譽之，罰一人而天下畏之。故至賞不費，至刑不濫。孔子誅少正卿而魯國之邪塞，子産誅鄧析而鄭國之奸禁。
又曰：趙政晝決獄，夜理書。〈趙政，秦皇帝也。〉御史冠蓋接於郡縣，覆督稽留戍五嶺以備越，築城以守胡。然奸邪萌生，盜賊群居，事愈煩而亂愈多。故法者，治之具也，而非所以中也。
又曰：子發爲上蔡令，民有當刑獄斷論，定決於令前。子發喟然有慘恤之心，罪人以刑而不忘其恩〈子發，楚威王臣也。在春秋後。〉日。此其後，子發得罪於威王，而奔於刑者於城下之廬。追者至，蹀足而怒曰：」子發親決吾罪，而吾怨之，よ於骨體。使我得肉而食之，其知厭乎？「追者皆以爲然，不索其內，果活子發。
《白虎通》曰：聖人治天下，必有刑罰何？所以助治，順天之度也。故懸爵賞者，示有所勸也；設刑罰者，明有所懼也。
《傳》曰：三王肉刑，應世以立刑者，五帝之鞭策。刑所以五何？法五行也。五帝畫其衣，象五行也。
《世本》曰：伯夷作五刑。
《會稽典錄》曰：闞澤字德潤，山陰人也。初，呂壹奸罪發聞，有司窮治，奏以大辟。或以爲宜加焚烈，用彰其惡。吳王以問澤。澤曰：「盛明之世，不宜有此刑。」遂從之。
徐�《中論》曰：政之大綱有二。二者何？賞罰之謂也。君明於賞罰之道，則治不難矣。賞罰者不在乎必重，而在於必行。必行則雖不重而人肅，不行則雖重而人怠，故先王務賞罰之必行。《書》曰：「爾無不信，朕不食言。汝不從誓言，予則孥戮汝。」
桓範《世要論》曰：德多刑少者，五帝也。刑德相半者，三王也。刑多德少者，五霸也。純用刑而亡者，秦也。
又曰：夫刑辟之作，所從來尚矣。聖人以治，亂人以亡。是以古屬帝王，莫不詳慎之者，以爲卻庶至重，一死不生，一斷不屬。故堯舜之明，猶惟刑之恤。是以後聖製法，設三槐九棘之吏，肺石嘉石之訴，然由復三刺，僉曰「可煞」。然後煞之。罪若有疑，即從其輕。此蓋詳慎之至也。
杜恕《篤論》曰：聖王之制刑也，非以害民也，將以利民也。故民從而安之。非以陷民也，將以導民也。故民從而化之。斷一人之獄，而天下義之，是安之也。斷一人之獄，而天下伏之，是化之也。當於民心，合於道理，所斷於民者，不行於身，公之也。
《君臣正論》曰：《書》稱：「欽哉，惟刑之恤。」又曰：「宥過無大，刑故無小。」此前王明德慎罰之意也。昔漢文感緹縈之孝，遂去肉刑。近則太宗視明堂之圖，欲寬背罰。於公以陰德救物，袁安恥職罪鞫人。此前代聖主賢臣欽恤之志也。
