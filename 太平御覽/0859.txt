
《周書》曰：黃帝始烹谷為粥。
《記》曰：仲秋養衰老，授几杖，行麋粥飲食。〈行，猶賜也。〉
又曰：公叔文子卒，其子請謚於君，君曰：「昔者衛國凶飢，夫子為粥與國之餓者，是不亦惠乎？」
又曰：悼公之喪，季昭子問於孟敬子曰：「為君何食？」〈悼公，魯哀公之子。昭子，康子之曾孫，名強。敬子，武伯之子，名捷。〉敬子曰：「食粥，天下之達禮也。」
又曰：穆公之母卒，〈穆公，魯哀公之曾孫。〉使人問於曾子曰：「如之何？」〈問居喪之禮。曾子，曾參之子，名申。〉對曰：「申也聞諸申之父曰：『哭泣之哀，齊斬之情，飠亶粥之食，自天子達。』」〈子喪父母，尊卑同。〉
又曰：親始死，三日不舉火，故鄰里為之麋粥以飲食之。
又曰：君之喪，子大夫、公子、眾士皆三日不食。子大夫、公子食粥納財，朝一溢米，莫一溢米，食之無算。
又曰：大夫之喪，主人、室老、子姓皆食粥。
《左傳》曰：晉人執衛侯，歸之於京師，置諸深室，寧子納橐飠亶焉。〈飠亶，粥餅也。〉
又曰：齊晏桓子卒，晏嬰粗斬，苴絰、帶、杖，菅屨，食粥，居倚廬，寢苫枕草。其老曰：「非大夫之禮也。」
又曰：正考父鼎銘云：「飠亶於是，粥於是，以糊余口。」〈飠亶，餼也。〉
《爾雅》曰：鬻，糜也。〈薄麋。〉糊，飠亶也。〈麋也。〉
《釋名》曰：麋，煮米使麋爛也。粥，濯於麋粥粥然也。寒粥，米投寒水中也。
《史記》曰：左師觸龍見趙太后曰：「食得無衰乎？」太后曰：「恃粥耳。」
又曰：陽盧侯趙章病，淳于意診其脈，曰：「迵風」〈音洞。〉迵風者，五日而死。後七日乃死，曰：「其人嗜粥，故中藏實。實故過期。」
《後漢書》曰：光武為王郎所追，至無蔞亭，馮異上豆粥一碗。明日，上謂諸將曰：「昨得公孫豆粥，飢寒俱解。」
又曰：樊事後母至孝。及母卒，哀思過禮，毀病不自支，世祖常遣中黃門朝暮送飠亶粥。
《東觀漢記》曰：曹褒遷將作大匠。上聞褒病，使致醫藥、糜粥。
謝承《後漢書》曰：南陽陸續仕郡戶曹史。時飢荒，太守尹興使續於都亭賦悶セ亶粥。續悉令簡閱其人，訊以名氏。事畢，興問所食幾何，續因口說六百餘人，皆分別姓字無有差謬，興異之。
《漢獻帝傳》曰：帝在長安，谷一斛五十餘萬。帝使侍御史侯汶出太倉米豆為飢民作糜粥，死者不絕。帝疑廩賦不實，敕取米豆五升，於御前作糜，得滿兩盆。杖汶五十。
《九州春秋》曰：臧洪為青州刺史，為袁紹所圍，糧食已盡。初尚掘鼠，煮筋角，後無可復食。廚有米三升，主簿啟進內，稍以為糜粥。洪嘆曰：「吾獨食此何為？」命作薄粥，與眾共啜之。
《魏末傳》曰：曹爽等令李勝辭司馬宣王，並伺察焉。宣王見勝，自陳「無他勞效，橫蒙聖恩，當為本州，詣閣拜辭，不悟加恩，得蒙引見。宣王令兩婢侍衣，衣落；復上指口言渴，主飲婢進粥，宣王持杯飲粥，粥皆流出沾胸。勝憫然者久之。
《吳錄》曰：李壽作糜以食飢者，而不自名。
又曰：朱桓除餘姚長，遇疫癘，穀食荒貴。桓分部良吏，隱親醫藥，食粥相繼。士民感戴之。
王隱《晉書》曰：賊杜下蜀。蜀人飢，陶侃多作粥以待之，於是悉降。
《晉安帝紀》曰：桓玄敗走，左右進以粗粥，咽不能下。
《郭林宗傳》曰：林宗嘗止陳國文學，見童子魏德公，知其有異。德公求近其房止，供給灑掃。林宗嘗不佳，夜中命作粥，德公為之進焉。林宗一啜，怒而呵之曰：「高明為長者作粥，不如意，使沙不可食！」以杯擲地。德公更為粥，三進三呵。德公姿無變容，顏色殊悅。林宗乃曰：「始見子之面，今乃知卿心。」遂友善之，卒為妙士。
《宋書》曰：戴與兄勃並隱遁有名。中書令王綏嘗攜客之勃等，方進豆粥，綏曰：「聞卿善琴，試欲一聽。」不答。綏恨而去。
又曰：何子平，大明末，東土飢荒，繼以師旅。家有大喪，八年不得營葬，晝夜號哭，常如袒括之日。冬不衣絮，暑避清涼，一日以數合米為粥，不進鹽菜。
《齊書》曰：宣考陳皇后生高帝。高帝年二歲，乳人乏乳，後夢人以兩甌麻粥與之，覺而乳驚，因此豐足。
《梁書》曰：昭明太子統母丁貴嬪薨，水漿不入口，每哭慟絕。武帝命中書舍人顧協宣旨曰：「毀不滅性。聖人之制，不勝喪，比於不孝。有我在，那得自毀如此耶？」即強進飲粥。太子奉敕，乃進數合。自是至葬日，進麥粥一升。武帝又敕曰：「聞汝所進食過少，轉羸瘦，我比更無病，正為汝胸中亦圮塞成疾，故應加飠亶粥，不使我恆懸心。」雖屢奉敕勸逼，終喪日止一溢米，不嚐菜果之味。
又曰：張弘策幼以孝聞，母嘗有疾，五日不食，弘策亦不食。母強為進粥，弘策乃食母所余。
又曰：肖景為南兗州刺史。會年荒，計口振卹，又為飠亶粥於路以賦之。
又曰：任為義興太守，歲荒，散私俸米豆為粥，活三千餘人。
又曰：王志天監初為丹陽尹。時年飢，每旦為粥於郡門以賦百姓，眾悉稱惠。
又曰：劉覽，字孝智。十六通《老》、《易》。位中書郎，以所生母憂，廬於墓，再期不嚐鹽酪，食麥粥而已。
又曰：有河南孝廉秦綿，遭母喪，送葬，不忍復還。鄉人為作庵，仍止其中。若遇有米食粥，無米食菜而已。
又曰：庾沙彌母劉氏亡，水漿不入口累日。初進大麥薄飲，經十旬方為薄粥。終喪不食鹽酢。
《陳書》曰：張昭弟乾，字玄明，聰敏好學，亦有至性。父卒，兄弟日惟食一升麥屑粥。
《後魏書》曰：崔浩，道武賈歲，威風嚴峻，官省左右以微過得罪，莫不逃避隱匿。自下皆變，浩獨恭勤不怠，或終日不歸。帝知之，輒命賜以御粥。
又曰：薛真度為豫州刺史。景明初，豫州大飢，真度輒表曰：「別出倉米五十斛為粥，救其甚者。」詔曰：「真度所表，甚有憂濟百姓之意，宜在極卹也。」
又曰：文明太后崩，孝文五日不食。楊椿諫曰：「聖人之禮，毀不滅性。縱陛下欲自賢於萬代，其若宗廟何？」帝感其言，乃一進粥。
又曰：楊逸為光州刺史。時災儉連歲，逸欲以倉粟賑給，而所司懼罪不敢。逸曰：「國以人為本，人以食為命，假令以此獲戾，吾所甘心！」遂出粟，然後申表。右僕射元羅已下謂公儲難闕，並執不許。尚書令、臨淮王以為宜貸二萬，詔聽貸五萬。既出粟之後，其老小殘疾不能自存活者，又於州門造粥飼之，將死而得濟者以萬數。帝聞而善逸。
又曰：韋フ，字遵顯。少有志業，年十八，辟州主簿。時屬歲儉，フ以家粟造粥，以飼飢人，所活者甚眾。
又曰：房景遠，字升遐，重然諾，好施與。歲儉，分贍宗親。又於通衢以粥食餓者，存濟甚眾。平原劉郁行造兗境，忽遇劫賊，已殺十餘人，次至郁，郁曰：「與君鄉近，何忍見殺？」賊曰：「若言鄉里親，親是誰？」郁曰：「齊州主簿房陽是我姨兄。」陽是遠小字，賊曰：「我食其粥得活，何得殺其親？」遂還衣服，蒙活者二十餘人。
又曰：李搔妹曰法行，幼出家為尼，後遭時大儉，施糜粥於路。
《北齊書》曰：李士謙，遇年飢，多有死者。士謙罄家資為之糜粥，賴以全活者萬計。
《後周書》曰：皇甫遐，字永賢，河東汾陰人。性至孝，遭母喪，乃廬於墓側，食粥枕苫，櫛風沐雨，形容枯悴，家人不識。
《隋書》曰：陸讓母者，上黨馮氏女也，性仁愛，有母儀，讓即其孽子也。仁壽中，為番州刺史，贓貨狼籍，為司馬所奏。上遣使按之，皆驗，乃命公卿百僚議之。咸曰：「讓罪當死。」詔可其奏。讓將就刑，馮氏蓬頭垢面，詣朝堂數曰：「無汗馬之勞，致位刺史，不能盡誠奉國，以答鴻恩，而返違犯憲章，贓貨狼籍！若言司馬誣汝，百姓、百官不應亦皆誣汝；言至尊不憐愍汝，百姓何故治書覆汝？汝豈誠臣？豈孝子？不誠不孝，何以為人！」於是流涕嗎咽，親持盂粥勸讓令食。既而上表求哀，詞情甚切，上憫然為之改容。獻皇右甚奇其意，致請於上，遂下詔可減死為民。
《太公金匱》曰：武王伐紂，都洛邑，而雪深丈餘。不知何五大夫，乘馬車，從兩騎，止王門外。師尚父使人持一器粥，出，開門而進曰：「先生大夫在內，方對天子，未有出時。天寒，故進熱粥以禦寒。」
《莊子》曰：顏回有負郭之田五十畝，足以供飠亶粥。
《七略》曰：宣帝詔徵被公見誦《楚辭》，被公年衰母老，每一誦，輒與粥。
《風俗通》曰：范滂父字叔矩，遭母憂，既葬之後，飠亶粥不贍。司徒召滂，滂曰：「老父年尊，絕意世仕，遂不得避也。」
《魏武遺令》曰：吾夜半覺小不佳，至明日，飲粥，汗出，服當歸湯。
《譙子法訓》曰：或曰：「母有疾，使其妻為粥者，妻不可，以刀擊之，夷其面，可以為孝乎？」曰：「以刀刃妻，其親必駭，而有憂及之，何有於孝？」
《郭子》曰：許允為吏部郎，多用其鄉里。帝遣虎賁收之，婦云：「無憂！」尋還，作粟粥待之。
《語林》曰：石崇為客作豆粥，咄嗟便辦。王愷乃密貨崇帳中都督，曰：「豆難煮，惟豫作熟豆，以白粥投之。」
《續搜神記》曰：劉池荀家在夏口，忽有鬼來，喜偷食。劉即於他家煮治葛，取二升汁蜜齎還家。向夜，令舉家糜食，餘一甌，因寫治葛汁著中，於几上，以甕復之。至人定後，聞鬼發甕啖糜，須臾，在屋頭吐，至四更中，寂然。於此遂絕也。
徐廣《晉記》曰：愍帝建興四年，京城糧盡，屑麴為粥，以供帝食。
《錄異傳》曰：周時，尹氏貴盛，五世不別，會食數千人。遭飢荒，羅鼎作糜，啜之聲聞數十里。
《鄴中記》曰：并州之俗，以冬至後百五日，為介子推斷火冷食，三日粥。中國為寒食。
《涼州異物志》曰：高昌僻土，有異於華，寒服冷水，暑啜羅闍。〈闍，受車切。北郡人作糜粥啜之，俗號闍也。〉
《南越志》曰：陵廬城中有井，半清半黃。黃者甜滑，宜作粥，色如金，似灰汁，甚芬馨。
《世說》曰：郄嘉賓三伏之月詣謝公，炎暑重赫，雖當風交扇，猶沾汗流離。謝著故練衣，食熱白粥。郄謂謝曰：「自非君體，幾不堪此。」
又曰：賓客詣陳大丘宿，使元方、季方炊。太丘問：「炊何遲留？」元方長跪曰：「君與客語，乃俱竊聽，炊忘著米，今皆成糜。」太丘曰：「爾頗有識不？」二子長跪俱說，言無遺失。太丘曰：「如此，俱成糜自可，何必飯耶？」
《俗說》曰：王東亭嘗之吳郡就汰公宿，汰公設豆藿糜，自啖一大甌。東亭有難色，汰公強進半甌。
《王薈別傳》曰：薈為吳郡內史。其年大飢，薈出私財為百姓飠亶粥。
《風土記》曰：天正日南，黃鍾踐長，粥飠亶追萌，微納休昌。〈是以陽始牙動，為飠亶粥以養幼扶微。俗尚以赤豆為糜，所以象色也。〉
《廣志》曰：遼東赤梁，魏武帝以為御粥。
《天文要集》曰：玉井主粥廚。
《殷康集》曰：康為武康縣，教曰：「郭邑居民有死喪者，可令送兩坩粥。」
《時鏡新書》曰：齊魏收當寒食餉王元景粥，元景與收書曰：「始知令節，須御麥粥，加之以糖，彌覺香冷。」
《荊楚歲時記》曰：正月十五日，豆糜加油骨其上，以祠門戶。
魏武帝《苦寒行》曰：行行日已遠，人馬同時飢。擔橐以取薪，斧冰持作糜。
《唐新語》曰：李既貴，其姊病，必親為煮粥，火其須。姊曰：「仆妾多，何自苦若是？」對曰：「豈為無人耶？顧姊年老，亦年老，雖欲久為姊煮粥，其可得乎？」
《國語》曰：勾踐載稻與脂於舟以行。〈稻有膏糜。〉國之孺子之游者，無不也，無不啜也，必問其名。〈為後將用之。〉
《續齊諧記》曰：吳縣張成夜起，忽見一婦人立於宅東南角，舉手招成，成便往就之。婦人曰：「此地是君家蠶室，我即是此地之神。明日是正月半，宜作白粥泛膏於上以祭也，當令君蠶桑百倍。」言絕，失所。成如言，為作膏白粥。自此已後，年年大得蠶。今世人正月半作膏糜，像此。
《周易》曰：鼎折足，覆公飠束。〈鄭玄曰：糝謂之飠束。《震》又為竹。竹萌曰荀。荀者，飠束之米也。《詩》云：其飠束惟何？〉
《周禮》曰：醢人掌羞豆之實，酏食、糝食。
《記》曰：犬羹、菟羹，和糝不蓼。〈凡羹齊，宜以五味調和米屑謂之糝，蓼則不也。〉
又曰：糝：取牛、羊、豕之肉，三如一，小切之，與稻米，稻米二，肉一，合以為餌煎之。〈此周禮糝食也。〉
《說文》曰：甚，以米和羹也。〈甚與糝同。〉
宗躬《孝子傳》曰：桑虞喪父，十四日食百粒糝藜藿。
《墨子》曰：孔子窮陳、蔡之間，藜蒸不甚。
〈所戟切。〉
《通俗文》曰：煮米索。
《食經》曰：作煸法，近水則澀。
《周禮》曰：籩人，掌朝事之籩，其實，ナ、白、黑、形鹽。〈ナ，ナ實也。鄭司農云：，麻曰ナ，稻曰白，黍曰黑，鄭玄曰：今河問以北，煮童煮麥賣之名曰逢。〉
《儀禮》曰：、ナ坐，設於豆西，當外列，在東方，婦贊者執白、黑以授主婦。
又曰：主婦薦韭菹醢坐，奠於筵前，醢在南方，婦替者執二籩、<麥賁>，以授主婦。主婦不興，受之，奠於醢南，ナ在東。
《禮》曰：Ρ、羹、菽、麥、ナ、稻、黍、粱。
〈丘與切。〉
《蒼頡解詁》曰：<麥去>，煮麥也。
《說文》曰：<麥去>，麥甘粥也。
《釋名》曰：煮麥曰<麥去>，<麥去>亦齲也，熟煮之，齲壞也。
《急就》曰：甘<麥去>殊美奏諸君。
〈蘇本切〉
《說文》曰：員，切熟肉，內於血中和也。
《釋名》曰：肺員，飠贊也。全米糝之，如膏鑽也。
盧湛《祭法》曰：四時祠皆用肺員。
〈苦濫切。〉
《說文》曰：羊血白<血>。
《釋名》曰：血<血>，以血作之，增其酸鼓之味，使甚苦，以消膏；而加菹其中，亦以消酒也。
盧湛《祭法》曰：春夏秋祠，皆用<血>血。
《唐書》曰：安祿山、思順翰並來朝，玄宗使驃騎太將軍、內侍高力士及中貴人供奉官，於京城東駙馬崔惠童池亭宴會，使射生官射鮮鹿，取血煮其腸，謂之熱洛河，以賜之，為翰好故也。
《搜神記》曰：羌煮，貊炙翟之食也。自太始以來，中國尚之，戎翟侵中國之前兆也。
《續漢書·五行志》曰：靈帝好胡服、胡飯，京師貴戚皆競為之。
