
《說文》曰：祝，祭主贊詞者。
《周禮》曰：大祝，掌六祝之辭，以事鬼神，示祈福祥，求永貞。一曰順祝，二曰年祝，三曰吉祝，四曰化祝，五曰瑞祝，六曰策祝。
又曰：掌六祈以同鬼神示，作六辭以通上下、親疏、遠近，辯六號，辯九。拜〈與拜同。〉
又曰：小祝掌小祭祀。喪祝掌大喪勸防之事。甸祝掌四時之田。詛祝掌盟、詛、類、造、攻、說、礻會、之祝號。
《左傳》曰：晉範文子反自鄢陵，使其祝宗祈死，曰：「君驕侈而克敵，是天益其疾也，難將作矣。愛我者，惟祝我，使我速死。無及於難，范氏之福也。」六月戊辰，士燮卒。
又曰：宋皇國父為太宰，為平公築台，妨於農功。子罕請俟農功之畢，公弗許。築者謳子，曰：「澤門之皙，實興我役。邑中之黔，實慰我心。」子罕聞之，親執朴以行築者，而扌失其不勉者，曰：「吾儕小人，皆有闔廬以避燥溼寒暑，今君為一台而不速成，何以為役？」謳者乃止。或問其故，子罕曰：「宋國區區，而有詛有祝，禍之本也。」
又《襄二十七年》曰：楚子木問於趙孟曰：「范武子之德何如？」對曰：「夫子之家事治，言於晉國，尾情；其祝史陳信於鬼神，無愧辭。」
又曰：齊侯疥，遂┲，期而不瘳。諸侯之賓問疾者多在，梁丘據與裔款言於公曰：「吾事鬼神，豐，於先君有加矣。今君疾病，為諸侯憂，是祝、史之罪也。諸侯不知，其謂我不敬，君盍誅於祝固、史へ以辭賓？」公說，先告晏子。晏子曰：「日宋之盟，屈建問范會之德於趙武，趙武曰：『夫子家事治，言於晉國，竭情無私。其祝、史祭祀，陳信不愧。其家事無猜，其祝、史不祈。』建以語康王。康王曰：『神、人無怨，宜夫子之光輔五君，以為諸侯主也。』」公曰：「據與款謂寡人能事鬼神，欲誅於祝、史。子稱是語何？」對曰：「若有德之君，外內不廢，上下無怨，動無違事，其祝、史薦故信，無愧心矣。是以鬼神用饗，國授其福，祝、史與焉。其所以蕃祉老壽者，為信君使也，其言忠信於鬼神。其適遇淫君，外內傾邪，上下怨疾，動作避違，從欲厭私，高台深池，撞鐘舞女，斬刈民力，輸掠其聚，以成其違，不卹後人。暴虐淫縱，肆行非度，無所還忌，不思謗ゥ。不憚鬼神。神怨民痛，無悛於心。其祝、史薦信，是言罪也。其蓋失數美，是矯誣也。進退無辭，則虛以求媚。是以鬼神不饗其國以禍之，祝、史與焉。所以夭昏孤疾者，為暴君使也，其言僭於鬼神。」公曰：「然則若之何？」對曰：「不可為也。〈言非誅祝史所能治。〉山林之木，衡鹿守之；澤之萑蒲，舟鮫守之；藪之薪蒸，虞候守之；海之鹽蜃，祈望守之。縣鄙之人，入從其政；逼介之關，暴徵其私；承詞大夫，強易其賄。布常尾，徵斂無度；宮室日更，淫樂不違。內寵之妾，肆奪於市；外寵之臣，僭令於鄙。私慾養求，不給則應。卻蜀苦病，夫婦皆詛。祝有益也，詛亦有損。聊、攝以東，姑、尤以西，其為人也多矣。雖其善祝，豈能勝億兆人之詛？君若誅於祝、史，修德而後可。」公說，使有司寬政，毀關、去禁、薄斂、責己。
又曰：衛太子禱曰：「曾孫蒯聵敢昭告皇祖文王、烈祖康叔、文祖襄公：鄭勝亂從，晉午在難，不能治亂，使鞅討之。蒯聵不敢自佚，備持矛焉。敢告無絕筋、無折骨、無面傷，以集大事，無作三祖羞。大命不敢請，珮玉不敢愛。」
《韓詩外傳》曰：齊桓公至海丘，見封人，曰：「爾何為者也？」對曰：「臣海丘封人也。」桓公曰：「叟年幾何？」曰：「臣八十有三矣。」桓公曰：「美哉！壽也。叟盍為寡人壽也？」對曰：「野臣不知為君王之壽。」桓公曰：「盍以叟之壽祝寡人？」封人奉觴再拜，曰：「使吾君固壽，金玉之賤，卻蜀是寶。」桓公曰：「善哉，祝乎！叟盍復祝乎？」封人曰：「使吾君好學而不惡問，賢者在側，諫者得入。」桓公曰：「善哉，祝乎！」封人曰：「無使群臣百姓得罪於吾君，亦無使吾君得罪於群臣百姓。」桓公不悅，曰：「此言非夫前二言之善也。叟其革之！」封人瀾然涕下，曰：「願與吾君終言之。此言乃夫前二言之上也！臣聞子得罪於父母，可困姑姊妹而謝也。父乃赦之。臣得罪於君，可因便僻之左右而謝也，君乃赦之。昔桀得罪於湯，紂得罪於武王，此君得於臣也，至今未有為謝者。」公曰：「善！」扶而載之，自御以歸。
《禮·外篇》：成王冠，周公使祝雍曰：「辭達而己，勿多也。」祝雍曰：「近於民，遠於佞，近於義，嗇於時，惠於財，任賢使能。陛下ゼ顯先祖之光耀，以承皇天之嘉祿。欽順仲春之吉日，遵並大道邦域，康阜萬福之休靈，始加昭明之元服，推遠邪佞之忠，弘積文武之龍德，肅勤高祖之清廟。六合之內，靡不蒙德，永永與天無極。」
又曰：大夫成群立社，祝曰：「今某月日，君為某立社，社祭土而主陰氣也。五穀用成，萬民以生，敢用肥豚、嘉蔬、清酒，敬致大神。自今日已來，祈請雨，惟靈是聽，子孫眉壽，萬神含靈。」止雨祝曰：「天生五穀，以養生民。今天雨不止，用傷五穀。如何神靈，而行而止，煞牲以賽神靈。雨則不止，鳴鼓攻之，朱緣繩索而脅之。」
《史記》曰：楚大發兵如齊，齊王使淳于髡之趙請救兵，遺金百斤，車馬十駟。淳于髡仰天大笑，冠纓索絕。王曰：「先生少之？」髡曰：「何敢！」王曰：「笑豈有說乎？」髡曰：「今者，臣從東方來，見道旁有衤襄田者，操一豚蹄，酒一盂，而祝曰：」甌窶滿篝，〈甌窶猶杯樓也。言豐年彩掇，易滿篝籠也。篝音↓。〉耶滿車，〈耶，下地有薪草也。〉五穀蕃熟，攘攘滿家。』臣見其所持者狹，而所欲者奢，故笑之。」
《吳越春秋》曰：勾踐五年夏五月，將與大夫種、范蠡入臣於吳，群臣皆送。臨水祖道，大夫種前為祝，其辭曰：」皇天佑助，先沉後揚。禍為德根，憂為福堂。威人者滅，服從者昌。王雖牽致，其後無殃。君臣生離，感動上皇。眾夫哀悲，莫不感傷。臣謹再拜，伏稱萬歲，上酒三觴。」勾踐仰天太息，舉杯垂涕，嘿無所言。
《宋書》曰：王悅之，宋明帝泰始中為黃門郎。上以其廉介，賜良田五頃，以為侍中，在門下盡心力。檢校御府太官太醫諸署，時承奢忄太之後，奸竊者眾。悅之案意刻覆無所避，得奸巧甚多。於是眾署共咒詛，悅之病甚，恆見兩烏衣人扌垂之。及卒，上乃收典章者十許人，桎梏之送淮陰，密令渡瓜步江投之中流。
《北史》曰：後魏時，有沙門惠憐，自雲咒水飲人能差諸病。病人就之者，日有千數。靈太后詔給衣食，事力，使於西南療百姓。
《北齊書》曰：婁太后為博陵王納崔陵妹為妃。敕中使曰：「好作法用，勿使崔家笑人。」婚夕，顯祖舉酒祝曰：「新婦宜男、孝順、富貴。」陵奏曰：「孝順出自臣門，富貴恩由份下。」
《尸子》曰：鮑叔為桓公祝曰：「使公無忘在莒時，管子無忘在魯時，寧武子無忘車下時。」
《靈鬼志》曰：石虎時，有胡道人驅驢作估於外國深山中行，有一絕澗，窈然無底，行者恃山為道，魚貫相連。忽有惡鬼牽之下入澗中，胡人急性，便大嗔恚。尋跡澗中，並祝誓呼諸鬼神下，遠忽然出一平地，城門外有一鬼，大鎖項，腳著大鐵桎。鬼見道人，便乞食。曰：「得食當與汝。」既至門，乃是鬼王所治。前見王，道人便自說驅驢載物為鬼所奪，尋跡至此，須臾，即得其驢，載物如故。
賈誼《新書》曰：湯見設網者，四面張網而祝之曰：「自天下者，自四方至者，皆羅我網。」湯曰：「嘻！盡之矣。非桀，其孰能如此！」合去三面，教之曰：「蛛蝥作網，今之人修緒。欲左者左，欲右者右，欲高者高，欲下者下。吾請授其犯命者。」民聞之曰：「德及禽獸，而況我乎？」於是下親其上。
《說苑》曰：齊遣淳于髡到楚，為人短小，楚人甚薄之，謂曰：「齊無人耶！而使子來，子何長也？」對曰：「臣無長，腰中七尺之劍，欲斬無狀。」王曰：「止！吾但戲子耳。」即與髡曰：「飲酒。」謂髡曰：「吾有仇在吳國，子定能為報之乎？」對曰：「來見道旁鄙民，持一頭魚，上田祝曰：『上得萬木，下得千斛。』臣竊笑之，以為禮薄而辭多，祭輕而望重。王今與吾半日之樂，而委以吳王，非其計。」楚王嘿然。
《新序》曰：中行寅將軍召其大祝，而欲加罪，曰：「子為我祝，辭令不精耶？犧牲不肥澤也？威儀不謹敬耶？齋戒不潔清也？乃使吾國將亡，何也？」祝簡對曰：「昔吾先君中行密子有車十乘，不憂其薄，憂其德義之不足也。今之主君有車百乘，不憂德義之薄，惟患車之不足也。且船車飭則賦斂厚，賦斂厚則民攢鼬謗詛矣。君荀以為祝之有益於國，則謗詛亦將為亡矣。一人祝之，一國詛之。一人祝不勝萬人詛，國亡不亦宜乎？祝其何罪！」中行子默然而慚。
《風俗通論》曰：案《明帝起居注》，東巡太山，到滎陽，有烏飛鳴乘車上，虎賁王吉射之，中。而祝曰：「烏鳴啞啞，引弓射，洞右掖。陛下壽萬歲，臣為二千石。」明帝賜錢二百萬。
《世說》曰：劉靈嗜酒，其婦止之。靈祝曰：「天生劉靈，以酒為名。一飲一斛，五斗解醒。婦人之言，慎不可聽。」
蔡邕《祖餞祝》曰：令歲淑月，日吉時良。爽應孔嘉，君當遷行。神龜吉兆，休氣煌煌。著卦利貞，天見三光。鸞鳴雍雍，四牡彭彭。君既升與，道路開張。風伯雨師，灑道中央。陽遂求福，蚩尤辟兵。倉龍夾轂，白虎扶行。朱雀道引，玄武作侶。勾陳居中，厭伏四方。君往臨邦，長樂無疆。
《黃帝出軍訣》曰：昔者，蚩，尤總政無道，殘酷無己。黃帝討之於涿鹿之野，暴兵中原。黃帝仰天嘆息，愀然而睡。夢西王母遣人披玄狐之裘，以符授之，曰：「太一在前，天一備後。得兵契信，戰則克矣。」黃帝悟，思其符，立壇請而祈之，祭以太牢，用求神佑。須臾，玄龜巨銜符出從水中，置壇中而去。黃帝再拜稽首，親自授符。視之，乃所夢也。於是黃帝珮之以攻，即日欠尤。
《龍魚河圖》曰：玄女出↓兵符付黃帝，制蚩尤。
《葛仙公別傳》曰：仙公付書符投江中，順流而下。次又投一符，逆流而上。次投一符，不上不下，停住水中，而向二符皆還就之。
《神仙傳》曰：漢章帝問劉馮：「殿下有怪，常有朱衣披髪持燭相隨而走，為扣坷不？」馮曰：「可。」帝因使人偽為之，馮以符擲之，使人頓地。帝驚曰：「以相試耳。」乃解之。
又曰：仙人帛和，弟子孫貞舅氏當葬，路遠不得車馬，和以一函符與貞，誡曰：「汝持此行二十里，當有以車牛給汝者，又有廚供。不可發此函。」貞行，果有一少年御一車牛給貞，並送酒食。即到舅家，以函著衣箱中。貞弟不知，發函，函有紙畫車牛，一人御之。因失車牛所在。
《列仙傳》曰：涓子釣於河澤，得符於鯉魚腸中。
《續搜神記》曰：吳猛字世雲，有道術。狂風暴起，猛擲符上，便有一飛鳥接符去，須臾風靜。人問之，答云：「南湖有遭此風者兩舫人，是道士呼天求救，故符以止風。」
《抱朴子》曰：劉安君用藥及符，能令人含笑則為婦人，蹙面則為老夫，踞地則為小兒。
葛洪《神仙傳》曰：葛玄見賣大魚者，謂曰：「暫煩此魚往河伯處？」魚主曰：「魚己死。」玄曰：「無苦。」乃丹書紙，內魚口中，投水。有頃，魚化↓↓↓↓↓↓↓↓↓↓↓↓禁而飛。
《後漢書》曰：郭憲字子橫。建武七年代張堪，為光祿勛，從駕南郊。憲在位，忽乃向東北含酒三潠。執法奏為不敬。詔問其故，憲對曰：「齊國失火，故以厭之。」比後，齊果有火災，與郊同日。
又曰：樊英字季齊，善風角算河洛七緯。常有暴風從西方來起，英謂學者曰：「成都市火甚盛。」因含水西向潄之，乃令記其日時。客後有從蜀都來，雲是日大火，有黑雲卒以東起，須臾大雨，火遂得滅。於是天下稱其朮藝。
《劭氏家傳》曰：劭信臣為少府，南陽遭火，燒數萬人。信臣時在丞相匡衡坐，心動，含酒東向潄之，遭火處見雲西北來，冥晦大雨以滅火，雨中酒香。
《桂陽列仙傳》曰：成武丁正旦大會，以酒沃廷中。有司問其故，對曰：「臨武縣失火，以酒救之。」遣騎果然。
《神仙傳》曰：欒巴為尚書，正旦會，得酒西南潄，云：「成都失火，作雨救之。」後使至，果如其言。
《抱朴子》曰：外國方士能祝龍，臨淵禹步，龍浮出，長數十丈。方士吹之，則縮短數寸，掇取著壺中，輒四五寸，以水養之。余國少雨屢旱者，輒齎一龍往賣之，一龍千金。取一頭著淵中，即興雲雨也。
又曰：廬江太守華念思就道士學微視朮，未滿百日，夜見天文及四鄰不復有屋舍籬障。有妾死己久，亦見其形。與語，如平生。念思方信道術。
又曰：李阿者，行道逢奔車，阿兩腳中車，腳即折。弟子占弼見之，驚怖。阿須臾取斷腳相續如故也。
《淮南萬畢朮》曰：慈石提棋，取雞磨針鐵以相和，慈石棋頭置局上自相投也。
又曰：鵲腦令人相思。取雌雄鵲各一，燔之四通道。丙寅日與人共飲酒，置腦酒中，則相思也。
又曰：老槐生火，膠，橈水則清，敝箕止堿，取箕以內醬中，堿著箕矣。
又曰：首澤浮針。取頭中垢以塗針，塞其孔，置水即浮。
又曰：燒角入山，則虎豹自遠，惡其臭也。
又曰：赤布在戶，婦人留連。取婦人月事布，七月七日燒為灰，置楣上，即不復去。勿令婦人知。取苓皮置[B124]中，自沸如雨也。
又曰：梧木成雲，取梧木置十碩瓦[B124]中，氣盡則出雲。
又曰：銅甕雷鳴，取沸湯置甕中，沉之井裡，則鳴數十里。取家祠黍以啖兒，兒不思母。
又曰：取門冬、赤黍，漬以狐血，陰乾之。欲飲酒，取一丸置舌下，酒吞之，令人不醉。
又曰：門冬、赤黍、薏苡為丸，令婦人不妒。
又曰：取雞子去汁，然艾火內空中，疾風高舉自飛去。取亡人衣，裹磁石懸井中，亡者自歸矣。
又曰：取蜘蛛塗布，天雨不能濡之。
又曰：取馬尾、犬尾，置朋友夫撇中，自相憎矣。
又曰：削冰令圓，舉以向日，以艾承其影，則火生。
又曰：取牛膽塗熱釜，即鳴矣。
又曰：取伯勞血丸圇，令人不取，化為石也。
又曰：拔劍倚門，兒不驚。
又曰：狼皮在戶，羊不出牢，羊畏狼故也。
又曰：燒木賣酒，卻蜀自聚。取失火家木、刻作人形，朝朝祭之，人聚也。
又曰：取守宮蟲，餌以丹，陰乾，塗女人身，男合即滅。
又曰：蝟膏塗鐵，柔不折甑瓦。止烏鳴，取甑底抵之，則止。
又曰：犀角置狐穴中，狐不歸。
又曰：鴟脛血塗雞頭，不能起。
又曰：馬齧人，取僵蠶塗上唇，即止。復不齧人。
