
《釋名》曰：餅，並也，溲麥使合併也。胡餅，作之大漫汗，亦言以胡麻著上也。蒸餅、湯餅、體餅之屬，皆隨形而名之也。
《漢書》曰：宣帝微時，每買餅，所從買家輒大售，亦以自怪。
《續漢書》曰：靈帝好胡餅，京師皆食胡餅，後董卓擁胡兵破京師之應。
《東觀漢記》曰：光武問弟五倫曰：「聞卿為市掾，人有遺卿母一笥餅，卿從外來見之，奪母笥，探口中餅出，有之乎？」倫對曰：「實無此。眾人以臣愚蔽，故為出此言耳。」
《英雄記》曰：李叔節與弟進先共在乘氏城中，呂布詣乘氏城下。叔節從城中出詣布，進先不肯出。為叔節殺數頭肥牛，提數十石酒，作萬枚胡餅，先持勞客。
《魏志》曰：漢末，趙歧避難逃之河間，不知姓字。又轉詣北海，著絮巾褲，常於市中販胡餅。孫賓碩時年二十餘，乘犢車將騎入市，觀見歧，疑其非常人也，因問之：「自有餅耶？」歧曰：「販之。」賓碩曰：「買幾錢？賣幾錢？」歧曰：「買三十，賣亦三十。」賓碩曰：「視處士之望，非買餅者，殆有故。」乃開車後戶，顧所將兩騎，令下馬扶上之。時歧以為是唐氏耳目也，甚怖，面失色。賓碩閉後戶，下前檐，謂之曰：「視處士狀貌，既非販餅者，如今面色變動，即不有重怨，則當亡命。我，北海孫賓碩，闔門百口，又有百歲老母在堂，勢能相度者也，終不相負，必語我以實。」歧乃具告之。賓碩遂載歧以驅歸。
又曰：嚴翰，字公仲，學問特善《春秋公羊》。司隸鍾繇不好《公羊》而好《左氏》，謂「左氏」為太官。而謂「公羊」為賣餅家。
又曰：盧毓為吏部尚書。時舉中書郎，詔曰：「得其人與不，在盧生耳。選舉莫取有名，名如畫地作餅，不可啖也。」
《魏略》曰：丁斐封列侯，坐免官。後太祖啁曰：「斐，文侯印綬何在？」斐對曰：「以易餅。」太祖大笑。
《晉書》曰：何曾性奢豪，務在華侈。幃帳車服，窮極綺麗；廚膳滋味，過於王者。每燕見，不食太官所設，帝輒命取。其食蒸餅，上不坼作十字不食。
王隱《晉書》曰：王長文，州辟別駕，陽狂不詣。舉州追求，乃於成都市，見蹲地齧胡餅。
又曰：王羲之幼有風操。郗虞卿聞王氏諸子皆俊，令使選婿。諸子皆飾容以待客，羲之獨坦腹東床，齧胡餅，神色自若。使具以告，虞卿曰：「此真吾子婿也。」問誰，果是逸少，乃妻之。
《晉陽秋》曰：惠帝崩，由食餅也。
又曰：王歡耽學貧窶，或人惠蒸餅一軸，以充一日。妻子常有菜色。
《宋書》曰：王悅之為吏部郎。鄰省有會同者，遺悅之餅一甌，辭不受，曰：「此費誠小，然少來，不願當之。」
肖子顯《齊書》曰：永明九年正月，詔太廟四時祭薦宣皇帝面起餅。
又曰：何戢為司徒左長史。太祖為領事，與戢來往，數置歡宴，上好水引餅。戢令婦女躬自執事，以設上焉。
《梁書》曰：武帝嘗設大臣餅，蔡樽在坐，帝頻呼其姓名，樽竟不答，食餅如故。帝覺其負氣，乃改喚蔡尚書，樽始放箸執笏曰：「惟。」帝曰：「卿向聾，今何聰？」對曰：「臣預為右武，且職在納言，陛下不應以名垂喚。」帝有慚色。
《趙錄》曰：石勒諱胡，胡物皆改名。胡餅曰搏爐，石虎改曰麻餅。
又曰：石虎好食蒸餅，常以棗、胡桃瓤為心，蒸之使坼裂方食。及為冉閔所篡幽廢，思不裂者不可得。
《後魏書》曰：胡叟不治產業，常苦飢貧，能不以為恥。養子字螟蛉，以自結。常作布囊，容三、四斛，飲啖醉飽，便盛肉餅以付螟蛉。見車馬榮華者，視之蔑如也。
《北齊書》曰：厙狄連，冬至日親表稱賀。其妻為設豆餅，連問：「此豆餅何處得來？」妻對曰：「於食中減。」連大怒。
《後周書》曰：樊深以父遇害，因避難，墜岩傷足，絕食再宿，後遇得一簞餅，飲食之。然念繼母年老患Φ，咸免虜掠，乃弗食。夜中，匍匐尋覓。母過，得相見，因以饋母。還，復遁去。改易姓名，游學於汾、晉之間。
《唐書》曰：僧萬回，閿鄉人也。恢諧以狂，發言屢中。其兄戍邊五載，母思之。萬回年幼，請詣兄所，策竹馬去。經歸而返，白母曰：「兄還，請辦餅，更往迎之。」數日，持補而至，母發補，乃戍子衣也。尋而子至，母大驚。
《范子》曰：餅出三輔。
《墨子》曰：魯陽文君云：「有人於此牧羊，芻豢不可勝食也。見人作餅，即還然竊之；楚四境之田，蕪廣不可勝辟，見宋、鄭之門邑，則還然竊之。與彼異乎？」
《抱朴子》曰：莽之世，賣餅小人皆得等級，斗筲之徒兼金累紫；楊子云確然忠貞之節形矣。
《三輔舊事》曰：太上皇不樂關中，高祖徙豐沛屠兒、沽酒、賣餅、商人，立為新豐縣。故一縣多小人。
《李固別傳》曰：質帝暴得疾，雲食煮餅腹中悶，遂崩。
蔡質《漢官儀》曰：尚書郎直，太官供餅餌五熟。
《玄晏春秋》曰：衛倫過予而燕，論及於味。倫稱侍中劉子楊食餅知鹽生，精味之至也，予曰：「昔師曠識勞薪、易牙別淄澠，子楊之妙，抑末乎？」倫曰：「晉曠、齊牙，古之精也；魏之子楊，今之妙也。子何間焉？」
《語林》曰：何平叔面絕白，魏文帝疑其著粉。正夏月喚來，與熱湯餅，大汗出，隨以朱衣自拭，色轉皎然。
《幽明錄》曰：姚泓叔父大將軍紹總司戎政，召胡僧，問以休咎。僧乃以面為大胡餅形，徑一丈，僧坐其上，先食正西，次食正北，次食正南，所余卷而吞之訖，便起去，了無所言。是歲五月，楊盛大破姚軍於清水。九月，晉師北討，掃定、洛。明年，遂席捲酆鎬，生禽泓焉。
葛洪《神仙傳》曰：壺公者，從遠方來賣藥，常懸一壺於坐上，每日入後，跳入壺中。市掾費長房於樓上見之，知非常人也，身為掃除，並進餅。公令長房共跳入壺，但見樓觀五色，重門閣道，侍者數十人。
《京兆舊事》曰：蕭彪為巴郡守。父老，歸供養。父嗜餅，從至市，立車，下自進之。
《廷尉決事》曰：廷尉上士張柱私賣餅，為蘭台令史所見。
《方言》曰：餅謂之飩，〈徒昆切。〉或謂之飠長，〈音張。〉或謂之餛。〈音混。〉
《說文》曰：餅，面也。
《雜五行書》曰：十月亥日食餅，令人無病。《食經》有髓餅法，以髓脂合和面。
崔《四民月令》曰：五月距立秋，無食煮餅及水溲餅。〈夏月飲水時，此二餅得水即冷堅不消，不幸便為食作傷寒矣。以餅置水中則滲；惟酒溲之，入則<門東>也。〉
王郎《上劉纂等樗蒲》曰：左中郎樂林得纂面肉，共啖湯餅。
繆襲《祭儀》曰：夏祀以蒸餅。
盧諶《祭法》曰：四時祠用曼頭、飠曷餅、體牢。凡夏祠別用乳餅。冬祠用白環餅。〈荀氏《四時列饌注》曰：夏祠以薄液代曼頭。〉
徐暢《祭記》曰：舊五月麥熟，薦新麥，作起漱白餅。
《明皇雜錄》曰：武惠妃生日，上與諸公主按舞於萬歲樓下。上乘步輦，從復道窺見衛士食畢以餅餌棄水竇中。上大怒，命高力士杖殺之。上方震怒，左右莫敢言者。寧王從容謂上曰：「從復道窺見獲衛士之過而殺之，恐人臣不能自安，又失大體。陛下志在勤儉愛物，惡物棄於地；奈何性命至重，重於殘飧者乎？」上蹶然大悟，遽命赦之。
《荊楚歲時記》曰：六月伏日，並作湯餅，名為辟惡。
《時鏡新書》曰：四月八日，長沙市肆之人無子者供寺閣下羊肉薄餅，結願以乞兒，往往有驗。
束皙《餅賦》曰：《禮》仲春之月，天子食麥，而朝事之籩，煮麥為面。
《內則》諸饌不說餅。然則雖雲食麥，而未有餅。餅之作也，其來近矣。若夫安乾、ХЦ之倫，糾耳、狗後之屬，鈕帶、案成，飠飠主、髓燭，或名生於里巷，或法出乎殊俗。三春之初，陰陽交際，寒氣既消，溫不至熱。於時享宴，則曼頭宜設。吳回司方，純陽布暢，服飾飲冰，隨陰而涼，此時為餅，莫若薄壯。商風既厲，大火西移，鳥獸氄毛，樹木疏枝，餚饌尚溫，則起溲可施。玄冬猛寒，清晨之會，涕凍鼻中，霜成口外，充虛解戰，湯餅為最。爾乃重羅之<麥去>，〈丘與切。〉塵飛雪白，膠粘<黍刃>筋，膏氵羔柔澤。肉則羊膀豕脅，脂膚相半，臠若蜿首，珠連礫散，姜株蔥本，{艸}〈音封〉縷切判，銼末椒蘭，是灑是畔。和鹽漉鼓，攬合つ亂。於是火盛湯涌，猛氣蒸作，攘衣振服，握搦拊搏，面彌離於指端，手縈回而交錯，紛紛及及，星分雹落。籠無逆肉，餅無流面，妹俞咧敕，薄而不綻。和和，襄色外見，柔如春綿，白若秋練，氣勃鬱以揚布，香飛散而遠遍。行人失涎於下風，童僕空爵而斜盼，擎器者砥唇，立侍者千咽。爾乃換增，濯以玄醢，鈔以象著，曳要虎丈，叩膝遍據，槃案財投而輒盡，庖人參潭而促遽。手未及換，增禮復至，唇齒既調，口咽利，三籠之後，轉更有次。
庾闡《惡餅賦序》曰：范子常者造余宿，霍雞為餅，遲御之情甚虛，奇嘉之味不實，聊作《惡餅賦》以釋之。
弘君舉《食檄》曰：催廚人作茶餅，熬油煎蔥，例茶以絹，當用輕羽，拂取飛面，剛軟中適，然後水引。細如委糹延，白如秋練，羹杯半在，財得一咽，十杯之後，顏解體潤。
梁吳均《餅說》曰：宋公至長安，得姚泓時故太官承程季者，了了人也。公曰：「今日之食，何者最先？」季曰：「仲秋御景，離蟬欲靜，變變曉風，悽悽夜冷。臣當此時，惟能說餅。」公曰：「善。」賈慫稱曰：「安定噎鳩之麥，雒陽董德之磨，河東長若之蔥，隴西舐背之犢，χ〈音夫。〉罕赤恥之羊，張掖北門之鼓。燃以銀屑，煎以銀銚，洞庭負霜之橘，仇池車帶之椒，調以濟北之鹽，М以新豐之雞，細如華山玉屑，白如梁甫銀渥，既聞香而口悶，亦見色而心迷。」公曰：「善！」
《書》曰：峙乃糗糧，亡敢弗逐。〈峙，具。糗，熬稻也。〉
《儀禮》曰：四籩：棗、糗、粟、脯。
《左傳》曰：陳轅頗賦封田以嫁公女，以為己大器。公逐之，出奔鄭。道渴，其族轅亙進稻醴、粱糗、段脯焉。曰：「何其給也？」曰：「器成而具。」
《公羊》曰：公出奔齊，國子執壺漿曰：「敢致糗從者。」公稽首以衽受。
《說文》曰：糒，乾食也。糗，熬米麥也。〈去九切。〉
《釋名》曰：糗，齲也，飯而磨散之，使齲碎也。飠侯，候也，候人飢者以餐之。
《漢書》曰：李陵擊匈奴，兵敗，令軍士人持二升糒、一片冰相待。
《東觀漢記》曰：嚴尤擊江賊，世祖奉糗一斛、脯三十朐。
又曰：隗囂且病，餓，出城餐糗糒，腹張，悉憤而死也。
又曰：張禹巡行守，舍止大樹下，食糒、飯屑，飲水而已。後年貧，人來歸者千餘戶。
又曰：賀玄，字文弘，為九江太守。行縣齎持糒，但就溫湯而已。
謝承《後漢書》曰：沈景為河間相，恆食糒。
《後漢書》曰：趙孝兄禮為餓賊所得。孝聞之，即自縛詣賊曰：「禮久餓羸瘦，不如孝肥飽。」賊大驚，並放之，謂曰：「可且歸，更持米糒來。」孝求不能得，復往報賊，願就烹。眾異之，遂不害。鄉黨服其義。
《魏略》曰：寒貧者本姓石。後還長安，車騎將軍郭淮以意氣呼之，問其所欲，亦不肯言。淮因與脯Я及衣，財取脯一朐、糒一升而止。
《唐書》曰：黃巢將逼三輔，僖宗出幸，途無供頓，衛軍不得食。張浚謂漢陰令李康曰：「公可為糗餌，以供行在。」康乃鳩集騾乘，分道進饔糗。
《列女傳》曰：勾踐伐吳，有獻一囊糒者。王以賜軍士，甘不逾嗌，而戰自十倍。
《孟子》：舜之飯糗茹草也，若將終身焉。
《玄晏春秋》曰：衛倫過予而燕，論及於味，命仆取糗以進予。予嘗之，曰：「吾知之矣。麥，其主者也；有李、柰、杏味。三果不同，予焉得兼之？」倫曰：「吾之將來，家實多果。杏時將發，故糅之以杏汁；李、柰時發，又糅之以李、柰汁。故有三果之味也。」
《物理論》曰：呂子義，清賢之士也。思之宜往存省，懷Я而往。主人盛為饌食，乃出懷中Я，求冷水一杯而食之。
《楚辭·九章》曰：播江離與滋菊兮，願春日以為糗芳。
崔《四民月令》曰：四月可作棗Я。
《周禮》曰：羞籩之實，糗餌、粉粢。〈鄭玄曰：二物皆粉稻米、黍米所為也。合蒸曰餌，餅之曰。糗者，搗粉，熬大豆為餌，之粘著以粉之也。餌言糗，言粉，互相明也。〉
《廣雅》曰：鐸、飠齊，餌也。
《方言》曰：餌謂之飠恙，〈音恙。〉或謂之粢，或謂之飠令，〈音鈴。〉或謂之飠奄，〈烏業切。〉或謂之飠元〈音原。〉。
《說文》曰：餌，粉餅也。，稻餅也。
《釋名》曰：餌，而也，相黏則也。兗豫曰溏浹，〈或作Д。〉就形之名也。，漬也，蒸糝屑，使相潤漬餅之也。
《韻集》曰：飠唐、飠弟，餌也。
《東觀漢記》曰：樊畢，字仲華。世祖嘗於新野坐文書見拘，時畢為市吏，饋餌一笥，上德之。建武初，拜河東都尉，引見雲台，上啁畢曰：「一笥餌，得都尉，何如？」
《風俗通》曰：汝陽彭氏墓近大道，有一石人。田家老母到市買數片餌以歸，過陰墓樹下，以餌著石人頭，忽去而忘之。行道人見餌，怪問之，或人調云：「此石人有神，能治病。病癒者以餌來謝之。」轉以相語云：「頭痛者，磨石人頭；腹痛者，磨石人腹。」遂千里來就，號曰賢君，如此數年。前餌母聞之，為人說之，乃無復往者。
《梁書》曰：朱異好飲食滋味聲色之娛，子鵝炮鰍不輟於口。雖朝謁，從車中必齎飴餌。
《通俗文》曰：於糹爭者謂之粔籹。
《雜字解詁》曰：粔籹，膏環也。
《異苑》曰：張驥，永初中於都喪亡。司馬茂往哭之，見驥憑几而坐，以箸刺粔籹食之。
《楚辭·招魂》曰：粔籹、蜜餌。〈言以蜜和米麵，熬作粔籹，搗黍作餌。〉
《周禮》曰：朝事之籩。〈鄭司農云：朝事，謂清朝未食，先進寒具口實之籩。〉
《通俗文》曰：寒具謂之飠曷。〈音曷。〉
桓譚《新論》曰：孔子，匹夫耳，而卓然名著。至其冢墓，高者牛羊雞豚而祭之，下及酒脯、寒具，致敬而去。
《張逸遺令》曰：閉口寒具不得入。
