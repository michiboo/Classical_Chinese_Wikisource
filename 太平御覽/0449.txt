
《續漢書》曰：銅馬所過虜掠，王俊言於上曰：「宜舍輕兵出賊前，使百姓各堅壁，以絕其食，可不戰而殄也。」上然之，遣俊將輕騎馳出賊前；視民保壁者，敕令固守；散在野者，因掠取之。賊至，無所得，遂散敗。及軍還，上謂俊曰：「困此虜者，將軍策也。」
又曰：廉范爲雲中太守。會匈奴大入塞，範自率士卒拒之。虜衆盛，不敵。令軍士各交縛兩炬，三頭燃火，虜見火多，謂漢兵將至，待旦將退，範乃命軍中蓐食，晨往赴之，斬首數千級。虜自此不敢復向雲中。
又曰：朝歌賊寧季等數千人攻殺長吏，乃使虞詡爲朝歌長。故舊皆吊詡曰：「得朝歌何衰！」詡笑曰：「志不求易，事不避難，臣之職也。不遇盤根錯節，何以別利器乎？」始到，謁河內太守馬陵。棱勉之曰：「儒者謀謨廟堂，反在朝歌耶？」詡曰：「初除之日，大夫皆吊。」及到官，設令三科以募求壯士，自掾吏以下各舉所知，其攻劫者爲上，而不事家業者爲下。收得百餘人，詡爲之饗會，悉貸其罪，使入賊中，誘令劫掠，乃伏兵以待之，遂殺賊百人。又潛遣貧民得縫者，傭作賊衣，以采糸延縫其裙爲識，有出市賣者，吏輒禽之。賊由是駭散，咸稱神明。遷武都太守。及還，羌率數千，遮詡於陳倉，詡即停軍不進，而上書請兵，須到當發。羌聞之，乃分鈔傍縣，詡因其兵散，日夜進行百餘里。令吏士各作兩灶，日增倍之，羌不敢逼。或問曰：「孫臏減灶而君增之。兵法曰：日行不可過三十里，而今日行二百，何也？」詡曰：「虜衆多，吾兵少。徐則易爲所及，速則彼不測。虜見灶增，必謂郡兵來迎。行速必憚追我。孫臏見弱，吾今示強，勢有不同故也。」
《魏志》曰：荀，字文若，潁川人，淑之孫也。舉孝廉，遷亢父令。以董卓之亂，棄官歸太祖。太祖悅曰：「吾子房也。」以爲司馬，時年二十九。後太祖破黃巾，漢獻帝自河東還洛陽。勸太祖曰：「晉文納周襄王而諸侯願從，漢高爲義帝縞素而天下歸心。自天子蒙塵，將軍首唱義兵，雖禦難於外，心無不在王室。今鸞駕旋軫，東京榛蕪，義士有存本之思，兆人懷感舊之哀。誠因此時，奉主上以從民望，大順也。秉至公以服天下，大略也。仗弘毅以致英俊，大德也。四方雖有逆節，其何能爲？」太祖從之，遂迎天子都許，進爲尚書令。及袁紹兼河北，天下畏其強。與太祖書，極悖慢。太祖以書示，曰：「將誅不義，而力不敵，如何？」曰：「古之成敗者，誠有其才，雖弱必強，苟非其人，其強易弱，劉、項存亡，足以觀之。」太祖卒破紹於官渡，如所策。
又曰：荀攸，字公達，從子也。太祖遺攸書曰：「方今天下大亂，知者勞心之時也。」遂徵，入爲尚書。操謂鍾繇曰：「公達，非常人也，吾得之與計事，天下何憂哉！」以爲軍師。征呂布，至下邳，攻之不拔，太祖欲還。攸曰：「布勇而無謀，不可解。」遂生擒布。太祖又與袁紹相拒於官渡，攸勸擊紹將淳于瓊運糧，遂破紹。魏國初建，爲尚書令。太祖謂文帝曰：「公達，人之師表，汝宜盡禮敬之。」
又曰：袁尚攻兄譚於平原，留別駕審配守鄴，爲曹公所圍。尚聞鄴急，棄而救之，求人入城計會事，主簿李孚請行。時圍甚急，尚曰：「何辦？」纘曰：「多人不可，三騎足矣。」尚遣之。孀傘溫信者，得三人，各給駿馬，不示其謀，令釋戎器，著平常冠，秉問事杖，投暮直抵鄴城下。自稱曹公巡曆，圍壘所過，失候者輒捶之。自東西正出曹公營，當城門，復怒守圍者收縛之。因直入城下，配以縋引之，孚與配相見。既事了，外圍益急，孚因謂配曰：「城中�少，無用老弱，不如驅出省�也。」配乃夜簡得一千人，皆令持白幡、秉脂燭，從三門而出，請降。孚將所來騎隨降人而出。時守圍吏聞城中悉降，火光照曜，但共觀降，不復視圍。孚從北門突圍而歸，報命於袁尚。明旦曹公聞孚已出，拊掌大笑，鄴郡竟爲曹公所取。袁尚奔於遼東。
又曰：郭嘉，字奉孝，潁川人。詣太祖，太祖與論天下事，曰：「使孤成大業，必此人也。」太祖用其計，先擊呂布，擒之。太祖與袁紹相持於官渡，孫策北襲，楚衆幷懼。嘉料曰：「策輕而無備，雖有百萬之衆，無異獨行於中原也。以吾觀之，必死於匹夫之手。」策臨欲濟江，果爲許貢客所殺。後太祖又用其計，密襲盧龍塞，大破單于。
又曰：鄧艾，字士載，義陽人。少孤貧，每見高山大澤，輒指畫軍營處所，時人笑焉。因計吏上見司馬宣王，宣王奇之，辟爲掾。景玄四年秋，詔諸軍征蜀，艾授大將軍節度。鍾會攻劍閣不下，艾自陰平行無人之地七百餘里，鑿山通道。艾以氈自裹，推轉而下。進至江由，遂入成都，降劉禪。
《蜀志》曰：龐統，字士玄，襄陽人。守耒陽令，在縣不治，免官。吳魯肅遺先主書曰：「士玄非百里之才，使處治中、別駕，始展驥足耳。」先主以爲治中從事，親侍亞亮，爲軍師中郎將，亮留鎮荊州，統隨入蜀。劉璋與先主會，統曰：「因此會執之，則無用兵之勞。」先主曰：「初入地，恩信未著，不可也。」統復說以三計，先主用中計，向成都，所過輒克。進圍雒，率衆攻城，爲流矢中，卒。
又曰：法正，字孝直，扶風人。建安初，天下亂，入蜀依劉璋，別駕張松與正書，度璋不足成事，因勸璋結先主。乃遣正往，及還，謂松曰：「雄略密謀，可共戴奉之。」璋復使正迎先主，先主定蜀，以正爲蜀郡守，外統都畿，內爲謀主。正說曰：「曹公留夏侯淵、張囿屯漢中，淵等才略不勝國之帥，今舉衆討必克。」先主乃率諸將兵討漢中。淵將兵來爭其地，正曰：「可擊矣。」先主命黃忠乘高攻之，淵等授首。曹公聞正策，曰：「吾故知玄德不辦此，必爲人教。」先主立爲漢中王，以正爲尚書令。
《吳志》曰：太史慈，字子義，東萊人。避亂至遼東，北海相孔融聞而奇之，數遣餉饋其母。融以黃巾寇暴，出屯都昌，爲賊管彥所圍。慈歸，其母曰：「汝與孔北海未嘗相識，汝去後，贍恤過於故舊，今被圍，汝宜赴之。」慈單步至都昌。夜因伺殼間得入見融。融欲告急平原相劉備，城中人無由得出，慈請行，融難慈。慈曰：「昔府君傾意老母，母感遇，遣慈赴急。今衆人言不可，豈府君優顧之義，老母遣慈意耶？」慈晨出，下鞭直突圍馳去，射殺數人，應弦而倒，無敢追者。到平原說備，備斂容曰：「孔北海知世間有劉備耶？」即遣兵三千隨慈。擊賊遂退。
又曰：黃蓋，字公覆，零陵人。隨周瑜拒曹公於赤壁，蓋白瑜曰：「今寇衆我寡，難爲持久，可燒而走也。」乃取鬥船數十艘，實以薪草，膏灌其中，裹以帷幕，上建牙旗。先書報曹公，期以欲降。引次俱前，蓋令諸船同時發火。時風盛猛，延燒岸上營，煙焰張天，燒溺死者甚衆。曹公乃敗。
《晉書》曰：馬隆，字孝興，東平人。涼州刺史楊欣失羌戎之計，爲虜所沒，河西斷絕。上臨朝嘆曰：「誰能爲我討此虜？」朝臣莫對。隆曰：「陛下若能任臣，臣能平之。」帝遂許隆募勇士三千五百人而行。或奇謀間發，或夾道壘磁石，賊負鐵鎧，卒行不得。隆卒悉被犀甲，無所留礙，賊以爲神。轉戰千里，涼州遂平。詔假節西平太守。
又曰：明帝大寧玄年，王敦反，屯兵濟陰。帝微服行其營壘，既而馳去。敦方晝寢，夢日環其營，驚起曰：「必是鮮卑黃須奴來也。」使騎切遽而追之，帝亦馳去，馬有遺糞輒以冷水沃之。時逆旅有賣飯媼，帝以七寶鞭與之。俄而追者至，訊媼，媼云：「去已遠矣。」因以鞭示之。傅示遲留，又見馬糞冷，信已遠矣而止，帝遂得免。
又曰：僞趙張賓，字孟孫，趙郡中山人。石勒初爲劉玄海授輔漢將軍。賓謂所親曰：「吾曆觀諸將多矣，獨胡將軍可以共成大事。」乃提劍軍門，大呼請見勒。勒初未可也，漸見進重，引爲謀主，機不虛發，算無遺策，成勒之事，皆賓之計，勒常嘆曰：「吾每臨大事，吾意未了，右侯已了。」及卒，勒親臨哭之慟，顧謂左右曰：「天不欲吾成事，何奪右侯之早也！」
又曰：僞燕慕容垂欲興師討慕容永長子。議曰：「頃年士卒疲於行陣，居人不暇耕織，瘡痍滿身，哭泣盈路，且撫士安人以待時，長子不足憂也。」慕容德曰：「不然。昔光武馳蘇茂之難，不顧百官之疲，夫豈不仁，機急故也。兵法有不得已而用之。方今海內版蕩，人百其心，急之則得其用，緩之各懷所思。可因其勞而成其逸，何得緩之？」垂笑曰：「卿言當矣。二人同心，其利斷金。」行其謀而滅永。
又曰：杜預以太康玄年正月陳兵江陵，遣參軍樊顯、尹林、鄧圭、襄陽太守周奇等率腫森江西上，授以節度。旬日之間，累克城邑，皆如預策焉。
又曰：杜預陳兵江陵，遣周旨、伍巢等率奇兵八百，泛舟夜渡，以襲樂鄉。多張旗幟，起火巴山，出於要害之地，以奪賊心。吳都督孫歆震恐，與伍延書曰：「北來諸軍，乃飛渡江也。」
《後周書》曰：武帝保定玄年，汾晉之北，離石之南，悉是羌胡，而地居齊境，抄掠我東鄙，朝廷患之。韋孝寬乃於要害，欲置大城以扼其吭。興役十萬，甲士百人，遣姚岳監之。岳有難色，謂孝寬曰：「國家每於境外築城，未嘗不動大衆。今深入胡境，密邇齊師，以兵百騎，何以禦役？」孝寬曰：「事有萬途，斃耷一勢，君但受成規，無所憂也。計築此城，十日即畢。今齊君徵兵，三日方集；謀議之間，自稽三日；計其軍行，二日不到。我之城隍辦矣。」乃令築之。齊人果如期而至界首，疑有伏軍，不敢進迫。其夕岳令緣汾傍山，處處舉火。齊人謂有大軍，因示自固，猶豫之間，土功已畢，齊師乃退。
《隋書》曰：上嘗問高熲取陳之策，曰：「江北地寒，田收差晚，江南土熱，水田早熟。量彼收穫之際，徵士馬，聲言掩襲。彼必屯兵禦守，足得廢其農時。彼既聚兵，我便解甲，再三若此，賊以爲常。後更集兵，彼必不信，猶豫之頃，我乃濟師，登陸而戰，兵氣益倍。又江南土薄，舍多竹茅，所有儲積，皆非地窖。密遣行人，因風縱火，待彼修立，復更燒之。不出數年，自可財力俱盡。」上行其策，由是陳人益弊。
又曰：樊子蓋與宇文述陪宴積翠亭，帝親以金杯屬子蓋酒，曰：「良算嘉謀，侯公後動，即以此杯賜公，用爲永年之瑞。」幷綺羅百匹。
《唐書》曰：劉武周戰於度索原，軍敗，賊徒進逼河東。江夏王道宗時年十七，從太宗率衆拒之。太宗登玉璧城望賊，顧謂道宗曰：「賊恃衆來邀我戰，汝謂如何？」對曰：「群賊乘勝，其鋒不可當，易以計屈，難與力競。今深壁高壘，以挫其鋒，烏合之徒，莫能持久，糧運致竭，自當離散，可不戰而擒。」太宗曰：「汝意暗與我合。」後賊果食盡夜遁，追及介州，一戰滅之。
又曰：張守珪爲瓜州刺史，領餘衆修築州城。板揲裁立，賊又暴至城下，城中人相顧失色，雖相率登陴，略無守衛之意。守珪曰：「彼衆我寡，又瘡痍之後，不可以矢石相持，須以權道制之也。」乃於城上置酒作樂，以會將士。賊徒疑城中有備，竟不敢攻城而退。
又曰：裴行儉行至朔州，知蕭嗣業以運糧被掠，兵多餒死，遂詐爲糧車三百乘，每車伏壯士五人，各賫陌刀、勁弩，以羸兵數百人援車，兼伏精兵，令居險以待之。賊果大下，羸兵棄車散走。賊驅車就泉井，解鞍牧馬，方擬取糧，車中壯士齊發，伏兵亦至，殺獲殆盡，餘衆奔潰。自是續遣糧車，無敢近之者。軍至單于之北，際晚下營，壕塹方周，遽令移就崇岡。將士皆以士衆方就安堵，不可勞擾，行儉不從，更促之。比夜，風雨暴至，前設營所水深丈餘，將吏莫不嘆服。
又曰：裴行儉前後殺虜不可勝數。僞可汗泥塾匐爲其下所殺，以其首來降；又擒其大首領奉職而還，餘黨走依糧山。行儉既回，阿史那佛念又僞稱可汗，與溫傅合勢鳩集餘衆。明年，行儉復總諸軍討之，頓軍於代州之陘口，縱反間說佛念與溫傅，令相猜貳。佛念恐懼，密送降款，仍請自效。行儉不泄其事，而密表以聞。數日，有煙漲天而至，斥侯惶惑來白，行儉召三軍謂曰：「此是佛念執溫傅來降，非他。然受降如受敵，但須嚴備。」更遣單使迎前勞之。少間，佛念果率其屬縛溫傅軍門請罪，盡平突厥餘黨。高宗大悅，遣戶部尚書崔知悌赴軍勞之。
又曰：裴行儉至西州，人吏郊迎，行儉召其豪傑子弟千餘人隨己而西。乃揚言紿其下曰：「今正炎蒸，熱阪難冒；涼秋之後，方可漸行。」都支覘知之，遂不設備。行儉乃召四鎮諸番酋長豪傑謂曰：「憶昔此游，未嘗厭倦，雖還京輦，無時暫忘。今因是行，欲尋舊賞，誰能從吾獵也。」是時，番酋子弟投募者僅萬人。行儉假爲畋獵，教試部伍，數日，遂倍道而進。去都支部落十餘里，先遣都支所親問其安否，外示閑暇，似非討襲，續又使人趣召相見。都支先與遮匐通謀，秋中擬拒漢使，卒聞軍到，計無所出，自率兒侄首領等五百餘騎就營來謁，遂擒之。是日，傅其契箭，諸部酋長悉來請命，幷執送碎葉城。簡其精騎，輕賫曉夜前進，將虜遮匐。途中果獲都支還使，與遮匐使同來。行儉釋遮匐行人，令先往曉喻其主，兼述都支已擒，遮匐尋復來降。於是將吏已下立碑於碎葉城以紀其功，擒都支、遮匐而還。高宗廷勞之曰：「比以西服未寧，遣卿總兵討逐，孤軍深入，經途萬里。卿權略有聞，誠節夙著，兵不血刃，而凶黨殄滅。伐叛柔服，深副朕委。」尋又賜宴，謂行儉曰：「卿文武兼資，今故授卿二職。」即日拜禮部尚書，兼檢校右衛大將軍。
《周書》曰：容容熙熙，皆爲利謀；熙熙攘攘，皆爲利往。
《九州春秋》曰：龐士元說劉備曰：「荊州荒殘，人物殫盡，東有吳孫，北有曹氏，鼎足之勢，難以得志。益州國富民強，戶口百萬，四郡兵馬，所出畢具，寶貨無求於外，今可權藉以定大事。」備曰：「今指與吾爲水火者，曹操也。操以急，吾以寬，與反，事乃可成耳。今以小國而失信義於天下，吾所不足取也。」士玄曰：「權變之時，固非一道所能定也。兼弱攻昧，五伯定事，逆取順守，報之以義，事定之後，封以大國，何負於信？今日不取，終爲人制耳。」備後遂行。
