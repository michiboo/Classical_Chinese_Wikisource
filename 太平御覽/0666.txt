
《太霄經》曰：人行大道，謂之道士。又雲︰從道爲事，故稱也。周穆王因尹軌真人制樓觀，遂召幽逸之人，置爲道士。平王東遷洛邑，置道士七人。漢明帝永平年，置二十一人。魏武帝爲九州置壇，度三十五人。魏文帝幸雍，謁陳熾法師，置道士五十人。晉惠帝度四十九人，給戶三百。
《真誥》曰：劉翊字子相，後漢人也。世居潁川，家富，以濟貧爲事，爲陳留太守。後去官，入山爲道士。
又曰：淳于斟字叔顗，會稽人。漢桓帝時爲縣令，入山修道。
又曰：劉寬字文饒，後漢南陽太守，年七十三入華山，服丹棗。
又曰：王郎字法明，太原人也。入茅山，師陶隱居。以梁大通三年正月十四日化。隱居爲制銘志，幷設奠雲︰「糸夭冕豈榮，隨璜非寶。萬里求真，緘茲內抱。」
又曰：陶弘景父真寶，清辯有才學，工草隸，閑騎射、藥術。而陶隱居亦善隸書，雖效王書而別爲一法，文章尺牘爲世所重。
又曰：孫韜字文藏，會稽剡人也。入山師潘四明，參授真法，學摹寫，遂大巧妙。後學王書，殊有深意，當時稱之。南洞大碑及許長史壇碑，幷是韜跡也。陶隱居手爲經題，握中秘訣，門人罕能見之。惟傳孫韜與桓闓二人而己矣。
又曰：朱仲嘗於會稽賣珠，漢高後時人也。仲以素書倚酒於女幾家。幾盜寫，學其術。
又曰：道士不欲臨喪損神壞氣，所以去世不仕，而獨存焉。惟父母及師，不懼性命之傷，必臨其喪，以此而傷是無傷也。
《抱朴子》曰：薛旅字季和，燕代人。周武王時，學道於鍾山北河。經七試而不過者，由淫佚鄙滯敗其試耳。
又曰：郭文舉，河內軹縣人。入陸渾山學道，獨能無情意不生也。
又曰：吳大帝時，蜀中有李阿者，穴居不食，累世見之，號八百歲翁。人往問事，阿無所言，但占阿顔色。若欣然則事吉，若慘戚則凶，若含笑則大慶，微嘆則深憂。如此候之，未曾不審也。一旦忽去，不知所之。
又曰：范零子少好仙道，如此積年。後遇司馬季主，季主同入常山中。積七年，入石室北。東角有石瓮，或作石牖。季主出行，懇戒之曰：「慎勿開。」零子忽發視之。季主還，乃遣歸。後復召至，使守一銅匱，又戒勿發。零子復發之，季主乃遣之，遂不得道。
又曰：馮良者，南陽人。少作縣吏，年三十爲尉佐史。迎督郵，自恥無志，乃毀車煞牛，裂敗衣幘，去，從師授《詩》、《傳》、《禮》、《易》，復學道術占候游，十五年乃還。州郡禮辟不就，詔特舉賢良高弟。半道委還家，年六十七棄世，東度八山，在鹿跡洞中。
又曰：安丘望之字仲都，京兆長陵人也。修尚黃老，漢成帝重其道德，常宗師之，愈自損退。成帝請之，若值望之章醮，則待事畢，然後往。《老子章句》有安丘之學。望之忽病篤，弟子公沙都與於庭樹下，望之曉然有痊。時冬月，鼻聞李香，開目則見雙赤李著枯枝。望之仰手承李，李自墮掌中。因食李，所苦盡除，身輕目明，遂去，莫知何在也。
《道學傳》曰：燕濟字仲微，漢明帝時人也。少好道德，不仕，週遊名山。後居武當山，寢息無常所。或因積石，或倚大樹，四時衣服不變。恆散�。亦有練巾。
又曰：鮑靚字太玄，上黨人也。漢司隸鮑宣之後，稟性清惠，學通經史，修身養性，蠕〈而兗切。〉動不犯。聞人之惡，如犯家諱，人多從授業。楊道化物，號曰儒林。
又曰：王嘉字子年，隴西人也，在東陽穀口鑿岸穴居，其徒數百，各自穴處。爲卻什短陋而聰察滑稽，有問世事善惡，終不直說，過率有驗。
又曰：嚴遵字君平，蜀郡人也。修道自保，與人子言孝，與人臣言忠，與人弟言順，各因其法，導之以善。
又曰：王遠字方平，常降蔡經家。須臾，麻姑至，騎從半於方平。麻姑手爪如鳥，經私心曰：「時背癢，得搔之佳也。」方平曰：「姑神人，汝何遽此？」遂鞭之。經願從方平學道，方平使背立，從後觀之曰：「心邪，不可教之仙道。」乃與度世術。
又曰：庾承仙字崇光，潁川人。明老莊，隱文江縣白水台。立廬舍講肄，儒士釋老授其學。隱居江南，累詔不出。後來始興講《道德經》，剖析凝滯。
又曰：薛玉寶字延世，沛國人也。梁時師玄圃先生，以文章見美。善書翰，嘗書一章於崇靈觀道正省壁上，見者玩之也。
又曰：東鄉宗超字逸倫，高密黔陬人也。嘗露壇行道，奩中香盡，自然滿溢。又爐中無火，而煙氣自生，氤氳周遍，久之不歇。
又曰：張裕，天師十二世孫，起招真觀植名果，盡山棲之趣。梁簡文爲制碑。
又曰：昔晉陵人錢妙真，於茅山燕口洞得道，門人立碑於茅山。劭陵王爲觀序，今具存焉。
又曰：梁武帝天監二年，置大小道正。平昌孟景翼，字道輔，時爲大正，屢爲國講說。四年，建安王偉於座問曰：「道家經教，科禁甚重，老子二篇，盟誓乃授，豈先聖之旨，非凡所說耶？」景翼曰：「崇秘嚴科，正宗妙化。理在相成，事非乖越。」
又曰：劉法先，彭城人也。時顧歡著道經義，於孔德璋多有與奪。法先與書討論同異。顧遂屈服，乃答曰：「吾自古之遺狂，水火不避。得足下此箴，始覺醒悟。旣往狂言，不足在怪。」又雲︰法先每見道釋二衆，亟相是非，乃著息爭之論。顧歡又作《夷夏辯》。或及三科，論明釋老同異。
又曰：張詵，吳郡嘉興人也。善玄言，屢講老子，修行上道，討論上經，人自遠來集也。詵尋求真秘，甚識宗尚。
又曰：陳景尚，吳人也。善講誦，道釋中皆不能及。制靈書經，大行於世。梁劭陵王甚重之，召景尚隨王之郢，終於江夏。
又曰：桓闓字音舒，東海丹徒人也。梁初，崑崙山渚平沙中有三古漆笥，內有黃素寫千君所出《太平經》三部，村人驚異於經所起，靜供養，先呈陶隱居。隱居雲︰「此真千君古本」。闓將經至都，便苦勞瘧，諸治不愈。陶隱居聞雲︰「此病非餘，恐取經爲咎，何不送經還本？」即依，二日送，尋愈。
又曰：曹寶字世珍，丹陽人。善爲步虛兩京冠，絕貴，游見者皆稱賞焉。
又曰：嚴智明字惠識，晉陵人也。授性有善聲，幼工誦詠聲。明帝有疾，每引法衆於內殿行道，聞智明詠經，甚懷賞悅，雲疾爲之愈。及法席旣解，智明還外，帝中夜不安寢，敕呼智明對禦轉誦，即覺歡。
又曰：徐師子字德威，東海人也。陳武帝立宗靈大觀，引德威爲觀主。後卒，文皇敕賫秘器葬焉。
《太平經》曰：嚴寄之字靜處，丹陽句容人也。爲道士，事親至孝。住石渚觀，母老，不敢遠離。乃迎母，於觀邊立小屋，以盡溫清。母終，毀瘠過禮，識者嘉之。
又曰：郗愔字方回，高平金鄉人，爲晉鎮軍將軍。心尚道法，密自遵行。善隸書，與右軍相埒。手自起寫道經，將盈百卷，於今多有在者。
又曰：張孝秀以王元規筆跡妙巧，頻相請屈。元規但玩泉石，終日撫琴嘯詠，了不執筆。臨還，止爲行書數行而己。孝秀雅相推憚，弗敢固祈。今簡寂館長榜猶有筆跡也。
又曰：許思玄者，許遠游之弟也。生而好道，儒雅知名。晉簡文帝爲俗外之交也。
又曰：任敦尚，博昌人。永嘉中，投茅山講道集衆。敦竊嘆曰：「衆人雖雲慕善，皆外好耳，未見真心可與斷金者。」
又曰：晉陸納爲尚書令，時年四十，病瘡，告杜拐雌：「奕世短壽，臨終皆患此瘡。」恭爲奏章，又與�飛散謂納曰：「君命至七十。」果如其言。王右軍病，請恭。恭謂弟子曰：「右軍病不差，何用吾。」十餘日果卒。
又曰：蔣負芻，義興人也，與晉陵薛彪之爲俗外之交。去來茅山，有志棲托。齊永明中，暫下都。陶隱居一遇，便盡素契。陶後解紱結宇中茅，〈中茅山也。〉仍請負芻度嶺相就，經典藥術常共論之。
又曰：楊超字超遠，東海人也。出入事陶隱居，往復與陶論難，得爲入室。
又曰：諸惠開字智遠，吳興烏程人也。每以戒行自修，拯濟爲務。齊大明八年，天下饑饉，惠開有少穀實，乃悉分賑，鄉邑賴之。有三人積饑食飽而致死，其家訴縣，稱惠開飼煞餓人，苦相誣謗。邑令笑曰：「乞食飽死，反怨主人，法無此科。」遣而不問。
又曰：濮陽者，不知何許人。事道專心，祈請皆驗。鄭�弟〈音弟〉女足跛，陽療之，尋差。晉簡文廢世子，無詞，時使人祈請於陽。於是中夜有黃氣起自西南，遙墮室，爾時李皇后懷孝武。
又曰：許邁字叔玄，少名映，後改名遠游。志求仙道，入臨安西山，經月不返，人亦不知人所之。先娶散騎常侍吳郡孫弘女爲妻，邁居臨安式中，爲書謝遣其妻，雲︰「欲聞懸雷之響，山鳥之鳴，自爲蕭韶九成，不能勝也。偶景青蔥之下，棲息岩岫之室，以爲殿堂廣夏，不能過也。情願所終，志絕於此，吾其去矣，長離別矣。」
又曰：褚伯玉字元璩，吳郡錢塘人。早慕沖虛，年十八，父爲娶婦入前門，伯玉後門出，往剡，居瀑布山。性耐寒暑，在山三十餘年，隔絕人事。一說雲︰伯玉初游南嶽，路入閩中，飛湍走險。伯玉泊舟晚瀨，沖飈忽起，山水暴至，激船上巔，崩落絕嶂。徒侶以爲冰碎，緣阻尋求，見伯玉自若，以小杖舟，涉不測之泉，衆以駭伏。入霍山而去。初隱瀑布山，齊高祖欽其風，欲與相見。辭以疾而去。帝追恨，詔瀑布山下立太平觀，孔稚圭立碑。
又曰：張陵博學，及河洛天文，悉窮其妙，靜處衡門，不求聞達。彈琴詠詩，順志而己。
又曰：龍威丈人，山中得道者也。時人莫知其名，號曰山隱居。傲然不群，高絕人世。
又曰：陶弘景字通明，魏郡平陽人也。自號華陽隱居，常謂人曰：「我心恆如懸鏡，觸物不遺。」好行陰德，拯濟困窮，合施諸藥，遠近賴之。平生嘗晝眠，看書必至半夜。好聞松風之聲，少拘奘�亶。晚惟進釒迅答、紫菜、生薑，飲酒能至一斗而斷不醉也。
《老氏聖紀》曰：神醫中嶽仙人成公與，以姚氏泓十五年七月六日仙化，門徒欲厚葬之。與忽然重起曰，「道士絕累，與俗有殊，胡爲哀哭厚葬？但建修齋功，此乃合太古淳真人法也。」言訖而化。明日中時，有叩石室者，門人出視，見兩童子，引入戶，公與起去。葬於鞏縣界潔素里。
又曰：孟道養字孝元，外名援，平昌人。少時聞有法席，不問遠近，往觀聽焉。及長，性沉靜，學專爲己，不求聞達。閉戶開窗，披書玩古。及入室，讀誦聲才出口，有劉緩、戴詵相造，研論窗玄理，各嘆伏，以爲邁絕。
又曰：吳猛字世雲，豫章人也。性純孝；夏夜在父母側，不敢驅拂蚊納，恐去己而集親。年三十，邑人丁義士奉道以術傳之，鄉人隱銅爲設酒，旣去，酒在器中不耗。道士舒道雲病瘧比年，猛授以三皇詩使諷之，頓愈。嘗還豫章，以白羽畫江而渡。縣東有石笥，歷代未嘗開。猛往發之，多得簡碟，古字不可識。縣南有峻石，時立千仞，猿不能上，猛仗策登之。縣令新蔡千慶好畋獵，猛屢諫不聽。後慶大獵，四面引火烘天，而猛坐草中自若，鳥什附左右，火不能及。慶大駭，因是悔。王敦於坐收猛，俄失之，敦大怒。是歲敦敗。猛登廬山，見一叟坐樹下，以玉杯承甘露授猛。又有玉瘋圇室，見數人與猛語，若舊相識，設玉膏終日。猛又乘鐵船於廬山頂。
又曰：錢妙真，晉陵人也。幼而好道，便欲離俗，親族逼以適人，泣涕固免，遂居大小二茅山。後往燕口洞，手裁書幷詩七章與陶隱居。
又曰：孔靈産，會稽山陰人也。遭母憂，以孝聞。宴酌珍羞，自此而絕。飠亶蔬布素，志畢終身。父見過毀惻然，命具饌。靈産勉從父命，咽以成疾。父以人有天性不可移，遂不復逼。深研道幾，遍覽仙籍。宋明帝於禹穴之側立懷仙觀，詔使居之。遷太中大夫，加給事。高帝賜以鹿巾猿裘竹素之器，手詔曰：「君有古人之風，賜以林下之服，登泛之日，可以相存也。」
又曰：張繹字士和，吳郡人也。獎勵學徒，整肅法事，屢講衆經，理致深密，詞端華辯，當時所宗。梁武帝雅相欽賞。時陶隱居著《法檢論》，明釋老二教。繹往復討論，甚有條理，隱居嘉焉。專心道法，居貧守約，善八體書，別制�篆。作《茅山南洞碑》，甚工。
又曰：宋文同字文明，吳郡人也。梁簡文時，文明以道家諸經莫不敷釋，撰《靈寶經義疏》，題曰謂之通門。又作大義，名曰《義淵》，學者宗賴，四方延請。長於著撰，訥於口辭。
又曰：王遂起，太原人，爲集真觀主。性少眠，縱臥熟，猶覺人語。言論相涉，即領其辭，莫不嘆其清寤。
又曰：晝夜不臥，日月合光。
