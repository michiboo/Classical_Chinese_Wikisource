
《儀禮·喪服》曰：苴杖，竹也。削杖，桐也。各齊其心，皆下本。杖者何？爵也。非爵而杖者何？擔主也。非主而杖者何？輔病。童子何不杖？不能病也。婦人何以不杖？不能病也。
又曰：斬齊裳菅屨者，菅菲也。公士、大夫之衆臣爲其君繩屨者，繩菲也。疏衰裳齊，疏屨者，簏蒯之菲也。
《禮記·喪服小記》曰：虞，杖不入室；杖不升堂。〈鄭玄注曰：衰益衰，敬彌多也。〉婦人不爲主而杖者，姑在爲夫杖，〈姑不厭婦。〉母爲長子削杖，〈嫌服男子，當杖竹也。母爲長子服，不可重於子爲己也。〉女子子在室，爲父母。其主喪者不杖，則子一人杖。〈女子子在室，亦童子也。無男昆弟，使同姓爲攝主，不杖，則子一人杖謂長女也。許嫁二十而笄，笄爲成人，成人正杖也。〉
又《喪服小記》曰：庶子不以杖即位。〈不適子也。位，朝夕哭位也。〉父不主庶子之喪，則孫以杖即位可也。〈祖不厭孫，孫得神也。〉父在，庶子爲妻，以杖，即位可也。〈舅不主妾之喪，子得伸也。〉
又《雜記下》曰：古者貴賤皆杖。叔孫武叔朝，見輪人以其杖關轂而�果輪者，於是有爵而後杖也。
又《喪大記》曰：大夫之喪，三日之朝，旣殯，主人、主婦、室老皆杖。大夫有君命則去杖，大夫之命則輯杖。內子爲夫人之命去杖，爲世婦之命授人杖。〈大夫有君命去杖，此指大夫之子也。而雲丈夫者，通實大夫有父母之喪也。授人杖也使人執之同也。〉士之喪，二日而殯，三日之朝，主人杖，婦人皆杖。於君命、夫人之命，如大夫。於大夫、世婦之命，如大夫。〈士二日而殯者，下大夫也。士之禮，死與往日，生與來日。此二日於死者亦得三日也。婦人皆杖，謂主婦容妾爲君女子子在室者。〉子皆杖，不以即位。〈子謂凡庶子也。不以即位，與去杖同也。〉大夫、士哭殯則杖，哭柩則輯杖。〈哭殯謂旣塗也，哭柩謂啓後也。大夫士之子於父，父也尊近，哭殯可以杖。天子諸侯之子於父，父也君也尊遠，杖不入廟門也。〉棄杖者，斷而棄之於隱者。〈杖以喪至尊爲人得而褒之。〉
又《問喪》曰：或問曰：「杖者何也？」〈怪其義各異。〉曰：「竹『桐』一也。故爲父苴杖，竹也。爲母削杖，桐也。」或問曰：「杖者以何爲也？」〈怪所爲施。〉曰：「孝子喪親，哭泣無數，服勤三年，身病體羸，以杖扶病也。〈言得杖乃能起也。〉則父在不敢杖矣，尊者在故也。堂上不杖，辟尊者之處也。堂上不趨，示不遽也。此孝子之志也，人情之實也，禮義之經也。非從天降也，非從地出也，人情而已矣。」〈父在不杖謂爲母喪也。尊者在不杖，辟尊者之處。不杖，有事不趨，皆爲其感動使之憂也。〉
又《喪服四制》曰：杖者何也？爵也。三日授子杖，五日授大夫杖，七日授士杖。或曰擔主，或曰輔病。婦人、童子不杖，不能病也。
《白虎通》曰：所以杖竹桐何？取其名也。竹，蹙也；桐，痛也。父以竹，母以桐。竹，陽也；桐，陰也。竹斷而用之，質故爲陽也。
《韓子》曰：儒執喪三年，大毀扶杖。世主以爲孝而禮之。
《儀禮·喪服》曰：女子子在室爲父，布總，箭笄，ヮ，衰三年。〈總，束髻也。謂總之者，旣束其本，又總其末。箭笄，條竹也。ヮ，露紒也。猶男子之括�以麻，則ヮ上用麻也。用麻者，自項而前，交於額上，卻繞紒如著參頭。《小記》曰：男子冠而婦人笄，男子免而婦人ヮ。但言衰不言裳者，婦人不殊裳衰也。〉
又曰：女子子之適人者爲其父母，婦人爲舅姑，惡笄有首以ヮ。卒哭，子折笄首以笄，布總。傳曰：笄有首者，惡笄之有首也。惡笄者，櫛笄也。折笄首者，折吉笄之首也。吉笄者，象笄也。
《禮記·檀弓上》曰：南宮糸舀之妻之姑喪，孔子誨之，ヮ曰：「爾無縱縱爾，爾無扈扈爾。」〈誨，教也。爾，汝也。縱縱謂太高，扈扈謂太廣。爾，鮐語助。〉
又《檀弓上》曰：魯婦人之ヮ而吊，自敗於台鮐也。〈時家家有喪，ヮ而相吊。去糸麗而紒曰ヮ也。〉
《禮記外傳》曰：ヮ者，婦人有喪者ヮ。〈古人重ヮ，男子吉時皆有縱以忄舀其ヮ，然後加笄加冠也。〉去糸麗而ヮ曰ヮ。〈魯婦人遭升陘之戰也，露ヮ相吊以代喪冠也。〉有麻ヮ，〈女子在室，遭父母之喪，用麻合ヮ，以對兄弟括ヮ時也。〉有布ヮ。〈齊衰以下，以布束髮也。〉ヮ者，開散之名也。〈旣去有縱ヮ形葩ヮ。〉
《左傳·襄公》曰：臧紇救魯阝侵邾，敗於狐駘。國人逆喪者皆ヮ。魯於是乎始ヮ。〈ヮ，麻�合結也。遭喪者多，故不能備凶服，ヮ而已。〉
《廣雅》曰：幗謂之其。〈音忌〉
《魏氏春秋》曰：諸葛亮挑司馬宣王戰，致巾幗婦人之飭，以怒宣王。
《周禮·天官·宮正》曰：掌王宮之戒令。大喪，則授廬舍，辨其親疏貴賤之名。〈鄭玄注曰：廬舍，堊室也。親者、貴者居倚廬，疏者、賤者居堊室。〉
《儀禮·喪服》傳曰：喪服斬衰，居倚廬，寢苫枕塊。〈馬融曰：倚木以爲廬，於東墻下，西向，關北端也。〉
《禮記·雜記》曰：大夫居廬，士居堊室。
又《喪大記》曰：父母之喪居倚廬，不塗，寢苫枕塊。非喪事不言。君爲廬，宮之；大夫、士衤亶之。〈宮謂圍障。〉旣葬，柱楣塗廬，不於顯者。君、大夫、士皆宮之。〈不於顯者，不塗見面。〉
又曰：問喪，成壙而歸，不敢入處室，居於倚廬，哀親之在外也。
《白虎通》曰：父母之喪，倚廬於中門外東墻下，戶北。
又曰：婦人不居倚廬。天子七日，諸侯五日，卿大夫三日而成服，居門外東壁，爲廬。
王肅《喪服要記》曰：魯哀公葬父。孔子問曰：「寧設菇廬乎？」哀公曰：「菇廬起大伯。大伯出奔，聞古公崩，還赴喪，故作菇廬以彰其屍。吾父無太伯之罪，何用此爲？」
《孝子傳》曰：王琳，汝南上蔡人。十歲失父母，弟季年七歲，兄弟二人哭泣，哀聲不絕。在冢側作廬，不妄出入。〈餘見「孝部」。〉
《儀禮·士喪禮》曰：重，木刊鑿之。甸人置重於中庭，參分庭，一在南。夏祝取鬻餘飯，盛用二鬲於西墻下。冪用疏布，久之擊用今，懸於重。冪用葦席，北面左衽。帶用今賀之，結於後。祝取銘，置於重。〈鄭玄曰：重，木也。懸物焉曰重。刊斫治鑿之爲懸簪孔也。士重木長三尺。〉
《禮記·雜記》曰：重，旣虞而埋之。〈就所倚處埋之。〉
《禮記外傳》曰：重者，未葬之前，以代主也，猶以生事之，末忍作木主。〈主以存神也。〉設重於庭，懸瓦鬲。以養病之米淅之爲沐，則煮之爲粥，實之重，用葦席蓋之。〈鬼神依而飲食。〉始死之奠但用米，未有黍稷故也。〈黍稷在下之中，如生時也。〉殷人作主之後，聯其重，懸之於廟梁。去高祖之廟，親盡，則埋之。周人將葬，重隨柩，而朝廟之外柩，而埋之於階間，而後作主也。
《南史》孔琳之議曰：「凶門柏裝，不出禮典。起自末代，積習生常，遂成舊俗。凡人士喪儀，多出閭里。每有此，須動十數萬，損人財力而義無所取。至於寒庶，則人思自竭。雖復室如懸磬，莫不傾産殫財。所謂葬之以禮，其此之謂乎？宜一罷凶門之式。」
王肅《喪服要記》曰：魯哀公葬父。孔子問：「寧設衰門乎？」哀公曰：「衰門起於禹。禹治水，故表其門閭，以紀其功。吾父無功，何用此焉？」
韋弘與蔡謨箋問凶門曰：「父在母喪，應立凶門不？」又問：「與父別，止立凶門，愚意猶所疑，厭於父故也。今於父大門之內，別立凶門，便爲父。一家有二門，以名義言之，門者，父之有也，今子復立門，豈合聖人之典訓？苟不出於禮，其所不曰。故以諮白。」蔡答曰：「禮以二瓦器盛始死之祭，擊木里之葦席，置於庭中近南，名爲重。今之凶門，是其象也。禮旣虞而作主，今未有主，故以重當主。本爲喪設，非以表其門。恐不應以尊卑厭降也。禮、命士以上，父子異宮。今卑私之喪，皆別開門，亦不知今人如此者，皆有凶門不。」範堅答凶門問，曰：「簿帳似不出禮文，何由行此？」答曰：「凶門非禮。禮有縣重於庭，以席覆之，其形似凶門。後出之，於門外表喪，由此，俗遂行之耳。」
《禮論》曰：問：「改葬立凶門否？」蔡謨答雲︰「改葬若停喪，謂應有凶門。」
《周禮·春官·大宗伯》曰：以喪禮哀死亡。
《禮記·曲禮上》曰：天子曰崩，諸侯曰薨，大夫曰卒，士曰不祿，庶人曰死。〈鄭玄注曰：山顛壞曰崩。薨，崩之聲也。卒，終也。不祿，不充其祿也。死之言澌也，精神澌盡也。〉死寇曰兵，〈異於凡人，當享祿其後也。〉壽考曰卒，短折曰不祿。〈老而死，從大夫之稱；少而死，從士之稱也。〉
又《檀弓下》曰：孔子過太山側，有婦人哭於墓者而哀。使子路問之，曰：「子之哭也，一似重有憂者。」而曰：「然。昔者吾舅死於虎，吾夫又死焉，今吾子又死焉。」夫子曰：「何爲不去也？」曰：「無苛政。」夫子曰：「小子識之，苛政猛於虎也。」
又《喪大記》曰：男子不死於婦人之手，婦人不死於男子之手。君、夫人卒於路寢；大夫、世婦卒於適寢；內子未命死於下室；士之妻死於寢。
《左傳·定下》曰：齊侯伐晉，敝無存之父將室之，辭。以與其弟，曰：「此役也不死，反必娶於高國。」先登，求自門出，死於ニ下。
又《哀上》曰：簡子巡列曰：「畢萬，匹夫也。七戰皆獲，有馬百乘，死於牖下。〈畢萬，晉獻公卿也。死於牖下，言得壽中。〉群子勉之。死不在寇。」〈言有命也。〉
又《哀下》曰：太子聞之懼，下石乞孟厭敵子路，以戈擊之，斷纓。子路曰：「君子死，冠不免。」結纓而死。孔子聞衛亂，曰：「柴也其來？由也死矣。」
又《哀下》曰：晉荀瑤帥師圍鄭，鄭人俘阝魁壘，賂之以知政，閉其口而死。
《豰梁傳·隱公》曰：高厚曰：「崩尊曰崩。天子之崩，以尊之也。其崩之何也？以在民上，故崩之也。」
《春秋說題辭》曰：天子曰崩。崩之爲言殞也。諸侯稱薨。薨之爲言奄然而亡。大夫曰卒，精輝終卒。卒之爲言絕，絕於邦也。士曰不祿，失其忠也。不祿之言削名章也。庶人曰死，魂魄去心。死之爲言精爽窮也。〈《白虎通》又載。〉
《爾雅》曰：崩、薨、無祿、卒、殂落、殪，死也。
《論語·里仁》曰：子曰：「朝聞道，夕死可矣。」〈言將至死，不聞世之有道。〉
又《子罕》曰：子疾，病。子路使門人爲臣病間，曰：「久矣哉，由之行詐也。且予與其死於臣之手也，無寧死於二三子之手乎？且予縱不得大葬，予死於道路乎？」
又《先進》曰：顔淵死。子曰：「噫！天喪予！天喪予！」子哭之慟。從者曰：「子慟矣。」曰：「有慟乎？非夫人之爲慟而誰爲？」
又《先進》曰：季路曰：「敢問死。」曰：「未知生，焉知死？」〈鬼神及死事難明，語之無益，故不答。〉
又《季氏》曰：齊景公有馬千駟，死之日，民無德而稱焉。伯夷、叔齊餓於首陽之下，民到於今稱之。
《五經通義》曰：「崩薨從何王以來乎？」曰：「從周。何以言之？《尚書》曰：『放勛乃殂落。』舜曰：『涉方乃死。』武王旣王，是以知武王以前未稱崩薨也。至成王太平，乃制崩薨之著。《尚書》曰：『翌日乙丑，成王崩。』」《釋名》曰：「漢以來謂死爲物故，言其諸物皆就朽故。」
《史記》曰：秦武王與孟說舉龍文鼎，絕臏而死。〈徐廣曰：臏或作脈矣。〉
又曰：范雎說秦昭王曰：「夫以烏獲、任鄙之力，荊成、孟賁、〈許慎曰：荊成，勇士也。孟賁，衛人。〉慶忌、夏育之勇焉，而死者，人之所必不免也。」
《後漢書》曰：馬援謂孟冀曰：「方今匈奴、烏丸尚擾北邊，欲自請擊之。男兒要當死於邊野，以馬革裹屍還葬耳。何能臥床上，在兒女子手中耶？」冀曰：「諒爲烈士，當如此矣。」
《後魏書》曰：張預每羨古人餐玉之法，乃采訪藍田，躬往攻掘，得若環壁雜器形者大小百餘。至而觀之。皆光潤可玩。預乃椎七十枚爲屑，日服食之，余多惠人。後聞者乃更求玉於故處，皆無所見。馮翊公源懷等得其玉，琢爲器珮，皆鮮明可寶。預服延年，雲有效驗，而世事寢食，皆不禁節，又加之好酒損志。及疾駕，謂妻子曰：「服玉若能屏居山林，排棄嗜欲，或當大得神力。而吾酒色不絕，自致於死，非藥過也。然吾屍體必當有異，勿使速殯，令後人知餐服之妙。」時七月中旬，長安毒熱。預停屍四宿，而體色不變。其妻常氏以玉珠二枚唅之，口閉。常謂之曰：「君自雲餐玉有神驗，何故不受唅也？」言訖，齒啓，納珠。因噓屬其口，都無穢氣。舉斂於棺，堅直不傾。委死猶有遺玉屑數升，囊盛納諸棺中。
《文子》曰：老子曰：「聖人同死生，愚人亦同死生。聖人之同死生，知於分理也。愚人同死生，不知利害所在。」
《莊子》曰：人之生，氣也。聚則爲生，散則爲死。
又曰：夫大塊載我以形，勞我以生，佚我以老，息我以死。故善吾生者，乃所以善吾死也。
又曰：莊子之楚，見空髑髏，然有形，檄以馬棰，因而問之曰：「夫子貪生失理而爲此乎？將子有亡國之事、鈇鉞之誅而爲此乎？」於是語卒，援髑髏，枕而臥。夜半，髑髏見夢曰：「子之談者似辨士。諸子所言，皆人生之累也，死則無此矣。子欲聞死之說乎？」莊子曰：「然。」髑髏曰：「死，無君於上，無臣於下，亦無四時之事。縱然以天地爲春秋，雖南面王，樂不能過也。」
《說苑》曰：齊景公出而見堇，謂晏子曰：「此何死？」對曰：「餒而死。」公曰：「噫！寡人之無德也，亦甚矣。」晏子曰：「君之德著而不彰，何爲無德？」景公曰：「何謂也？」對曰：「君之德及後宮與台榭之玩。君之雁食以菽粟，君之宮內自樂，延及後宮之族，何爲其無德也？顧臣有請於君，由君之意，自樂之心推與百姓同之，則何堇之有？」
又曰：子貢問孔子：「人死有知，將無知也？」孔子曰：「吾欲言死人有知也，恐孝子妨生以送死也。吾欲言死人無知也，恐不孝子孫棄親不葬也。賜欲知人死有時將無知也，死徐自知之，猶未晚也。」
又曰：魯哀公問孔子曰：「有智者壽乎？」對曰：「然。人有三死，而非命也，人自取之也。夫寢處不時，飲食不節，勞逸過度者，疾共殺之。居下位而上幹其君，嗜酒欲物求不止者，刑共殺之。少以犯衆，弱以侮強，忿怒不量力者，兵共殺之。此三死者，非命也。」
又曰：民有五死，聖人能去三，不能除其二。饑渴死者可去也，凍寒死者可去也。雖五，兵死者可去也。壽命死者不可去也，癰疽死者不可去也。三者可去，二者不可去。
《論衡》曰：人之死也，猶火之滅也。火滅而耀不照，人死而智不慧。二者不齊，論者猶謂死有知，惑也。
又曰：王莽之時，省《五經章句》皆爲二千萬。博士弟子郭略夜定舊說，死於燭下。精思不任，脈絕氣滅也。
楊泉《物理論》曰：人含氣而生，精盡而死，猶澌也，滅也。譬如火焉，薪盡而火滅，則無光矣。故滅火之餘，無遺炎矣。人死之後，無遺魂矣。
