
《禮記·檀弓上》曰：孔子與門人立，拱而尚右。二三子亦皆尚右。孔子曰：「二三子之嗜學也。我則有姊之喪故也。」二三子皆尚左。〈喪，上石，陰也；吉，上左，陽也。〉
又《祭義》曰：先王之孝也，心志嗜欲不忘乎心。
又《祭統》曰：不齊則於物無防也，嗜欲無止也。及其將齋也，防其邪物，訖其嗜欲，耳不聽樂。
《左傳·閔公》曰：衛懿公好鶴，鶴有乘軒者。及有狄人之難，國人皆曰：「鶴實有祿位，余焉能戰？」遂敗。
又《僖中》曰：齊侯好內，多內寵，內嬖如夫人者六人。
《左傳·襄公》曰：鄭伯有好田而嗜酒，爲窟室，而夜飲酒，擊鐘焉，朝至未已。朝者曰：「公焉在？」〈家臣故謂伯有爲公。〉其人曰：「吾公在壑穀。」〈壑穀窟室。〉
又《昭公》曰：莒子庾輿虐而好劍，苟鑄劍，必試諸人。
又《哀上》曰：曹伯陽即位，好田弋。曹鄙人公孫強好弋，獲白雁，獻之。
《公羊傳·僖公》曰：虞公貪而好寶，及爲晉所滅，抱寶牽馬而出。
《國語》曰：屈到嗜艾。有疾，召其宗老而屬之：「祭我必以艾。」子木曰：「夫子不以私慾奸國之典。」〈言不犯常法。〉遂不用。
《論語·公冶長》曰：子曰：「十室之邑，必有忠信如丘者焉，不如丘之好學也。」
又《雍也》曰：哀公問：「弟子孰爲好學？」孔子對曰：「有顔回者好學，不遷怒，不貳過。不幸短命死矣。」
又《衛靈公》曰：子曰：「吾未見好德如好色者也。」
《家語》曰：子路見孔子，曰：「汝何好？」對曰：「好長劍。」孔子曰：「加之以學，豈可及乎？」子路曰：「南山有竹，不揉自直，斬而用之，射達於犀裒攏以此言之，何用學焉？」子曰：「括而羽之，所達深矣。」
《史記》曰：魏文侯問曰：「吳起何如人？」李克曰：「起貪而好色，然其用兵，司馬穰苴弗過也。」於是魏文侯以爲將，撥秦五城。
又曰：范增說項羽曰：「沛公居山東之時，貪於財貨，好美姬，入關財物無所取，婦人無所幸，此其志不在小。」
《漢書》曰：濟東王彭離，昏暮私與其奴亡命少年數十人行剽，殺人取財物以爲好。〈以是爲好喜之事也。〉
又曰：漢家言律曆者，本張蒼。蒼好書，無所不觀，無所不通。
又曰：朱買臣字翁子，吳人也。家貧，好讀書，不治産業。
又曰：陳遵嗜酒。每大飲，賓客滿座，輒閉門，取客車轄投井中，雖有急不能出。
《續漢書》曰：劉寬簡略嗜酒，不好盥浴。
《東觀漢記》曰：耿字伯昭，扶風人。少好學，習文業。常又令試騎士，建旗鼓，肄馳射，由是好將帥之事。
又曰：姜詩字士游，廣漢雒人。以傭作養母。赤眉賊經其里落，云：「不可驚孝子」。母好飲江水，兒取水溺死。恐母知，詐雲行學，歲歲作衣投於江中，俄而湧泉，出於舍側，味如江水。
又曰：更始韓夫人尤嗜酒，每侍飲，常侍奏事，輒怒曰：「帝方對我飲，正酣，何此時持事來乎？」起，褫破書案。
謝承《後漢書》曰：馬武字子張，南陽人。爲人好酒，豁達，敢直言。時在御前，面折同列，以爲笑樂。
《典略》曰：荊州牧劉表跨有南土，子弟驕貴，幷好酒。設大針於杖端，客有醉寢伏，輒以刂〈鋤禦切。〉刺，驗其醒醉。
《晉書》曰：王濟好弓馬，嘗乘一馬，著連幹鄣泥，前有水，終不肯渡。濟云：「此必是惜鄣泥。」使人解去，便渡。故杜預謂濟有馬癖。
《晉中興書》曰：郭璞性輕易，不持威儀，嗜酒好色，或過度。其友人干寶常誡之曰：「此非�性爾。」璞曰：「吾所受有本限，用之恆恐不盡，乃憂爲害乎？」
《後魏書》曰：辛少雍，字季仲。少有孝行，尤爲祖父紹先所愛。紹先愛食羊肝，常呼少雍共食。及紹先卒，少雍終身不食羊肝。
《宋書》曰：庾炳之，性好潔，士大夫造之者，去未出戶，輒令拭席洗床。時陳郡殷沖亦好淨，小人非淨浴新衣，不得近左右。士大夫小不整潔，每容接之。炳之好潔反是，沖每以此譏焉。
又曰：謝靈運出爲永嘉太守，郡有名山水，靈運素所愛好，出守既不得志，遂肆志游遨，遍歷諸縣，動逾旬朔。
又曰：劉邕所啖食，每異於人。性嗜瘡痂，以爲味似蝮魚。常詣孟靈休，靈休先患灸瘡，瘡痂落床上，邕因取食之。靈休大驚。邕答云：「性之所嗜。」靈休瘡痂未落者，悉褫取以貽邕。邕既去，靈休與何勖書曰：「邕向顧見啖，遂舉體流血。」南康囚國吏二百許人，不問有罪無罪，遞互與鞭，鞭痂常給邕膳。
《齊書》曰：何佟之，字士威，廬江人也。性好潔，一日之中洗滌者十餘過，猶恨不足，時人稱爲水淫。於時又有遂安令劉澄，性彌淨潔。縣中灑掃，郭邑無橫草，水湔塵穢，百姓不堪命，坐免官。
又曰：王思遠，琅琊臨沂人也。好簡潔。衣服垢穢，方便不前，形象新楚，乃與促膝。雖然，既去之後，猶令二人交帚掃其坐處。
又曰：明帝好食逐夷，以銀鉢盛蜜漬之，一餐數鉢。謂王景文曰：「此味頗足不？」景文曰：「臣夙好此味，貧素致之甚難。」帝甚悅。食逐夷積多，胸腹不息，氣將絕，疾大困，一食漬汁猶至三斗，終以此卒。
《管子》曰：吳王好劍而國士輕死。
《墨子》曰：晉文公好士之惡服，大夫�羊之裘，韋以帶劍，大帛之冠。越王好士勇，自焚其室曰：「越國之寶悉在此中！」王自鼓，蹈火而死者百餘人。
《孟子》曰：曾晰嗜羊棗而曾子不忍食羊棗。〈羊棗，大棗也。〉
《莊子》曰：子張見魯哀公，哀公不禮。曰：「臣聞君好士，不遠千里以見公。今見公之好士也，有似葉公子高之好龍。葉公好龍，室中雕文，畫以爲龍，於是天龍聞而下之，窺頭於牖，拖尾於堂。葉公見之，棄而還走，失其魂魄，五神無主。是葉公非好龍也，好夫似龍而非龍也。今君非好士也，好夫似士而非士也。」〈《新序》同。〉
《尹文子》曰：昔齊桓公好紫，闔境不鬻異采。
又曰：齊宣王好射，所用弓不過三石，以示左右。左右引之，皆曰：「此不下九石。」而宣王終身自以爲用九石。
《韓子》曰：齊桓公好服紫，一國盡服紫。當時十素不得一紫，公患之。管仲曰：「君欲止之，何不試勿衣也？謂左右曰：吾甚惡紫之臭。」公曰：「諾。」於是三日，境內莫有衣紫。
又曰：楚恭王與晉厲公戰於鄢陵，楚師敗，恭王傷目。其戰之時，司馬子反渴而求飲，雲陽竪操觴酒而進之。子反曰：「此酒也。」竪曰：「非也。」飲之。子反爲人嗜酒，弗能絕口。
又曰：公儀休相魯而嗜魚，一邦皆爭買魚而獻之，公儀子不受。
又曰：鄒君好服長纓，左右皆服纓，纓甚貴，鄒君患之，問左右，左右對曰：「君服之，百姓亦多服，是故貴也。」鄒君因先自斷其纓而出，國中皆不服長纓。
賈誼曰：文王使呂望傅太子發，發嗜鮑魚，公不與，曰：「鮑魚不登於俎，豈有非禮而可養太子哉！」
《說苑》曰：魏文侯封太子擊於中山，三年不往來，趙倉唐曰：「君何不遣人使大國。」太子曰：「願之久矣，未得可使者。」對曰：「臣願奉使。」於是遣倉唐糸北犬奉晨鳧獻之。文侯曰：「擊愛我，知我所嗜好。」〈《韓詩外傳》同。〉
《風俗通》曰：趙王好大眉，民闊半額；楚王好廣領，國人沒頸。
《文士傳》曰：嵇康性絕巧，好鍛。家有盛柳樹，乃激水圜之。夏天甚涼，恆居其下自鍛。有人就者，康不受其直。
《孝子傳》曰：隗通字君相，犍爲道人。母好飲江脊水，常乘船捷致，漂浚辛苦。忽然有橫石特起直江脊，後取水無復勞劇。
又曰：陳遺爲郡主簿，母好食鐺底焦飯，常持一囊盛之懸案下。
《郭子》曰：陸士衡初入雒，張公雲宜詣劉道真。於是二陸既往。劉尚在哀制，性嗜酒，禮畢，初無他言，惟問：「東吳有長柄胡盧，卿得種不？」陸兄弟殊失望，乃云：「悔往。」
《世說》曰：謝遏年少玄也，好著紫羅香囊。太傅患之，而不欲傷其意，賭得而焚之。
又曰：林公好鶴，往剡東時，有人遺其雙鶴。少時翅長欲飛，林公意甚惜之，乃惟其翮。鶴騫翥不能復起，乃舒翼反頭視之，如似懊惱意。林公曰：「既有淩霄之姿，何肯爲人作耳目近玩？」養令翮成，遂飛去。
又曰：王武子好驢鳴。既葬，文帝臨其喪，顧語同游曰：「王子好驢鳴，可各作聲以送赴。」客皆一時作驢鳴。
《語林》曰：王武子死，孫子荊哭之甚悲，賓客莫不垂涕。哭畢，向靈座曰：「卿嘗好我作驢鳴，今我爲君作驢鳴。」聲似真，賓客皆笑。孫聞之曰：「諸君不死，而令王武子死。」賓客皆畔猩。
又：戴叔鸞母好驢鳴，叔鸞每爲驢鳴，以樂其母。
又曰：祖約少好財，阮遙集好屐，幷常自經營，同是一累而未判其得失。有詣祖，見料視財物，客至，幷當不盡，餘兩小{�}以置背後，傾身障之，意未能平。或有詣阮，正見自蠟屐。因嘆曰：「未知一生當著幾兩屐！」神甚閑暢。於是勝負始分也。」
又曰：王子猷嘗暫寄人空宅住，使令種竹。或問：「暫住何煩爾？」嘯詠良夕。直指竹曰：「何可一日無此君！」
《語林》曰：張湛好於齋前種松柏，袁山松出遊好令左右輓歌。時人謂張屋下陳屍，袁道上行殯。
曹植《求祭先王表》曰：先王喜鰒魚，臣前以表，徐州臧霸遺鰒魚二百枚，足自供事。
《毛詩》曰：《臣工·振鷺》，二王之後來助祭也。〈二王，夏、殷也。其後，杞宋也。〉「振鷺于飛，於彼西雍。我客戾止，亦有斯容。」〈箋云：自鳥集於西雍之澤，言所集得其□□□。有斯容，言威儀之若鷺然也。〉
《禮記·玉藻》曰：君子之容舒遲。足容重，〈舉欲遲也。〉手容恭，〈高且正也。〉目容端，〈不睇視也。〉口容止，〈不妄動也。〉聲容靜，〈不噦咳也。〉頭容直，〈不傾顧也。〉氣容肅，〈似不息也。〉立容德，〈如有予也。〉色容莊。〈勃如戰色。〉坐如屍。〈屍，居神位，敬慎也。〉燕居告溫溫。〈告，謂教使也，詩云：溫溫恭人。〉凡祭，容貌顔色，如見所祭者。喪容累累，〈羸憊貌也。〉色容顛顛，〈憂思貌也。〉視容瞿瞿梅梅，〈不審貌也。〉言容繭繭。〈聲氣微也。〉戎容暨暨，〈果毅貌也。〉言容訁各訁各，〈教令嚴也。〉色容厲肅，〈儀形貌也。〉視容清明；〈察於事也。〉立容辯卑、毋諂。〈辯，讀爲貶。自貶卑，謂聲磬折也。〉
又《表記》曰：容貌以文之，衣服以移之。是故君子服其服，則文以君子之容；有其容，則文以君子之辭。
《左傳·定下》曰：邾隱公來朝。子貢觀焉。邾子執玉高，其容仰。公受玉卑，其容俯。子貢曰：「以禮觀之，二君者，皆有死亡焉。」
《論語·子張》曰：曾子曰：「堂堂乎張也，難與幷爲仁矣。」〈言子張容儀盛而於仁道薄，難勉進。〉
《漢書》曰：薛宣好威儀，容止甚可觀。
又曰：息夫躬，河淖嬸人也。少受《春秋》，通覽《詩》、《書》，容貌壯麗，爲衆所異。
又曰：江充召見大台宮，自請以所常被服見上。上許之。充衣紗縠單衣，冠步搖冠。爲人魁岸，容貌甚壯。帝望見而異之，謂左右曰：「燕、趙固多奇士。」
又曰：武帝即位，徵天下賢良，待以不次之位，自鬻者以千數。
東方朔上書曰：臣朔年二十二，長九尺三寸，目若懸珠，齒若編貝。
《漢書》曰：王商爲丞相。河平四年，單于來朝，引見。丞相坐未央庭中，單于前，拜謁商。商起，離席與言，單幼腎視商貌，大畏之，遷延卻退。天子聞而嘆曰：「此真漢相矣！」
又曰：司馬相如，字長卿，蜀郡成都人也。至臨邛，富人卓王孫請之。相如時從車騎，雍容閑雅，甚都。〈都，美也。詩曰：不見子都。〉王孫有女文君，新寡，竊從戶窺，心說而好之，遂夜奔相如。
又曰：俊不疑，字曼倩，渤海人也。武帝末，郡國盜賊群起，暴勝之爲直指使者。至東海，素聞不疑賢，請與相見。望見不疑容貌尊嚴，衣冠甚偉，勝之ε履起迎。
《續漢書》曰：侯霸字君房，河南人。爲人矜嚴，有威容，家累千金，不事産業，篤志詩書，師事房玄，常爲都講。
《東觀漢記》曰：上過潁陽，祭遵以縣吏數進見，上愛其容儀，署爲門下吏。
又曰：虞延，字子太，陳留人。爲都督郵，世祖聞而奇之，二十年東巡，路過小黃。高帝母昭陵後園陵宰繕。時延爲都督郵，詔呼引見，問園陵之事。延進旨從容，跪拜可觀，其陵樹株柏皆諳其數，俎豆犧牲，頗曉其禮。帝善之，敕延從駕西盡郡界，賜錢及劍帶佩刀還郡。
又曰：杜詩薦伏湛疏曰：「湛容貌堂堂，國之光輝，知略謀慮，朝之淵藪。齠勵志，白首不衰。實足以先後王室，名足以光示遠人。柱石之臣，宜居輔弼。
《英雄記》曰：袁紹生而孤，幼爲郎，容貌端正，威儀進止，動見仿效。弱冠除復陽長，有清能名。
《吳書》曰：張純字玄基，少厲操行，學博才秀，切問捷對，容止可觀，拜郎中，補廣德令。治有異績，擢爲太子輔義都尉。
《吳錄》曰：滕胤年十二，孤單煢獨，爲人白晰，威儀可觀。每正朔，朝會修覲，在位大臣見者莫不嘆賞。
《魏志》曰：延康玄年，蜀將孟達率衆降。達有容止可觀，文帝甚器愛之，使達爲新城太守，加散騎常侍。
《蜀志》曰：魏文帝察黃權有局量，試欲驚之，遣左右請權，未至之間，累催相屬，馬使奔馳，交錯於道，官屬莫不褫魄，而權舉止顔色自若。後領益州刺史。大將軍司馬宣王深器之，問權曰：「蜀中有卿輩幾人？」權笑而不答曰：「不圖明公見顧之重。」
《蜀志》曰：彭永年，廣漢人，身長八尺，容貌甚偉，姿性驕傲，多所輕忽，惟敬同郡秦子敕。
《吳志》曰：張昭容貌矜嚴，有威風。權常曰：「孤與張公言，不敢妄也。」舉邦憚之。
王隱《晉書》曰：王褒少時立操尚，非禮不動，非法不言，身長八尺四寸，容貌絕異，音聲清亮，辭氣韶雅。
沈約《宋書》曰：玄凶弒逆，義宣發哀，即日便舉兵，張暢爲玄佐，位居僚首，哀容俯仰，蔭映當時。舉哀畢，變服，著黃韋�褶，出射堂簡人，音姿容止，莫不矚目，見之者皆願爲盡命。
又曰：羊欣字敬先，少靜默無競於人，美言笑，善容止，遍覽經籍，尤長隸書。
賈誼《新書》曰：朝廷之容，師師然，翼翼然，整以敬。祭祠之容，遂遂然，粥粥然，敬以婉。軍旅之容，忄然肅然，固以猛。喪紀之容，忄幼然懾然，若不還。
《顧譚別傳》曰：譚字子嘿，吳人。常慕賈誼之爲人，身長七尺八寸，少言笑，容貌矜整，有圭璋，威重，未常失色於物。非其人，或終日不言。
《顔含別傳》曰：顔髦字居道，含之子也。少慕家業，惇於孝行，儀狀嚴整，風貌端美。桓公見而嘆曰：「顔侍中，廊廟之望也。」
《桓邵別傳》曰：邵字敬倫，丞相之第五子，清貴簡素，風姿甚美，而善治容儀。雖家人近習，那見其怠墮之貌。溫見而稱之曰：「可謂鳳雛。」〈《郭子》同。〉
《三輔決錄》曰：竇叔高，名玄，爲上郡計吏。朝會數百人，儀狀絕衆，天子異之。詔以公主妻之，出，同輩調笑焉。叔高時已自有妻，不敢以聞。方欲迎婦與訣，未發，而詔召叔高就第成婚。
《益部耆舊傳》曰：張肅有威儀，容貌甚偉，弟松爲人短小，不持節操，然識達精果，有才幹。劉璋乃遣詣曹公，曹公不甚禮，楊修深器之。修以所撰兵書示松，飲宴之間，一省即便暗誦，修以此異之。
《會稽典錄》曰：賀邵善容止，正其衣冠，尊其瞻視，動靜有常，與人交久益敬之。至於官府，左右那見其跣坐，常著襪，希見其足。
《荀氏家傳》曰：荀羨，風器英秀，識准標貴，明鬚眉，美音氣，俯仰顧盼，容止可則。
《世說》曰：太尉總角時常造公，司徒王衍神情明秀，風姿詳雅，山公嗟嘆者良久。既去，目之而言曰：「何物老嫗生此寧馨兒，然恐誤天下生民者，未必非此人。」
又曰：崔琰字季珪，聲姿高朗，須長四尺，甚有威重。武帝見匈奴使，自以形陋，不足以雄遠國，使季珪代，自捉刀立床頭。既畢，令間諜問曰：「魏王何如？」答曰：「王雄望非常，然床頭捉刀人，此乃英雄也。」魏武追殺其使。
又曰：裴令公有容儀，脫冠冕、粗服亂頭皆好，時人以爲玉人。
又曰：時人見嵇中散，嘆曰：「隸隸如長松下風，高而且腎攏」山公曰：「嵇叔夜岩岩若孤松之獨立。及其醉也，如玉山之將頽。」
又曰：王右軍見杜弘治，嘆曰：「面如凝脂，眼如點漆，此神仙中人也。」又時人謂右軍：「飄若游�，矯若驚龍。」
又曰：海西時，諸公每朝，朝堂猶暗，惟會稽王來，軒軒若朝霞舉。
