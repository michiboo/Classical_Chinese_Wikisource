
《書·呂刑》曰：獄貨非寶，惟府辜功，報以庶尤，〈授獄非家寶也。惟聚罪之事，其報則以衆人見罪也。〉永畏惟罰。
《尚書大傳》曰：獄貨非可乏也，然後寶之者，未能行其法者也。貪人之寶，授人之財，未有不授命以矯其上者也。親下以欺上者，未有能成其功者也。
又曰：太公之里見文王。散宜生遂之犬戎氏取美馬，駁身朱鬣鶏目，之西海濱取白狐，青翰，之于氏取怪獸，之有參氏取美女之江淮之浦取大貝如車渠，陳於紂庭。紂曰：「非子罪也，崇侯也。」遂遣西伯伐崇。
《傳》曰：晉邢侯與雍子爭畜阝田，〈刑侯，楚臣公巫臣子也。雍子亦楚人也。〉久而無成。士景伯如楚，〈土景伯，晉理官。〉叔魚攝理。韓宣子命斷舊獄，罪在雍子，雍子納其女於叔魚，叔魚蔽罪於邢侯。〈蔽，斷也。己具《決獄》門。〉
《左傳·昭二十三》曰：叔孫婼如晉，晉人執之。范獻子求貨於叔孫，使請棺繕。〈以求冠爲辟。〉取其冠法而與之兩冠，曰：「盡矣。」〈旣送作冠摸法，又進二冠以與之，僞若不解其意也。〉爲叔孫故，申豐以貨如晉。〈欲行貨免叔孫也。〉叔孫曰：「見我，吾告汝所行貨。」見而不出。〈留申豐不使得出，不欲以貨免。〉
又《昭二十八》曰：梗陽人有獄，魏戊不能斷，以獄上。〈上魏子。〉其大宗賂以女樂，〈訟者之大宗。〉魏子將授之。魏戊謂閻沒、女寬〈二人，魏子之屬大夫。〉曰：「主以不賄聞於諸侯，若授梗陽人，賄莫甚焉。吾子必諫。」皆許諾。退朝，待於庭，饋入，召。比置，三嘆。旣食，使坐。魏子曰：「吾聞諸伯叔，諺曰：『當食忘憂。』吾子置食之間三嘆，何也？」同辭而對曰：「或賜二小人酒，不飲食。饋之始至，恐其不足，是以嘆；中置，自咎曰：『豈將軍食之而有不足？』是以再嘆；及饋之畢，願以小人之腹爲君子之心，屬厭而己。」獻子辭梗陽人。
《孔叢子》曰：子思言荀燮於衛君曰：「其才可將五百乘。」衛君曰：「吾知其才可將，然萜嘗爲吏，賦於民而食人二鶏子，故弗用也。」子思曰：「聖人官人，如大匠之用木，取所長，棄其短。君以二卵棄干城之將乎？」
《漢書》曰：薛宣爲馮翊太守，池陽令舉廉吏獄掾王立，府未及召，聞立授囚家錢。宣責讓縣，縣案驗獄掾，乃其妻獨授系者錢萬六千，授之再宿，立實不知，慚恐自煞。宣聞之，移書池陽曰：「縣所舉獄掾王立，家私授賕而立不知，煞身以自明，誠廉士，甚可閔惜。其以府決曹掾書立之柩，以顯其魂。」
又曰：王溫舒爲右輔，行中尉。歲餘，會宛軍發，〈發斃蕙大宛也。〉詔徵豪吏。溫舒匿其吏華成，及人有變告溫舒授員騎錢，他奸利事，罪至族，自煞。其時兩弟及婚家亦各自坐他罪而族。光祿勛徐自爲曰：「悲夫，古者有三族，而王溫舒罪至同時而五族乎？」〈溫舒與弟同三族，而兩妻家各一，故作五也。〉溫舒死，家累千金。
謝承《後漢書》曰：種暠爲益州刺史，時永昌太守鑄黃金爲文蛇，以獻梁冀。暠糾發逮捕，馳傳上言，而三府畏懦，不敢案之。冀由是銜怒於暠。
華嶠《後漢書》曰：曹暠靈帝時賂中官，及輸西園錢一億萬，故位至太尉。
袁山松《後漢書》曰：皇甫嵩字義貞，定安朝那人。善用兵，飲食必先將士，然後乃安。兵曹有授賂者，嵩曰：「公素廉，必資乏也。」乃出錢賜之。吏慚而自煞。由是衆皆樂爲致死。
范曄《後漢書》曰：歐陽歙字正思，樂安千乘人。爲大司徒，坐在汝南贓罪萬餘，發覺下獄。諸生守闕爲歙求哀者千餘人，至有髡剃者。子年十七，聞獄當斷，馳之京，行到河內獲嘉縣，自系上書，求代歙死。書奏，而歙己死獄中。
又曰：李應遷河南尹，時宛陵大姓羊元群罷北海郡，贓罪狼籍，郡舍混軒有奇巧，乃載之以歸。應表欲治其罪，元群行賂宦竪，應反坐輸作左校。
又曰：蔡衍字孟喜，汝南項人也。遷冀州刺史，劾河間相曹鼎贓罪千萬。鼎者，中常侍騰之弟也。騰使大將軍梁冀爲書請之，衍不答。鼎竟坐輸作左校。
《後魏書》曰：鄭義爲兗州，性貪吝，政以賄成。有餉羊，西門授入，東門賣之。
又曰：崔光韶遷廷尉卿，時秘書監祖瑩以贓罪被堇，光欲置之重法。太尉陽城王徽，吏部尚書李神雋皆爲瑩求寬，光韶正色曰：「朝賢執事，於舜之功未聞有一，如何反爲罪人言乎？」
《北史》曰：後魏就德於營州反，使尚書盧同往討之，敗而還。屬侍中穆紹與元順侍坐，因論之。同先有近宅與紹，紹頗欲爲言。順勃然曰：「盧同終將無罪。」太后曰：「何得如侍中之言？」順曰：「同好宅與要勢侍中，豈有罪也？」紹慚，不敢復言。
《唐書》曰：太宗即位，務止奸忒。風聞諸曹案典多不授賂，乃遣左右試以財物遺之有司。門下令吏授饋絹一匹，太宗怒，將煞之。斐矩進諫曰：「此人授賂，誠合重誅。但陛下試之，即行極法，所謂陷其入罪，恐非導德齊禮之義也。」太宗納之。
又曰：開元十年，武強令斐景仙犯乞取贓積絹五千匹，事發，景仙逃走。吏捕得之，玄宗怒，命集衆決煞。大理卿李朝隱奏曰：「斐景仙緣是乞贓，犯不至死。又景仙曾祖故司空寂往屬締構，首豫元勛，載初年中家陷非罪，凡有兄弟皆被誅夷，惟景仙獨存。今見承嫡。據贓未當死坐，有犯猶入議條。十代宥賢，功多宜錄。一門絕祀，情或可哀。」詔不許。朝隱復奏曰：「有斷自天，處之極法。生煞之柄，人主合專；輕重有條，臣下當守。枉法者枉理而取十五匹，便抵死刑；乞取者因乞爲贓數千匹，止當流坐。今以乞取得罪處斬刑，後枉法當科欲何罪？臣所以爲國惜法，期守律文。」詔令減死一等，杖一百，流於嶺南。
又曰：牛僧孺爲御史。長慶元年，宿州刺史李直臣坐贓當死。直臣賂中貴人爲之伸理，僧孺堅執不回。穆宗面喻之曰：「直臣事雖失，此人有經度才，可委之邊任，朕欲貸其法。」僧孺對曰：「凡人之才，止於持祿取容耳。帝王立法，束縛奸雄，正爲才多者。祿山、硃泚以才過人濁亂天下，況直臣小才，又何屈法哉？」
又曰：山南東道節度使柳公綽自京赴鎮，行部過鄧縣。縣吏二人犯法在獄，一人納賄，一吏舞文。縣令以公綽持法，犯贓丈必不免。及過款公綽，斷曰：「贓吏犯法，法在；奸吏壞法，法亡。」遂煞舞文。未下車而襄漢大治。
又曰：李石用金部員外郎韓益判度支，案益坐贓系台，石奏曰：「臣以李益曉錢�，錄用之，不謂貪猥如此。」帝曰：「宰相但知人則用，有過則懲。卿所用人，且不掩其惡，可謂至公。」
《三輔決錄》曰：馬融爲南郡太守。二府以融在郡貪濁，授主記掾歧肅錢四十萬，融子強又授吏白向錢六十萬、布三百匹，以肅爲孝廉、向爲主簿。又坐失大將軍梁冀，竟髡徙朔，方自刺不死，得赦還，拜議郎。
《鍾離意別傳》曰：顯宗以意爲尚書。時交趾太守坐贓千金，徵還，付法。以資物簿入大司農，詔班賜群臣。意得珠璣，悉以委地，不拜賜。帝怪而問其故，對曰：「臣聞孔子忍渴於盜泉之水，曾參回車於聖母之閭，惡其名也。此贓穢之寶，誠不敢拜授。」帝嗟嘆曰：「清乎尚書之言！」乃更以庫錢三十萬賜意。
《書·舜典》曰：流共工於幽州，放�兜於崇山，竄三苗於三危，殛鯀於羽山。四罪而天下咸服。
又《湯誓》曰：有夏多罪，天命殛之。殛，誅也。
又《泰誓》曰：予克授，非予武。惟朕文考無罪，授克予，非朕文考有罪，惟予小子無良。
《韓詩外傳》曰：齊景公之時，民有得罪於景公者。景公大怒，縛置之殿下，召左右支解之。晏子左手持頭，右手磨刀，仰面而問曰：「古者明王每支解人，不審從何支始也？」景公離席曰：」縱之，罪在寡人。」
《禮》曰：子夏喪其子而喪其明，曾子吊之曰：「吾聞之，朋友喪明則哭。」曾子哭。子夏亦哭，曰：「天乎，予之無罪也。」曾子怒，曰：「商！」汝何無罪？吾與汝事夫子於洙泗之間，退而老於西河之上，使西河之民疑汝於夫子，爾罪一也；喪爾親，使民未有聞焉，爾罪二也；喪爾子而喪爾明，爾罪三也。汝何無罪與？」子夏投其杖而拜之曰：「吾過矣，吾過矣。」
《傳》曰：秦伯素服郊次，向師而哭曰：「孤違蹇叔，以辱二三子，孤之罪也。不替孟明，孤之過也。」
又曰：潞子嬰兒之夫人，晉景公娣也。酆舒爲政而煞之，又傷潞子之目。晉侯將伐之，大夫皆曰：「不可。酆舒有三雋才。」〈雋，絕異。言有藝勝人者三也。〉伯宗曰：「必伐之。路有五罪：不祀，一也；嗜酒，二也；棄仲章而奪黎氏地，三也；〈仲章，狄賢人。黎氏，黎侯也。〉虐我伯姬，四也；傷其君目，五也。怙其才而不以茂德，滋益罪也。」
又曰：衛獻公使祝宗告亡，且告無罪。〈告宗廟也。〉定薑曰：「有罪若何告無罪？舍大臣而與小臣謀，一罪也；先君有冢卿，以爲師保而蔑之，二罪也；餘以巾櫛事侍先君，而暴妾使餘，三罪也。告亡而己，無告無罪。」
又曰：吳公子札自衛過晉，將宿於戚，聞鐘聲焉。曰：「異哉，吾聞之，『辯而不德，必加於戮矣。』夫子獲罪於君，是以在此，懼猶不足，而又何樂？」
又曰：鄭公孫黑將作亂，子産使吏數之曰：「伯有之亂，以大國之事，而未爾討也。爾有亂心無厭，國不汝堪。專伐伯有，而罪一也；昆弟爭室，而罪二也；董隧之盟，汝矯君位，而罪三也。有死罪三，何以堪之？」
又曰：陳侯之弟招煞太子偃師，罪在招也。楚人執陳行人於徵師煞之，罪不在行人也。
《論語·公冶長》曰：子謂公冶長可撇�。雖在縲紲之中，非其罪也。以其兄之子妻之。
又《堯曰》曰：朕躬有罪，尾�萬方。萬方有罪，罪在朕躬。
《孝經》曰：五刑之屬三千，而罪莫大於不孝。
《家語》曰：孔子曰：「大罪有五，而煞人爲下。逆天地者罪及五世，誣文武者罪及四世，逆人倫者罪及三世，誣鬼神者罪及二世，手煞人者罪止其身。」
又曰：孔子曰：「大夫之罪在五刑之域者，聞有譴發，〈譴，讓也。發，始髮露也。〉則白冠氂纓，盤水加劍，造於闕而自請罪，君不使有司執縛牽掣而加之也。其有大罪者，聞命則北面再拜，跪而自裁，君不使人ㄏ引而刑煞之也。大夫自取之耳。吾遇子有禮矣。」
《史記》曰：范雎盛帷帳，侍者甚衆，須賈。賈頓首言死罪，曰：「賈不意君能致於青雲之上，惟君死生之。」範雎曰：「汝罪有幾？」曰：「擢賈之�，以續賈之罪，尚未足也。」
《漢書》曰：惠帝二年制曰：「今法有誹謗炎茉之罪，是使衆臣不敢盡情，而上無由聞過失也。將何以來遠方賢良？其除之。」
又曰：南越反，上復欲使楊業將，爲其伐前勞，以書敕責之：「將軍非有斬將搴旗之實也，焉足以驕太哉？前破番禺，捕降者以爲虜，掘死人以爲獲，是一過也；建德、呂嘉〈建德，他孫也。呂嘉，他相也。〉逆罪不容於天，將軍擁精兵不窮追，超然以東越爲援，是二過也；士卒暴露連歲，朕爲朝會不置酒，將軍不審其勛勞，而造佞巧請乘傳行塞，因用歸家，懷銀黃，垂三組，誇鄉里，三過也；失期內顧，以道惡爲解，失尊之序，是四過也。」
《後漢書》曰：荊州刺史趙凱誣奏楊旋實非身破賊，而妄有其功，遂檻車徵旋，防禁嚴密，無由自訟。乃噬粉出血，書衣爲章，具陳破賊形勢，及言凱所誣狀，潛令親屬詣闕通。詔書原旋拜議郎，凱反授誣人之罪。
《宋書》曰：孔琳之爲御史中丞，明憲直法，無所屈撓。奏尚書令徐羨之虧違憲典。時羨之領揚州刺史，琳之弟璩之爲中從事，羨之使璩之解釋琳之，使寢其事。琳之不許曰：「我觸忤宰相，正當罪止一身。汝必不應從坐，何須勤勤耶？」自是百震肅，莫敢犯禁。
《北史》曰：賀若弼有罪，在禁所，詠詩自若。上數之曰：「人有性善行惡者。公之爲惡乃與行俱，有三太猛：嫉妒心太猛，自是非人心太猛，無上心太猛。昔在周朝，己教他兒子反，此心終不能改。」
《唐書》曰：高祖詔曰：「朕自起義晉陽，遂登皇極，經綸天下，實仗群才。尚書令秦王、尚書右僕射寂，或契合元謀，或同心運始，幷蹈義輕生，捐技撼節，艱辛備履，金石不移。論此忠勤，禮宜優異，官爵之榮，抑惟舊典，勛賢之義，宜有別恩，其罪非叛逆，可聽恕一死。」
《說苑》曰：{自辛}禹出，見罪人，下車問而泣。左右曰：「王何爲痛之至於此？」禹曰：「堯舜之民，皆以堯舜之心爲心。今寡人爲君，百姓各以其心爲心，是以痛之也。」
《風俗通》曰：字爲自辛，令其辛苦憂之也。秦皇以爲字似皇，改爲罪。
《語林》曰：王子敬疾篤，兄弟勸令首罪。答曰：「無所應首，惟遣郗家女以爲恨。」
《雜五行書》曰：皋陶以壬辰日死，不扣坷罪人成罪也。
