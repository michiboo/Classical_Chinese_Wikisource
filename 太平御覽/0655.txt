

《宋書》：僧道生。彭城人。幼而聰悟。年十五便能講經。及長。有異解，立頓悟義。時人推服。元嘉十一年。卒於廬山。
又曰：徐湛之爲南兗州刺史。招集文士，盡遊玩之�。時有沙門釋休善屬文。湛之與之甚厚。孝武命使還俗姓湯，位至揚州從事。
又曰：沙門惠琳，秦郡秦縣人。姓劉氏，少出家，住治城寺。有才章，兼內外之學，爲廬陵王義貞所知。嘗著《均善論》，頗貶裁佛法，雲︰「有白學先生以爲中國聖人經綸百世，其德弘矣，智周萬變，天人之理盡矣。道尾旨，教罔遺筌，聰睿迪哲，何負於殊論哉？有鶴騷道士陋之，謂不照幽冥之途，弗及來生之化，雖尚虛心，未能虛事，不逮西域之深也。爲主客酬答。其歸以爲六度與五教幷行，信順與慈悲齊伍。」論行於世，文帝見論賞之。元嘉中，遂參權要，朝廷大事皆與議焉，權侔宰相。會稽孔愷常詣之，慨然嘆曰：「遂有黑衣宰相，可謂冠履失所矣。」
《齊書》曰：趙僧岩，北海人。寥廓無常，人不能測。後忽爲沙門，棲遲山谷，常挈一�自隨。一旦，謂弟子曰：「吾今夕當死，雲中大錢一千，以通九泉之路；蠟燭一鋌，以照七尺之屍。」至夜而亡。時人以爲知命。
《建康實錄》曰：沙門支遁，字道林，常隱跡東山，不遊人事，好養鷹馬而不乘放。人或譏之，遁曰：「貧道愛其神駿耳。」卒後，戴安道常經其墓，嘆曰：「德音未遠而拱木己積，蓋神理綿綿，不與氣運俱盡耳。」
《支遁傳》雲︰本姓關氏，陳留人，或雲河東林慮人。幼有神理，聰明秀徹。初至京師，太原王�甚重之，曰：「造微之功，不減輔詞。」
又曰：王坦之初與沙門竺法仰甚厚。每共論幽冥報應，使要先死者，當報其事。後經歲，師忽來雲︰「貧道己死，罪福皆不虛。惟當勤修道德，以升濟神明爾。」言訖不見，坦之尋亦病卒。
《梁書》曰：有惠岩、惠議道人幷住東安寺，學行精整，爲道俗所推。時鬥場寺多禪，都下爲之語曰：「鬥場禪師窟，東安談議林。」
《高僧傳》曰：攝摩騰，中天竺人。漢明帝遣郎中蔡愔等往天竺尋訪佛法，於彼見摩騰，乃要還漢地。明帝甚加賞接，於城西門外立精舍以處之，漢地有沙門之始也。大法初傳，未有歸信，故蘊其深解，無所宣述。後卒於洛陽。騰譯四十二章經一卷，初緘在蘭台。騰所住處，今雒城西白馬寺是也。
又曰：竺法蘭，亦天竺人，自言誦經論數萬章，爲天竺學者之師。時蔡愔旣至，蘭與摩騰共契游化，遂相隨而來。昔漢武穿昆明池底，得黑灰，問東方朔，朔雲︰「不經。可問西域胡。」後法蘭至，衆人追以問之，蘭雲︰「世界終盡，劫火洞燒，此灰是也。」後卒於雒。
又曰：康僧會，其先康居人。吳地初染大法，風化未全。僧會欲使道振江左，乃杖錫東游，以吳赤烏十年初達建業，營立茆茨，設象行道。時吳初見沙門，疑爲矯異，有司奏曰：「有胡人入境，自稱沙門，容服非常，事應檢察。」權曰：「昔漢明帝夢神，號稱爲佛，彼之所事，豈非其遺風耶？」即召僧會，詰問有靈驗否。會曰：「如來遷逝，忽逾欽簇，遺骨舍利，神曜無方。昔阿育起塔八萬四千，塔寺之興，以表遺化也。」會乃潔齋靜室，以銅瓶加幾，燒香禮請三七日，果獲舍利。權大嘆服，即爲建塔，號建初寺，名其地爲佛陀里。
又曰：帛尸梨密多羅，此雲告支，西域人呼爲高座。傳雲國王之子，當承繼世，而以國讓弟，遂爲沙門。密天姿高朗，風神超邁，晉永嘉初，始到中國，值亂，仍過江上建初寺。丞相王導一見而奇之，以爲吾之徒也。密常在石子崗東行道頭陀，旣卒，因葬於此。成帝懷其風，爲樹剎於冢。後有關右沙門來游，乃於冢處起寺。陳郡謝混贊成其業，仍曰高座寺也。
又曰：釋道安，姓衛氏，常山扶柳人也。形雖不逮於人，而聰俊罕儔。七歲讀書，再覽能誦。年至十三出家，日誦萬言，師敬異之，爲授具戒。至鄴，遇佛圖澄見而嗟賞，與語終日，因事澄爲師。澄講安覆，疑難鋒起，安挫銳解紛，行有餘力。後避地南投襄陽。時襄陽習鑿齒鋒辯天逸籠罩當時，其先藉安高名，早以致書通好，及聞安至，即往修造。旣坐，稱言「四海習鑿齒」，安曰：「彌天釋道安」，時人以爲名答。安常注諸經，恐不合理，乃誓曰：「若所說不甚違理，願見瑞相。」拇飾見胡道人頭白眉毛長，語安雲︰「君所注經，殊合道理。我不入泥洹，住在西域，當相助弘通，可時設食。」後至遠公，乃知和上所夢賓頭盧也。以晉太元十年卒，年七十二。羅什在西國聞安風，謂是東方聖人，恆遙禮之。初，安竪而便左臂有一皮，廣寸許，著臂上，可得上下之，惟不得出手，時人謂之爲印手菩薩。
又曰：惠遠姓賈，雁門樓煩人也。屆尋陽，見廬峰清靖，足以息心，始住龍泉精舍。刺史桓伊乃爲遠又于山東立房殿，即東林是也。絕塵清信之賓，幷不期而至，彭城劉遺民、豫章雷次宗、雁門周續之、新蔡畢穎之、南陽宗炳等幷棄世遺榮，依遠游止。著《法性論》，羅什見而嘆曰：「邊國未有經，便暗與理合，豈不妙哉？」遠卜居廬阜三十餘年，影不出山，跡不入俗。每送客，常以虎溪爲界焉。《惠遠集》雲︰隆安六年，桓玄遣書於惠遠，言沙門當令致敬王者，惠遠答書論不可致之意。又言袈裟非朝廷之服，鉢盂非廊廟之器，軍國非沙門之象，竊所未安，遂著《沙門不敬王者論》五篇，一論家，二論出家，三論出求宗不順化，四論體不兼應，五論形盡神不滅。著是五論，以明出家之法，不合同俗以致敬於王者。
又曰：竺道生姓魏，鉅鹿人。幼而穎悟，聰哲若神。初入廬山，幽棲七年，後卉骷止青園寺。王弘、范泰、顔延之幷挹敬風猷，從之問道。生曰：「夫象以盡意，得意則忘象；言以詮理，入理則言息。自經典東流，譯人重阻，多守滯文，鮮見圓義。若忘筌取魚，始可與言道矣。」於是校閱貞俗，研思因果，乃言善不授報，頓誤成佛，剖析經理，洞入幽微。乃說阿闡提，人皆成得佛。於時大部未傳，舊學以爲邪說，譏憤滋甚，涅盤大本至於南京，果稱闡提悉有佛性，與前所說，若合符契。
又雲︰釋惠觀姓崔，清河人，十歲便以博見馳名。晚�廬山，諮稟惠遠、什公入關，乃自南徂北，訪核異同，詳辯新舊，風神秀雅，思入玄微。時人稱之曰：通情則生融上首，精難則觀肇弟。
《洛陽伽藍記》曰：融覺寺比丘曇謨最善於釋學，講《涅盤》、《花嚴》，僧徒千人。天竺國胡沙門菩提流支見其徒禮之，號爲菩薩。流支解佛義，知名西土，西土諸夷號爲羅漢。流支讀曇謨《最大乘義》章，每彈指贊嘆，唱言微妙，即爲胡書寫之，傳於西域。西域沙門常東向遙禮之，號爲東方聖人。
又曰：僧肇法師制四論，合爲一卷，曾呈廬山遠太師，太師嘆仰不己。又呈劉遺民，嘆曰：「不意方袍復有平叔。」方袍之語出遺民也。
又曰：佛耶舍，此雲覺明，日誦三萬言，洞明三藏，與羅什法師情好，共出《毗婆沙論》及《四分律》。爲人髭赤，時號爲吃糙三藏。
《談藪》曰：北齊高祖多煞戮。有稠禪師者，以業行著稱，箴之曰：「陛下羅剎化，臨水必自見之。」如其言，果見群羅剎在其後。於是乃禁斷鷹鷂，造佛寺，斷屠煞，不食肉。
又曰：汝南周舍，清信士也。學通內外，兼有才口。謂沙門法�曰：「孔子不飲盜泉之水，法師何以捉石香爐？」答曰：「檀越旣能載纛，貧道何爲不執？」僕射徐孝詞修緝高座寺，多在彼晏息。法�曰：「法師亦治蕭寺，日夕游此。」二寺鄰接而不相往來，孝詞嘗謂「法師常在高座，不游高座寺。」答曰：「檀越旣事蕭門，何不至蕭寺？」
又曰：魏李恕聘梁，沙門重公接恕，曰：「向來全無{草姐}榽。」〈戶佳切〉恕父名諧，以爲犯諱。怒曰：「短�粗疏。」重公曰：「貧道短�，沙門種類，以君交聘二國，不辯榽諧。」重公常謁高祖，問曰：「弟子聞在外有四聲，何者爲是？」重公應聲答曰：「天保寺剎。」及出，向劉孝綽道以此爲能。綽曰：「何如道天子萬福。」
《高僧傳》曰：三藏法師玄奘，陳留人，姓陳氏。貞觀初，肇自咸京，誓往西國，窮覽聖跡，經六載至摩伽陀城。凡十二年，備曆聖君，龍庭之文，就嶺之秘，皆研機睹奧矣。又造伽葉結集之墟，千聖道成之樹，虔心頂禮，焚香散花，設大施會。於是五天億衆、十八國王獻<亶毛>投珠，積如山嶽，咸稱法師爲大乘也。及東歸，太宗詔留於弘福道場，乃召名德僧靈潤等二十人譯梵，自《菩薩戒》至《摩呵般若》總七十四部，一千三百餘軸。法師身長八尺，眉目疏朗，凡所游歷一百二十八國。
《長阿含經》曰：凡食門，衣鉢隨身，譬如飛鳥。
《四十二章經》曰：僧行道，如牛負深泥中，疲極不敢左右顧。
《增一阿含經》曰：沙門皆草蓐爲床。
又曰：四河入海，無復河名；四姓爲沙門，皆稱釋種。
《無爲經》曰：沙門有三，坐禪爲上輩，誦經爲中輩，助衆爲下輩。
《道安傳》曰：初，魏晉沙門依師爲姓，故性各不同。安以爲大師之本，莫尊釋迦，乃以釋命氏。後獲《增一阿含經》，果稱「四河入海，無復河名」，旣懸與經符，遂爲永式。
《晉書》曰：鳩摩羅什，天竺人也。世爲國也。父鳩摩炎，聰懿有大節，將詞相位，乃辭出家，東度蔥領。龜茲王聞其名，郊迎之，請爲國師。王有妹，年十二，才悟明敏，諸國交聘，幷不許。及見炎，心欲當之，乃逼以妻焉。旣而羅什在胎，其母惠解倍常。及年七歲，母遂與俱出家。羅什從師授經，日誦千偈，義亦自通。年十二，其母攜到沙勒國，王甚重之，遂停沙勒一年，博覽五經。爲性率達，不拘小撿，專以大乘爲化，諸學者共師焉。年二十，龜茲王迎之還國，廣說諸經，四遠學徒莫之能抗，西域諸國咸伏羅什蜀雋。符堅聞之，乃遣呂光率斃蕙龜茲，謂光曰：「若獲羅什，即馳驛送之。」光還至涼州，聞符堅爲姚萇所害，於是竊號河右，羅什在涼州積年。姚興破呂隆，乃迎羅什，待以國師之禮。嘗講經於草堂寺，忽下高座謂興曰：「有二小兒登吾肩，欲鄣須婦人。」興以宮女進之，生二子焉。
又曰：沙門曇霍，禿髮傉檀時從河南來，持一錫杖，令人跪曰：「此是波若眼，奉之可以得道。」或人藏其錫杖，曇瞿大哭數聲，開目須臾，起而取之，咸奇其神異莫能測也。後兵亂不知所如。
又曰：佛圖澄，天竺人也。姓白氏，少學道，妙通玄術。永嘉四年，來�洛陽。自雲百有餘歲，常服氣自養，能積日不食，善誦神咒，能役使鬼神。以油麻雜茵支塗掌，千里外事皆徹見掌中，如對面焉。腹旁有一孔，常以絮塞之，每臆髁書則拔絮，孔中出光，照於一室。又常齋時平旦至流水側，從腹旁孔中引出五臟六腑洗之，還內腹中。卒於鄴宮寺。復有沙門從雍州來，稱見澄西入關。石季龍掘而觀之，惟有一石而無屍，季龍惡曰：「石者，氬�。葬我而去，吾將死矣。」明年季龍死。
《梁書》曰：沙門釋寶訁志，不知何許人也，於宋太始中見之，出入鍾山，往來都邑，年己五十六矣。宋齊之交，稍顯靈跡，被髮徒跣，語嘿不倫。或被錦袍，飲啖同於凡俗。恆以鏡銅剪刀鑷屬柱杖負之，好爲讖記，所謂志公符是也。天監十三年卒。將死，忽移寺金剛象出置戶外，語人云︰「菩薩當去。」旬日，無疾而終。先是，琅琊王筠至莊嚴寺，寶訁志遇之，與交言歡飲。至亡，敕令筠爲碑，蓋先覺也。
《洛陽伽藍記》曰：沙門寶公，不知何許人也。刑貌寢陋，心識通達，過去未來，預睹三世，發言似讖，不可得解，事過之後，始驗其實。胡太后問以世事，寶公曰：「把粟與鶏喚朱朱。」時人莫解。建義元年，後爲爾朱榮所害，始驗其言。
又曰：法�寺，西域烏長國胡沙門曇摩羅所立。摩羅聰惠利根，學窮釋氏。至中國，即曉魏言及隸書，凡所聞見，無不通解。京都沙門好胡法者皆就摩羅授持之。戒行貞苦，秘咒神驗，咒枯樹能生枝葉，咒人變爲驢馬，見者莫不驚怖。西域所賫舍利骨及佛牙經象皆在此寺。
《高僧傳》曰：餚域，天竺人，以晉惠之末至於洛陽，見洛陽宮城，雲︰「彷彿似忉利天宮，但自然之與人事不同耳。」又曰：「匠此宮者，從忉利天來，成楓還天上矣。」
又曰：膣陁陀勒者，本西域人。來至洛陽積年，雖敬其風操，而終莫能測。後謂衆僧曰：洛東南有盤鴟山，山有寺廟處，基摭猶存，可共修立。」衆未之信，試遂撿視，入山到一處，四面平坦，勒示雲︰「此山寺基也。」即掘之，果得寺下石基。後示講堂僧房處，如言皆驗，衆咸驚嘆，因共修立焉。
又曰：釋曇始，關中人。晉孝武太元末，賫經律數十部，往遼東宣化，顯授三乘，高句驪聞道之始也。義熙初，復還關中。始足白於面，雖跣涉泥水，未嘗沾濕，天下咸稱白足和尚。
又曰：釋法成，涼州人。十六出技駭經律，不餌五穀，惟食松脂，隱居鴨酣，習禪爲務。後小疾，便告衆雲亡。常誦《寶積經》，於是自力誦之。始得半卷，氣劣不堪，令人讀之，一遍裁竟，合掌而卒。侍疾十餘人，咸見空有紺馬負金棺，�空而逝。
又曰：竺曇猷，敦煌人。少苦行，習禪定。游江左，止剡之石城山，乞食坐禪。後有神見形，詣猷曰：「師威德旣重，來止此山，弟子輒推室以相奉。」天臺山懸崖峻峙，峰嶺切天，古老相傳雲︰「上有釋舍，得道者居之。雖有石橋跨澗而橫石斷之，自終古以來，無得至者。」猷行至橋所，聞空中聲曰：「知君誠篤，今未得度，卻後十日，自當來也。」猷每恨不得度。石洞開，度橋，少許，睹精舍神僧，果如前所說，因共收香中食，食畢，神僧謂猷曰：「卻後十年，自當來此，今得住」。於是而返。
又曰：釋曇諦，其先康居人。母黃氏晝寢，夢見一僧呼黃爲母，寄一塵尾幷鐵鏤書鎮二枚。眠覺，見兩物具存，因而懷孕生諦。諦年五歲，以鹿尾等示之，諦曰：「秦王所餉。」母曰：「汝置何處？」答曰：「不憶。」至年十歲出家，學不從師，悟自天發。後見僧[B120]法師，[B120]曰：「即先師弘覺法師。」[B120]晚入吳，居虎丘寺。
《唐高僧傳》曰：萬回姓張氏，閿鄉人。其形如愚蒙，其跡乃神聖。苦樂貴賤不關其心，歌坎顯不恆其性，剃�褐衣游伽藍。�年十歲，有兄戍遼陽，其母憶甚，飯僧祈福。師忽然裹齋餘出門徑去，晚際執兄書至，母驚問其由，默然而無對。後兄來還，言是日萬回雲從家來，啖齋餘，取書而反，始知其靈神焉。中宗賜號玄通大居士，封�誨公。
