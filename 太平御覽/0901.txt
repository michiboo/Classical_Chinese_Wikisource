
《說文》曰：驢，似馬，長耳也。
何承天《纂文》曰：驢，一曰漠驪，其子曰蒙。
《史記》曰：匈奴奇畜即驢、騾也。
《漢書·西域傳》曰：烏桓國，有驢無牛。
《後漢書》曰：薊子訓，漢末入市，投主人家停，其驢忽死。時夏月，蛆從驢口中出。主人見之，白訓，訓曰：「無苦。」遂徃驢邊，舉杖，驢忽走起。
又曰：永平中，更憂蘅輦，歲省億萬計，全活徒士數千人。
又曰：戴良字叔鸞，其母喜驢鳴，常學之以娛樂。
《晉書》曰：王濟卒，將葬，時賢無不畢至。孫遲顆敬濟，而後來，哭之甚悲，客莫不垂涕。哭畢，向靈床曰：「卿常好我作驢鳴，我為卿作之。」體似聲真，賓客皆笑。襯匏曰：「諸君不世而令王濟死乎！」
《世說》曰：王仲宣呵蘅鳴。既葬，魏文帝臨其喪，顧語同游曰：「王呵蘅鳴，可各作一聲以送之。」赴客皆作驢鳴。
《吳志》曰：諸葛恪父瑾，長面似驢。孫權大會群臣，使人牽一驢入，長檢其面，題曰：「諸葛子瑜」也。恪對跪乞請筆，益兩字續其下曰「之驢」。舉座欣笑，以驢賜恪。
《晉陽春秋》曰：晉文帝親阮籍，恆與譚戲，任其所欲，不迫以職事。籍從容，常言曰：「平生曾游東平，樂其士風，願得為東平太守。」文帝大悅，即從其意。疾點騎驢徑到郡，至，皆壞府舍諸壁障，使內外相望。然籍教令清整，常留十餘日，便乘驢去。
又曰：胡威字伯虎。父質，為荊州，威自京都省之。家貧，無車馬僮僕，威自驅驢單行，拜見告歸。每至客舍，自放驢，取樵爨食畢，復隨侶而進。
《晉書》曰：石苞既定壽春，以威惠服物。淮南監軍王環，輕苞素微，又聞童謠曰：「官中大馬幾作驢，大石壓之不得舒。」因是密表苞與吳人交通。
又曰：王導謂諸葛恢曰：「人言王葛，不言葛王。」恢曰：「人言驢馬，不言馬驢，豈驢勝馬也？」
沈約《宋書》曰：後廢帝昱，於耀靈殿上養驢數十。
又曰：吏部尚書庾仲文。荀萬秋常詣仲文，逢一客姓夏侯，主人問「有好牛不」，言無；問有「呵揄不」，又言無，止有佳驢耳。仲文便答云：「甚是所欲。」客出門，遂與相問索之。
《齊書》曰：劉祥博才傲物。常謂一驢曰：「汝努力，如汝人才，俱為令仆矣。」
南史曰：謝吃葳為人仗才使酒，齊高帝問以北方事，吃葳對失儀，出為南郡王中軍司馬。人或問曰：「聞有朝命，定是何府？」答曰：「不知是司馬為復是司驢，既是驢府，正應是司驢。」為有司所奏，以怨望免。
《後魏書》曰：玄坦傲狼凶粗，安豐王延明每切責之曰：「昔宋有東海王禕志性凡劣，人號曰驢王；我熟觀汝所作，亦恐不免驢。」當時聞者，號為驢王。
《三國典略》曰：東魏靜帝遷都鄴，尚書郎以下盡令乘驢。
又曰：齊蕭愨為太子洗馬。愨字仁祖，常患腰痛，眩，不堪馳馬。齊主令乘驢以從，見者笑之。
《北史》曰：公孫軌拜尚書，賜爵郡公，出為武牢鎮將。初，太武將北徵，發驢以運糧，使軌部調雍州。軌令驢主皆加絹一百匹，乃與受之。百姓語曰：「驢無弱，負絹自壯。」眾共嗤之。
又曰：後魏車駕徃徵蠕蠕，司馬楚之與齊陰公盧中山等督運以繼大軍。時鎮北將軍封沓亡入蠕蠕，說令丑之以絕運。蠕蠕乃潛遣覘楚之軍，截驢耳而去。有告失驢耳者，楚之曰：「必覘賊截之，為驗耳，賊將至矣。」乃伐柳為城，水灌令凍。城立而賊至，不可攻逼，乃走散。太武聞而嘉之。
《唐書》曰：郭英乂鎮劍南。取女人，令乘驢擊球，以寶鈿為驢鞍，賞賜巨萬，以為笑樂。
《風俗通》曰：靈帝於宮中西園駕四白驢，射自操轡，驅馳周旋，以為大樂。於是公卿貴戚轉相仿，至乘軿以為騎從，價與馬齊。
又曰：凡人相罵曰「死驢」，醜惡之稱也。董卓陵虐王室，執政皆如死驢。
《漢志》曰：靈帝駕四驢，親自操轡。驢者，服重徵遠，上下山谷，野人之所用耳，何有帝王君子而驂駕之乎？天意若曰：國且大亂，賢愚倒植，凡執政者，皆如驢焉。
《金樓子》云：漢靈帝養驢數百頭，常自騎之，馳驅遍京師。有時駕四驢入市。
《符子》曰：有驢仙者，享五百歲，負乘而不輟，曆無定主，大驛於天下。
《世說》曰：孝武帝未常見驢，謝袒緣問：「陛下遙想其形，當何所似？」孝武掩口而笑，答曰：「頭當似豬。」
《續搜神記》曰：石虎中，有一胡道人知咒朮。乘驢作賈客，於外國深山中行，下有絕澗，ⅳ然無底。忽有惡鬼，偷牽此道人驢下入澗。道人尋跡咒誓，呼諸鬼王，須臾即驢物如故。
《國朝傳記》曰：武后初稱周，恐下心不安，乃令人自舉供奉官正員外，多置裏行拾遣、補闕、御史，至有車載斗量之詠。有御史臺令史將入室，值裏行御史數人，聚立門內。令史不下驢，沖過其間。諸御史大怒，將杖之。令史云：「今日之過，實在此驢，乞先數之，然後受罰。」御史許之。謂驢曰：「汝技藝可知，精神極鈍，何物驢畜，敢於御史裏行！」於是羞赦而止。
《楚辭》曰：驥垂兩耳，中阪蹉跎。蹇驢服駕，無用日多。
又曰：駕蹇驢而無策，又何路之能極？
臧彥《笛鋅文》曰：爰有奇人，西州之驅馳者，體質強直，稟性沉難，聰敏寬詳，高音遠暢。真驢氏之名駒也。
宋袁淑《俳諧文》曰：驢山公九錫，曰：若乃三軍陸邁，糧運艱難，謀臣停算，武夫吟嘆。爾乃長鳴上黨，慷慨應官，崎嶇千里，荷囊致餐，用捷大勛，萬世不刊，斯實爾之功也。音隨時興，晨夜不默，仰契玄象，俯葉漏刻，應更長鳴，毫分不卻。雖挈壺著稱，未足比德。斯復爾擲暱也。若乃六合昏晦，三辰幽冥，猶憶天時，用不應聲，斯又爾之鳴也。青脊絳身，長頰廣額，修尾後垂，巨耳慫泫，斯又爾之形也。嘉麥既熟，實須精面，負磨回衡，迅若轉電。惠我眾庶，神獲薦，斯又爾之能也。爾有濟師旅之勛，而加之以眾能，是用遣中大夫廬丘加廬爾，使銜勒大鴻臚、班腳大將軍、宮亭侯，以揚州之廬江、江州之廬陵、吳國之桐廬、冷浦之朱廬，封爾為中驢公。
《廣志》云：騾，北方或曰罔。
《說文》曰：騾，驢父馬母也。
崔豹《古今注》曰：驢為牡、馬為牝，即生騾。馬為牡、驢為牝，即生騰{脈馬}。
《史記》曰：大將軍衛青圍匈奴，匈奴薄暮乘六騾，壯騎可數百，冒圍去，追之不及。
《漢書》曰：高昌性難伏，乃作歌曰：「驢非驢，馬非馬。」言高昌似騾也。
《三國典略》曰：齊陽休之常乘騾游於公卿門，略無慚色。
又曰：侯莫陳悅既敗，與其子弟及麾下數十騎遁走。至牽屯山，不知所趨，乃棄馬山谷，乘騾而去。
《唐書》曰：吳玄濟叛，其將有董重質者守洄曲，其部下乘騾即戰，號騾子部，最為勁悍，官軍恆警備之。
《呂氏春秋》曰：趙簡子有兩白騾，而甚襖戤。陽城疸渠，黃門之官，夜款門而謁曰：「主君之臣胥渠有疾，醫教之曰：得白騾肝，病則止。不得則死。」謁者入通，董安於御於側，慍曰：「嘻！胥渠也，欺君，請即刑焉。」簡子曰：「夫殺人以活畜，不亦不仁乎？殺畜以活人，不亦仁乎？」於是令庖人殺白騾取其肝，以與陽城疸渠。無幾何，趙興兵而攻翟。黃門之官左七百人右七百人，皆先登而獲甲首。人主胡可以不好士？
《抱朴子》曰：世不信騾乃驢馬所生，雲各自有種，況乎仙者難知之事哉？
《魯女生別傳》曰：李少君死後百餘日，後人有見少君在河東蒲阪，乘青騾。帝聞之，發棺，無所有。
《洞冥記》曰：修彌國多神馬騾驢。驢高十丈，毛色皎然，能行水上，有兩翼，或飛於海上。常與牝馬合，則生神騾。
又曰：玄封四年，修彌國獻駁騾，高一丈，毛色亦班，背山毛旋成日月之象。常以金寶物器盛芻以飼之，置於黃門廄。東方朔曰：「此六畜之下者，無為深愛。昔夏侯淫於原獸，以亡其國。況戎翟獻蒲吧獸，費財毀德，非所以示天下也。楚莊呵揄，叔敖知其失政。願陛下省物，全國家之機事。騾，鄙獸，宜置之於負乘，不用則棄之於野。」上乃放之。後野人見有赤蛇自天屬地，有雲氣來繞地，及雲徐，蛇復變為赤龍，騎之入雲。有人來告，上曰：「滑稽兒使我失龍矣。」朔曰：「龍何難值？恐陛下費金寶終化為驢騾耳。」帝納其言而深忌之。
《吳曆》曰：朱據討沓中，獲驢、騾二千餘頭。
《晉書》曰：乘傳使者賣官出使，遭周親喪以上，皆自表聞，聽得白服乘騾車。
《晉諸公贊》曰：劉禪降，乘騾車，詣鄧艾。
《神仙傳》曰：薊子訓，齊人也。到京師，諸貴人慾見之。子訓曰：「我非有重瞳八彩，欲見我，我亦無所道。」遂去。諸貴人皆逐之，問人，云：「適去東陌上乘騾者是。」乃各走馬逐之，望見子訓騾徐行，而名馬逐之不及，乃各罷歸。
《淮南子》曰：橐駝植稻出泉渠。
《廣志》曰：天竺以北多橐駝。
《山海經》曰：號山陽之光山，獸多橐駝，善行流沙中，日三百里，負千斤。
《史記·匈奴傳》曰：其奇畜則橐駝。
又《蘇秦傳》曰：蘇秦說楚威王曰：「閣王誠能用臣之愚計，則燕代橐駝、良馬必實外廄。」
《漢書·西域傳》曰：鄯善國多橐駝。
《東觀漢記》曰：河西太守竇融遣使獻橐駝。南單于上書獻橐駝。單于歲祭三龍祠，走馬斗橐駝，以為樂事。
華嶠《後漢書》曰：南單于遣使詣闕，奉蕃稱臣，入居於雲中，獻使獻橐駝。
《南史·四夷傳》曰：滑國有兩腳橐駝，野驢有角。
《後魏書》曰：高祖不飲洛水，常以千里足名駝更互向恆州取水，以供贍焉。
《後周書·四夷傳》曰：且末西北有流沙數百里，夏日多熱風，為行旅之患。其風欲至，惟老駝知之，即預鳴而聚立，埋其口於沙中。人以為候，即以氈擁其鼻口。其風迅速，須臾即過，不爾則至危斃。
《鹽鐵論》曰：齊陶之縑，南漢之布，中國以一端縵得匈潘闞金之物。驢騾駱驢，可使銜尾入塞。
《慱物志》曰：燉煌西渡流沙，千餘里中無水，時時伏流豦，人不能知，皆乘駱駝，駝知水脈，遇其處，輒停不肯行，以足蹋地。人於蹋處掘之，輙得水。
《外國傳》曰：大秦國人長一丈五尺，猿臂長脅，好騎駱駝。
《洛中記》曰：有銅駝二枚，在宮之南四會道頭，高九尺，號銅駝路。
陸翽《鄴中記》曰：二銅駝如馬形，長一丈，高一丈，足如牛，尾長二尺，脊如馬鞍。在中陽門外，夾道相向。
《異苑》曰：西域苟夷國，山下有石駱駞，腹下出水。以金鐵及手承取，即便對過；瓠蘆盛之者則得。飲之令身體香淨而昇仙。其國神秘，不可數遇。
《楚辭》曰：鼃黽遊乎華池，腰褭奔亡，勝駕橐駞。〈腰褭，駿馬。〉
郭璞《山海經圖·橐駞讚》曰：駞惟奇畜，肉鞍是被。迅騖流沙，顯功絕地。潛識泉源，微乎其智。
