
《登真隱訣》曰：太極真人昔以神方一首傳長里先生。先生姓薛，自號長里，周武王時人也。先生以傳西域總真王君，即金闕聖君之上宰也。按ㄒ飯方授西梁真人所傳，時在大宛北穀。今長里傳九轉，乃周初間，是爲授服ㄒ飯，三四百年後乃合此丹。蓋司命劍經序也。總真王君傳太元真人，即東卿司命茅大君也。以漢武帝天漢三年授之，時年四十八。後又以付二弟，幷各賜成丹一劑。司命旣傳二弟而不載於此，當以王命君使付，非正次傳授也。自二君以後，惟定錄與楊君使示許長史幷掾，乃至於今。故漢晉之世，諸學道人各六合服金液�仙，無言九轉，則此真人方下授以來，未有營之者。授經皆登壇盟誓，割帛跪金，爲敢宣之約。〈敢，不敢也。〉前盟則金龍玉魚，後代止布帛而己。違盟負信，三祖獲考於水官，謂妄傳非人也。傳授須齋盟，用金玉偃，以代剪�歃血之誓也。欲合九轉，先作神釜，當用榮陽長沙豫章土釜，謂瓦釜也。昔黃帝火九鼎於荊山，太清中經亦有九鼎丹法即是。丹釜從來咸呼爲鼎，用�糠燒之，當在名山深僻處，臨水上作灶屋，屋長四丈，廣二丈，開南東西三戶。先齋戒百日，乃泥作神釜，釜成搗藥。令計至九月九日，平旦發火。按合諸丹，無用年歲好惡，惟日月中有期限及吉凶。琅玕以四月七月十二月中旬間發火，曲晨以五月中起火，太清九丹起火雖無定月，而雲作六一五月七月九月爲佳。自齋以始，便斷絕人事，令待丹成也。合丹可將同志及有心者四五人耳，皆當同齋。戒齋起日，先投玄酒五斛於所止之流水中。若地無流水，當作好井，亦投酒於井中，以鎮地氣。令齋者皆飲食此水也。合丹法，又令以青石函盛好龍骨十斤，沉於東流水中，名曰青龍液。飲食之，以通水靈也，取東海左顧牡曆，吳郡白石滯秀母屑，蚯蚓土滑石礬，凡六物等分，太極真人以太上天帝君鎮生五藏上經，刻於太極紫微玄琳殿東殿墉上。此乃上清八龍大書，非世之學者可得悟了也。南嶽赤松子授而服之，求其注釋於太極真人。又青童君雲︰五公之腴，鎮生五藏，煉白易軀，可以少顔色。須齋戒泥灶修煉也。�腴之味香甘味美，強血補骨，守氣凝液，鎮生五藏，長養魂魄，真上藥也。真人云︰此愈於煉八石餌雲母也。真人煉形於太陽，易貌於三官者，此之謂也。
又曰：太極真人青精ㄒ飯方。按《彭祖傳》雲︰大宛有青精先生，能一日九食，亦能終歲不饑，即是此矣。真上仙之妙方，斷穀之奇靈也。清虛真人說，霍山中有學道者鄧伯元、王玄甫，授服青精石飯、吞日景之法，能夜中書。又仙人龍伯高授服青ㄒ方，醉亡隱處方台。又定錄君命告掾雲︰次服飯，兼�勿違，益髓除患，肌膚充肥。又掾書告長史覓彩藥來山染作飯，恐草燥。又長史與大掾書，令餉小掾白米，是染作飯。凡此六事，有書者也。太極真人青精十石ㄒ飯，上仙靈方，王君註解。其後大書者是太素本經及西梁口訣，墨注者是清虛王君所釋，南嶽魏夫人敷撰而使司命楊君書之。五真共成一法，足稱靈妙矣。
《上元寶經》曰：子食草木之王氣，與神通子食青燭之津，此之謂也。此太素所傳，太極所撰，上真靈仙之至要，不同餘術也。服ㄒ飯，百害不能傷，疾疫不能幹，去諸思念，絕滅三屍，耳目聰明，行步輕捷，能隱化遁變，長服益壽。茅司命大君語二弟雲︰「宜服四扇散。昔黃帝授風後卻老還少之道也。我昔授之於高邱先生，今以相付耳。」又語小弟保命君曰：「卿宜服王母四童散，此反嬰之秘道也。體中少損，宜服此方，以補腦耳。」按小茅君服時已一百二十歲也。夫此二方，皆妙法也，當齋戒修制。
又曰：斐君授支子元服食伏苓之法，焦山蔣山人所傳，能長生久視，修合之際，須謹密齋戒。斐君又授支子元胡麻之法，蔣先生惟服此二方，位爲仙真。此二方書與世少異，斐君所秘用者，驗而有實。凡服伏苓胡麻之方甚衆，此法旣真人所經用，真人手所書記，必當最神，勝於諸法。若能常服，仙道可期。但患人服未覺甚益，便不服之，故少有克終之效。若體先不虛損，及年少之時，當服伏苓。若年三十歲，當服胡麻。蔣先生曰：「此二方是大有之要法，長生神仙之秘寶也。大有者，謂委羽山洞天大有宮中之書法，彼人當有服之者。《寶玄經》雲︰伏苓治少，胡麻治老，合以齋戒，服以朝早，卉醴華腴，〈蜜也。百卉之花以成腴醴。五公謂爲卉醴華英。〉火精水寶，〈火精，伏苓也。性熱而合火，伏苓則其精矣。水寶，胡麻也。性冷色黑而津含澤，故謂之水寶。〉和以爲一，還精歸寶。此之謂也。斐君以年少時所用，故服伏苓也。清虛真人年十二便授此方，於時未必虧損，所以雲服伏苓，夜視有光也。二方同耳，皆長年之奇方也。若合二物倍用蜜共煎搗爲丸乃佳。按青精方伏苓禁食酸，此專用伏苓，不必禁酸味。」
又曰：清虛王真人授南嶽魏夫人�仙甘草丸方。魏夫人少多病疾，王君於修武縣中告夫人曰：「學道者當去病，先令五藏充盈，耳目聰明，乃可存思服禦耳。」按王君初降真之時，是晉元康九年冬於汲郡修武縣廨內。夫人時應年四十八也。夫人按而服之，及隱影去世之時，年八十三歲也。此晉成帝咸和八年甲午歲，則夫人從服藥己來三十五年矣。其間或不必常相續也，了無復他患，先疹都愈�不白，齒不落，耳目聰明，常月中書道家章符。夫人旣爲女官祭酒，故猶以章符示跡耳。存思入室，動百日數十日，了不覺勞。旣在俗世，家事相亂，欲修齋研誦，便托以入室也。食飲通快，四體充盈，即甘草丸之驗也，謂之�仙方。脾胃旣和，則能食而不害，膚充而精察，起居調節，無澀利之患矣。食�而得仙，故謂之�仙也。此本九宮右真公郭少金撰集，此方諸宮久己有之。至郭氏更撰集，次弟序說所治耳，猶如青精及太素之法，而今謂太極真人也。學仙道者，宜先服之。昔少金以此方授介象，又授劉根、張陵等數十人，亦稱此丸爲少金丸。宜齋戒修合，幷無毒無所禁食，一年大益，無責旦夕之效也。俗人亦皆可服之。
又曰：�芝英不擇日而修合，治三屍伏疾，服食一劑，則�蟲死，則三屍枯。若道士固食�者，乃宜服也。�蟲旣滅，使人食�而無病，過飽而不傷。去屍蟲之藥甚多，莫出於此。昔修羊公、稷丘子、東方朔、崔文子、商丘子，以協�而皆得仙也。漢莖㩳及武帝求索東方朔、修羊公秘方，終不傳。
又曰：北海公涓子，名姓不顯，青童君弟子蘇林之師也。少餌木黃精，授守一玄丹之道，在世二千八百年。玄洲上卿蘇林字子玄，涓子弟子也。同紫陽之師，濮陽曲水人，年二十餘，辭技駭道，後授三元真一，游變人間。
又曰：太清正一真人張道陵，沛國人，本大儒。漢延光四年始學道。至漢末，於鳥鵠山，仙官來降，授以正一盟威之教，施化領民法，號天師。即《真誥》雲奉張道陵正一平氣者是也。天師靈寶伍符序及太清金液丹序幷佳筆，別有傳，己行於世。
又曰：服五石者亦能一日九食，百關流淳，亦能終歲不饑，還老反嬰。遇食則食，不食亦平，真上仙之妙方，斷穀之奇靈也。陶隱君注云︰雖一日九食，而吸饗流變，不爲滓，終歲不飯，而容色更鮮。又雲︰吸引之易感，無貴於七曜；修行之早成，不過於九道；保守之堅固，莫逾於鎮生；衛用之急防，無起於渾神；藥石之速效，豈勝於青精；祈拜之感，孰賢於朝謝也。
又曰：服五石鎮，五藏不壞。
又曰：九苞鳳腦，太極隱芝，丹爐金液，紫華虹英，太清九轉，五穀之漿，東瀛白香，滄浪青錢，高丘餘精，積石飛田，能使人壽考。琴高先生授鎮氣益命之道，又行補腦反丹之法。
《寶劍上經》曰：太極曲晨八景丸服之，能飛行太虛。
又曰：太虛真人服四極�牙也。
又曰：飛龍升腴方，煉五石之華膏，身有玉光，能夜書。此藥愈於八石之餌。
又曰：服日月之華者。欲得恆食竹筍。竹筍者，日華之胎也，一名太明。又欲恆食松葉。松者木之秀也，欲服日月，當食此物，氣以感運也。
太虛真人云︰松柏者，木之秀。
又曰：真人挹五方元辰之輝。食九霞之精。〈注曰：謂清晨之元氣始輝之霞精，曰陽數九，謂之九霞。本文雲︰神光內耀，朱華外陳。〉
《太上黃素經》曰：凡道士臨食，常上饗太和。
《太平經》曰：青童君彩飛根，吞日景。《空洞靈章》雲︰朝餐五雲氣，夕吸三晨光。又雲︰食黃琬紫真之飴。
《真誥》曰：崑崙有絳山石髓玉樹之實。
又曰：上清金闕靈書紫文彩服陰華吞月精之法，昔授之於大微天帝君，一名黃氣陽精藏天隱月之經也。
又曰：諸爲道者，酒肉最爲大忌。酒之爲物，能使人識慮昏迷，性懷亂僻。案諸藥中，惟□□四童丸雲用酒，亦可以水。又術丸以酒和煎之，其餘不雲酒服餌。
又曰：後漢左慈就司命乞丹砂，得十二斤，以合九華丹。
又曰：治明期與後漢末人張正禮，在衡山中授服王君虹莖Δ，積三十餘年。
又曰：趙廣信，陽城人也。魏末來剡山，授服氣法，守玄中之道。後服九華丹。
又曰：朱孺子，吳末人，入赤水山，服菊花餌術，又授西歸子入室存泥丸法三十三章。
又曰：鄭景世與張重華，俱晉初人也，在�山授行守五藏含日法，服胡麻及玄丹。
又曰：馬明生，臨淄人。爲縣吏，逐賊被傷。太真夫人以靈元救得差，後師安期生，授服太清丹。
又曰：王玄甫，沛人，與鄧伯元俱在霍山，授服青精石飯吞日丹景之法。
又曰：《黃山訣》雲︰養性服食藥物，不欲食蒜及石榴子。道士自不可食。
《列仙傳》曰：赤將子{興車}者，黃帝時人。不食五穀而食百草華。
又曰：天仙佺者，槐山彩藥人也。好食松實，體生毛，目方，能飛行及走馬。
又曰：務光，夏時人，耳長七寸，好琴，服蒲韭根。
又曰：涓子，齊人，好餌術，著天地人經三十八篇。後釣於澤，得符鯉中，隱宕山，能致風雨。吉伯陽九仙法，淮南王少得其文，不能解也。其《琴心》三篇有旨焉。
又曰：劉景，前漢時人也，從邯鄲張君授餌雲母，知其吉凶。
《抱朴子》曰：修道餌藥及隱居入山，不得入小法者多遇害，萬物之老者悉能爲怪，常試人耳。惟不能於鏡中易其真形耳。是以古之入山道士，皆以明鏡，徑九寸已上，懸於背後，則老魅不敢近人。或有來試人者，則當顧視鏡中，是列仙山神者如人形，是鳥獸邪鬼亦見。昔人有於蜀雲臺山石室中，忽有一人，著黃練單衣葛巾至其前。於是人顧鏡中，乃鹿也。因叱而成鹿徑去。又林慮山下有一亭，每宿者或死或病。常夜有十數人，衣或白或黑，或婦人男子。後郅伯夷過宿，明燭而坐。夜半果見，密以鏡照之，乃群犬也。伯夷乃執燭起，詐誤以燭燼落其衣，聞燎毛，遂以刀刺煞一犬，餘駭去。每入山，須擇吉日。
《抱朴子》曰：天地之情狀，陰陽之吉凶，茫茫乎其亦難詳也。吾亦不必謂之有，又亦不敢保其無。然黃帝呂望皆所信伏，近代嚴君平司馬遷皆所據用，而經傳有曆，剛曰吉日，有自來矣。王者立太史官封拜置立，有事宗廟社稷，郊祀天地，皆擇其一曰也。
按《玉鈐》雲︰欲入山，不可不知遁甲之秘術而不爲人委曲說其事也。
