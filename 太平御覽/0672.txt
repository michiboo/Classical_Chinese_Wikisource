
《仙經》曰：九轉丹、金液經、守一訣，皆在崑崙五城內。藏以玉函，書以金札，封以紫泥，印以中章。
《抱朴子》曰：余聞鄭咀茉道書之重者，莫過於三皇內文五嶽真形圖。古者仙官志人尊秘此道，非有仙名者不授也。授之四十年一傳，傳之訣朱而盟，委信爲約。諸名山五嶽，皆以此書，但藏於石室幽隱之地。應得道者入山，精誠思之，則山神自開山，令人見之，如帛仲理者于山中得之是也。有此書者，當須清潔。每有所爲，必先白之，如奉君父。其經曰：「有三皇文者，辟邪惡鬼，瘟疫橫禍。」又次有玉女隱微一卷，可化形爲飛龍、雜獸、金玉、木石，興致雲雨之類，亦大術也。其淮南鴻寶萬畢之書不能過也。鄭君博極五經，知道者也。兼綜九宮三棋，推步天下河雒〈與洛同〉讖緯。太和元年，知季辰之亂，江南將鼎沸，負笈將仙藥東入霍山，莫所知之。
又曰：家有五嶽真形圖辟惡，人不能害。
又曰：黃老玄聖深識獨見，開秘文於名山，授仙經於神人，蹶埃塵以遣累，淩太遐以高躋，金石龜鶴與之等壽。念有志於將來，湣信者之無聞，垂以方法，炳然著明。淺見之徒，區區所守，甘於蓼而酣於ㄤ，知飲食過度而速病而不能節，知極情恣欲而致損，而不能割。神仙可得，安能信乎？按仙經以爲諸得仙者，皆其授命，偶值神仙之氣，自然所稟。故胎育之中，己含道性，及其有識，心好其事，必遇明師而得其法，不然則不信不求，求亦不得。夫百年之壽三萬餘日，幼弱則未有所知，衰邁則歡樂幷廢。童蒙昏老，除數十年，而險厄憂病，又相尋焉。居世之年，略銷其半，人凡得壽，不過五六十，咄〈丁骨切。〉嗟咸盡，除哀憂昏耄，六七千日耳。顧眄己盡，況於全百年者萬尾焉。諦而念之，亦無笑夏蟲朝菌也。蓋知道者所至悲也。
《太上太霄琅書》曰：道本無形，應感生象。大象無象，象妙難明。故見真文，結空成字。
又曰：太上真人靈寶秘文內符者，九天真王、三天真皇以授帝嚳，藏於鍾山北阿。夏禹治水畢，詣鍾山。鍾山真人以授之。禹還會稽，更撰定爲二通。一通藏苗山山�敢，須萬年劫會乃出。一通絹寫付�水洞室，須甲申期至，令與理水傳伯長等。
又曰：吳王闔閭十二年正月，使龍威丈人入包山洞庭取之以出，有符而無說。又齊人樂子長授之於霍林山人韓衆，乃敷演服禦之方，藏於東海北陰之室。太一金液經者，按《劍經序》雲︰高丘子服金液水，長史書雲︰欲合金液，意皆是此方，今有葛洪注，是郗愔黃素書。又有別訣一卷，此亦太清上丹法也。
《登真隱訣》曰：楊君、許長史其書《洞房經》於小碧箋紙。又雲篆書白麻紙。
又曰：八素之經，是聖君以白素之繒、八色之彩筆自書也。
《靈書經》曰：昔龍漢之年，高上大聖以紫筆書空青之林撰出妙經靈寶真文，出法度人也。
《金根經》曰：太陽金童、太陰玉女傳紫書上法。
又曰：西華玉女在仙都守衛藏天隱月之經，《龍飛尺素隱訣》雲︰天帝君命羽仙侍郎執金案以請經。
《真誥》曰：上清九真中經內訣，是太極真人赤松子撰。
又曰：華陽中玉碣文雲︰養存三元洞，我玉文領理八老二十四真，不眠內視，此仙之要言也。
又曰：《寶神經》，裴清虛，〈裴真君也。〉錦囊中書也，侍者常所帶者。斐昔從紫微夫人授此書也。
又曰：玄圃北壇西瑤之上臺也，天真秘文盡在其內。
又曰：九華真妃與紫微王夫人、南嶽魏夫人同降，真妃坐良久，拇庶侍女發檢囊中，出二卷書付楊君，一上清玉霞紫映內觀隱書，一上清還晨歸童日輝中玄書。此是三元八會之書。楊君旣究識真字，令作隸字顯之耳。道有八素真經，太上之隱書也。又有九真中經，老君之秘言也。黃書亦要長生之訣也。青要紫書，金根衆文，玉清真訣，三九素言，丹景道精，隱地八術，白簡青錄，紫度炎老，此皆道之經也。又有飛步七元天綱之經，粕變神法七轉之經。又大洞真經三十九篇，太丹隱書，八稟十訣，天關三圖，七星移度，九丹變化，胎精中記，九赤班符，封山隧海，金液神丹，太極隱芝，五行秘符，曲素辭訣，黃水月華，徊水玉精，水陽青英，絳樹青實，琅玕華丹，天皇象符以合元氣，白羽紫蓋以游五嶽，三皇內文以召天地神靈，玉珮金�以登天極，素奏丹符以召六甲，金真玉光以映天下，八景之與遊行太清，飛行之羽以超虛空。
劉向《列仙傳序》曰：《列仙傳》，漢光祿大夫劉向所撰也。初，武帝好方士，淮南王安亦招賓客，有枕中鴻寶之書。先是安謀叛伏誅，向父德爲武帝治淮南獄，得其書。向幼而讀之，以爲奇。及宣帝即位，修武帝故事，向與王褒等以通博有俊才，進侍左右。向又見淮南鑄金之術，上言黃金可成。上使向與典尚方鑄金，費多不驗，下吏當死。兄安陽成侯安民乞入國戶半贖向罪，上亦奇其材，得減死論，詔爲黃門侍郎，講五經於石渠。至成帝時，向旣司典籍，見上頗修神仙事，遂修上古以來及三代秦漢博彩諸技涸神仙事。
《穆天子傳》曰：升崑崙之墟，以觀黃帝之宮，具齋戒以祀，登舂山，即玄圃也。崑崙之山，地方二千里，有曾城九重，是謂閬風玄圃。
《山海經》雲︰明明崑崙，玄圃其上。穆天子勒銘於玄圃，以昭後世。天子於王母觴於瑤池之上，王母爲謠白雲在天，於是天子升於崦嵫，〈日入處山也。〉乃紀跡於崦山。
《茅盈傳》曰：王母謂茅盈曰：「玉珮金�之道，太極玄真之經，能之者皆飛行大墟。」王母命西域王總真一一解釋玄真之經。又自敷演金�之經，口授於盈曰：「金�者，上清之華蓋，陰景之內真。玉珮者，太上之隱玄，洞飛之寶章。得其道者，上陟�漢，宴寢太極，元始太常之言，是太宵二景隱書玉珮金�之文章也。」又有陰陽二景內真符，與本文相隨。太上法惟令授諸司命，子玉札玄挺，綠字刊金，黃蠑內曜，素書上清，與當爲上卿之君，司命之任矣。然不先聞明堂玄真之道，亦未由得太宵隱書也。玄真之道，是食日月之法，煉五神之術耳。其經曰：『太上玄玄，雙神四明。玄真內映，明堂外清。吞息二輝，長生神精。上補司命，監禦萬靈。六華充溢，徹視黃寧。』凡四十字，太上刻於鳳台南闕也。非總真弟子而不教，非司命之挺而不傳也。太上真官用日霞之道，挹二景之法，使通靈致真，體生玉映，役命萬神，上�帝房。昔鍾山真公用此玄真法耳。」王君乃將盈歸西域，依承真訣，按而行之，三年之中，面生玉澤。後王君又賜盈九轉還丹及方一道，立壇結盟，約不得傳泄。乃遣令歸，告曰：「復百年求我於南嶽，將授汝仙官於吳越。」盈後得仙，居句曲山，邦人因改句曲之名爲茅君之山。時茅君二弟聞盈，方信有仙矣，棄官而去，渡江求兄。相見，告二弟真訣。一十八年，道成。因使更齋戒三年，授以上道，使存明堂玄真之氣。盈乃啓王君，自說二弟得爲地仙之法，要當授錄珮帶真極之符。王君賜玄水玉液，絳日丹芝，可授齇弟齋戒三月而服之。盈命飈車與二弟詣青州，請書名金簡，又詣西城洞宮，朝見總真上宰，次南詣衡山之朱台，謁太虛赤真人，歸方諸請地仙二真之策，造赤城授真變神符。又之羅霍，求華旌綉幡，又上登九宮，詣金闕之下，授聖君之書，頓首於闕下三月。於是聖君命九微太真上相王大司命高晨師青童君，使上詣太上，請朱冠使者下拜二弟於金闕下，授二弟真簡而還。
又曰：神仙經黃白方二十五卷，千有餘首。然率多深微難知，其可解分明者少許耳。世人多疑此事爲虛誕，與不信神仙者正同耳。余昔從鄭君授九丹及金液經，因復求授黃白中經五卷。鄭咀茉曾與左慈於廬江銅山中試作，皆成也。然齋潔禁忌之勤苦，與合九丹神仙藥尾也。俗人多譏餘好攻異端，謂余欲強通天下之不通，若方諸所得水火，豈與常水火別哉？自然之所感致，非窮理盡性，不能究其指歸；非原始要終，不能得其情狀。成都內史吳太文，博達多知，亦自說昔事道士李根，見根術有所成，不得其術，令百日齋戒。太史又連在官，終不能得，恆嘆息，言人間不足處也。
《太真科》曰：清虛小有天王，撰三天一正法經。
《金液經》曰：太初混元皇經以陳上真絳晨，封之玉篋。至道之大，合符天圖，三丹要言，太皇所紀，之秘玉堂，勿傳其旨。太真玄丹經刻於清虛之堂，太皇君之寶章也。命曰紫蕊明珠之丹。開元回化，混爾而分。陰陽屢變，其道自然。玄圖七轉，至九而還。大黃首篇，是曰玉虛。上真保之，命曰元經。上清洞真玉經曰，太上八景章皆刻於東華仙台，不宣於世。其授帝君九陰訣，盟用素絲絳幣，此日輝之誓也。其授太上結鄰章，盟用碧幣，此月華之誓也。
《太一帝君洞真玄經》曰：有玉女在太上六合紫房之內，侍衛太丹隱書。
《馬明生內傳》曰：靈寶天書，封於九天之上大有之宮，西華玉女金晨紫童典衛之。
《玉光八景經》曰：金華之玉晨晨童侍衛玉光八景之經。
《太上黃素經》曰：凡讀太丹隱書金華洞房及雌一寶章者，是能餐味玄真，觸類無滯，感召太素，陟降九真，得稱爲三元丹法師，總領上真。
《九真中經》曰：西玄仙洞台中有《鬱儀》《鄰結》二經，玉簡金字玉檢曰青筆書三元玉檢上元檢。
《後大洞經》曰：西靈玉童在當寒台，侍衛《八景玉錄經》。
《後聖君列紀》曰：龜母按筆，玉童結編，名曰《靈書紫文上經》。
三皇經內音曰：凡書此內音之符，以黃筆爲文，成篆隸科鬥之字，記造化人倫之始。
《豐都六宮下制北帝文》曰：人之死生，玉帝刻石隱銘，以書六宮北壁，制檢群凶。
又雲︰刻石隱文以朱書青繒三尺珮之，萬神朝己，此玄古之道也。
又雲︰酆都山洞中，玉帝隱銘凡九十一言，刻石書豐都山洞天六宮北壁。六宮，萬神之靈也。
又雲︰玉清隱書洞景金玄之章，刻石隱銘，此音發於自然之篇。九天玉章，其詞幽奧，非始學凡夫所可竟通，非大帝下降，不得演究創竪也。
又《金根經》雲︰凡修金玄當珮隱銘。
《玉帝七聖玄記》曰：列名上清者，皆刻注於玄圃，得爲太平之真也。故太上誥命記乎玉文，非以簡札翰墨所能宣也。
《玉清隱書》曰：玄羽玉郎以《玄羽玉經》授太素三元高上玉賢之賓。
又曰：景玉童在靈景之闕，瓊霞之房，侍衛上皇玉惠玉清之隱書。
