
《釋名》曰：煞，竄也。埋之使不復見也。
《周禮·秋官上》曰：掌戮掌斬煞賊，諜而搏之。〈斬以鐵鉞，若今要斬也。煞以刃刀，若今棄市也。諜爲奸寇，反聞者斬之，小者煞之。〉凡史其親者焚之，煞王之親者辜之。〈焚之燒也。《易》曰：焚如死如棄。如辜之言枯也，謂磔之也。〉凡史人者，踣諸市，肆之三日。刑盜於市。〈踣，殭屍也。肆猶陳也。〉
又司刑職曰：煞罪五百。〈鄭玄曰：然，死刑。〉
《尚書大傳》曰：武王煞紂而繼公子祿父，使管叔、康叔監祿父。武王死，成王幼，周公盛養成王，使召公爲傅。周公身居位，聽天下爲政。管叔疑周公，流言於國曰：「公將不利王。」奄君薄姑謂祿父曰：「武王己死矣，成王幼，周公見疑矣，此世之時也，請舉事。」〈言周弱，旦不和，欲代之而復政也。〉然後祿父三監叛，周公以成王之命煞祿父。
《禮》曰：邾婁定公時，有煞其父者，有司以告。公瞿然失席曰：「是寡人之罪也。寡人嘗學斷斯獄矣。臣殺君，凡在官者煞無赦。子殺父，凡在官者煞無赦。〈言諸臣子孫無尊卑，皆得煞之，其罪無赦也。〉煞其人，壞其室，ㄜ其宮而瀦焉。〈明其大逆，不欲人復之也。〉蓋君逾月而後舉爵。〈自貶損也。〉
又《王制》曰：析言破律，亂名改作，執左道以亂政者煞；〈析言破律，巧賣法令也。亂名改作，謂變易官與物之名，更作法度也。左道若巫蠱及俗禁也。〉作淫聲異服奇技奇器以疑衆煞；〈淫聲，鄭衛之聲。異服，若聚鷸冠瓊弁。奇技奇器，若公輸般請以會胂９也。〉行僞而堅，言僞而辯，學非而博，順非而澤以疑衆煞，〈皆謂虛華捷給無誠也。〉假於鬼神，時日卜筮以疑衆煞；〈今時持喪葬染蓋嫁娶卜數文書，使民倍禮違制者也。〉此四誅者，不以聽。
《左傳·襄六年》曰：齊子尾害閭丘嬰，欲煞之，使帥師以伐陽州。我問師故。〈魯以師往問齊何故伐我。〉子尾史閭丘嬰以說於我師。
又《昭四年》曰：楚子謂成虎若敖之餘也，遂煞之。書曰：楚煞其大夫成虎，懷寵也。
又《昭四年》曰：楚子伏甲而饗蔡侯於申，醉，執而煞之，刑其士七十人。
《論語·顔淵》曰：「如煞無道以就有道，何如？」子曰：「子爲政，焉用煞，子欲善而民善矣。」
《史記》曰：二世使使煞公子將閭，將閭曰：「朝廷之禮，吾未嘗敢不從賓圓�；廊廟之位，吾未嘗敢失節也。」仰天而大呼天者三，昆弟皆流涕，自煞。
又曰：二世又遣使者之陽周，令蒙恬曰：「君之過多矣，而卿弟毅有大罪，法及內史。」蒙恬喟然太息曰：「我何罪於天，無過而死？」良久，徐曰：「恬罪固當死矣。起臨洮塹萬餘里，此其中不能無斷地脈，此乃恬之罪也。」吞藥自煞。
又曰：秦昭王賜白起劍，令自煞。武安君曰：「我固當死矣。長平之戰，趙卒降者數十萬人，我詐而坑之，是以死。」乃引劍自煞。秦人憐之，鄉邑皆祭祀。
華嶠《後漢書》曰：梁冀聞崔琦才，請與交，冀行多不軌，琦數誡之，不能授。琦以言不從，失意，爲《白鵠賦》。冀知興己，大怒，幽之室穀，數月得出，後竟煞之。
范曄《後漢書》曰：陳蕃上疏欲急誅侯覽等，太后不納。朝廷聞者，莫不震怒。蕃因與竇武謀殺之。及事泄，曹節等矯詔誅武等。蕃時年七十餘，聞難作，將官屬諸生八十餘人，幷拔刀入丞相門，攘臂呼曰：「大將軍忠以衛國，黃門反逆，何雲竇氏不道耶？」王甫時出與蕃相迕，讓蕃曰：「先帝新棄天下，山陵未成。竇武何功？兄弟父子一門三侯，又多取掖庭宮人作樂飲宴，旬月之間，資財億計。大臣若此，是爲道耶？公爲棟梁，枉撓阿黨，復焉求賊？」遂令收蕃。蕃拔劍叱甫，甫兵不敢近，及益人圍之數十里。遂執蕃，送黃門北寺獄。黃門從官騶蹋蹴蕃曰：「死老魅，復能損我曹員數，奪我曹廩假否？」即害之。
《吳志》曰：人詐告樓玄謗訕政事，華上疏乞玄自新。孫皓疾玄名聲，復徙玄及子男據付交趾將張弈，使以戰自效，陰別敕弈令煞之。據到交趾病死，玄一身隨弈討賊，持刃步見弈輒拜，弈不忍煞玄。會弈暴疾卒，玄殯僉阝奕，於器中見敕書，還自煞也。
王隱《晉書》曰：周處字子隱，陽羨人。姑爲中書省事。時女子李{公心}{文見}父北叛時，煞父。處奏曰，{文見}父以偷生破家以邀福。子圉告歸，懷嬴結舌，{文見}無人子之道，證父攘羊，傷化污俗，宜在投卑，以彰凶逆。平刑市朝，不足塞責。奏可，煞{公心}。
《唐書》曰：宰相宋申錫爲鄭注所構，獄自內起。崔玄亮首率諫官請對，與文宗往復數百言，文宗不省其詐，欲寘申錫於法。玄亮泣曰：「孟軻有言，衆人皆曰煞之，未可也；諸大夫皆曰煞之，未可也；天下皆曰煞之，然後察之，方寘於法。今至聖之代，煞一凡庶，尚須合於典法，況無辜煞一宰相乎？臣爲陛下惜天下法，實不爲申錫也。」文宗爲之感悟，玄亮由創墅重於朝。
又曰：興平縣人上官興因醉格煞人，亡竄，吏執其父下獄。興自首請罪，以出其父。京兆尹杜以其首罪免父有光教義，請減死配流。王彥威曰：「煞人者死，百王共守。若許煞人不死，是教煞人。興雖免父，不合減死。」
《山海經》曰：共工氏之臣曰相柳氏，九首，以食於九山。〈頭各自食一山之物，言貪暴難饜也。〉相柳之所抵，厥爲溪澤。〈抵，觸也。〉禹煞相柳，其血脈不可以樹穀，乃以爲衆帝之台。
《曹操別傳》曰：始袁忠爲沛相，薄待操，沛國桓劭亦輕之。及在兗州，陳留邊讓頗笑操。操煞讓，族其家。忠、劭俱避難交州。操遠使就太守士燮盡族劭。劭得出首，拜謝於中庭。操謂曰：「跪可解死耶？」遂煞之。
《孟子》曰：孟子謂齊宣王曰：「左右皆曰可煞，勿聽；諸大夫皆曰可煞，勿聽；國人皆曰可煞，然後察之，見可煞焉，然後煞之，故曰國人煞之也。〈言當貞行大辟之罪。〉如此而後，可以爲民父母。」
又曰：或問：「勸齊伐燕，有諸？」曰：「未也。今有煞人者，或問之曰：人可煞與？則將應之曰：可。彼如曰：孰可以煞之？則將應之曰：爲士師則可以煞之。今以燕伐燕，何爲勸之哉？」〈燕有罪，王者當誅之，燕猶齊，故不可。〉
《搜神記》曰：漢宣帝之世，燕代之間有三男，共取一婦，生四子。及其將分妻子而不可均，反致爭訟。廷尉范延壽斷之曰：「此非人類，當以禽獸處之。禽獸從母不從父也，請戮三男，以兒還母。」帝嗟嘆曰：「何必古？若此則可謂當於理而厭人情也。延壽蓋見人事而知用刑矣。」
《太公金匱》曰：煞一人而千人恐者，煞之；煞二人而萬人動者，煞之；煞三人而君振者，煞之。
《尚書·泰誓》曰：今商王授弗敬上天，降災下民，沉湎冒色，敢行暴虐，罪人以族，官人以世。〈一人有罪，刑及父母兄弟妻子，言淫濫也。〉
《史記》曰：秦始皇平六國，制天下，以古非今者族，吏見知不舉與同罪。
又曰：陳犬希反，韓信欲謀發兵，欲以襲呂後、太子。其舍人得罪於信，告信欲反於呂後，呂後使武士縛信，斬之長樂鍾室。信方斬，嘆曰：「吾悔不用蒯通計，乃爲兒女子所詐。豈非天哉！」遂夷信三族。
《漢書·刑法志》曰：漢興，尚有夷三族之令。令曰：「當三族者，先黥劓，斬左右趾，笞煞之，梟其首，菹其骨肉於市。其誹謗者，又先斷舌。」故謂之具五刑。彭越、韓信之屬皆授此誅。至高後元年，乃除三族罪、炎茉令。後新垣平謀逆，復行三族之誅。
又《五行志》曰：趙人新垣平以望氣得幸，以土上立渭陽五帝廟，欲出周鼎。夏四月，郊見上帝。歲餘，懼誅，謀爲逆，發覺腰斬，夷三族。
《後漢書》曰：少府耿紀、丞相司直韋晃起兵誅曹操，不克，夷三族。
又曰：建安五年，車騎將軍董承、越騎校尉和輯授密詔誅曹操，事泄。壬午，曹操煞董承，夷三族。
《魏志》曰：建安二年，遣謁者僕射斐茂率關西諸將誅李傕，夷三族。
又曰：太傅司馬宣王奏免大將軍曹爽。又尚書丁謐、鄧顒、何晏、司隸校尉畢軌、荊州刺史李勝、大司農桓範皆與爽通姦，夷三族。
《三十國春秋》曰：魏帝謁陵，曹爽譏羲、訓、彥皆從。高祖命授兵，召公卿於廟堂，奏皇太后廢爽。丁酉，斬爽、羲、訓、彥，夷三族。
《韓子》曰：齊國好厚葬，布帛盡於衣裘，林木盡於棺槨。桓公患之，以告管仲曰：「布帛盡則尾�爲幣，林木盡則尾�爲守備，如民之厚葬不休，奈何？」管仲對曰：「凡民之有爲也，非名之，則利之。」於是乃下令曰：「棺過度者戮其屍，罪當喪者。」夫戮屍無名，罪當喪者無利。無名無利，民何故爲之？
《呂氏春秋》曰：趙簡子沉鸞繳於河曰：「吾嘗好聲色矣，而鸞繳致之。吾嘗好宮室台榭矣，而鸞繳來之。今吾好士六年矣，而鸞繳未嘗進一人也，是長吾過而絀吾善也。」
《淮南子》曰：夏桀殷紂生燔人，辜頡者爲炮烙，鑄金柱。〈鑄金柱，然火其下，以人置上，人火中而對笑也。〉
《符子》曰：桀觀炮烙於瑤台，謂龍逢曰：「樂乎？」龍逢曰：「樂。」桀曰：「觀刑何無惻怛之心？」龍逢曰：「天下苦之，而君以爲樂。臣，君之股肱，何不悅乎？」桀曰：「聽子諫。諫得，我改之；諫不得，我刑之。」龍逢曰：「臣觀君冠危石也，臣觀君履春冰也。未有冠石而不壓，蹈春冰而不陷。」桀笑曰：「是曰亡則與俱亡，子知我之亡而不自知乎亡。子就炮烙之刑，吾觀子。」龍逢歌趨：「造作勞我以生息，我以炮烙故涉薪，我樂人不知。」赴火而死。
