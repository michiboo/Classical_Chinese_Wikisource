
《釋名》曰：九旗之名，日月爲常。畫日月於其端，天子所建，言常明也。
《尚書·君牙》曰：惟乃祖乃父，世篤忠貞，服勞王家，厥有成績，紀於太常。
《周禮》曰：日月爲常，十二旒。
《河圖》曰：風後曰：「予告汝帝之五旗：東方法青龍曰旗，南方法赤鳥曰鼠，西方法白虎曰典，北方法玄蛇曰旂，中央法黃龍曰常。
《國語》曰：吳王會晉於黃池。吳王白常白旂，赤常赤旗。
《文選》曰：建辰旒之太常。
又曰：建太常兮衤非々。
《釋名》曰：交龍爲旂，旂，奇也。畫作兩龍相依倚也。通以一赤色爲之，無文采。諸侯所建也。
《爾雅》曰：有鈴曰旂。〈郭璞注曰：懸鈴竿頭，畫交龍於旒。〉
《詩》曰：王錫韓侯，淑旗綏章。龍旂陽陽，和鈴央央。
又曰：旂旐央央。
《禮記·月令》曰：天子春載青旂，夏載赤旂，秋載白旂，冬載玄旗。
《周禮》曰：交龍爲九旂，諸侯所建。
《左傳》曰：周分魯大路大旂。
又曰：三辰旂旗，昭其明也。〈三辰：日、月、星也。〉
《釋名》曰：旃，戰也。戰戰恭巳而已。三孤所建，象無事也。
《說文》曰：旃，曲柄也。所以招士衆也。
《世本》曰：黃帝作旃。
《爾雅》曰：因章曰旃。〈郭璞曰：以白練爲疏，因其文章，不復畫也。〉
《周禮》曰：通帛爲旃。〈大赤也。周正赤無所飾，孤卿所建也。〉
《左傳》曰：城濮之戰，亡大旆之左旃。〈旃旗名繁。旐曰旃。〉祁瞞奸命，〈當此之事而不治爲事，軍令也。〉司馬殺之以殉於諸侯。
《漢書》曰：田前堂羅鍾鼓，立曲旃。〈如淳曰：通白爲旃，蘇林曰：柄上曲也。〉
《孟子》曰：招庶人以旃。〈田也。〉
《西京賦》曰：虹旃霓旄。
又曰：樹修旃。
《上林賦》曰：立曆天之旂，曳梢星之旃。
《釋名》曰：雜帛爲物，以雜色綴其邊爲翅尾也。將帥之所建也。
《禮含文嘉》曰：制度爲科，物應以宜，明物以類感其方也。
《左傳》曰：敖爲宰，擇楚之令典，軍行，右轅，左追蓐，〈右者，俠爲軍備；左者，追草爲宿備。〉前茅慮無，〈如今斥候持絳及白幡，見騎賊舉絳幡，見步賊舉白幡。備不虞，有無茅，明也。或以云：楚以茅爲旗幟也。〉中權，後勁，〈中軍制謀，後以精兵爲殿耳。〉百官象物而動，軍政不戒而備，能用兵矣。
《釋名》曰：熊虎爲旗，期也。將軍所建，象其猛如熊虎，與衆期其下也。
《禮記》曰：龍旂九旒，天子之ユ也。
又曰：行前朱鳥而後玄武，左青龍而右白虎。招搖在上，急勁其怒。〈注曰：以此四獸爲軍陣，象天也。畫招搖星於旌旗上，以起居堅勁軍之威怒。〉
《周禮》曰：司常掌九旗之物，名各有屬，以待國事。日月爲常，交龍爲旂，通帛爲旃，雜帛爲物，熊虎爲旗，鳥隼爲旟，龜蛇爲旐，金羽爲旒，析羽爲旌。〈《物名》曰：有畫異物，則異名也。〉
又曰：龍旂九斿以象大火也。〈交龍爲旗，諸侯所建也。大火倉龍，宿之心也。其屬箕尾九星也。〉鳥旟七斿，以象鶉火也。〈鳥隼爲旟，州里之所建也。鶉火朱鳥，宿之柳也，其屬有七星也。〉熊旗六斿，以象參伐。〈熊虎爲旗，師都之所建也。伐屬白虎，宿與參連體而六星也。〉龜蛇四斿，以象營室也。〈龜蛇爲旐，具鄙之所建營室立武宿也。與東壁連體而四星也。〉弧旌枉矢以象弧。〈《覲禮》曰：侯氏載龍旂弧，則旌旗之屬皆有弧。弧以張糸參之，幅有衣，謂之。又爲矢象弧星，有矢象妖星，有枉矢。枉史者，蛇行有尾。由此雲，枉矢，蓋畫之也。，音獨。〉
《左傳》曰：礻勻服振振，取虢之旗。〈礻勻，音均。〉
又曰：三辰旂旗，昭其明也。〈註：日、月、星也。〉
又曰：狄人伐衛，衛懿公戰於滎澤。衛師敗績。滅衛。衛侯不去旗，是以甚敗。
又曰：越伐吳。王孫彌庸見姑蔑之旗曰：「吾父之旗也，不可以見仇而勿殺。」
又曰：鄭人擊簡子中肩，斃於車中，獲其蜂旗。〈蜂旗，旗名。〉
又曰：公孫龐以徒五百人宵攻鄭師，取蜂旗於子姚之幕下。
又曰：鄭伐許，穎考叔取鄭伯之旗蝥弧以先登。子都自下射之，顛。
《史記》曰：李斯上書云：「今陛下建翠鳳之旗，樹靈鼉之鼓。」
《漢書·郊祀志》曰：武帝將伐南越，以班荊畫幡日月北斗登龍，以象太一。
《東觀漢記》曰：耿追張步，步奔平壽，乃肉袒負斧鑕于軍門。而勒兵入據其城，樹十二郡旗鼓，令步兵各以部人詣旗下。衆向十餘萬，輜重七千餘，而皆罷遣歸鄉里。
沈約《宋書·輿服志》曰：五旗者，五色各一旗。以木牛承其下，蓋取負重而安穩也。五旗纏竿即禮記德車結旌不畫飾也。戎事乃散之。又武車綏旌垂舒之也。
《北史》曰：盧賁嘗事隋文，及受禪命。賁清宮因典宿衛。賁乃奏改周伐旗幟，更爲嘉名，其青龍、騶虞、朱雀、玄武、千秋萬歲之旗，皆賁所創也。
《隋書》曰：凡旗：太常畫三辰，〈日、月、五星。〉旂畫青龍，〈皇帝升龍，諸侯交龍。〉旟畫朱雀，旌畫黃麟，旗畫白獸，旐畫玄武，皆加雲氣。其旃物在軍亦畫其事號，加之以雲氣，徽幟亦如。〈通帛爲旃，雜帛爲物。在軍亦畫其人官與姓名之事號，徽幟亦書之，畫其所書之例。〉旌節又畫白獸，而折羽於其上。
又曰：司常掌旗物之藏，通帛之旗六以供郊丘之祀：一曰蒼旗，二曰青旗，三曰朱旗，四曰黃旗，五曰白旗，六曰玄旗。畫繢之旗六以充王路之等，一曰三辰之常，二曰青龍之旗，三曰朱鳥之旟，四曰黃麟之旌，五曰白獸之旗，六曰玄武之旐。皆左建旗而右建榻戟。〈榻，它臘切。〉
又曰：有繼旗四以施軍旅：一曰麾以供軍將，二曰旒以供師帥，三曰旐以供旅師，四曰旆以供倅長。
《唐書》曰：元和中，淮南節度使馬總進吳元濟旌旗七百三十九事。
《家語》曰：子路言志云：「願得旌旗繽紛，下蟠於地。」
《詩推度災》曰：上出號令而化天下，震雷起而驚蟄，睹旗鼓，動三軍，駭觀其前，動化而天，情可見矣。
《戰國策》曰：建七星之旗，天子之位也。
《穆天子傳》曰：日月之旗，七星之文。〈今旒上畫日月及北斗星也。〉
周遷《車服雜記》曰：晉元皇始制五牛之旗，設青在左，黃在中。
《六韜》曰：武王伐紂，懸紂之首於白旗。
《古司馬軍法》曰：夏後氏玄首人之執也，殷曰白天之義也，周曰黃地之道也，〈旌首有鈴曰旂。三王所以立，不失天地人之道也。〉章夏以日月上明也，殷以虎上威也，周以龍上文也。〈章，畫飾也。三王畫各有所法也。〉
《郝萌占》曰：旗上有光，人主大喜，延年益壽。
黃石公《三略》曰：欲知敵形色可勝之符，先戰以二十八騎。角人青衣赤旗東方七人，徵人赤衣黃旗南方七人。商人白衣黑旗西方七人，羽人黑衣青旗北方七人。凡二十八騎，象二十八宿。
《軍令》曰：聞雷鼓音舉白幢絳旗，大小船皆進戰，不進者斬。聞金音舉青旗，船皆止，不止者斬。
《王孫子》曰：桀紂或放南巢，或頭懸赤旗，斯無它，不節財而暴人也。
《孫子》曰：言不相聞故爲鼓鐸，視不相見故爲旌旗，夫金鼓旌旗所以一民之耳目也。
又曰：無要正正之旗，無擊堂堂之陣。
《列子》曰：黃帝與炎帝戰，以雕鶡鷹鳶爲旗幟。
《隋巢子》曰：天賜武王黃鳥之旗以伐殷。
《淮南子》曰：凡國有難，君自宮召將詔之曰：「社稷之命在將軍身，今國有難，願子將而應之。」將軍受命，乃令祝史太卜齋三日，之太廟鑽靈龜，卜吉日，以受旗鼓。
《楚辭》曰：駕龍輈兮乘雷，〈輈，車軒也。〉載�旗兮逶迤。
又曰：乘回風兮載�旗。
又曰：揚彗星以爲旗。
又曰：乘赤豹兮狐從文，新夷車兮結桂旗。
宋玉《高唐賦》曰：眄兮若妖姬，揚袂鄣日而望所思。忽兮若駕駟馬，建羽旗。
相如《上林賦》曰：靡魚須之橈旃，〈以魚須爲旃柄，驅馳逐戰也。〉曳明月之珠旗。〈以明珠綴飾旃。〉
王沉《餞行賦》曰：曳招搖之修旗，若蜿虹之垂天。
崔駰《東巡頌》曰：升九龍之華旗。
《文選》曰：�旗拂霓。
又曰：牙紛繽。
又曰：旌旗拂天。
又曰：揭竿爲旗。
又曰：曳彗星之飛旗。
又曰：朱旗所拂，九土披攘。
又曰：朱旗絳天。
又曰：建祝姑。〈祝姑，旗名。〉
又曰：青霞雜桂旗。
《釋名》曰：鳥隼爲旟。旟，譽也。軍吏所建也。急疾趨事則有稱譽也。
《爾雅》曰：錯革鳥曰旟。〈郭璞注曰：此謂全剝鳥皮毛置之竿頭也。舊說刻革鳥置竿首也。孫叔敖云：革，急也。言畫急疾之鳥於旒也。《周官》鳥隼爲旟也。按《禮記》鄭玄雲，載之以示衆，即此類也。《書》云：鳥戰目革。《詩》云：如載嗚蔦鳥斯革。旌首鳥者，自是鳥之皮毛，明矣。〉
《詩》曰：孑孑幹旟，在浚之都。
又曰：彼旟旐斯，胡不旆旆？〈旆，旒垂也。〉
《周禮》曰：鳥隼爲旟，州里所建也。〈州長之屬〉
《釋名》曰：龜蛇爲旐，兆也。龜知氣兆之吉凶，建之於後，察度事宜之形兆也。
《爾雅》曰：績廣充幅，長尋曰旐。〈郭璞注曰：帛全幅，長八尺者也。〉
《詩》曰：設此旐矣。
又曰：建旐設旄，搏獸於敖。〈周宣王也。〉
《周禮》曰：龜蛇爲旐，四斿，縣鄙之所建也。
《釋名》曰：全羽爲旒，旒猶�匱。�匱也，順滑貌也。〈一作襚。〉
《說文》曰：旒者，導車所載，全羽以爲允，允而進也。
《周禮》曰：全羽爲旒，導車所進。〈車象路也。王以朝夕燕出入也。〉
《釋名》曰：折羽爲旌。旌，精光也。綏有虞氏之旌也，注旄竿首，其形蕊蕊然也。綏夏後氏之旌也，其形襄也。白旆，殷旌也，以帛繼旐末也。，陶也。其貌陶陶下垂也。
《爾雅》曰：旄首曰旌。〈郭璞注曰：戴旌於竿頭，如今之幢，亦有旄也。〉
《廣雅》曰：天子之旌高九仞，諸侯七仞，大夫五仞，士三仞。
《詩》曰：孑孑幹旌，在浚之城。
又曰：悠悠旆旌。
《禮記》曰：前有水則載青旌。〈鄭玄注曰：載，所謂舉於旌首，所以警衆者也。鄭記王贊問曰：「舉旌於首，當皆以皮邪畫之耶？」鄭答曰：「皆俱舉皮置於首，不畫羽爲旌也。」〉
《周禮》曰：折羽爲旌，游車所建。〈游車，木路也，王以田也。全羽、折羽，皆五色文也。〉
又曰：掌舍爲帷官設旌門。〈樹旌以表門。〉
《左傳》曰：鄢陵之役，欒釒或見子重之旌，謂晉侯曰：「楚人謂夫旌，子重之旌也。」
又曰：范宣子假羽毛於齊而弗歸。〈折羽爲旌，王者游車所建，齊私有之，因謂之羽毛。〉
又曰：楚靈王之爲令尹也，爲王旌。芋尹無宇斷之曰：「一國兩君，其誰堪之？」
又曰：衛宣公夷薑，與朔構急子。公使諸齊，使盜待諸莘而殺之，壽子載其旗旌以先，盜殺之。急子後往，盜又殺焉。
又曰：許伯曰：「吾聞致師者禦靡旌摩壘而還。」〈靡旌，驅疾也。摩，近也。〉
《公羊傳》曰：楚莊王伐鄭，鄭伯肉袒，左執茅旌，右執鸞刀以逆。〈何休曰：茅旌，宗廟所用也。爲宗廟所用，求以宗廟歸首也。〉
《史記》曰：秦幷天下，以水德之始，旌旄節皆尚黑。
《漢書·文帝詔》曰：朝有進善之旌。〈應劭註：堯設五達之道，令人進善也。〉
又曰：高祖使韓信與楚戰，信潛伏人於楚軍之側。方戰，兵遂僞走，楚軍逐之，乃令拔楚旌立漢旌，楚師望見奔走，遂敗楚矣。
《後漢書》曰：世祖進師臨河，連旌沿河十餘里。
《戰國策》曰：蘇秦爲趙合從於楚。威王曰：「寡人西接秦，秦虎狼之國。臥不安席，食不甘味，心搖搖然如懸旌。」
《漢武故事》曰：欒大有方術，常於殿前樹旌，數百人因令自相擊庭中，去地十餘丈，觀者大駭。
《孟子》曰：齊景公招虞人以旌，不至，將殺之。非其招也，夫招虞人以皮冠，庶人以旃，士以旂，大夫以旌，況以不賢招賢人乎。
《管子》曰：舜有告善之旌，示不蔽也。
《莊子》曰：楚昭王使延屠羊說以三旌之位、萬鍾之祿也。
《抱朴子·軍術》曰：軍始出而旌旗繞竿者，急住。更待善時而出軍。
《天文要集》曰：翼星明，旌旗用。
《趙氏兵書》曰：有鳥集將軍旌上，將軍增秩祿。
《文選》曰：蔽引高旌。
又曰：旌旗拂天。
又曰：霓爲旌，翠爲蓋。
又曰：筌橈兮蘭旌。〈筌，此緣切。橈，音饒。〉
又曰：建虹旌兮威夷。
