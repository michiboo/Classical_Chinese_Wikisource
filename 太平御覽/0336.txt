
《詩》曰：帝謂文王，詢爾仇方。同爾弟兄，以爾鈎援。與爾臨沖，以伐崇墉。〈毛萇曰：仇，匹也。鈎，鈎梯，所以上城者也。臨，臨車也。沖，沖車也。墉，城也。〉
《左傳》曰：晉使解楊如宋，使無降楚。鄭人囚之以獻於楚。楚子使反其言，三而後許。登諸樓車，〈所謂雲梯。〉使呼宋人而告，遂致其君命。楚子舍之以歸。
《春秋感精符》曰：齊晉幷爭，吳楚更謀，不守諸侯之節，競行天子之事，作衡車，厲武將，輪有刃，衡者劍，以相振懼。〈宋均曰：衡，陷敵之車也。輪有刃，鑿輪著刃也，衡，馬軛也。〉
《後漢書》曰：王尋、王邑攻光武。嚴尤說王邑曰：「昆陽城小而堅，今假號者在宛，亟進大兵，〈亟，急也。紀力切。〉彼必奔走，宛敗，昆陽自服。」邑曰：「吾昔以虎牙將軍圍翟義，坐不生得以見責讓，〈翟義，字文仲，方進少子，爲東郡太守。王莽居攝，義心惡之，乃立東平雲子，義自號柱天大將軍以誅莽。莽乃使孫建、王邑等將兵擊義，破之。義亡自殺，故坐不得生。〉今將百萬之衆，遇城而不能下，何謂耶！」〈遇，或謂過也。〉遂圍之數十重，列營百數，雲車十餘丈，〈雲車，即樓車，稱�，其高也。升之以望敵。猶墨子雲般輸爲雲梯之械。〉瞰臨城中，〈俯視曰瞰。〉旗幟蔽野，〈《廣雅》曰：幟，幡也。〉埃塵連天，鉦鼓之聲聞數百里。〈《說文》曰：鉦，鐃也。似鈴。〉或爲地道，沖�朋撞城。〈沖，撞車也。《詩》：臨沖閑閑。許愼曰：�朋，樓車也。�朋，步耕切。〉
又曰：黃巾賊起，盧植征之，連戰破賊，張角等走保廣宗。植築圍鑿塹，造作雲梯，垂當拔之。帝遣小黃門左豐詣軍，觀賊形勢。或勸植以賂送豐，植不肯。豐還，言於帝曰：「廣宗賊易破耳，盧中郎固壘息軍以緩天誅。」帝怒，遂檻車征植。
袁山松《後漢書》曰：朱雋擊黃巾賊趙弘於南陽，斬之。賊復以韓忠爲師。雋兵力少不能急攻，乃先起土山以臨之。因僞修攻具，曜兵於西南。雋身自披甲，將精卒，乘其東北，遂得入城，忠乞降。
《東觀漢記》曰：初，王莽之遣王尋、王邑也，欲盛威武以震山東。甲衛、沖�朋、干戈、旌旗，戰攻之具甚盛。後尋、邑環昆陽城作營，圍之數重，雲車十餘丈瞰城中。或爲地突，或沖車撞城，積弩射城中，矢如雨下，城中負戶而汲。
又曰：伯升作攻城斗車。上曰：「兵法但有所圖畫者，不可用。」伯升遂作。後有司馬犯軍令當斬，坐斗車上。
又曰：隗囂破後，有五六種寇侵，見便鈔掠，退阻營塹。來歙乃大治攻具，沖車度塹，遂與五溪戰，大破之。
又曰：吳漢常獨厲吏士，治兵事。上時令人視吳公何爲，還言方修攻具。上曰：「吳公隱若一敵國矣。」
《魏志》曰：太祖戰不利，復壁。袁紹爲高櫓，起土山，射營中。太祖乃爲發石車，擊紹樓皆破。紹爲道地欲襲太祖營，太祖輒於內爲長塹以拒之。
魚豢《魏略》曰：郝昭字伯道，守陳倉城，爲諸葛亮所圍，起雲梯衝車以臨城。昭以火箭逆射其雲梯，梯上之人皆燒死。
又曰：衡山王賜謀反，使枚赫、陳善作�朋車。
又曰：膠東康王寄作樓車戰具以備淮南事。及漢治淮南事，連寄，寄發病死。
韋昭《吳書》曰：督將張異攻麻屯，敗。使將王告作臨車、雲梯，克日攻拔之。
又曰：魏遣曹眞、夏尚等到江陵連屯圍城，攻擊甚急。眞等起土山、鑿地突、樓櫓臨城。征北將軍朱然在城中晏然無恐，隨形勢立備，巧不得施。
張勃《吳錄》曰：黃武二年，曹休令臧霜以輕船敢死萬人襲攻徐陵，燒攻城車，殺略數千人。
王隱《晉書》曰：宣帝討公孫淵至襄平，遂圍之。起土山地道，修櫓鈎撞，發石雨下，晝夜攻之，斬傳其首。
又曰：諸葛誕反，淮南孟康王慕曰：「宜作土山，斂諸侯材板薄櫓，以爲攻具。」
又曰：段匹所立代郡太守薛閭嵩，與劉琨雁門太守王處合軍謀殺奉琨，密作攻具，欲夜襲。兒強取處女爲妾，遂以攻具告。遂斬王處、辟閭嵩及其徒黨。
王韶之《晉記》曰：宋王圍慕容超。張繯巧思絕人，使人爲攻具，城上火石弓矢無所用之。超黨震懾，城內知亡矣。
《晉起居注》曰：徐道霸蟻聚堅城，因山固守，令董率諸軍圍塹，四合高橦雲梯，三方幷攻，即日登城斬徐道霸以釁鉦鼓。
蕭方等《三十國春秋》曰：吳王皓聞師之將興也，乃使劉恪守牛渚，使張悌造攻車於戲場。
又曰：劉裕攻南燕，得燕人張綱治攻具。旣成，設飛橋懸梯，被以牛皮，火石不能害，攻城之士得肆力焉。
和范《漢趙記》曰：麟嘉三年，太子桀討趙同、郭默於洛陽。默使耿稚等夜北渡河襲太子營，飛梯騰柵而入，太子勒兵於東北，穿柵而出。
又曰：光初二年，石勒召幽冀之衆十餘萬人，造攻車飛梯攻平陽小城。今上遣騎萬五千曳柴揚塵暴于山谷，尋汾州向平陽內外擊之，勒師潰。
高閭《燕志》曰：光始五年春，慕容熙與符後征高麗，至遼東，爲沖車馳道以攻之。
崔鴻《前涼錄》曰：麻秋晉攻抱罕，圍塹數重，雲梯拋車，地突百道皆通。於內亦起雲梯拋車，穿地以應之。秋衆傷數萬。
崔鴻《後涼錄》曰：將軍竇苟從呂光攻龜茲，每登雲梯、入地道，墜落，蘇而復上。
車頻《秦書》曰：苟長圍襄陽，作飛雲車攻城，克之。
沈約《宋書》曰：竟陵王誕據廣陵反，世祖使慶之塞塹造道，立行樓土山幷諸攻具。時夏雨不得攻城，上使御史中丞庾徽之奏慶之官以激之。自四月至於七月，乃屠城斬誕。
又曰：元嘉二十七年，虜主佛狸遂攻圍懸瓠，行汝南郡事，廣陵陳憲嬰城自守。虜多作高樓，施弩以射城內，飛矢雨下，城中負戶以汲。又毀佛圖取金像以爲大鈎，施之沖車端，以牽樓作蛤蟆車以填塹。憲督厲將士固女墻而戰，賊死者屍與城等。
又曰：僞燕主慕容超尚書郎張綱乞師於姚興，自長安返，太山守申宣執送之。綱有巧思，先是帝修攻具，城上人曰：「汝不得張綱。何能爲也。」及至，升諸樓車以示之，故城內莫不失色。超旣求救不獲，綱反見虜，乃求稱藩，割大峴爲界，獻馬千匹。不聽。
又曰：十月，張綱修攻具成，設飛樓懸梯木幔板屋，冠以皮，弓矢無所用之。劉毅遣上黨太守趙恢以千餘人來援，帝夜潛遣軍會之。明旦，恢衆五千，方道而進。每晉使將到，輒復如之。六年二月丁亥，屠廣固。
孫嚴《宋書》曰：柳元景等北討諸軍攻具進兵城下，僞弘農太守李初古拔嬰城自固。諸軍鼓譟陵城，沖車四臨，數道俱攻，先登生禽李初古拔。
沈休文《宋書》曰：晉安王子勛反，以殷琰督豫州刺史。大宋遣輔國將軍劉π用草茅苞土擲以塞塹，城內以火箭射之，草未及然，后土續至，塹便欲滿。隊主趙法進計：以鐵珠子灌之，珠子流滑，悉緣隙得入草，於是火然。π乃作大蝦蟆車載土，牛皮蒙之，三百人推以塞塹。琰戶曹參軍虞挹之造拋車，擊之以石，車悉破壞。
宋《起居注》曰：劉道符露板曰：「七月二十日部率衆車虎士攻城，鈎車至城東南樓下。逆賊程天祚等道窮數迫，仍乞降附。」
《齊書》曰：殷琰反，帝遣輔國將軍劉π西討之。築長圍、創攻道於東南角，幷作大哈蟆車載土，牛皮蒙之，百人推以塞塹。琰乃始降。
《三國典略》曰：侯景作尖頂木驢攻城，石不能破也。羊侃作雉尾炬，灌以膏蠟，取擲焚之，乃退。
《梁書》曰：侯景爲曲項木驢攻城，矢石所不能制。羊侃作短尾炬施鐵鏇以油灌之，擲驢上焚之，俄盡。賊又東西起二土山以臨城，城中震駭。侃命爲地道潛引其土，山不能立。又作登城樓高十餘丈，欲臨射城中。侃曰：「車高塹虛，彼來必倒，可臥而觀之。」及車動果倒，衆皆服焉。賊旣頻攻不捷，乃築長圍。朱異、張綰議出擊之，帝以問侃。侃曰：「不可，賊多日攻城旣不能下，故立長圍欲引城中降者耳。今擊之，出人若少不足當賊，若多則一旦失利，門隘橋小必大致挫衄。」不從，遂使千餘人出戰，未及交鋒，望風退走，果以爭橋赴水，死者太半矣。
《隋書》曰：遼東之役，何稠攝右屯衛將軍，領御營弩手三萬人。時工部尚書宇文愷造遼水橋不成，師未得濟。右屯衛大將軍麥鐵杖因而遇害。帝遣稠造橋，二日而就。初，稠制行殿及六合城，至是，帝於遼左與賊相對，夜中施之，其城周回八里，城及女垣各高十仞，上布甲士，立仗建旗，四隅置闕，面列一觀，觀下三門，遲明而畢。高麗望見，謂若神功。是歲加金紫光祿大夫。
《唐書》曰：薑�霍爲交河道行軍副總管，率衆數千先大軍出伊吾，趣柳城穀，依山采木，造攻城器械。其地有班超紀功碑，確磨去其文，刊頌國功而去。
《陶公故事》曰：臣侃言：「郭默狂狡，肆行兇虐，負阻城險，用稽天誅。臣土山臨其城，樓櫓攻具備設。」
《宋先朝故事》曰：慕容超大將垣遵逾城歸順，高祖使遵等治攻城橦車，築長圍高三丈，外三重塹。
周遷《輿服雜事》曰：鐼，今之橦車也。其下四輪，從中權之，至敵城下。
又曰：漢世祖造大戰車，駕數牛，上設樓櫓，置疆塞之外以拒匈奴。
酈善長《水經注》曰：交州刺史檀和之，軍次區粟，進逼城。飛梯�橋，懸樓登壘，鉦鼓大作，風烈火�，城摧衆陷，靳區粟天范扶龍首。十五已上，坑截無赦。
太公《六韜》曰：凡三軍有火器攻城圍邑，有鐼轀臨沖，城中則有雲梯飛樓。
又曰：凡三軍行師令衆，旦則有雲梯遠望，夜則有�火萬炬。
又曰：武王寢疾十日，太公負王，乃駕騖寘之車，周且爲禦，至於孟津。大黃參連弩，大才扶車，〈幷戰具也。〉飛鳧〈赤莖白羽，以鐵爲首。〉雷影，〈青莖赤羽，以銅爲首，副也。晝則爲光，夜則爲星。〉方頭鐵釒追〈重八斤，亦軍備也。〉大柯斧，〈重八斤，一名鐵越，軍備也。〉行馬〈廣二丈，二十具。〉渡溝，飛橋〈廣五尺，轉關鹿盧八具。〉天缸，〈一名天橫，以濟丈水也。〉鷹爪方凶鐵把，〈柄長七尺。〉天陣〈日月斗柄杓，此爲左一右一仰背天陣。〉地陣〈邱陵水泉，有左右前後之利。〉人陣〈車馬文武。〉積楹臨沖，〈攻城圍邑。〉雲梯飛樓，〈視城中也。〉武沖大櫓〈三軍所須。〉�火萬炬，〈以防火也。〉吹鳴。〈威振萬里也。〉
《太公金匱》曰：武王問太公：「今民吏未安，賢者未定，何以安之？」太公曰：「不須兵器，可以守國，耒耜是其弓弩，鋤耙是其矛戟，簦笠是其兜鍪，鎖斧是其攻具。」
《太公覆車試法》曰：諸出軍行將屯營置陳，必法天文圓，法北辰爲上將，角爲沖車，訾爲鈇鉞。敵當沖車者，敗當鐵鉞者，亂。
又曰：諸出軍行將屯守攻陳，設壇祠禱，戎器血，塗金鼓，神攻具，必以鬥加四季時令。朱雀所居神，與今日日上神王相而克。
《莊子》曰：梁麗可沖城，不可以窒穴，言殊器也。
《墨子》曰：備沖法：絞善麻長八丈，內有大樹則擊之，用斧長六尺，令有力者斬之。
又曰：墨子自齊至郢見楚王。楚王曰：「公輸般爲我雲梯取宋矣。」墨子乃見公輸般，解帶爲城，以牒爲械。公輸九設攻城之具機變，墨子九拒之。械盡，墨子禦有餘。公輸屈曰：「吾知拒子矣。」墨子曰：「子不過欲殺臣。臣之弟子禽滑犛三百人已持臣守禦之器，在宋城上而待楚矣。」
又曰：禽子問：「雲梯旣施，爲之奈何？」墨子曰：「雲梯者，重器也。矢石沙灰以雨之，薪火湯水以濟之，如此則雲梯之功敗。」〈《尸子》又載：般爲蒙天之階，階成，將以攻宋。墨子請獻十金。般曰：吾義固不殺人。墨子再拜。〉
傅子序馬鈞曰：鈞石車敵人，於樹邊懸濕牛皮，中之，則墮石不能連續，而欲作一輪懸大石數十，以機鼓輪爲常。則懸石飛擊敵城，使首尾電至。嘗試以車輪懸瓴數十，飛之數百步矣。
曹植《東征賦》曰：循戈櫓於清流兮，汜雲梯而容與。禽元帥於中舟兮，振靈威於東野。
陳琳《武軍賦序》曰：回天軍於易水之陽，以討瓚焉。鴻溝參周，鹿菇十里，薦之以棘，爲建修�鹵幹青霄。深隧，下三泉，飛梯�沖神鈎之具，不在吳孫之篇、《三略》《六韜》之術者凡數十事，秘莫得聞也。乃作《武軍賦》曰：「鈎車��曷九牛轉，牽雷激，折櫓倒垣。其攻也，則飛梯行臨，�閣虛構，上通紫霓，下過三壚。」
繁欽爲史叔良作《移零陵檄》曰：金鼓震天，丹旗曜野，巨堙旣設。
袁宏《祖逖碑》曰：逖爲豫州刺史。薨時，君柩未旋，郡寇圍城。沖櫓旣附，城將降矣。勇士五百，撫戈同泣：「非祖侯之爲，吾誰爲死？」幷力齊赴，卷甲霄起，遂陷堅陣，負戈而反。
