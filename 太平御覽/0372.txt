
《說文》曰：髀，股外也。又曰：股，髀也。
《釋名》曰：髀，卑也，在下稱也；股，固也，爲強固也。
《易·說》：卦曰：《巽》爲股。
《春秋玄命苞》曰：髀之爲言歧也。陰二，故人兩髀。
《尚書·咎繇謨》：帝曰：「臣作朕股肱耳目。」
《左傳·僖中》曰：宋公及楚人戰於泓，宋公既成列，楚人未濟。司馬曰：「彼衆我寡，及其未濟也，請擊之。」公曰：「不可。」既陣而後擊之，宋師敗績，公傷股。
又《襄四年》曰：齊侯襲莒門於且於，〈且於，莒邑。〉傷股而退。
又《襄二十五年》曰：崔杼之亂。甲興，公登臺而請，弗許。公逾墻。又射之，中股。
又《哀下》曰：衛石圃攻公，公逾於北方而墜，折股。
《戰國策》曰：蘇秦讀書欲睡，引錐自刺其股，血流至踵。
《漢書》曰：高祖股上有七十二黑子。
又曰：魏勃少時欲求見齊相曹參。家貧無以自通，乃早掃齊舍。人門，因得自進。及灌嬰責其勸齊王反狀，勃曰：「失火之家，豈暇先言大人，然後救火乎？」因退，股戰不能言。嬰曰：「人謂勃勇，庸妄人耳，何能爲乎？」
《東觀漢記》曰：耿擊張步於東城，飛矢中股，以手中刀截之，軍中無知者。
《魏志》曰：諸葛亮軍退，司馬宣王使張囿追之。郃曰：「軍法，圍城必闕，歸軍勿追。」宣王不聽，郃不得已逐之，蜀軍乘高布伏，弓弩亂髮，矢中郃髀股。
《江表傳》曰：孫策攻{草乍}融，爲流矢中，傷股，不能乘馬，因自輿還。
《九州春秋》曰：劉備奔荊州，劉表甚敬禮之。備作上客數年，嘗於坐中起，至厠，見髀里肉生，流涕還坐。表問備，備曰：「昔年嘗身不離鞍，髀肉皆消，今不復騎，髀里生肉，日月若馳，老將至矣，而功業不立，是以悲耳。」
《晉中興書》曰：王恭敗，單馬奔曲阿，不堪久騎，兩髀生瘡，不能復去。曲阿人殷�霍以船載之，爲胡浦尉所得。
《三國典略》曰：後周盧昌期、祖英伯反，宇文神舉討平之。神舉以英伯壯節，欲令寬赦，軍人已割其髀肉如鵝卵矣，英伯顔色不變，遂遣誅之。
《唐書》曰：李初平王世充，獲其故人單雄信。表稱其武藝，請以官爵贖之，高祖不許。臨將就戮，對之號慟，割股肉以啖之曰：「生死永訣。」
《典略》曰：王苻字節信，安定人，渡遼將軍皇甫規去官歸安定，有人前以貨買雁門太守者亦去官歸，書刺從規，規臥不迎，使呼入。既坐，問啖雁美乎？又以其刺刮髀，聞苻至，大禮之。
段龜龍《涼州記》曰：隱王張美人，年色壯艶，出家爲道。呂隆逼之。張自投門樓，雙股頓折。口誦經，色自若，俄而死。
《太公金匱》曰：武王伐殷，丁侯不朝，尚父乃引畫丁侯射之。丁侯病，遣使請臣，尚父乃以十幹日別去箭，丁侯病乃愈。四夷聞，皆懼，越裳氏獻白鳥也。
《山海經》曰：長股國爲人常被髮，一曰長腳。
范注方曰：青龍中，司徒吏顔奮女苦風，一髀偏枯。農犢民爲穿地作坑，取鶏矢、荊葉燃之，令煙，內脛坑中，視蟲出，長尺，頭尾赤，病癒。
《廣雅》曰：臀，謂之�隹，亦謂�卒。〈雎，音誰。�翠，音翠。〉
《釋名》曰：臀，鄂也。高厚有殿鄂也。
《周易·困卦·初六》曰：臀困於株木，入於幽谷，三歲不覿，凶。
又《後卦》曰：臀無膚，其行次且。
《國語》曰：晉成公之生，其母夢神規其臀以黑，曰：「使有晉國。」故名之黑臀。
《釋名》曰：膝，申也，可屈申也。膝頭曰�專。�專，圓也，因形圓而名之。
《禮記·檀弓下》曰：穆公問子思曰：「爲舊君反服，古歟？」子思曰：「古之君子，進人以禮，退人以禮；今之君子，進人若將加諸膝，退人若將墜諸淵。無爲戎首，不亦善乎？又何反服之禮之有？」
《孝經》曰：故親生之膝下，以養父母曰嚴。
《史記》曰：衛鞅復見孝公，與語，不自知膝之前於席也。
《魏志》曰：朱建平善相馬，文帝將出，取馬入。建平曰：「此馬之相，今日死矣。」文帝將乘馬，馬惡衣香，嚙帝膝，帝大怒，即使殺之。
又曰：諸葛亮復出歧山。詔張囿督諸將至木門，與亮軍交戰，飛矢中郃右膝，薨。
又曰：蘇則與董昭俱爲侍中，昭嘗枕則膝臥，則推下之，曰：「蘇則膝非佞人之枕。」
又曰：鍾繇有膝疾，拜起不便，常輿車上釣攏
《魏略》曰：初，袁熙納甄後，熙出行在幽州，後留侍姑。及鄴城破，袁紹妻及後坐堂上，文帝入紹舍，後怖，以頭伏姑膝上，文帝謂曰：「袁夫人令新婦舉頭。」姑乃捧後令仰，帝就視，顔色非凡，稱嘆之。太祖聞，遂爲迎之。
又曰：諸葛亮在荊州，以建安初與潁川石廣玄、徐玄直，汝南孟公威等俱游學。三人務於精熟，而亮獨觀其大略，每晨夜從容，常抱膝長嘯，而謂三人曰：「卿諸人仕進可至郡守刺史。」三人問其所至，亮但笑而不言。
《三國典略》曰：王僧辯平侯景，或謂僧辯曰：「朝士來者，孰當先至？」僧辯曰：「其周弘正乎？」俄而，弘正與弟弘讓自拔迎軍，僧辯甚喜，謂之曰：「公可坐膝上。」弘正對曰：「可謂加諸膝也，老夫何足當之？」
《莊子》曰：黃帝聞廣成子在於崆峒之上，間居三月，復往邀之，廣成子南首而臥，黃帝從下風，膝行而進。
《列女傳》曰：桀日夜與嚙嬉及宮人飲酒，常置嚙嬉於膝上，聽用其言。
黃帝《素問》曰：膝者，筋之府。
《說文》曰：脛，�行也。〈�行，胡郎切。〉
《釋名》曰：脛，莖也，直而長，似物莖。
《尚書·泰誓》曰：商王受朝涉之脛。〈孔安國注曰：冬月見朝涉水者，謂其脛耐寒，斬視之。〉
《論語·憲問》曰：原壤夷俟。孔子曰：「幼而不遜悌，長而無述焉。老而不死，是爲賊！」以杖叩其脛。
《後漢書》曰：馬援擊西羌，中流矢，貫脛，帝以璽書勞之。
《東觀漢記》曰：淳于恭養兄崇孤而教誨學問，時不如意輒呼責，數以捶自擊其脛，欲感之。兒慚負，不敢復有過。
《魏略》曰：北丁零有馬脛國，聲似雁鶩，從膝脛以下生馬蹄，走疾於馬。
《正部》曰：夏禹治水，腓無�，脛無毛。
《山海經》曰：交脛國爲人交脛。〈郭璞注曰：腳脛相交，所謂交趾也。〉有赤脛民。赤水之東有長脛之國。
《說文》曰：�，腓脹也。〈�，市兗切。腓，苻非切。脹，直良切。〉
《易·艮卦》曰：六二，艮其腓。
又《咸卦六二》曰：咸其腓，凶，居則吉。
《東觀漢記》曰：馬援爲隴西太守，擊羌，中矢，貫腓脹，上聞，賜羊三千、牛三百頭以養病。
《山海經》曰：無之國，爲人無。〈郭璞曰：脹脹。，音啓，又公弟切。〉
《韓子》曰：晉平公與唐彥坐而出，叔向入，公曳一足，叔向問之，公曰：「向吾侍唐子，肽未足痹而不可伸。」
《爾雅》曰：趾，足也。
《說文》曰：足在下也。
《釋名》曰：腳，卻也，以其坐時卻在後也。
《易·說卦》曰：震爲足。
《尚書·說命》曰：若跣弗視地，厥足用傷。
《禮記·玉藻》曰：足容重。〈舉欲遲也。〉
又《祭義》曰：樂正子春下堂而傷其足，數月不出，猶有憂色。門弟子曰：「夫子之足瘳矣，數月不出，猶有憂色，何也？」樂正子春曰：「父母全而生之，子全而歸之，可謂孝矣。不虧其體，不辱其身，可謂全矣。故君子頃步而弗敢忘孝也。今幽吸孝之道，予是以有憂色也。一舉足而不敢忘父母，一出言而不敢忘父母，是故道而不徑，舟而不游，不敢以先父母之遺體而行危殆。」
《左傳·莊公》曰：鄭伯治與於雍糾之亂者，刖強鉏。君子謂強鉏不能衛其足。
又《莊公八年》曰：齊亂，殺孟陽於床。曰：「非君也，不類。」見公之足於戶下，遂弒之。
又《成下》曰：齊刖鮑牽，仲尼曰：「鮑莊子之知不如葵，葵猶能衛其足。」〈言鮑牽居亂不能危行言遜。〉
又《昭七年》曰：衛襄公夫人姜氏無子，嬖人周合生孟縶。孟縶之足不良能行。〈跛也。周，音周；合，烏合切。〉
又《哀下》曰：衛侯與諸大夫飲酒，褚師聲子襪而登席，公怒曰：「必斷而足。」〈事具手部。〉
《豰梁傳·定公》：公會齊侯於夾穀，孔子曰：「笑君者罪當死，使司馬行法焉。」手足異門而出。
《史記》曰：韓信使人言齊僞詐多變，願吻假王，漢王大怒，張良、陳平躡漢王足，因附耳語曰：「漢方不利，寧能禁信之王乎？」
《漢書》曰：漢王、項羽相與臨廣武之間，漢王數羽十罪，羽大怒，伏弩射中漢王。漢王傷胸，乃捫足曰：「虜中吾指。」
又曰：張湯所愛史魯謁居病臥閭里主人，湯自往視病，爲謁居摩足。
又曰：昭帝立，遣李陵故人隴西任立政等三人俱至匈奴招陵。單于置酒，政等見陵，未得私語，即目視陵，而數自循其刀環握其足，陰喻之，言可歸漢。
《後漢書》曰：李固足下有龜文。
《續漢書》曰：楊彪見漢祚將終，遂稱腳攣，不復行，積十餘年。
王隱《晉書》曰：陶侃爲荊州，杜〈間韜。〉將王真遙語，真橫腳馬上，侃說曰：「杜爲益州刺史，盜用庫金，父死不奔喪。君本佳人，何隨之？天下無白頭賊也。」真聞，下其腳，辭又順。侃知其意，使降人喻真，真乞得先信，乃截�爲信。蜀賊糧盡，真既降，而走。
《晉書》曰：陶潛無履，江州刺史王弘顧左右，爲之造履，左右請履度，潛便於座伸足令度焉。弘要之還州，問其所乘，答云：「素有腳病，向來籃輿亦足自反。」乃令一門生二兒共輿之。
《三十國春秋》曰：王濟嘗與武帝棋，濟伸腳在局下，因問孫皓曰：「聞君生剝人麵皮，何也？」皓曰：「見人臣無禮於其君者，則剝之。」武子大慚，遽縮腳。
《晉陽秋》曰：周顗既遇害，王彬告之甚哀，敦怒曰：「周伯仁凡人遇汝，何爲如此？」彬曰：「伯仁長者，君之親友在朝，雖無蹇諤，亦無所阿黨，且加之極刑，何痛如之。」左右見敦盛怒，竊勸跪謝。彬曰：「腳痛不能跪拜。」敦復曰：「腳痛孰與頸痛。」咸爲失色。
《續晉陽秋》曰：習鑿齒以腳病廢於里巷。苻堅滅樊鄧。素聞其名，與釋道安俱輿而致焉。與語大悅。以其蹇疾，裁堪半丁，與諸鎮書曰：「晉氏平吳，利在二陸；今破漢南，得士一人半耳。」
《三國典略》曰：侯景左足上有肉瘤，其狀如龜。戰慶克捷，瘤則隱起；如其不勝，瘤則低下；及奔敗，瘤陷肉中。
《唐書》曰：工部尚書賈直言父道沖，以伎術待詔翰林，因言事獲罪於代宗皇帝，詔逐之，賜鴆於路。直言僞令其父拜四方，辭上下神，伺使者視稍怠，即取其鴆以飲，遂迷僕而死。明日，鴆泄於足而後復蘇。代宗聞之，減父罪，直言亦自此病。
《家語》曰：南宮糸舀〈音韜。〉見孔子，未嘗越履，往來過之，足不履影。
《老子》曰：千里之行，始於足下。
《韓子》曰：楚人和氏得玉璞楚山之中，獻之武王。武王使玉人相之，曰：「石也。」刖其左足。武王薨，文王即位，又奉獻之。玉人相之曰：「石也。」刖其右足。成王即位，和抱其璞哭於楚山之下，三日三夜，泣盡，繼之以血。王使玉人理之，得寶焉，名曰和氏璧。
又曰：魯哀公問孔子曰：「吾聞夔一足，信乎？」對曰：「夔，人也，獨通於聲。堯曰夔一而足矣，使爲樂正。」
又曰：晉平公與唐彥坐而出，叔向入，公曳一足，叔向問之。公曰：「吾待唐子，肽未足痹而不敢申。」叔向不悅。公曰：「子欲貴，吾爵子；子欲富，吾祿子。夫唐先生無欲也，非正坐，吾無以養之。」
《三輔舊事》曰：武帝發兵攻衛太子，連鬥五日，白虎闕前溝中血沒足。
《吳越春秋》曰：越王念吳欲復怨，非一旦也。苦思勞心，夜以接日。足冫青則漬之以水，冬寒則抱冰，夏熱則握火。愁心苦志，縣膽於戶，出入嘗之，不絕於口。
《帝王世紀》曰：大禹右足文履已字。
《抱朴子》曰：老君足下有八卦。
《穆天子傳》曰：至於巨蒐氏，巨蒐之人乃獻白鶴之血以飲天子，且具牛馬之氵重，〈氵重，乳也。今江南人多呼乳爲氵重，音寒凍之凍。〉以洗天子之足。
《山海經》曰：柔利國爲人，一手，反膝曲足。一曰留利之國，人足反折。跛踵國，其爲兩足皆大。〈郭璞注曰：「其人行足跟不著地也。」〉
《周書》曰：晉平公使師曠見太子晉曰：「吾聞王子之語高於太山，夜寐晝居不安，不遠道願一言。」王子曰：「吾聞太師將來，吾心甚喜。既以見君子，喜而又懼。吾甚年少，見子而懾，盡忘吾度。」師曠束躅其足曰：「善哉，善哉！」王子曰：「太師何舉足驟？」師曠曰：「天寒足句，〈居劬切。〉是以數也。」王子曰：「請入坐。」遂席弦琴，師曠歌無射。
《瀨鄉記》：李母碑曰：老子足蹈二五。
《西京雜記》曰：廣川王發欒書冢柩，明器朽爛無餘，有一白狐見人驚走，左右逐戟之，不能得，傷其左腳。夕，王夢一丈夫鬚眉盡白，來謂王曰：「何故傷吾左腳？」仍以杖擊王左腳。王覺左腳腫痛，生瘡，至死不饞攏
王子年《拾遺錄》曰：周昭王夢羽人遺藥，以之塗足，則飛上天，萬里之外。
蕭廣濟《孝子傳》曰：五郡孝子者，中山、常山、魏郡、鉅鹿、趙國人也。少去鄉里，孤無父母相隨，於衛國因結兄弟，長玄重，次仲重，次叔仲，次季仲，次稚重，期夕相事，財三千萬。於空城中見一老姥，兄弟下車再拜曰：「願爲母。」母許焉。積二十四年，母得病，口不能言。五子乃仰天嘆：「願使我母語。」即便得語，謂五子曰：「吾太原斷恤猛女，嫁同縣張文賢，死亡。我男兒名焉，遺七歲，值亂亡失，心前有七星，右足有黑識。」語未竟而卒。五子送喪，會朝歌長晨出，亡其記囊，疑五子所竊，收得三重。詣河內告枉，具言始末，太守號哭曰：「生不識父，與母相失，痛不自聊，知近爲五子所養。」馳使放三重。
《會稽典錄》曰：黃昌爲蜀郡太守。初，昌爲州書佐，婦寧於家，遇賊，遂流轉入蜀，爲民妻。其子犯法，乃詣昌，昌疑不類蜀人，因問所由。對曰：「妾本會稽餘姚戴次公女，州書佐黃昌妻，嘗歸家，爲賊所略，遂至於此。」昌驚呼，前謂曰：「何以識黃昌？」「左足心有黑子，常言當爲二千石。」乃出足示之，相持悲泣，還爲夫妻。
《楚辭·卜居》曰：漁父鼓歌曰：「滄浪之水清兮，可以濯我纓；滄浪之水濁兮，可以濯我足。」
《釋名》曰：踝，跖踝踴也。亦因其形踝踝也。足後曰跟，在下旁著地。踵，聚也，上體之所鍾聚也。
《史記》曰：蘇秦握錐自厲，流血至踝。
《英雄記》曰：向詡坐板床，有兩踝處入板中二寸許。
《陸機別傳》曰：孟玖欺成都王潁曰：「陸機司馬孫承，備知機情，可考驗也。」潁於是收承父子五人，考掠備加，踝骨皆脫出，終不誣機。
