
《史記》曰：造父以善御幸於周穆王，得驪驥、溫驪、驊騮、綠耳之駟，西巡守，樂而忘歸。
又曰：楚莊王有愛馬，衣以文繡，置華屋之下，啖以棗脯。馬死，欲以大夫禮葬之。樂人優孟入殿門大哭曰：「請以人君之禮葬之。以玉為棺，文梓為槨，豫章為題湊；發甲卒為曠，老弱負土。諸侯聞之，皆知大王賤人貴馬也。」王曰：「為之奈何？」曰：「請為王言六畜之葬；以龍竈為槨，銅{釒曆}〈音曆〉為棺，齊以薑桂，薦以木蘭，衣以火光，塟人腹中。」王乃以馬屬太官。
又曰：巴蜀沃野，西近邛笮，有笮馬、旄毛。
又曰：馬蹄躈千〈躈，苦弔切〉，牛千足，此亦比千乘之家。
又曰：陸地牧馬二百蹄，牛蹄角千，皆與千戶侯等。
又曰：東胡使求昌頓千里馬，冒頓問群臣，群臣曰：「千里馬，匈奴寶也，勿與。」冒頓曰：「與人鄰國，奈何惜一馬？」遂以與也。
又曰：冒頓圍高祖於平城，所騎西方盡白馬，東方盡青龍，北方盡烏驪，南方盡騂馬。
又曰：郭隗謂燕昭王曰：「臣聞：古人有以千金求市千里馬，而不能得，於是與涓人金，請為市之。齎千金覓之，而絕域有千里馬，已死，乃用五百金市其首而還。王怒曰：『安用死馬首乎？徒費五百金！』涓人笑曰：『死馬首尚用五百金，況生馬乎？天下以王呵揄，馬必將至矣。』未期年，果有獻千里馬者三匹。」
又曰：任安為衛將軍舍人，與田仁會俱為舍人，居門下，心同相愛。二人家貧，無錢用以事將軍家監，家監使養惡齧馬。兩人同床臥，仁竊言曰：「不知人哉！家監」任安曰：「將軍尚不知人，況乃家監也。」
又曰：項王駿馬名騅，常騎。及被圍於垓下，乃悲歌忼〈苦莽切〉愾〈苦改切〉，為歌詩曰：「力拔山兮氣蓋世，時不利兮騅不逝。」及至烏江，謂亭長曰：「吾騎此馬五歲，所當無敵，甞一日千里。不忍殺，以賜公。」
又曰：大宛有善馬，在貳師城，不肯與漢使。天子既好宛馬，使壯士車令等，持千金，以請宛王貳師城善馬。宛國饒漢物，相與謀曰：「貳師馬，宛寶馬也。」遂不肯與。漢使怒，妄言，椎金而去。宛貴人怒，遮攻殺漢使，取財物。天子大怒，拜李廣利為貳師將軍，發屬國騎及郡國惡少年數萬人以伐宛，期至貳師城取善馬。
《漢書》曰：孝文皇帝時，有獻千里馬者，詔曰：「鸞旗在前，屬車在後，吉行日五十里，朕乘千里之馬，獨先安之？」乃還馬。
又曰：鄭當時以任俠自喜，孝景時，為太子舍人。五日洗沐，常置驛馬長安諸郊，請謝賓客，夜以繼日。
又曰：萬石君過宮門闕，必下車趨，見輅馬必式焉。
又曰：石建為太僕，奏事下，自讀之，驚恐曰：「書馬者與尾而五，今乃四，獲譴死矣。」又石慶為太僕，御出，上問車中幾馬，慶以策數馬，畢，曰：「六馬。」
又曰：初，天子發《易》書〈發《易》書以卜也。〉曰：「神馬當從西北來。」得烏孫馬，好，名曰「天馬」。及得宛汗血馬，益壯，更名烏孫馬曰「西極馬」，宛馬曰「天馬」。
又曰：《武帝求賢詔》曰：「馬或奔踶而致千里，士有負俗之累而立功名。夫泛駕之馬，亦在御之而已。」
又曰：元狩二年，馬生余吾水中。〈在朔方北。〉元鼎四年，馬生渥窪水中。作天馬之歌。
又曰：大宛國別邑七十餘城，多善馬，汗血。言其先天馬子也。〈言大宛國喬山，其上有馬，不可得，因取五色馬母置其下，與集，生駒，皆汗血。因號曰天馬子也。〉
又《天馬歌》曰：太一貺天馬，千里下，霑赤汗，沫流赭。〈大宛馬，汗血。沾，濡也。〉志俶儻，精權奇。籋浮雲，〈籋，音躡。言馬上浮雲也。〉晻〈音奄〉上馳。體容與，迣萬里。〈迣，音逝。迣，超踰。〉今安匹，龍為友。
又歌曰：天馬來，從西極，涉流沙，九夷服。天馬來，曆無草，徑千里，循兌算。天馬來，開遠門，竦子身，逝崐崘。天馬來，龍之媒，〈天馬，龍之類。馬來，龍必至之，媒也。〉遊閶闔，觀玉臺。
又曰：孝武之世，聞天馬、蒲陶，則通大宛、安息。自是之後，明珠、文甲、通犀、翠羽之珍，盈於後宮；龍文、魚目、汗血之馬〈皆駿馬也〉，充於黃門。
又曰：烏孫國大昆彌治赤谷城，山多松樠，不田作種樹，畜逐水草，與匈奴同俗。國多馬，富人至四五千疋。
又曰：王褒《聖主得賢臣頌》曰：「及至駕，齧膝，驂乘旦，王良執靶，韓哀附輿。縱馳騁騖，忽如景靡，過都越國，蹶如曆塊。追奔電，逐遺風，周流八極，萬里一息，何其遼哉！人馬相得也。」
又曰：御史大夫衛綰奏：馬高五尺九寸以上，齒未平，〈馬十歲，齒下平。〉不得出關。
又曰：昌邑王賀召皇太后果下馬乘之。
《後漢書》曰：光武時，有獻名馬者，日行千里。又進寶劍，價兼百金。帝以馬駕鼓車，劍賜騎士。
又曰：劉盆子既立，乘鮮車大馬，赤屏泥。〈赤屏泥，謂以緹油屏泥於軾前。〉絳襜絡。
又曰：更始既誅王莽，乃北都洛陽。申屠建、李松自長安送傳乘輿服御，又遣中黃門從官奉迎遷都。二年二月，更始自洛陽而西。初發，李松奉引，馬驚，奔觸北宮鐵柱門，三馬皆死。〈《續漢書》曰：禍也。時更始失道，將亡之徵。〉
又曰：賈復持劉嘉書北渡河，及光武於柏人，因鄧禹得召見。光武奇之，禹亦稱有將帥節。於是署復破虜將軍，督盜賊。復馬羸，光武解左驂以賜之。
又曰：馬援於交阯登捩越銅鼓，乃鑄為馬式。還，表上之曰：「夫行天莫若龍，行地莫若馬。馬者，兵甲植稻，國之大用，安寧則以別尊卑之序，有變則以濟遠近之難。昔有殯驥，一日千里，伯樂見之，昭然不惑。近世有西河子輿，亦明相法。子輿傳西河儀長孺，長孺傳茂陵丁君都，君都傳成紀楊子阿。臣援常師事子阿，受相馬骨法，考之行事，輒有效驗。臣硬為：傳聞不如親見，視影不如察形。今欲形之於生馬，則骨法難備，又不可得傳之於後。孝武皇帝時，善相馬者東門京鑄作銅馬法獻之，詔立於魯班門外，更名魯班門曰金馬門。臣謹備數家骨相以為法。」馬高三尺五寸，圍四尺五寸，詔置於宣德殿下，以名為馬式焉。
又曰：卓茂為丞相府史。常出行，有人認其馬，茂問曰：「子亡馬幾何時？」對曰：「月余日矣。」茂有馬數年，心知其謬，嘿解與之，挽車而去，顧曰：「若非公馬，幸至丞相府歸我。」他日，馬主別得亡者，乃詣府送馬，叩頭謝之。茂性不爭如此。
又曰：或問第五倫曰：「公有私乎？」對曰：「昔人有與吾千里馬者，吾雖不受，每三公有所選舉，心不能忘，而亦終不用也。」
又曰：光和元年，京師馬生人。〈京房《易傳》曰：諸侯相伐，闕妖馬生人。〉
又《洪範五行傳》云：秦孝公二十一年，傳有馬生人，非其類也，必有非其姓者。其後，始皇蓋養呂不韋子，終以絕嗣。此非姓也。
又曰：光和四年春正月，初置騄驥廄丞，領受郡國調馬。〈騄驥，善馬也。調，謂徵發也。〉豪右辜榷，馬一疋至二百萬。〈《前書音義》曰：辜，障；榷，專也。謂障餘人賣買，而自取其利。〉
又曰：明帝賜東平王蒼陰太后器服，及遺宛馬一匹，血從前膊氏小孔中出。常聞武帝歌「天馬沾赤汗」，今親見其然也。
又曰：明德馬後過濯龍門上，見外家問起居者，車如流水，馬如游龍，倉頭衣綠褠，〈褠，臂衣。今之臂韝，以縛左右手，於事便也。〉顧視御者，不及遠矣。
謝承《後漢書》曰：朱震，字伯厚，性剛烈。初為從事，奏濟陰太守單匡贓罪，並連匡兄中常侍車騎將軍超。三府諺曰：「車如雞棲馬如狗，疾惡如風朱伯厚。」
《續漢書》曰：張奐，字然明，為安定屬國都尉。羌離氵南〈嘔孕切。〉上奐馬二十匹，大豪常以金渠八枚遺奐。免召主簿張祁入於羌前，以酒酹地，曰：「使馬如羊，不得以入廄；使金如粟，不得以入懷。」盡還不受。
《東觀漢記》曰：張湛為光祿勛。帝臨朝，或有惰容，湛輒諫其失。常乘白馬，上每見湛，輒言「白馬生復諫矣。」〈事具職官部光祿篇。〉
又曰：吳漢兵守成都，公孫述將延岑遣奇兵出吳漢兵後，襲擊破漢。漢墮水，緣馬尾得出。
又曰：杜林，字伯山。與馬援鄉里，素相親厚。援從南方還，時林馬適死，援令子持馬一匹遺林，曰：「朋友有車馬之饋，可具以備乏。」林受之。居數月，林遣子奉書曰：「將軍內施九族，外有賓客，望思者多。林父子兩人，食列卿祿，常有盈。今送錢五萬。」援受，之，謂子曰：「人當以此為法，是伯山所以勝我也。」
又曰：上始欲徵匈奴，與竇固等議出兵調度。皆以為塞外草美，可不須馬谷。其後固等將兵到惇煌，當出塞上，請馬谷。上以固言前後相違，怒不與谷，皆言案軍出塞無谷馬故事。馬防言：「宣帝時五將出徵，匈奴候騎得漢馬矢，見其中有粟，知漢兵出，以故引去。以是言之，馬當與谷。」上善其用意微，動敕下調馬谷。防遂見親近。
又曰：明德後詔書流布，咸稱至德。王主諸處，莫敢犯禁。廣平、鉅鹿、樂成王入問起居，車騎鞍勒皆純黑，無金銀彩飾，馬不逾六，即賜錢五百萬。
又曰：桓典為御史。是時宦官秉權，典執政無所迴避。常乘嫜許。京師畏憚，為之語曰：「行行且止，避嫜許御史。」
《獻帝春秋》曰：曹操與呂布軍戰，敗。布得操而不知是，問曰：「曹使君何在？」答曰：「騎黃馬者是也。」因得免。
《魏志》曰：穢國出果下馬，漢時恆獻之。〈馬高三尺，乘於果樹下行。〉又曰：龐意討關羽，親與羽交戰，射羽中額。時意常乘白馬，羽軍謂之白馬將軍。
又曰：陳思王表文帝曰：「臣於武皇帝世得大宛紫騂馬一匹，形應圖法。善持頭尾，教令習拜。今已能拜，又能行與鼓節相應。謹以奉獻。」
又曰：文帝與孫權書曰：「前使于禁及王惇去時所道騶吾、鐵驪馬，本欲使禁自致之，念將軍儻欲速得，今故先付徃。此二馬朕常所自乘，其調良善走，數萬匹選之，真可樂也。中國雖饒馬，其知名絕足，亦時有耳。」
又曰：朱建平善相馬。文帝將出，取馬，建平道遇之，語人曰：「此馬之相，今日死矣。」帝將乘馬，馬惡衣香，齧帝膝。帝大怒，即殺之。
《魏書》曰：曹公所乘馬名絕影，為矢所中，傷頰及足。
《吳書》曰：孫堅於西華失利，堅被瘡墮馬臥草中。軍眾分散，不知堅所在。堅所騎驄馬馳還營，棓地鳴呼。將士隨馬於草中得堅。
又曰：諸葛恪為將，蜀使至，上謂使曰：「匈糠為將軍，君還蜀可報丞相，為致佳馬。」恪起陳謝，上曰：「卿未登揄，何為謝？」對曰：「夫蜀，陛下外廄。陛下有詔，臣必得之。是以謝也。」
《吳志》曰：魏使以馬求易珠璣、翡翠、瑇瑁。孫權曰：「此皆孤所不用，而可以登揄，何苦而不聽與交易？」
《九州春秋》曰：初，呂布騎將侯成遣客牧馬十五匹。客悉驅馬去向沛城，喻彘劉備。成自將騎逐之，悉登揄還。諸將合禮賀成，成釀五六斛酒，獵得十餘頭豬，未飲食，先持半豬、五升酒自入詣布前跪言：「蒙將軍恩，逐得所失馬。」
《江表傳》曰：孫策性好獵，將步騎數百，策驅馳逐鹿，所乘馬精駿，從騎絕不能及。
又曰：孫權徵合肥，駿馬上津橋，橋南已撤，丈餘無板。谷吉利在馬後，使權持鞍緩，利於後著輩助馬勢，遂得超渡。
