
《宋書·高帝紀》曰：晉陵人韋叟善相朮，桓修令相帝當得州不。叟曰：「當得邊州刺史。」退而私於帝曰：「君相貴不可言。」帝笑曰：「若相中，當用為司馬。」至是，叟謂帝曰：「成王不負桐葉之信，公亦應不忘司馬之言。然不敢希鎮軍司馬，願得領軍佐。」於是用焉。
又曰：初，桓玄篡位，遷晉帝於尋陽。桓修入朝，高祖從至建業，玄見高祖，謂司徒王謐曰：「昨見劉裕，其風骨不恆，蓋人傑也。」每游集，贈贈甚厚。玄妻劉氏，尚書令耽之女也，聰明有智鑒。嘗見帝，因謂玄曰：「劉裕龍行虎步，瞻視不凡，恐不為人下，宜早為之所。」玄曰：我方平蕩中原，非裕莫可。待關隴平定，然後議之。」
又曰：柳元景少時貧苦，嘗至下都。值大雷雨，日暮寒甚，頗有羈旅之嘆。岸側有一老父自稱善相，謂元景曰：「方大富貴，位至三公。」元景曰：「不為幸甚，豈望富貴？」老父曰：「後當相憶。」及貴，求之，不知所在。
又曰：明帝大會新亭，接會諸軍王樗蒲官賭，李安人五擲皆盧。帝大驚，目安人曰：「卿面方如田，封侯狀也。」安人少時貧，有一人從門過，相之曰：「君後當富貴，與天子交手共戲。」至是，安人尋此人，不知所在。
孫嚴《宋書》曰：沈攸之字仲達，少孤貧。與吳郡孫超之、全景文共乘小船出京都，三人共氏引埭，有一人止之而相曰：「君三人皆當至方伯。」攸之曰：「豈有三人俱有相？」相者曰：「骨法如此。若不驗，便是相書誤耳。」後攸之為荊、郢二州，超之廣州，景文南豫州。
又曰：徐羨之年少時，嘗有一人來謂曰：「我是汝祖。」羨之拜此人。汝曰：「有貴相而有大厄，宜以錢二十八文埋宅四角，可以免災，過此可位極人臣。」後羨之隨親之縣內，嘗暫出，而賊自後破縣，縣內人無免者，雞犬亦盡。惟羨之在外獲全。
《齊書》曰：太祖初為建康令，有能名。少府蕭惠開雅有知人鑒，謂人曰：「昔魏武為洛陽，北部人服其英。今看蕭建康，但當過之耳。」
又曰：張欣泰少時，有人相、當得三公而年才三十。後屋瓦墜傷額，又問，相者云：「無復公相，年壽可更增，亦可得方伯之任耳。」後為刺史，年三十六卒。
又曰：曹武雖武士，頗有知人之鑒。性儉嗇，無所餉遺，獨餉梁武，謂曰：「卿必大貴，我當不及見，今以弱子相托。」每密遺錢物並好馬。時帝在戎多乏，就武換借，未嘗不得，遂至十七萬。
又曰：明帝體上有赤志，常秘不言。既而江佑去㩳出以示人。晉壽陽太守王洪軌罷任還，上祖示之曰：「皆謂此是日月相，卿幸無泄。」軌曰：「公日月在軀，如何可隱？輒當言之公卿。」上大悅。
《梁書》曰：梁武帝初為衛將軍王儉東ト祭酒，儉一見深相器異，請為戶曹屬，謂廬江何憲曰：「此蕭郎三十內當作侍中，出此則貴不可言。」
又曰：梁武帝遷隋王鎮西咨議參軍，行經牛渚，逢風入泊龍瀆，有一老人謂帝曰：「君龍行虎步，相不可言。天下將亂，安之者其在君乎？」問其名氏，忽然不見。
又曰：梁武帝初為司州刺史，有沙門自稱僧惲，謂帝曰：「君頂有伏龍，非人臣也。」復求，莫知所之。
又曰：武帝起兵時，呂僧珍一夜忽頭痛壯熱，及明而顙骨益大，其骨法蓋有異焉。又嘗語親舊曰：「吾昔在蒙縣，熱病髮黃，時必謂不濟，主上見語：「卿有富貴相，必當不死。』俄而果愈。」又僧珍童兒時，從學，有相工曆觀諸生，指僧珍曰：「此兒有奇聲，封侯相也。」後隨武帝起義，平東昏，封平固侯，南兗州刺史。
《後魏書》曰：李訢字元盛。訢母賤，為諸兄所輕。父崇曰：「此子相者言貴，吾每觀察，或未可知。」遂使入都為中書學生。世祖幸中書學，見而異之，謂從者曰：「此小兒終效用於朕之子孫矣。」目識眄之。世祖舅陽平王杜超有女，將許貴戚，世祖聞之，謂超曰：「李訢後必官達，益卻逝戶，可以女妻之。」遂勸成婚。南人李哲嘗言訢必顯貴達，杜超之死也，世祖親哭三日。訢以超婚，得在喪位出入，帝目而指之，謂左右：「觀此人舉動，豈不有異於眾？必為朕家事之臣。」
又曰：寇贊字奉國，上穀人。嘗從相者唐文相曰：「君額上黑子入幘，位當方伯，封公。」及為上谷太守，文以百姓禮拜謁，文曰：「明公憶疇昔言乎？爾日但知公當貴，不知得為州人。」贊曰：「往時卿言杜瓊不得官，人咸謂不然。後瓊得周至令，卿猶言相中不見，而瓊未拜，果暴終。昔魏舒見主兒死，自知己必至三公。吾恆以卿言瓊之驗，亦復不息此望也。」
又曰：盧淵出鎮關右，詔兼侍中。初，淵年十四，嘗詣長安，將還，餞送者五十餘人別於渭北。有相者扶風人王伯達曰：「諸君皆不如此盧郎，雖位不副實，然德聲甚盛，望逾公輔。後二十餘年當制命關右，願不相忘此行也。」相者年過八十，詣軍門請見，言敘平生。
《南史》曰：梁元帝初從劉景授相朮，因訊以年，答曰：「未至五十當有小厄，衤襄之可免。」帝曰：「荀有期會，禳之何益？」及四十七，為魏所滅。
崔鴻《十六國春秋·後趙錄》曰：石勒東至平原，賣與荏平人師歡為奴。有一老父謂勒曰：「君龍角髪際上四道己成，當貴為人主。甲戌之歲，王彭祖可圖。」勒曰：「若如公言，不敢忘德。」忽然不見。
又曰：張秀，字文伯，羌梁部人也。頗曉相法，常謂石虎曰：「明公之相，非人臣之骨。」虎掩其口，曰：「君勿妥茉，族吾父子。」
又《南燕錄》曰：慕容德年十八，身高八尺二寸，狀什雄異，額上有日月兩角，足下有偃月重文。太史公黃泓善相，謂德曰：「殿下相法當先為人臣，然後為人君。但恐下官入地，不見殿下天耳。」德拜范陽王，建平元年即帝位。
又《前涼錄》曰：況瑗與同郡陳典、〈他典反。〉宗配遇相者於路，相者曰：「三人皆二千石封，然況瑗腹有逆毛，當兵死，無後。」
《北齊書》曰：房豹遷侍御史。王思敬入據穎州，隨慕容紹宗出討，乃為紹宗開府主簿兼行台郎中。紹宗自雲有水厄，遂於戰艦中浴，並自投於水中，冀以厭當之。豹謂紹宗曰：「夫命也，在天，豈人理所能延？公若實有災厄，非禳避所免。若其實無，何禳之有？今三軍之事，在於明公，惟應達命任理，以保之元吉。」未幾，而紹宗遇溺死。
又曰：慕容顯時幼，見一沙門指之曰：「此郎子有好相表，大必為良將，貴極人臣。」語終失僧，莫知所在。後累遷，特進驃騎大將軍，封定陽王。
又曰：尉瑾為聘梁，使梁人陳昭善相，謂瑾曰：「二十年後當為宰相。」瑾出，昭謂人曰：「此公為宰相後不過三年當死。」昭後為陳後主兼散騎常侍，至齊，瑾時兼右僕射，鳴騶鐃吹。昭復謂人曰：「二年當死。」果如言焉。
又曰：廬潛陷陳，時李余將逃歸，並要潛。潛曰：「我此頭面，何可誑人？吾少時，相者雲沒在吳越，死生己定。弟其行也。」因寄書與弟士邃曰：「吾夢汝以其日得患，某月某日漸損。」皆如其言。既而嘆曰：「壽陽陷，吾以頸血湔城而死，佛教不聽自煞，故隗苒偷生，今可死矣。」於是閉氣而絕。其家購屍歸葬。
又曰：遼西段長、太原龐倉鷹，俱有行知之監。長為魏懷朔鎮將，見高祖，甚異之。謂高祖云：「君有康世之才，終不徒然也。請以子孫為托。」興和中，啟贈司空，公子寧相府從事中郎。天祿初，兼南中郎將。倉鷹交遊豪俠，厚待賓旅，居於州城。高祖客其舍，初居處於蝸牛廬中，蒼鷹母數見廬上赤氣屬天，蒼鷹亦知高祖有霸王之相。每私加敬，割其宅半以奉高祖，由此遂蒙親識。
《三國典略》曰：高澄詞渤海王朝於鄴，時有吳士目盲而妙於聲相，王使試之，聞劉桃桃板之聲，曰：「有所系屬，當大富貴，王侯將相多死於其手，譬如鷹犬為人所使。」聞趙道德之聲，曰：「亦系屬人。」聞太原公之聲，曰：「當為人主。」聞王之聲，崔暹私稱之，米茉：「亦國主也。」曰：「我家群奴猶當極貴，況吾身也。」
又曰：齊文宣字子進，神武弟二子也。婁太后初孕文宣，每夜有赤光照室。既生數月，後乃與親姻相對，共憂寒餒。文宣忽應曰：「得活。」故名「侯尼干」，鮮卑言有相子也。及長，黑色，大顙兌下，鱗身重踝，瞻視審定，不好戲弄，深沉有大度。晉陽有沙門，乍愚乍智，時人不測，呼為阿禿師。婁後見其諸子，曆問祿位。至文宣，再三舉手指天而己，口無所言，見者異之。
又曰：梁宣豐侯修、參軍陳冕善相人，脅法會，將冕自隨。令相簡文有天下否，冕言：「簡文九州骨成，必踐帝位。而地部過弱，非但王畿蹙侵，兼恐不得善終。」
又曰：東魏御史賈子儒善相，太常卿崔暹私引子儒潛覿齊王。儒曰：「人有七尺之形，不如一尺之面。一尺之面，不如一寸之眼。大將軍臉薄顧速，非帝王相也。」皇甫玉又竊觀王於道，曰：「此不作物會是垂涕者。」垂涕者，謂太原公洋。
又曰：齊高歸彥嘗令皇甫玉相己，玉曰：「公位極人臣，必可反。」歸彥曰：「我為何須反？」玉曰：「公有反骨。」
又曰：周王軌以隋公楊堅相表殊異，因入侍宴，陽醉撥去堅帽，言曰：「是何物頭額？」帝謂之：「雖大而卻，無所至也。」皇甫後見堅，又舉手自拍其額。帝謂堅曰：「皇后道公額也。」帝拇授使來和相堅，和詭對曰：「堅相貌是守節忠臣。宜作扌管、大將。作扌則能靜肅一方，作大將則能全軍破敵。」
《隋書》曰：長沙王叔堅母，本吳中酒家婢，相者言當生貴子。宣帝微時，因飲通焉，生叔堅。及即位，召拜淑儀。
又曰：章昭達字伯通。少時遇相者，謂曰：「卿容貌朮善，須少虧則當富貴。」梁大同中，昭達為東宮直，後因醉墮馬，鬢角小傷，昭達喜之。相者曰：「未也。」侯景之亂，昭達率鄉人援台城，為流矢所中，眇其目。相者見曰：「卿相善矣，不久當貴。」後還鄉里，與陳文帝游，因結君臣之分，以功進位司空。
《後周書》曰：太祖身長八尺，方顙廣額美，髯長至委地，垂手過膝，皆有黑子，宛轉若龍槃之形，面有紫光，人望而敬畏之。
又曰：孝閔帝覺，太祖弟三子。九歲封略陽郡公，時有善相者史元華見帝，退謂所親曰：「此公子有至貴之相，但恨其壽不足以稱之耳。」
《隋書》曰：高祖生於馮翊波若寺，紫氣沖庭。有尼來自河東，謂皇妣曰：「此兒所從來甚異，不可俗間處之。」尼將高祖舍於別館，躬自撫養。皇妣嘗抱高祖，忽見頭上角出，遍體鱗起。皇妣大駭，墜高祖於地。尼自外入，見曰：「己驚我兒，致令晚得天下。」為人龍顏，額有五柱入頂，目光外射，有文在手曰：「王。長上短下，沉深嚴重。」
又曰：高祖在周明帝即位，授右小宮伯，叫摑大興郡公。帝嘗遣勢相者趙照視之，昭詭對曰：「不過作柱國耳。」既而陰謂高祖曰：「公當為天下君，必大誅煞而後定。善記鄙言也。」
又曰：韋鼎仕梁，為太府卿。初，鼎之聘周也，嘗與高祖相遇。鼎謂高祖曰：「觀公容貌，故非常人，而神監深遠，亦非群賢所逮也。不久必大貴，貴則天下一家，歲一周天。老夫當委質。願深自愛。」及陳平，上馳召之，授上儀同三司，待遇甚厚。
又曰：龐晃知高祖非常人，深自結納。及高祖去官歸京師，晃迎見高祖於襄邑，高祖甚歡，晃因白高祖曰：「公相貌非常，名在圖錄。九五之日，希願不忘。」高祖笑曰：「何妥茉也！」頃之，一雄雉鳴庭，高祖命晃射之，曰：「中則有賞。然富貴之日，特以為驗。」晃既射而中。高祖撫掌大笑曰：「此是天意！公能感之而中也。」
又曰：來和好相朮。高祖微時，來詣和相，和待人去，私謂高祖曰：「公當王有四海。」及為丞相，拜儀同。既授禪，進爵為子。開皇末，和上表自陳曰：「臣早奉龍顏，自周代天和三年巳來，數蒙份下顧問，當時具言至尊應圖授命，光宅區宇。此乃天授，非由人事所及。臣無勞效，坐致五品二十餘年。臣是何人，敢不慚懼！愚臣不任區區之至，謹錄陛下龍潛之時，臣有所言一得，書之秘府，死無所恨。昔陛下在周，嘗與永富公竇榮之語臣曰：『我聞有行聲，即識其人。』臣當時即言：『公眼如曙星，無所不照，當王有天下，願忍誅煞。』建德四年五月，周武帝在雲陽宮謂臣曰：『諸公皆汝所識，隋公相祿何如？』臣報武帝曰：『隋公止是守節人，可鎮一方。若為將領，陣無不破。』臣即於宮東南奏聞。陛下謂臣：『此語不忘。』明年，烏丸軌言於武帝曰：「隋公非人臣。」帝尋以問臣，臣知帝有疑，臣詭報曰：『是節臣，更尾相。』於時王訁宣、梁彥光等知臣此語。大象二年五月，至尊從永巷東門入，臣在永巷東門北面，陛下問臣曰：『我得無災鄣不？』臣奏陛下曰：『骨法氣色相應，天命己有付屬，未幾，遂總百揆。』」上覽之大悅，進位開府，賜物五百段，米三百石，地十頃。
又曰：煬帝在藩時，好學善屬文，沉深嚴重，朝野屬望。高祖密令善相者來和遍視諸子，和曰：「晉王眉上雙骨隆起，貴不可言。」
又曰：宇文述年十一時，有相者謂述曰：「公子善自愛，後當位極人臣。」周武帝時以父軍功起家，拜開府。
又曰：李景，遼東之役為馬軍總管。及還，事漢王。帝祖奇其壯武，使袒而觀之，曰：「卿相表當位極人臣。」
又曰：帝嘗謂趙綽曰：「朕於卿無所愛惜，但卿骨相不當貴耳。」仁壽中卒。
又曰：文帝時，蘭陵公主寡，上為之求夫，選親衛柳述及蕭㻛等以示韋鼎，鼎曰：「㻛當封侯而無貴妻之相，述亦通顯而守位不終。」上曰：「位由我耳。」遂以主降。
又曰：來和善相朮，同郡韓則嘗詣和相。謂之曰：「後四五當大官。」人初不知所謂。則至開皇十五年五月而終。人問其故，和曰：「十五年為三五，加以五月為四五。大官，槨也。」和言多此類。著《相經》四十卷。
《北史》曰：李賢幼有志節，不妄舉動。常出遊，逢一老人，須眉皎白，謂曰：「我年八十，觀士多矣，未有如卿。卿必為台牧，努力勉之。」九歲從師授業，略觀大指而己。或議其不精，答曰：「賢豈能領師徒授業，至如忠孝之道，實銘於心。」問者慚服。
又曰：牛弘初在襁褓，有相者見之，謂其父曰：「此兒當貴，善愛養之。」及長，須貌朮偉，性寬裕，好學博聞。
又曰：隋齊王柬妃早卒，遂與妃娣元氏婦通，生一女，外人皆不得知。陰引喬令則於弟淖社，召相工遍視後庭，相工指妃娣曰：「此產子者，當為皇后。王貴不可言。」
