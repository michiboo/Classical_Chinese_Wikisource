
《說文》曰：門，捫也；在外爲人所捫摸也。從二戶，象形也。閶闔，天門也。闔，門扉也。閈，門也。䦳，門向也。，市門也。閽，門竪也。閽，昏也；門常昏閉，故曰閽即守門隸人也。閻，里中之門也。
《易·說卦》曰：艮爲門。
《爾雅》曰：謂之門。〈註：《詩》曰祝祭於礻方是也。〉|
又曰：正門謂之應門，宮中之門謂之闈。〈謂相通之小門。〉|
韓楊《天文要集》：角，天門也。
《風俗通》曰：閈，城外郭內裏門也。
《禮記》注云：天子五門：皋門、雉門、庫門、應門、路門。魯有庫、雉、路三門，則諸侯三門也。
漢制，內至禁省爲殿門，外出大道爲掖門。
應劭注《漢書》曰：掖者，言在司馬門之旁掖。王者行幸，設車宮轅門，帷宮旌門，無宮則供人門。鄭注《周官》云：次車爲藩，則仰車轅以表門。張帷爲宮，則樹旌以表門。陳列周衛，則立長人以表門。
《周禮》曰：掌舍，掌王會同之舍，設陛�互再重，設車宮轅門，爲壇宮棘門，爲帷宮設旌門，無宮則供人門。〈轅門，謂次以爲藩，即車以爲門。人門，謂以人爲衛，立長人以爲門。〉|
又曰：師氏，掌以以美詔王。居虎門之左，司王朝。注云：虎門，路寢門也；王日視朝於路寢門外也。畫虎焉，以明勇猛於守宜也。
《尚書》曰：舜賓於四門，四門穆穆。
又曰：辟四門
《詩》曰：乃立皋門，皋門有伉。乃立應門，應門鏘鏘。
又曰：《北門》，刺士不得其志也。言衛之忠臣不得其志耳。出自北門，憂心殷殷。
又曰：高門有閌。
又曰：《衡門》，誘僖公也。願而無立志，故作是詩以誘掖其君也。衡門之下，可以棲遲。
《詩義問》曰：橫一木作門而上無屋，謂之衡門。
《易》曰：重門擊柝，以待暴客。
又曰：出門同人，無咎。
又曰：不出戶庭，無咎。
《禮記》曰：凡與客入者，每門讓於客。客至於寢門，則主人請入爲席，然後出迎客。主人入門而右，客入門而左。
又曰：生男，懸弧於門左。
又曰：立不中門，行不履閾。
又曰：婦人送迎不出門，見兄弟不逾閾。
又曰：兩君相見，揖讓而入門，入門而懸興。作樂。
又曰：大夫、士出入公門，由右，不踐閾。
又曰：入門而問諱。
又曰：孔子負手曳杖，逍遙於門。
又曰：天子諸侯台門，此以高爲貴者。
又《月令》曰：孟秋，其祀門，祭先肝。陰氣出，祀之於門外，順陰也。
又曰：孟冬，戒門閭，修鍵閉。
《左傳》啓塞從時。門戶橋道謂之啓，城郭墻塹爲之塞，皆啓閉之急，不可一日而闕也。
又《襄二年》王叔之宰曰：「蓽門圭竇之人而皆陵其上，難爲上矣。」〈蓽門，柴門，閨竇小戶穿壁，上銳下方，狀如圭。〉|
又曰：新作南門，書不時也。〈註：本名稷門，公吏高之，改高門也。〉|
又曰：鄭大水，龍鬥於時門之外洧淵。
又曰：公及邾師戰，敗績。邾人獲公胄，懸諸魚門。〈杜預曰：魚門，邾城門。〉|
又曰：楚子囊圍宋，門於桐門。
又曰：楚子爲陳夏氏亂，遂入陳，殺夏徵舒，に諸栗門。〈に，車裂也，栗門，陳城門也。〉|
《論語·憲問》曰：子擊磬於衛，有荷蕢而過孔氏之門者曰：「有心哉，擊磬乎！」
又曰：邦君樹塞門，管氏亦樹塞門。
又《鄉黨》曰：入公門，鞠躬如也。
《史記》曰：金馬門者，官者署門也。門旁有銅馬，故謂之曰金馬門。
又曰：太史公曰：「余過大梁，求所謂夷門者，大梁城東門也。」
又曰：夫以汲、鄭之賢，有勢則賓客十倍，無勢則否，況衆人乎！下邽翟公有言，始翟公爲廷尉，賓客闐門；及廢也，門外可設雀羅。翟公復爲廷尉，客欲往，翟公乃大署門曰：「一死一生，乃知交情。一貧一富，乃知交態。一貴一賤，交情乃見。
又曰：萬石君子慶爲內史。慶歸，入門不下車。萬石君聞之，不食。慶恐，肉袒請罪，不許。舉宗及兄建肉袒，萬石君讓曰：「內史貴人，入閭裏，里中長老皆走匿，而內史坐車中自如，固當。」乃謝罷慶。慶及諸子入裏門，趨至家。
又曰：呂不韋說子楚曰：「吾能大子之門。」子楚笑曰：「蓋自大子之門，顧乃大吾門！」不韋曰：「吾門待子門而大耳。」
《漢書》曰：太液池有璧門。
又曰：陳平家貧，負郭窮巷，以席爲門，然門外多長者車轍。
又曰：魏勃家貧，欲見齊相曹參，無以自達，常早起掃其門。人問故？勃曰：「欲見相君無因，故爲子掃門。」乃見參，參用爲舍人。
又曰：梅福居家，常以讀書養性爲事。至元始中，王莽顓政，〈師古曰：顓與專同。〉|福一朝棄妻子，去九江，至今傳以爲仙。其後，人有見福於會稽者，變姓名，爲吳市門卒雲。
又曰：於定國父於公，其閭門壞，父老方共治之。於公謂曰：「少高大閭門，令容駟馬高蓋車。我治獄多陰德，未曾有冤，子孫必有興者。」至定國爲丞相，永爲御史大夫，封侯世傳雲。
又曰：張釋之爲公車令，頃之，太子與梁王共車入朝，不下司馬門，〈如淳曰：宮衛令，諸出入殿門公車司馬門者皆下，不如令，罰金四兩。〉|於是釋之追止太子、梁王毋入殿門。遂劾不下公門不敬，奏之。薄太后聞之，文帝免冠謝曰：「教兒不謹。」薄太后使丞者詔赦太子、梁王，然後得入。文帝繇是奇釋之，拜爲中大夫。
又曰：鄭崇爲尚書，上謂曰：「君門如市，何以欲禁切主上？」〈師古曰：請求者多，交通賓客者也。〉|崇對曰：「臣門如市，臣心如水。」
又曰：鄒陽諫吳王曰：「今臣盡智畢義，易精極慮，則無國不可奸；飾固陋之心，則何王之門不可曳長裾乎！」
又曰：王尊爲東平相。是時，東平王以至親驕不奉法度。傅相連坐。〈師古曰：前任傅相者，坐王得罪。〉|及尊視事，奉璽書至庭中，王未及出受詔，尊持璽書歸舍，食已乃還。致詔後，謁見王，太傅在前說《相鼠》之詩。〈師古曰：《鼠》，鄘風篇名，刺無禮之詩也。其辭曰：相鼠有皮，人而無儀，人而無儀，不死何爲。相，視也。言視鼠有皮，雖處高顯之地，偷食苟得，不知廉恥。人無禮儀，亦與鼠同，不如速死也。〉|尊曰：「毋持布鼓過雷門！」〈師古曰：雷門，會稽城門也。有大鼓，越擊此鼓，聲聞洛陽，故尊引之也。布鼓，謂以布爲鼓，故無聲。〉|王怒，起入後宮，尊亦直趨出就舍。
又曰：蓋寬饒，字次公。爲諫議大夫，行郎中戶將軍。〈師古曰：《百官公卿表》郎中令屬官有郎中、事戶，騎三將，各以所主爲名也。將者，主戶衛也。〉|劾奏衛將軍張安世子侍中陽都侯彭祖不下殿門，〈師古曰：過殿門不下車也。〉|幷連及安世居位無補。彭祖時實下門，寬饒坐舉奏大臣非是，左遷爲衛司馬。
又曰：蕭望之署小苑東門候時，王仲翁出入從倉頭盧兒，顧謂望之：「不肯錄錄，反抱關爲。」〈師古曰：錄錄，謂循常也。言望之不能隨例搜索以建忤，執政不得大官而守門。〉|望之曰：「各從其志。」
又曰：鈎弋夫人大有寵，有娠，十四月乃産，是爲昭帝。武帝曰：「昔堯十四月生，今鈎弋亦然。」乃命其門曰堯母門。
范曄《後漢書》曰：孔融云：「鄭君裏門，四方所由觀禮，其廣令容高車結駟，名爲通德之門。
又曰：郅惲，字君章。爲上東門候，帝常獵，夜還，惲拒門不開。帝乃回從中東門入。賜惲布，貶中東門候。
又曰：《李膺傳》曰：是時朝廷日亂，綱紀頽弛。膺獨持風裁，以聲名自高。士有被其容接者，名爲登龍門。」以魚爲喻。龍門，河水所下之口，在今絳州龍門縣。
辛氏《三秦記》曰：河津，一名龍門，水陸不通，魚鱉之屬莫能上，江海大魚薄集龍門下數千，不得上，上則爲龍。
袁宏《漢紀》曰：建初二年，有司依舊典奏封諸舅，太后詔曰：「前過濯龍門上，見外家車如流水馬如龍。吾不譴怒之，但絕其歲用。」
《後漢書·馬援傳》曰：孝武皇帝時，善相馬者東門京鑄作銅馬法獻之，有詔立馬於魯班門外，則更名魯班門爲金馬門。
又曰：赤眉入長安，更始單騎走，從廚城門出，〈《三輔黃圖》曰：洛城門，王莽改日建子門，其內有長安廚官，俗名之爲廚城門。今長安故城北面之中門是也。〉|諸婦女從後連呼曰：「陛下，當下謝城。」更始即下拜，復上馬去。
又《郭祚傳》曰：祚遷尚書右僕射。故事，令僕中丞騶唱而入宮門，至於馬道。及祚爲僕射，以爲非盡敬之宜，言於世宗，帝納之，詔禦在太極唱至止車門，禦在朝堂至司馬門。騶唱不入宮，自此始也。
又曰：張湛，建武初爲左馮翊。在郡修典禮，設條教，政化大行。後告歸平陵，望寺門而步。〈告，請也。告歸，謂請假歸寺門。即平陵縣門也。〉|主簿進曰：「明府位尊德重，不宜自輕。」諶曰：「《禮》，下公門。軾輅馬。〈輅，大也。君所居曰輅寢。車馬曰輅馬。軾，車前橫木也。《乘車》曰：必正之有所敬，則撫軾謂小俯也。〉|孔子於鄉黨，恂恂如也。父母之國，所宜盡禮，何謂輕哉？」
又曰：虞延爲陳留督郵，敕延一人從駕到魯，還經封丘城門，門下小，不容羽蓋，帝怒，使撻侍御史，延因下見引咎，以爲罪在督郵。言辭激揚，有感上意，乃制詔曰：「以陳留督郵虞延故，侍御史罪宜放。」
《魏書》曰：文帝初在東宮，集諸儒於肅城門內，講論大義，侃侃無倦。
《吳志》曰：張昭諫，孫權不從，稱疾不朝。權自出，過其門呼昭，辭疾篤。權使燒其門，欲恐之，昭更閉門。權使滅火，住門良久，昭諸子共扶昭起，權載以還宮。
又曰：初平中，謠曰：「黃金車，班蘭耳，閶闔門，出天子。」閶闔，吳西郭門，夫差所作。
又曰：諸葛恪有遷都意，更起武昌宮。是月，武昌門災，改作端門。
《晉書》曰：王衍既有盛才美貌，明悟若神，嘗自比子貢。聲名藉甚，傾動當世。妙善玄理，唯談《莊》、《老》。每捉玉柄麈尾，與手同色。義理有所不安，隨即改更，改世號口中雌黃。朝野翕然，謂之一世龍門。
又曰：賀循，時廷尉張闓住在小市，將奪左右近宅以廣其居，乃私作都門，早閉晏開，人多患之，訟於州府，皆不見省。會循出，至破岡，連名詣循質之。循曰：「見張廷尉，當爲及之。」闓聞而遽毀其門，詣循致謝。其爲世所敬服如此。
又曰：陳�，字延思，陳國若人也。少好學，有文義。父�立宅起門，�曰：「當使容駟馬車。」�笑而從之。
又曰：稽含自號即丘子，門曰歸厚之門。
崔鴻《十六國春秋·夏錄》曰：赫連勃勃宮殿大成，乃刻石都南，頌其功德。其南門曰朝宋門，東門曰招魏門，西門曰平朔門。又起沖天台於南山，欲登之望長安。
又《後趙錄》曰：建武十年，白虹出自大社，經鳳陽門，東南連天，十餘刻乃滅。於是閉鳳陽門，唯元日乃開。
又《後秦錄》曰：姚興從朝門游於文武苑，及昏而還，將自平朔門入，前驅既至城門，校尉王滿聰被甲持杖，閉門拒之。乃回從朝門而入。旦而召聰，謂之曰：「卿社稷之臣也，朕有喜焉。」於是進位二等。
《隋書》曰：高祖初爲定州總管。先是，定州城西門久閉不行。齊文宣帝時，或請開之，以便行路。帝不許，曰：「當有聖人來啓之。」及高祖至而開焉，莫不驚異。
《陳書》曰：高祖七年，改作雲龍、神虎二門。案：《宮殿薄》曰：雲龍門，第二重宮墻東西門，晉本名中東華門，本晉東掖門也，梁改之，西對第三重墻萬春門。神虎門，第二重宮墻西門，晉本名中西華門，本晉西掖門，宋改名西華，東入對第三重墻千秋門。
《水經注》曰：長安城，惠帝元年築，六年成，即咸陽也。本離宮無城，故城之。十二門：東出北頭第一門宣平門，王莽更名春王門，正月亭，民曰東城門，其郭門曰東都門，逄萌掛冠處也。第二清明門，一曰凱門，王莽更曰宣德門，布恩亭內有籍田倉，亦曰籍田門，第三霸門，王莽更名仁壽門，無疆亭，民見門色青，又名青城門，亦曰青綺門，邵平種瓜處也。南出東頭第一門覆盎門，王莽更曰永春門，長茂亭，其南有下杜城，應劭曰：故杜陵之下聚落也，故曰下杜門。又曰端門，北對長樂宮。第二門安門，亦曰鼎路門，王莽改曰光禮門，顯樂亭。第三西安門，北對未央宮，本名平門，王莽更名信平門，誠正亭。西出南頭第一章門，王莽更名萬秋門，億年亭亦曰故光畢門也。又曰便門，第二直門，王莽改曰直道門，端路亭，故龍樓門也。第三西城門，亦曰雍門，王莽更名章義門，著誼亭，其水北有函裏，民名曰函裏門，又曰光門，亦曰突門，北出西頭第一門橫門，王莽更名朔都門，左函亭，如淳曰：橫音光，故曰光門，其外郭有棘門，徐廣曰：棘門在橫門外，《北漢書》徐厲軍此以備匈奴，又有通亥門也。第二門洛門，又曰朝門，王莽更名建子門，廣世亭，一名高門。
