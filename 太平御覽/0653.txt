
《漢書》曰：漢使驃騎將軍霍去病出隴，棺萇耆山，得休王屠祭天金人。顔師古注曰：作金人以爲天神之主而祭之，即今佛象，是其遺法也。
《後漢書》曰：浮圖者，佛圖也。西域天竺國有佛道焉。佛者，漢言覺也，將以覺悟群生也。統其教以修善，慈心爲主，不煞生類，專務清靜。其精進者，號爲沙門，漢言息自心，蓋息意去欲，而歸無爲也。又以爲人死精神不滅，隨復授形，所行善惡，皆有報應，故所貴行善修道以練精神，練而不己，以至無生而得佛也。身長一丈六尺，黃金色，項珮日月光，變化無常，無所不入，故能化通萬物，而大濟群生。初，帝夢見金人長大，項有日月光，以問群臣。或曰：「西方有神，其名曰佛。其形長大而黃金色。陛下之所夢，得無是乎？」於是遣使天竺而問道術，遂於中國而圖其形象焉。有經書數千卷，以虛無爲宗，包羅精粗，無所不統。善爲弘闊勝大之言，所求在於一體之內，而所明在於視聽之表，故世俗之人以爲虛誕。然歸於玄微，深遠難測，故王公大人觀死生報應之際，莫不萸然自失也。
《晉書》曰：後趙百姓以佛圖澄故，多奉佛，皆營造寺廟，相競出家，貞僞混淆，多生愆過。季龍下書料簡，其著作郎王度奏曰：「佛，外國之神，非諸華所應祠奉。漢代初傳其道，惟聽西域人等，得立寺都邑，以奉其神，漢人皆不出家。魏承漢制，亦修前軌。今可斷趙人悉不聽詣寺燒香禮拜，以遵典禮。」
《宋書》曰：顧歡以佛道二家教異，學者互相非毀，乃著《夷夏論》，曰：「《道經》雲︰『老子入關之天，竺維衛國，國王夫卻墅曰淨妙。老子因其晝寢，乘日精入淨妙口中。後年四月八日夜半時，剖左腋而生，墜地即行七步。於是佛道由此而始興焉。』又《玄妙內篇佛經》雲︰『釋迦成佛有塵劫之數，出法華無量壽。然二經所說如合符契，道則佛也，佛則道也，其聖則符，其跡則反。』」歡雖同二注，而意黨道教。司徒袁祭托爲道人以駁之。
《後魏書·釋老志》曰：凡說教，大抵言生生之類，皆因行業而起。有過去、當今、未來，曆三世，識神不滅。凡爲善惡，必有報應。漸積勝業，陶冶粗鄙，經無數形，藻練神明，乃致無生而得佛道。其門階次二行，等級非一，皆緣淺以致深，藉微而爲著，率在於積仁順，蠲嗜欲，習虛靜而成通照也。其始修心則依佛法僧，謂之三歸。又有五誡：去煞、盜、淫、妥茉、飲酒，大意與仁、義、禮、智、信同。
《梁書》曰：郭祖深以武帝溺情內教，朝政弛縱，與<櫬見>詣闕，上封事曰：「比來慕法，普天信向，家家齋戒，人人懺禮，不事農業，空談彼岸。夫農業者，今日濟育；功德者，將來勝因。豈可惰本勤末，置近效賒也？」時帝大弘釋典，將以易俗，故祖深尤言其事，以爲都下佛寺五百餘所，窮極弘麗，僧尼十餘萬，資産濃沃，所在郡縣不可勝言。道人又有白徒尼則畜養女，皆不貫人籍，天下戶口幾亡其半，而僧尼多非法養女，皆服羅紈，其蠹俗傷法，抑由於此。恐方來處處成寺，家家剃落，尺土一人，非復國有。」
《南史》曰：天竺諸國，皆事佛道，自後漢明帝，法始東流。自此以來，其教稍廣，別爲一家之學。元嘉十二年，丹楊尹蕭摹之奏曰：「佛教被於中國，己曆四代，而自頃以來，更以奢競爲重。請自今以後，有欲鑄銅象者，悉詣台自聞。興造塔寺精舍，皆先列言，須許報，然後就功。」先是，晉世庾冰始創議，欲使沙門敬王者。後桓玄復述其議，幷不果行。宋大明六年，孝武使有司奏沙門接見皆盡敬，詔可。
《隋書·經籍志》曰：釋迦在世四十九年，教化乃至，天龍人鬼，幷來聽法，弟子多有得道證果。後於拘屍那城娑羅雙樹間，二月十五日，入般涅盤，譯言滅度，亦言常樂我淨。弟子迦葉等，追共撰述，教爲十二部經。
《唐書》曰：傅奕上疏，請除去釋教，高祖付群官詳議。太僕卿張道源稱奕奏合理，中書令蕭瑀與之爭論曰：「佛，聖人也，奕爲此議，非聖人者，無法，請寘嚴刑。」奕曰：「禮本於事親，終於奉上，則忠孝之理著，臣子之行成。而佛逾城出家，逃背其父，以匹夫抗天子，以繼體悖所親。瑀非出於空桑，乃遵無父之教。臣聞非孝者無親，瑀之謂矣。」瑀不能答，但合掌曰：「地獄所設，正爲是人。」
又曰：會昌中：道士趙歸貞舉羅浮道士鄧元起有長年之術，帝遣中使迎之，繇是與衡山道士劉玄靜膠固而排釋氏。
《牟子》曰：或問曰：「佛從何而生？寧有先祖？」牟子曰：「佛生天竺，假形王家。父曰白淨，夫人字曰淨妙。四月八日，佛精從天來，夫人晝寢，夢見象六牙，欣然悅之，遂感而孕，因以八日從母右脅而生。太子有三十二相、八十種好，頰如師子，皮不授塵水，手足皆鈎鎖，毛悉向上。」
又曰：子得佛道以來，良有益否？牟子曰：「吾自得佛道來，如開浮雲，見白日，如執火炬，入冥室矣。」
《建康實錄》曰：吳赤烏十年，胡人康僧會入境，置經行所，朝夕禮念，有司以聞。帝曰：「昔漢明帝感夢金人，使往西方求之，得摩騰竺法蘭來中國立經行教，今無乃是遺類乎？」因引見僧會。其言佛教滅度己久，惟有舍利可以求請。遂以大內立壇，結靜三七日得之。帝崇佛道，以是江東初有佛法。
《高僧傳》曰：釋惠嚴，宋高祖素所知重。文帝在位，情好尤密。先是，帝未甚崇信，京尹蕭摹之上啓，請制起寺及鑄象。帝乃與侍中何尚之、吏部郎羊玄保等議之，謂尚之曰：「謝靈運常言六經典文，本在濟俗。爲治必求靈性貞奧，豈得不以佛經爲指南耶？近摹之推達性論，尤爲名理。」羊玄保進曰：「此談蓋天人之際，豈臣所宜預？竊恐秦楚論強兵之術，孫吳畫吞幷之計，將無取此耶？」帝曰：「此非戰國之具，良如卿言。」尚之曰：「夫禮隱逸則戰士怠，貴仁德則兵氣衰。若以孫吳爲志，荀在吞噬，亦無取於堯舜之道，豈惟釋教而己邪？」帝悅曰：「釋門有卿，亦猶孔氏之有季路。」
《世說》曰：殷中軍見佛經，雲理應在阿堵上。注云︰「佛經之行東國，尚焉，而記傳無聞，莫詳其始。」牟子曰：「漢明帝夜夢見神人，身有日光，飛止殿前，意甚忻悅。明日問群臣，有通人傅毅對曰：『聞天竺有得道號曰佛，身有日光，殆將其神也。』於是上語，遣羽林郎秦景、博士弟子等十二人之大月氏，寫取佛經四十二章，在蘭台石室。」
又曰：庾公常入佛圖，見臥佛，曰：「此子疲於津梁。」時人以爲名言。〈《涅盤經》雲︰如來背痛於雙樹間，北首而臥，故後之圖繪者爲此象也。〉
《佛地論》曰：佛者，覺也。覺一切種智，復能開覺有情，如睡夢覺，故名爲佛。姓釋迦，號牟尼佛。
《普曜經》曰：從兜率天降神於西域迦維衛國淨飯王宮，摩耶夫人剖左脅而生，時多靈瑞，生而能言。
《本相經》曰：年十九，逾城出家，學道勤行，精進禪定。六年成道，具三十二相，八十種好。
《涅盤經》曰：醍醐之教，逾於佛性，從乳出酪，從酪出蘇，從生蘇出熟蘇，熟蘇出醍醐。醍醐，蘇之精也。
《法顯記》曰：佛生於殷末，道成於周初，至成王十二年，經律始到新頭河。〈河即拯餵所到之處。〉
《佛骨記》曰：佛有四牙，廣半寸，長半寸。一牙在呵條國，又一牙在天上，又一牙在海龍王宮，又一牙在乾陀國，國王使大臣九人守保之，月朝捧擎牙出，牙或時放光明，香花數十斛散牙上，而牙不沒。
唐韓愈《論佛骨疏》曰：伏以佛者，夷狄之一法耳，後漢時流入中國，上古未嘗有也。昔黃帝在位百年，年一百一十歲，少昊在位八十年，年一百八十歲，此時天下太平，百姓安樂壽考，然而此時未有佛也。至殷湯亦年百歲，湯孫太戊在位七十五年，武丁在位五十九年，書史不言其年壽考所極，蓋亦非因事佛而致然。漢明帝時，始有佛法、明帝在位才十八年耳。其後亂亡相繼，運祚不長，宋、齊、梁、陳、元魏己下，事佛漸謹，年代尤促。惟梁武帝在位三十八年，前後三度捨身施佛，宗廟之祭，不用牲牢；盡日一食，止於菜果。其後竟爲侯景所逼，餓死台城，國亦尋滅。事佛求福，乃更爲禍。由此觀之，佛不足信也，亦可知矣。高祖始授隋禪，則議除之，當時群臣才識不遠，不審知先王之道，古今之宜，推闡聖明以正斯弊，其事遂止。陛下神聖睿武，數百年已來未有倫比，即位之初，即不許度人爲僧尼、道士，不許創立寺觀。臣以爲高祖之志，必行於陛下之身。縱未能行，豈可恣之轉令盛也ｈ囫聞陛下令群僧迎佛骨於鳳翔樓，以舁入內，又令諸寺送迎供養。臣雖至愚，必知陛下不惑於佛以祈福也。直以年豐人樂，徇人之心，爲京都士庶設詭異之觀，戲玩之具耳。然百姓愚冥，易惑難曉，荀見陛下如此，將謂貞心信佛。皆雲天子大聖，猶一心敬信，百姓何人，更惜身命？以至焚頂燒指，百十爲群，解衣散錢，自朝至暮，轉相仿效。惟恐後時，老少奔波，棄其業次，若不明加禁遏，更曆諸寺，必有斷臂臠身以爲供養者，傷風敗俗，傳笑四方，非細事也。夫佛本夷狄之人，與中國言語不通，衣服殊制，口不言先王之法言，身不服先王之法服，不知君臣之義、父子之恩。假如其身至今尚在，奉其國命來朝京師，陛下容而接之，不過宣政一見，禮賓一設，賜衣一襲，衛而出境，不令惑衆也。況其身死己久，枯朽之骨，凶穢之餘，豈令入宮禁？孔子曰：「敬鬼神而遠之。」古之諸侯行宜於國，尚令巫祝以桃茢拂除不祥，然後進吊。今無故取朽穢之物，親臨觀之，巫祝不先，桃茢不用，群臣不定，其非御史不舉其失，臣實恥之。乞以此骨付有司，投水火，永絕根本，斷天下之疑，絕後代之惑，使天下之人知大聖之作爲出於尋常萬萬也，豈不盛哉！豈不快哉！
