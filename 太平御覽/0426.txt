
蕭子顯《齊書》曰：王秀之，字伯奮，琅琊臨沂人也。爲晉平太守，至郡期年，謂人曰：「此郡豐壤，祿俸常盈，吾生資已足，豈可久留以妨賢路。」上表請代，時人謂「王晉平恐富求歸」。
《齊春秋》曰：何敬叔爲東海令，在縣清廉，不受饋。夏節，忽榜門受餉，數日中得米二千餘斛，他物稱是，悉以代貧民輸租。
《梁書》曰：范岫，每所居官，恆以廉潔著稱。爲長城令時，有梓材巾箱至數十年，經貴遂不改易。在晉陵，惟作牙管筆一雙，猶以爲費。
又曰：沈顗，字處默，吳興武康人也。顗不治家産。值齊末兵荒，家人幷日而食，或饋其梁肉者，閉門不受。
《陳書》曰：姚察，字伯審，吳興武康人。察自居顯要，甚勵清節。嘗有私門生送南布一端，花練一匹。察謂之曰：「吾所衣著，止於麻布蒲練，幸不煩。」此人遜請，猶冀受納，察勵色驅出，自此伏事者莫敢饋也。
《隋書》曰：狄士文嘗入朝，遇上賜公卿入左藏，任取多少。人極重，士文口銜絹一匹，兩手各持一匹。上問其故，士文曰：「臣口手俱滿，餘無所須。」上異之，別賞物，勞遣之。
《唐書》曰：屈突通從太宗平薛舉，時珍物山積，諸將皆爭取之，通獨無所犯。高祖聞而謂曰：「公清正奉國，著自終始，名下定不虛也。」
又曰：賈敦頤，曹州冤句人也。貞觀中，曆遷滄州刺史。在職清潔，每入朝，盡室而行，惟弊車一乘，羸馬數匹，銜勒有缺，以繩爲之，見者不知其刺史也。
又曰：袁承序，陳尚書僕射憲之子也。武德中，累轉建昌令。在任清潔，士吏懷之。高宗在藩，太鬃傘學行之士爲其僚屬，謂岑文本曰：「梁、陳名臣，有誰可稱？復有子弟堪招引否？」文本言：「隋師入陳，百司奔散，惟袁憲獨在其主之傍。王世充將受隋禪，群僚勸進，憲子給事中承家託疾獨不署名。此之父子足稱忠烈。承家弟承序，清貞雅操，實繼先風。」由是召守晉王友。
又曰：蘇鍰性廉儉，所得俸祿，盡推與諸弟，或散親族，家無餘資。
又曰：盧懷慎橇朋，不營産業，器玩服飾，無金玉綺文之麗。所得俸祿，皆隨時分散，而家無餘蓄，妻子匱乏。
又曰：馮履謙補河北尉，有部人張懷道任較恤尉，與謙疇舊，釒向鏡一面。謙集僚吏遍視高之，曰：「此張公所致也，吾與之有舊。吾效官以俸祿自守，豈私受遺哉！」昌言曰：「清水見底，明鏡照心，餘之效官必至於此。」復書於使者，乃歸之。
又曰：李懷遠久居榮位，而好尚清廉，宅舍屋無所增改。嘗乘款段乘馬，左僕射豆盧欽望謂之曰：「榮貴如此，何不買駿馬乘之？」答曰：「此馬倖免驚蹶，無假別求。」聞者莫不嘆伏。
又曰：裴玢爲畦州刺史，三年，改授山南西道節度使。玢曆二鎮，頗以公清苦節爲政，不交權幸，不務貢獻，蔬食弊衣，居處才避風雨，而廩庫饒實，百姓安業。
又曰：杜暹在家孝友，扶異母弟昱甚厚。常以公清勤儉吻己任，弱冠便自誓不受親友贈遺，以終其身。初爲婺州參軍，秩滿將歸，州吏以紙萬餘張以贈之，暹惟受一百，餘悉還之。時州僚別者見而嘆曰：「昔清吏受一大錢，復何異也。」。
《家語》曰：曾子弊衣而耕於魯，魯君聞之而賜邑焉。曾子固辭，曰：「吾聞受人者常畏人，與人者常驕人；縱君不我驕也，吾能勿畏乎？」孔子聞之曰：「參之言，足以全其節。」〈《說苑同》。〉
又曰：子路問於孔子曰：「仁人廉士，窮則改節乎？」子曰：「改節則何以稱仁廉哉！」
《孔叢子》曰：子思居貧，其友饋之粟者受三車焉，或獻樽酒、束修，子思弗當也。或曰：「子取人粟而辭吾酒，是辭少而取多也，義則無名，介則不全。」子思曰：「然，�不幸而貧於財，至乃睏乏，將絕先人之祠，夫所以受粟爲周之酒脯則所飲宴也，方乏於食而乃飲宴，非義也。吾豈以爲介哉！」或擔其酒脯以歸。
《韓詩外傳》曰：鮑焦衣弊膚見，挈畚采蔬，遇子貢於道，子貢問曰：「吾子何以至於此乎？」鮑焦曰：「天下之道德教者衆矣，吾何以不至於此？吾聞之，世不己知而行之不已者，是華行也；上不己用而幹之不止者，是毀廉也。行華廉毀，然且弗舍，惑於利者也。」子貢曰：「吾聞之，非其世者不生其利，污其君者不食其土，非其世而采其蔬。《詩》曰：『溥天之下，莫非王土。』此誰之有哉！」鮑焦曰：「於戲！吾聞賢者重進而輕退，廉者易愧而輕死。」則棄其蔬，而立槁於洛水之上。
《列子》曰：東方有人焉，曰爰旌目，將有適也，而餓於道。孤父之盜曰丘，見而下一餐以哺之。旌目三哺而後能視，曰：「子何爲者也？」曰：「我孤父盜人。」爰旌目曰：「嘻！汝非盜耶？吾義不食也。」兩手據地而歐之，不出，喀喀而死。
《孟子·萬章》曰：陳仲子豈不誠廉士哉！居於陵，三日不食，耳無聞，目無見。井上有李，螬食實者過半矣，〈李食有蟲，食之過半。〉匍匐往將食之，三咽然後耳有聞，目有見也。避兄離母居於陵。
又曰：伯夷、叔齊，聖人之清者也。聞伯夷叔齊之風，貪夫廉，懦夫有立志。
《晏子春秋》曰：景公以五十乘魚賜弦章。章歸，魚車塞途，撫其禦之手，曰：「昔者晏子辭賞以正君，故過失不掩。今諸臣諂諛以幹利，吾若受魚，是反晏子之義，而順諂諛之欲。」固辭魚不受。君子曰：「弦章之廉，晏子之遺行也。」
又曰：有工女托於晏子之家者曰：「婢子東郭之野人，願得入身比數於下陳焉！」晏子曰：「乃今而後，自知吾不肖也。古之爲政者，士農工商異居，男女有別，而士無邪行，女無淫事。今僕托國主，民而僕，必行無清也。」遂不見。
《韓子》曰：晉文公出亡，箕鄭挈一壺食而從，迷而失道，與文公相失，餓而不敢食。及文公反國，伐原，以爲原令。
《呂氏春秋》曰：古之人非無寶也，所寶者異。孫叔敖將死，屬其子曰：「我死，王必封汝，汝母受利地。荊楚之間有寢丘，其利少而甚惡，可長有也。」其子受之，至今不失。
《淮南子》曰：曾子立廉，不飲盜泉，所謂養志者也。
又曰：君子不入市，爲其挫廉。
《說苑》曰：孔子見景公，景公致廩丘以爲養，孔子辭不受。出謂弟子曰：「吾聞君子當功以受祿，今說景公未之行，而賜我廩丘，其不知丘亦甚矣。」遂辭而行。
又曰：子思居於衛，袍無里，二旬九食。田子方使人遺白裘，恐其不受，因謂之曰：「吾假人遂忘之，吾予人也如棄之。」子思辭曰：「�聞忘予不如遺棄物於溝壑，�雖貧，不忍以身爲溝壑。」
楊子《法言》曰：楚兩龔之潔其清矣。〈兩龔：龔盛勝、龔舍。〉
《三輔決錄》曰：安陵清者有頃仲山，飲馬謂水，日與三錢以償之。
《風俗通》曰：潁川黃子廉者，每飲馬，投錢於水中。
又曰：鮑焦耕田而食，穿井而飲，非妻所織不衣，餓于山中食棗。或問之：「此棗子所種也？」遂強嘔，立枯而死。
又曰：郝子廉，饑不可得食，寒不可得衣，一分不取諸人。曾過姊家飲，留十五錢置席下，去。
《列女傳》曰：河南樂羊子妻不知何氏，羊子嘗行路得遺金一餅，還以與妻。妻曰：「妾聞志士不飲盜泉之水，廉者不受嗟來之食，況拾遺求利以污其行乎？」羊子大慚，捐金於里，遠尋師學。
又曰：凡爲名者必廉，廉斯貧；爲名者必讓，讓斯賤。
《長沙耆舊傳》曰：徐偉奴善叛，知識欲爲偉售之。偉曰：「不得。奴往當復逃亡，豈可虛受其價。」廉平義正若此。
《廣州先賢傳》曰：疏源，字玄流，南海人。出給郡役爲戶曹佐。源性廉潔，家貧，餉晏不至。同第人餉先到，呼之共食，源未嘗聽。
又曰：丁密，字靖公，蒼梧人。少以清介爲節，非家織布物不衣，非己種耕菜果不食，毫釐之饋不受於人。
《汝南先賢傳》曰：周燮，字彥祖，好潛靜養志，惟典籍是樂。有先人草廬，廬於東坑，其下有陵田，魚蛤生焉。非身所耕漁則不食。
又曰：胡定，字玄，潁川人也。至行絕人。在喪，雉兔游其庭，雪覆其室，縣令遣戶曹排雪。問定，定以絕穀。妻子皆臥在床，令遣掾以乾糧就遺之，定乃受半。
《錄異傳》曰：漢時大雪積地丈餘，洛陽令身出案行至袁安門，無行路，謂安已死，除雪入見，安僵臥。問何以不出？安曰：「大雪，人皆餓，不宜幹人。」令以安爲賢，舉爲孝廉。
郭緣生《武昌先賢傳》曰：郭翻，字長翔，爲人非己耕不食，非妻自織不衣。
《漢皇德傳》曰：蓋晉，敦煌人，天性皎潔，自小不嚐過人飯。貧爲官書，得錢足供而已，不取其餘。
《任嘏別傳》曰：嘏，字紹先。幼以至性見稱。遇荒亂，家貧賣魚。官發魚價貴數倍，嘏即取直如常。
《陳留耆舊傳》曰：洛陽令董宣死，詔使視之，闌輿一乘，白馬一匹。帝曰：「董宣之清，死乃知之。」
《益部耆舊傳》曰：朱倉，字雲卿，之蜀從處士張寧受《春秋》，糴小豆十斛，屑之爲糧，閉戶精誦。寧矜之，斂得米二十斛，倉不受一粒。
《鍾離意別傳》曰：意爲尚書，交趾太守張悝居官貪亂，贓逾千金。珠璣玩寶乃有石數。收贓薄入司農，詔悉以珠賜諸尚書，尚書皆拜受，意獨委珠璣於地，不拜受。明帝問：「委珠何也？」對曰：「愚聞孔子忍渴不飲盜泉之水，曾子還車不入勝母之閭，惡其名也。陛下以贓珠賜忠臣，以故臣不拜受耳。」
《羊祜別傳》曰：昔有攘羊遺叔向母，母埋之。後事發檢，羊肉盡，惟舌存。遂以羊舌爲氏族，祜其後也。
《華陽國志》曰：何隨，字季業，除安漢令，蜀亡去官。時巴土饑荒，所在無穀，送吏行乏，輒取道側民羊，隨以綿系其處，使足所取直。民視羊見綿，相語曰：「聞何安漢清廉，行過從者無糧必能爾耳。」持綿追還之，終不受。人爲語曰：「安漢吏取糧，令爲之償。」
範亭《燕書》曰：皇甫真，字楚季，安定朝那人也。從輔國恪討擒冉閔，即南圍拔鄴石氏。舊都城內，珍玩寶貨充溢，真無所取，惟存恤人物，收斂圖籍。真上疏曰：「臣輒以家奴婢五十口，馬七匹，牛四十頭以助軍資。」
《物理論》曰：有呂子義，當世清賢士也。有舊人往存省，嫌其設酒食，懷乾Я而往。主人榮其降己，乃盛爲饌，義出懷中乾Я，求一杯冷水而食之。
《語林》曰：何公爲楊州，親親有葬者乞數萬錢，而帳下無有。楊州常有�烏米以賑孤寡，乃有千餘萬斛。虞存爲治中，面見道帳下空索，求糶此米付帳下，何公曰：「次道義不與其孤寡爭粒。」
《世說》曰：范宣潔行廉約，韓豫章遺百匹絹，不受。稍減，遂至一匹，既終不肯受。韓後與範同載就車中，手裂二丈與範云：「人寧可使婦無適子？」範笑而受之。
《郭子》曰：庾公爲護軍，屬桓廷尉爲索一柱吏。桓後遇見徐寧而知之，〈寧，字安期，東海人。〉致與庾而稱雲是海內清士。
顔延之《廷語》曰：清者人之正路。
劉弘教曰：錄事巫衛，忠清厲節，衣食不充。賜單復衣各一，旦恆令廚食，給其家穀三百斛。諸吏宜見賢思齊。
