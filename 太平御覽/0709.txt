
《說文》曰：席，藉也。《禮》：天子諸侯席有黼繡純。
又曰：筵，竹蓆也。
又曰：，蒲子也，可以為薦。
《釋名》曰：薦，所以自薦藉也。蒲平，以蒲作之，其體平也。席，釋也，可卷可釋也。
《書》曰：牖間南向，敷重篾席，黼純，華玉仍幾。〈篾，桃枝竹白黑雜繒綠之，華，彩色，華玉以飾憑几因因也，因生時幾不改作。〉西序東向，敷重底席，綴純，文貝仍幾。〈東西廂謂之序，底革綴雜彩，有文之具飾矣。〉東序西向，敷重豐席，畫純，雕玉仍幾。〈豐，莞彩色為畫雕刻鏤，此養國老饗群臣之坐。〉西夾南向，敷重筍席，玄紛純，漆仍幾。〈荀，竹玄紛黑綬，此親屬私宴之坐。〉
《詩·邶·柏舟》曰：我心匪席，不可卷也。〈席雖平，尚可卷。〉
《禮·曲禮上》曰：群居五人，則長者必異席。〈席以四人為節。〉為人子者坐不中席。
又曰：有憂者側席而坐。〈側猶持也。〉有喪者專席而坐。〈專猶單也。〉侍坐於所尊，敬無余席。〈必盡其近者，尊之端，為其後來也。〉
又曰：姑娣妹女子子，己嫁而反，兄弟不與同席而坐，不與同器而食。
又曰：奉席如橋〈居廟切〉橫。〈奉之令左昂右低，如有首尾。然，橋井上挈槔，衡上低昂。〉請席何向？請衽何趾？〈順尊者所安也，衽，臥席也，坐問向，臥向趾，因於陰陽也。〉席南向北向以西方為上，東向西向以南方為上。若非飲食之客，則布席，席間函丈。〈謂講問客也。函猶容也。講問宜相對容丈，足以指畫也。飲食之客。布席於牖前。〉主人跪正席，客跪撫席而辭，客徹重席，主人固辭，客踐席乃坐。
《又檀弓下》曰：仲尼之畜狗死，使子貢埋之，曰：「丘也貧無蓋，與之以席。」
《傳》曰：大輅越〈音活〉席，昭其儉也。〈服虔曰：越席，紀草為席。〉
又曰：臧文仲不仁者三：下展禽，廢六關，妾織蒲。〈杜預曰：家人敗席、與民爭利。〉
《周禮·天官·玉府》曰：玉廂府掌王之衽。〈鄭司農云：衽，席。許慎曰：純衽席，敷弱布也。〉
又《春官》曰：司譏熔掌五席，凡大朝覲、大饗射，凡封國命諸侯，以王位設黼依，依前南鄉，設筵紛純，加繅席畫純，加次項﹀純。〈鄭司農云：紛，白繡也。純，綠純也。謂紛有文如綬而狹者也。繅席、削蒲編以五彩，若今合歡也。畫謂雲氣也。次者，有文次列之也。〉諸侯祭祀席，蒲筵繢純，加席紛純，右雕幾。昨席筵紛純，加繅席畫純。筵，甸役，則設熊席。凡聖事，設葦席。
《大戴禮》曰：武王踐祚，席前左端之銘曰：「安樂必敬。」前右端之銘曰：「無行所悔。」後左端之銘曰：「一反一側，爾不可忘。」後右端之銘曰：「所鑒不遠，視爾所代也。」
《論語》曰：席不正，不坐。君賜食，必正席，先嘗之。
《史記》曰：蘇秦激張儀，令相秦，以馬薦席坐之。
又曰：任安、田仁俱為衛將軍舍人，居門下。衛將軍從此兩人過平陽，至主家，令兩人與騎奴同席而食。此二子拔刀斷席而坐，主家皆怪而惡之，莫敢問也。
又曰：陳平以弊席為門。
《漢書》曰：文帝以莞蒲為席。
又曰：元帝病，史丹以親密侍疾。候上獨寢，直入臥內，頓首伏青蒲上。
〈服虔曰：青，綠；蒲蓆也。應劭曰：以青規地曰青蒲。自非皇后不得至此。孟康曰：以蒲，青席弊地也。〉
《後漢書》曰：更始至長安，居長宮，升釬︻，郎吏以次列庭中。更始羞怍，俯首刮席，不敢視。
又曰：來歙徵隗囂，徑至洛陽。斬隗囂守將，因保其城，囂乃悉兵圍洛陽，築堤灌城。歙固守，矢盡，發屋斷木為兵。上自將上隴，囂眾潰走。於是置酒高會勞賜，歙班坐絕席，在諸將之上。
又曰：鄧訓於閨門甚嚴，兄弟莫不敬憚。諸子進見，未當賜席，接以溫色。
又曰：趙丙有朮，曾至渡頭，求船不得，乃布席於水而坐，呼風乃過。
又曰：李恂遷武威太守，坐事免，織席自給。
《東觀漢記》曰：郭丹師事公孫昌，敬重，常持蒲編席，人異之。
又曰：王常為橫野大將軍，位次與諸將絕席。
又曰：黃香家貧，躬執勤苦，盡心供養。暑則扇床枕，寒則自溫席。
又曰：張禹為太傅尚書。鄧太后以殤帝初育，欲令重臣居禁內，乃詔禹與三公絕席。
又曰：宣秉，建武元年拜御史中丞，上特詔御史中丞與司隸校尉、尚書令會同，並專席而坐，故京師號曰「三獨」。
謝承《後漢書》曰：戴憑徵博士，詔公卿大會，群臣皆就席，憑獨立。世祖問其意，憑對曰：「博士說經皆不如臣，而坐居臣上，是以不得就席。」令與諸儒難說，善之。後正旦朝賀，令群臣說經，更相難詰，義有不通，輒奪其席以益通者，憑重五十席。京師議曰：「解經不窮戴侍中。」
又曰：殷亮為博士，講學大夫。諸儒論勝者賜席，亮重八九席，帝曰：「學不當如是也？」
又曰：許敬字鴻卿，其鄉吏有誣君者，會於縣令坐。敬拔刀斷席曰：「敬不忍與惡人同席。」
又曰：汝南薛惇字子禮，為北海長史。家貧，坐無完席。妻曰：「君無俸祿給子孫，復無完席耶？」惇以善席與妻，自坐敗者。又衛良字叔賢，拜尚書令，病，罷官還家。家無完席，賓客省之者生桑下，談論，飲水去。
《典略》曰：袁尚、袁熙奔遼東。公孫康先置精勇於廄中，請熙、尚。熙、尚入，乃縛之，坐於凍地。尚寒，求席，熙曰：「頭顱方行萬里，何席之為？」
《蜀志》曰：先主少孤，母販履織席為業。
《晉書》曰：王渾為將軍，鎮壽陽。虛懷撫士，坐無空席。
王隱《晉書》曰：陶侃字士衡。親人過侃宿，時大雪，無草。侃母湛撤床雜蔣，手М給客牛馬。〈《晉陽春秋》云：蔣，薦也。〉
《晉中興書》曰：王惇死，裹以席，塗以蠟，埋齋中。
《晉建武起居注》曰：立敬後廟，薦席不用綠緣。
《晉前燕書》曰：高祖年十五，出避難。追者急，咨避民家，入其屋，以席自障。追者入屋，發視，無所見，遂免。
《宋書》曰：林邑王陽邁初在孕，其母夢生兒，有人以金席籍之，其色光麗。夷人謂金之精者為陽邁，中國雲紫磨者，因以為名。
《宋起居注》曰：元嘉中，劉禎為御史中丞，奏「風聞廣州刺史韋朗於州部作白蒐席三百二十領，請以事追免郎官」。
吳均《齊春秋》曰：劉字子敬，耿介好禮。嘗與故人共車於津陽，內見一女子，容質甚麗，盼睞之，王因抽坐席懸車中，以隔絕之。其正如此。
《唐書》曰：代宗時，晉州男子郇模以麻辮髪，持竹筐葦席哭於東市，三十字論時政，每字條一事，上即召見。
又曰：玄宗子潁王敫為劍南節度大使。玄宗將幸蜀，遣敫先赴本郡。渡綿州江，乘船，見以彩緣席而籍者，顧曰：「此可以為寢處，奈何踐之？」令撤去。
《六韜》曰：桀紂之時，婦人坐文綺之席，衣以紈綺之衣。
《家語》曰：明王之守也，則必折沖千里之外；其徵也，還師衽席之上。
《漢書儀》曰：祭天，紫壇紺席，登地用六彩，席六重。
《呂氏春秋》曰：衛靈公天寒鑿池，宛春諫曰：「天寒起土，恐紗蜀。」曰：「天寒乎哉？」宛春曰：「公衣狐裘，坐熊席，陬隅有竈，是以不寒。」
《莊子》曰：申屠嘉，兀者也，與鄭子產同師伯昏瞀人，合堂同席而坐也。
《魯連子》曰：人君所察者三，不可以不知，不知行與不行，譬以方為輪也；不知宜與不宜，譬以錦緣薦也。
《列子》曰：楊朱南之沛之梁而過老子，老子曰：「睢睢盱盱，而誰與居？夫太白若辱，盛德如不足。」楊朱曰：「聞命矣。」其往也，舍丈避席；其來也，煬者與之爭竈席。
《晏子》曰：景公獵休，坐地而食。晏子後至，戍葭而席。公不悅，曰：「子猶席，何也？」對曰：「臣聞介冑坐陳不席，獄屍不席，二者皆憂也。臣故不敢以憂侍坐。」公曰：「善！」令大夫皆席。
又曰：景公飲酒，移於晏子，晏子曰：「夫鋪薦陳簋者有人，臣不敢與焉。」又移於司馬攘苴，曰：「鋪薦席陳簋者，有人，臣不敢與焉。」
范子《計然》曰：六尺蘭席出河東，上價七十；蒲蓆出三輔，上價百。
《子思子》曰：舜不降席而天下治，桀紂不降席而天下亂。
《韓子》曰：趙簡子謂左右曰：「車席泰美。夫冠雖惡，頭必戴之，履雖善，足必履之。金車如此，其太美也，吾將何以履之？且夫美下而耗上，妨義之道也。
又曰：衛詞公時，縣有人於令左右，下縣令發褥而席敝。詞公令人遺席曰：「吾聞汝發褥而席敝，其賜汝席！」縣令大驚，以君為神。
又曰：孟獻伯相魯，不坐重席。
又曰：禹為蔣席，頗緣創手巢，而國不服者三十三；殷作茵席，雕文彌侈矣，國之不服者五十三。
又曰：文公至河，令席衽捐之。咎犯聞之，曰：「席蓐，所臥也。而君棄之，臣不勝其哀。」
《說苑》曰：孔子困於陳蔡之間，居環堵之內，席三經之席。
《鹽鐵論》曰：古者庶人蒲蓆以草經，及後踐蒲，復筵方薦帛緣者也。
又曰：古者大夫復薦草緣，蒲平單莞。今富者繡茵，
崔豹《古今注》曰：草名虎須者。江東織以為席。曰西王母席也。
《東宮舊事》曰：太子有獨坐龍須席赤皮花經席一領。
《山海經》曰：鵲山至箕尾式，其神皆鳥身龍首，祠之，用白菅為席。
《西京雜記》曰：昭陽殿設緣熊席，毛皆長一尺餘。眠而擁毛自蔽，望之者不能見也；坐則沒膝，其中雜薰諸香，一坐此席，余香百日不歇也。
又曰：趙飛燕為皇后，其女弟上遺回風席。
《漢武內傳》曰：帝齋於尋貞台，紫羅薦地。臆齇更後西王母至也。
王子年《拾遺錄》曰：軒皇使百辟群臣授教者，先列珪玉於蘭蒲蓆上。
又曰：蕖乘草高五丈，葉色如紺，葉形如半月之勢，亦曰半月花。草無實，其質溫柔，可以為席。
又曰：方丈山有草，名濡奸，葉色如紺，莖色漆，細軟可縈。海人織以為薦席，卷之不盈一手，舒之列。
又曰：崑崙山有葭紅色，可糞為席，溫柔如毯毳焉。
又曰：瀛州南有金巒之館，有青缶幾，覆以雲紈之素席，用香水柔莞。
又曰：岱與山有草，名莽煌，葉圓如荷，去之十步，炙人衣服則焦，鳥獸不敢近也。刈以為席，方冬彌溫，以枝相磨，則火出矣。
又曰：穆王時，西王母來敷碧蒲之席、黃莞之薦。莞色若金。
又曰：燕昭王設麟文席，麟文者，錯雜寶飾席為雲霞麟鳳之狀。
《神仙傳》曰：淮南王為八公設象牙席。
《異苑》曰：庾實妻毛氏，五月曬暴薦席，忽見其三歲女在席下薦上臥，驚怛，便滅。女貞形在別床如故，不旬日而夭。世傳仲夏忌移床。
《搜神記》曰：羅威字德，行以至孝。母老，天寒以身溫席，而後授其處。
《鄴中記》曰：石虎作席，以錦雜以五香，以五彩糹延編蒲，皮緣之錦。
范汪《荊州記》曰：安城郡今屬江州，出桃枝席。
《成公興內傳》曰：登白鹿山，延成君入，為敷魚須之席。
《文士傳》曰：張儼、朱異、張純三人，共詣驃騎將軍朱據。聞三人才名，告各為賦，然後乃坐純席，曰：「席為冬設，簟為夏施。揖讓而坐，君子攸宜。」
皇甫謐《高士傳》曰：嚴君平成都市賣卜，詔徵不起。蜀有富人羅仲，與君平善，問：「何以不往？」曰：「無車糧。」仲即為具車馬糧秈。君平曰：「吾病身，非不足也，我有餘而子不足也。我有餘而子不足，奈何以不足奉有餘也？」仲曰：「吾一席直萬金，子無檐石，乃雲『有餘』，謬矣。」
又曰：老萊子親沒隱蒙山之陽，枝木為床，薦艾為席。
《益部耆舊傳》曰：張充為州治中從事。刺史每坐高床，為從事設單席於地。
鍾亢《良吏傳》曰：吳隱之字處默，鄄城人也。轉廣州刺史，返舟之日，惟身而己。宅有茅茨六間，坐無完席。以蓬為屏風。
《會稽先賢贊》曰：董昆字文通，為太農帑丞，坐無完席。
盧毓《冀州論·常山為林大陸》曰：澤蒹葭蒲葦雲母御席，地產不為無珍也。
《汝南先賢傳》曰：鄭敬以茅葭為席，常隨杞柳之陰。
《會稽典錄》曰：隆修字奉遷，為豫章太守。廳事薦編絕不改，以郡風俗不整，常卷坐席。惟徐稚李贄數詣問，乃待以殊禮。
《世說》曰：管寧與華歆同席，嘗讀書，有乘軒冕過門者，歆廢書出看。寧割席分坐曰：「子非吾友也。」
《楚辭》曰：瑤席兮玉。
揚雄《甘泉賦》云：靡薜荔以為席分，折瓊枝以為芳。
魏劉楨《清虛賦》曰：布玳瑁之席，設觜之筵。〈觜，悅吹切。，大龜也。〉
