
《說文》曰：馬，怒也，武也。馬一歲曰�〈音環〉，二歲曰駒，三歲曰駣〈音兆〉，八歲曰{馬八}〈音八〉。高六尺曰驕，七尺曰騋〈音來〉，八尺曰龍。騊〈音陶〉駼〈音途〉，北野之良馬也。驁，駿馬也，以壬申日死，乘馬者忌之。
《爾雅》曰：騊駼馬，野馬。〈北海內有獸，狀如馬，名騊駼，青色。騊駼，一名野馬。〉昆蹄趼，善升甗。〈甗，山形似甑，上大下小。時有昆蹄之馬，蹄平如研，善升甗。甗，山嶺也。研，音吟燕切。甗，音魚健切。〉昆賖，枝蹄研，善升甗。小領，盜驪。〈盜驪，千里馬也。領，頃也。昆駼之馬，枝蹄如牛，而下平。小領，馬種，一名盜驪。〉絕有力，駥〈馬高八尺。〉。膝上皆白，�。〈�，馬後左腳白，音注也。〉四骹〈音敲〉皆白，驓。〈骹，膝下也。〉四蹢皆白，首。〈俗呼為踏雲馬。蹢，蹄也。〉前足皆白，騱。〈下雞切。〉後足皆白，翑〈巨俱切〉。前右足白，啟。〈《左傳》曰：啟，服也。〉左白，馵。〈音注。〉後右足白，驤。左白，騎。騮馬白腹，騵。〈魚源切。〉驪馬白跨，驈。〈驪，黑色。跨，髀間。〉白州，驠。〈州，竅。於見切。〉尾本白，騴。〈尾抹白也。〉尾白，駺。〈音郎。〉馰顙，白顛。〈戴星馬也。〉白達，素懸。〈素，鼻莖也。俗所謂漫髗徹齒。〉面顙皆白，惟駹。〈顙，額。〉回毛在膺，宜乘。〈樊光曰：俗謂之官府馬。《伯樂相馬法》：旋毛在腹下如乳者，千里馬也。〉在肘後，減陽。在翰，茀方。〈幹，脅。〉在背，闋廣〈皆別旋毛所在之名。〉逆毛，居{馬充}〈馬毛逆刺。〉。騋〈音來〉牝，驪牡。〈馬七尺已上為騋。〉玄駒褭驂〈玄駒，小馬別名褭驂耳。或曰此即騕褭，古之良馬。〉。牡曰騭〈今江東呼駮馬為騭。〉，牝曰騇。〈草馬名也。〉�白，駁。黃白，騜。〈《詩》云：騜駮其馬。〉�馬黃脊，騝〈奇連切〉，驪馬黃脊，騽。青驪，駽〈今之鐵驄。〉。青驪驎驒〈色有淺深，班駁隱驎，今連錢驄也。〉。青驪繁鬣，騥。驪白雜毛，鴇〈今之烏驄。〉。黃白雜毛，駓〈今之桃花馬。〉。陰白雜毛，駰〈陰，淺黑，今之泥驄也。〉。蒼白雜毛，騅。彤白雜毛，騢〈彤赤也，今之赭白馬。〉。白馬黑鬣，駱。白馬黑唇，駩〈七全切〉。黑喙，騧。一目白，瞷〈音閑〉；二目白，魚〈似魚眼也。〉。既差我馬，宗廟齊毫〈尚純也。〉，戎事齊力，田獵齊足。
《周易·說卦》曰：乾為馬。
又《坤卦·彖》曰：腧馬地類，行地無疆。
又《說卦》曰：震，其於馬也，為善鳴，為�〈音注〉足，為作足，為的顙。
又曰：乾為良馬，為老馬，為瘠馬，為駁馬。
又《屯卦》曰：六四，乘馬般如，匪寇，婚媾，徃吉無不利。
又《下繫》曰：服牛乘馬，引重致遠，以利天下，蓋取諸《隨》。
又曰：坤，玄亨利牝馬之貞。王弼《文言》注曰：「以龍敘乾，以馬明坤，隨事義而取象也。」
《禮記·月令》曰：孟春之月，天子駕蒼龍。孟夏之月，天子駕赤騮。孟秋之月，天子駕白駱。孟冬之月，天子駕鐵驪。
又《學記》曰：始駕馬，反之，車在馬前。
又《內則》曰：馬黑脊而般臂，漏。〈漏當為螻，如螻蛄臭也。〉
又曰：大夫，士卒下公門，式路馬。乘路馬，必朝服。步路馬，必中道。蹙路馬芻，有誅。路馬死，埋之以帷。
《詩·國風·卷耳》曰：陟彼崔嵬，我馬虺隤。
又曰：陟彼高岡，我馬玄黃。〈虺隤、玄黃，皆病。〉
又《魯頌》曰：《駉》，頌僖公也。僖公能遵伯禽之法，務農重穀，牧於垧野，而史克作是頌。〈史克，魯人也。〉駉駉牡馬，在垧之野，〈駉駉，良馬也。垧，遠野也。〉薄言駉者，有驈有皇，有驪有黃，以車彭彭。〈驪馬白跨曰驪，黃白曰皇，純黑曰驪，黃騂曰黃，彭彭，有容力也。〉駉駉牡馬，在坰之野。薄言駉者，有騅有駓，有騂有騏，以車伾伾。〈倉白雜毛曰騅，黃白雜毛曰駓，赤黃曰騂，倉祺曰騏。伾伾，有力也。〉駉駉牡馬，在坰之野。薄言駉者，有驒有駱，有騮有雒，以車繹繹。〈青驪驎曰驒，白馬黑鬣曰駱，赤身黑鬣曰騮，黑身白鬣曰駱。繹繹，善走也。〉駉駉牡馬，在坰之野，薄言駉者，有駰有騢，有驔有魚，以車袪袪。〈陰白雜毛曰駰，彤白雜毛曰騢，豪骭曰驔，二目白曰魚。祛祛，彊徤也。〉
又曰：叔于田，乘乘馬。執轡如組，兩驂如舞。叔於田，乘乘黃。〈四馬皆黃。〉兩服上襄，兩驂雁行。
又《白駒》曰：皎皎白駒，食我場藿。縶之維之，以永今夕。皎皎白駒，在彼空谷。生芻一束，其人如玉。
《左傳·僖十五年》曰：秦晉戰於韓，晉惠公乘小駟，鄭入也。〈鄭獻馬，名小駟。〉慶鄭曰：「古者大事，必乘其產。生其水土，而知其人心；安其教訓，而服習其道。惟所納之，無不如志。今乘異產以從戎事，及懼而變，將與人易。亂氣狡憤，陰血周作，張脈僨興，外強中乾，進退不可，周旋不能。君必悔之。」竿育。及戰，公戎馬旋濘而止，公號慶鄭，鄭曰：「愎諫違卜，固敗是求。」遂去之。
又曰：晉侯伐齊，齊師夜遁。邢伯告中行伯曰：「有班馬之聲，〈夜遁，馬不相見，故鳴。班，別也。〉齊師其遁。」
又《昭四年傳》曰：魯使椒舉如晉，求諸侯，晉侯欲勿許，司馬侯曰：「不可。」公曰：「晉有三不殆，其何敵之有？國險而多馬、齊楚多難，有是三者，何鄉而不濟？」對曰：「恃險與馬而虞鄰國之難，是三殆也。四岳、三途、陽城、太室、荊山、中南，九州之險也，是不一姓；冀之北土，馬之所生，無興國焉。恃險與馬，不可以為固也。」
又《宣上》曰：宋人以文馬百駟以贖華元於鄭，半入，華元逃歸。
又《昭七年》曰：衛侯來獻，其乘馬曰啟服，〈啟服，馬名。〉壍而死。〈墮壍死也。〉公將為之櫝，〈為作棺也。〉子家曰：「贛者病矣，請以食之。」乃以帷裹之。
又《定三年》曰：唐成公如楚，有兩肅爽馬。子常欲之，〈成公，唐惠侯之後。肅爽，駿馬名。〉弗與，三年止之。唐人或相與謀，請代，先從者，許之。飲先從者酒，醉之，竊馬而獻之子常。子常歸唐侯，自拘於司敗，〈竊馬者自拘。〉曰：「君以弄馬之故，隱君身，〈隱，憂約也。〉棄國家。群臣請相夫人以償馬，必如之。」〈相，助也。夫人，養馬者。〉唐侯曰：「寡人之過也，二三子無辱。」皆賞之。
又《定下》曰：衛公子地有白馬四，公嬖向魋，向魋欲之。〈向魋，司馬桓魋。〉公取而朱其尾、鬣以與之。〈與桓魋也。〉地怒，使其徒扶魋而奪之。魋懼將走，公閉門而泣之，目盡腫。
《穀梁傳·僖公》曰：晉獻公將伐虢，荀息請以屈產之乘，垂棘之璧假道於虞，公曰：「此晉寶也。」荀息曰：「是取中府藏外府，取中廄藏外廄也。」後舉虞，荀息牽馬操璧而前曰：「璧猶是，馬齒長矣。」
《周禮·夏官下》曰：校人，掌脫許之政，〈政謂差擇養乘之數也。《月令》曰：班馬政。〉辨六馬之屬。種馬一物，戎馬一物，齊馬一物，道馬一物，田馬一物，駑馬一物。〈種，謂上善似母者。以次差之。玉路駕種馬，戎路駕戎馬，金路駕齊馬，象路駕道馬，田路駕田馬。駕馬，給宮中之役。〉天子有十二閑，馬六種；邦國六閑，馬四種；家四閑，馬二種。〈降殺之差，每廄為一閑。諸侯有齊馬、道馬、田馬，大夫有閑馬，各一閑。其駕馬，則皆分為三焉。〉凡馬，特居四之一。〈欲其乘之性相似也。物同氣則心一。鄭司農云：四之一者，三牝一牡。〉春祭馬祖，執駒；〈馬祖，天駟也。《孝經說》云：房為龍馬。鄭司農云：執駒，無令近母，猶攻駒也。二歲曰駒，三歲曰兆。玄謂：執犭龍拘也。
春，通淫之時，駒弱，血氣未定，為其乘正傷也。夏祭先牧，頒馬攻持；先牧，始養馬者，其人未聞。夏通淫之後，攻其特，為其蹄齧不可乘用。鄭司農云：攻特，謂乘之。〉秋祭馬社，臧仆；〈馬社，始乘馬者。《世本·作》曰：相士作乘馬。鄭司農云：臧仆，謂簡練馭者，令皆善也。玄謂：仆，馭五路之仆。〉冬祭馬步，獻馬，講馭夫。〈馬步，神為災害馬者。獻馬，見成馬於王也。馭夫，馭貳車、從車、使車者也。講猶簡習。〉凡大祭祠、朝覲、會同，毛馬而頒之。〈毛馬，齊其色也。頒，授，當乘之。〉飾幣馬，執朴而從之。〈鄭司農云：校人，主飾之也。幣馬，以馬遺人，當幣處者也。《聘禮》曰：馬則北面，奠幣於其前。《士喪禮》下篇曰：薦馬纓三就、入門北面交轡，圉人夾牽之，馭者執策立於馬後。〉凡賓客，受蒲耙馬。〈賓客植狄馬，來朝聘而享王者。〉大喪，飾遣車之馬，及葬，埋之。〈言埋之，則是馬途車之芻靈。〉田獵，則帥驅逆之車。〈帥猶將也。〉凡將事於四海山川，則飾黃駒。〈四海，猶四方也。王巡守過大山川，則有殺駒以祈沉禮，與玉人職有宗祠以黃金勺前馬之禮。〉凡國之使者，共蒲耙馬。〈使者所用私睹。〉凡軍事，物馬而頒之。〈物馬，齊其力。〉
又《夏官下》曰；趣馬，掌賛正良馬，而齊其飲食，簡其六節。〈賛，佐也。佐正者，謂校人、臧僕、講馭夫之時。簡，差也。節猶量也。差擇王馬以為六等。〉掌駕說之頒。〈用馬之第次。〉辨四時之居治，以聽馭夫。〈居謂牧庌所處，治謂執駒攻轉之屬。〉巫馬，掌養疾馬而乘治之，相醫而藥攻馬疾，受財於校人。〈乘，謂驅步以發其疾。知所疾處，乃治之。相，助也。〉馬死，則使其賈粥之，入其布於校人。〈布，泉也。鄭司農云：賈，謂其屬官小吏。賈二人。粥，賣也。〉
又曰：庾人，掌十有二閑之政。教以阜馬、佚特，教兆、攻駒，及祭馬祖、祭閑之先牧，及執駒，散馬耳，圉馬。〈九者皆有政教焉。阜，盛牡也。《詩》云：四牡孔阜。杜子春云：佚，當為逸。鄭司農云：馬三歲曰駣，二歲曰駒。散，讀為中散大夫之散，謂聒馬耳，毋令善驚也。玄謂：逸者，用之不散，甚勞，安其血氣也。教駣，始乘習之也。攻駒，騬其蹄齧者。閑之先牧，先牧制閑者。散馬耳，以竹括�其耳，頭動搖則括，中物後遂串習，不復驚。〉正校人員選。〈校人，謂師圉也。正員選者，選擇可備員者平之。〉馬八尺以上為龍，七尺以上為騋，六尺以上為馬。〈大小異名。《爾雅》曰：騋牝，驪牝；玄駒，褭驂。鄭司農說以《月令》曰：駕蒼龍。〉
又曰：圉師，掌教圉人養馬。春除蓐，釁廄，始牧；夏庌馬；冬獻馬。射則充椹質。茨牆則翦闔。〈蓐，馬玆也。馬既出而除之新釁焉，神之也。《春秋傳》曰：凡馬，日中而出，日中而入。故字庌為訝。鄭司農云：當為庌。玄渭：庌，廡也。廡，所以庇馬涼也。充猶居也。茨，蓋也。闔，苫也。椹，質。翦闔，圉人所習也。杜子春讀椹為齊人言欽椹之椹。椹，質，所射者習射處。〉圉人，掌養馬芻牧之事，以役圉師。〈役者，圉師使令焉。〉凡賓客、喪紀，牽馬而入陳。〈賓客之馬，王所以賜之者。《詩》云：雖無予之，路車乘馬。喪紀之馬，啟後所薦焉。〉廞馬亦如之。〈廞馬，遣車之馬，人捧之，亦牽而入陳。〉
又《夏官上》曰：馬質，掌質馬。馬量三物，一曰戎馬，二曰田馬，三曰駑馬，皆有物賈。〈此三馬，買以給官咐戤使，無種也。鄭司農曰：皆有物賈，皆有物色及賈直。〉綱惡馬。〈鄭司農云：綱，讀為以亢其讎之亢。書亦或為亢。亢，御也，禁也。禁去惡馬不畜也。玄謂：綱，以縻索維綱狎習之。〉凡受馬於有司者，書以齒毛，與其賈。馬死則牙戤內更，更牙戤外，入馬耳。以其物更其外否。〈鄭司農云：更謂償也。玄謂：牙戤內死者，償以齒毛與賈，受之日淺，養之惡也；牙戤外死，入馬耳，償以毛色，不以齒賈任之，過其任也。其外否，牙戤外逾二十日而死，不任用，非用者罪。〉馬及行，則以任齊其行。〈識其所載輕重及道里，齊其勞逸，乃復用之。〉若有馬訟，則聽之。〈訟謂賣買之言相負。〉禁原蠶者。〈原，再也。天文，辰為馬；蠶書，蠶為龍精。月直大火，則浴其種。是蠶與馬同氣。物莫能兩大，禁再蠶者，為傷馬與？〉
《論語》曰：齊景公有馬千駟，死之日，民無德而稱焉。
又《憲問》曰：驥不稱其力，稱其德也。〈驥，古之善馬也。德，謂在五御之威儀。〉
《周書》曰：其西，天子車，立馬，乘六青馬，陰羽鳧旌。〈鳧羽為旌旄也。〉周掛叢主東，青馬黑鬣，謂之母兒。〈周公主東，則太公主西也。東青馬，則西白矣。馬名未聞也。〉
又曰：義渠以玆白。玆白者，白馬倨齒，食虎豹。〈義渠，西戎。玆白，一名駿也。〉
《韓詩外傳》曰：昔者田子方出，見老馬於道，喟然有志，問於御者曰：「此何馬也？」御者曰：「公家畜也。罷而不為用，故出放之。」田子方曰：「少盡其力，老棄其身，仁者不為也。」束帛而贖之。窮士聞之，知所歸心焉。
《尚書大傳》曰：散宜生之犬戎氏取美馬。驄身朱髦雞目者，取九六焉，陳於紂之庭。紂出見之，還而觀之，曰：「此何人也？」散宜生遂趨而進曰：「吾西蕃之臣昌之使者。」
《太公六韜》曰：商王拘周伯昌於羑里。太公與散宜生金十鎰，求天下珍物，以免君之罪。於是得犬戎氏文馬，毫毛朱鬣，目如黃金，項如雞尾，名雞斯之乘，以獻商王。
《禮斗威儀》曰：君乘火而王，其政頌平，南海輸駮馬。
《春秋考異郵》曰：陰合於八，八合陽九，八九七十二，二為地，地主月，月精為馬。月數十二，故馬十二月而生。人乘以理天下，王者駕馬，故其字以為王馬。
《春秋說題辭》曰：地精為馬，十二月而生，應陰紀陽以合功。故人駕馬，任重致遠利天下。月度疾，故馬善走。
《淮南子》曰：八九七十二，耦以乘奇，奇主辰，辰主月，月主馬，馬十二月而生。
《孝經援神契》曰：德至山林，則澤出神馬。
《龍魚河圖》曰：白馬玄頭，食之殺人。下病食馬肉，亦殺人。尾賣馬錢娶婦。
《洞林》曰：殷鴻業來作卦，身在申，本命酉，乘馬南行西北謅，逕趨木家化為狗，賴子救之不成咎。鴻業丁酉生。後八月中，有急事，借馬南出行數里，馬倏驚。更西北謅，向戍地，入李家，遂落地，馬因齧之。主人出救，得免不見傷也。
《尚書中候》曰：堯沉甑於河，龍馬銜甲，赤文綠色，臨壇吐甲圖。〈鄭玄注曰：龍象馬也，赤文而綠色。〉
《廣雅》曰；飛兔、飛鴻、野麋、娥鹿、騶吾、走狐、桃𩧋〈音黎〉金喙，馬屬也。
《方言》曰：馬食橐，關西曰掩囊〈掩，音�〉，或曰掩兜，或曰樓兜。
《字林》曰：驫〈方問切〉，眾馬走也。𩥇〈知扇切〉，馬臥土中也。䩥〈音但〉，馬帶也。鞚，馬勒也。〈鞚，口貢切。〉
