
《左傳·緒瀚上》曰：晉人獲秦諜，殺諸絳市，六日而蘇。
《後漢書》曰：獻帝初平中，長沙人姓桓，死月余。其母聞棺中有聲，發之，遂生。至陰為陽，下人為上。其後曹公由匹庶起。
又曰：建安四年，武陵女子李娥，年六十餘，病物故。瘞於城外數里，已四十日。行人聞其冢中有人聲，便語其家。家往視，聞娥聲。出之，遂活。
《吳書》曰：孫休永安四年，吳民陳焦死。埋之六日，更生，穿土中出。
《前趙錄》曰：麟嘉玄年，大將軍東平王豹卒。一指猶暖，遂不殯殮。至甲戌，乃蘇。言見淵於不周山，經五日，遂復從至崑崙山，三日而復返。
《唐書》曰：貞玄中，翰林待詔戴少平死，十六日復生。
《建康實錄》曰：晉方士戴洋，字國流，吳興長城人也。年十二遇病死，五日而蘇。言執麾將士將往蓬萊、崑崙、積石、太室、恆、廬、衡等諸山，既而遣歸。
葛洪《神仙傳》曰：士燮常病，死已三日，仙人董奉以一丸藥與服，以水灌之，捧其頭搖消之。食頃，即開目動手，顏色如故。漸復，半日能起坐。四日後能語，遂復常。
《搜神記》曰：晉武帝世，河間郡有男女相悅，許相配適。既而男從軍。積年，父母以女適人，無幾憂死。男還，悲痛，乃至冢所，欲哭之，敘哀而已，不勝其情，遂發冢開棺，即時蘇活，因負還家，將養數日，平復。其夫往求之，其人不還，曰：「卿婦已死，天下豈聞死人復活耶？此天賜我，非卿婦也。」於是相訟，郡縣不能決，以讞廷尉，奏以精誠擲炅，感於天地，故死而更生，常理之外，非禮之所處，刑之所裁，斷以還開冢者。
又曰：漢平帝玄始玄年二月，朔方廣牧女子趙春病死。既棺斂，六日出棺外。自言見夫死父，曰：「年二十七，不當死。」太守譚以聞，說曰：「至陰為陽，下人為上。」其後王枚蕆位。
又曰：晉咸寧中，琅琊顏畿得病，就醫張嗟使治，死於嗟家。家人迎喪，旐每繞樹木不可解。送喪者或為之傷，顛仆稱畿，言曰：「我壽命未應死，但服藥太多，傷我五臟耳。今當復活，慎無葬我也！」父拊而祝之曰：「若爾有命，復當更生，豈非骨肉所願？今但欲還家，不葬爾也。」旐乃解。還家乃開棺，形骸如故，微有人色，而手爪所刮摩棺材皆傷。於是漸有氣息，以綿飲瀝口，能咽。遂乃出之。日久，飲食稍多，能開目視瞻，屈伸手足，然不與人相當，不能言語，飲食猶常人。如此者十餘年，家疲相供護，不復得操事。其弟弘，都絕棄人事，躬侍養，以知名州黨。後氣力稍更衰劣，卒後還死。
又曰：建安中，南陽賈偶，字文合，得病卒亡。死時有吏將詣太山，同名男女十人。司命閱呈，謂行吏曰：「當召某郡文合來，何以召此人？」促遣令去。時日暮，治下有禁，不得舍。遂至郭門外大樹下宿。有好女獨行無伴，文合問之曰：「子似衣冠家，何為步行？姓字為誰？」女曰：「我三河人也。父見為弋陽令。昨錯召來，今得遣去。遂逼日暮，懼獲瓜田李下之譏。望君之容似類賢者，是以停留，依憑左右。」文合曰：「悅子之心，願交歡於今夕。」女曰：「聞之諸姑：婦人以貞專為德，潔白為稱。」文合與相反復，終無動志。天明別去。文合死已再宿，停喪當斂。視其面有色，摸心溫，半日間蘇。文合將驗其事，遂至弋陽。問其令，則女父也，謁之。因問令：「某月某日，君女寧卒亡而生耶？」具說女姿顏服色言語、相反夏本末。令入問女，與文合同，大驚。乃以女配文合。
又曰：臨海松陽入柳榮，從張悌拒晉軍，病死舡中，二日。時軍已上岸，無埋之者。忽然大呼，言人縛軍帥，聲激揚，遂活。人問之，言上天北斗門下卒見人縛張軍帥，門下人怒榮，叱逐使去，榮懼怖，口余聲發揚。其日悌戰死。
《續搜神記》曰：武都太守李仲文，在郡喪女，年十八，權假葬郡城北。後有張世之代為郡。世之男子長年二十，侍從郡中。夢一女，年可十七八，顏色不常。自言前府君女，不幸早亡，會今當更生。心相愛樂，故來相就。如此五六夕，忽然晝見，解衣服，薰香殊絕，遂為夫妻，寢息，衣皆有污，如處女焉。後仲文婦遣婢視女墓，因過世之婦相聞。入室中，見此女一隻履在子長床下，取之，啼泣呼言發冢，持履歸以示仲文。仲文驚愕，遣問世之：「君兒何由得亡女履耶？」世之呼兒，具陳本末。李、張並謂可怪，發棺視之。女體生肉，顏姿如故，右腳有履，左腳尾。自後遂死，肉爛，不復得生。後夕女來曰：「夫婦情至謂偕老，而無狀忘履，以致狙卸，不復得生。萬恨之心，當復何言！」泣涕而別。
又曰：東平馮孝將為廣陵太守。兒名馬子，年二十餘。獨臥殿中，夜夢見女子年十八九，言：「我是前太守徐玄方女，北海人，不幸早亡。亡來至今四年，為鬼所枉殺。案《錄》當年八十餘，聽我更生。要當有所依憑，乃得生活。又應為君妻，能從所陳，枷不？」馬子答曰：「可。」遂與馬子剋期當出。至期日，床前頭髪如人，正與地平。令人掃去，愈分明。始悟是所夢見者，遂屏除左右人。便漸覺額出，次復面出。一炊頃，形體盡出。馬子便令前坐對榻上，陳說語言奇妙非常。遂與馬子宿息，每戒云：「我尚虛，君當衷節。」問何可得出，答曰：「出當得本生日。」生日尚未至，遂往殿中，言語聲音人皆聞。女計生日至，乃具教馬子出己養之法。語畢拜去。馬子從其言，至日以丹雄雞一隻，黍飯一槃，清酒一升，酹其喪前，去殿十餘步祭訖，掘出開視，女身完全如故。徐徐抱出，著氈帳中，惟心下微暖，口有氣。令婢四人守養之，常以青羊乳汁瀝其兩眼。開口能咽粥，漸漸漸能語。二百日中持杖起。一期之後，顏色肌膚氣力悉復。乃遣報徐氏，上下盡來，選吉日下禮娉，為三日，遂為夫婦。生二男一女，長子字玄度，永嘉初為秘書郎；小男敬度，袒緣掾；女適濟南劉子彥徵士，延世之孫也。
又曰：襄陽李除，病死中時。其婦守屍至夜三更中，崛然起坐，脫婦臂上金釧，甚遽急。婦因助脫，得，手執之，還臥。伺察之，至曉，心下更暖，遂漸漸得蘇。既活，云：「吏將某去，比伴甚多。見有行貨得免歸者，即許吏金釧。吏令還取，故歸取以與吏。吏得釧，便放令還。」
《幽明錄》曰：琅琊人姓王名志，居錢塘。妻朱氏，以太玄九年病亡，有二孤兒。王復以其年四月暴死。下三日而心猶暖，經七日方蘇。說初死時，有二十餘人，皆烏衣，見錄錄去。到朱門白壁，狀如宮殿。吏朱衣素帶，心挹介幘，或所被著，悉珠玉相連結，非世中儀服。復前，見一人長大，所著衣狀如雲氣。王向叩頭，自說婦已亡，余孤兒尚小，無奈何，便流涕。此人為之動容，云：「汝命自應來，以汝孤兒，特與三年之期。」王又曰：「三年不足活兒。」煮右有一人語云：「俗屍何痴！此間三年是世中三十年。」因便送出。又三十年，王果卒。
又曰：桓玄時，牛大疫。有一人食死牛肉，因得病亡。死時見人執錄，將至天上，有一貴人問云：「杆人何罪？」對曰：「杆人坐食疫牛肉。」貴人云：「須牛以轉輸，肉以充百姓食，何故復殺之？」催令還。既更生，具說其事。於是食牛肉者無復有患。
又曰：於慶無病卒。吳猛語慶子曰：「於侯算未窮，方為請命，末可殯殮。」屍臥淨舍，惟心下尚暖，七日。時盛暑，慶形體向壞。猛教令屬纊候氣，續為作水，令以與洗並飲嗽，如此便退。日中許，慶蘇。但開眼張口，不得發聲。時合門欣喜，以向水洗含，吐腐血數升，能言語。三日，平復如常。說初見十數人來，執縛桎梏到獄，同輩十餘人，以次語對。次未至，俄而見吳君北面陳釋，聽斷之，王敕脫械歸。所經官府，莫不迎接請謁，吳君皆與抗禮。未知悉何神耳。
《博物志》曰：漢末大亂，有發前漢時宮人冢者，宮人猶活。既出，平復如舊。魏郭后愛念之，錄著宮中，常置左右。問漢時宮中事，說之了了，皆有次緒。及郭后崩，哭泣過，遂死。
又曰：魏大司馬曹休所統中郎將謝漳部曲義兵奚儂恩女，年四歲，病死故，埋藏五日復生。太和三年七月，詔令休使父母持送女來視之。其年四月三日病死，四日埋藏。至八日，同虛人彩桑聞兒啼聲，即語儂妻，往發視，兒生活。今能飲食如常。
《陸氏異林》曰：鐘繇常數月不朝會，意性異常。或問其故，云：「常有好婦來，美麗非凡。」問者曰：「必是鬼物，可殺之。」婦人後往，不即前，止戶外。繇問何以，曰：「公有相殺意。」繇曰：「無此。」勤勤呼之，乃前。繇意恨恨，有不忍心，然斫之傷髀。婦人即出，以新綿拭血竟路。明，使人尋跡之，至一大冢。木中有好婦人，形體如生人。衣青絹衫，丹繡裲襠。傷一髀，以裲襠中綿拭血。
《禮記·月令》曰：仲春鷹化為鳩。季春田鼠化為β。季夏腐草為螢。季秋雀入大水為蛤。孟冬野雞入大水為蜃。
《左傳·昭二》曰：昔堯殛鯀於羽山，其神化為黃熊，以入於羽淵。
《春秋潛潭巴》曰：女子化為丈夫，賢人去位，君獨居。丈夫化為女子，陰氣淖，小人聚。
《漢書》曰：哀帝建平中，豫章男子化為女子，嫁為人婦，生一子。長安陳鳳言：此陽變為陰，將亡繼嗣自相生之像。一曰：嫁為人婦生一子者，交源一世乃絕。
《後漢書》曰：靈帝時，江夏黃氏之母，浴而化為黿，入於深淵。其後時時出見。初簪一銀釵，及見猶在其首。
又曰：建安二十二年，越有男子化為女子。時周群言：哀帝時亦有此，將有易代之事。至二十五年，獻帝封於山陽。
《國語》曰：趙簡子嘆曰：「雀入海化為蛤，雉入淮化為蜃，黿鼉魚鱉，莫不能化；惟人不能，悲夫！」
《洪範五行傳》曰：魏襄王十三年，張儀詐得罪於秦而去。相魏，將為秦而欺奪魏君。是歲，魏有女子化為丈夫者。天若語魏曰：「勿用張儀。陰變為陽，臣將為君。」是時魏王亦覺之，不用張儀。儀免去歸秦，魏無害。
《紀年》曰：周宣王時，馬化為狐。
《山海經》曰：姑〈音遙。〉之山，帝女死焉。其名曰女屍，化為瑤草。其葉成，〈言葉相重。瑤亦音遙，〉其華黃，其實如菟丘。〈菟，兔絲。〉服者媚於人。〈為人所媚愛。一名荒夫草。〉
又曰：炎帝之女娃〈惡佳切。〉游於東海，溺而死，化為精衛。其狀如鳥，常銜西山之木石以堙東海。
又曰：夸父與日競走。渴，飲河，河涸不足，北飲大澤。未至，道死，棄其杖，化為鄧林。
又曰：鍾山，其子鼓，〈此神名，鐘山之子耳。〉其狀人面龍身。是與欽嗇鰈〈音邳。〉殺葆江於崑崙之陽，帝乃戮之鍾山之東，曰崖。〈音遙。〉欽嗇鰈化為鶚，〈鶚，周屬也。〉鼓亦化為駿鳥。〈駿音俊。〉又曰：刑天與帝爭神，帝斷其首，葬之常羊之山。乃以乳為目，以齊為口，操干戚以舞。是為無首民。
又曰：太室嵩高成陽西，啟母化為石在焉。
《莊子》曰：北冥有魚，其名為鯤。鯤之大，不知其幾千里也。化而為鳥，其名曰鵬。
又曰：列子行，食於道仄，見百歲髑髏。扌蹇蓬而指之曰：「惟余與爬戟而未常死，而未常生也。」種有幾，得水則為繼，得水土之際則為蠅之衣。生於陵屯則為陵舄，陵舄得郁棲則為烏足。烏足之根為蠐螬，其葉為蝴蝶。蝴蝶胥也化而為蟲，生於竈下，其狀若脫，其名為駒掇。駒掇千日而化為鳥，其名為乾余胥。乾余胥之沫為斯彌，斯彌為食醯，頤輅生乎食醯。黃兄食醯，黃兄生乎九猷，九猷生乎瞀芮，瞀芮生乎腐，腐生乎著奚。著奚比乎不蜀，久竹不蜀。久竹生青寧，青寧生程，程生馬，馬生人，人又返入於機。萬物皆出於機，皆入於機。〈此言一氣而萬形，有變化而無死生也。〉
又曰：萇弘死於蜀，藏其血，三年而化為碧石。
又曰：馬血之為燐也，人血之為野火也，鷂之為，之為布穀，布穀之復為鷂也，燕之為蛤也，田鼠之為鶉也，老韭之為芫也，老俞之為猿也，〈俞，狀羊。〉魚卵之為蟲也，此皆物植典者。
