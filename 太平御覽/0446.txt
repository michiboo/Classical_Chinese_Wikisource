
《晉書》曰：《韋忠傳》云：裴爲僕射，數言忠於司空張華，華辟之，辭病不赴。人問其故，忠曰：「吾茨檐賤士，本無宦情。且茂先華而不實，裴欲而無厭，棄禮典而附賊後，此豈大丈夫之所宜行耶！」
又曰：王戎有人倫鑒識，嘗目山濤如璞玉渾金，我皆欽其寶，莫知名其器；玉衍神姿高徹，如瑤林樹，自然是風塵外物。謂裴拙於用長。荀勖工於用短，陳道寧糸糸如束長竿。
又曰：褚陶。吳平，召補尚書郎。張磺見之，謂陸機曰：「君兄弟龍躍�津，顧彥先鳳鳴朝陽，謂東南之寶以盡，不意復見褚生。」機曰：「公但未睹不鳴不躍者耳。」華曰：「故知延門之德不孤，川岳之寶不匱矣。」
又曰：樂廣，尚書令衛瓘，朝之耆舊，逮與魏正始中諸名士談論，見廣而奇之，曰：「自昔諸賢既歿，常恐微言將絕，而今乃復聞斯言於君矣。」命諸子造焉，曰：「此人之水鏡，見之瑩然，若披�而睹青天也。」
又曰：嵇紹始入，或謂王戎曰：「昨於稠人中始見嵇紹昂昂然若野鶴之在鶏群。」戎曰：「君復未見其父耳。」
又曰：王戎幼而潁悟，神彩秀徹，視日不眩。裴楷見而目之曰：「戎眼爛爛如岩下電。」
又曰：張翰有清才，善屬文，而縱任不拘，時人號爲江東步兵。
又曰：劉毅轉司隸校尉，糾正豪右，京師肅然，司部守令望風投印綬者甚衆。時人以毅方之諸葛豐、蓋寬饒。
又曰：樂廣少與弘農楊准相善。准之二子曰喬曰髦，皆知名於世。准使先詣裴，性弘方，愛喬有高韻。謂准曰：「喬當及卿，髦少減也。」又使詣廣，廣性清淳，愛髦有神檢。謂准曰：「喬自及卿，然髦亦清出。」准嘆曰：「我二兒之優劣，乃裴、樂之優劣也。」論者以爲喬雖有高韻，而神檢不足，樂爲得之矣。
又曰：劉頌守廷尉。時尚書令史扈寅非罪下獄，詔使考竟，頌執據無罪，寅遂得免。時人以頌比張釋之乎！
又曰：和嶠遷潁川太守，爲政橇膨，甚得百姓歡心。太傅從事中郎庾顗見而嘆曰：「嶠森森如千丈松，雖�累多節目，施之大廈，有棟梁之用。」
又《郤鑒傳》云：王敦嘗謂曰：「樂彥輔短才耳。後生流宕，言違名檢，考之以實，豈勝滿武秋耶？」鑒曰：「擬人必於其倫。彥輔道韻平淡，體識沖粹，處傾危之朝，不可得而親疏。及湣懷太子之廢，柔而有正。武秋失節之士，何可同日而言！」敦曰：「湣懷廢徙之際，交有危機之急，人何能以死守之乎！以此相方，其不減明矣。」
又《孫登傳》云：嵇康從之游三年，問其所圖，終不答，康每嘆息。將別，謂曰：「先生竟無言乎？」登乃曰：「子識火乎？火生而有光，而不用其光，果在於用光。人生而有才，不用其才，而果在於用才。故用光在乎得薪，所以保其耀；用才在於識真，所以全其年。今子才多識寡，難乎免於今之世去矣！子無求乎？」康不能用，果遭非命。
又《王湛傳》云：武帝亦以湛爲痴，每見濟，輒調之曰：「卿家痴叔死未？」濟常無以答。及是，帝又問如初，濟曰：「臣叔殊不痴。」因稱其美。帝曰：「誰比？」濟曰：「山濤以下，魏舒以上。」時人謂「湛上方山濤不足，下比魏舒有餘。」湛聞曰：「欲處我季孟之間乎？」
又曰：陸機天才秀逸，辭藻弘麗，張華嘗謂之曰：「人常恨才少，而子更患其多。」
又曰：陸�，刺史周浚召爲從事，謂人曰：「陸士龍當今顔子也。」
又曰：王衍俊秀有令望，虛心玄遠，未嘗語利。王敦過江，常稱之曰：「夷甫處衆中，如珠玉在瓦石間。」顧愷之作畫贊，亦稱衍岩岩清峙，壁立千仞。
又曰：杜�性純和，美姿容，有盛名於江左。王羲之見而目之曰：「膚若凝脂，眼如點漆，此神仙中人也。」桓彝亦曰：「衛�神清，杜�形清。」
又《郭文傳》：溫嶠嘗稱曰：「文有賢人之性，而無賢人之才，柳下惠、梁琦之亞乎？」
又曰：羅含，謝尚與含爲方外之好，乃稱曰：「羅君章可謂湘中之琳琅。」
又曰：羅含、桓溫嘗與僚屬宴會，含後至，溫問衆座曰：「此何如人？」或曰：「可謂荊楚之杞梓。」桓曰：「此自江左之秀，豈惟荊楚而已。」
又曰：薛兼少與同郡紀瞻、廣陵閔鴻、吳郡顧榮、會稽賀循齊名，號爲「五俊」。初入洛，司空張磺見而奇之曰：「皆南金也。」
又曰：《郤超傳》云：沙門支遁以清談著名於時，風流勝貴，莫不崇敬，以爲造微之功，足參諸正始。而遁常重超，以爲一時之俊。
又曰：郤超爲桓溫參軍。謝安與王坦之常詣溫論事，溫令超帳中臥聽之，風動帳開，安笑曰：「郤生可謂入幕之賓矣。」
又：《周顗傳》曰：庾亮嘗謂顗曰：「諸人咸以君方樂廣。」顗曰：「何乃刻畫無鹽，唐突西施也。」
又曰：應詹弱冠知名，性質素弘雅，物雖犯而弗之校，以學藝文章稱。司徒何邵見之曰：「君子哉若人！」
又曰：桓溫豪爽有風概，姿貌甚偉，面有七星。少與沛國劉惔善，惔嘗稱之曰：「溫眼如紫石棱，須作蝟毛磔，孫仲謀、晉宣王之流亞也。」
又曰：劉惔寓居京口，家貧，織芒履以爲養，雖蓽門陋巷，晏如也。人未之識，惟王導深器之。後稍知名，論者比之袁羊。惔喜，還告其母。其母，聰明婦人也，謂之曰：「此非汝比，勿受之。」又有方之范汪者。惔復喜，母又不聽。及惔年德轉�，論者遂比之荀粲。
又曰：荀崧弱冠，太原王濟甚相器重，以方其外祖陳郡袁侃，謂侃弟奧曰：「近見荀監子，清虛名理，當不及父，德性純粹，是賢兄輩人也。」
又曰：成公簡，字宗舒，東郡人也。世二千石。性清素，不求榮利，潛心味道，罔有幹其志者。默識過人。張茂先每言：「公簡清靜比楊子�，默識擬張安世。」
又曰：謝安總角，神識沉敏，風宇修暢，善行書。弱冠夷熙�，清言良久，既去，�子修曰：「向客何如大人？」�曰：「此客而來逼人。」王導亦深器之。由是有重名。
又曰：謝萬善屬文，敘漁父、屈原、季主、賈誼、楚老、龔勝、孫登、嵇康四隱四顯爲《八賢論》，其旨以處者爲優，出者爲劣，以示孫綽。綽與往反，以體公識遠者，則出處同歸。
又曰：《韓康伯傳》云：庾和名重一時，少所推服，常稱康伯及王坦之曰：「思理倫和，我敬韓康伯；志力強正，吾愧王文度。」
又曰：王獻之嘗與兄徽之俱詣謝安，徽之多言俗事，獻之寒溫而已。既出，客問安王氏兄弟優劣，安曰：「小者佳。」客問其故，安曰：「吉人之辭寡。」
又曰：褚裒與杜�俱有盛名，冠於中興。譙國桓彝見而目之曰：「季野有皮裡春秋。」言其外無臧否，而內有所褒貶也。
又曰：王恭美姿儀，人多愛悅，或目云：「濯濯如春月柳。」嘗被鶴氅裘，涉雪而行，孟昶窺見之，嘆曰：「此真神仙中人也！」
又曰：王恭，字孝伯，少有美譽，清辯過人，自負才地高華，恆有宰輔之望。與王忱齊名友善，慕劉惔之爲人。謝安常曰：「王恭才地可以爲將相。」
《宋書》曰：謝弘微，叔父混特所敬貴，號爲微子。常云：「阿遠剛操負氣，阿客博而無檢；曜恃才而持操不篤；晦自知而納善不周，設復功濟三才，終亦以此爲恨；至如微子，吾無間然。」又曰：「微子異不傷物。同不害正，若年迨六十必至公輔。」
又曰：龔祈不應徵辟。祈風姿端雅，容止可觀，中書郎範述見而嘆曰：「此荊楚仙人也。」
蕭子顯《齊書》曰：王僧祐父遠，爲光祿勛。宋世爲之語曰：「王遠如屏風，屈曲能蔽風露。」
《陳書》：周弘正叔父舍，每與談論，輒異之，曰：「觀汝神情潁晤，清理警發，後世知名，當出吾右。」
又曰：高祖在京城，嘗與諸將宴，杜僧明、周文育、侯安都爲壽，各稱功伐。高祖曰：「卿等悉良將也。然而幷有所短，杜公志大而識暗，狎下而嬌尊矜功，不收其拙；周侯交不擇人，而推心過差，居危履險，猜防不設；侯郎傲誕而無厭，輕佻而肆志，幷非全身之道耳。」卒皆如其言。
《隋書》曰：玄善以高穎有宰相之具，嘗言於上曰：「楊素粗疏，蘇威怯懦，玄胄、玄，正似鴨耳。可以付社稷者，惟獨高熲。」
又曰：蘇威，治書侍御史梁毗以威領五職，安繁戀劇，無舉賢自代之心，抗表劾威。上曰：「蘇威朝夕孜孜，志存遠大，舉賢不缺，何遽迫之。」顧謂威曰：「用之則行，舍之則藏，惟我與爾有是夫！」因謂朝臣曰：「蘇威不值我，無以措其言；我不得蘇威，何以行其道？楊素才辯無雙，至若斟酌古今，助我宣化，非威之匹也。蘇威若逢亂世，商山四皓，豈易屈哉！」
又曰：楊達爲人弘厚，有局度。楊素每言曰：有君子之貌兼君子之心者，惟達耳！
《唐書》曰：王�嘗侍宴，太宗謂�曰：「卿識鑒清通，尤善談論，自房玄齡等，咸宜品藻，又可自量，孰與諸子賢？」對曰：「孜孜奉國，知無不爲，臣不如玄齡。才兼文武，出將入相，臣不如李靖。敷奏詳明，出納惟允，臣不如彥博。處繁理劇，衆務必舉，臣不如戴胄。以諫諍爲心，恥君不及於堯、舜，臣不如魏徵。至如激濁揚清，嫉惡好善，臣於數子，亦有一日之長。」太宗深然其言，群公亦各以爲盡已所懷，謂之確論。
又曰：馬周有機辯，能敷奏，深識事端，動無不中。太宗嘗曰：「我於馬周，暫時不見，則便思之。中書侍郎岑文本謂所親曰：「吾見馬君論事多矣，援引事類，揚榷古今，舉要刪蕪，會文切理，一字不可加，一言不可減，聽之靡靡，令人忘倦。昔之蘇、張、終、賈，正應此耳。然鳶肩火色，騰上必速，恐不能免耳。」
又曰：韋述時，趙冬曦、孫逖、王翰常游其門。趙冬曦兄冬日，弟和壁、居貞、安貞、頤貞等六人，逖弟迪、逌、迥、<辶巳>、巡亦六人，幷詞學登科。張說曰：「趙、韋昆季，今之杞梓也。」
又曰：馮定，字介夫，宿之弟也。儀貌壯偉，與宿俱有文學，而定過之。貞玄中皆舉進士，時人比之漢朝二馮君。
《呂氏春秋》曰：管仲有病，桓公往問之曰：「仲父之病病矣，將何以教寡人？」管仲對曰：「願君之遠易牙、竪刀、常之巫、衛公子啓方也。」公曰：「易牙烹其子以慊寡人，〈慊，忄夾也。〉猶尚可疑邪？」管仲對曰：「人之情，非不愛其子。子之忍，將何有於君？」公又曰：「竪刁自害以近寡人，猶尚可疑耶？」管仲對曰：「人之情，非不愛其身。其身之忍又將何有於君？」公又曰：「常之巫審於死生，能去屙病，猶尚可疑耶？」管仲對曰：「死生命也，屙病本也。君不用其命、守其本而恃常之巫，彼將以此無不爲也。」公又曰：「衛公子啓方事寡人十五年，其父死不敢歸哭，猶尚可疑耶？」管仲對曰：「人之情無不愛其父，父之忍將何有於君？」公曰：「諾。」管仲死，盡逐之。食不甘，官不治，病不起，朝不肅。居三年，公曰：「仲父不亦過乎？」復召而反之。明年，公有病，常之巫從中出曰：「公將以某日薨。」易牙、竪刁相與作亂，矯以公瘤攏衛公子啓方以書社四十人下衛。公慨焉嘆涕曰：「管子聖人之所見，豈不遠哉？若死者有知，我何目面以見仲父乎？」蒙衣袂而死，絕於壽宮。
又曰：吳起謂商文曰：「事君果有命矣！」商文曰：「何謂也？」吳起曰：「治四境之內，成訓教，變習俗，使君臣有義，父子有序，子與我孰賢？」商文曰：「吾不若子。」曰：「今日置質爲臣，其主安重；今日釋璽辭官，其主安輕；子與我孰賢？」商文曰：「吾不若子。」曰：「援桴一鼓，敵人在前，使三軍之士，樂死若生，子與我孰賢？」商文曰：「吾不若子。」吳起曰：「三者，子皆不吾若也。位在吾上，命矣夫！」商文曰：「善。子問我，我亦問子。變世主少，群臣相疑，黔首不定。當此之時，屬之我乎？屬之子乎？」吳起默然不對。少間，曰：「然。」商文曰：「是吾所以加於子之上也。」
崔鴻《前涼錄》曰：張茂謂馬岌曰：「劉曜自古可誰等輩也？」岌謂曰：「曹孟德之流。」茂默然。岌曰：「孟德公族也，劉曜戎狄，難易不同，曜殆過之。」茂曰：「曜可方呂布、關習，而雲孟德不及，豈不過哉。」岌曰：「孟德挾天子，令諸侯，仗大義，討不庭。曜一卒胡人，用烏合之衆而能建威成大逆，天下莫之當，其不優歟？」茂曰：「天生胡以滅中國，殆不可以人事論也。」
《秦記》曰：姚萇大破苻登，置酒高會，諸將咸曰：「若值魏武王，尋破此賊，陛下將牢大過。」上嘆曰：「吾不如亡兄者四也；長八尺五寸，垂臂過膝，望而畏之，一也。當十萬之衆，與天下爭衡，望麾直突，前無橫陣，二也。突覽古今，講論道藝，駕禦群賢，收羅俊異，三也。總領大衆，經履險難，大小悅稱，人盡死力，四不如也。」
又曰：魏武王姚襄禮待楊亮，亮奔桓溫，溫問亮曰：「襄何如人？」答曰：「天下傑也。神明器度，故是孫策之儔，而雄武過之。」
《越絕書》曰：或問曰：「子胥、范蠡何人也？」曰：「子胥勇而知，范蠡知而明，皆賢人也。」問曰：「子胥死，范蠡去，二人行違，皆稱賢何也？」答曰：「《論語》曰：陳力就列，不能者止。事君，以道言耳，范蠡單身入越，致主於霸，有所不合，故去也。」問曰：「不合何不死？」曰：「止，去，事之義也，義無死。子胥死者，受恩深也。《傳》曰：孔子去魯，燔俎無肉。曾子去妻，藜蒸不熟。微子去，比乾死，孔子幷稱仁，行雖違，其義同。死與生，敗與成，其同奈何？《論語》曰：有殺身以成仁。子胥重其信，范蠡貴其義，信從中出，義從外入。微子去者，痛殷道也；比乾死者，忠於紂也；箕子亡者，絕也。忠信之至，相爲外里耳。」問：「二子孰逾乎？」曰：「以爲同耳。」
《華陽國志》曰：廣陵太守下邳陳登，字玄龍，太尉球孫也。有俊才，較天下士，謂功曹陳喬曰：「閨門雍穆，有德有行，吾敬陳玄方。父子冰清玉潔，有德有言，吾敬華子魚。博聞強識，奇逸卓犖，吾敬孔文舉。雄姿傑出，有王霸之略，吾敬劉玄德。」
《零陵先賢傳》曰：劉備曰：「子初〈即劉巴字也。〉才知絕人，如孤，可用。非孤者，難獨任也。」亮亦曰：「運籌策於帷幄之中，吾不如子初遠矣。若提桴鼓，會于軍門，使百姓喜勇，當與議之可。」
《陳武別傳》曰：武，時人無察者，頓丘閭遐薦之于軍府。或問：「武當今可與誰爲輩？」遐曰：「方謝道堅不足，比徐世璋有餘。」道堅、世璋皆同時知名士也。武聞之，笑曰：「乃處我季孟之間乎？」
《衛�別傳》曰：永和中，丹陽尹劉真長、鎮西將軍謝仁祖商略中朝士人，遂及於�。或問：「杜弘治得方衛洗馬不？」謝曰：「安得相比，其間可容數人。」
《世說》曰：嵇中散語趙景真：「卿瞳子白黑分明，有白起之風，恨量小狹。」趙答曰：「尺表能審璇衡之度，寸管能測往復之晷。何必在大？但問識何如耳。」
又曰：諸名士共洛水上戲。還，樂令問王夷甫曰：「今日共看，樂不？」王曰：「裴僕射善談名理，混有雅致；張茂先論《史》《漢》，殊靡可聽；我與王安豐說延陵、子房，亦超然者。」
又曰：劉萬安，即道真之子，庾公所謂「灼然玉舉。」又云：「千人亦見，百人亦見。」王右軍少時，丞相云：「逸少何緣復減萬安？」
又曰：諸葛瑾弟亮及從弟誕，幷有盛名，各在一國。於時以爲蜀得其龍，吳得其虎，魏得其狗。誕在魏，與夏侯玄齊名；瑾在吳，吳朝服其弘雅。
又曰：卞望之云：「郤公體中有三反：方於事上，好下接己，一反；治身清貞，而大修計校，二反；自好讀書，憎人學問，三反也。」
又曰：王敦爲大將軍，鎮豫章。衛�避亂，從洛投敦。相見欣然，談話彌日。於時謝鯤爲長史，敦謂鯤曰：「不意永嘉之末，復聞正始之音。阿平若在，當復絕倒。」時人以�爲玉人。
《語林》曰：謝碣絕重其婦，張玄常稱其婦，欲以敵之。有濟尼者，幷游張、謝二家，人問其抖錫優劣，答曰：「玄夫人神情散朗，故有林下之風；碣家婦，清心玉映，自是閨房之秀也。」
《三輔決錄》曰：弭生，字仲叔，其父賤。故張伯英與李幼才書曰：「弭仲叔高德美名，命世之才，非弭氏小族所有，新豐瘠土所當出也。」
《郭泰別傳》曰：泰字林宗，少游汝南，先過袁閬，不宿而退，往從黃憲，累日方還。或問林宗，林宗曰：「奉高之器，譬諸泛濫，雖清而易挹；叔度汪汪君子，若千頃波，澄之不清，撓之不濁，不可量也。」
