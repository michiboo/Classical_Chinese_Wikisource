
《左傳》曰：魯叔弓帥師圍費，弗克，敗焉。〈爲費所敗。〉平子怒，令見費人執之以爲囚俘。冶區夫曰：「非也。〈區夫，魯大夫也。〉若見費人，寒者衣之，饑者食之。爲之令主，而供其睏乏。費來如歸，南氏亡矣。人將叛之，誰與居邑？若憚之以威，懼之以怒，人疾而叛，爲之聚也。若諸侯皆然，費人無歸，不親南氏，將焉入矣？」平子從之，費人叛南氏。
《史記》曰：漢高帝初，陳豨反於代，〈，虛豈切。〉帝自往擊之。至邯鄲，喜曰：「不南據漳水，北守邯鄲，知其無能爲也。」因問周昌曰：「趙亦有壯士可令將者乎？」對曰：「有。」見四人，四人謁，帝慢駡曰：「竪子能爲將乎？」四人慚伏。帝封之各千戶，以爲將。左右諫曰：「從入蜀、漢，伐楚，功未遍行，今此何功而封？」帝曰：「非汝所知。陳豨反，邯鄲以北皆有，吾以羽檄征天下兵，未有至者，今惟獨邯鄲中有此耳。吾胡愛四千戶，封此四人，以慰趙子弟！」皆曰：「善。」
《漢書·西南夷傳》曰：陸賈至南越，越王恐，頓首謝罪，願奉明詔，長爲藩臣，奉貢職。於是下令國中曰：「吾聞兩雄不俱立，兩賢不幷世。漢皇帝賢天子。自今以後去帝制黃屋左纛。」因爲之稱蠻夷。
《後漢書》曰：岑彭與大司馬吳漢等圍洛陽數月。朱鮪等堅守不肯下。帝以彭嘗爲校尉，令往說之。鮪在城上，彭在城下，相勞苦歡語如平生。彭因曰：「彭往者得執鞭侍從，蒙薦舉拔擢，常思有以報恩。今赤眉已得長安，更始爲三王所反，皇帝受命，平定燕、趙，盡有幽、冀之地，百姓歸心，賢俊�集，親率大兵，來攻洛陽。天下之士，逝其去矣。公雖嬰城固守，將何待乎？」〈嬰，繞也。謂以城自嬰繞而守之。〉鮪曰：「大司徒被害時，鮪與其謀。〈與，音預。〉又諫更始無遣蕭王北伐，自知罪深。」彭還，具言於帝。帝曰：「夫建大事者，不忌小怒。鮪今若降，官爵可保，況誅罰乎？河水在北，吾不食言。」〈指河水爲信，言其明白也。〉彭復往告鮪，鮪從城上下�索曰：「必信，可乘此上。」彭趣索欲上。〈趣，向也。〉鮪見其誠，即許降。後五日，鮪將輕騎詣彭。顧敕謂部將曰：「堅守待我。我若不還，諸君徑將大兵上に轅，歸郾王。」〈《更始傳》，尹尊爲郾王。〉乃面縛，與彭俱詣河陽。〈《東觀記》曰：諸行在所河津亭。〉帝即解其縛，召見之，復令彭夜與鮪歸城。明旦，悉其衆出降，拜鮪爲平狄將軍，封扶溝侯。
《吳志》曰：關羽圍魏氏之樊，留兵將備公安及南郡。吳將呂蒙襲之，兵到南郡，羽下守將糜芳降。蒙入據城，盡得羽及將士家屬，蒙皆撫慰，約令軍中不得幹曆人家有求取。軍中震忄栗，道不拾遺，蒙朝暮使親近存恤耆老，問所不足，病疾者給醫藥，饑寒者賜衣糧。羽府藏財寶，皆封閉以待吳主孫權至。羽還路，數使人與蒙相聞，蒙輒厚遇其使，周旋城中，家家致問，或手書示信。羽人還，私相參訊，咸知家門無恙，見待過於平時，羽吏士無鬥心。會權至，羽自知孤窮，乃走麥城，西至漳鄉，衆皆委羽而降。
《三國典略》曰：梁蕭乾，字思惕，梁秘書監子范之子。容止雅正，志性恬簡。善隸書，得叔父子�之法。閩中豪帥反叛，陳武謂乾曰：「陸賈南征，趙佗歸順，隨何奉使，黥布來臣，追想清風，彷彿在目。」乃令乾往使諭以逆順，渠帥幷即款附。
《北史》曰：魏可朱渾元歸齊。神武聞其來，遣平陽太守高崇持金環一枚賜元，幷運資糧候接。
《隋書》曰：劉權爲南海太守。行至鄱陽，會群盜起，不得進，詔令權召募討之。權率兵與賊相遇，不與戰，先乘單騎詣賊營，說以利害。而群賊感悅，一時降附。帝聞而嘉之。
又曰：開皇末，桂州俚李光仕聚衆爲亂，詔何稠召募討之。師次衡嶺，遣使者諭其渠帥洞主莫崇解兵降款。桂州長史王文周鎖崇以詣稠所。稠詐宣言曰：「州縣不能綏養，致使邊民擾叛，非崇之罪也。」乃命釋之，引崇共坐，幷從者四人，爲設酒食遣之。崇大悅，歸洞不設備。稠至五更，掩入其洞，悉散俚兵，以臨餘賊。象州逆帥杜條遼、羅州逆帥龐靖等相繼降款。
又曰：仁壽初，山獠作亂，出衛玄爲資州刺史以鎮撫之。玄旣至官，時獠攻圍大牢鎮，玄單騎造其營，謂群獠曰：「我是刺史，銜天下詔安養汝等，勿驚懼也。」諸賊莫敢動。於是說以利害，渠師感悅，解兵而去，前後歸附者十餘萬口。高祖大悅，賜縑二千匹，除遂州總管，仍令劍南安撫。
《唐書》曰：馬燧討李懷光，自京師與渾瑊、駱元光、韓游懷合軍，次於長春宮。懷光遣驍將徐廷光以精卒六千守城，兵械甚嚴。燧度長春不下，則瑰光自固，攻之則曠日持久，死傷必甚，乃挺身至城下呼廷光。廷光素懼燧威名，拜於城上。燧度廷光心已屈，乃謂曰：「我來自朝廷，可西面受命。」廷光復西拜。
又曰：「公等皆朔方將士，祿山已來，首立大勛，四十餘年，功伐最高，柰何棄祖父之勛力，爲滅族之計耶！從吾言，非止免罪，富貴可圖也。」賊徒皆不對。燧又曰：「爾以吾言不誠，今相去數步，爾當射我！」乃披襟示之。廷光感泣俯伏，軍士亦泣。先一日，賊將尉�率兵二千以焦離堡降燧。廷光道旣絕，乃因率其下出降。燧乃以數騎徑入城，處之不疑，莫不畏服，衆大呼曰：「吾復得爲王人矣！」渾瑊私嘆謂參佐曰：「�謂馬公用兵與僕不相遠，但怪累敗田悅；今睹其行師料敵，僕不逮遠矣。
又曰：曹王皋爲衡州刺史。初，湖南團練使辛京杲遣將軍王國良鎮武岡。京杲侵刻之，又虐其士卒，國良以兵叛，因據山河守險，劫行旅以自給。詔征荊南、江西、黔桂兵誅之，二歲不下。乃以皋爲潭州刺史、湖南都團練使。皋率諸軍至武岡，國良阻險，兵不得進。皋乃謂諸軍曰：「國良怨京杲刻害，本非反也。其情易，不如降之。」乃三遺之書，國良因謂降，未得其情。皋曰：「其心屈矣。」乃舍軍自稱使者，乘扁舟直造其壘，曰：「曹王也。」國良遂出降。
又曰：於邵爲巴州刺史，時歲儉，夷獠相聚山澤爲盜。數千百人來圍州城，邵撫勵州兵與之拒戰。凡旬有二日，間遣使說喻，示以善惡。山盜邀邵出，乃以儒服出城，致之不疑，因皆降之。
又曰：范希朝爲朔方節度使。至靈武，突厥別部有沙陀者，北方推其勇勁，希朝誘致之，自甘州舉族來歸，衆且萬人。其後以之討賊，所至有功。
《左傳》曰：蔡穆侯將許僖公以見楚子於武城，許男面縛銜璧，大夫衰絰，士輿櫬。楚子問諸逄伯，對曰：「昔武王克殷，微子啓如是。武王親釋其縛，受其璧，焚其櫬，禮而命之，使復其所。」楚子從之。
《史記》曰：楚莊王圍鄭，三月，克之。入自皇門，鄭伯肉袒牽羊以迎，曰：「孤實不天，不能事君，使君懷怒以及敝邑，孤之罪也。敢不惟命是聽！」
又曰：周武王伐紂，克殷。微子乃持其祭器于軍門，肉袒面縛，左牽羊，右把茅，膝行而前以告。於是武王乃釋微子，復其位。
《後漢書》曰：武都參狼羌爲寇，殺長史。馬援將四千餘人往擊之，不與戰。羌遂窮困，悉降。
又曰：陳宮降，曹操曰：「奈卿老母何？」宮曰：「老母在公，不在宮也。夫以孝治天下者，不害人之親。」操復曰：「奈卿妻子何？」宮曰：「聞霸王之主，不絕人之嗣。」因請就刑，遂出不顧。操爲之涕泣，遂殺之，傳首許市。
又曰：耿秉與竇固至車師後，王安得震怖，從數百騎出迎秉。而固司馬蘇安欲全功歸固，即馳謂安得曰：「漢貴將獨有奉車都尉，天子姊婿，〈固尚光武女沮陽公主，明帝姊也。〉爵爲通侯，當先降之。」安得乃還，更令其諸將迎秉。秉大怒，被甲上馬，麾其精騎徑造固壁。言曰：「車師王降，訖今不至，請往梟其首。」固大驚曰：「且止，將敗事！」秉厲聲曰：「受降如受敵。」遂馳赴之。安得惶恐，走出門，脫帽抱馬足降。〈《東觀記》曰：脫帽，趨鳴馬蹄也。〉秉將以詣固。其前，王亦歸命，遂定車師而還。
又曰：太山賊叔孫無忌等暴橫一境，州郡不能討。衛羽說第五種曰：「中國安寧，忘戰日久，而太山險阻，寇猾不制。今雖有精兵，難以赴敵，羽請譬降之。」種敬諾。羽乃往，備說禍福，無忌即帥其黨與三千餘人降。
又曰：劉盆子遣劉恭乞降，曰：「盆子將百萬衆降，陛下何以待之？」帝曰：「待汝以不死耳。」樊崇乃將盆子及丞相徐宣以下三十餘人肉袒降。上得所傳國璽綬、更始七尺寶劍及玉璧各一。積兵甲宜陽城西，與熊耳山齊。
又曰：龐雄與梁忄堇及耿種步騎萬六千人攻虎澤。連營稍前，單于惶怖，遣左奧�曰遂王詣忄堇乞降。忄堇乃大陣兵受之。單于脫，帽徒跣，面縛稽顙，納質。
又曰：岑彭與嚴說共守宛。漢兵攻之數月，城中糧盡，人相食，彭乃與說舉城降。諸將欲斬之，大司徒伯升曰：「彭，郡之大吏，執心堅守，是其節也。今舉大事，當表義士，不如封之，以勸其後。」更始乃封彭爲歸德侯。
又曰：班超復使西域。是時，于闐王廣德新攻破莎車，逐雄張南，〈于闐國去長安九千七百七十里，南與婼羌，西與始墨接，莎車國去長安九千九百五十里。西域南北有大山，中央有河，東西六千餘里。東至玉門、陽關有兩道，從鄯善傍南山北波河西行，至莎車爲南道。雄張猶熾盛也。張，音丁亮反。波，傍也。波音詖。〉而匈奴遣使監護其國。超旣西，先至于闐。廣德禮意甚疏。且俗信巫。巫言：「神怒何故欲向漢？漢使有馬，急求取以祠我。」廣德乃遣使就超請馬。〈《續漢書》及《華橋書》，字幷作鬼。《說文》：馬淺墨色也。音京媚反。〉超密知其狀，報許之，而令巫自來取馬。有頃，巫至，超斬其首以送廣德，因辭讓之。廣德素聞超在鄯善誅滅虜使，大惶恐，即攻殺匈奴使者而降。超重賜其王以下，因鎮撫焉。
又曰：張步戰敗，退保平壽，〈今青州北海縣。〉蘇茂將萬餘人來救之。茂讓步曰：「以南陽兵精，延岑善戰，而耿走之。奈何就攻其營？旣呼茂，不能待耶？」步曰：「負，無可言者。」〈負，愧也。再言之者，愧之甚。〉帝乃遣使告步、茂，能相斬降者，封爲列侯。步遂斬茂，使奉其首降。
又曰：田戎聞秦豐被圍，懼，大兵方至，欲降，而妻兄辛臣諫戎曰：「今四方豪傑，各據郡國，洛陽地如掌耳，〈《續漢書》曰：辛臣爲戎作地國，圖彭寵、張步。董憲、公孫述等所得郡國，雲洛陽所得如掌耳。〉不如按甲以觀其變。」戎曰：「以秦王之強猶爲征南所圍，豈況吾耶？降計決矣。」四年春，戎乃留辛臣守夷陵，自將兵沿江泝沔，止黎丘，刻期曰當降。而辛臣於後盜戎珍寶從間道先降於彭，而以書招戎。戎疑必賣已，遂不敢降，〈《東觀記》云：戎至期日，灼龜卜降兆，不中，折，遂止不降。〉而反與秦豐合，彭出兵攻戎，數月，大破之。
《吳書》曰：壬申，王璿受皓之降，命解縛焚櫬，延請相見。
《晉陽秋》曰：平吳，收其圖籍，領州四，郡三十三，縣三百一十三，戶五十二萬三千，男女口二百三十萬，後宮五千餘人。
《晉書》曰：樊雅據譙郡，祖逖使桓宣說之。雅與宣置酒結友，遣子隨宣詣逖。少日，雅便自詣逖，逖遣雅還撫其衆。僉謂前數駡辱逖，懼罪不敢降。雅復閉城自守。逖往攻之，復遣宣入說雅。雅即斬異己者，遂出降。
又曰：建興中，陳聲聚諸無賴二千餘家斷江抄掠，陶侃遣朱伺爲督護討聲。聲衆雖少，伺容之不擊，聲求遣弟詣侃降，伺外許之。及聲去，伺仍遣勁勇要聲弟斬之，潛軍襲聲。聲正旦幷出祭祀飲食，伺軍入其門，方覺。聲將閻晉、鄭進皆死戰，伺軍人多傷，乃還營。聲東走，保董城。伺又率諸軍圍守之，遂重柴繞城，作高櫓，以勁弩下射之，又斷其水道。城中無水，殺牛飲血。閻晉，聲婦弟也，乃斬聲首出降。
又曰：桓溫伐蜀，軍次彭模，乃命參軍周楚、孫盛守輜重，自將步卒直詣成都。李勢使其叔父福及從兄權等攻彭模，楚等禦之，福退走。溫反擊權等，三戰三捷，賊衆散，自間道歸成都。勢於是悉衆與溫戰於笮橋，參軍龔護戰沒，衆懼欲退。而鼓吏誤鳴進鼓，於是攻之，勢衆大潰。溫乘勝直進，焚其小城，勢遂夜遁九十里，至晉壽葭萌城。其將軍鄭嵩、咎堅觀勢降，乃面縛輿櫬請命。溫解縛焚櫬，送於京師。溫停蜀三旬，舉賢旌善，百姓大悅。
《齊書》曰：始興王鑒鎮益州，益州劫帥韓武、方棠聚黨千餘人，斷流爲暴，郡縣不禁，行旅斷絕。鑒行至上明，武、方乃出降。長史虞等咸請殺之，鑒曰：「武、方爲暴，積年所不能制。今降而被殺，失信，且無以勸善。」於是啓台，果被宥。自巴西蠻夷、凶惡皆望風降附。
《三國典略》曰：侯景黨儀同司馬世�率其所領降於慕容紹宗，仍以鐵騎五千夾而擊景。景謂其衆曰：「汝輩家口，高登悉已殺之，努力何慮無妻子？待向江東，當還入鄴，用汝輩悉作本州刺史。」衆信之。紹宗遙呼曰：「爾居家悉在，但能歸來，官勛如舊。」乃被髮向北斗以誓之，於是景衆大潰，爭赴渦水，渦水爲之不流。
《後周書》曰：武帝平齊。齊王至，帝降自阼階，以賓主之禮相見。高氵皆在冀州擁兵未下，遣上柱國、齊王憲與柱國、隨公楊堅率軍討平之。齊定州刺史、范陽王高紹義叛入突厥。齊諸行台州鎮悉降，關東平。合州五十，郡一百六十二，縣三百八十五，戶三百三十萬二千五百二十八，口二千萬六千八百八十六。
《唐書》曰：王行本仕隋，以軍功爲朝散大夫。堯君素之鎮河東也，令行本統精甲七百人。及君素被誅於東樓，行本率兵赴之，不及，因捕殺君素者，黨屬與數百人皆誅之。後兵出戰官軍。高祖更令將軍秦武通擊之，武通令軍中無得泄其謀，於是掘長圍以逼之，武通謂掘圍者：「若見賊，但疾走以避之。」行本果出兵，掘圍者走，行本奔數里，通率騎橫出擊之，賊衆潰，因縱兵乘之，殺七百餘人，自此兵勢漸弱。太宗求得其所親婦人遣入城喻意，行本曰：「罪戾旣深，自知不免止，當逃竄山谷耳。」因潛引武周，又求援於竇建德，武周遣其將尋相以兵援之。太宗邀擊，大破之。行本窮急糧盡，謀欲突圍而出，人無從者，遂面縛請降。
又曰：劉闥亡將張君立，奔於高開道，因與其將張金樹潛相連結。時開道親兵數百人，皆勇敢士也，號爲「義兒」。恆在閣內。金樹每督兵於閣下。及將爲變，譖其黨數人入其閣內，與諸義兒陽爲游戲，至日將夕，陰斷其弓弦，又藏其刀杖，聚其槊於床下。合瞑，金樹以其徒大呼來屯閣下，向所遣人抱義兒肖一時而出，諸義兒遽將出戰，而弓弦皆絕，刀杖已失。張君立於外城舉火相應，表裏驚擾。義兒窮蹙，爭歸金樹。開道知不免死，於是擐甲持兵坐於堂上，與妻妾奏妓樂酣宴。金樹之黨憚其勇，不敢逼之。天將曉，開道先縊其妻及子而後自殺。金樹陳兵大集，執其義兒皆斬之。又殺張君立，死者五百餘人，於是來降。
《史記》曰：楚漢相持，項羽圍漢王於滎陽，漢王請和，割滎陽以西者爲漢。亞父勸項王急攻滎陽，漢王患之，陳平反間。旣行，羽果疑亞父，亞父大怒而去，發病死。漢將紀信曰：「事急矣！臣請誑楚，可以間出。」於是陳平夜出女子東門三千餘人，楚因擊之。紀信乃乘王車黃屋左纛，曰：「食盡，漢王降楚。」楚軍皆呼萬歲。之城東觀之，上以故與數十騎出西門遁走。
《後漢書》曰：時漢中賊延岑出散關，及更始將軍李寶合兵數萬人，與逢安戰於杜陵，岑等大敗，死者萬餘人，寶遂降安，而延岑收散卒走。寶乃密使人謂岑曰：「子弩力還戰，吾當於內反之，表裏合勢，可大破也。」岑即還，挑戰。安等空營擊之。寶從後悉拔赤眉旌幟，更立己幡旗。安等戰疲還營，見旗幟皆白，大驚，亂走，自投川谷死者十餘萬。
《後魏書》曰：万俟醜奴、〈萬，音墨。俟，音其。〉宿勤明達等反叛，寇掠涇川。魏將崔延伯率衆軍將出營討賊。未戰之間，有賊數百騎詐持文書，雲是降簿，乞且緩師。延伯謂其事實，逡巡未閱。俄而，宿勤明達率衆自東北而至，乞降賊從西競下，諸軍前後受敵。延伯上馬突陣，賊勢摧挫，便爾逐北，遙造其營。賊本輕騎，延伯軍兼步卒，兵力疲怠，賊乃乘間得入城。延伯軍遂大敗，傷死者二萬人。
《通典》曰：西魏大將周文帝征東魏，戰於邙山。裨將于謹率其麾下僞降，立於路左。東魏大將齊神武軍乘勝逐北，不以爲虞。追騎過盡，謹乃自後擊之，敵人大駭。獨孤信又收集兵士，於後奮擊，齊神武軍遂亂。以此西魏軍得全而返之。
又曰：隋煬帝征高麗，九軍已度鴨綠水，糧盡，議欲班師。諸將多異同，又不測帝意。會高麗國相乙亥文德來，詣其營，都將宇文述不能執，文德逃歸。述內不自安，遂與諸將更進追擊。時文德見軍中多饑色，欲疲述衆，每鬥便北，述一日之中七戰皆捷。旣恃驟勝，又內逼群議，於是，遂進遇平壤城。文德僞降，述料攻之未可卒拔，因而班師。文德隨擊之，大敗。〈文德之戰之北，遷延令敵饑瘦，亦同持久之義。〉
