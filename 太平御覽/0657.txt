
《晉書》曰：姚興如逍遙園，引沙門于澄玄堂，湯瀵摩羅什演佛經。羅什通辯夏言，尋覽舊經，多有乖謬，不與胡本相應。興與羅什及沙門僧肇、曇順等八百人更出大品，羅什持胡本，興執舊經，以相考校。其新文異舊者，皆會於理義。續出諸經幷諸論三百餘卷。今之新經皆羅什所譯。興旣托意於佛道，公卿已下莫不欽附，沙門自遠而至者五千餘人。起浮圖於永貴里，立波若台於中宮，沙門坐禪者恆有千數。州郡化之，事佛者十室而九矣。
《齊書》曰：張緒爲中書令，善談玄。駕幸莊嚴寺，聽僧達道人講《維摩》，坐遠，不聞諸言，上難移緒，乃遷僧達。
《梁書》曰：張稷出爲青、冀二州刺史，不得志，嘗閉閣讀佛經。
又曰：劉勰字彥和，早孤，篤志好學，家貧不婚娶，依沙門僧祐居，遂博通經論，因區別部類，錄而序之。定林寺經藏，勰所定也。勰爲文，長於佛理，都下寺塔及名僧碑誌必請勰制文。敕與惠震沙門於定林寺撰經證，功畢，求遂出家。先燔鬚髮自誓，敕許之，乃變服，改名惠地。
又曰：任孝恭，少從蕭寺�法師讀經論，明佛理。至是，蔬食齋戒，信授甚篤。而性頗自伐，以才能尚人，於流輩中多有忽略，世以此少之。
又曰：皇侃性至孝，常日誦《孝經》二十遍，以擬《觀世音經》。
又曰：梁蕭詧謂其度支尚書宗如周曰：「卿何爲謗經？」如周踧踖，自陳不謗，詧又謂之如初。如周懼，出告蔡大寶，大寶知其旨，笑謂之曰：「君當不謗餘經，正應不信《法華》耳。」如周乃悟然。《法華》雲︰「聞經隨喜，面不狹長。」如周面狹且長，由是詧有此戲。
《陳書》曰：王固清虛寡慾，信佛法，及丁所生憂，遂終身蔬食。夜則坐禪，晝誦佛經。嘗聘魏，宴於昆明池，魏人以南人嗜魚，大設罟網，固以佛法咒之，遂一鱗不獲。
《後魏書》曰：斐宣，高祖曾令集沙門講佛經，因命宣論難，其有理詣，高祖稱善。
《唐書》曰：韋綬字子章，京兆人。少有至性，喪父，刺血寫佛經。
又曰：貞元十四年，南天竺國進《花嚴經》殘梵夾，令僧般若三藏於保壽寺，僧智柔圓照同於崇福寺翻譯成四十卷。
《高僧傳》曰：釋道安，姓衛氏，常山人。初經出己久而舊譯時謬，致使深義隱沒未通，每至講說，惟敘大意。安躬覽經典，鈎深致遠，幷尋文比句，爲起盡之義。經文看樹，自安始也。
《洛陽伽藍記》曰：神龜九年十一月，太后遣崇靈寺比丘惠生向西域取經，凡得一百七十部，皆是大炒暑典。
《涅盤經》曰：是諸大乘經爲滿字，無欠少之義也。小乘諸教悉爲半字，義未圓，故云半字。
《晉書》曰：恭帝深信浮圖道，鑄貨千萬，造丈六金象於瓦官寺。帝親迎之，群臣步從，滿十許里。
又曰：彭城王�上言：「樂賢堂有先帝手畫佛象，經歷寇難而此堂猶存，宜敕作頌。」帝下其議。蔡謨曰：「佛者，夷狄之俗，非經典之制。先帝量同天地，多才多藝，聊因臨時而畫此象，至於雅好佛道，所未及聞也。今欲發王命，敕史官，上稱先帝好佛之志，下爲夷狄作一象之頌，於義有疑焉。」於是遂寢。
又曰：秦將呂光伐龜茲，將軍餌蕪夢金象飛越龜茲之城。曰：「所謂佛神去之，胡亡必矣。」
又曰：咸和中，丹陽尹高悝行張侯橋，見浦中五色光長數尺，不知何怪，乃令人於光處得金象，無有光趺。悝乃下車載象，還至長幹巷首，牛不肯進，悝乃令馭人任牛所之，牛徑牽至寺。經一歲，臨海漁人張亻系世于海口忽見銅花趺浮出，取送縣，以送台，乃施象足，宛然合會。簡文咸安元年，交州合浦人董宗之彩珠，沒水底，得佛光艶，交州送台，以施象，又合焉。自咸和中得象，至咸安初，曆三十餘年，光趺始具。初，高悝得象，後有西域胡五人來詣悝曰：「昔於天竺得阿育王造象，來至鄴下，逢時亂，埋於河邊，今尋覓失所。五人嘗一夜俱夢見象曰：己出江東，爲高悝所得。」悝乃送此五僧至寺，見象欷涕泣，象便放光，照燭殿宇。象趺先有外國書，莫有識者，後有三藏那跋摩識之雲︰「是阿育王爲弟四女所造也。」
《宋書》曰：劉牢之子敬宣，八歲喪母，晝夜號泣。四月八日，見衆人灌佛，乃下頭上金鏡爲母灌象，因悲泣不自勝。
又曰：沉道虔累世事佛，推父祖舊宅爲寺。至四月八日，每設象之日，輒舉家慟焉。
又曰：自漢世始有佛象，形制未工，戴逵特善其事，�亦參焉。宋世子鑄丈六銅象於瓦官寺，旣成，面恨瘦，工人亦不能改，乃迎戴�，�曰：「非面瘦，乃臂胛肥爾。」及減臂胛，瘦患即除，無不嘆服。
《梁書》曰：阮孝緒末年，蔬食斷酒，恆供養。石象先有損壞，心欲補之，罄心敬禮，經一夜，忽然完復，衆幷異之。
又曰：大通四年，又造一丈六尺旃檀象，量之，剩二尺成丈八，形次衣文及手足，更重量，又剩一尺五分。至大通五年，寺僧洽重量，又剩七寸，即是長二丈矣。大同四年，移入大殿，敕主書吳文寵更量，又剩五寸。凡五度量，即長二丈七寸，豈非精誠所感耶？
又曰：武帝舍宅造寺，未成，於小莊嚴寺造無量壽象，長一丈八尺，及鑄而銅不足，帝又給功德銅三千斤。台內送銅未至象處，己見銅車到爐所，於是就冶，一灌便足在後台。司銅至，方知向來送銅靈感所致，及開模，象以成丈九而相好不差。又有大錢二枚，見在衣縧，竟不銷鑠。其年欲移象還寺，未移前，淮中估客每夜輒聞大橋上如有人修道路，往視，不見人。俄而象度光彩輝煥，觀者莫不歸心。
《北齊書》曰：有沙門晏通，於道旁造大漆象，教化乞財所得物，咸以入。常以杖敲此象，號曰出課烏奴。
又曰：封述，勃海�人。一息，娶隴西李士元女，大輸財聘，及將成禮，猶競懸違。述忽取所供養象對士元搖而示之，士元笑曰：「封公何處常得應急象？」
《洛陽伽藍記》曰：西域捍魔城南十五里，有一大寺，三百餘僧。有象一軀，舉高丈，面常東立，不肯西顧。父老相傳雲︰「此象本從南方騰空而來。」于寘國王親來敬禮，請象載歸，中路夜宿，忽然不見，遣人尋之，還來本處。王即起塔，封四百戶以供灑掃。人有患者，以金薄貼象，所患處即得除愈。後人於此象邊造丈六象及諸象塔，乃至數千，懸彩幡蓋，亦有萬計。魏國之幡過半，幡上隸書多雲太和、景明、延昌。惟有一幡，觀其年號，是姚興時幡。
《西京記》曰：光福坊大興寺有阿育金象，曆宋、齊、梁、陳，數有奇異。陳國亡，忽面自南向，雖止之卉鼷。隋文帝載入長安，內中供養，後移置此寺。寺衆以殿大象小不可當陽，置之於北面，明日乃自轉兆荇，衆咸驚異，復置北面，明日復還轉南面。衆乃懺謝，不復更動。
又曰：崇敬寺有石象一軀，高五尺，製作粗惡，甚有靈驗。傳雲︰是阿育王弟四女所造。其女貌醜，常自慨恨，多作佛象，及成皆類，如此千數。乃至誠祈禱，忽感佛見形。更造諸象，相好方具，其父使鬼神遍散諸象於天下，此其一也。
《高僧傳》曰：釋曇翼，出家事安公爲師，後居長沙寺。翼常嘆寺立僧足，而形象尚少，阿育王所造，多布在餘方。嘗聞外國僧說，有至誠所請者，亦爲之降見，乃專精懇惻，請求誠應。以晉太元中，忽有一金象現於渚宮城北路，光明照灼，百姓驚駭。翼聞乃往祗禮，謂衆人曰：「當是阿育王象降我長沙寺焉。」即令弟子數人捧接，迎至長沙寺。其後，�賓禪師從蜀下，入寺禮拜，見象光生有胡字，便曰：「是阿育王象。何時來此？」時人方知翼之不謬。
又曰：漢明帝使蔡愔於西域得畫釋迦奇象，是優由王旃檀象。旣至雒，明帝即令圖畫寫置清涼台中及顯節陵上。
《增一阿含經》曰：優填王敕國內巧匠，會以牛頭旃檀作佛象形供養，晨夕禮拜。是時，波斯匿王聞優填王作佛象供養，亦召巧匠，語言如來形體煌若天金，今當以直金作佛形象。即以紫磨作如來象，亦高五尺。爾時閻浮提中始有三象。
《法顯記》曰：僧尼羅王國以金等身而鑄象，髻裝寶珠。有盜者以梯取之，象漸高而不及，盜嘆其不救衆生，象俯首而與之。後市人擒盜，盜言其事，視象尚俯。王重贖其珠而復裝之。
《象記》曰：梁武帝天監元年正月八日，夢檀象入國，因發詔往迎象。按《佛游天竺記》及《優填王經》雲︰佛上忉利天，一夏爲母說法。王臣思見，優填國王遣三十二匠及賫旃檀，請大目連神力運往，令圖像相。旣如所願，圖了還返，坐高五尺，在祗洹寺至今供養。帝欲迎請此象，遣決勝將軍郝騫等八十人應募往。達，具狀祈請，舍衛王曰：「此中天正象，不可�邊。」拇庶三十二匠更刻紫檀，人圖一相。卯時運手，至午便就，相好具足，而象頂放光，降微細雨，幷有異香，故《優填王經》雲︰「貞身旣隱次，二像現普爲。」衆生深作利益者是也。騫等負弟二象行數萬里，度大海，冒涉風波，隨浪至山，糧食又盡，所將人衆及傳送者身多亡歿。逢諸猛獸，一心念佛，乃聞象後有甲冑聲，又聞鐘聲。岩側有僧，端坐樹下，登負象下置其前，僧起禮象，騫等禮僧，僧授澡罐令飲，幷得飽滿。僧曰：「此象名三藐三佛陀。金毗羅王自從至彼大作佛事，語頃失之爾。夜僉夢見神，曉共圖之。」至天鑒十年四月五日，騫等達幼娠都，帝與百僚迎還太極殿。至太清三年，湘東王在江陵即位，遣人從揚都迎上至荊都。後梁大定八年，城北靜陵造大明寺，乃以象歸之。今見在，多有傳寫，流被京國雲。
