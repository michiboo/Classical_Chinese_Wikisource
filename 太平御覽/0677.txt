
《十洲記》曰：瀛州金巒觀中，有青離玉幾，覆以�紈之素，刻水碧爲倒龍之床。
《玉光八景經》曰：衆真宴禮大帝，屈節於幾前。
《太一洞真玄經》曰：太微紫房中有一童子，名於景精，字會元。當帝君之前，捧赤玉案，上有所主命籍。
又曰：太一、公子、白元、司命、桃君五人皆著朱衣絳巾，各捧一白玉案，上有所主簡。
《玉清隱書》曰：太微天帝君進拜於帝皇之幾。
又曰：上皇帝君乃推幾偃詠，虛眺太空，吟玉清之隱書，歌元景之靈章，揚音霞際，清微玉振。
《太洞經》曰：太微小童五符命籍捧持玉案，帝君所臨，主通諸神。
《變化經》曰：有金光立空之案。
又曰：元始拊幾高詠，嘯郎太空。
《玉珮金�上經》曰：九老仙都捧金精之案，上請寶文，以授衆真也。
《洞神經》曰：拂拭試几案，置經於前也。
《象名經》曰：東方上尊憑粕寶鳳文之曲幾，敷說道要真經。
《法輪經》曰：三真立空之案，以粕寶懸覆經上。
《衆篇經》曰：元始上尊凝真遐想，撫幾高抗，命召五帝，論定陰陽，推數劫會，移校河源，檢錄天度。
《洞神經》曰：有局腳案，以置經符也。
《太上黃素經》曰：凡修授大洞真經雌一奇文者，恆置經於幾格潔淨之處。
《九幽經》曰：帝尊在九清妙境三元宮中，御三氣之華，寶�玉座，總校圖錄，拔濟諸苦。
《二十四生圖》曰：披九光玉蘊，出金書紫字玉文丹章三部八景二十四生圖，盛以白玉立空之按，九色之中，飛文錦蓋懸覆經上。
《龍飛尺素隱訣》曰：太微天帝君命羽仙侍郎捧金案，以請飛行羽章也。
《上清真文王經朝文》曰：有流明大靈侍言玉案十二枚。
《文始內傳》曰：諸天各奉蓮華座，以寶蓋覆之。
《神仙傳》曰：黃老遣仙官玉女持金案，玉杯盛藥以賜沈羲。
又曰：淮南王爲八公進金玉之幾，執門弟子之禮。
《四極科》曰：凡寶經之具，几案巾秩，不可妄借於人。
《太玄經》曰：老子傳授經戒錄儀注訣曰：「以局腳小案置經，彩巾覆氏。」
《洞真玄經》曰：太一洞真玄經者，別爲囊笈，封以寶器，盛之几上。
《無量經》曰：太上座高二丈，又於紫台之宮，布一高座六尺。
《金真玉光經》曰：九天之帝，施玉幾金床。
《山海經》曰：西母悌幾戴勝，悌，憑也，戴者，戴其玉勝也。他說西母頭類戴勝，甚失之。
《本際經》曰：元始上尊在長樂舍寶飾高座，雖有座形，不障於物，人所往來，亦無隔礙。復有小琉璃座，行列兩邊，悉高五尺。
《茅君內傳》曰：白玉龜山連玉床帳，西母處之。
《太上黃素方》曰：青精執在紫巫之山，化王之室，內有玉案也。
《洞真七聖玄記》曰：左仙上疏九天帝王七聖幾下。
《飛行羽經》曰：修三一道法，坐金床玉幾，金爐玉匕。
《太真人詩》曰：太微啓玉案。
《列仙傳》曰：太室山中，有地仙邛疏臥床几案。
《真誥》曰：鹿跡山中有絕洞，洞中自有石床、石榻、曲夾。
《太上飛行羽書》曰：玉清則上清之高真，上清則太清之高神，太清則飛仙之高靈。凡行玉清之道，出則諸天侍衛，建七色之節，駕紫雲軒，十二玉輪，六師啓路，飛龍翼轅，行上清之道，出則五帝侍衛，建紫毛之節，駕飛雲丹車，位準上清，左右仙卿，行太清之道，出則五帝侍衛，建五色之節，駕龍與，白虬啓道，太極參軒。
又曰：王總真爲茅盈召朱冠使者二人，乘流景之與。蒼蛇把綠節，仗瓊竿，羽旄橫日，朱雲翳景。使者幷綉衣，芙蓉冠，持紫素之書各百字，以付茅盈二弟固、衷。是以固有地真上仙定錄神君之號，衷有司三官保命仙君之位，各依紫素之命，封蒞所任神宮，上府亦隨事而資給二咀萇。漢平帝元壽二年八月己酉，南嶽真人、西域王君、龜山王母、方諸青童君幷乘綠景之與，駕神虎之軿，同造茅盈於句曲之山，金壇之陰。
又曰：飛仙秘道，招五辰之晨，常能行之。十五年則南極老人丹陵上真迎以綠�之輦，西極老人素靈子期迎以黃飈之車，北極老人玄上仙皇迎以玄景之龍，東極老人扶陽公子迎以青軿之輦，中元老人上玄子迎以曲晨之蓋。五老會合，俱�紫虛，此五老蓋五星之真人也。非如斐君星中五帝之公，又異乎�牙五方之老，上學之法，順之者飛仙也。
又曰：八道秘言者，道有八條。其言高妙，閑心靜室，寥朗虛真，亦將得見丹景之氣，三素飛雲，八與朱輦，紫霞瓊輪，上清靜眄，回轡三元，高皇秉節，靈童攀轅，太素擁蓋，南極臨軒。於是溟光外映，象燭太虛，子能見之，不煩凝霜濯華，玄腴金丹也。一道秘言曰：以八節日清朝北望，清朝小早於清旦也。有紫綠白雲者，是爲三元君三素飛雲也。其時三元君乘八與，上詣天帝玉清君也。子候見當再拜自陳，乞侍輪轂。二道秘言曰：以八節日夜半東北望，有玄青黃�者，是爲太極天帝君乘八景之與，上詣高上玉皇。三道秘言曰：以甲子上旬戊辰，己巳之日清旦西北望，有紫青黃�者，是爲太極真君三素�也。其時太極真君及上真人乘玄景綠與上詣紫微宮。四道秘言曰：以甲戌上旬戊寅、己卯之日清旦東南望，有赤白青雲者，是爲扶桑太帝君三素�也。其時扶桑太帝君乘光明八道之輦，上詣紫微宮。五道秘言曰：以甲申上旬戊子，己丑之日清旦正西望，見白赤紫雲者，是爲太素上真白帝君三素�也。其時太素上真人白帝君乘修條玉輦，上詣玉天玄皇高真也。六道秘言曰：甲午上旬戊戌己亥之日清旦正南望，有青赤黃�者，是爲南極上真赤帝君，其時乘絳琳碧輦上詣閬風台。七道秘言曰：以甲辰上旬戊申己酉之日清旦西南望，見綠紫青雲者，是爲上清真人。時乘玄景八光丹輦，上詣高上天帝。八道秘言曰：以甲寅上旬戊午己未之日清旦正東望，有朱碧黃�者，是太虛上真人。其時乘徘徊玉與上詣太帝君。八節日見三素�者，紫雲在上，綠�次之，白雲在下，共相沓也。子謹視之。
《移度經》曰：真皇參駕黃霞，周行四方，飛蓋綠軿，上造金闕。
《靈寶赤書》曰：詣天真人乘碧霞玉與。
《太洞真經》曰：太上乘一景之與，授九輝太晨隱符。
《上清隱書龍文經》曰：王母乘九蓋華與，衆真侍衛。
《紫文經》曰：方諸東玄東海青童大君，齋戒于丹闕黃房之內，三年乘碧�與。
《太元真人傳》曰：有班龍之與。
《金真玉光經》曰：有玉輦，又《上清三天列紀》有紫輦。
《太洞玉經》曰：青童君乘雕玉之軿，司禁真伯乘日月之軿。
又曰：太極元君乘陵羽之車。
《太上經》曰：有白鸞之車。
《茅君內傳》曰：東海青童君乘飈車。
《葛玄傳》曰：鶴鳴山石室中設自然座，有金華蓋。
又曰：五帝真人幷乘八景玉與。
《二十四生圖經》曰：後聖李君游西河，曆觀八方。值元始乘八景玉與，駕玄龍而來，李君問天書玉字，未究妙章。元始俾極道真，於是吐洞玄內觀玉符以授之。
《變化經》曰：景與丹軿紫軒，九天帝王所乘也。
《上清訣》曰：玄母乘三素之與。
又曰：元父所控赤羽飛車，左禦絳鸞，右駕紫鳳。
《尺素訣》曰：太微天帝君登白鸞之車，駕黑羽之鳳，游碧水之境。
《太洞玉經》曰：皇上帝炒樹玉之輪，轉宴於日中矣。
《茅君內傳》曰：無上道君咸給八景瓊與，鳳璽金真，曲晨飛蓋。
又曰：青華小童道君乘碧霞之與。
又曰：上真君赤帝乘絳琳碧輦。
又曰：太清真君乘青龍紫羽蓋。
又曰：太元真人杖紫雲之節，乘班龍之與，白虎之軿，曲晨寶蓋。
又曰：太素真君乘虎旗虎輦，金蓋玉輪，仗九色之節，出入太清。
《金真上光經》曰：太上大道君乘瓊由碧輦，和太君乘白雲之車。
又云：玄和道君驂駕玄龍。
《太洞玉經》曰：八皇老君乘黃琅之車，把紫鳳之節，入太老之室。萬華先生乘三素之景羽明之軿，宴寢萬乘之室。
《八素章》曰：四老回錦軿，萬仙朝帝房。
《茅君內傳》曰：朱官使者駕蒼虬，把綠杖。
《真誥》曰：紫元夫人乘羽寶雲車，駕九龍，女騎九千，披錦服，青羽裙。
《自然經》曰：龍轡昂昂�蓋巍巍；仙童玉女，與我雲龍。
《太上真經》曰：東方青帝，九龍升與。
《空洞經》曰：元始天尊從諸天人幷乘玉輦瓊輪。
《元始五老赤書玉篇真文序》曰：太上道君十方至真，乘五色玉輪，九色龍；妙行真人乘象�玉輦，上詣玉都；中極真人常乘象輪車；上飛真人常乘九色龍，游玉清雲中；飛天之神乘碧霞之輦，游於玉隆之天；黑帝君乘四景之與。
《三元布經》曰：元始上尊乘紫輦。
《茅君內傳》曰：玉君乘九蓋之輦。
《洞天經》曰：靈景道君乘赤雲車。
《太上飛行羽經》曰：中和之真駕錦與。
《茅君內傳》曰：王母乘綠景與。
《玉光八景經》曰：東方始景道君乘青雲之車，駕蒼龍。
又曰：南方玄景道君乘五色雲車，駕鳳皇。
又曰：南方靈景道君乘赤雲車；西南方元景道君乘紫雲車，駕六龍；西方明景道君乘白雲車，駕白虎；北方玄和道君乘珠玉之車。
《金根經》曰：玉帝君乘碧霞九鳳飛行之與。
《玉清隱書》曰：太微君登八瓊之輦，傾蓋霞城。
又曰：東北方道君葛獻乘八與飛龜車。下治人泥丸宮。
《登真隱訣》曰：太元真人乘白虎與，有八色�軿。
《真誥》曰：仙人許玉斧乘一新青犢車。
又曰：玉眉壽小妹中候夫人乘白牛車。
《上清九真中經內訣》曰：南極老人丹陵上真迎以綠�之與蓋，西極老人素靈於期迎以黃飈車，人元老人中央上玄迎以曲晨之蓋，五老一合，俱升紫靈。
《王君傳》曰：王君乘虎輦，金蓋玉輪，出入上清，授事太素。
《南嶽魏夫人傳》曰：夫人乘虎輦玉與隱輪之車。
《真誥》曰：南嶽夫人駕九蓋之軿。
《搜神記》曰：玉女成智瓊駕輜軿車，從八婢。
《五符經》曰：鍾止上有金台粕寶，紫闕元氣之所舍，天帝君所治處也。
《太洞玉經》曰：大輝者，玉清天中殿名也，上皇王真之所游處也。
《太平經》曰：大空瓊台洞真之殿，金華之內，侍女衆真之所處。
《靈書紫文上經》曰：有太空瓊台丹�之殿。
《靈寶赤書》曰：妙行真人詣元始，授赤書五篇真文。於是元始命衆真入太定金台，玉寶之殿，九光華房。
《紫書金根經》曰：有黃金殿。
《玄妙內篇》曰：有粕寶殿。
《太洞玉經》曰：有羽景之堂，在太無之庭。玉容者，太上之明堂也。
《洞景金玄經》曰：玉帝命太微天帝君坐萬靈於房軒，散華香於玉宇，留連八瓊之室，曲宴九琳之堂。
《外國放品經》曰：有光碧之堂。
《太洞玉經訣》曰：西田之瑤台，大帝所處，有玉清台也。又有散花台。
《太上玉京經》曰：玉京有粕寶宮，宮有粕寶玄台，即太上治所，又有天寶台。
《上清經》曰：有紫碧玄台。
《太洞真經》曰：上清真人總仙大司馬長生法師，登太常滄浪山洞台中雙玉穴，酣飲紫明芝液。
《真誥》曰：有玉華室，有刻石真人。
《五勝文》曰：駕飛龍於西華之台，謁拜帝真赤書。
《玉訣經》曰：太玄上宮太素真人，常以春分之日，會諸仙官於崑崙瑤台，校定靈寶真經。
又曰：陽臺真人，常以立冬之日，會諸仙官玉女於靈寶陽臺之上，校定學道簿錄。《本行經》曰：有尋真玉台。
《衆篇經》曰：帝尊引衆真人集太空金台內音。
《玉字經》曰：九層之台，處乎玉京之山，煥乎玄都之上，有太真玉印。
又曰：馥朗天中玉京，玄台之別號，西靈真人常誦無量洞章，遊行其上。
《太洞玉經》曰：九天之上有明真台。
《茅君內傳》曰：辰中真人帶廷生符於滄浪之台。
《導引三光經》曰：定光真人在皇曾大絕觀台中，導引元氣。
又曰：九變真人在玉完大誥陽無台中。
又曰：導仙真人在何童天華林蔭雲台中。
又曰：�華真人在平育天玄唱寶蓋台中。
又曰：陽王真人在太真台中。
又曰：法氣真人在飛台中。
又曰：澤嬰真人在越衡天無極觀台中。
《真誥》曰：白玉龜台，九靈太真元君封此。
《三皇經》曰：人皇所授皇文帝書，赤玉爲簡，黃玉爲文，安之青宮，閉之紫閣。
《大洞真經》曰：凡天縱仙才，名刊金閤。
《金玄羽章》曰：紫閣之下，授事於玉清九有玉閣、黃閣、青閣。
《曆藏中經》曰：崑崙山有金城九重，玉樓十二神仙所治也。
《龜山元錄》曰：龜山上有十二玉樓，峨峨曜景。太清有金華樓，諸真仙玉錄皆在金樓之中。
《靈書經》曰：有洞靈之觀，金字題觀四面。又有九靈之觀、紫陽之觀。又紫微上宮有通陽之觀，主得度之人功德輕重。
《三元品戒經》曰：九氣始凝，三光發明，結青黃白之氣，置上元三宮。
《太洞玉經》曰：太初有華陽之宮、會方之宮。小有真天中，有萬華之宮，玉君之治所。玉晨宮中有玉映之宮，又有元君六淵之宮、黃老圓華之宮、上青真陽之宮、太極上宮，主衆仙誦詠。
《太洞玉經》曰：太霞之中有白雲之室，太虛元君所處。
《三皇經》曰：蜀郡西峨嵋山石室，舊有三皇文。此文不與天下衆文同，百萬人中未有一人得者。
《龜山元錄》曰：有瓊瑤之室。
《外國放品經》云：有瓊華之室。
《洞景金玄經》曰：八瓊之室。
又《三華寶曜內真上經》曰：玉室上清經有碧室。
《太洞玉經》曰：三華城者，玉清之房名也，在玉城之中，陽安元君所處。
《無上真人內傳》曰：有流�九色之房。
《仙公內傳》曰：崑崙山上有積石瑤房。
《太上紫書錄》曰：白玉母入於龜山玉闕，處於青玉宮中朱紫之房。
《靈寶赤書》曰：有九光華房。
《外國放品經》曰：紫翠丹房。
《道典》曰：道之清淨者，吾舍也。道因天清而清之，因地靜而靜之，因日月之光而明之，因星辰之行而正之，因萬物之性而消息之。萬物中人爲貴，能使形無事，神無體，以清淨致無爲之意，即道爲舍也。
《諸天內音經》曰：天真皇人開寒靈之窗。
又曰：南極玄窗，主諸得道人授煉品目。
《諸天內音經》曰：九玄丈人封於玉京紫戶之內。
《洞景金玄經》有玉戶。
《大洞玉經》曰：太素在幽玄之上，九宮列金門於太素之天。瓊羽之門，蘭室上清宮中門戶名也。太上有瓊羽之門。四明門者，上清玉帝之南門也。
《紫書金根經》曰：東華方諸青童宮有六門，門內周回三千里，東有青華門，西有玉洞門，北有瓊門，東北有寒水門，東南有天關門。
《二道順行經》曰：洞陽之宮，下有流火之庭。
《大洞玉經》曰：廣寒宮中有寒庭，太一之所處。又有�珠之庭。
《太上真文》曰：上帝朝真金童，楊煙流熏紫庭。
《二十四生圖》曰：元始敷五色金爲壇。
《玉皇譜錄》曰：元始丈人登玉虛之壇，授九天譜錄、上皇寶經、玉符秘章。
《龜山元錄》曰：元始丈人在上清瓊天府、太清府、開清府、玉寶洞元府、金融府、丹明府、重冥府、鳳生府。
