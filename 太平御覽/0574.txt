
《毛詩·甫田·賓之初筵》曰：舍其坐遷，屢舞仙仙。側弁之俄，屢舞ェェ。
又《宛丘·東門之》：刺幽公也。風化之所行，男女棄其舊業，歌舞於市井爾。
《尚書》曰：苗民逆命，帝乃誕敷文德，舞干羽於兩階。幹，楯；羽翳也。皆舞者之所執也。
又《顧命》曰：胤之舞衣在西房。〈孔安國曰：胤國所爲，舞者衣中法制。〉
《尚書大傳》曰：惟丙午，王建師，及鼓譟，前歌後舞。
《禮記》曰：治民勞者，其舞行綴遠。治民逸者，其舞行綴短。故觀其舞，知其德。〈民勞則德薄，ガ相去遠，舞人少也。民逸則德盛，ガ相去近，舞人多也。〉
又曰：天子宮懸四面，舞行八佾。諸侯軒懸三面，舞行六佾。大夫判懸二面，舞行四佾。士特懸一面，舞行二佾。
又曰：季夏六月，以禮祀周公於太廟，朱幹玉戚，冕而舞大武，皮弁素積，衤而舞大夏。
又曰：夫樂者，象成者也。〈象成功而爲樂者也。〉總幹而山立，〈總持幹楯，山立不動也。〉武王之事也。發揚蹈厲，太公之志也。〈志在鷹揚。〉武亂皆坐，周召之治也。〈武亂，武之理也。皆坐，以象其人舞事。〉且夫武始而北出，〈象觀兵盟津時也。〉再成而滅商，〈成猶奏也。再奏象克殷時。〉三成而南，〈誅紂已而南也。〉四成而南國是疆，〈有南國疆界也。〉五成而分周公左、召公右，〈分陝東西而理。〉六成而復綴以崇。〈六奏象兵還振旅也。復綴，反位止也。崇，充也。凡六奏以充武樂。〉天子夾振之而四伐，盛威於中國也。〈夾振之者，王將夾舞者，振木鐸以爲節也。武舞，戰也。象四伐者，伐四方也。每奏四伐，一擊一刺爲一伐。〉
《周禮地官》曰：舞師掌教兵舞，帥而舞山川之祭祀。教忮舞，〈忮者拂。〉帥而舞社稷之祭祀。教皇舞，帥而舞旱之事。〈四方祭祀謂四望也。旱之事謂雩也。，炎熱氣也。〉
《春官》：樂師，掌教國子小舞。〈謂以幼少時教之舞。《內則》曰：「十三舞，成童舞象大夏也。」〉凡舞，有舞，有皇舞，有旄舞，有�舞，有人舞。〈鄭衆雲︰舞者，金羽，舞者折羽也。皇舞者，以羽忄冒覆頭上，衣飾翡翠之羽。旄舞者，旄牛之尾。幹舞者，兵舞也。人舞也。社稷以，宗廟以羽，四方以皇，辟雍以旄，兵事以幹，星辰以人舞，子持之是也。皇雜五彩雜羽，如鳳皇色，持以舞也。人舞所執，以手袖爲威儀也。〉凡四方之舞，仕者屬焉。凡祭祀，賓客舞其燕樂。龠師，掌教國子舞羽吹龠，〈文舞有籌耩吹龠舞者，所謂舞。《文王世子》曰：冬學羽。《詩》曰：左手執，右手秉翟也。〉祭祀則鼓羽之舞，〈鼓之者，拍拍爲之節。〉賓饗則亦如之。
又《地官》曰：旄人，掌教舞散樂，舞夷樂。〈散樂，野人爲樂之善者也。夷樂，四夷之樂也。〉
《左傳·隱公》曰：舞所以節八音而行八風也。
又《莊公》曰：王子頽樂及遍舞。
又《襄十六》曰：晉侯與諸侯宴於溫，使諸大夫舞，曰：「歌詩必類。」齊高厚之詩不類。使諸大夫盟高厚，高厚逃歸。
又《隱公》曰：考仲子之宮將萬焉，公問羽舞數於衆仲，對曰：「天子用八，諸侯用六，大夫四，士二。夫舞，所以節八音而行八風也，故自八已下。」公從之。
又《莊公》曰：楚令尹子元欲蠱文夫人，爲館於宮側，而振萬焉。夫人聞，泣曰：「先君以是舞也，習戎備也。今令尹不尋諸仇仇而於未亡人之側，不亦異乎？」
《論語·八佾》曰：季氏八佾舞於庭，是可忍也，孰不可忍也？
《家語》曰：子路戎服見孔子，拔劍而舞，曰：「古之君子固以劍自衛乎？」孔子曰：「古之君子忠以爲質，仁以爲衛。」
《史記》曰：沛公見羽鴻門。項莊入曰：「軍中無以爲樂，請以劍舞。」拔劍起舞，項伯亦起舞，以身翼蔽沛公。
又曰：長沙定王發，以其母微無寵，故王卑濕貧國。景帝後三年，諸王來日，有詔更前稱壽歌舞。定王但張袖，小舉手，左右笑其拙。上怪問之，對曰：「臣國小地狹，不足迴旋。」帝以武陵、桂陽屬焉。
又曰：師經撫琴，魏文侯耽之，起舞。經怒，以琴撞文侯。文侯大怒，經曰：「臣撞桀紂之主，不撞堯舜之君。」文侯悅，掛琴於室爲戒。
又曰：孝景皇帝元年，制詔御史：蓋聞歌者所以發德，舞者所以明德。高廟始奏文始、五行之舞。
《漢書》曰：李陵在匈奴，置酒與蘇武別，曰：「異域之人，一別長絕。」陵起舞屬之。
又曰：高祖廟奏《武德》、《文始》、《五行》之舞。《武德》、《舞》者，象天下樂已行武以除亂也。《文始舞》者，本舜《韶舞》也，高祖更名曰《文始》，示不相襲也。
又曰：孝武李夫人本以倡進，兄延年知音，善歌舞。延年侍上，起舞曰：「北方有佳人，絕世而獨立。一顧傾人城，再顧傾人國，寧不知傾城與傾國，佳人難再得。」上嘆息曰：「世豈有此人乎？」平陽公主因言延年女弟。上召見，實妙麗善舞。由是幸，生昌邑哀王。
又曰：趙飛燕體輕，能掌上舞。
又曰：平恩侯許伯入第，丞相已下皆賀。酒酣樂作，少府檀長卿起舞，爲沐猴與狗鬥，一坐皆笑。蓋寬饒劾之：「長卿爲列卿而爲沐猴舞，失禮。」許伯爲謝，乃解。
《後漢書》曰：光武平隴蜀，增廣郊祀，高皇帝配食，樂奏《清陽》、《朱明》、《西皓》、《玄冥》及《雲翹》、《育命》舞。北郊及祀明堂幷奏樂，如南郊，迎時氣。五郊，春歌《青陽》，夏歌《朱明》，幷舞《�翹》之舞；秋歌《西皓》，冬歌《玄冥》，幷舞《育命》之舞；季夏歌《朱明》，兼舞二舞。
又曰：蔡邕坐上章事徙，及歸，將就還路，五原太守智餞之。酒酣，智起舞屬邕，邕不爲報。智者，中常侍王甫之弟。智銜之，密告邕怨於囚放，謗訕朝廷。邕慮卒不免禍，乃亡命江海，遠跡吳會。
《魏志》曰：舞師馮肅曉知先代舞名。
《吳書》曰：淩統怨甘寧殺其父操。寧常避統，不與相見。權亦命統不得仇之。嘗於呂蒙舍會，酒酣，乃以刃舞。寧起曰：「寧能雙戟舞。」蒙曰：「寧雖能，未若蒙上之也。」因操刃持盾，以身蔽之。後權知統意，因令寧將兵徙屯中洲。
又曰：陸遜破曹休。上與群僚大會，酒酣，命遜舞，解所著白鼯子裘賜之。
又曰：陶謙爲舒令，郡守張磐謙恥爲之屈，磐舞屬謙，謙不爲起；強之，乃舞，舞不轉。磐曰：「不當轉耶？」曰：「轉則勝人。」
《宋書·樂志》曰：鞞舞，未詳所起，然漢代已於燕享用之矣。故曹植有鞞舞歌。漢靈帝時，有李堅者，善鞞舞，遭亂播遷。帝聞其舊伎，召之。堅旣中廢，兼古曲多謬，故知異代之文未必相襲也。
《後魏書》曰：奚康生性氣粗武，元叉憚之。康生知之，亦懼不安。肅宗朝靈太后於西林園，文武坐，酒酣，迭舞。次至康生，乃爲力士舞。及於折旋，每顧視太后，舉手踏足，瞋目頷首，爲殺縛之勢。太后解其意而不敢言。
《唐書》：馮定爲太常少卿。文宗每聽樂，鄙鄭、衛聲。詔奉常習開元中《霓裳羽衣舞》，以《�韶樂》和之。舞曲成，定總樂工閱於庭。定立於其間，文宗以端凝若植，問其姓氏。翰林學士李玨對曰：「此馮定也。」太宗喜問曰：「豈非能爲古章句者耶？」乃召升階，文宗自吟定《送客西江詩》，吟罷益喜，因賜禁中瑞錦，仍令大錄所著古體詩以獻。
《晉中興書》曰：殷融弘遠爲司徒左西屬，飲酒喜舞，終日嘯詠，未嘗以事務爲懷。
《齊書》永明中，舞人冠幘幷簪筆。武帝曰：「筆笏蓋以記事受言，舞不受言，何事簪筆？豈有服朝衣而足綦燕履？」於是去筆。
《江表傳》曰：孫權請顧雍父子及孫譚，時爲選曹尚書，見任貴重。是日，孫權極忻，譚醉酒三起舞，舞又不知止，雍內怒之。明日，召譚呵責之：「君王以含垢爲德，臣下以恭謹爲節，何有舞不復知止？雖爲酒後，亦爲恃恩。謙虛不足，損吾家者必汝也。」
何承天《三代樂序》雲︰正德大悅舞，蓋出於三容樂，然則其聲節，有古之遺音也。
《魏名臣奏·王朗表》曰：凡音樂以舞爲主。自黃帝《�門》至周《大武》，皆太廟舞。樂，所以樂君臣之德；舞，所以象君之功。
《淮南子》曰：令鼓舞者，繞身若環，曾繞摩以宣地，扶於阿那，動容轉面，〈轉，更也。回竟更爲也。〉便娟擬神，若秋藥被風，〈藥，白芷，香草也。被風言其弱。〉�若結旌，〈卷而復舒。〉騁馳若驚。
《周穆王傳》曰：有偃師者，縛草作人，以五采衣之使舞。王與美人觀之，草人以手招美人，王怒。
《國史補》曰：於司空因韋太尉奉聖樂，亦撰順聖樂以進。每宴必使奏之。其曲將半，行綴皆伏，而一人舞於中央幕中。韋綬笑曰：「何用窮兵獨舞。」雖詼諧必有爲也。
《山海經》曰：形天與帝爭神，帝斷其首，葬之常羊之山。乃以乳爲目，以齊爲口，操干戚以舞。
又曰：帝俊八子始爲舞。
《五經通義》曰：王者之樂，有先後者，各尚其德也。以文得之，先文樂，籌耩毛而舞。以武得之，先武樂，持朱幹玉戚，所以增威武也。戚，斧；幹，楯也；玉取其仁明當尚德行仁以斷斬也。
又曰：東夷之樂持矛舞，助時生也。南夷之樂籌耩舞，助時養也。西夷之樂持鉞舞，助時殺也。北夷之樂持幹舞，助時藏也。
蔡邕《月令章句》曰：天子省風以作樂舞，所以節八音而行八風。天子八佾，諸侯六佾，大夫四佾。佾，列也。每佾八人，每服冕而執戚，有俯仰張翕之容，行綴長短。佾八人之制，所以受命而歌王者之功也。人之動而有節者，莫若舞肆，所以因陽氣而達物也。
《續搜神記》曰：滎陽人姓何，忘其名，有名聞士也。荊州辟爲別駕，不就，隱遁養志。嘗至田舍收穫在場上，忽有一人長一丈，黃疏單衣角巾來詣之。翩翻舉其兩手幷舞而來，語何雲︰「君嘗見韶舞不？此是韶舞。」且舞且去，尋逐徑向山。山有穴裁容人，即入穴，何亦隨之。見有良田數十頃，何遂墾作以爲世業，子孫於今賴之。
《搜神記》曰：太康中，天下爲「晉世寧」之舞。其舞抑手以執杯盤而反覆之。反覆，至危也。杯盤，酒食器也。而名「晉世寧」者，言時人苟且酒食之間，而其智不及遠，如器在手也。
《英雄記》曰：建安中，曹操於南皮攻袁譚，斬之。操作鼓吹，自稱萬歲，於馬上舞。十二年，攻烏桓翕頓，一戰斬翕頓首，系馬鞍，於馬上舞。
《三巴記》曰：關中有渝水ク民，銳氣喜舞，高祖樂其猛銳，數觀其舞，使樂人習之。故名巴渝解。
《韓子曰》：長袖善舞，多錢善賈。
王子年《拾遺錄》曰：燕昭王即位二年，廣延國來獻善舞者二人，一名旋波，一名提漢，幷玉質凝膚，體輕氣馥，綽婉妙絕，曠古無倫。或行無跡影，或經年不饑。昭王處以單綃華幄，飲以瑞瑉之膏，飴以丹泉之粟。王登崇霞之台，乃召二人在側。時香風起，二人徘徊翔轉，殆不自支。王以纓綏屬拂之，二人皆舞，容冶妖麗，靡若鸞翔，而歌聲輕下。乃使伶人代唱其曲，清響流韻，雖繞梁動木未足加焉。其舞曲一名「縈塵」，言體輕與塵霧相亂也。次曰「集羽」，言婉轉若羽毛之從風也。末曲「游懷」，言支體緬曼若入懷袖也。
《晏子春秋》曰：晉欲攻齊，使範昭往觀。景公觴之，範昭請公之棄酌，公曰：「諾。」告侍者酌樽進之。《晏子》曰：「撤樽更之。」範昭起舞，太師曰：「我不習。」昭曰：「調成周之樂，吾爲之舞。」太師曰：「瞑臣不習。」範昭趨而出。公問晏子，晏子曰：「昭非不知禮也，欲慚吾君臣。」公問太師，太師曰：「成周之樂，天子樂。範昭人臣而舞之，臣故不爲。」昭歸報晉平公曰：「齊未可伐也。吾欲慚其君，欲犯其禮，而太師識之。」
《呂氏春秋》曰：陶唐氏陽多滯伏，民氣壅閼，故爲舞以宣導之。
《樂苑》曰：羽調有《柘枝曲》，商調有《掘柘枝》，此舞因曲爲名。用二女童，鮮衣帽，帽施金鈴，轉有聲。其來也，於二蓮花之中藏之，花坼而後見。對舞中之雅妙者也。
《明皇雜錄》曰：開元二年，上於梨園自教法曲，必盡其妙，謂之皇帝梨園弟子。明皇在位，嘗令教舞馬四百匹，分爲左右部，目爲某家寵，某家嬌。時塞外亦以善馬來貢者，上俾之教習，無不曲盡其妙。因命衣以文綉，絡以金鈴，飾其鬣間，雜以珠玉。其曲謂之傾杯樂者，數十曲。奮首鼓尾，縱橫應節。又施三層板床，乘馬而上，轉如飛。或命壯士舉一榻，馬舞於榻上，樂工數十人立於左右前後，皆衣以淡黃衫文玉帶，必求少年而姿貌美秀者。每千秋節，常命舞於勤政樓下。其後明皇旣幸蜀，舞馬亦散在人間。祿山嘗睹其舞而心愛之，自是因以數十匹置於范陽。其後轉爲田承嗣所得，而承嗣不知，雜於戰馬，置之外棧。忽一日，軍中大享士，樂作，馬舞不能自止。廝養輩謂其爲妖，擁帚以擊之。馬謂其舞不中節，抑揚頓挫尚存故態。廄吏遂以爲怪，白承嗣，承嗣命之，甚酷，馬舞益整而鞭撻愈加，終斃於櫪下。時人亦有知其舞馬者，懼曰暴逆而終不敢言。
又曰：至德中，明皇復幸華清宮，父老奉迎，壺漿塞路。時上春秋已高，常乘步輦。父老進曰：「前時上皇過此，常馳逐從禽，今何不爲？」上曰：「吾老矣，豈復堪此？」父老士女聞之，莫不悲泣。新豐市有女伶曰謝阿蠻，善舞《淩波曲》，常出入宮中。楊貴妃遇之甚厚，亦游於國忠及諸姨宅。上至華清宮，復令召焉。舞罷，阿蠻因出金粟裝臂環，雲︰「此貴妃所與。」上持之，悽怨出涕，左右莫不嗚咽。
又曰：舞者，樂之容也。有大垂手，小垂手。或象驚鴻，或如飛燕。婆娑，舞態也。曼延，舞綴也。古之能者，不可勝記。開元中，有公孫大娘善舞劍，僧懷素見之，草書遂長。蓋壯其頓挫勢也。
又曰：開成末，有樂人崇鬍子能軟舞，其腰支不異女郎也。
《古今樂錄》曰：白紵舞，案：辭有巾袍之言。紵本吳地所出，宜是吳舞也。晉徘徊歌曰：「交交白緒，節節爲雙。」吳音呼緒爲紵。疑白緒即白紵也。
釋智匠《古今樂錄》曰：大壯之舞曰武舞，大觀之舞曰文舞。
《通禮義纂》曰：漢儀，拜陵食舉，《奏文始》、《五行》之舞。唐制，皇帝親行奠獻，及薦服玩，禮畢再拜，辭退而已。拜陵奏舞，漢代禮也。
又曰：古者臣於其君有拜手、稽首之禮。自後魏已來，臣受恩，皆以手舞足蹈以爲歡喜之極也。
《唐會要》：韋萬石曰：武舞，貞觀禮。及今禮，但郊廟祭享奏武舞之樂，即用之。凡有六變，一變象龍興參野，二變象克靜開中，三變象冬夏賓伏，四變象江淮寧謐，五變象獫狁伏，六變象位崇還振旅。
又曰：龍朔元年三月一日，上召李、任雅、許國師、張延師、蘇定方、阿史那忠、于闐王伏闍雄、上官儀等宴於城門，觀屯營新教之舞，名之「一戎大定樂」，皆親征遼東，以象用武之勢也。
又曰：調露二年正月二十一日，上御洛城南樓，賜宴。太常奏六合還淳之舞。
又曰：上元三年十一月三日，敕新造上元之舞，先令太祠享皆將陳設。自今已後，圓丘、方澤、太廟祠享然後用此舞，餘祭幷停。
又曰：大定元年，天后幸京師。同州刺史蘇瑰進聖主還京樂舞，上御行宮樓觀之，賜以束帛，令編于樂府。
《沈志》曰：江左初有拂舞。舊雲拂舞，吳舞。檢其歌，非吳辭也。皆陳於殿庭。賜泓拂舞序曰：「自江南見曰符舞。或言白亮鳩。」沈曰：「有此來數十年，察其辭旨，乃是吳人患孫皓虐政也。」
又曰：公莫舞，今布舞也。相傳雲項莊舞劍，項伯以袖隔之。古人相呼曰：公伯語莊雲公莫害漢王。今之用巾，蓋像項伯衣袖之遺也。
曹植《鞞歌舞序》曰：漢靈帝西園鼓吹有李堅者，善鞞舞，遭亂，西隨段煨。先帝聞其舊伎，召之。堅旣中廢，兼古曲多謬誤，異代之文未必相襲，故依前曲改作新歌五篇，不敢充之黃門，近以成下國之陋樂焉。晉鞞舞歌亦五篇，人鐸舞歌一篇，幡舞歌一篇，鼓舞伎六曲，兼陳於元會。今幡鼓舞歌辭猶存，舞幷闕。鞞舞即今鞞扇舞也。今謂巴渝是地名，鞞扇是器名也。
曹植《鞞舞歌序》曰：晉初，有杯盤舞、公莫舞。史臣案：杯盤舞，今之齊世寧也。
張衡《舞賦》雲︰曆七盤而縱躡。
王粲《七釋》雲︰七盤陳於廣庭。
宋世文士顔延之雲︰遞間<門弁>於盤扇。鮑昭雲︰七盤舞，長袖，皆以七盤爲舞也。
