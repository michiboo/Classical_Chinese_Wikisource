
《說文》曰：秦謂之蚋，楚謂之蚊。
《大戴禮·夏小正》曰：丹鳥羞白鳥。〈白鳥，蚊也。〉
《漢書》曰：中山靖王朝，天子置酒，聞樂聲而泣，問其故，靖王對曰：「臣聞眾喣漂山，聚蚊成雷。」
《後漢書》曰：趙炳有道朮，人服從者如歸。章安令惡其惑眾，收殺之。人為立祠堂於永康，至今蚊蚋椿敢入也。
《晉書》曰：道安曰：「猛虎當道食，不覺蚊虻來。」
《唐史》曰：江東有吐蚊鳥，夏夜鳥，吐蚊於蘆荻中。湖湘尤甚。
《晏子》曰：東海有蟲，巢蚊睫，乳而不飛，蚊不驚，名曰焦冥。
《列子》曰：江浦之間生麼蟲，〈麼，細也。〉名曰焦暝。群飛而集於蚊睫，弗相觸也。
又曰：焦暝生於蚊睫，離珠、子羽，拭眼而望，弗能見也。
《莊子》曰：夫愛馬者以筐盛屎，以蜃盛溺。適有蚊虻撲緣，而拊之不時，則缺銜毀首碎胷。
又曰：肩吾見砍燦輿，砍燦輿曰：「日中始可以語汝？」肩吾曰：「告我：君人者，以己出經式義度，民孰敢不聽而化？」接輿曰：「是欺德也。其於治天下也，猶涉海鑿河，而使蚊負山也。」
又曰：孔子見老聃而語仁義，老聃曰：「夫播糠眯目，則天地四方易位矣；蚊虻噆〈音匝〉膚，則通宵不寐矣。」
《淮南子》曰：夫貴賤之於身也，猶條風之時麗也；〈時麗，忽一過也。〉毀譽之於己也，猶蚊虻之一過也。
又曰：蜂蠆螫指，而神不能掞〈音淡〉；蚊虻噆膚，〈噆，齧也。〉而性不能平。令憂患之來，嬰人心也，非直蜂蠆之螫毒而蚊虻之慘怛也，而欲靜漠虛無，奈何哉？
《牟子》曰：昔公明儀有牛彈清角之操，伏食如故；轉為蚊虻聲，則翹尾而躡蹀。
《夏侯子》曰：一蟻之行，一蚊之飛，聖人皆知之。
《金樓子》曰：荊州高齊，盛夏之月無白鳥，余亟寢處於其中。及移余齋，則聚蚊之聲如雷矣。數丈之間，如此之異，吁可怪哉！
又曰：白鳥，蚊也。齊桓公臥於柏寢，謂仲父曰：「吾國富民殷，無余憂矣。一物失所，寡人猶為之於邑。白鳥營飢而求飽，寡人因之開翠紗之帳，進蚊子焉。」其蚊有知禮者，不食公之肉而退；其蚊有知足者，㗱〈子立切。〉公之肉而退。其蚊有不知足者，遂長噓短吸而食之，及蒲哎也，腹腸為之破潰。公曰：「嗟乎！民生亦猶是。」
《孝子傳》曰：吳猛年七歲時，夏日伏於母床下，恐蚊虻及父母。
蕭廣濟《孝子傳》曰：鄧展父母在牖下臥，多蚊，展伏床下，以自當之。
《神異經》曰：南方蚊翼下有蜚蟲焉，目明者見之。每生九卵，復成九子，蜚而俱出，蚊遂不知。
《論衡》曰：蚊虻不如牛馬之力，牛馬困於蚊虻，蚊虻有勢也。
《搜神記》曰：吳猛性至孝。小兒時，在父母邊臥，夏時多蚊蚋而終不搖扇，恐蚊虻去已而及父母。
《嶺南異物志》曰：嶺表有樹如冬青，實在枝間，形如枇把子。每熟即拆裂，蚊子群飛，惟皮殼而已。士人謂之蚊子樹。
《嶺表錄異》曰：蚊母鳥，形如青鷁，嘴大而長，於池塘捕魚而食。每叫一聲，則有蚊蚋飛出其口。俗雲採其翎為扇，可辟蚊子。〈亦呼為吐蚊鳥。〉
《晉書》曰：惠帝時，洛陽南山有䖟，作聲曰：「韓屍」。識者以為韓氏將屍戮，俄而韓謐被誅。
《淮南子》曰：{亡上蟲下}戢精血，以類推之也。〈許慎曰：{亡上蟲下}食血。〉
又曰：{亡上蟲下}與驥，致千里而不飛，無糗糧之資而不飢。
又曰：上古之時，冬日則不勝霜雪霧露，夏日則不勝暑熱蟁{亡上蟲下}。
《梁書》曰：梁武丁貴嬪諱令光，譙國人也。初，貴嬪少時，與鄰女月下紡績，諸女並患蚊蚋，而貴嬪弗之覺也。
又曰：孫謙居身儉素，床施蘧蒢屏風，冬則布被莞席，夏曰無帷帳而夜臥，未常有蚊蚋，人多異焉。
《列子》曰：目將眇者先睹秋毫，耳將聾者先聞蚋飛。
《淮南子》曰：涵牛之鼎沸，而蠅蚋弗敢入；〈涵牛，受一牛之鼎也。〉崑山之玉瑱，〈崑山，崑崙也。瑱，式也。〉而塵垢弗能污也。
又曰：羊肉不慕蟻，蟻慕於羊肉，羶也；醯酸不慕蚋，蚋慕於醯，酸也。
《呂氏春秋》曰：缶醯黃，蚋聚之，有酸也，〈美羹。〉徒水則必不可。以狸致鼠，以冰致蠅，雖上聖不能。以茹魚去蠅，蠅愈至，〈茹，女居反，臭也。〉以致擲戤道不去之也。
《毛詩·曹·蜉蝣》曰：刺奢也。蜉蝣之羽，衣裳楚楚。〈蜉蝣，渠略也，朝生夕死，猶有羽翼以自修飾。楚楚，鮮明貌。〉
《爾雅》曰：蜉蝣，渠略。〈似蛣蜣，身狹而長；角黃黑色，叢生糞土中，朝生暮死，豬好啖之。〉
《說文》曰：秦晉之間謂蜉蝣為渠略。〈郭璞注曰：似天牛而小，有甲也。〉
又曰：{蟲巢}〈音略〉，蟲也，一名蜉蝣，朝生暮死。
陸機《毛詩疏義》曰：蜉游，方土通謂之渠略。似甲蟲，有角，大如指，長三四寸，甲下有翅能飛。夏月陰雨時，地中出。今人燥炙啖之，美於蟬也。樊光曰：「是糞中蠍蟲，隨雨而出，朝生而夕死。」
《淮南子》曰：龜三千歲；蜉蝣不飲食，三日而死。以蜉蝣為龜憂養生之具，必失之。
《廣志》曰：蜉蝣可燒啖，美於蟬。蜉蝣在死晷翕然生，復水上尋死，隨流而去。
傅咸《蜉蝣賦》曰：讀《詩》至《蜉蝣》，感其雖朝生夕死，而能修其翼，可以有興，遂賦之。
王褒《聖主得賢臣頌》曰：蟋蟀候秋吟，蜉蝣出以陰。
《爾雅》曰：蠛蠓。〈小蟲，似蚋，喜亂飛。〉
《漢實錄》曰：周太祖軍至北郊時，慕容彥吃菰負沉勇，謂上曰：「北來都將，臣盡諳知。以臣觀之，蜉蝣、蠛蠓耳！」
《列子》曰：朽壤之土，春夏之月，蠛蠓者因雨而生，見陽而死。
《莊子》曰：孔子聞老聃之言，出告顏回曰：「丘之於道也，其猶醯雞歟？」〈醯雞者，甕中之蠛蠓也。〉
《淮南子》曰：衰世則聚蟲滿野。〈許慎曰：飛蟲，蠛蠓。〉
《抱朴子》曰：蠓蟈之育於醢酢，芝檽之產於木石，蛣{蟲屈}之滋於洿游，翠蘿之老於松枝，非彼四物所創造也。
《字書》曰：蠛蠓，小蟲，三風舂雨磑者也。
《北齊書》曰：魏收常在洛京，輕薄尤甚，人號云：「魏收驚蛺蝶」。文襄曾游東山，令給事黃門侍郎等宴。文襄曰：「魏收恃才尾適，須出其短。」往復數番，收忽大唱曰：「楊遵彥理屈，已倒。」竹彥從容曰：「我綽有餘暇，山立不動。若遇當途，恐翩翩遂逝。」當途者魏，翩翩者，蝶也。文襄先知之，大笑稱善。
《梁書》曰：沉麟士年過八十，耳目猶聰明如故，抄寫火下細書，復成二三千卷，滿數十篋。時人以為養身靜嘿所致，仍制《黑蝶賦》以寄意。
《漢實錄》曰：右監門衛大將軍許遷言：「臣奉命博州，至博平縣東村，有冢彌亙數里，一夕言並化蝶飛去。」
《列子》曰：烏足以其根為躋螬，其葉為蝴蝶。
《莊子》曰：昔周夢為胡蝶，栩栩然，胡蝶也，不知周也；俄覺，則瞿瞿然，周也。不知周之夢為胡蝶與？胡蝶之夢為周與？周與胡蝶，則必有分矣，此謂物化。
《抱朴子》曰：髻孺背千僅獰逐蛺蝶，越人棄八珍而甘龜蛇。
《金樓子》曰：陳思之文，群才之俊也，而武帝誄之「尊靈永蟄」，明帝頌雲「釋渝浮輕」。浮輕有似於胡蝶，永蟄頗擬於昆蟲，施之尊極，不其蚩乎？
崔豹《古今注》曰：蛺蝶，一名野蛾，一名風蝶。東人謂之撻末，色白背青者是也。其大有如蝙蝠者，或黑色，或赤班，名曰鳳子，一名鳳車，一曰鬼車。生江南甘橘園中。
《廣五行記》曰：晉安帝義熙中，烏傷人葛輝在妻家宿。三更，有兩人把火逕至階前，疑是惡人，便打之，欲下杖，悉化為蝶，繽紛飛散。有一物沖輝腋下，便打倒地。輝少時而死。
《嶺南異物志》曰：甞有人浮南海，泊於孤岸。忽有物如蒲帆飛過海，將到舟，競以物擊之，如帆者盡破碎墜地。視之，乃蛺蝶也。海人去其翅足秤之，得肉八十斤。噉之，極肥美。
《嶺表錄異》曰：鶴子草，蔓上春生雙蟲，只食其葉。越女收於妝奩中，養之如蠶，摘其葉飼之。蟲老不食，而蛻為蝶。蝶赤黃色，婦女收而帶之，謂媚蝶。
《毛詩·豳·七月》曰：町重鹿場，熠耀宵行。〈螢火也。〉
《大戴禮·夏小正》曰：丹鳥羞白鳥。丹鳥也者，謂丹良也；白鳥也者，謂蚊蚋也。其謂之鳥者，重其養也，凡有翼者為鳥。羞也者，進也。
《禮記·月令》曰：季夏之月，腐草為螢。
《爾雅》曰：螢火，即。〈夜飛，腹下有火。音照。〉
《廣雅》曰：景天，螢火，燐也。
《續晉陽春秋》曰：車胤，字武子，好學不倦。家貧，不常得油，夏月則練囊盛數十螢火，以夜繼日焉。
《後漢書》曰：光熹玄年秋，張讓、段珪劫少帝及陳留王協走小平津。帝與王夜步，逐螢火光行數里，得民家露車，共乘還宮。
《隋書》曰：大業十二年，煬帝幸景華宮。徵求螢火，得數斛。夜出遊山而放之，光遍岩谷。
崔豹《古今注》曰：螢，一名輝夜，一名景輝天，一名熠耀，一名燐，一名丹良，一名夜光，一名宵燭。腐草為之，食蚊蚋焉。
《月令》曰：丹鳥羞白鳥。白鳥即蚊也；丹鳥，螢也。
《說文》秦人謂蚊曰蚋。
《淮南萬畢朮》曰：螢火卻馬。注云：「取螢火裹以羊皮，置土中，馬見之鳴，卻不敢行。」
祖台之《志怪》曰：昔懷帝永嘉中，譙國丁祚渡江至陰陵界。時天昏霧，在道北有社，見一物如人倒立，兩眼垂血，從額下聚地兩處，各有升余。祚與從弟齊聲喝之，閩獰不見，立處聚血皆化為螢火數千枚，縱橫飛起。
《本草經》曰：螢，一名夜光，一名即照，一名熠耀。
潘岳《螢火賦》曰：爛若飛景之宵遊，{火彗}〈音衛〉如移星之雲流。動集飄揚，灼如隨珠。熠爚若丹蕊之初葩，彯穎若流金之在沙。
傅咸《螢火賦》曰：余曾獨處，夜不能寢。顧見螢火，意遂有感。於是執以自照，而為之賦。其辭曰：「感詩人之攸懷兮，覽熠耀於前庭。不以姿質植瞪薄兮，欲增輝乎太清。雖無補於日月，期自竭於陋形。」
《毛詩·節·小宛》曰：暝蛉有子，蜾蠃負之。〈暝蛉，桑蟲也。蜾蠃，蒲盧也。負，持也。《箋》云：蒲盧取桑蟲之子，負持而去，煦嫗養之以成子。〉
《毛詩義疏》曰：暝蛉，似步屈，其色青，細小，或在草葉上。土蜂取之，置木穴中，或書卷佳笆筒中，七日而成其子。里語曰：咒雲「像我像我」。
陸機《毛詩義疏》曰：暝蛉，犍為文學舍人曰：「桑土小青蟲也，似步屈。」
郭璞注《方言》曰：尺蠖，又呼步屈。其色青而細小，或在草木葉上，今蜾蠃所負為子者。
《爾雅》曰：暝蛉，桑蟲也。〈俗謂之桑蟃，亦曰戎女。〉
《爾雅》曰：蜾蠃，蒲盧也。〈郭璞注曰：細腰蜂也，俗呼為蠮螉。音咽翁。〉
陸機《毛詩疏義》曰：蜾蠃，土蜂，一名蒲盧，似蜂而小腰，故許慎雲細腰也。取桑蟲負之於木空中、筆筒中，七日而化其子。里語曰：咒雲「像我像我」也。
《禮記中庸》曰：哀公問政於孔子，孔子對曰：「文武之政，布在方策。其人存則其政舉，其人亡則其政息。人道敏政，地道敏樹。夫政也者，蒲盧也。〈蒲盧，蜾蠃，土蟲也。取暝蛉而化之以為子。為政化百姓，亦如蒲盧也。〉故為政在人。」
揚子《法言》曰：暝蛉之子殪，而逢蜾蠃，祝曰：「類我。」久則肖之矣。速哉！七十子之肖仲尼也。〈肖，類也。〉
