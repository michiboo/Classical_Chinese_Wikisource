
《周禮·天官下》曰：醫師掌醫之政令，聚毒藥以供醫事。凡邦之有疾病者、疕瘍者造焉，則使醫分而治之。歲終則稽其醫事，以制其食。十全為上，十失一次之，十失四為下。
又《天官·疾醫職》曰：疾醫掌養萬民之疾病。四時皆有癘疾：春時有首疾，夏時有癢疥疾，秋時有瘧寒疾，冬時有嗽氣疾。以五味、五穀、五藥養其病，以五氣、五聲、五色視其死生。兩之以九竅之變。參之以九藏之動。凡民之有疾病者。分而治之。死終則各書其所以。而入於醫師。瘍醫掌腫瘍、潰瘍、金瘍、折瘍之祝〈音祝〉藥，刂〈音刮〉煞之劑。凡療痬以五毒攻之，以五氣養之，以五藥療之，以五味節之。凡藥，以酸養骨，以辛養筋，以咸養脈，以苦養氣，以甘養肉，以滑養竅。凡有瘍者，授其藥焉。
《禮記·曲禮》曰：君有疾，飲藥，臣先嘗之。親有疾，飲藥，子先嘗之。醫不三世，不服其藥。
又《王制》凡執技以事上者，祝、史、射、御、醫、卜及百工。
又《文王世子》世子之記曰：若內豎言疾，藥必親嘗之。
《左傳》曰：晉侯疾，求醫於秦，秦伯使醫緩為之。〈緩，醫名。為，猶治也。〉未至，公夢疾為二豎子，曰：「彼良醫也，懼傷渭荷，逃之。」其一曰：「居肓之上，膏之下，若我何？」〈肓，心鬲也。心下為膏。〉醫至，曰：「疾不可為也，在肓之上，膏之下，攻之不可，達之不及，藥不至焉。不可為也。」公曰：「良醫也。」厚為之禮而歸之。
又《襄二十一》曰：楚子使子馮為令尹，訪於申叔豫。叔豫曰：「國多寵而王弱，國不可為也。」遂以疾辭。方暑，闕地，下冰而床焉。重繭衣裘，鮮食而寢。楚子使醫視之。復曰：「瘠則甚矣，而血氣未動。」乃使子南為令尹。
又《昭元》曰：晉侯求醫於秦伯，秦伯使醫和視之，曰：「疾不可為也。是謂近女室，疾如蠱。〈惑疾。〉非鬼非食，惑以喪志。〈惑女色而失志。〉良臣將死，天命不佑。」〈良臣不匡救君過，故將死而不為天所右。〉公曰：「女不可近乎？」對曰：「節之。先王之樂，所以節百事也。故有五節。〈五聲之節。〉遲速本未以相及，中聲以降，五降之後，不容彈矣。於是有煩手淫聲，忄舀堙心耳，乃忘平和，君子弗聽也。物亦如之，至於煩，乃舍也。尾生疾。君子之近琴瑟，以儀節也，非以忄舀心也。天有六氣，〈謂陰陽風雨晦明也。〉降生五味，發為五色，徵為五聲，淫生六疾，六氣曰陰、陽、風、雨、晦、明也。分為四時，序為五節，過則為菑。陰淫寒疾，陽淫熱疾，風淫末疾，雨淫腹疾，徊惑疾，明淫心疾。女，陽物而晦時，淫則生內熱惑蠱之疾。今君不節、不時，能無及此乎？」趙孟曰：「何謂蠱？」對曰：「淫弱惑亂之所生也。於文皿蟲，血為蠱，穀之飛亦為蠱，在《周易》，女惑男風落山謂之蠱，皆同物也。」趙孟曰：「良醫也。」厚其禮而歸之。
又《昭十九年》曰：許悼公瘧。飲太子止之藥卒。太子奔晉。書曰：「殺其君。」君子曰：「盡心力以事君，舍藥物可也。」〈藥物有毒，當由醫，非凡君之名人所知，譏上不舍藥物，所以加殺。〉
《尚書·說命》曰：若藥弗瞑眩，厥疾弗瘳。〈開汝心以沃我心，如服藥。心瞑眩極，其病乃除，欲其出言以自警也。〉
《論語》曰：子曰：「人而無恆，不可以作巫醫。」
《帝王世紀》曰：伏羲氏仰觀象於天，俯觀法於地，觀鳥獸之文，與地之宜，近取諸身，遠取諸物，於是造書契以代結繩之政，畫八卦以通神明之德，以類萬物之情，所以六氣六府，五藏五行，陰陽四時，水火升降，得以有象，百病之理，得以有類。乃嘗味百藥而制九針，以拯夭枉焉。
又曰：炎帝神農氏長於姜水，始教天下耕種五穀而食之，以省煞生。嘗味草木，宣藥療疾，救夭仕之命。百姓日用而不知，著《本草》四卷。
又曰：黃帝有熊氏命雷公、歧伯論經脈傍通，問難八十一，為《難經》。教制九針，著《內外朮經》十八卷。
又曰：歧伯，黃帝臣也。帝使岐伯嘗味草木，典主醫病。《經方》《本草》《素問》之書咸出焉。
《素問》曰：黃帝坐明堂，召雷公而問之曰：「子知醫之道乎？」雷公對曰：「誦而未能解，解而未能別，別而未能明，明而未能彰。足以治群僚，不足至侯王。願得授樹天之度，四時陰陽合之，別星辰與日月光，以彰經朮，後世益明。上通神農著，至教疑於二皇。」黃帝曰：「善，無失之。此皆陰陽表里上下雌雄相輸應也。而道，上知天文，下知地理，中知人事，可以長久。以教眾庶亦不疑。殆《醫道》《論篇》可傳後世，可以為寶。」
《世本》曰：巫咸，堯臣也。以鴻朮為帝堯之醫。
《史記》曰：扁鵲，渤海鄭人，姓秦，名越人。少時為人舍客，長桑君過扁鵲，扁鵲獨奇之，常謹遇之，長桑君亦知扁鵲非常人，乃呼鵲與語曰：「我有禁方，年老，欲傳與公，公無泄。」乃出懷中藥與扁鵲：「飲是以上池之水，三十日當知物矣。」乃悉取禁方，盡與扁鵲。以其言飲藥三十日，視見垣外一方人。以此視疾，盡見五藏症結，特以診脈為名耳。為醫，或在齊，或在趙。趙簡子疾，五日不知人。召扁鵲入，視疾出，董安於問扁鵲，扁鵲曰：「血脈滯也，而何怪。昔秦穆公嘗如此，七日而寤。」居二日半，簡子寤，語諸大夫曰：「我之帝所，甚樂。與百神遊於鈞天，廣樂九奏萬舞，不類三代之樂，其聲動心。有一熊欲援我，帝命我射之，中熊，熊死。有羆來，我又射之，中羆，羆死。帝甚喜，賜我二笥，皆有副。吾見兒在帝側，屬我一翟犬，曰：『及而子之壯以賜之。』帝告我：『晉國且世衰，七世而亡。嬴姓將大敗周人於范魁之西，而亦不能有也。』」董安於授言，書而藏之。以扁鵲言告簡子，簡子賜扁鵲田四萬畝。其後，扁鵲過虢，虢太子死。扁鵲至虢宮門下，問中庶子喜方者曰：「太子何病，國中治攘過於眾事？」中庶子曰：「太子病血氣不時，交錯而不得泄，暴發於外，則為中害。精神不能止邪氣，邪氣畜積而不得泄，是以陽緩而陰急，故暴蹶而死。」扁鵲曰：「其死何時？」曰：「雞鳴時。」「至今曰收乎？」〈收謂棺斂。〉曰：「未也，其死未至半日。」鵲曰：「臣齊渤海秦越人也，家在鄭，未嘗得望清光侍謁於前也。聞太子不幸而死，臣能生之。」中庶子曰：「先生得無誕乎？何以言太子之可生也！臣聞上古之時，醫有俞跗，治病不以湯液醴灑，釒石撟引，案兀毒熨，一撥見病之應，因五藏之輸，乃割皮解肌，訣脈結筋，搦髓，揲肓爪膜，湔浣腸胃，氵敕滌五臟，煉精易形。先生之方若能是，則太子可生也；若不如是而欲生之，曾不可以告咳嬰之兒！」扁鵲仰天嘆曰：「夫子之為方也，若以管窺天，以隙視文；越人之為方也，不待切脈、望色、聽聲、寫形，言病之所在。聞病之陽，論得其陰；聞病之陰，論得其陽。病應見於大表，不出千里，決者至眾，不可曲止也。子以吾言為不誠，試入診太子，當聞其耳中鳴而鼻張，循其兩股以至於陰，當尚溫也。」中庶子聞扁鵲言，目眩然而不能寅，舌撟然而不能下，乃以扁鵲言入報虢君。虢君聞之大驚，出見扁鵲於中闕，曰：「竊聞高義之日久矣，然未嘗得拜見於前也。先生過小國，幸而舉之，偏國寡臣幸甚！有先生則活，無先生則棄捐溝壑，長終而不反。」言未及畢，因噓唏服〈皮力切。〉臆，涕泣橫流，不能自止，容貌變更。扁鵲曰：「太子病者，所謂『屍蹶』者也。夫以陽入陰中，動胃糹亶緣，中經維絡，別下於三焦、膀胱，是以陽脈下遂，〈音墜〉陰脈上爭，會氣閉而不通，陰上而陽內行，下內鼓而不起，上外絕而不交使，上有絕陽之絡，下有破陰之紐，破陰絕陽之色己廢，脈亂，故形靜如死狀。太子未死也。夫以陽入陰支蘭藏者生，以陰入陽支蘭藏者死。凡此數事，皆五藏蹙中之時暴作也。良工取之，拙者疑殆。」扁鵲乃使弟子子陽礪針砥石，以取外茸荇五會。有間，太子蘇。乃使子豹為五分之熨，以八減之齊和煮之，以更熨兩脅下。太子起坐。更適陰陽，但服湯二旬而復故。故天下盡以扁鵲為能生死人。扁鵲曰：「越人非能生死人也，此自當生者，越人能使之起耳。」扁鵲過齊，齊桓侯客之。入朝見，曰：「君有疾，在腠理，不治將深。」桓侯曰：「寡人無疾。」扁鵲出，桓侯謂左右曰：「醫之好利，欲以不病者為功。」後五日，復見，曰：「君有疾，宰瑟脈，不治將深。」桓侯曰：「寡人無疾。」扁鵲出，桓侯不悅。後五日，扁鵲復見，曰：「君有疾，在腸胃，不治將深。」桓侯不應。扁鵲出，桓侯不悅。後五日，扁鵲復見，望桓侯退走。桓侯使人問其故，扁鵲曰：「疾在腠理，湯熨所及；其宰瑟脈，針石可理；其宰嬸胃，酒醪所能；及其在骨髓，雖司命無柰之何。今在骨髓，臣是以無請。」後五日，桓侯體病，使人召扁鵲，鵲己逃遁焉。桓侯遂卒。扁鵲名滿天下。旁游六國，至邯鄲，聞趙貴女病，扁鵲即為帶下醫。過洛陽，聞周人愛老，扁鵲即為耳目Φ醫。入咸陽，聞秦人愛小兒，即為小兒醫。隨俗為變，無所滯礙。秦太醫令李醯自知伎不如，遂密使人刺煞之。
又曰：公孫光，齊淄川唐里人。善為古方及傳語法。淳于意師之，悉受其書。意欲盡求他精方，光曰：「五方盡矣，吾身己衰，無所事之。是吾少年所授妙方也，公毋以教人。」意曰：「悉得禁方，幸甚。死不妄傳人。」光喜曰：「公後必為國工。臨菑陽慶有奇方，吾不如之，汝可謹事，必得之。」意遂舍光而事慶焉。
又曰：陽慶，齊人也，年七十餘。有古先黃帝、扁鵲脈書，五色診病，知人死生。決嫌疑，定可否，治及藥論之書，甚精妙。又家自給富，不肯為人治病，亦不教子孫。後淳于意以父道事之甚謹，慶愛之，盡以其禁方與之，曰：「汝慎勿令我子孫知汝學我此法。」意曰：「謹聞命矣。」意行，用其方，遂盡其妙焉。
又曰：太倉公者，齊太倉長，臨淄人，姓淳於，名意。少而喜醫方術，更授師同郡元里公乘陽慶。慶年七十餘，無子，使意盡去其故方，更悉以禁方授之，傳黃帝、扁鵲脈書，五色診疾，知人死生，多驗。齊郎中令循病，眾醫皆以蹶入中而刺之。意診之曰：「涌鴆，令人不得前後溲。」循曰：「不得前後溲三日矣。」意飲以火齊湯，一飲得前後溲，再飲得大溲，三飲而疾愈。淄川王美人懷子而不乳，來召意。意往，飲以莨藥一撮，以酒飲之，旋乳。意復診其脈，躁。躁者有餘疾，即飲以消石一劑，即出血如豆，比五六校。濟北王侍者韓女病，意診脈曰：「內寒，月事不下也。」即竄以藥，旋下，病己。病得之欲男子而不可得也。菑川王病，召意診脈，曰：「蹶上為重，頭痛身熱，使人煩懣。」意即以寒水拊其頭，刺足陽明脈，左右各三所，疾旋己。病得之沭髪未乾而臥，診如前，所以蹶，頭熱至肩。齊王黃嫗兄黃長卿家有酒召客，意與諸客坐。未上食，意望見王后弟宋建，告曰：「君有病，往四五日，咀茳脅痛，不可以俯仰，又不得小溲。不亟治，病即入濡腎，及其未舍五藏，急治之，病方今在客腎濡，此所謂『腎Φ』也。」宋建曰：「然。建故有腰脊痛。往四五日，天雨，黃氏諸倩〈《方舍》曰：東齊之間胥謂之倩。〉見建家京下方石，取弄之，建強欲效之，效之不能起，即復置之。暮，腰脊痛，不能溺，至令不愈。」建病得之好持重。所以知建病者，意見其色，太陽色乾，腎部上及界腰以下者枯四分所，故以往四五日知其發也。意即為柔湯使服之，十八日而病癒。臨菑女子薄吾病甚，眾醫皆以為寒熱篤，當死，不治。意診其脈，曰：「蟯瘕。」〈蟯音饒。〉蟯瘕為病，腹大，上膚黃粗，循之戚戚然。意飲以芫華一撮，即出蟯，可數升，病癒，三十日如故。齊王侍醫遂病，自煉五石服之。意往過之，遂謂意曰：「不肖有病，幸診遂也。」意即診之，告曰：「公病中熱。論曰『中熱不溲者，不可服五石』。石之為藥精悍，公服之不得數溲，亟勿服。色將發雍。」遂曰：「扁鵲曰『陰石以治陰病，陽石以治陽病』。夫藥石者，有陰陽水火之濟。故中熱，即為陰石柔濟治之；中寒，即為陽石剛齊治之。」意曰：「公所論遠矣。扁鵲雖言若是，然必審診，起度量，立規矩，稱權衡，合色脈，表里有餘不足逆順之法，參其人動靜與息相應，乃可以論。論曰：『陽疾處內，陰形應外者，不加悍藥及釒石』。夫悍藥入中，則邪氣辟矣，而宛氣愈深。診法曰『二陰應外，一陽接內者，不可以剛藥』。剛藥入則動陽，陰病益衰，陽病益著，邪氣流行，為重困於俞，〈如喻切。〉忿發為疽。」意告之後百餘日，果病疽發乳上，入缺盆，死。此所謂論之大體也。必有經綱，拙工有一不習，文理陰陽失矣。齊丞相舍人奴從朝入宮，意見之食閨門外，望其色有病氣，意即告宦者平，平好為脈，學意所，即示之。舍人奴之病，告之曰：「此傷脾氣也，當至春鬲塞不通，不能飲食，法至夏泄血而死。」宦者平即往告相曰：「君之舍人奴有病，重，死期有日。」相君曰：「何以知之？」曰：「君朝入宮，君之舍人奴盡食閨門外，平與倉公立，公乃示平曰：病如是丈必死。」相即召舍人奴而謂之曰：「奴有病不？」舍人奴曰：「無病，身無痛者。」至春果病，四月泄血死。所以知奴病者，脾氣周乘五藏，傷部而交，故傷脾之色也。望之煞然黃，〈煞，蘇葛切。〉察之如死青之滋。眾醫不知，以為大蟲，不知傷脾。所以至春死者，胃氣黃，氣黃者，土氣也，土不勝木，故至春死。所以至夏死者，脈法曰「病重而脈順清者曰內關」。內關之病，人不知其所以痛，心急然無若。若加以一病，死中春；一愈順，及一時。其所以四月死者，診其人時愈順。愈順者，人尚肥也。奴之病得之流汗數出，灸於火而以出見大風也。齊淳於司馬病，意診其脈，告曰：「當病迵風。〈音洞〉迵風之狀，飲食下嗌輒後之，〈如膊。〉病得之飽食而疾走。」淳於司馬曰：「我之王家食馬肝，飽甚，見酒來，即出，驅疾至舍，即泄數十餘出。」意告曰：「為火齊米汁飲之，七八日當愈。」時醫秦信在旁，意出，信謂左右ト都尉曰：「意以淳於司馬病為何？」曰：「以為迵風，可治。」信即笑曰：「是不知也。淳於司馬病，法當後九日死。」即後九日不死，其家復召意，意往問之，盡如意診。即為一火齊米汁，使服之，七八日病癒。或問其故，意曰：「診其脈時，切之，盡如法，其病順，故知不死。」
又曰：宋邑，臨淄人，師倉公，授五診脈論之朮。
