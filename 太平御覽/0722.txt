
《史記》曰：馮信，臨淄人，為齊太倉長，好醫。淄川王令就淳于意學方，意教以審法逆順，論藥法，定五味及和劑湯法。信授之，擅名漢世。
又曰：高期仕濟北王為太醫，王遣就倉公淳于意學經脈高下及奇絡結，當論俞所居，及氣當上下出入邪正逆順之，宜釒石，定砭灸之法，歲餘，亦頗通之。
又曰：唐安，臨淄人也。雅性好醫，倉公淳于意教五診上下經脈，奇咳，四時應陰陽之法，為齊侍醫。
又曰：杜信，高永侯家丞，自知身病，乃專心學醫。倉公甚憐之，教以上下經脈五診之法。
又曰：鄧訓為護烏桓校尉。羌胡俗恥病死，每病臨困，取以刀自刺。訓聞有病困者，輒拘縛束，不與兵刃，使醫藥療之，愈者非一，小大莫不感悅。
又王符論曰：凡療病者，必先知脈之虛實，氣之所結，然後為之方，故疾可愈而壽可長也。為國丈必先知人之所苦，禍之所起，然後為之禁，故奸可塞而國可安也。
又曰：郭玉者，廣漢人也。初有老父，不知何出，常漁釣於涪水，因號涪翁。乞食人間，見有疾者，時下針石，輒應時而效，乃著《針經診脈法》傳於代。弟子程高尋求積年，翁乃授之，高亦隱跡不仕。玉少師事高，學方診六徵之技，陰陽不測之朮。和帝時為太醫丞，多有效應，帝奇之，仍試，令嬖臣美手腕者與女子雜處帷中，使玉各診一手，問玉所疾苦。玉曰：「左陽右陰，脈有男女，狀若異人，臣疑其故。」帝嘆息稱善，玉仁愛不矜，雖貧賤廝養，必盡其心力，而鑒療貴人，時或不愈。帝乃試，令貴人羸服變處，一針即差。召玉詰問其狀，對曰：「醫之為言意也。腠理至微，〈腠理及皮膚之間也。《韓子》曰：扁鵲見晉桓侯，曰「君有病，在腠理」也。〉隨氣用巧；針石之間，毫芒即乖。神存於心手之際，可得解而不可得言也。夫貴者處尊高以臨臣，臣懷怖懾以承之。其為療也，有四難焉；自用意而不任臣，一難也；將身不謹，二難也；骨節不強，不能使藥，三難也；好逸惡勞，四難也。針有分寸，時有破漏，〈分寸，淺深之度，破漏，曰有沖破者也。〉重以恐懼之心，加以裁慎之志，臣意且猶不盡，何有於病哉？此其所為不愈也。」帝善其對。年老，卒官。
又曰：曹褒遷城門校尉。將作大匠，時有疾疫，白懿行病徒，為致醫藥，經理飠亶粥，多蒙濟活。
《東觀漢記》曰：鄧訓謙恕下士，無貴賤，見之如舊。朋友子往來門內，視之如子，有過如鞭撲之教。太醫皮巡從獵上林，還，暮宿殿門下，寒疝病發，時訓直事，聞巡戍起，往問之，巡曰：「冀得火以慰背。」訓身至太官門為求火，不得。乃以口噓其背，復呼同廬郎共更噓。至朝遂愈。
《鍾離意別傳》曰：黃讜為會稽太守。建武十四年，吳大疾疫，暑意中部尉督郵，意乃露車不冠，身循行病者門，入家至賜與醫藥，諸神廟為民禱祭，召錄醫師百人合和草藥，恐醫小子或不良毒藥齊賊害民命，先自吞嘗，然後施行。其所臨護四千餘人，並得差愈。後日府君出行災害，百姓攀車涕泣，曰：「明郵府君不須出也。但得鍾督郵，民皆活也。」
《何別傳》曰：同郡張仲景總角造，謂曰：「君用思精而韻不高，後將為名醫。」卒如其言。先識獨覺，言無虛發。王仲宣年十七，嘗遇仲景，仲景曰：「君有病，宜服五石湯，不治且成門，後年三十，當眉落。」仲宣以其貰長也，遠不治也。後至三十，疾果成，竟眉落，其精如此。仲景之方術今傳於世。
張仲景《方序》曰：衛泛好醫朮，少師仲景，有才識，撰《四逆三部厥經》及《婦人胎藏經》《小兒顱囟方》三卷，皆行於世。
高湛《養論生》曰：王叔和性沉靜，好著述，考核遺文，彩摭群論，撰成《脈經》十卷，編次張仲景方論，編為三十六卷，大行於世。
《魏志》曰：華他，字元化，沛國譙人。游學徐土，兼通數經，曉養性之朮，年且百歲而猶有壯容，時人以為仙。沛相陳珪舉孝，太尉黃琬辟皆不就。精於方藥，處齊不過數種，心分銖不假秤量，針不過數處，裁七八壯。若病發結於內，針藥所不能及者，乃令先以酒服麻沸散，既醉，無所覺，因刳破腸，皆抽割積聚。若在腸胃，則截斷，洗除去疾穢，既而縫合，傅以神膏，四五日瘡愈，一月之間皆平復。
又曰：甘陵相夫人有娠六月，腹痛不安。他視脈，曰：「胎己死矣。」使人手摸知所在，在右即女，在左即男。人云在左，於是為湯下之，果下男形，即愈。
又曰：縣吏尹世苦四支，煩口乾，不欲聞人聲，小便不利。他曰：「試作熱食，得汗即愈；不汗，後三日死。」即作熱食而汗不出，他曰：「藏氣己絕於內，當啼泣而絕。」果如他言。又府吏倪尋、李延共止，俱患頭痛身熱，所苦正同。他曰：「靴Ρ下之，延當發汗。」或難其病同療異，他曰：「尋內實，延外實，故治之宜殊。」即各與藥，明旦並起。又督郵徐毅得病，他往省之，毅謂他曰：「昨使醫曹吏劉租針胃管，訖，便苦咳嗽，臥不安。」他曰：「刺不到胃管，誤中肝也。食當日減，後五日不救。」遂如他言。
又，東陽陳叔山小男，三歲得下痢，常先啼，日以羸困。問他，他曰：「其母懷軀，陽氣淖滲，乳中虛冷，兒得母寒，故令不時愈。」他與四物紫苑丸，十日即除。
又，至軍吏梅平得病，除名還家。家居廣陵，未至二百里，止親人舍。有須，他偶至主人許，主人令他視平。他謂平曰：「君早見我，不應至此。今疾己結，促去，可得與家人相見，五日卒。」應時歸，果如他言。
又，他行道，見一人病噎塞，嗜食而不得下，家人車載欲往就醫。他聞其呻吟，駐車往視，語之曰：「向來道傍有賣餅家，蒜齏大酢，從取三升，飲之，病自當差。」即如他言，立吐蛇一條，遂懸之車邊，欲造他。他尚未還，他家小兒戲門前，迎見，自相謂曰：「客車邊有物，必是逢我公也。」疾者前入坐，見他壁北懸此蛇輩以十數。
又，有一郡守病，他以為其人盛怒則差，乃多授其貨而不加功。無何棄去，留書罵之，守果大怒，令人追煞。守子知之，屬使勿逐。守瞋恚，吐鶴瑟數升而愈。
又，有一士大夫患體中不快，詣他。他云：「君病至深，當破腹取之。然君壽亦不過十年，病不能煞君，君忍痛十歲，壽俱當盡。不足，故自刳裂也。」士大夫曰：「余不見忍痛，必請治之。」他遂下手，所患尋差，十年竟死。
又，廣陵太守陳登得胸中煩滿，面赤不食。他診脈，曰：「府君胃中有蟲數升，欲成內疽，食腥物所為也。」即作湯二升，先服一升，斯須盡服之。食頃，吐出三升許蟲，赤頭，皆動，半身，猶是生魚膾也。所苦便愈。他曰：「此病後三期當發，遇良醫乃可濟。」依期果發，時他不在，遂死。
又，有婦人常病經年，世謂為寒熱注病。冬月中，他令坐石槽，中平旦，用冷水汲灌，雲當滿百。始七八灌，冷戰欲死，他令滿。數至八十灌，熱氣乃蒸出，囂囂高二三尺。滿百灌，他乃使然火溫床，厚覆衣，良久汗洽出，著粉燥，便愈。
又，有人病腹中攻痛十餘日，鬢眉墮落。他曰：「是脾半腐，可刳腹治也。」使飲藥，令臥，破腹就視脾，果半腐壞，以刀斷之，割去惡肉，以膏傅之，即差。太祖聞而異之，召他常在左右。太祖苦頭風，每發，心亂目眩，他針鬲，隨手而愈。
又，軍吏李成苦咳，晝夜不寐，時吐膿血，以問他。他言：「君病腸廱，咳之所吐，非從肺來也。與君散兩錢，匕己服，當吐二升余膿血訖，快自養，一月小起，好自將愛，一年便健。十八歲當一小發，服此亦復差。若不得此藥，故當死。」復與兩錢散。成得五六歲，親人有病如成者，謂成曰：「卿今氰唷，我見欲死，何忍急去，〈祛舉切。〉藏藥以待不祥？先特貸我，差為卿從華他更索。」成與藥己，故到譙從索藥，適會值他見收，匆匆不忍求。後十八歲病發，尾可療，以至死。
又曰：樊阿，彭城人。少師華他，嘗問他求服食法，他授以漆葉青黏散子方，云：「服之去三蟲，利五藏，輕身益氣，使頭髪不白。」阿從其言，年百餘歲。漆葉，所在有之。青黏，生於豐沛彭城及朝歌。青黏，一名地節，一名黃芝，主理五藏，益精氣，本出於迷人入山者，見仙人服之，以告他，他以為佳，語阿，阿秘。之近者人見阿之壽而氣力強盛，怪而問之所服食，阿因醉亂誤說之，人服多驗。
《蜀志》曰：關羽為流矢貫臂，每陰雨常疼痛。醫曰：「矢鏃有毒，當破臂刮骨去毒，乃可除之。」
《晉書》曰：斐，通博多聞，兼明醫朮。荀勗之修定律度也，檢得古尺短世所用四分有餘。上言宜以改諸度量，若是未能悉革，可先改太醫權衡。此若差違，遂失神農、歧伯之正。藥物輕重，分兩乖互，所可傷夭，為害尤深，古壽考而今短折者，未必不由此也。卒不能用。
又曰：顏含兄畿，咸寧中得疾，就醫自療，遂死於醫家。家人迎喪，旐每繞樹而不可解，引喪者顛仆，稱畿言曰：「我壽命未死，但服藥大多，傷我五藏耳。今當復活，慎無葬也！」其父祝之，曰：「若爾有命復生，豈非骨肉所願？今但欲還家，不爾葬也。」旐乃解。
又曰：張苗雅好醫朮，善消息診處。陳廩丘得病，連服藥發汗，汗不出。眾醫皆云：「發汗不出者死。」自思可蒸之如中風法，令溫氣於外迎之，必得汗也。復以問，苗云：「魯有人疲極，汗出臥簟，中冷得病，苦增寒。諸醫與散，四日凡八過，發汗，汗不出。苗乃燒地，布桃葉於上蒸之，即得大汗。便於被下傅粉，身極燥乃起，即愈。」廩丘如其言，果差。
又曰：趙泉性好醫方，拯救無倦，善療眾疾，於瘧尤工，甚為當時所嘆伏焉。
《晉中興書》曰：葛洪字稚川，丹陽句容人。幼覽眾書，近得萬卷，自號「抱朴子」。善養性之朮，撰經用救驗方三卷，號曰《肘後方》。又撰《玉函方》一百卷，於今行用。
《晉書》曰：皇甫謐，字士安，幼沉靜寡慾，有高尚之志，以著述為務。自號「玄晏先生」。後得風Φ疾，因而學醫。習覽經方，手不輟卷，遂盡其妙。
又曰：劉德，彭城人也。少以醫方自達眾疾，於虛勞尤為精妙，療之，隨手而愈。猶是向風千里而至者多矣。官至太醫校尉。
又曰：史脫，性器沉毅，志行惇簡。善診候，明消息，多辯論，以醫朮精博，拜太醫校尉。治黃疸病最為高手。
又曰：宮泰，幼好墳典，雅尚方術，有一藝長於己者，必千里尋之。以此精心，善極諸疾，於氣尤精。制三物散方治喘嗽上氣，甚有異效，世所貴焉。
又曰：靳劭，性明敏，有才朮，本草經方，誦覽通究，裁方治療，意出眾表。創制五石散方，晉朝士大夫無不服餌，皆獲異效。
又曰：程據為太醫令。武帝初授魏禪，改元為太始，而據貢雉頭裘。帝以奇伎異服，典禮所禁，焚之於殿前。據以醫朮承恩出入禁闥，因為賈后合巴豆杏子丸，害愍懷太子，遂就戮焉。
又曰：范汪，字玄平，性仁愛，善醫朮，常以拯卹為事。凡有疾病，不限貴賤，皆為治之，十能愈其八九。撰方五百餘卷。又一百七卷後人詳用，多獲其效。
又曰：殷仲堪，陳郡人，能清言，善屬文，名士咸愛之。謝玄以為長史，厚遇之。仲堪父病積年，衣不解帶，躬本醫朮，究其精妙，執書揮淚，遂眇一目。
又曰：魏訁永之，字長道，任城人也。家貧素而躬耕為事，好學不倦，生而菟缺，有善相者謂之曰：「卿當富貴。」年十八，聞荊州刺史殷仲堪帳下有名醫能療之。貧無行裝，謂家人曰：「殘醜如此，用活何為？」遂齎數斛米，西上而投仲堪。即至，造門自通。仲堪嘉其盛意，召醫語視之，醫曰：「可割而補之，但須百日進粥，不得語笑。」訁永之曰：「半生不語而有半生，亦當療之，況百日耶？」仲堪於是處之別屋，令醫善療之。訁永之遂閉口不言，惟食薄粥。其厲志如此。及差，仲堪厚資遺之。
劉敬叔《異苑》曰：王纂，海陵人。少習經方，尤精針石。宋元嘉中，縣人張方女日暮宿廣陵廟門下，夜有物假作其婿來魅惑，成病。纂為治之，始下一針，有獺從女被內走出，病遂愈。
《宋書》曰：徐文伯，字德秀，濮陽太守熙曾孫也。熙好黃老，隱於秦望山，有道士過，求飲。留一瓠蘆與之，曰：「君子孫宜以道術救世，當得二千石。」熙開之，乃扁鵲《鏡經》一卷。因精心學之，遂名震海內。生子秋夫，彌工其朮，仕至射陽令。嘗夜有鬼聲，甚悽愴，秋夫問：「何所須？」答言：「姓斯，家在東陽，患腰痛。死為鬼，痛猶難忍，請療之。」秋夫曰：「云何厝法。」鬼請為芻人，案孔穴針之。秋夫如言，為灸四處，又針肩井三處，設祭埋之。明日，見一人謝恩，忽然不見。當世服其通靈。
又，宋明帝宮人患腰痛牽心，每至輒氣欲絕。眾醫以為肉症。文伯曰：「此髪症。」以油投之，即吐得物如髪，稍引之長三尺，頭己成蛇，能動。懸柱上，水滴盡，一髪而己。病都差。
又，宋後廢帝出樂游苑門，逢一婦人有娠，帝亦善診脈，為診之，曰：「此腹是女也。」問文伯，文伯曰：「腹有兩子，一男一女。男左邊青黑，形小於女。」帝性急，便欲使剖。文伯惻然，曰：「若加刀斧，恐其變異，請針之，立落。」便瀉足太陰，補手陽明，胎便應針而落，兩兒相續出，如其言。
又曰：孫法宗忽苦頭創，夜有女人至，曰：「我是天使，來相謝。行創本不關善人，使者遠相及。但取牛糞煮傅之即驗。」一傅便差，一境賴之。
又曰：羊欣，字敬元，性好文儒，兼善醫藥，撰方三十卷，為代所重焉。
又曰：秦承祖性耿介，專好藝朮。於方藥，不問貴賤，皆治療之，多所全護，當時稱之為工手。撰方二十卷，大行於世。
