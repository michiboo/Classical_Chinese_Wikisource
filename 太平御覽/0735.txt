
《唐書》曰：薛舉寇幽歧之地，太宗徵之。劉文靜、殷開山與舉戰於高庶〈音只〉城西西，為舉所敗。衛尉郝璦勸舉秉勝直指長安，舉然之。臨發而遇疾，召巫視之，巫言：「唐兵為祟。」舉惡之，未幾而死。
又曰：劉文靜性嗜酒，與其弟文起酣飲，出怨言，拔刀斫柱，曰：「會當斬斐寂頭耳。」家中妖怪數見，文起憂之，遂召巫者，於星月之下，被髪銜刀，為厭勝之法。其愛妾失寵，以告其兄，妾兄上變高祖，以之屬吏。
又曰：武后將如洛陽，至閿鄉縣界，騎忽不進。召巫者問之，巫言：「晉龍驤將軍王云：『臣墓在道南，每為彩樵者所害。』聞聖駕今至，故來哀告。」後敕去墓五里，不得彩樵。
又曰：肅宗重陰陽鬼神之事，或命巫媼乘駟行郡縣，為厭勝之朮。有妖人王，遂以左道為相。代宗亦篤信之，凡所修築，動牽禁忌。而奸人黎得以左道尹京。又內集眾工編刺珠繡為御衣，既成而焚之，為禳除法，且無虛月。
又曰：永太中，回紇首領羅達乾等率其眾詣涇陽，請降，郭子儀許之。因去甲冑，與之相見。既而子儀先執杯，合胡祿都督請咒，子儀咒曰：「大唐天子萬萬歲！回紇可汗亦萬萬歲！兩國將相亦萬萬歲！若起負心違背盟約者，身死陣前！家口屠戮！」合胡祿都督等失色。及杯至，即譯曰：「如令公盟約。」皆喜，曰：「初發本部來日，將巫師兩人來，云：『此行大安穩，然不與唐家兵馬斗，見一大人即歸。』今日領兵見令公，令公不為疑，脫去衣甲，單騎相見，誰有此心膽？是不戰斗，見一大人，巫師有徵矣。」歡躍久之，子儀撫其背，首領等分糹墨頭彩以賞巫師。
又曰：朔方先鋒兵馬使南陽郡王白元光，與回紇合兵於涇州靈台縣西，共破吐蕃等十萬餘眾。初，白元光等到靈台縣西，探知賊勢。為月明，思少陰晦。回紇使巫師便致風雪，及遲明戰，吐蕃盡寒凍，弓矢皆廢，披氈徐進。元光與回紇隨而煞之。
又曰：大曆九年七月久旱，是日，澍雨豐沛。初，京兆尹黎以旱故，祈雨於朱雀街。造土龍，悉召城中巫覡更舞，觀者駭笑。
又曰：房孺復，故太尉之孽子。年二十，淮南陳少由焚為從事。多招陰陽巫覡，令揚言己身過三十必為宰相。
又曰：貞元中，昭義節度使李抱貞以久疾為巫祝所惑，請降官爵以禳之。章奏凡七上，詞甚切至，上難違之，故自司空而授僕射。
又曰：田仁會為右金吾將軍，所得祿俸估外有餘，輒以納官，時人譏其邀名。仁會強力病惡，晝夜巡警，絲毫越法，無不立發。躬自閱罰，略無寬者，京城貴賤咸畏憚之。時有女巫蔡娘子，以鬼道惑眾，自雲能令死者復生，市里以為神明。仁會驗其假妄，奏請徙邊。上曰：「若死者不活，便是妖妾。若死者得生，更是罪過。不可容也。」竟依仁會所奏。
又曰：李德裕為浙西觀察使。德裕壯年得位，銳於報政。凡舊俗之害民者，悉革其弊。江嶺之間信巫祝，惑鬼怪，有父母兄弟厲疾者，舉室棄之而去。德裕欲變其風，擇鄉人之有識者，諭之以言，繩之以法，數年之間，弊風頓革。屬郡祠廟，按方志前代名臣賢后則祠之，四郡之內除淫祠一二千所，又罷私邑山房一千四百六十，以清寇盜。人樂其政，優詔嘉之。
又曰：劉禹錫貶朗州司馬，比居西南夷，土風僻陋，舉目殊俗，無與言者。禹錫在朗十年，惟以文章吟詠陶冶情性。蠻俗好巫，每淫祠舞鼓，必歌俚詞。禹錫或從事於其間，乃依騷人之作，為新辭以教巫祝，故武陵溪洞間夷歌，率多禹錫之辭也。
《莊子》曰：鄭有神巫曰季咸，知人生死。鄭人見之皆棄走，列子見之而心醉歸。
又曰：小巫見大巫，拔而棄，此其所以終身弗如也。
《淮南子》曰：鄭之神巫相壺子林見其徵，〈在男曰覡。在女曰巫。巫能占骨法，吉凶之氣，故見其兆徵。徵，應也。〉告列子，列子行泣報壺子，〈列子，鄭之隱士也。壺子，弟子報白者也。〉壺子持以天壤。〈言精神天之有也，形骸地之有也。死也自歸其本，故曰持天壤矣。〉名實不入，機發於踵，〈名，爵號之名也。實，幣帛貨財之實。不入者，心不卹也。機，疾也，謂命危殆，不旋踵而至，猶不怨懼者也。〉壺子視之，死生亦齊。〈齊，等也。〉
《尸子》曰：齊有田果者，命狗曰富，命子為樂。將欲祭也，狗入室，果呼之曰：「富出！」巫曰：「不祥也。」家果大禍。長子死，哭曰：「樂乎！」而不似悲也。
《呂氏春秋》曰：管仲病，桓公問焉。仲曰：「願君遠易牙、豎刁、常之巫、公子啟方。」公曰：「常之巫，能審於死生。子こ猶疑耶？」仲曰：「死生，命也。病是天也，君不守其本而侍巫，彼將以此無不為也。」及公病，常之巫曰：「公以某日薨。」易牙等作亂，公嘆曰：「死若有知，何面目以見仲父？」蒙面而死。
《山海經》曰：火荒中有靈山，巫咸、巫即、巫盼、巫彭、巫姑、巫貞、巫禮、巫扌追、巫謝、巫羅十人，從此升降，百{艸樂}爰在。
《國語》曰：古者，民神之不能雜，擇民之精爽不攜貳者，而以能齊肅忠正，其智能上下比義，其聖能光遠宣朗，其明能光照之，其聰能聽達之，如是則神明降之。在女曰巫，在男曰覡。
又曰：厲王虐，國人謗王。〈厲王，恭王之曾孫，夷王之子。〉劭公告曰：「民不堪命矣。」〈劭公，郡康公之後，穆公虎也，為王卿士。言人不堪暴虐之政命也。〉王怒，得衛巫，使監謗者。〈衛巫，衛國之巫，監察之也。巫有神靈，有謗必知也。〉以告，則煞之。〈巫言謗王，王則煞之。〉國人莫訃涸，道路以目。王喜，告劭公曰：「吾能弭謗矣。乃不訃涸。」〈弭，止。〉
《離騷》曰：欲從靈氛之吉占兮，心猶豫而狐疑。巫咸將夕降兮，懷椒糈〈私呂反〉而要之。〈椒者，香物也，所以降精神來，所以享神。〉
《東方朔傳》曰：武帝時，有神雀下。丞相、御史、中丞、二千石、諫議臣、博士皆上壽，東方朔獨不賀。帝曰：「群臣皆賀，而獨不賀，何也？」對曰：「恐後有巫為國害者。」朔因謝疾去。其後卒有巫蠱之事，不知朔竟所終也。
《桓子新論》曰：昔楚靈王驕逸輕下，信巫祝之道，躬舞壇前。吳人來攻其國，人告急，而靈王鼓舞自若。
《異苑》曰：曹娥父能弦歌為巫，五月五日於西江泝濤迎婆娑神，溺死，不得屍。娥年十四，緣江號哭七日，遂投江求之而死。
《幽明錄》曰：董卓信巫，軍中常有巫都言禱求福利。言從卓求布，倉卒無布，有手巾，言曰：「可用耳。」取便書巾上，如作兩口，一口大，一口小，相累以舉，謂卓曰：「慎此也。」卓後為呂布所煞。後人則知，況呂布也！
又曰：太元年中，臨海有巫李，不知所由來，能卜相作水符，治病多愈，亦禮佛讀經。語人云：「明年天下當大疫，此境尤劇。又二紀之後，此邦之西北大郡疆屍橫路。」時汝南周叔道罷臨海令，權停家，巫云：「周公今去，不宜南行，必當暴死。」便指北山曰：「後二十日，此山應有異，則其事彰也。」後十餘日，大石夜頹落百丈，碎磕若雷。庾楷為臨海太守，過詣周殷饌作伎。至夜，庾還舫中。天曉，庾自披屏風呼叔道：「何痴不起？」左右撫看，氣絕久矣。到明年，縣內病死者數千。
又曰：巴丘縣有巫師舒禮，晉永昌元年病死。土地神將送詣太山，俗人謂巫師為道路人也。過禮舍門前，土地神問吏：「此是何等舍門？」吏曰：「道人舍。」土地神曰：「是人亦是道人。」便以相付。禮入門見囗間瓦囗，皆縣竹簾，自然床塌，男女異處。有誦經者，唱偈者，然飲食快樂不可言。禮文書名己至太山門，而又身不到推入。土地神云：「道見數千間瓦屋，即問吏，言女道人，即以付之。於是遣蜀即錄取。」禮觀未遍，見有一人，八手四眼，捉金杵，遂欲撞之，便怖走，還出門，神己在門迎，捉送太山。太山府君問禮：「卿在世間，昔何所為？」禮曰：「事一萬六千神，為人解除祠祀。或煞牛犢豬羊雞鴨。」府君曰：「汝罪應上熱熬。」便牽著熬。所見一物，牛頭人身，捉鐵叉，叉禮著熬上宛轉，身體ㄡ爛，求死不死。一宿二日，府君問主者：「禮壽命應盡，為頓奪其命。校錄籍，余算八年。」拇庶將錄來，牛頭復以鐵叉叉著熬邊。府君曰：「今遣卿歸，終畢余{卞}，勿後煞生淫祠。」禮乃還活，不復為巫師。
《江氏家傳》曰：江統為太子洗馬，諫愍懷太子曰：「臣聞土者民之主用，播殖、築室、營都、建邑，皆有明制，著在經典，而無禁忌犯害之文。惟末俗小巫乃有此言。巫書乃禁入地三尺，有四時方面不皆禁也。竊見禁土令，不得繕治壇垣、動移屋瓦。臣等以為此違典義，不可為永制。」
《兩京記》曰：宣政門內曰宣政殿。初成，每見數十騎馳突出沒。高宗使巫祝劉門奴問其所以，鬼云：「我漢楚王戊太子，死葬於創逝。」奴曰：「按《漢書》，戊與七國反，誅死無後，焉得葬此？」鬼曰：「我當時入朝以路遠不隨，後坐病死，天子於此葬我。《漢書》自遺誤耳。」門奴因宣詔，欲為改葬。鬼曰：「出入誠不安，改葬幸甚。天子斂我玉魚一雙，幸勿奪之。」及發掘，玉魚宛然，棺柩略盡。
又曰：尚書省左司郎廳事後有古冢，高宗武后間，郎中屢有暴死者。聖曆中，有巫者見尚書郎鄭默冢，發之，得銘志符驗，棺柩尚在，並有凡木雜器。鄭氏子孫相率改葬。
《史記》曰：江充見上年老，恐晏駕後為太子所誅，因奏上，言曰：「疾祟在巫蠱。」以充為使者，治巫蠱。充將胡巫掘地求木偶。至，遂掘得蠱。於太子宮得桐木人，太子懼，不能自明。收，充自臨斬之。
《宋書》曰：文帝時，使宮內皆蠶，欲以諷厲天下。有女巫嚴道育，夫為劫，坐沒入奚官，元兇劭姊東陽公主，應ト婢王鸚鵡白公主，嚴道育通靈。主乃白上，托雲善蠶，求召入。道育云：「所奉天神，當賜符應。」時主夕臥，見流光相隨，狀如熒火，遂入巾箱，化為雙鳧，圓青可愛。於是主及劭並信惑之。始興王素佞事劭，並多過失，慮上知，使道育祈請，欲令過不上聞，歌舞咒詛，不舍晝夜。道育輒云：「自上天陳請，必不泄露。」劭等敬事，號曰：「天師。」後遂巫蠱，刻玉為上形象，埋於含章殿前。初，東陽公主有奴陳天興，鸚鵡養以為子，而與之淫通。鸚鵡、天興及寧州所獻黃門慶國並與巫蠱事。劭以天興曹饔主。東陽主薨，鸚鵡嫁吳興沈懷遠為妾。鸚鵡既適懷遠，慮與天興私通事泄，請劭煞之。劭密使人害天興。而慶國謂往來惟有二人，天興既死，慮將見及，乃以白上。上驚惋，即收鸚鵡家，得劭、手書，皆咒詛巫蠱之言。得所埋上形象於宮內。道育叛亡，捕之不得。上詰責劭、。劭、惟陳謝而己。道育變服為尼。逃匿東宮。往京口。又以自隨。或出止親人張午家。後當鎮江陵，得載道育卉鱅宮，欲將西上。有人告上云：「京口張午家有一尼，服食出入徵北內，似嚴道育。」上使掩得二婢，云：「道育隨徵北卉骷。」上惆悵驚惋。劭煞逆，後孝武平亂，不見傳國璽。問劭，云：「宰上道育處。就取得之。道育、鸚鵡並都街鞭煞於石頭四望山，焚其屍，揚灰於江。
《梁書》曰：蕭紀舉岷蜀之眾，由外水而下。湘東王命方士伯人於長州苑板上畫紀形象，親下鐵符，釘於支體以厭之。
《陳書》曰：後主陰令人告長沙王叔堅厭魅，刻木為偶人，衣以道士衣，施機關，能拜跪，晝夜於星月下醮之，祝詛於上，又令上書告其事，案驗令實。後主召叔堅，囚於西省。後赦之，免所居官。
《北齊書》曰：初立太子恆母弘德夫人穆氏為左皇后，大赦國內。初斛律後之廢也，陸令萱欲以穆氏代之。祖班請立胡昭儀為後，胡太后亦卑辭厚禮以求。令萱以胡氏寵幸方睦，不得己而白齊主立之，然意在穆氏。每私謂齊主云：「豈有男為太子，而身為婢妾？」乃求左道行厭蠱之朮。旬朔之間，胡氏遂即精神恍惚，言笑無恆。齊主漸畏惡之，於是立穆氏。
《隋書》曰：獨孤陀性好左道，其外祖母高氏先事貓鬼，己煞其男郭沙羅，因轉入其家。上微聞而不信。會獻皇后及楊素妻鄭氏俱有疾，召醫視之，皆曰：「創獅鬼疾。」上以陀後之異母弟，陀妻楊素之異母妹，由是意陀所為。陰令其兄穆以情喻之，上又避左右諷陀，陀言無有。上不悅，左遷，出怨言。上令高、蘇威、大理正皇甫孝緒、大理丞楊遠等推案之。陀婢徐阿尼言，本從陀母家來，常事貓鬼，每以子日夜祀之。言子者，鼠也。其貓鬼每煞人者，所死家財物潛移於蓄貓鬼家。陀嘗從家中索酒，其妻曰：「無錢可沽。」陀因謂阿尼曰：「可令貓鬼向越公家，使我足錢。」阿尼便咒之。居數日，貓鬼向素家。後上初從并州還，陀於園中謂阿尼曰：「可令貓鬼向皇后所，使多賜吾物。」阿尼復咒之，遂入宮中。楊遠乃於門下外省遣阿尼呼貓鬼。阿尼於是夜中置香粥一盆，以匙扣而呼曰：「貓女可來，無住宮中。」久之，阿尼色正青，若被牽曳者，云：「貓鬼己至。」上以事下公卿，奇章公牛弘曰：「妖由人興，煞其人，可以絕矣。」上令以犢車載陀夫妻，將賜死於其家。陀弟整詣闕求哀，於是免陀死，除名。以其妻楊氏為尼。先是，人訟其母為卻獅鬼所煞者，上以為妖妄，怒而遣之。及此，詔誅行貓鬼家。陀未幾而卒。
又曰：滕王瓚子綸當文帝世子，不自安。煬帝即位，尤被猜忌。綸憂懼，呼朮者王姿問之，姿答曰：「王相祿不凡，滕即騰也，此字足為善應。」有沙門惠恩、崛多等頗善占候，綸每與交通，嘗令此三人為厭勝法。有人告綸怨望咒詛，帝令黃門侍郎牛弘窮驗之。
又曰：秦王俊好內，妃崔氏性妒，甚不平之，遂於瓜中進毒，俊由是遇疾，篤，含銀，銀色異。為遇蠱，未能白。遣使奉表陳謝，帝責以失德。薨，帝哭之數聲而己，曰：「晉王前送一鹿，我令作脯，擬賜秦王。王亡，可置靈坐之前，心己許之，不可虧信。帝及後往視，見大蜘蛛、大求螋從柩頭出之，不見。窮之，知妃所為也。
又曰：蜀王秀漸奢侈違法度，及太子勇廢，秀甚不平。皇太子終恐為後患，陰令楊素求其罪狀而譖之。又令楊素、蘇威、牛弘、柳述、趙綽推治子。太子陰作偶人，書帝及漢王姓字，縛手釘心，令人埋華山下，令楊素髮之。又作檄文陳逆臣賊子專弄威柄，陛下惟守虛器，一無所知。帝乃下詔數其罪曰：「漢王於汝，親則弟也，乃畫其形象，題其姓名，縛手釘心，枷鎖丑械，仍雲請西嶽華山慈父聖母收楊諒神閉在華山下，勿令散蕩。我之於汝，親則父也，仍雲請西嶽華山慈父聖母賜為開化楊堅夫妻，回心歡喜，又畫我形象，縛手扌取頭，仍雲西嶽華山收楊堅魂神。如此形狀，我今不知楊諒汝何親也。滅天理，逆人倫，皆為之不祥也。欲免患禍，長守富貴，其可得乎？」
《搜神記》曰：鄱陽趙壽有犬蠱。有陳岑詣壽，忽有大黃犬六七群出吠岑。後余相伯歸與壽婦食，吐血幾死，乃屑桔梗以飲之，乃愈。
《兩京記》曰：楊素有美妾，姿色絕倫。時有千牛桑和，有妖蠱異朮，常雲一見婦人，便即能致。煬帝嘗密使人竊之。素宅深邃，和朝奉詔，其夜便竊以匿。煬帝奇其能，便詔素賜之。
《唐書》曰：《高駢傳》雲，畢師鐸入城，呂用之、張守一出奔，楊行密詐言所居有金。行密入城，掘其家地下得銅人，長三尺餘，身被桎梏，釘其心，刻高駢二字於胸。蓋以魅道厭勝蠱惑其心，以至族滅。
