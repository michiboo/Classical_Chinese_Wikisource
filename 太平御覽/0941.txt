
《尚書·禹貢》曰：淮海惟楊州，島夷卉服，厥篚織貝。
又《顧命》曰：大貝鼖鼓在西房。〈大貝，如車渠，商周傳寶之。〉
《毛詩·節·巷伯》曰：藶兮菲兮，成是貝錦。〈貝如錦也。〉
又《義疏》曰：有紫貝，質白如玉，紫點，為文皆行列相當。大者徑一尺七寸。今九真交阯以為杯槃實物也。
《孝經援神契》曰：德至淵泉，則江生大貝。
《爾雅》曰：貝，陸居贆，〈方遙切。〉在水者蜬；〈水陸異名也。貝中肉如科斗，但有頭尾。音含。〉大者魧，〈《書大傳》曰：大貝如車渠。謂車𮝚，即魧屬。魧，戶郎切。〉小者鯖。〈今細貝，亦有紫色者，出日南。鯖音青。〉玄貝，貽貝；〈黑色貝也。〉餘貾，〈音池。〉黃白文。〈以黃為質，白為文點。〉餘泉，白黃文。〈以白為質，黃為文點。今之紫貝，以紫為質，黑為文點。〉蚆，〈音巴。〉博而頯〈頯者，中夾廣兩頭銳。頯，逵、軌二音。〉蜠，〈音囷。〉大而險，〈險者，污薄。〉𧐐，小而橢。〈即上小貝。橢，謂狹而長。此皆說貝之形容。橢，他果切。〉
《說文》曰：貝，海介蟲也。古者貨貝而寶龜也。
《汲冢周書·王會》曰：共人玄貝。〈共人，吳越之蠻。玄貝，昭貝也。〉
《漢書》曰：文帝賜尉佗書，佗因使者獻紫貝五百。
《後周書》曰：步落稽，婦人多貫蜃貝以為飾。
《隋書》曰：流求國人用鳥羽為冠，飾以珠貝。
《唐書》曰：吐渾國，婦人辮髪縈後，綴以珠貝。
又曰：拂菻國，有大貝車渠。
《淮南子》曰：商拘文王於羑里。於是散宜生乃以千金求天下之珍怪，得大貝百朋。〈五百為一朋也。〉
《山海經》曰：虢山之尾，其上多玉。魚水出焉，其中多文貝。
又曰：邽山，濛水出焉。其中多貝。〈貝甲中肉如科斗，但有頭尾。〉
又曰：赤水之東，有蒼梧之野。爰有文貝。〈紫貝也。〉
《南州異物志》曰：交趾以南，海中有大文貝，質白文紫，天姿自然，不假雕琢磨瑩，而光煥爛。
《六韜》曰：商王拘周西伯昌於羑里。太公與散宜生金千鎰，求珍物以免君罪。九江之浦，有大貝百馮。〈《詩》作「朋」也。〉
《鹽鐵論》曰：教與俗改，敝與世易。夏后氏以玄貝，周人以紫石。
《相貝經》曰：珪延得大貝於昌陽弱泉，為五帝瑤器也；得拘吝何貝，大如輪，為文王壽；穆王得大紫貝，懸其殼於昭陽觀，以消惡霧。
又曰：瀕水貝可以朗目；南海貝如珠，可以治水毒也；浮貝，投水則浮也；醟貝，使童子愚、女子淫。
《嶺表錄異》曰：紫貝，即砑螺也，儋振夷黎海畔彩以為貨。
《南越志》曰：土產明珠，大貝，即紫貝也。
《易·說卦》曰：離為蠃。〈注曰：剛在外也。〉
《周官·天官上·鱉人》曰：祭祀供蠯蠃蚳，以授醢人。〈蠃，螔蝓也。鄭司農云：蠯，蛤也。杜子春云：蠯，蚌也。蠯，音陴。〉
《國語》曰：大夫種謀吳曰：「今吳大荒其民，必移就蒲蠡於東海植弔，必可伐。」
《廣志》曰：海文蠡數種，其大者受一升，南人以為酒杯。
《魏書》曰：漢末，天下荒亂，率乏糧穀。袁朮在江淮取給蒲蠃，民相食，州郡蕭條。
《宋書》曰：玄嘉末，魏太武徵彭城，遣使求酒及柑橘。張暢宣孝武帝命，致螺杯雜粽，南土所珍。
《北史》曰：隋劉臻性好啖蜆，以音同父諱，呼為扁螺。
《淮南子》曰：蠃𧕯愈燭睨，〈蠃，附螺也。𧕯，細長螺也。燭睨，目中疾。〉此皆治目之藥也。人無故而求此物者，必有蔽其明也。
《水經》曰：桂陽貞女峽，峽西岸高岩名貞女山，山下際有石如人形，高七尺，狀女子，故名貞女峽。古來相傳，有數女取螺於此，遇風雨晝晦，忽化為石。
《山海經》曰：旬山，洵水出焉，南流注於閼澤。其中多芘蠃。〈紫色螺也。〉
又曰：邽山，濛水出焉。有螺，魚身而鳥翼，見則其邑大水。
《搜神記》曰：謝端，復官人。少孤，為鄉人所養。年十八，恭謹自守。後於邑下得一大螺，如三升盆耳，將盍甕中。每早至野，還，見有飲飯湯火處。端疑之，於籬外窺之，見一少女從甕中出，至竈下燃火。便入問之，女答曰：「我天漢中白水素女，天帝哀卿少孤，使我權相為守舍炊煮，待卿後得婦當還去。今無故相伺，不宜留此。」忽有風雨而去。
徐衷《南方記》曰：馬軻蠃，大者圍九寸，長四寸；細者圍七寸，長三寸。
《南州異物志》曰：鸚螺，狀如復杯，頭如鳥頭，向其腹視，似鸚鵡，故以名。肉離殼食，惟以筋自系於殼，飽則入殼中。若為魚所食，殼乃浮出，為人所得，質白而文紫。
崔豹《古今注》曰：蝸牛宛轉，有草紋縛為結，似螺髻。
《交州異物志》曰：寄居山，康蟲而長，如蠡而腳似蜘蛛，大無殼，入蠡殼中。
又曰：螺大者如筥，一邊重，可為酒器。
又曰：吒螺，著海邊樹上，見人吒，如人聲。可食。
又曰：蒼螺，江東人以為碗。假豬螺，日南有之，厭為甲香。
鄧德明《南康記》曰：平固水口下流數里，有螺亭臨江。昔一少女，曾與伴俱乘小舩江漢彩螺，既逼暮，因停沙邊共宿。忽聞騷騷如軍馬行，湏臾，乃見羣螺張口無數，相與為災，來破舍噉此女子。同侶諸嫗當時惶怖不敢作聲，悉走上岸。至曉方還，但見骨耳。收斂喪骨，薄埋林際，歸報其家，經四五日，間近所埋處，飜見石冡穹窿，高十餘丈，頭可受二十人坐也。今四面有階道，髣髴人冢，其頂上多螺殼，新故相仍，鄉傳謂之螺亭。
《世語》曰：衛瓘，大康永熙中，家人炊飯墮地，盡化為螺，出足而行。瓘終見誅。
《廣五行記》曰：晉武帝時，裴楷家炊黍在甑，或變為螺，其年吭蔞。又石崇家稻米化螺，崇亦被誅。
《嶺表錄異》曰：鸚鵡螺，旋尖處屈而朱，如鸚鵡嘴，故以此名。殼上青綠班。文者可受二升。殼內光瑩如雲母，母為酒杯，奇而可玩。又紅螺，大小亦類鸚鵡螺，殼薄而紅，亦堪為酒器。刳小螺為足，綴以膠漆。葛龔薦戴昱曰：肱年六十二，兄弟同居二十餘年。及為宗老分舊業，昱將妻子逃入虞澤，結茅為室，捃獲野豆，拾掇蠃蚌，以自賑給。
《易通卦驗》曰：小雪，雉入水為蜃。
《爾雅》曰：蜃，小者珧。〈珧，玉珧也，即小蚌。珧音遙。〉
《說文》曰：𩶁，〈步梗切。〉蜯也；鮚，〈巨栗切。〉蜯〈音蚌。〉也。
《漢書》曰：漢律，會稽獻鮚醬二升，蜯蜃之屬也。
《周書》曰：成王時，具驅獻蜃。〈鄭玄注曰：蜃，大蛤也。〉
《大戴禮》曰：十月，雉入淮為蜃。蜃者，蒲蘆也。
《春秋後語》曰：齊、趙將伐燕，蘇代為燕說趙王曰：「今者臣來，過小水，見小蚌方出暴，而鷸啄其肉，蚌合而挾其喙。〈喙，口也。上啄其肉，音張角切；下喙，音許穢切。〉鷸曰：『今日不雨，明日不雨，必見蚌脯！』蚌亦謂鷸曰：『今日不出，明日不出，必見死鷸！』兩不相舍，漁父得而並擒之。今趙且伐燕，燕、趙久相支以弊其眾，臣恐強秦之為漁父也。故願大王熟計之。」趙王於是乃止。
《魏志》曰：孔融與韋康書云：「玄將仲將，不意雙珠，近出老蚌。」
《陳書》曰：武帝雅善恭儉，膳不過數品。私饗曲宴，皆用瓦器蚌槃。
《唐書》曰：太宗謂侍臣曰：「蜃性含水，待月而水生；木性懷火，因燧而焰發；人性含靈，待學而成美。」
《墨子》曰：申屠狄謂周公曰：「賤人何可薄耶？周之靈圭出於土石，楚之明月出於蚌蜃，少豪大家出於污澤，天下諸侯皆以為寶。狄今請退也。」
《淮南子》曰：季秋，爵入大水為蛤。〈爵，依屋之雀也，飛鳥也，隨陽下藏故為蛤。〉
又曰：古者剡耜而耕，摩蜃而耨。〈剡，利也。耜，臿屬也。蜃，大蛤，摩令利，用摯狶。耨，除苗穢。〉
又曰：孟冬，水始冰，地始凍，雉入大水為蜃。〈雉，陽鳥也。三歲而死，極陽化陰，故隨陰氣入水為蜃。蜃，大蛤也。〉
又曰：明月擲覬，出於蛖。〈音尨。〉蜃。〈珠有夜光之明月，生於蛖中。〉
又曰：毛羽者，飛行之類也，故屬於陰。日者，陽擲犄也。是以春夏則群獸除，日至而麋鹿解。〈解角也。〉月者，陰之宗也。是以月虧而魚腦減，月死而螺蚌㾭。〈㾭，減蹴也。〉
又曰：古者，民茹草飲水，採樹木之實，食蠃蛖之肉。時多疹病、毒傷之害。
又曰：明月擲覬，蜃蛖之病而我之利；虎爪像牙，禽獸之利而我之害。〈我猶人也。〉
又曰：蜯、象之病，人之寳也。〈蛖，大蛤中有珠，象牙，還以自病，故人得以為寶。〉人之病，將有誰寶之者乎？〈人以利慾為病，無人寶之，故曰將有誰寶。〉
《西京雜記》曰：長安始盛飾鞍馬，競加雕鏤。或一馬之飾直百金。皆用白蜃為珂，紫金為花，以飾其上。
《越地形記》曰：夏靖《答車茂弘論鄮縣書》曰：「其蜯蛤之屬，目所希見，耳所未聞。」
徐衷《南方記》曰：白珠蜯，殼長三寸半，漲海中，深六七丈，去岸四五十里。
《永嘉郡記》曰：樂成縣木履山東帶彩海門。凡海彩者，皆由其門，故以為名。多香螺、文蛤之屬。
《博物志》曰：東南之人食死戤產，西北之人食陸畜產。食水產者，龜蛤螺蚌以為珍味，不覺其腥臊也；食陸畜產者，狸兔鼠雀以為珍味，不覺其羶焦也。
杜寶《大業拾遺錄》曰：南方林邑，有大蚌盈車，明珠至寸，不以為貴，國人不彩。
《交州異物志》曰：烏滸山居，射翠取羽，剖蚌釆珠。
任昉《述異記》曰：淮死晷，黃雀至秋化為蛤，至春復為黃雀，五百年化為蜃蛤。
《嶺表錄異》曰：珠池，簾州邊海中有洲島，島上有大池，謂擲覬池。每年修貢珠，戶戶入池彩珠，皆彩老蚌剖而取珠。池在海上，疑其底與海通。珠如豌豆大，常珠也；如彈丸者，亦時有得；徑寸照室擲覬，卒不可遇也。又取小𧉻肉，貫之以篾，曝乾，謂擲覬母。容桂人率交袁燒之，以薦酒肉也。中有細珠如梁粟。乃知珠池之𧉻，隨其大小，悉胎中有珠矣。
延篤《與高義方書》曰：今玆以五經為鼎簠，書傳為俎籩，祖述堯、舜，憲章文、武，未暇蜯也，宜勿以為念。
郭璞《江賦》曰：紫蚢如渠，洪蚶專車。瓊𧉻晞曜以瑩珠，石𧉧應節而揚葩。
