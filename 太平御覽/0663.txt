
《史記》曰：蓬萊、方丈、瀛州，在渤海中，去人不遠，蓋常有至者，諸仙及靈藥宰繕。其物禽獸盡白，未至，望之如雲。
《秘要經》曰：立三百善功，可得存爲地仙，居五嶽洞府之中。
《抱朴子》曰：彭祖言天上多尊官大神，新仙者位卑，所奉事者非一，但更益勞苦耳。故不切於升騰，而止乎人間者八百年。
《述異記》曰：廬山上有三石樑，長數十丈，廣不盈尺，俯眄而杳不見底。晉咸康中，江州刺史庾亮迎吳猛，將弟子登山游覽，因過此梁，見一翁坐桂樹下，以玉杯承甘露，與猛，猛分賜弟子。又進至一處，見崇台廣廈，金玉房宇，器物不可識。與猛言若舊，設玉膏終日。
《斐君傳》曰：西玄三山，洞周千里，西山有相連各一宮，金城九重，潛通洞道，距玄洲崑崙，非人跡所及。斐君、周君分處其內。
《五嶽圖》曰：青城山，洞周二千里，蜀郡界黃帝拜五爲岳丈人。
又《名山記》曰：北接れ�冢，南接峨嵋，東至成都，山形似城。其山有赤壁，張天師所治處，今遺跡猶存。
《魏夫人傳》曰：赤城丹山，洞周三百里，有日月伏根，三辰之光照洞中。《五嶽圖》雲︰此山在會稽羅江，其西北有赤城。按《茅君傳》雲︰霍林司命治赤城丹山玉洞之府。齊永明中，忽有大群鵠從西北來，下集霍門溪，溪穀填塞，彌漫數里，多所蹋藉。狀如爲物所驚，一夕還飛向西北，計是赤城上都泉湖中物也。羅浮山，山洞周五百里，《真誥》呼爲層城。葛洪交州遠停此解化。
《茅君傳》曰：句曲山，洞周一百五十里，秦時名爲句全之壇。漢時三茅君得道，來治此山。
《五符》曰：林屋山，周四百里，一名包山，在太湖中。下有洞，潛通五嶽，號天后別宮。夏禹治水，平後藏五符於此。吳王闔閭使龍威文人入山所得是也。
《真誥》雲︰包山下有石室倚蘅，方圓百里。又有白芝隱泉，泉水紫色。
又曰：城玉山，洞周三千里，周司命先在恆山中。太玄玉女語令往西城師王君，於是往焉，即此山也。
又曰：厚載之中，有洞天三十六所。又八海中諸山亦有洞宮。或方千里、五百里，非三十六洞天之例也。五嶽名山皆有洞宮，或三十里、二十里，幷舍神仙，又非小天之數也。
《名山記》曰：岳洞方百里，在終南太一間。或名桂陽宮，多諸靈異。王屋山洞周回萬里，名曰小有清虛天。按《王君內傳》雲︰在河內沁水縣界，濟水所出之源也。北有太行，東南有北邙嵩山，內洞天□，日月星辰，雲氣草木，萬類尾矣。宮闕相映，金玉鏤飾，皆地仙所處，即清虛王君所居也。
《真誥》雲︰此諸天所謂陽臺也。諸得道者皆詣焉。委羽山在海中。司馬季主所處也。
又曰：括蒼山，洞周三百里，東岳佐命也，在會稽東南，群帝之所游。山多神異，又有縉�堂，孤峰直聳，岩嶺秀傑，特冠群山。山中茅玄嶺獨高處，有司命埋丹砂六千斤，深二丈，磐石填上。其山左右泉皆小赤色，人飲之壽。茅山天市壇石正當洞天之中央，玄窗之上也。昔東海青童君乘風飈飛輪車，按行洞天，曾來於此。
劉向《列仙傳》曰：赤松子，神龍時雨師，服水玉。至崑崙山上，常止西王母石室，隨風雨上下，仙去。
又曰：佺，槐山彩藥野父也。好食松實，體生毛，目方瞳，能飛行。
又曰：廣成子，古仙也，居崆峒山石室中。黃帝聞而造焉，問其道要。廣成子曰：「自治天下�不待族而飛，草木不待黃而落，何足語至道？」黃帝退居三日，順風再拜。廣成子曰：「至道之精。杳杳冥冥；無視無聽，抱神以靜；形將自正，必靖必清。吾將去無窮之門，游無極之野。」
又曰：白石先生者，中黃道人弟子也。常煮白石爲糧，因就白石山居，亦食脯飲酒食�。日行三四百里，容貌不衰。
又曰：黃山君者，修彭祖之術，百餘歲，有少容。彭祖去，乃追論其言爲經。
又曰：《上清六甲經》曰：宋玄德，周宣時人也。服六甲靈飛符，得真靈之道，上嵩高山。
又曰：李意期，蜀人也，世常見之。衍道行於人，於蜀城角穴上居之。當劉備欲東伐吳，報關羽之怨，使迎意期到，甚重之。問其伐吳，不答，而求紙畫兵馬器仗萬數，乃一一裂壞之。又畫一尊官，掘地埋之，乃徑去。備不悅。後果爲吳所破，大敗，十餘萬衆才數百人還，器甲軍資略盡。備恚怒病，終於永安宮。意期少言，人有所問，都不對。蜀中人有憂患，往問之，曰：「吉凶自有常候，但占其顔色慘悅耳。」後入琅琊山，不復出。
又曰：封君達，隴西人，服黃連五十年餘。入鳥鼠山中，服練百餘歲，往來故里。常騎青牛施藥愈病人，惟呼青牛道士。居人間積年，後入虎丘山，仙去。
又曰：王仲都，西漢人也，少修道德。孝文以積寒之日，令仲都單衣載四馬於上林昆明，環水而馳。禦者厚衣狐裘而寒忄栗垂死，仲都色曾不變，體和氣溢如焰。及盛暑，圍以烈火，體亦不汗。後不知所之。
又曰：有稷丘公者，太山下道士也。漢武帝東巡狩，至泰山，稷丘公乃冠章甫衣黃，擁琴來迎上，曰：「陛下勿上也，恐傷足。」帝必欲上，及數里，果如言，但諱之。故但祠而還，爲稷丘公立祠，復百戶使奉承之也。
又曰：戴孟本姓燕，名濟，字仲微，漢明帝時人。入華山及武當山，授斐君玉珮金�經及授石精金光符，復有太微黃書，能周旅名山。
又曰：左慈字元放，廬江人也，明五經，通星氣。見漢祚衰微，乃學道，精思，於天柱山得石室中《九丹金液經》，是太清中經法也。師李仲甫。又葛玄師於慈，曹操聞而召之，問學道之由。慈不答，操怒，欲規煞之。乃爲置酒，俄失慈。建安末渡江，尋山入洞，在小括山，顔色甚好。
又曰：王遙字伯遼，鄱陽人也。頗行治病，皆愈。遙有篋長數寸，一弟子姓錢，隨遙十數年，未嘗見開之。一夕，天雨晦冥，遙使錢以九節杖負此篋，錢將出行，所道非所曾經度。行十數里，登一小山，入石室中。先有二人，遙見，旣至，取篋發之，中有五舌竹簧三枚。三人各鼓一簧，良久，復內篋中，辭石室中人。及還家，著奮葛單衣及自負竹篋而去，遂不復還。後三十年，弟子見遙在馬蹄山下，顔更少，蓋地仙也。
又曰：陳子皇，濟陰人也，得餌術方，服之絕�。初，年七十餘，衰老。及服餌，反少。在民間積年，入霍山去。
又曰：葛洪字稚川，琅琊人。不好榮爵，閉門卻掃。尚神仙道術，未嘗交遊。於餘杭山見何多道、郭文舉，目擊而己，各無所言。從祖玄，吳時學道得成，以其練丹術授弟子鄭隱，字思遠，洪就隱學，悉得其法。
《道學傳》曰：鮑靚字太玄，以太興元年八月二十日步道上京。行達龍山，見前有一少年，姿容整茂，徒行甚徐，而去殊疾。靚垂名馬，密逐數里，終不能及，意甚異之。及，問曰：「視君似有道者。」少年答曰：「我中山陰長生也。」
又曰：介象字元則，會稽人也。學通五經，能屬文。後學道，聞有《還丹經》，周疑天下求之，不得其師。乃入山精思，遇一人，授以《還丹經》，告曰：「得此便仙，勿復他爲也。」乃辭歸。象嘗往弟子駱延雅舍，帷下平床中，有諸生論左氏義不平，象旁聞爲辯正。諸生知非常人，密表薦於吳主。象欲去，吳主詔至武昌，甚尊異之，稱爲介君。爲賜弟供帳，黃金千斤。象後告病，須臾便死。詔葬之，爲立廟。先生時躬祭，常有白鶴集座上，徘徊而去。
又曰：李根，字子側，許昌人也。昔往壽春吳太文家，弟子知根有道術，竊窮視其器，見《素書》一卷，自記學道、服藥時日。又太文說根目瞳子方，根乃地仙耳。
又曰：伯山甫者，雍州人也。入華山中二百年，不到人家，即言人先世以來善惡功過，有如臨見。又知方來吉凶。
又曰：劉政，沛人也，高才博物，尋考異聞。荀勝己，雖隸奴。必師事之。求養生之術。餌丹。年四百餘歲。
又曰：王烈。字長休。邯鄲人也。常黃精及鉛。二百餘歲。行步若飛。博極群書。嵇甚重之。數數就學。共入太行山。見山裂。有青石髓流出。烈取髓。丸之成石。氣如米飯。嚼之亦然。烈因攜少歸。欲遺康。康取而視之。己成青石，擊之錚錚。康即與往視斷山，山己如故。烈入河東抱犢山，見一石室，室中有石架，架上有素書二卷，莫識其字。暗記數十字以示康，康盡識之。烈喜，乃與康共往讀之。至其所，失其石室。烈私語弟子曰：「叔夜來，合得道故也。」按《神仙經》雲︰神仙五百年，山輒一開，其中石髓出，得而服之壽老。烈後莫知所之。
又曰：步正者，字玄真，巴東人也。說秦始皇時事，了如目前。漢末，將數十弟子入吳，授以服氣及石髓方小丹法，年四百歲。
又曰：焦光字孝然，河東人也。常食白石，煮如芋。每入山伐薪，負之與人。魏授禪，與人別去，不知所�。
又曰：孫登，不知何許人，常止山門，穴地而坐，彈琴讀《易》。冬單衣，天大寒，人視之，被髮丈餘，自覆薯。曆世見之，顔色如故。更無餘資，亦不食。時楊駿爲太傅，使迎，問之不答，駿遺布袍，登出門借刀斷袍，上下異處，置駿門下，知駿當服誅。時曾稽、嵇康曾詣登，登不與語。康乃扣難之，登彈琴自若。久之，康退。登曰：「康才高識寡，劣於保身。」
又曰：帛和字仲理，遼東人也。入地肺山，事董奉。奉以行菩撖術法授之，告和曰：「吾道盡此，不能得神丹金砂，週遊天下，無山不往。汝今少壯，廣求索之。」和乃到西城山事王君。君語和《大道訣》曰：「此山石室中，當熟視北壁。當見壁有文字，則得道矣。」視壁三年，方見文字，乃古人之所刻，刻《太清中經神丹方》及三皇天文大字《五嶽真形圖》，皆著石壁。和諷誦其萬言，義有所不解，王君乃授之訣曰：「作地仙在林慮山。」
又曰：宮嵩，琅邪人也，能文，著道書二百卷，服雲母爲地仙。
又曰：李常在，蜀郡人也，少治道術，世常見之在虎壽山下。
陶潛《桃源記》曰：晉太康中，武陵人捕魚，從溪而行，忘路遠近。忽逢桃花林，夾岸芳華鮮美，落英繽紛。林盡得山，山下有一小口，初極狹，行四五步，豁然開朗。屋宇連接，鶏犬相聞，男女衣著，悉如外人。見漁父驚，爲設酒食。雲先世避秦難，率妻子來此，遂與外隔。問今是何代，不知有漢、魏、晉。旣出，白太守，遣人隨往尋之，迷不復得。
《真誥》曰：劉憑，沛人也，學道於稷丘子，常服石英，年三百餘歲，有少容。嘗到長安，諸貴人聞憑有道，乃往拜見之。又有百餘人隨憑，語賊曰：「汝輩作人，何豺狼其心。相教繼道，危人利己，此是伏屍都市，肉饗烏鳶之法。」賊忽頓伏駭去。憑後入太白山，數十年歸鄉里，顔色更少。
又曰：尹思字少龍，安定人。晉元康五年正月十五日夜，坐屋中，遣兒視月中有異物否。兒曰：「今當有大水，月中有一人披蓑帶劍。」思自視之，曰：「月中人乃帶劍伏矛，當大亂，三十年，復當小清。」思後不知所之。
又曰：皇初平者，丹溪人，年十五，家使牧羊。有道士見其良謹，便將至金華山石室中，四十餘年不復念家。其兄初起尋索歷年，後見市中一道士言其處，初起即隨去，得見。語畢，問羊何在，曰：「近在東耳。」初起往視之，但見白石。初平乃往叱石，爲羊數萬頭。初起知得仙道，便棄家，共服松脂伏苓，至五百歲。初平改字爲赤松子，初起改字爲赤魯班。
又曰：呂恭，字文敬，於太行山彩藥，忽逢人授以仙方。得道，因遣恭去，曰：「可視卿里。」及孫呂習者作道士，民多奉視之。恭傳言到習家，扣門問訊。奴出，問公從何來。拐椿：「此是家。」習聞，驚喜出拜。恭乃以神方授習而去。時己年八十，服之還少。至二百歲，乃入山中，子孫世不復老。
又曰：沈建，丹陽人，世爲長吏。建好道不仕，學服餌之術，能治病飛行，或去還。如此三百餘年，乃絕跡不知所之。
又曰：許遠游弟三男名，字道翔，小名王斧。糠秕世務，居雷平山下，脅精勤。常願早游洞室，不欲久停人世。遂詣北洞，以梁太和六年於茅山舊宅，年三十而告終，即居方遇山洞方園館中，常去來四平方台。後爲上清仙去。
又曰：馬明生，臨淄人，爲縣吏，逐賊被傷，遇太真以靈丸得差。後師安期生，授服太清丹，在世五百年，漢靈帝光和中去世。
《集仙錄》曰：楊平，不知名姓，宰嬸平山居，多變化之術。或問之，乃曰：「渭侯平洞中仙人耳。稱每歲三元大節，諸天各有上真下游洞天，以觀其善惡，人世死生興廢，水旱風雨，預關報洞中。其龍神祠廟血食之司，皆爲洞府所統。洞中仙曹，如人間郡縣聚落耳，不可一一詳記也。」言訖而去。
