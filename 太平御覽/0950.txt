
揚雄《方言》曰：蜻蛉謂之即蛉。〈郭璞注曰：六足四翼蟲也。淮南呼康尹也。〉
《說文》曰：蜻蛉，一名桑根。
《爾雅》曰：丁〈音丁。〉，〈音升。〉負勞。〈郭璞注曰：或曰即蜻蛉也，江東呼狐梨，未詳。〉
《莊子》曰：童子埋蜻蛉頭而化為珠。
《試縈》曰：荊莊王命養由基射蜻蛉，曰：「吾願生得之。」養由援弓射之，拂左翼。
《戰國策》曰：莊辛謂楚莊王曰：「王獨不見夫蜻蛉？仰承甘露而飲之，自以為伍錄，與人無爭。不知夫五尺童子，揭鈎膠絲，加之四仞之上，而下為螻所食。」
《呂氏春秋》曰：海上有人好蜻蛉者，每朝居海上從游，有蜻蛉至者數萬，前後左右盡蜻蛉也，終日玩之不去。其父告曰：「聞蜻蛉從汝居，取而來，吾將玩之。」明日往之海上，而蜻蛉無至者。
《東方朔別傳》曰：上置蜻蛉蓋下，使朔獨射之。朔對曰：「馮翊馮翊，六足四翼，頭如珠，尾正直，長尾短項，是非勾簍，即蜻ㄇ」上「善。」賜帛十匹。
崔豹《古今注》曰：蜻蛉，一曰青亭，一曰胡蝶，色青而大者是也。小而黃者曰胡離，一曰胡梨。小而赤者曰赤卒，一曰絳騶，一曰赤衣使者，好集水上，亦名為赤弁丈人。
又曰：紺蝶，一名蜻蛉，似蜻蛉而色玄紺。遼東人謂為紺蟠，亦曰童蟠，好以七月群飛暗天。海邊夷貊食之，謂海中青蝦化為之。
《廣雅》曰：無蝸，青蚨也。
《搜神記》曰：南方有蟲，名暾〈音惇。〉禺，〈音隅。〉形如蟬大，味辛美可食。其子著草葉如蠶種。得其子則母輒飛來，雖潛取必知處。殺其母途錢，子途貫，用錢去貨，旋則自還。
《淮南萬畢朮》曰：青蚨還錢。青蚨，一名魚，或曰蒲。以其子母各置甕中，埋東行陰垣下，三日後開之，即相從，以母血途八十一錢，亦以子血途八十一錢，以其錢更互市。〈置子用母，置母用子，錢皆自還。〉
《爾雅》曰：土蜂、〈匠箔東呼大蜂，在土中作房者為土蜂，啖其子即馬蜂也。今荊楚間呼為亶，音蟬。〉木蜂。〈似土蜂而小，在樹上作房。〉
《方言》曰：蜂，燕趙之間謂之蠓翁，〈蒙翁二音。〉或謂之蚴蛻，〈音幽悅。〉其大有蜜謂之壺蜂。〈即今黑蜂，穿竹木作孔，亦有蜜者。〉
《山海經》曰：平逢山有神如人，二首，名曰嬌蟲。是槃蟲，實惟蜂蜜之廬。〈郭璞注曰：嬌為槃蟲之長，群蜂所舍集。蜜亦蜂名也。〉
又曰：大蜂，其狀如螽。
《洪範五行傳》曰：秦昭王三十八年，上郡大飢，山木盡死，人無所食，蜂食田苗。
《左傳·僖中》曰：邾人以須句故出師。公卑邾，不設備而御之。臧文仲曰：「國尾小，不而易也；無備，雖眾不可恃也。君其無謂邾小，蜂蠆有毒，而況國乎？」
《孝經援神契》曰：蜂蠆垂芒。〈蜂蠆毒在後，故言垂芒。〉
謝承《後漢書》曰：豫章嚴豐，字孟侯，為郡王主簿。太守賈萌舉兵欲誅王莽，有飛蜂附萌車衡。豐諫，以為不詳之徵。萌不從，果見殺。
王隱《晉書》曰：太尉陶侃表倉曹參軍袁謙為高涼太守，未至百餘里，浦中有蜜費拔日而下謙舡上，謙不覺甚惡。會得留郡文書，賊欲乘虛攻郡，謙欲速赴。明早進西南，卒遇大風飛沙，天地晦合，不復得還浦，遂沒海中。
《晉書》曰：鄒湛對武帝曰：「猛獸在田，荷戈而出，凡人能之。蜂蠆作於懷袖，勇士為之驚駭，出於意外故也。」
《淮南子》曰：蜂房不容鵠卵，〈房，巢也。〉小形不足以苞大體也。
《抱朴子》曰：軍行，卒逢群飛蜂及虻蟲，若蜜蜂尤多者，必大戰，驚於藏伏之賊。
《列女傳》曰：尹吉甫子伯奇，至孝。事後母，母取蜂，去毒，系於衣上。伯奇前，欲去之，母便大呼曰：「伯奇牽我！」吉甫見疑蜜，伯奇自死。
《葛仙公別傳》曰：仙公與客對食，客曰：「當請先生作一奇戲。」食未竟，仙公即吐口中飯，盡成飛蜂滿屋，或集客身上，莫不震肅，但皆不螫人。良久，仙公乃張口，見蜂飛還入口中成飯。
《永嘉地記》曰：七八月中，常有蜜蜂群過，有一蜂先飛，覓止泊處。人知輒內木桶中，以蜜途桶中。飛者聞蜜氣或停，不過三四來，便舉群悉至。
《博物志》曰：細腰無雌，蜂類也。無雌，取桑蠶或阜螽子所見抱而成己子。《詩》云：「暝蛉有子，蜾蠃負之。」
又曰：遠方諸山出蜜蠟處，其處人家有研掬者。其法以木為器，或十斛、五斛，開小孔，令才容蜂出入，以蜜蠟途器，內外令遍，安著檐前或庭下。春月，此蜂將作巢生育，時來過人家圍垣者，捕取得三兩頭，便內著器中。數宿出蜂出飛去，尋將伴來還，或多或少，經日漸益不可復數，遂停住塗卻，器中所滋長甚眾。至夏，開器取蜜蠟，所得多少隨歲中所宜豐儉。〈盧氏曰：春至秋末，始有蜜，晚者至冬，余所見。今雲夏，未詳其故。〉
又曰：諸遠方山郡貧葒出蜜蠟。蜜蠟所著，皆絕岩石壁，非攀援所及，惟於山頂以檻輦自懸掛下，遂乃得取彩。蜂遂去不還。余巢及蠟著石不盡者，有鳥，形小於雀，群飛千數來啄之。至春都盡，其處皆如磨洗。至春，蜂皆還洗處，結巢如故。年年如此，物無錯亂者。人亦各懷各占其平處，謂之蠟塞。鳥謂之靈雀，捕搏終可不得也。
《宣驗記》曰：玄喜玄年，建安郡山賊百餘人掩破郡治，抄掠百姓資產子女，遂入佛圖搜掠財寶。先是，諸供養具別封置一室，賊破戶，忽有蜜蜂數萬頭從衣簏出，同時噬螫群賊，身首腫痛，兩眼盲合，先諸所掠皆棄而走。蜂飛邀逐噬擊彌路，賊遂惶懼，從便道而去。時是臘日，所縛女子各還其家。
《廣五行記》曰：秦昭王委政於太后弟穰侯。穰侯用事，山木盡死，蜂食人苗稼。時大飢，人相食。穰侯罷免歸第。
《嶺表錄異》曰：唐劉恂曾游宣、歙間，見彼中人好食蜂兒，狀如蠶蛹而瑩白。大蜂結房於山林間，其大如巨鐘，其中不知幾百層。村人彩時，須以草衣蔽身，以捍毒螫；復以煙火逼散蜂母，然後攀緣崖樹，斷其根。一房有蜂兒五斗或一石者，三分，中一<走羽>足具矣，即入鹽酪炒之，曝乾，以小紙囊貯之，寄入京洛以為方物。
《楚辭》曰：玄蜂如壺。
《左傳·宣下》曰：十五年冬，蝝生。
《爾雅》曰：蝝，蝮〈音復。〉〈音陶。〉也。〈郭璞注曰：蝗子，未有翅者。《外傳》曰：蟲含氐彖。〉
《禮記·月令》曰：仲冬行春令，則蟲蝗為敗。
陸機《毛詩疏義》曰：阜螽，蝗也。今人謂之螽子，兗州人謂之。
《晉書·載記》曰：石勒時，河朔大蝗。初穿地而生，頓慨則化狀如蠶，七八日而臥，四日蛻而飛，彌亙百里。惟不食三豆及麻，並、冀尤甚。
《唐書》曰：貞觀中，終南等數縣蝗。太宗至苑中，枷，掇數枚而咒之曰：「民以穀為命，而汝食之，是害於百姓也。百姓有過，在予一人。爾其有靈，但當食我，無害百姓！」將吞之，侍臣恐致疾，遽來諫止。太宗曰：『所冀移災朕躬，何疾植弟？』遂吞之。自是蝗不為災。
《漢實錄》曰：乾祐初，開封府言陽武、雍丘、襄邑蝗，府尹侯益遣人以酒肴致祭。三縣蝗為鴝鵒聚食，敕禁羅弋鴝鵒，以其有吞噬之異也。
《毛詩·豳·七月》曰：々者，在桑野。〈桑蟲。〉
《爾雅》曰：厄烏，〈音蜀。〉也。〈郭璞注曰：蟲大如指，似蠶。孫炎注曰：厄，一名烏也。〉
《廣志》曰：藿，有五色者槐香，五彩、有角、甚臭。白澤曰，有角、五彩文。長尾者，龍也。殺之立死。
《韓子》曰：鱔似蛇而蠶似，人見蛇則驚駭，枷則毛起；漁者持鱔，婦人拾蠶，利之所在，皆為賁、育。
《南州異物志》曰：交趾海中有蟲，狀如馬形，因名曰十馬。婦人難產者，手握此蟲，或燒作屑服之，則更易如羊之產也。〈凡物擲晷，羊產最易。〉
《抱朴子》曰：以亦斑蜘蛛及水馬合馮夷水仙丸，服之，可以居死晷。
徐衷《南方草物狀》曰：海中有魚，狀似馬，或黃或黑，海中民人名作水馬。捕魚得之，不可啖食。曝乾高之，婦人產難，使握持之；亦可燒飲。
《爾雅》曰：蛭，蟣。〈郭璞注曰：匠箔東呼死晷蛭蟲入人肉者為蟣，音祈也。〉
《齊書》曰：蕭季敬為廣州刺史，為都護周世雄所襲，軍敗，奔山中，為蛭所齧，肉盡而死。
常璩《華陽國志》曰：南廣郡土地無稻田蠶桑，多蛇蛭虎狼。
《賈誼書》曰：楚惠王食寒菹而得蛭。因遂吞之，腹有疾而不能食。令尹入問疾，王曰：「吾食菹而得蛭。不行其罪，是法廢而威不立；譴而誅，恐監食皆死。遂吞之。」令尹曰：「天道無親，惟德是輔。王有仁德，病不為傷。」王果病癒。
王充《論衡》曰：蛭，食血之蟲。惠王殆有積血之疾，故食積血之蟲而病癒也。不然，則賢者操行豈若蠶蛭除病？賢者在側，則常無病也。
張茂先《博物志》曰：水蛭三斷而成三物。
《本草經》曰：水蛭，一名至掌，味咸，治惡血淤結、瞬嫡；破凝積，利水道。
《陶弘景集注本草經》曰：水蛭，味咸苦，平微寒，有毒，一名支，生雷澤、池澤。〈支音蜞。〉
《毛詩·何人斯》曰：為鬼為蜮，則不可得。〈蜮，短狐也。〉
《韓詩外傳》曰：短狐，水神也。
陸機《毛詩疏義》曰：「為鬼為蜮」，蜮，短狐也，一名射影，如龜，二足，江淮水皆有。人在岸，影見死晷，投人影則殺人，或曰射影也。南方人慾入水，以瓦石投死晷，令濁，乃入也。或又含沙射人，入肌，其瘡如疥。
魯莊公十八年秋，《經》書有蜮，《傳》稱不為災也。
《穀梁傳·莊公》曰：秋，有蜮。一有一亡曰有〈言不常有。〉蜮，射人者也。〈今短狐射人為疾是也。《左傳》同。〉
《廣雅》曰：射工，蜮，短狐也。
《竹書紀年》曰：晉獻公二年春，周惠王居於鄭。鄭人入王府，多取玉焉。玉化為蜮，射人。
《齊書》曰：屠氏爬賻彩樵夜績，以供養父母。父母俱卒，親營殯葬，負土成墳。忽空中有聲云：「汝至性可重，山神欲相驅使。汝可為人療病，必得大富。」女謂是鬼魅，弗敢從，遂得病。積時，鄰舍人有溪蜮毒者，女識毒，試療之，自覺病便差。遂以巫道為人療病，無不愈者，家產日益。
《抱朴子》曰：短狐，一名蜮，一名射工，一名射影，其實水蟲也。狀似鳴蜩而如合杯，有翼能飛，無目利耳。口中有橫物。如聞人聲，緣口中物如角弩，以氣為矢，激水而射人，中身者即發瘡，不曉治之者殺人。其病似大傷寒，不日皆死。
又曰：射工蟲，冬矢蟄於谷間，大雪時索之，此蟲所生，其雪不積留，氣起如灼蒸，當掘之，不過入地一尺，則得也。陰乾末，帶之，夏天自辟射工也。
《玄中記》曰：水狐者，視其形，蟲也；見其氣，乃鬼也。長三四寸，其色黑，廣寸許，背上有甲，厚三分許。其口有物向前，如角狀，見人則氣射人，去二三步即射人。中十人，六七人死。
《地理書》曰：車茂安與夏囗書云：「外生石季甫忽為鄭令，此縣既有短狐之疾，又沙虱害人。聞此消息，倍益悉慮。」
《博物志》曰：江南山溪死晷有射工蟲，甲蟲之類也。長一二寸，口有弩形，以氣射人影，隨所著處發瘡，不治則殺人。
《廣雅》曰：沙虱，[A13Q]也。〈音旋。〉
《廣志》曰：沙虱，色赤，大不過蟣，在死晷，入人皮中殺人。
《唐書》曰：南中山川有鴆鳥之地，必有犀牛；有沙虱、水弩，必生可療之草。
又曰：南平獠部落，土氣多瘴癘，山有毒草及沙虱、蝮蛇。
《淮南萬畢朮》曰：沙虱，一名蓬活，一名地脾。
《抱朴子·內篇》曰：沙虱，雨後及晨暮踐沙，必著人，如毛髪端。初著人便入皮里，可以針挑取之，正赤如丹。著人上，動行，若不挑，即此蟲便入入身中殺人。行此蟲之地，每還，輒當以火自炙令遍，則蟲隨火去也。水陸皆有之。
《博物志》曰：深山窮谷多毒虐之物，氣則有瘴癘，人則有工蟲，獸則有虎，鳥則有鴆，蛇則有蝮，蟲則有射工、沙虱，草則有鈎吻、野葛，其餘則蛟蟒之屬生焉。
《本草經》曰：沙虱，一名石蠶。
《葛洪方》曰：辟沙虱，用麝香、大蒜合羊脂搗，著小筒中帶之，良。
《博物志》曰：交州南有蟲，長或一寸，大小如指。有廉曼，〈亡旦切。〉形似白石英，不知其名。視之無定色，在陰地色多緗綠，出日光中變易，或青或綠，或丹或黃，或紅或赤。女人取以為首飾。宗岱每深以為物無定色，引雲霞以為喻，托此以助成其說。今孔雀毛亦隨光色變易，或黃或赤，但不能如此蟲耳。
《嶺南異物志》曰：容州有蟲如守宮，身圓而頸長，頭有冠幘。一日中隨時變色，青黃赤白黑，未常定。土人不能名，呼為十二時蟲。齧人不可療。
又曰：南方有蟲，大如守宮，足長，身青，肉鬣赤色。其首隨十二時變，子時鼠，丑時牛，亥時豬。性不傷人，名曰避役。見者有喜慶。
《嶺表錄異》曰：十二時蟲，則蛇師、蜥蜴之類也。土色者身，尾長丈餘，腦上連背，有鬣。草樹上行，極迅速，亦多在人家籬落間。俗傳云：一日隨十二時變色，因名之。
