
《周禮》曰：庖人供六禽：辨其名物。〈六禽，雁、鶉、鷃、雉、鳩、鴿。〉
又曰：中秋獻良裘，王乃行羽物。〈行羽物，以飛鳥賜群吏。中秋，鳩化為鷹，順其始殺，大班羽物。〉
又曰：射鳥氏掌射鳥，祭祠以弓矢毆鳥鳶。凡賓客、會同、軍旅，亦如之。
又曰：羅氏掌羅烏鳥，蠟則作羅襦。〈天子大蠟，謂十二月合取萬物而素饗之。襦，細密之羅。〉
又曰：中春，羅春鳥，獻鳩以養國老，行羽物。〈春鳥，蟄而始出，是時鷹化為鳩。春鳥變舊為新，宜以養老助生氣。行謂賦物。〉
又曰：掌畜，掌養鳥，而阜蕃教擾之。〈鳥之可養盛大蕃息。〉祭祠供卵鳥，〈其卵可薦之鳥。〉四時貢鳥物，〈鴞雁之屬，以四時來。〉共膳獻之鳥。〈雉及鶉、鴐之屬。〉
又曰：翨氏〈翨音翼。〉掌攻猛鳥，各以其物為媒而掎之，〈猛鳥，鷹、隼之屬。置其所食之物於絹中，鳥來下則掎其腳。〉以時獻其羽翮。
又曰：哲簇氏，〈哲音摘，又他曆切。簇音蒼獨切。〉掌復夭鳥之巢，〈復，毀也。夭鳥，惡鳴之鳥，若鵂鵬。〉以方書十日之號、十有二辰之號、十有二月之號、十有二歲之號。
又曰：庭氏，掌射國之夭鳥。若不見其鳥獸，則以救日之弓、救月之矢夜射之；中若神也，則以太陰之弓與枉矢射之。
《禮》曰：獻鳥者，佛其首。
又曰：執禽者左首。
又曰：大羅氏，天子之掌鳥獸者也。
又曰：鳥𣊈色而沙鳴，鬱。〈𣊈，普表切。〉
又曰：凡豎天地之間者，有血氣之屬必有知，有知之屬莫不知愛其類。今是夫鳥獸則失喪其群匹，越月逾時焉，則必反巡，過其故鄉，翔回焉、鳴號焉、躑躅焉、踟躕焉，然後乃能去之。小者至於燕雀，猶有啁噍之頃焉，然後乃能去之。故有血氣之屬者莫智於人，故人於其親也，至死不窮。
《傳》曰：或叫於宋大廟曰：「譆譆！出出！」鳥鳴於亳社，如曰「譆譆」。
又曰：郯子來朝，公與之宴。叔孫昭子問焉，曰：「少皡氏以鳥名官，何？」
郯子曰：「我高祖少皡摯之立也，鳳鳥適至，故紀於鳥，為鳥師而鳥名。」
又曰：鳥則擇木，木豈能擇鳥？
《詩》曰：伐木丁丁，鳥鳴嚶嚶。嚶其鳴矣，求其友聲。
《易》曰：顯比，王用三驅，失前禽，邑人不誡，吉。
又曰：井泥不食，舊井無禽。
又曰：旅鳥焚其巢。
又《小過》曰：有飛鳥之像焉。飛鳥遺之音不宜上，宜下，大吉，上逆而下順也。
《書》曰：日中，星鳥，以殷仲春，厥民析，鳥獸孳尾。〈孔安國曰：乳化曰孳，交接曰尾。〉日永，星火，以正仲夏，厥民因，鳥獸希革。〈夏時，鳥獸毛羽希少，改易。革改。〉宵中，星虛，以殷仲秋，厥民夷，鳥獸毛毨〈毨理也。毛更生整理也。〉日短，星昴，以正仲冬，厥民燠，鳥獸氄毛。〈鳥獸皆生毳細毛也。〉
《周書·旅獒》曰：珍禽奇獸，弗育於國。
《論語》曰：鳥之將死，其鳴也哀。
又曰：鳥獸不可與同群。
《爾雅》曰：鳥之雌雄不可別者，以翼右掩左，雄；左掩右，雌。鳥之少美長醜為鶹𪅃。二足而羽謂之禽。
《春秋演孔圖》曰：鳥化為書，孔子奉以告天。赤爵集書上，化為黃玉，刻曰：「孔提命仰應法為赤制。」
又曰：黑帝治，生五角之禽以觸民。〈宋均注曰：陽數五也。〉
《春秋考異郵》曰：鳥魚者陰中陽，陽中陰，皆卵生以類翔。故魚從水，鳥從陽。凡飛翔羽翮柔良之禽獸，皆為陽。陽氣仁，故鳥哺公。〈鳥飛於風，魚浮之水，是故陽氣輕勁也。含二氣，故生卵。〉吞齕者，八竅而卵生。〈鳥雞類也。〉
《序命曆》曰：羲皇、燧人，始名物蟲鳥獸之名。
《尚書考靈曜》曰：鳥為春候。
《歸藏·啟筮》曰：金死戤子，其名曰羽蒙。乃占之曰，羽民是生百鳥。
《史記》曰：秦仲知百鳥之音，與之語，皆應焉。
又曰：楚莊王即位三年，不出號令，日夜為樂，令國中曰：「有敢諫者，死無赦！」伍舉入諫，莊王左抱鄭姬，右閉唇女，坐鐘鼓之間。伍舉曰：「願有進隱。」〈隱為隱藏其意。〉曰：「有鳥在於阜，三年不蜚不鳴，是何鳥也？」莊王曰：「三年不蜚，蜚將撤覦；三年不鳴，鳴將驚人。舉退矣，吾知之矣。」
又曰：楚頃襄王十八年，人有好以弱弓微繳加歸雁之上者。王聞而召之，問焉，對曰：「小臣之好射鶀〈音其。〉雁羅鸗，〈徐廣曰：鸗，𪁗也。音龍。〉小矢之發也，何足為大王道哉！且稱楚之國，大王之賢，所弋非特此也。昔者三王以弋道德，五伯以弋戰國。故秦、魏、燕、趙者，其雁也；齊、魯、韓、魏者，青首也；〈青首，小鳧有青者。〉鄒、費，郯、邳者，羅鸗也。外則其餘則不足射也。見鳥六雙，〈以喻上文秦趙等十賭搡，故曰六雙。〉惟王何取。王何不以聖人為弓，勇士為繳，時張而射之，此六雙者可得而囊載也。其樂非特朝夕之樂也，其獲非特鳧雁之實也」。
《漢武故事》曰：武帝作玉堂，以玉璧薄椽頭，鑄為大鳥，黃金途，長五丈，棲屋上。
《續漢書》曰：楊震將葬，大鳥來止亭樹，下地安行，到柩前正立，低頭淚出。眾人更共摩收抱持，終不驚駭。其鳥五色，高丈餘，兩翼長二丈三尺，人莫知其名也。
《魏志》曰：高唐隆臨終上疏諫明帝：「臣觀黃初之際，天兆其戒，異類之鳥育長燕巢，口爪俱赤。此魏室之大異也。」
《晉書》曰：趙脫凶篡位，時於殿上得異鳥，問皆不知名。其日向夕，宮西有素衣小兒言：「是服劉鳥。」倫使錄小兒並鳥閉置空室。明旦開視，戶如故，並失人鳥所在。倫目上有瘤，以為妖焉。
《南史》曰：甄括，字彥約，中山無極人也。居江陵，數歲，喪父，哀感有若成人。家貧，養母常得珍羞。及居喪，廬於墓側，恆有鳥，玄黃雜色，集於廬樹。括哭則鳴，哭止則止。
《齊書》曰：曲江公蕭遙欣，年七歲，出時，有一左右小兒善彈，飛鳥無不應弦墜落。欣曰：「凡戲多端，何急彈！此鳥自空中翔飛，何關人事？無趣殺此生！」煮右感其言，遂不復彈鳥。
《梁書》曰：何胤退居吳武丘寺，講經論常，禁殺。有異鳥如鶴，紅色，集講堂，馴狎如家禽。
《南史》曰：海中浮鵠山，去地千餘里。上有女人，年三百歲。有女道士百四五人，年並出百，俱在山中學道，遣使獻紅席。梁武帝方捨身時，其使適至。此草常有紅鳥居下，故以名。觀其圖狀，則鸞鳥也。
又曰：梁武帝捨身時，有男子，不知何許人，於眾中自割身以飴飢鳥，血流遍體，而顏色不變。開講日，有三足鳥集殿之東戶，自戶適於西南懸𢰲，三飛三集。白雀一見於重雲閣前連李樹。
《後魏書》曰：波斯國有鳥，形如橐駝，有羽翼，飛而不能高。食草與肉，亦能啖火。馳走甚疾，一日能七百里也。
又曰：彭城王勰從沔北除使持節、都督南徵諸軍事、正中軍大將軍府。勰於是親勒大眾。須臾，有二大鳥從南而來，一向行宮，一向府幕，各為所獲。勰言於帝曰：「始有一鳥，望旗顛仆，臣謂大吉。」帝戲之曰：「鳥之畏威，豈獨中軍之略也？吾亦分其一耳，此乃大善。」
《北史》曰：周豆盧勣為渭州刺史。鳥鼠山絕壁千仞，由來乏水，諸羌苦之。勣馬足所踐，忽飛泉湧出。有白鳥翔止廳前，乳子而後去。人為之謠曰：「我有丹陽，山飛映鉑，濟戎夷人，神鳥來翔。」
《隋書》曰：煬帝徵遼東，帝舍臨頓，見大鳥丈餘，縞身朱足，游泳自若。上異之，詔虞綽為銘。帝覽而善之，命有司勒於海上。
又曰：大業十二年一月甲子夜，有二大鳥似雕，飛入大業殿，止於殿𡍄，至明而去。
又曰：王世充將欲篡位，羅取雜鳥，書帛系其頸，自言符命而散放之。或有彈射得鳥而來獻者，亦拜官爵。
《唐書》曰：太宗謂褚遂良：「學問稍長，性亦堅正。既寫忠誠，甚親附於朕。譬如飛鳥依人，自加憐愛。」
《瑞穎咱王世紀》曰：禹葬會稽，有群鳥為民田，春耕則銜去草根，秋則啄除其蕪穢，謂之鳥社。
《禽經》曰：山禽之朱多短，水禽之朱多長；山禽之尾多修，水禽之尾多促。林鳥以朝嘲，水鳥以夜夜。
又曰：永徽中，吐火羅國獻大鳥，高七尺，其足似駝，有翅而能飛，日行三百里，能啖銅鐵。夷俗呼為駝鳥。上以太宗懷遠所致，獻於昭陵，乃刻像於陵之內。
又曰：永徽中，萬年宮有小鳥生大鳥。
又曰：大曆八年，有大鳥見於武功縣，群鳥隨而噪之。武功縣神策行營將張日芬射而獲之，以獻。是鳥肉翅狐首，四足，足有爪，其廣四尺三寸，其毛詩赤，形類蝙蝠。
又曰：大中十年，舒州吳塘堰有眾禽成巢，闊七尺、高一丈。而水禽山鳥鷹隼燕雀之類，無不馴狎。又有鳥，人面綠毛，爪喙皆紺色，其聲曰甘，人呼為甘蟲。
《莊子》曰：飛鳥之影，未常動也。
《文子》曰：有某菜憒，張羅待之，得鳥者，一目也；今為一目之羅，即無得鳥時。
《孫卿子》曰：鳥窮則啄，人窮則詐。
《淮南子》曰：鳥排空而飛，獸厥石而走。
又曰：射者烏號之弓，彎綦衛之箭，重之羽蓬、蒙子之巧，以要飛鳥，猶不能與羅者競多。何則？以所持之小也。張天下以為之籠，因江海以為之罟，又何亡魚失鳥之有乎？
又曰：一目之羅，不可以得鳥；無餌之鈎，不可以得魚；遇士無禮，不可以得賢德。
又曰：毛羽者，飛行之類也，故屬於陽。
又曰：繫舟死晷，鳥聞之高翔，魚聞之沉淵。
又曰：鳥不於防者，雖近弗射；〈鳥，燕之屬是也。〉其當道者，雖遠弗釋。〈當道，謂作防客者，故曰不釋也。〉
又曰：夫飛鳥主巢，狐狸主穴。巢者，巢成而得宿焉。趨舍行義，亦人之所棲瞬。
又曰：鳥魚皆生於陰，屬於陽，故鳥魚皆卵。魚游於水，鳥翔於雲。
又曰：羽嘉生飛龍，〈羽嘉，羽蟲之先也。蜚龍，龍之有羽者。〉飛龍生鳳皇，鳳皇生鸞鳥，鸞鳥生庶鳥。凡羽者，生於庶鳥也。
又曰：蒲且之連鳥於百亻刃之上，而詹何之鶩魚於大淵擲晷，此皆得清淨之道也。
又曰：羽者嫗伏，毛者孕育。
《淮南萬畢朮》曰：人面擊地，飛鳥自下。〈取木為人形似鳥，而血途人面，以擊地，飛鳥自下。〉
《抱朴子·軍朮》曰：眾鳥群飛，徘徊軍上，不過三日，有暴兵至焉；鳥聚軍中，揭賞功增秩；鳥集將軍之旗，將軍增官；鳥集軍中，莫知其名，敗軍也。
《阮子》曰：高鳥相木而集，智士擇士而翔。
《晏子春秋》曰：景公射鳥，野人駭之，公令吏誅之。晏子曰：「鳥獸故非人所養，野人駭之，不亦宜乎？」公曰：「善。自爾已來，一弛鳥獸之禁。」
又曰：景公好弋。使顏涿主聚鳥而亡，公召吏殺之。晏子曰：「諸侯聞之，以君重鳥輕士。」公曰：「勿殺。」
《春秋後語》曰：淳于髡曰：「夫鳥同翼者聚飛，而獸馱葶者俱行，各有儔也。」
又曰：魏有吏羸脈者，與王辭哭下，仰見飛鳥，引弓虛發而鳥墮下。魏王怪而問曰：「何以得至此？」羸脈曰：「杆孽生也。」王曰：「先生何以知之？」
對曰：「其飛徐，其鳴悲。其飛徐者，故瘡痛也；其鳴悲者，久失群也。故瘡未息，而驚心未去，聞弦音烈而高飛，故隕也。」〈孽，余也。先被傷而余瘡未差，故聞弦聲而舊創痛，驚而隕也。創與瘡同。〉
又曰：燕王使騎劫代將，樂毅奔趙，士卒離心。田單乃令城中食者先祭先祖於庭中，飛鳥悉飛舞其上，或下啄其食。燕人皆怪之。
《穆天子傳》曰：曠原之野，飛鳥之所解羽。舂之山，飛鳥之所棲。舂山之澤，清水溫泉，飛鳥百獸之所飲食。
《家語》曰：孔子在衛，顏回侍側。聞哭聲甚哀，子曰：「回，汝知此何哭？」對曰：「杆哭非但為死，又為生離。回聞桓山之鳥生四子焉，羽翼既成，將分於四海，其母悲鳴而送之，哀聲有似於此，謂其往而不返也。回竊以音類而知之。」
又曰：蒼鳥群飛，孰使萃之？〈蒼鳥，蒼雁。〉
又曰：稷維玄子帝何篤？投之水上鳥何燠？〈投，棄。燠，溫。鳥以羽翼復薦之。〉
《白虎通》曰：鳥所以飛何？鳥者，陽也。飄輕，故飛也。禽者，何？鳥獸之總名，明為人所禽制。
蔡邕《月令章句》曰：天官五獸，前有朱雀、鶉火之體。凡鳥生於水。
《沖波傳》曰：顏淵、子路於洙泗見五色鳥，由曰：「熒熒之鳥也。」〈見色分明，故曰熒熒也。〉
《廣志》曰：東齊多鳥爵，千百為群。小戶種谷，咸以爵為患。
《文士傳》曰：張衡有巧藝。常作木鳥，假以羽翮，腹中施機，能數里飛。
《博物志》曰：子路與子貢過鄭神社，社樹有鳥。子路捕鳥，神社牽攣子路，子貢說之，乃止。
又曰：會稽山陰，禹葬焉。聖人化感鳥獸，故像為民佃；春耕，鳥銜拔草根，秋啄除其穢。故縣官禁民不得殺傷此鳥，犯者，刑之無赦。
《會稽典錄》曰：夏方，字文正，家遭癘，父母串叔一時死，凡十三喪。方年十四，晝則負土哀號，暮則扶棺哭泣。比葬，年十七，烏鳥集聚，猛獸乳其側。
《幽明錄》曰：符堅時，有射師經嵩山，望見松樹上有一詩白鳥，似鵠而大。至樹下，又見一蛇，長五丈許，樹上取鳥，未至鳥一丈，鳥便欲飛，蛇張口歙之，鳥不得去，繽紛。一食頃，鳥轉欲困，射師引弩射三矢，蛇隕，而鳥得去。須臾，雲晦雷發，驚耳駭目。而向鳥徘徊其上，毛落紛紛。雷息電滅，鳥亦高飛。
《十州記》曰：祖氵州有不世之草，似菰苗。秦始皇時，死者橫道。有鳥如烏狀，銜此草以復死人面，皆登時起坐而遂活也。
《異苑》曰：蘭陵昌慮縣華山有井，鳥巢其中，金喙，黑色而圓翅。此禽見則大水。
《荊楚歲時記》曰：春分日，民並種戒火草於屋上。有鳥如烏，先雞而鳴「架架格格」。民候此鳥則入田，以為候人架犁格也。
又曰：夏七月，有鳥名獲穀，其聲自呼。農人候此鳥，則犁把上岸。
