
《說文》曰：老，考也。
《釋名》曰：六十曰耆。耆，指也，不從力役，指事使人也。七十曰耄，頭�耄耄然也。八十曰耋。耋，鐵也，皮膚變黑，色如鐵也。九十曰鮐背，背有鮐文也；或曰黃，鬢�變黃色也。，垢也，皮色驪悴，恆如有垢也。或曰胡，皮如鶏胡也；或曰凍梨，皮有班黑，如凍梨色也；或曰兒齒，大齒落盡，更生細齒，如小兒齒也。百年曰期頤。頤，養也。老忄昏不復知服味善惡，孝子期於盡養道也。老，朽也。老不死曰仙。仙，遷也，遷入山也。
《周禮·夏官·司馬》曰：中春，羅春鳥，獻鳩以養國老。〈是時鷹化爲鳩，鳩與春鳥變舊爲新，以宜養左，助生氣也。〉
《禮記·曲禮上》曰：六十曰耆，指使；七十曰老，而傅；八十曰耋，九十曰耄，百年曰期頤。〈鄭玄注曰：耄，荒吸也。期，要也；頤養，不知衣服食味，孝子盡養之道也。〉
又曰：大夫七十而致仕，若不得謝，則必賜之几杖；行役以婦人從；�四方，乘安車，自稱曰「老夫」。
又《檀弓上》曰：子夏喪其子而喪其明。曾子吊之，子夏哭曰：「天乎！予之無罪。」曾子怒，曰：「吾與汝事夫子於洙、泗之間，退而老於西河之上。使西河之民疑汝於夫子，爾罪一也。」
又曰：《王制》曰：「養耆老以致孝。」
又曰：凡養老，有虞氏以燕禮，夏後氏以饗禮，殷人以食禮。周人修而兼用之，五十養於鄉，六十養於國，七十養幼騷，達於諸侯。五十異糧，六十宿肉，七十貳膳，八十常珍，九十飲食不離寢，膳飲從於游可也。五十始衰，六十非肉不飽，七十非帛不暖，八十非人不暖，九十雖得人不暖矣。
又曰：五十杖於家，六十杖於鄉，七十杖於國，八十杖於朝。九十者，天子欲有問焉，則就其室，以珍從〈尊養之。〉七十不俟朝，〈二夫士之差者，揖君則退。〉八十曰告存，〈每月致膳。〉九十曰有秩。〈秩，常也，有常膳。〉有虞氏養國老於上庠，養庶老於下庠。夏後氏養國老於東序，養庶老於西序。殷人養國老於右學，養庶老於左學。周人養國老於東膠，養庶老於西膠。
又曰：君子耆老不徒行，庶人耆老不徒食矣。
又：《文王世子》曰：文王謂武王曰：「汝何夢矣？」武王對曰：「夢帝與我九齡。」〈帝，天也。〉文王曰：「古者謂年齡，齒亦齡也。我百，爾九十，吾與爾三焉。」文王九十七而終，武王九十三而終。
又《祭義》曰：先王之所以治天下者五：貴有德，貴貴，貴老，仁長，慈幼。貴老，爲其近於親也。
又曰：虞、夏、殷、周，天下之盛王也，未有遺年者。年之貴乎天下久矣，次乎事親也。
又曰：天子巡守，諸侯待於竟，天子先見百年者。
《左傳·隱公》曰：石�昔使告於陳曰：「衛國褊小，老夫耄矣，無能爲也。」
又《僖公上》曰：王使宰孔賜齊侯胙，將下拜，孔曰：「且有後命。天子使孔曰：以伯舅耋老，加勞，賜一級，無下拜。」
又《僖公下》曰：秦晉圍鄭，佚之狐言於鄭伯曰：「國危矣，若使燭之武見秦君，師必退。」公從之。辭曰：「臣之壯也，猶不如人。今老矣，無能爲也。」
又《襄公三十年》曰：晉悼夫人食輿人之城杞者。絳縣人或年長矣，無子，而往與於食。有與疑年，使之年。〈使言其年。〉曰：「臣小人也，不智紀年。臣生之歲，正月甲子朔，四百有四十瘟拋子矣，其季於今三之一也。」吏走問諸朝，師曠曰：「魯叔仲惠伯會卻成子於承匡之歲也。七十三年矣。」
又《襄三十一》曰：穆叔至自會，見孟孝伯，語之曰：「趙孟將死矣。其語倫，不似民主。且年未盈五十，而諄諄焉如八十、九十者，弗能久矣。」
又《昭玄》曰：天王使劉定公勞趙孟於潁，館於洛�。劉子曰：「美哉禹功！子盍亦遠績禹功，而大庇民乎？」對曰：「老夫罪戾是懼，焉能恤遠？吾儕偷食，朝不謀夕，何其長也？」劉子歸，以語王曰：「諺所謂老將至而耄及之者，其趙孟之謂也。」
又《昭三》曰：齊侯田於莒，蘆蒲嫳見，泣且請曰：「余�如此種種，余奚能爲？」〈種種，短也，自言衰老不能復爲害。〉
又《昭公十三》曰：楚靈王至乾溪，聞群公子之死也，自投於車下，曰：「人之愛其子也，亦如餘乎？」侍者曰：「甚焉，小人老而無子，智擠於溝壑矣。」
《尚書·盤庚》曰：汝無侮老成人，無弱孤有幼。
又《洪範》曰：五福：一曰壽。〈百二十年。〉
又《無逸》曰：自時厥後，立王生則逸，生則逸，不智稼穡之艱難，不聞小人之勞，惟耽樂之從。自時厥後，亦罔或克壽。〈以耽樂之故，從是其後，亦無有能壽考。〉
又《呂刑》曰：「惟呂命，王享國百年，耄荒。」〈言呂侯見命爲卿時，穆王以享國百年，耄亂荒忽，雖老而能用賢以揚名。〉
《論語·里仁》曰：父母之年不可不知，一則以喜，一則以懼。〈孔子曰：見其壽老則喜，見其衰老則忄瞿。〉
又《微子》曰：齊景公待孔子曰：「若季氏，則吾不能；以季、孟之間待之。」曰：「吾老矣，不能用也。」孔子行。
《爾雅》曰：餚，老也。
《尚書中候》曰：齊桓公欲封禪，謂管仲曰：「寡人日暮，仲父年艾。」
《韓詩外傳》曰：楚丘先生見孟常君，孟常君曰：「先生老矣，春秋高矣，多遺忘矣，何以教文？」先生曰：「使我投石超距，追車赴馬，逐麋鹿，搏虎豹，吾則老矣。使我探計謀，設精神，決嫌疑，出正辭，尚諸侯，吾乃始壯耳，何老之有！」孟常君勃然汗出至踵，曰：「文過耳。」
又曰：齊桓公見敏丘人，曰：「叟年幾何？」對曰：「臣年八十三。」公曰：「美哉，壽也！」
《論語讖》曰：仲尼曰：「吾聞堯舜等游首山，觀河渚，乃有五老遊河渚：一老曰，河圖將來告帝期；二老曰，河圖持龜告帝謀；三老曰，河圖將來告帝書；四老曰，河圖將來告帝圖；五老曰，河圖將浮龍銜玉，包金泥玉，檢封盛書。五老飛爲流星，上入昴。〈宋均窪曰：」浮龍游於水。」〉
《周書》曰：文王在高阝，召太子發曰：「嗚呼，我身老矣！吾語汝：我所保與我所守，汝勤之，我傅之子孫。吾厚德而廣惠，信忠而志愛，不爲驕役，不爲泰靡，括柱而茅茨，爲民愛費也。」
《戰國策》曰：昔者秦魏爲與國，齊、楚約攻魏，魏使人求救於秦，冠蓋相望，秦救不出。魏人有唐祖者，年九十餘，謂魏王曰：「老臣請西說秦，令兵出，可乎？」曰：「敬諾。」遂約車遣之。見秦王，秦遽發兵救之。
《史記》曰：秦使百里奚子孟明視、蹇叔子西乞術將兵行。行日，百里奚、蹇叔二人哭之。繆公聞而怒，二老曰：」臣非敢沮君軍，軍行，臣子與往；臣老，遲還恐不相見，故哭耳。」
又曰：蔡澤從唐舉戲之，乃曰：「富貴吾所自有，吾所不知者壽也，願聞之。」唐舉曰：「先生之壽，從今以往者四十三歲。」蔡澤笑而謝去，謂其禦曰：「吾持梁嚙肥，躍馬疾驅，懷黃金之印，結紫綬幼牲，揖讓人主之前，食肉富貴，四十三年足矣。」
又曰：《王剪傳》曰：始皇問李信：「吾欲攻荊，用幾何人而足？」信曰：「不過用二十萬人。」始皇問王剪，剪曰：「非六十萬人不可。」始皇曰：「王將軍老矣，何怯也？」李將軍壯勇，其言是也。」剪因謝病歸，老於潁陽。
又曰：上置酒，太子侍。四人從太子，年皆八十有餘，鬢眉皓白，衣冠甚偉。上怪之，問曰：「彼何爲者？」四人前對，各言名姓，曰：東園公，里先生，綺里季，夏黃公。上乃大驚，曰：「吾求公數歲，公避逃我，今公何自從吾兒游乎？」四人皆曰：「陛下輕士善駡，臣等義不受辱，故恐而亡匿。竊聞太子爲人仁孝，恭敬愛士，天下莫不延頸欲爲太子死者，故臣來耳。」上曰：「煩公幸卒調護太子。」
又曰：伏生者，〈伏生名勝。〉濟南人，故秦博士也。孝文欲求能治《尚書》者，天下無有，聞伏生能治，召之。是時伏生年九十餘，老不能行，乃召太常掌故朝錯往受之。
又曰：武帝使束帛加璧、安車駟馬迎申公，弟子二人乘軺傅從。見天子，天子問治亂之事，申公時已八十餘，對曰：「爲治者不在多言，顧力行何如耳。
又曰：李少君以祠灶卻老，方見上，自謂七十。嘗從武安侯飲，坐中有年九十餘老人，少君乃言與其大父游射處，老人爲兒時從其大父行，識其處，一坐盡驚。
《漢書》曰：文帝玄年，詔：「老者非帛不暖，非肉不飽。今歲首不時使人存問長老，又無布帛酒肉之賜，將何以佐天下子孫孝養其親哉？具爲令有司，請令縣道八十以上賜米人月一石，肉二十斤、酒五斗；其九十以上又賜帛人二匹、絮三斤。賜物及當廩鬻米者，長吏閱視，丞若尉致之。」
又曰：馮唐，趙人也，以孝著，爲中郎署長，〈應劭曰：此雲孝子郎。〉事文帝。文帝輦過，問唐曰：「父老何自爲郎，家安在？」具以實對。
又曰：張蒼食乳，女子爲乳母。妻妾百數，曾孕子者不復幸。猶是百餘歲乃卒。
又曰：張安世，宣帝下詔曰：「安世守職秉謙，以安宗廟，著節老臣，令朝朔望號稱祭酒。」
又曰：石建爲中郎令。建老白首，萬石君尚無恙。每五日洗沐歸謁親，入子舍，竊問侍者，取親中裙厠プ，身自浣灑，復予諸侍者。子孫咸孝，然建特爲甚。
又曰：貢禹上書曰：「臣禹犬馬之齒八十一，血氣衰竭，耳目不聰，非能復有補益，所謂素餐尸祿、污朝之臣也。乞骸及身生歸鄉里，死無恨矣。」
《續漢書》曰：仲秋之月，縣皆案戶比民年七十者授之玉杖，長九尺，端以鳩爲飾。鳩者，不咽之鳥，欲老人不咽，所以受民也。是月也，祠老人星於國南遠郊。
《東觀漢記》曰：馬援字文淵，建武二十年，劉尚擊武陵五溪蠻夷，深入，軍沒。援因復請行。年六十二，帝湣其老，未許之。援自請曰：「臣尚能披甲上馬。」帝令試之。援據鞍顧盼，以示可用。帝笑曰：「矍鑠哉，是翁也！」遂遣援。
又曰：閔仲叔客安邑，老病家貧，不能買肉，日買一片豬肝，屠或不肯爲斷。安邑令候之，問諸子何飲食，對曰：「但食豬肝，屠者或不肯與。」令出敕市吏，後買輒得。叔怪問，其子道狀，乃嘆曰：「閔仲叔豈以口腹累安邑耶？」遂去之。
又曰：班超自以久在絕域，年老思土，上疏曰：「臣常恐年衰，奄忽僵僕。不敢望到酒泉郡，但願生入玉門關。」
《魏志》曰：田豫爲幷州刺史，徵爲衛尉。屢乞遜位，太傅司馬宣王以豫克壯，書喻未聽。豫書答曰：「年過七十而以居位，譬猶鍾鳴漏盡而夜行不休，是罪人也。」遂稱疾篤。拜太中大夫，食卿祿。年八十二薨。
《晉書》曰：華表，太始中遷太常卿。數歲，以老病乞骸骨，詔以「表清貞素履，有老成之美，而以疾固辭。今聽如所上，祿賜與卿同。」
又曰：劉實字子貞，少貧，賣牛衣，好學。曆吏部尚書，封修陽子。懷帝復授太尉，辭以老。九十一薨。
又曰：祖逖進鎮雍丘，略定河外，躬自勸督農桑，克己施下，百姓感悅。置酒大會耆老，中坐流涕曰：「某等老矣，更得父母，死將何恨！」
又曰：周訪少時遇善相者陳訓，謂訪與陶侃曰：「二君皆位至方岳，功名略同，但陶上壽，周下壽，優劣在年耳。」
《齊書》曰：虞玩之，字茂瑤，年老有疾，請退，表曰：「四十仕進，七十懸車，壯即驅馳，老宜休息，知足不辱，臣知足矣。」
《後魏書》曰：畢衆敬篤，老乞還桑梓，朝廷許之。臨還，獻其珠�四具，銀裝劍一口，刺虎矛一枚，仙人綾百匹。文明太后與高祖引見於皇信堂，賜酒饌車一乘，馬三匹，絹二百匹，勞遣之。
又曰：羅結，代人，世祖初爲散騎常侍，遷侍中，總三十六曹事，年一百七歲，精爽不衰。世祖以其忠愨，甚見信。待詔聽歸老，賜太寧東川以爲居業，幷爲築城，即號曰羅侯城，至今猶在。
又曰：刁雍以耆年特見優禮，錫以几杖，劍履上殿，因致珍羞焉。嘗經篤疾，幾死，見有神明救之，言福門子，當享長年。後卒於洛州刺史。
又曰：尉玄許致仕，詣闕謝老，引見於庭。命�殿勞宴，賜以玄冠素服。又詔充三老，給上公之祿。
《唐書》曰：太宗將伐遼東，召李靖入閣，賜坐御前，謂曰：「公南平吳會，北清沙漠，西定慕容，惟東有高麗未服，公意如何？」對曰：「臣往者憑藉天威，薄展微效。今殘年朽骨，惟擬此行，陛下若不棄老臣，病其瘳矣。」帝湣其羸老，不許。
又曰：嚴綬材器不逾常品，事兄嫂過謹，爲時所稱。常以寬柔自持，位躋上公，年至大耋。前後統臨三鎮，皆號雄蕃。所辟士，親睹爲將相者凡九人，其貴壽如此。
《周史》曰：蕭願字惟恭，梁宰相頃之子也。初，願之曾祖仿，唐僖宗朝入相。接客之次，願爲兒童，效仿傅呼之聲，仿謂客曰：「餘豈敢以得位而喜，所幸奕世壽考，吾今又有曾孫在目前矣。」及願長，事父母，以孝稱，後爲兵部郎。卒之時，年七十餘，母猶在堂，一門壽考，人罕及者矣。
《鬻子》曰：鬻子年九十見文王，文王曰：「嘻，老矣。」鬻子曰：「若使臣捕虎逐鹿則老矣，使臣策國事則臣年尚少。」因立爲師。
《莊子》曰：盜跖曰：「人上壽百歲，中壽八十，下壽六十。
《孟子》曰：老吾老，以及人之老。
又曰：伯夷避紂，居北海之濱；太公避紂，居東海之濱。聞文王作，興曰：「盍歸乎來！吾聞西伯善養老者。」二老者，天下之大老也，而歸之，是天下之父歸之。天下之父歸之，其子焉往？
《抱朴子·內篇》曰：余亡祖鴻臚少卿時，嘗爲臨沅令，雲此縣有廖氏，家世壽老，或出百年，或八九十。徙去，生子孫轉多夭折。人有居其故宅，復累世壽。由此覺是宅所爲，疑其井水殊赤，乃試掘井左右，得古人埋丹砂數十斛，去井數尺，此丹砂汁因泉水漸ㄜ入井，是以飲其水而得壽。況乃持丹砂而服之乎？
《六韜》曰：文王祖父壽百二十而沒，王季百年而沒，文王壽九十七而沒。
《國語》曰：齊宣王出遊，路見閭丘先生，長老十三人謁齊王，王賜之田。衆老皆拜，閭丘先生獨不拜。又賜無役，諸老復拜，閭丘先生又不拜。宣王疑而問之，對曰：「來見大王所望者三：願賜臣壽，賜臣富，賜臣貴。」王曰：「天命有長短，非寡人所制，無所壽先生；倉粟雖盈，備災畜，無以富先生；大官無闕，小官卑賤，無以貴先生。」先生曰：「所望願王選良吏，臣少得壽焉；使人以時役，無煩苛，此臣所以得富焉；使少者敬長者，長者敬老者，此臣所以得其貴也。王賜臣田，田不租，倉廩虛；賜臣無役，則官無所使，非所望也。」王曰：「賜先生爲相，可乎？」先生曰：「臣得三願足矣，安用爲相。」
又曰：子奇年八十，齊君任爲東阿。既行，而君蛔繕，使人追之，囑使者曰：「未至，追令還；已至勿追。」未至東阿，使者反之。齊君問故，使者曰：「臣見子奇同載者皆白首矣。夫老者之知，少者之決，此必能治東阿矣。」王曰：「善哉。」
又曰：昔衛武公年九十五，儆於國曰：「苟在朝者，無謂我老耋至而舍我也。必恭恪於朝夕以儆我，聞一二之言，志誦納之以訓道。」
《漢武故事》曰：上嘗輦至郎署，見一老髭須皓白，衣服不完。上問曰：「公何時爲郎，何其老矣？」對曰：「臣姓顔名駟，江都人也。文帝時爲郎。」上問曰：「何不遇也？」璣曰：「文帝好文，臣好武；景帝好老，臣又少，陛下好少，臣已老。是以三世不遇。」上感其言，拜爲會稽都尉。
《新序》曰：孔子見宋榮啓期，年老白首，衣弊服，鼓琴自樂。孔子問曰：「先生老而窮，何樂也？」啓期曰：「吾有三樂：天生萬物以人爲貴，吾得爲人，一樂也；人生以男爲貴，吾得爲男，二樂也；人生命有傷夭，吾年九十餘，是三樂也。貧者士之常，死者人之終，居常以守終，何不樂乎？」
《說苑》曰：楚文王伐鄭，使王子革、子露居二子出遊，老人戴畚從而乞食焉。不與，搏而奪之畚。
又曰：晉平公問師曠曰：「吾年七十，欲學恐晚，如何？」對曰：「暮不炳燭耶？臣聞少而學者如日出之陽，壯而學者如日中之光，老而學者如炳燭之明，孰與昧行乎？」公曰：「善哉，善哉！」
《申鑒》曰：學壽不至壽，可以盡命。
《新論》曰：余前爲王翁典樂大夫，見樂家書記。文帝時得魏文侯時樂人竇公，百八十歲，兩目皆盲。文帝奇之，問：「何能服食而至此耶？」對曰：「年十三失明，父母哀之，教使鼓琴，日講習以爲常事，臣不能道引，無所服餌也。」譚以爲少盲，恆逸樂，所以益性命也。
《神仙傳》曰：淮南王安好道術，八公乃詣門。門者見其垂白，不進。八公皆化成童子，色如桃花。門吏白王，王迎之，登思仙之台，張錦綺之帷，設象牙之床蓆，燔百和之香，進碧玉之幾，執弟子禮。八公還成老人，授之要道。及郎中雷被譖安，安與八公升天，所踐石皆陷。今人馬之跡宰繕。
王子年《拾遺錄》曰：昔老聃當周之末，居反景日室之山，與世人絕跡。惟有黃�老叟五人，或乘虎豹，或乘鴻鵠，衣毛羽之服，眉覆於目，耳垂至肩，兩眸子皆黑，方面玉潔，手握青筠之杖，出入於日室之中，與老子談天文之數。
《述異記》曰：尹雄年九十，頭生角，角半寸。
《世說》曰：顧悅與簡文同年而早白，簡文問曰：「卿何以先老？」答曰：「蒲柳之姿，望秋而先落；松柏之質，逢霜而彌盛。」
應璩詩曰：昔有行道人，陌上見三叟。年各百餘歲，相與鋤禾莠。住車問三叟，何以得此壽？上叟前置辭，室內嫗粗醜。中叟前置辭，量腹節所受。下叟前置辭，暮臥不覆首。要哉三叟言，所以能長久。
