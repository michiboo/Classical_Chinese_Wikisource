
《說文》曰：羊，祥也。象四足角尾之形。孔子曰：「牛羊之字以形舉。」
又曰：羔，羊子也。羜，五月生羔也。{敄羊}〈亡具切〉，六月生羔也。羍，七月生羊也。{羊兆}〈雉矯切〉，羊未卒歲也。{牜羊}，牝羊也。羒〈扶分切〉，壯羊也。羠〈音夷〉，乘羊也。羳〈扶員切〉黃腹羊也。羥〈楷間切〉，羊名也。
《廣雅》曰：吳羊，牝一歲曰{羊兆}，三歲曰羝。其一歲曰{牜孛}，三歲曰{牜羊}。吳羊犗〈居八切〉，曰{羊專}〈蒲各切〉羖，羊搳曰羯。{大羊}、{敄羊}、羜、{羊巽}〈思憲切〉，羔也。
《爾雅》曰：麢，大羊。〈似羊，大角員銳，在山崖間。〉羱，如羊。〈音元，似吳羊。〉羊，壯羒，〈音汾〉牝{牜羊}。夏羊，〈黑羖{羊朁}也。〉牡羭，〈音揄，黑羝。〉{羊匕}羖。角不齊，觤〈一短一長〉角三觠，羷。〈觠，卷三匝。〉羳羊，黃腹。未成羊，羜，絕有力奮。
郭義恭《廣志》曰：大尾羊，細毛薄皮，尾氏旁廣，重且十斤，出康居。
又曰：驢羊，似驢
《字林》曰：{羊兒}〈女奚切〉、羺〈女溝切〉，胡羊也。羫〈口弄切〉，羊臘也，似羊，四耳九尾，目在背。{羊患}〈音還〉，似羊，無口。{羊垔}〈乙間切〉，群羊相積。一曰羊羴〈初莧切〉，羊相厠也。羴，羊臭也。〈羼，式延切。〉
《玄中記》曰：千歲之樹精為青羊。
崔豹《古今注》曰：羊，一名美髯須主簿。
《禮記·曲禮下》曰：祭廟，羊曰柔毛。
又曰：大夫無故不殺羊。
又《月令》曰：孟春，天子食麥與羊。
又《內則》曰：羊，冷毛而毳羶。
《詩·小雅·無羊》曰：誰謂爾無羊？三百維群。
又曰：爾羊來思，其角戢戢。
又曰：《羔羊》，《鵲巢》之功致也。召南之國化，文王之政，在位皆儉節正直，德如羔羊也。羔羊之皮，素絲五糹它。
又曰：牂羊賁首，三星在ニ。鄭玄注曰：「羊牝曰牂。賁，大也。」
《易·說卦》曰：兌為羊。
又《大壯》曰：九三，小人用壯，君子用罔。貞厲。羝羊觸藩，嬴其角。
《周禮·夏官上》曰：羊人，掌羊牲，凡祭祀，飾羔。〈羔，小羊也。《詩》曰：四之日其早，獻羔祭韭。〉祭祀割羊牲，登其首。〈登，昇也。升首，報陽也。升首於室。〉凡祈珥，共其羊牲。〈共猶給也。〉賓客，供其灋羊。〈灋羊，飧饔積膳之羊。〉凡沈辜、侯禳、釁積，共其羊牲。〈積，故舊為眥。鄭司農云：眥，讀為漬，謂釁國寶，漬軍器也。玄謂：積，積柴煙祀，煪燎寶柴。〉
《周禮·天官·食醫》曰：凡會膳，食羊宜黍。
《左傳·宣上》曰：華玄殺羊食士，其御羊斟不與。及戰，曰：「疇昔之羊，子為政；今日之事，我為政。」與入鄭師，故敗。
又《宣下》曰：楚子圍鄭，鄭伯肉袒牽羊。
《論語》曰：子貢欲去告朔之餼羊，子曰：「賜也，爾愛其羊，我愛其禮。」
又曰：葉公語孔子曰：「吾黨有直躬者，其父攘羊而子證之。」〈攘，盜。〉
《史記》曰：武王克殷，微子持其祭器，肉袒面縛，左牽羊把茅，膝行而前。
又曰：卜式者，河南人。式入牧百餘羊十餘歲，羊致千餘。上曰：「吾有羊在上林中，欲令子牧之。」乃拜式為郎，布衣草蹻而牧羊。〈蹻音腳。〉歲餘，羊悉肥。上過其羊，善之。式曰：「非獨羊也，治民亦如是也。」拜緱氏令。
又曰：秦襄公始用羝羊祠西疇。
《漢書》曰：楚懷王孫心在人間為人牧羊，項梁立為懷王。
又曰：蘇武使匈奴。匈奴知武不可降，使北海上無人處牧羝，羊乳乃得歸。武在海上，廩食不至，掘野鼠草ぼ而食之。杖漢節牧羊，臥起持節，節旄盡落。
《東觀漢記》曰：甄宇，北海人，為州從事，徵拜博士。每臘，詔書賜博士一羊。羊有大小肥瘦，時博士祭酒議欲殺羊稱分其肉，宇曰：「不可。」又欲投鈎，復恥之。甄博士宇先自取其最瘦者，猶是不復有爭訟。後召會，詔問瘦羊甄博士。
《後漢書》曰：更始二年至長安，尤嗜酒，不聽政事。所任皆賈豎、膳夫，庖人。長安為之語曰：「竈下養，中郎將。爛羊胃，騎都尉。爛羊頭，關內侯。」
又《廣陵思王荊傳》曰：光窩襖，大行在殿。荊哭不哀，而作飛書令蒼頭詐稱東海王強、舅況書，與強搆為大逆。其辭曰：「當為秋霜，無為檻羊。」〈秋霜，肅殺於物；檻羊，受制於人。〉
崔鴻《十六國春秋·後錄》曰：羌抑摩獻羊，六角二口，四角八口。
《北史》曰：隋漢王諒為并州總管，潞州有官羊生二角相背。以為諒之咎徵。
《帝王世紀》曰：湯問葛伯何故不祠，曰：「尾供犧牲。」湯遺之以羊。
《穆天子傳》曰：犬戎胡觴天子於雷首之阿，乃獻良馬四六。天子使孔牙受之，曰：「雷死戤平，爰有黑牛白角，爰有黑羊白血。」
又曰：天子飲於文山，乃獻豪牛。〈四節有豪。〉
又曰：舂山大羊食鹿豕。
《山海經》曰：錢來之山有獸，如羊而馬尾，名曰鍼羊。
《周易是謀類》曰：太山失金雞，西嶽亡玉羊。〈鄭玄注曰：金雞、玉羊，二岳之精。〉
《春秋說題辭》曰：羊者祥也，合三而生以養王也，故羊高三尺。
《雜五行書》曰：懸羊頭門上，除盜賊。
《春秋繁露》曰：凡贄，卿用羔。羔飲之其母，必跪，類知禮者。故羊之為言祥，故以為贄。
《莊子》曰：臧與谷，二人相與牧羊而亡羊。問臧奚事，則挾策讀書；谷奚事，則博塞以游。二人事業不同，其亡羊均也。
又曰：善養生者如牧羊，後者鞭之。
《墨子》曰：齊莊公之臣王國卑、中里檄者訟，三年而獄不斷。恐失有罪，使二人共一羊盟齊之社。二子相從，以羊血灑社。讀王國卑之辭已盡，中里檄之辭未半，祭羊砌獰觸中里檄。齊人以為有神驗。
《列子傳》曰：楊朱見梁王，言治天下如運諸掌。王曰：「先生有一妻一妾而不能治，三畝之園而不能芸，言治天下，何也？」曰：「君見夫牧羊者乎？百羊而群，使五尺童子荷箠而隨之，欲東而東，欲西而西。使堯牽一羊，舜荷箠隨之，則不能前矣。」
《孫卿子》曰：仲尼為魯司寇，沈猶氏不敢朝飲其羊。
《試縈》曰：羊不任駕鹽車，椽不可為楣棟。
《龍魚河圖》曰：羊有一角，食之殺人。
《周書》曰：夏桀德衰，夷羊在牧，飛蛤滿野。
《韓詩外傳》曰：魯哀公使人穿井，三月不得泉，得一玉羊焉。公以為玉羊，使祝鼓舞之，欲上於天，羊不能上。孔子見曰：「死戤精為玉，土之精為羊。願無怪之，此羊肝土也。」公使殺之，視肝即土矣。
《國語》曰：季桓子穿井，獲如玉缶，其中有羊。
《符子》曰：魏文侯見宋陵子，三仕不識，文侯曰：「何貧？」鐘曰：「王見楚富者，牧羊九十九，而願百。常訪邑里故人，其鄰人貧有一羊，富者拜之曰：『吾羊九十九，今君之一，盈我成百，則牧數足矣。』鄰者與之。從此觀焉，富者非富，貧者非貧也。
《呂氏春秋》曰：百里奚未遇時，亡虞，飯牛於秦。傳鬻以五羖羊之皮，公孫直悅獻諸繆公。繆公用之，謀無不當，舉必有功。
《淮南萬畢朮》曰：阿羊九頭而更食，國亂乃出。
揚雄《法言》曰：敢問質？曰：羊質虎皮，見草而悅，見豺而戰。忘其皮之虎也。
王充《論衡》曰：獬豸者，一角之羊也。性知有罪。皋陶治獄，其罪疑，乃令羊觸之。
《山海經》曰：羬羊尾如馬，出錢來之山羬。〈羬音針。《玉篇》作古咸反。〉
《瑞應圖》曰：鍾律和調，則玉羊見。
《白澤圖》曰：羊有一角當頂上，龍也。殺之震死。
《慱物志》曰：胡蕙，蜀中本無也。洛中有人驅羊入蜀，其子著羊毛，蜀人取種。因名禾羊負來。
又曰：陰夷山有滛羊，一日百遍，脯不可食，但着床蓆間，已自驚人。又有作滛羊脯法。取羖羜各一，別繫，令裁相近而不使相接。食之以地黃、竹葉，飲以麥汁米潘。百餘日後解放之，欲交未成，便牽兩殺之，膊以為脯。男食羖，女食羜，則並如狂，好醜亦無所避，其勢數日乃歇。治之方，煑茱萸、菖蒲汁飲之，又以水銀宮脂途陰，男子即痿。宮脂，鹿脂也。
《杜預奏事》曰：臣前在南，聞魏興北山有野羊，大者數百十斤。試令固求，今者各得一枚，並頭角蹄，案其形，不與土羊相似。然是野獸，世所希有。
《新言》曰：初年懸羊頭、磔雞羊以求富。余以問河南服君，服君曰：「是月草木萌，羊能齧草，雞啄五穀，故懸二物助陽氣。今人殺羊、雞，自作不祥。」
《涼州異物志》曰：有小羊稱若斥，頗熱，峭山如壁，上下無跌。
又曰：有羊大尾，車推乃行，用累其身。
又曰：封羊，蒲俺如駝。
宋永初《山川記》曰：九真都龍縣有麢羊，大如{牜秦}牛。
《春秋後語》曰：張儀謂楚王曰：「夫為從者，尾驅群羊而攻生虎。虎之與羊，不格亦明矣。〈格，斗也。羊與不能與虎鬥明矣。〉今王不與虎而與羊，臣竊以為大王之計過。」
《衛別傳》曰：少時乘白羊車於洛陽，市共觀，咸曰：「誰家璧人？」
《述異記》曰：羊而不角呼蛟羊，一名鬍髯郎，一名青烏。
又曰：周成王時，東夷進六角羊。周厲王玄年，外國貢三角羊。
《尹喜內傳》曰：老子與喜別，曰：「尋吾於成都市青羊之肆。」喜後求而得之。
葛洪《神仙傳》曰：皇初平年十五，家使牧羊。有道士見良謹，將至華山石室中，四十年不誤念其家。其兄初起行索初平，見道士，引至山。與弟語畢，問平羊何在，平曰：「近東。」初起視，不見羊，但見白石，卻謂平曰：「山東無羊。」平曰：「兄自不見爾。」與兄俱徃，平乃叱之，白石一時皆起，成羊數萬頭。初起曰：「弟得仙道以如此。」遂棄妻子，服松柏伏苓五萬日，遂得仙，易姓為赤松子。
又曰：曹公收左慈，慈走入群羊，識萑之所在。追者疑化為羊，乃令人數羊。羊本千口，簡之長一口。知化為羊，乃謂曰：「若是左公者，但出無苦也。」有一羊跪言「詎如許？」址者欲執之，於是群羊皆長跪曰：「詎如許？」址者乃去。
《搜神記》曰：宣帝時，陰子方者，至孝，有仁恩。正當臘日，晨炊而竈神形見。子方再拜，家有黃羊，因以祠之。
又曰：南陽宗定伯，少年夜行，忽逢一鬼。鬼問為誰，定伯乃欺之曰：「我亦鬼也。」遂相與為侶向遠。行妓悃，相擔。問鬼曰：「鬼何所畏？」曰：惟不喜人唾。」欲至宛，便擔鬼著頂上，徑詣宛市，化為羊。恐蒲頒，亟唾之。賣之得錢千五百。買者系之，明視之，但繩在。時人名：「宗定伯賣鬼，得錢千五百。」
《列仙傳》曰：葛由者，羌人。周成王時，好刻木作羊賣之。一旦騎羊而入蜀中，王侯貴人追之上綏山，在峨嵋山西南，高無極。隨之者不得還，皆得仙道。山上有桃，故里諺曰：「得綏山一桃，雖不得仙，亦足以豪。」
又曰：昔有攘羊者，以羊遺叔向，叔向母埋之，不食。後三年，攘羊事發，追捕向家，檢羊骨肉都盡，惟有舌在。國人異之，遂以羊舌為族矣。
《續搜神記》曰：顧沛者，吳之豪士。送就於昇平亭，時有一沙門在坐，是流俗道人。主常欲殺羊，羊繩斷，便走來入此道人膝中，穿頭入袈裟下。道人不能救，即將去而殺之。既行炙，主人先割以啖道人。道人食炙下喉，炙便自走行道人皮中，痛毒不可忍。呼醫來針之，以數針貫之，炙猶動搖。乃破出之，故是一臠肉耳。道人於是得病，作羊鳴、吐沫。還寺，少時即死。
劉義慶《幽明錄》曰：洛下有澗穴，婦欲殺夫，推下。經多時，至底，乃得一穴，宮館金飾，明逾三光，人長三丈。如此九處。最後至告飢，長人指樹下一羊，令跪將羊須。初得一珠，長人取之。次亦取，後令啖，即療飢。請問九處名，求停不去，答云：「君不得停。」
《續異記》曰：吳興俞亮，以永明八年補護軍府史。於常眠者聞有羊聲，疑為神怪。竊於戶窺之，見其床下有一羊，可高二尺，毛色若丹，光耀滿室。
《金樓子》曰：修羊公於華陰山以道干景帝，禮遇之。數歲，道不可得。有詔問修羊公能何，發語未訖，於床氏化為白石羊，題其脅曰：「修羊公謝天子。」後置石羊於通靈台。
《嶺表錄異》曰：常有人自青杜泛海閩，為惡風所飄，五日夜，不知行幾千里也。至一島，忽見群羊，人向之亦不驚避。初疑人所牧放，而絕無人跡，乃知野生者。舡人方餒，因取食之。
