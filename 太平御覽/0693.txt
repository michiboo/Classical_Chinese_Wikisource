
《說文》曰：以絮曰繭，繭以曰袍。
《禮記·玉藻》曰：纊為繭，為袍。〈，舊絮。纊，綿也。〉
《釋名》曰：袍，丈夫著下至跗者。袍，苞也，內衣也。
《論語》曰：衣敝袍，與衣狐貉者立而不恥者，其由也與！
《詩》曰：豈曰尾？與子同袍。
《史記》曰：秦相范睢與魏人須賈有隙，及賈使秦，睢自稱張祿先生。見賈，寒，取一糹弟袍以賜之。及數其罪曰：「爾得無死者，將以糹弟袍有戀戀故人之意。」
《漢書》曰：文帝使遺單于繡袷長襦、錦袷袍各一。
《續漢書》曰：袁安為光祿勛至清，鹿袍糲食。
又曰：《與服志》曰：公主、貴人、妃以上嫁娶，得服錦繡羅縠，十二色綠袍。
《東觀漢記》曰：明德馬後袍極粗疏，諸王朝，望見，反以為奇。
華嶠《後漢書》曰：藥崧者家貧，為主無，被糟食，自此詔給帷被、皂袍。
袁山松《後漢書》曰：靈帝欲以羊續為太尉，時拜三公者皆輸東園禮錢千萬，中使取之，續乃舉袍以示之，曰：「臣之所資，惟塑鼬己。」故不登公位。
《古今善言》曰：續出黃紙補袍以示使人。時人謠曰：「天下清苦羊續祖。」
又曰：桓鸞字始春，鄢弟也。少立志行，袍糟食不求盈餘，以濁世，恥不肯仕。
《魏略》曰：薛夏字宣聲，黃初中為秘書丞，帝與夏推論《書》、《傳》，未嘗不終日也。帝見其衣薄，解所御袍賜之。
《蜀志》曰：彭羨字永年，姿性驕傲，多所輕忽。惟敬同郡秦安，薦之於太守許靖曰：「竊見處士綿竹秦安，膺山甫之德，履雋生之直，枕石氵敕流，吟詠袍也。」
王隱《晉書》曰：江東賜涼州刺史張駿貞金印，大袍。
又曰：鄭沖以儒雅為德，蒞職無局之譽。簞食袍，不營資產，世以此重之。
又曰：惠帝自鄴還洛陽，賜中書監盧士鶴綾袍一領。
又曰：武帝賜桓伊錢百萬，袍裹千端。
又曰：慕容沖進逼，符堅送一領錦袍遺沖，詔曰：「古者交兵，使在其間。今送一袍，以明本懷。」
《齊書》曰：卞彬《蚤虱賦·序》曰：「余居貧，布衣十年不制一袍之，有生所託，資其寒暑，無與易之。為之多病，起居甚疏。縈寢敗絮，不能自釋。」
《梁書》曰：侯景將為亂，時謠曰：「青袍白馬壽陽來。」後景軍中悉著青袍，景長乘白馬。
又曰：臨賀王正德。侯景之亂，正德為平北將軍，屯朱雀航。景王，正德乃北向望闕三拜，欷流涕。引賊入宣陽門，與景交揖馬上，退據左衛府。先是，其軍普著絳袍，袍里皆碧，至是悉反之。賊以正德為天子。
《唐書》曰：武后出緋紫單羅銘襟背袍以賜文武臣，其袍文各有炯戒：諸王則飾以槃石及鹿，宰相飾以鳳池，尚書飾以對雁，左右衛將軍飾以麒麟，左右武衛飾以對虎，左右鷹對飾以鷹，左右千牛飾以牛，左右豹韜飾以獅子，左右金吾飾以象，又銘其襟背，作八字回文焉。
又曰：肅宗為皇太子，授冊，當彼絳紗袍。太子以為與皇帝同，稱辭不敢當。下百官議，帝手敕改為米明服。
又曰：薛平能守法度，理身儉薄，一綠袍十年不易，恩加朱紱，然始解去。
《莊子》曰：曾子居衛，袍無表，十年不製衣。
《墨子》曰：楚莊王鮮冠組纓，絳衣博袍，以理其國政也。
《說苑》曰：子思居衛，袍無里。田子方遺狐白之裘，恐其不授，謂之曰：「吾假人，遂忘之。」子思竟不授。
《鹽鐵論》曰：原憲之袍，賢於季孫之狐貉。
又曰：倪寬練袍，衣若仆妾，食若庸夫。
《東宮舊事》曰：太子納妃，有絳綾袍一領。
《漢武內傳》曰：上元夫人降，武帝服赤霜之袍雲彩亂色，非錦非繡，不可得名。
《神仙傳》曰：太傅楊駿使人迎孫登共語，不答，以復布袍賜之。授之，出門，從人借刀斷袍，上下異處，於駿門下，又大ん斫刺。當時人謂為狂，後乃知駿當誅斬其人。
《王褒內傳》曰：真人將褒見太上丈人，著流霞羽袍，芙蓉冠。
《搜神記》曰：有談生者，年四十，無婦。夜有女，年十五六，姿顏無雙，來為生妻。經三年，遂乃生一兒：曰：「慎勿以火照我。後三年可照耳。」生不能忍，照之，腰上肉如人腰，以下但枯骨。婦求去，將生入華堂奧室，以珠袍與之。生至市賣袍，睢陽王識是女袍，收栲談生。談生具對，呼兒似王女。
又曰：郭璞每自為卦，知其凶終。嘗逢一趨走少年，便脫青絲袍與之。此人不解其意，璞曰：「身命卒當在君手，故逆相屬耳。」譏Ρ死，果此人行刑，傍人皆為屬求利。璞曰：「我常托之久矣。」此人為之噓唏哽咽。行刑既畢，乃說如此。
《鄴中記》曰：石虎臨軒大會，著丹紗袍。
鍾ヴ《良史傳》曰：袁彭字伯楚，為南陽太守。政以清潔，糲食袍，不改其操。
《古樂府》曰：《紵歌》曰：「紵實如月，輕如雲，色似銀。袍以光，軀巾拂塵，制以為袍余作巾。」
《古詩》曰：青袍似青草，長條隨風舒。
魏武帝《與楊虎書》曰：今遺足下貴室錯彩羅縠錦袍一領。
劉弘《教》曰：將士寒窮者給一韋袍、復帽。
劉義恭《啟事》曰：詔旨以赦日所制綾紋綿布袍放生，古具袍垂重賜。
劉謐之《與天公箋》曰：體戰身噤，脫衣凍坐，賴詹公借袍，南城送火。
《說文》曰：褐，短衣也。
《詩》曰：尾無褐，何以卒歲？〈褐，毛布也。〉
《左傳》曰：吳申叔儀乞糧於公孫有山氏，曰：「珮玉蕊兮，余無系之；旨酒一盞兮，余與褐之。」對曰：「粱則尾。粗則有之。若登首山以呼庚癸，則乎諾。」〈軍中不得出糧，收為私隱。庾，西方，主穀。癸，北方，主水。傳言吳子不與士共飢渴，所以亡。〉
《韓詩外傳》曰：東郭書知宋之將亡，故褰褐而過鬲其朝，曰：」宋將有荊棘，故褰褐而避之也。」居三年，宋果亡。
《史記》曰：五羖大夫，鄙人也，聞秦繆公之賢，自粥秦客，被褐食牛。期年，舉之牛口之下，加之百姓之上。
又曰：趙惠文王得楚和氏璧，秦昭王遺趙王書，願以十城易璧。趙遣藺相如奉璧，秦王無償城色。相如使從者衣褐懷璧，便道亡歸。
又曰：婁敬，齊人，戍隴西，過洛陽，衣羊裘，因齊人虞將軍求見上。虞將軍欲為易其衣，不肯，曰：「臣衣帛，衣帛見；衣褐，衣褐見。」遂見上，說上西都長安。
《漢書》曰：貢禹上書云：「年老貧窮，家貲不滿萬錢，妻子糠豆不贍，短褐不完。」
范曄《後漢書》曰：張玄字處虛，有才略，以世亂不仕。司空張溫數以禮辟，不能致。後溫以車騎將軍出徵涼州，將行，玄自廬被褐帶索要說溫，不能用。
《晉書》曰：皇甫謐字士安，上疏曰：「咎繇振褐，不仁者遠矣。」
陶潛《五柳先生傳》曰：短褐穿結，簞瓢屢空，晏如也。
《孝子》曰：聖人被褐而懷玉。
《墨子》曰：人不可衣短褐。衣服不美，身體從容，不足觀也。
《新序》曰：齊有婦人，極醜無雙，號無鹽女。行年四十，無所容入，嫁不售，乃拂短褐，自詣宣王曰：「願當君王盛顏。」
《符子》曰：有澤父者，冠葭蘆之笠，納麓之屨，莎裳褐衣。
斐淵《記》曰：蠻夷取穀樹皮，熟捶之以為褐。
趙壹《疾邪賦》曰：勢家多所宜，咳唾自成珠。被褐懷金玉，蘭蕙化為芻。
《古詩》曰：短褐中無絮，帶斷續以繩。
《釋名》曰：衫，芟也。衫乘無袖端也。襦襠者當胸，一當背也。
揚雄《方言》曰：陳魏宋楚之間謂之，或謂之單襦。
沈約《宋書》曰：徐湛之母會稽公主。高祖微時有納布衫襖等衣，皆是武敬皇后手自作。高祖既貴，以此衣付公主，曰：「後代若驕奢不節者，可以此示之。」
又曰：到溉為建安太守，任以詩贈之，求二衫，云：「鐵錢兩當一，百代易名實。為惠當及時，無待涼秋日。」溉答云：「余衣本百結，閩中徒八蠶。假令金如粟，詎使廉夫貪？」
《宋書》曰：薛安都與魏戰，魏多縱突騎，眾軍患之。安都怒甚，乃脫兜鍪，解所帶鎧，惟著絳衲兩襠衫，馬亦去具裝，馳入賊陣，猛氣咆勃，所向無當其鋒者。
又曰：渴槃陀國士人翦髪，著氈帽、小袖衣，為衫則開頸縫前。
《齊書》曰：陽休之除散騎常侍，監修起居注。頃之，坐事左遷驍騎將軍，衣兩襠。文宣郊天，百僚咸從。休之為驍騎將軍，衣兩襠，用手持白。時魏收為中書令，嘲之曰：「義貞服彩。」休之曰：「我昔為常伯，首戴蟬冕。今處驍游，身被衫甲。允文允武，何必減卿？」談笑晏然。議曰：「服其夷曠。」
《唐書》曰：德宗在梁州，地熱，未給將士春衣，上亦御夾服以視朝。左右請御衫，上曰：「從我者冬服未易，我豈可獨衣衫乎？」將士聞之，莫不流涕。
《魏文帝別傳》曰：吳選曹令史長沙劉卓字德然，病荒，夢見一人，以白越單衫與之，言曰：「汝著衫，，火燒便潔也。」卓覺，果有衫在側，汗輒火浣之。
《晉惠帝起居注》曰：愍懷以體上白絹單衣一領寄與妃。
《宋起居注》曰：太起二年，御史丞羊希奏山陰令謝沉親憂未除，常著青絳衲兩襠，請免沉前所居官也。
《晉東宮舊事》曰：太子納妃，有白縠、白紗、白絹衫，並紫玉緌。
祖台之《志怪》曰：建康小吏曹著為蘆山使君所迎，配以女婉。著形意不安，屢求諫退。婉潸然流涕，賦詩序別，拜贈織禈衫也。
劉敬叔《異苑》曰：毋丘儉徵氵信氵具，使王傾窮其東界，父老云：「曾有破舡從漢海流，得布衫，身如中國人，但兩袖俱長三寸。」
《方言》曰：プ，江淮之間謂之衤童容，〈常容反。〉自關而西謂之プ，以布而無緣，謂之藍褸。
《漢書》曰：元始五年，有一男子乘黃犢車，建黃旐，衣黃プ，著黃帽，詣北闕，自謂衛太子。
又曰：何並為長陵令。侍中王林卿通輕俠，傾京師，至寺，拔刀刺其建鼓，並追之。卿迫窘，乃令奴冠被其プ，自代乘，變服馳去。
《東觀漢記》曰：耿純率宗族賓客二千人皆縑プ、巾迎上。
又曰：更始在長安自恣，三輔苦之。又所官爵多群小，或繡面，衣錦、プ，罵詈道路。
又曰：王阜為益州太守。大將軍竇憲貴盛，以絳罽プ與阜，阜不授。
又曰：段滅羌，詔賜錢十萬，絳プ一領。
又曰：延岑上光武皮プ，宿下邑亭。亭長白言：「睢陽賊衣絳プ，今宿客疑是。」乃發卒來，岑臥不動，吏謝去。
《邊讓別傳》曰：讓字文禮，孔融薦讓於武帝，曰：「邊讓為九州衣被則不足，為單衣プ則有餘。」
桓譚《新論》曰：余自長安歸，道病，蒙絮被罽プ，宿下邑亭。
