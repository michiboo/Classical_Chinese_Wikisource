
《尚書·堯典》曰：朴作教刑。〈朴，檟楚也。不勤道業，則撻之。〉
《禮記·學記》曰：檟楚二物，收其威也。
《家語》曰：舜之事父，小杖則授，大杖則走。
《後漢記》曰：明帝時政事嚴峻，九卿皆鞭杖。左雄上言：「九卿位次三事，班在大臣，行有珮玉之節，動有庠序之儀。加以鞭杖，誠非古典。」上即除之。
《魏志》曰：楊阜字義山，爲大匠卿。上疏欲省宮人諸不見幸者，乃召禦府吏問後宮人數。吏守舊崔令對曰：「禁密，不得宣露。」阜怒，杖百，數之曰：「國家不與九卿爲密，乃與小吏爲密乎？」帝聞而愈敬禪之。
又曰：周宣字孔和，樂安人，爲郡吏。太守楊沛夢八月一日曹公當至，必與君杖，飲以藥酒。使宣占之，對曰：「夫杖起弱，藥治人病。八月一日，賊必除滅。」至期，賊果破。
《蜀志》曰：劉琰妻胡氏入賀太后，太后令特留胡，經日乃歸。胡有美色，琰疑其與後主有私，呼卒伍撾胡，至於以杖搏面，而後棄遣。胡具以告，琰坐下獄。有司議：「卒非撾妻之人，面非授杖之地。」琰竟棄市。
王隱《晉書》曰：武帝以山濤爲司徒，頻讓不許，出而徑歸家。左丞白褒又奏濤違詔，杖褒五十。
《晉陽秋》曰：諸葛武侯杖十以上親決，宣王聞之喜曰：「吾無患矣。」
《後周書》曰：宣帝自公卿已下皆被楚撻，其間誅戮黜免者不可勝言。每笞，人以百二十爲度，名曰天杖。宮人內職亦如之。后妃嬪御雖被寵嬖，亦多被杖背。於是內外恐懼，人不自安。
《北史》曰：盧潛爲黃門。鄭子默奏潛從清河王岳南討，岳令潛說梁將侯�，大納�賂遺，還不奏聞。文宣杖潛一百，仍截其鬢，潛顔色不變。
《三國典略》曰：齊義寧太守荀仲舉，字士高，潁川汝陰人也。在郡清簡，亦工詩詠。嘗與長樂王尉粲劇飲，嚙粲指至骨。齊文宣知之，賜杖一百。或問其故，雲︰「我那許當時，正疑是鹿尾耳。」
又曰：齊馮翊王潤，字子澤，神武弟十四子也。廉慎方雅，習於吏職。神武嘗稱之曰：「此是吾家千里駒也。」初爲定州刺史，開府。王回洛，潤督獨孤拔侵竊官田，授納贈賂。潤案舉其事，二人上言潤出送台使，登魏文舊壇南望嘆息，不測其意。武成宣命於州曰：「馮翊王少小謹慎，內外所知，不爲非法，朕信之矣。登高遠望，人之常情，何足可道？鼠輩輕相間構，理應從斬，猶以舊人，未忍致法。回洛決鞭二百，拔宜決杖一百。」
《隋書》曰：高祖性猜忌，素不悅學。旣任智而獲大位，因以文法自矜，明察臨下。恆令左右覘視內外，有小過失，則加以重罪。又患令史贓污，因私使人以錢帛遺之，得犯立斬。每於殿廷打人，一日之中，或至數四。嘗怒問事揮楚不甚，即命斬之。十年，尚書左僕射高熲、治書侍御史柳等諫，以爲朝堂非煞人之所，殿廷非決罰之地，帝不納。等乃盡詣朝堂請罪，曰：「陛下子育群生，務在去弊，而百姓無知，犯者不息，致陛下決罰棺芟，皆臣等不能有所裨益。請自退屏，以避賢路。」帝於是顧謂領左右都督田元曰：「吾杖重乎？」元曰：「重。」帝問其狀，元舉手曰：「陛下杖大如指，捶楚人三十者，比常杖數百，故多致死。」帝不懌，乃令殿內去杖。欲有決罰，各付所由。
又曰：「厙狄士文拜貝州刺史，性清苦，不授公料，家無餘財。其子嘗啖官廚餅，士文枷之於獄累日，杖一百，步送還京。僮隸無敢出門。
又曰：燕榮爲幽州總管，按部道次見叢荊，堪爲笞捶，命取之，輒以試人。人或自陳無咎，榮曰：」後若有罪，當免爾。」及後犯細過，將撾之，人曰：「前日被杖，使君許有罪宥之。」榮曰：「無過尚爾，況有過耶？」榜棰如舊。
《唐書》曰：開元二年，監察御史蔣挺有所犯，敕朝堂杖之。黃門侍郎張廷�曰：「御史憲司，清望耳目之官，有犯當煞即煞，當流即流，不可決杖，可煞不可辱也。」
又曰：開元中，前廣州都督斐伷先下獄，中書令張嘉貞奏請決杖。兵部尚書張說進曰：「臣聞刑不上大夫，以其近於君也。故曰：士可煞，不可辱。臣今秋巡邊，中途聞薑皎朝堂決杖流，皎是三品，亦有微功，不宜決廷辱，以卒伍待之。且律有八議，勛貴宰繕，今伷先不可輕行決罰。」上然其言。嘉貞不悅，退而謂悅曰：「何言事之深也？」說曰：「宰相者時來即爲，豈能長據？若貴臣盡當可杖，但恐吾等行當及之，此言非爲伷先，乃爲天下士君子也。」
又曰：王遂爲浙西觀察使，每有笞撻，其杖率過常制。旣遇禍，監軍使封其杖來獻，命中人出示於朝以作誡。
《世說》曰：桓宣武在荊州，欲以德被江漢，恥以威刑肅物。令史授杖正從朱衣，上過桓室，年少從外來，雲向從門下過，令史授杖。上稍�根，下拂地足，意譏其不著。宣武雲︰「我猶患其重。」
傳集曰：咸爲左丞，楊濟與咸書曰：「昨遣人相視授罰，雲大重，以爲恆然。相念杖痕不耐風寒，宜深慎護，不可輕也。當飲酒，令體中常暖爲佳，蘇治瘡上急痛，故寄往之。」咸答：「違距上命，稽停詔罰，退思此罪，在於不測，才加罰黜，退用戰悸，何復以杖重爲劇？小人不德，所好惟酒，宜於養瘡，可數致也。」
《襄陽耆舊記》曰：羅尚爲右丞。是時左丞處事失武帝意，大怒，欲案入重罪。事連尚，於是尚爲坐授杖一百，時論美之。
《益部耆舊傳》曰：常播字文平，蜀郡江源人，仕縣主簿。縣長廣都朱淑以官�割沒，當論重罪。播爭獄訟，身授杖數千，披肌割膚，更曆三獄，幽禁二年。描喃掠栲，吏先驗問伏不，播答言忽得罰，無所多問，辭終不撓，事遂見明也。
《三輔次錄》曰：丁邯字叔春，正直不撓，舉孝廉，爲郎，以令史次補也。世祖改用孝廉，選邯補爲郎，邯稱疾不就。詔問：「實病？羞爲郎乎？」對曰：「臣實不病，以孝廉爲令史職爾。」世祖怒，使虎賁杖之數千，詔問：「欲爲郎不？」邯曰：「能煞臣者，陛下；不能爲郎者，臣也。」詔出，不爲郎。
《晉書》曰：魏明帝改士庶罰金之令，婦人加笞，還從鞭督之例，以其刑體裸露故也。
《晉律》曰：諸有所督罰，五十以下鞭如令。平心無私而辜死者，二歲刑。
《晉令》曰：應授杖而體有瘡者，督之也。
束�《勸農賦》曰：乃有老閑，舊猥欺狡難覺，時雖被考，不過校督。歌對囹圄，笑向桎梏。
《書》曰：五流有宅，五宅三居，謂不忍加刑，則流放之，若四凶者。五刑之流，各有所居：大罪四裔，次九州之外，次千里之外也。
又曰：流宥五刑，流共工於幽州，放�兜於崇山，竄三苗於三危，殛鯀於羽山，四罪而天下咸服。
《後魏書》曰：高聰有罪，恕死，徙平州爲民，屆瀛州，屬刺史王質獲白兔將獻，托聰爲表。高祖見表，顧謂王肅曰：「在下那得復有此才而令朕不知也？」肅曰：「此高聰北徙，此文或其所制。」高祖悟曰：「必應然也。」
《隋書》曰：王伽，開皇末爲齊州行參軍。初無足稱，後被州使送流囚李參等七十餘人詣京師。時制，流人幷枷鎖傳送。伽行次滎陽，哀其辛苦，悉呼而謂之曰：「汝等雖犯憲法，枷鎖亦大辛苦。吾欲與汝等脫去，行至京師總集，能不違期不？」皆拜謝曰：「必不敢違。」伽於是悉脫其枷，停援卒，與期曰：「某日當至京師，如致前卻，吾當爲汝授死。」舍之而去。流人感悅，依期而至，一無離叛。上聞而異之，於是悉召流人，幷令攜負妻子俱入，賜宴於殿庭而赦之，擢伽爲雍令。
