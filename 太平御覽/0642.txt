
《易·坎卦》曰：上六，系用徽犍黑，寘於叢棘，三歲不得，凶。〈險�肖之極，不可升也。嚴法峻整，難可犯也。宜其囚執置於思過之地。〉
《書·武成》曰：釋箕子囚，封比干墓。
又《泰誓》曰：屏棄典刑，囚奴正士。〈屏棄常法而不顧，箕子正諫而以爲囚奴。〉
又《康芫》曰：要囚，服念五六日，至幼僧時，丕蔽要囚。〈要囚，謂察其要囚辭以斷獄，旣得其辭服，應思念五六日，至於十日，至於三月，乃大斷之。言必反覆思念重刑之至也。〉
《詩·泮水》曰：矯矯虎臣，在泮獻馘。淑問如皋陶，在泮獻囚。〈囚，拘也。僖公旣伐淮夷，而反在泮宮，使武臣獻馘，又使善聽獄之吏如皋陶者，獻囚，言伐有功，所以任者，得其人也。〉
《周禮·秋官上》曰：掌囚，掌守盜賊凡囚者。〈凡囚者，謂非盜賊，自以他罪拘者也。〉
《禮·月令》仲夏，小暑至，扌延重囚，出輕系。〈扌延猶寬也。重囚寬之，至秋方決輕，輕系出而舍之也。〉
《傳·莊公》曰：乘丘之役，公以金僕姑射南宮長萬，公右孫生搏之。宋人請之，宋公靳之，曰：「始吾敬子。今子魯囚也，吾不敬子矣。」
又曰：晉襄公縛秦囚，使萊駒以戈斬之。囚呼，萊駒失戈，狼覃音審。取戈以斬囚，遂以爲右。
又曰：鄭公子歸生授命於楚，伐宋。宋華元、樂呂禦之。戰於大棘，宋師敗績，囚華元，獲樂呂。
又曰：晉侯觀于軍府，見鍾儀，問之曰：「南冠而縶者，誰也？」〈南冠，楚冠也。縶，拘系也。〉有司對曰：「鄭人所獻楚囚也。」使稅之，召而吊之，再拜稽首。問其族，對曰：「伶人也。」公曰：「能樂乎？」對曰：「先父之職官也。敢有二事？」使與之琴，操南音。公曰：「君王何如？」對曰：「非小人之所得知也。」固問之，對曰：「其爲太子也，師保奉之，以朝於嬰齊，而夕於側也。〈嬰子齊，令醜子重也。側，司馬子反也。言其尊卿敬志也。〉不知其他。」公語範文子，文子曰：「楚囚，君子也。君盍歸之，使合晉楚之成？」公從之。
又曰：楚子侵鄭，鄭皇頡戍之，出與楚師戰，敗。穿封戍囚皇頡，公子圍與之爭之，〈公子圍，共王子靈王也。〉正於伯州犁。〈正，典直也。〉伯州犁曰：「請問於囚。」乃立囚。伯州犁曰：「所爭，君子也，其何不知？」上其手曰：「夫子爲王子圍，寡君之貴介弟也。」〈介，大也。〉下其手曰：「此子爲穿封戍，方城外之縣尹也。誰獲子？」〈上下手以道囚意。〉囚曰：「頡遇王子，弱焉。」〈弱，敗也，言爲王子所得也。〉戍怒，抽戈逐王子圍。
又曰：衛侯如晉，晉人執而囚之於士弱氏。〈士弱，晉主獄大夫也。〉
又曰：紂囚文王七年，諸侯皆從之囚。紂於是乎懼而歸。
《史記》曰：孟嘗君入秦，秦王欲留之。人或說相秦必先齊而後秦，秦其危矣。於是秦昭王乃囚孟嘗君。
《漢書》曰：雋不疑爲京兆尹，每行縣錄囚徒，不疑多有所平反。母喜笑，爲飲食，語言異於他時。或無所出，母怒，爲之不食。故不疑爲吏，嚴而不殘。
又曰：呂後爲皇太后，乃令永巷囚戚夫人。
又《天文志》曰：有勾圓十五星屬杓，曰賤人之牢，牢中星實則囚多，虛則囚出。
又曰：王章下廷尉獄，妻子皆系。小女年十二，起號哭曰：「平常獄上夜，呼囚數常至九，今八而止。我君素剛，先死丈必君。」果死。
又曰：蕭育當系，乃欲棄官，按珮刀曰：「蕭育，杜陵男子，何詣曹也？」
《東觀漢記》曰：和熹鄧後稱制，京師旱，自三月至五月，太后幸洛陽寺，省庶獄舉冤。囚徒杜洽不煞人，自誣，被掠羸困，便與見，畏吏，不敢白。吏將去，舉頭若有言。太后察視，覺之，即呼還，問狀，遂得申列，即時收令下獄抵罪，尹左遷。行未還宮，澍雨大降。
又曰：和帝永元六年七月，京師旱。幸洛陽寺錄囚徒，舉冤獄。未還宮而澍雨。
又曰：馬援爲郡督郵，送囚至府。囚有重罪，援哀而縱之，亡命北地，遇赦留。
《後漢書》曰：陸續字智初，會稽吳人也。太守尹興辟爲郡門下掾。是時，楚王英謀反，陰天疏下善士。及楚事覺，顯宗得其錄，有尹寫墅，乃征興詣廷尉獄。續與主簿梁弘及掾史五百餘人詣洛陽詔獄，續母遠至京師，覘候消息。獄事持急，無緣與續相聞，母但作饋食，付門卒以進之。對食悲泣，不能自勝。使者怪而問其故。續曰：「母來不得相見，故但使泣耳。」使者大怒，以爲門吏通傳意氣，將召案之。續曰：「因食餉羹，識母所自調和，故知來耳，非人告也。母嘗截肉，未嘗不方，斷蔥以寸爲度，是以知之。」
《魏志》曰：太祖征劉備，先遣賈逵至斜穀視形勢，道逢水衡載囚數十車。逵以運急，輒載重者一人，皆放其餘。太祖善之。
《晉書》曰：曹攄爲臨淄令，獄有死囚。歲夕，攄行獄，湣之曰：「卿等不幸至此非所，如何？新歲人情所重，豈欲暫見家耶？」衆囚皆泣曰：「若得暫歸，死無翰�。」攄悉開獄出之，克日令還。掾吏固爭，咸謂不可。攄曰：「此雖小人，義不見負。自爲諸君任之。」至日，相率而還，幷無違者。一縣嘆服，號曰聖君。
《北史》曰：後魏元麗拜雍州刺史，爲政嚴酷，吏人惡之。其妻崔氏誕一男，麗遂出州獄囚死及徙流案未由台者，一時放免。
《宋書》曰：王志累遷宣城內史，清謹有恩惠。郡人張倪、吳慶爭田，經年不決。志到官，父老相謂曰：「王府君有德政，吾鄉里乃有如此爭。」倪、慶因相攜請罪，所訟地遂成閑田。後爲東陽太守，郡獄有重囚十餘。冬至日，悉遣還家，過節皆反，惟一人失期。志曰：此自太守事，主者勿憂。明旦，果至，以婦孕。吏人又益嘆服之。
又曰：謝方明爲驃騎長史，理南郡。年終，江陵縣獄囚事無輕重，悉放歸家使過正，三日還到，罪重者二十餘人，綱紀己下，莫不疑懼。時晉陵郡送故主簿弘季咸、徐壽之幷隨在西，固諫，以爲昔人雖有事，或是記籍棺茉，且當今人情簿，不可以古義相許。方明不納，一時遣之。囚及父兄幷驚喜涕泣，以爲就死無恨。至期，有重罪二人，其一醉不能歸，逮二日反。餘一囚十日不來，五官朱千期請見自討之。方明知爲囚事，使左右謝五官不須入，囚當自反。囚寮翰墟里，不能自歸。鄉村責讓，率領將送意常逃者。遠近嘆服焉。
《北齊書》曰：梁湘東王繹遣世子方諸出鎮郢州，顔之推常管記室。值侯景陷郢，之推被執，頻欲煞之，賴其行台郎中王則屢護救免，囚送建鄴。
《北史》曰：蕭入周，爲上州刺史，爲政以禮讓爲本。嘗至元日，獄中囚系悉放歸家，聽三日然後赴獄。主者爭之，曰：「昔王長、虞延見稱前史，吾雖寡德，竊懷景行，以之獲罪，彌所甘心。」諸囚荷恩，幷依限而至。吏人稱其惠化。
《陳書》曰：張種以外戚賜無錫嘉興縣秩。嘗於無錫，見有重囚在獄，天寒，呼囚曝日，遂失之。陳文帝聞之，笑而不責。
《南史》曰：吉翰遷豫州梁郡諸軍，時有死罪囚，典簽意欲活之，因翰入閣齋呈事，翰省說語，令且去，明可更呈，典簽不敢復入。呼之乃來，取昨所呈事。視訖，謂曰：「卿意當欲宥此囚死命，昨於齋坐，見其事，亦有心活之。但此囚罪重，不可全貸。旣欲加恩，卿便當代任其罪。」因命左右收典簽，付獄煞之，原此囚生命。
《唐書》曰：韋仁壽，隋大業末爲蜀郡法司書佐，獄無冤囚。其有得罪者，臨將就戮，猶西向爲仁壽禮佛而死。
又曰：太宗親錄囚徒，多所原宥。見死罪者，憫之，放歸於家，限至來秋即戮。乃敕天下死囚，皆放令入京，幷依期而集。於是天下死罪囚三百九十人皆釋禁，自至朝堂，不勞督領，一無逃散。太宗感其奉法，竟盡赦之。
又曰：高宗遵貞觀故事，務在恤刑。嘗問大理卿唐臨在獄繫囚之數。臨對曰：「見囚五十餘人，惟二人合死。」上以囚數少，甚喜。
又曰：呂元應爲蘄州刺史，頗著恩信。嘗歲終閱郡囚，囚有自告者曰：「某有父母在，明日元正，不得相見。」因泣下。元應憫焉，盡脫其械縱之，與爲期。守吏曰：「賊不可縱。」元應曰：「吾以忠信待之。」及期，無後到者。由是群盜感義，相引而去。
韓子曰：溫人入周，周不內。問之曰：「客耶？」對曰：「主人也。」問其巷而不知也。吏曰：「囚之。」君使人問之曰：「子非周人也，而自謂非客，何也？」對曰：「臣少也誦《詩》雲︰『普天之下，莫非王土；率土之濱，莫非王臣。』今君天子，則我天子臣也。」
《淮南子》曰：拘囹圄者，以日爲修。當市死者，以日爲短。
《吳越春秋》曰：吳王拘越王句踐與大夫范蠡於石室，吳王疾，越王謂太宰曰：「囚臣請一見問疾。」太宰入言，吳王乃見越王也。
《列女傳》曰：嚴延年爲河南太守，河南號曰屠伯。〈以其刑煞爲主。若屠者也。〉其母嘗從東海來，欲就延年。昆洛陽，�見報囚。〈所執決刑戮之囚也。〉母大驚，便周骷亭，不肯入府。
《會稽典錄》曰：盛吉拜廷尉。吉性多仁恩，務在哀矜。每至冬月，罪囚當斷，夜省刑狀。其妻執燭，吉持筆，夫妻相向垂泣。妻嘗謂吉曰：「君爲天下執法，不可使一人濫罪。」
《太公金匱》曰：文王問太公曰：「天下失道，忠諫者死。予子伯邑考爲王僕禦，無故烹之，囚予於里，以其羹ヱ予。」
《風俗通》曰：囚，遒也，言辭窮得罪誅遒也。禮：罪人寘諸圓土，故囚字爲口中人，此其象也。
《陳留耆舊傳》曰：虞延除細陽令，每至歲時伏臘，輒休，遣囚各歸家。囚幷感其恩，應期而還。
韓陽《天文要集》曰：流星入昴，貴人有繫囚也。
《論衡》曰：李子長爲政，欲知囚情。以梧桐爲人，象囚之形，鑿地爲陷，臥木囚其中。罪正者木囚不動，冤侵奪者木囚動出。不知囚之精神著木人耶？將天神之氣動木囚也？
《史記》曰：秦始皇至湘山，逢大風，不得渡。上問博士曰：「湘君何神？」對曰：「堯女舜撇�。死而葬此。」始皇大怒，使刑徒三千伐湘山樹，赭其山上。
又曰：高祖以亭長爲縣送徒驪山，徒多道亡。自度比至多亡之，到豐西澤中，止飲，夜乃解縱所送徒曰：「公等皆去，吾亦從此逝矣。」徒中壯士願從者十餘人。
《漢書》曰：匈奴侵寇，王莽大募天下囚徒，拇墅曰豬突犬希勇。〈服虔曰：突者，逐也。惟觸突人，故取以爲喻也。〉
范曄《後漢書》曰：尚書郎張俊自獄中上書訟罪，而俊獄己報廷尉。將出�門，臨行刑，鄧太后詔馳騎，以減死論。俊上書謝曰：「孤恩負義，自陷重刑。請斷竟訖，無所復望。廷尉鞠遣，刀斧在前，棺絮在後，魂魄飛揚，形容己枯。陛下聖澤，以臣嘗在近密，識其狀貌，復其眼目，留心曲慮，特加偏覆。喪車復還，白骨更肉，披棺發槨，起見白日。天地父母，能生臣俊，不能使臣俊當死復生。陛下德過天地，恩重父母，誠非臣俊破碎骸骨，舉宗腐爛，所報萬一。臣俊徒也，不得上書，不勝去死就生，驚死勇躍，冒昧拜章。」世皆哀其文。
《魏略》曰：人得崔琰書，以裹幘籠，持其籠行都道中。時有與琰宿不平者，遙見琰名著幘籠，從而視之，遂白太祖，以爲琰腹誹心謗，乃收付獄，髡刑輸徒。前所白琰者又白雲︰「琰爲徒，虬須直視，心似不平。」太祖亦以爲然，遂欲煞之。
又曰：王陵字彥�，太原人。淩爲發幹長，遇事，髡刑五年，當道掃除。時太祖下車，過問：「此何徒？」左右以狀對。太祖曰：「此所坐亦公耳。」於是選爲驍騎主簿。
《三國典略》曰：太原公洋之赴晉陽也，陽休之勸崔季舒曰：「一日不朝，其間容刀。」季舒性好聲色，心在閑放，遂不請行，欲恣其淫樂。司馬子如等緣宿憾，乃奏暹及季舒過狀，各鞭二百，徒於馬城，晝則供役，夜置地牢。
《瑣語》曰：晉冶氏女徒病，棄之。舞囂之馬僮飲馬而見之，病徒曰：「吾良夢。」馬僮曰：「汝奚夢乎？」曰：「吾夢乘馬如河汾三恚幣願嫖瑜亍！舞囂自往視之曰：「尚可活，吾買汝。」答曰：「旣棄之矣，猶未死乎？」舞囂曰：「未。遂買之。」至舞囂氏而疾有間，而生荀林父。〈《神翼記》又載之。〉
《鍾離意別傳》曰：司徒侯霸辟意署議曹掾，以詔書送囚徒三百餘人到河北連陰。冬盛寒，徒皆貫連械，不復能行。到弘農縣，使令出見錢爲徒作襦�，各有升數。令對曰：「被詔書，不敢妄出錢。」意曰：「使者奉詔命，寧私行耶？」出錢使上尚書，使者亦當上之。」光武皇帝得上狀，見司徒侯霸曰：「所使吏何乃仁恕用心乎？誠良吏也。」襦�旣且悉到，前縣給賜糜粥。後謂徒曰：「使者不忍善人嬰刑，饑寒感惻於心。今以得衣矣，欲悉解善人械桎，得逃去耶？」皆曰：「明使君哀徒，恩過慈父，身成灰土，不敢逃亡。」意復曰：「徒中無欲歸候親者耶？」其有節義名者五六十人，悉解械桎，先遣之，與期日會作所，徒皆先期至也。
劉楨《京口記》曰：有龍目湖，秦始皇東游，觀地勢，曰有天子氣。使赭衣徒三千人鑿此中間長岡授饗，因改名爲丹徒。
《風俗通》曰：徒不上墓，說新遭刑罪，原解者不可以上墓祠祀，令人死亡。謹案《孝經》：身體�膚，授之父母。曾子病困，啓手足以歸全也。今遭刑者髡首剔�，身被加笞，新出狴犴，臭穢不潔。凡祭祀者，孝子致齋，貴馨香如親存也。時見子被刑，心有惻愴，緣生事死，恐明不歆承，當不上能鼴。
郭子曰：劉道貞嘗爲徒，扶風王司馬駿以五匹布贖之。旣而用爲從事中郎，當時以爲美談。
孔融《肉刑論》曰：今之洛陽道橋作，徒囚於廝役十死一生。故國家常遣三府請詔，月一案行。又置南甄官使者，主養病徒，僅能存之。語所謂「洛陽豪徒韓伯密，加笞三百不中一，髡頭至耳�詣膝」。此自爲刑，非國法之意。
《周禮·秋官上·大司寇》曰：以嘉石平罷民，凡萬民之有罪過而未麗於法，而害於州里者，桎梏而坐諸嘉石，役諸司空。重罪旬有三日坐，期役；其次九日坐，九月役；其次七日坐，七月役；其次五日坐，五月役；其下罪三日坐，三月役；使州里任之，則宥而舍之。
又《秋官上》曰：司圓掌收教罷民。凡害人者，弗使冠飾，而加明刑焉，任之以事而收教之。能改者，上罪三年而舍，中罪二年而舍，下罪一年而舍。其不能改，出圓土者煞。
《漢書》曰：罪人獄己決，完爲城旦舂，滿三歲爲鬼薪、白粲。〈應劭注曰：鬼薪，爲宗廟取薪。白粲，澤水使正白。〉鬼薪、白粲一歲，爲隸臣妾；隸臣妾一歲，免爲庶人。
《晉律》曰：髡鉗，五歲刑，笞二百，〈若諸士詐僞，將吏越武帝垣，兵守逃歸家，兄弟保人之屬，幷五歲刑也。〉四歲刑，〈若復上聞入殿門上變事，漏露泄選舉事，誤發密事，毆兄娣之屬，幷四歲刑。〉三歲刑，二歲刑。〈二歲刑減一等，入罰金。二歲以上至五歲刑，皆耐罪。若越城作奔，走馬衆中，有挾天文圖識之屬，幷爲二歲刑。〉
張斐《律序》曰：徒加不過六，囚加不過五，〈罪己定爲徒，未定爲囚。〉累作不過十一歲。〈五歲徒犯一等加六歲，犯六等加爲十一歲作。〉累笞不過千二百。〈五歲徒加六等，笞一千二百。〉
