
《玉帝七聖玄記》曰：舊文有十萬玉言，自非上聖，莫能意通。題崑崙之堂，北洞之源。
又曰：崑崙之室，北洞之真，源回九乙天霄，白簡青錄在其內也。
《本行經》曰：九都之上，金格玉書，幷題得道卻墅，展轉劫數。
又曰：紫蘭台，瓊文紫字在其中。
《西極明科》曰：龜山西室，王屋南洞，天經備足也。
又曰：玉清洞房三氣金章，封於玉京紫戶之內。
又曰：玉錄寶章，藏紫房九戶之內。《大洞雌一經》雲︰有玄琳玉殿五老鎮，生上經藏在其中。」
又曰：四極明科，封於金闕紫台。
又曰：華耀景真經秘在九天之上，大有之宮，金映粕寶台。又有三寶玄台，上清隱書秘其中。
《登真隱訣》曰：上清仙台，金書在其中；太極九玄台，碧簡文在其中；玄真皇龜台明堂，玄真經在其中。
又曰：崑崙瑤台，西母之宮，所謂西瑤上臺，天真秘文在其中。
《金書玉字上經》曰：西玄洞台有金書洞房經。
又曰：骨命己定於玄閣綠字，己有生名仙籍故也。
《洞玄經》曰：有始陽臺，在阮樂天中，內音書在其上。
又曰：三層玉台，在九天闕之上，臺上有太清寶經三百卷及真人學仙簿簡目，大帝監真玉司郎典之。
又曰：瑤台者高上帝藏金玄羽章，方神隱音在其內，紫書。
《金根經》曰：凡學者勤尚苦志，則玉皇三元東華太上當遣真人授其真經，後聖衆真莫不先奏金簡於東華，投玉札於上清，然後得授大洞真經，而或青宮無金簡之錄，玉格無玄編之名，則神經亦不可得而授也。
《金根經》曰：開�鳳之蘊，紫錦之囊，出紫書真訣玉篇。
《大有經》曰：帝卿執大洞真經，盛以紫玉函。
又曰：太一君執素靈洞玄大有妙經，盛以黃玉函。
又曰：大有經，金縷玉字，以明其篇。
又曰：大有妙經九真科檢校秘於金藏玉匱。
《大洞雌一篇目》曰：大洞真經在九天之上，大有宮大玄靈台。
又曰：華玉堂，仙母金丹在其內，奔日月二景。
《隱文》曰：西玄山下洞台中，有鬱儀結鄰經也。玉屋山清虛中亦有此經也，而不備。惟太上玄宮高上臺及蓬萊府北室金柱玉壁刻此，幷備。
《八素經》曰：太上曰：「諸學真人而授玄清八素經，皆有太帝篇目。西華宮有玉簡藻書，當爲真人者，乃得此文也。」
又曰：西龜之山，玄圃之上，積石之陰，八素真經在其內。
《龜山元錄》曰：龜山丹屋飛玄紫文，西母常所寶秘，其旨隱奧，自無仙名，不得眄其篇目，得者皆九天書錄，名題龜山。
又曰：玉華之室，丹景玉文在其內。
《飛行羽經》曰：峨眉山金台之室，飛玄羽經秘其內。
又曰：太上飛經，藏於玉清上宮七映紫台。
《五寶經》曰：靈寶紫文，秘在九天之上太玄靈台。
又曰：神州七轉舞天經，秘於紫天元台。
《三元玉檢》曰：九天三關之門，九天龍書三元空洞玉檢飛玄之文，刻題其內。
又曰：三玄台，玉檢紫文九天真書在其內。
又曰：西沙方台，上真三元之檢在其中也。
又曰：晨燈之台，飛天檢文在其中，明照九天之上。
又曰：金牖台，三元玉檢刻題其中。
又曰：鳳生台，太真金書在其內。
《金簡玉字經》曰：有洞天陽臺，玉珮金�經在其內。
《洞景金玄經》曰：自非真仙之名，帝圖玉錄者，不得聞見此經。得見此經者，飛仙上清。
《法輪經》曰：太上玄一真人曰：吾昔授無極太上大道君無上按逝經，道成，位加真人。此文與元始同生，包含天地，億劫長存，自非仙錄，不得妄傳。
《天地綱紀經》曰：太上玉經隱書，皆盛以別笈。
《道跡經》曰：東井華林堂元洞天中，內音玉書置其上。
《大有經》曰：太玄靈台，玄都九真明科在其內。
《飛龍隱訣》曰：飛行羽經，封之峨嵋山金台室。
《道學傳》曰：洞室中有金城玉屋，真文所在。
《上清九真中經內訣》曰：太上宮高上臺，有太上玉晨鬱儀奔日赤玉文，及太上玉寵噌鄰奔月黃景玉章，此二經刻以玉簡金字。
《內音玉字經》曰：內音，封於南河洞室石匱之中。
《五符經》曰：九天靈書，封於石匱。
《玉訣經》曰：南圃丹霍之河，三元洞室，封題玉匱。
《消魔經》曰：仙經一藏於荒山，觀試凡心也。
《象天地品》曰：後漢順帝時，曲陽泉上得神仙經一百卷，內七十卷，皆白素朱界青慓朱書，號曰太平青道陰行品。日度代君司馬生以白玉板青玉界丹玉字，以授吳郡沈羲。
又曰：上清以丹金書之，紫金爲界。
《三元真一經》曰：琳霄之室者，三元真一之法藏在其中也。
《玉光八景經》曰：金輝紫殿，金真玉光八景經藏其內。
《上清經》曰：南極藏上清經於瑤台。
《茅君傳》曰：金台者，上真內經封其中。
《三道順行經》曰：南洞之室，玉君封三道經在其中。
《玄真經》曰：高玄之妙道，玉清之秘篇，皆授金名玉字高仙之人。
《九真中經》曰：奔日月之道，太上上清，太極九皇，四司真人之所寶秘，玄元君之玉章也。自非有金闕玉名及東華紫字，皆不得聞見。此鬱儀奔日、結鄰奔月二章之篇目。
《三元布經》曰：南極上上寶秘玉檢之文，自無玄名帝圖，不得見其篇弟也。
又金羽玄章經，此文隱藏不傳於世，自無蘭台丹字，不得見聞。
《靈寶真一訣》曰：洞玄自然經，本文出乎太上道也者，彌綸無極，微妙無形。
《老子》曰：天下莫柔弱於氣，氣莫柔弱於道。道之所以柔弱者，苞乎天地萬物。夫柔之生剛，弱之生強，而天下莫能知其根本所從生者乎？是故，有以無爲母，尾�虛爲母，虛以道爲母，自然者，道之根本也。人能以自然爲道真，則道可得而通也。
《太上經》曰：道實無形，隱爲化本。經有文字，顯爲教端。師有形言，出處爲法。語默隨時，爲存爲最。期至乎道，白經與師。師經及道，號爲三寶。
又雲︰化本有三，道經師也，大道無形，須經爲階；經文玄妙，非凡所知；聖降爲師，示人旨訣。《老子》雲︰道者萬物之奧，善人之寶。賢者得之，以爲真寶；愚者得之，不敢失道。道無常術，德無常方；神無常體，和無常容；道無中主，與靜爲友。
又曰：龍景九文紫鳳赤書經舊文藏在太上六合紫房之內，天人侍衛其經。
《太微黃書經》曰：天真三皇藏八會之文於委羽山，太微天帝藏一通於龜山。其靈書八會，字無正形，趣究乎奧，難可尋詳。得爲天書，自然至真。斯八會之氣，全五和之音，非淺近者所能洞明。天真皇人，竭其所見，註解其意。八會多文者，生天立地，開化人神。萬物之本，主召九天。上帝校定神仙圖錄，政天分度，安國息民，攝製酆都，降魔伏鬼，敕命水帝，召龍上�。論天地劫期，辯聖真名氏。所理城台種種，因緣廣宣，區別五方元精，服禦求仙化形之法，皆演玄妙自然，虛無正真，妙趣明瞭具足也。又有玉訣者，天真上聖述釋天書八會之文，以爲正音。又有靈圖者，玄聖表化，示以靈變象形述理，令物易悟也。玉皇譜錄者，衆聖紀述聖君名姓，宗本繼詞，神官位緒也。誡律者，玄聖制敕，詮量罪福，輕重科條，防檢過失也。威儀自然經者，具示齋戒，奉法俯仰，進止容式，軌范節度也。方法者，衆聖著述丹藥秘要，神草靈芝，柔金水玉，修養之道也。術數者，明辯思神，存真念道，神心虛志，游空飛步，餐吸元和，導引三光，仙度之法也。記傳者，衆聖載述學業，得道成真，證果衆事之跡也。
《砥經》曰：太上以靈寶內教經者，咸信著萬民，乃可傳授。奉戒完具，內無毀滅，賑恤孤弱，遠惡修善，不求名譽，稱毀如一。幽僻之處，勤行其道，使人信之。如四時不欺，與賢者論議，不自專執者，可傳援也。又有好求勝法，從善如流，好近賢智，無猜疑行。聰明而賞別真僞，謹慎而言不過行，柔弱而無過惡，能師己勝而無悖慢，重其師教如貧之得，寶尊奉師長而不辭勤勞，請益之心，夙夜不懈。如此之類，方可授經。
又曰：有上清列紀經者，得爲太極仙人。益能誦之者，遂爲上清之君也。有玉清隱書者，旦夕當致真仙，論道講妙。有四極明科經者，則玉帝遣五方神兵，左右三官檢制靈文。
《靈寶經》曰：元始洞玄靈寶赤書五篇真文者，於元始之先，空洞之中，天地未根，日月未光，幽幽冥冥，無祖無宗，靈文暗藹，乍存乍亡，二儀待之，以分太陽，待之以明，靈圖革運，玄象推遷，乘機應運，於是存焉。天地得之而分判，三莖γ之而發光，靈文鬱秀，洞映上清，發乎始青之天而色無定方，支勢曲折，不可尋究。元始煉之於洞陽之館，冶于飛火之庭，鮮其正文，瑩發光芒，洞陽氣赤，故號赤書。天寶之以致浮，地秘之以致安。五帝賞之以得鎮，三光乘之以高明。上聖奉之以致真，五嶽從之以得靈，天子得之以致治，國享之太平，實靈文之妙德，標天地之玄根。威靈恢廓，普加無窮，蕩蕩大化，爲神明之宗。其量莫測，巍巍大空，生天立地，開化神明。上謂之靈，施鎮五嶽，安國長存；下謂之寶，靈寶玄妙，爲萬物之尊。
又曰：太上八威策文，〈今靈寶五符，後有一符，名太上八咸策，以制虎豹山精也。〉太上隱書金真上光經，即太上玉晨傳也。素靈洞玄大有妙經，即西王母傳也。玉珮金�太極金書，即扶桑大帝君傳也。飛行羽經，即中央黃老君傳也。太霄隱書瓊文玉章，即太帝傳也。〈凡諸傳必有真經，或人高而法下，或術重而位輕。此傳雖有新法，以黃庭內經爲主，是爲太極經也。〉赤丹金精石景水母經，〈此似紫文照日精法。〉天皇象符，以合元氣，黃書赤界，長生之要。
《洞真玄經》曰：無太一金閣，五星隱錄，後聖七符，空山石函，丹台章玄黃，五行天母抱圖者，皆不得聞見至道也。
《洞真經》曰：玉室者，三九素語，玄丹上化三真洞元之道，藏於內。
又曰：高上藏三元玉檢三元布經於其內曲室者，太微天帝君秘九丹上仙文之所也。元始五老又秘五篇真文於其內。
又曰：東海青華小童治玉革青宮內，其東殿架上有寶經三百卷，玉訣九千篇，主學仙簿錄，應爲真人者授之。玉晨監仙侍郎典之。
又曰：玄靈台，五老寶經及玄母八門金台玄丹三真洞元之經藏其內。
又曰：九天關台，上有上皇太真高帝玉名及後聖真人簿錄，太虛玉晨監典之。
《太洞玉經》曰：玉晨延以金華之堂，太上書以明玉之札。
又曰：龍山是玉清天中高臺名也，天帝玉字在其中。
又曰：萬華宮有上帝寶經，玉清隱書。
《大洞經》曰：有玄珪羽室，黃老元君經封在其中。
又曰：黃老元君經，封在素瑤台及北寒金台。
又曰：有聞風玉台總司學道仙籍。
又曰：雌一玉檢，秘在九天之上，大有之名，太玄靈台。
又曰：有混成玉堂，大洞真經在其中。
又曰：大洞真經者，三五之秘號，真道之至精，三一之極章，幷玉清之禁訣，高上之秘篇也。又太上九真明科經雲︰大洞真經、雌一寶經、素靈妙經，三奇之章，高上玉皇寶篇秘在九天之上，大有之宮，太玄靈台玉房之中也。三者，衆經之端也。金錄、黃錄、玉錄也。夫靈寶經者，有內外。外教雜教，隨人所悟，說之不必盡言也。趣令前人授悟爲喜�。內教者，真一妙術，發自內心，行善得道，非從外來。若道可假外而得者，便應以道授，至真不變，湛然常存也。三皇經者，玉清洞真，上清洞玄，太清洞神。
又：太極隱注寶訣經雲︰授三洞經，當絕人事而行之也。總三洞，名太上洞一高上之經矣。
《大洞真經》或曰：《太真道經》，或曰《太清上道觀天內經》，上清之高旨，極真之微辭，飛仙之妙經也。
《靈寶經》，或曰洞玄，或雲太上砥經，曰：皆高仙之上品，虛無之至真，大道之幽圓�。三皇天文或雲洞神，或雲洞仙，或雲太上玉策，此三洞經，符道之綱紀，太虛之玄宗，上真之首經矣，豈中仙之所聞哉？
又《金錄簡文經》曰：三洞寶經，自然天之文也。
又《太上太真科經》雲︰大化始立，人風真淳，故三寶度三品人。洞神名仙寶之道，接三皇之世。洞玄名靈宗之道，明三才，度五帝之世。洞真名天寶之道，紀清正之方，濟三代之後。
又《太上倉元經》雲︰三洞經者，洞真上清也，洞玄靈寶也，洞神三皇也。
又《靈書經》曰：元始以龍漢之年撰十部經，告西母曰：「太上紫微宮中，金格玉書靈寶真文篇目有妙經，其篇蔫囫以相示，皆刻金爲字，書於玉簡，題其篇目於紫微宮南軒。太玄都玉京山亦具記其文。」
《道君列紀》曰：若三元宮有珠札青書者，則紫腦錦舌北爲仙相也。
