
《尚書·洪範》曰：咎徵，曰蒙，恆風若。〈君行蒙暗，則常風順之。〉
《禮記·月令》曰：孟春行夏令，飄風暴雨總至。季秋行春令，則暖風來至。
京房《易傳》曰：後專拜，厥風疾而樹不搖；不循道，厥風不搖草。
京房《別對災異》曰：回風起何？風者，天之號令也，當直而正，普而不偏。佞人眾，君迷惑，則回風起。不救，則致逆風起。其救也，用公直，黜邪枉，此災消矣。
《春秋潛潭巴》曰：疾風拔木，讒臣恣，忠臣辱。
《史記》曰：殷紂末年，大風飄牛馬，壞屋，拔樹飛數十里，周滅之。
又曰：秦始皇二十八年，渡淮至衡山，浮江至湘，遇大風。博士云：「堯女舜妻葬於此。」始皇怒，使刑人三千伐湘山樹。明年，東游至博浪沙中，為盜所驚，乃令天下大索焉。
又曰：項羽背約，都彭城，漢祖伐之，圍漢三重。大風從西北起，折木發屋，楚軍大亂。
《漢書》曰：呂后崩。後，呂產執北軍，朱虛侯劉章入宮衛帝。見產廷中，遂擊產。走，大風起，從官莫敢斗，章逐產殺之。
又曰：昭帝時，燕王旦都薊，大風拔宮樹十六，吹壞城樓。王反，伏誅。
又曰：濟北王興居反，始舉兵，大風從東吹其旌旗，飛上，墮城西糾晷，馬皆悲鳴不進。李廓切諫，王不聽。俄而兵敗自殺。
又曰：平帝玄始四年冬，大風吹長安城門，屋瓦盡。
又曰：王莽天鳳年中，大風拔樹飛北闕，城門屋瓦緣邊。大飢，人相食。
又曰：地皇四年，大風毀脫蟹門。其年，司徒王尋、司空王邑守昆陽，光武起兵南陽，至昆陽攻之。大風雷，屋瓦皆飛，雨下如注，滍川盛溢，尋、邑乘死人而渡。王尋見殺，軍人皆散走。王邑還長安，莽敗，俱殺之。
《後漢書》曰：安帝時，京師大風，拔南郊梓樹九十六。後，海賊張伯路略九郡。
《魏畧》曰：正始玄年，商風大起數十日，發屋拔樹，動太極殿。東閤正大會，風又甚，傾盃按，曹爽將誅之徵。毋丘儉反，景王率眾征之。
《晉書》曰：吳孫權太玄初，大風，江海涌溢，平地水深八尺，拔高陵樹二千株，動吳城兩門，瓦飛落。是時賦役繁重，明年權死。
又曰：孫休永安元年十二月，孫綝出屯武昌。衛士施朔告綝欲反，綝聞之大懼。是夜，大風四轉五復，發屋折木，揚沙石。綝益恐，明日臘會，稱疾。休強起之，不得已，乃至會，張布、丁奉自左右縛之，綝叩頭請為奴，不許，乃殺之。
又曰：孫皓末年狂暴，丞相陸抗與大司馬丁奉謀欲廢皓。太史令陳苗奏：久陰不雨，風氣回逆，將有陰謀。皓深驚懼，抗遂寢其事。
又曰：晉武帝咸寧三年八月，大風拔木，暴寒且氷。其年，吳將孫慎入江夏。太康末，京都風，發屋拔木。
又曰：惠帝永康中，六月飄風，吹賈謐朝衣飛數百丈。明年，謐誅。其年十一月，京都大風，發屋折木。十二月，愍懷太子幽於金墉。
又曰：永康元年四月，張華舍颻風起，折木，飛繒軸六七枚。是月，趙脫凶矯制廢賈后，害張華、裴頠等。
又曰：趙脫凶篡位，改玄建始。祠太廟，風暴起，黃塵四合。其年倫誅。
又曰：元帝永昌中，大風，拔木壞屋，拔御道柳百餘株。時王敦害尚書刁恊、僕射周顗等。
又曰：成帝時，劉胤鎮尋陽，有回風從端憒，入胤舡中，西出。狀如匹練，長五六丈。朮人戴洋曰：「有刀兵死喪之亂。」頃，胤為郭默所害。
王隱《晉書》曰：王澄在荊州，率眾軍次江陵之東，堂皇北，救國難。飄風折其節。後為王敦所殺。
《晉中興書》曰：桓玄入建康宮，逆風迅激，旌旗不立，儀飾一皆傾偃。是月酷寒，此日尤甚，「急，恆寒若」之應也。出遊門外，飄風飛其儀蓋。
又曰：符堅三年，長安大風，堅宮中樹悉拔。是歲王猛死。
沉約《宋書》曰：孝武帝大明七年，風吹初寧陵隧口，左標折。鍾山通天台新成，飛倒散落山澗。
又曰：徐羨之。文帝初作揚州，有摽風自西明門，須臾入城，直至廳前，繞帽及席，遙遠雲際。尋，羨之為文帝所誅。
又曰：文帝玄嘉九年，壽陽驟雨，有回風雲霧，廣三十步，從南來，至城西，回散滅。當其沖者，室、樹木皆摧到倒。其年，晉寧太守爨松子反。
又曰：玄嘉三十年正月朔，上會群臣於太家。有大風拔木，雷電晦冥，凍殺牛馬及人。明年，太子劭逆也。
又曰：孝武時，柳太尉乘車行，還，於庭中洗車。有大風從門而入，直來沖車。有聲，車蓋復向天。其年明帝立，合門被殺。
又曰：竟陵王誕，文帝子。孝武時鎮京口，夜大風，吹落屋瓦，城門鹿床倒復。及鎮廣陵，將入城，沖風暴起。俄而反，伏誅。
又曰：順帝明二年，飄風起建康縣，吹帛一匹入雲。風止，下於御道上。俄而宋授禪，其君為匹夫之像。
《齊書》曰：明帝建武末，大風拔東宮門外楊樹。齊，木行，東，木位，其衰乎！至東昏侯立，狂亂被害。
又曰：東昏侯寶卷永玄玄年，始安王遙光知政。入城，有飄風飄儀傘出城外。少日而反，被殺。
又曰：撮螺景圍台城，有一五色幡，風吹飛翔在雲中，半日乃下。眾見皆驚怪，相謂曰：幡者事當翻復。數日，惠景敗。
《隋書》曰：梁武帝太清二年九月，邵陵脫洶出頓丘下。其日，天色陰慘，風塵蕭瑟，咸以出軍不祥。十一月，綸至江，遇風亟，溺，人馬多損。
又曰：大寶玄年，邵陵攜脫洶出鎮南浦，僭擬施幄帳。無何，風起吹投於江。後為侯景將任約所襲，綸敗走保汝南，為魏將侯萬通所攻，城陷被殺。
又曰：玄帝承聖三年，帝觀講武於津陽門。風雨總集，普天昏暗，旗幟飄亂。帝趨駕而回，無復次序還宮。至城，風雨隨息，竊驚。俄為魏軍所執，送岳陽殺之。
又曰：玄帝徐妃初嫁夕，車至州西，疾風大起，發屋折木。無何，雪霰交下，帷簾皆白。及還之日，又大雷，震西州廳兩柱碎。以為不祥。妃竟以淫穢自殺。
又曰：梁岳陽王詧，昭明太子之子，西魏立為梁王。其年至江陵結營，夜疾風甚雨，水平地數尺。其月，詧乃夜遁，為諸蠻斷於山路，墜馬，僅得脫。
又曰：侯景港梁，拜南郊，登壇，大風拔木，物盡吹散。見者莫不驚駭。俄而景被殺。
崔鴻《十六國春秋》曰：北燕馮跋太平二十一年二月，飄風入徵南大將軍上黨公姚昭宅，至於司徒中山公宅而散。上黨公家人問太史閔尚，曰：「風者天之號令，所以吹塵去穢，除奸慝之禍。」至二十二年，跋弟弘篡立，以姚昭為大司馬。昭貪暴，其子肇諫曰：「閣人不聞飄風之怪乎？」昭不納。明年，馮弘殺昭並諸子侄四十餘人。
又曰：前秦符生壽光玄年，長安大風，發屋拔樹，行人顛頓。宮中奔擾，或稱賊至，門晝閉，五日乃止。生推告賊者殺之，刳出其心。左光祿大夫強平諫曰：「玄正盛曉，日有蝕之，正陽神朔風昏大起，願陛下務養玄玄。」生大怒，鑿其頂而殺之。
又曰：符堅建玄十八年三月，大風吹壞長安西門，拔宮中大樹倒根於上。至二十一年，堅為姚萇所殺。
又曰：李期玉恆四年三月，大風拔樹發屋。四月，為李壽所殺。
又曰：蜀李壽漢興三年二月，大風暴雨，睜獰門。至六年，壽死，子勢立。三年，為晉將桓溫所滅。
又曰：前趙劉曜，葬其父母，費用億計，發掘古冢，暴骸原野，哭聲盈衢。大霖雨，震曜父墓門屋，大風飄發其父寢堂於外垣五十餘步。松柏眾木，植已成林，至是悉枯死。曜竟為石勒所擒。
又曰：劉曜末年，與石季龍對軍，不撫士眾，專與嬖臣博飲。左右諫之，以為妖言，斬之。大風拔木，昏霧四塞。須臾見擒。
又曰：前涼張玄靜四年六月，大風、震雷、晦冥，宮中雨水深四尺。時宋混兄弟擅權，玄靜虛坐而已。
《後魏書》曰：孝文太和中，安定王禎出為湘州刺史。至日，暴風大雨，凍死者數十。是月，禎發背死。後宣武延昌三年，章武王熙除湘州刺史。七月入理，其日大風雨，凍死者二十餘人，驢馬凍死數十。熙聞祖父禎前事，心甚惡之。俄而舉斃藪，伏誅。
《北齊書》曰：後主天統年，大風晝晦，發屋拔木。和士開譖趙王睿生，坐死。士開出入宮掖，胡太后幸之。琅琊王儼矯詔殺士開於南台，儼伏誅。
又曰：後主末年，安德王延宗鄴下宅被風吹，其廳棟榱相連，置外數百步。後主敗，王亦被擒，入周，賜死。
《陳書》曰：陳文帝天嘉三年，梁永嘉王將司空王琳與陳將侯禎對軍，其日東北風吹琳舟艦，琳軍大敗。
又曰：天嘉六年，大風西南吹靈台侯樓倒。
又曰：後主至德年，風吹朱雀門倒。又禎明年，大雨，風自西北激濤水入石頭城。時後主昏，誅諫臣沉客卿。明年，陳亡。
又曰：隋文帝開皇中，宮都大風，發屋拔木。時獨孤皇后干預政事，後宮多有濫死，又楊素邪佞。
又曰：開皇末，秦州商胡乘騾遇暴風，飄上空數百丈，俄而墜下，人騾俱碎。時晉王廣矯詐取媚，謀危太子勇，勇竟廢，死。立廣為太子。《淮南子》曰：人主之精通於天，故誅暴則多飄風。
京房《易妖占》曰：獄吏暴害，人臣專政，暴風折木。
又曰：暴風折柱，邑大憂；暴風木折，吹草上屋，且有急令；獨祿風入宮，人主死；飄數相從入殿門，有凶、疾、憂，以此亡；飄留君門一日一夜不去，亂兵在門。獨祿風者，回轉風也。
京房《別對災異》曰：狂風發，何？人君政教無法，為下所逆，則致狂風發泄。其救也，修政教，聘賢士，狂風消矣。
又曰：人君賊罰良善，政教無常，使命數變，則致暴風，折木、發屋、鳴瓦，或害殺人。其救也，修舊典，任忠臣，思過自改，則風災消。
《六韜》曰：人主好田獵畢弋，則歲多大風，飄牛馬，發屋拔木，民人飛揚數十里。
《漢書》曰：文帝時，吳暴風雨，壞城門。吳王濞反，卒服誅。其年楚王都彭城，大風毀市門，殺人。後王與吳王濞謀反同誅。
京房曰：「眾逆同志，暴風將起。」
《晉書》曰：孝武太玄二年春，暴風，折木發屋。夏，又暴風，揚沙石。三年，又暴風，折木發屋。時符堅強盛。
又曰：安帝玄興初，夜，大風雨，大航門飛落。明年，桓玄篡位。
沈約《宋書》曰：前廢帝義符時，正月朔朝，暴風發殿前，會席廢酗數十丈。至五月，帝廢為滎陽王。
《梁書》曰：昭明太子孫棟，簡文大寶二年八月為侯景廢，棟時與妃張氏鋤菜，而法駕至，驚懼而泣，升輦。及即位，升武德殿，備陳文物於庭。有暴風自端憒，吹旌旗悉倒。又有回風從地踴起，折竿翻飛華蓋，經出端門不見。陪列者驚駭，時人知其不終。十一月，景廢棟，景乃篡位。
崔鴻《十六國春秋》曰：南燕慕容超僭位，祠南郊。揭壇，大風暴起，天地晝昏，行宮羽儀皆壞裂。後超為晉將劉裕所滅，斬於建康市。
又曰：慕容盛建平玄年八月，暴風拔闕前七樹大。其月，步兵校尉馬勒謀反伏誅。至長樂三年，盛為段纘子泰所殺。
又曰：後燕慕容垂遣太子寶伐魏，次參合。忽大風，黑氣狀若堤防，臨復軍上。沙門支曇猛言於寶曰：「風氣暴逆，魏軍將至，宜遣兵御之。」寶笑而不納。俄黃霧四塞，日月晦冥，魏師至，三軍奔潰。其年垂死。
又曰：石季龍死，子遵立。其月，夜暴風拔樹，震電雨雹。俄而遵見殺。
《隋書》曰：太子勇朝高祖於仁壽宮，還至歧山，偕妃玄氏止於周太王廟，因縱騎獵。須臾，暴風折樹，雨雪深至人膝，天晦冥，咫尺不相見。妃因心痛，再宿而死。勇後廢為庶人，煬帝殺之。
又曰：太子勇廢，立晉王為皇太子。當受冊，高祖曰：「吾以大興公成帝業。」令出舍大興縣。其夜，烈風大雪，地裂山崩，民舍多壞，死者百餘。
又曰：煬帝大業十四年三月在江都，蜀王秀囚於右驍勇營。暴風吹塵晝昏，識者大以為異。秀謂防者曰：「吾生年已來，未見斯變，亡國之禍，應在旦夕。」其日夜，宇文化及、司馬德戡、裴乾通反。
《唐書》曰：玄宗天寶十一年，潼關口女媧墓因風雨失所在。後至肅宗乾玄二年五月一日，其墓復舊。
《後魏書》曰：世祖太常玄年二月，京師有黑風竟天，廣五十餘丈。其年四月，沮渠蒙遜寇張掖。
《古今五行志》曰：大業十三年二月，李密於鞏縣南設壇，刑白馬祭天，稱魏公，置僚佐，改玄。升壇時，有黑風從壇北暴至，吹密衣冠，及僚屬皆匍匐於壇下。沙塵暗天，咫尺不相見，良久，息。賊軍惡之。俄而密敗。
《春秋潛潭巴》曰：天赤，有大風，發屋折木，兵大起，行千里。
《漢書》曰：建玄四年夏，有風赤如血，六月旱。
崔鴻《十六國春秋》曰：張天錫十一年，有赤風，昏暗。至十三年，符堅滅之。
《古今五行記》曰：夏桀末年，雷震殺人。其年湯放之。
《左傳》曰：僖公十五年九月晦，震夷怖戤廟。董仲舒以為：「夷伯，季氏之陪臣，不當有廟，明絕去僭差之類。」
《河圖》曰：臣僭奢，下犯主，則雷電擊廟。
京氏《易五星占》曰：雷霆殺人何？夫雷，天拒難之折沖也。人君承用節度，即雷風以節；暴行威福，則雷霆殺人。其救也，議獄緩死，則災銷矣。
京房《別對災異》曰：雷鳴連而不絕者何？夫雷鳴萬里懼，今鳴不絕，此謂人君行政事，民不恐懼也，故致游雷之災。雷當先電而鳴，今雷電俱出，或鳴而後電，何？此謂執法者貪所致災也。
《後漢書》曰：桓帝建和三年六月，雷震憲陵寢屋。先是，太后聽兄梁冀，擅殺李固、杜喬。
《魏志》曰：明帝景初中，洛陽水橋同日俱震。時勞役大起。
《古今五行記》曰：吳孫權赤烏八年夏，雷震宮門柱，又擊南津橋。至十三年，廢太子和，立子亮。
又曰：晉惠帝永康初六月，震崇陽陵標西南五百步，標破。時賈后陷害大臣，終見殺。
《晉中興書·徵祥說》曰：玄興三年，永安王皇后至自巴防，將設威儀入宮，天大雷震，人馬多死。
沉約《宋書》曰：玄嘉十四年，震初寧陵標，四破至地。十七年，廢大將軍彭城王義康。
《後魏書》曰：太祖天賜六年，震天安殿東序。帝惡之，令佐校以沖車攻殿東西兩序屋，毀之。
《唐書》曰：太宗貞觀十一年四月，震乾玄殿前槐樹。
京房《易妖占》曰：天冬雷，地必震。教令撓則冬雷，民飢。
《漢書》曰：昭帝五年十一月，大雷震。十二月，丞相王訢薨。
《後漢書》曰：安帝永初六年十月，郡國大雷。延光四年十月，郡國凡三十雷。時鄧太后專政，帝不親萬機。
《晉書》曰：吳孫亮建興初十二月，大風雷。亮見廢。
又曰：愍帝建興初十一月，大雨，雷震。劉向以雷二月出，八月入，於此月雷電者陽不閉藏，失節之異。是時九州幅裂。至四年，帝降，劉曜害之。
《晉中興書·徵祥說》曰：太興玄年十一月，京都雷震。凡未應雷而雷，皆恆燠也。
又曰：外平二年十一月，雷。時皇太后臨朝，政舒緩也。
崔鴻《十六國春秋·後趙錄》曰：建武十三年十二月，雷，大雨霖。石虎問佛圖澄：「杆何災也？」澄曰：「其為我耳。」至戊子而卒。
又曰：前秦符登攻姚萇。冬，大雷姚萇營，殺七人。萇軍大敗。
《春秋合誠圖》曰：霹靂擊於宮殿者，妃後爭政。
《春秋潛潭巴》曰：霹靂擊宮，君精泄，下有謀起。〈宋均曰：君精泄，去也。〉
《春秋繁露》曰：王言不從，則金不從革，而秋多霹靂。霹靂者，金氣也，其音商，故應之。
《續晉陽秋》曰：太玄五年，霹靂含章殿四柱，殺內侍二人。
《晉朝雜事》曰：玄康七年，霹靂破高石。占曰：賈后將殺愍懷。
《趙書》曰：前石時，暴風雷雨，霹靂雲台，壞署。婦人震死，瘞之，三日重霹靂，出之。
蔡邕《封事》曰：臣聞天降災異，緣像而至。霹靂數發，殆刑誅繁多之所生。
《洪範五行傳》曰：秦二世玄年，無雲而雷。雷，陽也；雲，陰也。有雲然後有雷，有臣然後有君。無雲而雷，亦君獨處，無民臣也。
《史記》曰：晉莊伯八年，無雲而雷。十年，莊伯以曲沃叛。
又曰：幽公十二年，無雲而雷。至十八年，晉夫人秦嬴賊君於高寢。
又曰：秦二世時，無雲而雷。二世不卹，天下有怨叛之心。是歲陳勝起兵，天下亂。
《漢書》曰：武帝徵和四年，天清晏無雲，有雷，聲聞四百里。至後年，侍中莽何羅反。
又曰：成帝匈坑玄年夏，無雲而雷，光耀四照，昏乃止。是歲，趙飛燕害後宮皇子。
《後漢書》曰：獻帝初平四年，無雲而雷。時天下大兵，人民相食。
《晉書》曰：惠帝太安二年四月，諸將立李特子雄為王。八月，天中裂為二，無雲而雷。成都王穎舉兵，逼京師。
又曰：太安二年，無雲而雷。其年，張方入京，燒服御，死者萬計。石超逼帝幸於緱氏，王師不利，大飢，人相食。
《梁書》曰：大通六年十二月，西南無雲，有聲如雷，至地。是年，魏分為二，東西各主。
崔鴻《十六國春秋》曰：張重華三十九年十月，無雲而雷，聲皆東南引。四十一年，重華死，子曜靈立，為叔祚篡之。
又曰：南燕慕容超太上二年，無雲而雷。七年，為晉將劉裕所殺。
《隋書》曰：文帝開皇二十年二月，無雲而雷。四月，有聲如瀉水，自南而北。
又曰：無雲而雷，其年，立晉王廣為太子，皇太子勇廢為庶人。〈立晉王為太子。〉
《唐書》曰：則天時，宗楚客以佞幸為內史。受命之日，無雲而雷聲震裂。未周歲而誅。
