
《太平經》曰：養生之道，安薯養氣，不欲喜怒也。人無憂，故自壽也。
又曰：一者，數之始也，生之道也，元氣所起也，天之大綱也，故守而思一也。子欲養老守一最壽，平氣徐臥，與一相守，氣若泉源，其身何咎。是謂真寶，老衰自去。
又曰：古者三皇之時，人皆氣清，深知天地之至情，故悉學真道，乃復得天地之公。求道之法，靜爲基先，心神己明，與道爲一，開蒙洞白，類如晝日。不學其道，若處暗室而迷方也。故聖賢遑駭。
《太上經》曰：守一則諦定心源，守靜則存神忘形，定氣通無，道成真降。
《三元真一經》曰：體百神者，耳爲帝君之窗門，目者太一之日月，鼻者三元之丘山，口者絳宮之朱淵，眉者白元之華蓋，�者明堂之林精，舌者元英之龍轅，齒者胃宮之威力，手者膽神之外援，足者腎元之靈關，陰極者洞房之真機也。
又曰：涓子授蘇林守三真一之道，後林復詣涓子寢靜之室，無復之矣。留一紙書置臥內，以與林也。其文曰：「五斗三一，大帝所秘，精思十二年，三一見相，授子書矣。但有三一，長生不滅，況復守之乎？能守三一，名刊玉札，況與三一相見乎？加存洞房，爲一清公；加知三元，爲五帝君後，金闕帝君，所以乘景迅�，周行十天者，實由洞房，三元真一之道也。世之學者，皆尊守一，當令心樸神凝，體專誠感，所以百念不生，精意不散，但有三月，內視注心，一神繫念，不散專氣，致和由樸之至也，得之速也，自樸散真離，華僞互起，爭競亂生，故一不卒感，神不即應，非不欲往存之者。不專思之者不審，故起積年之功，絕有彷彿耳。三一之法，上清真書之首篇，高上之玉道，神仙之津途，衆真之妙訣。子能守一，一亦守子；子能見一，一亦見子。一須身而立，身須一而生。守一之戒，戒於不專，專復不久，久不能精，精不能固，固而不恆，則三一去矣，身爲空宅。
《五符經》曰：知一者，尾不知也；不知一者，尾能知也。一者至貴，無偶之號。必欲長生，三一當明；思一至饑，一與之糧；思一至渴，一與之漿。一能成陰生陽，推行寒暑。其大不可以六合隱，其小不可以毫芒兆。能暇能豫，一乃不去。存一至勤，一能通神。少飲約食，一乃留息。知一不難，難在於終。知真不爲，與不知同，求之不己，登彼玉清。
又曰：養其氣，所以全其身。
又曰：食氣者，常有少容。
《老子》曰：道言微深，子未能別。撮其樞略，慎戒勿失。先損諸欲，莫令意逸。閑居靜處，精細齋室。丹書萬卷，不如守一。當制念以定志，靜薯以安蜀，寶氣以存血，思慮兼忘，宜想內視，則身神幷一；靜思期真，則衆妙感會。專精積神，不與物雜謂之清；反神服氣，安而不動謂之道。
又曰：善攝生者，陸行不遇兕虎，入軍不披甲兵。兕無所投其角，虎無所措其爪，兵無所容其刃。
《太上真經》曰：一乃無象，求之難得，守之易失。易失由識劣，貪欲滯心，廓然無爲，惟在守一。積而未極，皆由漸升，當在三元諦識神氣，狀貌名字，出入有無，生鎮三宮，屍毒自去，聖真仙經，隨因授之。
《八素經》曰：凡學至道，諦定其心，除患清身，知變革慮正。身清然後心定，心定則道成，道成則真降。凡存一守神，要在正化。正化由定心，心定則識清，識清則會於道。
又太極真人曰：古人爲道也，玄寂靜蜀，念真存元，示漸引未，歸識源神，知而能見，見而能從，從而能習，習而能堅，堅而能成，成而不居。善人在於天下如橐乎？非與萬物交爭，其德常歸焉。以其謙虛無欲也。欲者凶害之根也，無者天地之元也。莫知其根，莫知其源。聖人者，去欲入無，以輔其身也。
《太一洞真經》曰：兩耳名爲六合之高窗也。
又雲︰齊中名曰授命之宮也。
又曰：養生之道，耳目爲主。雜視則目暗，廣聽則耳閉。
《裴君內傳》曰：夫求道者，要先令目清耳聰爲主也。且耳目是尋真之梯級，綜靈之門戶，得失系之。《仙經》曰：養生以不傷爲本，此要言也。
《太清真經》曰：一切含氣，莫不貴生。生爲天地之大德，德莫過於長生。長生者，必其外身也，不以身害物，非惟不害而己。乃濟物忘其身，忘其身而身不忘，是爲善攝生者也。真道養神，神能飛化。
《太上三元經》曰：養生之道，必愛氣存神，不可劇語大呼，使神勞氣損。是以真人道士，常吐納以和六液。
《玄示經》曰：夫形體者，特生之具也，非所以生生也。生生乃以素樸爲體，以氣爲元，以神爲形，此乃生之宮庭也。以無爲育其神，舒釋玄妙之門，往來無形之間，休息於無鄰，此所謂得玄明之生源。又雲︰外想宜絕，內注玄真，然後長生可罰。
《妙真經》曰：道人謀生，不謀於名。胸中絕白，意無所傾。志若流水，居若空城，積守無爲，乃能長生。
《衆真戒》曰：性躁暴者，一身之劇賊，求道之散梯也。用之者真去，改之者道來。每事觸類，皆當柔遲而盡精潔之理。如此幾乎道也。神者天地之所馳也，頤神養性，行生道氣，以度難也，此乃上聖真人達識也。夫爲道者當行此，以載其身。
《太一帝君經》曰：若能常行九晨照洞房泥丸之法者，檢魂魄，制萬邪，清淨行之，以致靈仙之氣降於寢室，所謂引三光九星，以照百神者也。
《上清列紀》曰：胎閉靜息，內保百神，吞景咽液，飲食自然，身必壽考，可得陸仙矣。
《太上真卻守要》曰：夫氣者，神明之器，清濁之宗，處玄則天清，在人則身存。夫生死虧盈，蓋順乎攝禦之間也。
《太洞玉經》曰：食玄根之氣者，使人體中清朗，神明八聰，身有日映，面有玉澤，服餌朝液，懸糧絕粒，道要於金醴，事妙於水玉，所謂吐納自然之太和，禦九精之靈氣者也。
《抱朴子》曰：長生之要，在乎還年之道也，延年除病其次焉。有不以自伐，若年尚少壯，而知還年陰丹以補腦，彩七益於長穀者，不服餌藥，亦不失一二百歲。凡仕之道有首萇：才所不達而困思之，力所不勝而張舉之，深憂重怨，悲哀喜樂，汲汲所欲，戚戚所患，寢息失時，沉醉吐嘔，飽食即臥，跳走喘息，歡呼哭泣，陰陽不交，積傷至盡，乖養性之方。耳不極聽，目不久視，坐不至疲，先寒而衣，先熱而解，不欲極饑而食，食不過飽；極渴而飲，飲不過多；不欲甚勞，不欲多汗及多唾；奔車走馬，極目遠望，多食生冷；冬不欲極溫，夏不欲極涼；大寒大熱，大風大霧，不欲冒之；五味不可偏多。凡言傷者，亦不便覺，久則損壽耳。是以善攝生者，臥起有四時之早晚，興居有制和之常制，調利筋骨，有偃仰之方，杜疾閑邪，有吞吐之術；流沖營胃，有補瀉之法，節宣勞逸，有與奪之要。忍怒以全陰，抑喜以養陽，然後先將服草木以救虧缺，後服金丹以定無窮。長生之理，盡於此矣。若有欲決意任懷，自謂達識知命，不泥異端極情，不營久生者，安可告養生之言哉。
《登真隱訣》曰：方諸青童雲︰人學道亦苦，不學亦苦。二苦之始乃同，爲苦之終則異，爲道者緣苦得樂，不爲道者，從辛苦而己矣。惟人自生至老，自老至病，獲身至死，其苦甚矣。心腦積罪，生死不絕，其苦難說，況復不終其天之年老哉？此不爲道之苦也。爲道亦苦者，清淨存真，守玄思靈，尋師勞苦，曆試數百，用志不墮，亦苦之至也。此爲道之苦，數十年中，爲苦之理乃有甚於彼。得道之日，乃頓忘此苦，猶百日之饑一朝而飽，豈復覺向者之餒乏耶？非道則不可。
右英真人曰：夫內接家業以自羈，外綜王事以雜役，此亦道之不專也。夫抱道不行，猶無道也，握寶不用，猶無寶也。
紫微元君曰：疾之所生，生乎念多；邪之所兆，兆於心散。念多則事廣，事廣則累繁，浮泛莫撿，紛竟不息，內煎萬慮，外勞百役，形神弊矣，衆病安得不興？高墉重關，猶恐寇至，況辟扉去防，自我致寇也？智以無涯傷性，心以爲惡蕩真。形來宰邵，聲發入聽，其爲關意屬想，實有增羨。魂者正神，神貴明信；魄者邪鬼，鬼尚狂悖。飛仙之想觸見，必念慈護之情，遇物斯極，以此爲心，心即道矣。
《九華經》曰：眼者身之鏡，耳者體之牖。視多則鏡昏，聽衆則牖閉。磨鏡決牖，則能恥鞔萬靈，眇察絕響。面者神之庭�者腦之華。心悲則面焦，腦減則�素，所以精氣內喪，丹津損竭。精者體之神，明者身之寶。勞多則精散，營竟則明消，所以老隨氣落，耄己及之。
《真誥》曰：富貴者，破骨之斧鋸，載罪之舟車，�足誨愆要辱，爲伐命之兵，非佳事也。是故古之高人覽罪咎之難豫，知富貴之不可享也。遂肥遁長林，棲景名山，欲遠此跡，自求多福，保全至素者也。斐君曰：三關常調，是長生之道也：口爲天關，手爲人關，足爲地關。調則五藏安，安則無病。又存五神於體，謂兩手、兩足、頭也。頭相恆青，兩手俱亦，二足常白者，則去仙近矣。昔徐季道學仙於鵠鳴山中，亦時時出市道間，忽見一人著皮�褶，柱桃杖。季道乃拜之，因語季道曰：」欲學道者，當巾天青，詠大曆，踏雙白，回二赤。」此五神之事，其語隱也，大曆三皇文也。此即大素五神事，別有經品。
《黃老經》曰：士能遺物，乃可議生。生本無邪，爲物所嬰，久久易志。志欲外，無能守，以道爲貴生。
《太上太真科》曰：一在人身，鎮定三處。能守三一，動止不忘。三屍自去，九蟲自消，不假藥餌，不須禁防。久視之要，守一爲先，次行師教。授職隨才，依功進位，積善居尊，宣揚妙氣，開導後生。
《三皇經》曰：天能守一，覆而不舉；地能守一，靜而能處；岳能守一，不避寒暑；海能守一，流而不還；人能守一，必得真仙。
《砥經》曰：道有大法，得之立得，是謂三一之道，當有將軍吏兵，斷絕惡道。
《上清玉皇》曰：三真者，兆一身之帝君，百神之元始，變化離合，與真洞靈。微哉難言。非仙不傳。
《太上素靈經》曰：三一者，一身之靈，宗百神之命根；津液之山，源魂精之玉室。是以胃池體方而授物，腦宮圓靈而�真。太上曰：真人所以貴一爲真者，一而己。一之所契，元氣造化。一之變通，天地冥合。是以上一爲身之天帝，中一爲絳宮之丹皇，下一爲黃庭之元主。而三之一真，幷統身內二十四氣以授生，生立一於身。上應太微二十四氣真，真氣徊和，品物流形，玄神渾分，紫房杳冥。上一貞，帝之極也；中一真，皇之主也；下一真，王之妙也。天皇得極，故上成皇極；地皇得主，故上成正一；人皇得妙，故上成衆妙。三皇體真而守一，其真極也，得一而己。
《集仙錄》曰：凡動作視息，飲食語言，好惡是非，人各有歲月日時，隨其所屬，以定其分，此物理之常數也。身有應敗之患，神有應散之期，命有必盡之勢。夫神在則人，神去則屍，蓋由嗜欲亂心，不能忘色味之�。夫修其道者，在�而無累，和而常通，善惡各報報應之理，毫釐無失。長生之本，惟善爲基，人生天地間，各成其性。夫氣清者聰明賢達，氣濁者凶虐痴憨，氣剛者高嚴壯烈，氣柔者慈仁淳篤。夫明者伏其性以延命，暗者恣其欲而傷性。性者命之原，命者生之根，勉而修之，所以營生以養其性，守神以養其命。人之生也，皆由於神，神鎮則生，神斷則死。所以積氣爲精，積精爲神。故仙者內求，內密則道來；真者修寂，修靜則合真。神者須積感則靈通，常能守一，則仙近矣，則與天地共寄於太無中矣。又能洞靈體無，則太無共寄於寂寥中矣。能洞寂則聽視不聞見，與道冥矣。道者靈通之至真也，術丈變化之伎玄也。道無形，因術以濟人；人之有靈，因修而契道。道之要者，在深簡易之功。術之秘者，惟藥與氣也。上士服之，升爲仙官；中士服之，棲集崑崙；下士服之，長生人間。於是太一元君述還丹金液之要，行於世。
又曰：木公金母者，二氣之祖宗，陰陽之原本，仙真之主宰，造化之元先。凝氣成真，與道合體，且氣之彌綸天地，經營動植，在人爲人，在物爲物，發大蘊，散無窮。性發乎天而命成乎人。立之者天，行之者道。玄老雲致虛極，守靜篤，萬物將自復，復謂歸於道而常存也。長久之要者，天保其玄，地守其物，人養其氣。
又曰：商王聞彭祖有道，拜爲大夫。每稱疾閑居，不預政事。服雲母粉麋鹿角水掛。常有少容，性深靜，不自言有道。王詣問，莫之告。王於掖庭立華屋紫閣，使祖居之。問延年益壽之道，答曰：「欲登天上補仙官者，當服元君太一金丹。此道至大，其次當愛精養神，服食草藥，可以長生；其次陰陽運氣，導養屈伸，使百節氣行，關機無滯，此可以無使病所侵。思神念真，坐忌煉液，皆可以令人長壽。若溯流補腦之要，此甚難行。有懷棘履刃之危，又非王之所爲也。吾所聞淺薄，道止於此，不足宣傳，人生於世，但養之得宜，可至百餘歲。不反此者，是皆傷之也。大醉、大喜、大怒、大溫、大寒、大勞、大極，皆傷也。至樂至憂，至畏至怖，至撓至躁，至奢至淫，皆傷也；甚饑甚渴，甚思甚慮，皆傷也；久坐、久立、久臥、久行，皆傷也。寒溫得節，饑飽適宜，無思無爲，惟清惟靜，此可與言修身耳。己得其壽，復養之得宜，則宜長壽，但要莫傷也。冬溫夏涼，不失四時之和者，所以�身也。美色曼態，不至思欲之感者，所以通神也。車服威儀，知足不求者，所以一其志也。八音五色，不至耽溺者，所以導心也。凡此之物，本以養人，人之不能斟酌得中，反以爲患。故聖賢垂戒，懼下才者溺之流遁忘返，用之失所。故修道之士，皆令禁之，欲以檢制之易也，亦由水火，用之過當反爲害耳。人不知經脈損，血氣不足，內理空疏，髓腦不實，體己先病，故爲外物所犯，因風寒酒欲以發之。若本充實，豈有病邪？凡遠思羨願傷人也，憂恚悲哀，人情過樂，忿怒不解，汲汲所愛，戚戚所患，寒溫失節，陰陽不交，皆所傷也。男女相成，猶天地相生也，所以導養神氣，使人不失其和。天地晝離而夜合，一歲三百六十交，故四時均而萬物生，生成不知窮極，所以天不失其動，地不失其和，物不失其生，而能長久也。人不能法天地而有常，減衣絕食，自取死病，愚之甚也。去此修攝節宣之外，則有服元和之氣，得其道則邪不能入，此理身之本也。其餘含景思神，曆藏導引，吞餌服禦之事千七百餘條。及四時首月，責己謝過，臥起早晏之法，可以教初學之士，引進向善之門，漸正其心而徐息其罪咎，非便能致人得道也。若血脈枯竭，神氣雕敗，豈鬼神念真而能守之，固未知其益矣。此由凡人爲道而求其末，不務其本也。」
又曰：內不養神，外勞其形，元精漸虛，神氣困竭。而晝夜服勤，讀誦經訣，此亦尾嫳也。諸經萬三千首，皆示以始涉之門庭耳。商王具授諸要，行彭祖之亦壽，但不能戒其淫慾耳。
《集仙錄》曰：女凡者，陳市上酒婦也。作酒美，有仙人過其家飲酒，即以素書五卷貰酒。凡開視之，乃仙方養性長生之術也。凡私寫其要訣，依而修之三年，顔色更少。數歲，貰酒仙人復來，笑謂之曰：「盜道無師，有翅不飛。」女凡隨仙人去，不知所之。
又曰：太陽女朱翼得吐納之道，事絕洞子李修。修著書四十篇，名曰《道源》。常行之道，以柔勝剛，弱制強，如臨深履危，禦奔乘朽，差之毫厘，喪爾之策，勤而行之，可以長壽。
又曰：太陰女盧金學道未成，當道沽酒，密訪其師。會客過，使問客土數爲歲，但南三北五東九西北中耳。一還報曰：「客大賢者，至得道人也。我始問一知五矣。」遂問長生之道，得補導之要，蒸丹之方。
又曰：太玄女顓和常曰：「人之處世，一失不可復得，一死不可復生，況壽限之促，非修道不可延也。」遂洗心求道，而得其術。
