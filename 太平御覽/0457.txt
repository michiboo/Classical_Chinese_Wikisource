
《白虎通》曰：諫，間也。更也。是非相間，革更其行也。
又曰：規諫者禮也。視君顔色不悅，且卻；悅者復前；以禮進退。
又曰：士不得諫者，士賤，不得豫政〈故不得諫諍父之力。〉得因盡其忠耳。保傅曰：「大夫進諫，士傅民語，妻得諫夫者，夫妻一體，榮辱共之。」《詩》曰：「相鼠有皮，人而無儀，不死胡爲？」此妻諫夫之詩。子諫父，父不從，不得去者，父子一體無相離之性，猶火去木而滅。
劉向《新序》曰：魯哀公爲室，而大公儀子諫，哀公毀室而止。
又曰：莊辛諫楚襄王曰：「君王左州侯右夏侯，從新安君與壽陵君同軒，淫行侈靡，而亡國政，郢其危矣。」王曰：「先生老忄歟，妄爲楚國祓歟？」對曰：「臣非敢爲楚祓，誠見之也，不出十月。」十月，王果亡失江漢鄢郢之地。
諷諫木《新序》曰：楚襄王亡失江漢鄢郢之地，乃使召莊辛，辛曰：「庶人有稱曰：亡羊而固牢，不爲遲；見兔而呼狗，不爲晚。湯武以百里王，桀紂以天下亡。今國雖小，絕長繼短，以千里數。且君王獨不見夫青蛉乎，六足四翼，蜚翔乎天地之間，求蚊虻而食之，待甘露而飲之，自以爲無患，不知五尺童子以竹竿加之乎四仞之上，而下爲蟲蟻〈所食。青蛉。〉猶其小者，黃雀俯啄百粒，仰棲茂樹，鼓其翼，奮其翅，自以爲無患，與民無爭；不知公子王孫左抱彈、右攝丸，晝游乎茂樹而夕和乎酸咸。黃雀猶其小者，鴻鵠嬉遊乎江河，修其六翮，一舉千里，自以爲無患，與民無爭；不知弋者操其弓矢，修其防翳，故朝游乎江河而暮調乎鼎俎。鴻鵠猶其小者，蔡侯之事又是也。蔡侯南遊乎高陵，北經乎巫山嬉遊乎商蔡之囿，不以國家爲事；不知子發受命宣王，紲以朱絲也。蔡侯之事猶其小者，今君王之事又是也。君王左州侯、右夏侯，從新安君與壽陵君，淫行康樂，游娛馳騁；不知穰侯方與秦王謀殺之乎黽塞之外。」襄王大懼，形體棹慓曰：「謹受令。」乃封辛爲成陵君，而用計焉。〈《戰國策》文亦同。〉
又曰：趙簡子上羊腸之阪，群臣皆偏裼推車，而虎噲獨擔戟行歌，不推車。簡子曰：「寡人上阪，群臣皆推車，噲獨戟行歌不推車，噲爲人臣而侮其主者，其罪何若？」對曰：「爲人臣侮其主者死！」又曰：「身死妻子爲戮，君既已聞爲人臣侮其主罪，君亦聞爲人君侮其臣者乎？」簡子曰：「爲人君而侮其臣者如何？」對曰：「爲人君侮其臣，智者不爲謀，辯者不爲使，勇者不爲鬥。夫知者不爲謀，則社稷危；辯者不爲使，則指事不通；勇者不鬥，則邊境侵。三者不使，則君難保。」簡子曰：「善！」乃罷群臣推車，爲上大夫，舉酒群臣飲，以虎噲爲上客。
又曰：楚人有獻魚於楚王者曰：「今日獲魚，食之不盡，賣之不售，棄之又惜，故來獻之。」左右曰：「鄙哉辭也！」楚王曰：「子不知漁者，仁人也。蓋聞囤倉粟餘者，國有餓死民；後宮多幽女者，下多曠夫；餘衍之蓄衆府庫者，境內多貧困之民。皆失君人之道。漁者知之，其此喻寡人也。」於是乃遣使恤鰥寡而存孤獨，出倉粟、發幣帛而周賑不足；罷去後宮不禦者，出以妻鰥夫。楚民大悅，鄰國歸之。故漁者獻魚，而楚國賴之。
又曰：魏文侯與士大夫坐，問曰：「寡人何如君？」群臣皆曰：「仁君也。」次至翟黃，曰：「君非仁君。」曰：「子何以言之？」對曰：「君伐中山，不封君之弟，而封君之長子，臣以知君非仁君也。」文侯怒而逐翟黃，黃趨而出。次至任座，文侯問：「寡人何如君也。任坐對曰：「仁君也。臣聞之，其君仁者其臣直，向者翟黃之言直，臣是以知君仁也。」文侯曰：「善！」復召翟黃。
各納木《新序》曰：魏文侯曰：「吾一見箕季而得四焉：其墻壞而不築，吾問何不築，對曰不時，是教我不奪農功，其墻枉而不端，吾問何不端，對曰地然，是教我無侵封疆也；從者食其桃，箕季禁之，豈愛桃哉，是教我下無犯上也；食我槽餐之食、瓜瓠之羹，豈不具五味，教我無多斂於百姓以省飲食之養也。」
王孫子《新書》曰：楚莊王攻宋，將軍子重諫曰：「今君廚肉臭而不可食，樽酒敗而不可飲，而三軍之士皆有饑色，欲以勝敵，不亦難乎？」莊王曰：「請有酒投之水，有食饋之賢，行軍中之有饑色者加五倍之賜。」
又曰：衛靈公座重華之台，侍御數百，隨珠照日，羅衣從風。仲叔敖入諫曰：「昔桀行此而亡。今四境內侵，諸侯加兵，土地日削，百姓乖離。今君王寵無乃太盛歟？」靈公再拜曰：「寡人過矣。微子之言社稷傾。」於是出宮女之不進者數百人，百姓大悅。
《莊子》曰：趙簡子出田，鄭龍爲右，有一野人，簡子曰：「龍！下射彼，使無驚吾馬。」三命鄭龍，鄭龍不對，簡子怒。鄭龍曰：「昔踐土之盟，不戮一人。虎狼殺人，固將救之。」簡子還車輟田曰：「今吾田也，得士。」
又曰：梁君出獵，見白雁群集。梁君下車，彀弓欲射之。道有行者，白雁群駭，梁公怒，欲殺行者，其禦公孫龍下車，撫其心。梁君忿然作色而怒曰：「龍不欲其君，而顧與他人，何也？」公孫龍對曰：「昔者齊景公之時，天旱三年，卜之曰：必以人祠乃雨。景公下堂頓首曰：吾所以求雨者，爲民也。今必使吾以人祠，乃且雨，寡人將自當之，言末卒而天大雨，方千里。何爲？有德於天而惠施民也。今主君以白雁之故而欲殺人，無異於虎狼。」梁君援手與上車，歸入郭門，呼萬歲曰：「樂哉，今日也！人獵皆禽獸，吾獵獨得善言而歸。」
又曰：齊桓公讀書堂上，輪扁斫輪堂下，釋椎鑿而上問桓公曰：「敢問公之所讀者，何言耶？」公曰：「聖人之言也。」曰：「聖人在乎？」公曰：「已死矣。」「然則君之讀者，古人之糟粕也。」
《列子》曰：晉文公出，欲會伐衛，公子鉏仰而笑。公問：「何笑？」曰：「笑臣鄰之人也。臣之鄰人有送其妻�家者，道見柔婦悅而與言，然顧視其妻亦有招之者矣。竊笑此也。」公悟其言，乃止，引師還。未至，而有伐其北鄙者。
見君火《韓子》曰：衛靈公之時，彌子瑕有寵，專於衛國。侏儒有見公者，曰：「臣之夢踐矣。」公曰：「奚夢？」曰：「見灶吻見公也。」公怒曰：「吾聞夢見人主者見日，奚吻見灶？」對曰：「夫人君兼照一國，一人不能壅，故將見人主而夢見日。夫灶，一人煬焉，則後人無從見矣，今或者一人煬君乎？則臣雖夢見灶，不亦可乎？」公曰：「善！」遂去雍鉏、退子瑕，而用司空狗。
台甲《孔叢子》曰：陳惠侯大城，因起陵陽之台，未終，而坐法死者數千人，欲坑三監吏煞之。夫子�見陳侯，與登臺而觀焉。夫子曰：「美哉，斯台！自古聖王之爲城，未見不戮一人而能功若此者也。」陳侯默然而退，遽竊赦所坑吏。既而見夫子問曰：「昔周作靈台，亦戮人乎？」答曰：「文王之興，附者六州，六州之衆，各以子來，區區之台，未及期月而既成矣，何戮之有！夫以少少之衆能立矣，大大之功惟君耳。」
又曰：齊王行車裂之刑，群臣諫爭之，弗聽。子高見齊王曰：「車裂之刑，無道之刑也。而君行之，臣竊以爲下吏之過也。」齊王曰：「謹聞命。」遂除車裂。
又曰：知伯欲伐仇由，而道難，不通。乃鑄大鍾遺仇由，仇由君悅，除道將內之。赤章曼支諫曰：「不可。此小之所以事大，而今大以遺小，卒必隨之，不可內。」不聽，遂內之。曼支因以斷轂而馳至齊，十月而仇由亡。
又曰：秦繆公以女樂二八與良宰遺戎王，戎王喜，迷惑大亂。由餘驟諫而不聽，因怒而歸繆公也。
諫木《孔叢子》曰：趙簡子曰：「厥也愛我，鐸也不我愛。厥諫我，必於無人之所；鐸之諫我也，喜質我於人中，必使我愧。」尹鋒對曰：「厥愛君之愧也，而不愛君之過也；鐸也愛君之過，而不憂君之愧也。」此簡子之賢也。人主賢則人臣之言直。
又曰：越饑，請食於吳。子胥諫曰：「不可與也。夫吳之與越，仇仇之國，非吳喪越，越必喪吳。若燕秦齊晉，山處陸居，豈能逾五湖九江越十地以有吳哉！今將輸之粟，是長仇仇，財匱民怨，悔無及也。」
殺諫庚《苻子》曰：龍逢進諫桀曰：「臣嘗觀君之冕，非其冕也，而冕危石；君之履，非其履也，而履春冰。未有冠危石而不壓，逾春冰而不陷者也。」桀乃笑而應之曰：「子且就炮烙之刑。」龍逢布武而趨，赴火而死。
桓氏《要論》曰：《易》曰：「王臣謇謇。」傳曰：「諤諤者昌。」變人之情，抑人之欲，�弗人之耳，逆人之意。不爾，不爲諫也。
《楚漢春秋》曰：惠帝崩，呂太后欲爲高墳，使從未央宮而見之。諸將諫，不許，東陽侯垂泣曰：「陛下見惠帝冢，悲哀流涕無已，是傷生也。臣竊哀之。」太后乃止。
《汝南先賢傳》曰：郭憲，字子橫。建武中，爲光祿勛，車駕西征隗囂，諫曰：「天下初定，車駕未可動。」憲乃當車拔佩刀，以斷車靷。帝不從，遂上隴。其後潁川兵起乃回駕而還。帝嘆曰：「恨不用光祿之言也。」
又曰：郭憲，字子橫。學貫秘奧，師事東海王仲子。王莽爲大司馬，權貴傾朝。莽召仲子，欲令爲兒講，仲子聞，即褰裳欲往，憲曰：「今君位爲博士，如何輕身賤道！禮有來學，無往教之義，不宜輕道也。」於是仲子晏乃往，莽問：「君來何遲？」仲子具以憲言答之，莽陰奇焉。
又曰：劉璋遣法正迎劉備，劉巴諫曰：「不可內也。」既入，巴復諫曰：「若使備討張魯，是放虎于山林也。」璋不聽。巴閉門稱疾。備攻成都，令軍中：「其有害巴者，誅及三族。」及得，甚善。
又曰：時匈奴數犯塞，帝患之，乃召百僚廷議。時郭憲以爲天下疲弊，不宜動衆。諫諍不合，乃伏地眩瞀，不復言。帝令兩郎扶下殿，憲亦不拜。
又曰：薛勤，字子恭。定遠侯班始尚公主，主遇始忄敖慢，無婦禮，始殺主。詔書怒，欲滅其家，勤建議抗志不顧，遂奏上施行，其立朝盡忠，類皆如此。
又《楚國先賢傳》曰：楊�字子昭，襄陽人，爲蜀丞相主簿。諸葛亮每自校簿書，�直入諫曰：「爲治有體，不可相侵，請爲明公作家以喻之。今有人使奴執耕稼，婢典炊爨，鶏主司晨，狗主吠盜，牛負重載，馬涉遠路，私業無曠，所求皆足，雍容高拱，飲食而已矣。忽一旦捐棄，欲以身親其役，爲此碎務，形疲神困，終無一成。豈知不如奴婢鶏犬哉？失家之法耳。是以古人稱『坐而論道謂之三公，作而行之謂之卿大夫。』明公爲治，乃躬自校簿，流汗竟日，不亦勞乎！」亮謝之。
《鍾離意別傳》曰：明帝作北宮，意諫曰：「昔湯遭旱，以六事自責，曰：政不節耶？使民疾耶？宮室榮耶？女謁盛耶？說夫昌耶？苞苴行耶？夫宮室廣大，所以驚耳極觀，非所以崇德致平，宣化海內。」
《東方朔別傳》曰：孝武皇帝時，人有殺上林鹿者，武帝大怒，下有司殺之。群臣皆相阿，殺人主鹿，大不敬，當死。東方朔時在旁，曰：「是人罪一當死者三，使陛下以鹿之故殺人，一當死；使天下聞之，皆以陛下重鹿賤人，二當死也；匈奴即有急，推鹿觸之，三當死也。」武帝默然，遂釋殺鹿者之罪。
《邵氏家傳》曰：邵信，字孝信。爲執法都尉。吳王嘗因迎春，便道游獵，信從行，露板諫曰：「今玄正禦節，是萬物萌育之始，豈可亡溫養之德，而爲逆害之道乎？」吳主省板，即爲回駕。
虞溥《江表傳》曰：孫權以鄭衆爲郎中，嘗與之言：「卿好於衆中面諫，或失禮敬，寧不畏龍鱗乎？」對曰：「君明臣直，朝廷與下無諱，實恃洪恩，不畏龍鱗。」
諫木《顧子》曰：昔梁丘據之諫景公也於房，晏嬰之諫景公也於朝，然晏嬰忠著於竹素，梁丘之佞於今不絕。亦爲公平正直者，聖賢之所先矣。
宮殿甲《漢書·揚雄甘泉賦》曰：甘泉本因秦離宮，既奢泰，而武帝復增通天、高光、迎風觀，且其爲已久矣。非成帝所造，欲諫則非時，欲默則不能已，故遂推而隆之，乃上比於帝室紫宮。若曰此非人力之所爲，倘鬼神可也。
何晏表諫魏齊王曰：臣晏言：臣聞善爲國者，必先治其身，慎其所習。季末暗主，不知損益：亂生近昵，譬之社鼠。
崔駰《與竇憲箋》曰：主簿崔駰言：今旦漢陽太守棱，吏卒數十人皆臂鷹牽狗，陳於道側，雲欲上幕府。駰聞《傳》曰：禽獸之皮，不足以備器用，其肉不可以將獻養，則公不舉焉。《禮》：公侯非糜兕不射，且以服猛，爲民除害，因以登臨器械也。故晉唐叔射兕於徒林，以爲大甲。夫鷹犬所獲，不過雉兔，而有歷險阻之難。斯乃細人匹夫之事，非王公大人所爲要資也。
崔駰《與竇憲箋》曰：駰幸得充下館，序在衆賢後塵，是以竭其，敢進壹言。
《閻纂理湣懷太子表》曰：臣備近職，雖未能自潔天日，請因閽守忄空忄空之職。
王景興與鍾玄常書，諫其室人大歸事曰：朗白：近聞室人孫氏歸，或曰大歸也，共經憂樂既久矣，曷爲一旦離析以至於歸而不反乎？不得面談，裁書敘心。
祖台之《與王荊州書》：君頃復飲不？古人以酒爲篤誡，通人識士往往累於此物。君受重任，憂深責大，至於酒事一條，而未先急。僕請以諫，願君屏爵棄卮，焚毀榼，殛儀狄於羽山，放杜康於三危，流王武於幽都，拘谷陽於崇山。四罪既除，道自康矣。
《楚辭》曰：《七諫》者，東方朔之所作也。諫，正也，陳法度以正君也。
