
《齊書》曰：初，江左用晉世張杜律二十卷，孔稚�刪注修改，與竟陵王議務從輕，曰：「仲尼有言，古之聽獄者求所以生之，今之聽獄者求所以煞之。與煞不辜，寧煞有罪。則斷獄之職，古所難矣。寫律上國學，置律助教，依五經例策試，上高弟，便擢用之。」
《北齊書》曰：武成帝河清中，有司奏上《齊律》，其不可爲定法者，別制《權令》二卷，與之幷行。後平秦王高歸彥謀反，須有約罪，律無正條，於是遂有別條《權令》，與律幷行。大理明法，上下比附，欲出則附依輕議，欲入則附從重法。奸吏因之，舞文出沒。至於後主，權幸用事，有不附之者，陰中以法，綱紀紊亂，卒至於亡。
《三國典略》曰：齊封述，渤海修人，廷尉卿軌之子也。久爲法官，明解律令，議斷平允，時人稱之。
《隋書》曰：李德林，開皇元年敕令與太尉任國公於翼、高熲等同修律令，事訖，別賜九環金帶一，駿馬一匹，賞損益之多也。
又曰：劉行本爲侍御史，雍州別駕元肇言於上曰：「有一州吏，授人饋錢二百文，依律令合杖一百。然臣下車之始，與其爲約，此吏故違，請加徒一年。」行本駁之曰：「律令之行，幷發明詔，與民約束。今肇乃敢重其教命，輕忽憲章，欲申乞言之必行，忌朝廷之大信，虧法取罪，非人臣之禮。」上嘉之。
《唐書》曰：高祖入關，除隋苛政，爲約法十二條，惟制煞人、劫盜、背軍、叛逆，餘幷蠲除之。及授禪，又用開皇律令，除其苛細五十三條格，務存寬簡，取便於時。仍遣斐寂、殷開山、郎楚之、沈叔安、崔善爲之徒撰定律令。太宗即位，命長孫無忌、房玄齡與當朝通議之士更加釐改。戴胄、魏徵又言：「舊律太重。」於是議絞刑之屬五十條死斷其右趾焉，應死者多蒙全活，得罪者咸稱賴之。
又曰：太宗問大理卿劉德威曰：「近來刑網稍密，何也？」對曰：「誠在君上，不由臣下。主好寬則寬，好急則急。律文失入減三等，失出減五等。今則反是，失入則無辜，失出則獲大罪。所以吏各自愛，競執深文，畏罪之所致耳。」太宗然其言。
又曰：神龍元年，趙冬曦上書曰：「臣聞夫今之律者，乃有千餘條。近有隋之奸臣，將弄其法，故著律曰：『犯罪而律無正條者，應出罪則舉重以明輕，應入罪即舉輕以明重。』立夫一言，而廢其數百條。自是迄今，竟無刊革，遂使死生罔由乎法律，輕重必因乎愛憎。授罪者不知其然，舉事者不知其犯。臣恐賈誼見之，必爲之慟坎。」
又曰：時所用舊律，其文起自魏文侯師李悝。悝撰攻諸國法著經，以爲王者之政，莫急於盜賊，盜賊須刻捕，故著《囚》、《捕》二篇。其輕狡、越城、博戲、借假不廉，淫多逾制，以爲《雜律》一篇。又以具其加減，是故所著六篇而己，然皆罪名之制也。
《六韜》曰：文王問太公曰：「願聞治國之所貴。」太公曰：「貴法令必行。法令必行，則治道通；治道通，則民大利；民大利，則君德彰。」文王曰：「法令必行，大利卻蜀，奈何？」太公曰：「法令必行則民俗利，民俗利則利天下。是法令必行，大利人也。」又曰：願聞爲國之大失。太公曰：「爲國之大失者，爲上作事不法，君不覺悟，是大失也。」文王曰：「願聞不法。」公曰：「不法則令不行，則主威傷；不法法則邪不正，邪不正則禍亂起；不法法則刑妄行，刑妄行則賞無功；不法法則國昏亂；國昏亂則臣爲變，君不悟則兵革起，兵革起則失天下。」文王曰：「誡哉！」
《管子》曰：法者，所以興功懼暴；律者，所以定分止事。
又曰：凡國無法則衆不知爲，無度則事尾。有法不正，有度不直則僻治，治普打國亂。故曰：正法直度，罪煞不赦，誅戮必信，民畏而懼。武威旣明，令不再行。
又曰：凡君國之重器，莫重乎令。令重君尊，君尊國安；令輕君卑，君卑國危。故安國存乎尊君，尊君存乎行令，行令存乎嚴罰。嚴罰令行，則百吏皆恐。罰不嚴，令不行，則百吏皆喜。故明君察於治人之本，本莫要乎令。故曰：虧令者死，益令者死，〈增益令者煞無赦。〉不行令者死。
又曰：凡牧民者，欲民之可禦也。欲民之可禦，則法不可重也。法者，將立朝廷；將立朝廷，則爵服不可不貴也，爵服不可不貴也。爵服加於不義，則人賤其爵服，民賤其爵服，則人主不尊，人主不尊，則令不行矣。
又曰：法者，法天地之位，象四時之行，所以治天下。四時之行，有寒有暑，聖人法之，故有文有武。天地之位，有前有後，有左有右，聖人法之，以建經紀。春生於左，秋煞於右，夏長於前，冬藏於後。生長之事，文也；收藏之事，武也。是故文事在左，武事在右。聖人法之，以行法令。
又曰：正月之朔，百吏在朝，君乃出令布憲於國。五鄉之師、五屬大夫，皆授憲於上大夫。
安子曰：君之以尊者令。令不行，是無君也。故明君慎令。
《文子》曰：文子問老子曰：「法安所生？」曰：「法生於義，義生於衆�，衆�合乎人心，此治之要也。法非從天生，非從地出，發於人間，反己自正。
《商君書》曰：凡人主，德行非出人也，勇力非過人也。然民雖有聖智，弗敢謀；有勇力，弗敢煞；雖衆，弗勝。其制民尾萬之數，雖行重賞而民弗敢爭，行重罰而民弗敢怨者，法也。
又曰：法令者，民之則也，爲治之本也，所以備民也。知者不得過，過者不得不及。名分不定而欲天下之治也，是猶欲無饑而去食，欲無寒而去衣也，欲至東而西行，其不幾亦明矣。一兔走而百人逐之，非兔一可以分百也，由名之未定也。夫賣兔在市，盜不敢取，分之定也。今法令不明，其名不定，天下之人得議之也。
《慎子》曰：法之功莫大使私不行，君之功莫大使民不爭。今立法而行私，是私與法爭，其亂甚於無法。立君而尊賢，是與君爭，其亂甚於無君。故有道之國，法立則私義不行，君立則賢者不尊。民一於君，事斷於法，是國之大道也。
又曰：法雖不善，猶愈於無。投鈎分財，投策分馬，非以鈎策爲均也，使得榮者不知所以德，得惡者不知所以怨，乃以塞怨望也。
又曰：堯爲匹夫，不能使鄰家至；爲主則令行禁止。由此觀之，賢未足以服不肖，而勢位足以屈賢。
《申子》曰：君必有明法正義，若懸權衡以稱輕重，所以一群臣也。
又曰：堯之治也，蓋明法察令而己。聖君任法而不任智，任數而不任說。黃帝之治天下，置法而不變，使民安樂其法也。
又曰：昔七十九代之君，法制不一，號令不同。然而俱王天下，何也？必國富而粟多也。
《韓子》曰：魯燒積澤，天北風，火南向，恐燒國。哀公自將衆趨救火，人盡逐獸，而火不救。乃召仲尼。仲尼下令曰：「不救火而逐獸者，比入禁之罪。」令下未遍，火遂救矣。
又曰：治大國而數變法，則民苦之。是以有道之君，貴虛靜，重變法也。
又曰：釋法術而爲治，堯不能正一國，使中主守法術，拙匠執規矩尺寸，則萬不失一也。
又曰：董安於爲趙上地之守，行石阜山中，見深澗峭如墻，深百仞。因問其鄉左右曰：「人嘗有之此者乎？」對曰：「無有。」曰：「嬰兒痴聾狂亂人嘗有入此者乎？」對曰：「無有。」「馬羊牛嘗有入此乎？」對曰：「無有。」安於喟然嘆曰：「吾能治矣。使吾法之無赦，猶入澗之必死也，則民莫知犯，何爲不治也？」
又曰：荊莊王有弟門者立法，群臣大夫、諸侯、公子入朝，馬蹄踐ニ者，廷理斬其輈，戮其禦。於是太子入朝，馬蹄踐ニ，廷理依法。太子怒，入爲王泣曰：「必爲誅戮廷理。」王曰：「法者，所以敬宗廟，尊社稷，故臣授命，尊敬社稷者，社稷之臣，焉可誅也？」太子乃還諮避舍，露宿三日，北面再拜請罪。
又曰：夫人臣之侵其主也，如地形焉，即漸以往，使人主失端，東西易面而不自知。故先王立教，司南以端朝夕，明王使其群臣，不游意於法之外，不爲惠於法之內。虎所以能服狗者，爪牙也；使虎釋其爪牙，使狗用之，則虎反服於狗矣。人主者，以形德制臣也，今君釋其刑德而臣用之，則君反制於臣矣。
又曰：奔車之上無仲尼，覆舟之下無伯夷。故號令者，國之舟車也。安則智廉生，危則鄙爭起。
又曰：越王問於大夫種曰：「吾欲伐吳，可乎？」對曰：「可。以吾賞厚而信，罰嚴而必。君必欲知之，何不試焚？」於是遂焚宮室，民莫救火。乃下令曰：「民之救火而死者，比死敵者之賞；勝火而死者，比勝敵之賞；不救火者，比降北之罪。」民之塗其體、被濡衣赴火者左三千人，右三千人，抬知必勝之勢也。
又曰：吳起爲魏武侯西河之守，秦有小亭臨境，起欲攻之。乃倚一車轅於北門之外，而令曰：「有能徙北南門之外，賜之上田上宅。」民莫之徙也。及有徙之者，遂賜之如令。俄又置一石赤黍東門之外，而令之曰：「有能徙之於西門之外者，賜之如初。」民則爭徙之。乃下令大夫曰：「攻亭有能先登者，仕之國大夫，賜之上田宅。」民爭上。於是攻亭，一朝而拔之。
阮子曰：漁人張網於淵，以制吞舟之魚；明主張法於天，以制強良之人。立法以堤民，百姓不能幹；立防以堤水，江河不能犯。
《傅子》曰：律是咎繇遺訓，漢命蕭何廣之。
又曰：天爲有形之主，君爲有國之主。天以春生，猶君之有仁令也；天以秋煞，猶君之有威令也。故仁令之發，天下樂之；威令之發，天下畏之。樂之故樂從其令，畏之故不敢違其令。若寬令發而人不樂，尾�稱仁矣；威令發而下不畏，尾�言威矣。無仁可樂，無威可畏，而能保國致治者，未之有也。
《會稽典錄》曰：董昆字文通，餘姚人也。少游學，師事潁川荀季卿，授《春秋》，治律令，明達法理。又才能撥煩，縣長潘松署功曹史。刺史盧孟行部，垂念冤結，松以孟明察於法令，轉署昆爲獄史。孟到，昆斷正刑法，甚得其平。孟問昆：「本學律令，所師爲誰？」昆對：「事荀季卿。」孟曰：「史與刺史同師。」孟又問昆從何職爲獄吏，松具以實對。孟嘆曰：「刺史學律，猶不及昆。」召之，署文學。
杜預《律序》曰：律以正罪名，令以存事制。
張斐《律序》曰：張湯制《越官律》，趙禹作《朝會正見律》。
《鹽鐵論》曰：夫善言天者合之於人，善言古者考之於今。二尺四寸之律，古今一也。
又曰：昔秦法繁於秋荼，而網密於凝脂，然而上下相趨，奸僞萌生。
崔實《政論》曰：君以審令爲明，臣以奉令爲忠。故背制而行賞謂之作福，背令而行罪謂之作威。作威則人畏之，作福則人歸之。夫威福者，人主之神器也，譬之操莫耶矣，執其柄則人莫敢抗，失其柄則還見害也。
《風俗通》曰：《皋陶謨》，虞始造律，蕭何成以《九章》，此關諸百王不易之道也。夫吏者，治也。當先自正，然後正人。故承憲履繩，動不失律令也。
《後漢書》曰：章帝時，陳寵代郭躬爲廷尉，帝納寵言，制除鑽，〈琴嚴切。〉鑽諸慘酷之科。
又曰：明帝永平十二年詔曰：「車服制度，恣極耳目；田荒不耕，游食者衆。有司其中明科禁，宜於今者宣下郡國。」
《魏志》曰：曹仁少時，不修行檢。及長爲將，嚴邪正，奉法令，常置科於左右，案以從事。
《宋書》曰：顧深之子寶先，大明中爲尚書水部郎。先，深之爲左丞荀萬秋所劾，及寶先爲郎，萬秋猶在職，自陳不拜。世祖詔曰：「憲司之職，理有釐正，而頃刻無輕重，輒致私絕，此風難長，主者可嚴爲其科。」
劉劭《律略》曰：刪舊科，彩漢律爲魏律，懸之象魏。揚雄劇秦美新曰：金科玉條。〈科條謂所施法律。金玉，珍之也。〉
《說文》曰：科，程也；程，品也。十�爲程，十程爲寸。
