
《禮記·曲禮下》曰：在床曰屍。
《左傳·哀下》曰：陳候使公孫貞子吊焉，及良而卒，將以屍入。吳子使太宰營勞，且辭上介。芋尹蓋對曰：「寡君聞楚爲不道，薦伐吳國，滅厥民人。寡君使蓋備使，吊君之下吏。無祿，使人逢天之，大命殞墜。今君命逆使人曰：『無以屍造於門。』是我寡君之命委於草莽也。且臣聞之：『事死如事生，禮也。』於是乎有朝聘而終、以屍將事之禮，語襇朝聘而遭喪之禮。若不以屍將命，是遭喪而還也，無乃不可乎？以禮防民，猶或逾之。今大夫曰：『死而棄之』，是棄禮也。苟我寡君之命達於君所，雖隕於深淵，則天命也。」吳人內之。
《禮統》曰：屍之言矢也，陳也。
《家語》曰：史魚將卒，命其子曰：「吾在朝，不能進蘧伯玉，退彌子瑕，是吾爲臣不能正君。生而不能正君，死不可以成禮。我死，汝其陳屍牖下。」靈公吊焉，怪而問之。其子以父言告公。公曰：「寡人過也。」命殯於客位，進蘧伯玉，退彌子瑕。孔子曰：「史魚死而屍諫，可謂直乎？」
《史記》曰：崔杼殺莊公。晏嬰立崔杼門外，曰：「君爲社稷死，死之；爲社稷亡，亡。若爲己死，非其私昵，誰敢任之。」門開而入，枕公屍而哭，三踴而出。人謂崔杼殺之。杼曰：「民之望也，舍之得民。」
又曰：吳兵入郢，伍子胥求昭王，旣不得，乃掘楚平王墓，出屍，鞭之三百。
又曰：吳王取子胥屍，盛以鴟夷，〈應劭曰：取馬皮以爲鴟夷蓋形也。〉浮之江。吳人憐之，爲立祠於江上，因命曰胥山。
《魏志》曰：宣王討王陵，乃窮治其事。發氵及令狐愚冢，剖棺暴屍於所近市三日。
王隱《晉書》曰：王浚在幽州，謠曰：「幽州城門似藏戶，中有伏屍王彭祖。」
又曰：趙王倫害張華之時，洛中震悚。惟閻纘敢獨詣東市號哭，吊屍而撫之，曰：「早語君遜位而不肯去，今果不免禍。」
車頻《秦書》曰：初，幕容�在鄴，居石虎宮，夢虎嚙其臂，募人求虎殯所在。女子李{草勉}告�，在東明觀下。掘得之，屍僵不毀。�裸而駡之曰：「死胡，敢夢生天子！」鞭撻毀辱，投之漳河。河流迅疾，終不移轉。�後爲臣虎所執，乃悟而悔焉。符堅以李{草勉}無狀，無少長，悉坑之。
《李固別傳》：梁冀誅固而露屍於四衢，命有敢臨者加其罪。固弟子汝南郭況，年始成童，游學洛陽，乃左提章鋮，右秉鈇鑕，詣闕上書，乞收固屍。不許。往臨哭，陳辭於前，遂守喪不去。
《白虎通》曰：屍者何謂也？屍之爲言陳也。失氣亡神，形體獨陳。
《釋名》曰：死曰屍。屍，舒也。骨節解舒，不能復自勝斂。
《搜神記》曰：初，鈎弋夫人有罪，以譴死。殯，屍不臭而香。及昭帝即位，改葬之，棺空無屍，獨絲履存焉。
《異苑》曰：河內荀儒字君林，乘冰省舅氏，陷河死。兄倫求屍，積日不得。設祭水側，又箋與河伯。投箋一，宿岸側。冰開，屍手執箋浮出。倫又箋謝。
又曰：潯陽周字孟威。寧康中，鎮於巴西，爲苻堅所摧，守節不屈。堅使使者請通。躬治逵陌，謂使者雲︰「煩君語賊苻堅何至耳！煩國士如此。」又潛圖襲。堅聞之，曰：「小人正欲覓死，殺之適足成名耳。」乃苦考楚，不食而卒。斂已經旬，堅怒猶未歇，剖棺臨視，屍回眸，鬢髭張烈，精瞳明亮，回盼矚。堅睹而嘉稱，乃厚加贈賻。
又曰：元嘉中，豫章胡家奴開昌邑王冢，青州人開齊襄公冢，幷得金鈎，而屍骸露在岩中儼然。茲亦未必有憑而然也。京房屍至義熙中猶完具。殭屍人肉堪爲藥，軍士分割之。
《列女傳》曰：齊人杞梁襲莒，戰而死。其妻無所歸，乃就夫屍，於城下而哭之，七日而城崩。妻遂投於淄水而死。
《博物志》曰：靈帝光和元年，元遼西太守黃翻言：海邊有流靈冠絳衣，屍體完，令感夢曰：「我伯夷弟孤竹君也。海水壞吾棺，求見掩藏。」
《吳會稽分地》曰：重山者，大夫種所葬也。在西鄉郭外。後潮水穴山，漂去其屍。俗雲︰伍子胥乘漸水取以去。今山脅有缺處。
《臨邑國記》曰：有靈鷲能知人吉凶。覘人將死，食屍肉盡乃去。
《晏子春秋》曰：景公操玉加於晏子屍上，涕下沾衿，盡哀而去。
又曰：景公伏晏子屍而號曰：「今天降禍，不加寡人而加夫子，社稷危矣。
《論衡》曰：孟賁之屍，人不刃者，氣絕也死；炭百斛，人不沃者，光滅也。
又曰：淮陽都尉尹齊爲吏，酷虐。及死，怨家欲取其屍，屍亡歸。
《周禮·天官·夏采》曰：掌大喪，以冕服復於太祖，以乘車建綏，復於四郊。〈復，招魂也。建綏者，去其旒。〉
又《春官·司服》曰：大喪共復衣服。〈衣服，今座上魂衣也。〉
《禮記·檀弓》曰：復，盡愛之道也。有禱祠之心焉，〈復謂招魂，且分禱五祀，庶幾其精氣之反。〉望反諸幽，求諸鬼神之道也。〈鬼神處幽暗，望其從鬼神所來。〉北面，求諸幽之義也。〈向其所來也。禮，復者升屋北面。〉
又《檀弓》曰：邾婁復之以矢也。蓋自戰於升陘始也。〈時師雖勝，死傷亦甚，無衣可以招魂。〉
又曰《曾子問》曰：「爲君使而卒於舍，禮曰：『公館復，私館不復。』凡所使之國，有司所授舍，則公館已，何謂私館？」子曰：「善乎問也。自卿大夫家曰私館，公與公所爲曰公館。『公館復』，此之謂也。」
又《禮運》曰：及其死也。升屋而號，告曰：皋某復。〈招之於天。〉
又《雜記》曰：復，諸侯以衣、冕服、爵弁服；〈復，招魂復魄也。冕服者，上公五，侯伯四，子男三。褒衣亦始命爲諸侯及朝覲加賜之衣也。褒猶進也。〉夫人稅衣榆狄、狄稅素沙。〈言其招魂用稅衣上至プ狄也。狄稅素沙，言皆以白紗縠爲褒。〉復西上。〈北面而西上，賜長左也。復者多少，各如其命之數。〉
又《雜記上》曰：大夫、士死於道，則升其乘車之左轂，以其綏復。如於館死，則其復如於其家。
又《喪大記》曰：復，有林麓則虞人設階，無林麓則狄人設階。〈復，招魂復魄也。階，所乘以升屋者。虞人，主林麓之官也。狄人，樂吏之賤者。階，弟也。и虞之類。〉小臣復。復者，朝服。君以卷，夫人以屈狄，大夫以玄珪，世婦以衤亶衣，士以爵弁，士妻以稅衣。皆升自東榮。中屋履危，北面三號。卷衣投於前，司服受之。降自西北榮。其爲賓，則公館復，私館不復。其在野，則升其乘車之左轂而復。〈私館，卿大夫之家也。不於之復，爲主人之惡也。〉復衣，不以衣屍，不以斂。〈不以衣屍，謂不襲也。復者，庶其生也。若以其衣襲斂，是用生施死，於義相反。《喪禮》雲︰以衣衣屍，俗而去之。〉婦人復，不以衤冉。〈衤冉，嫁時上服，而非事鬼神之衣。〉凡復，男子稱名，婦人稱字。〈婦人不以名行。〉惟哭先復，復而後行死事。〈氣絕則哭，哭而復，復而不蘇，可以爲死事。〉諸侯行而死於館，則其復如於其國。如於道，則升其乘車之左轂，以其綏復。〈館主所致舍綏旌旗。〉
又《喪服小記》曰：復與書銘，自天子達於士，其辭一也。男子稱名，婦人書姓與伯仲。如不知姓，則書氏。〈此謂殷禮也。殷質，不重名，復則臣得名君。周之禮，天子崩，則同復曰：皋天子復。諸侯薨，復曰：皋某甫復。其餘及書銘。〉
《禮記外傳》曰：人之精氣曰魂，〈魂，陽也。云云而動。〉形體謂之魄，〈魄，陰也。漠然不動。〉合陰陽二氣而生也。〈精氣聚而爲一物。〉形勞則神逝，〈謂死而魂游散。〉死則難復生也。孝子之心不能忍也，故升屋而招其魂神也。神智無涯也。鬼者，復於土也。〈人皆食土之物，養成形體也。〉氣絕而收其魂，使反復於體也。
《齊書》曰：張融，建武四年病卒，遺令白旐無旒，不設祭，令人捉麈尾登屋復魂。曰：「吾生平所善，自當陵�一笑。三千買棺，無制新衾。左手執《孝經》、《老子》，右手執小品《法華經》。妾二人，事哀畢，各遣還家。」
《周禮·天官·冢宰》曰：太宰之職，大喪贊贈玉、含玉。〈助王爲之也。贈玉旣窆，所以送先王。含玉，死者實也。天子以玉。《雜記》曰：「含者執璧將命曰：『寡君使某含。』」則諸侯含以璧。〉小宰喪荒，受其唅、襚、幣玉之事。〈《春秋傳》曰：口實曰含，衣服曰襚，凶荒有璧玉者，賓客所委之禮。〉
又《天官·玉府》曰：大喪，共含玉。
又《春官·典瑞》曰：大喪，共飯玉、含玉、贈玉。〈飯玉，碎玉以雜米也。〉
《禮記·檀弓下》曰：邾婁考公之喪，〈考公，益之曾孫也。考公或爲定公也。〉徐君使容居來吊含，〈吊且含，非之也。〉曰：「寡君使容居坐含進侯玉，其使容居以含。」〈欲親含，非禮也。含不使賤者，君行則親含耳。侯玉者，徐僭稱王，自比天子。〉有司曰：「諸侯之來辱敝邑者，易則易，於則於。易於雜者，未之有也。」〈易謂臣禮，於謂君禮也。容居以臣欲行君禮於徐，自比天子，使大夫敵諸侯，有司固拒之，是也。〉容居對曰：「容居聞之，事君不敢忘其君，亦不敢遺其祖。昔我先君駒王西討，濟於河，無所不用斯言也。容居魯人也，不敢忘其祖。」〈言我祖與今君，於諸侯初如是，不聞義則服也。駒王，徐先君，謂僭號者，容居，其孫也。濟，渡也。言西討渡於河，廣大其國也。魯，魯鈍也。言魯鈍者，欲自明不妄。〉
又《檀弓下》曰：飯用米、貝，弗忍虛也。不以食道，用美焉爾。〈尊之也。食道米、貝，美也。〉
又《雜記上》曰：含者執璧將命曰：「寡君使某含。」相者入告，出曰：「孤某須矣。〈含玉爲璧制，其分寸大小未聞。〉唅者入，升堂致命，再拜稽顙。唅者坐委於殯東南。
又曰：天子飯九貝，諸侯七，大夫五，士三。〈此蓋夏時也。《周禮》天子飯唅用玉。〉
《左傳》曰：叔孫豹會晉士丐於柯，盟於督陽。荀偃癉疽，生瘍於頭，〈癉疽，惡瘡。〉二月卒，而視，不可含。〈目開口禁。〉宣子與撫之曰：「事吳敢不如事主！」猶視。欒懷子曰：「其爲未卒事於齊故也。」〈懷子，欒盈。〉乃復撫之曰：「主苟終，所不嗣事於齊，有如河。」乃瞑，受唅也。
又曰：公會吳子伐齊。將戰，公孫夏命其徒歌虞殯。〈虞殯，送終歌典，示必死也。〉陳子行命其徒具唅玉。〈亦示必死。〉
《春秋說題辭》曰：口實曰含，緣生象食，孝子不忍虛其欲。〈不忍虛，故欲實其口。〉天子以珠，諸侯以玉，大夫以璧，士以貝。唅之爲言含也。〈生常食，故死亦有所含。〉
《說文》曰：唅，送終口中玉也。
《釋名》曰：唅以米、貝，含其口中也。
《莊子》曰：青青之麥，生於陵阪。生不布施，死何唅珠爲？
《呂氏春秋》曰：含珠鱗施，今葬皆用之。注云︰含珠口實。鱗施，施玉匣於死者之體如魚鱗。
《儀禮·士喪禮》曰：死於適室，撫用斂衾；〈無，覆也。斂衾，大斂所用之衾也。衾，被也。〉奉屍於室，撫用夷衾。〈夷衾，覆屍柩之衾也。〉
又曰：冒，緇質，長與手齊。榝，掩足。〈冒，韜屍者也。制如直囊，上曰質，下曰殺。殺韜足而上，質韜首而下。齊手上衣尤下，赤象地也。〉
又曰：厥明，陳衣於房，南頭。西上糸青糸今，橫三縮一，廣終幅，拆其末。〈糸青，屈也。糸今，所以束衣服爲堅急也，以布爲之。縮從，橫者三幅，從者一幅，折其末令可結之也。〉
《禮記·雜記》曰：惟絞糸今衾冒，死而後制。
又《喪大記》曰：君錦冒黼殺，綴旁七；大夫玄冒黼殺，綴旁五；士緇冒榝，綴旁三。
又《喪大記》曰：小斂：布絞，縮者一，橫者三；大斂：布絞，縮者三，橫者五；布糸今，二衾。君、大夫、士，一也。
《禮記外傳》曰：絞糸今衾帽，死而後制。絞者，交束之名也；糸今者，堅急之稱也；衾者，單被也；帽者，小斂衣，故設帽以掩形也。小斂用一衾。大用二衾：一以覆之；一者將斂之時，先鋪衾於糸今之下，用以舉屍入棺者也。
《釋名》曰：絞，交也。交結之也。糸今，禁也。禁系之也。
