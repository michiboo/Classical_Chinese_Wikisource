
《神農經》曰：上藥令人身安命延。又雲︰餌五芝、丹砂、曾青、雲母、太一、禹餘糧，各以單服，令人長生。中藥養性，下藥除病，此上聖之至言，方術之實錄也。仙藥之上者丹砂，次者黃金、白銀、衆芝、五玉、五穀、明珠也。黃精與術，餌之卻粒。或遇凶年，可以絕粒，謂之米脯。
《西極明科》曰：上清金液丹經、九鼎神圖、太一九轉大丹等，凡一百四十卷。
《五符經》曰：胡麻本生大宛，又名巨勝，服之不息，與世長存。五穀之長也，服之可以知萬物，通神明。
又曰：真人謂黃精獲天地之淳精，依山寄居神化者也。天仙名此爲戊己芝。
《玉訣經》曰：元始五常氣，以陽光初明，散元始之輝，真人食其景而無窮。
《三光經》曰：三光者，仙道煉胎之術也。泥丸者，體形之上神也。
《吐納經》曰：八公有言，食草者力，食肉者勇，食�者智，食氣者神。
《仙經》曰：丹爲金服之上士也，茹芝導易蓯氣者，中士也，食餌草木者，下士也。食金丹大藥，雖未去世，百邪不近也。若但服草木及餌八石，�可令疾除命益耳，不足卻外禍也。惟守真一則劇性不犯。昔仙公各服一物，以得數百年，乃合神丹金液。韓衆服菖蒲十三年，身生毛，日視書萬言，皆誦之，冬袒不寒。又菖蒲生須石上，一寸九節己上，紫花者尤善。
又曰：煮石方，東府左卿白石先生造也。皆真人所授，但未見真本。世有兩本，以省少者爲佳。又，東華真人食石法，即東府也，亦是太清法。
又曰：紫微夫人撰術，序其略曰：「吾俱察草木之勝負，若速益於己者，幷己不及木之多驗乎？所以長生久視，遠而更靈。我非謂諸物皆當減於術也，真以術之用今之所要。末世多疾，宜當服餌。夫道有內足，猶畏外事之禍，有外足者，亦或中崩之弊。我見山林隱逸得服術者，千年八百年，比肩五嶽矣。今撰術數方，以傳好尚，若必信用，庶無橫暴之災矣。」
又曰：南陽酈縣山中有甘谷水。所以甘者，穀山左右皆生甘菊，菊花墮其中，曆世彌久。臨此谷中，居民皆不穿井，悉食甘谷水。食者無不壽，高者百四五十歲，下者不失八九十歲。故司空王暢、太尉劉寬、太傅袁隗皆爲南陽太守，每到官，常使酈縣月送甘谷水四十斛，以爲飲食。此諸公多患風痹及眩冒，皆得愈，但不能大得其益，如甘谷上居民從幼便飲食此水。又菊花與薏花相似，直以甘苦別之耳。菊甘而薏苦，今真菊甚少耳，率多生於水側，緱氏山與酈縣最多，仙方所謂日精、更生、周盈，皆一菊而根莖花實異名矣。其說甚美，而近來服之者，略無所效，正由不得真也。
《八素經》曰：太上曰：飛煉之法，未可得真人之門戶。又《四極明科》雲︰金液丹經，九鼎神圖，幷真仙之秘書，藏於名山。
《太上太霄朗書》曰：除欲減私，服禦吐納。
《上清列紀》曰：中黃之書皆白帝君所藏於瑤台，說丹藥秘法，非有真錄，不得其道也。
《太上丹簡墨錄》曰：修金液之術，當得太清丹經。
《太丹隱書》曰：感召靈跡則天人下降，上學之士服日月黃華金精飛根黃氣。
《五廚經》曰：修奉和太，不虧不盈。
《天交上經》曰：太古之人所以壽考者，不食�也。身安蜀樂，修道易成。《五符經》雲︰食月之精，可以長生；食星之精，上升太清。《登真隱訣》雲︰服�牙可絕�，去屍蟲也，可修真一之道。斐真人曰：「喜怒損志，哀樂損性，榮華減德，陰陽寇身，皆學道之大忌，仙法之所嫉也。莫若知而不爲，爲而不敢散，此仙之要道，生生之本業也。欲得延年，當吞日華。食物多飲，慎便臥，多則生病，臥則蕩心，心蕩則失性，病生則藥不行，學道者慎此。」
劉向《列仙傳》曰：務光，夏時人，好琴，服蒲韭根。又彭祖多服水桂雲母。中嶽人蘇林字子玄，本衛人，靈公末年，師仇公，教以服氣之法。又尹喜之長沙，服巨勝實。
又曰：劉奉林，周時人也。學道嵩高山，積年，後之委羽山，能閉氣三日不息，但服黃連。己及千歲，不能有所役使。
又曰：董威輦，不知何許人，晉武帝末在洛陽白社中，藍縷不蔽，恆吞一石子，終日不食。
《南嶽魏夫人內傳》曰：夫卻墅華存，字賢安，任城人也。晉成帝時，服金屑得道。
《太元真卻施盈內傳》曰：金闕聖君命太極真人使正一、玄玉郎、王忠、鮑丘等，與茅盈四階舌胎、流明、神芝、長躍雙飛、夜光洞草，使拜而食之。珮璽服衣正冠，北首蔥摞握鈴畢，四使者告盈曰：「食太極四節隱芝者，位爲真卿；食金闋舌胎玉芝者，位爲司命；食東宮流明金英者，位爲司祿；食長躍雙飛者，位爲真伯；食夜光洞草者，位爲主總左右御史之任。子今盡食之矣，壽畢天地，位當爲司命上真東岳卿君，都統吳越之神仙。」
《真人周君內傳》曰：紫陽真人周義山字季通，汝陰人也，漢丞相勃七世孫，父浚，官至陳留內史。君年十六，隨浚在郡，爲人沉重，喜怒不形。好獨坐靜處，精思微密，常以平旦出日之初，而東嗽日服氣，旦旦如此。
《真誥》曰：衡山張正禮，漢末授西城君虹景神丹方，患丹砂難得，去廣州爲道士，仙去，飈室爲上仙。
又曰：張玄賓，定襄人也，魏武帝時曾舉茂才。歸鄉里，師事西河薊公，授服餌術方。後遇真人樊子明於少室，授以遁變隱景之道。昔在天柱山，今來華陽內爲理禁伯。
又曰：廬江潛山中有學道者鄭景世、張重華，幷以晉初授仙卻氏德然口訣，以入山行守五藏含日法，兼服胡麻，又服玄丹。
又曰：平仲節，河東人也。劉聰亂中夏，仲節渡江，入括蒼山，體有真氣，服餌仙去。
又曰：趙廣信，陽城人，魏末渡江，入剡小白山，授李法服氣，又授左君守玄中之道。如此積年，或賣藥人間，多來都下，市丹砂作九華丹、仙去。
又曰：虞翁生，會稽人也，授仙人介君食日精法。吳時來隱狼伍山，兼行雲氣回形之道，精思積久，仙去。
又曰：朱孺子吳末入赤水山中，服菊華及術。後遇西歸子，從乞度世，西歸子授以要言，仙去。
又曰：明星王女者，居華山，服玉漿，山中頂上有石龜，其廣數畝，高且三仞。其側有梯磴達龜背，見玉女祠前有五石臼，號曰玉女洗頭盆。其中水碧綠澄澈，雨不加溢，旱不減耗。內有玉女馬一匹。
又曰：華陰山中有學道者尹授子、張石生、李方回，幷晉武帝時人。授仙人管城子蒸丹餌術法，又授蘇門周壽陵服丹霞之法。
又曰：范幼沖遼西人，恆服三氣法，青白赤氣各如糸延。服之十年，遂得仙。此高元君太素內景法，旦旦爲之，視日益佳。其法簡，其事驗。
又曰：姜伯真在大橫山服石腦。石腦如石，小班色而軟。又大茅山東亦有形狀員小如曾青，而色似鍾乳。繁陽子昔亦服此。
《斐君內傳》曰：佛面道人支子元，斐君授以長生內術。又雲︰尋藥之與存思，雖致道同津，而關源異緒。服藥所以保形，形康則神安；存思所以安蜀，神通則形保，二理乃成，相資而有。
《道學傳》曰：許邁字叔玄，少名映，後改名遠游，與王羲之父子爲世外之交。羲之亦辭榮養生，每造遠，彌日忘歸。詩書往復，多論服餌。
又曰：上清左卿黃觀子學道，服金丹，讀《太洞經》得道。東府左卿白玉生有煮石方，文德右仙監張叔隱授青精方。太清右公李抱祖，岷山人，授青精食飯方。
葛洪《神仙傳》曰：劉京從邯鄲張君授餌�丸。
又曰：封君達，隴西人，入鳥鼠山服餌，年百餘歲，常乘青牛。
又曰：衛叔卿，中山人也，服雲母。
又曰：孔元，許昌人，常服松脂伏苓。
又曰：焦先字孝然，河東人也。常食白石，以分人，熟如煮芋。
又曰：靈壽光，扶風人，年七十餘，乃得未央丸方，服之，年二百餘歲不老。
又曰：中候上仙范邈，字度世，舊名冰。服虹莖Δ得道，撰《魏夫人傳》。
又曰：清虛真人王褒，字子登，前漢安國侯王陵七世孫。主仙道君以�碧陽水晨飛丹腴二斗賜褒，服之視見甚遠，坐在立亡，役使群神。
