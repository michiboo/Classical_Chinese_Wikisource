
《春秋運斗樞》曰：涯摑星散為鷹。
《禮記·月令》曰：驚蟄之日，鷹化為鳩。
又曰：七月，鳩化為鷹，然後設羅。
《左傳·文公十八年》曰：季文子使太史克對緒瀚曰：「先大夫臧文仲教行父事君之禮，行父奉以周旋，弗敢失墜，曰：見無禮於其君者，誅之，如鷹之逐鳥雀也。」
又《昭公四》郯子曰：「少皥鳥師而鳥名。爽鳩氏，司寇者也。〈杜預注曰：爽鳩，鷹，鷙鳥也，故為司寇，主盜賊也。〉
又《襄公四》曰：子產始知然明，問為召可，對曰：「視民如子，見不仁者，誅之，如鷹擲牮鳥雀。」
《毛詩》曰：惟師尚父，時惟鷹揚。〈如鷹之飛揚也。《箋》云：鷹，鷙鳥也。〉
《爾雅》曰：鷹，爽鳩。〈郭璞注曰：來，當為，字之誤也。《左傳》作鳩，是也。善擊，官於代郡捕之。〉
又曰：鷹隼醜，其飛也。〈鼓翅然疾。〉
《春秋考異郵》曰：金伐木，故鷹擊雉。
《易通卦驗》曰：鷹者，鷙殺之鳥。
《周書》曰：驚蟄之日，鷹變為鳩。小暑之日，鷹乃學習。處暑之日，鷹乃祭鳥。
《大戴禮》曰：正月，鷹則為鳩。鷹也者，非其殺之時也；鳩也者，非其殺之時也。善變而之仁，故具言之也。鳩為鷹而不仁，故不盡其辭。
《史記》曰：李斯臨刑，思牽黃犬，臂蒼鷹，出上蔡東門，不可得矣。
《漢書》曰：鷹隼未擊，弋不得施於蹊隧。
又《酷吏傳》曰：郅都為濟陽太守，時人號為「蒼鷹」。
又曰：孫寶為京兆尹，請故吏侯文為掾。立秋日，文謂寶曰：「今鷹隼始擊，當順天氣成嚴霜擲覷。」
《後漢書》曰：崔駰與竇憲箋曰：「今日漢陽太守率吏卒數十人，皆臂鷹牽狗，雲欲上幕府。夫鷹犬所獲，不過雉兔，斯乃細人之事。」
《東觀漢記》曰：和熹皇后臨朝，上林鷹犬悉斥賣之。
又曰：趙勤，字孟卿。太守桓虞署督郵新野令，自責還印綬去。虞嘆曰：「善吏如使良鷹，下即中。」
馬融《與伯世書》曰：憒憒愁思，猶不解懷。思在竹間，放狗逐麋。晚秋涉冬，大蒼出籠。黃棘下菟，Ρ以乾葵。以送余日，玆樂而已。
《魏志》曰：呂布因陳登求徐州牧，不得，布怒，登喻之曰：「登見曹公言：『待將軍，譬如養虎，當飽其肉，不則噬人。』公曰：『不如養鷹，飢則為用，飽則揚去。』」布乃解。
《晉書》曰：虞潭，字思奧。會沉充等逼京師，潭起義軍。至上虞，有野鷹飛集屋樑，眾懼，潭曰：「起大義而剛鷙之鳥來，破賊必矣！」後如其言。
又曰：崔洪，清厲骨鯁，為尚書左丞，時人為之語曰：「岡生荊棘，來自博陵。在南為鷂，在北為鷹。」
又《載記》曰：慕容垂請至鄴拜墓，符堅許之。權翼諫曰：「腹猶鷹也，飢則附人，飽便高。遇風塵之會，必有陵宵擲昃。惟宜急其羈絆，不可任其所欲。」堅不從。
《南史》曰：王僧達性好鷹犬。何尚擲曷仕，復膺朝命，於宅設八關齊，大集朝士，自行香，次至僧達，曰：「願即且放鷹犬，勿復游獵。」
又曰：齊鬱林王即位，未逾旬，多聚飛鷹忄夫，以粱肉俸之。
《陳書》曰：侯安都率水軍於中流斷齊軍糧運。又襲秦郡，破徐嗣徽柵，收其家口，得嗣徽所彈琵琶及所養鷹。遣信餉之曰：「昨至弟住幢悅此，今以相還。」嗣徽等見之，大懼。
《北史》曰：後魏華山郡王澄弟嵩，孝父時，位步兵校尉。大司馬安定王休薨，未及卒哭，嵩便游田。帝聞大怒，曰：「嵩，大司馬薨殂一月，爾便以鷹鷂自娛。有叔父之痛，無猶子之情。損心棄禮，何其太速？便可免官！」
又曰：齊廣寧王孫孝珩，好綴文，有技藝。常於廳事壁自畫一蒼鷹，見者皆以為真。
《三國典略》曰：玄坦為冀州刺史，不卹人事，專為聚斂。性好畋漁，無日不出。秋冬獵禽，夏春捕水族，鷹犬常數百頭，器網十餘車。自云：「寧三日不食，不能一日不獵。」
《唐書》曰：太宗初傳位，舊苑中有籠鷹，悉斷聯任去，良犬並解紲放之。
又曰：太宗謂侍臣曰：「李大亮可謂忠直矣。朕遣使至其所，見有佳鷹，諷令獻朕。大亮因密表責朕云：『遞下久絕田獵，而使者求鷹。若是陛下之意，深乖昔旨；如其自擅，便是任使非人。』朕覽表，嘉嘆不能自己。有臣若是，朕復何憂？」於是賜之金壺，以彰忠讜。
又曰：源乾曜為京兆尹，仍京師留守。乾曜政存寬簡，不嚴而理。常有仗內白鷹，因縱逸，遂失所在，上令京兆切捕之。俄於野外獲之，其鷹掛於叢棘而死。官吏懼得罪，相顧失色，乾曜徐曰：「事有邂逅，死亦常理。主上仁明，當不以此置罪。必其獲戾，吾自當之，不須懼也。」遂入，自請失旨之罪，上不問。
又曰：憲宗時，每歲冬以鷹犬出近畿習狩，謂之外案。邢院供奉官為其使，領徒數百，恃恩恣橫。郡邑懼擾，皆厚禮迎犒之，恣其所便，止舍私邸，百姓畏之如寇盜。
《戰國策》曰：唐睢謂秦王曰：「要離刺慶忌，蒼鷹擊於殿上。」
《廣志》曰：有雉鷹；有菟鷹，一贖為黃，二歲為撫，三歲為青；胡鷹、獲獐，出廬江。
《幽明錄》曰：楚文王少時好獵。有人獻一鷹，文王見之，爪距、神爽殊絕常鷹，故為獵於雲夢。置網雲布，煙燒張天，毛群羽族爭噬競搏。此鷹軒頸瞪目，遠視雲際，無搏噬擲昃。王曰：「吾鷹所獲以百數，汝鷹曾無奮意，將欺余耶？」獻者曰：「若效於雉兔，臣豈敢獻？」俄而雲際有一物，凝翔鮮白，不辨其形。鷹便竦翮而升，矗若飛電。須臾，遇獰如雪，血下如雨，有大鳥墜地。度其兩翅數十里，眾莫能識，時有博物君子曰：「杆大鵬雛也。」文王乃厚賞之。
《西京雜記》曰：茂陵少年李亭，好馳駿狗逐獸，或以鷹鷂逐兔，皆以為佳名：狗則有修毫、釐健、白望、青曹之名，鷹則有青翅、草眸、青冥、金距之屬，鷂則有從風鷂、孤飛鷂。
《論衡》曰：孔子畏陽虎，卻行流汗，陽虎未必色白，孔子未必面青。鷹擊雀，鶚啄雁，未必鷹鶚南方，雀雁西方，自以筋力勇壯相勝服也。秦子曰：虎能雄猛，不可以托；鷹能飄擊，不可以寄雛。
《物理論》曰：使武士宰民，如使狼牧羊，使鷹養雛也。
焦贛《易林》曰：鷹棲茂樹，候雀塗卻。
《益部耆舊傳》曰：廣漢馮顥為渴者，逐單于至雲中。大將軍梁冀遣人求鷹，止晉陽。舍人不狽，顥收之，使人擊鷹而亡也。顥追捕甚急，冀辭乃止。
《古樂府》曰：豹則虎之弟，鷹則鷂之兄。
魏文帝《答繁欽書》曰：商風振條，秦鷹秋吟。斯可謂聲協鍾石，氣應風律。
孫楚《鷹賦》曰：郭延考與余辭，其後從者，二鷹以侍側。郭，邊人也，好弋獵顧眄，心欲自娛樂，請余為賦。曰：「其為相也，疏尾闊臆，高圓顱。深目蛾眉，狀似愁胡；曲嘴短頸，足若雙枯。」
隋魏彥深《鷹賦》曰：惟玆禽之化育，實鍾山之所生。資金方之猛氣，擅火德之炎精。何虞者之多端？運橫虜羈束。綴輕絲於雙臉，結長皮於兩足。飛不遂於本情，食不充於所欲。逸翰由其暫斂，雄心為之自局。若乃貌非一體，相乃多途。指重十字，尾貴合盧。立如植木，望似愁胡。嘴同劍利，腳等荊枯。亦有白如散花，赤如點血。大文若錦，細班似纈。眼類明珠，毛猶霜雪。身重若金，爪剛如鐵。或復頂平似削，頭圓如卵。臆闊頸長，筋粗脛短。翅厚羽勁，髀寬肉緩。求之事用，俱為絕伴。或似鶉頭，或似鴟首。赤精黃足，細骨小肘。懶而易驚，奸而難誘。住不可呼，飛不及走。若斯植擋，不如勿有。若夫疾食速消，此則有命。兔頸猴立，是為無病。廁門忌大，結肚惡軟。條不欲絕，背不宜喘。生於窟者則好眠，巢於木者則常立。雙長者則起遲，六翮短者則飛急。毛衣屢改，厥色無常。寅生酉就，總號為黃。二周作鴇，千日成蒼。雖曰排虛，性殊眾鳥。雌則體大，雄則形小。遇犬則驚猜，得人則馴擾。養雛則少病，野羅則多巧。察之為易，調之實難。格必高迥，屋必華寬。姜以取熱，酒以排寒。須溫暖，肉不陳乾。近人令狎，靜之使安。晝不離手，夜便火宿。微加其毛，少減其肉。肌肥骨瘦，心和性熟。念絕雲宵，志在馳逐。
《北齊書》曰：上洛王思宗弟思好，少以騎射事文襄及文宣，受命，為左衛將軍。本名思孝，天保五年討賊，文宣悅其驍勇，謂曰：「爾擊賊如鶻入鴉群，宜思好事。」故改名焉。
《隋書》曰：劉昶字居士，為太子千牛備身。聚徒任俠，不遵法度。公卿子弟有力雄健者，輒將至家，以車輪括其頸而棒之，殆死能不屈者，稱為壯士，釋而與交。黨與三百人，其矯捷者，號為「餓鶻隊」。
《唐書》曰：玄和四年，藹德曷里祿設弭施合蜜里迦可汗，遣使請改「回紇」為「回鶻」，義取迴旋輕健如鶻。
又曰：玄和八年，淄青節度使李時岳進鶻十二，命還之。
唐杜甫《義鶻行》曰：陰崖二蒼鷹，養子黑柏顛。白蛇登其巢，吞噬恣朝餐。雄飛遠求食，雌者鳴辛酸。力強不可制，黃口寧半存。其父從西來，翻身入長煙。斯須領健鶻，憤懣寄所宣。斗上捩孤影，無煽卻九天。修鱗脫遠枝，巨顙拆老拳。高空得蹭蹬，短草辭蜿蜒。折尾能一擺，飽腸今已穿。生雖滅眾雛，死亦垂千年。物情有報復，快意貴目前。玆實鷙鳥最，急難心炯然。功成失所往，用舍何其賢？解ō水湄，此事樵夫傳。飄蕭覺素髪，凜欲沖儒冠。人生所與分，亦在顧眄間。聊為《義鶻行》，永激壯士肝。
《爾雅》曰：晨風，鸇也。〈郭朴注曰：鷂屬。〉
《孟子》：為叢驅雀者，鸇也；為湯、武驅民者，桀與紂也。
《毛詩》曰：織文鳥章，白旆央央。〈《箋》云：鳥章，隼之文章，將帥之服。〉
又曰：<鳥穴>彼飛隼，其飛旆覦，亦集爰止。〈隼，急疾之鳥。〉
《詩義疏》曰：鷂也，齊人謂之擊徵，或謂之題肩，或曰雀鷹，春化為布穀。此屬數種皆為隼。
《周易》曰：公用射隼於高墉之上。
《春秋考異郵》曰：陰陽氣貪，故題肩擊。〈宋均注曰：題肩，有爪芒。為陽中陰，故擊殺也。〉
《國語》曰：仲尼在陳，有隼集於陳侯之庭而死，楛矢貫之石弩，其長尺有咫。陳惠公使以隼如仲尼之館問之，仲尼曰：「隼之來也遠矣！此肅慎氏之矢也。昔武王克商，通道於九夷八蠻，使各以其方賄來貢，使無忘職業。於是肅慎氏貢楛矢、石弩，其長尺有咫。先王欲昭其令德擲曷遠也，故銘其括曰：『肅慎氏之貢矢』，以分大姬配虞，胡公而封諸陳。古者分同姓，以寶玉展親也；分異姓，以遠方擲臧貢，使無忘服也。故分陳以肅慎氏之貢。君若使有司求諸故府，其可得也。」使求，得之金櫝。
《說文》曰：鷂，鷙鳥也。
《爾雅》曰：覃，負雀。〈郭璞注曰：覃，鷂也，江東呼為覃。善捉雀，因名。〉
《廣雅》曰：顙肩、鷸子、籠脫，鷂也。
《廣志》曰：鷸子，大如胡燕，色似鷂，食雀。籠脫，擊鳩、鵲。
《晉書》曰：王育，京兆人也。太守杜宣命為主簿。俄而宣左遷萬年令，杜令王攸詣宣，宣不迎之，攸怒曰：「卿往為二千石，吾所敬也。今吾儕耳，何故不見迎？欲以小雀遇我，使畏死鷂也？」
《唐書》曰：武德初，萬年縣法曹孫伏伽上表，以三事諫。其一曰：「陛下貴為天子，富有四海。凡曰蒐狩，須順四時。陛下二十日龍飛；二十一日有獻鷂雛者，此乃前朝之弊風，少年之事務，何忽今日行之？」
又曰：太子承乾與漢王玄昌相託附，承乾賜以琵琶、名馬，玄昌報以鷂子、山雞。
又曰：太宗得鷂，絕俊異，私自臂之。望見鄭公魏徵，乃藏於懷。公知之，遂前白事，因語古帝王逸豫，微以諷諫，語久，帝惜鷂且死，而素嚴敬徵，欲盡其言，徵語不時盡，鷂死懷中。
又曰：楊德，高宗朝為萬年令。有宦官恃貴寵，放鷂不避人禾稼。德擒而杖之二十，悉拔其鷂頭。宦者涕泣袒背，以示於帝，帝曰：「爾情知此漢獰，何須犯他百姓？」竟不之問。
又曰：貞玄十四年九月，中書門下奏賀：嵯峨山獲白鷂。
《莊子》曰：鷂為，為布穀，布穀復為鷂，此物變也。
《列士傳》曰：魏公子無忌方食，有鳩飛入案下。公子使人顧望，見一鷂在屋上飛去。公子乃縱鳩令出，鷂囑獰殺之。公子暮為不食，曰：「鳩避患歸無忌，竟為鷂所得，吾負之。為吾捕得此鷂者，無忌無所愛。」於是左右緒瀚子慈聲旁國。左右捕得鷂三百餘頭，以奉公子。公子欲盡殺，恐無辜，乃自案劍至其籠上，曰：「誰獲罪無忌者耶？」一鷂獨低頭，不敢仰視，乃取殺之，盡放其餘。名聲布流，天下歸焉。
《論衡》曰：儒書稱魏公子方欲與客飲，有擊鳩，鳩逃公子案下，追殺之於公子之前。公子使人設網捕，得數十，責殺鳩之罪。擊鳩之俯頭不敢仰視，公子乃殺之。此虛言也。有千數，擊鳩飛去，安可復得？或是捕者折其頸也。
《夢書》曰：鷹鷂為攻剽殘心也。夢見鷹鷂，憂賊人也。
魏陳思王曹植《鷂雀賦》曰：鷂欲取雀，雀自言：「雀微賤，身體柴小，肌肉瘦，所得蓋少，君欲相啖，實不足飽。」鷂得雀言，初不敢語。「頃來坎坷，資糧乏旅。三日不食，略思死鼠。今日相得，寧復置汝？」雀得鷂言，意甚怔營。性命至重，雀鼠貪生。「君得一食，我命隕傾。皇天是鑒，賢者是聽。」鷂得雀言，意甚怛惋。當死弊雀，頭如果蒜。不早首服，烈頸大喚。行人聞之，莫不往觀。雀得鷂言，意甚不移。目如擘椒，跳蕭二翅。「我雖當死，略無可避。」鷂乃置雀，良久方去。二雀相逢，似是公嫗。相將入草，共氏一樹。仍共本末，辛苦相語。「向者近出，為鷂所捕。賴我番扌建，體素便附。說我辯語，千條萬句。欺恐舍長，令兒大怖。我之得免，復勝於汝。自今後竟，莫復相妒。」
《毛詩·谷風·四月》曰：匪鶉匪鳶，翰飛旆覦。〈毛曰：鶉，雕也。鳶，貪殘之鳥也。〉
《說文》曰：鷲，黃頭赤目，五色皆備。一曰雕。
《漢書》曰：李廣為上郡守。匈奴入上郡，武帝使中貴人從廣。匈奴射中貴人，廣曰：「是必射鵰者也。」廣射殺二人，生得一人，果射鵰者也。
《穆天子傳》曰：舂山爰有青雕，執犬豕，食鹿。
《列子》曰：周宣王之牧正有役人梁鴦者，能養野禽獸，委食於園庭之內，雖虎狼、雕鶚之類，無不柔者。雌雄在前，孳尾成群，異類雜居，不相搏噬。
《後魏書》曰：秦王機悟壯勇，善弓馬。太宗出遊白登之東北，以騎從。有艘飛於上，太宗命左右射之，莫能中。雕旋飛稍高。自請射之，以二箭而下艘。太宗嘉之，賜御弓矢、金帶，以旌其能。軍中於是號為「落雕都尉」。
《北齊書》曰：斛律光常從世宗於洹橋校獵，見一大鳥雲表飛，光引弓射之，正中其頸。此鳥形如車輪，旋轉而下，至地，乃大雕也。世宗取而觀之，深壯異焉。丞相屬邢子高見而嘆曰：「杆射鵰手也。」當時傳號「落雕都督」。
《隋書》曰：長孫晟。周宣帝時，突厥攝圖請婚於周，以趙王招女妻之。然周與攝圖各相夸競，妙選驍勇以充使者，因遣晟副汝南公文神慶送千金公主於其牙，前後使數什擋，攝圖多不禮。見晟而獨愛焉，每共游獵，留之竟歲。常有二雕，飛而爭肉，因以兩箭與晟曰：「請射取之。」晟乃彎弓馳往，遇雕相攫，遂一發而雙貫焉。攝圖喜，命諸子弟貴人皆親友，冀暱近之，以學彈射。
《漢書》曰：匈奴有計入漢地，直張掖郡，〈直，當也。〉生奇材箭竿鷲羽。〈師古曰：大雕也，黃頭赤目，其羽可用為箭。〉
《西域諸國記》曰：餚闍崛山在王舍城北四里。山有兩崖，鷲鳥常群居其顛，土人號為「靈鷲山」也。〈《佛國記》曰：山石頭似鷲。阿育王使鑿石，假安兩翼兩腳，今見存。〉
《林邑國記》曰：西南遠界有靈鷲鳥，能知吉凶。覘人將死，食屍，肉盡乃去，家人取骨燒為灰，投之漲海。
《毛詩》曰：《關雎》，后妃之德也，《風》之始也，所以風化天下而正夫婦也。關關雎鳩，在河擲贄。一名王雎，一名雕，江東呼為鶚，食魚，鷙而有別。
《倉頡解詁》曰：鶚，金啄鳥也。見則天下兵，能擊殺獐鹿。
《漢書》曰：鄒陽諫吳王曰：「臣聞鷙鳥累百，不如一鶚。」〈孟康曰：鶚，大雕。〉
《爾雅》曰：揚，白鷢。〈郭璞注曰：以鷹尾氏白也。〉
《廣雅》曰：白鷢，鷹也。
《說文》曰：白鷢，玉雕也。
崔豹《古今注》曰：揚，白鷢，似鷹，而尾氏白也。亦號為尾鷹。
《風土記》曰：說《詩》義者，或說雎鳩為白鷢。白鷢，屬，於義無取。蓋蒼，大如白{厥鳥}而色蒼，其鳴「戛戛」和順，又游於水而息於洲，常只不詩。
