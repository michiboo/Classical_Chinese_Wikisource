
《說文》曰：沐，濯�也。
《毛詩·淇澳·伯兮》曰：自伯之東，首如飛碰攏豈無膏沐，淮適爲容？
《大戴禮·夏小正》曰：五月蓄蘭爲沐浴。
《禮記·曲禮上》曰：居喪之禮，頭有瘡則沐。
又《檀弓下》曰：石駘仲卒，〈駘仲，衛大夫也。〉無適子，有庶子六人。卜所以爲後者，曰：「沐浴佩玉則兆。」五人皆沐浴佩玉。石祁子曰：「孰有執親之喪而沐浴佩玉者乎？」不沐浴佩玉。石祁子兆，衛人以龜爲有知。
又《內則》曰：五日則�覃湯請浴，三日具沐。
《左傳·僖中》曰：初，晉侯之竪頭須，守藏者，竊藏以逃。〈文公出時。〉盡用以求納之。〈求納文公。〉及入，求見，公辭以沐。謂僕人曰：「沐則心覆，心覆則圖反，宜吾不得見也。居者爲社稷之守，行者爲羈紲之僕，國君而仇匹夫，懼者甚衆矣。」僕人以告，公遽見之。
又僖下曰：衛叔武將沐，聞君至而喜。捉�走出，前驅射而殺之。公知其無罪，枕股而哭之。
又哀下曰：齊子我夕，〈夕視事。〉陳逆殺人，逢之，〈陳逆子行陳氏宗也，子我逢之。〉遂執以入。〈執逆至朝。〉陳氏方睦，使疾，而遺之潘沐，備酒肉焉。〈潘米汁可以沐頭。〉
《論語·憲問》曰：陳成子弒簡公，孔子沐浴而朝，請討之。
《家語》曰：凡喪，小功已上，虞練祥之，祭皆沐浴，且祭日沐浴爲齋潔也。
《史記》曰：周公戒伯禽曰：「我文王之子，武王之弟，成王之叔，於天下亦不賤矣。然我一沐三握髮，一飯三起以待士，猶恐失天下之賢人。」
《漢書》曰：竇皇后弟廣國，字少君。四五歲時，家貧，爲人所略。上書自陳，左右見，問之，曰：「姊去我西時，與我訣傅舍中，丐沐，沐我、飯我乃去。」後持之而泣也。
又曰：鄧通願謹，不好外交。雖賜沐浴，不欲出。於是，文帝賜通巨萬。
又曰：吳王遺諸侯書曰：「楚玄王子淮南三王，或不沐洗十餘年，怨入骨髓。〈言心有所懷，志不在洗沐也。〉欲壹有所出之久矣。〈謂發兵也。〉」
又曰：張安世字子孺。少以父任爲郎用善書至給事尚書。精力於職，沐浴未嘗出。
又曰：董賢，每賜沐浴，不肯出。常留中視醫藥。上以賢難歸，詔令賢妻得通引籍殿中，止賢廬。
又曰：張蒼德安國侯王陵。及貴父事陵。陵死後，蒼爲丞相，洗沐常先朝陵夫人，上食，然後敢歸家。
又曰：孔光典樞機十餘年，守法度，修故事。沐日歸休，兄弟妻子燕語，終不及朝省政事。
鄧粲《晉記》曰：舂陵長易雄起兵討王敦，欲活之，使還邑舍洗沐。衆人皆賀，雄曰：「吾夢乘車，掛肉其傍。肉必有筋，筋者，斤。吾其死也。」敦果刑雄。
《晏子春秋》曰：景公之嬖妾嬰子死，公守之三日，不食，不去左右。晏子入，曰：「育術客與醫俱言曰能生死者，聞嬰子疾，請治之。」公喜，起曰：「病猶可爲乎哉？」晏子曰：「客之通也，使君潔沐浴飲食，彼亦將有鬼神之事焉。」公曰：「諾。」屏而沐浴。晏子令棺人斂之而復曰：「醫不能治病也，斂矣。不敢不以聞。」公作色不悅曰：「吾爲君紿而已矣。」
《莊子》曰：孔子見老聃，聃新沐被髮似非人。孔子曰：「先生體若槁木，似遺物乎！」老子曰：「吾游物之初。」孔子出，告顔淵曰：「丘之道，其猶醯鶏。」〈司馬彪注曰：瑊益鶏，酒上飛蟎。〉
《韓子》曰：古諺曰：「爲政若沐也。」雖有棄發之勞，而有長髮之利也。}}
又曰：僖侯將沐，湯中有礫。問之，曰：「當有人慾代湯者。」
《呂氏春秋》曰：昔者，禹一沐而三捉�，一食而三起，以禮有道之士。
《淮南子》曰：湯沐具而蟣虱相吊，大廈成而燕雀相賀。
《六韜》曰：文王聞殺崇侯虎，歸至酆，令具湯沐。
《論衡》曰：子日沐，令人愛，卯日沐，令人白頭。案：人之愛憎，頭之白黑，在乎自然。但使嫫母子日沐，能令人愛耶？使十五童子卯日沐，能令�白耶？
《世本》曰：秦穆公作沐。
《異苑》曰：北海任詡字彥期。從軍十年乃歸。臨還，握粟出卜。師云：「非屋莫宿，非食時莫沐。」詡結伴數十，暮遇雷，相庇於岩下。竊憶非屋莫宿之戒，遂負檐櫛沐。岩崩，壓停者悉死。至家，妻先與外人通情，謀共殺之，請以濕�爲識。婦宵則勸詡令沐，復憶非食時莫沐之忌，收�而止。婦慚愧負怍，乃自沐焉。散�同寢。通者夜來，不知婦也，斬首而去。
《楚辭》曰：浴蘭湯兮沐芳華，采衣兮若英。
又《漁父》曰：吾聞新沐者必彈冠，新浴者必振衣，安能以身之察察，受物之汶汶乎！
《說文》曰：浴，灑身也。
《禮記·內則》曰：五日則�覃湯請浴，外內不共氵〈音逼〉浴。〈逼，浴室也。〉
《禮記·儒行》曰：儒有澡身而浴德。〈常自清潔於身，沐浴於德也。〉
《左傳·僖中》曰：晉公子重耳及曹，曹共公聞其駢脅，欲觀其裸。浴，薄而觀之。
又文下曰：齊懿公之爲太子也，與邴歜之父爭田，不勝。及即位，乃掘而刖之，而使歜僕。〈僕禦。〉納閻職之妻，而使職參乘。五月，公游於申池。二人浴於池，歜以撲扌失職。〈撲，捶。扌失，擊。〉職怒。歜曰：「人奪汝妻而不怒，一�失汝庸何傷？」職曰：「與刖其父而弗能病者，何如？」乃謀殺懿公。
《國語》曰：莊公將殺管仲，齊使者請之而來，以與使者。比至，三釁三浴之。〈釁，香堇也。〉
《論語·先進》曰：子路、曾晰、冉有、公西華侍坐。子曰：「點！爾何如？」鼓瑟希，鏗爾，舍瑟而作。對曰：「暮春者，春服既成。冠者五六人，童子六七人，浴乎沂，風乎舞雩，詠而歸。」夫子喟然嘆曰：「吾與點也！」
《續漢書》曰：耿恭在疏勒得出，至玉門，惟餘十三人。衣履穿決，形容枯槁。郎將鄭衆爲恭以下沐浴，易衣冠。
又曰：靈帝時，江夏黃氏之母浴化爲黿，入於深淵。其後時時出見。初浴簪一銀釵，見猶在其首。
《山海經》曰：大荒之中，有淵正方，四隅皆通。〈言淵四海皆旁通。〉北屬黑水，南屬大荒。北旁名曰少和之淵，南旁名曰縱淵。〈音烏懸反。〉舜之所浴也。〈言常在中澡洗。〉
《莊子》曰：仲尼問於太史韜曰：「衛靈公爲靈，何也？」太史韜曰：「是固靈也。靈公妻有三人同浴。」〈男女同浴，此無禮也。〉
又曰：鵠不日浴而白。
《韓子》曰：燕人李季好遠游。其妻私通他人。季忽歸，私通者在內，其妻令被髮直出門。季曰：「何人耶？」妻曰：「無人。」季曰：「吾見鬼耶！」妻曰：「取五牲屎浴。」季曰：「諾。」乃浴以狗屎。
《說苑》曰：秦繆公見百里奚牛肥，公曰：「牛何以肥？」對曰：「臣飲食之以時，使之不暴，有險先後之以身，是以牛肥。」公知其君子，令有司具沐浴爲衣冠。坐與語，公大悅。
《外國圖》曰：方江之上暑濕，生男子三年而死。有黃水，婦人入浴，出則乳矣。去九嶷二萬四千里。
丘淵之《征齊道理記》曰：朱靈城東，有管寧舊宅。宅前有水，是寧常所澡浴處。
石虎《鄴中記》曰：石虎金華殿後，有虎皇后浴室三間。徘徊反宇，櫓�辟隱起，彤采刻鏤，雕文粲麗。四月八日，九龍銜水浴太子之像。又太武殿前溝水注浴時，溝中先安銅籠疏，其次用葛，其次用紗。相去六七步，斷水。又安玉盤，受十斛。又安銅龜，飲穢水。出後腳入諸公主第，溝亦出建春門東。又顯陽殿後皇后浴池，上作石室，引外溝水注之室中。臨池上有石床。
《世說》曰：桓車騎〈桓沖也。〉不好著新衣。浴訖，婦固送新衣。車騎大怒，催使將去。婦便持還，傅語云：「衣不經新，何由而故？」桓大笑而著之。
《幽明錄》曰：桓溫內懷無君之心。時比丘尼從遠來，夏五月，尼在別室浴，溫竊窺之。見尼裸身先以刀自破腹，出五藏，次斷兩足，及斬頭、手。有頃，浴竟。溫問：「向窺見，尼何得自殘毀如此？」尼云：「公作天子，亦當如是。」溫惆悵不悅。
《說文》曰：盥，灑面也。澡，灑手也。洗，灑足也。
《尚書·顧命》曰：盥以異同，秉璋以酢。〈太保以盥手洗異同實灑。〉
《禮記·內則》曰：子事父母，鶏初鳴，咸盥漱。
又曰：進盥，少者奉盤，長者奉水，請沃盥。奉卒，授巾。〈盤，盛盥水者。〉
《左傳·僖中》曰：懷儺揞沃盥，既而揮之。懷嬴怒曰：「秦、晉匹也，何以卑我？」
《後漢書》曰：劉寬簡略，嗜酒，不好盥浴。〈澡手曰盥。〉京師以爲諺。
《唐書》曰：虞世南受學於吳郡顧野王，經十餘年，精思不倦或累旬不盥櫛。
《莊子》曰：陽子居遇老子，老子中道仰天嘆曰：「始以汝爲可教也，今不可也。」陽子居不答。至舍，進盥漱巾櫛，脫履戶外，膝行而前曰：「向者，弟子欲請問夫子，夫子行，不問。今間矣，請問其過。」
《管子》曰：冬日不盥，非愛水也；夏日不煬，非愛火也。爲不�於身。
《風俗通》曰：案里語：「厚哉鮑管，探腸按腹。」不清，然尚不盥，何共財而生喜怒也。
《毛詩·邶·柏舟·穀風》曰：就其深矣，泳之游之。
《左傳·莊公十八年》曰：楚武王遷權於那處，使閻敖尹之。及文王即位，巴人叛楚而伐那處，取之，遂門於楚。閻敖游涌而逸。〈敖既不能守城，又游湧水而走。〉
《莊子》曰：顔淵問於仲尼曰：「吾嘗游乎觴深之淵。津人操舟若神，吾問焉。曰：『操舟可學耶？』曰：『吾善游者』數，若乃夫沒人則未嘗見舟而便操之者也。吾問焉而不吾告，敢問何謂也？」仲尼曰：「善游者之數能忘水也，若乃夫沒人之未嘗見舟而便操之也。彼視淵若陵，視舟之覆，猶其車卻也。」
又曰：孔子觀於呂梁，懸水三十仞，流沫三十里，黿鼉魚鱉之所不能游也。有一丈夫游之，以爲有苦而欲死者也。使弟子幷流而拯之，數百步而出。被髮行歌而游於塘下。孔子從而問焉。曰：「蹈水有道乎？」曰：「吾無道，吾始乎故，長乎性，成乎命。與齊俱入，與汨偕出，從水之道而不爲私焉。此吾所以蹈水也。」
《呂氏春秋》曰：有道江上者，見人方引嬰兒而投之江中，嬰兒啼。人問其故。曰：「此其人父善游。」使其父雖善游，其子豈遽能游之哉！
《淮南子》曰：食水者善游而耐寒。〈魚屬也。〉
萬震《南州異物志》曰：合浦之人習水善游，俯視增潭，如猿仰株。入如沉黿，出如輕鳧。蹲泥剖蚌，潛竊明珠。
