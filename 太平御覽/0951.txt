
焦贛《易林·萃之大過》曰：亂頭多憂，蚤虱生愁。膳夫仲年，使我無聊。
《說文》曰：蚤，齧人跳蟲也。
《韓子》曰：子韋見孔子於商太宰，曰：「吾見孔子，則視子猶蚤虱之細者也。今吾見之於君。」鐘韋恐孔子貴於君也，因謂太宰曰：「且君之已見孔子，亦將視子猶蚤虱。」太宰弗復見也。
又曰：韓昭侯搔而佯亡一蚤，求之甚急，左右因取其蚤虱而殺之。昭侯以此察左右不誠也。
《淮南子》曰：昌羊去蚤虱，而人弗席者，為其來蛉窮也。〈高誘曰：窮，幽冀謂之育氐，入耳之蟲。育音育。〉
又曰：釋大道，任小技，尾使蟾諸捕蚤。
《論衡》曰：人在天地之間，猶蚤虱之在衣裳，螻蟻之在穴隙也。
趙壹《解檳賦》曰：丹鴻可殺蚤虱。
《抱朴子》曰：蚤虱群攻，臥不獲安。曹植《論》曰：孟春之旦，從陽徑生貴放鳥雀者，加其祿也。得者莫不馴而放之，為利人也；得蚤者莫不摩之齒牙，為害身也。
虞翻《與弟書》曰：其餘幾何，老更衣希，為蚤虱所咋，故一二相告。省書一過，悉以付火。
齊卞士《蚤虱賦序》曰：余居貧，布衣十年不制。一袍之，有生所託，資其寒暑，無與易之。為人多病，起居甚疏，縈寢敗絮，不能自釋。兼攝性懈惰懶事，皮膚澡刷不謹，氵沐失時，四體<寧毛>々，〈乃耕切。〉加以臭穢，故葦席蓬纓之間，蚤虱猥流，探揣獲撮，日不替手。
《說文》曰：蝨，齧人蟲也。蟣，蝨子也。
《漢書》曰：項羽謂宋義曰：「疾引兵渡河，破秦必矣！」義曰：「不然。夫搏牛之虻，不可以破蝨。」〈虻喻秦，蝨喻章邯等。言大小不同勢。〉
又曰：王莽校尉韓威進曰：「以新室之威而吞胡虜，尾口中蚤蝨。」
《東觀漢記》曰：馬援擊尋陽山賊，上書曰：「除其竹木，譬如嬰兒頭多蟣蝨而剃之，蕩蕩然蟣蝨無所復依。」書奏，上大悅，因出小黃門，頭有蝨者皆剃之。
《續晉陽秋》曰：咸陽王猛被袍而詣桓溫，一見面，談當時之事，猛摸蝨而言，傍若無人。溫察而奇之。
《晉書》曰：阮藉著《大人先生傳》，曰：「少稱鄉黨，長聞鄰國，上欲圖三公，下不失州牧。獨不見群蝨之處禈中，逃乎深縫，匿乎壞絮，自以為吉宅，行不敢離縫，匿手禈襠，自以為得繩墨也。然炎丘火流，焦邑閩獰，群蝨處於禈中而不能出也？君子之處域內，何異夫蝨之處禈中乎？」
《齊書》曰：江泌性行仁義，衣弊蝨多。綿里置壁上，恐蝨飢死，乃置衣中。數日中，終身無復蝨。
又曰：卞彬為南康郡丞。彬頗飲酒，擯棄形體，仕既不熟，乃著《蚤蝨》、《禺蟲》、《蝦蟆》等賦，皆大有指斥。
《三國典略》曰：梁劉愨，常有飛書謗愨，梁主怒曰：「劉愨似衣中蝨，必須扌舀〈音恰。〉之！」
《北史》曰：司馬子如為大行台，及文襄輔政，見之，哀其憔悴，以膝袂承其首，親為擇蝨；賜酒百瓶、羊五百口，糧米五百石。子如曰：「無事尚被囚幾死，若受此，豈有生路耶？」
《列子》曰：紀昌學射於飛衛，使學視小如大。紀昌以犛懸蝨於牖南面而望之，二年之後如車輪焉。以睹余物，皆丘山也。乃以燕角之弧，孤蓬之射之，貫蝨之心而懸不絕。以告飛衛，飛衛曰：「汝得之矣。」
《莊子》曰：濡需者，豕蝨是也。擇疏鬣，自以為廣宮大囿；奎蹄曲限，乳間股腳，自以為安室利處。不知屠者一旦布燥煙火，而與豕俱焦。
《韓子》曰：天下無道，攻擊不已。甲冑生蟣蝨，燕雀處帷幄，而兵不歸。故曰：「戎馬生於郊。」〈《淮南子》亦云。〉
又曰：應侯謂秦王曰：「王得宛，臨陳陽夏，斷河內，臨東陽；邯鄲，猶口中蝨也。」
又曰：三蝨食彘，相與訟。一蝨遇之，曰：「奚訟？」三蝨曰：「爭肥饒者」。一蝨曰：「若爾，不患臘之將至而烹之也？躁目，若有奚患？」於是乃相與聚其目而食之，彘瘦，人乃不殺。
《淮南子》曰：牛馬之氣蒸，不能生蟣蝨；蟣蝨之風蒸，不能生牛馬。故化生於外，非生於內也。
又曰：湯沐具而蟣蝨相弔，大廈成而燕雀相賀。
《抱朴子》曰：夫蝨生於我，我非蝨之父母，蝨非我之子孫也。
又曰：眼能察天衢，而不能周項領之間；耳能聞雷霆，而不能址蝨之音也。
又曰：今頭蝨著身，皆稍變而白；身蝨著頭，皆漸化而黑。則玄、素果無定質，移易在乎所漸也。
《符子》曰：齊、魯爭汶陽之田，魯侯有憂色。魯隱者周豐往觀曰：「臣常晝寢，愀然聞群蝨之斗乎衣中，甘臣膏腴之肌，珍臣項膂之膚，相與樹黨爭之，日夜不息，相殺者大半。蝨父止之曰：『我與汝所廬不過縫，所饗食不過容口，奚用竊爭交戰為哉？群蝨止。』今君以七百里地為君之城，亦以足矣，而以汶陽數步之田感君之心，曾不如一蝨擲戟，竊為君羞之！」魯侯曰：「善。」
《語林》曰：顧和始為揚州從事，月旦，當朝未入，停車州門外。須臾，周侯巳醉，著白袷，憑兩人來詣丞相，曆和車邊。和先在車中覓蝨，夷然不動。周始見遙過，去行數步，覆反還，指顧心曰：「杆中何所？」顧擇蝨不輟，徐徐應曰：「杆中最是難測量地。」
《風俗通》曰：河南趙仲讓為梁冀從事郎中。冬月，坐庭中，向日解壞裘捕蝨。襄成君使推問之，冀笑曰：「杆我從事，絕清高士也。
楊偉《時務論》曰：夫吞八荒者，不咀蟣蝨也。
《神異經》曰：西荒擲晷有人焉，長短如人，著百結敗衣，手足虎爪，名犭為。〈張茂先曰：俗曰貌偽。音。〉伺人眠，輒往就人，欲食人腦。先使捕蝨，得臥而舌出，槃地丈餘，聞其聲。常燒火石，伺其得臥舌出，以石投舌上，於是低頭絕氣而死。
《異苑》曰：太孫廣頭上不得有蝨，蝨大者便遭期喪大功，小則小功緦服。
劉義慶《宣驗記》曰：晉義熙中，京師長年寺道人惠祥與法向連堂。夜四更中，惠遙喚向暫來，往視，祥仰眠，交手胸上，足廷直，云：「可解我手足繩。」曰：「上並無繩也。」祥因得轉動，云：「向有人眾縛我手足，鞭交下。問何故齧蝨？」語祥：「若更不止，當入兩間磕〈音盍。〉之。」祥後懲戒於蝨，余無精進。
《相牛經》曰：治牛蝨，用苦梗、生魚汁、清坎底土、苦酒合途之。
《夢書》曰：夢梳篦，為憂解也；其髪滑澤，心喜也；蟣蝨盡去，百病癒也。蟣蝨為憂，齧人身也。夢見蟣蝨，有憂至也。
揚雄《長楊賦》曰：鞮鍪生蟣蝨，介冑被沾汗。
趙壹作《非草書》曰：俯而擇蝨，不暇見地；仰而觀針，不暇見天。天地至大而不見者，銳精於針、蝨也。
魏文帝《與王朗書》曰：蚤蝨雖細，虐於安寢；鼷鼠至微，猶毀郊牛。
嵇康《養生論》曰：夫蝨處頭而黑，麝食柏而香。
又《與山濤書》曰：危坐一時，髀不得搖；性復多蝨，把搔尾。而當襲以章服，揖拜上官，三不可堪也。
《字林》曰：螕，齧牛蟲也。
《晏子春秋》曰：景公問晏子曰：「天下有極細乎？」對曰：「東海有蟲，生於蚊睫，有乳而飛，蚊不為驚。臣嬰不知其名，東海耆老命曰蟭暝。」
《列子》曰：江浦之間生麼〈細麼也。〉蟲，其名曰焦暝。群飛而集於蚊睫，不相觸也，棲宿去來，蚊不覺也。離朱、子羽方晝拭眥揚眉而望之，弗見其形。〈離朱，黃帝時明目人。子羽，未聞也。〉
《抱朴子》曰：暝屯蚊眉擲晷，而笑彌天之大鵬；寸鮒游牛跡之水，不貴橫海之巨鱣也。
《說文》曰：蛕，腹中長蟲也。
《異苑》曰：有小蟲，形色如大豆，咒令叩頭，又使吐血，皆從所教。如似請放稽顙，輒七十而有聲，故俗呼為叩頭也。
傅咸《叩頭蟲賦序》曰：叩頭蟲，蟲之微細者。然觸之，輒叩頭。人以其叩頭，殺之不祥，故莫之害也。
裴氏《廣州記》曰：林任縣有甲蟲，嗜臭肉。人死，食屍都盡。紛紛滿屋，非可驅殺。
《博物志》曰：景初中，蒼梧刺史到京師云：「廣州西南數郡，人病將死，便有飛蟲狀如麥集舍，人死便食，不可斷截，惟殘骨在便去。以梓板為器，則不集。」
〈音饒〉
《說文》曰：蟯，腹中短蟲也。
《史記》曰：臨菑里女子薄吾病甚眾，醫皆為寒熱篤，當死不治。淳于意診其脈曰：「蟯瘕。」蟯瘕為病，腹大，上膚黃粗，循之戚戚然。意飲以元華一撮，即出蟯，可數升。病已三十日，如故。
《淮南子》曰：天下物莫不資於水，澤及蛟〈音歧。〉蟯而不求報。
《廣雅》曰：復育，蛻也。
《論衡》曰：蟬生於復育，開背而出。
《詩》曰：螓首蛾眉。
《爾雅》曰：蛾，虜。〈蠶蛾。〉
《廣雅》曰：並，〈步丁反。〉蛾也。
《漢書》曰：建始玄年春三月，上幸雍祠五畤。秋八月，有白蛾群飛蔽日，從東都門至軹道。
《宋書》曰：傅亮。少帝失德，常懷憂懼。直宿禁中，睹夜蛾赴燭，作《感物詩》，以寄意焉。
《王子年拾遺記》曰：有谷將子學道者也，言於燕昭王曰：「西王母尋來，必語虛尤之朮。」不逾一年，王母果至，與昭王游於燧林之下。談炎上鑽火之朮，取緣桂之膏燃以映夜。忽有飛蛾銜火狀如丹雀來，拂於桂膏之上。蛾出於員丘之穴。
郭子橫《洞冥記》曰：武帝既耽於靈怪，常得丹豹之髓、白鳳之膏，磨青錫為屑，以淳蘇油和之，照於神檀，夜暴雨，火光不滅。有霜蛾如蜂赴燈，侍者舉麟須之拂以驅之。
《列仙傳》曰：園客，濟陽人。種五色香草，服食其實。一旦，有五色蛾止其香末，收而薦之，生繭焉。
《符子》曰：不安其昧而樂其明，是猶夕蛾去暗赴燈而亡者也。
崔豹《古今注》曰：飛蛾善拂燈，一名火花，一名慕光。
《廣志》曰：有蠶蛾。凡草木蟲以蛹化，為蛾甚眾。
任《述異記》曰：楚莊王宮人，一旦化為野蛾而飛去。
《夢書》曰：蛾為婦女眉儇也。夢見蛾者，憂婚也。
《白澤圖》曰：赤蛾兩頭而白翼者，龍也。殺之立死矣。
支曇諦《禍獰菑賦》曰：悉達有言曰：「愚人貪財，如蛾投火。」誠哉斯言！信而有徵。
鮑明遠《飛蛾賦序》曰：仙人司暗，飛蛾候明。均靈升化，詭態齊生。觀生齊而態詭，各會性以憑方。陵焦煙之浮景，赴熙焰之明光。拔身幽草下，畢免子堂。本輕死以邀願，得縻爛其何傷！豈效南山之文豹，避霧雨而岩藏？
〈蠶具資產部中〉
《爾雅》曰：鬼，蛹也。〈郭璞注曰：蠶蛹也。〉
《說文》曰：鬼，蛹也，讀若潰。蛹，繭蟲也。
《韓子》曰：蟲有鬼者，一身兩頭，爭食相齧也，遂殺己。人臣爭事，亡其國者，皆鬼類也。
《爾雅》曰：，〈戶感切。〉毛蠹。〈即蛓。〉黑，占〈如占切。〉{斯蟲}。〈<蟲>屬，今八角<蟲>蟲音蟲。〉
《說文》曰：蛓，毛蟲也，讀若笥。，毛蠹也。
〈上音黃下音瓶〉
《爾雅》曰：蚑符，蟥蛢。〈郭璞注曰：甲蟲也。大如虎豆，綠色。江東呼蟥蛢。孫炎曰：翼在甲里。〉
《說文》曰：蛢，〈音韋。〉蟥也，以翼鳴者也。
《本草經》曰：班貓，一名龍尾，味寒，生谷中。
《吳氏本草經》曰：班貓，一名班蠔，一名龍蠔，一名班菌，一卷發髪，一名晏青。神農辛，歧伯咸，桐君有毒，扁鵲甘，有大毒，生河內川谷，或生水石。
《廣雅》曰：地膽、地要，青也。
《本草經》曰：玄青，春食芫華，故云玄青。秋為地膽。地膽，黑頭赤尾，味辛有毒，主蠱毒、風注。秋食葛華，故名之為葛上亭長。
《吳氏本草經》曰：地膽，一名玄青，一名杜龍，一名青虹。
《陶弘景本草經》曰：地膽，味辛寒，有毒，一名玄青，一名青蛙。真者出梁州，狀如大馬蟻，有小翼子。偽者即是班貓所化，狀如大豆。大都治體略同，必不能得真，此亦可用。
《嶺表錄異》曰：蛤蚧，首如蝦蟆，背有細麟如蠶子，土黃色，身短尾長。多巢於樹中。端州子牆內，有巢於廳署城樓間者。旦暮則鳴，自呼蛤蚧。或雲鳴一聲是一年者。里人彩之，鬻於市為藥，能治肺疾。醫人云：「藥力在尾，尾不具者無功。」
《嶺表錄異》曰：龐降，生於山野。多在橄欖樹上，形如蜩蟬，腹青而薄。其聲葉，其鳴自呼為龐降。但聞其聲，彩者鮮得。人以善價求之，以為媚藥。
《梁書》曰：王琳敗後，入齊，為特進侍中。所居屋脊無故剝破，出赤蛆數升，落地化為血，蠕動。
又曰：玄帝時，安城人劉敬躬於田間得白蛆，化為黃金龜。將銷之，龜生光照室。敬躬以為神而禱之，所請多驗。遂謀主亂，帝命都督王剎電討擒之。
《後魏書》曰：宣武遐昌三年，章武王熙為相州刺史。有蛆生於庭。俄而反，伏誅。
《廣五行記》曰：北燕馮跋太平二十一年三月，蛆觸地而生。月余，跋為弟洪所殺。
又曰：唐來俊臣性殘忍貪淫，縱暴自恣。制獄數年，家積巨萬，凡所殺戮不可勝計。俊臣家婢生一塊肉，大如二升碗。剖之，有赤蛆升余。須臾皆變為蜂，螫人而去。
