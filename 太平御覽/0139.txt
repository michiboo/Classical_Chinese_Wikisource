
《後魏書》：魏故事，將立皇后，必令手鑄金人，以成者爲吉，不成則不得立也。又世祖、高宗緣報母劬勞之恩，極尊崇之義，雖事乖典禮，而觀過知仁。
《後魏書》曰：神元竇皇后，沒鹿回部大人賓之女。賓臨終，誡其二子速侯、回題，令其善事帝。及賓卒，速侯等欲因帝會喪爲變，語頗漏泄，帝聞之，知其終不奉順，乃先圖之。於是使勇士於中營，晨起以佩刀殺後，馳使告速侯等言曰：後暴崩。速侯等驚走，因執而殺之。
《後魏書》曰：文帝皇后封氏，生桓、穆二帝，後早崩。和帝立，乃葬。高宗初，穿天淵池，獲一石銘，稱桓帝葬母氏，遠近赴會二十桓萬人。有司以聞，命藏太廟。次妃蘭氏，生二子，長子曰藍，早卒；次子，思帝也。
《後魏書》曰：桓帝後維氏，生三子，長曰普根，次惠帝，次煬帝。平文崩，後攝國事，時人謂之曰女國。後性猛忌，平文之崩，後所爲也。
《後魏書》曰：平文皇后王氏，廣寧人。年十三，因事入宮，得幸於平文，生昭成。平文崩，昭成在繈褓，時國有內難，將害諸皇子，後匿帝於雲中，懼人知，祝曰：「若天祚未終者，汝便無聲。」遂良久不啼，得免於難。烈帝之崩，國祚殆危，興復大業，後之力也。十八年，崩，葬雲中金陵。太祖即位，配饗太廟。
《後魏書》曰：昭成皇后慕容氏，慕容元真之女也。有寵，生獻明帝及秦明王。後性聰敏多智，沉厚善決斷，專理內，每事多從。建國二十三年，崩。太祖即位，配饗太廟。
《後魏書》曰：獻明皇后賀氏，父野幹，東部大人。後少以容儀選入東宮，生太祖。苻洛之內侮也，後與太祖及故臣民避難北徙。俄而，高車奄來抄掠，後乘車與太祖避賊而南。輅失轄，後懼，仰天告曰：「國家胤胄，豈正爾絕滅也！惟神靈扶助。」遂馳，輪正不傾，而免難。其後劉顯使人將害太祖，帝姑爲顯弟亢{泥土}妻，知之，密以告後。後乃令太祖去之，後夜飲顯使醉之。向晨，故驚廄中群馬，使起視馬，後泣而謂曰：「吾諸子始皆在此，今盡亡失，汝等誰殺之也？」故顯不使急追。太祖至賀蘭即部。顯怒，將害後，後夜奔亢泥家，匿神車中及三日，亢{泥土}舉室請救，乃得免。會劉顯部亂，始得亡去。皇始元年，崩，時年四十六。葬於盛樂金陵。追尊謐，配饗焉。
《後魏書》曰：道武皇后，慕容寶之季女也。中山平，入充掖庭，得幸。左丞相衛王儀等奏請立後，帝從群臣議。後鑄金人，成，乃立之，告於郊廟。封後母孟爲溧陽君，後崩。
《後魏書》曰：道武宣穆皇后，劉眷女也。登國初，納爲夫人，生華陰公主，後生明元。後專理內事，寵待有加，鑄金人不成，故不得登後位。魏故事，後宮産子將爲儲貳，其母皆賜死。太祖末年，後以舊法薨。太宗即位，追尊謚號，配饗太祖。自此後宮子爲帝，母皆正位，配饗焉。
《後魏書》曰：明元昭哀皇后，姚興女也，興封西平長公主。太宗以後禮納之，後爲夫人。後以鑄金人不成，未登尊位，然帝寵幸之，出入居處如後焉。是後猶欲正位，而後謙讓不當。五年，薨。帝追恨之，贈皇后璽綬而後加謚，葬雲中金陵。
《後魏書》曰：明元密皇后杜氏，魏郡鄴人，陽平王超之妹也。初以良家子選入太子宮，有寵，生世祖。太宗即位，拜爲貴嬪。太常五年，薨。謚密貴嬪，葬雲中金陵。世祖即位，追尊號謚，配饗太廟。又立後廟於鄴，刺史四時薦祀。後甘露降於後廟庭。高祖時，相州刺史高閎表修後廟，詔：「婦人外成，理無獨祀，陰必配陽，以成天地，未聞有莘之國，立太姒之饗。便罷祀。」先是，世祖保母竇氏，初以夫家坐事誅，與二女俱入宮。操行純備，進退以禮，太宗命爲世祖母。性仁慈，勤撫導。世祖感其恩訓，奉養不異所生。及即位，尊爲保太后，後尊爲皇太后。真君元年，崩，時六十三。謚曰惠，葬崞山，從後意。初，後嘗謂左右曰：「吾於先朝本無位次，不可違禮以從園陵林。北山之上，可以終托。」故葬焉。別立後寢廟於崞山，建碑頌德。
《後魏書》曰：太武皇后赫連氏，屈萬女也。世祖平統萬，納後及二妹，俱爲貴人，後立爲皇后。高宗初，崩。葬金陵。
《後魏書》曰：太武敬皇后賀氏，代人也。初爲夫人，生恭宗。神元年，薨。追贈貴嬪，葬雲中金陵。後追加謚號，配饗太廟。
《後魏書》曰：景穆恭皇后郁久閭氏，河東王毗妹也。少選以入東宮，有寵。真君元年，生高宗。世祖末年，薨。高宗即位，追尊號謚，葬於雲中金陵。是時高宗乳母常氏，本遼西人。太延中，以事入宮，世祖選乳高宗。慈和履順，有劬勞保護之功。高宗即位，爲保太后，尋尊爲皇太后，謁於郊廟。和平元年，崩。謚曰昭，葬於廣寧磨笄山，俗謂之鳴鶏山，太后遺志也。
《後魏書》曰：文成文明皇后馮氏，父朗，秦、雍二州刺史、西郡公。母樂浪王氏，生後於長安，有神光之異。朗坐事誅，後遂入宮。世祖昭儀，後之姑也，雅有母德，撫養教訓。年十四，高宗踐極，以選爲貴人，後立爲皇后。高宗崩，故事：國有大喪，三日之後，禦服器物一以燒焚，百官及中宮號泣而臨之。後悲叫自投火中，左右救之，良久乃蘇。顯祖即位，尊後爲皇太后。丞相乙渾謀逆，顯祖年十三，居於諒暗，太后密定大策，誅渾，遂臨朝聽政。及高祖生，太后躬親撫養，是後罷令，不聽政事。太后行不正，內寵李弈，顯祖因事誅之，太后不得意。顯祖暴崩，時言太后爲之也。承明元年，尊號曰太皇太后，復臨朝聽政。太后性聰達，自入宮掖，粗學書計。及登尊極，省決萬機。高祖詔曰：「朕以虛寡，幼纂寶曆，仰恃慈明，緝寧四海，欲報之德，正覺是憑，諸鷙傷生之類，宜放山林。其以此地爲太皇太后經始靈塔。於是時罷鷹師曹，以其地爲報德佛寺。太后與高祖游於方山，顧瞻川阜，有終焉之志，因謂群臣曰：「舜葬蒼梧，二妃不從。豈必遠山陵，然後爲貴哉！吾百年之後，神其安此。」高祖乃詔有司營建壽陵於方山，又起永固石室，將終爲清廟焉。刊石立碑，頌太后功德。太后以高祖富於春秋，乃作《勸戒歌》三百餘章，又作《皇誥》十八篇。又制：內屬五廟之孫，外戚本親緦麻，皆受復除。素儉，不好華飾，躬禦縵繒。而已太后多智略，猜忌，能行大事。是以威福兼作，震動內外。故王遇、張祐、符承丞等拔自微閹，歲中而至王公。王睿出入臥內，數年之間便爲宰輔，賞賚財帛以千萬億計，金書鐵券，許以不死之誓。李沖雖以器能受任，亦由見寵帷幄，密加賜賚，不可勝數。太后曾與高祖幸靈泉池，宴群臣及藩國使人，諸方渠師，各令爲其方舞。高祖率群臣上壽於太后，忻忻然自歌，高祖亦和歌，遂命群臣各言其志，於是和歌者九十人。太后外禮民望元丕、游明根等，頒賜金帛輿馬，每至褒美睿等，皆引丕等而參之，以示無私也。十四年，崩於太和殿，年四十九。其日，有雄雉集於太華殿。高祖酌飲不入口五日，毀慕過禮。謚曰文明太皇太后，葬於永固陵。高祖毀瘠，絕酒肉，不禦內者三年。初，高祖孝於太后，乃於永固陵東北里餘營壽宮，有終焉瞻望之志。及遷洛陽，乃自表西以爲山園之所，而方山靈宮石室至今猶存，號曰千年堂。
《後魏書》曰：文成皇后李氏，梁國蒙縣人母，頓丘王峻之妹也，後之生也，有異於常，父方叔恆云：「此女當大貴。」及長，姿質美麗。世祖南征，永昌王仁出壽春，軍至後宅內，得後。及仁鎮長安，遇事誅，後與其家人送平城宮。高祖登白樓望見之，謂左右曰：「此婦人佳乎？」左右咸曰：「然。」乃下臺，後得幸於齋庫中，遂有娠。常太后後問後，後云：「爲帝所幸，乃有娠。」時守庫者亦私書壁記之，別加驗問，皆相符同。生顯祖，拜貴人，薨。後謚曰元皇后。葬金陵，配饗太廟。
《後魏書》曰：獻文思皇后李氏，中山安喜人，南郡王惠之女也。姿德婉淑，年十八，選入東宮。顯祖即位，爲夫人，生高祖。皇興三年，薨。上下莫不悼惜。葬金陵。承明元年，追崇號謚，配饗太廟。
《後魏書》曰：孝文貞皇后林氏，平涼人。叔父金閭起自閹宮，有寵於常太后，位至尚書，封平涼公。金閭兄勝爲平涼太守。金閭，顯祖初爲定州刺史，未幾，爲乙渾所誅，兄弟皆死。勝無子，有二女入掖庭。後容色美麗，得幸於高祖，生皇子恂，將爲儲貳。太和七年，依舊制薨。謚曰貞皇后，葬金陵。及恂以罪賜死，有司奏廢後爲庶人。
《後魏書》曰：孝文廢後馮氏，太師熙之女。太和十七年，立爲後。高祖遵經典禮，後及夫人、嬪妃下接禦，皆以次進。車駕南伐，後留京師。高祖又南伐，後率六宮遷洛陽。及後父熙、兄誕薨，高祖爲書慰以敘哀情。及車駕還洛，恩遇甚厚。高祖後引後姊昭儀至洛，稍有寵，後禮愛漸衰。昭儀自以年長，且前入宮掖，素見待念，輕後而不率妾禮。後雖性不妒忌，時有愧恨之色。昭儀規爲內主，譖構百端。尋詔廢爲庶人。後貞謹有德操，遂爲練行尼。
《後魏書》曰：孝文幽皇后，亦馮熙女也。母曰常氏，本微賤，得幸於熙，元妃公主薨後，遂主家事。生後與北平公夙。文明太皇太后欲家世貴寵，乃簡熙二女俱入掖庭，時年十四。其一早卒。後有姿媚，見愛幸。未幾疾病，文明太后乃遣還家爲尼，高祖遺留念焉。歲餘而文明太后崩。高祖服終後頗存訪之，又聞後素疾痊除，遣璽書勞問，遂迎赴洛陽。及至，寵愛過本，專寢當夕，宮人稀復進見。拜爲左昭儀，後立爲皇后。後高祖頻歲南征，後遂與閹宦高菩薩私亂。及高祖在汝南不豫，後便公然醜恣，中常侍雙蒙等爲其心腹。中常侍劇鵬諫而不從，憤懼致死。是時，彭城公主，宋王劉昶子婦也，年少嫠居。北平公馮夙，後之同母弟，後求婚於高祖，高祖許之。而公主志不願，後欲強之婚有日矣。公主密與侍婢及家僮十餘人，乘輕車，冒霖雨，赴懸瓠奉見高祖，自陳本意，因言後與菩薩亂狀，高祖聞因駭愕，未之全信而秘匿之，惟彭城王侍疾左右，具言其事。此後，後漸憂懼，與母常氏求托女巫，禱厭無所不至，願高祖疾不起，一旦得如文明太后輔少主稱令者，許賞報不資。乃取三牲宮中妖祠，假言祈福，專爲左道。高祖自豫州北幸鄴，後慮還見治撿，彌懷危怖，驟令閹人托參起居，皆賜之衣服，殷勤托寄，勿使泄漏。亦令雙蒙允行，皆其信者也。惟小黃門蘇興壽密陳委曲，高祖問其本末，敕以勿泄。至洛，執問菩薩、雙蒙等六人，迭相證舉，具得情狀。高祖臥含溫室，夜引後，幷列菩薩等於戶外。後臨入，令閹人搜衣中，稍有寸刃便斬。後頓首泣謝，乃賜坐東楹，去御筵二丈餘。高祖令菩薩等陳狀，又讓後曰：「汝母有妖術，可具言之。」後乞屏左右，有所密啓。高祖敕中常侍悉出，唯令長秋卿白整在側，後猶不言。高祖乃令以綿堅塞整耳，小語呼整再三，無所應，乃命後言。隱事，人莫知之。高祖乃呼彭城、北河二王令入坐，言：「昔是爾嫂，今乃他人，俱入勿避。」二王固辭，不獲命。及入，高祖云：「此老嫗乃欲白刃插我肋，汝可窮問本末，勿有所難。」高祖深自引過，致愧二王。又云：「馮家女不得復相廢逐，且使在宮中空坐，有心乃能自死，汝等勿謂吾猶有情也。」高祖素至孝，猶以文明太后故，未便行廢。良久，二王出，乃賜後辭決。再拜稽首，泣涕欷。令宿東房。高祖疾甚，謂彭城王勰曰：「後宮久乖陰政，自絕於天。若不早爲之所，恐成漢末故事。吾死之後，可賜自盡別宮，可葬以後禮，庶掩馮門之大過。」高祖崩，北海王祥奉宣遺旨，長秋卿整等入授後藥，後走呼不肯引決，執持強之，乃含椒而盡。殯以後禮，謚曰幽後，葬長陵營內。
《後魏書》曰：孝文昭皇后高氏，司徒公肇妹也。父揚，母蓋氏，凡四男三女，皆生於東裔。高祖初，乃舉室西歸，達龍城鎮，表後德色婉艶，任充宮掖。及至，文明太后親幸北部，見後姿貌，奇之，遂入掖庭，年十三。初，後之幼也，曾夢在堂內立，而日光在窗中照之，灼灼而熱，後東西避之，光猶斜照不已。如是數夕，後自怪之，以白其父揚。揚以問遼東人閔宗，曰：「此奇徵也，貴不可言。」揚曰：「何以知之？」宗曰：「夫日者，君之德，帝王之象也。光照女身，將被帝命，誕育人君之象。」遂生世宗，後生廣平王，次長樂公主。及馮昭儀寵盛，密有母養世宗之意，後自代如洛陽，暴薨於汲郡之共縣。或雲昭儀遣人賊後也。世祖之爲皇太子，三日一朝幽後，後遂撫念慈愛有加，親視櫛沐，母道隆備。其後有司奏請加謚曰貴人，高祖從之。世宗踐祚，追尊配饗。肅宗詔曰：「文昭皇太后，德協坤儀，美符大姒，作合高祖，實誕英聖，而夙世淪輝，孤塋弗。先帝孝感自衷，遷奉未遂，永言哀恨，義結幽明，廢呂尊薄，禮申漢代。」又詔曰：「文帝昭皇太后尊配高祖廟定號，促令遷奉，自然及始，太后當主，可更上尊號稱太皇太后。」初開終寧陵數丈，於梓宮上獲大蛇，長丈餘，黑色，頭有王字，蟄而不動。靈櫬遷還，置蛇舊處。
