
《釋名》曰：兄，荒也；荒，大也。故青、徐人謂兄曰荒。弟曰弟也，相次第而生也。
《說文》曰：兄，長也。
《周易》曰：《家人》卦曰：父父，子子，兄兄，弟弟，夫夫，婦婦，而家道正。正家而天下定矣。
《尚書·五子之歌》曰：太康屍位，以逸豫，滅厥德，黎民咸貳。乃盤游無度，畋於有洛之表，十旬不反。有窮後羿，因民弗忍，距於河。厥弟五人，禦其母以從，於洛之�。五子咸怨，述大禹之戒以作歌。
又《君陳》：王若曰：君陳，惟爾令德孝恭。惟孝友於兄弟，克施有政。
又《康誥》曰：王若曰：孟侯，朕其弟，小子封。〈孔安國曰：封康叔，名稱小子，明當受教訓。〉惟乃丕顯考文王，克明德慎罰，不敢侮鰥寡，庸庸，，威威，顯民。
《爾雅》曰：男子先生爲兄，後生爲弟。
又曰：張仲孝友，善父母爲孝，善兄弟爲友。
《毛詩·常棣》曰：《棠棣》，燕兄弟也。閔管蔡之失道，故作《棠棣》焉。棠棣之華，萼不кк。凡今之人，莫如兄弟。死喪之威，兄弟孔懷。原隰裒矣，兄弟求矣。在原，兄弟急難。每有良朋，況也永嘆。兄弟鬩於墻，外禦其侮。每有良朋，蒸也無戎。喪亂旣平，旣安且寧。雖有兄弟，不如友生。儐爾籩豆，飲酒之飫。兄弟旣具，和樂且孺。
又《何人斯》曰：伯氏吹塤，仲氏吹篪。〈土曰塤，竹曰篪。雲伯仲，喻兄弟也。〉
又《弁》曰：爾酒旣旨，爾餚旣嘉。〈箋雲︰旨，嘉皆美也。汝酒已美也，汝餚已美矣，何己不同與族人燕也。言其知能具具禮而弗爲之也。〉豈伊異人，兄弟匪他。
又《氓》曰：兄弟不知，其笑矣。靜言思之，躬自悼矣。
又《葛藟》曰：綿綿葛藟，在河之ぞ。終遠兄弟，謂他人昆。謂他人昆，亦莫我聞。
又曰：《�大杜》，刺時也。君不能親其宗族，骨肉離散，獨居而無兄弟，將爲沃所幷爾。有�大之杜，其葉氵胥氵胥，獨行踽踽，豈無他人？不如我同父。嗟行之人，胡不比焉？人無兄弟，胡不焉？有�大之杜，其葉菁菁。獨行，豈無他人？不如我同姓。嗟行之人，胡不比焉？人無兄弟，胡不焉？
又《六月》曰：《四牡》廢，則君臣缺矣。《皇皇者華》廢，則忠信缺矣。《棠棣》廢，則兄弟缺矣。
又《陟岵》曰：陟彼岡兮，瞻望兄兮。兄曰嗟予弟行役，夙夜必偕。上慎旃哉，猶來無死。
又《沔水》曰：嗟我兄弟，邦人諸友，莫肯念亂，誰無父母！
又曰：《黃鳥》，刺宣王也。〈刺其以陰禮教親而不至，聯兄弟之不固。〉黃鳥黃鳥，無集於桑，無啄我粱。此邦之人，不可與明。言旋言歸，復我諸兄。
又《斯干》曰：兄及弟矣，式相好矣。無相猶矣，似續妣祖。
又《行葦》曰：戚戚兄弟，莫遠具爾。或肆之筵，或授之幾。
又《角弓》曰：《角弓》，父兄刺幽王也。不親九族而信讒佞，骨肉相怨，故作是詩也。もも角弓，翩其反矣。兄弟婚姻，無胥遠矣。此令兄弟，綽綽有裕。不令兄弟，交相爲。
又《將仲子》曰：《將仲子》，刺莊公也。不勝其母以害其弟，弟叔失道而公弗制，祭仲諫而公弗聽，小不忍以致大亂焉。將仲子兮，無逾我墻，無折我樹桑。豈敢愛之，畏我諸兄。仲可懷也，諸兄之言，亦可畏也。
又《揚之水》曰：揚之水，不流束楚。終鮮兄弟，維予與汝。無信人之言，人實女。揚之水，不流束薪，終鮮兄弟，維予二人，無信人之言，人莫不信。
又《皇矣》曰：維此王季，因心則友。則友其兄，則篤其慶，載錫之光。
又《蓼蕭》曰：蓼彼蕭斯，零露泥泥。旣見君子，孔燕愷悌。宜兄宜弟，令德壽豈。〈爲兄亦宜，爲弟亦宜。〉
《禮記·王制》曰：兄之齒雁行，朋友不相逾。
又《檀弓》曰：子柳之母死，子碩請具。子柳曰：「何以哉？」子碩曰：「請粥庶弟之母。」子柳曰：「如之何其粥人之母，以葬其母也？不可。」旣葬，子碩欲以賻布之餘具祭器。子柳曰：「不可。吾聞之也，君子不家於喪，請班諸兄弟之貧者。」
《周禮·春官》曰：大宗伯之職，以�番之禮，親兄弟之國。〈�番，祭社稷宗廟之肉也。賜以同姓之國，同福祿也。兄弟有共先王者也。魯定公十四年，天王使石尚來歸也。〉
《儀禮》醮辭曰：旨酒旣清，嘉薦亶時。〈亶，誠也。古文亶爲癉。〉始加元服，兄弟俱來。孝友時格，永乃保之。
《左傳·桓公》曰：宋穆公疾，召大司馬孔父而屬殤公焉，曰：「先君舍與夷而立寡人，寡人不敢忘。若以大夫之靈，得保首領以歿，先君若問與夷，其將何辭以對？請子奉之，以主社稷，寡人雖死，亦無悔焉。」對曰：「群臣願奉馮也。」公曰：「不可。先君以寡人爲賢，使主社稷。若棄德不讓，是廢先君之舉也，豈曰能賢？光昭先君之令德，可不務乎！吾子其無廢先君之功。」使公子馮出居於鄭。〈杜預曰：公子馮，穆公子也。〉穆公卒，殤公即位。
又《襄公》曰：宋向戌來聘，且尋盟。見孟獻子尤其室，曰：「子有令聞而美其室，非所望也。」對曰：「我在晉，吾兄爲之毀之，重勞且不敢間。」〈杜預曰：傳言獻子友於兄，且不隱，其實也。〉
又《文上》曰：穆伯如莒蒞盟，且爲襄仲逆。及鄢，登城，見之美，〈鄢城，莒邑。〉自爲娶之。仲請攻之，文公將許之，叔仲惠伯諫，〈惠伯，叔子孫也。〉曰：「巨聞之，兵作於內爲亂，於外爲寇。寇猶及人，亂自及也。今臣作亂而君不禁，以啓寇讎，若之何？」公止之。惠伯成之，〈平。仁子也。〉使仲舍之，公孫敖反之。〈還莒女也。〉復爲兄弟如初。
又《文下》曰：「齊人歸公孫敖之喪」，爲孟氏，且國故也。葬視共仲聲已，不視帷堂而哭。襄仲欲勿哭，惠伯曰：「喪，親之終也。〈惠伯叔彭生也。〉雖不能始，善終可也。史佚有言曰：『兄弟致美，救乏、賀善，吊災、祭敬、喪哀，情雖不同，毋絕其愛，親之道也。』子無失道。何怨於人？」襄仲說，帥兄弟以哭之。
又《昭元》曰：秦後子有寵於桓，如二君於景。〈後子，秦桓公子，景公母弟鍼也。其權寵如兩君也。〉其母曰：「弗去，懼選。」鍼適晉，其車千乘。書曰「秦伯之弟鍼出奔晉。」罪秦伯也。後子享晉侯，造舟於河，十里舍車，自雍及絳，歸取酬幣，終事八反。司馬侯問，曰：「子之車盡於此而已乎？」對曰：「此之謂多矣。若能少此，吾何以得見焉？」
又《隱公》曰：鄭莊公弟共叔段，居京，謂之京城太叔。祭仲諫曰：「都城過百雉，國之害也。無使滋蔓，蔓難圖也。蔓草猶不可除，況君之寵弟乎？」
又《襄十四》曰：吳諸樊旣除喪，將立季札。〈杜預曰：札，諸樊弟也。〉辭曰：「曹宣公之卒也，諸侯與曹人不義曹君。將立子臧。子臧去之，遂弗爲也，以成曹君。君子曰：『能守節』。君，義嗣也，〈諸樊適子，故曰義嗣。〉誰敢幹君？有國，非吾節也。札雖不才，願附於子臧，以無失節。」固立之，棄其室而耕。乃舍之。〈傳言季札之讓，且明吳兄弟相傳。〉
《穀梁傳·隱公元年》曰：兄弟天倫。〈兄先弟後，天之倫次。〉
《論語》曰：周有八士：伯達、伯適、仲突、仲忽、叔夜、叔夏、季隨、季。〈包氏曰：周時仲乳生八子，皆爲顯士，故記之也。〉
又曰：子路問曰：「何如斯可謂之士矣？」子曰：「切切，怡怡如也，可謂士矣。朋友切切，兄弟怡怡。」〈馬融曰：切切，切責之貌也。怡怡，和順之貌也。〉
又《爲政》曰：或謂孔子曰：「子奚不爲政？」子曰：「《書》雲︰『孝乎惟孝，友於兄弟，施於有政。』是亦爲政，奚其爲爲政？」
又《顔淵》曰：司馬牛憂曰：「人皆有兄弟，〈鄭玄曰：牛兄桓行惡，死喪無日，我爲無兄弟。〉我獨亡。」子夏曰：「商聞之矣，死生有命，富貴在天。君子敬而無失，與人恭而有禮，四海之內皆兄弟也。君子何患乎無兄弟也？」〈包氏曰：君子疏惡而友賢，九州之人皆可以禮親之。〉
《史記》曰：伯夷、叔齊，孤竹君之二子也。父欲立叔齊，及卒，叔齊讓伯夷。伯夷曰：「父命也。」遂逃去。叔齊亦不肯立，而追之。國人立其中子。於是伯夷、叔齊聞西伯昌養老，往歸焉。
又曰：信陵君無忌謂魏王曰：「秦與戎翟同俗，有虎狼之心，不顧親戚兄弟，禽獸耳。故太后，母也，而以憂死；穰侯、舅也，功莫大焉，而竟逐之；兩弟無罪，而再奪之國。此於親戚若此，而況於仇仇之國乎？」
又曰：漢五年，漢王與項羽相距京索之間，數使使勞苦丞相蕭何。鮑生謂丞相曰：「王暴衣露蓋，數使勞苦君者，有疑君心焉。爲君計，遣君子孫昆弟能勝兵者，悉詣君所，上必益信君。」於是何從其計。漢王大說。
又曰：卜式者，河南人也。以田畜爲事。親死，式有少弟。弟壯，式脫身出，獨取畜羊百餘，田宅財物盡與弟。式入山牧十餘歲，羊致千餘，頭買田宅。而弟盡破其産。式輒復鳳耠弟者數矣。
又曰：周公旦，武王弟也。及武王即位，旦常輔翼武王，用事居多。
又曰：朱公居於陶，中男殺人，囚於楚。朱公告其少子生往視之，乃裝黃金千鎰，置褐器中，載於一牛車，且遣其少子。朱公長男請欲行，不聽。長男曰：「家有長子曰家督。今弟有罪，大人不遣，乃遣少弟，是吾不肖。」欲自殺。其母爲言，公從之。長男竟持其弟喪歸。至，其母及邑人盡哀之。惟朱公獨笑曰：「吾固知必殺其弟也。彼非不愛其弟也，顧有所不能忘者也。是少與我俱見苦，爲生難，故重棄財。至如少弟者，生而見我富，乘堅驅良逐狡兔，豈知財所從來，故輕棄之。前日吾所以爲欲遣少子，固爲其能棄財。而長者不能，故卒以殺其弟。事之理也，無足悲者。吾固日已望其喪之來也。」
又曰：蒙恬弟毅仕至上卿，出則參乘，入則御前。蒙恬任外事，而毅常爲內謀，名爲忠信。故雖諸將相，莫敢與之爭焉。
又曰：漢王滅項籍，立爲皇帝。田橫懼誅，與其徒屬五百餘人入海，居島中。高帝聞之，以爲田橫兄弟本定齊，齊人賢者多附焉，乃使赦田橫罪而召之。田橫與其客二人乘傳詣洛陽，謂其客曰：「橫始與漢王俱南面稱孤，今漢王爲天子，而橫乃爲亡虜，北面事之，其恥固已甚矣。且吾烹人之兄，與其弟幷肩而事主。縱彼畏天子詔，不敢動我，獨不愧於心乎？」遂自剄，令客奉其頭從使者馳奏之。高帝曰：「嗟乎，有以也夫！起布衣，兄弟三人更王，豈不賢哉！」爲之流涕。
又曰：季布弟季心氣蓋關中，遇人恭謹，爲任俠，方數千里士皆爭爲之死。當是時，季布以諾、心以勇著聞。
又曰：衛青爲侯家人，少時歸其父。父使牧羊，先母之子皆奴畜之，不以爲兄弟數。青常至甘泉居室，有一鉗徒，相青曰：「貴人也，官至封侯。」青笑曰：「人奴之，生得無笞駡即幸矣，何得封侯。」
《漢書》曰：陳平，陽武戶牖人也。少時家貧，好讀書，有田三十里，與兄伯居。伯常耕田，縱平游學。
又曰：何武字君公，蜀郡郫人。武兄弟五人，皆爲郡吏。郡縣敬憚之。
又曰：田封武安侯，爲丞相，召客飲。坐其兄蓋侯北鄉，自坐東鄉。以爲漢相尊，不可以兄故私撓。由此滋驕。
又曰：丞相韋賢封扶陽侯，長子方山早終，次子弘，少子玄成。初，弘爲太常丞，職奉宗廟，典諸陵邑，煩劇多罪過。父賢以弘當爲嗣，故敕令自免。弘懷嫌，不去官。及賢病篤，弘竟坐宗廟事，系獄，罪未決。室家問賢當爲後者，賢恚，不肯言。於是賢門生博士等與宗室計議，共矯賢令，以玄成爲後。賢薨，玄成在官，聞喪，又言當爲嗣。玄成深知其非賢雅意，即陽爲病狂，妄笑語。士大夫多疑其欲讓爵遜兄者。丞相御史劾奏之，不得已，受侯爵。
又曰：左馮翊韓延壽行縣，至高陵，有昆仲相訟曰。延壽恥不能明教化，因入傳舍，閉閣思過。於是訟者自髡，肉袒謝罪。
又曰：嚴延年兄弟五人，有吏才，至大官。東海號其母曰萬石嚴嫗。
又曰：金日磾兩子賞、建俱爲侍中，與昭帝略同年，共臥起。賞爲奉車，建駙馬都尉。及賞賜佩兩綬，上謂霍將軍曰：「金氏兄弟兩人，不可使俱兩綬耶？」霍光對曰：「賞自嗣父爲侯耳。」上笑曰：「侯不在我與將軍乎？」光曰：「先帝之約，有功乃得封侯。」
又曰：張延壽已歷位九卿，旣嗣侯，國在陳留，別邑在魏郡，租入歲千餘萬。延壽自以身無功德，何以能久堪先人大國，數上書讓減戶邑。又因弟陽都侯彭祖口陳至誠，天子以爲有讓，乃徙封平原，幷一國，戶口如故，而租稅減半。
又曰：王商字子威，涿郡蠡吾人。商少爲太子中庶子，以肅敬敦厚稱。父薨，商嗣爲侯，推財以分異母諸弟，身無所受，居喪哀戚。於是大臣薦商，行可以勵群臣，義足以厚風俗，宜備近臣。繇是擢爲諸曹侍郎中郎將。
范曄《後漢書》曰：光武郭后諱聖通，真定槁人也，爲郡著姓。父昌，讓田宅財産數萬與母弟，國人義之。
又曰：馬援字文淵，扶風茂陵人也。援三兄況、余、員幷有才能。援年十二而孤，少有大志，諸兄奇之。嘗受《齊詩》，意不能守章句，乃辭況，欲就邊郡田牧。況曰：「汝大才，當晚成。良工不示人以樸，直從所好。」會況卒，援行服，暮歲不離墓所。
