
《晉陽秋》曰：石勒偽事王浚，遺勒鹿尾。勒為不執，置之於璧，朝拜之，云：「見王公所賜，如見公也。」
《晉書》曰：王衍夷甫盛才美貌，明悟若神，每捉玉柄鹿尾，與手同色。
又曰：王導妻曹氏妒，導乃別修館以安眾妾。曹氏知之，導將恐有他喧辱，命駕猶恐遲，以所執鹿尾柄驅牛而進。司徒蔡謨聞之，謂導曰：「朝廷欲加公九錫。」導不之覺，但謙退而己。謨曰：「不聞余物，惟有短轅犢車、長柄鹿尾。」導大怒。
《宋書》曰：張融字思光，弱冠有名，道士同郡陸修靜，以白鷺羽鹿尾嗜遺之，曰：「此既異物，以奉異人。」又融臨卒，遺令建白旐無旒，不設祭，令人捉鹿尾登復魂。
又曰：張敷好讀玄言，兼屬文論。弱冠初，父劭使與高士南陽宗少文談《系》《象》，往復數番。少文欲屈，握鹿尾嘆曰：「吾道東矣。」於是名價日重。
《齊書》曰：周顒音辭辯麗，長於佛理，著《三宗論》，言空假義。西涼州智林道人遺顒書，深相贊美，言「捉鹿尾來四十餘載，頗見宗錄，惟此塗白黑無一人得者，非意此音猥來入耳」，見重如此。
《梁書》曰：盧廣有儒朮，為國子博士，於學中講說，僕射徐勉以下畢至。謝舉造坐屢折廣，詞理遒邁，廣深嘆服，乃以所執鹿尾贈之，以況重席焉。
《陳書》曰：張譏善講論。後主在東宮集宮僚置宴，時造玉柄鹿尾新成，後主親執之曰：「當今雖復多士如林，至於堪捉此者，獨張凱耳。」即手授譏。後主嘗幸鍾山開善寺，召從臣坐於寺西南松下，敕譏講議。時索鹿尾未至，後主敕取松枝，手以屬譏，曰：「可代鹿尾。」
《郭子》曰：何次道嘗詣王丞相，以鹿尾敲床，呼何共坐曰：「此君子坐也。」
又曰：孫安國往殷中軍，許共語左右進食，冷而復暖者數四，彼我奮擲，鹿尾悉墮落滿飯中，賓主遂至暮忘餐也。
又曰：王長史病己篤，寢，燈下轉鹿尾而視之，嘆曰：「如此人曾不得滿四十。」及亡，劉尹臨殯，以犀柄鹿尾置柩中，因慟哭。
《世說》曰：王丞相常懸一鹿尾著帳中。及殷中軍來，乃取之，曰：「今當遺汝。」
又曰：客問樂令旨不至者，樂亦不復剖析文句，以鹿尾柄敲機曰：「至不？」客曰：「至。」樂因又舉鹿尾曰：「若至者，那得去。」客乃悟服。
《語林》曰：康法暢造庾公，捉鹿尾至彼。公曰：「鹿尾過麗，何以得在？」答曰：「廉者不求，貪者不與，故得在耳。」
《華陽國志》曰：宜君山出鹿尾。
王道《鹿尾銘》曰：誰謂質卑？御於君子。拂穢靜暑，虛心以俟。
許詢《白鹿尾銘》曰：蔚蔚秀格，偉偉奇姿。荏弱軟潤雲散雪霏。君子運之，探玄理微。
《齊書》曰：蒼梧欲害高帝。帝嘗以書案下安鼻為楯，以鐵為書鎮，如意甚大，以備不虞，欲以代仗。
蕭子顯《齊書》曰：明僧紹字丞烈，平原聶人也。隱長廣郡勞山，詔徵為正員郎，稱疾不就。賜竹根如意、筍籜冠，隱者以為榮。
《梁書》曰：席闡文，武帝將起兵，闡文勸蕭穎冑同焉。仍遣客田祖恭私報帝，並獻銀抓罯。帝報以金如意。
又曰：韋睿拒魏於邵陽，睿乘素木與，執白角如意以麾軍，一日數合。
又曰：殷鈞字季和。梁武與鈞父睿有舊，以女永興公主妻鈞。公主驕淫險虐，鈞形貌短小，為主所憎。每被召入，先滿壁為「殷睿」字，鈞輒流涕以出，主命婢束而反之。鈞不勝怒，言於帝，帝以犀如意擊主，碎於背。然猶恨鈞，自侍中出為王府咨議。
又曰：李應字公胤，有才辯。西昌侯藻為益州，以為主簿，使至都。武帝悅之，謂曰：「今李應何如？」應對曰：「今勝昔。」問其故，對曰：「昔事桓靈之主，今逢堯舜之君。」帝嘉其對，以如意擊席者久之，以為益州別駕。
《後魏書》曰：高祖孝文欲試諸子志尚，乃大陳寶物，任其所取。京兆王愉等競取寶玩，宣武皇帝惟取骨如意而己，帝大奇之。
又曰：廣陵王羽為太子太保，錄尚書事。孝文將南討，遣羽持節安撫六鎮，發其突騎，夷夏寧悅，還領廷尉卿。及車駕發，羽與太尉元丕留守，帝賜羽如意，以表心焉。
《拾遺記》曰：吳主潘夫人之父坐法，夫人輸入織室。夫人容態少儔，為江東絕色。同幽者百餘人，謂夫人為神女，敬而遠之，有司聞於吳主，使圖其容貌。夫人憂慼不食，減瘦改形。工人寫其貞狀以進吳主。吳主見圖而嘉之，以虎魄如意撫案，碎折，嗟曰：「此貞神女也。」遂納之。
又曰：孫和悅鄧夫人，常置膝上。和月下舞火精如意，誤傷夫人頰。《胡綜別傳》曰：時有掘得銅匣，長二尺七寸，以琉璃為蓋，布雲母於其上，開之得白玉如意，所執處皆刻螭虎文、蠅蟬等形，時人莫有識者。太常以問綜，綜答曰：「昔秦始皇帝東游，以金陵有天子氣，乃改名，掘鑿江湖平諸，山南處處輒埋寶物以當王氣。其事見於《秦記》。」
《石委倫本事》曰：崇有珊瑚如意，長三尺二寸。
《世說》曰：殷荊州有所識，作賦示束晳，幔戲之，殷甚以為有才，語王恭。適見新文甚可觀，便於手函出之。王既讀，殷笑不自勝。王看竟，既不笑，亦不言好惡，但以如意點之而己。殷悵然自失。
又曰：謝萬北徵而常嘯詠自高，未嘗撫慰眾士。萬兄安謂萬曰：「汝為元帥，宜數呼諸將宴，以悅其心。」萬從之，於是召集諸將帥，無所說，直以如意指四坐，曰：「諸君皆是勁卒。」諸將甚恨之。
《語林》曰：石崇與王愷爭豪。晉武帝，愷之甥也，每助愷以珊瑚高二尺許。愷以示之，崇以鐵如意擊之，應手瓦碎。愷聲色俱厲，崇曰：「此不足恨。」乃命取珊瑚有三尺光彩溢目者六十七枝，愷悵然自失。
《異苑》曰：太原郭澄之，義熙初，諸葛長民欲取為輔國咨議，澄之不樂，後為南康太守。盧循反自廣州，長民以其謀先告，因騁私惡，收澄之以付廷尉。將致大辟，夜夢見一神人以烏角如意與之，既覺，便在其頭側，可長尺餘，形制甚陋，澄之遂得無它。後從入關，齎以自隨，忽失所在。
劉義慶《啟事》曰：恩旨賜臣犀鏤竹節如意，目所未睹。
《晉書》曰：武帝泰康四年，有司奏先帝舊物，麻繩為細拂，以明儉約。
《宋書》曰：孝武大明中，壞高祖所居陰壁，於其處起玉燭殿。與群臣觀之，床頭有土障，壁上掛葛燈籠、麻繩拂，侍中袁顗盛稱上儉素之德。孝武曰：「田舍翁得此，己為過矣。」
《齊書》曰：陳顯達子休尚為郢府主簿，過九江拜別顯達，謂曰：「凡瘦侈者，鮮有不敗。鹿尾漱拂是王謝家許，汝不須捉此。」即取於前燒除之。
《東宮舊事》曰：太子有白眊拂二。
秦嘉婦《與嘉書》曰：今奉旄牛尾拂一枚，可拂塵垢。
《晉書》曰：王惇為荊州牧，既專外任，有問鼎之志，引劉隗、刁協為腹心。及隗用事，頗間王氏。惇怒，疏陳之，自爾憤憤不平。安每酒後詠魏武帝《樂府歌》曰：「老驥伏櫪，志在千里。烈士暮年，壯心不己。」以鐵如意擊唾壺為節，壺邊盡缺。
《梁書》曰：天監中，中天竺國奉表，獻琉璃唾壺。
《修復山陵故事》曰：皇后玄宮有白瓦唾壺五枚。
《東宮舊事》曰：太子納妃，有漆書銀帶唾壺一。
魏武帝《上雜物疏》曰：御雜物用有磋圇唾壺一枚，漆圓油唾壺四枚。貴人有純銀參帶唾壺三十枚。
王子年《拾遺記》曰：魏文帝納薛靈芸，靈芸別父母，噓唏累日，淚下沾衣。至升車就路之時，玉唾壺承淚，壺即如紅色，及至京師，壺之淚如淖塥矣。
又曰：吳王潘夫人，帝嘗與夫人游昭宣之台，恣意幸適，既盡酣醉，唾於玉壺中，使侍婢瀉於台下。
《西京雜記》曰：廣川王發魏襄王冢，得玉唾壺一枚。
《交州雜記事》曰：太康四年，臨邑王范熊獻紫水晶唾壺一口，青、白水精唾壺各二口。
《續齊諧記》曰：武昌小吏吳龕渡水得五色石，夜化為女子，稱是龕婦。至家見婦翁，被白羅袍，隱漆幾、銅唾壺，狀如天府，自稱河伯。
馬融《遺令》曰：冢中不得下銅唾壺。
賀循《葬禮》曰：藏物，今用瓦唾壺一枚。
蔡邕《表》曰：詔賜薰爐、唾壺，朝廷之恩，前後重疊，父母於子，尾馛加此。
孔臧《與子琳書》曰：侍中安國，群臣近見崇禮，不供褻器，猶復掌御唾壺。朝廷之士，莫不榮之。
《東宮舊事》曰：皇太子初拜，有柏書台。
又曰：太子妃有漆書台。
《漢官典》曰：尚書郎給女史二人，潔衣服，執香爐燒薰，從入台中，給使護衣服。
《梁書》曰：侯景即位。景床東邊香爐無故墮地，景呼東西南北，皆謂為廂。景曰：「此東廂香爐，那忽下地？」議者以為湘東軍下之徵。
《南史》曰：陶弘景字通明，丹陽秣陵人也。父貞，孝昌令。初，弘景母郝氏夢天人手執香爐來至其所，己而有娠。
又曰：庾仲文貪賄。何尚之奏：「選令史龍向臣說，亦嘆其授納之過，言實得嫁女具，銅爐四人舉乃勝，細葛斗帳等物，不可稱數。」
《齊書》曰：江泌為南康王子琳侍讀。建武中，明帝害諸王後，泌憂念子琳，訪志公道人，問其禍福。志公覆香爐灰示之，曰：「都盡無余。」後子琳被害。
《東宮舊事》曰：皇太子初拜，有銅博山香爐一枚。
《晉東宮舊事》曰：泰元中，皇太子納妃王氏，有銀塗博山蓮槃三斗香爐一。
《西京雜記》曰：長安巧工丁諼作臥褥香爐，一名被中香爐，為機環轉四周而爐體常平，可置之褥被，故取被褥以為名。又作九層博山香爐，鏤以奇禽怪獸。
魏武《上雜物疏》曰：御物三十種，有磋圇香爐一枚，貴人、公主有純銀香爐四枚。
《襄陽記》曰：劉和季性愛香，上廁置香爐。主簿張坦曰：「卻墅公作俗人，貞不虛也。」和季曰：「荀令君至人家坐處三日香，君何惡我愛好也？」
《鄴中記》曰：石虎冬月為復帳，四角安磋圇銀鑿鏤香爐。
徐先生《南嶽記》曰：衡山石室中有幾及香爐。
盧諶《祭法》曰：香爐四時祠，坐側皆置也。
徐爰《家儀》曰：婚迎，車前用銅香爐二。
《集異記》曰：吳郡吳泰能筮。會稽盧氏失博山香爐，使泰筮之，泰曰：「此物質雖為金，其象突山，有樹非林，有孔非泉，閶闔風至，時發青煙，此香爐也。」語其主處，求即得之。
《古詩》曰：四坐且莫喧，願聽歌一言。請說銅爐器，崔嵬象南山。上以植松柏，下根據銅槃。雕文各異類，離婁自相連。末火燃其中，青煙其間。順風入君懷，四坐莫不歡。香風難久居，空令蕙草殘。
梁昭明太子《銅博山香爐賦》曰：稟至精之純質，產靈岳之幽深。經般倕之妙指，運公輸之巧心。有蕙帶而岩隱，亦霓裳而昇仙。寫嵩山之巃嵷，象鄧林之仟眠。
