
《五嶽山名圖》曰：性命魂神之所屬，皆有理所。
《神異經》曰：崑崙有銅柱，其高淩雲，所謂天柱。圍三千里，員曲如削，下有仙曹九府治所。
又曰：崑崙三角，其一角正北幹辰星，名曰閬風巔。其一角正西，名曰玄圃台。其一角正東，名曰崑崙宮。上有玉樓十二，景雲映日，朱霞九光，西王母之治所，真官仙靈之所宗。
《登真隱訣》曰：上清之境，九天之門，上皇太皇，帝君玉尊，集群神於其中，以定天下萬民之罪福。
又曰：西華堂在上清，王母所居。
又曰：文德宮，張叔隱處之。
又曰：八景城在上清，玉晨道君所。
又曰：赤城，太元真人所居。
又曰：上清有楊寥殿，上皇大帝王尊集群於真內。
又曰：希琳殿在上清東海八停山上，太帝君所居。
又曰：琅玕殿在上清，金闕聖君所居也。
又曰：上清之境有丹城紫台，上皇大帝君玉尊集處。
又曰：七靈台在上清境，玉晨道君所居。
又曰：明真台在上清境東海八停，太山上帝所居。
又曰：那弗台在上清境方諸東華山上，青童君所居。
又曰：上清境有希林台，大帝道君居之。
東方朔《十州記》曰：有光碧堂，西王母所處也。
《三九素語》曰：蘭台宮，亦柱玉女處之。玉房宮，黃帝之女處之。
《十洲記》曰：滄浪海島上有積石室，多石象、八石、腦石、桂英也。
又曰：紫石宮室，九老仙都治處也。
又曰：崑崙山，一名昆陵山，一名玄圃台。上有積石圃、大冶井，西母宴會之所也。
又曰：崑崙有瓊華室，西王母處之。
又曰：玄洲在北海亥地，有太玄仙都，伯真公所治也。
又曰：聚窟洲在西海中，北接崑崙，上多真仙，宮弟有辟邪天鹿之獸。洲上有大樹，與楓木相似，而芳華聞數里。
又曰：神仙島有紫石宮室，九老仙都治處，仙官數萬人。
又曰：方丈在東海中，三天司命所居處，群仙皆往來其上。
《大洞真經》曰：太素三元山，有中黃太一上帝之館。
又曰：玉晨大道君治蕊珠貝闕。
又曰：玉皇道君居青雲之城，玉階文陛。
又曰：玉容堂者，虛無真人之逸宅，亦真氣之明堂。
又曰：玉容堂者，太上之明堂也，得道符籍之所在。
又曰：萬華宮在小有玉真之天，小有先生之所治。
又曰：絕空之宮在玄洲之北，九真仙上帝司禁君會仙處也。
又曰：圓華宮，黃老之所處。
又曰：大霞之中，太虛元君之所處也。
又曰：秀華山，太極真人呼曰圓明丹室，五靈真君處之。
又曰：青精君登紫空之山，化玉室之內。
又曰：崑崙山有金丹流�之堂，上接璇璣之輪，下在太室之中，西王母所治，真仙之女所處也。
又曰：玉室，青精君之所處。
又曰：玉華三元君處流逸之室。
又曰：太虛有太霞之室，合九�而立宇，大虛元君之所處也。
又曰：青華之室，青童君乘玉雕之軿，禦圓珠之氣而入山室。
又曰：太老之室在上清，八皇老君乘廣琅車而入。
又曰：流剛山上有輝景之室，西王母治所也。
《金根經》曰：青要帝君在丘玉國，黃金紫殿，青要帝君所處。
又曰：八闕，天人散香其間，闕上有金台九層，臺上玉晨鎮君所進居也。有金輝紫殿，後聖金闕帝君所居處也。
《上清經》曰：上清南極長生司命君，藏瑤台丹靈宮，又在蘭庭雲台，又登絕空之中紫碧玄台。
又曰：有紫微玄琳殿，中央黃老君居之。
又曰：協晨虛觀{山陵}層之室，太上大道君閑居處也。
又曰：元始居紫雲之闕，碧霞爲城。
又曰：有黃房之室，一石玉容之堂，真晨道君治其中。太真科崇玄台，天師朝禮處。
又曰：有燕仙室，天師教化處也。
《南真說》曰：西王母女媚蘭，字申林，治滄浪山，授書爲�林天人。
又曰：北元中玄道君李慶賓女，授書爲東雇靈昭文人，治方丈台弟十三朱館中。
又曰：閬野者，閬風之府是也。崑崙上有九府，是爲九宮，太極爲太宮，諸仙皆是九宮之官僚耳。至於真人，乃九宮之公卿也。
又曰：大方諸宮，青君常治處也。其上人皆天真高仙，太極，公卿諸司命所處。有服日月芒法，雖己得道爲真，猶故服之，霍山赤城亦爲司命之府，惟太元真人南嶽夫人宰繕。李仲甫在西方，韓衆在南方，餘三十二司命皆當在東華。東華青童爲太司命總統也。楊君亦去東軫執事，不知當在弟幾耳。
又曰：句曲山，漢三茅君治其上，各乘一白鵠，集於處所，時人互有見者。山生黃金，漢靈帝時，詔敕郡縣彩句曲之金，以充武庫。至孫權時，又遣宿衛人彩金，常輸於官。
又曰：方丈西北有陰城大山，滄浪西南有陽長大山其，山真仙之所處，是陽九百六應數之標揭也。秀華山有玉堂，乃五靈真君所處也。
又曰：金華山上有五宮，太一所處。
又曰：玄洲之上有景輝之室，西母之治所。
《神洲七轉粕變經》曰：西隴�汜之濱紫微玉堂，王母請誥靈素章之處也。
《飛龍隱訣》曰：北極真公治於北極廣虛之室。大洞雌一篇曰：三元君在元虛之室。元始序曰：寒靈丹殿在上清太玄，王都道君請真文之處。又有玉寶殿，帝尊所處也。
《王君內傳》曰：紫清太素瓊闕，太素三元道君之所治也。
《洞玄經》曰：太極紫瑤之闕，太極玄光真君所治之處。自天地己來，人之生死簿籍在其中。
《玉清書》曰：玉戶瓊門，九皇上在其中。
《茅君內傳》曰：玉清天中有散華台，是四斗七晨道君之所治也。
《列仙傳》曰：太空瓊台，太平道君處之。
《上清八景飛經》曰：玉寶台，三元君所登處也。
《三元真一經》曰：黃<門卦>紫戶玄精之室，身中三一尊君常棲息之所。
《神祝經》曰：太上玄堂，天人所止。
《本行經》曰：有三元洞室，妙真人所處也。
《道學傳》曰：茅山燕口洞，女冠錢妙真登壇處也。
《定志經》曰：天尊靜處玄都元陽粕寶紫微官。
《太一洞真經》曰：有太極紫房宮，天帝寶神所處也。
《玉清經》曰：玉清宮，高真玉皇出入處。
《洞冥記》曰：宜都崇堂，在紫泥之海，東方朔宴息之所也。
《洞真經》曰：太老寢堂，八皇老君居處也。
《三元玉檢經》曰：廣靈之堂，太素三元君處之，在上清天。
《玄母按逝經》曰：五通仙堂者，五通帝君在其內。
又曰：散花玉室，三素元君在其內。
《玉清隱書》曰：瓊琳堂，上皇玉帝寢宴處也。
《道學傳》曰：沿室中有太陰堂，龍威丈人所見真文之所處也。
《龜山元錄》曰：文龜洞室，上元君坐之處也。
葛洪《神仙傳》曰：金華山有石室一所，丹溪人皇初平之隱處也。
《清虛真人王君內傳》曰：委羽山洞周回萬里，名曰大有空明天，司馬季主在其中。
又曰：西域玉山洞周回三千里，名太玄總真天，司命君之所處也。
《名山記》曰：益州西南青城山，一名青城郡山，形似城。其山有崖舍亦壁，張天師所治處。南連峨嵋山，山遙望惟見兩青嶺。山如蠶蛾之眉，赤有洞天，諸靈書所藏不知當是弟幾洞天也。
又曰：赤城丹山洞周三百里，名曰上玉清平天。此山下同台方二百里，司命君之府也。
《玉京經》曰：玄都玉京山有粕寶城，太上無極大道虛皇君之所治也，高仙之玄都焉。
《大有經》曰：太清極玄宮在元景之上，太上君居之。
《三元布經》曰：上清玉景宮，珮三元布人在其中。
《道跡經》曰：秀華玉堂，五靈真之所處也。
又曰：洞真堂，元始天王太一高聖君說觀身太戒之所也。
《砥經》曰：玉清台，仙聖游衍之所。
《七星移度經》曰：帝君上登太極瓊台。
《上原經》曰：眉竺仙公住南嶽。
《五符經》曰：皇人在峨嵋山北絕岩之下，蒼玉爲屋。
《龜山元錄》曰：紫閣，西華玉女居之。
《神祝經》曰：九合之室，太上在其內。
《玉晨明鏡經》曰：有太玄玉寵圇華之室，三素元君處之。
《真誥》曰：大茅山西南有四平山，俗呼爲方山，其下有洞室，名曰方台洞，與華陽通，號爲別宇幽館，得道者處之。
又曰：方偶山下有洞室，名曰方源館，幽人居之。
又曰：包山下有石室銀戶，方圓百里。
又曰：有天市壇，范丘林授口訣處。
又曰：存方台，仙人蔡天生隱其內。
又曰：清虛宮，司馬季主隱處也。
又曰：積石台，朱孺子居之。
又曰：寢靜之室，涓子處之。
又曰：蓬萊仙公洛廣休治蓬萊山。
又曰：許玉斧居方山洞，爲上清仙公。
又曰：羨門，今在蒙山，大洞黃金之庭，授書爲中元仙卿。
又曰：廣漢郡綿竹縣東九里有山，昔韓衆於上得仙。有大石銅爲志，治應箕宿。
又曰：廣漢郡新都縣，去成都一百五十里，山有芝草神藥，前有池，水中有神魚五頭。昔王方平於此與太上相見，治應斗宿。
又曰：越雋郡邛都縣有小山大山，名蒙治山，其高無逾。伊尹於此學道。上芝英金液草，服之度世，治應奎宿。
又曰：雲臺山有桃一樹，三年一花，五年一實，懸絕無底之穀。惟趙雲乃自擲取得桃子，餘者無能取之，治應胃宿。
又曰：天柱山有女玉乘白鶴，仙人乘白鹿，在雲台，治前有兩碑。
又曰：玉局治在成都南，永壽元年正月七日，太上乘白鹿，張天師乘白鶴，來至此坐局腳玉床，即名玉局，治應鬼宿。
又曰：鍾山在北海子，地隔弱水，自生神草，仙家種芝，課計頃畝，如稻狀。亦有玉石泉，上有九源丈人宮，主領天下水神。
又曰：扶桑在碧海中，大帝宮，太真東王所治處也。
又曰：蓬萊山上有九天真宮，蓋大真仙人所居。
《玉涼仙山經》曰：方諸宮，青童君治之；大丹宮，南極元君治之；白山宮，大素真君治之；西城宮，總真王君治之。
《太真科》曰：有無央宮，高上太真居之。
《龜山元錄》曰：金華宮，西華玉女處之。
《上清經》曰：啓金宮，玉寶九霄丈人居之；七映宮，紫映九霄真人居之；玉清元寶宮，高上虛皇君居之；金靈宮，紫虛高上元皇道君居之；朱靈宮，上皇虛君居之；洞�宮，皇上帝君居之；金輝宮，紫皇君居之；靈映宮，高亭君居之；變化宮，玉皇先生居之；玉寶宮，紫精君居之；飛玄宮，玄一君居之；玄上宮，玉皇先生居之；變雲宮，太帝君居之；金門宮，皇上帝居之；陽明宮，洞真君居之；元景宮，太素君居之；紫瑤宮，北玄君居之；納靈宮，南朱君居之；音光宮，西華君居之；靈金宮，中元君居之；紫微宮，東明君居之；鳳生宮，高上君居之；朗范宮，元辰君居之；七瑤宮，九元君居之；郁森宮，大明君居之；�森宮，元靈君居之；洞霄宮，三元君居之；返香宮，元昭君居之；長命宮，太極元君居之；高虛宮，紫元君居之；飛玄宮，上真老君居之；瓊容宮，洞景君居之；耀瓊宮，太陽君居之；明真宮，景元君居之；紫曜宮，司命君居之；通妙宮，天皇君居之；金華宮，黃房君居之；天皇宮，太一君居之；閑清府，九天丈人居之；又有丹府，三天玉童居之，又有重冥府，玉堂九霄丈人居之；鳳生府，九霄真人居之；金府，靈皇君居之；丹神府，上皇元道君居之；生真府，玉虛君居之；金魂府，萬始先生居之；務虛府，皇帝君居之；紫曜府，紫皇君居之；神變府，中元君居之；九合府，玉皇先生居之。
又曰：有{山陵}層之室，玉晨道君處之。
又曰：幃緣之室，太元真人處之。
《漢武內傳》曰：有紫桂宮，太上丈人居之。
