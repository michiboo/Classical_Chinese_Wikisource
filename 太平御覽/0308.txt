
《尚書大傳》曰：戰者，憚也，驚之也。
《說文》曰：戰，鬥也。
《開元文字》曰：仲秋大閱，戎衆庶，修戰法，「陰疑於陽必戰」是也。凡師皆陣曰戰。謂堅而有備，各得其所，成敗決於志力也。
《易》曰：上六：龍戰於野，其血玄黃。〈陰之爲道，卑順不盈，乃全其美盛而不已。固陽之地，陽所不堪，故戰於野也。〉
又曰：陰疑於陽必戰，爲其嫌於無陽也，故稱龍焉。〈爲其嫌於非陽而戰也。〉
《書》曰：湯與桀戰於鳴條之野。
又曰：武王戎車三百兩、虎賁三千人，與受戰於牧野。
《左傳》曰：魯宣公十二年，晉荀林父與楚子戰於必阝，晉師敗績。
又曰：吳伐楚，王使執燧象以奔吳師。
又曰：齊伯郭啓伐莒。莒子將戰，宛羊牧諫之曰：「齊師賤，其求不多，不如下之。」
又曰：諸侯之戍謀曰：「若華氏知困而致死，楚恥無功而疾。戰，非吾利也。」
又曰：孟懿子陽虎伐鄆，鄆人將戰。
又曰：宋多責賂於鄭，鄭人不堪。故以絕魯及齊，與宋、衛、燕戰。不書所戰，後也。
又曰：冬，宋人以諸侯伐鄭，報宋之戰也。
又曰：齊人侵魯疆。疆吏來告，公曰：「疆埸之事，愼守其一而備其不虞。姑盡所備焉。事至而戰，又何謁焉。」
又曰：狄人伐衛。衛懿公好鶴，鶴有乘軒者。將戰，國人受甲者皆曰：「使鶴，鶴實有祿位，余焉能戰！」
又曰：裏克諫曰：「故君之嗣適，不可以帥師。君失其官，帥師不威，將焉用之。且臣聞皋落氏將戰，君其舍之。」
又曰：楚人伐宋以救鄭。宋公將戰，大司馬固諫曰：「天之棄商久矣，君將興之，弗可赦救也。」
又曰：子魚曰：「君未知戰。�敵之人厄而未成列，天贊我也。」
又曰：公曰：「君子不重傷，不禽二毛。」子魚曰：「且今之�者，皆吾敵也。雖及胡，獲則取之，何有於二毛？明恥教戰，求殺敵也，傷未及死，如何勿重。」
又曰：晉公子重耳之及於難也，晉人伐諸蒲城。蒲城人慾戰，重耳不可。
又曰：齊晉將戰，高固入晉師，桀石以投人，〈桀，擔也。〉擒之而乘其車，〈旣獲其人。固釋己車而載所獲。〉系桑本焉，以徇齊壘，〈將至齊壘，以桑樹系車而桑走，欲自異也。〉曰：「欲勇者賈餘餘勇。」〈賈，賣也。言己勇有餘，欲賣之也。〉
又曰：晉楚將戰，而楚晨壓晉軍而陣。軍吏患之。範丐趨進，曰：「塞井夷灶，陣于軍中，而疏行首。晉、楚惟天所授，何患焉？」文子執戈逐之，曰：「國之存亡，童子何知焉？」
又曰：齊侯還自晉，不入。〈不入國。〉遂襲莒，門於且於，〈且於，莒邑。〉傷股而退。〈齊侯傷。〉明日，將復戰，期於壽舒。〈壽舒，莒邑。〉杞殖、華還載甲，夜入且於之隧，宿於莒郊。〈二子齊大夫也。且於隧，狹路。〉明日，先遇莒子於蒲侯氏。〈蒲侯氏，近莒之邑。〉莒子重賂之，使無死，曰：「請有盟。」〈欲以盟二子無致死戰。〉華周對曰：「貪貨棄命，亦君所惡也〈華周即華還也。〉。昏而受命，日未中而棄之，何以事君？」莒子親鼓之，從而伐之，獲杞梁。〈杞梁即杞殖。〉
又曰：齊師伐我。公將戰，曹劌請見。其鄉人曰：「肉食者謀之，又何間焉。」〈肉食，在位者也。間，猶與也。〉劌曰：「肉食者鄙，未能遠謀。」乃入見。問：「何以戰？」公曰：「衣食所安，弗敢專也，必以分人。」對曰：「小惠未遍，民不從也。」公曰：「犧牲玉帛，不敢加也，必以信。」對曰：「小信未孚，神不福也。」公曰：「小大之獄，雖不能察，必以情。」對曰：「忠之屬也，〈上思利民，忠也。〉可以一戰。戰則請從。」公與之乘。戰於長勺。公將鼓之。劌曰：「未可。」齊人三鼓，曰：「可矣！」遂逐齊師。旣克，公問其故。對曰：「夫戰，勇氣也。一鼓作氣，再而衰，三而竭。我盈彼竭，故克之。夫大國難測也，懼有伏焉。吾視其轍亂，望其旗靡，故逐之。」
又曰：丙戌，復戰。大敗吳師，獲太子友，王孫彌庸。
又曰：卻獻子曰：「二憾往矣，弗備必敗。」彘子曰：「鄭人勸戰，弗敢從也。楚人求成，弗能好也。」
又曰：夫禮樂慈愛，戰所蓄也。
又曰：楚子與若敖氏戰於皋滸。〈皋滸，楚地。〉伯棼射王，汰輈，及鼓跗，著於丁寧。〈伯棼子越椒也，輈車轅汰過也，箭過車轅上也。丁寧，鉦也。〉又射汰輈，以貫笠轂。〈兵車尊者則邊人執笠依轂下以禦寒暑。〉師懼，退。王使巡師曰：「吾先君文王克息，獲三矢焉。伯棼竊其二，盡於是矣。」鼓而進之，遂滅若敖氏。
又曰：晉楚交戰，叔山冉搏人以投，中車，折軾。晉師乃止。
又曰：晉侯使張胳、輔躒致楚師，求禦於鄭。〈欲得鄭人自禦，知其地利者也。〉鄭人卜宛射犬吉。〈射犬，鄭公孫也。〉將及楚師，而後從之乘，皆踞轉而鼓琴。〈轉衣裝也。〉近，不告而馳之。皆取胄於橐而胄，入壘，皆下，搏人以投，收禽挾囚。〈禽，獲也。〉弗待而出。
又曰：子蒲曰：「吾未知吳道，使楚人先與吳人戰。」
又曰：吳師居麋，子期將焚之，子西曰：「父兄親暴骨焉，不能收，而又焚之，不可。」子期曰：「國亡矣！豈憚焚之？」焚之，而又戰。
又曰：吳伐楚師，及清發，〈清發，水名。〉將擊之。夫概王曰：「困獸猶鬥，況人乎？若知不免而致死，必敗我。若使先濟者知免，後者慕之，蔑有鬥心矣。半濟而後可擊也。」從之。又敗之。楚人爲食，吳人及之，奔，食而又從之。敗諸雍ㄛ，五戰及郢。〈奔食，食者走，不陣。故不在戰數數也。ㄛ，時制切。〉
又曰：晉侯逆秦師，使大夫韓簡視師。復曰：「師少於我，鬥士倍我。」公曰：「何故？」對曰：「出因其資，〈謂奔梁求秦也。〉入用其寵，〈爲秦所納也。〉饑食其粟，三施而無報，是以來也。今又擊之，我怠秦奮，倍猶未也。」戰於韓原。晉戎馬還濘而止。〈濘，泥也。還，便旋也。小駟不調，故還泥中。濘，乃定切。〉秦伯獲晉侯以歸。〈晉曲而怠，秦直而怒，所以勝也。〉
又曰：楚子伐隋，軍於漢、淮之間。隋將季梁謂隋侯曰：「請下之，弗許而後戰，〈下之請服。〉所以怒我而怠寇也。」隋少師謂隋侯曰：「必速戰。不然，將失楚師。」戰於速杞，隋師敗績。〈若用季梁之謀，必勝矣。〉
又曰：吳楚二師陣於柏舉。吳子闔閭之弟夫概王，晨請於闔閭曰：「楚相囊瓦不仁，其臣莫有死志，先伐，其卒必奔。而後大師繼之，必克。」以其屬五千，先擊囊瓦之卒。楚師亂，吳師大敗之。
又曰：晉師伐楚，苗賁皇言於晉侯曰：「楚之良，在其中軍王族而已。請分良以擊其左右，而三軍萃於卒，〈萃，集。〉必大敗之。」及戰，晉將呂錡，射楚恭王，中目。〈錡，魚綺切。〉楚師宵遁。晉師入楚，三日館穀。
又曰：求曰：「若不可，則君無出。一子帥師，背城而戰。不屬者，非魯人也。當子之身，齊人伐魯而不能戰，子之恥也。」
又曰：彭城之役，晉、楚遇於靡角之穀。晉侯將遁矣。雍子發命于軍曰：「恤老幼，反孤疾，二人役，歸一人，簡兵搜乘，秣馬蓐食，師陣焚次，明日將戰。」行歸者而逸楚囚，楚師宵潰。
又曰：入我河曲，伐我涑川，俘我王官，剪我羈馬。我是以有河曲之戰。
又曰：欒武子欲報楚，韓獻子曰：「無庸。使重其罪，民將叛之。無民，孰戰？」
又曰：晉、楚遇於鄢陵。範文子不欲戰，郤至曰：「韓之戰，惠公不振旅。」
又曰：潘�之子黨與養由基蹲甲而射之，以示王，曰：「君有二臣如此，何憂於戰？」
又曰：苗賁皇徇曰：「搜乘補卒，秣馬利兵，修陣固列，蓐食申禱，明日復戰。」乃逸楚囚。
又曰：智武子曰：「大勞未艾，君子勞心，小人勞力。先王之制。」諸侯皆不欲戰，乃許鄭成。
又曰：晉陽處父侵蔡，楚子上救之，與晉師夾江而軍。陽子患之，使謂子上曰：「吾聞之，文不犯順，武不違敵。子若欲戰，則吾退舍，子濟而陣，遲速惟命。」
又曰：宣子曰：「秦獲穿也。獲一卿矣。秦以勝歸，我何以報？」乃皆出戰，交綏。
《公羊傳》曰：己巳，晉侯及楚戰城濮，楚師敗績，此大戰也。
又曰：詐戰曰？此何以曰？〈詐，卒也，齊人語也。〉
又曰：晉人及秦伯戰於ゾ，秦敗。或曰：「襄公稱人何貶也？君在殯而用師詐戰。」
又曰：狐壤之戰，隱公獲焉。然則何以不言戰？諱獲也。
又曰：齊侯、衛侯、鄭伯來戰於郎，此偏戰也。何以不言？師敗績，內不言戰，乃敗績。
又曰：及鄭師伐宋，丁未，戰於宋。戰不言伐何？避嫌也。惡乎嫌，嫌與鄭人戰也，此偏戰也。何以不言師敗績？內不言戰，言戰乃敗績。〈與鄭人戰於宋地，故舉伐以明之也。〉
《家語》曰：齊國書伐魯，〈書，齊卿也。〉季康子使冉求帥左師衛之，樊遲爲右。季氏曰：「須也，弱。」〈須，遲名。弱，幼也。〉有子曰：「能用命矣。」及齊師戰於郊，未逾溝。〈前有溝，衆不肯逾也。〉樊遲曰：「非不能也，不信子也。〈言季孫德不素著，不爲民所信也。〉請三交而逾之。」〈與衆要信，三交而逾溝也。〉如之，衆從之。師入齊，齊軍遁。冉有用戈，故能入焉。子聞之曰：「義也。」〈在軍能卻敵，合乎義。〉旣戰，季孫問冉有曰：「子於戰，學之乎？性達之乎？」對曰：「學之。」季孫曰：「從事孔子，茲於學。」冉有曰：「即學於孔子也。孔子者，大聖兼該，文武幷用也。適聞其戰法，猶未之詳也。」季孫悅。樊遲以告孔子，子曰：「季孫於是乎可謂悅人之有能矣。」
又曰：孔子曰：「黃帝服牛乘馬，擾馴猛獸，以與炎帝戰於阪泉之野。」
又曰：子貢言志曰：「願得齊楚合戰於漭蕩之野，埃塵連接，挺刃交兵。」
《國語》曰：申包胥曰：「夫戰，智爲始，仁次之，勇次之。不智則不知人之極；不仁則不共三軍饑勞之殃；不勇則不能斷疑以發大計。」
《戰國策》曰：魏太子自將，過宋外黃，徐子曰：「臣有百戰之術，今太子自將攻齊，大勝，富不過有魏，而貴不益爲王。若不勝，即萬世無魏矣。此臣百勝之術也」太子曰：「請從公言而還。」太子上車請還，其禦曰：「將出而還，與敗北同，不如遂行。」乃與齊戰而死。
《史記》曰：黃帝教熊羆貙虎以與炎帝戰於阪泉之野，〈服虔曰：阪泉，地名。皇甫謚曰：在上穀。〉三戰，然後得行其志。蚩尤作亂，不用帝命。黃帝乃征師諸侯，與蚩尤戰於涿鹿之野，〈服虔曰：涿鹿，山名，在涿郡。張晏曰：涿鹿在上穀。〉遂擒蚩尤。〈《皇覽》曰：蚩尤冢在東平郡壽張縣關鄉城中，高七尺，民常十月初祀之。有赤氣出如匹絳帛，名爲蚩尤旗。〉
又曰：項羽已殺卿子冠軍，威振楚國，名聞諸侯。乃遣當陽君、蒲將軍將卒〈張晏曰：率黥布。〉二萬人渡河救巨鹿。戰小利，陳餘復請兵。羽悉引兵渡河，皆沉船，破釜甑，燒廬舍，持三日糧，示士必死無還心。於是至即圍秦將王離，與秦軍遇，九戰，絕其甬道，大破之，虜王離。當是時，楚兵冠諸侯，諸侯軍救鉅鹿者十餘壁，皆莫敢縱兵。及楚擊秦，諸將皆從壁上觀。楚戰士無不一當十。楚兵呼聲動天地，諸侯無不人人惴恐。於是已破秦軍，羽見諸侯，入轅門，〈張宴曰：軍行以車爲陣，轅相向爲門曰轅門。〉無不膝行而前，莫敢仰視。羽於是始爲諸侯上將軍，兵皆屬焉。
又《淮陰侯傳》曰：信云：此所謂「驅市人而戰之」，其勢非置之死地，使人人自爲戰；今子之生地，皆走寧，尚可得而用之乎！
又曰：項王至東城，乃有二十八騎。漢騎追者數千人。項王自度不得脫，謂其騎曰：「吾起兵至今八年矣，身七十餘戰，所當者破，所擊皆服，未常敗北，霸有天下。今卒困於此，天之亡我，非戰之罪也。今日固決死，願爲諸君決戰。」
又《商君傳》曰：鞅令行之十年，秦民道不拾遺，山無盜賊。民勇於公戰，怯於私鬥。
又《藺相如傳》曰：廉頗曰：「我爲趙將，有攻城野戰之功，而藺相如徒以口舌爲勞而位居我上。」
又曰：秦人開關延敵，九國之師遁逃，追亡逐北，伏屍百萬，流血漂鹵。〈徐廣曰：鹵，盾也。〉
《漢書》曰：漢王入彭城，收羽美人貨賂，置酒高會。羽聞之，羽聞之令其將擊齊，而自以精兵三萬人從魯出胡陵，至蕭，晨擊漢軍，大戰彭城靈壁東〈胡陵縣在彭城南。〉睢水上，大破漢軍，多殺士卒，睢水爲之不流。圍漢王三匝。大風從西北起，折木髮屋，揚沙石，晝晦，楚軍大亂，而漢王得與數十騎遁去。過沛，使求室家，而室家亦已亡，不相得。漢王道逢孝惠、魯元公主，載行。楚騎追急，漢王推墮二子。滕公下收載，遂得脫。
又《張騫傳》曰：身毒國在大夏東南，可數千里，其俗土著，與大夏同，而卑濕暑熱，其民乘象以戰。
又《敘傳》曰：述趙充國、辛慶忌云：兵家之策，惟在不戰。
又《西南夷傳》曰：姑繒葉瑜復反，遣水衡都尉呂辟胡將郡兵擊之。〈辟，音壁。〉辟胡不進，蠻夷遂殺益州太守，乘勝與辟胡戰，戰士乃溺水死者四千餘人。復攻武威、張掖、酒泉，燒民廬舍。六年，隴西太守孫羌擊破之。
又曰：蕭何功最盛，封ガ侯，所食邑最多，功臣皆曰：「臣等被堅執銳，多者百餘戰，少者數十合，攻城略地，大小各有差。今何未嘗有汗馬之勞，顧居臣上，何也？」
又曰：高帝末，黥布反，渡淮擊楚。楚發兵與戰徐、潼間，楚三軍欲以相救爲奇兵。或說楚將曰：「布善用兵，人素畏之。且兵法，自戰其地爲散地。今別爲三軍，彼敗吾一軍，餘皆走，安能相救？」楚將不聽。布果破其一軍，二軍散走。遂西，與上兵遇蘄西，大戰，布軍敗走。
又曰：趙充國討先零羌，虜久屯聚，解弛，睹見大軍，棄輜重，欲渡湟水，道厄狹，充國徐行驅之。或曰逐利行遲，充國曰：「此窮寇不可迫也。緩之則走不顧，急之則還致死。」諸將校皆曰：「善。」虜果赴水，溺死者數百。於是破之。
又《司馬遷傳·報任少卿書》云：又不能拾遺補闕，招賢進能，顯岩穴之士；又不能備行伍，攻城野戰，有斬將搴旗之功。
