
《通典·衛公兵法·攻城戰具篇》曰：作四輪車，上以繩爲脊，生牛皮蒙之，下可藏十人，填隍推〈土回切。〉之，直抵城下，可以攻掘，金火木石所不能敗。謂之鐼轀車。〈凡力有餘者，攻，先絕諸國之交，使無外救。糧多而人少，攻而勿圍；糧少而人多，圍而勿攻。〉
又曰：以大木爲床，下置六輪，上立雙牙，牙有檢，梯節長丈二尺；有四桄，〈音光。〉桄相去三尺，勢微曲，遞牙相檢，飛於�間，以窺城中。有上城梯，首冠雙轆轤，枕城而上。謂之飛雲梯。
又曰：大木爲床，下安四獨輪。床上建雙陛，間橫括。中立獨竿，首如桔槔狀。其竿高下、長短、大小以城爲准。竿首以窠盛石，大小多少隨力所制。人挽其端投之。其車推轉，逐便而用之。亦可埋腳著地而用。其旋風四腳，亦隨事而用之。謂之拋車。
又曰：作轉軸車，車上定十二日弩，以鐵鈎繩連轉，車行軸轉，引弩持滿弦，掛牙上弩爲七衢，中衢大箭一，鏃刃長七寸，廣五寸，箭竿長三尺，圍五寸，以鐵釒〈音業。〉爲羽。左右各三箭，次小於中箭。其牙一發，諸箭齊起，及七百步。所中城壘，無不摧損，樓櫓亦顛墜。謂之車弩。
又曰：以木爲脊，長一丈，徑一尺五寸，下安六腳，下闊而上尖，高七尺。內可容六人，以濕牛皮蒙之，人蔽其下。舁直抵城下，木石鐵火所不能敗。用攻其城，謂之尖頭木驢。
又曰：於城下起土爲山，乘城而上，古謂之土山，今之壘道。用生牛皮作小屋，幷四面蒙之，屋中置運土人，以防攻擊者。〈土山，則孫子所謂拒閩。〉鑿地爲道，行於城下，用攻其城。往往建柱，積薪於柱間而燒之，柱折城摧，謂之地道。
又曰：以八輪車，上樹高竿，竿上安轆轤，以繩挽板屋，上竿首，以窺城中。板屋方四尺，高五尺，有十二孔，四面列布。車可進退，圜城而行，於營中遠視。亦謂之巢車。如鳥之巢，即今之版屋也。以版爲幔，立桔槔於四輪車上，懸幔逼城堞間，使し捷者〈《太白陰經》曰：使し卒蔽之。〉蟻附而上，矢石所不能及，謂之木幔。
又《守城篇》曰：禽滑厘問墨翟守戍之具，墨翟答以五六十事，皆煩冗不便於用。其後韋孝窺守晉州、羊侃守台城，皆約封鬍子技巧之術，法古不妙，非合今之用也。今述所便於事者，如後渭浚湟、〈深也。〉增城〈修堞。〉懸門。〈懸板爲重門也。〉
又曰：突門：於城中對敵營，自鑿城內爲暗門，多少臨事，令五六寸勿穿。或於中夜，或於敵初來，營列未定，精騎從突門躍出，擊其無備，襲其不意。
又曰：塗扇。以泥塗城門扇，厚可三寸，備火。
又曰：鑿門，爲敵所過門，先自鑿門扇爲數十孔，出強弩射之，長矛刺之，則敵不得近門。
又曰：塗棧：以泥塗門上木棧，厚可五寸，備火。
又曰：轉關橋：一梁爲橋，梁端著橫栝，去其檢，橋轉，人馬不得渡，皆傾水中。秦用此橋而殺燕丹。
又曰：積石。備拋石，大小隨事。
又曰：樓櫓卻敵，上建候樓，以板爲之，跳出爲櫓，{�比}籬戰隔，於女墻上跳出�豕，去墻三尺，內著橫括，�豕端安轄，以荊柳編爲之，長一丈，闊五尺，懸�豕端，用遮矢石。
又曰：布幔：以復布爲幔，以弱竿懸掛於女墻外，去墻外七八尺，以折拋石之勢，矢石不復及墻。
又曰：木弩：以黃連桑柘爲弩，弓長一丈二尺，徑七寸，兩肖二寸，以絞車張之。太矢一發，聲如雷吼，敗隊之卒。
又曰：燕尾炬：縛葦草爲炬，尾分爲兩岐，如燕尾狀，以油蠟灌之，加火，從城墜下，便騎木驢而燒之。
又曰：松明：以木明燒之，夜以鐵鎖縋下，巡城，照敵人乘城而上。
又曰：脂油燭炬：燃燈秉燭於城中四衢、要路、門戶，晨夜不得絕明，用備非常。
又曰：行爐：融鐵汁燼，舁行於城上，以灑敵人。
又曰：游火：以鐵筐盛火，加脂蠟鐵鎖懸縋下，燒穴中孔城人。
又曰：灰<麥>、糠比：因風於城上擲之，以眯敵人目，因以鐵汁灑之。
又曰：連棒：如打禾連枷狀，用打女墻外上城敵人。
又曰：扌叉竿：如搶，刃爲兩岐，用叉飛梯及人。
又曰：鈎竿：如槍，刃兩旁有曲刃，可以鈎搭。
又曰：油囊，盛水，於城上。擲安火車中，囊敗火盛。
又曰：天井，敵人攻城爲地道來，乃自於城道上直下穿井以邀之，積薪安井中，以火熏之，敵人自焦灼。
又曰：地聽：於城內八方穿井，各二丈，令頭覆戴新瓮於井中坐聽，則城外百步之內有孔城地道者，幷聽聞瓮中而辨知方所近遠矣。
又曰：鐵夾杖：狀如鐵蒺藜，要路、水中置之，以刺人馬。
又曰：陷馬坑：坑長五尺，闊一尺，深三尺，坑中埋鹿角槍、竹簽。其坑十字相交，狀如鈎鎖，以覆芻草葦木，加之土種草實，令生苗蒙覆其上，軍城、營壘、要路皆設之。〈《衛公兵法》曰：坑如亞字相連，以草及細塵覆其上。〉
又曰：拒馬槍：以木徑一尺，長短隨事，十字鑿孔，從橫安槍，〈一作檢。〉長一丈，銳其端，可以塞城門要路巷，人馬不得奔馳。
又曰：木柵：爲敵所逼，不及築城壘，或因山河險勢，多石少土，木任版堞，乃建立木柵，方圓高下隨事。深埋木根，重復彌縫，其闕內重加短木爲閣道，柱外重長出四尺爲女墻，皆泥塗之。內七尺又立閣道，內柱上布板木爲棧，立欄竿行於柵上。懸門、壅墻、壕塹、拒馬防守，一如城壘法。
《太白陰經》曰：蜀，鐵塹鏨。蜀，短柄也。鐵鏨，鑿井、鏨城也。
許愼《說文》曰：，建大木，置石其上，發爲機以拒敵也。從方，會聲。〈一云：從衣，會聲。〉
《左傳》曰：周桓王伐鄭，鄭爲三拒，命二拒曰，動而鼓。〈杜預注曰：，旗也。執以爲號令。〉
《魏武本記》曰：上與袁紹軍於官渡，賊射於營中，行者皆被甲，衆皆恐。上令傳言動而鼓。《說文》曰：，發石機也。乃造發石車擊紹櫓，一日盡壞。紹衆號之霹靂車。
沈懷文《宋侍中趙倫之碑》曰：君戮力以致誠，吐規以會機，一鼓則寇騎�徹，動則敵車霧消。
袁曄《漢獻帝春秋》曰：揚州刺史劉馥上言：「荊州牧劉表與會稽太守孫權謀襲京城。」遂塹許，作鹿角寨。
王沈《魏書》曰：李通拜汝南太守，劉備與周瑜圍曹仁於江陵，與諸將擊之。通親下馬入圍拔鹿角，勇冠諸將軍。
魚豢《魏略》曰：夏侯霸，字仲權，爲偏將軍。太和中，在長安及子午之役，霸佔爲前鋒。蜀人望知其是霸也。指下兵攻之，霸手戰鹿角間，賴救然後解。
《魏志》曰：徐晃討關羽於樊，羽自將步騎五千出戰。晃擊之，退走，遂追與俱入圍破之，或自投沔水死。魏太祖令曰：「賊爲塹鹿角十里，將軍致戰全勝，遂陷賊圍，將軍之功逾孫武、穰苴。」
虞溥《江表傳》曰：曹公出濡須，甘寧拔曹公鹿角，逾壘入，斬數十人。
王隱《晉書》曰：馬隆爲武威太守。之郡，作八陣圖。地廣則鹿角車營，進攻則木屋抱輪。幷戰幷前，虜弗能逼。
干寶《晉記》曰：曹爽留車駕宿伊水南，伐木爲鹿角，發屯田兵數千人以爲衛。
習鑿齒《漢晉陽秋》曰：曹芳謁曹�墓於大石山，曹爽兄弟皆從。於是，司馬懿閉四城，遂與太尉蔣濟俱屯洛水南浮橋。奏罷，爽兄弟不知所爲，芳還宿伊水南，發屯田數千人，樹鹿角爲營。
《晉惠帝起居注》曰：王浚乘勝追石超軍於斥丘，超持重不與戰，以鹿角爲營。〈一雲以鹿角步安立營。〉
《晉起居注》曰：義熙六年，築壘起城於祖浦石頭城，施鹿角以禦盧循。
司馬彪《戰略》曰：遼東太守公孫淵反，明帝召太尉司馬公計之。軍到襄平，公圍之北面，東面有圍不合，連車置水中，積石鎮其上，以鹿角塞之。
《魏武帝表》曰：臣前遣討河內，獲嘉之屯，獲生口，辭云：「河內有一神人宋金生，令諸屯皆雲鹿角不須守，吾使狗爲汝守。不從其言者，即夜聞有軍兵聲，明日視屯下，但見虎跡。」臣輒部武猛都尉呂納，將兵掩捉得生口，輒行軍法。
諸葛亮《教》曰：前到武都一日，鹿角壞刀斧千餘枚，賴賊已走。若未走，無所復用。
晉宣帝《教》曰：今日當將作四千人，東爲三軍作營塹壘，又當將斧三百枚，破樹木作鹿角，塞諸郵漏處。
諸葛亮《軍令》曰：敵以來進持鹿角，兵悉卻在連沖後。敵已附鹿角里，兵但得進踞，以矛戟刺之，不得此住，起住妨弩。
《魏武軍策令》曰：夏侯淵今月賊燒卻鹿角。鹿角去本營十五里，淵將四百兵行鹿角，因使士補之。賊山上望見，從穀中卒出，淵使兵與鬥，賊遂繞出其後，兵退而淵未至，甚可傷。淵本非能用兵也，軍中呼爲「白地將軍」，爲督帥尚不當親戰，況補鹿角乎！
王曠與楊州論討孫敏計曰：賊今下屯固橫江。
又云：復據烏江，皆塹壘，彭排鹿角，步安嚴峻以襲曆陽諸軍。
辛昞洛戍時與桓郎箋曰：「桓振武令下官將千二百人掩襲營，值天洪雨，器仗沾濕，塹廣深丈餘，鹿角五重，樓櫓嚴設。自四更三唱攻，逼至小食時，不克。」
張揖《廣雅》曰：{�就}，謂之槍。〈，音孤。〉
服虔《通俗文》曰：剡葦傷盜謂之槍。何承天纂文曰：「{�就}，〈音就〉槍也。」
謝靈運《自理表》曰：星言奔馳，歸滑陛下。及經山陰，方衛彰赫，彭排馬槍，斷截衢巷。
《宋起居注》曰：泰始三年，有司奏賊帥劉胡等從南城蘭道領馬步萬餘人，樹排槍陌山，從東五道直來攻營。
杜預《奏秦州軍事》曰：臣嘗聞邊人說虜專以騎爲寇，穿塹不如作馬槄。馬槄法，坑方三尺，錯平穿之，虜騎非下馬平治，則終不得入。又其外蹊要路，亦可隨作塢，施槍著槄中訖，薄覆其上。如此則虜當築地而行，不敢輒往來也。
蔡謨《與何驃騎書》曰：公失櫓上人，吾亦具之矣。在深草中立櫓，無故以櫓自標，令賊見之而自不得見賊，賊不病痴，何故不來取耶？今令數百步內皆露見，布竹如蝟毛，賊不能飛，何得卒至邪？
張揖《埤蒼》曰：ㄆ，大弋也。
許愼《說文》曰：楫，弋也，麋，弋也。
太公《六韜》曰：委環鐵弋長三丈千三百。
《左傳》曰：齊人戰獲臧堅。齊侯使宿沙衛唁之，曰：「無死。」堅曰：「使刑臣禮於士。」以弋抉其傷而死。
司馬彪《戰略》曰：遼東太守公孫淵反，太尉司馬公討之。軍至襄平，去城百步，穿重塹，竪連柵，安諸營，立樓櫓，其近水沙地不得作圍塹，用車輪以大弋㭬穿其中，又堅輪障其前。
韋昭《吳書》曰：賀齊討賊陳僕於林曆山，山四面壁立不可攻。齊乃陰作鐵弋，於賊不備處以弋拓山爲道，夜潛上破賊。
