
《河圖說徵》曰：黃帝起，大蚓見。
《大戴禮》曰：蚓無爪牙之利、筋脈之強，上食埃土，下蟻泉，用心一也。〈《文子》、《孫卿子》、《淮南子》同。〉
《禮記·月令》曰：孟夏，螻蟈鳴。後五日，蚯蚓出。冬至之日，蚯蚓結。
《孝經援神契》曰：蚓無食勞無勢，故無心。
《爾雅》曰：螼〈羌引切。〉蚓，[B146]蠶。〈他典切，即[B11C]亶也。江東呼寒蚓。〉
《後漢書》曰：王玄說隗囂曰：「神龍失勢，還與蚯蚓同。」
《帝王世記》曰：黃帝時，蚓大如虹。
《淮南子》曰：太陰在上，蚯蚓結，為陽候。
《抱朴子·軍朮》曰：蚯蚓見軍中尤多者，軍罷，又宜備反叛。
《慎子》曰：騰蛇游霧，飛龍乘雲。雲罷霧除，與蚯蚓同。失所乘故也。
《呂氏春秋》曰：黃帝時見大螾，土氣勝，故其色尚黃。〈高誘曰：螾，蚯蚓也。〉
《淮南萬畢朮》曰：苓皮蚓脂，魚鱉自聚。注曰：取苓皮之漬水斗半，燒石如炭狀，以碎蚓脂中。已，置苓皮死晷。七日已，置沼，則魚鱉自聚矣。
楊泉《物理論》曰：檢身止欲，莫過於蚓。此志士所不及也。
郭義恭《廣志》曰：閩越江北山間，蠻夷啖蚯蚓脯為羞。
崔豹《古今注》曰：蚯蚓，一名[B11C]亶，一名曲亶。善長吟於地中，江東謂為歌女，或謂鳴砌。〈[B11C]亶，苑善二音。〉
《述異記》曰：劉德願兄子太宰從事中郎道存，景和玄年五月，忽有白蚓數十，登其齋前砌上，通身白色，人所未常見也。蚓並張口吐舌，大赤色。其年八月，與德願儲誅。
劉敬叔《異苑》曰：孟州王雙，宋文帝玄嘉初，忽不欲見明。常取水沃地，以菰蔣復氏，眠息飲食悉入中。雲恆有女著青裙白領巾來就其寢。母聽聞薦下曆曆有聲，發之，見一青色白領蚯蚓，長二尺許。雲此女常以一奩香見遺，氣甚清芬。奩乃螺殼，香則菖蒲根。於時咸謂雙暫同阜螽矣。
《廣五行記》曰：陳後主時，隋軍至江，蚯蚓盡出，森然如植箭。陳氏，水鄉；蚯蚓，土蟲像。陳氏自稱土德，盡出，傾其窟穴，以曲歸直。是歲隋平陳。
又曰：隋煬帝大業中，河間婦人養姑不孝。姑兩目暗，婦切蚯蚓為羹以食之，姑怪其味，竊藏一臠以示兒。兒還見，欲送婦詣縣。未及，而雷震其婦，俄而從空落，身如故，而易頭為白狗頭。
郭景縛《蚯蚓贊》曰：蚯蚓土精，無心之蟲。交不以分，於阜螽。觸而感物，無乃常雄。
《吳氏本草經》曰：蚯蚓，一名白頸螳螾，一名附引。
葛洪《療喉卒腫方》曰：用白頸蚯蚓十四枚，搗以途喉外，立愈。
陶弘景《集注本草經》曰：白頸蚯蚓，一名土龍，生蜚谷平土。白頸者，是其老大耳。
《尚書大傳》曰：鉅定螺。〈鄭玄曰：鉅定，澤也。今屬樂安，故有縣屬齊。螺，蝸牛也。〉
《禮記·內則》曰：蝸醢而菰食。
《爾雅》曰：蚹蠃虒蝓。〈郭璞注曰：音移臾，即蝸牛也。〉
張揖《廣雅》曰：蠡蠃、蝸牛、虒蝓也。
《莊子》曰：有國於蝸之左角者曰觸氏，有國於蝸之右角者曰蠻氏。時相與爭地而戰，伏屍數萬，逐北，旬有五日而後反。
許慎《說文》曰：蝸，一曰虒蝓。
《山海經》曰：清要之山，北望河曲，是多裸累。〈郭璞注曰：裸累，蝸牛也。〉
陶弘景《集注本草經》曰：虒蝓，味咸，寒，無毒。一名陵蠡，一名土蝸，一名附蝸。生泰仙池澤，生陰地沙石垣下。虒蝓入三十六禽限，又是四種角之例，營室之精矣。
《毛詩·魚藻·彼都人士》曰：彼君子女，卷髪如蠆。
《毛詩義疏》曰：蠆，一名杜伯。河內謂之蚊，幽州謂之蠍。
《左傳·僖二》曰：臧文仲曰：「蜂蠆有毒，而況國乎？」
又《昭二》曰：鄭人謗子產曰：「其父死於路，已為蠆尾。」
《大戴禮》曰：神人國有蜂蠆，不螫嬰兒。
張揖《廣雅》曰：杜伯，蠹，蠆，蠍也。
《說文》曰：蠆，毒蟲也。
《魏志》曰：彭城夫人夜之廁，蠆螫其手，呻吟無賴。華佗令溫湯近熱，漬手其中，卒可得寢。但旁人數為易湯令暖，其日即愈。
《北史》曰：齊後主詔鎖南陽王綽赴行在所，至而宥之。問：「在州何者最樂？」對曰：「多取蠍，將咀漢，看時妓闃。」後主即夜索蠍一斗，比曉得二三升，置諸浴斛，使人祼臥斛中，號叫宛轉。帝與綽臨觀，喜噱不已，謂綽曰：「如此樂事，何不早馳驛奏聞？」綽由是大為後主寵。
《唐史》曰：劍南本無蠍。常有人任主簿，將擲炅。今呼為主簿蟲。
《莊子》曰：老聃曰：「三皇擲戟，上悖日月之明，下暌山川之精，中隳四時之施。其智慘於{刀蟲}蠍之尾，而猶自以為聖人，不可恥乎？」
唐景《龍文館記》曰：上巳日，上幸於渭濱，宴侍臣。其日，賜侍臣等柳卷各一，雲帶之寬{刀蟲}毒，辟溫氣。
干寶《搜神記》曰：安陽城南有亭，宿者輒死。有書生入亭宿，明，掘得蠍，大如琵琶，毒長數尺。亭遂安靜。
《葛洪方》曰：蠍，中國屋中多，江東即尾。
稽含《遇蠆賦序》曰：玄康二年，余中夜遇{刀蟲}，客有戲余曰：「俗諺云：過滿百，為{刀蟲}戍螫。斯言信哉！」雖內省不疚，而逢此害，喟然而嘆，遂作賦。
焦贛《易林·震之蹇》曰：蟻封戶穴，大雨將集。
又《復之萃》曰：蜱蜉戴怨，不能上山。卻推蹶，損傷其顏。
《韓詩外傳》曰：夫吞舟之魚大矣，蕩而失水，則為蟻所制。
《大戴禮》曰：十二月，玄駒賁。〈蟻也。賁者，走於地中也。〉
《周官》曰：饋食之豆，蜃氐醢。〈蜃，蛤也。氐，蟻子也。〉
《禮記檀弓》曰：子張之喪，公明儀為志焉。褚幕丹質，蟻結於四隅。〈鄭玄注曰：畫褚之四角，其文如蟻行塗卻相交錯也。蟻，蚍蜉也。殷之蟻結，似今之蛇文畫也。〉
又《內則》曰：氐醢。〈氐，蚍蜉子也。〉
又《學記》曰：蟻子，時朮之，其此之謂乎？〈蟻，蚍蜉也。蚍蜉之子，微蟲耳。時蜉之所為其功，乃復成大垤也。〉
《爾雅》曰：蚍蜉，大蟻。〈俗呼為馬蚍蜉。〉小者蟻。〈齊人呼蟻蟻蛘。〉龔，〈音龍。〉丁〈直耕切。〉蟻。〈赤駁蚍蜉。〉{尉蟲}〈音尉。〉飛蟻。〈有翅。〉其子氐。〈氐，蟻卵。《周禮》曰：蜃蟻醬。〉
《後漢書》曰：鉅鹿張角賊起，皆著黃巾為標幟，時人謂之黃巾，亦名為蛾賊。〈蛾音魚綺切，即蟻字。喻賊眾多，故以為名。〉
張勃《吳錄》曰：九真移風縣有赤絮膠人，視土知有蟻，因墾發，以木枝插其中，則蟻緣而生漆，堅凝如螳螂子螵蛸也。折漆以染絮，其色正赤，所作赤絮則此膠也。
《孟堅》曰：羊肉不慕蟻，蟻慕羊肉，羊肉羶也。
《莊子》曰：函牛之鼎沸，蟻不得置一足焉。〈喻聖主之法明，奸至不敢蹈也。〉
又曰：東郭子問莊子曰：「道安在？」織子曰：「道在螻蟻。」
又曰：吞舟之魚，蕩而失水，則螻蟻能苦之。
《孫卿子》曰：不食者蟻，不飲者蜉蝣。
《韓子》曰：桓公伐孤竹，行山中，無水。隰朋曰：「蟻冬居山之陽，夏居山之陰。蟻壤寸而有水。」乃掘，遂得水。
又曰：千丈之堤，以螻蟻之穴而潰。
又曰：以骨去蟻，蟻愈多；以肉驅蠅，蠅愈至。
《呂氏春秋》曰：吞舟之魚，陸處不勝螻蟻。
《淮南子》曰：千里之堤，以螻蟻之穴漏；而百尋之屋，以突隙之焚。〈突，竈突也。〉
《抱朴子》曰：雞有專棲之雄，雉有擅澤之喬，〈音嬌。〉蟻有兼弱之智，蜂有攻寡之計。人相役御，亦猶是耳。
又曰：周髀家云：「天圓如張蓋，地方如棋局，而旁轉如推磨，日左行，月右行，隨而左轉，如推於磨。蟻行磨石之上，磨左旋而蟻右去，磨疾而蟻遲，故不得不舒磨，以左回焉。」
又曰：百尋之山，焚於分寸之飈；千丈之陂，潰於一蟻之穴。
《符子》曰：東海有鰲焉，冠蓬萊而浮游於滄海。騰躍而上，則千雲之峰類邁於群岳；沉沒而下，則隱天之丘潛喬於重川。有氐蟻聞而悅之，與群蟻相要乎海畔，欲觀鰲焉。月余日，鰲潛未出，群蟻將反。遇長風激浪，崇濤萬仞，海水沸地，雷震。群蟻曰：「杆將鰲之作也。」數日，風止雷默，海中隱如岳。群蟻曰：「彼之冠山，何異我之戴粒？逍搖封壤之顛，伏乎窟穴也。」
《山海經》曰：朱蟻，其狀如蟻，〈郭璞曰：蟻，蚍蜉。〉在崑崙之虛。
京房《易妖占》曰：蟻無故當道，若門戶城郭聚土，水且傷人。
揚雄《方言》曰：蚍蜉，齊魯之間謂之句蟓，〈音駒養。〉西南梁益之間謂之玄駒，燕謂之蛾咩。楚郢以南，蟻土謂之封。
王充《論衡》曰：人坐巒瑩之上，察地之螻蟻，尚不見其體，安能聞其聲？何則？螻蟻之體細，不若人形。夫聲音孔氣不能達也。今天之崇高非直巒瑩，人體陛甓天，非若螻蟻於人也？謂天聞人之言，隨善惡，為吉凶，誤矣！
《揚子法言》曰：食如蟻，衣如華，不以泰乎？
劉義慶《世說》曰：殷仲堪父，病虛悸，聞床下蟻動，雲是牛斗。孝武不知殷父，問：「有一殷病如此不？」仲堪流涕而起曰：「臣進退惟谷。」
郭義恭《廣志》曰：有飛蟻，有木蟻，古曰玄駒者也。又有黑黃大小數種之蟻。
劉欣期《交州記》曰：大和中，人有至武嶺，穴中有大蚍蜉，甚大。
《西京雜記》曰：長安化度廢寺內有礓〈音〉石，徑二尺餘，孔穴通連，若欄椅巒瑩之狀，號曰蟻宮。常雲於中見蟻，金色，其大若蜂，動逾萬計，乃掘及泉，因得此石。
張茂先《博物志》曰：蟻知將雨。
伏侯《古今注》曰：漢光武建武玄年，山陽有小蟲，類人形，甚眾。明日，皆懸樹枝而死，乃大蟻也。
崔豹《古今注》曰：牛亨問：「蟻曰玄駒，何也？」答曰：「河內人無何而見有人馬數千萬騎，皆大如黍米，旋動塗卻，從朝至暮。家人以火燒殺之，人皆是蚊蚋，馬皆成大蟻。故今人呼蚊蚋曰黍民，蟻曰玄駒。《揚子法言》曰：『吾見玄駒』是也。」
揚孚《異物志》曰：鯪鯉吐舌，蟻附之，因吞之。又開鱗甲，使蟻入其中，乃奮迅則舐取之。
劉敬叔《異苑》曰：桓謙，字敬祖。太玄中，忽有人皆長寸余，悉被鎧持槊、乘具裝馬自坎中出，緣機登竈，尋飲食之所。或有切肉，輒來叢聚，力所能勝者，以槊刺取，徑入穴。蔣山道士朱應子，令以沸湯澆所入處，寂不復出。因掘之，有斛許大蟻死在窟中。謙後以門釁同滅。
《古今五行記》曰：後魏顯宗天安玄年六月，兗州有黑蟻與赤蟻交斗，長六十步，廣四寸。赤蟻斷頭而死。黑主北，赤主南。時齊明帝殺少帝子業而自立，大為魏軍所破。東魏孝靜帝武定四年，鄴下有黃蟻與黑蟻斗。黃，東魏戎衣色；黑，西魏戎衣色。是時黃蟻盡死。時高歡圍玉璧，五旬不拔。歡疾，班師而薨。
《嶺表錄異》曰：嶺南蟻類極多，有席袋貯蟻子巢鬻於市者。蟻巢如薄絮囊，皆連帶枝葉，蟻在其中，和巢而賣，有黃色大於常蟻而腳長者。雲南中柑子樹無蟻者實多蛀，故人競買之，以養柑子。
又曰：交廣溪澗間，酋長得收蟻卵，淘擇令淨，鹵以為醬。或雲其味酷似肉醬，非官客親友不可得也。
《夢書》曰：蚍蜉為小盜銜食行也。夢見蚍蜉，小盜眾也。
《神光占》曰：行造酒家，蟻聚中庭，急去之。
應璩《百一詩》曰：大魏承衰敝，復欲密其羅。蚍蜉猶見得，何雲鰍與蝦？狴犴既已備，倏復置黃沙。
《楚辭·招魂》曰：南方赤蟻若像，玄蟻若靈壺。
應璩《與曹昭伯箋》曰：空城寥廓，所聞者悲風，所見者鳥雀。其陳司空為邑宰，所在幽閑，獨坐愁思，幸賴游蟻，以娛其意；以今況之，知不虛矣。
郭璞《蚍蜉賦》曰：飾殷人之喪輿，在四隅而交結。濟齊桓之窮師，由山東之高垤。感萌陽以潛步，知將雨而封穴。伊斯蟲之愚昧，乃先識而似哲。
又《蚍蜉贊》曰：蚍蜉絲±，蟲之不才。感陽而出，應雨講台。物之蕪壞，自然知來。
