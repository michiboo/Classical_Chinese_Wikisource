
《釋名》曰：醜，臭也，如臭穢也。
《說文》曰：醜，音蚩酉反，可惡也。
又曰：丈，十尺也，從手而持十也。
又曰：夫，從一大，象人形也。一象簪形。冠而既簪，人二十而冠，成人也。故成人曰丈夫。
《尚書》曰：《洪範》六極：五曰惡。〈孔安國曰：「醜，陋也。」〉
《毛詩》曰：不見子都，乃見狂且。〈注曰：「狂且，犯醜之人。」〉
《左傳》曰：賈大夫貌惡，娶妻而美，三年不言不笑，禦以如皋，射雉獲之，其妻始笑。
又曰：叔向�鄭，蔑惡，〈惡，醜貌也。〉欲觀叔向，從使之收器者而往，立於堂下。一言而善。叔向將飲酒，聞之，曰：「必明也。」下，執其手以上，曰：「昔賈大夫惡，娶妻而美，三年不言不笑，如皋射雉獲之。其妻始笑而言。賈大夫曰：『才之不可以已，我之不能射，汝遂不言不笑夫。！』今子少不�，〈言醜貌，不發揚。〉子若無言，吾幾失子。」
又曰：宋華玄爲植，巡功。〈植，將主也。〉城者曰：「旱其目，皤其腹。〈旱，出目。皤，大腹。」〉
《廣雅》曰：仳、亻隹、媒、、亻台、{西服}、[A225]、╈、�爲、�隹、頦、鶻、䫏，醜也。〈仳，鼻之切。亻隹，火遺切。，音倍。亻台，音台。{西服}，蒲比反。[A225]，差文切。╈，丁可切。�爲，許爲切。�隹，音隹。頦，古來切。鶻，音骨。䫏，音欺。〉
《家語》曰：高柴字子羔，長不滿六尺，狀貌甚惡，爲人篤孝，知名孔氏之門，仕爲郕宰。
又曰：耗土之人醜。
《史記》曰：秦相蔡澤顔蹙。〈，鼻堇也。〉
又曰：淡台滅明字子羽，狀貌甚惡，欲事孔子，孔子以爲材薄。既而受業，退而修行，行不由徑，非公事不見卿大夫。南遊至江，弟子三百人從之，設取予去就，名施乎諸侯。孔子聞之曰：「吾以言取人，失之宰予；以貌取人，失之子羽。」
《漢書》曰：田，孝景帝皇后同母弟也。辯有口，學《盤盂》諸書，爲人貌寢而貴。
又曰：詔求能爲韓詩者蔡羲，召見悅之，擢爲光祿大夫，代楊敞爲相。時年八十餘，短小無鬢眉，貌似老嫗，行步僂傴，常使挾乃行。
又曰：張良貌若婦人。
范曄《後漢書》曰：周舉字宣光，汝南人也。姿貌短陋而博學。
《東觀漢記》曰：永平中徵承宮爲博士，遷左中郎，數納忠諫，論議切直，名播匈奴。時單于遣使求欲得見宮，詔敕宮自整飭，宮對曰：「夷狄炫名，非識實也。臣狀醜，不可以示遠，宜選長大威容者。」帝乃以大鴻臚魏應代之。
《魏志》曰：管輅容貌醜，無威儀，言語不擇非類。
又曰：王粲字仲宣，山陽高平人也。年十七，往荊州依劉表，表以粲貌寢而體通脫，不甚重也。
《晉書》曰：孫秀尚河東公主，形陋短小，奴僕之下者也。
又曰：左思貌醜而口訥。
又曰：張孟陽每出，人惡之，輒擲瓦礫盈車。
王隱《晉書》曰：劉伶字伯倫，長六尺，貌甚醜悴，常攜一壺酒，使人荷鍤自隨，以爲死便埋也。
孫嚴《宋書》曰：桓護之，字彥宗。少倜儻不拘小節，形狀短陋，而氣�強果。
又曰：少帝幼而狷急，輕脫險迅，細形黃貌色，長頸鳥啄嘶聲。
《齊書》曰：張融形貌短醜，精神清徹。王敬則見融革帶寬，謂曰：「革帶太急。」融曰：「既非步吏，急帶何爲？」
又曰：蕭坦之肥黑無鬢，語聲嘶，時人號爲蕭瘂。剛很專執，群小畏而憎之。
崔鴻《十六國春秋·前趙錄》曰：郭汜字子游，上郡人也。父士爲縣卒，隨巫而遇一女子於路，巫曰：「此女生貴子，君亦有貴子，可相納之，當興君門。」士納之，生汜，長不滿七尺，醜極。當時樸訥無慧，後爲縣卒，感憤游學，師事安平趙孔曜，曜見而偉之曰：「此生有公骨，其當貴達。」
又曰：《前秦錄》曰：苻雄字玄才，趙建武中拜龍驤將軍，貌醜頭大而足短，故軍稱爲大頭龍驤。
又曰：徐成純直亮，素爲王猛所知，長不滿六尺，醜極當時。
車頻《秦書》曰：苻堅六歲戲於路，司隸徐統見而異焉。而問曰：「苻郎，此官街，小兒戲不畏縛耶？」答曰：「吏縛犯事者，不縛小兒戲。」統語左右曰：「此兒有王霸相。」左右曰：「此兒狀貌甚醜，而君以爲相貴異，何也？」曰：「非爾等所知也。」
《南史》曰：劉韞，人材凡鄙，爲明帝所寵。在湘州，雍州使善畫者圖其形，出行鹵簿羽儀，常自披玩。嘗以圖示征西將軍，蔡興宗戲之，陽若不解畫者，指韞形問之曰：「此何人？」韞曰：「是我。」其庸底類如此耶。
《北史》曰：後魏廣陵侯衍弟欽，中書監尚書右僕射、儀同三司，欽色尤黑，故時人號爲黑面僕射。
《唐書》曰：李輔國本名靜忠，短小貌陋，頗知書計，高力士見之，收在左右，與諸奴爲伍。年四十餘矣，爲小宦掌廄中文帳，後遷至封成國公也。
又曰：蘇世長容貌醜陋，頗有學識，性滑稽，言雜諧調，隋大業中爲都水使者。煬帝嘗謂之曰：「卿面何類巨驢？」世長再拜，叫呼，以手據地，蹙項敗面，爲巨驢之狀。群臣掩口而笑，煬帝大悅，賜帛百匹。
又曰：貞觀十五年，文德皇后崩，百官衰絰。率更令歐陽詢狀貌醜異，衆或指之，許敬宗見而大笑，爲御史所劾，左授洪州都督府司馬。
《周史》曰：慕容彥超，吐渾部人也。父亮以彥超貴，累贈至三師。彥超即漢高祖之同産弟也，嘗冒姓閻氏，體黑面胡，故謂之閻崑崙。
《莊子》曰：厲人夜半生子，其父取火視之，恐其似己也。〈厲人，醜人也。〉
又曰：魯哀公問仲尼：「衛有惡人焉，曰哀駘佗。丈夫之與處者，思而不能去也。婦人見之，請於父母，曰『與爲人妻，寧爲夫子妾』者，十數而未止也。是必有以異乎人也。寡人召而觀之，果以惡駭天下。」
又曰：支離疏者，頤隱於臍，肩高於頂，會撮指天，五管在上，兩髀爲脅也。
《孫卿子》曰：衛靈公有臣曰公孫呂，身長七尺，面長三尺而廣三寸，名動天下。
《孔從子》曰：子高見齊王，齊王問誰可爲臨淄宰，稱管穆焉。王曰：「管穆容貌陋，民不敬也。」答曰：「夫見敬在德，且臣所稱其能也。君不聞晏子乎，長不滿六尺，面狀醜惡，齊王上下莫不崇焉。以穆體形方之，猶賢之遠矣。」王乃以管穆爲臨淄宰也。
《尸子》曰：禹長頸鳥喙，面目顔色亦惡矣。天下猶獨賢之。
《呂氏春秋》曰：陳有惡人曰敦洽麋，椎顙，色如漆也。
又曰：列精子高德行於齊，王所敬，著布衣，白縞冠，會朝步堂下。謂侍者曰：「我好醜何如？」侍者曰：「公艶。」出而窺井，嘆曰：「惡丈夫也。人之阿齊王實不良而言良，亦其我之侍者也。」
周斐《汝南先賢傳》曰：周燮字彥祖，斂頤折，貌甚醜，母欲不舉，其父曰：「吾聞諸聖賢人狀皆有異於人，興我宗者必此兒。」遂育之。
《梁冀別傳》曰：子嗣爲河南尹。嗣一名胡狗，時年十六，容貌甚陋，不勝冠帶，道路見者，莫不嗤笑焉。
《司馬徽別傳》曰：劉綜欲候徽，先使左右問其存亡。徽鋤園，左右問馬君所在，徽曰：「我是徽。」頭面醜陋。問者駡之曰：「即欲求司馬公，何等田奴，而稱徽？」更刷頭飾服而出，左右叩頭而謝之。
《續搜神記》曰：桓大司馬從南州來，拜簡文皇帝陵，問左右商涓形貌，有人答：「涓爲肥短，黑色，形甚醜。」公云：「吾見之亦如此。」意惡之，還州遂病，無幾而薨。
謝綽《宋拾遺記》曰：何尚之、顔延年少年好爲嘲調，二人幷短小，常謂顔公爲猴，顔亦以何爲猴，常共游戲西池。顔問路人云：「二人誰似猴？」路人指何曰：「彼似猴耳，君乃真獼也。」
束�《發蒙記》曰：醜男蔑，醜女鐘離春。
《世說》曰：王廣娶諸葛誕女。入室，言語始交，王語婦曰：「神色卑下，殊不似公休。」婦曰：「大丈夫不能彷彿彥雲，而令婦入比蹤英傑！」
崔駰《博徒論》曰：博徒見農夫戴笠持耨以芸蓼荼，面目驪黑，手足胼胝，膚如桑樸，足如熊蹄，蒲伏壟畝，汗出調泥，乃謂曰：「子觸熱耕芸，背上生鹽，脛如燒椽，皮如領革，錐不能穿，行步狼跋，腳戾脛酸。謂子草木，支體屈伸；謂子禽獸，形容似人。何受命之薄，稟性不純？」
桓譚《新論》曰：余嘗與郎泠喜出見一老翁，糞上拾食，頭面垢醜，不可忍視。喜曰：「安知此非神仙。」餘曰：「道必形體，如此無以道焉。」
《風俗通》曰：齊有一女，二家求之。其家語其女曰：「汝欲東家則左袒，欲西則右袒。」其女兩袒。父母問其故，對曰：「願東家食而西家息。」以東家富而醜，西家貧而美也。
《新序》曰：齊有田巴先生者，行修於外。王聞其賢，聘之，將問政焉。田巴先生改制新衣，拂飾冠帶，顧謂其妾，妾曰：「姣。」將出門，問其從者，從者曰：「佼。」過於淄水，自照視，醜惡甚焉。遂見齊王。齊王問政，對曰：「今者大王召臣，臣問妾，妾愛臣，諛臣曰佼；問從者，從者畏臣，諛臣曰佼。臣至臨淄水而觀，然後知醜惡也。今王察之，齊國治矣。
《會稽錄》曰：任奕字安和，句章人也。爲人貌寢，無威儀。
劉謚之《龐郎賦》曰：其頭也則中而上下銳，額平而承枕四起。
繁欽《三胡賦》曰：莎車之胡，黃自深精，員耳狹頤；康居之胡，焦頭折，高輔陷鼻，眼無黑眸，頰無餘肉；�賓之胡，面象炙蝟，頂如持囊，隈目赤眥，洞鼻。
朱彥時《黑兒賦》曰：世有非常人，實爲彼玄士。稟茲至緇色，內外皆相似。臥如驪牛眠，立如烏牛寺。忿如鴝鵒鬥，樂似鸕鷀喜。
《周易》曰：老婦士夫，亦可醜也。
《韓詩外傳》曰：齊王厚送女，欲妻屠門肚，肚辭以疾。其友勸之曰：」子孫死腥臭之肆而已乎，何以辭之？」肚應曰：「其女醜。」其友曰：「何謂也？」肚曰：「吾肉善如量而去苦少耳；吾肉不善，雖以他附益之，尚猶不仇。今厚送子，子醜故耳。」其友下問女，果醜，目如擗杏，齒如編蟹。
《東觀漢記》曰：梁耗維郡孟氏，其女名光，狀貌醜而黑，力能舉石臼，擇而不嫁，至年三十，鴻聞而聘之。
王隱《晉書》曰：武帝爲太子納妃，謀久不決；上欲娶衛瓘女，楊後欲娶賈充女。上曰：「衛公女有五可，賈公女有五不可。衛家種賢而多子，端正而長白；賈家種妒而少子，醜而短黑也。」
《唐書》曰：張萬福典泗州時，遇德宗幸奉天，李希烈反，陳少游悉令管內刺史送妻子楊州以爲質。萬福獨不肯，謂使者曰：「爲某白相公，萬福妻老且醜，不足煩相公意。」獨不送。
又曰：中宗好與朝臣狎戲。韋庶人微時，有一乳母，實蠻婢也，既老且醜，齒�禿落，制於後宮，刻列花燭，嫁爲御史大夫竇懷貞妻。俗謂乳母之婿曰阿遮，懷貞每進表狀，列其官位，必曰「國遮」，欣然有自負之色。
《莊子》曰：陽子之宋，宿於逆旅。逆旅人有妾二人，其一人美，其一人惡，惡者貴而美者賤。陽子問其故，逆旅小子對曰：「美者自美，吾不知其美也。」陽子曰：「弟子記之，行賢而去自賢之行，何往而不愛哉。」
《郭子》曰：許允婦是阮德如妹，甚醜，交禮竟，許允無復入理。桓範勸之曰：「阮嫁醜女與卿，故當有意，宜察之。」許便入見，婦即出，提裙裾停之。許謂婦曰：「婦有四德，卿有幾？」答：「新婦所乏惟容。士有百行，君有其幾？」許曰：「皆備。」婦曰：「君好色，不好德，何謂皆備。」許有慚色，遂雅相重。
劉向《列女傳》曰：齊孤逐女者，其狀甚醜，三逐於鄉，五逐於里，過時無所容，乃造襄王之門而求見。王輟食而起，謹敬。左右曰：「三逐於鄉者不忠，五逐於里者少禮，何足爲遽？」王曰：「子不識也。夫牛鳴而馬不應者，異類故。遂見，與之語而嘉之。
又曰：齊宿瘤者，東都採桑之女閔王之後也。〈閔王，宣王字也。〉項有大瘤，故號曰宿瘤。初，閔王游至東，百姓盡觀，宿瘤女採桑如故。王召問曰：「寡人出遊，車騎甚衆，百姓無長少棄事來觀，汝不視，何也？」對曰：「妾受父母教採桑，不受教觀大王。」王曰：「此女也惜，惜其宿瘤。」女曰：「中心何謂，宿瘤何傷？」王大悅，曰：「此賢女也！」命後車載之。女曰：「女不受父母之教而隨大王，是奔女也。」王大慚曰：「寡人失之。貞女，一禮不備，雖死不從。」及歸，遣使奉禮，加金百鎰娉迎之。父母驚惶，欲洗沐爲衣裳，女曰：「變容更服，恐見不識。」於是如故隨使者。閔王歸，見諸夫人告曰：「今日出遊，得一聖女。」及至，諸夫人見者皆大笑。王曰：「未飭耳。飾與不飭，相去十百。」女曰：「飭與不飭，相去千萬不足言，何獨十百也！」王曰：「何以？」對曰：「昔者堯舜桀紂俱爲天子，堯舜安於節儉，茅茨不剪，采椽不斫，後宮衣不曳地，食不重味，至今數千歲天下歸善；桀紂不自飭仁義，爲高臺榭、深池澤，後宮蹈綺縠，弄珠玉，身死國亡，爲天下笑，至今千餘歲天下歸惡。由是觀之，飭與不飭相去千萬。」閔王大感，立以爲後。期月之間，化行鄰國，諸侯朝之，侵三晉，懼秦楚，立帝號。及女死，燕遂屠齊。
又曰：齊鍾離春者，齊無鹽邑之女。〈鐘離，姓；春，名也。〉其爲人極醜無雙：臼頭深目，長壯大節，鼻結喉，頂上少�，折腰出胸，皮膚若漆，行年三十，無所容入，行嫁不售，流棄莫執。於是乃拂拭短褐，自詣宣王，願乞一見。見謁者曰：「晏齊之不售女也。聞大王之聖，願備後宮之掃除，頓首司馬門外。」謁者以聞，宣王方置酒於漸台，左右聞之，莫不掩口而笑。王曰：「此天下強顔女子也。」乃召見之，謂曰：「昔先王爲寡人娶妃匹，皆以備有列位者。今夫人不容鄉里布衣，而欲幹萬乘之主，有何異乎？」鍾離春曰：「竅慕大王之美義耳。」王曰：「然。何善？」曰：「嘗隱善。」王曰：「試一行之。」言未卒，忽不見。王大驚，立發隱書而讀之，久不能解。明日復召之，但揚目銜齒，舉手拊膝曰：「殆哉！如此者四矣。王曰：「願聞命。」對曰：今大王之國，西有橫秦之患，南有強楚之ゥ，外有二國之難，內聚奸臣，衆人不附。春秋四十年壯男不立，故不務衆子而務衆婦，尊所好而忽所恃，一旦山陵崩墜，社稷不定，此一殆也。漸台五層，黃金白玉，琅玕翡翠，萬人疲極，此二殆也。賢者伏匿于山林，諂諛強行於左右，邪僞立於本朝，不得通入，此三殆也。酒漿流湎，以夜繼晝，女樂俳優，縱橫大笑，外不修諸侯之禮，內不康國家之理。此四殆也。」王暗然無聲，喟然而嘆曰：「痛乎！無鹽君之言。」於是立壞漸台，罷女樂，退諂諛，去雕琢，選兵馬，實府庫，辟四門，招進直言，卜擇吉日，立太子，拜無鹽君以爲王后。齊國大安，皆醜女之力也。
習鑿齒《襄陽記》曰：黃承彥，沔南名士也，謂諸葛孔明曰：「君擇婦否？有醜女黃頭黑色而才堪相配。」孔明許焉，即載送之。時人爲笑樂，鄉里爲之嗟曰：「莫作孔明擇婦，正得河外醜女。」
束《發蒙記》曰：醜男蔑，醜女鍾離春。
《通俗文》曰：不媚曰畜，〈音畜。〉可惡曰會，〈烏會反。〉大醜曰{大羔}，〈呼交切。〉醜稱曰矣。〈烏在反。〉
何承天《纂文》曰：嫫母，醜人也。
《楚辭》曰：西施是是而不得見兮，嫫母勃屑日侍而。
又曰：圭璋雜於甑室，隴廉與孟陬同宮。舉世以爲常俗，固將愁苦而終泅攏
劉思真《醜婦賦》曰：才質陋且儉，姿容劇嫫母。鹿頭獼猴面，椎額復出口。折靨樓鼻，兩眼䫜〈一交切。〉如臼。膚如老桑皮，耳如側兩手。
宋玉《登徒子好色賦》曰：登徒子妻，蓬頭攣〈牛善反。〉耳，齞〈牛美反。〉唇曆齒，旁行傴僂，又疥且痔。
