
《春秋元命包》曰：翼星主南宮之羽儀，文物聲明之所豐茂，爲樂庫，爲天倡，先王以賓於四門而列天庭之衛，主俳倡，近太微而尊。
《家語》曰：魯定公與齊侯會於夾穀，孔子攝相事。齊奏宮中之樂，優倡侏儒戲於前。孔子趨進，曰：「匹夫而熒侮諸侯，有罪應誅。」於是斬侏儒，手足異處。齊侯懼，有慚色。
《史記》曰：優旃者，秦侏儒也。善爲笑言，然合於道。秦始皇時，置酒而天雨，陛楯者沾寒。優旃見而哀之，謂之曰：「汝欲休乎？」陛楯者曰：「幸甚。」優旃曰：「我即呼汝，汝疾應曰諾。」居殿上，上壽呼萬歲，旃大呼曰：「陛楯郎！」郎曰：「諾。」優旃曰：「汝雖長，何益，故雨中立。我雖短也，故休居。」於是乎使得半相代。
《史記》曰：秦昭王臨朝嘆息，應侯進曰：「臣聞主憂臣辱，主辱臣死。今王中朝而憂，臣敢請其罪？」王曰：「吾聞楚之鐵劍利而倡優拙。夫鐵劍利則士勇，倡優拙則思慮遠。夫以遠思慮而禦勇士，恐楚國之圖秦也。」
《漢書》曰：枚皋善爲賦，不如相如。又言爲賦多怪誕，虛無不經，有類倡者也。
又曰：孝惠帝葬安陵，徙關東倡優樂人五千戶以爲陵邑。〈潘安仁《關中記》曰：善爲啁戲，故語稱安陵啁也。〉
又曰：張禹成就弟子，爲人恭儉尤著。淮陽彭宣至大司空，沛郡戴崇至少府。宣爲人恭儉有法度，而崇愷悌多智，二人異行。禹嘗置酒設里耠弟子娛，禹將崇入後堂飲食，婦人相對作優，管弦鏗，鏘，極樂昏夜乃罷。而宣之來，禹見之，於便坐講論經義。日晏，賜食不過一肉卮酒相對，宣未嘗得至後堂。
晉成帝咸康七年，散騎常侍郎顧臻表曰：「宋代之樂，設禮外之觀，逆行連倒。四海朝覲，言觀帝庭，而足以蹈天道，以履地紀，反天地之順，傷彝倫之大。」乃命太常悉罷之。其後復高ㄌ紫鹿，語襇天臺山伎。齊武帝遣主書董仲民，按孫興公賦造作莓苔石、石橋道士捫翠屏之狀，尋省焉。
《後魏書》：太武旣平河西，得西涼樂。至魏、周之際，遂謂之國伎。魏代至隋，咸重之。其曲項琵琶、竪箜篌之徒，幷出自西域，非華夏舊器。楊澤新聲、神白馬之類，生於故歌，非漢魏遺曲。故其樂聲調，悉與書史不同。其歌曲有《永代〈國諱改焉。〉樂》，解曲有《萬代豐曲》，有《于寘佛曲》。工人平上忄責緋褶，白舞一人，方舞四人。白舞令闕，方舞四人，假髻，玉支釵，紫絲布褶，白大口�，五彩接袖，烏皮靴。後魏道武帝天興六年冬，詔大樂總章鼓吹，增修雜戲，造五兵角牴、麒麟、鳳凰、仙人、長蛇、白象武及諸畏獸、魚龍、辟邪、鹿馬、仙車，高ㄌ百尺長，し幢跳丸，以備百戲。大饗，設之於殿前。明元帝初，又增修之，撰合大麯，更爲鍾鼓之節。北齊神武平中山，有魚龍爛漫、俳優、侏儒、山車、巨象、拔井、種瓜、殺馬剝驢等奇怪異端，百有餘物，名爲百戲。
《隋書》曰：文帝開皇初，周、齊百戲幷放遣之。煬帝大業二年，突厥染幹來朝，帝欲誇之，總追四方散樂，大集東都。初於華林苑積翠池側，帝惟宮女觀之。有舍利、繩柱等，如漢故事。又爲夏育扛鼎，取車輪石臼大盆器等，各於掌上而跳弄之。幷二人戴竿，其上舞，忽然騰之而換易，千變萬化，曠古莫儔。染幹大駭之。自是皆於太常教習。每歲正月，萬國來朝，留至十五日。於端門外、建國門內，綿亙八里，列爲戲場。百官起棚夾路，從昏達曙，以縱觀之，至晦而罷。伎人皆衣錦綉繒采，其歌者多爲婦人服，鳴環佩，飾以花髦者，殆三萬人。初課京兆、河南制此服，而西京繒錦爲之中虛。六年，諸夷大大獻方物。突厥啓人以下，皆國主親來朝。乃賀於天津街，盛陳百戲，自海內凡有伎藝，無不總萃。崇侈器玩，盛飾衣服，皆用珠翠、金銀、錦�、�綉，其營費鉅萬。關西以安德王雄總之，東都以齊王暕總之。金石匏革之聲聞數十里外，彈弦ㄓ管以上萬八千人。大列炬火，光燭天地，百戲之盛，振古無比。自是每年以爲常焉。大抵散樂雜戲多幻術，皆出西域，始以善幻人至中國。漢安帝時，天竺獻伎，能自斷手足，刳剔腸胃。自是歷代有之。
《趙書》曰：石勒參軍周延爲館陶令，斷官絹數百匹，下獄，以八議宥之。後每大會，使俳優著介幘黃絹單衣，優問：「汝爲何官，在我輩中？」曰：「我本爲館陶令，鬥數單衣，曰政坐取，是故入汝輩中。」以爲笑。
《列女傳》曰：夏桀旣棄禮義，淫於婦人，求四方美人，積之後宮；於俳優侏儒而爲奇偉戲者，取之於房，造爛熳之樂。
《漢官典職》曰：正旦，天子幸德陽殿，作九賓樂。舍利從東來，戲於庭。畢，入殿門，激水化成比目魚，跳躍漱水，作霧鄣日。畢，化成黃龍，高丈八，出水游戲於庭，炫日光。以二丈絲系兩柱中，頭間相去數丈，兩倡女對舞行於繩上。又局屈身藏形鬥中。鍾聲幷倡，樂畢，作魚龍曼延、黃門鼓吹三通。
賈誼《連語》曰：衛侯喜鶴，鶴有飾以文綉而乘軒者。賦斂繁多，不顧其民，貴優而輕大臣。群臣或諫，則面而叱之。及翟伐衛，寇挾城堞矣，衛君泣而拜其臣民，曰：「寇迫矣！士民其逸之。」士民曰：「亦使君之貴優，將君之愛鶴，以君守戰矣。我儕棄人也，安能戰？」乃潰門而出走。翟入，衛君奔死，遂喪其國。
《梁元帝纂要》曰：古艶曲有北里、靡靡、激楚、結風、陽阿之曲。語襇百戲，起於秦漢，有魚龍曼延，〈假作獸以戲。〉高ㄌ鳳皇，安息五案、〈幷石季龍所作，見《鄴中記》者。〉都盧尋橦、〈今之緣竿，見《西京賦》。〉九劍、〈九一名鈴，見《西京賦》。〉戲車、山車、興�、動雷、〈見李尤平《樂觀賦》。〉跟掛、腹旋、〈幷緣竿所作，見傅玄《西都賦》。〉吞刀、吐火、〈幷見《西京賦》。〉激水、轉石、漱霧、扛鼎、〈幷見李尤平《樂觀賦》，傅玄《西都賦》。〉象人、〈見《漢書》，韋昭曰：今之假面。〉怪獸、含利之戲。〈幷見《西京賦》。〉
《列子》曰：宋有孫子者，以妓幹宋元君。以雙枝長倍其身，屬其腫，幷趣幷馳；弄七劍，迭而躍之，五劍常在空中。元君大驚，立賜金帛。語襇蘭子能燕戲者，復以幹元君。元君大怒，曰：「昔以異伎幹寡人，伎無用，遇寡人歡心，彼必聞此而進。」乃拘而戮之。燕戲，若絕倒投也。
石虎《鄴中記》曰：虎正會殿前作樂，高ㄌ、龍魚、鳳凰、安息五案之屬，莫不畢備。有額上緣橦，至上，鳥飛左回右轉，又以橦著口齒，上亦如之。設馬車，立木橦其車上，長二丈，橦頭安橦木，兩伎兒各坐木一頭，或鳥飛，或倒掛。又衣伎兒，作獼猴之形，走馬上，或在肋，或在馬頭，或在馬尾，馬走如故，名爲犬爰騎。
《樂府雜錄》曰：弄參軍，始因後漢館陶令石耽有贓犯，和帝惜其才，免罪。每宴樂，即令衣白夾衫，命優伶戲弄辱之，經年乃放。後爲參軍誤也。開元中，有李仙鶴善此戲，明皇特授韶州同正參軍，以食其祿。是以陸鴻漸撰詞雲韶州，蓋由此。
《大周正樂》曰：漢武帝通西域，始以善幻人至中國。安帝時，天竺獻伎，能自斷手足，刳腹胃。自是曆世有之。唐高宗惡其驚俗，敕西域關津不令入中國。
《唐書·樂志》曰：睿宗時，婆羅門樂人倒行而足舞，極刀鋒。植於地低，因就刃以曆臉。中又植於背下，吹篳篥立其腹上，終曲而無傷。又伏伸其手足，躡之，旋身繞手，百轉無已。漢世有橦末伎，語襇盤舞。晉世如之，以杯盤舞。《樂府詩》雲︰「妍妯淩七盤」，言舞用盤七枚也。梁謂之盤舞伎。梁語襇長喬伎、跳鈴伎、擲倒、跳劍伎、吞劍伎，今幷存。語襇舞輪伎，蓋今之戲車輪者；透三峽伎，蓋今之透飛梯之類；高ㄌ伎，蓋今之戲繩者是也。梁有獼猴幢戲，今有緣竿伎，又獼猴緣竿，未審何者爲是。今語襇弄�宛珠伎，弄丹珠伎。歌舞戲，有大面、撥頭、蹋搖娘、窟儡子等戲。置教坊，于禁中以處之。
又曰：散樂，非部伍之聲，俳優歌舞雜奏。漢天子臨軒設樂，舍利獸從西方來，戲於殿前，激水成比目魚，跳躍漱水，作霧翳日，此成黃龍，修丈八，出水游戲，輝熠日光。繩系兩柱，相去數丈，二倡女對舞繩上，切肩而不傾。如是雜變，總名百戲。江東猶有高ㄌ紫鹿、跂行鱉食、齊王卷衣、笮鼠、夏育扛鼎、巨象行乳、神龜足、背負靈岳、柱樹曰雪、畫地成川之伎。
《明皇雜錄》曰：上御勤政樓，大張聲樂，羅列百伎。時教坊有王大娘，善戰百尺竿，竿上施木山，狀瀛洲、方丈，仍令小兒持鋒節出入其間，而舞不輟。時劉晏爲秘書省正字，年方小，形狀獰劣而惠悟過人。上召於樓上簾下，貴妃置於膝，爲施粉黛，與之巾櫛。上令詠王大娘戴竿，晏應聲曰：「樓前百戲競爭新，惟有長竿妙入神。誰謂綺羅翻有力。猶自嫌輕更著人。」因命牙笏及黃紋袍以賜晏。時有公孫大娘者，善劍舞，能爲鄰里曲及裴將軍，士謂之春秋設。大張伎樂，雖小大優劣不同，而劇其華侈。遐方僻郡，歡縱亦然。
《樂府雜錄》曰：大面出於北齊。齊蘭陵王長恭，才武而貌美，嘗著假面以對敵。常擊周師金墉下，勇冠三軍。齊人壯之，爲此聲，以效其指擊刺之容。俗爲之蘭陵王入陣曲。
《左傳》曰：煩手淫聲，忄舀堙心耳，乃忘和平，謂之鄭聲。〈許慎《五經異義》曰：鄭國有溱洧之水，男女聚會，謳歌相感。今《鄭詩》二十一篇，婦人者十九，故鄭聲也。又雲︰鄭重之音，使人過也。〉
又曰：惠王三年，邊伯、石、國出王，立王頽。王處於鄭三年。子頽飲三大夫酒，子國爲客，〈子國，國。客，上客。〉樂及偏聲。〈偏舞，六代之樂。一曰諸大夫偏舞。〉鄭厲公見虢叔〈厲公，鄭莊公之子厲公突也。虢叔，王卿士，虢公林父也。〉曰：「吾聞之，司寇行戮，君爲之不舉，〈不舉樂也。〉而況敢樂禍乎？今吾聞子頽歌舞不思憂。夫出王而代其位，禍孰大焉？臨禍忘憂，是謂樂禍，禍必及之。盍納王乎？」虢叔許諾。鄭伯將王自圉門入，虢叔自北門入，〈二門，王城門。〉殺子頽及五大夫，王乃入。
《禮記》曰：奸聲亂色，不留聰明；淫樂慝禮，不接心術。
又曰：奸聲感人而逆氣應之，逆氣成象而淫樂興焉。
又曰：作奇伎淫巧以蕩上心者，殺無赦。
又曰：鄭音好濫淫志，宋音燕女溺志，衛音趨數煩志，齊音傲僻驕志。此四者，淫於色而害於德。
《論語》曰：惡紫之奪朱，惡鄭聲之亂雅樂。包曰：「鄭聲淫，聲之哀者。」
《漢書》曰：王莽初獻新樂於明堂太廟，群臣始冠麟韋之弁。或聞其樂聲，曰：「厲而哀，非興國之聲也。」
《宋書》曰：廢帝元徽五年，太樂雅鄭共千有餘人，後堂雜伎不在其數。
裴子野《宋略》曰：「先王作樂，崇德以格神人，通天下之至和，節群生之流放，故天子達於士庶，未曾去其樂而無非僻之心。及周道衰微，日失其序。亂俗先之以怨怒，國士從之以哀思，擾雜子女，蕩悅淫志。充庭廣奏，則以魚龍靡漫爲瑰瑋；會同享覲，則以吳趨楚舞爲妖妍。纖羅霧縠侈其衣；疏金鏤玉，砥其器。在上班揚寵臣，群下亦從風而靡。王侯將相歌妓填室，鴻商富賈舞女成群，競相誇大，玄有爭奪，如恐不及。莫爲禁令，傷物敗俗，莫不在此。
《隋書》曰：裴蘊，煬帝征爲太常少卿。初，高祖不好聲妓，遣牛弘定樂，非正聲清商及孔部四舞之色皆罷遣。從臣至是揣知帝意，奏括天下周、齊、梁、陳樂家子弟皆爲樂戶。其六品已下至於民庶，有善音樂及倡優百戲者，皆直太常。是後異伎淫聲咸萃，樂府皆置博士弟子遞相教傳，增益樂人至三萬餘。
《國語》曰：平公旣作新聲，〈新聲，師涓新聽者也。〉師曠曰：「公室其將卑乎？君之萌兆衰矣。樂以開山川之風，輝德於廣遠也。風德以廣之，〈風德者，德各有風類也。作樂各象其德，韶夏、護武之謂也。〉風山川以遠之，〈所樂以通山川之風類也，遠其德也。〉風物以聽之，修詩以詠之，修禮以節之。夫德廣遠而有節，是以遠服而邇不遷。」〈邇，近。〉
《說苑》曰：子路鼓瑟，有北都之聲。孔子聞之，曰：「信矣！由之不才也。」冉有侍，孔子曰：「求來，爾奚不謂由？夫先王之制音也，奏中聲爲中節。彼小人則不然，執末以論本，務剛以爲基。故其音湫厲而微末，以象殺伐之氣。夫殺者，乃亂亡之風也。」冉有以告子路，子路曰：「由之罪也。」後果不得其死焉。
《淮南子》曰：揚鄭衛之浩樂，結激楚之遺風，此齊人之所以淫泳流湎。
《列女傳》曰：夏桀旣棄禮義，淫於婦人，求四方美人，積之後宮，造爛漫之樂。
《呂氏春秋》曰：音樂之所由來遠矣，故惟得道之人其可與言樂乎！亡國戮民非無樂也，其樂不樂；溺者非不笑也，〈溺人必笑，雖笑不樂。〉罪人非不歌也，〈當死強歌，歌不樂也。〉亂世之里襇似於此。夫里襇適，心亦有適。人之情，欲壽而惡夭，欲安而惡危，欲榮而惡辱，欲逸而惡勞。四欲得，四惡除，則心適矣。
又曰：楚之衰也，作爲巫音。高誘注曰：男曰巫�，女曰巫華。
桓譚《新論》曰：夫不剪之室不如阿房之宮，不琢之椽不如磨礱之桷，玄酒不如蒼梧之醇，控揭不如流鄭之樂。
《樂說》曰：聲放散則政荒。崔氏雲︰由君上驕逸則萬物荒散。商聲欹散，邪官不理政壞，刑罰不法而威令不行。角聲憂愁，爲政虐民，民怨故也。民不安業，猶君失政。徵聲哀苦，事煩民勞，君淫佚。崔氏雲︰由君邪、民苦於役，羽聲傾危則國安。崔氏雲︰賦徭重，其民困財物匱。
《梁元帝纂要》雲︰古艶曲有《北里》、《靡靡》、《激楚》、《流風》、《陽阿》之曲，皆非正聲之樂也。〈流風亦曰結風也。〉
《唐會要》曰：調露元年，太子使樂工於東宮新作《寶慶》之曲。成，命工者奏於太清觀。始平縣令李嗣真謂道士劉概、輔儼曰：「此樂商宮不和，君臣相阻之徵也；角徵失位，父子不協之兆也。殺聲旣多，哀調又苦。若國家無事，太子受其咎矣。」數月，太子廢。
又曰：咸通中，伶官李可久善音律，尤能轉喉爲新聲，音辭曲折，聽者忘倦。京師屠沽少年效之，謂之拍彈。時同昌公主除喪，懿宗與郭淑妃悼念不已，可久爲《嘆百年》舞曲。舞人皆盛飾珠翠，仍畫魚龍地衣以列之。曲終樂闋，珠翠覆地，詞語淒惻，聞者流涕。又常於安樂寺作《菩薩蠻》舞，上益憐之。〈可久常爲子娶婦，帝賜酒二銀樽，啓之，乃金翠也。時宰相曹確、中尉西門季玄屢論之，懿宗不納。至僖宗即位，宰相崔彥昭奏，遂死於嶺表。〉
《開元傳信記》曰：唐開元末年，涼州進新曲。上命諸王於便殿觀之。曲終，諸王皆稱萬歲，獨寧王不賀。玄宗征其故，憲曰：「此曲雖佳，臣有聞焉。夫曲者，始於宮，散於商，武於角，徵羽莫不根柢囊括在於宮商也。臣見此曲宮離而少徵，商亂而加暴。夫宮者，君也；商者，臣也。宮不勝則君體卑，商有餘則臣事僭。臣恐異日臣下有悖亂之事，陛下有播越之禍，莫不兆於斯曲也。」洎祿山南犯，玄宗西幸，方明寧王審音之妙也。
《大業記》曰：《安公子》是隋煬帝將幸江都宮中所撰。時樂工笛中吹此曲，其父疾發，於臥內聞，泫然流涕。問其子何得此曲，對曰：「宮中新翻也。」謂其子曰：「宮者，君也。此曲雖在羽調，後有一宮聲，往而不返。大駕東巡必不回耳。可託疾勿去。」其精如此。
