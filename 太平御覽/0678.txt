
《五嶽真形圖經》曰：若道士得秘聖之經，皆當杜秘於一人之口者，即真靈之文將墜於獨見，何緣得存於永代乎？傳授但當必得其人，豈可秘而不出，是斯文永翳也？
《太極經》曰：太上玉經隱注寶訣，衆經之祖也。太上令傳太極諸侯公王卿伯，未得此位，不得之矣。道士有見此書，則皆應爲仙公也。玄錄宿名將定焉。
《靈寶真一經》曰：大靈真人告太極左宮仙公曰：「吾昔授太上靈寶洞玄自然太真上寶經，爲太極真人，依太上法傳授於人。」
《定志經》曰：元始告右玄真人曰：「汝授此經，可擇其人傳之，彌布無外。」
《三皇經》曰：百萬人中，或有一人應得此文者，皆有仙錄宿命者也。欲有所授，當擇其人，入諸名山八極，周流天下，鬼神無敢犯之者，太清元始天中之王母，初學道之師也。
又曰：皇人者，太帝所使，在峨嵋山。黃帝往授真一五牙法。
《抱朴子》曰：黃帝東至清丘，過風山，見紫府先生，授三皇內文，以劫召萬神，南至圓壟蔭，建木觀百靈。西至中黃子，授九加之方。過崆峒，從廣成子授自然之經。北至洪堤上具茨，見大隗君黃蓋童子，授神芝圖。還陟王屋，得神丹注記。室峨嵋山，見黃人於玉堂，問真一之道曰：「夫長生仙方，惟有金液，守形卻惡，獨有真一之道，右人尤重也。黃帝自然體道者也。」猶復陟王屋而授丹經。登崆峒而問廣成，往具茨而事大隗，�東岱而奉中黃，入金穀而諮子心，論道養而證玄素，精推步而授雷歧，窮神奸而記白澤，相地理而書青烏，救傷殘而綴金冶。故能畢該秘要，窮盡道真。按《神仙經》雲︰「昔黃帝老子奉事元君，元君以授要訣，況乎不建彼二君者，安能自得仙度世者乎？」按《荊山經》及《龍首記》皆雲黃帝服神丹。
又曰：彭祖八百年，安期千年，斯其壽之過人遠矣。若果有不死之道，彼何不遂仙乎？豈非稟命授氣，偶得其多者乎？按《彭祖經》雲︰「佐堯曆夏，至商爲大夫，商王從授還年之術，行之有效，欲煞彭祖以絕其術。祖覺而逃去，去時年八百。」
又曰：紫微玄宮玉飛天真書，太清元始授，西母珮之，位登仙宗，真人衛從。
又曰：玄洲仙伯關天萬仙真書，東海小童授以得道人珮之。一名仙人道錄，一名鳳真錄太玄登仙盟文。又崑崙墉台靈飛太真大上丈人以授得道者珮之，周行五嶽，山神授職。一名五嶽斃摞，珮之，金石爲開。
又曰：蓬萊高上真書成，青天上皇以傳寧封，珮此真符，橫行江海。一名蓬萊太玄玉札，一名九流真書，北陵丈人授以馬師皇致龍來。又天帝丈人黃上真書珮之，知吉凶未兆之事。
《上清經》曰：上清真人登大帝滄浪山，諸太極真人授以丹青玉爐煉�根經。
《三元布經》曰：昔寧玄甫授此經於皇上真人，九年秘藏白空山。齋戒百日，忽見其岩有玉文銀簡，今封一通於白空山中。
《本行經》曰：丹靈真人遇玄和先生，授靈寶赤書、五氣玄文、黑帝真一篇。
《高玄經》曰：昔上元以隱文授太和玉女，玉女授幼陽君，以文封於九疑洞室。
《登真隱訣》曰：太極帝君寶章者，東海青童君授涓子，以封掌名山。涓子剖鯉所獲，是太上召三一守形也。以朱書素，珮之左肘，勿經履污穢，珮之八年，而三一俱見矣。三一者，三元真一君也，授其封掌之教。
又曰：李翼字仲甫，以七變法傳左慈。慈修之，以變化萬端。此經在《茅真人傳》，後道士以還丹方殊秘，故略出別爲一卷。
《茅君傳》曰：太真元君西母授說《明堂玄真經》雲︰「太上立玄，雙神四明。玄真內映，明堂外清。吞息二輝，長生神精。上補司命，監禦萬靈。六華充溢，撤視黃寧。」此四十字即玄真之本經也。其後王母總具更演說行事之法，猶如九真中經惟以龍書爲主也。太上刻於鳳台南軒，非總真弟子不教，非司命之玄挺不傳。
又曰：西母攜王君茅盈以詣固衷之宮。固衷，盈二弟也。西母撫背告之曰：「汝道雖成，所聞未足。我有所授汝，乃遣侍女郭密香與上元夫人相聞雲︰但不相見四千餘年，天事勞我，致以罕面，可暫來否，當此相待。」上元夫人遣一侍女答曰：「阿環再拜，上問起居。遠隔絳河，擾以官事，遂違顔色，近五千年。仰戀光潤，情系無違。密香至，奉信承降尊於茅固處。聞命之際，即當飾駕，先被太常君敕，使詣希林校定三元之錄，正爾暫往。如是當還，還便束帶，願暫少留。」茅固因問王母，不審上元夫人何真也，曰：「三天真皇之母，上元之高真，統領十方玉女之名者也。」及上元夫人來，聞雲中簫鼓聲，龍馬嘶鳴。旣至，從者甚衆，皆女子，齊年十六七，容色明逸，多服青綾之衣，光彩奪目。上元年未笄，天姿絕艶，服赤霜之袍，披青錦裘。頭作三角髻，餘�散於腰。戴九晨夜月之冠，鳴六山火藻之珮，曳鳳文琳華大綬，執流黃揮精劍，入室向王母拜。王母坐止，呼之與同坐，北向。上元夫人設廚，王君敕茅盈二弟固衷起，拜稽首而立，命坐復席。上元乃敕侍女出紫錦囊，開綠金之笈，《三元流珠經》，《丹景道精經》，《隱地八術經》，《太極綠景經》，凡四部以傳固衷。西王母敕侍女李方明出丹瓊之函，披�珠之笈，以玉珮金�太霄隱書、洞飛二景內真符，以傳司命茅君。上元曰：「阿母隱書之妙，上真內經，天仙所寶，封之金台，珮入太微。動則八景玉與，靜則宴寢金堂。此文妙矣。阿環太極綠經等，可以致明月黃華，得白日之赤精也。」及西母上元俱去，惟王君獨留經日。於是盈與二弟訣別，而與王君俱去，到赤城玉洞之府，告二弟曰：「吾今去便有局任，不得復數相往來，句曲山是治所也。」漢光武建武七年三月丁巳，遣使者吳倫賫黃金五十斤，置於茅三君廟下，四時祠以太牢。至明帝永平二年，詔丹陽句容茅真卻薯，使營護修守。時邑人通呼此廟爲白鵠廟。句曲之洞宮有五門。石階曲山，以水其門，令得往來上下也。句曲洞天，東通林屋，北通岱宗，西通峨嵋，南通羅浮，皆大道也。其間小徑新路阡陌沙澮，非一處也。漢建安之末，左慈聞江東有此山，故尋之，齋戒三月而登山，乃得其門，入洞虛造陰宮。二茅君授以神芝三種，慈周旋洞室經年，制度甚肅，嘆曰：「不圖天下復有如此之異乎！」至於地中洞天，有三十六所，王屋、委羽、西城、西玄、青城、赤城、羅浮、句曲、林屋、括蒼、崑崙、蓬萊、瀛州、方丈、滄浪、白山、八停之屬也，五嶽及諸名山皆有洞室，或三十里、二十里、十里，岳洞方百里也。句曲山，秦時名爲句金壇，以洞天內有金壇百丈，因以致名也。漢靈帝時，敕郡縣彩句曲之金，以充武軍。孫權時又遣宿衛人彩金，常輸官。句曲山每至三月十八日、十二月二日，東卿司命茅君當是日請總真玉君、太虛真人、東海青童君會於句曲之上。好道者欲求神仙，宜先齋戒，俟此日登山陳乞也。茅君即授以要道，得入洞門。
又曰：紫微元靈白玉龜台九靈太真元君，即西王母也。上宰總真玉君，東卿司命茅君之師，右莢紫微夫人之母也。居崑崙墉台，別治白玉龜山青琳之宮朱紫之房，首戴華勝，腰帶虎章，葆蓋沓映，羽旌蔭庭。以漢平帝時來降句曲華陽宮，授司命茅君《玉珮金�經》。又獎教中小二君，至晉成帝時，與金闕聖君同降洛陽隱元台，授魏夫人《玉清隱書》四卷。又《穆天子傳》所載詣西王母，及降漢武帝者皆是也。別有傳紀名《靈鏡洞玄上經》，或曰《大有妙經》，即今所存中元輔卿手執者，是未顯於世，主訓教天下學真之人。
又曰：西極總真君者，茅司命之師也。生於商末，服青精ㄒ飯、九轉丹，用曲寵啵解之道治西域山宮。年三十，著綉衣，芙蓉冠，把鈴帶劍一。漢元帝時降陽洛山，授《玉清虛上經》三十一卷。晉時又降魏夫人於陽洛山，每次三月十二月，亦同來句曲，推校學仙，別有傳未顯於世。《神仙傳》雲降蔡經家者，是此君也。
又曰：清虛王真人總真王君弟子，南嶽魏夫人師。漢元帝時，辭家人華陰山。九年，太極真人降授二法。後入地山，〈終南山一名地。〉又登陽洛山。平帝時。南極夫人、西城王君同降，授上經三十一卷，王君共詣玄州，請書真名。乃還西城，修行道成，於是乘飛飈車遊行天下。後登白空山，詣紫清太素三元君，授流金、火鈴、豁落、七元、八景、飛晨、神策、玉璽畢，又還西城。太上遣賜綉羽晨蓋、雙珠月明、素羽瓊幹、丹糸夭錦旌。太素又遣賫成命之書，以爲太素清虛真人，治玉屋山，主領寶經。乘虎旆輦，金蓋玉輪，八景飛與，杖九色節，出入上清，授事太素，寢宴太極，南嶽魏夫人師之，撰傳顯於世。
《南嶽魏夫人內傳》曰：夫人姓魏，諱華存，字賢安，任城人，晉司徒文康公魏舒女也。少讀老莊、春秋三傳、五經、百子事，常別居一園，獨立閑處，服餌胡麻。父母Τ之，強適太保公掾南陽劉幼彥。疇昔之志，存而不虧。後幼彥爲修武令，隨之縣舍。閑齋別寢，入室百日，所期仙靈。季冬月夜半，四真人來降於室，太極真人安度明，東華青童君，碧海景林真，清虛真人王子登。於是夫人拜乞長生度世。青童君曰：「此清虛真人者，爾之師也，當授業焉。」景林真曰：「爾應爲紫虛元君，上真司命封南嶽夫人也。」夫人謝曰：「此是婢子有幸賜以姓命。」自陳畢，東華小童指而笑曰：「丹心苦哉。」於是清虛真人王君拇庶侍女華散條、李明瓮等川披�蘊，開玉笈，出太上寶文、八經隱書、大洞真經、靈書八道、紫度炎光、石精玉馬、神真虎文、高仙羽玄三十一卷，即手授夫人也。王君昔學道宰嬸洛山，遇南極夫人、西城王君，授此三十一卷經，行之，成真人。今所授者，是南極西城之本經也。陽洛山有洞台，是清虛之別宮也。王君當授魏夫人經之時，起立北向而誓曰：「太上三玄九皇高真太帝，太帝使教子魏華存。」於是景林真又授夫人《黃庭內景經》，一名《太上琴心》，一名《大帝金書》，一名《東華王篇》，令晝夜誦之。王君又告曰：「子若不在山中隱身齋戒，則大洞真經不可妄讀也。至於虎經龍書八素隱文之屬，奇秘玄奧，若不齋戒，絕世不可施行。子今且可誦黃庭內經，步躡七元，存五星之神而己。人間行之，亦足感通變化。欲成際會，我有以相迎矣。」方諸青童怡然，小留四真吟唱，拇庶北寒玉女宋聯涓彈九氣之磝，東華玉女煙景珠擊西盈之鍾，林雲玉女賈屈庭吹鳳戾之簫，飛玄玉女鮮子靈金拊九合玉節。王君乃語夫人曰：「訣諸要訖。」乃別去。夫人守靜日進，在世八十三年，以晉成帝咸和九年，王君與東華青童來降時，歲在甲午，二真人與夫人藥，題曰隱遷白醫川神散，石精金光化形靈丸，使稱疾忽行，剋期有定，俱會陽洛宮。言畢，二真人去。夫人即服藥，因稱腳疾，閉目寢息，飲而不食。到七日，其夜半之後，太一玄仙遣飈車來迎，駕氣騁禦，徑入帷寢。其子弟侍疾，衆親滿側，莫之覺也。夫人遂用藏景之法，托形劍化，徐登飈輪，徑之陽洛。居隱元之台，志棲上元。誠感九天，丹心真契，澄神太素，夫人遂北詣上清宮，太微天帝遣九宮太真侍玉元晨郎李明期，授夫人神鳳之章，使封山。召雲中央黃老君遣正一羽晨侯公陽子明，授夫人龍衣虎帶，丹青飛裙，十絕華幡，使川登行上清，攝真命仙。三素高元君遣左華九成夫人范定英授夫人流金火鈴，九蓋之軿，使彈制萬魔。飛輪太無太上玉晨大道君遣綉衣使者孟六奇授九色之節，雙珠月明，神虎之符，錦旗虎旌，使位主群神，以威六天。太素三元君遣保禁仙都衷文堅、右嬪元姬趙約羅授夫人西華玉女三百、八景飛與、玄景九龍，使侍衛執巾上詣三清。扶桑太常君遣八玄仙伯柯原首、五方天帝君簡肅正等授夫人玉札金文，位爲紫虛元君，領上真司命，使主諸學道死生圖籍，攝禦之官，關校罪，考金關。後聖君命仙伯牙叔平授夫人青瓊之板，丹綠爲文，位爲南嶽夫人，比秩仙公，給曲晨飛蓋以游九宮，使治天臺大霍山洞台之中，主下訓奉道，教授當爲真仙者。令一月再登玉清，三登太素，四謁玉晨宮，宴扶桑之高台。於是夫人授王母之命，且還王屋山小有之中，更齋戒三月。九微元君、龜山王母、西城真人王方平、太虛真人赤松子、桐柏真人王子喬，幷降小有清虛上宮絳房之中，各命侍女金石發響。於是西母徘徊起立，折腰俯唱曰：「哀此去留會，劫盡天地傾。嘉會絳河內，相與樂未央。」歌畢須臾，司命神仙諸隸屬及南嶽神靈迎官幷至，西母等與夫人同去，詣天臺霍山台。
《登真隱訣》曰：太微天帝金虎符，太上玉真保皇道君以授於太上太微天帝君。
又曰：太一有玉璽金真虎符，方丈台昭靈李夫人治方丈台弟十三朱館中，以晉興寧中降。楊君曳紫錦衣，帶神虎符流金鈴，帶青玉色綬。有兩侍女，年二十許，著青綾衣。一侍女名隱輝，捧赤玉箱二枚，青帶絡玉，檢文題檢，一曰太上章，一曰太上文。自此後數數來降，授書作詩。
《集仙錄》曰：驪山姥，不知何代人也。李筌好神仙之道，常曆名山，博彩方術。至嵩山石室中，得黃帝陰符經，本絹素書，緘之甚密，題雲︰「大魏真君二年七月七日，道士冠謙之藏之名山，用傳同好。」筌竟不曉其義，因入秦，至驪山下，逢一老母，ヮ髻當頂，餘�半垂，弊衣扶杖，神狀甚異。路旁見遺火燒樹，因自語曰：「火生於木，禍發必克。」筌聞之，前謁，曰：「此黃帝陰符經秘文也。」母曰：「吾授此經己三元六周甲子，少青從何而得知？」筌稽首再拜，具告得經之所，因請問玄義，盡得之。俄失姥。
