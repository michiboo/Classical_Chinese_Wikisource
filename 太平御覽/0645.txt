
《尚書大傳》曰：唐虞象刑而民不敢犯，苗民用刑而民興相漸。唐虞之象刑，上刑赭衣不純，〈純，綠者。時人尚德義，犯刑者但易衣服，自爲大恥。〉中則雜屨，〈屨，履也。〉下刑墨�，〈�，中也。使以下得冠飾。�音蒙。〉以居州里，而民恥之。
《漢書·刑法志》曰：孫卿之論刑也，曰：「世俗之爲說者，以爲治古無肉刑，〈治古，謂上古至治之時也。〉有象刑、墨黥之屬，菲屨赭衣而不純，〈菲，草也。屨，履也。純，綠衣也。不加綠，示有恥也。〉是不然矣。以爲治古則人莫觸罪矣，非獨無肉刑哉？亦不待象刑矣。〈人不犯法、即象刑無所施也。〉以爲人或觸罪矣，而直輕其刑，是煞人者不死，而傷人者不刑也。罪至重而刑至輕，民無所畏，亂莫大焉。故象刑非生於治古，方起於亂今也。」〈如淳曰：古無象刑也。所以有象刑之言者，近起於今人惡刑之重，故遂推言古之聖君，但以象刑，天下自治。〉
《白虎通》曰：聖人治天下，必有刑罰何？所以助治順天之度也。故懸爵賞者，示有所勸也；設刑罰者，明有所懼也。《傳》曰：三王肉刑，應世以立。刑者，五帝之鞭策。刑所以五何？法五行也。五帝畫其衣，象五行也。
《書》曰：昏迷於天象，以幹先王之誅。
又曰：商罪貫盈，天命誅之。予不順天，厥罪惟均。
《禮》曰：振書、端書於君前，有誅；倒、側龜於君前，有誅。〈臣不豫事不敬也。振。去塵也。端。正也。倒，顛倒也。側，反也。皆謂甫省視之也。〉
又曰：以足蹙路馬芻有誅，齒路馬有誅。〈皆廣敬也。路馬，君之馬。誅，罰也。〉
《周禮·秋官下》曰：布憲掌憲邦之刑禁。傷人見血而不以告者，攘獄者、遏訟者，故以告而誅之。〈謂吏民相煞傷見血者，攘獄者拒卻不授也。遏訟者上遏。〉
《公羊傳》曰：君親無將，將而必誅。
《傳》曰：見無禮於君者，誅之，如鷹之逐鳥雀也。
《家語》曰：孔子爲魯司寇，七日，而誅亂政大夫少正卯，戮之於兩觀之下。子貢曰：「少正卯，魯之聞人也。今夫子爲政而始誅之，或者爲失乎？」孔子曰：「天下有大惡者五，而竊盜不與焉：一曰心逆而險，二曰行僻而堅，三曰言僞而辯，四曰記醜而博，五曰順非而澤。此五者有一於人，則不免君子之誅，而少正卯皆兼有之：居處足以撮徒成黨，談說足以褒飾榮衆，強禦足以反是獨立，此乃人之奸雄，不可不除。夫湯誅尹諧，文王誅潘正，周公誅管蔡，太公誅華士，管仲誅付乙，子産誅史何，此七子，皆異世而同誅者。七子異世而同惡，故不可赦也。吾始誅之，不亦可乎？」
《史記》曰：二世遵用趙高之法，乃陰與謀曰：「大臣不服，官吏尚強，及諸公子必與我爭，奈何？」高曰：「臣固願言而未敢也。先帝之大臣，皆天下累世名貴人也，人積功勞，世以相傳久矣。今高素，小賤，陛下幸稱舉，令在上位管中事。大臣鞅鞅，特以貌從臣，其心實不服。今上出，不因此時案郡縣守尉有罪者誅之，上以振威天下，下以除去上生平所不可者。願陛下遂從時尾。」二世曰：「善。」乃行誅大臣及諸公子。
《漢書》曰：誅彭越，盛其醢以偏賜諸侯。
又曰：公孫弘年八十終丞相位，其後李蔡、嚴青翟、趙周、石慶、公孫賀、劉屈犛踵爲丞相。自蔡至慶，丞相府客館丘墟而己，至賀、屈犛，壞爲馬廄、車庫、奴婢室矣。惟慶以惇謹終丞相位。其餘盡伏誅。
又曰：上遣公孫敖將兵深入匈奴迎李陵，敖軍無功還，言陵教單于爲兵，以備漢軍，故臣無所得。上聞，於是族陵家，母弟妻子皆伏誅。
《後漢書》曰：梁冀誅李固而露屍於衢，令有敢臨者加其罪。
又曰：梁冀專權，其同己者榮顯，違迕者劍死。同僚側目，台閣機事先以聞冀，乃得奏禦。內外恐懼，上下鉗口，天子恭己而己，不有所親任。上旣不平之矣，冀以私憾專煞議郎邴遵，上愈益忿，八月癸酉，上問小黃門唐衡曰：「左右誰與梁氏不相得者？」衡答曰：「單超、左悺。」上呼超、悺〈音管〉入室。上曰：「梁將軍兄弟專朝，逼脅內外，公卿己下，從其風旨。今欲誅之，於常侍意如何？」皆對曰：「誠國賊，當誅之日久。臣等弱少，未知聖意如何？」上曰：「審然者，常侍密圖之。」對曰：「圖之易耳，但恐陛下腹中狐疑。」上曰：「奸臣脅國，當伏其罪，復何狐疑？」於是命衡呼超等，曰：「陛下今計己決，勿得首茉，恐爲人疑。」丁丑，冀心疑超等，使中黃門張惲入省宿，以防其變。瑗敕吏收惲，自外謀圖不軌。於是帝幸殿，召公卿勒兵，使者收冀大將軍印綬，更封比景部鄉侯。黃門令瑗將虎賁劍士卒千人，司隸與共捕冀宗親，送雒陽獄，無少長，皆誅之。冀自煞，坐冀所連及公卿、列侯、校尉、刺史、二千石死者數十人，冀故吏賓客免絀者二百餘人，朝廷爲之一空。
又曰：鍾離意爲瑕丘令。吏有檀建者盜竊縣內，意屏人問狀，建叩頭伏罪，不忍加刑，遣令長休。建父聞之，爲建設酒，謂曰：「吾聞無道之君以刃殘人，有道之君以義行誅。子罪，命也。」遂令建進藥而死。
《漢雜事》曰：上自擊鄧奉，破之於長安。奉降，上以舊功臣，不誅。耿曰：「奉背恩反叛，曝師連年，上旣至，奉親在陳，兵敗乃降，不誅尾�征惡。」於是誅之。
又曰：秦豐、田戎連兵黎丘距漢，上遣朱祐守豐。議者以爲豐已連年，勢必困，上自往，豐必降。上往招，豐出惡言。後數月，豐降祐，檻車傳及母妻子送洛陽。大司馬吳漢劾奏祐知豐狡猾，圍守連年，上親至城下而遂悖逆，天下所聞，當伏夷滅之誅。不時斬截，而聽授降，失將帥任，大不敬。上乃誅豐，召祐。
王隱《晉書》曰：解結與孫秀不協，秀誅張華，幷欲誅結弟，梁王肜救之，秀曰：「我於水中，蟹尚惡之，況其兄弟耶？」
《晉書》曰：孟玖譖陸機於成都王穎，言其有異心。將軍王闡、郝昌、公師蕃等皆玖所用，與牽秀等共證之。穎大怒，使秀密收機。其夕，機夢黑縵繞車，手決不開，天明而秀兵至。機釋戎服，著白夾，與秀相見，神色自若，謂秀曰：「自吳朝傾覆，吾兄弟宗族蒙國重恩，入侍幃幄，出剖符竹。成都命吾以重任，辭不獲己。今日授誅，豈非命也？」因與穎箋，詞甚淒惻，旣而嘆曰：「華亭鶴唳，豈可復聞乎？」遂遇害于軍中。
又《載記》曰：昌黎尹孫伯仁護弟北支、支弟乙拔等俱有才力，以驍勇聞。馮跋之立也，幷冀開府，而跋未知所欲，由是有怨言，每於朝享之際，常拔劍擊柱曰：「興建大業有功力焉，而滯於散將，豈是漢祖山河之義乎？」跋怒，誅之。
《趙書》曰：臨沅侯崖約字道恭，與太子詹事羯孫珍會朝。珍患目痛，問約用何方治爲佳，約戲言惟溺取愈。珍曰：「目何可溺？」約曰：「卿目腕腕，正可溺中。」珍入奏，天子怒，約父子伏誅。
《晉書》曰：劉裕誅諸葛長民，士庶咸恨正刑之晚，若釋桎梏焉。
《宋書》曰：謝眺初告王敬則反。眺臨誅，嘆曰：「天道其不可昧乎？我不煞王公，王公因我而死。」
《莊子》曰：爲不善乎顯明之中者，人得而誅之。爲不善乎幽暗之中者，鬼得而誅之。明乎人，明乎鬼者，然後能獨行也。
《列子》曰：鄧析操兩可之說，設無窮之辭。當子産執政，作竹刑，鄭國用之，數難子産之治，子産俄而誅之。
《慎子》曰：有虞之誅，以�巾當墨，以草纓當劓，以菲履當刖，以艾к當宮，布衣無領當大辟，此有虞之誅也。斬人去文體，鑿其肌膚，謂之刑。畫衣冠，異章服，謂之戮。上世用戮而民不犯也，當世用刑而民不從。
《韓子》曰：堯欲傳天下於舜，鯀諫曰：「不祥哉！孰以天下傳之匹夫？」堯不聽，舉兵誅之於郊。共工又諫，流於幽都。天下莫訃涸。
又曰：太公東封齊。齊東海上有居士，曰狂廂、華士，昆弟二人立議曰：「上不臣天子，下不事諸侯。耕作而食，掘井而飲，吾無求於上。」太公至營丘，使執而煞之。周公聞，發急傳問之，太公答曰：「今有馬如驥之狀，天下至良也，驅之不前，引之不至，左之不左，右之不右，賢士而不爲主用，驥之不可以左右，是以誅之。」
《會稽典錄》曰：孟嘗仕郡戶曹史。上虞有寡婦雙，養姑至孝。姑卒病亡，其女言縣以雙煞其母。縣不理斷結，競言郡，郡報治罪。嘗諫以爲此婦素名孝謹，此必見誣，固諫不聽，遂抱其獄文書哭於府門。後郡遭大旱三年，上虞尤甚，太守殷丹下車訪問，嘗具陳雙不當死，誅姑之女，改葬孝婦。丹如其言，天應雨注。
《襄陽耆舊記》曰：李衡聞王２@@有人物，往幹之。２@@曰：「多士世尚書劇曹郎才也。」後數年，校書郎呂壹操弄權柄，大臣逼畏莫訃涸。或問２@@，２@@曰：「非李衡無能困之者。」遂共薦衡爲郎。衡一引見，口奏壹數千語，孫權有愧色，劉助復告壹，壹即伏誅。
《世說》曰：桓宣武之誅袁貞也，未當其罪，世以爲冤焉。袁貞在壽春，嘗與宣武一妾妊焉，生玄，及篡。亦覆桓族，識者以爲天理之所至。
《釋名》曰：車裂曰鐶。鐶也者，散也，文體分散。
《傳》曰：齊人煞子而鐶高渠彌。〈本裂曰鐶。〉
又曰：楚子爲陳夏氏亂，故伐陳。謂陳人無動，將討於少西氏。遂入陳，煞夏征舒，鐶之栗門。
又曰：楚觀起有寵於令尹子南，未益祿而有馬數十乘，楚人患之。王煞子南於朝，鐶起於四境。
《孔叢子》曰：齊王行車裂之刑，群臣諫，不聽。子高見齊王曰：「聞君行車裂之刑。夫車裂之刑，無道之刑也，而君行之，臣切以爲下吏之過也。」王曰：「寡人耳。民多犯法，爲法之輕也。」子高曰：「然此誠君之盛意也。夫人含五常之性，有哀樂喜怒，無不過其節，節過則毀於義。多犯法，以法之重，無所措手足故也。今天下悠悠，士無定處，有德則往，無德則去。欲規霸王之業，與衆大國爲難，而行酷刑以懼遠近，國內之民將畔，四方之士不至，此乃亡國之道。君之下吏不得以聞，是爲自居於中正之地，而暗推之君王，使同於桀紂也。且夫爲人臣見主非而不爭，以陷主於危亡，罪之大者也。人主疾臣之弼己而惡之，資臣以箕子、比幹之忠，惑之大者也。」齊王曰：「謹聞命。」遂除車裂之法焉。
《史記》曰：秦發兵攻商君，煞之於鄭澠池。秦惠王車裂商君，徇曰：「莫如鞅反。」滅商君之家。
又曰：張儀西說趙王曰：「蘇秦熒惑諸侯，以是爲非，以非爲是，欲反之，不可一，亦以明矣。」
《漢書》曰：陳勝初令釒至人宋留將兵定南陽，入武關。留己徇南陽，聞勝死，南陽復爲秦。宋留不能入武關，乃東至新蔡，遇秦軍，宋留以軍降秦。傳留至咸陽，車裂留以徇。
《續漢書》曰：張角別黨馬元義爲山陽所捕得，鎖送京師，車裂於市。
崔鴻《前涼錄》曰：武威姑減氏名白興，以女爲妻，其妻妒之，興怒，以妻爲婢，爲女給使。郡縣以聞。張駿大驚曰：「自古所未聞也。將爲怪乎？」於姑臧市鐶煞之。是月沉陰昏，霧霾四塞。
又曰《前奏錄》曰：池陽民惑其婦言而欲煞母，遂車載母，辭詣親家，入南山。母曰：「汝詣親家，何至是也？」兒曰：「老婢何言：」遂不母於榽穀之間，脫衣將煞之。初，婦謂其夫曰：「不可不得中衣來也。」兒不欲手脫，背坐厲聲令母自脫。母泣曰：「我生汝養汝，至於今日，汝信婦言枉煞我，不可不乞我此衣。」兒怒曰：「老婢復何言？」母呼曰：「天神山神當見此不？」言未卒聲，見所持刀忽貫其項而煞，投于山穴。母乘車卻歸，昏而反家。婦謂其夫還，逆問：「得中衣來不？」母馳告鄰里，收其婦送官。郡縣以聞，堅驚曰：「宇宙之內乃有此事，將非怪乎？」於是鐶而煞之。
崔鴻《南燕錄》曰：慕容超即位，太后告超曰：「左僕射封嵩數遣黃門令牟裳說吾雲︰『帝非太后所生，依如故法，宜勒斃尷帝，立鐘爲主。』超命執嵩斬之。嵩請與母別，超曰：「汝尚知有母，何意問人之親？」以五車裂之。
又《前秦錄》曰：有司奏，人有盜其母之錢而逃者，請投之四裔。太后聞而怒曰：「三千之罪，莫大於不孝，當棄之市朝，奈何投之方外乎？方外豈有無父母之鄉乎？」，於是鐶而煞之。
《淮南子》曰：萇弘，周宣之執數者也。天地之氣，日月之行，風雨之變，律曆之數，無所不通也，然不自知，車裂而死。
劉向《說苑》曰：秦始皇太后不謹，幸郎��，封長信侯，專國事，驕奢。與侍中左右貴臣俱博飲，酒醉爭言而鬥者走白，皇帝大怒，�因作亂咸陽宮。始皇取�，四支車裂之；取皇后，遷之長樂宮。
桓寬《鹽鐵論》曰：李斯相秦，藉天下之勢志小萬乘。及其囚於囹圄，車裂於雲陽之市，願負薪入東門，行上蔡徑，不可得也。
《釋名》曰：煮之於鑊曰烹，若烹禽獸之肉也。
《傳》曰：寒浞，伯明氏之讒子弟也。伯明後寒棄之，夷羿收之，〈夷，氏也。〉信而使之以爲己相。浞行媚於內，〈內，宮人。〉信施賂於外，愚弄其民，〈欺罔也。〉而虞羿于田，〈樂之以游田。〉樹之詐慝，以取其國家。〈樹，立也。〉外內咸服，〈信足詐。〉羿猶不悛。〈悛，改也。〉將歸自田，〈羿還。〉家衆煞而烹之，以食其子。〈食羿子。〉其子不忍食諸，死於窮門。〈煞之於國門。〉
又曰：楚客聘於晉，過宋，太子知之，請野享之。公使往，伊戾請從之，公曰：「夫不惡汝乎？」對曰：「小人之事君也，惡之不敢遠，好之不敢近，敬以待命，敢有二心乎？縱有供其內，莫供其外，臣請往也」。遣之。至則用牲加書徵之，〈詐作盟處，爲太子反征驗也。〉而騁告公曰：「太子將爲亂，旣與楚客盟矣。」公囚太子，乃縊而死。公徐聞其無罪也，乃烹伊戾。
又曰：楚白公爲亂，旣死，其徒徵之，生拘石乞而問白公之死焉。乞曰：「此事也，克則卿，不克則烹，何害，固其所也。」乃烹石乞。
《史記》曰：齊威王召阿大夫語曰：自子之守阿，譽言日聞，然使使視阿，田野不辟，民貧苦。昔者，趙攻甄，子弗能求；衛取薛陵，子弗知。是子以幣厚吾左右以求譽也。是日烹阿大夫，及左右嘗譽者幷烹之。
又曰：主父偃曰：「丈夫生不五鼎食，死則五鼎烹。」
《漢書》曰：韓信聞酈食其憑軾下齊七十餘城，乃臆魃輻平原襲齊。齊王田廣聞漢兵至，以爲食其賣己〈言其與韓信同謀。〉乃烹食其。
又曰：韓信以罪廢爲淮陰侯，謀反，誅。臨死，嘆曰：「悔不用蒯通之言。」高帝曰：「是齊辯士蒯通。」乃詔蒯通。通至，上欲烹之，曰：「若教韓信反，何也？」通曰：「狗各吠非其主。當彼時，臣獨知齊王韓信，非知陛下也。且秦失其鹿，天下共逐之，高材者先得。天下匈匈，爭欲爲陛下所爲，顧力不能，可殫誅邪？」上乃赦之。
《晉中興書》曰：劉寅於厭次縣築壘拒石勒，勒後虜執寅，以鑊湯煮之。
《韓子》曰：樂羊爲魏將，攻中山，其子在中山，中山之君烹其子而遺之樂羊，坐於幕下而饗之。
《呂氏春秋》曰：齊王疾痛，使人迎文摯。至，視王疾，謂太子曰：「非怒王，則疾不可活；王怒，則摯必死。」太子頓首強請，曰：「荀已王疾，臣與母以死事之，願先生勿患也。」摯曰：「諾。」與太子期而至，將往不當者三，齊王固己怒矣。摯至，不解履登床問疾，王怒，不與言，摯因出，固辭以重怒，王吐而起，疾乃遂己。王大怒，不悅，將烹摯。太子與王左右爭急之不得，果以鼎烹摯。爨之三日三夜，顔色不變。摯曰：「誠欲煞我，則胡不覆之以絕陰陽之氣？」王使覆之，乃死。
《新序》曰：田單處中牟。佛以中牟叛，置鼎於庭，致士大夫曰：「與我者授邑，不吾與者烹。」大夫從之。至於田卑，曰：「義士死不避斧鉞之罪，窮不授軒冕之服。尾而生，不仁而富，不若死。」褰衣將入鼎，佛說，乃止。趙氏攻取之，聞田單不肯與也，求而賞之。卑曰：「不可也。一人舉而萬夫俯首，智者不爲；賞一人而慚萬夫，義者不取。我授賞，使中牟之士皆恥，不義。吾去耳。」遂之南楚。
《英雄記》曰：董卓攻得李昊、張安畢主範中，生烹之。二人臨入鼎，相謂曰：「不同日生，而同日烹。」
