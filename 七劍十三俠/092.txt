
　　話說楊丞相將乞休的話告訴了徐鳴皋等十位英雄，又勉勵了他們一番，當下徐鳴皋等齊聲說道：「以丞相威望素著，聖上又壟眷極隆，朝廷正賴丞相匡扶，與同休戚。一旦歸田解組，在丞相固計之得，獨不念朝廷輔佐無人麼？尚望丞相收回成命，上為朝廷出治，下憫赤子蒼生，非特國家之幸，亦天下人民之幸。至於末將等荷承垂示，敢不竭忠報國，以副丞相提拔之恩。宸濠叛逆雖未大彰，數年內必有舉動。那時末將自遵守丞相訓言，竭力誅討，總期上不負國，下不忘本便了。」
　　楊丞相聽罷大喜道：「難得將軍等忠義為懷，將來必為一代功臣，此亦老夫拭目而俟。至老夫歸田之意，雖承將軍等如此勸勉，其如老夫無心爵祿，不敢立朝，做一個閑散村夫，於心尚覺稍適。朝廷政事，老夫雖去，接踵者不乏其人，自能匡輔有功，勤勞王室。即使老夫心存戀棧，亦不過為朝廷上一具臣而已，得失何關焉。其志已堅，牢不可破、明日當即上本乞休了。」徐鳴皋道：「丞相其志雖堅，特恐聖上不准，丞相亦不能過拂聖意。」楊丞相道：「近幸專權，如老夫剛直不阿，聖上雖明，究不免為若輩所惑。而且若輩望老夫歸去久矣，老夫不上本乞休則已，既有此舉，斷斷乎無挽畝之意也。」徐鳴皋等不便再言，只得告退而去。
　　楊一清到了晚間，便就燈下繕成表章，自己反覆看了一遍，覺得頗為委婉動聽，因自道：「此本一上，不患不准我乞休，從此可以世外優游，不入軟紅塵土了。」當下又與夫人略談了一會，然後安寢。
　　到了次日上朝，文武百官朝參已畢，楊丞相便出班俯伏階上，將乞休的表章呈遞上去。當有近待接過來，呈上御案，恭呈御覽。武宗將表章打開一看，只見上面寫道：
　　武英殿大學士兼吏部尚書臣楊一清跪奏：為微臣老邁，昏聵糊塗，吁懇天恩俯准休退，恭折仰祈聖鑒事。竊臣以樗櫟之才，荷蒙先帝知遇之恩，授臣總制三邊都御史之職，疊蒙壟眷，逐次升遷，迨我皇上御極以來，又復優加無已。涓埃未報，敢惜微軀？伏念相臣有燮理之權，吏部有察吏之豉，非精明強幹之才，不足勝比重任。臣生質素弱，加以愚昧，已自兢惕時虞，近復老邁日增，身多疚疾，凡遇應辦之事，輒多昏聵糊塗，倘再戀棧之心，必致懮深叢脞，敗壞朝政，貽誤機宜，負國軸恩，莫此為甚。而此瀝陳下情，仰求我皇上俯念微臣老邁，難膺重任，准予告退，則國事幸甚，微臣幸甚，臣不勝感激悚惶之至。所有微臣老邁吁懇告休下情，理合恭折具陳，伏乞皇上聖鑒訓示。謹奏。
　　武宗覽表已畢，便提朱筆批道：「武英殿大學士兼吏部尚書楊一清，現雖年過花甲，舉動尚見精強，何以無志功名，遽思引退？既據陳請各節，姑念兩朝元老，不忍強畝，著加思准予乞休，並著戶部撥給養贍田百畝，以供晚年，用篤朝廷軫念老臣之至意。欽此。」硃批一下，楊一清敬謹捧讀了一遍，復又叩頭謝恩。武宗又慰勞了幾句，然後退朝。
　　在朝諸臣，知武宗准了楊一清告退的本章，並賜贍田百畝，無不互相議論。有羨慕他急流勇退，有說聖上待他恩寬的﹔更有那平時畏懼他，見他告退，便喜歡無限的﹔為最是錢寧、江彬等人，心中極為暢快，暗道：「這老匹夫到也知機，知道我們將來定不饒他，便來告退，只是太便宜他了。」閑話休表。
　　且說楊丞相回歸私第，早有夫人、公子接著，跟進書房。楊丞相便換便服。用過早點，夫人便問道：「今日面奏乞休，聖上如何降諭？」楊丞相便將奉旨允准並賜贍田各節說了一遍，夫人、公子大喜。此時徐鳴皋等早已知道，便來道喜。接著各家公侯、六部九卿、朝詹科道、將軍提督、親戚門生之類，均來道賀。張永也前來賀喜。楊丞相俱各款待，曲盡殷勤。
　　到了次日，即將承辦的公文案卷，悉心檢點，交卸下任。又往各處拜了一會，即率同夫人並家丁仆婦人等，收拾行裝。約有半月光景，便僱了二三十輛大車，將所有動用物件以及行囊細軟，俱於先一日裝上大車，由家丁押解前往。次日仍上朝陛辭，武宗又安慰了幾句，這纔出朝。早有在朝文武諸臣前來送別，楊丞相又再三致謝，然後率領奔子出京，到北通州僱換民船。沿途水陸並進，直望鎮江原籍而去。
　　不一日到了鎮江，自有許多親戚故舊前來迎接。楊丞相進了府第，布置了好兩日，又至各處拜候了一回，然後與夫人、公子安居樂業，在鎮江府第安享清福，終日詠詩飲酒，種竹栽花。或遇美景良辰，便邀約幾個至好朋友，飽覽金、焦山色，及時行樂，好不逍遙。朝廷雖有天大的事件，他也毫不顧問，真個是林泉養志，富貴神仙。直至宸濠舉兵謀叛，武宗御駕親征之後，正德十五年間八月武宗巡幸南京，避雨瓜洲，順道鎮江，幸楊一清私第，那時楊丞相尚精神矍鑠。此是後話。
　　王守仁在朝，不必細說。且說朝廷自楊丞相罷休之後，錢寧等就毫無忌憚，卻還有一個究竟有些不便，卻又慫恿武宗，將王守仁設法去放外任。卻好南安、橫水、桶岡諸寨賊首謝志山等，漳州、浰頭諸寨賊首池大鬢等，接連江西、福建、廣西、湖廣之交，方千餘里皆亂。兵部尚書王瓊特上薦書，保奏王守仁。武宗便命王守仁為金都御史，巡撫南、贛、汀、漳兼總督兵馬招討諸賊事宜，由是錢寧、江彬等大快。
　　王守仁既奉旨巡撫招討江西各賊事務，便奏調徐鳴皋等十位英雄隨征，並請將楊一清所部之兵撥歸統帶。武宗准奏，即降旨徐鳴皋等，均著派往王守仁大營效力，俟討賊有功，再行升賞。王守仁當即謝恩出朝，便將楊一清所部帶在江西討賊。畢竟後事如何，且聽下回分解。
