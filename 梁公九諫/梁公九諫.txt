　　唐中宗皇帝，姓李，諱哲，高宗皇帝之子，母曰則天順聖皇后，姓武氏。先是高宗在位久，多苦風疾，不能視朝，百司奏事，皆委則天詳決。則天素多計智，兼涉文史，自此內輔國政，威勢與帝無異。當時稱二聖。高宗崩，中宗即位，未及一月，為裴炎所僭，廢為廬陵王，貶均州。明年又徒房州。則天女主冠冕，法服臨御，以治天下，改唐稱週二十年。於是悉封諸武為王，殺唐之子孫殆盡，堅欲傳位與侄武三思。當時之時，諸武之勢焰如烈火，李唐之族冷如寒灰，何心不隨，何力可回?且中宗豈有復返者乎，且不死為！幸爾賴我粱公貞社稷之臣，捨死不顧，直言極諫，屢以母子性天之道為言，使則天感悟，遂遣使往房州召還，立為皇太子。故中宗得復帝位，而唐祚不移者，皆粱公之也。昔呂溫頌曰：取日虞淵洗，光咸池潛授。五龍夾日以飛，忠心與日月同。明本傳與天地同其久然，而世有《粱公九諫》詞者，即趙歧所謂外堂也。傳述既久，舊本多謬，與本傳互有同異，觀者不能無憾。今三復參考，訂其訛而補其闕，不愆不忘，率由舊章，倘博古君子別求明本而正諸，不亦宜乎！
　　則天皇帝臨禦，廢東宮太子爲廬陵王，遂貶房州千里。卻立武三思爲儲君。一日，會朝，問諸卿等意是如何，諸大臣盡皆拜舞謝勅，山呼萬歲，皆稱賀得人矣，惟有宰相狄公不拜。則天問狄相曰：「策立武三思之事諸大臣盡皆拜舞謝勅，惟有卿不拜，朕想卿必有異議，縱有異議，豈勝得殿前八十二員大臣？」狄相奏曰：「不然。若得殿前八十二員大臣見解，似鶴鳩抱卵豈知鸞鳳之志，螻蟻攻土豈知晦朔之朝？磨磚作鏡焉可鑑容，鈆錫爲刀豈堪琢玉？狐狸似犬愚者養之，苦蔞似瓜愚者食之。臣觀諸臣何以異於此？」則天問曰：「卿策立之事，卿如何將此比並諸大臣？」狄相奏曰：「且如紫微之殿不是陛下所居之殿，陛下是武家宗祖，唐家國後，緣太子年幼，權請陛下主國，太子長成，社稷合歸唐家枝葉。今諸大臣未有一人勸陛下以母而立子，卻賀陛下以姑而立姪，是大臣所見不胎，陛下所用非賢，故以此事比並諸大臣。據愚臣見解，能斬武三思仰祭奉天乾陵大帝東宮之位，合立廬陵王爲儲君。若立武三思終當不得。」
　　又一日，則天受朝，狄相奏曰：「太子何罪遠貶房州千里？圖立姑之位臣上觀乾象，且無異主之文，中察人心，未厭唐家之德。」則天謂狄相曰：「卿是一箇人，爭知天下人心？」狄相奏曰：「昔陛下在長安之日，有北方單于冠擾唐邑，緣何先帝存日不與交戰？彼時兵寡故不與敵。遂將兩庫金帛，命梁王武三思招召要軍千萬與單於戰。前後十餘月招召人數不滿千百，及廬陵王伐之，不經旬日計兵千萬。單於探得，不戰自退。以愚臣見解，度量天下人心，未厭唐家之意。東宮之位，合立廬陵王勺儲君，武三思終當不得。」
　　又一日，則天問狄相曰：「卿雲上觀乾家且無異主之文，朕自爲君以來，有什麼聖明，有什麼無道？」狄相奏曰：「陛下爲君以來，聖明似不少，無道亦絕多。陛下在長安之日有龍鳳來儀，麒麟來現。岱州進表有八百里地，方麥麩金。長安元年十二月上旬花發，駕幸東都，有鳳現。回紇進五色龜，日南進二角犀，藕州進鱷獸，西方佛足現光宅。二年，洛河泛漲，漂出一石，函函內有鉄劄，篆書金字，雲『武后登萬萬年』。」則天問曰：「上觀乾象且無異主之文，惟複是朕登萬萬年，惟複是武家子孫登萬萬年？」狄相奏曰：「臣聞古人有言：有聞必先，有兆必應。天地現相，陰陽泄機在乎人自應之耳。愚臣不敏，試論年代應萬萬之數，陛下爲判。陛下在長安之日，改元嗣聖元年，又改垂拱元年，又改載初元年，又改永昌元年，又改天授元年，又改如意元年，又改長壽元年，又改光宅元年，又改延載元年。東都有五鳳現，又改五鳳元年，又改萬歲通天元年，又改神功元年，又改聖曆元年，又改久視元年。西方佛足現，又改大足元年，又改萬歲登封元年，又改長安元年。以愚臣見解，陛下即位以來，改元之中有兩箇萬歲元年，暗合萬萬年之數足矣，定東宮之位非廬陵王不可，立武三思的然不得。」[1]
　　則天問狄曰：「卿雲朕自爲君以來聖明亦不少，前言亦備矣，無道亦絕多，試與朕說之。」狄相奏曰：「太子何罪？遠貶房州千里，擬立武三思爲儲君。陛下是女主，爭斷得三從五逆？」則天問曰：「何名三從五逆？」狄相奏曰：「三從者，在家從父，出嫁從夫，夫殃從子。五逆者，在家不從父，出嫁不從夫，夫殃不從子，是三逆，陛下親兒遠貶房州是四逆，立姪爲儲君是五逆。愚臣直奏，輕觸龍顔，東宮之位非廬陵王不可，立武三思終當不得。」
　　則天聞狄相所奏,即命武士撮出，放大臣散，遂憑玉案略睡，少旹乃得一夢，見湘輪水上流，車向壁上行，忽然驚覺。次日受朝問門下侍郎張易之：「朕昨日略憑玉案，略睡少時，忽得一夢，見湘輪水上流，車向壁上行，此夢如何？」張易之曰：「助陛下好夢，輪者周流不息，乾道也，上應乎天，爲陛廠治世之象。水者，陰道也，是陛下之命；上流者大吉之兆，永保千秋。又夢車向壁上行，緣陛下聖朝，蓋代四夷，來降八表，朝天下貢獻至多。道路隘阼，感這車向避上行。」則天大悅，顔動龍顔，賜易之珠金重寶，諸臣山呼萬歲，惟有狄相不拜。則天乃問狄相曰：「卿何不拜朕，所夢傢俬事莫不見否？」狄相奏曰：「臣只見陛下邦國事，不見陛下傢俬事。陛下所夢湘輪水上流，車向壁上行，張易之園夢云：『輪是陛下身，水是陛下命』，乃曲媚取容，苟圖金寶，臣圓此夢於國不祥。去水者，陰道也。水望低流本性也。車同軌，公道也。今水不望下而堂上流，是陰氣上盛，而逆其天也。車向壁上行是無道也。陛下親兒遠貶房州，擬立武三思爲儲君，此實爲無道也。東宮之位非廬陵王不可，立武三思決然不得。」
　　則天睡至三更，又得一夢，夢與大羅天女對手著棋，局中有子旋被打，將頻輸天女，忽然驚覺。來日受朝問諸大臣其夢如何？狄相奏曰：「臣圓此夢於國不祥。陛下夢與大羅天女對手著棋，局中有子旋被打，將頻輸天女。蓋謂局中有子不得其位，旋被打，將失其所主。今太子廬陵王貶房州千里，是謂局中有子不得其位，遂感此夢，臣願東宮之位速主廬陵王爲儲君，若立武三思終當不得。」
　　則天不豫，狄相入閣門問疾，則天曰：「我夢鸚鵡雙翅折，其夢如何？」狄相奏曰：「武者陛下之姓，相王、廬陵王乃陛下之雙翅也，今皆遠貶，遂感此夢。」時武三思在傍，怒髮赤色。則天令武士撮出朝門，乃問侍臣曰：「狄相與卿等意何如？」張易之奏曰：「狄相家貧，若多賜金寶便可策立武三思爲儲君。」則天遂賞色羅十束，珠金兩牀，禦衣百箱，排於殿前，令武士召狄相入朝。則天曰：「爲子逆父，爲臣逆君，祗緣策立之事，卿每偏執苦諫於朕，朕甚恥之，卿若不改見前解，只這殿前是卿死處，若改見前解，取此賞物。」狄相奏曰：「不然。憶昔太宗大帝在日，經綸四海，勇滅大隋，收王世充，戮竇建德八十二處草賊，鞍不離馬，背甲不離將身，親冒矢石以定天下，皆爲後世子孫，可不爲李家枝葉。臣意宏道元命，先帝臨崩之夜，以愛子托陛下，以社稷囑付大臣，臣今受此賞物卻立外姓，是臣賣卻唐家社稷，臣往九泉之下無面可見高宗大帝，臣惟守直而死，不可邪佞而生。東宮之位合立廬陵王爲儲君，若立武三思的然不當。」
　　則天令武士於殿前置油鍋，宣狄相入朝。則天問狄相曰：「若改見前解，則與卿長保富貴；若不改見前解，這殿前油鍋，是卿死處。」狄相奏曰：「臣當年邁，佐陛下邦國不得策立之事，便合依從，不合違赦。據臣罪愆，合當萬死。容臣徵古，死亦不遲。」則天曰：「徵古之事，如何?」狄相奏曰：「徵古者，以太子天下根本，本以搖而天下皆動。陛下以一心之欲，輕天下之動哉！且姑之與侄，孰近子之與母更親？寧學寒蟬潔飢，不學螳螂戲飽，乍立廬陵王而死，不立武三思而生，陛下長如今日，則萬事絕言若也。萬歲之後，將武三思為儲君，只將武家宗祖於太廟享祭，自古宗廟無附姑之禮，陛下有何干預?若立廬陵王為儲君，陛下萬歲之後，四時祭奠無虧，如此，姑之與侄孰近，子之與母孰親？東宮之位，合廬陵王為儲君，立武三思終當不得。」復前奏曰：「臣既不得策立太子，即以死報先帝。復願陛下以老臣之言熟思之，以萬世無疆之計。」言訖，褰衣大步，欲跳入油鍋。則天連聲叫武士執其裾曰：「朕從今日起依卿所奏。」
　　則天因此感悟，遂遣中使往房州密召廬陵王為嗣。廬陵王引咎韜晦，久處房陵，勝得民情，舉屆不放，遵佯為放鷹，隊仗出城。至於南山，矯衣而入，坐於中宮，外人無有知者。又遣黃門宣狄相入朝，賜坐於簾外。則天謂曰：「我欲立武三思，群臣無有異議者，唯卿不從，幾欲致卿於死地。前日見卿所奏，朕心豁然，方見利害，已依卿所奏，遣使已招廬陵見到中宮，與卿相見。」命左右褰簾，命廬陵王拜公。公見太子，謂二十餘年不見太子，動靜雖殺身成仁，不審大位果能正否，及見太子嗚咽流涕，殞絕於地。則天命左右起之，以手拊公背曰：「豈朕之臣，乃杜稷之臣也。」而顧謂太子曰：「今日國老與汝作天子。」狄相奏曰：「未可，陛下當年貶太子往房州，天下人知。今太子歸朝，宰相尚有不知者，還宮無儀，知是誰立?」則天曰：「據國老所見，如何得立？」狄公奏曰：「伏請太子往龍門望降，召發親王宗正相率百官備禮以迎，便可策立。」則天曰：「依卿所奏。」廬陵王因狄相策立為唐家第四帝後，廟號中宗。
　　梁公九諫一卷，賜書樓藏舊鈔本，此載諸讀書敏求記中者也。今此本有賜書樓圖記，字跡又舊，則其為述古堂物無疑。賜書樓未知誰氏，餘所藏張無崖集，宋闕鈔補者。每葉板心皆刻賜書樓所鈔。字跡審是明人書。未知即此家否？此本卷中首葉有辨之印。此姑餘山人沈與文也。尾葉有一印，其文曰「姑蘇吳岫家藏」。吳方山也。皆吾郡中人。二人皆明嘉靖時人。皆藏書家。則此書之珍重由來已久。偶為他邑所得，而仍歸郡中物之流傳。固自有異然更得也。是翁一番記述。不愈足引重乎！嘉慶癸亥三月朔，黃丕烈書題書紀事詩。久絕響矣。即欲為三益聯吟之續，而良友弗聚異書不來意興。殊索然也。閑窗檢點舊藏。出此《粱公九諫》一卷，仍用舊例，獨吟新詩，亦聊為破寂之助雲爾。
　　九諫詞猶在。文章振李唐。
　　安危資柱石。舉廢得津粱。
　　氣挾雷霆萬。心爭日月光。
　　名臣傳表奏。應比賜書藏。
　　　　蕘翁
