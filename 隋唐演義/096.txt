
　　詞曰：
　　　　感恩思報英雄志，欲了平生事。因他冤陷，拚吾百口，貸他一死。友朋情誼猶如此，何況為臣子？親王奏凱，全虧大將，丹誠共矢。
　　　　　——調寄〈駕聖朝〉
　　從來能施恩者，未必望報，而能圖報者，方不負恩。戰國時的侯生，對信陵君說得好，道是：「公子有德於人，願公子忘之；人有德於公子，願公子無忘之，無忘之者，必思有以報之也。」孔子曰：「以直報怨，以德報德。」夫報德不曰以直，而曰以德者，報德與報怨不同，報怨不可過刻，以直足矣。且怨有當報者，有不當報者，有時以報為報，有時以不報為報，皆所謂直也。若夫德是必要報的，不可不厚報的，說不得個他如此來，我亦當如此答。一飯之恩，報以千金，豈是掂斤估兩的事？我當危困之時，那人肯挺身相救，即時迫於事勢，救我不成，他這段美意，也須終身銜感。況實能脫我於患難之中，真個生死而肉骨，我到後來建功立業，皆此人之賜。此等大恩，便捨身排家以報之，誠不為過。推此報恩之念，其於君臣之間，雖不可與論報施。然人臣匡君定國，勘亂扶危，成蓋世之奇勛，總也是不忘君恩，勉圖報效而已。
　　卻說肅宗自靈武即位後，即令郭子儀為武部尚書，靈武長史李光弼為戶部尚書、北都留守並同平章事。又特遣使徵召李泌。那李泌字長源，京兆人氏，生而穎異，身有仙骨。幼時常聞空中有仙樂來相迎，其身飄飄欲舉，家人共相抱持。後來每聞音樂，家人即搗蒜向空潑灑，自此音樂漸絕。至七歲，便能吟詩作賦，更聰慧異常。
　　上皇開元年間、下詔召集京中能談佛老者，互相議論。有一童子姓員名俶，年方十歲，與眾問答，詞辨無窮，上皇嘉歎，因問員椒：「外邊還有與你一般聰慧的童子麼？」原來員椒乃是李泌的姑娘所生，與李泌為中表兄弟，當下便奏說：「臣母舅之子李泌，小臣三歲，而聰慧勝臣十倍。」上皇即遣中使召之，李泌應召而至，朝拜之際，禮儀嫻雅。其時上皇方與燕國公張說弈棋，遂命張說出題試之。
　　張說使賦方圓動靜。李泌請言其略，以便措辭。張說指著案上棋枰說道：「方若棋局，圓若棋子，動若棋生，靜若棋死。」
　　說罷，張說還恐他年太幼，未能即解，又對他說道：「此是我借棋以為方圓動靜之喻，汝自賦方圓動靜四字，不可泥棋為說也。」李泌道：「這曉得。」即信口答道：「方若行義，圓若用智，動若騁才，靜若得意。」
　　張說聽了，大為驚異道：「此吾小友也！」因起身拜賀朝廷得此神童。正是：
　　　　堪使老臣稱小友，共誇聖主得神童。
　　上皇厚加賜賚，命於翰林院讀書。及長，欲授以官職，李泌再三辭謝。乃賜與太子為布衣交，太子甚相敬愛。李林甫、楊國忠都忌之，李泌因遂告歸，隱居穎陽。
　　至是肅宗思念舊交，遣使徵至行在，待以賓禮，出則聯騎，寢則對榻，事無大小，皆與商酌。欲命為右相，李泌固辭，只以白衣隨駕。
　　一日，肅宗與李泌並馬而出，巡視軍營。軍士們竊相指道：「黃衣的是聖人，白衣的是山人。」肅宗微聞此語，因謂李泌道：「艱難之際，不敢以官職相屈，但且衣紫，以絕群疑。」遂出紫袍賜之，李泌只得拜受，肅宗即令左右為之換服。李泌換服訖，正欲謝恩，肅宗笑道：「且住，卿既服此，豈可無稱？」乃於袖中取出敕書一道，以李泌為參謀軍國元帥府行軍長史，李泌猶固辭，肅宗道：「朕非敢相屈，期共濟艱難耳。候賊平，任行高志。」李泌拜受命。肅宗欲以建寧王倓為大元帥，李泌道：「建寧王杲堪作元帥，然廣平王居長；若建寧王功成，豈可使廣平王為吳泰伯？」肅宗道：「廣平王係家嗣，何必以元帥為重？」李泌道：「廣平王未正位東宮，今艱難之際，人心所屬在於元帥，若建寧大功既成，陛下即欲不以為儲貳，彼同立功者，其肯已乎？太宗、上皇即其事也。」肅宗點頭道：「卿言良是，朕當思之。」李泌退朝，建寧王迎謝道：「頃傳聞奏對之言，正合吾心，吾受其賜矣。」李泌道：「殿下孝友如此，真國家之福也。」於是肅宗以廣平王俶為天下兵馬大元帥，郭子儀、李光弼等所部之軍，俱屬統率。
　　時李光弼駐防太原，其麾下精兵俱調往朔方，在太原者僅萬人。賊將史思明等共引兵十餘萬人來攻城，諸將皆議修城以待之。光弼道：「太原城周四十里，修之非易，賊垂至與興役，是未見敵而先自困也。」乃令士卒於城外鑿濠以自固，掘坑塹數千，及賊攻城於外，光弼即令以坑塹中掘出的泥土，增壘於內，為守禦。賊圍攻月餘，無隙可乘。光弼訪得錢冶內有鑄錢的傭工兄弟三人，善穿地道，以重賞購之，使率其夥伴，掘地道以俟賊。有賊將於城下仰面侮罵城上人。光弼即遣人從地道拽其足而入，縛至城上轎之，自此賊行動必低頭視地。光弼又作大炮，飛巨石，每一發必擊死幾十人，賊乃退營於數十步外。光弼遣使詐稱城中糧盡，與賊相約刻期出降。史思明信以為真，不復為備。光弼暗使人穿地道，直至賊營，支之以木。
　　至期使二千餘人，走馬出城，恰像要去投降的一般。賊方瞻望喜躍，忽然營中地陷，壓死者無數，賊眾驚亂，官軍鼓譟而出，斬殺萬計。史思明乃引眾紛紛遁去。光弼上表奏捷。廣平王正以太原要地被圍，欲遣兵往救，因得捷報而止。郭於僕以河東居兩京之間，得河東而後兩京可圖。時賊將崔乾佑守河東，郭子儀密使人入河東，與唐宮陷於賊中者，約為內應，內外夾攻。崔乾佑不能抵敵，棄城而逃，子議引兵追擊，斬殺其眾，乾佑僅以身免。河東遂平。正是：
　　　　從來郭李稱名將，戰守今朝各奏功。
　　肅宗以郭子儀為天下兵馬副元帥，正謀恢復兩京，忽聞報永玉磷反於江陵，僭稱帝號。原來永王璘出鎮江陵，自恃富強，驕蹇不恭。及聞肅宗即位靈武，乃與部將屬官等共私議，以為太子既遽自稱尊，我亦可據有江表，獨帝一方。正在謀議起事，肅宗惡其驕蹇，沼使罷鎮還蜀，永王竟不奉詔，至是舉兵反，自稱皇帝。思欲招致有名之士，以為民望。聞知李白退居廬山，距江陵不遠，遣使徵之。李白辭不應赴。永王使人伺其出遊，要之於路，劫取至江陵。欲授以官，李白決意不受。永王不能屈其志，但只羈縻住他，不放還山。肅宗聞永王作亂，一面表奏上皇，一面造淮南節度高適、副使李成式，共引兵征討。
　　時內監李輔國陰附宮中，張良娣專權用事。那降賊的內監邊令誠，因為賊所忌，乃自賊中逃至行在，依託李輔國圖復進用。李泌上言道：「令誠以宦官蒙上皇委任，外掌兵權，內掌宮禁，而賊至即降，且以宮門鎖鑰付賊，如此叛逆，罪不容誅！」肅宗遂命將邊令誠斬首，為降賊者示警。於是李輔國奏稱：「原任翰林學士李白，現為逆藩永王磷謀主，宜詔刑官注名叛黨，俟事平日，按律治罪。」
　　你道李輔國為何忽有此奏？只因李白當初在朝時，放浪詩酒，品致高尚，全不把這些宦官看在眼裡，所以此輩都不喜他。今輔國乘機劾奏，一來是私怨，二來迎合朝廷顯誅叛黨之意，三來怪李泌奏斬了邊令誠。他今劾奏李白，見得那文人名士，受過上皇寵愛的，也不免從逆，莫只說宦官不好。當日肅宗准其奏，傳旨法司。卻早驚動了郭子儀，他想：「昔年李白救我性命，大恩未報，今日豈容坐視？」遂連夜草成表章，次日即伏闕上表。其表略云：
　　　　臣伏睹原任詞臣李白，昔蒙上皇知遇之恩，將不次擢用，乃竟辭榮遁隱，高臥廬山，斯其為人可知。今不幸為逆藩所逼，臣問其始而卻聘，繼乃被劫，偽命屢加，堅意不受，身雖羈困，志不少降；而議者輒以叛人謀主日之，則亦過矣。臣請以百口保其無他。白故有恩於臣，然臣非敢以私恩為由游說也。事平之後，當有眾目共見者可為援證。倘不如臣所言，臣與百口甘伏國法。
　　肅宗覽表，命法司存案，待事平日察明定奪。後來永王磷兵敗自盡，該地方有司拘係從逆之人，候旨處決，李白亦被係於潯陽獄中。朝廷因郭子儀曾為保救，特遣官查勘。回奏李白係被逼脅，與從逆者不同，罪宜減等。有旨李白長流夜郎，其餘從逆者，盡行誅戮。至乾元年間，詔赦天下，李白乃得放歸，行至當塗縣界，於舟中對月飲酒大醉，欲捉取水中之月，墮水而卒。當時江畔之人，恍惚見李白乘鯨魚昇天而去，這是後話。正是：
　　　　有恩必報推英傑，無罪長流歎謫仙。英傑拼家酬昔日，謫仙厭世再昇天。
　　此事表過不提。且說肅宗既以廣平王為元帥，即欲立為太子。李泌道：「陛下靈武即位，止為軍事迫切，急須處分故耳。若立太子，宜請命於上皇，不然後世何由知陛下不得已之心乎？」廣平王亦因辭道：「陛下尚未奉晨昏，臣何敢當儲副？」
　　肅宗因此暫停建儲之事。建寧王私語李泌道：「我兄弟俱為李輔國、張良娣所忌，二人表裡為惡，我當早除此害。」李泌道：「此非臣子所願聞，且置之勿論。」建寧不聽，屢於肅宗前，直言二人許多罪惡。二人乃互相讒譖，誣建寧欲謀害廣平，急奪儲位，激怒肅宗，立即傳旨，賜建寧王死。李泌欲諫阻，已無及矣。可惜一個賢主，被讒殞命。想肅宗居東宮時，為李林甫所忌，受盡驚恐，豈不知戒。今巨寇未滅，先殺一賢子，何忍心昧理至此！後人有詩歎云：
　　　　信讒殺其子，作源自上皇。肅宗心忍父，可憐建寧王。
　　　　不記在東宮，時恐罹禍殃。何個循故轍，讒口任翕張。
　　　　君子聽不聰，佳兒被摧戕。遺恨彼婦寺，寸牒寧足償！
　　至德二截，肅宗駕至鳳翔，命廣平王與郭子儀等出師恢復兩京。子儀以番人回紇的兵馬，甚精銳，請旨徵其助戰。回給可汗遣其子葉護，領兵一萬前來助戰，肅宗許以重賞。葉護請於克城之日，土地士庶歸朝廷，金帛子女歸回紇。肅宗急於成功，只得許諾，聚朔方等處軍馬，與回給西域之眾，共一十五萬，刻日起行。李泌獻策，擬先攻范陽，搗其巢穴。肅宗道：「大軍既集，正須急取長安，豈可反先勞師以攻范陽？」李泌道：「今所用者皆北兵，其性耐寒而畏暑，今乘其新至之銳，攻已老之師，兩京必克。然賊敗，其餘眾遁歸巢穴，關東地熱，春氣一發，官軍必因而思歸。賊休兵襪馬，伺官軍一去，必復南來，是征戰之未有已時也。不如先用之於塞鄉，除其巢穴，賊退無所歸，然後大兵合而攻之，必成擒矣！」肅宗道：「此言誠善，但朕定省久虛，急欲先恢復西京迎回上皇，不能待此矣！」遂不用李泌之言，兵馬望西京進發。
　　行至長安城西，列陣於澧水之東，李嗣業領前軍。廣平王、郭子儀、李泌居中軍。王思禮統後軍。賊眾數萬，列陣於澧水之北，賊將李歸仁出挑戰，子儀引前軍迎敵，賊軍盡起，官軍少卻。李嗣業肉袒執戈，身先士卒，大呼奮擊，立殺數十人。
　　於是官軍氣壯，各執長刀，如牆而進，賊眾不能抵當。都知兵馬使王難得，被賦射中其眉，皮垂遮目，難得手自拔箭，扯去其皮，血流滿面，力戰不退。賊伏精騎於陣之東，欲擊官軍之後，子儀探得其情，急令朔方左廂兵馬使僕固懷恩引回紇兵，突往擊之，斬殺殆盡。李嗣業又引回紇兵出賊陣後，與大軍夾擊，王思禮亦引後軍繼進，並力攻殺。自午至西西，斬首六萬餘級，賊兵大潰。餘眾退入城中，一夜囂聲不息。至天明，探馬來報，賊將李歸仁、安守忠、田乾真、張通儒等俱已遁去。
　　廣平王遂帥眾入西京城，百姓老幼，夾道歡呼。葉護欲如前約，掠取金帛子女，廣平王下馬，拜於葉護馬前道：「今方得西京，若便俘掠，則東京之人，必為賊固守，難以復取了。請至東京，乃如約。」葉護驚躍下馬答拜，跪捧王足道：「願為殿下即往東京。」遂與僕固懷恩引了西域及本部之兵，從城南過，更不停留，逕向東京進發。眾人見廣平王為百姓下拜，無不涕泣感歎。
　　　　為民屈體非為屈，贏得人人愛戴深。番眾亦因仁義感，不緣貪利起戒心。
　　廣平王駐西京三日，即留兵鎮守，自引大軍東出，捷書至行在，百官稱賀。肅宗即日具表，遣中使啖廷瑤，赴蜀奏聞上皇，請駕回京復位。一面遣宮人西京祭告宗廟，宣慰百姓。一面以快馬召李泌於軍中。李泌星馳至鳳翔入見，叩問何故召見。
　　肅宗道：「朕得西京捷報，即表奏上皇，請駕東歸復位，朕當退居東宮，以盡子職，未識卿意以為何如，欲急召面詢。」李泌愕然道：「此表已齎去否？」肅宗道：「已去。」李泌道：「還可追轉否？」肅宗道：「已去遠矣，為何欲追轉？」李泌咄嗟道：「上皇不肯東歸矣！」肅宗驚問何故。李泌道：「陛下正位改元，已歷二載，今忽奉此表，上皇心疑，且不自安，怎肯復歸？」肅宗爽然自失，頓足道：「朕本以至誠求退，今聞卿言，乃悟其失，表已奏上，為之奈何！」李泌道：「今可更為群臣賀表，具言自馬嵬請留，靈武勸進，及今克復兩京，皇上思戀晨昏，請即還宮，以盡孝養。如此則上皇心安，東歸有日矣。」肅宗連聲道是，便命李泌草表，立遣中使霍韜光入蜀奏聞。
　　不則一日，啖廷瑤自蜀回，傳上皇口諭云：「可與我劍南一道自奉，不復歸矣。」
　　肅宗惶懼無措。數日後，霍韜光還報，言上皇初得皇帝請退東宮之表，彷徨不能食，欲不東歸。及群臣賀表至，乃大喜，命食作樂，下誥定行期了。肅宗大喜，召李泌入宮告之道：「此皆卿之力也！」因命酒與飲。是夜留宿於內，肅宗與之同榻而寢。正是：
　　　　御牀並坐非王導，帝榻同眠勝子陵。
　　李泌本不樂仕進，久有去志，因乘間乞身道：「臣已略報聖恩，今請仍許作閒人。」肅宗道：「卿久與朕同憂，朕今將欲與卿同樂，何忽思去？」李泌道：「臣有五不可留：臣遇陛下太早，陛下寵臣大深，任臣太重，臣功太大，跡太奇，有此五者，所以斷不可留也！」肅宗笑道：「且睡，另日再議。」李泌道：「陛下今就臣同榻同臥，尚不允臣所請，況異日香案之前乎？陛下不許臣去，是殺臣也！」肅宗驚訝道：「卿何疑朕至此，朕豈是欲殺卿者。」李泌道：「殺臣者非陛下，乃五不可也。陛下向日待臣如此之厚，臣子事猶有不得盡言者；況他日天下既安，臣未必能尚邀聖眷，尚敢言乎？」肅宗道：「卿此言必因朕不從卿先伐范陽之計也。」
　　李泌道：「臣不因此，臣實有感於建寧王之事耳。」肅宗道：「建寧欲害其兄，朕故不得已而除之耳。」李泌道：「建寧若有此心，廣平當極恨之。今廣平王每與臣言其冤，為之流涕。況陛下昔欲用建寧為元帥，臣請用廣平，若建寧果有害兄之意，宜深恨臣，乃當日以臣為忠，愈加親信，即此可察其心矣。」肅宗聞言，不覺淚下道：「卿言是也，朕知誤矣，然既往不咎。」李泌道：「臣非咎既往，只願陛下警戒將來。昔天后無故鴆殺太子弘，其次子賢憂懼，作黃臺瓜詞，其中兩句云：『一摘使瓜好，再摘使瓜希。』今陛下已一摘矣，幸勿再摘。」
　　李泌這句話，因知張良娣忌廣平王之功也，常讒譖他，恐肅宗又為其所惑，故言及此。當下肅宗聞言，悚然道：「安有是事，卿之良言，朕當謹佩。」李泌復懇求還山。肅宗道：「且待東京報捷，朕入西京時再議。」自此又過了幾日，東京捷報到了，報說賊將自西京戰敗後，收合餘眾保陝城，安慶緒遣嚴莊引兵助之。郭子儀與賊戰於新店，葉護引本部兵追擊其後，腹背夾攻。賊兵大潰，屍橫遍野，賊將棄陝而走。子儀遣兵分道追擊。嚴莊奔回東京，勸安慶緒棄東京城，率其黨走河北，臨行殺前被擒唐將哥舒翰等二十餘人，獨許遠自刎而死。子儀奉廣平王入東京城，出府庫中物與葉護，又命民間助輸羅錦萬匹與之，免於俘掠，百姓歡悅。正是：
　　　　大帥用番兵，賢王賴名將。土地得恢復，其功同開創。
　　肅宗聞報大喜，即具表遣韋見素入蜀奏捷。隨後又遣秦國模、秦國楨往成都迎接上皇。一面擇日起駕，先入西京，候上皇回鑾。李泌上表，請如前諭，懇放還山。
　　肅宗知其去志已決，乃降溫旨，許其暫歸。李泌即日謝恩辭朝，隱居衡山去了。後來廣平王嗣位，復徵李泌出山，又歷事兩朝，正有許多嘉言善策，都不在話下。最可惜肅宗不曾從其先伐范陽之計，以致兩京雖復，賊氛未珍。安家父子亂後，又繼以史家父子之亂，勞師動眾，久而後定。究竟安祿山既為其子慶給所殺，而慶緒又為其臣史思明所殺，而史思明又為其子朝義所殺，亂臣賊子，歷歷現報。這些都是後話，如今且只說上皇還京之事。正是：
　　　　前日興嗟行路難，今朝且喜回鑾穩。
　　未知如何，且聽下回分解。
