
　　詞曰：
　　　　由來世亂見忠臣，矢志掃妖氛。甚羨一門雙義，笑他諸郡無人。專征大將，待時而動，可建奇勛。只為一封丹詔，頓教喪卻三軍。
　　　　　——調寄〈朝中措〉
　　從來忠臣義士，當太平之時，人都不見得他的忠義，及禍亂即起，平時居位享祿，作威倚勢，搖唇鼓舌的這一班人，到那時無不從風而靡。只有一二忠義之士，矢丹心，冒白刃，以身殉之，百折不回。而今而後，上自君王，下至臣庶，都聞其名而敬服之，稱歎之不已，以為此真是有忠肝義膽的人。然要之非忠臣義士之初心也。他的本懷，原只指望君王有道，朝野無虞，明良遇合，身名俱泰，不至有捐軀殉難之事為妙。若必到時窮世亂，使人共見其忠義，又豈國家之幸哉！至國家既不幸禍患，不得已而命將出師，那大將以一身為國家安危所繫，自必相度時勢，可進則進，不可進則暫止，其舉動自合機宜。閫以外，當聽將軍制之。奈何惑於權貴疑忌之言，遙度懸揣，生逼他出兵進戰，以致墮敵人之計中，喪師敗績，害他不得為忠臣義士，真可歎息痛恨，槍天呼地而不已也！
　　卻說玄宗天子復召秦國模、秦國楨仍以原官起用，二人入朝面君。謝恩畢後，玄宗溫言撫慰一番，即問二人討賊之策。兄弟二人以次陳言，大約以用兵宜慎，任將直專為對。正議論間，支部官啟奏說：「前者睢陽太守員缺，逆賊安祿山乘間偽進其黨張通悟為睢陽太守，隨被單父尉賈賁率吏民斬擊之，今宜即選新官前去接任。
　　特推朝臣數員，恭候聖旨選用。」秦國模奏道：「睢陽為江淮之保障，今當賊氛擾亂之後，太守一官，非尋常之人所能勝任，宜勿拘資格擢用。以臣所知，前高要尉許遠，既有志操，更饒才略，堪充此職，伏乞聖裁。」玄宗聽說准奏，即諭吏部以許遠為睢陽太守。又問：「二卿，亦知今日可稱良將者為誰人？」秦國楨奏道：「自古云：天下危，注意帥。今陛下所用之將，如封常清、高仙芝之輩，雖亦嫻於軍旅之事，未必便稱良將。昔年翰林學士李白，曾上疏奏待罪邊將郭子儀，足備干城之選，腹心之奇，陛下因特原其所犯之罪，許以立功自效。郭子儀屢立戰功，主帥哥舒翰表薦，已曆官至朔方右廂兵馬使九原太守，此真將才也。李白之言不謬。」
　　玄宗點頭道是，因又問：「哥舒翰將才何如？」秦國模奏道：「哥舒翰素有威名，只嫌用法太峻，不恤士卒。朝廷若專任此，聽其便宜行事，當亦不負所委託。但近聞其抱病不治事。」玄宗道：「彼自能為我力疾辦事。」遂降旨即升郭子儀為朔方節度使，又命哥舒翰為兵馬副元帥。哥舒翰上奏告病，玄宗不准所告，令將兵十萬，防禦安祿山。那時，安祿山既陷靈昌及陳留，聲勢益張，並攻破滎陽，直逼東京。
　　封常清屯兵武牢以拒之，無奈部下新募的官軍，都是市井白徒，不習戰陣，見賊兵勢猛，先自惶懼。安祿山特以鐵騎衝來，官軍不能抵當，大敗而走。正是：
　　　　早知今日取勝難，追悔當初出大言。
　　當下封常清收合餘眾，再與廝殺，又復大敗，賊兵乘勢奮擊，遂陷東京。河南尹達奚珣，出城投降。獨留守李憕、中丞盧奕、採訪判官蔣清，不肯投降。城破之日，穿朝服坐於堂上，安祿山使人擒至軍前，三人同聲罵賊，一時三人都被殺。
　　封常清收聚敗殘兵馬，西走陝州。時高仙芝屯兵於陝，封常清往見之，涕泣而言道：「在下連日血戰，賊鋒銳不可當。竊計潼關兵少，倘賊衝突入關，則長安危矣！不如引屯陝之兵，先據潼關以拒賊。」高仙芝從其言，即與封常清引兵退守潼關，修完守備。賊兵果然復至，不得入而退，這也算是二人守禦之功了。誰知那監軍宦官邊令誠，常有所干求於仙芝，不遂其欲，心中懷恨。又怪封常清時時無所饋獻，遂密硫劾奏封常清，以賊搖眾，未見先奔；高仙芝輕棄陝地數千里，又私減軍糧，以入己囊，大負朝廷委任之意。玄宗聽信其言，勃然震怒，即賜令誠密敕，使即軍中斬此二人。令誠乃佯託他事，請二人面議；二人既至，未及敘禮，邊令誠舉手道：「有聖旨敕賜二位大夫死。」遂喝左右：「代我拿下！」宣敕示之。常清道：「敗軍之將，死罪奚逃。但朝議俱以祿山之眾為不難珍戮，非確論也。臣死之後，願勿輕視此賊，宜專任良將，多練精兵以圖之。」仙芝道：「吾遇賊而退，罪固當死不辭，謂我私侵軍糧，豈不冤哉！」二人就刑之時，部下士卒，皆大呼稱冤枉，其聲震動天地。後人有詩歎云：
　　　　宦者監軍軍氣沮，何當輕殺而將軍。此時偏聽猶如此，那得人心肯向君？
　　二人既死，命哥舒翰統其眾，並番將火拔歸仁部卒，亦屬統轄，號稱二十萬，鎮守潼關。
　　且說安祿山既陷河南，遣其黨段子光齎李憕、盧奕、蔣清之首，傳示河北，令速納款，傳至平原郡。平原郡的太守，乃臨沂人，姓顏名真卿，字清臣，復聖顏子之後裔，是個忠君愛國的人。他於祿山未反之先，預早知其必反，時值久雨之時，藉此為由，築城濬濠，簡練丁壯，積貯倉廩，暗作準備。祿山以書生目真卿，不把放在心中。及到反叛之時，河北郡縣俱披靡，只道平原亦必降順，乃檄令真卿，為本郡兵防守河津。真卿佯受其撤，密遣心腹，懷牒馳赴諸郡，暗約其舉兵討賊，一面召募勇士得萬餘人，涕泣諭以大義，眾皆感憤，願效死力。那賊黨段子光，冒冒失失的將那三個忠臣的頭來傳示，被真卿拿住縛於城上，腰斬示眾。取三個頭續以蒲身，棺殮葬之，祭哭受弔。於是清池尉賈載、鹽山尉穆寧，聞真卿舉義，乃共殺偽景城太守劉道元，獲其甲仗五十餘船並其首級，送至長史李暐處。暐以祿山叛黨嚴莊是景城人，遂收其宗族數十人口，盡行殺戮。將劉道元的首級與甲仗等物，轉送平原太守顏真卿處。饒陽太守盧全誠、河間司法李奐、濟陽太守李隨，都將祿山所署的偽太守長史等官，多皆殺了，各有兵數千，推顏真卿為盟主。真卿即遣本州司法兵馬使李平齎表文，並偽檄，從間道直入京師，奏聞玄宗。
　　初祿山作亂時，河北震恐，無一能與之抗者。玄宗聞之，嗟歎說道：「二十四郡曾無一義士耶！」及李平齎表章至，乃大喜道：「朕不識顏真卿作何狀，乃能如此！」遂即降道御旨，詔加顏真卿河北採訪使，在任即升，仍領平原等處事務，免其來京陛見。後來宋朝忠臣文天祥，過平原有詩云：
　　　　平原太守顏真卿，長安天子不知名。一朝漁陽動鼙鼓。大河以北無堅城。君家兄弟奮戈起，二十七郡同連盟。賊聞失色分軍還，不敢長驅入兩京。明皇父子得西狩，由是靈武起義兵。唐家再造李郭力，逆賊牽制公威靈。哀哉常山賊鉤舌，公歸朝廷氣不折。崎嶇坎坷不得去，出入四朝老忠節。當年幸脫安祿山，由首竟陷李希烈。希烈安能遽殺公，宰相盧杞欺日月。亂臣賊子歸何所？茫茫煙草中原土。公視於今六百年，忠精赫赫雷行天！
　　那詩中所云「白首竟陷李希烈」，是說顏真卿至德宗時，奸相盧杞忌其忠直，使往宣慰逆賊李希烈，其時竟為其所害，時年已七十有七矣。此是後話。所云「常山鉤舌」之事，乃顏真卿的族兄顏杲卿，其人之忠義，與真卿無異。當祿山叛亂之時，他為常山太守，祿山兵至藁城，常山危急，杲卿自度常山兵力不足，一時難以拒守；乃以長史袁履謙計議，姑先往以迎之，以緩其鋒。祿山喜其來迎，賜以紫袍金帶，使仍舊守常山。杲卿遂與履謙密謀起義，恰好真卿遣甥盧逛至常山，與杲卿相約，欲連兵斷祿山的歸路。那時安祿山方僭號稱大燕皇帝，改元聖武，杲卿乃假傳祿山的恩命，召偽井陘守將李欽湊率眾前來，受那登極的犒賞。俟其來至，與之痛飲至醉，縛而斬之，宣諭解散其眾。賊將高邈、何千年，適奉祿山之命，往北方徵兵，路過常山，亦為杲卿所殺。時部將在祿山手下名張獻誠，正統兵圍困饒陽，杲卿先聲言，朔方節度使郭子儀令兵馬使李光弼與武鋒使僕固懷恩，統眾兵卒出井陘來了。獻誠聞之大懼，杲卿乃遣人往說之，使解曉陽之圍，獻誠遂引兵遁去。杲卿令袁履謙入饒陽，慰勞將士，傳檄諸郡，於是河北響應。杲卿以李欽湊的首級與高邈、何千年二人，獻於京師，使其子顏泉明與內丘丞張通幽，齎表文赴京師奏報。那張通幽即張通悞之弟，他恐因其兄降賊，禍及家門，思為保全之計，知太原尹王承業，與楊國忠有交，欲藉以為援。乃力勸王承業留住顏泉明，表其奏文，攘其功為己功。杲卿起義纔數日，賊將史思明引兵突至城下，杲卿使人往太原告急，王承業既攘其功，正利於杲卿之死，擁兵不救。杲卿悉力拒戰，糧盡兵疲，城遂陷，為賊所執，解送祿山軍前。安祿山大喝一聲道：「你何背我而反！」杲卿瞋目大罵，祿山怒甚，令人割其舌，並袁履謙一同遇害。二人至死，罵不絕口。正是：
　　　　通幽顧家不顧國，承業冒功更忌功。坐使忠良被兵刃，空將血淚灑西鳳。
　　杲卿盡節而死，卻因王承業掩冒其功，張通幽詭誕其說，楊國忠蒙蔽其說，朝廷竟無恤贈之典。直至肅宗乾元年間，顏真卿泣涕訴於肅宗，轉達上皇。那時王承業已為別事，被罪而死。張通幽尚在，上皇命杖殺之。追贈杲卿為太子太保，諡曰忠節。其子泉明，為賊所掠，後於賊中逃脫，求得其父屍，並求得袁履謙之屍，一體棺殮以歸。凡顏氏族人及其父之舊將吏妻子流落者，都出資贖回五十餘家，共三百餘口，人皆稱其高義。此亦是後話。
　　且說真卿一日聞杲卿之死，大哭大驚，哭是哭其兄，驚的是常山失守，賊據要衝，深為可慮。忽探馬來報，說郭子儀奉詔進取東京，特薦李光弼為河東節度使，分兵萬餘，從井陘而來，一路進取。顏真卿喜道：「如此則常山可復矣！」時清河縣吏民，使其邑人李萼至平原，奉粟帛器械，以資軍用，且乞借兵以為戰守之助。
　　那李萼年方弱冠，器宇軒昂，言同明快。真卿奇其人，以兵五千借之。李萼因進言說道：「朝廷已遣兵出崞口，賊據險相拒，官軍不得前。公今引兵先擊魏郡，公兵開崞口以引出官軍，團討平汲鄴以北諸郡縣，然後合諸鎮兵，南臨孟津，據守要害，制其北走之路。但須表奏朝廷，堅壁勿戰，不過月餘，賊必有內潰相圖之事矣！」
　　真卿然其說，命參軍李擇交等，將兵會清河、博平，兵屯於堂邑。偽魏郡太守袁知泰率眾來戰，官軍奮力擊之，賊眾潰敗，遂拔魏郡，軍聲大振。北海太守賀蘭進明兵來會屯於平原城之南，真卿待之甚厚，且以堂邑之功讓之。進明居之不疑，竟自具表上奏，真卿亦不以為怪。又聞李光弼已恢復常山，郭子儀與李光弼合兵一處。
　　賊將史思明來戰，子儀用計，思明露髻跣足，持折槍步行，私自逃去，河北十餘郡皆下。又聞雍丘防禦使張巡與賊連戰，屢敗賊眾。正歡喜間，忽聞朝廷上有詔，催促副元帥哥舒翰出戰。
　　原來哥舒翰屯軍潼關，為長安屏障之計，按兵不動，待時而進。河源軍副使王思禮乘間進言曰：「今天下以楊國忠召亂，莫不切齒，公當上表，請斬楊國忠之頭，以謝天下，則人心皆快，各效死力矣！」哥舒翰搖頭不應。王思禮又道：「若是上表，未必便如所請，僕願以三十騎，劫取楊國忠至潼關斬之。」哥舒翰愕然道：「若如此，真是哥舒翰反，不是安祿山反了。此言何可出諸君口？」思禮乃不敢復言。那邊楊國忠也有人對他說：「朝廷重兵，盡在哥舒翰掌握之中；倘假人言為口實，如拔旗西指，為不利於公，將若之何？」
　　國忠聽說乃大懼，方尋思無計，忽人報賊將崔乾佑在陝，兵不滿四千，贏弱不堪，甚屬無備。國忠即奏啟玄宗，遣使催哥舒翰進兵恢復陝洛。哥舒翰飛章奏言道：「安祿山習於用兵，豈真無備。今特示弱者，誘我出兵耳！我兵若輕出敵，正墮他的詭計。且賊遠來，利在速戰，我兵據險，利於堅守。況賊殘虐，失眾民心，勢已日蹩，將有內變，因而乘之，可不戰而自戢。要在成功，何必務速？今諸道徵兵，尚多未集，請姑待之。」郭子儀、李光弼亦上言：「請引兵北攻范陽，覆其巢穴，擒賊黨之妻孥為質，以招之，賊必內潰。潼關大兵，惟宜固守，不可輕出。」顏真卿亦上言：「潼關險要之地，屏障長安，固守為尚。賊羸師以誘我，幸勿為閒言所惑。」奏章紛紛而上，無奈國忠疑忌特深，只力持進戰之說。玄宗信其言，連遣中使，往來不絕的催出戰，且降手敕切責云：
　　　　卿擁重兵，不乘賊無備，急圖恢復要地，而欲待賊自潰，按兵不戰，坐失事機，卿之心計，朕所未解。倘曠日持久，使無備者轉為有備，我軍遷延，或無成功之績，國法具在，朕自不敢徇也。
　　哥舒翰見聖旨降下，嚴厲切責，勢不能止，撫膺慟哭一回，遂整飭隊伍，引兵出關。與崔乾佑之兵，遇於靈寶西原。賊兵據險以待，南向阻山，北向阻河，中向隘道，七十餘里。王思禮等將兵五萬俱前，副將龐忠等引兵十萬繼進。哥舒翰自引兵三萬，登河南高阜，楊旗擂鼓，以助其勢。崔乾佑所率不過萬人，部伍不整，官軍望見，都皆笑之。誰知他已先伏精兵於險要之處，未及交兵，佯為偃旗曳戈，好像要逃遁的一般。官軍懈不為備，方觀望間，只聽連聲炮響，一齊伏兵多起。賊眾乘高拋下木石，官軍被擊死者甚多。隘道之中，人馬受束，槍桿俱不施用。哥舒翰以氈車數十乘為前驅，欲藉以為衝突。崔乾佑卻以草車數十乘，塞於氈車之前，縱炎燒焚。恰值那時東風暴發，火趁風威，風因火勢，煙燄沸騰，官軍不能開目，妄自相殺。只道賊兵在煙燄中，一齊把箭射將去，及知箭盡，方知無賊。乾佑遣將，率精騎數萬，從山南轉出官軍之後，首尾夾攻，官軍駭亂，大敗而奔，或棄甲鼠匿，而逃入山谷；或拋槍奔走，或誤入河中，溺死者不計其數。後軍見前軍如此敗走，亦皆自潰，河北軍望見，也都逃奔，一時兩岸官軍俱空。這一場好廝殺，但見：
　　　　初焉誘敵，作為散散疏疏；乍爾交鋒，故作荒荒縮縮。一霎時後兵擁至，轉瞬間伏兵齊起。炮響連天，鼓聲動地。相逢狹路，用不著大到長槍；獨佔高岡，亂拋下木頭石塊。風能助火，頓教雙目被煙迷；箭未傷人，卻笑一時都射盡。眼見全軍既覆，足令大將獲擒。
　　官軍既敗，哥舒翰獨與麾下百餘騎，自首陽山渡河，向西入關，餘眾奔至關外。
　　時已昏夜，關前原有三個極闊極深的大坑塹，以防賊人衝突的。那時敗兵逃歸，爭先入關，慌亂裡黑暗中，不覺連人帶馬，多被跌入坑塹內。須臾之間，坑塹填滿，後來者踐之而過，如履平地。二十萬人馬出戰，敗後得歸者，八千餘人。崔乾佑乘勝，攻破潼關。哥舒翰退至關西驛中，揭榜收合敗卒，欲圖再戰。部下番將人拔歸仁心欲降賊，及聲言賊兵將至，促哥舒翰出驛上馬。人拔歸仁言道：「主帥以二十萬眾，一戰而盡，有何顏復見天子；況又權相所疑忌，獨不見高仙芝、封常清之事乎？即請東行，以圖自全之策。」哥舒翰道：「吾身為大將，豈肯降賊。」便欲下馬。歸仁叱部卒，係哥舒翰兩足於馬腹，不由分說，加鞭而行，諸將有不從者，都被纏縛。遇賊將田乾真，引兵來接應，遂將哥舒翰等執送祿山軍前。祿山本與哥舒翰不睦的，那時卻不記舊怨，用言勸他降順。哥舒翰只得降了，火拔歸仁自誇其功，大言於眾，以為哥舒翰之降，我之力也。祿山間之大怒道：「歸仁背朝廷，逼主帥，不忠不義！」命即斬其首以示眾。當年安祿山奏請用番將守邊，後來反叛，多得番將之力；火拔歸仁自誇是番將，故敢大言誇功，亦不想竟為祿山所殺。正是：
　　　　反賊亦難容反賊，小人枉自為小人。
　　哥舒翰既降賊，祿山命為司空，逼令作書，招李光弼等來降。光弼等皆復書切責之。祿山知其無效，乃囚之於後院中。後人有詩歎云：
　　　　哥舒本名將，喪師非其罪。權奸能制命，大帥如傀儡。
　　　　戰所不宜戰，我心先自餒。辱身更辱國，千載有餘悔。
　　這一場喪師，非同小可。此信報到京師，吃驚不小。正是：
　　　　將軍失利邊疆上，天子驚心宮禁中。
　　未知後事如何，且聽下回分解。
